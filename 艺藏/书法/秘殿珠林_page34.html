<!DOCTYPE html>
<html>
<head>
    <meta charset="UTF-8">
    <title>秘殿珠林 - 第 34 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘殿珠林 - 第 34 页/共 46 页</h1>
    <div class="content">　　明人画南极老人图一轴【次等寒一】
　　素绢本着色画
　　名人书画
　　释道合卷
　　元赵孟頫书心经清静经赵由宸书金刚经合卷【上等天一】
　　宋笺本第一分楷书心经欵云赵孟頫书下有孟頫印一经前二印缺其半惟存宜子孙收藏图书七字后有神品亮工二印又一印不可识又半印存吴字笺髙四寸六分广八寸五分第二分前画白描老子像后行书清静经欵识云大徳十年歳在丙午闰正月廿三日太上弟子赵孟頫奉为端靖凝和大师胡公书下有赵氏子昂赵氏书印二印画前有天籁阁湛恩记耿嘉祚印项元汴印项墨林鉴赏章诸印又书字号三字画后有元赏耿嘉祚印会珍赏退密墨林秘玩子孙世昌诸印押缝有松雪斋神品宗家重贵宜尔子孙子孙永保项叔子诸印经前有檇李项子京家珍藏神游心赏诸印经中幅有防侯珍藏潄六主人子京项墨林父秘笈之印真玩丹诚若水轩墨林山人子京所藏虚朗斋吴桢周生墨林子京父印平生真赏诸印欵后有李周生鉴定书画之印丹诚防侯之章项元汴印项墨林鉴赏章檇李项氏世家宝玩神品琴书堂印李永昌印周生清森阁书画印何元朗氏诸印髙九寸广三尺六寸一分第三分赵由宸楷书金刚经欵识云大徳二年歳在戊戌暮春之初吴兴赵由宸谨书经前有修一切善法神物防持二印后有朱之赤鉴赏印一笺髙八寸六分广一丈七尺五寸五分拖尾邢侗跋云子昂平生楷法大抵用和适姿媚胜耳此清静经以王内史为肤李北海为骨即令虞禇当之不知谁堪上驷也两行书是其本色合作笔然尚有迹可求一解差不如一解矣吴君宝此若身首安得假余桯几间嗣今不免数数有长安梦耳又云吴君用卿廷从都门将之南阳会天寒不果行因出此轴索余题数言携归都门都门名缙绅凡几许乃借山中人为赘不笑吴君嗜痂甚乎吴君清士溷迹朝市中与仆隠心无二是宜此卷之不释余也济南邢侗又王野跋云赵魏公书法雅在超逸而此卷稍加闲淡葢得是经之防也昔逸少书黄庭乐毅曹娥碑等文皆随义赋形妙絶今古余于此卷亦然用卿购魏公书甚多而独宝此有以也夫太原王野又有万厯乙未元旦吴治吴惟明程应衡吴士谔同观于真州天宁寺兰若二十七字














　　秘殿珠林卷二十
　　钦定四库全书
　　秘殿珠林卷二十一目録
　　贮
　　乾清宫
　　旧刻本
　　道氏经册上等
　　宋刻道徳经
　　宋刻黄庭内景外景经
　　元刻悟眞黄庭经
　　元刻太上元灵北斗本命延生经
　　旧刻本
　　道氏经册次等
　　明刻解悟眞经
　　绣线
　　道氏图轴上等
　　宋绣南极老人像一轴
　　刻丝
　　道氏图轴上等
　　宋织东方朔取桃图一轴
　　宋织东方朔捧桃图一轴
　　宋织东方朔捧桃图一轴
　　明织东方朔丹成图一轴
　　刻丝
　　道氏图轴次等
　　明织南极老人像一轴







　　钦定四库全书
　　秘殿珠林卷二十一
　　贮
　　乾清宫二十一
　　旧刻本
　　道氏经册
　　宋刻道徳经【上等天一】
　　一套二册有注上册经名下有又元子印一宋刻黄庭内景外景经【上等地一】
　　一套二册有注上册内景经首页有臣宋聚业坚斋二印第二页有宋聚业印声求二印下册外景经首页有臣宋聚业坚斋二印
　　元刻悟真黄庭经【上等元一】
　　一套四本有注第一本首页有文氏湛持珍赏昼锦堂藏杨敖邦英诸印第三本首页有文氏湛持珍赏邦英昼锦堂藏三印
　　元刻太上元灵北斗本命延生经【上等黄一】
　　一套四本有注
　　旧刻本
　　道氏经册
　　明刻解悟真经【次等天一】
　　二套十二本第一卷前有摹吴道子蓬莱圣景之图卷中图绘互见
　　绣线
　　道氏图轴
　　宋绣南极老人像一轴【上等】
　　素绫本五色绒绣髙三尺三寸五分广一尺四寸有奇
　　刻丝
　　道氏图轴
　　东方朔取桃图一轴【上等】
　　宋本髙三尺三寸广一尺三寸
　　东方朔捧桃图一轴【上等】
　　宋本髙一尺一寸广六寸有奇上有素笺本赵孟頫书云五粒松佳服食稀冷冷涧玉冩清晖道人气味谁能似六月山中翠雪飞风外长松畣水声华阳洞里记曾听当时密与仙人约相伴根邉洗茯苓仲辉尝游句曲乐其云松水石之奇每来求诗余故发其隠云子昂笺髙五寸五分广一尺有奇
　　东方朔捧桃图一轴【上等】
　　宋本髙一尺二寸有奇广七寸有奇
　　东万朔丹成图一轴【上等】
　　明本髙五寸三分广一尺九寸上方天青丝织成沈周题云囊中九转丹成掌内千年桃熟蓬莱昨夜醉如泥白云扶向山中宿沈周下有朱丝织石田印
　　刻丝
　　道氏图轴
　　南极老人像一轴【次等】
　　明本上有刻丝金字赞语












</div>
    <div class="pagination">
<a href="秘殿珠林_page33.html">上一页</a><span>...</span><a href="秘殿珠林_page29.html">29</a><a href="秘殿珠林_page30.html">30</a><a href="秘殿珠林_page31.html">31</a><a href="秘殿珠林_page32.html">32</a><a href="秘殿珠林_page33.html">33</a><span class="current-page">34</span><a href="秘殿珠林_page35.html">35</a><a href="秘殿珠林_page36.html">36</a><a href="秘殿珠林_page37.html">37</a><a href="秘殿珠林_page38.html">38</a><a href="秘殿珠林_page39.html">39</a><span>...</span><a href="秘殿珠林_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
