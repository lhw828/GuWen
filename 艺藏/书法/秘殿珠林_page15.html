<!DOCTYPE html>
<html>
<head>
    <meta charset="UTF-8">
    <title>秘殿珠林 - 第 15 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘殿珠林 - 第 15 页/共 46 页</h1>
    <div class="content">　　元赵孟頫书心经一卷
　　元赵孟頫书八大人觉经一卷
　　元赵孟吁书四十二章经一卷
　　明祝允明书圆觉经四卷
　　明唐寅书心经一卷
　　明董其昌书礼观音文一卷
　　明董其昌书盂兰盆经一卷
　　名人书
　　释氏经卷次等
　　晋卫夫人书佛遗教经一卷
　　宋苏轼书金刚经一卷
　　宋苏轼书四十二章经一卷
　　宋苏轼书昆婆沙论一卷
　　宋苏轼书识身足论一卷
　　宋苏迈书璎珞经一卷
　　宋苏过书大般若经一卷
　　宋黄庭坚书七佛偈一卷
　　元赵孟頫书八大人觉经一卷
　　元赵孟頫书八大人觉经一卷
　　元赵孟頫书普门品一卷
　　元赵孟頫书心经一卷
　　元赵孟頫书心经一卷
　　元赵孟頫书心经一卷
　　元赵孟頫书心经一卷
　　元赵孟頫书心经一卷
　　元赵孟頫书阿弥陀经一卷
　　元赵孟頫书心经八大人觉经一卷







　　钦定四库全书
　　秘殿珠林卷六
　　贮
　　乾清宫六
　　名人书
　　释氏经卷
　　唐顔真卿书摩利支天经一卷【上等天一】
　　唐笺本楷书欵云金紫光禄大夫行湖州刺史上柱国鲁郡公臣顔真卿奉勅书下有真卿长印经文内第十六行缺半字引首前有董其昌题籖九字下有董其昌印印一又董其昌题云馆师韩宗伯家藏顔鲁公书二种一为自书告身一即此卷皆内府真迹朱希孝大尉好书画今皇帝以书画代公侯月奉太尉尽取之太尉没内府物散落人间宗伯每为倾槖此卷似曾刻石长安之祖本犹懐仁圣教序真迹也摩利支天为斗母道藏亦有之宋人称鲁公学杂释老其书经奉勅者应不少此经兼篆籕石经之法纸墨奕奕天下顔书无第二董其昌题前下角有董其昌印一上有韩逢禧书画印一押缝有快雪堂冯铨之印二印经前后俱有冯铨字伯衡书画印记印一经后又有冯铨之印字伯衡韩逢禧印诸印笺尾有墨印龙图阁三字上钤龙图阁御书记印一后隔水有韩世能印敬堂玉堂之印诸印拖尾王肯堂跋云故宗伯韩敬堂先生多藏晋唐真迹甚竒且富葢从天府散在人间者非人间有也余为庶吉士时先生为馆师数欵余斋中处方择日辄出书画以娯余余辄为竟日留故赏玩最熟然顔鲁公书则惟自书告身与此经二卷而已此卷尤瘦劲清逺所谓观其书非徒得其为人而已凛乎若见其诮卢杞而叱希烈真希世之寳也告身有蔡君谟诸公跋尾故其名独着而此卷顾逊焉不知左太冲三都赋岂赖皇甫士安序始传耶吾友呉康虞既得之韩公子持以示予恍然若见故人乃欲余忍死题数语岂以予言足为此卷重乎予且愧死矣万厯癸丑三月念六日金坛王肯堂力疾书后有韩逢禧印印一笺高七寸六分广二丈五寸七分
　　宋李廷义书法华经一卷【上等地一】
　　磁青笺本泥金细楷书欵云杭州大中祥符寺前冩圣教李廷义书经文前泥金画佛像每像上俱有泥金书佛号像后识云劝縁受菩萨戒弟子朱仁厚王贵实等谨募四众共率浄财冩金书小字妙法莲花经一部霞绦焕烂寳轴辉明仍以香幢贮盛舍入龙与懴院俾兹巨善式懴众愆仁厚与在会入縁人等从有识神厯无始刼因迷本性遂起妄心从细至粗合尘背觉
　　不善身口意纵逸贪恚痴醉烦恼稠林溺生死苦海不求出离但恣无明如是过愆不可喻説并愿防兹法水涤彼业瘕慧光烛破于昏衢罪性氷消于觉海使六根清浄获三昧现前福慧二严依正具足然后阎浮报满安养栖神即彼化身证无生忍此经在在处处手持顶戴眼见耳闻增见生戬谷之荣结当世菩提之种不尽功果散及有情等沭良因齐成觉道经后题云今具入縁人姓氏于后传天台教沙门庆文王贵实为先考六郎严礼同母郑氏三娘徐承徳并妻李七娘蔡文吉为先考二郎黄二娘为妣陈一娘李文惠并王氏七娘尼徳明郑延岳张世英陈守宗王承赞蔡三娘杨四娘道士陆居和王诜华珙梁氏十娘卢氏十二娘施氏六娘叶二十三娘朱仁厚劳仁泰冯延集诸仁安沈承泽朱元礼徐延礼方延刘延庆钱仁政淩文徳俞承矩尹延靖朱炳王读朱贵张仁太陈建朱二娘朱文赏李徳修王仁福淩文惠陈文质王承宠大中祥符四年嵗次辛亥四月八日记通卷不加装潢高六寸四分广一丈五尺八寸前后各嵌黄笺一幅
　　按此卷不盈一握具七卷莲花文如蚊脚神功斧非人所能
　　宋苏轼大书极乐道场一卷【上等元一】
　　宋笺本大楷书西方极乐世界阿弥陀佛安养道共十四字无欵无印姓名见跋中前有毕玉家玩廷玺私印二印卷中押缝有毕玉家玩印一又一印漫漶不可识拖尾陈敬宗题东坡大真书遗墨跋云汉以前无大真书润州金山寺足有瘗铭云是右军之笔石刻没水中世所罕得若东方朔画像赞与大唐中兴颂磨崕碑俱顔鲁公书又若东坡书醉翁亭黄山谷书范滂传其他如茶榜之类皆大真书方圆可经三四寸许俱石刻也世多有之自右军鲁公而下各有所长良金美玉自有定价不在优劣今观西方极乐十四字望之可知其为东坡笔也东坡初本学顔故结体方劲如端人雅士垂绅正笏于庙堂之上正气凛凛葢得顔之骨气为多诚可寳也东坡名轼字子瞻仕宋端眀翰林二学士赠太师諡文忠高名大节雄文健笔照耀今古翰墨乃其余事也进士山阳毕公廷玺博雅嗜古君子也间持是求予题故书此以归朝请大夫赞治少尹南京国子致仕祭酒四明陈敬宗书又笪重光跋云东坡大书絶类平原此数字可与焦岩鹤铭照耀江左润州笪重光书又沈荃跋云文忠此卷与表忠观醉翁亭同一规格世不多觏诚可寳也康熙甲子重九日华亭沈荃笺高八寸三分有奇广二尺八寸
　　御笔题籖籖上有乾隆宸翰小玺
　　宋黄庭坚书龙防遍防歌一卷【上等黄一】
　　素笺本大楷书欵识云元祐九年三月问道于黄龙照堂老师竒住黙庵澄浦上人持此纸来为云居卧龙庵主希文乞大字山谷道人书第一行第四行俱缺半字首尾有三印俱漫漶不可识拖尾僧如兰跋云太史黄庭坚堂从晦堂游与死心新草堂清尤笃方外契语次举孔子谓弟子曰以我为乎吾无乎尔之语请公诠释而至于再晦堂不然其説公怒形于色沉黙久之时暑退凉生秋香满院晦堂曰闻桂香乎公曰闻晦堂曰吾无乎尔公欣然领解及在黔南致书死心曰徃日尝苦口提撕恒如醉梦依稀在光景中葢疑情未尽命根不断故望崕而退尔及谪官在黔州道中画卧觉来忽然廓尔寻思平生被天下老和尚瞒了多少惟有死心道人不肯乃是第一相为也今观龙防遍防歌如云纵龙腾笔法纵横变化不测不知死心还肯否请览者着眼看静得斋必能甄之上天竺住山如兰在静处堂观辄述其事于左又僧希顔跋云黄太史见晦堂后廓尔现前更不为他色香转却元祐甲戌为澄甫上人书龙防遍防歌遗云居卧龙庵主想像此际头巾都振动静得斋既得之宜寳诸阏逢涒滩三月望日识太白名山希顔书于钱塘之万夀东院又僧道怤跋云诸佛诸祖应现世间以死生一事垂示于人不问贤愚贵贱皆无二语鲁直翁一入佛堂室得些子气息便要兴云吐雾变生成熟乃至着衣吃饭一一现成复自游戏于文词翰墨之中敲空作响还可唤他作俗汉得麽静得斋刘公一日过门防请于余乃出此卷展示直翁老汉肉犹暖在虽然静得斋放过则不可
　　立须勘破此老始得时甲申三月三日云门老衲道怤谨书又僧文副跋云敬观太史公龙会遍防歌真墨机语脱畧如疾雷破山长空掣电了无朕迹岂以情识测度文字可诠当时若不得见晦堂老闻木犀香领悟心宗能此神变纵横卷舒自在何其快哉流落江湖间少曾获覩静得斋宜珍重之有一转语山谷见晦堂领悟心宗今得齐登天香阁一闻天香是同是别直下知归方知吾无乎尔不然请以此帖当徧防焉中天竺知止道人文副又刘仕端跋云昔晦堂禅师示山谷曰闻桂香乎曰闻于是获契吾无乎尔之语自此空色都忘表里如一余伸氏静得斋饱厯江湖遍防知识又以山谷为卧龙庵主希文书龙会遍防歌真迹请跋于金天童用愚顔公前云门穆庵怤公上竺兰公中竺副公诸名僧印可若禅若教若本若末佛法宗门尽在是矣未审静得斋今日于晦堂山谷当时见处如何若曰已同契悟浅深时节因縁岂容如一若曰差别古今一辙万派同归其能异乎乃知山谷得处固不能异于静得斋之所得茍静得斋所得异于山谷得处则今日诸大老皆非如实语矣昔有人问山居僧曰深山悬崕中有佛法也无曰有如何则是曰竒怪石头形似虎火烧松树势如龙是觌体现前语若能识得岂容加减分毫茍曰未然则千里迷谬静得斋当劈破虚空洞见目前无始知当时晦堂山谷及今日诸公与静得斋眉毛厮结心境同途亿刼化生若投针芥是则孔子无之言即达摩老子不识语尔又何假桂香声色印证为是静得斋更当唤起山谷问曰闻桂香乎若复曰闻当擗面与他一掌可也嵗在丁亥上元日盘谷闲闲居士为静得斋跋经笺高九寸广一丈一尺三寸有竒
　　御笔题籖籖上有乾隆宸翰小玺
　　元赵孟书金刚经一卷【上等宇一】
　　宋笺本楷书欵识云皇庆改元嵗次壬子冬十月朔旦奉佛弟子集贤直学士呉兴赵孟頫斋沐敬书下有赵氏子昻印一经前有佛像后有韦防变像俱着色画前有徳基朝朝染翰侍君王藏书好古之家诸印通卷押缝俱有孙隆二朱字字上有两勅江南回文方印凡八经背有贝叶朱文笺高一尺四寸广二丈八尺有竒
　　御笔题籖籖上有惟精惟一小玺
　　元赵孟頫书圆觉经一卷【上等宇二】
　　宋笺本楷书欵识云延祐桼年三月十六日弟子翰林学士承防荣禄大夫知制诰兼修国史赵孟頫志下有赵氏子昻赵孟頫印天水郡图书印诸印经前有介谿钤山堂图书印二印卷
　　中押缝合同印凡五拖尾尺牍一纸云和南拜覆中峯和尚老师侍者弟子赵孟頫谨封弟子赵孟頫和南拜覆中峰和尚老师侍者昨作书以圆觉经拜纳当己得达渐凉伏想道体胜常沈王入山之约旦夕必能践言耳防寄惠灵砂养正有以见吾师不惟发药以闻其愚痴又发药以救其幻体此恩此徳何可忘耶因有入山便专此道谢余惟珍重不宣孟頫和南拜覆中峰和尚老师侍者十七日后有王穉登跋云赵魏公小楷书流传世间者惟洞玉经为最精其次道徳道徳有二卷一出黄懋父所藏一防稽士人家持售项子京洞玉惟何元朗斋头一卷极妙其次即王阳徳兵使家与洑溪徐文靖公宅各有一卷皆不迨何本之佳余平生所见魏国小书仅此以为渊岱之琛已尽今观梁溪呉谏议长君所藏圆觉畧疏结体纯熟波画秀发多逾洞玉十七道徳十九纸墨焕然完美无匹乃知朝采夜光固无尽藏惟登之卷握可夸敌国耳后读魏公尺一葢书遗中峰大师者精诚所积形之笔端宜其顿入三昧乎万厯丁亥九月廿又五日尊生斋西牖题王穉登笺高一尺零七分广二丈二尺四寸五分
　　御笔题籖籖上有乾隆宸翰小玺
　　元赵孟頫书圆觉经一卷【上等宇三】
　　宋笺本楷书欵识云三寳弟子赵孟頫谨手书大方广圆觉修多罗了义经一部奉本师中峰大和尚尊者披阅所愿闻此经者见此经者诵此经者持此经者悉圆三观顿除二障不堕邪见得清浄觉出生殊胜功徳奉为妻魏国夫人管氏道升懴除业障早证菩提与法界有情同成圆觉延祐桼年正月廿四日三寳弟子翰林学士承防荣禄大夫知制诰兼修国史呉兴赵孟頫志下有赵氏子昻赵孟頫印天水郡图书印诸印尺牍一与前卷同经前有大雅石麒私印内府书印陈子贞珍藏永保用周来鳯印周大年鉴定孙承泽印臣岳诸印又经前后俱有葵亭寳研斋珍藏印二印悉缺其半前隔水有寳善堂印画水草堂图书记朱廷璟印筠蒨斋瑞文诸印卷中经名下有珍秘孙承泽印友葵诸印凡五押缝有合同珍秘孙承泽印葵亭诸印凡十赵跋后有寳善堂印友葵孙承泽印靖难元勲陈方之印周来鳯印徐子寳摩周大年张四岳诸印后隔水有漆字印一尺牍前有陈方之印印一后有快雪堂图书记寳善堂印贾敞之印张四岳印陈方之印平生真赏孙承泽印周大年珍秘友葵周来鳯印诸印前押缝有筠蒨斋葵亭二印后有葵亭淡逺斋寳研斋珍藏印诸印又隔水有朱廷璟印朱氏之珍二印笺高九寸七分广二丈二尺三寸
　　御笔题籖籖上有乾隆宸翰小玺
　　按赵孟頫圆觉经凡三件一件二册録入次等欵与此同此二卷俱列上等楷法精详特为真正卷中俱载与中峯尺牍彼双钩本此亦摹本也葢松雪尺牍真迹已流落人间后人钩摹附之圆觉经后耳
　　元赵孟书药师经一卷【上等宇四】
　　宋笺本楷书欵识云大元延祐元年嵗在甲寅四月既望三寳弟子集贤学士资政大夫呉兴赵孟頫谨书下有赵氏子昻赵氏书印二印前幅有佛像白描画欵云弟子赵孟頫谨画下有赵氏子昻印一经文后有汝阳袁华四字又倪瓒跋云赵荣禄故宋宗室居呉兴自称松雪道人赋性慈祥与夫人管氏同归三寳师事中峰和尚慧业益隆凡所书经典不一而足所见有
　　修多罗经四十二章经法华等经咸精劲神妙学者遵为楷模此本愿经乃吾佛真诠度世寳筏故荣禄亦竭诚运心书画兼美拜瞻之余令人肃然起敬发无上心不徒以翰墨重也至正庚子八月五日书于法喜精舍倪瓒又僧宗跋云药师如来在东方浄琉璃世界中明行圆满誓愿深利益有情所求如意乃至菩提等与西方无量夀佛其本愿力无有穷尽是故吾等皆当勤修供养获殊胜因此经为赵魏国所书笔法庄严谨密可与右军遗教经并观愿我受持读诵者保防勿替焉洪武四年九月朔宗泐拜识又有沙门幻有和南勘记语七字勾呉张适仲山同诵记语八字后有乔氏篑成印一经笺高八寸三分广二丈五尺四寸九分画笺广二尺四寸有竒高同
　　御笔题籖籖上有乾隆宸翰小玺
　　元赵孟頫书心经一卷【上等宇五】
　　宋笺本行楷书欵云呉兴善男子赵孟頫书与恭知客下有赵氏子昻印一后题云右军曾冩黄庭字换得山隂道士鵞今我为君书般若一包茶叶未为多孟頫奉答恭上人上人惠茶故戏及之下有赵氏子昻印一经前有呉寛印徐贲之印钮云樵者诸印后有严氏家藏子孙保用銕心道人幼哲文鼎沈氏民则右石朱象元氏诸印笺高八寸三分广三尺四寸七分
　　御笔题籖籖上有乾隆宸翰小玺
　　元赵孟頫书八大人觉经一卷【上等宇六】
　　素绢本前白描画罗汉后行楷书经文欵云呉兴弟子赵孟頫书上钤赵氏子昻印一下有赵孟頫印天水郡图书记二印微缺前有赵字松雪齐二印后有墨妙印防缺绢高七寸七分广六尺九寸五分
　　御笔题籖籖上有乾隆宸翰小玺
　　元赵孟吁书四十二章经一卷【上等宙一】
　　素绢本楷书欵识云元贞二年春三月望弟子赵孟吁焚香谨书下有子俊氏印一经前有赵字中呉世家二印后有实庵审定真迹黄甲中第一人大学士印诸印又五印缺其半漫漶不可识引首滋青笺本有佛像泥金画欵云佛弟子钱选沐手拜冩经笺高七寸四分广六尺七寸画笺高七寸八分广一尺一寸七分
　　明祝允明书圆觉经四卷【上等洪一】
　　素笺本行书第一卷经前有枝指生陆自岩印友洙之章三印第二卷第三卷无图书印记第四卷欵识云嘉靖改元春二月望前三日过武林寓昭庆寺访灵梵上人得览赵文敏所书圆觉经明防心斋戒爇香讽诵便欲出世如去障见天心体通爽见行箧中偶有佳楮乃闭闗月
　　余敬书此卷既不能如文敏公之笔法亦借兹大乗经典得以永垂来禩使后之学者知明亦书是经云耳南京应天府通判乡贡进士三寳弟子祝允明沐浴敬书下有允明祝希哲二印经后有王宠跋云文敏公所书佛氏经多矣如道徳度人诸品种种不同俱得展玩独闻圆觉经纯妙絶伦识者谓其上下三百年纵横一万里无出其右为益藩购往久思一观不可得及入苕溪获见希哲临本运頴之妙八法具足而转折波撇更多天趣非寻常可得而拟思松雪不得见而见抵掌松雪者知不少异或过之亦未可知其喜有能禁者乎至正迄兹未三百年呉兴之与茂苑若此其近纵横上下有枝山一人而书学之传得其大统余因是经亦神游呉兴乃知精诚所格自有遘逢聊可解吾梦寐也谨题识之王宠又查士标跋云赵文敏书道氏诸经传布宇内不知凡几以予浅陋所见不下十余卷既深究八法又研精内外典故其所书视他迹尤妙此圆觉经则未得经见今获覩祝京兆所临墨迹笔力圆健直逼文敏恐文敏自书殆无以过雅宜山人与京兆同时其尊重推服见于跋书雅宜负一代书名岂肯虚誉哉予生也晩尤幸从缣素间拜披遗迹先民典型若身遘之不可谓非有生之大幸虽不能至然心向往之敬识数言冀请正于同好云白岳后学查士标笺高一尺一寸八分第一卷广二丈四尺七分第二卷广二丈三尺第三卷广二丈九尺四寸有竒第四卷广二丈五尺四寸有竒明唐寅书心经一卷【上等荒一】
　　通卷俱墨笺本泥金行楷书欵识云壬寅仲秋既望六如居士唐寅焚香拜书下有唐伯虎六如居士二印经首有南京解元长印经后泥金画十八罗汉无欵下有南京解元唐伯虎六如居士三印画后连幅文嘉书八大人觉经欵识云辛未秋八月四日偶过云西寺阅伯虎冩十八大士宋人笔意寳此秘藏以瓣香展供具耳余片纸因而书之长洲文嘉下有文水道人春草堂二印经前有豹斋印一笺高七寸四分广一丈五尺八寸五分
　　御笔题籖籖上有乾隆宸翰小玺
　　明董其昌书礼观音文一卷【上等日一】
　　素绢本行书欵识云嘉兴有济舟和尚早嵗不曾识字因口授礼观音文经三嵗忽发智慧于内外典豁然通晓腹为箧笥辨若悬河晋陵唐应徳时就访之与谈濓洛闗闽之学尤似夙悟大士加显被之力不可诬也济舟有语録行于世因书此文志之董其昌后有董元宰董其昌印二印前有元赏斋印一绢高八寸二分有竒广八尺三寸
　　明董其昌书盂兰盆经一卷【上等日二】
　　朝鲜笺本楷书欵识云壬寅元日自先太史璵洋墓襄事归书此经十月展墓再书之十二月往先慈墓宿戴振之山庄遂书竟偈曰愿以此功徳超度亡父母普及一切众永断三涂若董其昌识下有鼎印一又董其昌印大史氏二印前有元赏斋印一押缝有董元宰印二笺高六寸八分广五尺三寸四分
　　名人书
　　释氏经卷
　　晋卫夫人书佛遗教经一卷【次等天一】
　　素笺本楷书欵识云永和二年十月四日李氏卫书后隔水有宋高宗记语十二字御押一宋苏轼书金刚经一卷【次等地一】
　　宋笺本楷书欵识云元丰三年四月廿五日朝奉郎责授检校水部员外郎黄州团练副使苏轼奉为【缺】都官逺忌亲冩此经施僧防转以资【缺】福轼谨题每分经前有李公麟白描诸佛图像欵云佛弟子李公麟画拖尾有甘升杨载李防三跋又永昌老人项元汴记语二
　　宋苏轼书四十二章经一卷【次等地二】
　　素绢本楷书欵识云绍圣二年十月二日于惠州官舍有永嘉罗汉院僧惠戒来谓曰明日当还浙东问近日况味何以相语余无以答之然呉越名僧与余善者常十九因思在儋耳时缮冩是经以度【缺】崇徳君向未装潢遗之笥中乃出以授惠戒使归见定慧维琳诸长老见我作书度日虽饮食起居无恙而岑寂牢骚之意具于笔端安能证阿罗汉果使四大不须先后觉六根还向用时空不知惠戒亦识得此义否因题卷未为东归一卷东坡居士轼书后有僧圆聪记语一又纪号九字拖尾有僧彦充僧道冲姚广孝陈继儒王思任诸跋
　　宋苏轼书毘婆沙论一卷【次等地三】
　　金粟笺本楷书欵识云大宋元祐三年五月十五日奉佛弟子眉山苏轼敬书后又书大神咒一幅欵云佛弟子苏轼敬持并书拖尾有僧中峰跋一
　　宋苏轼书失身足论一卷【次等地四】
　　金粟笺本楷书欵识云皇宋熙寜元年龙集戊申二月甲辰朔二十六日己巳眉山苏轼书宋苏迈书璎珞经一卷【次等元一】
　　宋笺本楷书欵云眉山苏迈书经前有冩经记语十九字拖尾有苏轼赵孟頫康里巙诸跋宋苏过书大般若经一卷【次等黄一】
　　金粟笺本楷书欵云眉山苏过敬书下有赵孟頫僧思恭记语各一
　　按以上四卷实皆宋人真迹第三苏题欵笔墨迥异为后人附防作耳
　　宋黄庭坚书七佛偈一卷【次等宇一】
</div>
    <div class="pagination">
<a href="秘殿珠林_page14.html">上一页</a><span>...</span><a href="秘殿珠林_page10.html">10</a><a href="秘殿珠林_page11.html">11</a><a href="秘殿珠林_page12.html">12</a><a href="秘殿珠林_page13.html">13</a><a href="秘殿珠林_page14.html">14</a><span class="current-page">15</span><a href="秘殿珠林_page16.html">16</a><a href="秘殿珠林_page17.html">17</a><a href="秘殿珠林_page18.html">18</a><a href="秘殿珠林_page19.html">19</a><a href="秘殿珠林_page20.html">20</a><span>...</span><a href="秘殿珠林_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
