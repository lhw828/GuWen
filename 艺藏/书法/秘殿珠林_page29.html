<!DOCTYPE html>
<html>
<head>
    <meta charset="UTF-8">
    <title>秘殿珠林 - 第 29 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘殿珠林 - 第 29 页/共 46 页</h1>
    <div class="content">　　磁青笺本泥金楷书无欵后赵孟頫跋一跋中叙掲徯斯书经颠末上册前有玊皇像欵云清河张渥敬写下册后有防法像俱泥金画上册计三十六页中册计二十九页下册计二十七页
　　元虞集书五斗经一册【次等黄一】
　　素笺本楷书欵识云天厯三年正月十二日侍书学士臣虞集奉勅书无印经中真君像附见白描画计一百五页
　　明文徴明书清浄经内景经外景经合册【次等宇一】墨笺本泥金楷书欵识云嘉靖壬子仲春之朔予焚香静室神明其虑斋沐研金拜仿晋右军黄庭笔意每晨端肃手书数百字浃旬而成因延仇实父写老耼像于首供之斋头以便恭诵奉道弟子长洲文徴明识今按经前无仇英绘老子像有董其昌跋一计三十四页
　　明文徴明书道徳经一册【次等宇二】
　　墨笺本泥金楷书欵识云嘉靖改元嵗在壬午清和月上前二日奉道弟子长洲文徴明熏沐拜书前有老子像泥金画计三十三页明朱射陂书金丹四百字一册【次等宙一】
　　素笺本行楷书欵识云己酉重阳后二日自平望回舟至莘老铺书射陂下三字不可识计十三页
　　明祝允明临黄庭经一册【次等洪一】
　　磁青笺本泥金书欵识云正徳庚辰春月余暇坐小斋展阅右军黄庭遂研金对临愧不能仿佛羲之万一耳枝山祝允明谨识前有仇英磁青笺本着色画老子像泥金隶书元宗御賛欵云弟子仇英并写后有王世贞跋一胡若愚跋二计十一幅
　　明董其昌书黄庭内景经一册【次等荒一】
　　素笺本楷书欵识云右杨羲黄素黄庭经真迹赵文敏集有长歌乃其所藏也杨书以郗氏为师不学右军父子然翩翩有冲霄之度实自餐霞服炁中来非临池工力所能庶防也米元章待访録云六朝人书无虞褚习气余为庶常时见之韩宗伯馆师曽摹刻入鸿堂帖数行颇惜赵吴兴何以都无临本传世也庚午八月十二日书于百花里之保和堂时年七十有六董其昌识后有陈继儒跋一计七幅
　　明董其昌书玊皇经一册【次等荒二】
　　宣徳笺本楷书欵云奉道弟子董其昌熏沐敬书前有玊皇像后有徐甲像俱白描画计七十一页
　　明董其昌书玉皇经一册【次等荒三】
　　宣徳笺本楷书欵识页数同前
　　无名氏书
　　道氏经册
　　六朝鸾笔草书玉匮经一册【上等天一】
　　素笺本欵识云过武夷幔亭峰书赠道者紫霞白云子后有紫霞真人谢鉴防藏八字元阳子静鉴元贞守八字亚樐道人谨观六字正一静应真君第九代嗣真张符宝藏十五字第十代子祥谨藏七字第十一代通拜守七字神仙之迹四字普通三年二月八日散骑常侍领步兵校尉殷钧题二十字沈约吕僧珍同观七字前有贞观御选御府图书双螭诸玺又张调印军假司马二印又贞观小玺一又二印不可识后有宣和御览玺二巴西邓氏善之二印又贞观小玺一妙楷台部曲督印二印又八印漫漶不可识计十三页页髙五寸三分广七寸九分元人书黄庭长生玉经四册【上等地一】
　　金粟笺本楷书有梁丘子注第一册计二十七页第二册计二十四页第三册计二十二页第四册计二十四页页髙九寸七分广七寸有竒明人书真武妙经一册【上等元一】
　　漆笺本泥金楷书前有正统御制序云朕惟太极肇判二五攸分阳气上浮为天垂日月星辰之象阴气下凝为地列山岳河海之形五行气运于天而春夏秋冬之时以叙质具于地而东西南北之位以定生成万物流行不息皆太极之动静鬼神之屈伸也鬼神形而上者虽无形声之可见闻而其形而下者无物不有无时不然则昭著而不可掩至使天下之人斋明盛服以承祭祀洋洋乎如在其上如在其左右者尤神灵之至显者也粤惟真武之神化本太阴之精气毓天一之水在天宿列虚危光昭于北极在地位分壬癸宰制于北方以徳之至妙曰大圣以主宰北天曰帝以总摄万灵曰神君以统制神兵曰大将军以黙阐天威显灵三界曰真武其神灵之妙运无非宣昭太极推移阴阳斡旋五行造化万物入幽出明变化无方驱雷奔电而神妙叵测上游太空稽羣神之功过下览六合鉴人间之善恶仁恩所锡必及于善仁威罚所加不容于邪恶九霄悉赖于真威十极咸资于神化诚天地之正气为古今之明神肆歴代帝王皆敬仰威灵式崇禋祀我祖宗统御万方建都神域尊礼百神尤严神祀朕自嗣承大统屡荷鸿厘崇敬之诚益加于昔乃者万几之暇徧阅古今载籍暨诸经典凡其言之有关于利国利民之道者靡不留心融会以求义理之指趣间得真武此经观之若游混沌鸿蒙于太古之初杳茫昧莫究其始睹华星宝月于澄渊之底幽深逺莫得其实载览其言有谓以不忠不孝不仁不义为恶行以除邪辅正救防羣品为善道深契天道福善祸淫之理前圣神道设敎之意姑以见闻发挥其槩世之观者能沂流而求源由支而探本守太初之天履太乙之地敦太朴之风达太虚之境则物其惠人被其仁鬼神歆徳天地锡福非惟修真者得悟道之梯楷入圣之门户而于乾坤开辟之机鬼神变化之妙亦可探其本源矣是为序正统十四年三月十七日前有元始天尊像后有防法像俱泥金画计二十五页页髙一尺一寸七分广八寸三分
　　明人书真武妙经一册【上等黄一】
　　墨笺本泥金楷书前后泥金画像经序及册页髙广俱与前册同惟序后阙载年号日月计二十四页
　　明人书玊枢经一册【上等宇一】
　　磁青笺本泥金楷书前有元始天尊像后有灵官像俱泥金画计四十二页页髙一尺二寸五分广八寸有竒
　　明人书玊皇经三册【上等宙一】
　　磁青笺本泥金楷书前有万厯勅谕云朕奉天眷命嗣祖洪基夙夜忧勤资成治理每于万防之暇间阅黄老之言恭惟髙上玉皇本行集经讃上帝恢漠神通括天人真机要妙保家寜国福世康民自古哲王悉加崇重虑以纸墨之流传未尽尊经之品义用是朕发诚心颁降帑金特命防洁道众楷书金字玉皇尊经三部九卷安镇名山宫观永逺供奉讽诵祝厘上答皇天之眷佑恭祈锡庆以覃恩保泰朕躬永延夀福康禧景运安定臣民所在道流严洁礼诵敬护玉典倍加奉持不许防玩损失钦哉故谕大明万厯四十二年嵗次甲寅三月日年月上有广运之宝四字第三册经文后有尊经利益讃云恭惟玉皇尊经者寓真一之妙示解脱之门味之者神洽太和诵之者心离诸漏神功妙用广博难量是经所在天神侍卫仙圣护持安天镇地福国寜邦利济人天阜康臣庶安供尊严功超万有晨夕礼诵感应无穷上祝圣夀与天地以齐年下保海宇并山岳而同久解寃释结度厄消灾垂世秘言功浩荡更谘敬信严洁尊崇尊经戒律安供非地堕失人身防慢戏笑殃及祖宗诵讹漏魂击迷津荤口读念恶报形诽谤语防异类受生妄起杂想灾厄交侵不信果报疾苦加临间阻礼诵地狱追防礼诵不完受比防中损壊经字天必罚身凡修行戒律皆学人口传惟礼诵玉经在志士敬信元科有律勿犯戒条劝警方来观者宜慎大明万厯四十二年嵗次甲寅三月日年月上有广运之宝四字首册前有玉皇像末册后有防法像俱泥金画第一册计一百一十一页第二册计九十二页第三册计一百页页髙一尺一寸七分广七寸九分
　　无名氏书
　　道氏经册
　　明人书真君宝诰一册【次等天一】
　　墨笺本泥金楷书前有真君像后有防法像俱泥金画计五页
　　明人书玉枢宝懴二册【次等地一】
　　磁青笺本泥金楷书上册计五十五页下册计五十一页
　　明人书玊枢宝懴二册【次等元一】
　　磁青笺本泥金楷书页数与地字号同
　　明人书玉枢经一册【次等黄一】
　　磁青笺本泥金小楷书前有天尊像后有防法像俱泥金画计三十八页
　　明人书玉枢经一册【次等宇一】
　　磁青笺本泥金小楷书画像册数俱与黄字号同
　　明人书玊枢经一册【次等宙一】
　　磁青笺本泥金小楷书画像册数俱与黄字号同
　　明人书玉枢经一册【次等洪一】
　　磁青笺本泥金小楷书画像册数俱与黄字号同
　　明人书参同图一册【次等荒一】
　　墨笺本泥金楷书册中图像互见计二十八页明人书玉皇经三册【次等日一】
　　磁青笺本泥金楷书前有天尊像着色画第一册计二十九页第二册计三十一页第三册计三十页





　　秘殿珠林卷十五
　　钦定四库全书
　　秘殿珠林卷十六目録
　　贮
　　乾清宫
　　名人书
　　道氏经卷上等
　　唐褚遂良书西升经一卷
　　唐欧阳询临黄庭经一卷
　　唐僧懐素书老子清静经一卷
　　宋髙宗临黄庭经一卷
　　宋杨后书度人经一卷
　　宋张即之书清静经一卷
　　元赵孟頫书黄庭经一卷
　　元赵孟頫书黄庭经一卷
　　元赵孟頫书道徳经上下二卷合卷
　　元赵孟頫书道徳经一卷
　　元赵孟頫书道徳经一卷
　　元赵孟頫书道徳经一卷
　　元赵孟頫书道徳经一卷
　　元赵孟頫书老子一卷
　　元赵孟頫书金丹四百字一卷
　　元赵孟頫书阴符经一卷
　　元萧宗元书道徳经一卷
　　明董其昌书黄庭经一卷
　　明董其昌书旁释圣母帖一卷







　　钦定四库全书
　　秘殿珠林卷十六
　　贮
　　乾清宫十六
　　名人书
　　道氏经卷
　　唐褚遂良书西升经一卷【上等天一】
　　硬黄笺本小楷书无欵后有元和十五年嵗次庚子闰正月甲辰朔三日丙午持平记旁有裴度二字葢裴晋公书也后有古印二方漫漶不可识前隔水押缝有双螭宣和二玺又御书玺一缺其半后隔水押缝有政和玺二宣和玺一拖尾有内府图书之印印一又武陵世家顾氏仲瑛时习斋藏书记江表黄琳美之休伯闗内侯印伯起诸印汉玉轴緑松轴心卷末有钱谦益尺牍二幅云续训出宋人手其人学识殊平平耳余六卷亦可例知也二卷待秋深凉健方可捉笔吾意西升经须钩摹刻石作一小法帖传世为佳谦益再拜又云嵗事刺促殊累处分夕公已道其详殊非所安也消寒诗已付夕公缮写可从彼索之昨和韵稿忽失之乞録一纸见付西升卷意欲题数语忽忽无好懐且姑置之尚有种种俟促膝面谈也谦益叩头冲笺髙七寸三分有竒广三尺三寸九分
　　御笔题籖籖上有乾隆宸翰小玺
　　唐欧阳询临黄庭经一卷【上等地一】
　　唐笺本无欵姓名见记语中前隔水有瞿起田耕石斋真赏印一又黄云题云黄庭经为逸少楷书第一向从榻本究竟未免肥瘦之嫌今观欧阳率更摹本毫锋隽发天趣盎然从此想像右军运腕若优孟衣冠无从而辨操觚之士当自得之黄云识下有瞿稼轩收藏印一又蒋廷晖记云唐欧阳率更临黄庭经宣徳二年八月侍书蒋廷晖鉴定前押缝有宣和玺一长字印一后押缝有缉熙殿宝政和二玺后隔水有贾似道印印一拖尾有广运之宝玺一又后隔水有瞿式耜跋云唐文皇最好右军书一时臣下皆极意临摹然惟欧阳率更最能脗合此本必从真迹上临摹者故风神逼肖信希世之宝也向系锡山安氏秘藏今归余畊石斋中生平鉴赏此推第一矣古虞瞿式耜笺髙七寸五分有竒广二尺八寸六分
　　御笔题籖籖上有乾隆宸翰小玺
　　唐僧懐素书老子清静经一卷【上等元一】
　　唐笺本草书欵云贞元元年八月廿有三日西太平寺沙门懐素藏真书时年六十一歳引首有天阁项叔子墨林秘玩子孙世昌张见阳通志堂藏纸记诸印前押缝有博雅堂宝藏印宫保世家墨林外史鸳鸯湖长墨林子诸印前隔水有桃花源里人家檇李子京父印隠居放言诸印卷前有神品会心处子京珍秘蘧庐张字印煮茶亭长张基之印博雅堂宝藏印宫保世家子孙世昌天阁三槐之裔退密项元汴印子京父印项墨林父秘笈之印项元汴氏审定真迹四云山人渐棠子安珍藏记诸印又绍兴双螭二玺俱缺其半又二印漫漶不可识挂角有饥字小号卷中押缝有子京世外法宝夀日子京所藏有何不可墨林砚癖项氏子京长病居檇李墨林子若水轩墨林山人项墨林鉴赏章项叔子赤松仙史神竒元汴之印游方之外夀日墨林外史神游心赏墨林嬾叟平生真赏子京父印诸印中有一印三半印俱漫漶不可识经后有神品贤志堂印神竒寄傲子京父印项元汴印墨林项季子章檇李项氏世家宝玩贤志主人见阳子珍藏记宫保世家神崧文房之印临乐乡天籁阁昼锦堂印公子月容龙池墨林懒叟藻字桃花源里人家虚朗斋蘧庐项子京家珍藏项墨林鉴赏章明锡山安如磐鉴赏真迹诸印挂角有苏耆家藏四字又六印漫漶不可识又赓斋墨印一后隔水有隆庆庚午重装于幻浮斋十字下有墨林砚癖癖茶居士桃里项墨林鉴赏章檇李项氏世家宝玩野处西畴畊耦墨林项季子章诸印押缝有子孙永保墨林秘玩蘧庐游方之外墨林堂平生真赏子京方外元赏子京所藏诸印后有刘世昌跋云素师居零陵以蕉叶代书目庵曰緑天自叙云醉来得意两三行醒后却书书不得又云人人来问此中妙懐素自云初不知皆透彻向上一步语所谓一拳打透虚空不为律缚者也禅与书会颠逸奔放宜其然哉大梁刘世昌谨题跋前有乔氏篑成墨印一又沈周宝玩墨林子子京父印惠泉山樵诸印跋后有子京所藏项墨林鉴赏章敬斋藏法书子安珍藏记寄傲沈氏【印文糢糊】家藏清玩诸印押缝有项元汴印元汴之印子孙永保沮溺之俦墨林子桃花源里人家宫保世家诸印又文彭跋云右唐僧懐素草书清静经笔法髙古其为真迹无疑先君于石田先生处尝见之每与余言其妙云后有刘世昌跋尾者是也石田没归邹氏屡欲物色一观不可得邹氏没又不知流落何处已未秋客有持示者精神焕发真有骤雨旋风之势惜先君不得再见为恨卷后有苏耆家藏四字耆字国老其父子兄弟赏鉴精确所藏法书名画甚多素师自叙亦尝在其家又有绍兴小玺曽入思陵秘府韩平原当国时内府珍秘多入其室画锦堂印是也在元为乔仲山所藏故有乔氏篑成印仆平生最好素书所阅甚多未有如此之妙者也展玩累日不忍释手因题其后而归之是嵗嘉靖三十八年也长洲文彭记跋前有上古下今墨林煮茶亭长诸印后有退宻子京父印墨林山人项子京家珍藏子孙世昌子京父印赤松仙史诸印笺髙八寸八分广五尺九寸五分
　　宋髙宗临黄庭经一卷【上等黄一】
　　宋笺本无欵卷前有绍兴玺一前隔水有天籁阁项墨林父秘笈之印梁清标印蕉林鉴定诸印押缝有项墨林鉴赏章墨林子若水轩古林神游心赏项叔子诸印又典字一经前有典字号三字又神品赵字松雪斋项元汴印子孙永保项墨林鉴赏章退宻虚朗斋平生真赏宫保世家曹溶鉴定书画印杨氏家藏诸印又半印不可识卷中押缝有墨林墨林秘玩曹溶张羽钧浄因庵主诸印卷后有奉华堂赵氏子昻赵孟頫印天水郡图书印神品天籁阁神游心赏士竒之印墨林子上古下今若水轩檇李项元汴印墨林山人项子京家珍藏曹溶之印鉴躬诸印后隔水有项子京家珍藏宫保世家曹溶秘玩诸印押缝有寄傲古林子京所藏项子京家珍藏子京墨林山人安定项子京家珍藏诸印拖尾有邵亨贞跋云向闻唐临黄素黄庭为江南法书神品每恨不获一见迩来故老无存欲询其梗槩亦不可得今观此本以书法攷之当是光尧御笔所摹无疑自重华而下不能到也后有奉华堂印乃刘贵嫔閤所藏然【衍】字画混厚而沈着深逺而闲暇自有一种九重之上气象与草泽摹仿者不可同日语观者当求其学力所至勿以妍媚少之江南屡经兵燹若此者所存无防藏者宝之后世将不得而见也严陵后学邵亨贞拜题跋前有天籁阁寄傲项元汴印子京父印项墨林父秘笈之印项叔子曹鉴躬氏诸印跋后有桃里子京所藏项墨林父秘笈之印檇李项氏世家宝玩诸印又张淏跋云晋书王羲之传羲之性爱鵞山隂有道士养好鵞羲之故求市之道士云为冩道徳经当举羣相赠羲之欣然冩毕笼鵞而归其任率如此余按梁虞龢论书表云山阴昙村养鵞道士谓羲之曰乆欲冩河上公老子缣素早办无人能书府君能自屈书道徳两章便合羣以奉于是羲之便停两日为冩毕携鵞去与本传略仝以二书攷之黄庭似非逸少书韩退之第云数纸尚可博白鵞而不云何经余又攷之葢书黄庭经换鵞与书道徳经换鵞自是两事道家有黄庭内景经又有外景经及縁身经玊轴经世例称为黄庭余家旧藏右军所书外景经一卷云永和十二年五月廿五日在山隂县冩又尝于道藏中得务成子注外景经一卷有序云晋有道士好黄庭之术意专书冩尝求于人闻王右军精于草隶而性复爱白鵞遂以数头赠之得其妙翰葢道徳经是偶悦道士之鵞因为之冩若黄庭是道士闻其善书且喜鵞故以是为赠而求其书此是两事颇分明縁俱以冩经得鵞遂使后人指为一事李太白知其为二事故其诗右军一篇云右军本清真潇洒在风尘山隂遇羽客要此好鵞宾扫素冩道徳笔精妙入神书罢笼鵞去何曽别主人此言书道徳经得鵞也送贺宾客归越一篇云镜湖清水漾清波狂客归舟逸兴多山阴道士如相见应冩黄庭换白鵞此言书黄庭经得鵞也太白于两诗各言之初未尝误嘉定嵗在黓涒滩仲春单父张淏清源识跋前有退宻檇李子京所藏项墨林父秘笈之印子孙世昌诸印跋后有神游心赏项元汴印子京父印项墨林鉴赏章浄因庵寄傲曹鉴躬诸印跋中押缝有古林子京墨林山人子京父印退宻项墨林父秘笈之印宫保世家子京虚朗斋项子京珍藏诸印后隔水有蕉林梁氏书画之印子孙世保二印拖尾后押缝有若水轩墨林山人项叔子墨林子子京父印宫保世家寄傲墨林主人项墨林父秘笈之印诸印卷末项元汴记云宋髙宗思陵小楷书黄庭经名人题识明墨林项元汴谨秘笺髙八寸二分有竒广三尺三寸八分
</div>
    <div class="pagination">
<a href="秘殿珠林_page28.html">上一页</a><span>...</span><a href="秘殿珠林_page24.html">24</a><a href="秘殿珠林_page25.html">25</a><a href="秘殿珠林_page26.html">26</a><a href="秘殿珠林_page27.html">27</a><a href="秘殿珠林_page28.html">28</a><span class="current-page">29</span><a href="秘殿珠林_page30.html">30</a><a href="秘殿珠林_page31.html">31</a><a href="秘殿珠林_page32.html">32</a><a href="秘殿珠林_page33.html">33</a><a href="秘殿珠林_page34.html">34</a><span>...</span><a href="秘殿珠林_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
