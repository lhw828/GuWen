<!DOCTYPE html>
<html>
<head>
    <meta charset="UTF-8">
    <title>秘殿珠林 - 第 19 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘殿珠林 - 第 19 页/共 46 页</h1>
    <div class="content">　　御笔题籖籖上有乾隆宸翰小玺
　　按此卷淳古秀逸希世奇珍陈继儒跋语难得其解当是此卷向为陈继儒所藏是日偕思翁往本一禅院看松雪所书扁额因偕思翁至家乃书此卷归之偶萍上人耳偶萍本一禅院僧也本一禅院即北禅院也在松江但与上方思翁跋语所为偶萍上人见视于顽仙庐者又复龃龉顽仙庐陈继儒庐名也或陈跋内有脱字亦未可定
　　元赵孟頫画莲社图一卷【上等盈二】
　　宋笺本白描画欵识云延祐四年岁在丁巳三月朢集贤学士资徳大夫赵孟頫临下有赵氏子昻印一又一印不可识拖尾俞允文书李冲元莲社十八贤图记又跋云逺公初从佛防跋陁罗三藏授念佛三昧与弟慧持高僧慧永朝贤贵士隠逸清信者一百二十三人为铭誓生净土刘程之着文此称十八贤者葢社中特其最贤者耳然攷其时同誓有阙公则者殁后友人在东京白马寺为公则追忌其夕林殿皆作金色空中有声曰我阙公则也所祈往生极乐寳国今已果矣是其众中若公则者最为灵悟支道林虞孝敬并有赞文而十八贤乃不称公则何也王青州元美以莲社图属书宋李元中所为图记因附记之嘉靖丙寅俞允文写又王世贞跋云宋李伯时作莲社图其宗人元中为记甚悉元赵吴兴子昻重临之而余所得则元子昻临本也即孙枝所不论其人物俨雅位置精密益可以想见原本之妙余乃乞俞仲蔚小楷书元中记而仲蔚又畧叙所见于后足补元中之阙余后攷记内佛陀耶舍者华云觉佛陀跋陀罗者华云觉贤耶舍即鸠摩罗什师与跋陀罗俱从罗什长安中译经后跋陀罗南迈止庐山与远公社而耶舍辞姚秦还西域足迹葢未尝渡江也且远以晋元熙元年示寂而道士陆静修至梁天监初上武帝科仪相去可百岁其不相及无疑要之莲社事固佳是禅林游戏三昧地不必计其傅会与否以慈氏莲花藏例之则三大刼中人皆在会固无不相及也异日仲蔚见之能印证否琅琊王世贞跋世懋书后有王时敏烟客鉴藏二印笺高八寸六分广三尺八寸二分
　　元钱选画石勒礼澄图一卷【上等昃一】
　　素笺本着色画欵题云磊落为人天下奇来参佛法始知机一言能悟圆通理却笑刘聪事事非舜举下有舜举翰墨流声二印图前有天籁阁子京神游心赏子孙世昌神品项元汴印虚朗斋项墨林鉴赏章诸印图后有退密墨林生会心处平生真赏若水轩项子京家珍藏檇李项氏世家寳玩神品诸印拖尾黄敷仲题云荒山秋晩草离离剑佩遥临自不知懒对英雄谈幻术石岩入定已多时黄敷仲前有墨林子虚朗斋宫保世家退密项氏子京项元汴氏审定真迹诸印后有项墨林父秘笈之印印一又清题云搘頥熟睡眼如眉銮驾临门尚未知不似葛陂初见日青莲花绽鉢中枝南堂清前有西楚王孙项叔子二印后有子孙世昌印一又无名氏题云梦思瞢腾眼倦舒越桃香淡雨停初将军务欲叅禅理不若从容听汉书西窗书前有檇李六艺之圃项墨林父秘笈之印诸印后有平生真赏印一又大经题云悟透真空行独坚一龛深坐絶尘缘门前豪杰休相去得贪嗔可问禅荆台大经前有子孙永保子京珍秘二印后有田畴耕耨印一又杨政题云宰割非闗霸畧雄祖龙北面有深衷如何还问机椷事一梦沉沉向定中文江杨政前有六艺之圃有何不可二印又元节题云割据山河二十年平生磊落视无前只缘悮却禅中趣惹得虚名后世传元节前有蘧庐神游心赏项墨林父秘笈之印诸印后有项元汴印西楚王孙项墨林鉴赏章诸印跋中押缝有子京神游心赏各三印笺高八寸六分广三尺二寸四分
　　明丁云鹏画罗汉图一卷【上等辰一】
　　素笺本着色画欵云海阳丁云鹏敬写下有南羽印一前隔水有
　　皇帝在青宫时题诗云幻化空中传幻化却敎图作紫磨身机心息后龙能伏业境忘来虎亦驯缾鉢缤纷饶法味伽黎围绕足精神谁知笑会拈花处倒退声闻八百人寳亲王长春居士题前有乐善堂长玺一后有寳亲王寳染翰二方玺画卷前押缝有乐善堂图书记长玺一笺高九寸六分广七尺二寸五分有奇
　　明丁云鹏画罗汉图一卷【上等辰二】
　　素笺本着色画欵云弟子丁云鹏敬写下有丁云鹏南羽氏二印笺高九寸六分广三丈四尺
　　御笔题籖籖上有乾隆宸翰小玺
　　明丁云鹏画罗汉图一卷【上等辰三】
　　宣徳笺本着色画欵云丁云鹏写下有南羽父圣华居士二印通卷罗汉计十八像每像泥金隶书苏东坡赞一楷书王元美赞一皆丁云鹏自书者前引首有董其昌书应真变相四大字并跋云丁丑戊寅南羽山人寓吾松之马耆禅院时年三十画道初入妙品所谓人巧极天工错此卷当作于此时及其再游吴中指腕稍逊无后精能如此手笔谓之画中有禅可矣董其昌题拖尾杨鹤跋云甲辰余游江南同范长倩马仲良与丁南羽往来灵岩石湖之间者数日南羽年六十余矣顔如渥丹神明抖擞于虎邱僧舍中为余画佛像一幅精能之极意象俱到殆无遗憾南羽葢得全于天者往因中自具定慧非独前身画师也此卷冷然得之客淮上时当时南羽少壮之笔全副精神用之腕上顾盼生动无一非有情者传神写照是不一人难矣难矣南羽高士垂老游戏翰墨于世一无所求意所不合傲然不屑冷然亦不可不知其为人也武陵杨鹤题又朱泰祯跋云滇中红莲藕而不房一萼千葩非司花人手擘而以微风嘘咈之终如拳耳笑少陵莲房坠粉红之句翻于昆明池水间不信耶予池头艺白莲二本比花时忽复幻为青莲有三异焉其始萼也如楚畹新芽柔绿堪把不类粉色一异也谛视之有紫丝百道螺纹缭绕精极毫髪二异也层台五重更有紫菂数粒秀出房外类花王之有舞青蜺三异也予念芝草无根今始悟青莲之非种也凌晨每为诵楞严圆觉一二品经行数匝乃治官书葢予之鼻观皆禅而花之耳根亦习予广长之舌矣七夕后三日邀藩臬诸名公共茗赏之冷然学宪携一卷相眎为丁南羽所画十八大阿罗汉像即余所跋西蜀大悲阁中张氏敏行谱事得其白描而此为粉本者也防染精严具含灵气真所称三乗为大车十力为长者从四威仪中施四无畏南羽氏殆以绘事作龙象者欤畱池上者数日时有青莲作供而朝夕持梵贝以熏悦之因复采叶上露华纪莲房翠菂之详聊广异闻以归冷然是则名为报佛恩耳天启五年乙丑孟秋书于柏署之适有亭东海朱泰祯跋笺高八寸三分广二丈一尺五寸有奇明仇英画罗汉图一卷【上等宿一】
　　素笺本白描画欵识云嘉靖庚戌清和既朢仇英实父临下有十洲印一引首有文徴明大书五百应真四字欵署徴明拖尾文徴明跋云五百罗汉见佛书惟宋人有石刻最妙今实父白描种种生态色色飞动无减宋笔也暇日获一展卷不觉叹伏援笔题此嘉靖壬子菊月二日徴明识又彭年跋云仇十洲天性善画自其少时即其夺胎换骨之妙兹卷乃龙眠居士之副本也十洲少即见赏于衡翁今有翁题其画之佳可知矣彭年又王糓祥跋云余蓄画不少而实父居多此五百应真则未之见也友人以此卷见示几欲夺之泚笔书此以志余贪乙卯四月廿日王谷祥书笺高一尺三分有奇广三丈九尺
　　明仇英画罗汉图一卷【上等宿二】
　　素笺本白描画欵云仇英实父摩李龙眠笔下有十洲仇英之印二印引首有文徴明大隶书十洲墨妙四字欵署徴明拖尾陈继儒跋云龙眠画马铁面秀禅师诃其洞入马腹中遂改写佛像今实父摩临长卷千二百五【缺】人俱向指头重来出现若不落仇欵竟疑龙眠手笔要之二人者皆千二百五【缺】中以画説法者也咄咄奇哉灵山一会俨然未散陈继儒稽首题又僧读彻题云墨海尽毫端变化影响众毕集一声钟虚空挤无缝千二百五十人俱卷拜观于寳月堂中读彻又僧通门题云法界幻为体圣凡总游戏竒哉换人眼在此一张纸只园诸应真一朝与相对面目未必真围绕殊有意识破指头禅去佛不远矣住破山卧庵通门拜书又僧明河题云藏神至虚愈出愈竒去人不逺诱人与俱拈弄万象麾斥四海将谓无根踏着便在各事其事同心其心非心非事挂角难寻万里云开千峰月照相见何言弹指一笑华山病头陀明河敬书又殷时衡题世尊千二百五十人俱颂云四十九年不说一字千二百五十人聚头逐队龙眠道人将错就错造个无缝浮图十洲老人头上安头画个葫芦様子寒明居士以泥洗泥弄些杜撰禅和据现成公案而为说偈偈曰谛观灋王法法王法如是崇祯壬午嘉平朔拜观于汲古阁吴门弟子殷时衡稽首书又僧正嵒题云咄哉者伙钝汉自己尽有本事何故向外驰求从他老胡取气空劳渡海穿山不得脚跟防地虽能跨虎乗龙大似波斯骑鳖背饶伊千个万个不过成羣逐队任向一毫头上用尽神通三昧毕竟丑遮不得彼此互相带累若非在溍居士为你藏拙直到尽未来际争奈有时忍俊不禁却向人前举似咄莫向如来行处行男儿自有冲天志三峯正嵒和南书笺高一尺三分有竒广三丈九尺二寸一分有奇明僧圆现画罗汉图一卷【上等列一】
　　素笺本白描画欵署白云窝老人下有莲山野衲圆现之印二印卷中每像书苏轼王元美偈赞凡二十六段笺高八寸三分广二丈二尺八寸有奇
　　秘殿珠林卷九
　　钦定四库全书
　　秘殿珠林卷十目録
　　贮
　　乾清宫
　　名人画
　　释氏图卷次等
　　宋刘松年画五百罗汉图一卷
　　宋刘松年画礼佛图一卷
　　宋李公麟画罗汉图一卷
　　宋李公麟画阿罗汉图一卷
　　宋李公麟画罗汉图一卷
　　宋李公麟画罗汉图一卷
　　宋李公麟画畨王礼佛图一卷
　　宋李公麟画揭鉢图一卷
　　宋李公麟画龙宫赴斋图一卷
　　宋李公麟画十六应真图一卷
　　宋李公麟画渡海应真图一卷
　　宋僧梵隆画游戏应真图一卷
　　宋僧海仑画五十三叅图一卷
　　宋僧海仑画五十三叅图一卷
　　宋僧海仑画罗汉图一卷
　　宋僧海仑画十八尊者图一卷
　　元顔辉画罗汉图一卷
　　元赵孟頫画莲社图一卷
　　元赵孟頫临莲社图一卷
　　元赵孟頫画五百阿罗汉图一卷
　　元赵孟頫画十六应真图一卷
　　元钱选画石勒礼澄图一卷
　　明王徴鳯画罗汉图一卷
　　明丁云鹏画罗汉图一卷
　　明丁云鹏画罗汉图一卷
　　明仇英画罗汉图一卷
　　明仇英画罗汉图一卷
　　明仇英画渡水罗汉图一卷
　　明仇英画莲社图一卷
　　明仇英画大士三十二相一卷
　　明马徴仿李公麟龙女受经图一卷
　　明商喜画罗汉渡海图一卷










　　钦定四库全书
　　秘殿珠林卷十
　　贮
　　乾清宫十
　　名人画
　　释氏图卷
　　宋刘松年画五百罗汉图一卷【次等天一】
　　素绢本着色画欵识云嘉定二年春三月始冬十一月竟画院待诏刘松年敬绘拖尾赵孟頫磁青笺金书心经大悲呪又邓文原题句一陆行直鲜于枢张翥三跋
　　宋刘松年画礼佛图一卷【次等天二】
　　素绢本着色画欵署刘松年后有磁青笺本文徴明泥金书金刚经一卷卷背有贝叶朱文后画韦防像拖尾有刘若宰跋一
　　宋李公麟画罗汉图一卷【次等地一】
　　素绢本白描画计十幅末幅欵云公麟拜写每幅俱有俞和题赞引首有大书长生渡海四字宋李公麟画阿罗汉图一卷【次等地二】
　　素绢本墨画欵云龙眠李公麟画前有磁青笺本虞集金书心经一卷后有郑元祐呉寛二跋又虞集絶句一
　　宋李公麟画罗汉图一卷【次等地三】
　　素绢本白描画无欵下有李公麟印伯时二印缺其半拖尾吴寛跋一
　　宋李公麟画罗汉图一卷【次等地四】
　　素绢本白描画计二十幅末幅欵云龙眠居士李公麟画后宋濓跋一李元晖题句一
　　宋李公麟画畨王礼佛图一卷【次等地五】
　　素绢本白描画欵云龙眠居士李公麟敬绘后有姚公绶刘士杰陈鎏三跋又王宠记语十三字僧元立记语七字
　　宋李公麟画揭鉢图一卷【次等地六】
　　素绢本着色画欵识云元丰八年六月龙眠山人李公麟后有高士奇康熈二十七年奉
　　勅书寳积经
　　宋李公麟画龙宫赴斋图一卷【次等地七】
　　素笺本墨画欵云龙眠居士李公麟造
　　宋李公麟画十六应真图一卷【次等地八】
　　素笺本白描画欵云龙眠居士李公麟制拖尾有虞集倪瓒二跋又鲜于枢呉寛记语二宋李公麟画渡海应真图一卷【次等地九】
　　素绢本墨画无欵姓名见跋中拖尾有杨士奇李衎邓文原三跋
　　宋僧梵隆画游戏应真图一卷【次等元一】
　　素绢本墨画欵云梵隆写拖尾有虞集郑元祐文徴明三跋
　　宋僧海仑画五十三叅图一卷【次等黄一】
　　磁青笺本泥金书画欵识云庆厯甲辰仿乌斯藏有髪僧海仑焚香薰沐拜书通卷逐段蚊脚细书佛国禅师文殊指南图赞颂共五十三段前书复庵和上华严纶贯一段华严经入法界品第三十九一段后书华严普贤行愿品卷前有篆书善财童子紫金瑞像八字引首有郭孔陵隶书百城烟水四大字欵署郭孔陵
　　宋僧海仑画五十三防图一卷【次等黄二】
　　磁青笺本泥金书画欵识云昔观善财童子诸友五十三人各开识佛国赞诵号指南无尽序引行于世有为卷册有为圗或有流传或遮止念兹日乆必泯灭故我收拾编成帙尽陈智寳畱来裔我今聊说此俚语列于卷尾载实事个事为道不为名流通法要非求饵惟愿观者三轮空受持此者味甘雨沃除热恼得清凉人法双忘现本体切莫随语生实解还须一一消归己归自己兮已亦空月不在天海非水这里若能知端的坦荡身心和衣睡起来日午打三更刹尘数佛同时委四生六道诸有情愿离苦趣归真际皇庆七月解制日佛弟子海仑述画通卷逐段蚊脚细书佛国禅师文殊指南图赞颂共五十三段卷首有篆书善财童子紫金瑞像八字后书华严普贤行愿品
</div>
    <div class="pagination">
<a href="秘殿珠林_page18.html">上一页</a><span>...</span><a href="秘殿珠林_page14.html">14</a><a href="秘殿珠林_page15.html">15</a><a href="秘殿珠林_page16.html">16</a><a href="秘殿珠林_page17.html">17</a><a href="秘殿珠林_page18.html">18</a><span class="current-page">19</span><a href="秘殿珠林_page20.html">20</a><a href="秘殿珠林_page21.html">21</a><a href="秘殿珠林_page22.html">22</a><a href="秘殿珠林_page23.html">23</a><a href="秘殿珠林_page24.html">24</a><span>...</span><a href="秘殿珠林_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
