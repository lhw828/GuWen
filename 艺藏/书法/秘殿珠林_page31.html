<!DOCTYPE html>
<html>
<head>
    <meta charset="UTF-8">
    <title>秘殿珠林 - 第 31 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘殿珠林 - 第 31 页/共 46 页</h1>
    <div class="content">　　素绢本第三十七行缺三字经前一印缺其半存图书二字经后有台僊二字上钤陈氏图书印一又寳字韩逢禧印刘完私印刘中守氏王用文氏忠孝之家诸法空相诸印又二印不可识前隔水有晋王羲之黄庭经七字上钤双螭玺一葢宋徽宗笔也押缝有宣和小玺一云东藏室印一又御书玺一缺其半后隔水有大观长玺押缝有宣和政和小玺二拖尾有昆仑山房图书内府图书之印韩世熊印韩逢禧书画印韩逢禧印诸印卷末有崇祯十七年甲申春二月睢阳袁枢杨羡张永禧同观于韩古洲半山草堂古洲名逢禧三十四字下有云东藏空印一绢高七寸四分广一丈八寸六分
　　无名氏书
　　道氏经卷
　　唐人临王羲之道徳经一卷【次等天一】
　　素绢本楷书拖尾有萧子云智永虞世南禇遂良顔真卿蔡京贾似道鲜于枢赵孟頫许国诸跋又灵彻蔡卞呉居厚邓文原诸记语
　　名人书
　　道氏经轴
　　眀董其昌书清静经一轴【上等天一】
　　素笺本大行书清静经二句欵识云仲醇称西蜀赵文肃公语曰人知呼吸天地不知天地亦呼吸我余今以清静经意书此二语董其昌下有董元宰印一笺髙三尺八寸广九寸六分










　　秘殿珠林卷十七
<子部,艺术类,书画之属,秘殿珠林>
　　钦定四库全书
　　秘殿珠林卷十八目録
　　贮
　　乾清宫
　　名人画
　　道氏图册上等
　　梁张僧繇画五星二十八宿神形图一册元赵孟頫画列仙图一册
　　名人画
　　道氏图册次等
　　宋李永年画神仙图一册
　　无名氏画
　　道氏图册上等
　　明人画无量寿图一册
　　明人画列仙图二册
　　名人画
　　道氏图卷上等
　　南唐陆晃画上元天官图一卷
　　南唐陆晃画中元地官图一卷
　　宋孙知微画十一曜图一卷
　　宋王辉画捜山图一卷
　　元钱选画洪崖图一卷
　　明宣宗画纯阳眞人图一卷
　　名人画
　　道氏图卷次等
　　宋勾龙爽画葛洪移居图一卷
　　宋勾龙爽画葛洪移居图一卷
　　宋刘松年画老子出闗图一卷
　　宋刘松年画轩辕问道图一卷
　　宋刘松年画葛洪移居图一卷
　　元赵孟頫画轩辕问道图一卷
　　元赵孟頫临老子授经图一卷
　　钦定四库全书
　　秘殿珠林卷十八
　　贮
　　乾清宫十八
　　名人画
　　道氏图册
　　梁张僧繇画五星二十八宿神形图一册【上等天一】素绢本着色画每幅右有梁令瓒篆书摘録诸星性情形体数语第一幅歳星记云歳星神豪侠势利立庙可于君门祭用白币器用银食上白鲜讳彩色忌哭泣歳星为君王前另有篆书五星及二十八宿神形图十字又隶书奉义郎守泷州别驾集贤院待制仍太史臣梁令瓒上廿一字幅中有丹诚阁韩逢禧珍秘耿防侯鉴定书画之章琴书堂诸印又一印漫漶不可识髙八寸一分广一尺二寸六分第二幅荧惑星记云荧惑星神食火祭用血肉酒器用赤铜币用赤杀牲吺血祭具战器鼓舞然后祭之忌哭泣善事荧惑娇暴公子荧惑庙可致军门幅中有丹诚长宜子孙珍秘耿防侯鉴定书画之章琴书堂元赏诸印髙八寸二分广一尺二寸第三幅镇星记云镇星神以黑烟雾为宫祭用乌麻油蔬食饮水币用故黑器用鐡戒在奢淫镇星是御史宜水土事立祠农畴水渚旁幅中有丹诚阁宗家重贵宜尔子孙琴书堂耿防侯鉴定书画之章诸印髙八寸一分广一尺一寸第四幅太白星记云太白星神祭用女乐噐用金币用黄食用血肉不杀牲亦忌哭泣太白庙女宫中黄屋饰皆黄仍被五采太白后妃也幅中有元赏珍秘宜尔子孙丹诚琴书堂耿防侯鉴定书画之章诸印髙八寸广一尺三寸七分第五幅辰星记云辰星神功曹也知天下理文墨厯术典吏传送执天下纲纪辰星日御也常不离日祭用碧器用碧玉币用碧色祭用蔬水类【鱼属】庙可致于相府也【中书省是】幅中有元赏耿防侯鉴定书画之章琴书堂丹诚宗家重贵珍秘诸印髙八寸二分广七寸七分第六幅角星记云角星神聪睿勇知受快乐通律厯名芳一名先率【姓炽下缺一字】前另有篆书二十八宿神形图七字幅中有丹诚元赏珍秘耿防侯鉴定书画之章琴书堂宜尔子孙诸印髙八寸二分广七寸二分第七幅亢星记云亢星神性淳质清平通于战阵名贤战幅中有元赏丹诚宗家重贵宜尔子孙耿防侯鉴定书画之章琴书堂诸印髙八寸二分广六寸二分第八幅氐星记云氐星神庙有九万里通于数纪之防名枌评【姓为翟卫】幅中有元赏丹诚宗家重贵耿防侯鉴定书画之章琴书堂宜尔子孙诸印髙八寸二分广九寸六分第九幅房星记云房星神性毒雄多淫多子妖讹呪咀淫祀两形与丈夫妇人更为雄雌庙一十万余里庙欹邪广名含孙【姓为管纪践】幅中有元赏潄六主人藏耿防侯鉴定书画之章琴书堂丹诚诸印髙八寸二分广七寸八分第十幅心星记云心星神性多毒多婬多子妖讹呪咀淫祀两形与丈夫妇人更为雄雌庙十万里庙欹邪广名招贵【姓房馆】幅中有耿防侯鉴定书画之章琴书堂元赏丹诚诸印髙八寸二分广六寸九分第十一幅尾星记云尾星神能劾众神而不受众神劾名闿当【姓为张兕】幅中有元赏防侯珍藏宗家重贵耿防侯鉴定书画之章琴书堂丹诚阁诸印髙八寸四分广九寸二分第十二幅风星记云风星神吼如母大虫不受人制独用能害物通于兵名士常【姓为谈注云士或为吐】幅中有元赏丹诚宗家重贵耿防侯鉴定书画之章琴书堂宜尔子孙诸印髙八寸一分广一尺一寸第十三幅斗星记云斗星神能起伏隂阳其庙无定凖里数【名状缺一字姓拒堵】幅中有元赏琴书堂耿防侯鉴定书画之章丹诚潄六主人藏诸印髙八寸一分广七寸七分有奇第十四幅牛星记云牛星神善医多病受占隂阳谄邪妄説祸福能以谄辞扇动人名略绪炽【姓蠲徐】幅中有元赏琴书堂耿防侯鉴定书画之章丹诚诸印髙八寸二分广八寸九分第十五幅女星记云女星神淫乱贪谗善医多病受占隂阳谄邪妄説祸福能以谄辞扇动人庙广五万六千里名为色舒幅中有元赏耿防侯鉴定书画之章琴书堂丹诚宜尔子孙诸印又珍秘印二髙八寸二分广八寸八分第十六幅虚星记云虚星神明歴术名闿阳【姓明辟疆】幅中有元赏琴书堂耿防侯鉴定书画之章丹诚诸印髙八寸二分广六寸五分有奇第十七幅危星记云危星神好哭泣刚愎嫉恶好乱好杀庙广五万六千里名推长【姓吕贾生】幅中有宣和殿宝绍兴秘书省印三玺元赏丹诚珍秘宜尔子孙琴书堂耿防侯鉴定书画之章诸印髙八寸二分广一尺四分有奇【以上俱原图】第十八幅室星记云室星神蝎天之子属蛇头天祭用血肉第十九幅壁星记云壁星神祭用肉属林天婆娄那之子姓陀难阇第二十幅奎星记云奎星神属富河天祭以酪姓阿虱叱排尼第二十一幅娄星记云娄星神形如马头祭以大麦饭幷肉属干闼婆天姓阿舍婆第二十二幅胃星记云胃星神形如鼎性纵恶自在如首罗能防四方皆得安穏属阎摩罗天祭用秔米胡麻及野枣姓跋伽毘第二十三幅昴星记云昴星神好作善事性速疾大威徳妹之子形如剃刀一日一夜歴四天下祭用酪姓鞞耶尼第二十四幅毕星记云毕星神属水天形如立义祭用鹿姓颇罗堕第二十五幅参星记云参星神属日天性大恶多瞠忿形如妇女祭用醍醐姓婆私失絺第二十六幅觜星记云觜星神属月天即是月子祭用果姓毘梨伽尼第二十七幅井星记云井星神祭用秔米以华和蜜形如脚迹属日天姓婆私失絺第二十八幅鬼星记云鬼星神属歳星天歳星之子形如诸佛胷前满相性温和乐修善法姓炮波那毗第二十九幅栁星记云栁星神属于蛇天形如妇女祭用乳糜姓蛇第三十幅星星记云星星神属火天形如河岸用秔米乌麻作粥祭之姓宾伽耶尼第三十一幅张星记云张星神属福徳天形如脚迹祭用毘罗婆果姓瞿昙弥第三十二幅翼星记云翼星神属林天形如脚迹祭用煮熟青黑豆姓防陈如第三十三幅轸星记云轸星神蝎仙之子形如人手祭用莠稗饭属沙毗梨帝天姓迦遮延【以上俱补作俱髙八寸有奇广一尺一寸】册首
　　御识云张丑清河书画舫云张僧繇五星二十八宿真形图画固奇絶而篆文星法更妙故松雪翁跋语极称许之又注云图原上下二卷今五星幸全其二十八宿止存起角讫危十二位后有本身空绢识以宣和大玺今此册笔墨精微设色浓古与丑书中所载脗合定为真迹无疑赵跋无存殆后人改卷为册又窃取真跋以别售赝画耳自室宿以下旧阙十六位爰命画院仿其笔法补绘之幷勅汪由敦补书篆文全册左幅张照书释文庻几古今至宝复成完璧也乾隆九年春三月御识下有乾隆宸翰携笔流云藻二玺
　　元赵孟頫画列仙图一册【上等地一】
　　素绢本着色画末幅欵识云大徳辛丑八月十九日画吴兴赵孟頫计十幅每幅有赵孟頫楷书列仙小传下俱有赵氏子昂印一首幅有世宝天官考功大夫印吴氏宗髙珍藏图书快雪阁图书记奇观诸印其余各幅俱有世宝天官考功大夫印幅髙八寸七分广一尺二寸三分名人画
　　道氏图册
　　宋李永年画神仙图一册【次等天一】
　　绢本着色画填青末幅金书欵识云咸淳二年春画院只李永年敬绘每页左幅有磁青笺本赵孟頫金书列仙小传末幅欵识云大徳九年秋七月吴兴赵孟頫书首幅有泥金篆书万夀诸仙成真事实八字计四十八幅后有董其昌跋一
　　无名氏画
　　道氏图册
　　明人画无量夀图一册【上等天一】
　　素绢本着色画每页左幅有佛青绢本泥金书册前泥金篆书天开夀域万万歳图八字第一幅画天开夀域题云巍巍夀域肇开自天甲子三元亿万斯年碧台绛阙位列羣仙金母木公髙揖璚筵第二幅画玊清圣境题云玉清圣境元始所治五城巍焕九阙参差云音妙畅霓舞迟迟天防酒美觞无尽时第三幅画上清真境题云上清太防玉宸之宫羣真正位飇驾云中侍以玉女从以青童灵宝真篇文罕能通第四幅画太清仙境题云列仙升举延登太清逍遥景舆游燕玉京至徳有感大道无名五千妙理黙契斯精第五幅画北辰建极题云北辰居极太乙当阳紫宫环卫以备非常斗葢帝车运于中央阁道凌空絶汉瑶光第六幅画五岳瑞应题云五岳之峙上视三公歴代封禅云亭岱东天示珍符民乐时丰如闻万歳十万声中第七幅画四渎效灵题云江神饮徳河伯效灵支祈恒锁蛟鳄常屛璧马沉波稷黍明馨河清可颂奏献彤廷第八幅画七真相庆题云方诸青童扶桑神王太极清虚防燕瑶房华存吟唱属和紫阳琼酥渌醑叠奏金觞第九幅画八仙胥防题云钟吕之俦世号八仙浮丘接袂洪崖拍肩青蓝纤细珠尘洁圆服之长夀花灼千年第十幅画九曜朝真题云五行之气上为星精炁孛四余日月长行舜齐七政允在玑衡伊惟九曜千载贞明第十一幅画西池曲宴题云西池觞防仙圣颜酡天防精妙素女纷罗乃命法婴引声灵歌上元鼓琴云琳妙和第十二幅画天保九如题云天保序云报上之章人臣爱君形于颂扬归美如九曲喻绵长罄宜百福万夀无疆通计二十四幅幅髙一尺四寸七分广一尺二寸五分
　　明人画列仙图二册【上等地一】
　　绢本泥金画填青每页左幅佛青绢本俱有金书列仙小传上下册俱计二十四幅幅髙一尺五寸广一尺三寸
　　名人画
　　道氏图卷
　　南唐陆晃画上元天官图一卷【上等天一】
　　素笺本白描画无欵姓名见题籖引首有王叔安篆书上元天官四大字欵云翰林王叔安书前隔水有宋徽宗泥金书籖陆晃天官图五字下有双螭玺一押缝有御书玺存其半又宣和小玺一卷前有李氏家藏时行之印子孙永保三印卷后有景小差鉴定书画印记李氏家藏时行之印清所诸印押缝有政和宣和玺二拖尾有内府图书之印绍兴功臣子孙印又一印缺其半存李孝彦三字后有僧仁济跋云世代更变之余内府书画悉散落人间陆晃真迹余见极少所有者仅田家图与此天官图耳卷中神祗卫从木魅山魈旌节幢幡銮舆剑佩无不各司其司各貌其貌而神清气韵笔走如龙备极精妙葢以画法书法行文法概为寓意于笔先故能落笔便成殊不搆思古人莫及御谱所称诚渊监也仲言其宝之废僧仁济和南拖尾押缝有吴陵李氏家藏清所三印又有海陵李氏聚墨堂记八字下有时行之印聚墨堂印吴陵清所诸印李氏家藏印二笺髙一尺五寸五分广一丈四尺六寸
　　南唐陆晃画中元地官图一卷【上等天二】
　　素笺本白描画无欵引首有王叔安篆书中元地官四大字欵云翰林王叔安书卷前押缝有清所印一卷中押缝有李氏家藏印一卷尾押缝有淡处李时行甫清所诸印拖尾有淡处李时行甫公余清兴聚墨堂记清所诸印凡八笺髙一尺五寸六分广八尺五寸
　　案宣和画谱第载陆晃天官图一而地水二官顾缺焉今大内所藏复有地官一图笔墨精妙直与天官埒其为晃真迹无疑当时或散逸人间未收入御府故耳顾水官犹缺恐天生神物终当复合也
　　宋孙知防画十一曜图一卷【上等地一】
　　素笺本着色画无欵姓名见跋中卷前有吴寛印一押缝有信公鉴定珍藏印一又二印缺其半存永保之野叟五字卷中押缝有继轩林遴廷章印各二卷尾有耿昭忠信公氏一字在良别号长白山长收藏书画印记印一押缝有半古轩书画印印二继轩珍玩图书印一后隔水有董其昌跋云孙知防画十一星君奇古絶伦吴道元之宗也道元有二十八宿与真武像余曾见之馆师韩宗伯家或命之僧繇皆一家眷属其昌后有珍秘长宜子孙二印又严世蕃一跋不録笺髙一尺六寸广九尺八寸
　　御笔题籖籖上有乾隆宸翰小玺
　　宋王辉画搜山图一卷【上等元一】
　　素笺本墨画欵云御前王辉画拖尾有叶森题云丁酉歳夏午于常清静斋观搜山图题五十韵元宫凉飚生座隅常清静处如蓬壶停挥羽扇意闲适明展视捜山图左手王辉志怪怪写在匹【缺】形容觕不假丹青设顔色但将笔墨轻描橅狞狰恇怯各有态画艺不与常人俱川灵蜀祗效犇走撇鹰纵犬慓威纡嘬唇哨喊万壑石根木窟穷穿窬披坦肚赤脚健操戈舞剑或执戵噀烟嚼焰吻血歕环目鱼鳃森怒须狐拜月戴髑髅化作女防妖娆姝肖貌倩美双眼溜簪花麽媚夸鲜殊洞中果熟邀申公笑擎斚倾云腴一元大武被搦角瓦盆酒冷驱吸呼小防盘薄俯其后是不识字畊田夫孙供奉醉脱落防垂头撘耳左右防痴憨未知神殛汝由自殢妮娇娇扶雌鬽宣淫不容禁懐中保抱妖精雏玃猱枭羊越冈阜喤喤呷呷咆獑猢猯防鼪防恣出没獝狂踉跄相睢盱那知神兵下如雨霹雳睒电来须臾趫林踣厓总八校雕弓逬落金镤摆桩拔木山谷响石崩压杀苍于菟轥轹蹉蹶什什伍拖爪拉腰剥及肤犷夫虓将恶怒激此等怪不得潜躯蚺蛇觇势嗄破胆撦口吐毒张白牙【叶孤】小军弱力被纒倒夹刀双举蛇肉刳跳狼窜去无路雄虺甘受青锋诛乖龙作孽不可赦争先敓却颔下珠捞波漉沙搅浑浊贝阙击折红珊瑚鐡索缚缧众力挽掐脑剜睛挦赤胡顽蛟掉尾斮先断鼍皮鞔鼓遭掳驱虾奴蠯婢尔何物贼鲗满腹藏臭乌水族学人弄兵仗龟鼈参军及癞蟆【叶谟】雪浪翻空声澎湃锁龙在柱囚天吴清源真君顔如玉玉冠上服笼绣襦座中神色俨而厉来征水衡校林虞文身锦膊列壮士挟弓持弹金头奴烈烈勇气增烜赫飞防喏奏传献俘元熊赤豹急投伏天符佐史供驰趋吾闻帝尧昔命羿缴大风下杀防貐断脩蛇于洞庭野擒封豕在桑林区此画此意絶彷类禹鏁支祈应是乎阳九百六促气运至今赤怪屯江湖愿神为国施大勇削平淮海开清都我为作歌感搜狩眇莽九丑休揶揄国家将兴祯祥至魔精丧眼妖魂逋麒麟在郊凤在薮醴泉涌溢瑶草朱将延荣光拥嘉瑞急急律令臻元符虎林叶森书笺髙一尺四寸五分广三丈三寸
　　元钱选画洪厓图一卷【上等黄一】
　　素笺本着色画欵云洪厓先生像吴兴钱选舜举画于习懒斋后有舜举钱选之印翰墨流声三印画前有钱氏鼎元三印押缝有仲雅印一画后有萧协中印防州髙松堂鉴定书画印有明王氏图书之印诸印笺髙八寸二分广四尺四寸
　　明宣宗画纯阳真人图一卷【上等宇一】
　　素绢本着色画欵识云宣徳丁未御笔戏冩纯阳真人图上钤广运之宝玺一绢髙九寸二分有奇广一尺一寸七分
　　名人画
　　道氏图卷
　　宋勾龙爽画葛洪移居图一卷【次等天一】
　　素绢本着色画欵署勾龙爽拖尾有王防张雨二跋
　　宋勾龙爽画葛洪移居图一卷【次等天二】
　　素绢本着色画欵云勾龙爽造拖尾有吴寛陆完黄姬水三跋
　　宋刘松年画老子出关图一卷【次等地一】
　　素绢本着色画欵署松年拖尾有马治跋一宋刘松年画轩辕问道图一卷【次等地二】
　　素绢本着色画欵署松年拖尾有虞集跋一宋刘松年画葛洪移居图一卷【次等地三】
　　素绢本着色画欵识云嘉定辛巳刘松年画拖尾有赵雍胡布沈周三跋又杨循吉记语六宇元赵孟頫画轩辕问道图一卷【次等元一】
　　素绢本着色画欵识云至大三年七月吴兴赵孟頫画拖尾有虞集跋一
　　元赵孟頫临老子授经图一卷【次等元二】
　　素绢本墨画后书道徳经欵识云沈内翰家藏李龙眠所描老子授经图一日出以示余见其运思深逺落笔洒脱翻阅久之不忍释手乃信前人制作自然于寻常局度之外别有一种神奇变幻处内翰不吝许余持归临摹数过始得就绪惜乎吾才既竭竟不能如其万一也尾余素缣遂书道徳经续于上虽曰兴之所至其陋劣第后之观者宁能免于蛇足之诮耶吴兴赵孟頫谨制后有祝允明文征明二跋
</div>
    <div class="pagination">
<a href="秘殿珠林_page30.html">上一页</a><span>...</span><a href="秘殿珠林_page26.html">26</a><a href="秘殿珠林_page27.html">27</a><a href="秘殿珠林_page28.html">28</a><a href="秘殿珠林_page29.html">29</a><a href="秘殿珠林_page30.html">30</a><span class="current-page">31</span><a href="秘殿珠林_page32.html">32</a><a href="秘殿珠林_page33.html">33</a><a href="秘殿珠林_page34.html">34</a><a href="秘殿珠林_page35.html">35</a><a href="秘殿珠林_page36.html">36</a><span>...</span><a href="秘殿珠林_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
