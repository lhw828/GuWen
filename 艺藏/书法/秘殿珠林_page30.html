<!DOCTYPE html>
<html>
<head>
    <meta charset="UTF-8">
    <title>秘殿珠林 - 第 30 页/共 46 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>秘殿珠林 - 第 30 页/共 46 页</h1>
    <div class="content">　　宋杨后书度人经一卷【上等宇一】
　　素绢本小楷书凡四十二段欵识云庚午嵗十一月朢日皇后妾杨氏敬书有杨姓之章坤卦二印卷中经文每段俱有着色绘像无欵类宋画院本卷前有苍岩子印一后有梁清标印蕉林居士二印又半印漫漶不可识前隔水有苍岩子梁清标玊立氏印章蕉林秘玩二印拖尾有苍岩子观其大畧二印卷中押缝有河北棠邨印凡二绢髙九寸三分广四丈二尺三寸八分
　　宋张即之书清静经一卷【上等宙一】
　　素笺本楷书欵识云张即之七十嵗冩寳祐三年嵗在乙夘秋七月甲寅引首有许初篆书樗寮真迹四大字欵云后学呉郡许初敬题前有九如清玩信公珍赏真玩会珍赏公字诸印前隔水有也园珍赏东平槐庭清玩耿防侯鉴定书画之章千山耿信公书画之章御赐忠孝堂长白山索氏珍藏诸印卷前有防侯珍藏印一押缝有勃海主人珍藏半古轩珍赏二印又寳之半印卷中押缝有半古轩会侯珍藏瞻衮堂诸印又雪舫耿嘉祚湛恩记丹诚耿会侯鉴定书画之章诸印经后有友古轩也园索氏収藏书画湛恩鼎印雪舫嘉祚忠彻瞻衮堂袁氏珍玩子孙保之诸印卷后史嵩之跋云樗寮以清静心冩清静经观其所书知其所存矣寳祐乙夘十二月甲子史嵩之题跋前有忠彻印一后有琴书堂都尉耿信公书画之章二印后隔水有阿尔喜普之印乐庵湛恩记汉水耿防侯书画之章雪舫湛恩记湛恩鼎印乐琴书以消忧也园珍赏诸印押缝有半古轩珍赏勃海主人珍藏二印拖尾楼钥跋云清静一经亦吾儒正心之学也独患不能常耳至哉混元氏之言曰常应常静常清静矣人之一心未应物前能清静易既应物后能清静难应而能清是名常清应而能静是名常静心果有常则公之説亦可治齐相汉不能常焉则虽大学一书亦难以治国平天下樗寮笔是经余复作是语试以此谂樗寮当亦以为然寳祐丙辰重五日楼钥题又郑清之跋云道之有常之谓经而以清静名何以哉清者无溷杂静者无罔动三才之道不能外此也第出于黄老之口气寓意亦少异焉彼之清清而虚彼之静静而寂其如吾道之清之静万理明浄者乎能徇清静之名体清静之实企足无己不患不优入圣贤田地矣虽然吾亦不能强自深浅也所观厯阳张氏甫染翰风致之妙如坐云霄而覩星辰之灿然者快心惊魄有不容自己于欣慕也噫郑清之拜书又呉志淳跋云经因书而显书因经而传二者若相爲倚也樗寮翁为老氏行易世知己不特心其心而又迹其迹亦可见天地之间功业文字彼存者亡亡而此亡者存存矣所以致诸公手笔形容之善亦安知不与樗寮一其志乎是爲识曹南呉志淳又虞淳熙跋云柱下史倚青牛出五千言已入青羊之肆又出清静一经马山侗
　　谓清心源静气海将是北宗元派矣温夫七十肘问有神傥早服此二字符耶史子由居闲一纪郑徳源安晚渔庄楼大防致柔少刚慕年精敏絶人何必诵所着玉斧十万夀百卷已信与温夫临摹此经如出一手不甘作屏风脚矣温夫墨妙在武林惟景徳永明二额师李北海而防见丁头鼠尾此独仿禇登善肌理荣枯枿八角垂芒光射萧台玉局犹铮铮也忠唐举之流复于象形具此赏鉴当相字时亦知落乌程沈郎手不温夫往仕乌程更留神迹沈郎得之既尊性命兼获至寳翻笑米颠据舷浪语耳子虞淳熈书楼郑呉三跋前俱有忠印虞跋后有耿会侯鉴定书画之章印一跋中押缝有半古轩半古轩珍赏勃海主人珍藏印凡七笺高八寸七分广七尺六寸五分
　　御笔题籖籖上有乾隆宸翰小玺
　　元赵孟頫书黄庭经一卷【上等洪一】
　　宋笺本欵识云皇庆元年春正月水晶宫道人载书下有赵氏子昻印一后有陈氏子子孙孙永寳之印一前有大雅玩寳二印卷高六寸有奇广二尺五寸有奇
　　元赵孟頫书黄庭经一卷【上等洪二】
　　素绢本前有老子像着色画前欵云周李老撰晋王羲之书呉兴赵孟頫临并画前有书画舫双螭古【漫漶】周氏于举图书诸印后欵云水晶宫道人校阅尾有防心湖阳二半印后隔水有赵氏子昻天水郡图书印二印引首有洒金素笺金书宣徳元年三月三日重装十字后有子孙亿世家传之寳侍讲学士之章二印前后隔水有一印漫漶不可识拖尾王爵题云上清有仙客游世等空虚养成丹灶火读罢黄庭书翛然遗世氛高卧白云居白云何悠悠长日
　　防茒庐涧影同淡荡天光随转移卷舒闲自得道心与之俱隠几朝元去逍遥恣所如石牀翻蝶梦绛阙回羽车欲蹑松乔迹正愁予王锡爵后有永传为褒忠世家所寳黄氏子印二印绢高九寸三分广三尺六寸三分
　　御笔题籖籖上有乾隆宸翰小玺
　　元赵孟頫书道徳经上下二卷合卷【上等洪三】宋笺本小楷书上卷金丝九十三行欵识云皇庆二年嵗在癸丑暮春之初呉兴赵孟頫书有赵氏子昻天水郡图书印二印引首有天籁阁王永宁印若水轩项子京家珍藏染翰斋珍藏子京项墨林父秘笈之印子孙世昌诸印又一印漫漶不可识又三印俱缺其半存静因田畴墨林六字经前圆光泥金画老子像有赵字大雅蘧庐南禺世史尧封项氏子京项元汴氏审定真迹王永寜印项叔子项墨林鉴赏章世外法寳项墨林鉴赏法书名画墨林项季子章有何不可鳯字沈民则侍讲学士之章神品神奇子孙保之染翰子孙永保彭城禧字刘延伯氏子京墨林子诸印又委字収藏号一又四印不可识又二印缺其半存亭长里人家五字又长字印防缺卷中押缝有合同神品墨林长字诸印卷后有墨林秘玩神品天官考功大夫印煑茶亭长神游心赏丰人叔氏呉延美印退密古桂堂子孙永保忠定公之后清樾吟窝墨林秘玩子孙世昌子京珍秘宇宙间之至寳南禺世史云山玩易楼池塘春草伯曼云萝馆印震泽张氏桐柏山人桃里染翰长安平生真赏彭图逸民项元汴氏审定真迹禧字刘延伯氏宋赠礼部尚书继封缙云郡朗和侯諡清敏府君十有四世子孙五湖张森三呉张氏书画舫伯明之印子京所藏诸印又四印不可识又长字田畴二半印下卷金丝一百一十五行欵识云癸丑四月集贤侍讲学士中奉大夫赵孟頫书下有赵氏子昻天水郡图书印二印经前有赵字大雅神品鳯字来仪斋子京珍秘染翰元汴墨林山人项子京家珍藏墨林诸印又二印缺其半惟长字可辨卷中押缝有合同神品子京长字诸印卷后有墨林秘玩彭城刘延伯氏元汴之印清敏公家王永寜印寄傲宇宙间之至寳天籁阁禧字子孙永保项叔子神品染翰世外法寳项元汴印项墨林父秘笈之印诸印又二印缺其半惟长字墨林三字可辨又一印漫漶不可识拖尾有丰道生跋云自唐开元书法渐坏逮宋南渡古法尽亡赵承防独擅中兴之功此卷道徳经圆劲飘逸直与右军黄庭并驱争先衡山文待诏以小楷妙天下平生惟学此耳非墨林子好古愽雅未易精鉴也珍重珍重嘉
　　靖四十三年五月朢日南禺世史丰道生题跋前有子京珍秘项元汴氏审定真迹宫保世家檇李项氏世家寳玩瞻近堂收藏印道生之印平生真赏染翰神品诸印又一印漫漶不可识又一印缺其半跋后有呉治之印学甫二印卷尾有嘉靖三十七年项元汴珍赏十一字笺高八寸七分上卷广四尺一寸六分下卷广四尺一寸五分籖题元赵松雪楷书道徳经真迹瞻近堂重装珍藏有长安小印葢邢侗笔也元赵孟頫书道徳经一卷【上等洪四】
　　宋笺本楷书欵识云延祐四年嵗在丁巳三月朢集贤学士资徳大夫赵孟頫书下有赵孟頫印赵氏子昻二印又冶溪渔隠印缺其半前有赵字大雅松雪斋图书印三印卷中押缝有合同印凡三拖尾王稺登跋云赵荣禄本呉兴人予客呉兴日见诸好事家所藏皆赝迹即有真本不过短篇小牍残墨数行耳文夀承先生为苕博士每举此向予拊掌不谓朱太傅家五千言乃为姚伯道所得岂特为呉兴人增色亦当为赵魏公吐气矣后有予书葢在穆庙临御初年今为万厯庚子屈指三十四伏腊而余且飒然老矣伯道索重题感而书此真若卢生支枕与房相窥罋时也是年二月朔穉登再书又跋云赵承防书道徳经余尝见三本皆真迹一在王箕泉太守家一在黄懋父处后归项子京一在朱太傅家乃宜兴洑溪徐文靖公物即此本也昔在燕都与文愽士夀承在太傅緑防亭品隲法书余谓王本萧疎项本古逺兼而有之当在此本太傅及夀承谓余言良是今不知何縁流落于此王谢堂前乌衣鸟飞入民家葢千古已然矣隆庆改元三月上已太原王穉登谨书跋后有苍岩子蕉林居士二印又有万厯五年秋八月呉郡汤杰重装于乐志堂中十八字笺高七寸五分广一丈四尺八寸三分
　　元赵孟頫书道徳经一卷【上等洪五】
　　磁青笺本泥金行楷书欵识云老子道徳五千言义甚博而深非圣人不能道识者爱之贵和法师以泥金而求予书不知所重而能然哉延祐三年六月廿四日翰林学士承防荣禄大夫知制诰兼修国史三教弟子呉兴赵孟頫焚香识上钤赵氏子昻松雪斋二印引首有脱脱木儿楷书翰林妙笔四大字欵署脱脱木儿前有寳玩印一经前有皇帝图书寳玩之记好学孔孟二玺又雅素钤字二印卷中押缝俱有中正钤字二印凡五十九又万厯之玺玺一经后有正心诚意御府图书寂然不动感而遂通三玺拖尾虞集书跋云道徳经老子言道徳之蕴赵承防与贵和道谊甚笃故为书此亦自神妙
　　与之相称诚可作万世之寳也青城山樵跋前有日丽中天之寳玺一又张翥跋云赵文敏公书法晋人此卷是公所书虞伯生谓可以称道徳诚确论也张翥又宋克跋云余观赵公书多矣未有此卷之尤神妙也保之保之东呉宋克跋笺高九寸一分广三丈三尺七寸三分元赵孟頫书道徳经一卷【上等洪六】
　　磁青笺本泥金小楷书欵识云大徳九年十月既朢呉兴赵孟頫沐手敬画并书后有赵氏孟頫子昻泥金二印经首有赵字松雪斋泥金二印后有柯九思印一卷前有老子授经图泥金画图上隶书老子小传画首有神品金印又柯九思印一又一印不可识画后有王冕印一笺高六寸六分广六尺三寸七分
　　御笔题籖籖上有乾隆宸翰小玺
　　元赵孟頫书道徳经一卷【上等洪七】
　　磁青笺本泥金行楷书欵识云至正元年九月十九日翰林院学士承防荣禄大夫知制诰兼修国史呉兴赵孟頫书下有赵氏子昻松雪斋二印引首有虞集隶书金书道徳四大字欵识云至正十年九月十三日青城山樵虞集隶古于白云堂前有世家印一经后有魏国世家开国伯世家赵奕赵氏仲光邓文原印张伯雨父藏真宋克私印栁庄诸印拖尾黙斋跋云道徳经五千言为老子所作其言甚该博诚仙家圣人之言也想赵文敏公泥金作书之时意涉虚无故其书翩然若神此又非常时所书可比余闻孙过庭云王右军书乐毅与黄庭气象不同观此轴信然既识而藏之可不寳诸翰林黙斋笺高七寸五分有奇广三丈七尺有奇
　　元赵孟頫书老子一卷【上等洪八】
　　宋笺本楷书欵识云老子书八十一章以九为节而又重之以九合天地自然之数命之曰道徳经其言精莹粹美有金寳之光下卷四十四章着徳之用为多徳者得也行道而有所得之谓也然名虽为得实无所得逺自天道迩极人事上自天子下至庶人可以荣富可以贫贱可以用世可以退隐皆以不得为得得之实故曰无为曰自然而参极乎宇宙事物之常变防不毕具至于养智藏用蓄威昭徳敛精自保之法推之以保国保天下此理尤致心焉后世以偏曲之见注释愈多而愈失其防至有妄为句读大悖经义者孟頫深见其谬悉与去之重为缮写庶不失其初以俟深于道徳者攷订焉此必熟玩深察心领神防自然知之不当与浅见寡闻道也辛亥闰七月集贤侍读学士中奉大夫赵孟頫书下有赵孟頫印印一经首有大雅松雪斋二印又跋云学书之法不可大拘不拘则
　　弱不可太放太放则失古人之意不拘不放能谨而不失之弱任而不失之放斯得之矣徐继真书道徳经世惟见其上本所谓徳经者殆缺焉余临其上卷而补作此卷恐失拘且放也观者当以意外求之越又二年子昻重题此跋首有赵字印一下有赵氏子昻天水郡图书印二印笺高七寸五分广一丈八寸三分
　　元赵孟頫书金丹四百字一卷【上等洪九】
　　磁青笺本泥金行楷书欵识云夫神仙之道自古有之观黄帝老君王子乔皆有相承自汉唐以至于今代不乏人此必天资頴敏才力过人然后能为之今之迂儒惟攻文字干禄之学而不能窥其门墙则曰天地之间有万物孰不有生孰不有死观夫春焉而物生夏焉而物齐秋焉而物衰冬焉而物死而归藏矣此言固有理然而黄帝之白日飞升与夫贤之相继而仙者可厯厯而指数也故朱晦翁见白玉蟾之神变而形诸诗曰刀圭一入口白日生羽翰我欲往从之脱屣亮非难然则晦翁非不用心于是者也余亦笃信斯道但壮年时縻于廪禄至于今日悔之迟也松江夏徳俊天资秀敏读儒书有名于时近遇真人呉全节指示金丹四百字用工之序似乎有得而甚保之至大四年七月朢后四日烂金为泥特顾余于水精宫求书以传万世是余同道者乐为书一过也三教弟子赵孟頫顿首识笺高九寸九分广二丈一尺六寸三分
　　元赵孟頫书隂符经一卷【上等洪十】
　　元仿澄心堂笺本小楷书欵识云大徳五年仲夏六月奉道弟子呉兴赵孟頫谨冩下有赵氏子昻赵孟頫印二印经前有大雅印一后有怡斋珍玩严澂天池山人臣圻石颿严圻之印诸印笺高六寸三分广一尺五寸七分
　　元萧宗元隶书道徳经一卷【上等荒一】
　　宋笺本隶书欵识云至正十五年嵗次乙未天中节日弟子萧善齐焚香敬书下有宗元子从善书印二印经前有篆书道徳经三字下有妙品朱之赤鉴赏第一希有明安国玩诸印后有眀安国玩呉兴王齐赏鉴过物休宁朱之赤珍藏图书诸印卷尾有神物防持朱卧庵収藏二印笺高八寸一分广一丈六尺有竒
　　御笔题籖籖上有乾隆宸翰小玺
　　眀董其昌书黄庭经一卷【上等日一】
　　宣徳黄表笺本楷书欵识云右军书如鳯翥鸾回迹似奇而反正今世所传黄庭经乃王着摹不无习气余以内景笔法参合为之董其昌下有董氏元宰印一笺高一尺三寸九分广五尺七寸五分
　　御笔题籖籖上有乾隆宸翰小玺
　　眀董其昌书旁释圣母帖一卷【上等日二】
　　素绫本草书通卷俱旁释小楷欵识云怀素书以圣母帖为最乃全类右军骨肉匀称自叙太瘦亦逺前规字不可读因为旁释学狂草者请从此入董其昌下有董其昌印知制诰日讲官二印卷首有元赏斋印一高八寸五分有竒广一丈二尺四寸四分







　　秘殿珠林卷十六
　　钦定四库全书
　　秘殿珠林卷十七目録
　　贮
　　乾清宫
　　名人书
　　道氏经卷次等
　　唐柳公权书常清静经一卷
　　宋黄庭坚书黄庭经一卷
　　宋朱子书隂符经一卷
　　元赵孟頫书黄庭经一卷
　　元赵孟頫书黄庭经一卷
　　元赵孟頫书太上感应篇一卷
　　明董其昌书太上感应篇一卷
　　无名氏书
　　道氏经卷上等
　　唐人模王羲之黄庭经一卷
　　无名氏书
　　道氏经卷次等
　　唐人临王羲之道徳经一卷
　　名人书
　　道氏经轴上等
　　明董其昌书清静经一卷










　　钦定四库全书
　　秘殿珠林卷十七
　　贮
　　乾清宫十七
　　名人书
　　道氏经卷
　　唐栁公权书常清静经一卷【次等天一】
　　素笺本楷书欵云起居郎栁公权敬书拖尾有张栻廉布任询邓文原诸跋
　　宋黄庭坚临黄庭经一卷【次等地一】
　　素绢本无欵经末有山谷道人印一
　　宋朱子书隂符经一卷【次等元一】
　　素笺本泥金篆书欵识云大宋淳熙十有五年嵗在戊申七月甲子提举浙东崇政殿学士臣新安朱熹沐手拜临经后有陈履脱脱记语二又未识文一类元代国书引首有立天之道四字按跋语云明太祖笔又前有未识文四字类元代国书拖尾有耶律楚材陈履脱脱汪广洋詹同宋濓有徳杨荣杨一清林俊焦竑诸跋按此前后题跋俱非眞迹其金书葢后人从拓本涂冩者究为先贤之迹故入次等
　　元赵孟頫书黄庭经一卷【次等黄一】
　　素笺本欵识云大徳四年二月之既朢呉兴赵孟頫临又自跋一前有素绢本梁楷白描画换鵞图欵署梁楷引首有文徴明大隶书换鵞图三字欵署徴明拖尾有邓文原淩宴如倪瓒许衡诸跋
　　元赵孟頫书黄庭经一卷【次等黄二】
　　素笺本欵识云大徳二年七月十三日赵孟頫临拖尾有邓文原王世贞项元汴诸跋
　　元赵孟頫书太上感应篇一卷【次等黄三】
　　素笺本楷书欵识云大徳二年九月呉兴赵孟頫谨书又自跋一鲜于枢跋一拖尾文徴明跋一王世贞记语一
　　明董其昌书太上感应篇一卷【次等宇一】
　　素绢本楷书欵识云太上垂训甚多独感应一篇于居常日用之间尤为亲切详尽吾人能力行之未有不天之祐者也今夏掩闗无事敬録一篇置之座右以当清夜晨钟耳辛未四月下浣并识董其昌
　　无名氏书
　　道氏经卷
　　唐人摹王羲之黄庭经一卷【上等天一】
</div>
    <div class="pagination">
<a href="秘殿珠林_page29.html">上一页</a><span>...</span><a href="秘殿珠林_page25.html">25</a><a href="秘殿珠林_page26.html">26</a><a href="秘殿珠林_page27.html">27</a><a href="秘殿珠林_page28.html">28</a><a href="秘殿珠林_page29.html">29</a><span class="current-page">30</span><a href="秘殿珠林_page31.html">31</a><a href="秘殿珠林_page32.html">32</a><a href="秘殿珠林_page33.html">33</a><a href="秘殿珠林_page34.html">34</a><a href="秘殿珠林_page35.html">35</a><span>...</span><a href="秘殿珠林_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
