<!DOCTYPE html>
<html>
<head>
    <meta charset="UTF-8">
    <title>兰蕙小史 - 第 1 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>兰蕙小史 - 第 1 页/共 6 页</h1>
    <div class="content">《兰蕙小史》

　　《兰蕙小史》序
　　兰蕙生山谷中，天无论晴雨，土性皆燥湿得中，而又恒托处于长林、丰草、丛蓁、荆棘之下。故虽经夏秋之烈日，深冬之冰雪，皆以得所荫庇，而无损其生发之机。至剧而置之盆盎之中，生气微矣。而讲求选择、栽植、调护之方，如常州屠云庄《蕙花镜》，嘉善陈氏《王者香集》，吴郡朱克柔《第一香笔记》，吴门袁忆江《兰蕙谱》，秀水许霁楼《兰蕙同心录》，均已言之綦(极)详。顾时令有寒燠之异，场所有广狭之殊，而种类更有宜阴宜阳之别，惟能随时随地以意消息之务，无戾乎物性之自然，俾生机因而日畅，足则神而明之。存乎其人，刻舟求剑，非所尚焉。爰将新老兰蕙摄影并采集众说，参以历年经验所得，汇为一编，名之日《兰蕙小史》。非敢诩自得之秘也，亦聊为滋兰艺蕙者万一之助云尔。
　　中华民国十二年仲春
　　仁和淳白吴恩元识于九峰阁

　　《兰蕙小史》例言
　　兰蕙旧传名种，袁忆江《兰蕙谱》所载甚详，惜无花样留传，徒增感想；许霁楼之《兰蕙同心录》，虽有花样钩勒，难识本真。编校者费十数年心力，征集新旧著名兰蕙小影百数十种，特制精美铜版，附印于后，俾同好诸君以资参考。
　　滋兰艺蕙本文人雅事，敝帚自珍，亦人情恒有。故编校者祗就花有可采，不加论断，以俟高明裁夺。
　　是编于兰蕙之种植、浇灌、选择诸法，大都采集众说；书名人名载明逐条之下，不敢掠美。
　　十数年来，搜集新老名种兰蕙影片暨事实，直接函致者固居多数，而辗转征求亦颇不少；故于培养者之姓氏、里居，或致舛误。耳目有限，闻见难周，惟识者鉴之。
　　是编所录，断自前清光绪壬辰，大冻以后所遗留之老名种，以及逐年新落山之佳种。其前虽有名而近已无征者，但志其名，而花品概行从略，所以纪实也。顾遗珠之憾在所不免，容俟继续征集，于甲子集补刊。
　　集中字句，不尚典赡风华，但求明白晓畅；谫陋之讥，所不辞也。

　　兰蕙品第

　　宣尼作《猗兰操》，“序”有“王者香”之称。涪翁谓“蕙有士大夫概”。古圣贤之于兰蕙，固不以凡卉视矣。顾皆以其香清、性静，与众草伍，无言自芳而珍之重之，未有从而等差之者。虽前辈袁忆江《兰蕙谱》所载，别乎梅、荷、水仙而评定其次第，然于质之厚薄，色之纯驳，仍置而不讲。兰蕙有灵，应亦有知之不尽，不如不知之慨乎兹更详志其梗概，虽不加论断，而品第之优劣，可于言外得之。
　　上品：荷形水仙素、梅素、荷花素、梅瓣、水仙瓣、荷瓣
　　次品：超瓣素、蝴蝶素；
　　下品：皱角梅、皱角水仙、素心、超瓣、蝴蝶。

　　兰蕙总目
　　兰失传名种：翠钱梅、头贵梅、武一品梅、韩公寺梅、陈雪梅、梁梅、赵怪梅。
　　蕙失传名种：江荷水仙素、秋字、盖字、圣林梅素蟾、翠蟾、仙蟾、陈秀素、玉蝶、大绿梅、碧荷花。
　　失传名蕙十种小像
　　兰旧传名种小传
　　绿梅素种：萧山蔡梅；
　　赤梅白舌种：玉梅；
　　梅瓣：秦梅、宋锦旋梅、余姚第一梅、鸳湖第一梅、小打梅、代梅、吉字、西湖梅、吉字、西湖梅；
　　水仙瓣：龙字、集圆(老十圆)、汪字、春一品；
　　荷花素心：月佩、老文团素、常熟素、洞庭荷素；
　　奇种：绿云。

　　蕙旧传名种小传
　　绿蕙：大一品、后翠蟾、前上海梅、潘绿梅、荡字、申顶、培仙、叠翠、万年梅、老蜂巧；
　　赤蕙：程梅、元字、关顶、老染字、大陈字、赤蜂巧；
　　绿荷花：华字、松江大荷花；
　　赤荷花：团子大荷；
　　绿素蕙：金岙素、王明阳素。
　　兰新传名种小传
　　梅瓣：绿英、冠春、天绿、雪美人、濂溪梅、元吉梅、西神梅、梁溪梅、春元梅、虞梅、清河梅、翠文、笑春、富华、同乐、翠筠(发祥梅)、叠钱、贺神梅、汤梅、紫绶金章、青钱、赛锦旋(桂圆梅)、天兴梅、武林第一梅、萃英梅、延陵梅、法华梅、祥字、翠鹤、鹤市、有成梅、小凤、无双梅、省庵梅、发扬梅、玉环梅、黎阳申奎、方字、荣祥梅；
　　水仙瓣：武林仙、湖州第一仙、宜春仙、洛仙、雁门第一仙、
　　翠一品、长字、嘉隆；
　　荷瓣：大富贵、郑同荷、翠盖、大魁荷、高翁台荷、拱辰大荷、虎山绿云、宪荷、太原荷、环球荷鼎、高荷；
　　荷花素心：大吉祥素(张荷素)、杨氏素荷、魁荷素、翠荷素；
　　奇种：四喜蝶、和合、蕊蝶、素蝶。
　　兰蕙旧传名种小影
　　绿蕙：仙绿、楼梅、极品、翠萼、翠驾、庆华梅、凝绿梅、
　　宪梅、冠蕙；
　　赤蕙：粲花梅、仙蝶、江南新极品、端梅、崔梅、衢梅、浙顶、虞山梅、秀字、文元梅、桐坞梅、涵碧梅、仙芝、荣梅、和字、聚珍、鹤龄仙、长寿、两宜、姑苏梅、登科梅、平江梅、元霁梅、金蟾梅、武林文蕙梅、申一梅、永思梅；
　　绿蕙荷素：顾字大魁素；
　　赤蕙荷素：华字荷素；
　　绿蕙荷瓣：碧莲、玉芙蕖；
　　蝴蝶蕙：舞蝶。
　　兰蕙新名种小影
　　失传名种兰蕙小传
　　兰失传名种小传
　　翠钱梅：五瓣着根起圆，平边而软，大圆舌，平肩。清顺治间出苏城。今绝。
　　头贵梅：五瓣着根结圆，大圆舌，边极紧，只开一半如磬口，细干，平肩。嘉庆时出杭州。咸丰庚申遂绝。
　　武一品梅：色俏脱筋，外瓣短圆而厚，飘鸡豆壳捧心，大刘海舌，飞肩，细长干。出杭州。今绝。
　　韩公寺梅：三瓣圆，紧边，如小核桃片，鸡豆壳捧心，大刘海舌，平肩。清道光时，出枫泾陈姓。咸丰初年绝。
　　陈雪梅：五瓣短圆，开微俯，紧边，如意舌，细干，平肩。清道光时出奉化。今绝。
　　梁梅：开有两样：长脚圆头，半硬捧，如意舌，五峰俱全为上；若开三瓣短圆，分头合背捧心则次矣。清道光时，出徐汉三家。今绝。
　　赵怪梅：五瓣分窠，肩平，长干。道光时出苏州花窖内，为赵姓所得。嗣后复花，或梅或仙，逐年不同，故名“赵怪”。咸丰庚申绝。
　　蕙失传名种小传(摘自《兰蕙同心录》)
　　江荷水仙素：清嘉庆时，有江姓客幕从江南携来，往新塍之问松坊。花瓣阔厚，收脚，蚕蛾捧，大如意舌。有乍浦木商见而悦之，请三千金易，不许。道光初，江某作古，花亦旋萎。
　　秋字：绿蕙梅之最佳者。咸丰初年，太仓木商陈秋涛出。丁巳春携花至禾，与骆心阁互换一品。此花五官端正，较诸种紧俏圆厚；三草作价佛头千圆，真是绿花极品。今绝。
　　盖字：赤蕙，产富阳山中。蕊红顶平圆如龙眼，排蕊头形若莲子倒生。花瓣如钱厚，与钱等落地即碎。叶阔而短，得肥则茂。嘉郡方兰陔，委张圣林兰叟购于山家，复花数年。此种非梅非水仙，五瓣暨舌均圆，实千古名瓣第一，惜为猫溺伤萎。
　　圣林梅素：花产富阳山。有樵叟折花插担归，圣林张老见诘根株，许以重酬，往复寻遍不可得。次年谷雨，嘱叟更访，历五日，得于山隈松下，花八萼。张悦，买舟携花来我家，寄余种艺。余出二百金并书券与合，不令人知。植三年已长叶至七筒，惜遭庚乱毁去。
　　翠蟾：绿梅瓣，色如翡翠故名。叶阔而柔，较诸花不易服。枫泾程又韦孝廉云：此花舌小微尖，虽非神品，亦为绿梅之冠。
　　仙蟾：绿梅也。荡口船钱金选，花佣所出。禾郡骆心阁，向苏幕上虞周老得此花。主瓣较程梅更阔，副瓣狭些，然亦阔过关顶。花产严州山，叶硬细，风韵独绝，有不可一世之态。
　　陈秀素：出嘉兴，官种水仙也。铁线叶。蕊形微长，小平切，软兜捧心，大铺舌，荷形竹瓣，亦素蕙中上品也。此种惟陈氏有，道光初年断种。
　　玉蝶：赤梅转绿花也。银红壳出，头形小平切兼瓜子口。瓣若方翅纱帽，大方版舌，性硬易翻。开时盆面稍干，用牙箸卷其瓣，则品端正矣。花极阔厚，水色更佳，惜亦遭乱不存。
　　大绿梅：出绍兴荷荡。花似万和更大。闻为医生所植，富阳张圣林曾购一盆到禾。惜遭庚申之乱，其种不存。此花初开桥，后泥干则受制，亦花性使然也。
　　碧荷花：俗名胡字，绿蕙瓣子中仅见者。
　　兰蕙旧传名种小传
　　(编译者说明：在兰蕙名种介绍这部分，原书作者运用了大量有关欣赏瓣型的专门术语。不熟悉这些术语，味同嚼蜡，难以理解，更无法断句。如有本兰书对“龙字”如此加上标点：“大荷花紧边，观音兜，分窠捧大铺，舌细，长干，平肩。”叫人没法读懂。正确的标点应当是：“大荷花，紧边，观音兜分窠捧，大铺舌，细长干，平肩。”其中观音兜属于捧瓣，“大铺舌”为唇瓣的一种，系专门术语，岂能任意拆开类似的例子，比比皆是。为了有助于初学艺兰者逐步提高对兰蕙名种的欣赏水平，拟对每个品种介绍除了标点断句，译成白话文，并对文中术语逐一加以注释，每个品种至多释一个，直到释完为止。)
　　兰旧传名种(时下所有者)
　　绿梅素种
　　萧山蔡梅
　　清乾隆时出萧山蔡氏。外三瓣紧边，肩平，捧全合注，所谓“三瓣一鼻头”者，高脚，色翠。开梅花小，若开水仙，五瓣分窠，即大矣。
　　赤梅白舌种
　　玉梅
　　五瓣短圆分窠，小式平边，短捧，白舌腮边微有粉红之色注，干短而细，肩平。康熙时出绍兴。
　　梅　　瓣
　　五瓣分窠，紧边，硬捧，如意舌注，平肩，外瓣着根结圆。今惟杭州九峰阁有。
　　余姚第一梅
　　亦名第一圆。三瓣短圆，小式字肩注，如意舌，细干，惜不甚长。道光时出余姚徐岭湖家。
　　宋锦旋梅
　　五瓣极紧边，极圆，有尖峰刘海舌注，细干，平肩，色俏。乾隆时出绍兴宋锦旋家。开荷形水仙时居多；中草能开五瓣结圆梅；如极起发之草，亦能开并头也。
　　鸳湖第一梅
　　亦名万字。紧边，阔短，肉厚，质纯，捧头有微红一点似如意，五瓣分窠，长干，飞肩注，佳种也。
　　小打梅
　　短脚圆头，半硬捧，紧边注，圆舌，细长干，平肩。道光时出苏州花窖，因争夺故名。花甚紧俏，色深绿，洵属上品。
　　代梅
　　道光时出宁波。青梗小样，一干注两花，往往上下其形，故以代名。然中小草，有时亦开一花。
　　吉字
　　前清光绪中午，苏州盛阿关出。三瓣短圆紧俏，分窠半硬兜捧心，圆舌，平肩，细长干，色绿。品在万字上，时下极少。
　　西湖梅
</div>
    <div class="pagination">
<span class="current-page">1</span><a href="兰蕙小史_page2.html">2</a><a href="兰蕙小史_page3.html">3</a><a href="兰蕙小史_page4.html">4</a><a href="兰蕙小史_page5.html">5</a><a href="兰蕙小史_page6.html">6</a><a href="兰蕙小史_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
