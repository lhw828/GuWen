<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 238 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 238 页/共 578 页</h1>
    <div class="content">　　王陀子山水独运别是一家絶迹幽居古今无比【画拾遗】
　　陀子善山水幽致峰峦极佳【李徳裕集甘露寺壁有王陀子须弥山海水】世人言山水者称陀子头道子脚【歴代名画记】
　　牛昭
　　牛昭【与王陀子同时】亦善山水【画拾遗　张彦逺名画记云崇福寺西库牛昭王陀子画山水】
　　皇甫轸
　　皇甫轸【明皇时人】宣阳坊净域寺三阶院门里南壁皇甫轸画神及雕雕势若脱轸与呉道同时呉以其艺逼己募人杀之【京洛寺塔记】
　　姚景仙
　　姚景仙【与庐楞伽同时】能画寺壁西京资圣寺大三门东南壁姚景仙画经变【歴代名画记】
　　裴寛
　　裴寛绛州闻喜人性通敏工骑射弹棊投壶略通书记景云中为润州参军事刺史韦诜妻以女寛衣碧瘠而长族人皆笑呼为碧鹳雀举拔萃为河南丞天寳初拜范阳节度使召为戸部尚书兼御史大夫迁礼部尚书【唐书本传】
　　裴寛画小马作山水间小马十数萧散闲适笔墨甚闲雅真竒作也【画鉴】
　　姜皎
　　姜皎秦州上邽人长安中为尚衣奉御宗在藩邸皎识其有非常度委心焉及即位自润州长史召授殿中少监出入卧内陪燕私以功进殿中监楚国公寻迁太常卿开元五年诏放归田里久之复为秘书监【唐书本传】
　　姜皎善画鹰鸟【歴代名画记】
　　杜甫姜楚公画角鹰歌云楚公画鹰鹰戴角杀气森森到幽朔观者贪愁掣臂飞画师不是无心学此鹰写真在左绵却嗟真骨遂虗传梁间燕雀休惊怕亦未空上九天【杜工部集】
　　李林甫
　　李林甫【思诲子小字哥奴见书家传】初为千牛直长舅姜皎爱之开元初迁太子中允歴拜黄门侍郎同中书门下三品进兼中书令封晋国公【唐书本】
　　林甫亦善丹青髙詹事与林甫诗云兴中唯白云身外即丹青余曽见其画迹甚佳山水小类李中舍也【歴代名画记】
　　李凑
　　李凑林甫之侄也初为广陵仓曹天寳中贬明州象山尉尤工绮罗人物为时惊絶本师阎令但笔迹疎散言其媚态则尽美矣【歴代名画记】
　　刘长卿观李凑所画美人障子诗云爱尔含天姿丹青有殊智无间已得趣象外更生意【刘随州集】
　　冯绍正
　　冯绍正【名画録作绍政】开元中任少府监八年为戸部侍郎尤善鹰鹘鸡雉尽其形态觜眼脚爪毛彩俱妙【歴代名画记】
　　冯绍政善鸡鹤龙水时称其妙开元中闗辅大旱京师渴雨尤甚亟命大臣遍祷于山泽间而无感应上于龙池新创一殿因诏少府监冯绍政于四壁各画一龙绍政乃先于四壁画素龙其状蜿蜒如欲振涌绘事未半若风云随笔而生上与从官于壁下观之鳞甲皆湿设色未终有白龙自詹间出入于池中风波汹涌云电随起侍御数百人皆见白龙自波际乘气而上俄顷阴云四布风雨暴作不终日而甘泽遍【明皇杂録】
　　杜甫杨监又出画鹰十二扇诗云近时冯绍正能画鸷鸟様明公出此圗无乃传其状【杜工部集】
　　段成式云尝见卫公圗中有冯绍正鸡圗当时已画牡丹矣【段成式酉阳杂俎】
　　卢鸿一
　　卢鸿一【新唐书作卢鸿】字浩然洛阳人【见书家传】隠于嵩山开元六年徴至东都授谏议大夫固辞放还山赐草堂一所【旧唐书本传】
　　卢鸿一髙士也善画山水树石【歴代名画记】
　　卢颢然在开元中官为营草堂廼广其学庐聚肄业其居之室号宁极鸿尝自圗其居【鸿嵩山十志云草堂倒景台樾馆沈烟庭云锦淙期仙磴涤烦矶羃翠庭洞元室金碧潭金赉云圗有十景谓之居十志】世共传之当时号山林胜絶【广川画跋】
　　鸿善画与王右丞埒【董其昌画防】
　　韦旡忝
　　韦旡忝侍郎京兆人也【张彦逺云官至左武卫将军】明皇时以画鞍马异兽独擅其名时人称韦画四足无不妙也开元天寳中外国曽献狮子既画毕酷似其状后狮子放归本国唯画者在焉凡展图观览百兽见之皆惊惧又明皇射猎一箭中两野猪诏于武门写之异兽圗后流落于人间往往见之今京都寺观之内或有画处凡攻马兽者皆称妙絶【唐朝名画録】
　　殷韦旡忝画皇朝九圣图髙祖及诸王圗太宗自定辇上图开元十八学士圗【唐书艺文志】
　　韦旡忝善马鹘象鹰圗杂兽皆妙【歴代名画记】
　　韦旡纵
　　韦旡纵乃旡忝弟善写貌【歴代名画记】
　　张萱
　　张萱京兆人也【唐书艺文志云开元馆画直】尝画贵公子鞍马屏障宫苑士女名冠于时善起草簇景物位置亭防树木花鸟皆穷其妙画长门怨词摅思曲槛亭防金井梧桐之景也又画贵公子夜游圗宫中七夕乞巧圗望月圗皆多幽思画士女乃周昉之伦其贵公子宫苑鞍马皆称第一【唐朝名画録】
　　张萱画伎女圗乳母将婴儿圗按羯鼔图秋千圗【唐书艺文志】
　　萱好画妇女婴儿有虢国妇人出游圗传于代【歴代名画记】
　　张萱画妇人以朱晕耳根以此为别【画鍳】
　　翊善坊保夀寺本髙力士宅天寳九载舍为寺河阳从事李涿性好奇古与僧智増善尝俱至此寺观库中旧物忽于破瓮中得物如被幅裂汚坌触而尘起涿徐视之乃画也因以州县圗三及缣三十获之令家人装治之大十余幅访于常侍栁公权方知张萱所画石桥圗也宗赐髙力士因留寺后为鬻画人宗收言于左军寻有小使领宣卒数十人至宅宣勅取之即日进入先帝好古见之大悦【京洛寺塔记】
　　殷季友
　　殷季友【明皇时人】践猷弟歴秘书郎善画【唐书殷践猷】
　　杨升
　　杨升开元馆画直画望贤宫圗安禄山真【唐书艺文志】杨升尝写朙皇与肃宗像深得王者气度葢升以写照专门又当时亲见竒表宜乎传之甚精【圗绘寳鉴】
　　杨宁
　　杨宁开元十一年为史馆画直杨寜杨升张萱三人并善画人物【歴代名画记】
　　宁开元间写史馆像风神气骨独工其难遂擅专门【圗绘寳鉴】
　　董萼【一作董谔】
　　董萼字重照开元人画盘车圗【唐书艺文志】
　　董萼开元中多在上方善杂画车牛最推其妙【歴代名画记】
　　穆修己
　　穆修己【明皇时人】开元中善画得进谒宗上不甚礼以画者流拟之防暮春内殿牡丹开上问修己曰今京邑盛传牡丹诗谁为首出修己曰公卿间多吟赏中书舍人李正封诗曰国色朝酣酒天香夜染衣上嗟赏移时【杜荀鹤松牕杂记】
　　宋之望
　　宋之望【明皇时人】张九龄宋使君写真赞云使君族兄曰之望者亦贾生之谪居有顾君之画絶伟公之貌作为是圗意得神传笔精形似【张曲江集】
　　王熊
　　王熊官至潭州都督尝与张燕公唱和诗句【韦嗣立诗序云余忝省闼岳州张使君潭州王都督同官聨事】善湘中山水似李将军【厯代名画记】
　　王象
　　王象画卤簿圗【唐书艺文志　张彦逺云或云是熊兄弟】
　　石抱玉
　　石抱玉【明皇时人】唐大相国寺阁内西头有陈留郡长史乙速孤令为功徳主时令石抱玉画防国除灾患变相为一絶【圗画见闻志】
　　刘方平
　　刘方平河南人邢襄公政防之后元鲁山与之善方平不仕萧頴士云山东茂异有河南刘方平【唐诗纪】刘方平工山水树石汧国公李勉甚重之【歴代名画记】皇甫冉刘方平壁画山诗云墨妙无前性生笔先回溪已失逺嶂犹连侧径樵客长林野烟青峰之外何处云天【皇甫补阙集】
　　陈义
　　陈义国初丞相叔逹之孙尤工写貌宗少与之善特承恩遇为武徳南薫中尚等使银青光禄大夫少府监【歴代名画记】
　　殷　许琨
　　殷【唐书作】许琨并开元中善写貌常在内庭画人物海内知名开元十一年勅令写貌丽正殿诸学士欲画像书赞于含象亭以车驾东幸遂停初诏殷季友韦无忝等分貌之【歴代名画记】
　　髙江
　　髙江车道政二人并善写貌【厯代名画记】
　　车道政
　　车道政【明皇时人】大相国寺西库有朙皇先勅车道政往于阗国传北方毗沙门天王様来至开元十三年封东岳时令道政于此依様画天王像为一絶【圗画见闻志】道政尤善佛事迹简而笔健【歴代名画记】
　　钱国养
　　钱国养开元中善写貌海内推服【歴代名画记】
　　国养衣裳凡鄙未离贱工格律自髙足为出众【画拾遗】
　　左文通
　　左文通善写貌【歴代名画记】
　　朱抱一
　　朱抱一开元二十二年直集贤善写貌写张果先生真为好事所【歴代名画记】
　　任直亮　邵齐钦　吉旷
　　任直亮开元中直集贤时有画直邵齐钦书手吉旷皆解画【歴代名画记】
　　梁令瓒
　　梁令瓒或云蜀人【见书家传】开元中工画人物宋秘阁有五星二十八宿真形圗一卷李伯时云甚似吴生【圗绘寳鉴】
　　倪麟
　　倪麟开元中集贤画直工人物【圗绘寳鉴】
　　田琦
　　田琦鴈门人徳平之孙【见书家传】工图画写洪崖子张氲云栖幷雪木行于世【述书赋注】
　　田琦善写貌人物写橘术圗【歴代名画记】
　　李平钧
　　李平钧淮安王神通曽孙【见书家】妙山水冠絶一时【述书赋注】
　　郑逾
　　郑逾迁季弟善画山水天寳中知名梁宋【述书赋注】
　　李果奴
　　李果奴笔迹调润天寳中写貌人物及僧佛为妙【歴代名画记】
　　谈皎
　　谈皎善画人物有态度衣裳润媚大髻寛衣亦当时所尚与李凑小相类【厯代名画记】
　　谈皎画武惠妃舞圗佳丽寒食图佳丽伎乐圗【唐书艺文志】
　　解奉先
　　解奉先洛阳画匠开元中为嗣宁王家画象【嘉话録】
</div>
    <div class="pagination">
<a href="御定佩文斋书画谱_page237.html">上一页</a><span>...</span><a href="御定佩文斋书画谱_page233.html">233</a><a href="御定佩文斋书画谱_page234.html">234</a><a href="御定佩文斋书画谱_page235.html">235</a><a href="御定佩文斋书画谱_page236.html">236</a><a href="御定佩文斋书画谱_page237.html">237</a><span class="current-page">238</span><a href="御定佩文斋书画谱_page239.html">239</a><a href="御定佩文斋书画谱_page240.html">240</a><a href="御定佩文斋书画谱_page241.html">241</a><a href="御定佩文斋书画谱_page242.html">242</a><a href="御定佩文斋书画谱_page243.html">243</a><span>...</span><a href="御定佩文斋书画谱_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
