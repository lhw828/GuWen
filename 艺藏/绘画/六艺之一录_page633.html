<!DOCTYPE html>
<html>
<head>
    <meta charset="UTF-8">
    <title>六艺之一录 - 第 633 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 633 页/共 664 页</h1>
    <div class="content">　　苏东坡作书帖
　　尊丈不及作书近以中妇丧亡公私纷冗殊无聊也且为达此恳轼又白
　　苏东坡京酒帖
　　京酒一壶送上孟坚近晚必更佳轼上道源兄十四日
　　苏东坡宝月帖
　　大人令致恳为催了礼书事冗未及上问昨日得宝月书书背承批问也令子监簿必安胜未及脩染轼首
　　苏东坡啜茶帖
　　道源无事只今可能枉顾啜茶否有少事须至面白孟坚必己好安也轼上恕草草
　　苏东坡令子帖
　　令子所示专在意来日相见即达之但未必有益也辄送十缗省为一奠之用患难流落中深愧不能展毫末也不罪不罪轼手啓
　　苏颍濵车马帖
　　辙啓顷承车马按部获少奉谈笑殊慰倾瞻奉违未几即日不审起居何如辙幸此解罢免于败阙皆出余庇感戴实深未遑走谢左右惶悚可量也酷暑千万为时珍重谨奉手啓不宣辙再拜提刑国博执事六月九日
　　苏颍濵雪甚帖
　　辙啓雪甚可喜宴居应有独酌之乐区区书不能尽辙首定国承议使君念三日
　　苏颍濵惠敎帖
　　承惠敎儿子相次上谒辙上定国阁下
　　苏颍濵晴寒帖
　　辙啓晴寒履况清安今晚有暇一况甚幸不一一辙顿首定国使君仁弟念七日
　　苏颍濵文字帖
　　安君文字今日已晚来日督之次海即催之改中无复义理可为太息
　　苏伯达台眷帖
　　迈拜问台眷一一万福别纸所悉尚容细处之它委勿鄙迈拜问
　　黄涪翁糟姜银杏帖
　　庭坚首承惠糟姜银杏极感远意雍酥二斤青州枣一蔀漫将怀向之勤轻渎不罪庭坚首
　　黄涪翁天民知命帖
　　天民知命大主簿霜寒想八嫂安九妳四妳大新妇普姐师哥四娘五娘六郎四十明儿九娘十娘张九咩儿韩十小韩曽儿湖儿井儿各安乐过江来甚思汝等寂寞且奈烦不须忧路上路上甚安稳但所经州郡多故旧须为酒食留连耳家中上下凡事切宜和顺三人轮管家事勿废规矩三学生不要令推病在家依时节送饭及取归书院常整龊文字勿借出也知命且掉下泼药草读书看经求清浄之乐为上大主簿读汉书必有功矣十月十四【押】报　诸妳子以下各小心照管孩儿门莫作炒切切
　　俞贞木跋一则见前
　　黄涪翁与立之手简
　　庭坚首辱敎审侍奉万福为慰承读书緑阴颇得闲乐甚善欲为素儿録数十篇妙曲作乐尚未就尔所送纸太髙但可书大字若欲小行书须得矮纸乃佳适有賔客奉答草率庭坚首立之承奉足下
　　陆防跋一则见前
　　黄涪翁竭力田园帖
　　云夫七弟得书知侍奉廿五叔母县君万福开慰无量诸兄弟中有肯为众竭力治田园者乎鳏居亦何能乆堪复议婚对否寄示兄弟名字曲折合族图几为完书矣但欲为其中有才行者立小传尚未就耳厐老伤寒论无日不在几案间亦时时择黙识者传本与之此竒书也颇挍正其差误矣但未下笔作序序成先送成都开大字板也后信可寄矣蕲州藏记亦不防但老来极懒故稽缓如此耳寿安姑东卿一月中俱不起闻之悲塞二子虽有水硙为生资子顾弟亦能周旋之乎窀穸之事计子顾必能尽力矣叔母不甚觉老否徐氏妹孀居如何调防不爽耶无期相见千万为亲自爱十月十一日兄庭坚报云夫七弟
　　黄涪翁伏承帖
　　庭坚首伏承逺归道涂之勤未得休息而躬料汤药至辍寝膳窃惟起居不适幸有安平之候想遂释然矣时雨沾足春风妍暖想同亲家母万福民有食麦之庆令嗣长官亦得申眉矣亟作此状候服药者安问极不周至续亦别通啓左右矣庭坚再拜
　　米襄阳无能帖
　　芾皇恐首再拜上覆芾茸无能猥继清献之绪为贫所迫冐昧宦游试吏于江陵司计之官甫幸善罢到侍郎选拟防稽征防迟次罹罚继而间闗淮壖窃仪真鹾庾之禄几年又以内艰而去流离困踬无所告语静思庸戅乃分之宜自此絶意荣望敢意字民复在畿邑家无县谱斐然学制宁逃伤锦之讥旷败必矣此芾之所甚惧也不图夤缘幸防获庇所天尚赖余光下照匿瑕之仁庻免于戾此心日切私意自幸芾皇恐首再拜上覆
　　米襄阳淮省帖
　　芾昨淮省劄为昌邑昌化实属治所兹者瓜时甫及当代卞从政近得书报以二月二十二日满罢促芾如期芾旦夕躬诣台墀少伸叅谒之恭只受约束重惟唐山蕞尔之地属京师号为难治顾芾昏无似岂应在抚字之选惟是仰依盛德宏量无所不容【下阙】
　　米襄阳一介帖
　　芾皇恐首再拜上覆芾一介晩出获齿士夫之后隆名硕德窃服旧矣名卑官下无从躐附賔舄瞻拜光仪今幸只役部封当备使令之末平时慕用愿见而不可得者浸浸获伸矣引颈崇墉不胜欣跃归诚之至芾皇恐首再拜上覆
　　米襄阳府判帖
　　芾咨目皇恐首再拜上覆府判中大台坐即日孟春之月青炜向粲恭惟賛贰王畿神明拱相台候动止万福芾谨薰沐染翰控问兴居伏惟台察不宣芾咨目皇恐首再拜上覆
　　米襄阳疎逖帖
　　芾皇恐首再拜上覆芾疎逖下寮不敢进诚申问台闲仰惟中外防定福禄滋至芾退惟僣易不任兢灼之情芾皇恐首再拜上覆
　　米襄阳司籖帖
　　芾皇恐首再拜上覆芾申诇司籖肃严右记迩辰不审台履何似仰惟贰车之贤密佐守尹正直是与何福不除更祈惠令上体眷隆节宣自厚导迎【疑有阙文】皇恐首再拜上覆
　　曹函光跋一则见前
　　米襄阳九帖
　　五月四日芾啓书为尉审道味清适涟陋邦也林君必能言之他至此见未有所止蹄涔不能容吞舟闽士泛海客防甚众求门馆者常十辈寺院下满林亦在寺也莱去海出陆有十程巳贻书应求傥能具事力至海乃可此一舟至海三日耳海蝗云自山东来在敝邑境未过来尔御寇所居国不足岂贤者欲去之兆乎呵呵甘贫乐道乃士常事一动未可知宜审决去就也便中奉状首葛君德忱阁下
　　葛叔忱家计如何何人经理子弟长成否莫且依卲氏过不邵氏二子弟生事如故不令人念之息老住院随小师在丹徒安否乆不得好【缺】白沙有何旧人子平所苦何疾得宣城佳郡也然既以疾辞莫难便拜命不须且辞免也度过山阳或入覔之
　　元日明窻焚香西北向吾友其永怀可知展文皇大令阅不及他书寻临写数本不成信知者在前气焰慑人也有暇作谱发一笑于事外新岁勿招口业佳别有何得泗戎东下未已有书至彼俟之
　　梅惇奉议部授涟水何处人非子中甥乎【阙】详问以告中间纷纷了无事盖子中不留遂皆痿昭代有此老不能与人争得若杞时又须厮论也芾首
　　两三日未解海岱只尺不能到焚香而已日短不能昼眠又少人往还惘惘足下比何所乐
　　米襄阳长者帖
　　黻首再拜后进邂逅长者于此数厠坐末欵闻议论下情慰忭慰忭属以登舟即径出闗以避交逰出饯遂莫皇只造舟次甚为瞻慕曷胜下情谨附使奉启不宣黻首再拜知府大夫丈棨下
　　米襄阳明公帖
　　黻再拜明公懿德茂履士所推慕武城未究逺业伫闻褒嘉共要别驰贺也子中书至面投黻再拜
　　米襄阳经宿帖
　　芾首啓经宿尊候冲胜山试纳文府且看芭山暂给一视其背即定交也少顷勿复言芾首彦和国士【阙】本欲来日送月明遂今夕送耳
　　米襄阳阅书帖
　　芾皇恐皇恐芾既稍出门仞意无外却尚恐异日因见所知而有隐情不告者将遂得罪左右故有露布仰浼台听芾平生喜书画老亲见听直有不足至亲授以首饰使购之常曰吾姙女梦双角人手携一轴物自空下故芾每得一书初任客观亦置于饭几亦升车手执之既穷其趣则以良日以纸铺加书浄几上复用纸覆自纸间以皂角灰水浸良乆按覆纸洗之上纸烂即团以拂书尘垢一去然后覆书除背纸去手泽有不可俭者则又加团洗洁白而后止亲用乳香作糊于百幅纸中心取剪四边多近手有垢者而加背焉背讫即覆以纸加糊置一室中或绫锦皆洗防安讫亦洗加跋纸取跋纸如背纸工毕入一奁中非明窻浄几与见知客未尝发每一发之文犀莹玖紫墨锦绮粲然溢目印以米姓秘玩书印文其所谓书者皆非前所阅可比也亦非今好事者所多有也余每示人者印以米姓清玩之印文以待暴不可告以情之客秘玩者实客以手指衣袖印摘之偶一及之必洗书如初纸素不可数洗必欲戏一擉之是毁书也枢宻唐公志东欲观而以情告见许遂敢出阅书之法洗二案相比芾以纸缫铺讫濯手亲取书于奁中铺展以示客客拱而凭几坐从容细阅芾趋走于前客云展芾展客云卷芾卷客据案甚尊芾执事趋走甚卑舍佚执卑者止求不以手或衣振拂之耳老母训之不能改朋友诲之不能悛子弟谏之不能从惟苏遐举曰君异日当以此忤要官芾念要官可忤不可改心行年五十老倦则输之御府必在不已品公亦能屈意而一观乎或于公斋或过敝斋得进退如礼虽同子弟杂观可也倘公不欲屑屑狥一鄙固陋之人则亦非敢曲烦台视而异日亦不敢受不告之罪芾皇恐载拜大夫丈节下
　　米襄阳眼目帖
　　十一月念五日芾顿首启辱敎天下第一者恐失了眼目但以相知难却耳区区思仰不尽言同官行奉数字草草芾顿首伯老台坐
　　米襄阳陈揽帖
　　昨日陈揽戢戢之胜鹿得鹿宜俟之巳约束后生同人莫不用烦他人也轸之只女平生十官如到部未縁面见欲罄伸区区也芾顿首再拜
　　米襄阳真帖
　　真一斤少将防意欲置些菓实去又一兵陆行难将都门有干示下是胡西辅所送芾皇恐顿首　虞老可喜必相从欢
　　米元晖动止持福帖
　　友仁皇恐顿首再拜宗丞学士至性坐右即日伏惟节抑顺变序之迁动止持福不胜驰情之深自承庐国封茔次既未经百日义不敢遣人上问忽承来过张罗之巷复奉手况具审即日逺在郊外友仁例不讲人事无由诣见伏纸苐深思跋而已谨奉手启上复不宣友仁皇恐顿首再拜宗丞学士至性坐右
　　柯谦光跋一则见前




　　六艺之一録卷三百九十三
<子部,艺术类,书画之属,六艺之一录>
　　钦定四库全书
　　六艺之一録卷三百九十四　　钱唐倪涛撰
　　厯朝书谱八十四
　　宋贤墨迹
　　吕宝臣子安学问帖【行书纸本】
　　子安学问博赡材智深逺岂能乆困常选方朝廷搜俊异用特立之士何必借誉平常之流公弼再拜
　　韩魏公小恳帖
　　琦再拜启琦有小恳容易干聒台听琦向者自并易相事简公暇因辟后圃起一堂名曰昼锦盖取古人荣守本邦之义时杜正献公以降往往有诗以光贲之己而被召归阙常欲求公文百十字以记之为邺中不朽之事拜接几十年卒蓄缩不敢措一语今守相赵元甫知琦欲有求于公遂能用心获一美石磨砻巳就且有书见督云早丐公文至则便可防石琦以此不自量度辄以诚请公若怜而许之不独夸耀闾里诚获托公文遂为无穷之传矣如曰未可幸恕妄作皇恐皇恐谨奉手启上闻不宣琦再拜启
　　韩魏公信宿帖
　　琦载拜啓信宿不奉仪色共惟兴寝百顺琦前者辄以昼锦堂记容易上干退而自谓眇末之事不当仰烦大笔方夙夜愧悔若无所处而公遽以记文为示雄辞濬发譬夫江河之决奔腾放肆势不可御从而视者徒耸骇夺魄乌能测其浅深哉但褒假太过非愚不肖之所胜遂传布之大恐为白圭之玷此又捧读慙惧而不能自安也其在感着未易言悉谨奉手啓叙谢不宣琦再拜啓叅政侍郎台坐
　　朱文公跋一则见前
　　曾子固局事多暇帖【行楷书】
　　局事多暇动履禔福去逺诲论之益忽忽三载之乆跧处穷徼日迷汨于吏职之冗固岂有乐意耶去受代之期虽幸宻迩而替人寂然未闻亦旦夕望望果能遂逃旷弛实自贤者之力夏秋之交道出府下因以致谢左右庻竟万一余兾顺序珍重前即召擢偶便专此上问不宣巩再拜运勾奉议无党乡贤二十七日谨啓
　　曾湘潭五十郎帖
　　五十郎人来得书甚慰逺念即日同汝母五十七已下一一安乐此中如常诸不复道知渐习举业甚好莫须入州学否且更勉励自立不可更作少时可悔事也五十七等脩学有次第否各须勤学不可因循有文字寄来看此外与汝母各好将息陈郎四十八今在何处己到官未因书言来人回草草五月四日启付五十郎甫伯仲宰上
　　曾子宣被召帖
　　布启被召经途特辱垂访迫于行役不及谒谢幸兾财恕乍逺保爱为祝聊奉启代面叙不宣布手启上徐君茂材足下
　　曾子宣与宋亲帖
　　布叩头为别滋乆良以驰想每辱书示审近况佳福兼承旦夕遂还侍下趣装谅亦劳止新涂去此不逺因风频惠问为佳尔未相见间多爱五娘子不日离家想离恋不易更宜寛中加爱六妗巳下一　一同此伸意为烦恼中未及子细不讶不悉布叩头宋亲茂材
　　曾子开奉别行复帖
　　肇奉别行覆岁暮倾乡实倍常情但公私纷纷为问不数甚自媿也别纸叮咛岂惟益友忠告之谊亦出于忧国恳恳之诚反复数四不胜感叹衰拙于此岂能恝然但再三则凟终恐无补尔余非防面不究所懐逺书万一流落不可不虑也海陵过此相见诚如所谕所谕广陵之传廼邸吏误报乘流得坎任其自然未尝以此为念上下匮乏所在皆尔非独彼也岁晩益寒强食自爱为祝肇又上
　　曽子开造门帖
　　肇顿首啓比获造门幸承余教继手笔感服并深稍间即参候谨因还使上启伸谢不宣肇顿首再拜给事阁下
　　曽子开五十郎帖
</div>
    <div class="pagination">
<a href="六艺之一录_page632.html">上一页</a><span>...</span><a href="六艺之一录_page628.html">628</a><a href="六艺之一录_page629.html">629</a><a href="六艺之一录_page630.html">630</a><a href="六艺之一录_page631.html">631</a><a href="六艺之一录_page632.html">632</a><span class="current-page">633</span><a href="六艺之一录_page634.html">634</a><a href="六艺之一录_page635.html">635</a><a href="六艺之一录_page636.html">636</a><a href="六艺之一录_page637.html">637</a><a href="六艺之一录_page638.html">638</a><span>...</span><a href="六艺之一录_page634.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
