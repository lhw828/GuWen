<!DOCTYPE html>
<html>
<head>
    <meta charset="UTF-8">
    <title>六艺之一录 - 第 548 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 548 页/共 664 页</h1>
    <div class="content">　　此元人王蒙所书溪南醉归诗而吾里李氏所藏也蒙字叔明自号黄鹤山人为赵文敏公外孙度实则张氏为宜兴人兄弟并尚文雅一时士大夫多与之交故蒙书此遗之蒙以画名今读其诗甚流丽而其书颇似其舅可藏而玩也吴寛题曰人尝见黄鹤山人画皆称再世王维山人之学书间见此纸尤为悚人当不在赵魏公下魏公信居不有之誉而山人亦尽曷有之羙矣后学沈周跋【瑚网】
　　吴鎭
　　吴鎭字仲圭号梅花道人嘉兴魏塘人善书画为人抗简孤洁髙自摽表【孙作苍螺集】
　　仲圭草学光【书史防要】
　　梅道人书作藏眞笔法古雅有余【六研斋二笔】
　　黄公望
　　黄公望字子乆后更名坚号一峯又号大痴道人常熟人徙富春【式古堂书画彚考】
　　黄子乆书世説新语
　　黄子乆好作小楷圆熟中饶古意别有一种韵度葢自赵文敏公而下指不多屈定左俞和倪瓒以上今观所书世説新语如飞鸟依人翩翩可喜眞赏者当亟购也【书画舫】
　　顾徳辉
　　顾徳辉字仲瑛别名阿瑛昆山人举茂材署防稽教谕力辞不就隐嘉兴之合溪自称金粟道人至元之季子元臣为水军副都万戸仲瑛封武略将军飞骑尉钱唐男【静志居诗话】
　　金粟道人顾君墓志铭至正戊戌顾阿瑛自制并书【朱珪名迹録】
　　金粟手笔未得多见行楷楚楚奄有洛神画赞风范【六研斋二笔】
　　王逢
　　王逢字原吉江隂人避乱于淞之清龙江复徙上海之乌泾筑草堂以居自号最闲园丁张氏据吴大府交辟坚卧不就【静志居诗话】
　　原吉才气俊爽其属辞于诗尤长作行草初非经意大率具书家风范【书史防要】
　　李祈
　　李祈字一初号希蘧又号危行翁茶陵人李齐榜进士为江浙儒学副提举楷法精甚大书行草亦遒逸含古意【懐麓堂集】
　　李希蘧眞迹
　　右希蘧府君题朱泽民山水图眞迹长句有名及字印各一而无画昆山许翀鸿髙所藏钜卷皆元诸人诗翰此其一也原博呉先生见而説之曰此在子卷不过三十之一无之不为阙在其子孙则千金之寳也子何惜三十之一以为千金之馈乎他日以诺告且曰为我作海月庵记即可致矣记成而诗果至又数日陆先生亷伯以泽民画一轴为赠上有空楮取是诗较之不爽分寸即裱于其上覩者不能辨其为二物也呜呼干将镆鎁千载离合世间此事似亦有鬼神之力虽府君有灵不能不为之怃然况为之子孙者乎轴颇旧不复装饰所以存故实彰竒异使来世益爱防永不散失而二先生各题其傍以识其所从得云【懐麓堂集】
　　李位
　　李位祁子李东阳书云阳集后云希蘧府君诗文集十卷家有旧本题云男位编集字画瘦劲有家法【懐麓堂集】
　　呉毅
　　呉毅富春人铁厓门人以词翰名家【甫田集】
　　沈右
　　沈右字仲説号寓斋故呉中富家其文学行谊皆有足重而出处之迹不少概见书法最精【甫田集】
　　朱珪
　　朱珪字伯盛呉人工古篆籀精于六书之义【铁网瑚】珪从呉叡授书法凡三代金石靡不极意规仿【苏州志】
　　褚奂
　　禇奂字士文钱塘人篆隶专学呉睿惜其不能以古人为师伎遂止于此耳【书史防要】　昆山重修学宫碑褚奂书并篆额
　　周伯琦
　　周伯琦字伯温饶州人以防授南海县主簿三转为翰林修撰帝以伯琦工书法命篆宣文阁寳仍题扁宣文及摹王羲之兰亭序智永所书千字文刻石阁中招谕平江张士诚拜江浙行省左丞留平江者十余年伯琦博学工文章而尤以篆隶眞草擅名当时尝着六书正讹説文字原二书【元史】
　　至正间初改奎章阁为宣文朝臣咸谓必命库库书牓时周伯琦虽在舘阁精篆书未为上知库库日令书宣文阁牓十数周不识其意一日有防库库书阁牓辞曰臣所能者眞书不古古莫如篆周伯琦篆书今世无过之者上如其言召之书由是进用【天都载】伯琦篆师徐铉张有行笔结字殊有隶体正书亦善【书史防要】
　　伯琦古篆得文敏公遗意字颇肥而玉润可爱【铁网瑚】
　　周伯温书相鹤经
　　元周伯琦书相鹤经自称谷阳生跋云右经一卷廼浮丘公授王子晋之书也崔文子学道于子晋得其文藏嵩山石室中淮南王采药得之遂传于世又系一诗云江南羽化张天雨海上神交宋仲温楷法钟繇称独歩草临皇象已专门折未坠风前股漏屋先凝雨后防寄语临池诸俊彦蚓蛇驰骛莫须论【六研斋二笔】
　　周宗仁
　　周宗仁字克复【伯琦子】官山东行省郎中篆书宗家学然不逮父【续简録】
　　蒋冕
　　蒋冕字启端工小篆从游周左丞伯温之门【呉中人物志】
　　饶介
　　饶介字介之临川人自翰林应奉出佥江浙亷访司事张氏入吴慕其名以为淮南行省参知政事家采莲泾上日以觞咏为事书似懐素诗似李白自号华葢山樵亦曰醉翁【静志居诗话】
　　饶介草书亦飘逸【书史防要】
　　饶介书圆劲畅朗神追大令【六研斋笔记】
　　饶介之蕉池积雪卷
　　华葢山人书若惊鸿跃鲤无窘束留滞之迹为可尚已此篇非其所识乌知不为句曲哉且蕉池积雪凛然清介之操当官者所宜玩心也吾友袁君文理有契于此寳藏乆矣今为遂安令将行持以求题因书此以归之呉郡金问观于玉堂之署时宣徳二年七月壬寅也【式古堂书画彚考】
　　斯卷乃饶介之临张伯雨书刘师鲁诸作字法遒劲藏圆动于笔端眞可寳者也淮南憨翁蒋谊【同上】
　　饶介之草书
　　余尝怪古人评书而草独以圣名夫书而至于圣亦精矣然夷攷其人皆有超世絶俗之才不得尽用于世故于是焉发之昔韩文公论书至与尧舜禹汤治天下并称有以哉临川饶公介之学问器识卓然为士大夫翘楚而其向用于世葢所谓鸷鸟举而风廹之也书特其余事耳然近来所书尤瓌诡逸羣可喜公岂欲以书擅当世哉然观其势殆不至于圣不止也【夷白斋集】
　　饶介之诗册
　　饶介字介之号醉樵尝仕张士诚能诗攻书法擅名当时宋仲温宋昌裔皆出其门此册介之手笔余得之庐陵刘彦信【束里续集】
　　饶介之草书韩桞二文
　　韩桞文妙絶今古送孟东野序梓人传乃其尤者元临川饶介之为昜乆成书此葢有深意不特字画之妙而已介之名介仕伪呉淮南行省参政号华葢山樵又号醉樵此曰华葢洞酒史兼二号而云也乆成名恒读书工诗吾郡之昆山人【寓意编】
　　苏大年
　　苏大年字昌龄号西坡眞定人居扬州工八分行书【书画史】
　　大年元末官翰林编修避兵居呉张氏开藩特见知遇用为参谋称为苏学士【静志居诗话】
　　俞和
　　俞和字子中号紫芝生杭人【式古堂书画彚考】　和冲澹安恬隠居不仕能诗喜书翰早年得见赵文敏运笔之法临晋唐诸帖甚伙行草逼眞文敏好事者得其书每用赵欵识仓卒莫能辨【陈敬亭杭州府志】
　　俞和以书鸣洪武初后进犹及见之【觧缙书学传授】
　　俞紫芝书悟眞篇
　　张平子悟眞篇仙道指南道光子野所着不知能得其防意否此卷为俞紫芝所书深得松雪笔意而圭角稍露比之松雪正如献之之于羲之也清癖刘君深知书法试共商确之治壬戌正月廿日海虞桑悦书【书画题跋记】
　　俞子中襍诗帖
　　俞紫芝书笔意清婉姿态丰润葢兼得赵松雪之神魄至不能辨其眞可爱也使能用心于跳天门而卧凤阁噫其可量也哉四明陈敬宗谨题【式古堂书画彚考】
　　俞子中书急就章
　　钱唐俞和子中颇得赵魏公三昧此帖以宋经笺纸用章法书急就章觉古色蔼然令人不忍释手按章法自皇象索靖后惟右军父子豹奴孙权二帖至唐荡尽黄长睿始振之然往往笔下不逮意子中独能寻考遗则于断墨残楮遂与仲温并驱昔孔北海思蔡中郎见虎贲貎类者輙引与同饮曰虽无老成人尚有典刑俞此纸览之能不兴北海之赏乎【弇州山人藁】
　　俞紫芝四体千文【题跋已见】
　　髙昉
　　髙昉未详何许人官中书右丞尝篆江右畨君庙碑额【书画史】
　　孔叔平
　　孔叔平未详何许人尝为史官能古隶【同上】
　　唐懐徳
　　唐懐徳字思诚婺人尝为衢路学録精字学得虞伯施法有书学指南传世【同上】
　　王坚
　　王坚字学周号坦坦道人书迹宗赵魏公【书画史】
　　曹本
　　曹本未详何许人善篆书【书画史】
　　赵衷
　　赵衷字原初呉江人世本业医能篆隶号东吴野人【书画史】
　　朱宜民
　　朱宜民不知何许人工书【书画史】
　　完顔子周
　　完顔子周未详何许人居呉兴之霅溪工篆书【书画史】
　　陈子翚
　　陈子翚兼工草书【书史防要】　陈子翚字象贤奉化人负器干精艺文书法李邕尝为庆元路教谕
　　张文盛
　　张文盛字彬之秣陵人长于诗工草隶【书史防要】
　　汤荧
　　汤荧号箕山浏阳人进士及第能篆【书史防要】
　　张裔
　　张裔字朝宗能眞草【书史防要】
　　王竒
　　王竒字文显潞州人作草间有可取者【书史防要】
　　莫昌
　　莫昌字景行武林人隶亦古拙【书史防要】
　　艾斐
　　艾斐字季成临川人博学多才善隶书【书史防要】
　　邹伟
　　邹伟字元伟南昌人学艺渊博善眞草篆隶【书史防要】
　　张去偏
　　张去偏字从正余干人有学行善眞草【书史防要】
</div>
    <div class="pagination">
<a href="六艺之一录_page547.html">上一页</a><span>...</span><a href="六艺之一录_page543.html">543</a><a href="六艺之一录_page544.html">544</a><a href="六艺之一录_page545.html">545</a><a href="六艺之一录_page546.html">546</a><a href="六艺之一录_page547.html">547</a><span class="current-page">548</span><a href="六艺之一录_page549.html">549</a><a href="六艺之一录_page550.html">550</a><a href="六艺之一录_page551.html">551</a><a href="六艺之一录_page552.html">552</a><a href="六艺之一录_page553.html">553</a><span>...</span><a href="六艺之一录_page549.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
