<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 102 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 102 页/共 578 页</h1>
    <div class="content">　　鲁元善正隶书【书小史】
　　黎广
　　黎广景熙从祖河间郑人太武时尚书郎善古学常从吏部尚书清河崔宏受字义又从司徒崔浩学楷篆自是世传其法【北史黎景熙传】
　　江强
　　江强字文威陈留济阳人也上书三十余法各有体例【江式论书表云奉献五世传掌之书古篆八体之法】拜中书博士卒赠炖煌太守【北史江式传】
　　江式
　　江式字法安【强之孙】少专家学篆体尤工洛京宫殿诸门板题皆式书也延昌中表请撰集古今文字四十卷大体依许氏説文为本上篆下隶正光中兼著作郎赠巴州刺史【北史本传】
　　江顺和
　　江顺和式兄子官征虏将军亦工篆书【北史江式传】
　　屈恒
　　屈恒字长生昌黎徒河人也少纂家业尤善书计赐爵济北公恭宗在东宫领太子少傅赠征西大将军谥成公【魏书本传】
　　髙遵
　　髙遵字世礼允从弟也渤海蓨人涉歴文史颇有笔札诣长安刋燕宣王庙碑进爵安昌子孝文时为齐州刺史【北史髙允传】
　　卢伯源【魏书作卢渊字伯源北史避唐祖讳故称其字书小史作两人误】
　　卢伯源小字阳乌范阳涿人也景明初卒于秘书监赠幽州刺史复本爵固安伯諡曰懿六世祖谌法钟繇书子孙传业伯源习家法代京宫殿皆其所题【北史卢传】
　　崔挺
　　崔挺字双根博陵安平人也以工书受勅于长安书文明太后父燕宣王碑爵泰昌子为光州刺史风化大行諡曰景【北史本传】
　　防明根
　　游明根字志逺广平任人也幼为奴牧羊以浆壶倩人书字路邉书地学之防雅赎之教书荐之太武为中书学生献文时封新泰侯后迁大鸿胪赠光禄大夫諡靖侯【北史本传】
　　刘芳
　　刘芳字伯支【魏书作伯文】彭城丛亭里人笃志文典佣书自资常为诸僧佣写经论笔迹称善卷直一缣嵗中能入百余匹芳博闻强记兼览苍雅汉世造三字石经于太学学者文字不正多往质焉时号刘石经官至太常卿撰急就篇续注音义证三卷赠徐州刺史諡文贞侯【北史本传】
　　刘懋
　　刘懋字仲华芳从子聪敏好学博综经史善草隶书识奇字官太尉司马諡宣简【北史本传】
　　郭祚
　　郭祚字季祐太原晋阳人涉歴经史习崔浩之书尺牍文章见称于世宣武末年迁左仆射赠仪同三司諡文贞【北史本传】
　　祚尤善行书【书小史】
　　沈法会
　　沈法会兖州人能隶书宣武在东宫勅法防侍书【北史江式传】
　　李思穆
　　李思穆字叔仁父抗自凉州渡江左仕宋思穆有度量善谈论工草隶为当时所谈太和十七年归魏爵乐平伯卒于营州刺史赠安东将军华州刺史【北史李延夀叙传】
　　栁僧习【按北史栁僧习附见其子栁蚪传书史会要因误作蚪今正之】
　　柳僧习河东【北史有解字】人善隶书肃宗时为颍川太守【魏书裴叔业传】
　　夏侯道迁
　　夏侯道迁谯国人也封濮阳县侯歴览书史闲习尺牍歴华瀛二州刺史为政清严赠雍州刺史諡明侯【北史本传】
　　庾道【魏书作导】
　　庾道颍川人亦与道迁俱入国歴览史传善草隶书后为饶阳县令【北史夏侯道迁传】
　　王世弼
　　王世弼京兆霸城人也善草隶书好爱坟典封慎县伯再迁中山内史加平北将军諡曰康【北史本传】
　　王由
　　王由字茂道世弼次子好学有文才尤善草隶书又工摹书【魏书作画张彦逺名画记云善书画】为时人所服位东莱太守【北史王世弼传】
　　蒋少游
　　蒋少防乐安博昌人也寄平城以佣书为业后召为中书写书生至太常少卿赠龙骧将军青州刺史諡曰质【北史本传】
　　少游敏慧机巧工书画【歴代名画记】
　　李苖
　　李苗字子宣梓潼涪人孝昌中兼尚书左丞赠仪同三司河阳县侯諡忠烈苖解鼔琴好文咏尺牍之敏当世罕及【魏书本传】
　　曹世表
　　曹世表字景升【一作升】东魏郡魏人性雅正工尺牍涉猎羣书孝昌中为东南道行台赠齐州刺史【北史本传】
　　裴敬宪
　　裴敬宪字孝虞河东闻喜人学博才清工隶草解音律五言之作独擅于时赠中书侍郎諡曰文【北史本传】
　　吕温
　　吕温字晞阳本东平夀张人其先石勒时徙居幽州善书有文武才畧位上党太守有能名赠豫州刺史野王侯諡曰敬【北史吕罗汉传】
　　沈嵩
　　沈嵩文秀族子呉兴武康人聪敏有笔札文秀以为司马后依宋王刘昶【魏书沈文秀传】
　　嵩善行书【书小史】
　　窦遵
　　窦遵瑾少子顿丘卫国人善楷篆北京诸碑及台殿楼观宫门题署多遵书位至濮阳太守后以善书拜库部令【北史窦瑾传】
　　栁楷
　　栁楷字士则【魏书作孝则】河东解人也善草书颇涉文史位抚军司马【北史栁崇传】
　　孙伯礼
　　孙伯礼恵蔚子武邑武遂人也善隶书位国子博士【北史孙恵蔚传】
　　刘仁之
　　刘仁之字山静河南洛阳人少有操尚粗涉书史真草书迹颇号工便除卫将军西兖州刺史諡曰敬仁之性好文字吏书失体便加鞭挞【魏书本传】
　　宇文忠之
　　宇文忠之河南洛阳人也猎涉文史颇有笔札天平初除中书侍郎武定初为安南将军尚书右丞【魏书本传】忠之尤善行草【书小史】
　　沈馥
　　沈馥【魏宣武时人】后魏定鼎碑景明三年沈馥正书一名御射碑【金石略】
　　李思弼
　　李思弼【魏人见草书韵防】
　　释摩罗
　　释摩罗西域乌阳国人聪慧利根学穷释氏至中国即晓魏言隶书凡所闻见无不通解【洛阳伽蓝记】
　　释菩提流支
　　释菩提流支天竺国沙门也解佛义知名西土号为罗汉晓魏言及隶书翻十地楞伽及诸经论流支读比丘昙谟最大乗义章弹指赞叹即为胡书写之传于西域【洛阳伽蓝记】
　　李氏
　　髙慎妻李氏赵郡李徽伯女也艳且慧兼善书记工骑乗【北史髙干传】
　　李彪女
　　李彪女幼而聪令彪教之书学读诵经传后宣武闻其名召为婕妤在宫尝教帝妹书诵授经史后宫咸师宗之【北史李彪传】
　　北齐
　　杜弼
　　杜弼字辅中山曲阳人也长于笔札为时軰所推神武破芒山军命为露布弼手即书绢曽不起草为胶州刺史赠骠骑大将军諡文肃【北史本传】
　　李铉
　　李铉字宝鼎渤海南皮人也九嵗入学书急就萹月余便通齐神武妙简硕学以教诸子与工书人韩毅等同在东馆铉以文字多乖谬遂览説文仓雅删正谬字名曰字辩特赠廷尉少卿【北史本传】
　　张景仁
　　张景仁济北人工草隶选补内书生与魏郡姚元标颍川韩毅同郡袁买奴荥阳李超等齐名后主爱之呼为博士除中书监赠侍中司空公景仁为儿时诣国学摹石经许子华遇之执手曰张郎风骨非但官爵迁达乃与天子同笔砚后如子华所言【北史本传】
　　姚元标
　　姚元标【张景仁传云魏郡人】官至左光禄大夫以工书知名于时【北史崔浩传】
　　韩毅
　　韩毅鲁郡【颍川】人以工书显髙祖置之第馆教授诸子【北齐书髙祖本纪】
　　袁买奴　李超
　　袁买奴济北人李超荥阳人【见上张景仁传】
　　李绘
　　李绘字敬文赵郡平棘人六嵗便求入学家人以偶年拘忌不许遂窃其姊笔牍用之未逾晦朔遂通急就章天保初除司徒右长史諡曰景【北史李浑传】
　　赵彦深
　　赵隠字彦深自云南阳宛人后为平原人避齐庙讳以字行性聪敏善书计初为尚书令司马子如贱客供写书子如善其无误用为书令史补大丞相功曹防军文翰多出其手号为敏给后封宜阳王武平四年转司徒【北齐书本传】
　　刘逖
　　刘逖字子长彭城丛亭里人也少而聪敏专精读书颇工诗咏世祖时拜仪同三司后除防骑常侍【北齐书本传】
　　刘逖行草品下之下【韦续九品书人论】
　　崔季舒
　　崔季舒字叔正博陵安平人性明敏涉猎经史长于尺牍为左光禄大夫周武帝灭齐优赠开府仪同大将军定州刺史【北史本传】
　　萧慨
　　萧慨梁武帝弟鄱阳王恢之子也慨好学善草隶书卒于司徒从事中郎北【齐书萧退传】
</div>
    <div class="pagination">
<a href="御定佩文斋书画谱_page101.html">上一页</a><span>...</span><a href="御定佩文斋书画谱_page97.html">97</a><a href="御定佩文斋书画谱_page98.html">98</a><a href="御定佩文斋书画谱_page99.html">99</a><a href="御定佩文斋书画谱_page100.html">100</a><a href="御定佩文斋书画谱_page101.html">101</a><span class="current-page">102</span><a href="御定佩文斋书画谱_page103.html">103</a><a href="御定佩文斋书画谱_page104.html">104</a><a href="御定佩文斋书画谱_page105.html">105</a><a href="御定佩文斋书画谱_page106.html">106</a><a href="御定佩文斋书画谱_page107.html">107</a><span>...</span><a href="御定佩文斋书画谱_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
