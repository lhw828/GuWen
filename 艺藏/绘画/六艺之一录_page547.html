<!DOCTYPE html>
<html>
<head>
    <meta charset="UTF-8">
    <title>六艺之一录 - 第 547 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 547 页/共 664 页</h1>
    <div class="content">　　徐恢祖常熟人至正末尝集乡兵捍闾里里人頼之别号春轩工草书【篁墩集】
　　邵光祖
　　邵光祖字道博学好古于字学尤精研穷六书之防有以先贤康节子孙论荐于朝不报张士诚据吴授湖州学正亦不赴以布衣终其身【吴中人物志】
　　王瑮
　　王瑮字仁仲吴县人学有渊源工诗章书翰尤善鼓琴隐居不仕自号城南逸民【吴中人物志】
　　朱燧
　　朱燧字子新呉郡人励志苦节工为诗词尤善行草肆情山水遇酒輙醉居笠泽之濵后不知所终【吴中人物志】
　　孙华
　　孙华字元实永嘉人侨居华亭诵经考史以博雅闻尤好岐黄家用荐为医学教授好修洁所居小阁列古彛鼎法书名画焚香静坐终日书非佳墨熟纸不作【浙江通志】
　　俞庸
　　俞庸字子中华亭人仕为推官书法赵呉兴【松江府志】
　　沈性
　　沈性字自诚吴兴人少孤养母以孝闻善吟唐人诗工八分小篆【书画史】
　　呉夀民
　　吴夀民字仲仁与呉中文士唱和诗辞防清丽书法遒羙悉出钱良佑翼之所授也【甫田集】
　　杨瑀
　　杨瑀字元诚钱唐人警敏博学天歴间召见奎章阁命篆洪禧明仁玺文称防署广成局副使终建徳路总管谢政居松江之鹤沙赵仲穆为写竹西图【松江府志】
　　王橚
　　王橚字公玉嵊县人操行端慤能诗文且工篆楷【戴冠绍兴志】
　　申屠澂
　　申屠澂字敬仲诸暨人受业黄文献公之门得其渊源工古文辞精篆籀小楷足配秦晋【孙鑛绍兴志】
　　柴贞
　　柴贞南和人为晋宁州学正善楷书古篆【瞿济逺南和县志】
　　朱旭
　　朱旭字子阳为中显校尉海道千戸不乐仕进退居田间从士大夫游通经史工小楷篆【太仓州志】
　　成廷珪
　　成廷珪字元常兴化人种竹几百竿号居竹博学工书【兴化志】
　　刘堪
　　刘堪字子舆嘉善人至正间隐居读书工文辞善古【章士雅嘉善志】
　　冯寅賔
　　冯寅賔属文苍古峭防书法清劲逼钟王【尹防永新县志】
　　王得贞
　　王得贞字义方霍州人至正间为懐庆路总管攻诗有声书得草圣之妙【山西通志】
　　程稘
　　程稘字子相新城人日记万言诗篇敏给工书欲与鲜于枢抗衡赵孟頫相髙下【王材江西新城县志】
　　崔彦晖
　　崔彦晖钱唐人号云林生与王蒙皆呉兴赵氏甥隐居卖药善篆隶词赋【陈善杭州府志】
　　熊梦祥
　　熊梦祥字自得江西人通羣书旁晓音律能作数体书以茂才举教官輙弃去放意诗酒游淮浙间卜居娄江上自号松雪道人与顾仲瑛为忘年交【钱肃乐太仓州志】
　　李世英
　　李世英字伯英长州人精书学作韵类其义以字为本音为干义训为枝叶自一而二井井不紊凡十年而成书【苏州府志】
　　邵祖义
　　邵祖义官池州学録能诗工篆【顾清松江志】
　　范宁
　　范宁池州人善楷书【冯暾徐州志】
　　李希文
　　李希文任伴读精篆【欧阳东凤兴化县志】
　　张端
　　张端字希尹江隂人博学能文尤精书翰累官江浙都事【常州志】
　　程政
　　程政绩溪人能诗工书【徽州府志】
　　乌延思敬
　　乌延思敬字子敬色目人寓居东平自称齐东野老善书法精于赏鉴【山东通志】
　　张如遇
　　张如遇东昌人七嵗能书大字有司荐于国学【山东通志】
　　周起岩
　　周起岩福山人博览经史尤长于书法屡举不第隠居于邑北村中【山东通志】
　　顔耕道
　　顔耕道平江人博古工于诗尤善草书隐居以诗自娱筑室黄山号林泉野老【湖广通志】
　　陆定龙
　　汪珂玉元名公翰墨卷有谷阳陆定龙书【瑚网】
　　高明
　　髙明字则诚永嘉人　式古堂书画攷有髙则诚寄倪仲权诗并识卷行楷书













　　六艺之一录卷三百五十八
<子部,艺术类,书画之属,六艺之一录>
　　钦定四库全书
　　六艺之一録卷三百五十九　　钱唐倪涛撰
　　歴朝书谱
　　元
　　杨维祯
　　杨维祯字亷夫号铁崖防稽人擢进士第署天台尹陞江西儒学提举避地富春山徙钱唐张自诚累招之不至行草书虽未合格然自清劲可喜【刘璋书画史】铁崖不以书名而矫杰横发称其为人【懐麓堂集】
　　杨铁崖遗墨
　　大将班师三军奏凯破斧缺斨倒载而归此书或似之清痴笔翰好竒宜其珍重若予之浅陋则未能学也【匏翁家藏集】
　　杨铁崖书眞境庵疏
　　浙西儒学提举杨先生亷夫元季寓于吴中多往来僧庐道院此眞境庵疏之所由作也庵在上海县东北二十里其曰募縁天隐子者唐司马承祯字子防乃道家者流而先生之书之者大扺古人作疏率多借重如是【寓意编】
　　杨铁崖书棠城曲
　　杨铁崖竒人也不遇其时不偿其志遂竒其歌辞并竒其踪迹此曲之因则踪迹与歌辞竒甚矣聊以舒其懐抱不平之气然天壤间无此事则已有之而非此等人为之谁更为之者或谓其为此以拟芙蓉城文人结习耳然千古骚客亦尝为之以自广乃胸无是块磊所欲舒者何物如有之则天上人间无往不实何独仙境一仙官足以为道人重况靳予之哉字亦竒为书此天启丙寅五月后【墨林快事】
　　倪瓒
　　倪瓒字元鎭无锡人也强学好修性雅洁所居有阁名清閟乔木修篁蔚然深秀故自号云林雅趣吟兴每发挥于缣素间苍劲妍润尤得清致晩益务恬退黄冠野服浮游湖山间【周南老云林先生墓志铭】
　　倪瓒书从隶入輙在钟繇荐季直表中夺舍投胎古而媚宻而疎【徐渭文长集】
　　云林书师大令无一俗尘【何良俊四友斋丛説】
　　倪元鎭书学杨义和黄素黄庭【六研斋笔记】
　　倪云林二帖
　　倪先生人品髙轶风神朗故其翰札语言奕奕有晋宋人风气雅慎交游有所投赠莫非名流胜士右二帖一与慎独有道一与寓斋先生慎独为陈植叔方寓斋为袁泰仲长皆呉人陈之父曰宁极先生名深字子防袁之父曰静春先生名易字通甫二父皆先宋遗老抱渊宏之才髙不仕之节故二公渊源之学皆岿然为呉中师表特与倪公相善倪游呉中多于二陈氏及周正道家二陈其一为陈惟寅汝秩其一即慎独也慎独之孙绍先尝仕为王府教授袁之孙某尝仕为都察院检校三十年前犹存余雅不及识然闻其人皆有前軰典刑今其子孙零废理言遗事往往散落人皆得而寳之此则吾友黄郡博【应龙】所藏间徴予题为疏其略如此【甫田集】
　　王蒙
　　王蒙字叔明号黄鹤山樵呉兴人赵文敏公之甥强记力学作诗文书画尽有家法【玉山草堂雅集】
　　王叔明溪南醉归诗
</div>
    <div class="pagination">
<a href="六艺之一录_page546.html">上一页</a><span>...</span><a href="六艺之一录_page542.html">542</a><a href="六艺之一录_page543.html">543</a><a href="六艺之一录_page544.html">544</a><a href="六艺之一录_page545.html">545</a><a href="六艺之一录_page546.html">546</a><span class="current-page">547</span><a href="六艺之一录_page548.html">548</a><a href="六艺之一录_page549.html">549</a><a href="六艺之一录_page550.html">550</a><a href="六艺之一录_page551.html">551</a><a href="六艺之一录_page552.html">552</a><span>...</span><a href="六艺之一录_page548.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
