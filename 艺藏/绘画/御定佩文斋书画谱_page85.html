<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 85 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 85 页/共 578 页</h1>
    <div class="content">　　扬雄
　　扬雄字子云蜀郡成都人也年四十余游京师奏赋除为郎给事黄门三世不徙官莽世转为大夫作竒字嗜酒好事者载酒肴从游学【汉书本传】
　　元始中征天下通小学者以百数各令记字于庭中扬雄取其有用者以作训纂篇顺续仓颉又易仓颉中重复之字凡八十九章【汉书艺文志】
　　雄为郎诏令尚书赐笔墨钱六万观书石渠天下上计孝廉及内郡卫率防者雄常把三寸弱翰赍油素四尺以问其异语归即以鉊摘次之于椠【杨子云集】
　　刘棻
　　刘棻国师公歆子也王莽时侍中封隆威侯【汉书王莽传】
　　棻尝从雄学作竒字【汉书扬雄传】
　　甄丰
　　甄丰元始中封广阳侯为少傅授四辅职【汉书王莽传】亡新居摄使大司空甄丰等挍文书之部自以为应制作颇改定古文时有六书一曰古文二曰竒字三曰篆书四曰佐书五曰缪篆六曰鸟虫【许慎说文序】
　　陈遵
　　陈遵字孟公杜陵人也有功封嘉威侯遵嗜酒略涉传记赡于文辞性善书与人尺牍主皆藏去以为荣王莽素竒遵材起为河南太守既至官召善书吏十人于前治私书遵冯几口占书吏且省官事书数百封亲疎各有意河南大惊复为九江及河内都尉【汉书本传】芝英篆陈遵所作在汉中叶武帝临朝爰有灵芝三本植于殿前既歌芝房之曲又述芝英之书陈氏即芝英之祖【梦英十八体书】
　　冯嫽
　　楚主侍者冯嫽能史书习事尝持汉节为公主使行赏于城郭诸国敬信之号曰冯夫人【汉书西域传】
　　后汉
　　杜林
　　杜林字伯山扶风茂陵人也【邺子】少好学深沉家既多书又外氏张竦父子喜文采林从竦受学时称通儒建武六年征拜侍御史林前于西州得漆书古文尚书一卷尝寳爱之虽遭艰困握持不离身代朱浮为大司空称为任职相【后汉书本传】
　　仓颉多古字俗师失其读杜林为作训故【汉书艺文志】林尤工古文过于邺也【书断】
　　衞宏
　　卫宏字敬仲【张懐瓘书断作卫宻字次仲】东海人也少与河南郑兴俱好古学作毛诗传从大司空杜林更受古文尚书为作训防由是古学大兴光武以为议郎【后汉书本传】卫宏诏定古文字书一卷【唐书艺文志】
　　曹喜
　　曹喜字仲则扶风平陵人章帝建初中为秘书郎篆隶之工收名天下【书断】
　　喜见李斯笔势悲叹不已作笔论一卷【王羲之笔势传】扶风曹喜少异于斯而亦称善【卫恒四体书势】
　　喜善悬针法后世行之以此书题五经篇目【唐度十体书】
　　垂露篆喜之所作以书章表奏事谓其防缀如轻露【梦英十八体书】
　　喜小篆法垂枝浓直若薤叶【金壶记】
　　杜度
　　杜度【萧子良云本名操为魏武帝讳改为度】字伯度京兆杜陵人御史大夫延年曽孙章帝时为齐相善章草【书断】
　　建初中杜度善草书见称于章帝上贵其迹诏使草书上事盖因章奏后世谓之章草【法书要录】
　　杜伯度章草时称圣字【金壶记】
　　班固
　　班固字孟坚扶风安陵人也显宗召诣校书部除兰台令史后迁武司马【后汉书本传】
　　扬雄作训纂篇臣复续扬雄作十三章无复字六艺羣书所载略备矣韦昭注曰臣班固自谓也作十三章后人不别疑在仓颉下篇三十四章中【汉书艺文志】固工篆李斯曹喜之法悉能究之【书断】
　　班超
　　班超字仲升扶风平陵人彪之少子也永平五年兄固被召诣挍书郎超与母随至洛阳家贫为官佣书以供养久劳苦常辍业投笔叹曰大丈夫当效傅介子张骞立功异域以取封侯安能久事笔研间乎久之显宗问固卿弟安在固对为官写书受直以养母帝乃除超为兰台令史后使西域立功为都防封定逺侯【后汉书本传】
　　徐干
　　徐干字伯章扶风平陵人为班超军司马善章草班固与弟超书曰得伯章书藁势殊工知识读之莫不叹息实亦艺由已立名自人成【班兰台集】
　　贾逵
　　贾逵字景伯扶风平陵人也永平中有神雀集明帝勅兰台给笔札使作颂拜为郎与班固并挍秘书永元八年为侍中领骑都尉【后汉书本传】
　　贾逵和帝时修理仓颉旧史【书史防要】
　　贾鲂
　　贾鲂和帝时郎中撰滂喜篇以仓颉为上篇训纂为中篇滂喜为下篇所谓三仓也皆用隶字冩之隶法由兹遂广【书断】
　　李郃
　　李郃字孟节汉中南郑人也郃游大学通五经官至司徒封渉都侯【后汉书本传】
　　李郃游学京师常赁书自给【李郃别传】
　　王溥
　　王溥琅邪人王吉之后安帝时家贫不得仕乃挟竹简插笔于洛阳市佣书美于形貌又多文辞来僦其书者丈夫赠其衣冠妇人遗其珠玉一日之中衣寳盈车而归积粟于廪洛阳称为善笔而得富后以一亿输官得中垒挍尉【拾遗记】
　　崔瑗
　　崔瑗字子玉涿郡安平人骃之中子也早孤好学能传其父业诸儒宗之举茂才后迁济北相着草书势【后汉书本传】
　　瑗善章草师于杜度点画之间莫不调畅王隠谓之草贤又妙小篆有张平子碑【书断】
　　崔瑗撰飞龙篇合篆草势三卷【唐书艺文志】
　　崔寔
　　崔寔字子真一名台字元始瑗之子也桓帝初举至孝独行后为五原太守召拜尚书【后汉书本传】
　　崔寔章草雅有父风张茂先甚称之【书断】
　　许慎
　　许慎字叔重汝南召陵人也少博学时语曰五经无双许叔重为郡功曹举孝防再迁除洨长作说文解字十四篇【后汉书本传】
　　许慎少好古学书正文字尤善小篆师模李斯甚得其妙【书断】
　　尹珍
　　尹珍【华阳国志字道真母敛县人也】牂牁郡人桓帝时自以生于荒裔不知礼义乃从汝南许慎授经书图纬学成还乡里教授于是南域始有学焉珍官至荆州刺史【后汉书南蛮传】
　　尹珍善书见王愔文字志【法书要录】
　　张芝
　　张芝字伯英炖煌酒泉人徙属农华隂芝及弟昶并善草书至今称传之【后汉书张奂传】
　　伯英家之衣帛必书而练临池学书池水尽黑下笔必为楷则号悤悤不暇草书寸纸不见遗至今世尤寳其书韦仲将谓之草圣【卫恒四体书势】
　　张芝学崔杜之法因而变之以成今草书之体势一笔而成气脉通聫隔行不断谓之一笔书【张彦逺歴代名画记】
　　伯英行书则二王之亚也又善隶书【书断】
　　张芝始作一笔飞白书【庾元威论书】
　　芝见蔡邕作笔势遂作笔心论五篇【书势传】
　　张昶
　　张昶字文舒善草书【后汉书张奂传】
　　文舒伯英季弟为黄门侍郎尤善章草书类伯英时人谓之亚圣极工八分又善隶【书断】
　　华岳庙祠堂碑文汉给事黄门张昶造昶自书之元帝又刋其二十余字二书有重名传于海内【水经注】
　　朱赐
　　朱赐杜陵人官太仆时称工书【书断】
　　罗晖
　　罗晖字叔景京兆杜陵人官至羽林监善草着闻三辅【书断】
　　杜度妙于章草崔瑗崔寔父子继能罗晖赵袭亦法此艺袭与张芝相善芝自云上比崔杜不足下方罗赵有余【同上】
　　赵袭
　　赵袭字元嗣京兆长安人为炖煌太守与罗晖并以能草见重关西【书断】
　　姜诩　梁宣　田彦和
　　姜孟颖【王愔文字志名诩】梁孔达【王愔文字志名宣】田彦和皆伯英弟子有名于世【卫恒四体书势】
　　余郡士梁孔达姜孟颖慕张生之草书过于希顔孔焉【赵壹非草书】
　　苏班
　　苏班平陵人也五歳能书为张伯英所称赏【书断】
　　蔡邕
　　蔡邕字伯喈陈留圉人也少博学建宁中拜郎中挍书东观迁议郎熹平四年奏求正定六经文字灵帝许之邕乃自书册【一作丹】于碑【洛阳伽蓝记汉国子学堂前有三种字石经二十五碑表里刻之作篆科斗隶三种字蔡邕笔之遗迹也王伯厚云汉石经乃蔡邕八分书】使工镌刻立于太学门外碑始立观视及摹冩者车乗日千余两填塞街陌初平元年拜左中郎将封髙阳乡侯着篆势【后汉书本传】
　　蔡文姬曰臣父造八分时神授笔法注云邕初入嵩山学书于石室中得素书八角垂芒写史籀李斯用笔势读诵三年遂通其理常居一室不寐恍然一客厥状甚异授以九势【蔡邕石室神授笔势】
　　蔡邕采斯喜之法为古今杂形【卫恒四体书势】
　　蔡邕作圣皇篇成诣鸿都门上时方修饰鸿都门邕见役人以垩帚成字心有恱焉归而为飞白之书【书断】熹平四年邕与五官中郎将堂谿典光禄大夫杨赐谏议大夫马日防议郎张驯【水经注作训】韩说太史令单飏等正定六经文字【后汉书蔡邕传】
　　堂谿典【见上蔡邕传】
　　堂谿典字子度颍川人为西鄂长【后汉书蔡邕传注】典有嵩髙石阙铭云中郎将堂谿典伯并【先贤行状云典字子度延笃传注又作季度此云字伯并当以碑为正】熹平四年来请雨嵩髙庙【赵明诚金石录】
　　杨赐【见上蔡邕传】
　　杨赐字伯献震之孙农华隂人也熹平二年拜光禄大夫封临晋侯为司空諡文烈侯【后汉书本传】
　　马日防【见上蔡邕传】
　　马日防字翁叔【扶风人】马融之族子少传融业以才学进与杨彪卢植蔡邕等典校中书歴位九卿遂登三辅【赵岐三辅决录】
　　张驯
　　张驯字子儁济隂定陶人也少游太学拜议郎与蔡邕共定六经文字擢拜侍中光和七年迁大司农【后汉书本传】
　　韩说【见上蔡邕传】
　　韩说字叔儒防稽山隂人也博通五经尤善图纬之学与蔡邕友善迁侍中【后汉书本传】
　　单飏【见上蔡邕传】
　　单飏字武宣山阳湖陆人也善明天官算术稍迁太史令后拜尚书令【后汉书本传】
　　赵防　刘　张文　苏陵　傅桢　左立孙表
</div>
    <div class="pagination">
<a href="御定佩文斋书画谱_page84.html">上一页</a><span>...</span><a href="御定佩文斋书画谱_page80.html">80</a><a href="御定佩文斋书画谱_page81.html">81</a><a href="御定佩文斋书画谱_page82.html">82</a><a href="御定佩文斋书画谱_page83.html">83</a><a href="御定佩文斋书画谱_page84.html">84</a><span class="current-page">85</span><a href="御定佩文斋书画谱_page86.html">86</a><a href="御定佩文斋书画谱_page87.html">87</a><a href="御定佩文斋书画谱_page88.html">88</a><a href="御定佩文斋书画谱_page89.html">89</a><a href="御定佩文斋书画谱_page90.html">90</a><span>...</span><a href="御定佩文斋书画谱_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
