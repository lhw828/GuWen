<!DOCTYPE html>
<html>
<head>
    <meta charset="UTF-8">
    <title>六艺之一录 - 第 126 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 126 页/共 664 页</h1>
    <div class="content">　　谢祐撰栁洋正书咸亨四年十月【金石録】
　　任城令元府君清徳颂碑
　　八分书无书撰人姓名调露二年十二月【金石録】
　　独孤府君徳政碑
　　硖石尉孟【缺】休撰桃林主簿卢元珪书碑今缺府君名不可见其字曰思思下又缺一字河南洛阳人给事中元恺之子为陜州桃林令入为水部员外郎桃林人立此碑以颂徳据唐书表元恺二子曰思庄思行而亦不著名此不知其为谁也碑以调露二年立【集古録目】
　　元府君徳政碑
　　不著书撰人名氏府君名思哲字知仁河南洛阳人以绛郡夏县令卒于官县人右监门校尉隂神义等为立碑以颂徳以调露二年立在夏县【集古録目】
　　恒州刺史陶云徳政碑
　　张义咸撰行书无姓名永淳三年【金石録】
　　申州録事张义感撰云字大举河南伊阙人也髙宗时为恒州刺史碑以永淳三年立予为河北转运使至真定府见碑仆在府门外半埋地中命工掘出立于庑下字为行书笔迹遒丽而不著书者姓名惜哉【集古録】
　　洛州刺史贾公清徳颂碑
　　正书无书撰人姓名髙宗时立年月残缺【金石録】右唐洛州刺史贾公清徳颂按唐史循吏传贾敦頥敦实相继为洛州刺史有惠爱郡人皆为刻石号棠棣碑今敦实之碑亡矣此碑载初除洛州制书有云三川之境是称都防六条之寄尤属时英蒲州刺史贾敦頥体业强正识用优敏盖其名乃敦頥也又武后实録敦实传中亦作敦頥以此知唐史传冩之误又按法书要録此碑王知敬书以知敬所书他石刻较之字画不类未知果知敬书否也【金石録】
　　武强县令梁君徳政碑
　　撰人名缺刘明正书垂拱元年四月【金石録】
　　介休令张君清徳碑
　　李愿撰李敬八分书永昌元年九月【金石録】
　　醴泉县令张仁蕴徳政碑
　　齐处仲撰顔真卿正书长寿三年四月【金石録】
　　右唐醴泉县令张仁蕴徳政碑长寿三年立醴泉尉顔真卿书按鲁公虽尝为此官然在开元间而鲁公以贞元元年为李希烈所害年七十六上距长寿三年实九十余嵗是时犹未生也又笔法与鲁公他书不类以此疑有姓名同者然碑武后时立而不用当时所制字或云碑虽建于长寿中至鲁公为尉重书而刻之未可知也据新史纪传鲁公以贞元元年被害年七十六而旧史徳宗实録皆云殁于兴元元年年七十七疑新史误【金石録】
　　渭南令李君清徳碑
　　马吉甫撰正书无姓名圣厯元年十月【金石録】
　　直崇文馆马吉甫撰不著书人名氏李君名思古渤海蓨人为鸿州渭南令入拜右司员外郎县人为立清徳碑以圣厯元年十月立【集古録目】
　　鸿州渭南县令李君清徳碑马吉甫撰按唐书则天天授二年析雍州之渭南庆山置鸿门县遂以庆山鸿门渭南髙陵栎阳置鸿州大足二年废【集古録】
　　栢仁令郑君纪徳碑
　　李义仲撰正书无姓名圣厯二年十一月【金石録】
　　福昌县令张君清徳颂碑
　　薛稷撰并正书大足元年九月【金石録】
　　凤阁舍人薛稷撰不著书人名字考其字画疑亦稷所书也张君汉相苍之二十九世孙武后时自福昌令徙为洛阳令而福昌人为之立此碑张君名及立石年月皆剥缺不可辨【集古録目】
　　韦景骏颂徳碑
　　神龙中韦景骏为肥乡令时河北饥景骏躬抚合境村闾必通赡恤贫弱独免流离及去任人吏立碑颂徳【旧唐书本传】
　　叶县令宋君遗爱颂碑
　　吴师道撰正书无姓名神龙三年五月【金石録】
　　句容令岑公徳政碑
　　张景毓撰释翘徴正书景龙二年二月【金石録】
　　右岑君徳政碑乃唐雍州録事参军张景毓字烛防撰按碑岑君名祯字徳茂南阳人也祖文本父景倩解褐为参军又为蒲州司戸参军又调补衢州司仓参军乃擢授润州句容县令是碑因其去而立也碑今在县治二门外今年秋予以试事赴句容既失意日夕游衍崇明寺托居民搨数碑以还栁汧江君指示此及寺中仆地石幢云是李北海所书又检书史防要以示句容隐士若江君者可谓难得矣是日出少时与祝京兆往复诗藁及宋刻句容县志自言逺祖江宾王与朱文公同年家有当时试録在乡中不及取后予廹试事归昨始寄至因得摩挲墨本恍忆徃事故记之云嘉靖戊午十月廿一日记【苍润轩碑跋】
　　新兴县令光燕客清徳碑
　　阎朝隐撰王麟行书景龙二年戊申九月建【复斋碑録】
　　扬州长史姚崇纪徳碑
　　中宗时姚崇为扬州长史政条简肃人为纪徳于碑【旧唐书本传】
　　永昌令韦抗遗惠碑
　　景云初韦抗为永昌令不务威刑政令肃一都辇繁剧寛猛得中迁右台御史中丞吏人立碑通衢纪其遗惠【旧唐书本传】
　　洛州长史卢公善政颂碑
　　撰人姓名残缺苏説八分书景云二年【金石録】
　　裴观徳政碑
　　贾升撰僧湛然分书开元八年立在岘山【复斋碑録】
　　兖州刺史韦府君遗爱颂碑
　　狄光嗣撰张庭珪正书开元九年十一月【金石録】
　　刺史靳恒遗爱颂碑并碑隂
　　张九龄撰髙慈正书开元十一年立碑隂述羣官陪靳使君登岘山纪文【复齐碑録】
　　真定令栁君纪徳碑
　　裴抗撰并八分书开元十二年【金石録】
　　下博令许君徳政颂碑
　　王懐惠撰冯灵仙正书开元十六年正月【金石録】
　　武临令慕容公徳政碑
　　正书书撰人姓名残缺开元十六年四月【金石録】
　　堂阳令元府君徳政碑
　　正书无书撰人姓名开元十七年正月【金石録】
　　胶水令徐公徳政碑
　　封利建撰序杜暐铭正书姓名残缺开元十九年正月【金石録】
　　京兆尹张公徳政碑
　　孟匡朝撰史惟则八分书开元二十一年【金石録】
　　华州刺史杨公遗爱颂碑
　　王暐撰史惟则八分书开元二十三年【金石録】
　　碑隂　史惟则八分书【仝上】
　　元氏令厐公清徳颂碑
　　邵混之撰蔡有邻八分书开元二十四年八月【金石録】
　　蒲州刺史裴寛徳政碑
　　赵良器撰韩择木分书开元二十四年【访碑録】
　　馆陶令徐公遗爱碑
　　张孚撰宋瑗八分书开元二十四年十月【金石録】馆陶令徐防徳政碑朱瑶分书北京【金石略】
　　真定令杜府君遗爱颂碑
　　李琚撰并八分书开元二十五年【金石録】
　　济源令李造遗爱碑
　　梁涉撰徐浩正书开元二十六年十一月【金石録】中书舍人梁陟撰监察御史集贤院修撰徐浩书李公名造唐之宗室自济源令入为【缺】　此颂济源令碑以开元二十六年十一月立【集古録目】
　　重脩李造遗爱碑记
　　髙从规撰髙从彦正书贞元二十一年立附【金石録】
　　李适之清徳颂碑
　　萧诚行书开元二十七年三月【金石録】
　　前刺史李适之徳政颂萧诚书唐州【金石略】
　　李适之碑隂记
　　张嘉贞撰行书无姓名一作吕岩説撰【缺】璀正书开元二十七年三月附
　　薛仅善政颂
　　徐季锡文崔黄中行书开元二十七年【金石録】
　　李涓徳政碑
　　河中猗氏县丞【缺】炅撰吏部常选张休【缺】书绛州夏县令李防之徳政碑也防字【缺】　　　人碑以开元二十七年立在夏县【集古録目】
　　易州刺史田仁琬徳政碑
　　徐安贞撰苏灵芝行书开元二十八年十月【金石録】中书侍郎集贤院学士徐安贞撰苏灵芝书琬字正勤自易州刺史迁为安西都防此易州人所立徳政碑也以开元二十八年十月立【集古録目】
　　此苏灵芝书灵芝武功人生开元天寳间书与胡霈然齐名霈然书评者谓其格力不杨今霈然书不可见见此碑可以得其概矣大都源出圣教而肥媚为多尚不及王缙书王清源公碑而宣和谱拟之季海伯施季海不足论但恐伯施于地下笑人【石墨镌华】
　　太谷令安庭坚美政颂碑
　　撰人姓名残缺房璘妻髙氏书开元二十九年三月【金石録】
　　开元二十九年安公美政颂房璘妻髙氏书安公者名庭坚其事迹匪奇而文辞亦匪佳作惟其笔画遒丽不类妇人所书余所集録亦已博矣而妇人之笔着于金石者髙氏一人而已然余尝与蔡君谟论书以谓书之盛莫盛于唐书之废莫甚于今余之所録如于頔髙骈下至陈游瓌辈等书皆有唐之武夫悍将暨楷书手辈字皆可爱今文儒之盛其书法屈指可数者无三四人非皆不能盖忽不为尔唐人书见于今而名不知于当时者如张师邱缪师愈之类盖又不可胜数也非余録之则将遂冺然于后世矣余于集古不为无益也夫【集古録】
　　扶沟令马光淑徳政颂碑
　　崔颢撰八分书姓名残缺开元二十九年八月【金石録】
　　掖县令赵公徳政颂碑
　　行书无书撰人姓名开元二十九年八月【金石録】
　　长安令韦坚徳政碑
　　梁涉撰吕向行书天寳元年【京兆金石録】
　　襄阳令厍狄履温徳政碑
　　周择从撰萧颂行书天寳三年正月【金石録】
　　襄阳令河南库狄君遗爱颂天寳中周择从撰萧诚书石已中断仅存其半云名履温峙之后按北史厍狄峙传其先辽东人叚匹防之苗裔以避难变姓厍狄【集古后録】
</div>
    <div class="pagination">
<a href="六艺之一录_page125.html">上一页</a><span>...</span><a href="六艺之一录_page121.html">121</a><a href="六艺之一录_page122.html">122</a><a href="六艺之一录_page123.html">123</a><a href="六艺之一录_page124.html">124</a><a href="六艺之一录_page125.html">125</a><span class="current-page">126</span><a href="六艺之一录_page127.html">127</a><a href="六艺之一录_page128.html">128</a><a href="六艺之一录_page129.html">129</a><a href="六艺之一录_page130.html">130</a><a href="六艺之一录_page131.html">131</a><span>...</span><a href="六艺之一录_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
