<!DOCTYPE html>
<html>
<head>
    <meta charset="UTF-8">
    <title>六艺之一录 - 第 466 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 466 页/共 664 页</h1>
    <div class="content">　　齐王僧防琅邪临沂人曾祖洽父昙首官至司空侍中善书宋文帝见其书素扇叹曰非唯迹逾子敬方当器雅过之后孝武欲擅书名僧防不敢显迹大明之世常用拙笔书以此见容虞龢云僧防寻得书术虽不及古不减郄家所制然述小王尤尚古宜有丰厚淳朴稍乏妍华若溪涧含氷冈峦被雪虽甚清肃而寡扵风味子曰质胜文则野是之谓乎永明三年卒僧防行入妙草入能【书断】
　　王僧防琅邪临沂人官至侍中曾祖洽以书称扵时羲之洽之族弟献之洽之族侄至僧防家传之学不坠喜文史善音律作正书颇工初法献之而尤尚古直若溪涧含水冈峦被雪虽极清肃而比献之风流蕴借则所不逮宋孝武帝以书名自将僧防秘而不耀常用拙笔书秘而为自安计泰始中出为吴兴太守与献之实接武郡人以为荣尝为飞白题尚书省壁曰圆行方止物之定质修之不已则溢髙之不已则栗驰之不已则踬引之不已则逸是故去之宜疾当时嗟赏比座右铭今御府所蔵正书二御史帖陈情帖【宣和书谱】
　　庾肩吾书品列中之上
　　窦臮述书赋评己见
　　注云今见正书具姓名启二并行书共十五纸
　　虎爪书王僧防拟龙爪所作也【墨薮】
　　王慈
　　王慈字伯宝僧防子少与从弟俭共书学谢凤子超宗诣慈慈正学书未即放笔超宗曰卿书何如防公慈曰慈书比大人如鸡之比凤超宗狼狈而退为东海太守赠太常諡懿【南史】
　　窦臮述书赋评已见
　　注云今见具姓名行书两纸共二十五行
　　王俭
　　王俭字仲宝生而僧绰遇害为叔父僧防所养防笃学手不释卷賔客或相称美僧防曰我不患此儿无名政恐名太甚耳乃手书崔子玉座右铭以贻之永明中开府仪同三司改领中书监赠太尉谥文宪俭寡嗜欲惟以经国为务手笔典裁为当时所重【南史本传】窦臮述书赋评己见
　　注云今见署名启行字而己
　　王僧祐
　　王僧祐字宗防聪悟雅为从兄俭所重工草善鼔琴不交当世自天子至扵侯伯未尝与一人逰终扵黄门郎【南史本传】
　　王融字元长琅邪临沂人母谢恵宣女教融书学竟陵王子良
　　王融图古今杂体有六十四书【庾元威论书】
　　禇渊
　　禇渊字彦回河南阳翟人武帝时授司空侍中録尚书事谥文简【齐书本传】
　　窦臮述书赋评己见
　　注云今见具姓名草书二纸共一十三行
　　李嗣真书后品列下下品
　　禇贲
　　禇贲字蔚先彦囬长子齐武帝以为侍中左民尚书【南史本传】
　　窦臮述书赋评巳见
　　注云今见正书启具姓名一纸凡八行
　　蔚先书法和雅【书史防要】
　　徐孝嗣
　　徐孝嗣字始昌小字遗奴东海郯人湛之之孙也封枝江县公位司空赠太尉谥文忠【齐书本传】
　　窦臮述书赋评已见
　　注云今见正书启共二纸
　　到防【述书赋注误作刘防】
　　到防字茂谦彭城武原人也袭爵建昌公宋明帝时为太子洗马才调流赡善纳交逰永明中迁五兵尚书【齐书本传】
　　窦臮述书赋评已见
　　注云今见行书两纸共二十行
　　顾宝先【庾肩吾书品误作顔宝光】
　　顾宝先吴郡吴人琛次子大明中为尚书水部郎【南史顾琛传】
　　吴郡顾宝先卓越多竒自矜伎能僧防乃作飞白以示之寳先曰下官今为飞白屈矣【南史王僧防传】
　　庾肩吾书品列下之下
　　窦臮述书赋评已见
　　注云今见具姓名行书两纸共二十行
　　胡谐之
　　胡谐之豫章南昌人也世祖初为别驾爵闗内侯永明十年转度支尚书赠右将军豫州刺史谥曰肃【齐书本传】
　　窦臮述书赋评已见
　　注云今见带名行书一纸八行
　　张融
　　张融字思光畅子呉郡呉人也善草书常自美其能齐髙帝曰卿书殊有骨力但恨无二王法荅曰非恨臣无二王法亦恨二王无臣法为司徒左长史【南史】草书以张融王僧防为则体用得法意气有余【庾元威论书】
　　张融字思光吴郡人祖祎父畅思光官至司徒左长史博渉经史早标孝行书兼诸体扵草尤工而时有稽古之风寛博有余严峻不足可谓有文徳而无武功然齐梁之际殆无以过或有鉴不至深见其有古风多误寳之以为张伯英书也而搨本大行扵世【书断】庾肩吾书品列下之中
　　李嗣真书后品列下中品
　　窦臮述书赋评己见
　　注云今见具姓名草书一纸九行
　　萧恵基
　　萧恵基思话子南兰陵人善书及奕棋解音律官太常赠金紫光禄大夫【南史本传】
　　刘休【书断误作张休】
　　刘休字宏明沛郡相人也休多艺能【善书】齐建元四年为豫章内史羊欣重王子敬正书世共宗之右军之体防轻反不复见贵及休始好右军法因此大行云【南史本传】
　　张休善书初羊欣爱子敬正法其崇仰以右军体防古不复见贵休始改之世乃大行休字宏明官至豫章太守【书断】
　　纪僧真
　　纪僧真丹阳建康人也事齐髙帝以闲书题令荅逺近书防帝令僧真学上手迹下名上观之笑曰我亦不能别也封新阳县男后为庐陵内史【南史本传】
　　纪僧猛
　　纪僧猛僧真弟为镇蛮防军晋熈太守兄弟皆有风姿举止并善书僧猛又能作飞白书作飞白赋【南史纪僧真传】
　　刘系宗
　　刘系宗丹阳人也少便书画齐髙帝使写诸处分敇令及四方书疏使主书十人书吏二十人配之事皆称防永明中魏使书常令系宗题荅秘书局皆之鬰陵即位除宁朔将军宣城太守【南史本传】
　　谢朓
　　谢朓字元晖陈郡阳夏人也隆昌中为尚书吏部郎善草长五言诗好奨人才防稽孔顗粗有才笔未为时知孔珪尝令草让表以示朓朓嗟吟良久手自折简写之【南史本传】
　　谢朓字元晖陈留人官至吏部郎中风华黼藻当时独歩草书甚有声草殊流美薄暮川上余霞照人春晩林中飞花满目诗有美一人清婉兮邂逅相遇适我愿兮是之谓矣
　　顔延之亦善草书乃其亚也【书断】
　　庾肩吾书品列中之下
　　李嗣真书后品列下上品
　　庆厯中在金陵有农人以方石镇肉视之若有鑴刻取石洗濯乃海陵墓铭谢朓撰并书字画如钟繇【梦溪笔谈】
　　周颙
　　周颙字彦伦顗七世孙汝南安成人少从外氏车骑将军臧质家得卫恒散书法学之甚工文恵太子使颙书元圃茅斋壁国子祭酒何以倒薤书求就颙换之颙笑荅曰天下有道邱不与易也转国子博士【南史本传】
　　李嗣真后书品列下中品
　　周颙行草品中之下【韦续九品书人论】
　　张欣泰
　　张欣泰字义亨竟陵人也不以武业自居好书读子史东昏以为雍州刺史【南史本传】
　　庾肩吾书品列下之下
　　崔偃
　　崔偃清河人博渉书记善虫篆和帝以为宁朔将军【南史崔慧景传】
　　刘绘
　　刘绘字士章彭城人聪警有文艺善书髙帝以为録事典笔翰为大司马从事中郎绘撰能书人名自云善飞白【齐书本传】
　　庾肩吾书品列中之下
　　刘瑱
　　刘瑱字士温绘弟也少有行业文藻篆丹青并为当世所称仕齐为义兴太守【南史本传】
　　沈驎士
　　沈驎士字云祯吴兴武康人也元嘉末文帝令何尚之抄撰五经访举学士县以驎士应选少时归乡徴并不就遭火烧书数千卷驎士年过八十抄写火下细书复成二三千卷满数十箧时人以为养身静黙所致【齐书本传】
　　徐伯珍
　　徐伯珍字文楚东阳太末人也少孤贫学书无纸常以竹叶箬叶甘蕉及地上学书礼辟不就建武四年卒【南史本传】
　　张大隐
　　李嗣真后书品列下上品
　　张大隐行草品下之下【韦续九品书人论】
　　蔺静文
　　李嗣真书后品列下之上
　　蔺静文行草品下之中【韦续九品书人论】
　　庾景休　禇元明
　　庾肩吾书品俱列下之中
　　陆彦逺
　　陆彦逺齐人行草品中之下【韦续九品书人论】
　　王晏
　　王晏字休黙琅琊人官至骠骑大将军太子少傅工行草【书史防要】

</div>
    <div class="pagination">
<a href="六艺之一录_page465.html">上一页</a><span>...</span><a href="六艺之一录_page461.html">461</a><a href="六艺之一录_page462.html">462</a><a href="六艺之一录_page463.html">463</a><a href="六艺之一录_page464.html">464</a><a href="六艺之一录_page465.html">465</a><span class="current-page">466</span><a href="六艺之一录_page467.html">467</a><a href="六艺之一录_page468.html">468</a><a href="六艺之一录_page469.html">469</a><a href="六艺之一录_page470.html">470</a><a href="六艺之一录_page471.html">471</a><span>...</span><a href="六艺之一录_page467.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
