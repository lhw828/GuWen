<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 256 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 256 页/共 578 页</h1>
    <div class="content">　　董赟
　　董赟颍川长社人工画山水寒林学志精勤豪锋老硬但器类近俗格致非髙【图画见闻志】
　　侯封
　　侯封邠人为图画院学生工画山水寒林始学许道宁不践其老格然而笔墨调顺自成一体亦郭熙之亚【图画见闻志】
　　符道隐
　　符道隠长安人工画山水寒林学无师法多从己见当其合作亦有可观【图画见闻志】
　　郝澄
　　郝澄字长源江宁句容人世为右族至澄以丹青自乐不事赀产人多求澄画者赖以资给于佛道神尤长【圣朝名画评】
　　郝澄学通相术精于传写【图画见闻志】
　　武洞清
　　武洞清长沙人工画佛道人物特为精妙有杂功德十一曜二十八宿十二真人等像传于世【图画见闻志】洞清最长于天神道释等像布置落墨广狭大小横斜曲直莫不合度而坐作进退向背俯仰皆有思致尤得人物名获誉于一时至有市防人以画刻石着洞清姓名而求售者【宣和画谱】
　　毛文昌
　　毛文昌字则之蜀中人好画郊野村堡人物与真逼又为村童入学图其行歩动止拜立诵写备其风槩【圣朝名画评】
　　尹质
　　尹质字化元成都人攻冩貌善佛像尤精于真人药王凡伎艺倡优人所识者质皆画之无分毫异处燕共肃王召质写真特优礼之【圣朝名画评】
　　欧阳黉
　　欧阳黉京师人工传写宗侯贵戚多所延请其艺与僧维真相抗无出其右者【图画见闻志】
　　支选
　　支选不知何处人仁宗朝为图画院祗工画太平车及江州车又画酒肆边绞防楼子有分疎界画之功兼工杂画【图画见闻志】
　　梁忠信
　　梁忠信京师人仁宗朝为圗画院只候工画山水体近高克明而笔墨差嫩又寺宇过盛栈道兼繁人或讥之也【图画见闻志】
　　来松
　　来松【仁宗时人】欧阳修月石砚屏歌序云张景山在虢州命治石桥小板一石中有月形石色紫而月白月中有树森森然其文黑而枝叶老劲虽世之工画者不为景山留以遗予予令善画工来松写以为圗【欧阳文忠公集】
　　孙仲方
　　孙仲方【仁宗时人】梅尧臣得孙仲方画美人诗云因观壁间画笔妙仍竒絶【宛陵集】
　　郭熈
　　郭熙河南温人为御书院艺学画山水寒林施为巧赡位置渊深虽复学慕营丘亦自放胷臆巨障髙壁多多益壮今之世为独絶矣【圗画见闻志】
　　熙于髙堂素壁放手作长松巨木回溪防崖岩岫巉絶峰峦秀起云烟变灭晻霭之间千态万状论者谓独歩一时【宣和画谱】
　　蒲永升
　　蒲永升成都人性嗜酒放浪善画水人或以势力使之则嘻笑舍去遇其欲画不择贵贱苏子瞻内翰尝得永升画二十四幅每观之则隂风袭人毛髪为立子瞻在黄州临臯亭乗兴书数百言寄成都僧惟简具述其妙谓董戚之流为死水耳【圗画见闻志】
　　郭元方
　　郭元方字子正京师人官至内殿承制善画草虫备防蜚蠉潜分造化宜矜妙艺蔼播佳名然而着意者不及疎略盖或缀过当翻为失真【图画见闻志】
　　李延之
　　李延之喜画鱼虫草木得诗人之风雅写生尤工官至右班殿直【宣和画谱】
　　崔白
　　崔白字子西濠梁人工画花竹翎毛体制清赡虽以败荷鳬鴈得名然于佛道神山林人兽无不精絶凡临素多不用朽复不假直尺界笔为长弦挺刃熙宁初命与艾宣丁贶葛守昌画垂拱殿御扆鹤竹各一扇而白为首出后恩补圗画院艺学白自以性疎阔度不执事固辞之【图画见闻志】
　　崔慤
　　崔慤字子中白之弟也为左廷直工画花竹翎毛状物布景与白相类【图画见闻志】
　　崔慤尤善作自成一家【宣和画谱】
　　吴元瑜
　　吴元瑜字公器京师人画学崔白变世俗之气所谓院体者故其笔特出众工之上自成一家累官武功大夫合州团练使【宣和画谱】
　　艾宣
　　艾宣钟陵人工画花竹翎毛孤标高致别是风规败草荒榛尤长野趣鹌鹑一种特见精絶【图画见闻志】艾宣画翎毛花竹为近嵗之冠既老笔迹尤竒虽不复精匀而气格不凡【东坡集】
　　李祐　丁贶
　　李祐河内人丁贶濠梁人皆工画花竹翎毛各有所长求之才格难乎其人也【图画见闻志】
　　葛守昌
　　葛守昌京师人为图画院只候工画花竹翎毛兼长草虫蔬果【图画见闻志】
　　李吉
　　李吉开封人尝为画院艺学工画花鸟学黄氏【图绘寳鉴】
　　李元济
　　李元济太原人工画佛道人物精于吴笔熙宁中召画相国寺壁与崔白为勍敌议者以元济学遵师法不妄落笔遂推之为第一【图画见闻志】
　　勾龙爽
　　勾龙爽蜀中人好丹青神宗时为图画院只候善作中古人物其状质野有返朴之意【圣朝名画评】
　　勾龙爽工画佛道人物善为古体衣冠精裁密致亦一代之竒笔也【图画见闻志】
　　勾龙爽尤善婴孩得其态度【图绘寳鉴】
　　侯文庆
　　侯文庆京师人为翰林待诏工草虫及冩蔬菜体尚精谨殊乏生气【图画见闻志】
　　董祥
　　董祥京师人为翰林待诏工画花木有琉璃瓶中杂花折枝人多爱之【图画见闻志】
　　钟文秀
　　钟文秀京师人为翰林待诏工画佛道人物兼学关仝山水有功【图画见闻志】
　　田景
　　田景庆阳人工画人物有竒思尝得一扇面画三教作二童弈碁于僧前一则乗胜而矜夸一则败北而悔沮僧临视而笑瞻顾如生惜景孤贫声闻不显后之陈留不知所终【图画见闻志】
　　王易
　　王易鄜州人亦工画佛道人物学邻元济时同画相国寺壁【图画见闻志】
　　陈坦
　　陈坦晋阳人工画佛道人物都下奉先普安二佛刹尤多功德墙壁相国寺北廊髙僧乃坦所画其于田家固为独歩有村医村学田家娶妇村落祀神移居丰社等圗传于世【图画见闻志】
　　阎士安
　　阎士安宛丘人习医术善为墨竹及草树荆棘土石蜝蟹燕子等皆不用彩绘为时辈所推王冀公德用好蓄花竹之画士安献墨竹一图甚是称赏奏为试四门助敎士安之竹千怪万状有带风烟雨雪之势者尤尽其景【圣朝名画评】
　　士安墨竹笔力老劲名著当时毎于大卷髙壁为不尽景或为风势甚有意趣【图画见闻志】
　　徐易
　　徐易海州人画鱼兼工杂画【画史防要】
　　徐白
　　徐白易弟亦画鱼【画史防要】
　　徐臯
　　徐臯乃白之族工鱼【图绘寳鉴】
　　江惟清
　　江惟清工佛道人马【圗绘寳鉴】
　　张宗古
　　张宗古工山水【图绘寳鉴】
　　何霸
　　何霸不知何许人工画船水其名尤着有潇湘逢故人舶客等图传于世【图画见闻志】
　　张经【一作泾】
　　张经姑苏人善杂画尤精传模【图画见闻志】
　　邓隠
　　邓隠梓州人工杂画兼佛像神本州州宅有画天王壁并牛头寺画罗汉皆妙又有山水花鸟传于世【图画见闻志】
　　赵裔
　　赵裔不知何许人工杂画兼长佛道人物学朱繇用笔少亚而傅彩为精【图画见闻志】
　　徐友
　　徐友【杨诚斋集云吉州人】于太平寺壁画清济贯河一笔纡绕长数十丈不防却立而观涛澜汹涌目为之仰首近之凛然若飞流之溅于面也【费衮梁溪漫志】
　　杨万里太平寺水诗云太平古寺劫灰余夕阳雅照一塔孤偶逢老僧聼僧话道是壁间留古画徐生絶笔今百年祖师相传妙天下壁如雪色一丈许徐生画水才盈堵横看侧看只麽是分明是画不是水中有清济一线波横贯万里浊浪之黄河雷奔电卷尽巨猛独清元自不随他波痕尽处忽掀怒搅动一河秋水暮分明是水才是画老眼向来元自误【杨万里诚斋集】
　　宋永锡
　　宋永锡蜀人画花竹禽鸟鱼虾学梁广善傅色【宣和画谱】
　　赵克夐
　　赵克夐【宋宗室】戏弄笔墨画游鱼尽浮沉之态官止右卫大将军漳州团练使累赠保康军节度使追封髙宻侯【宣和画谱】
　　赵叔傩
　　赵叔傩【宋宗室】善画多得意于禽鱼下笔皆黙合诗人句法或铺张圗绘间景物虽少而意常多官至濮州防御使赠少师【宣和画谱】
　　刘宷
　　刘寀字道源少时流寓都下狂逸不事事放意诗酒间亦为长短句与贵游侠少相从无虚日善画鱼深得戏广浮深相忘于江湖之意为士人所推誉漂泊不得志曳裾侯门一夕大雪拥九衢阖户不出后数日友生候之意其僵仆矣因大呌出户谓友生曰我阻雪不死拥褐壊屋下无所为得封事一通可献天子或有遇合同辈皆笑之俄上所陈事神考加叹而官之歴任州县令为朝奉郎【宣和画谱】
　　高洵
</div>
    <div class="pagination">
<a href="御定佩文斋书画谱_page255.html">上一页</a><span>...</span><a href="御定佩文斋书画谱_page251.html">251</a><a href="御定佩文斋书画谱_page252.html">252</a><a href="御定佩文斋书画谱_page253.html">253</a><a href="御定佩文斋书画谱_page254.html">254</a><a href="御定佩文斋书画谱_page255.html">255</a><span class="current-page">256</span><a href="御定佩文斋书画谱_page257.html">257</a><a href="御定佩文斋书画谱_page258.html">258</a><a href="御定佩文斋书画谱_page259.html">259</a><a href="御定佩文斋书画谱_page260.html">260</a><a href="御定佩文斋书画谱_page261.html">261</a><span>...</span><a href="御定佩文斋书画谱_page257.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
