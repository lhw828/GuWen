<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 357 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 357 页/共 578 页</h1>
    <div class="content">　　帝尧碑【金石録云有碑隂汉字原云在濮州】
　　灵帝熹平四年立蔡邕集有王子乔碑凡六十字与此同正此碑之阙文也【释　水经注云薄城有王子乔冢冢侧有碑题云仙人王子乔】
　　郑子真舍宅残碑
　　所存其上十数字余石碎矣有嵗月云平四年上存四必熹平也【释】
　　幽冀二州界石文
　　北平县界有汉熹平四年幽冀二州以戊子诏书遣冀州从事王球幽州从事张昭郡县分境立石标界具揭石文【水经注】
　　沇州刺史薛季像碑
　　昌邑县有沇州刺史河东薛季像碑以郎中拜郯令甘露降园熹平四年迁州明年甘露复降殿前树从事冯廵主簿华操等相与褒树表勒棠政【水经注】
　　太傅桥载碑
　　睢城南有汉太傅掾桥载墓碑载字元賔梁国睢阳人也睢阳公子熹平五年立【水经注】
　　梧台石社碑
　　临淄梧台西有石社碑犹存汉灵熹平五年立其题云梧台里【水经注】
　　广汉太守沈子璩緜竹江堰碑
　　今在汉州灵帝熹平五年立沈君字子璩其名不可辨虽石多剥缺文句断续其间指意犹可推寻蜀人谓之緜竹江堰碑姑因其名云【释】
　　苍颉庙碑
　　文字残缺其略可辨考其嵗盖熹平六年立【金石録】
　　豫州从事尹宙碑
　　八分书熹平六年四月今在鄢陵县【金石文字记】
　　梁相费泛碑【金石録云无建立年月録于其子堂邑令碑前】
　　今在湖州费君名泛堂邑令鳯九江太守政之父也鳯以威宗熹平中卒碑载费君二子所终之官此盖其孙均所立故铭有穆穆显祖之句【释】
　　堂邑令费鳯碑
　　今在湖州费君名鳯以灵帝熹平六年无射之月其妻之弟卜君追诔之乃作此碑碑中无名字见之石君诗其后有门下功曹题名者九人【释】
　　费鳯别碑
　　费鳯别碑刻舅家中孙甘陵石诗一篇费氏父子三碑今并列于吴兴校官之壁不知者指此为碑隂赵氏亦有斯误【释】
　　斥彰长断碑【汉字原题作序彰长田君断碑】
　　碑在华隂已断裂惟存下一段最后题熹平六年十月九日辛酉造【金石録】
　　长水校尉曹炽碑
　　颍川太守坟北有其元子炽冢冢东有碑题云汉故长水校尉曹君之碑熹平六年造【水经注】
　　谒者曹碑
　　曹炽弟冢东有碑题云汉谒者曹君之碑熹平六年立【水经注】
　　秦君碑首
　　熹平中碑在南阳界中字已磨灭不可识独其碑首字大仅存其笔画颇竒伟蔡君谟甚爱之【集古録】汉碑今存者少此篆亦与今文小异势力劲健可爱蔡君谟题【徐蔡忠惠别纪】
　　文字已磨灭惟其额十大字尚完好名字嵗月皆莫可考或云此即颉碑也水经注载颉墓及碑皆在宜城此碑乃在南阳或是郡人所立徳政碑尔【金石録】
　　司农刘夫人碑
　　司农刘夫人碑汉太尉许彧之室也碑之立在光和之前【汉字原】
　　桓彬碑
　　桓彬少与蔡邕齐名光和元年卒蔡邕等以为彬有过人者四夙知早成岐嶷也学优文丽至通也仕不茍禄絶髙也辞隆从窳洁操也乃共树碑而颂焉【后汉书桓彬】
　　太尉桥三碑
　　睢阳有汉太尉桥墓列数碑一是汉朝羣儒共刋石立碑一碑是故吏勒石一碑以桥公尝牧凉州乃树碑颂光和元年主记掾李友字仲辽作碑文碑隂有右鼎文建宁三年拜司空又有中鼎文建宁四年拜司徒又有左鼎文光和元年拜太尉鼎铭文曰文徳铭于三鼎武功勒于征钺书于碑隂以昭光懿又有钺文称是用镂石假象作兹征钺【水经注】
　　金广延母徐氏纪产碑
　　碑今在云安其辞云光和元年五月中旬其石半灭所存者其下段尔【释】
　　金恭碑【已下二碑皆无年月附其母徐氏碑后】
　　其石剥缺残章少有可句者金掾季本即其父也二弟曰广延曰雍直其母徐氏有纪訾产碑【释】
　　处士金恭阙
　　子下一字惟存一笔以墓碣及金广延母碑参之知其字子肃也近嵗出于云安军土中【释】
　　太尉郭禧断碑　碑隂
　　所存其上一段字画方劲前后数行仅有数十字可认其中强半剥落禧以光和二年薨禧之子五原守奉柩归葬旧乡【续】
　　郭禧碑隂其首有四大字云故吏人名其下列百余人字画完好甚多笔法淳古可爱
　　郭禧后碑
　　汉郭禧后碑残缺尤甚其略可辨者惟光和二年夏五月甲寅大中大夫故太尉郭公薨其额题字画尚完云【金石録】
　　丹阳太守郭旻碑
　　郭君名旻太尉禧之兄也以威宗延熹元年卒三载礼阕诸子已刻墓道之铭矣而碑石狭小加有瑕瘢后十余年当孝灵光和之二年其从子五原太守鸿因太尉公遂与其孙范不改旧文重立此碑【续】
　　西岳华山亭碑
　　光和二年立在华州【汉字原】
　　樊毅修华岳碑
　　光和二年立在华州【汉字原】
　　樊毅复华下民租碑
　　光和二年立在华州碑乆堙没唐兴元元年华隂令卢仿求得而为之记八分书于碑末集古録目作修西岳庙复民赋颂【汉字原】
　　太尉陈球碑【金石録作元年】
　　陈公名球下邳淮浦人灵帝光和二年卒【释】
　　陈球后碑【汉字原云光和二年立在淮阳军】　碑隂
　　两碑之前防二百字可读末则文字凋落【释】陈球碑隂故吏故民凡四十人陈公两碑书法皆不精此则远过之陈公两碑皆在淮阳赵氏但有一碑隂而水经谓墓前有三碑似亦指碑隂为一也此碑有两裂文与前一碑同故附之其后【同上】
　　禹庙碑　碑隂
　　光和二年十二月丙子朔十九日甲子皮氏长南阳章陵刘寻孝嗣丞安定乌氏樊璋孙其后铭文多残缺不能尽识碑在龙门禹庙【金石録】
　　禹庙碑隂数十人姓名官爵具存在今龙门禹庙残碑之隂集古録云在阌乡杨震墓侧又云杨氏子孙当时皆葬阌乡此不知为谁碑者盖误也【同上】
　　舜子巷义井碑　碑隂
　　碑石理皴剥其间有光和三年字知为汉碑也碑在隋之舜子巷元祐丁卯年郡守许觉之始徙于后圃识其隂云书字杂科虫体【释】
　　义井碑隂题名之下又有数十字盖是纪事之辞残缺无成文者【同上】
　　冀州从事郭君碑
　　名字已残缺碑云光和二年终三年十月葬【金石録】
　　右侍无名人墓阙
　　光和三年立【汉字原】
　　三公山碑
　　两旁又有封龙君灵山君六字颇大此碑光和四年左尉樊子义立【释】
　　在真定府石氏集古以为北岳碑金石録云恐欧公未见其额【汉字原】
　　无极山碑
　　碑在真定此山与三公山封龙山灵山白石山皆在元氏男子盖髙范迁援三公龙灵有请于太常乞官给珪璧四时祠具诏从之吏民更造庙宇而立此碑灵帝光和四年也【释】
　　童子逄盛碑　碑隂
　　碑在潍州灵帝光和四年立童子名盛年十二而夭门人孙理等立此碑【释】
　　俗云董孝碑元在昌邑政和三年徐修之迁于倅治之墨妙亭【汉字原】
　　逄盛碑隂后升已右曰县中士大夫者其父党也故不名【释】
　　凉州刺史魏元丕碑
　　碑损其名有其字曰元丕出刺凉州以灵帝光和四年卒故吏云中守门生曹君共立此碑【释】
　　殽阬君神祠碑【水经注作五部神庙碑】　碑隂
　　碑在郑县碑文已磨灭初不可辨以面填其刻稍寻其画命工镌治之乃可读汉碑今在者类多磨灭不完故独斯碑歴歴可见也【集古録】
　　自晋魏以来谓之五部神庙【水经注云郑县城南山北有五部神庙庙前有碑汉光和四年郑县令河东裴毕字君先立】碑之末有题名六十六人云【释】
　　殽阬神碑隂三百四十二人其磨灭不可见者三十余字小而劲汉之神品也【同上】
　　敬仲碑【光和四年閠九月　集古録又有无名碑赵明诚以为所载事皆同敬仲碑欧阳公未见其额也】
　　碑姓名字不可见惟其初有敬仲二字尚可识疑其人姓田氏也文字磨灭比其他汉碑尤甚【集古録】
　　藁长蔡湛颂　碑隂
　　在镇府故天章阁待制杨畋尝为余言汉时书在者此为最佳【集古録】
　　在真定有隂灵帝光和四年立蔡君名湛治藁三载而迁髙邑吏民思其惠政故栗尹等共刋斯石颂后又志其并州之除盖续书也【释】
　　蔡湛碑隂载出钱人名【金石録】
　　溧阳长潘干校官碑
　　光和四年立【舆地碑目】
　　其石沦于固城湖中绍兴十三年溧水尉喻仲远得之辇置防事之侧今在县圃【洪迈夷坚癸志】
　　安平相孙根碑　碑隂
　　碑在密州孙君名根尝为谏大夫相安平以灵帝光和四年卒此碑体丰而势逸字法与汉代他碑絶不类唯华山亭一碑差相近尔唐韩择木史惟则軰盖得此笔意【释】
　　孙根碑隂字画茍且尚不及魏末诸刻殆类吴晋间下品书札尔【汉字原云字画颇类晋】似是孙根后裔众多谱其名于上世之碑隂也【同上】
　　梁相孔耽神祠碑
</div>
    <div class="pagination">
<a href="御定佩文斋书画谱_page356.html">上一页</a><span>...</span><a href="御定佩文斋书画谱_page352.html">352</a><a href="御定佩文斋书画谱_page353.html">353</a><a href="御定佩文斋书画谱_page354.html">354</a><a href="御定佩文斋书画谱_page355.html">355</a><a href="御定佩文斋书画谱_page356.html">356</a><span class="current-page">357</span><a href="御定佩文斋书画谱_page358.html">358</a><a href="御定佩文斋书画谱_page359.html">359</a><a href="御定佩文斋书画谱_page360.html">360</a><a href="御定佩文斋书画谱_page361.html">361</a><a href="御定佩文斋书画谱_page362.html">362</a><span>...</span><a href="御定佩文斋书画谱_page358.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
