<!DOCTYPE html>
<html>
<head>
    <meta charset="UTF-8">
    <title>六艺之一录 - 第 28 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 28 页/共 664 页</h1>
    <div class="content">
　　右高三寸一分深二寸二分口径三寸五分容一升重一斤十有一两三足铭五字曰师作寳鬲内一字未详昔者以师称其官则有若尹氏大师者是也以师称其姓则有若师旷师丹者是也此器铭曰师疑以师言其姓或言其官耳制作简古虽周之物殆有商之遗意焉【愽古图】
　　周仲父鬲



　　右高四寸深二寸二分口径四寸一分容一升三合重二斤三足铭十有六字仲下一字不可辨昔有仲山父仲庆父仲考父召仲丁父仲仁父而此曰仲父者盖未知其为谁考其制作乃与聿逺鬲稍相近耳且诸器欵识有曰孙子有曰子子孙孙有曰子子孙盖孙可以为王父尸子不可以为王父尸故言孙子而以孙为先言之不足至扵重复故言子子孙孙而不厌其烦或叠言或单举以互见故言子子孙而不嫌其略若此器再言子子人従而系之是为孙孙之义盖孙亦子属不待子而后着矣噫古人制器尤在于遗后世且欲传守不失故以子孙为丁宁若乃汉器铭子孙者十无二三此所以不纯乎古也【愽古图】


　　右高四寸三分深二寸六分口径四寸二分容一升六合重二斤三两两耳三足铭三字按慧与恵通虢姜敦欵识有惠仲春秋有惠伯惠叔而此鬲铭之为惠季岂非惠为氏而伯仲叔季者乃其序耳【愽古图】


　　右高四寸八分深三寸二分口径四寸七分容一升七合重一斤十两两耳三足铭三字夫世人但知十干为商君名遇欵识有十干者皆归之商故或以丁父鬲为商器盖误矣按商之铭于甲曰父甲丁曰父丁巳曰父已辛曰父辛乙曰父乙皆尊其父而上之未见有列于下者兼商鬲皆以父丁为铭若谓丁父亦为商器则是古人扵名号间有变易矣将何以示后世乎盖在周之太公望再世而有丁公故其后世以丁为氏是鬲周物也岂其丁氏之子孙为其家庙而作耶曰孙则又以言孝孙作之以奉其祖者也【博古图】
　　周京姜鬲


　　右髙三寸四分深二寸二分口俓三寸四分容九合重一斤九两三足铭十有一字按诗之思齐曰思齐太任文王之母思媚周姜京室之妇太姒嗣徽音则百斯男盖太王之妃曰太姜王季之妃曰太任文王之妃曰太姒曰京姜者京室之妇也周有天下在武王时及其追尊祖考则以古公为太王季厯为王季于是国以京名之故谓之京姜【博古图】



　　右铭曰聿逺者乃作鬲之人也【钟鼎欵识】
　　周虢叔鬲一






　　虢　叔　作　叔　殷　防　尊　鬲
　　右二铭皆虢叔所作后一器曰防与宋田鼎同也【钟鼎欵识】铭八字与虢叔鬲同铭少异耳【攷古图】
　　铭八字按春秋左氏传虢叔王季之穆为文王卿士勲在王室藏于盟府盖文王之母弟而武王之叔父也封于西虢今农陜县东南之虢城是也然则是器为周物可知【绍兴古器评】
　　周仲斯鬲













　　末周初之器【钟鼎欵识】



　　右铭文父上二字一漫灭一未详【钟鼎欵识】



　　诸旅作尊鬲其子【二】孙【二】永寳用敕
　　右铭下有一敕字得非君所赐而着其敕命耶【钟鼎欵识】
　　周　旅鬲
　　铭二字按周憬功勲铭鸿字工作　疑此作工旅鬲【考古图】
　　周南宫鬲
　　铭十二字古之器铭以万年子子孙孙永寳用为辞者比比皆是也盖昔人制器尤在于遗后世且欲传守不失故以子孙为丁寜耳是鬲也而曰尊者与尊鼎尊彞同意观其制作文缕殆与周仲父鬲相似其为周物无疑【绍兴古器评】
　　周寳鬲
　　铭十三字是器不著名氏但纪嵗月设饰无华藻唯作直纹上下通贯而已制作纯古有啇之余风焉【绍兴古器评】匜洗盆鋗杆总说
　　公食大夫礼曰小臣具盘匜郑谓君尊不就洗贾公彦又援郊特牲不就洗之文以谓设盘匜所以为君聂従义従而和之且陈开元礼谓皇帝皇后太后行事皆有盘匜而亚献己下与摄事者皆不设以显君尊不就洗之义是皆执泥不通之说殊不知内则论事父母舅姑之礼而曰杖履只钦之勿敢近敦牟巵匜非馂莫敢用夫论事父母舅姑而言及于匜则是亦众人之所用耳岂人君独享者哉若或不然则季加弡伯安得而作之也虽非人君所独享然惟酸乃用则其用亦未尝敢易也观其鋬皆作牛羊脊尾状按易以坤离为牛而坤以顺承为事故物之柔顺者【阙】　于牛盖匜为盥手防水之具而义取于【阙】理也若夫盥之弃水必有洗以承之礼图所谓承
　　盥洗弃水之器者是也惟以承弃水故其形若盘抑尝见有防间饰以双鱼者为其承水之具故也然古人称之有曰匜盘而不谓之洗盖盘以言其形洗以言其用而聂崇义乃以盘洗为二器所谓盘者正与此洗相类而洗复若壶形而无足又以菱花及鱼画其腹外与此颇不相侔然承弃水者宜莫若盘则作壶形者疑非古制矣崇义图说稽之于器其乖戾不合者非特如此按图而考者不可不辨也若夫盆鋗者亦盥涤之具但洗浅而鋗深惟盆居中焉又有所谓杅者特大而深如洗之用盥盥之用奠舟之承彞皆其类也故附诸匜洗之末识者当以类得之
　　商匜
　　商啓匜




　　右通盖高七寸七分深三寸四分口径长六寸三分阔二寸七分容一升有半共重二斤十有五两有流有鋬圏足盖器铭共八字曰啓作寳彞按商太丁之子曰乙乙之子曰啓此铭啓者乃乙之子也是器形制浑厚字画竒古劲若屈鐡非周秦篆画之可拟伦者以时考之盖商之器无疑【愽古图】
　　祖戊匜


　　铭六字可识者曰祖父辛余未详【钟鼎欵识】
　　周匜



　　右高四寸五分深二寸九分口径长五寸阔二寸六分容九合重一斤三两有流有鋬阙盖圏足铭四字曰爵方父癸按周之君臣其有癸号者惟齐之四世癸公慈母也太公吕望实封于齐其子曰丁公伋伋之子曰乙公得得之子曰癸公慈母慈母之子曰哀公臣然则作是器也其在哀公之时欤故铭父癸者此也昔之匜通用于人神此铭父癸则其祭祀宗庙之器耶此匜也而铭有曰爵者岂诗所谓洗爵奠斚之意欤方事洗盥则不可无匜尔【愽古图】





　　右髙一寸四分深七分口径长二寸五分阔一寸一分容一合重二两二钱有流有鋬四足铭二十字曰作司冦彞按周官大司冦之职掌建邦之六典以佐五刑邦国诘四方小司冦之职掌外朝之政以致万民而询焉则司冦在周官有大小之异是器铭文曰维之百寮则非大司冦不足以当是语也然而是匜非他匜之比正如汉金银错小而适于用岂匜亦固如鼐之有别耶特书传不见其攷尔要之有是理也【博古图】
　　周孟皇父匜



　　右高五寸三分深二寸七分口径长八寸阔四寸一分容二升重三斤二两有流有鋬四足铭六字曰孟皇父作旅匜昔鲁桓公之后析为三族有仲孙叔孙季孙焉仲孙于三桓为长乃曰孟氏此孟族所由出也是则孟乃仲孙之氏而姓则姬也诗十月之交曰皇父卿士而释者谓皇父字也然则此曰皇父亦其孟之字欤曰作旅匜则又言非止一器所以御賔客供盥濯者宜非一耳【愽古图】
　　周义母匜




　　右高六寸深三寸六分口径长七寸九分阔六寸一分容四升重四斤九两有流有鋬四足铭一十七字按国语晋公子重耳过秦穆公归女五人怀嬴与焉公子使奉匜沃盥既而挥之韦昭以谓嫡入于室媵御奉匜盥是器铭曰仲吉义母作旅匜者盖晋文公重耳娶齐女姜为正嫡次杜祁次偪吉次季隗然杜祁以吉生襄公故巽而上之居第二是为仲吉以隗在狄所娶故巽而已次之是为季隗而祁自居第四昔赵孟尝曰母义子爱足以威民则义母者杜祁也礼曰铭者自名以称扬其先祖之美则所谓仲姞者自名也义母者襄公谓杜祁也按通礼义纂以谓媵御交盥盖媵送女之从者御壻之従者夫妇礼始相接防耻有间故媵御交相为殊以通其志彼其婚欤此称义母则非初嫁之时有子职在焉故也称旅匜则非交盥所用特其匜之不一耳【博古图】
　　周文姬匜



</div>
    <div class="pagination">
<a href="六艺之一录_page27.html">上一页</a><span>...</span><a href="六艺之一录_page23.html">23</a><a href="六艺之一录_page24.html">24</a><a href="六艺之一录_page25.html">25</a><a href="六艺之一录_page26.html">26</a><a href="六艺之一录_page27.html">27</a><span class="current-page">28</span><a href="六艺之一录_page29.html">29</a><a href="六艺之一录_page30.html">30</a><a href="六艺之一录_page31.html">31</a><a href="六艺之一录_page32.html">32</a><a href="六艺之一录_page33.html">33</a><span>...</span><a href="六艺之一录_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
