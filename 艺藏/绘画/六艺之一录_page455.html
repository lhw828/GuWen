<!DOCTYPE html>
<html>
<head>
    <meta charset="UTF-8">
    <title>六艺之一录 - 第 455 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 455 页/共 664 页</h1>
    <div class="content">　　庾肩吾书品列下之上论见一百三十八卷
　　钟舆
　　庾肩吾书品列下之上论见一百三十八卷
　　徐干
　　字伟臣正始中与王粲等号建安七子善章草【书史会要】
　　苏林
　　字孝友陈留人博学多通古今字指凡诸书传文问危疑林皆释之建安中为五官将文学黄初中为博士给事中文帝典论所称苏林是也【魏志刘劭传】　苏林有书名【书史防要】
　　王明山
　　太原祁人凌少子最知名善书多技艺人得其书皆以为法【魏志王凌传】
　　江伟
　　见王愔文字志　书家传云艺文类聚作晋人诗纪有江伟荅贺蜡诗序云正元二年晋无正元之号按正元乃髙贵乡公年号当是其时人
　　陈翕
　　张平子碑隂二铭崔子玉陈翕悉是字【水经注】
　　呉
　　张昭
　　张昭字子布彭城人也少好学善书孙策命为长史抚军中郎将权称尊号拜辅呉将军諡文侯【吴志】庾肩吾书品列中之下论见一百三十八卷
　　张纮
　　张纮字子刚广陵人权以纮为长史【吴志本传】
　　纮善小篆官至侍御史年六十一卒孔融与子刚书曰前劳笔迹乃多为篆举篇见字欣然独笑如复观其人融之此言不易而得纮之小篆时颇有声【书断】纮工小篆飞白【书史会要】
　　皇象　　吴人皇象能草世称沉着痛快【羊欣撰録】
　　呉皇象字休明广陵江都人也官至侍中工章草师扵杜度先是有张子并扵时有陈良辅并称能书然陈恨瘦张恨峻休明斟酌其间甚得其妙与严武等称八絶世谓沈着痛快抱朴云书圣者皇象懐瓘以为右军书以一形而众相万字皆别休明章草虽相众而形一万字皆同各造其极则实而不朴文而不华其写春秋最为絶妙八分雄才逸力乃相亚扵蔡邕而妖冶不逮通议伤扵多肉矣休明章草入神八分入妙小篆入能【书断】
　　吴皇象字休明广陵人官至侍中工八分篆草初学扵杜度作章草文而不华质而不野沈着痛快世以书圣称论者以象书比龙蠖蛰启伸槃腹行盖言其蟠屈腾踔有纵横自然之妙或谓如歌声绕梁琴人舍徽则又见其遗音余韵得之扵笔墨外也象作八分亦自雄逸遂与蔡邕后先然人材固有分量当时以象书为章草入神八分入妙篆入能其亦善品藻者也今御府所蔵章草书一　急就章【宣和书谱】
　　袁昂书评已见一百三十九卷
　　庾肩吾书品列上之下论见一百三十八卷
　　李嗣真书品列上中品论见一百三十八卷
　　窦臮述书赋评见一百四十一卷
　　注云今见带名章草帖一表七行并写春秋哀公上第二十九卷首元年余自二年至十三年尽尾足其纸每一大幅有一缝线聨合之六元凯押尾云此是蠒纸薄有脉似桦皮以诸蠒比类殊有异者也
　　皇象书吴大帝碑在江宁府虽本汉然探竒振古有三代纯朴气羊欣称象善草书张懐瓘惟称象小篆入能独不言象为字疑此碑近出前人未见【广川书跋】
　　书急就篇者多以草书写之今惟有一本相传是皇象写【玉海】
　　金壶记云其书春秋尤妙
　　刘纂　岑伯然　朱季平
　　晋葛洪云呉之善书者皇象刘纂岑伯然朱季平皆一代之絶手【抱朴子】
　　苏建
　　苏建官至中郎其书与皇象同所书禅国文今在宜兴善卷山中【书史防要】
　　贺邵
　　贺邵字兴伯会稽山隂人也孙皓时中书令领太子太傅【呉志】
　　述书赋评见一百四十一卷
　　注云今见章草书带名一帖五行
　　朱育
　　朱育山隂人少好竒字凡所特达依体象类造作异字千名以上育后仕为东观令加位侍中推刺占射文艺优絶【防稽典録】
　　朱育异字二卷【唐书艺文志】
　　诸葛融
　　诸葛融字叔长瑾之次子也琅琊阳都人学为章句博而不精性寛容多技艺后拜骑都尉【吴志诸葛瑾传注】诸葛融善书【书史防要】
　　张宏
　　飞白本是题宫殿八分之轻者全用楷法吴时张宏好学不仕常着乌巾人号为张乌巾此人特善飞白能书者鲜不好之【羊欣撰録】
　　呉处士张宏字敬礼呉郡人笃学不仕恒着乌巾时号张乌巾并善篆其飞白妙絶当时飘若云防激如惊电飞仙舞鹤之态有类焉自作飞白序势备说其美也欧阳询曰飞白张乌巾冠世其后逸少子敬亦称妙絶敬礼飞白入妙小篆入能【书断】
　　沈友
　　沈友字子正呉郡人弱冠博学善属文辞兼好武事注孙子兵法又辨扵口众咸言其笔之妙舌之妙刀之妙三者皆过絶扵人【张勃吴録】
　　沈友少好学书【金壶记】
　　陈梁甫
　　陈梁甫能书【呉志赵达传注】
　　释支谦
　　释支谦字恭明一名越本月支人博览经籍莫不谙究世间伎艺多所综习遍学异书通六国语孙权拜为博士谦以经多梵文集众本译为汉文行扵世【髙僧传】
　　蜀
　　诸葛亮
　　诸葛亮字孔明琅琊阳都人汉司校尉诸葛丰后也先主即位策亮为丞相建兴元年封武乡侯諡忠武【蜀志】
　　诸葛亮字孔明琅琊阳都人也少孤依从父元元卒亮躬耕南阳髙卧不仕蜀先主三往见然后起先主喜而谓其臣曰吾之得亮犹鱼之得水也其王霸之略皆先定扵胸中卒如所期尝自比管仲乐毅识者许之善画亦喜作草字虽不以书称世得其遗迹必珍玩之有创物之智出扵意匠为木牛流马皆足以惊世絶俗而八阵图咸得其要以是心画之妙可以不学而能盖绪余以及扵此耳仕蜀位至丞相今御府所蔵草书一　逺涉帖【宣和书谱】
　　蜀主采金牛山铁铸八劒并是亮书【刀劒録】
　　先主尝作三鼎皆孔明篆八分书极工妙【周越古今法书苑】
　　许靖
　　许靖字文休汝南平舆人少与从弟劭俱知名建安十六年转在蜀郡先主即尊号策靖作司徒年逾七十丞相诸葛亮皆为之拜【蜀志本传】
　　许靖行草品下之下【韦续九品书人论】
　　刘敏
　　刘敏零陵人优之孙优父绰本彭城人为零陵太守因徙家焉敏善草书帝禅时除侍御史为威将军以功封云亭侯拜成都大尹【永州志】
　　张飞
　　张飞字益徳涿郡人也章武元年迁车骑将军领司校尉封西乡侯諡曰桓【蜀志本传】
　　涪陵有张飞刁斗铭其文字甚工飞所书也张士环诗云人间刁斗见银钩【丹铅总録】
　　飞不独有八分书刁斗铭又有流江县纪功题名云汉将军飞率精兵万人大破贼首张郃扵八蒙立马勒铭【陈继儒太平清话】
　　来敏
　　来敏字敬达义阳新野人来歙之后也渉猎书籍善左氏春秋尤精扵仓雅训诂好是正文字后为执慎将军【蜀志本传】
　　蜀汉诸葛孔明书跋
　　武侯手翰惟此数十字嗟乎钟繇梁鹄之迹布寰区至老瞒秽滓犹有余氛而独无表章及此者余扵无信二国诸帖未尝不薫沐正襟拜启扵前流涕扵后也【墨林快事】
　　蜀汉张飞刁斗铭
　　张士环诗云天下英雄只豫州阿瞒不共戴天仇山河割据三分国宇宙威名丈八矛江上祠堂严剑佩人间刁斗见银钩空余诸葛秦州表左袒何人复为刘
　　诸葛瞻
　　诸葛瞻字思逺亮之子官至卫将军亦能书【书史会要】










　　六艺之一録卷三百十六
　　钦定四库全书
　　六艺之一録卷三百十七　　　钱唐倪涛撰
　　歴朝书谱七
　　晋
　　王羲之
　　王羲之字逸少司徒导之从子也善书为古今之冠为右军将军会稽内史尝与同志宴集扵会稽山隂之兰亭羲之为序又山隂道士养好鵞羲之往观甚恱为写道徳经毕笼鵞而归尝诣门生家见棐几滑浄因书之真草相半后为其父刮去门生惊懊累日又蕺山老姥持六角竹扇卖之羲之书其扇各为五字曰但言是王右军书以求百钱人竞买之其书为世所重皆此类也每自称我书比钟繇当抗行比张芝草犹当雁行也曾与人书云张芝临池学书池水尽黒使人耽之若是未必后之羲之书初不胜庾翼郄愔暮年方妙常以章草答庾亮翼深叹伏与王羲之书云昔有伯英章草十纸过江亡失常叹妙迹永絶忽见足下答家兄书焕若神明顿还旧观卒赠金紫光禄大夫诸子遵父先防固辞不受【晋书本传】晋王羲之字逸少旷子也七嵗善书十二见前代笔说扵其父枕中窃而读之父曰尔何来窃吾所秘羲之笑而不答母曰儿看用笔法父见其小恐不能秘之语羲之曰待尔成人吾授也羲之拜请今而用之使待成人恐蔽儿之防令也父喜遂与之不盈朞月书便大进卫夫人见语太常王策曰此儿必见用笔诀近见其书便有老成之智涕流曰此子必蔽吾名晋帝时祭北郊文更祝板工人削之笔入木三分三十三书兰亭序三十七书黄庭经书讫空中有语卿书感我而况人乎吾是天台丈人自言真胜钟繇羲之书多不一体【羊欣笔阵图】
　　王羲之晋右将军防稽内史博精羣法特善草羊欣云古今莫二【羊欣采古来能书人名録】
　　王羲之字逸少琅琊临沂人祖正尚书郎父旷淮南太守逸少骨鲠髙爽不顾常流与王承王沉为王氏三少起家秘书即累迁右军将军会稽内史初渡浙江便有终焉之志升平五年卒年五十九赠金紫光禄大夫加常侍尤善书草八分飞白章行备精诸体自成一家法千变万化得之神功自非造化发灵岂能登造极然割析张公之草而浓纎折乃愧其精熟损益钟君之虽运用增华而古雅不逮至研精体势则无所不工亦犹钟鼔云乎雅颂得所观夫开襟应务若养由之术百发百中飞名盖世独映将来其后风靡云从世所不易可谓冥通合圣者也行草书章草飞白俱入神八分入妙【书断】
　　王羲之字逸少导之从子官至右卫将军防讷扵言人未之知年十三谒周顗顗一见竒之时重牛心炙坐客未举顗先以啗羲之扵是始知名于时及长工谈辨以骨鲠称尤善草为今昔之冠然其得名乃専以草圣论者称其笔势以为飘若防云矫若惊龙尤为从伯司徒导所器重当时朝廷公卿皆爱其才羲之每自称我书比钟繇当杭衡比张芝犹当鴈行也然初以为不逮庾翼郄愔及其暮年造妙尝以章草答庾亮而翼见之輙叹伏因与羲之书曰忽见足下答家兄书焕若神明顿还旧观会稽有佳山水名士多居之羲之既渡浙江亦复有终焉之志尝与同志宴集扵会稽山隂之兰亭羲之自为序以申其志羲之性爱鵞山隂有道士养鵞扵是往观焉意甚恱因求市之道士云为写道徳经当举羣相赠羲之欣然写毕笼鵞而归其趋向超絶非碌碌者所能望尘又尝在蕺山见一老姥持六角竹扇羲之索其扇为各书五字姥有愠色因谓姥曰但言是王右军书以求百钱直姥如其言人争售之其书为人所重如此梁武帝评之曰势如龙跃天门虎卧凤阁故厯代宝之永以为训其亦善扵儗伦也羲之少学卫夫人书自谓深穷及过江游名山间见李斯曹喜钟繇梁鹄等字又去洛见蔡邕石经扵从弟洽处复见张昶华岳碑始喟然叹曰学卫夫人书徒费年月或谓其得笔法扵白云先生暮年乃作笔阵图笔势论用笔赋草书势等以遗训其子孙妻郄氏亦甚工书有七子为世所称者五人元之凝之徽之操之献之并工草而献之最知名凝之妻谢道韫有才华亦善书家传之学未有如王氏之盛也今御府所蔵二百四十有三
　　草书　桓公帖　　朝廷帖　　宰相帖
　　司徒帖　中书帖　侍中帖　尚书帖太常司州帖司马帖　　太常帖【二】
　　防军帖　　司州帖　　谯周帖
　　参军帖　　朱处仁帖　谢二侯帖【二】二谢帖　　荀侯帖　　阮生帖
</div>
    <div class="pagination">
<a href="六艺之一录_page454.html">上一页</a><span>...</span><a href="六艺之一录_page450.html">450</a><a href="六艺之一录_page451.html">451</a><a href="六艺之一录_page452.html">452</a><a href="六艺之一录_page453.html">453</a><a href="六艺之一录_page454.html">454</a><span class="current-page">455</span><a href="六艺之一录_page456.html">456</a><a href="六艺之一录_page457.html">457</a><a href="六艺之一录_page458.html">458</a><a href="六艺之一录_page459.html">459</a><a href="六艺之一录_page460.html">460</a><span>...</span><a href="六艺之一录_page456.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
