<!DOCTYPE html>
<html>
<head>
    <meta charset="UTF-8">
    <title>六艺之一录 - 第 75 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 75 页/共 664 页</h1>
    <div class="content">　　右汉故山阳太守祝君之碑篆额祝君名睦济隂人歴北海长史郾令北军中尚书尚书仆射常山相山阳太守以威宗延熹七年卒碑云导济以礼有耻且格与鲁论不同殆亦借用【释】
　　□与頥同菨与翣同□即恢字□□皆典字□即丕字即纪字【仝上】
　　右汉祝睦碑云君讳睦字元其下遂缺灭不能成文惟其官夀年月可见云賔于王庭除北海长史頴川郾令辟司空府北军中拜大尚书尚书仆射迁常山相山阳太守年六十有八延熹七年八月丁巳卒睦有二碑皆在今南京虞城县此碑不见世次而隠隠有云其先髙辛尔其后碑则颇完故録于次也【集古录】
　　右汉不著书撰人名氏睦字元徳济隂己氏人桓帝时官至山阳太守碑以延熹七年立在南京虞城县【集古目録】
　　山阳太守祝睦碑延熹七年八月立【金石目録】
　　山阳太守祝睦后碑
　　故吏王堂等窃闻下有述上之功臣有叙君之徳自
　　在前列莫不纪名于□【阙】　　　　　者故孔子曰民人登祝上天歆焉用永其丗而豊其□尞属钦熙孰咨贤伐作颂曰伊余【阙】祝君□自蔾幸祝融苗胄承获祯庆光裔炽□分仕六国张雄诸夏郑有祝聃者君其也昔祖仕汤汤治梁□顗自朔家于济隂君入学□韩诗严氏春秋七□并立【阙】综百家文艳彬彧渊然深识怕然执守躬防氷雪□然清皓渐心于道通神达明无物不览乡党逡逡朝廷便便践□州郡阶究右坐防孝察举讃拜王庭除北海长史頴川郾令化行如风民应如草三载绩名登明堂色斯举矣□身衡门童冠翔集耽经乐术潜神黙记与俗殊好辟司空府北军中擢拜尚书尚书仆射七政錧錧佐辅什枢功冠帝庭懿徳逴优迁常山相山阳太守恊齐行律恢崇三乐追惟九思导阐泮宫附庸同温化以礼帅由旧章摘隠取伏詶承贤良国无珠藏悉浴兰汤□林巨□七子左□乗蒉逺逊竟界尼康休厘充【阙】功馨升当享紫祚为汉栋梁□六十八寝疾瘳延熹七□八月丁巳卒临絶絖竢垂诲素棺币防葭蕟赠禭赗醊非礼之常壹得当□无玩殁以约所谓守忠启予其去也善盖彰功表勋所以焕往煇来于是三□礼阕乃相与刋勒金石其辞曰
　　穆我君邦之阳资五闿道纲陟泰防准枢衡稽列宿览四方徳合乹翼应皇领二郡曜重光化流洽掍豳昌性天约元用长颂声作□令香功烈着遗芳存觌荣沦弗忘称弥煇爲常
　　右汉故山阳太守祝君碑颂篆额与前碑皆在应天府虞城县祝君以延熹七年卒故吏王堂等三年礼阕相与刋此石则延熹之九年也其词聱牙颇有难通者所云乡党逡逡亦与论语今文不同
　　碑以尞为寮以怕为泊即齓字□即介字防即阼字錧□即管辖字升即斗字絖即纩字【仝上】
　　右汉祝穆后碑其前碑不知所立人名字两碑所载官阀寿考年月悉同而此碑有立碑人名氏及睦世次云故吏王堂等窃闻下有述上之功臣有叙君之徳又曰君兆自黎辛祝融苗胄郑有祝聃君其也其余文字亦完可读二铭皆以三言为文而后铭尤完云穆我君邦之阳资五就闿道纲纲下灭下字表防凖枢衡稽列宿览四方徳合乾道应皇领二郡曜重光化流洽绲
　　豳昌性天约元用长颂声作謡令香功烈着遗椒芳存觌荣沦弗忘其后二句磨灭难详故録其成文以见其雅质亦可佳也【集古录】
　　右汉不著书撰人名氏睦故吏王堂等所立其所叙述与前碑同在南京虞城县【集古目録】
　　汉故山阳太守祝君碑颂篆额与前碑皆在虞城县逆数而上十月无甲子赵徳夫金石録识于目録之下云建宁二年六月然此碑其稍漫不可识者财十有四字其可识者三百十字而十月甲子又特全好无昏舛可
　　信而不疑况是六月一日辛未亦无甲子唯建宁三年十月乃正得甲子朔碑所谓其二年者元年之后二年也【集古后録】车骑将军冯绲碑
　　君讳绲字皇卿幽州君之元子也少耽学问习父业【阙】
　　大杜弱詺除郎还更仕【阙】
　　官掾功曹举孝防除右郎【阙】
　　以徳绥抚政化□行到官四载功称
　　显著郡察亷吏州举□异迁犍为武阳令诛□疆豪防公去官部汉别驾治中从事辟司空府侍御史御史中丞史使徐扬二州讨范□朱生徐鳯马勉张婴等廹州郡进兵正法复辟司徒府廷尉左盐正治书侍御史广汉属国都尉陇西太守问吏□分去官防羗骇动爲□府所□优家拜陇西大守上病同产弟徴议郎复治书侍御史尚书□东太守廷尉大常车骑将军南征五□蛮夷黄加少高相法氏赵伯潘鸿等斩首万级□溺□千数降者十万人收逋□布卅万【匹字】费官财防旅还师临当受封防□言奏河内太守中常侍左悺弟逊位拜将作大匠河南尹复拜廷尉衰荆州刺史李隗南阳大守成晋太原大守刘冝防重论正法作左校后詺书特贯拜骑校尉优廷尉奏中官子弟不宜兴牧州郡获过左右逊位永康元年十二月亮一要金紫十二□□七墨绶
　　将军体清守约来□遗令坟茔取藏刑而已造祠堂可谓履真者矣恐后人能纪知官更故刋石表绩防毖来世孝桓帝以命将军讨北彊夷有桓桓烈【阙】之姿囙□爲桓
　　右汉故车骑将军冯公之碑篆额今在渠州冯公名绲巴郡宕渠人碑云字皇卿而本传作鸿卿传云举亷七迁为都尉中丞持节督讨扬贼守陇西辽东为京兆司廷尉大常车骑以长沙贼复作防免起为将作匠河南尹廷尉坐考杀单迁谪左校再为屯骑廷尉卒官其迁绌及物故先后与碑甚矛盾威宗以命将武功定諡绲亦虎臣之一也亡适当其时故作文者以帝諡书左方赵氏以为绲有此諡而史不载误也碑云一要金紫十二银艾绲终于廷尉而以将军题碑者尊金紫也帝纪扬徐贼范容周生冦城邑遣中丞冯赦督州郡兵讨之以绲为赦纪之误也许曼传云陇西守冯绲始拜郡开绶笥有两赤蛇分南北走曼筮之曰三嵗后为邉将官有东名当东北行三千里后五年为将军南征延熹元年绲守辽东讨鲜卑至五年拜车骑撃武陵蛮却与碑合水经宕渠不曹水下注潜水县有冯绲及桂阳守李温冡二子之灵常以三月还乡水暴长郡县吏民莫不祭于水上谓之冯李此异闻也【释】
　　碑以疆为彊刑为形衰即表字茔即茔字□即諡字汉史成晋刘作成瑨刘质【仝上】
　　右车骑将军冯绲碑以范后汉书考之史云字鸿卿而碑云皇卿史云初举孝亷七迁至广汉属国都尉拜御史中丞顺帝末持节扬州诸军事与中郎将滕抚撃破郡贼今据碑自举孝亷至为广汉属国都尉凡十一迁而为中丞与督使徐扬二州讨贼皆在为都尉前碑云讨贼时坐追州县正法而史不载又云为陇西太守坐问吏辜不公去官以羗骇动为四府所表复家拜陇西太守而史但言迁陇西太守耳史云为辽东太守徴拜京兆尹转司校尉迁廷尉太常拜车骑将军以碑考之绲为辽东太守以前尝复为治书侍御史迁尚书遂为廷尉未尝拜京兆尹及司也史云振旅还京师监军使者张敞承宦者防奏绲会长沙贼复起攻桂阳武陵绲以军还盗贼复发策免而碑云临当受封以謡言奏河内太守中常侍左悺弟坐逊位史云复拜廷尉时山阳太守单迁以罪繋狱绲考致其死迁故车骑将军超之弟中官相党遂共诽章诬绲坐输左校而碑云表荆州刺史季隗南阳太守成晋【汉史作缙】太原太守刘瑱不宜以重论坐正法作左校亦皆不合史又云为河南尹时上言旧典中官弟子不得为牧人职帝不纳拜屯骑校尉复为廷尉卒于官而碑云复廷尉奏中官子弟不宜典牧州郡获过左右逊位永康元年薨亦当以碑为正又云绲諡为桓而史亦不载余尝谓石刻当时所书其名字官爵不应差误可信无疑至于善恶大节则当以史氏为据今此传首尾颠倒错谬如此然则史之所载是非褒贬失其实者多矣果可信耶【金石録】
　　在永睦县绲薨于威帝之永康元年其文了然可读【舆地碑日】





　　六艺之一録卷四十二
　　钦定四库全书
　　六艺之一録卷四十三　　　　钱唐倪涛撰
　　石刻文字十九
　　汉荆州刺史度尚碑
　　君讳尚字博平其先出自颛顼与楚同姓熊严之后【阙】和之纯貭秉黄中之匹性替舍渊薮仁隆春暖义髙秋云行絜氷霜忼慨壮疠临休【下阙】
　　休誉固已着矣及其□牧必招振贤才抽拔幽逸选召所任极当世之秀士养民有【下阙】
　　令闻弥崇晖光日新可谓盛徳者已初奉嵗计拜郎中除上□长化澘洞百姓【下阙】
　　数县恩信并宣令行禁止以从父忧去官更举孝廉为右校令是时南蛮蠢动擢拜【下阙】
　　丑殊俗□服逺人用绥封右乡侯迁辽东太守旬月之间薉貉宁辑防杨贼畔于【下阙】
　　拜中郎将敌制胜威谋合神持重瀀营平深入则轻冠军附士渥于李广御众【下阙】
　　同滋味必达井辨幕然后饮舍恵以厚下说以犯难是故所征輙勉师徒无顿【下阙】
　　寇殄殪干戈载戢走马以粪□贪厥重复拜荆州刺史以故秩居□书尉荐因赐【下阙】
　　之荆域号慕虽周人之思召伯弗此逾也扵是故吏感清庙之颂叹祈父之诗乃【下阙】
　　曰于惟我侯允懿允明文武是该有忠有贞□初发藻在彼上虞迈种厥徳【下阙】
　　矣匪是荣无不帝扬厥声俾作配【阙】往抚于荆抚荆惟何南□是【下阙】
　　邦家【截字】彼海外□莫匪嘉天生我侯实为民望心乎其爱四方是卬如何不永【下阙】
　　而不防芳烈遗子
　　永康元年嵗在鹑尾龙集丁未时惟【阙】嵗【下阙】
　　右汉故荆州刺史度侯之碑篆额威宗永康元年立度君名尚山阳湖陆人汉书本传尚自郎中为上虞长文安令长沙贼起荆州刺史刘度败走诏公卿举代者尚书朱穆举尚自右校令为荆州刺史冦定封右乡侯迁桂阳太守明年召还荆兵复乱以尚为中郎将讨平之复为荆州刺史坐诬奏张磐诸廷尉对以先有功得原后为辽东太守年五十延熹九年卒传载其事甚详此碑既以荆牧题其首又不见宰文安守桂阳及初拜荆州事其守辽东又先后不同盖此碑石下一叚残阙事有遗失上虞之下既有阙文而后云数县令行禁止必其间尝治文安也右校之下载南蛮蠢动而擢拜下阙文其后云复为荆州刺史则知拜字之下乃初拜荆州也荆域号慕如思召伯之上阙文恐是守辽东事但封侯之后碑云守辽东而传作桂阳二说不同羣贼十年逋诛最后深蔵桂阳山谷间尚多设方略始能翦除恐或就守其攘不可得而辨也碑中不见度君所终嵗月末有题字一行云永康元年丁未盖是记立碑之嵗即延熹九年之次年也尚自荆牧坐累起家作守故碑以荆州题之此碑在湖陵荒野政和壬辰廵检王当世见之始迁扵官廨其后邑令滕君欲徙碑扵沛舟三载而三覆继因大水涨没不出乙未年刘宗仪摄事乃能立之使星亭云【释】
　　碑以瀀为优替即智字即料字即克字即禄字□即夏字□即绩字【同上】
　　右度尚碑其首题曰汉故荆州刺史度侯之碑碑云其先出自颛顼与楚同姓熊【下阙一字】之后又曰统国法度其下残阙不可辨按元和姓纂度姓但云古掌度之官因以命氏不言其与楚同姓也又范后汉书列传度尚自右校令擢为荆州刺史破长沙零陵贼以功封右乡侯迁桂阳太守徴还京师以中郎将破贼胡兰等后为荆州刺史后为辽东太守卒扵官今以碑考之云封右乡侯迁辽东太守拜右中郎将复拜荆州刺史以故秩名盖尚未尝为桂阳太守而曰卒于辽东者皆史之误余每得前代名臣碑板以校史传其官阀嵗月少有同者以此知石刻为可宝也【金石録】
　　右汉荆州刺史度尚碑尚后汉书有传碑在今徐州州治盖成化间吾乡顾君崇善以工部郎中管理河道见其沦扵湖陵城闸出之遂置扵此按郦道元水经注云湖陵城东有度尚碑则自汉至晋自晋至今而此碑未尝徙也又释云政和中廵检王当世见其在湖陵荒野迁之官廨后邑令滕君欲徙碑扵沛舟载而覆沉没不出又其后刘宗仪摄令乃立之扵使星亭然不知此碑何年复沦入水中今惟存其首云汉荆州刺史度侯之碑九字其余文字悉皆漫灭特顽然片石而已盖闸水撞激日久其字之不存宜也【金薤琳琅】
　　太尉杨震碑
　　【阙】　　字伯起【阙】
　　氏为圣汉龙兴杨憙佐命克项扵【阙】锡【阙】
　　公侯之胄必复其始是以神只降祉乃生于公□
　　履忠贞恂美且仁博学甄彻靡道不该又明尚书欧阳河洛纬度穷神知变与圣同符鸿渐衡门羣英云集咸共饮酌其流者有逾三千至徳通洞天爵不应贻我三鱼以章□徳逺近由是知为亦世继明而出者矣州郡虚已竞以礼招大将军辟举茂才除襄城令迁荆州刺史东莱涿郡太守所在先阳春以化后秋霜以宣威寛猛唯中五教时序功洽三邦闻于帝京徴旋本朝歴太仆太常遂究司徒太尉立朝正色恪勤竭忠无徳不旌靡恶不刑将训品物以济大清而青蝇嫉正丑直实繁横共构谮慷慨暴薨于时羣后卿士凡百棃萌靡不欷歔垂涕悼其为忠获罪干临孔昭神鸟送葬王室感悟奸佞伏辜公功乃伸追録元勲书慰劳赗有加除二子郎中长子牧富波侯相次让赵常山相次秉实能缵修复登上司陪陵京师次奉黄门侍郎牧子统金城太守沛相让子着髙阳令皆以宰府为官奉遵先训易世不替天钟嘉□永世□极统之门人汝南陈炽等縁左三义一颂有清庙故敢慕奚斯之追述树元石于坟道其辞曰
　　穆穆杨公命世而生乃台吐燿乃降精明明天子实公是匡冥冥六合实公是光謇謇其直皦皦其清懿矣盛徳万世垂荣勒勲金石日月同炯
　　右汉故太尉杨公神道碑铭篆额杨公名震洪农华隂人安帝时为司徒垂四载为太尉阅半载以延光三年卒杨氏墓在陜州阌乡所存碑凡四此碑乃其孙沛相统之门人汝南陈炽等所立碑中载杨秉陪陵则威宗延熹八年事也沛相以灵帝建宁元年卒此碑盖建宁以后所刻者去杨公物故时已四十余年矣碑载其诸子官秩凡四人而传云震五子误也今之门下士旦握权则献防饰诈靡所不至夕失势则相忘扵江湖矣沛君已死而门人为其祢庙立碑汉人风义后世不可跂及奚斯所作盖谓作庙此及张纳费泛碑皆误用　碑以棃为黎【释】
　　右汉杨震碑首题云汉故太尉杨公神道碑铭文字残缺首尾不完其可见而仅成文者云圣汉龙兴神只降祉乃生扵公又云穷神知变与圣同符鸿渐衡门羣英云集又云贻我三鱼以章懿徳又云大将军辟举茂材除襄城令迁荆州刺史东莱涿郡太守又云司徒太尉立朝正色恪勤竭忠其余字存者多而不复成文矣【集古録】
　　右书不著书撰人名氏其前不完碑首题曰汉太尉杨公神道碑铭震安帝时位至太尉碑在陜府阌乡县【集古目録】
　　书太尉杨震碑并隂云汉既衰敝士俗流扵容说俗儒不知名义所处震扵此时拔然自振流俗间以直节峻行激发污浊天下矫首向风知名节为重持禄保宠有愿死而不忍为者孔子曰志士仁人无求生以害仁当震之发大难奋大义直指利害吾知震之死者非不幸也观其门生故吏可谓众矣而髙舒杨伦辈方且率天下而祸仁义以抗言为直以犯难为义以杀身为仁至摩砺激讦以进断者为得事君之道其触机投穽以陷患害相趣而不顾卒成党祸而汉以亡夫为名节者本以成身吾见其身之祸求以治国家而国家卒以亡矣盖行仁义而不知其道者也【广川书跋】
　　太尉杨震碑并碑隂题名华州【金石略】
　　杨震碑隂
　　河东孙定博河东唯彦渊河东刀仲凯汝南张伯玉河间刘公显河间贾伯锜河间刘子显博陵刘显祖中山刘文章彭城闾□□成中山石元宻山阳赵敬徳山阳赵辅邦山阳子则魏郡刑升髙魏郡刘扬先河南杨中和洪农辅子文彭城刘徳祖沛国朱彦祖沛国朱季
　　优沛国儿伯玉【阙】　　仪公【阙】　　　　中山张升举平原翟伯真勃海髙文镹甘陵傅君璋河南张真明鲁国朱登髙汝南尹仲宗汝南周升举汝南陈世则汝南端满公彭城虞泰伯河东冯徳时涿郡张子岐陈留董公憙河内樊公琦河内张世辅河内张子威河内君兴汉阳张孟考东郡刘季义魏郡岐伯犀【阙】
　　汝南【阙】宪长汝南袁子□汝南张文灵勃海黄仲博勃海杨伯耳【牙字】勃海呉仲犀勃海公玉子举河南马子才河南闵通逺河南赵公轶南阳卫彦公南阳程辅时南阳董仲谲颖川史季济河东杨仲夏河东上官仲祖河东杜辅汉河东张通国河东马国兴河东陈彦光河东姚徳卿河东阳成恵明广汉杨茂遂常山【阙】　　常马适【阙】太原吴玮髙北海赍安祖太原刘文髙中山张仲妙中山孙仲成中山刘玮起中山齐叔谦扶风郭子仁扶风马伯超魏郡信成君严魏郡孙子防魏郡石垚兴魏郡郭子睢魏郡郭子尚冯翊贾仲谦冯翊孙元凤冯翊孙升国冯翊刘彦长冯翊杨季明冯翊赵子恵冯翊
　　防建侯冯翊蘓文夏京兆田元矩【阙】　　　　京兆左元台太原杜叔茂太原韩孝达梁国富公辅梁国刘伯恪山阳李仲声南阳王文徽甘陵张伯寳甘陵董季【阙】甘陵赵公【阙】甘陵宋【阙】甘陵韩汉【阙】甘陵马公【阙】甘陵田【阙】甘陵王仲【阙】钜鹿游望【阙】钜鹿赵仲茂钜鹿三川宣【阙】陈田季举陈留王升台东郡雄君举东郡
　　髙伯徳东郡樊世举河东任升明【阙】　　　　冯翊【阙】山阳苗元洪农薄君明魏郡张世则汝南张季
　　【阙】汝南【阙】宣则南阳【阙】孔伯勃海宋王□勃海吴公士南阳杨仲宁魏郡李子承冯翊张子则河南南宫进明京兆袁子方河东【阙】文伉冯翊救□卿勃海刑公节勃海孙叔【阙】勃海李公山勃海綦母仲魏勃海吴子谦勃海邢伯徳勃海石季博安平【阙】汉贤【阙】　　　博【阙】右文宠甘陵阎季台甘陵公孙世博甘陵□君威甘陵傅子观魏郡郭子坚魏郡冯伯海魏郡刘仲显魏郡王伯宻魏郡焦仲违涿郡古师子操汝南井□博汝南尹仲恭汝南薛景宾汝南区徳荣汝南季文度汝南孙子斌汝南费卓成汝南何辅兴汝南谢季升南阳卫伯光南阳真仲忽南阳真孝祖河南鲁妙才济隂【阙】　　钜鹿宋文台太原王子亷魏郡李升山勃海纪雒魏郡刘子祐魏郡刘建昌冯翊顼文防河东董子翼汝南【阙】仲祖汝南郑孝慈汝南张季方汝南文伯思勃海王显台南阳左孝伯甘陵韩仲昭魏郡尹君房魏郡沐季兴颍川解子则颍川王仲方颍川燕仲智颍川虞公彦颍
　　川刘伯瑜博陵季李台博陵李辅政【阙】　　　　钜鹿鲁子仁河间李伯浮河间赵季台河间刘徳和平原陶□辅汉平原刘子忠安平吴显博安平严子夏陈留耿子髙南阳陈子才
　　右杨震碑隂可识者百九十余人皆其孙之门生也嵗月相距又逺故不名汉碑刑形邢三字多互用此碑有刑升髙刑公节疑若借用作邢却又有邢伯徳岂刑自一姓乎【释】
　　即师字□即胥字【同上】
　　后汉杨震碑隂题名者二百九十人其余磨灭不完者又十余人余家所録汉碑隂题名颇多或称故吏门生弟子或称从事曹掾之类其人皆着州县邑里名字甚详独此碑所书简略直云河间贾伯锜博陵刘显祖之类凡百九十人者皆然疑其所书皆是字尔盖后汉时人见扵史传者未尝有名两字者也汉世所难得幸而在者多残灭不完独此碑刻画完具而法尤精妙甚可喜也【集古録】
　　沛相杨统碑
　　君讳【阙】　　　　　　　　冨波君之【阙】子也【阙】天【阙】性少有令闻敦【阙】孝防勑内【阙】名行防脩外绍【阙】　烈隆构厥基既仕州郡会孝顺帝【阙】西廵防掾史召见帝嘉其忠臣之苗噐其璵璠之质诏拜郎中迁常山长史换楗为府丞君虽诎而就之防顺时政非其好也廼翻然轻举臯司累辟应亐司徒州察茂才迁鲖阳侯相金城太守徳防化圻民威防懐殊俗慕义者不肃而成帅服者变袵而属疆易不争障塞无事功显不伐委而复为直南蛮蠢迪□师出征防君文武备兼庙胜战拜车骑将军从事军还策勲复以疾辞后□徴拜议郎五官中郎将沛相天吏之治副当神人秩礼之选举不逾贤故望大和则俟生毓晞严霜则畏辜戮欣恱竦栗寛猛必遭贵戚专权不称请求考绩不论征逺议官年五十六建宁元年三月癸丑遘疾而卒朝廷愍惜百僚叹伤【阙】民徦尔莫不陨涕故吏戴条等追左三之分感秦人之哀□从赎其无由庶考斯之颂仪□鑴石立碑□铭鸿烈光亐□载俾永不灭其辞曰
　　明明杨君懿铄其徳其徳伊何忠力勤止厥身帅【阙】靡革謩兹防犹道防经国班化黎元既清且宁武棱携□文懐徦防逺人斯服□□充庭刚□得防和防平勲速藐矣莫与争光甘棠遗爱东征企皇念彼恭人惄焉永伤立言不□先民所臧载名金石贻□无疆右汉故沛相杨君之碑篆额碑缺不知其名髴髣有富波君字按杨震碑云长子牧富波侯相牧子统金城太守沛相则知此为杨统碑也顺帝以其忠臣之苗特召为郎歴常山长史犍为府丞鲖阳侯相金城太守车骑将军从事议郎五官中郎将沛相以灵帝建宁元年卒故吏戴条等共立此碑其从昆弟髙阳令着碑隂题名所云沛君者即统也此碑辞翰俱妙以百寮作百辽以遐迩作徦尔　震子孙名见于史者数人富波相及其孙卫尉竒皆在焉统居其中而不见録亦史策之阙遗也【释】
　　即璵字□即绩字□即愿字即克字□即贰字速即迹字【同上】
　　右汉沛相杨君碑在阌乡杨震墓侧碑首尾不完失其名字按后汉书震及中子秉秉子赐赐子彪皆有传又云震长子牧冨波相牧孙竒侍中竒子亮阳城亭侯又云少子奉奉子敷敷子众蓩亭侯又有彪子脩杨氏子孙载扵史传者止此尔不知沛相为何人也碑云孝顺皇帝西廵以掾史召见拜郎中迁常山长史换犍为府丞宰司累辟应扵司徒州察茂才迁鲖阳侯相后拜议郎五官中郎将沛相年五十六建宁元年六月癸丑遘疾而卒其终始尚可见而惜其名字亡矣【集古録】
　　右不著书撰人名氏杨君震之后也孝顺帝时以掾史召拜郎中累迁沛相建宁中碑为字首尾不完失其名字矣碑在阌乡震墓侧【集古録目】
　　右沛相杨君碑欧阳公集古録云碑首尾不完失其名字余按杨震碑沛相名统震长子富波侯相牧之子也【金石録】
　　沛相杨君碑建宁三年立有碑隂【金石略　又有金城太守杨统碑在华州者即是此碑误分为二也】
　　杨统碑隂
　　故【阙】　　郎中令【阙】戴【阙】字叔【阙】故吏懐陵圉令相蒋禧字武仲故吏宜禄长萧刘瑞字仲祐故吏孝廉杼秋刘旭字子明故吏大官目【甘字】丞谯曹臻字建国故辞曹史郸公孙银字山祺故门下书佐丰韩纯字子敬故门下书佐丰毕佩字广世故门下书佐郸孟纵字河洛故决曹书佐郸公孙畼字元畼故吏赞陈俊字仲显故吏蕲夏阳字仪公故吏蕲儿银字伯玉故吏杼秋刘顺字予选故吏沛周仪字帛民
　　右杨统碑隂凡十五人不称郡皆沛人也赞即酂盖是借用前史已尝书倪寛为儿此有儿银乃知两京之所通用【释】
　　杨氏世葬阌乡墓皆有碑今存者四余集録皆得之太尉沛相髙阳繁阳令也此碑隂不知为何人碑文字残缺其仅存者十五人又灭其一其在者十四人【集古録】
　　繁阳令杨君碑
　　【上阙二十九字】弟富波君之少子也生姿令喆长履忠孝立仁行道实体弥隆世授尚书为国师传君述而好古少传祖业兼苞载借靡不周览英儒仰则景附其髙应礼州郡仍奉贡觐寮类徦尔佥服归称大驾省方为郡功曹召见专对□压帝心擢拜郎中除右都侯闲整宫卫闱闼肃焉迁繁阳令崇徳尚俭防兴政化和毓威恩防移风俗壄无奸囬宿不命阍教学吏士精横侍者常百余人咸训典诲帅导防邻逺归懐爰集疆塲州郡嘉异并上絶逋大司农刘佑犆复表□将有命授防叔父大尉公薨委荣轻举投□如遗吏民攀辕老弱轫轮追慕跋渉盖二千余人续留守阙上书歴年运谷万斛助官振贫防乞还君自非慈爱孰能若兹有司耸昧莫能识察君洁己防□不愉□求趋功显弗有□入亐林处靖衡门童冠如云故乃名问俞髙休声益着三府竞辟五入宰朝常登茂御复绍祖烈旻穹不惠年五十一熹平三年三月己丑卒国失其良民望永絶京□凡百靡不愍悼故吏臣呌天诉嗟乎何及哀矣慛伤感惟既殁徳之隆者莫盛不□廼共追□厥勲鑴石示后俾延軨□不翳其辞曰
　　惟降灵于我明君膺天钟庆诞徳孔醇温恭博敏贞皦藐伦帝嘉忠懿乃诏宠光俾禁宫夙夜是勤命出作宰清风穆神委蔑成勲赴义长逝民思遗爱奔告亐颀不审真莫肯慰扬□乐志缙绅仰从三公并招当为国晖夀不【阙】　早叶陨林朋徒潺湲士女怆悲□百其身皇不□予铭颂元石【下阙】
　　右汉故繁阳令杨君之碑铭篆额逸其名杨君者太尉震之孙富波相牧之子太尉秉之犹子沛相统之亲昆弟髙阳令着之从昆弟也自郎中除右都侯迁繁阳令以熹帝熹平三年卒汉公卿二千石父母之丧不得奔赴荀爽对防详矣度尚及杨君皆以朞丧去官可见汉代位髙而创钜者反夺情废礼也守令有美政百姓爱之如父母攀车截镫不忍其去者固有之杨君之行老弱跋渉其众至扵二千余人守阙上书其久至扵歴年繁阳在河之北去汉京七百余里运谷助官乞还令君其多至扵万斛此事则未之前闻史氏罔罗脱略至后世不得其名惜哉今之俗或投匦以借留或列陈扵外台盖有欺而不实者此之输粟万斛则其出扵诚心也作碑者再三叹惋斯事其文云有司耸昧莫能识察【说文云生而聋曰耸】其诗又云颀不审真莫肯慰扬呜呼政令委靡淑慝无所甄别在位者情愦如聋瞽熹平之间不特此一事也【释】碑以徦尔作遐迩犆作特黻作绂俞作愈軨作龄□即克字速即迹字防即洁字复即退字即地字□即乃字即坠字【同上】
　　右汉繁阳令杨君碑首尾不完文字磨灭可识者四百三十字不可识者六十一字碑云君遭叔父太尉薨委荣轻举吏民攀辕守阙上书运谷万斛助官赈贫以赎君还又云君富波君之子按汉书杨震子牧为富波相君乃牧子也叔父太尉者秉也出米乞令前世所无惜其名字磨灭不可见矣【集古録】
　　右汉不著书撰人名氏残缺不完不见其名字其可见者曰富波君之小子据杨震碑考之富波侯相名牧震之子也碑在陜府阌乡【集古録目】
　　繁阳令碑隂
　　故功曹史【下阙】故功曹史成功豫伯举故功曹史王月伯师故功曹史【阙】　元祐故功曹史王俊叔严处士功曹王休季盛处士功曹申璆厚处士功曹公乗仪元表处士功曹王【阙】伯尹故民张掖季助故民王详子琦故民张顺显台故民张商伯玮故功曹史张叡孔明故功曹史王备仲载故功曹史王升志贤故功曹史魏兴故功曹史董尚叔海故功曹史成功【阙】　珪处士功曹【阙】誉显甫处士功曹程琦叔【阙】处士功曹冯【阙】子珪故功曹史【下阙】故功曹史魏【阙】　　故功曹史樊曜子珪故功曹史程【阙】伯盛故功曹史王伯载故民□陵长沮子辅故吏成功【阙】厚故主簿张合元考故功曹史董元政故功曹史良坚子石故吏杜茂彦才故吏韩氷君政故功曹史冯亿仲载故吏冯防敬祖故吏冯烈元轨故吏【阙】义仲盛故吏王宫子行故功曹史刘璜子云故功曹史樊充国荣故功曹史张琰子□故吏滕屠琰季严处士功曹【阙】尹仲【阙】故民冯【阙】【阙】故民富宏【阙】祖故吏申俊叔遂故吏张遂季祐故吏尹贵仲持故吏张立仲徳故吏李义元纲故吏张时子节故吏鲁【阙】文长故吏冯种元妙故门下史魏昱元夏故吏申贞子明故吏申根叔徳故吏申巨妙才故吏滕屠曜子节故吏成功宜元助故吏常曜少贤故吏申彻世政故吏申甫伯举故吏申宏仲【阙】故吏申肜叔【阙】故吏王防仲让故吏申龢仲训故吏申真仲真故民叚肃子恭故民樊兴子上故民吴方季逺至孝防君威故吏宋连建兴故吏张赞议故吏张烈仲考故吏张纯子淑故民冯嘉叔祉故民侯临伯宏故民雯进仲进故吏叚寅季冯故吏邵腾文光故吏程叔表故吏本严伯俊故吏许贞元表故吏关敏【阙】安故民周演少平故吏申曾伯徳故吏武奂季整故【阙】　　君【阙】处□逯瓌徳玮处士张进子明处士范谭子亮故民赵表元显故民副豪故民愔子才故民刘影显方故民张运季方故吏程勅伯严故吏王襃景博故吏程周仲密故吏叚术元艺故吏马盛盛明故吏成功连建贤处士黄防子敬故吏鞠像伯严故吏叚官元显故民杜忠文政故民李氷元固故民王叔子助故民公乗柱汉举故民【阙】　伯观故民叚元頴故吏薛谊升举故吏焦武文伯故民薛恬仲故民张隗子皇故吏骆盛进兴故吏梁平子衡故民周普子助故吏程玮伯珪故民李元髙故民武普伯让故民王佥子严故民王贞伯亮故民杨方子逺故民王祥伯慎故门下史杨直子璜故门下佐公孙夀元夀故门下佐路炽子盛故门下佐杜良伯信故门下佐邓澄元景故小史【阙】鲁子卫故民【下阙】典作者马子明
　　右繁阳令碑隂凡百三十有四人不书郡邑皆繁阳之人也尝仕扵异邦惟一朗陵长亦称故民者桑梓之敬也帝纪安帝威宗献帝皆尝诏公卿郡国举至孝之士列传荀爽赵咨崔寔皆尝为九卿本郡所举此有至孝沮夔盖是此科欧公论韩云前世见扵史传未有名者此碑又有程则汉代不独一韩也范史及韩碑所用字甚多是时盖上下通用非若后世有鸾台凤阁之拘虽本音徕【去声】然韩字叔节程字伯严详其义皆当读与饬同非劳徕之徕也【释】
　　右杨君碑隂题名凡一百三十一人有称故吏者故民者处士者故功曹史者故门下佐者类例不一似当时人各随意书之而文字磨灭仅可读其姓名字俱完可识者八十三人其余或在或亡盖后汉杨震墓域中碑也杨氏墓在阌乡有碑数防皆汉世所立余家集録得其四震及沛相繁阳髙阳令碑并得碑隂题名然得时参错不知为何碑之隂也其名氏可见者当时皆无所称述顾其人亦不足考究第以汉真迹金石所传者至今类多磨灭可惜故録之尔治平元年三月晦日书【集古録】
　　髙阳令杨着碑
　　【阙】　　　　　　　　　之情穷七道之薁【阙】综书借【阙】　　贤仕郡歴五官掾功曹司从事仍辟太尉迁定頴侯相特以儒学诏书留定经东观顺元□之指蠲防世之疑天子异焉擢□议郎迁髙阳令徳以柔民刑以威奸是以□庶爱若冬日畏如□旻恩洽化未壆有成颀甫班□方授银符闻母氏疾病孝烝内发醳荣投歩出城寺衣不暇带车不俟驾载驰【阙】　躬亲尝祷追防曾参继迹乐正百行之主扵斯为盛复辟司徒举治剧□思善侯相遭从兄沛相忧笃义忘宠飘然轻举位淹名显敷闻于下宜榦帝室佐国辅臣上天不恵不我悐【□字】遗年五十有三【阙】　　年十月廿八日壬寅卒凡百陨涕缙绅摧伤门徒小子丧兹师范悲将焉告卬叫穹仓感三成之义惟铭勒之制皆所以纪盛徳传无穷者也若兹不刋后哲曷闻故树斯石以昭厥勲其辞曰
</div>
    <div class="pagination">
<a href="六艺之一录_page74.html">上一页</a><span>...</span><a href="六艺之一录_page70.html">70</a><a href="六艺之一录_page71.html">71</a><a href="六艺之一录_page72.html">72</a><a href="六艺之一录_page73.html">73</a><a href="六艺之一录_page74.html">74</a><span class="current-page">75</span><a href="六艺之一录_page76.html">76</a><a href="六艺之一录_page77.html">77</a><a href="六艺之一录_page78.html">78</a><a href="六艺之一录_page79.html">79</a><a href="六艺之一录_page80.html">80</a><span>...</span><a href="六艺之一录_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
