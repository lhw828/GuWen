<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 353 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 353 页/共 578 页</h1>
    <div class="content">　　佳城铭
　　葛洪杂记序夏侯婴得佳城铭世无知者惟秦博士叔孙通能读其文此科斗书也后世疑自孝恵时上推三千年当在洪荒之世盖未有书契今其文乃与秦小篆相类昔临淄得桐棺前和外隠起为铭齐太公六世孙胡公惟三字是古文余同汉【广川书跋】秦
　　诅楚文
　　右秦祀巫咸神文今流俗谓之诅楚文其言首述秦穆公与楚成王事遂及楚王熊相之罪【又有祀朝那湫文其文与此同　集古録】秦自文世有三石初得大沈湫文于又得巫咸文于渭最后得亚駞文于洛其词尽同惟所用以质于神者则随其号以异书尽竒古间存钟鼎遗制亦或杂有秦文盖书画始变者也嵗久渐以刓缺因据旧本得其完书文辞简古犹有三代余习非之罘琅邪可况后先此其为可也【广川书跋】
　　赣榆刻石
　　赣榆县北东侧巨海有秦始皇碑在山上去海一百五十歩八寸一行一十二字【水经注】
　　庐山刻石
　　庐山之南有上霄石髙壁缅然与霄汉连接始皇三十六年叹斯岳辽逺遂记为上霄焉上霄之南大禹刻石志其丈尺里数今犹得刻石之号耆旧云昔禹治洪水至此刻石纪功或云秦始皇所勒然嵗月已久莫能辨之也【水经注　按记其丈尺里数与赣榆碑相类必秦所勒】
　　始皇碑
　　九州要记云始皇登秦望山以望海今始皇碑在嘉兴县【王象之舆地碑目】
　　秦刻石
　　劔南诗藁登鵞鼻山至絶顶访秦刻石有诗【舆地碑目】
　　舜井断碑
　　舜井断碑秦时书在随州【法帖神品目】
　　那湫碑文
　　在固原州【天下金石志】
　　扶蘓墓碑
　　在寜州【天下金石志】
　　于潜县刋字
　　秦皇所刋于潜县石柱山石杵十数字【廖瑜杭州府志碑碣目】
　　汉
　　杨君残碑
　　碑云当刘项之际有杨武者家于兹邦奕世载徳扶而兴汉碑多残阙名字不存独有元年字上缺不可考【汉字原】
　　四皓碑
　　三辅旧事云汉恵帝为四皓作碑于其所隐处此神坐及胙机岂亦当所立邪【东观余论】
　　四皓神位胙机刻石
　　四皓神位胙机刻石四在恵帝陵旁验其字画盖东汉时书【金石録　董逌云神坐西汉所书重画深凿其书甚完】
　　郑三益阙铭
　　郑三益阙铭武帝建元二年自刘聪后屡以建元纪年此铭字画非晋已后人书【金石録】
　　五鳯二年残字
　　此石金髙徳裔修孔庙掘得之太子钓鱼池中石曰五鳯二年鲁三十四年六月四日成西汉石刻者极少此字简质古朴存之以示后人【石墨镌华】
　　阳朔甎字
　　甎字云尉府灵辟阳朔四年正朔始造设己所行字画竒古西汉文字世不多有此字完好可喜【金石録】西汉字见于彛噐者皆是篆文此甎分行作棋局大眼数字略有体与防稽路都尉阙颇相似【洪适续】
　　建平郫县碑
　　建平五年立乾道初始出在永康其石三面髙卑凸防刻随其势即蔡迨刻记所谓范功平磨崖碑也复斋碑目作建平范功平治道碑【汉字原】
　　建平者哀帝之纪年其五年已改为元夀矣此云建平五年者与周公礼殿碑相类殆蜀道未知改元耳此碑却无篆体乃西京之佐书也【续】
　　居摄坟坛刻石二
　　居摄坟坛刻石二其一云上谷府卿坟坛其一云祝其卿坟坛皆居摄二年三月造【金石録】
　　刚卯
　　刚卯长一寸广五分四方当中央从穿作孔以采丝葺其底如冠缨头防刻其上面作両行书文曰正月刚卯既央灵殳四方赤青白黄四色是当帝令祝融以教防龙庻疫刚瘅莫我敢当其一铭曰疾日严卯帝令防化顺尔固伏化兹灵殳既正既直既觚既方庻疫刚瘅莫我敢当【汉书王莽注】
　　贠石铭
　　建徳挍尉王和掘得贠石铭曰律权石重四钧同律度量衡有新氏造参军续咸曰王莽时物也【晋书载记石勒】
　　司徒甄邯墓石
　　张永常开武湖遇古冢有一石铭大司徒甄邯之墓【南史何承天】
　　后汉
　　扈君甎
　　乙甎其文云持节使者北宫卫令扈君千秋之宅建武二十八年五月丙午工李邑作乙甎其文云北宫卫令扈君万秋宅皆篆文【刘昌诗芦浦笔记】
　　蜀郡太守何君阁道碑
　　光武中元二年刻此碑蜀中近出东汉书斯为之首字法方劲古意有余如瞻冠章甫而衣逄掖者使人起敬不暇虽败笔成冢未易窥其藩篱也蜀人以为尊楗阁碑【洪适释】
　　治道记
　　在永康军永平元年【舆地碑目】
　　防稽东郡都尉路君阙铭
　　路君阙铭二其一云会稽东郡都尉路君阙永平八年四月十四日庚申造其一云君故豫州刺史【娄机云豫州刺史路君阙永平八年立】路君不知为何人【金石録】
　　永平甎文
　　四行九字云永平八年七月卄日作【续】
　　开通褒斜道碑
　　永平九年立在兴元府绍兴甲寅帅章徳茂得之于褒斜谷中【汉字原】
　　孝子王立碑
　　安喜县有汉明帝时孝子王立碑【水经注】
　　张賔公妻穿中二柱文
　　张氏穿中记二本张賔公之妻之穴也其间云建初二年则章帝年号字古而拙在防稽都尉路君阙之后眉州李治中云武阳城东彭亡山之巅石阙如屋大执烛视之得题识三所一在门旁为土所蚀仅存其上十许字穿中沙石不坚观者揩摩悉皆漫灭其二在两柱前稍髙故可拓时绍兴丁丑年也【释】
　　汝伯宁甎文
　　六行十八字建初三年作【续】
　　曹叔文甎文
　　八行行四字建初七年作【续】
　　谢君甎
　　元和三年造【芦浦笔记】
　　南武阳功曹阙铭
　　阙铭云南武阳功曹乡啬夫又云以为国三老又云章和元年其他族系名字皆磨灭不可考究墓在今沂州有两阙其一铭元和中立文字尤残缺难读【金石録】
　　章和石记
　　章和二年【金石録】
　　戚伯着碑【集古録作周伯着碑】
　　嘉祐中宿州浚汴得之泥沙中其字画古怪偏旁増减亦有不可辨者世祖建武三年章帝章和元年威宗建和元年献帝建安十二年皆丁亥也碑有太嵗丁亥字当是建武或章和年所刻者【释】
　　司徒袁安碑
　　永元四年【天下碑録】
　　永元十六字
　　在永康军蔡迨刻记云在范功平磨崖之西五十余歩去地数寸复斋碑目作永元六年攻石题【汉字原】
　　南安长王君平乡道碑
　　永元八年立嘉州夹江县泾口磨崖复斋碑目作平乡明亭开道碑【汉字原】
　　王子香庙颂
　　枝江县有陈留王子香庙颂以永元十八年立庙设祠刻石铭徳号曰枝江白虎王君【水经注】
　　雒阳令王稚子二阙
　　雒阳令王稚子二阙【金石録云其一云汉故光灵侍御史河内县令王君稚子阙其一云汉故兖州刺史洛阳令王君稚子之阙】名涣字稚子广汉郪人也和帝元兴元年卒今成都新都县有涣墓此墓前之双石阙也【释】
　　桂阳太守许荆碑
　　许荆字少张和帝时迁桂阳太守在事十二年父老称歌卒于官桂阳人为立庙树碑【后汉循吏】
　　永初甎文
　　永初元年作【汉字原】
　　青衣尉赵孟麟羊窦道碑
　　近嵗始出于眉州赵君孟麟以安帝永初六年穿崖易道故刋石以志其事字画甚拙非何君阁道碑之比嘉州夹江县又有磨崖四百余字云扶风王君遣椽何章修治故书崖以颂之盖和帝永元八年也笔札亦拙又崖石增长字体失真无可取者【释】
　　延年椁字
　　永初七年造【汉字原】
　　永初官文
　　永初七年作眉人掘武阳故城得之【汉字原】
　　谒者景君墓表　碑隂
　　景君任城人以安帝元初元年卒石磨灭可读者才数句碑隂有诸生服义者十五人即立碑之人也其分行布字已井井有法题首七字波势清逸有八分之体【释】
　　景谒者碑隂义士一人曰北海张敏余人皆称弟子【同上】
　　郯令景君阙铭【集古録作景君石椁铭】
　　安帝元初四年立墓有双石阙其一刻此文在济州任城县南【释】
　　嵩山太室神道石阙铭
　　八分书元初五年四月今在登封县中岳庙南百余歩铭八行年月及职官姓名共十三行【金石文字记】
</div>
    <div class="pagination">
<a href="御定佩文斋书画谱_page352.html">上一页</a><span>...</span><a href="御定佩文斋书画谱_page348.html">348</a><a href="御定佩文斋书画谱_page349.html">349</a><a href="御定佩文斋书画谱_page350.html">350</a><a href="御定佩文斋书画谱_page351.html">351</a><a href="御定佩文斋书画谱_page352.html">352</a><span class="current-page">353</span><a href="御定佩文斋书画谱_page354.html">354</a><a href="御定佩文斋书画谱_page355.html">355</a><a href="御定佩文斋书画谱_page356.html">356</a><a href="御定佩文斋书画谱_page357.html">357</a><a href="御定佩文斋书画谱_page358.html">358</a><span>...</span><a href="御定佩文斋书画谱_page354.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
