<!DOCTYPE html>
<html>
<head>
    <meta charset="UTF-8">
    <title>六艺之一录 - 第 61 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 61 页/共 664 页</h1>
    <div class="content">　　章云而上有阙文施云郑本师下有弓矢孔左骖字今本磨防□説文古炽字相类夺下薛本有字阙音肝郑作防音吁□薛作尖郑作矢恐是小大二字钟鼎欵识多此类
　　右第七鼓薛氏杨氏次居一郑氏次居九【猎碣考异】潘云今剥落仅存十有四字皆不成文
　　文十行行七字末行三字成文作重文者三阙四十二【周秦刻石释音】　按施氏以尖为小大二字小大具来即鲁颂无小无大从公于迈之义郑作矢固非薛作尖尤谬

　　章云防郑作剂郑作荐□薛作奔郑云即若字古诺字也□施云説文与仿同薛作放音非也宿二本下未有止字此本作之
　　右第八鼔薛氏杨氏次居六郑氏次居七【猎碣考异】施云此鼓最磨防仅存十三字不复成文潘云予家旧藏本止有字存今并剥落矣
　　文五行行五字作重文者一阙多不成文【周秦刻石释音】

　　章云衟上阙一字喜薛作嘉施云説文喜字如此写大意言水既疏导民可树艺地可井界天子之心为之安宁喜树二字未必连属也

　　施云宿本丙申下二字尚可辨

　　章云申重也敕戒也按文驾上阙一字

　　施云防五到反马怒也扯説文识字与此相类章云郑音遫扯郭氏云子一反摘郑氏云疑即挞字潘云有重文

　　郭云籀文翰从飞□恐是籀文霾字郑云即沴字周今省作周施云説文害字
　　右第九鼔薛氏尚功杨氏用脩居二郑氏康成居十【猎碣考异】
　　施云上下皆磨防不成文章云言除道潘云可读者惟七句凡五十二字
　　文十五行行五字末行四字成文作重文者七阙二十一【周秦刻石释音】

　　王云吴通作虞郑云汧水出于吴山故口于汧而狩于吴也施云其説恐未然亦作隣潘云按二説王为优

　　□薛作敕郑作朝奄郑云见盄和钟通作掩伏薛作戊郑作仗

　　郑云□即嵒字章云或作毕字碑已磨防□薛作献郑作狩□薛作髙章云按碧落碑髙字同此郑云□作享□薛作埶章云説文埶与艺同亦作社潘云宁或作厉

　　章云籀文囿作□见説文潘云或作田字古文苑本麀鹿下有麌麌二字□郑云即畦字见敦厖敦潘云有重文
　　右第十鼔薛氏杨氏次居十郑氏次居六【猎碣考异】潘云今仅存二十三字
　　文十行行八字末行二字成文作重文者五阙三十五【周秦刻石释音】　按□□□□疑是勿翦勿伐四字盄和钟文□多二画与此微不同伐字则薛本所书最显也
　　按石鼔籀文虽与大篆小异然离钟鼎欵识未逺其为三代之物信矣而诸家或疑之马子卿至谓宇文周所刻诚伧父之言也十鼓向阙其一皇祐间始得之欧阳永叔见之最早文存四百六十五字尔薛尚功则云嵗月深逺缺蚀殆尽今欵识所载乃得之前人刻石者方之永叔仅多二字胡世将资古録云所见者先世藏本在集古之前仅益九字至潘惬山作音训时止存三百八十有六字而已杨用修谓从李賔之所得唐人拓本多至七百有二字又言及见东坡之本人多惑焉愚考第三鼓潘氏音训有防众既简句古文苑脱防字有众字用脩不取易以六师二字第四鼓潘本有四马其写六辔□骜句骜上脱一字古文苑本骜作重文用修亦不取更以六辔沃若第五鼓霝雨上古文苑有凄凄二字薛氏施氏本则有天字用修亦不取増我来自东四字夫车攻狩于东故云驾言徂东东有甫草若岐阳在镐京之西岂得云我来自东乎至于第六鼓因民间洼以为臼其上漫漶以诸鼓騐之毎行多者七字少者六字此鼔行仅四字上皆缺二三字用修毎行增一字强之成文又如第七鼓用修増益徒御啴啴防同有绎或羣或友悉率左右以燕天子咸与小雅同文尤可异者鼓有□文郭氏云恐是防字古老反大白泽也用修遂以恶兽白泽入正文中其亦欺人甚矣攷賔之石鼓歌中云家藏旧本出梨枣楮墨轻虚不盈握拾残补缺能防何以一涓埃禆海岳夫以欧阳薛胡诸家所见止四百余字若賔之本有七百余字拾残补缺亦已多矣賔之不为是言也子瞻之诗曰韩公好古生已迟我今况又百年后强寻偏旁推防画时得一二遗八九糢糊半已似瘢胝诘曲犹能辨跟肘子由和之有云形骸偃蹇任苔藓文字皴剥因风字形漫汗随石缺苍蛇生角龙折股夫用修之本既得自賔之传自子瞻是子瞻克见其全子由亦得纵观子瞻子由又不为是言也杜子美诗有曰陈仓石鼓乆已讹韦苏州诗有曰风缺譌苔藓而韩吏部歌曰公从何处得纸本毫髪尽备无差讹又曰年深岂免有缺画则石鼓在唐时已无全文故吏部见张生之纸本以为难得也吴立夫诗亦云岐右石鼓天下观骆驼载归石尽烂夫以唐宋元人未见其全者用修独得见之此陆文亦不敢信由石鼓而推之用修他所攷证吾亦不能已于疑无惑乎陈晦伯有正杨一编矣
　　以上俱日下旧闻
　　石鼓文【广川书跋本】
　　【我字下同】车既工【通攻】马既同车既好马既【郑音寳郭云恐是籀文騊字】君子【古文员字】邋邋【良涉反通作猎】员斿麀鹿速速君子之求□□□【薛作首郑作酋郭云恐当作卤】弓【薛作及】弓【赵本有此】兹防【古以字】寺【诸家皆作时】敺其特【薛郑皆作孙字】其来趩趩【丑亦反】【许建反一本重此】□□【音义未详石本有重文】即防【今作敔与禁御之御同】即时麀鹿趍趍【陈知反薛作】其来□【薛作首郑云亦作逌】既【施本无此字】其朴其来防防【赵本有此二字】射【一本作□音敔御同】其蜀
　　右一【薛作辛文郑作丙文】
　　汧殹【古也字又郭云读如系语助也】沔沔【郑叶作绵籀作泛】防【郭云读如蒸】【籀文皮字借作被音】淖渊□【郑音鰋】鲤处【郑叶作居】之君子【籀文之鱼从寸】之澫澫【郑云即漫字防万通作曼】又【通有】【所加反今作鲨】其斿【今作游】【薛作散郑作□相関反】帛【古文泊字下同】鱼【音洛薛作鱳】其【郑云亦作读与俎豆之俎同】氐鲜黄帛其鱄【卑连反郑作鲋】又鱄又【郑云即鲐音白】其【乞及反郑本作豆】孔□羉【谟官反籀文脔字】之【丑若反】【籀文洋字】【郑作慱即遄字】其鱼隹【通维下同】可【通何下同】佳鱮佳鲤可防防【符霄反】之佳杨及
　　右二【薛作戊文郑作甲文】
　　田车既安鋚【郭云大么反音条】勒駻駻【一作马】□众【一作从】既简左骖旛旛右骖騝騝【渠季反】防以隮于邍【古原字】防戈世【郑作薛作籀文今作陆又赵本作止射】宫车其写【读如卸】秀弓寺【时】射麋豕孔庶麀鹿雉兎其□又【作有】防【郑云今作绅】其□□【郑云奔或作走】大【郑本有字在大字上古直字也】□出各亚【施云汗简作亚古孝经作恶】□□□【薛作畀字郑疑思字郭云恐是防字古老切大白泽也】□执而勿射□防防【郎击切郑云与轹同】君子乃【石本作逌薛作乃郭郑云逌今作攸】乐
　　右三【薛作丙文郑作丁文】
　　□□銮车□【石本作□説文作□呼骨反薛作防字郑云拜字】敕真【郑云即填亦作镇】□□弓孔硕彤矢□□□【诸本作四】马其写六辔骜骜【郑云五到反读若遇诸家并阙一字无重文】【诸家作徒】【郑作驭】孔廓【薛作廓】□【古宣字】抟抟【郑云即□字】车载□【籀文道字】□徒如章邍湿【通作隰】隂阳【七走反即趣字】六马射之【籀文族字郑云借作镞字】【今作徐】如虎兽麀【诸本作鹿】如□□□多贤迧【郑云今作狥】禽兔【薛作鹿一作防】允异
　　右四【薛作丁文郑作戊文言防命诸臣】
　　□□□天【一本无此天字有溇溇二字】霝雨□【今省作流】迄涌盄【止遥反一作盈】防【郑云今作潗私列反】渫【郑作滋郭云湿】君子即【渉】□□汧殹【也】洎洎凄凄□□舫舟卤【薛作恁或作由】防【郑云即归字或作】□□自□【薛郭作廓郑籀文作鄠】徒汤汤佳【通维】舟防□或隂或阳极【其輙反郑云即楫字薛作枝】防户【一本无此】□于水一方勿□□止其奔其敔【郑云今作御】□□其□【古文事字】
　　右五【薛作壬文郑作辛文言渔狩而归】
　　□猷乍【籀文通作】邍乍□□【即导字】遄我□【郑作治字】□除帅【被】【音序郭作阪】□萛【薛作□音莽郭云恐是防居蚪反郑本作算今省作莫】为卅【石本作卋施卅三十也苏合反非世字也】里□微□【薛作□郑云未详音义】□【一本无此重文】逌【薛作乃郑云逌作攸】□【薛作罟郑云亦作罔】□□【古字】柞棫其□防【读作皓方老反薛作格字】□□【薛作庸郑云未详音义】鸣□亚箬【薛郭作籀文若字郑作箬】其□【薛作华郑云亦】□为所斿【薛作忧郑云今作防】□篮【郭作云籀文盩字今省】□防□【树】□□【薛郑音合郑云疑即畣字音响又模本下有孙字非】
　　右六【薛作庚文郑作乙文言除道】
　　□□□□而师□□□□□□□□□弓矢孔【郑本有此三字】左骖【此字郑本有】□□滔滔是□【説文古炽字与此相类】□□□□不具夺【薛本有字阙音】□□□后具肝【薛作肝郑作旴音吁】来□□□其写矢【石本作灾薛作尖郑作矢】具□□□来乐天子【施云郑本子下有来字】□□□嗣王始古我□□来
　　右七【薛作甲文郑作壬文】
　　【被】走防防【郑音剂】马【郑云今省作荐】晢若【石本作□薛作奔郑云即若字古诺字从此】【施云説文兴微同薛作放音非也】雉立其一之【施云宿二本下皆有止字按此本作之字】
　　右八【薛作已文郑作庚文】
　　施云此鼓最磨防仅存十三字不复成文
　　水□□【导】既平既止喜【薛作嘉】树【则】里天子永寜日隹【维】丙申□□其用□马既申敕肃肃【施本作康康】□驾左骖防防【五到反】□□【郑音遫】扯【子一反郑云疑即挞字】□女【通汝】不□□【郭云籀文翰从飞郑音同】□【薛作雾郭云恐是籀文霾字】公谓天余及如周【石本作□施云害字郑云今省作周】不余及
　　右九【薛作乙文郑作癸文言除道】
　　吴【通作虞】人【亦作怜】□【即亟字】朝【石本作勒薛作敕字郑云即朝字】夕敬□载【即西字】载北勿奄勿伏【薛作戊字郑作仗字】□【郑云即嵒字或云即毕字】而出□献【薛作献字郑作狩字】用□□□□□□大祝□□□□【薛作髙字郑云今作享】□□埶【薛作执説文埶与艺同郑云亦作社】寍【寜同】逢□孔□【籀文囿字】麀鹿【旧本鹿字在上】麌麌□其□麀鹿□□【郑云即畦字】天【别本作大】□□□□□求又□□□□□□是□□
　　右十【薛作癸文郑作已文】
　　石鼓文【金薤琳琅本】
　　□□□□而师□□□□□□□□□□□□庶左□□□□滔滔是炽□□□□不具夺□□□□□肝来□□□□□□具□□□□乐天子□□□嗣□□□□□□来□□□□□
　　右一文十行行七字重文者一共阙五十二字
　　我水既□我道既平我□既止嘉树则里天子永寜日维丙申□□□□我其用道我马既陈敕□康康驾彼□□左骖防防□□遫遫扯□□女不□□□翰霾□□我公谓天子余及如□□□害不余及
　　右二文十五行行五字末行四字重文者六共阙二十一字
　　田车既安鋚勒馯馯□从既简左骖旛旛右骖騝騝我以隮于原我□戎止射宫车其写秀弓寺射麋豕孔庶麀鹿雉兎其原有绅其□奔大□出各亚□□畀□执而勿射多庶防防君子攸乐【鋚音条防与轹同】
　　右三文十行行七字末行六字重文者四共阙七字
　　□□銮车华敕真真□弓孔硕彤矢四马其写六辔骜骜徒驭孔庶廓宣抟抟首车载道徒如章原湿隂六马射止族族□如虎兽鹿如□□多贤禽□□我兎允异【真音填同徐】
　　右四文十行行六字末行五字重文者五共阙八字
　　汧也沔丞彼淖渊鲤处之君子□渔之濿又鲨其斿帛鱼其蕴氐鲜黄白其鯾又又其孔庶繇之其鱼维何维鱮维鲤何以防之维杨及栁【初于反音洛鱄音敷音绵丑若反音污音甫】
　　右五文九行行七字末行五字重文者四共阙一字

　　右六文五行行五字阙不成文
　　□猷作原作□导遄我治□除帅彼□莽为世里□微□□乃罟□栗柞棫其□槃格庸庸鸣□亚若其华□为所斿夏□盩导防树□合【模本下有孙字非　音序世读若三十□阙音】
　　右七文十一行行五字末行二字重文者二共阙十一字
　　我车既工我马既同我车既好我马既阜君子员员猎猎员斿麀鹿速速君子之求□□□弓弓兹以时我敺其特其来趩趩即我即时麀鹿其来大有我敺其朴其来射其蜀【工攻通□音调趩同彳音宪音黄音委】
　　右八文十一行行六字重文者九共阙二字
　　□□□天零雨雱流迄□□渫滋君子□即渉马□流□也洎洎□□□□□□□□□自廓徒□□维舟以道或隂或阳揖深以□□□于水一方□□□□其奔□□□□□事
　　右九文十一行行六字共阙三十一字
　　吴人怜丞□□□载西载北□□□□而□□□用□□□□□□大祝享□□□□执寜逄中囿孔□麀□□□□□疃疃大□□□□□求又□□□□□□是□□
　　右十文十行行八字末行二字共阙三十九字








　　六艺之一録卷二十六
<子部,艺术类,书画之属,六艺之一录>
　　钦定四库全书
　　六艺之一録卷二十七　　　　钱唐倪涛撰
　　石刻文字三
　　石鼓　　赋　诗
　　周伯温石鼓赋　予尝考古石刻而岐阳石鼓为第一毎读韦韩苏三君子之歌心益竒之访诸士大夫具在京师欲徃一观而无由也皇上践祚之始年有诏置石鼓太学遂列于宣圣庙之两塾尊之也明年改元皇庆余列国子生抚玩之获偿所愿夫以三代遗物置庠序中盛典也韩诗有云圣恩若许留太学诸生讲觧得切磋葢欲而不得故兾之于乎韩公不得见于昔时而吾軰得见于今日何幸如之輙为赋曰周有石鼓今在辟雍列桥门而甲乙相辉映于西东纷质理之泐蚀伟形制之穹崇有文秩秩有词沨沨法皇颉之妙画续小雅之变风蔚兮九天之仪凤蜿兮六合之神龙欣兽鱼之物庶嘉车马之攻同歴歴兮璚株森竦于元圃依依兮神云隠见于苍穹嗟追琢之浑厚或制作于天工于赫宣王振頽纲四国既遂百职既张睠兹农暇载饰戎行踵武前人搜于岐阳史籀才艺当时俊良播于声诗勒之琳琅其形之不一者因朴质之自然其数尽于十者考治极而功彰当战国暴秦而韬晦者抑贞介逺其污辱歴两汉六朝而不冺没者必神物为之防防嵗纪茫茫显于李唐韦韩歌之霭其有芳迄宋宣和斯迁于梁金人袭没遂归朔方维天子之龙飞文运之日昌诞防徳音辇登上庠文石重借周轩四旁六经彛训因时表章大比旷典因时举扬遐迩纵观陈迹复彰嗟夫九州之鼎已沉沦而不可得岣嵝之石又漫防而不复有维斯文为至寳实终古之罕偶惜捃摭之有遗不见称于鲁叟何人之蚩蚩洼一为臼幸而文存庸诏永乆后乎此者岂无祖龙之颂功茂陵之封禅亦皆埋仆于榛莽虽万一之或传适足以着其君之无取然则石鼓之周流于世者天非徒夀之葢以寄古文于不朽也乃作诗曰刻石鼔兮周贤王辇之学兮自我皇纷胄子兮乐未央日咏歌兮扬扬维大道兮无疆齐地乆兮天长维斯鼓兮作配勿壊兮勿伤保亿龄兮于耿光【铁网珊瑚】
　　李丙奎石鼓赋　伟周宣之中兴镌石鼓而勒成烦鬼神之守防复遇元和之太平遡所来之何从实韩门之张生愚尝玩其辞考其义义虽宻而辞严与车攻而同意惟字体之瑰竒非科斗而非所恨者雨淋日炙之既乆而其中可辨如防之非我仅百中之一二其幸存而未冺宜退之之铺张以炫耀于当世谓删诗为西行之迹使至寳为道旁之弃言有大而实夸遂有来以欧阳子之议安知弃之者非三百篇之删诗又安知为之者非出于后来之好事【文翰类选】罗曽石鼓赋　岐山石鼓或谓周成王时故物又或以为宣王后来北方学者乃有以为宇文周所作者葢未有可考也观其文徃徃与车攻吉日之诗相表里故知其为宣王作无疑读昌黎石鼓之歌诵坡公岐山之咏遂依托为之赋其辞曰子盍观乎鳯翔八观之一乎岐苍苍西周故彊昔人伊谁内修外攘予尝访遗踪于岐下得故物于榛荒曰莓龙剥落雨墨淋漓者秦峄山之碑乎细筋入骨玉树交柯者汉原广之彛乎章残字缺读不能句快剑斫防生蛟鼍非秦人诅楚人之辞乎葢欧阳不能语其妙而子云不能识其竒也于是摩挲徙倚沉吟乆之然后喟然叹曰我马既同者车攻之徂东也其鱼鲂鲤者吉日之宴语也彼顽然者不可扣之鸣兮吾知其为宣王之石鼔也方其明堂受朝岐邑讲搜万里无尘四海一秋天戈麾日凝云不流勒骏功于石鼓将永镇于岐周异铜仙之可移空囘首于万牛嗟惟此石俛仰千秋横竒寳于道侧微慱雅其谁顾或龙腾而水跃或鸾下而鳯翥虽字体不可知其谁之笔兮意作诵必当时之吉甫曽编诗之不见收兮亦何恨无人乎李杜于是慨然授笔磨苍崖之壁泚秋空之露取昌黎慨叹之言而作石鼓之赋
　　韦应物石鼓歌周宣大猎兮岐之阳刻石表功兮炜煌煌石如鼓形数止十风雨缺讹苔藓今人濡纸脱其文既击既扫白黒分忽开满卷不可识惊潜动植走云云飞喘委蛇相纠错乃是宣王之臣史籀作一书遗此天地间精意长存世溟漠秦家祖龙还刻石碣石之罘李斯迹世人法古犹好传持来比此殊悬隔【韦苏州集】
　　韩愈石鼔歌张生手持石鼓文劝我试作石鼓歌少陵无人谪仙死才薄将奈石鼓何周纲凌迟四海沸宣王奋起挥天戈大开明堂受朝贺诸侯剑佩鸣相磨搜于岐阳逞雄俊万里禽兽皆遮罗镌功勒成告万世凿石作鼓隓嵯峨从臣才艺咸第一简选篆刻留山阿雨淋日炙野火烧鬼物守防烦防诃公从何处得纸本毫髪尽备无差讹辞严义宻读难晓字体不类隶与科年深岂免有缺划快剑斫防生蛟鼍鸾翔凤翥众仙下珊瑚碧树交枝柯金绳铁索鎻钮壮古鼎跃水龙腾梭陋儒编诗不收入二雅褊迫无委蛇孔子西行不到秦掎摭星宿遗羲娥嗟予好古生苦晚对此涕泪双滂沱忆昔初防愽士徴其年始改称元和故人从军在右辅为我量度掘臼科擢冠沐浴告祭酒如此至寳存岂多氊包席褁可立致十鼓祗载数骆驼荐诸太庙比郜鼎光价岂止百倍过圣恩若许留太学诸生讲觧得切磋观经鸿都尚填咽坐见举国来奔波剜苔剔藓露节角安置妥贴平不颇大厦深檐与葢覆经歴乆逺期无他中朝大官老于事讵肯感激徒媕娿牧童敲火牛砺角谁复着手为摩娑日销月铄就埋没六年西顾空吟哦羲之俗书趁姿媚数纸尚可博白鵞继周八代征战罢无人收拾理则那方今太平日无事柄用儒术崇丘轲安能以此上论列愿借辨口如悬河石鼓之歌止于此于乎吾意其蹉跎【昌黎集】
　　苏轼石鼓歌　冬十二月嵗辛丑我初从政见鲁叟旧闻石鼓今见之文字郁律蛟龙走细观初以指画肚欲读嗟如钳在口韩公好古生已迟我今况又百年后强寻偏旁推防画时得一二遗八九我车既攻马亦同其鱼维鱮贯之栁古器纵横犹识鼎众星错落仅名斗糢糊半已似瘢胝诘曲犹能辨跟肘娟娟缺月隠云雾濯濯嘉禾秀稂莠漂流百战偶然存独立千载谁与友上追轩颉相唯诺下揖氷斯同鷇防忆昔周宣歌鸿雁当时史籀变科斗厌乱人方思圣贤中兴天为生耆耉东征徐方阚虓虎北伐犬戎随指嗾象胥杂遝贡狼鹿方召聨翩赐圭卣遂因鼙鼓思将帅岂为考击烦蒙瞍何人作颂比崧高万古斯文齐岣嵝勲劳至大不矜伐文武未逺犹忠厚欲寻年代无甲乙岂有文字记谁某自从周衰更七国竟使秦人有九有扫除诗书诵法律投弃爼豆陈鞭扭当年何人佐祖龙上蔡公子牵黄狗登山刻石颂功烈来者无继前无偶皆云皇帝廵四国烹防强秦救黔首六经既已委灰尘此鼓亦应随撃掊传闻九鼎沦泗上欲使万夫沉水取暴君纵欲穷人力神物义不汚秦垢是时石鼓何处避无乃天工令鬼守兴亡百变物自闲富贵一朝名不朽细思物理坐叹息人生安得如汝夀【东坡居士集】
　　苏辙石鼓歌　岐山之阳石为鼓叩之不鸣悬无虡以为无用百无直以为有用万物祖置身无用有用间自托周宣谁敢侮宣王没后坟垅平秦野苍茫不知处周人旧物惟存此文武遗民尽囚虏鼎钟无在铸戈防宫殿已倒生禾黍厉宣子孙窜四方昭穆错乱不存谱时有过客悲先王绸缪牖户彻桑土思宣不见幸鼓存由鼓求宣近为愈彼皆有用世所好天地能生不能主君看项籍猛如狼身死未冷割为脯马童杨喜岂不仁待汝封侯非怨汝何况外物固已轻毛擒翡翠尾执麈惟有苍石于此时独以无用不见数形骸偃蹇任苔藓文字皴剥困风遭乱既以无用全有用还为太平取古人不见见遗物如见方召与申甫文非科斗可穷诘简编不载无训诂字形漫汗随石缺苍蛇生角龙折股亦如老人遭暴横頥下髭脱口齿龉形虽不具意可知有云杨栁贯鲂鱮鲂鱮岂厌居溪谷自投网罟入君俎栁条柔弱长百尺挽之不断细如缕以栁贯鱼鱼不伤贯不伤鱼鱼乐死登之庙中鬼神格锡汝丰年多稌黍宣王用兵征四国北摧犬戎南服楚将帅用命士卒驩死生不顾阚虓虎问之何术能使然抚之如子敬如父弱栁贯鱼鱼弗违仁人在上民不怒请看石鼓非徒然长笑泰山刻秦语【栾城集】
　　梅尧臣雷逸老仿石鼔文见遗因呈祭酒吴公作石鼓作自周宣王宣王发愤搜岐阳我车我马攻既良射夫其同弓矢张舫舟又渔缚鱮鲂何以贯之维栁杨从官执笔言成章书在鼓腰镌刻藏歴秦汉魏下及唐无人着眼来形相村童戏坐老死丧世复一世如鸟翔惟阅元和韩侍郎始得纸本歌且详欲以氊衣归上庠天官媕阿駞肯将传至我朝一鼔亡九鼔缺剥文失行近人偶见安碓牀云鼔作臼刳中央心喜遗篆犹在旁以臼易臼庸何伤以石补空恐舂粱神物防合居一方雷氏有子胡而长日模月仿志莫强聚完辨舛经星霜四百六十飞鳯凰书成大轴緑锦装偏斜曲直筋骨藏携之谒我巧趋跄我无别识心徬徨虽与乃父非故乡少与乃父同杯觞老向太学鬓已苍乐子好古亲缣缃谁能千载师史仓勤此冷淡何肝肠而今祭酒禆圣皇五经新石立两廊我欲効韩非痴狂载致出闗无所幛至寳宜列孔子堂固胜朽版堆屋墙然须雷生徃度量登车褁防令相当诚非急务烦纪纲太平得有朝廷光山水大字辇已尝于此岂不同粃糠海隅异兽乗舟航连日道路费刍粮又与兹器殊柔刚感慨作诗聊激昂愿因谏疏投皂囊夜观奎璧正吐芒天有河鼔亦焜煌持此负鼎干成汤【宛陵集】
　　张耒瓦器易石鼔文歌　周纲既季宣王作提剑挥呵天地廓朝来吉日差我马夜覩云汉忧民瘼桓桓方召执弓钺荡荡申韩赐圭爵北驱猃狁走豺狼南伐徐夷斩鲸鳄明堂车马走争光清庙笙镛户载乐岐阳大猎纪功成十鼓岩岩万夫凿千年兵火变朝市后世纸笔传防漠迹荒事逺贵者寡晴风霜月多摧剥君诚嗜古更过我易以瓦器尤奇卓满盘苍玉列我前制古形奇异雕琢羲皇已亡巧伪起采椽土木消纯朴何为获此上古器经歴万世遭搜掠寥寥墨翟骨已朽尚有遗风传隐约又疑晏子矫齐俗陶土团泥从俭薄或云古者宗庙器斥弃金玉先诚确是时此物叅鼎俎蒉桴土鼔诚为乐呜呼二物信奇絶赖有吾徒与提握不然乌瓦与荒碑坐见尘埃就零落【宛丘集】
　　洪适石鼔诗　天作高山太王荒鸑鷟一鸣周翦商郏鄏卜年大搜讲诸侯敛袵尊天王六月中兴绳祖武薄伐太原恢境土石崖可凿诗可镌千载神光薄西浒槖驼挽入大梁都壁水湛湛河出图中间两鼔备章句日维丙申不糢糊左骖秀弓射麋豕有鲂有君子渔光和石经屹相望诅楚登峄非吾徒辛壬癸甲雁分翅桥门观者堵墙如星沈东壁干戈起首下足上天倒置景钟糜碎九鼎飞王迹皇风吁扫地谁与扛石徙幽燕兵车乱载包无氊敲火砺角小小尔为础为砧多歴年宣和殿中图复古冠以车攻次十鼓韩诗欧防尽兼收云章剖判定鱼鲁先君辛苦朔方归文犀拱璧弃弗携一编十袭自鐍秘更有司马鳯翔碑我生不辰今已老岐阳三雍身不到匆匆北使接淅行在耶亡耶问无报整齐篆籀饰牙籖简撮篇咏劳穷探致主有心歌小雅汗顔无术下登三【盘洲集】
　　张养浩石鼓诗　粤自鸿剖元秘天祚有熊炎帝继侯刚覃思神与凝摹收三千之书契苍姬一变史籀出鲸攫鼇吐鳯鸾捩嬴秦自帝不古师遂使奸斯愚叔世当时玉筯天下独尔后争奇古文弃末流诸子相祖述刓朴遗淳趁姿媚我尝慨此愧疎浅一髪空危万钧系朅来庠序覩石鼓玉立俨然三代器细思伊始将安庸或谓宣王章猎事且疑且信邈难诘日月羣隂欲食既半为雷电下取将仅余二百七十二贞坚不堕刼火灰苍古犹含太初气世间钟鼎瓦砾如只辞千金未为贵昌黎作歌恨才薄坡老来观惜时异区区流转又防朝终不能忘见天意若令好事堪把玩攘窃空穷万计平生漫有博物名迫视不能详一字沈吟独立西风前乔木荒烟日西坠【归田类藁】
　　揭徯斯石鼓诗　孔庙頽墙下周宣石鼓眠苔分敲火迹雨洗篆蜗涎野老偷为臼居人打卖钱有形终易尽流落漫堪怜【秋宜集】
</div>
    <div class="pagination">
<a href="六艺之一录_page60.html">上一页</a><span>...</span><a href="六艺之一录_page56.html">56</a><a href="六艺之一录_page57.html">57</a><a href="六艺之一录_page58.html">58</a><a href="六艺之一录_page59.html">59</a><a href="六艺之一录_page60.html">60</a><span class="current-page">61</span><a href="六艺之一录_page62.html">62</a><a href="六艺之一录_page63.html">63</a><a href="六艺之一录_page64.html">64</a><a href="六艺之一录_page65.html">65</a><a href="六艺之一录_page66.html">66</a><span>...</span><a href="六艺之一录_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
