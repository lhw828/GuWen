<!DOCTYPE html>
<html>
<head>
    <meta charset="UTF-8">
    <title>六艺之一录 - 第 443 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 443 页/共 664 页</h1>
    <div class="content">　　窦臮述书赋评见一百四十一卷
　　注云今见正书带名一纸一十二行
　　文帝
　　文皇帝讳昭字子上景帝母弟也魏相国封晋公进爵为王谥曰文武帝受禅追尊文皇帝
　　窦臮述书赋评见一百四十一卷
　　注云今见正书具姓名两纸共一十二行
　　武帝
　　武皇帝司马氏讳炎字安世文帝长子也防始元年冬受襌庙号世祖
　　晋武帝司马氏讳炎字安世文帝之子也司马氏执魏国威柄凢三世矣至武帝时神器始归之独江左有呉皓者擅五十九年之业一旦用王濬垂手而得故天下始一于晋夫可谓继志述事之主然以忧勤得之以佚乐弃之其后东西分裂而为两晋后世论优劣咸自武帝始喜作字于草书尤工落笔雄健挟英勇之气毅然为一代祖岂龊龊戯弄笔墨之末以取胜者惜乎不克终誉而信贾充之谋舍卫瓘之忠不为经逺计以贻翼子故为有识者之所痛恨也今御府所藏草书二我师帖善消息帖【宣和书谱】
　　昨日阁下见晋武帝书甚有英伟气乃知唐太宗书时有似之【东坡集】
　　武帝书纸糜溃而墨色如新有墨处不破吁岂临学所能欲令人弃笔砚也古人得此等书临学安得不臻妙境独写唐人笔札意格尫弱岂有胜理其气象有若太古之人自然滈野之质张长史怀素岂能臻其藩篱耶昔归公防赵令畤家古帖得之矣欲尽举一奁书易一二帖恐未许也今日已嬾开箧但磨墨终日追想一二字以自慰也【寳晋英光集】
　　晋武帝我师帖真迹宣和秘府官本今在震泽王氏笔势雄健高古絶伦当为帝王书法之冠冕此无上妙品也【清河书画舫】
　　元帝
　　元皇帝讳睿字景文宣帝曾孙琅邪恭王觐之子也嗣位琅邪王后镇建业太兴元年三月即皇帝位庙号中宗
　　庾肩吾书品列下之上论见一百三十八卷
　　窦臮述书赋评见一百四十一卷
　　注云今见濳润正书具姓名一纸七行兼杂批约有十处
　　成帝
　　成皇帝讳衍字世根明帝长子也庙号显宗
　　窦臮述书赋评见一百四十一卷
　　注云今见草批谢草张澄启七行
　　康帝
　　康皇帝讳岳字世同成帝母弟也
　　窦臮述书赋评见一百四十一卷
　　注云今见行书批刘讷启四纸共七行
　　哀帝
　　哀皇帝讳丕字千龄成帝长子
　　淳化法帖有哀帝行书四行
　　简文帝
　　简文皇帝讳昱字道万元帝少子
　　淳化法帖有简文帝行书六行
　　孝武帝
　　孝武皇帝讳曜字昌明简文帝第三子也
　　窦臮述书赋评见一百四十一卷
　　注云今见行书一纸又两帖等杂批六处共有二十一行
　　武元杨皇后
　　武元杨皇后讳字琼芝农华隂人也少聪慧善书
　　安僖王皇后
　　安僖王皇后讳神爱琅邪临沂人也父献之
　　献之尚新安愍公主无子唯一女后立为安僖皇后后亦善书【书防】
　　齐献王攸
　　齐献王攸字大猷小字桃符文帝子也爱经籍能属文善尺牍为世所楷咸宁二年为司空侍中太傅晋齐王攸善草行书【羊欣撰録】
　　晋齐王攸书京洛以为楷法【王僧虔论书】
　　齐献王攸字大猷武帝母弟善尺牍尤能行草书兰芳玉洁竒而且古才望出武帝右武帝用荀朂言出都督青州上道愤怒呕血咸宁四年卒行草入能【书防】窦臮述书赋评见一百四十一卷
　　注云今见正书带名凡四纸
　　武陵威王晞
　　武陵威王晞字道叔元帝子也出继武陵王喆后太兴元年受封穆帝即位转征东大将军
　　窦臮述书赋评见一百四十一卷
　　注云今见具姓名正书一纸三行
　　防稽文孝王道子
　　会稽文孝王道子字道子简文帝子孝武帝母弟也出后琅邪孝王少以清谈为谢安所称后拜侍中太傅
　　窦臮述书赋评见一百四十一卷
　　汪云今见具姓名行书一纸凡七行
　　伪汉刘聪
　　刘聪字元明元海第四子也防而聪悟好学工草善属文伪谥昭武皇帝庙号烈宗【晋书载记】
　　伪赵刘曜
　　刘曜字永明元海之族子也善属文工草【晋书载记】
　　宋
　　武帝
　　髙祖武皇帝讳字德舆小字寄奴彭城县绥舆里人姓刘氏楚元王交之二十一世孙也永初元年夏六月即位
　　帝书素拙穆之曰公但纵笔为大字一字径尺无嫌大既足有所包其势亦伟帝从之一纸不过六七字便满【宋书刘穆之传】
　　窦臮述书赋评见百四十一卷
　　注云今见带名批刘穆之啓两纸共六行
　　文帝
　　太祖文皇帝讳义隆小字车儿武帝第三子也年十四博渉经史善隶书
　　宋文帝书自谓不减王子敬时议者云天然胜羊欣功夫不及也【王僧防论书】
　　宋文帝姓刘讳义隆彭城人武帝第三子善书次及行草规模大令自谓不减于师虽庶几徳音引领长望尚辽逺矣然才位发挥亦可谓倬彼云汉为章于天时论以为天然胜羊欣工夫恨少是亦天然可尚道心惟防探索幽逺若泠泠水行有岩石间真声帝书入妙行草入能【书防】
　　庾肩吾书品列中之下论见一百三十八卷
　　李嗣真后书品列中下品论见一百三十八卷窦臮述书赋评见一百四十一卷
　　注云今见带名正行书两帖共七行杂批五处共二十行
　　孝武帝
　　世祖孝武皇帝讳骏字休龙小字道人【宋史作道民】文帝第三子也少机頴读书七行俱下才藻甚美长于骑射
　　窦臮述书赋评见一百四十一卷
　　注云今见带名正书啓十行又行书都四纸共十三行
　　明帝
　　太宗明皇帝讳彧字景休小字荣期文帝第十一子也帝好读书爱文义
　　虞龢论书表云陛下爰凝睿思淹留草法拟效渐妍赏析弥妙字之美恶书之真伪剖判体趣穷防入神【法书要録】
　　窦臮述书赋评见一百四十一卷
　　注云今见带名行书四纸并批杂啓等共八行也
　　南平穆王铄
　　南平穆王铄字休文帝第四子也少好学有文才未弱冠拟古三十余首时人以为迹亚陆机进司空赠司徒
　　窦臮述书赋评见一百四十一卷
　　注云今见带名启正书两行
　　海陵王休茂
　　海陵王休茂文帝第十四子也为雍州刺史
　　窦臮述书赋评见一百四十一卷
　　注云今见正书带名启四行姚懐珍押尾
　　齐
　　太祖
　　太祖髙皇帝讳道成字绍伯小字闘将姓萧氏兰陵郡人髙祖整过江居晋陵武进县之东城里侨置本土加以南名为南兰陵人建元元年夏四月甲午即位帝博学善属文工草隶书奕棋第二品虽经夷险不废素业
　　齐髙帝姓萧氏讳道成善草书笃好不已祖述子敬稍乏风骨尝与王僧虔赌书书毕曰谁为第一对曰臣书臣中第一陛下书帝中第一帝笑曰卿可谓善自谋矣然太祖与简穆赌书亦犹鸡之搏狸稍不自知量力也年五十六崩【书防】
　　庾肩吾书品列下之上论见一百三十八卷
　　李嗣真书后品列中下品论见一百三十八卷窦臮述书赋评见一百四十一卷
　　注云今见具姓名行草书及杂批三十余纸
　　武帝
　　世祖武皇帝讳赜字宣逺髙帝长子也小字龙儿窦臮述书赋评见一百四十一卷
　　注云今见带名行草书及杂批等十余纸
　　武帝工行草书尝覩落英茂木作瑞华书为辞纪之【书史会要】
　　废帝
　　废帝鬰林王讳昭业字元尚文惠太子长子也帝少美容止好书武帝特所钟爱勅皇孙手书不得妄出以贵之【南史本纪】
</div>
    <div class="pagination">
<a href="六艺之一录_page442.html">上一页</a><span>...</span><a href="六艺之一录_page438.html">438</a><a href="六艺之一录_page439.html">439</a><a href="六艺之一录_page440.html">440</a><a href="六艺之一录_page441.html">441</a><a href="六艺之一录_page442.html">442</a><span class="current-page">443</span><a href="六艺之一录_page444.html">444</a><a href="六艺之一录_page445.html">445</a><a href="六艺之一录_page446.html">446</a><a href="六艺之一录_page447.html">447</a><a href="六艺之一录_page448.html">448</a><span>...</span><a href="六艺之一录_page444.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
