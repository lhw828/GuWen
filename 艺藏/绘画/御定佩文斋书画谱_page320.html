<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 320 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 320 页/共 578 页</h1>
    <div class="content">　　李麟
　　李麟字次公四明人善佛像下笔如莼叶用焦墨而不觉其枯尤长写貎亦以焦墨粗钩为之【圗绘寳鉴续纂】
　　李仲芳
　　李仲芳麟子能绍父艺【圗绘寳鉴续纂】
　　俞臣
　　俞臣字臣哉杭州人寓维善兰竹得赵松雪正派【圗绘寳鉴续纂】
　　赵备
　　赵备字湘兰江南人善画墨竹雨露者居多烘染最为得法【圗绘寳鉴续纂】
　　张尧恩
　　张尧恩字孺承杭州人善山水笔意与文氏相似【图绘寳鉴续纂】
　　张锡兰
　　张锡兰尧恩子亦能绍艺【图绘寳鉴续纂】
　　姚允在
　　姚允在字简叔防稽人山水学荆关笔墨遒劲思致不凡【图绘寳鉴续纂】
　　王醴
　　王醴字三泉嘉兴人善花鸟学周少谷【图绘寳鉴续纂】
　　张誉
　　张誉字仲实号峩石南海人工画山水人物花鸟草虫白描出李龙眠之右笔法精妙【图绘寳鉴续纂】
　　邹之麟
　　邹之麟字臣虎武进人举进士画摹黄子久【常州府志】
　　张鹏
　　张鹏字应秋号云程瓯宁人画擅百家之长尤工山水花草翎毛特其余事耳【图绘寳鉴续纂】
　　朱曰非　范公亮
　　朱曰非笔清墨秀范公亮亦画道中轶材相与鼓行而前子乆营垒悉入吴越间矣【恬致堂集】
　　陈丹衷
　　陈丹衷字旻昭号渉江金陵人【见书家】能画不名一家【江宁志】
　　凌必正
　　凌必正字贞卿太仓人崇祯辛未进士官至广西副使善画花鸟【太仓州志】
　　萧逺
　　萧逺字槐征曲江人崇祯丙子举于卿诗文下笔立就尤工绘事【韶州府志】
　　吴继善
　　吴继善字志衍太仓人崇祯丁丑进士知成都县博闻辨智风流警速工诗歌善尺牍尤爱图绘有元人风【吴伟业梅村集】
　　鲁得之
　　鲁得之字孔孙号千岩钱唐人工写竹【嘉兴志】
　　孔孙墨竹从吴仲圭得法而上窥文湖州苏玉局所谓骎骎欲度骅骝者此道今人灭裂披猖可厌孔孙逺宗独绍崛起千古之下真翰墨中精猛之将【李日华墨君题语】
　　孔孙写兰竹正如文与可初不自贵重人人可乞当其最入意者则又鐍而藏之曰吾将留以自验少壮生熟进长之不同也【同上】
　　得之晚患臂疾以左手写竹风韵尤佳【秀水志】
　　杨文骢
　　杨文骢字龙友贵州人官至兵部郎博学好古善画山水【图绘寳鉴续纂】
　　龙友生于贵竹独破天荒所作台荡等图有宋人之骨力去其结有元人之风雅去其佻出入巨然惠崇之间【容台集】
　　鲁宪学
　　鲁宪学字尔章南漳人【见书家传】善书画【湖广通志】
　　张尔葆
　　张尔葆字葆生松江人弱冠即有名画苑写生入能品后善山水与李长蘅董思白齐名其婿陈洪绶得其画法【山阴志】
　　陈洪绶
　　陈洪绶字章侯诸暨人以明经不仕赋性狂研心书画所作古人物世所罕及【画史防要】
　　洪绶甫四龄就妇翁家见新垩壁登案画汉前将军关侯象长八九尺盖绘事本天纵也崇祯间与北平崔青蚓齐名号南陈北崔【静志居诗话】
　　崔子忠
　　崔子忠字道母初名丹字开予又字青蚓顺天府学诸生形容清古言辞简质望之不似今人文翰之暇留心丹青规摹顾陆阎吴遗迹唐人以下不复措手居京师阛阓中蓬蒿翳然凝尘满席莳花飬鱼杳然遗世兴至则解衣盘礴一妻二女皆从防染设色相与摩挲指示共相娱恱间出以贻相善者若庸夫俗子用金帛相购虽穷饿掉头弗顾也【孙承泽畿辅人物志】
　　雀青蚓细描设色能自出新意【沈光裕譻】
　　杨芳
　　杨芳字青之浮沉里中三十年口无雌黄遇酒辄笑生平喜作画而不自贵重【黄淳耀陶庵集】
　　蓝瑛
　　蓝瑛字田叔浙江人善画老而弥工苍古颇类沈啓南【画史防要】
　　邵弥
　　邵弥字僧弥长洲人【见书家传】画山水极古秀之致吴伟业画中九友歌云风流已矣吾畴一生迂癖为人尤童仆窃骂妻孥愁瘦如黄鹄闲如鸥烟驱墨染何曽休盖指邵弥也【苏州志】
　　沈颢
　　沈颢字朗倩吴县人性豪放好竒工书画【苏州志】
　　朱鹭
　　朱鹭字白民吴县人结茆华山莲子峰贫甚不受人一钱唯写竹枝卖以自给【续姑苏名贤小记】
　　顾凝逺
　　顾凝逺号青霞吴郡人少负惊才长而好学于古今坟典艺志无所不窥而又精于画理好事者得其寸峦尺壑辄护为百结木难【画引序】
　　周治
　　周治字之治工为诗歌间涉绘事髙秀絶尘力贫自给终身不娶【吴县志】
　　盛尧民
　　盛尧民吴人贫而侠工丹青【范鳯翼玺卿集】
　　张风
　　张风字大风上元人少为诸生后遂焚帖括衣短后佩蒯缑走北都出卢龙上谷覧昌平天夀诸山风故善画至是乃益工画尾署真香佛空四字或称升州道士【江宁府志】
　　邹典
　　邹典字满字吴县人客游金陵遂家焉贫苦有志节喜读禹贡考工离骚南华诸书善绘事【江宁府志】
　　武光辅
　　武光辅性至孝以母老不忍仕好游山水善画竹每以自娱不为人所强【江宁府志】
　　朱茂曙
　　朱茂曙字子蘅秀水人【见书家】能画山水竹石为董文敏所称【秀水志】
　　朱素臣
　　朱素臣字去尘善写竹筑屋于幽篁间与名流觞咏其中曹太史勲赠诗有中有道人癯似竹之句遂以竹屋为号【秀水志】
　　沈甲秀
　　沈甲秀字凝芝石门人【见书家传】善画花鸟草虫【石门志】
　　诸文星一
　　诸文星字紫邻【见书家传】善丹青【石门志】
　　葛垓
　　葛垓字长熙初名杰南州社中名儁也善写水墨人物花卉山水浓淡数笔不露防画之防【闵奎翠橘堂笺臆】
　　朱洪图
　　朱洪图字定逺南昌卫世指挥使嗣宗子也善画落笔潇洒逼真云林【翠橘堂笺臆】
　　舒忠谠
　　舒忠谠字鲁直舒芬之曽孙庚午郷荐第二人翰墨诗画无不尽之美【翠橘堂笺臆】
　　赵甸
　　赵甸字璧云山阴诸生善画山水得云林笔意【绍兴志】
　　翁逸
　　翁逸字祖石余姚人工山水【绍兴志】
　　胡靖
　　胡靖南平人后为僧名澄雪工书画尝泛海至琉球覧岛屿风景绘图志槩刻画精妙【延平志】
　　李茂枝
　　李茂枝永安人放情诗酒喜画墨莲尤精于人物人谓道子复生【延平志】
　　徐白
　　徐白字介白嘉兴人徙吴江以诸生乆须当贡遭乱弃去隐灵岩之上沙无子女不蓄僮仆手一鎌种蔬艺果捃拾自给暇则坐小楼作画吟诗诗幽秀得晚唐风致画萧踈无俗韵【松陵文献】
　　蒋志和
　　蒋志和【啓祯时人】陈继儒题其画卷云自唐宋元名家皆撮其精微染于豪端岂惟气吞时流即董宗伯见之几下卫夫人之叹【瑚网】
　　陈嘉言
　　陈嘉言字孔彰嘉兴人善写花卉【圗绘寳鉴续纂】
</div>
    <div class="pagination">
<a href="御定佩文斋书画谱_page319.html">上一页</a><span>...</span><a href="御定佩文斋书画谱_page315.html">315</a><a href="御定佩文斋书画谱_page316.html">316</a><a href="御定佩文斋书画谱_page317.html">317</a><a href="御定佩文斋书画谱_page318.html">318</a><a href="御定佩文斋书画谱_page319.html">319</a><span class="current-page">320</span><a href="御定佩文斋书画谱_page321.html">321</a><a href="御定佩文斋书画谱_page322.html">322</a><a href="御定佩文斋书画谱_page323.html">323</a><a href="御定佩文斋书画谱_page324.html">324</a><a href="御定佩文斋书画谱_page325.html">325</a><span>...</span><a href="御定佩文斋书画谱_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
