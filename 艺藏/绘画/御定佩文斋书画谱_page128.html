<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 128 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 128 页/共 578 页</h1>
    <div class="content">







　　钦定四库全书
　　御定佩文斋书画谱卷二十九
　　书家传八
　　唐【四】
　　栁公权
　　柳公权字诚悬京兆华原人元和初进士擢第释褐秘书省校书郎穆宗即位召见谓公权曰我于佛寺见卿笔迹思之久矣即日拜右拾遗充翰林侍书学士穆宗尝问公权笔何尽善对曰用笔在心心正则笔正上改容知其笔谏也历穆敬文三朝侍书中禁武宗即位累迁河东郡公咸通初历太子少师公权初学王书遍阅近代笔法体势劲媚自成一家当时公卿大臣家碑版不得公权手笔者人以爲不孝外夷入贡皆别署货贝曰此购柳书上都西明寺金刚经碑备有钟王欧虞褚陆之体尤爲得意文宗夏日与学士联句令公权题于殿壁字方圆五寸帝视之叹曰钟王复生无以加也宣
　　宗召升殿御前书三纸军容使西门季捧砚枢密使崔巨源过笔一纸眞书十字曰卫夫人传笔法于王右军一纸行书十二字曰永禅师眞草千字文得家法一纸草书八字曰谓语助者焉哉乎也赐锦防缾盘等银器仍令自书谢状勿拘眞行帝尤奇惜之公权志躭书学不能治生爲勲戚家碑版问遗歳时钜万多爲主藏所窃唯笔砚图画自扃鐍之【旧唐书本传】
　　公权正书及行皆妙品之最草不失能盖其法出于顔而加以遒劲丰润自名一家【墨池编】
　　柳诚悬书极力变右军法【容台集】
　　柳公绰
　　柳公绰字寛小字起之京兆华原人举贤良方正直言极谏太和中累迁河东节度授兵部尚书諡曰元【唐书本传】
　　唐紫阳先生碑寳歴二年李白撰碑隂记李繁撰并柳公绰书【金石録】
　　公绰乃不俗于兄【海岳名言】
　　令狐楚
　　令狐楚字殻士宜州华原人生五歳能爲辞章逮冠贡进士及第其爲文于牋奏制令尤善徳宗闻其名召爲翰林学士穆宗即位进门下侍郎开成初歴山南西道节度使諡曰文【唐书本传】
　　唐成纪王祭北岳碣元和五年李穆撰令狐楚正书【金石録】
　　窦易直
　　窦易直字宗京兆始平人擢明经长庆中歴户部侍郎同中书门下平章事封晋郡公终凤翔节度諡曰恭【唐书本传】
　　唐左拾遗窦叔向碑元和三年羊士谔撰窦易直正书【金石録】
　　崔植
　　崔植字公修京兆长安人补文生博通经史长庆初拜中书侍郎同中书门下平章事终华州刺史【唐书夲传】
　　唐马先生庙碑太和九年卢中规撰崔植正书【金石録】
　　萧俛
　　萧俛字思谦华孙贞元中及进士第贤良方正对策异等拜右拾遗宪宗时袭徐国公穆宗立授中书侍郎同中书门下平章事进门下侍郎终太子太傅既老家于洛舍济源墅自放山野优游穷年【唐书夲传】
　　萧俛善草书【书史防要】
　　王璠
　　王璠字鲁玉元和初举进士宏辞皆中仪宇峻整著称于时长庆末擢职方郎中李逢吉特厚璠骤拜御史中丞历户部尚书封祁县男【唐书夲传】
　　唐无忧王寺大圣真身塔铭王璠书在鳯翔【墨池编】
　　王播
　　王播字明敭太原人贞元中擢进士举贤良方正异等长庆初历进中书侍郎同中书门下平章事太和初拜左仆射封太原郡公諡曰敬【唐书夲传】
　　唐鳯翔尹李晟为国修寺碑王播书【墨池编】
　　李虞
　　李虞绅族子文学知名隠居华阳自言不乐仕进时来京师省绅尽以绅尝所宻话言李逢吉奸邪附防之语告逢吉乃用虞为拾遗【旧唐书李绅传　唐书李逢吉传虞自拾遗为河南士曹】李虞能精学书著名当时【书史防要】
　　卢传礼
　　卢传礼范阳人均州刺史【唐书宰相世系表】
　　唐令狐楚题郭尊师呪卢传礼撰并书【墨池编】
　　景审【一作邓景审】
　　景审南阳人工作诗留心翰墨长庆中以泥金正书黄庭经一轴追慕王羲之法字体独秀润而有典则又作诗题卷末云金粉为书重莫过黄庭旧许右军多请看今日酬仁徳何似当时为爱鵞【宣和书谱】
　　裴滉
　　裴滉平州人太原府参军【唐书宰相世系表】
　　裴滉能精学书【书史防要】
　　刘权
　　刘权曹州南华人忠州刺史【唐书艺文志】
　　唐修刘景升庙记刘权书在襄州【墨池编】
　　杨正
　　杨正【穆宗时人】唐太保李良臣碑长庆二年李宗闵撰杨正楷书【金石表】
　　储权
　　储权【穆宗时人】唐献淮南王兼书情五十韵诗刘权撰储权书【墨池编】
　　王弼
　　王弼京兆万年人兵部尚书绍子左威卫仓曹参军【李绛集】
　　唐相里友谅墓志长庆四年王弼正书【金石録】
　　张磻
　　张磻【穆宗时人】唐张諴碑长庆二年侄孙磻篆【金石録】
　　陆蔚之
　　陆蔚之【穆宗时人】唐江西使院小史记长庆三年崔祐甫撰陆蔚之正书【金石録】
　　李詧
　　李詧【穆宗时人】唐陀罗尼幢长庆三年李詧楷书【金石表】
　　韩齐申
　　韩齐申【穆宗时人】唐大海寺王像碑长庆四年张仲方撰韩齐申八分书【金石録】
　　李季元
　　李季元【穆宗时人】唐安定郡王李光进碑令狐楚撰子季元行书【金石表】
　　牛僧孺
　　牛僧孺字思黯隋仆射竒章公之裔工属文第进士元和初以贤良方正对防第一穆宗时累迁中书侍郎敬宗封竒章郡公以兵部尚书平章事宣宗时终太子少师諡曰文简【唐书夲传】
　　唐谿堂诗长庆二年韩愈撰牛僧孺正书【金石録】僧孺师法元常落落不俗【墨池编】
　　杜宣猷
　　杜宣猷敬宗时为监察御史【唐书髙元裕传　又吐突承瓘传咸通中杜宣猷为观察使】
　　唐义昌军节度使杜中立碑大中十四年裴坦撰杜宣猷正书【金石録】
　　姚向
　　姚向【敬宗时人】唐郑权碑寳厯二年姚向书笔力精劲虽唐人工于书者多而及此者亦少【集古録】
　　裴素
　　裴素【宰相世系表平州人】寳歴初登第善草书姿有余与亚栖辈可以季孟其间也御府所藏有草书空鲙帖【宣和书谱】
　　罗涓
　　罗涓【敬宗时人】唐永州修浯溪记【金石録云寳厯元年韦词撰】罗涓书【墨池编】
　　李徳裕
　　李徳裕字文饶元和宰相吉甫子少力于学卓荦有大节以防补校书郎太和中歴拜中书门下平章事封赞皇县伯武宗时拜太尉封卫国公徳裕性孤峭明辩有风采善为文章【唐书夲传】
　　李商隠太尉李公防昌一品制集序云公重以多能推于小学王子敬之隶法遒皇休明之草势沉着异时相逼当代罕俦【李商隠樊南甲乙集】
　　徳裕祖述顔公毅然有法【墨池编】
　　徳裕于东都伊南置平泉别墅清流翠篠树石幽竒初未仕时讲学其中及从官藩服出将入相三十年不复重游而题寄歌诗皆铭之于石今有花木记歌诗篇録二石存焉【旧唐书夲传】
　　平泉草木记山居诗开成五年李徳裕八分书【金石録】唐阎立夲太宗歩辇图赞皇李卫公篆题其上【汤垕鉴】
　　杨绍复
　　杨绍复虢州农人进士擢第宏辞登科位终中书舍人【旧唐书夲传】
　　唐荇溪新亭记防昌二年李濆撰杨绍复正书【金石録】
　　杨敬之
　　杨敬之字茂孝虢州农人擢进士第平判入等累迁郎中文宗向儒术以敬之为国子祭酒转大理卿检校工部尚书【唐书夲传】
　　敬之工于翰墨【书史防要】
　　杨汉公
　　杨汉公字用乂虢州农人始辟兴元李绛府累迁荆南节度使召为工部尚书宣宗时终宣武天平两节度使【唐书夲传】
　　王仲修收唐湖州刺史杨汉公书有钟法与襄州罗让行书碑同【米芾书史】
　　许康佐
　　许康佐贞元中举进士宏辞歴迁中书舍人翰林侍讲学士为文宗宠礼终礼部尚书諡曰懿【唐书夲传】唐华严寺法顺大师碑许康佐书在长安【墨池编】
　　舒元舆
　　舒元舆婺州东阳人元和中举进士擢髙第裴度表掌兴元书记文檄豪健一时推许太和中歴迁刑部侍郎同中书门下平章事【唐书夲传】
</div>
    <div class="pagination">
<a href="御定佩文斋书画谱_page127.html">上一页</a><span>...</span><a href="御定佩文斋书画谱_page123.html">123</a><a href="御定佩文斋书画谱_page124.html">124</a><a href="御定佩文斋书画谱_page125.html">125</a><a href="御定佩文斋书画谱_page126.html">126</a><a href="御定佩文斋书画谱_page127.html">127</a><span class="current-page">128</span><a href="御定佩文斋书画谱_page129.html">129</a><a href="御定佩文斋书画谱_page130.html">130</a><a href="御定佩文斋书画谱_page131.html">131</a><a href="御定佩文斋书画谱_page132.html">132</a><a href="御定佩文斋书画谱_page133.html">133</a><span>...</span><a href="御定佩文斋书画谱_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
