<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 78 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 78 页/共 578 页</h1>
    <div class="content">　　魏国大长公主英宗第二女神宗时封蜀国公主下嫁左衞将军王诜好读古文章喜笔札【宋史本传】
　　越国夫人王氏
　　越国夫人王氏端献王頵之妻作篆隶有古法【书史防要】
　　华国夫人韦氏
　　华国夫人韦氏魏惠献王恺妻【恺以雄武保宁军节度使判宁国府徙判明州】特封韩魏两国夫人【宋史魏王恺传】
　　谢翺翠鏁亭避雨诗云仰面无所覩梁间有题字问此何人书婉娩有弱气云昔魏王妃学书似李衞乗云到此山洒墨在空翠自注云亭有魏王妃所题字尚新王尝以成徳军节度使鎭明故妃至其处【晞发集】
　　辽
　　太祖
　　太祖姓耶律氏讳亿字安巴坚字多尔济契丹耶律穆噜人【辽史本纪】
　　太祖多用汉人教以隶书之半増损之制契丹字数千以代刻木之约【书史防要】
　　圣宗
　　圣宗讳隆绪小字文殊努景宗皇帝长子幼喜书翰十岁能诗【辽史本纪】
　　道宗
　　道宗讳洪基字纳琳小字扎拉兴宗皇帝长子【辽史本纪】道宗喜作字尝有所书秦越大长公主舍棠隂坊第为大昊天寺碑及额今在燕京旧城【书史防要】
　　辽大昊天寺碑道宗皇帝书【胡文焕古今碑帖考】
　　天祚帝
　　天祚皇帝【书史防要称末帝】字延宁小字阿古道宗之孙【辽史本纪】马人望判南京三司使事以年老改南院宣徽使天祚手书宣马宣徽四字诏之【辽史马人望传】
　　末帝亦能书常奉道宗勅冩五子之歌行于时【书史防要】
　　萧皇后
　　道宗萧皇后小字观音枢宻使惠之女工诗善谈论清宁初立为懿徳皇后干统初追諡宣懿皇后【辽史后妃传】萧皇后善书【王鼎焚椒录】
　　宁王扎穆
　　宁王扎穆字呼喇济世宗第三子敏给好学通契丹汉字能诗封宁王【辽史皇子表】
　　金
　　熙宗
　　熙宗讳亶本讳哈喇太祖孙景宣皇帝子庙号闵宗大定二十七年改庙号熙宗【金史本纪】
　　熙宗制女直字与完顔希尹所制字俱行希尹所撰谓之女直大字熙宗所撰谓之女直小字【金史完顔希尹传】
　　世宗
　　世宗讳雍本讳乌禄太祖孙睿宗子也【金史本纪】章宗明昌元年勅外路求世宗御书【金史章宗本纪】世宗御书田不伐望月婆罗门引元好问有诗云承平旧物霓裳谱寳气辉辉映千古【遗山集】
　　章宗
　　章宗讳璟小字玛达噶显宗嫡子世宗十八年封金源郡王始习本朝语言文字及汉字经书二十九年即皇帝位改元明昌【金史本纪】
　　金章宗之母乃徽宗某公主之女也故章宗凡嗜好书劄悉效宣和字画尤为逼真金国之典章文物惟明昌为盛【癸辛杂识】
　　庆夀寺旧有石刻金章宗飞渡桥飞虹桥六大字【春明梦余录】
　　章宗喜作字专师宋徽宗痩金书【书史防要】
　　元妃李氏
　　章宗元妃李氏师儿大定末以监户女子入宫是时宫教张建教宫中师儿与诸宫女皆从之学章宗问建宫教中女子谁可教者建对曰就中音声清亮者最可教章宗以建言求得之章宗好文辞妃性慧黠能作字知文义遂大爱幸明昌四年封为昭容明年进封元妃【金史本传】
　　瀛王瓌
　　瀛王瓌本名桓笃【宗子】郓王悰之同母弟也工诗精于骑射书艺女直大小字章宗即位封瀛王諡文敬【金史本传】
　　楚王宗雄
　　楚王宗雄本名摩啰欢康宗长子好学嗜书尝从上猎误中流矢而神色不变恐上知之而罪及射者既拔去其矢托疾归家卧两月因学契丹大小字尽通之大定二年追封楚王諡威敏【金史本传】
　　金源郡王希尹
　　金源郡王希尹本名古绅罕都之子也太祖命希尹撰本国字备制度希尹乃依仿汉人楷字因契丹字制度合本国语制女直字天辅三年八月字书成太祖大悦命颁行之熙宗即位封金源郡王諡贞宪【金史本传】
　　元
　　仁宗
　　仁宗讳阿裕尔巴里巴特喇成宗次子武宗之弟【元史本纪】邓文原题延祐宸翰诗序云仁宗亲洒宸翰昭示龙光忝备臣僚咸増鼔舞【邓文原巴西集】
　　英宗
　　英宗讳硕廸巴拉仁宗嫡子【元史本纪】
　　英宗怡情觚翰尝见宋宣和手勅卷首御题四字又别楮日光照吾民月色清我心十字一琴上至治之音四字皆雄健纵逸而刚毅英武之气发于笔端【书史防要】至治二年命国工绘中书右丞相拜珠像勅翰林侍讲学士袁桷为之賛御书唐皮日休诗吾爱房与杜魁然眞宰辅黄阁三十年清风亿万古之诗以赐之【黄文献公集】
　　泰定帝
　　泰定帝讳伊苏特穆尔世祖嫡曽孙晋王噶玛拉长子英宗叔也【元史本纪】
　　泰定间陈楚舟使南番番王遗以金珠舟却之使还上亷其却赂状御书雪蓬二字赐之以为舟号勅建御书阁以旌之【湖广通志】
　　文宗
　　文宗讳图卜特穆尔武宗次子明宗之弟【元史本纪】文宗作字有晋人法度【书史防要】
　　奎章阁有灵壁石竒絶名世御书其上曰奎章玉【道园学古录】
　　天歴二年文宗建奎章阁命虞集撰记御书刻石识以天歴之寳或加用奎章阁寳应赐者必阁学士持诣榻前四复奏然后予之【赵汸东山集】
　　元文宗临唐太宗永懐二字以赐库库子山【袁中道防居录】
　　顺帝
　　顺帝【陶宗仪作庚申帝】名托特穆尔明宗长子【元史本纪】上潜邸广西时书方谷二字赐臣毛遇顺谨賛曰皇徳渊靓泊如太虚海上浴日惟书为娱【余阙青阳集】元统元年皇帝御明仁殿特书闲闲看云四大字赐教大宗师特进上呉全节于是摸刻饰以金碧赍归而揭之布衣臣李存言曰圣心之安神气之和盖溢于笔墨之外不但度越前代有非专门白首所能企及谨稽首而为之賛曰皇帝践祚尚于文徳伟哉天逰先此翰墨惟大宗师实方外臣应时顺事岂必隐沦故山之西有宇明静异其扁揭昭乃修省燕闲特书龙相鳯并焕乎天章谁其能名微臣何有四海颂声【李存俟庵集】庚申帝改奎章阁为宣文留心翰墨所书大字严正结密【书史防要】
　　太子阿裕尔实哩达喇
　　太子阿裕尔实哩达喇顺帝长子【元史世系表】
　　太子风仪俊迈性资英伟帝于东宫建端本堂置贤师以教之知好学喜作字真楷遒媚得虞永兴之妙【书史防要】
　　欧阳云皇太子习大书端本堂上命庋其所书记之于籍或以赐近侍宫臣则录所赐人姓名而登载之慎重之至也宣文阁授经郎郑深得侍砚席所赐麟鳯二大字若曰同居为国家之瑞有若麟鳯云尔笔法方严意度闲暇天纵不凡【欧阳圭斋集】
　　顺徳王哈喇哈斯
　　顺徳王哈喇哈斯威喇诺尔氏善骑射工国书雅重儒术至大元年追封顺徳王諡忠献【元史本传】
　　明
　　太祖
　　太祖讳元璋字国瑞濠州人也姓朱即皇帝位定天下之号曰大明庙号太祖【图绘寳鉴续纂】
　　义乌黄昶引见于西苑上爱昶有俊才挥豪赋一诗赠之字大如斚【宋濓学士集】
　　休宁朱学士允升预参帷幄尝请留宸翰以光后圃书楼上亲书梅花初月楼以赐之【黄瑜双槐歳抄】
　　太祖赐臣下御劄甚多如中山王宋学士者勿论方驻跸徽州时御书一劄赐汪同子孙寳藏于家【朱国祯涌幢小品】
　　太祖神明天纵黙契书法御书第一山三大字于鳯阳龙兴寺端严遒劲妙入神品　【史防要】
　　万歴中阁臣申时行于故牍中得髙皇帝御笔七十六道装潢以进【刘继五石瓠】
　　建文君
　　建文君讳允炆懿文太子次子髙皇帝孙也【瑚网】董伦典教滇南建文在东宫怜其老且逺去赐白金若干镒及即位召拜礼部侍郎兼翰林学士御书怡老堂扁及髹几玉鸠杖各一以赐之伦上表谢略云桓荣设几杖于太常不闻宸翰之赐晏殊题旧学于神道未见几杖之颁【李贽续藏书】
　　成祖
　　成祖讳棣太祖第四子也太祖分封诸王以燕元旧京择可镇服者居之以封上建文四年起兵靖难即天子位【瑚网】
　　成祖赐太子少师姚广孝七十夀诗二首御书用紫粉金龙笺题云八月十三日有为善最乐图书少师携至常熟入余庆书院谒文靖公祠其守僧净心少同衣鉢谓之曰御书有余庆二字留此永镇山门今在院中【书史防要】
　　仁宗
　　仁宗讳髙炽太宗嫡长子也与宫僚邹济王汝玉徐善述等讲说诗书修词赋之业日记万言辞翰并精【瑚网】仁宗万几之暇留意翰墨尝临兰亭帖赐沈度意法神韵唐之太宗不能过也【书史防要】
　　宣宗
　　宣宗讳瞻防仁宗嫡长子也读书一目数行尽袠皆举经史百家莫不渉意翰墨图画随意所在尽极精妙【书画记】
　　宣宗赐程南云草书歌云朕几务之暇游心载籍及徧观古人翰墨有契于懐尝赋草书歌以寓意焉以尔日侍之劳书以赐之草书所自何所授初变楷法为章奏当时作者最得名崔瑗杜度张伯英三人真迹已罕见后来继之有羲献笔端变化妙入神逸态雄姿看劲健风惊电掣浮云飞蛟龙奋跃猛虎驰汉晋草法千载师张颠藏真亦絶竒一代精艺才数辈遗墨千人万人爱固知顿挫出腕力亦用飞动生神采古来篆籀今已譌何况隶草譌愈多吾书岂必论工致诚悬有言当黙识【宣宗御制集】
　　宣宗书出沈华亭兄弟而能于圆熟之外以遒劲发之【艺苑巵言】
　　宣宗时三杨蹇夏诸贤辅政泰交之际常有御制诗歌必亲洒宸翰赐之行云流水飞动笔端真天藻也其上紫泥为广运之寳【书史防要】
　　宪宗
　　宪宗讳见深英宗长子也时御翰墨作为诗赋以赐大臣诸司章奏手自披阅字画差错亦清问臣下益兢业职事莫敢或欺【书画记】
　　宪宗尝手题张三丰画像圣藻仙容两絶尘表【书史防要】
　　孝宗
　　孝宗讳祐樘宪宗子也时览记孝经尚书家礼大明律四种书皆有日课有疑义即召问法吏儒臣学士张元祯上疏劝经筵讲太极西铭诸书索太极图观之曰天生斯人开朕也【书史防要】
　　王鏊孝庙御书赞云奋豪落纸思入混茫气吞顔栁势压钟王渊停岳峙玉质金相【王鏊震泽集】
　　孝宗酷爱沈度笔迹日临百字以自课又令左右内侍书之【书史防要】
　　世宗
　　世宗讳厚熜兴献王长子也武宗无子嗣皇帝即位御制西苑赋使大学士孚敬尚书时相度共和因手书赋赐三臣彚曰咏和录【书史防要】
　　嘉靖五年刑部尚书赵鉴致仕陛辞上特制诗一首书于龙牋赐之以宠其行【雷礼国朝列卿纪】
　　御书视日仪刻石礼部寅清堂前【徐学谟世庙识余录】昌平九龙池上有粹泽亭亭池两榜世宗皇帝御书也【餐微子集】
　　昌平东山口有小山曰平台山成祖尝驻跸焉嘉靖十七年上幸平台山御题圣迹二字【昌平山水记】
　　神宗
　　神宗讳翊钧穆宗子留心翰墨毎擕大令鸭头九帖虞世南临乐毅论米芾文赋以自随劝学诗一章御书赐太监孙隆刻石呉中【书史防要】
　　上初即位好为大书内使环立求书者尝数十纸而外廷臣僚得受赐者惟内阁讲臣而已所赐江陵如弼予一人永保天命尔惟麴糵汝作盐梅及捧日精忠堂阁之扁字画遒劲鸾回鳯舞时圣龄十余岁矣甲戍四月赐辅臣张公居正宅揆保衡四字吕公调阳同心夹辅四字六正己率属各一讲臣六人责难陈善各一六人者丁公士美何公洛文陈公经邦许公国申公时行王公家屏也丙子张公位及慎行补入讲幄上顾相君曰新讲官二人尚未赐与大字内使已濡墨竢上遂大书二幅赐位及慎行字画比赐诸公者稍大荘劲胜前时御龄已十五矣【于慎行谷城山房笔麈】
　　万歴二年三月辛丑颁给御书于防极门责难陈善五幅赐日讲官丁士美等敬畏二幅赐正字官徐继申等【陈懿典神庙圣学纪要】
　　武清侯别业西北水中起髙楼五楹楼上复起一台俯瞰玉泉诸山御书青天白日四字于中东西书光华乾坤相对字各长二尺余【燕都防览志】
</div>
    <div class="pagination">
<a href="御定佩文斋书画谱_page77.html">上一页</a><span>...</span><a href="御定佩文斋书画谱_page73.html">73</a><a href="御定佩文斋书画谱_page74.html">74</a><a href="御定佩文斋书画谱_page75.html">75</a><a href="御定佩文斋书画谱_page76.html">76</a><a href="御定佩文斋书画谱_page77.html">77</a><span class="current-page">78</span><a href="御定佩文斋书画谱_page79.html">79</a><a href="御定佩文斋书画谱_page80.html">80</a><a href="御定佩文斋书画谱_page81.html">81</a><a href="御定佩文斋书画谱_page82.html">82</a><a href="御定佩文斋书画谱_page83.html">83</a><span>...</span><a href="御定佩文斋书画谱_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
