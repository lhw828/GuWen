<!DOCTYPE html>
<html>
<head>
    <meta charset="UTF-8">
    <title>六艺之一录 - 第 617 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 617 页/共 664 页</h1>
    <div class="content">　　道人本避世问之无姓字如何千载后石室有人至【道人岩】
　　雷公起卧龙为国作霖雨飞电掣金蛇其谁敢予侮【雷公岩】
　　巨灵长亘天何时化为石特立千万年终古无人识【石人峯】
　　仙人非痴人山中犹读书嗟我废学久闻此一长吁【学堂岩】
　　有石象老人宛然如绘素稽首礼南极苍苍在烟雾【老人峯】
　　月岩如偃月风泉洒晴雪仙境在人间真成两奇絶【月岩】山鸡爱羽毛饮啄琪树间照影寒潭静翔集落花闲【鳯山】窈窕石室西中有仙人躅説与牧羊儿慎勿伤吾足【仙足岩】
　　鬼谷岩前石唐文字字奇何当拂苍藓细读老君碑【鬼谷岩】
　　石壁何空洞中有风泠然安知列御冦不向此中仙【风洞】仙者非有求坐石视投钓咄哉羊裘翁同名不同调【钓台】神龙或渊潜石洞通水府勿遣儿曹剧飞空作雷雨【磜潭】山险通鸟道水深有蛟龙谁言仙乐鸣髙人方耳聋【馨香潭】
　　我有泉石癖甚爱山中居何当从羣公讲学读吾书【三山石】
　　洞中即仙境洞口是桃源何殊武陵路鸡犬自成村【五面石】
　　林薮未为隐山厓犹可梯终当擕家去瑶草正萋萋【小隐岩】
　　醯鸡舞瓮中井蛙居海底莫作一线防开眼九万里【一线天】
　　道士祝丹阳示余天冠山图求赋诗将刻石山中为作此廿八首延祐二年十月廿四日松雪道人
　　山鬼小儿足木精游女神据防学真隐下视飞花尘【小隐岩】
　　深睡失明珠猛走飞流涎松花卷轻雨滴滴百重泉【馨香岩】
　　露盘下金薤云笈流珠缨泠泠寒岩下犹有婴儿声【学堂岩】
　　纵横太古石短长千嵗藤感彼岩居子独饮古涧氷【鬼谷岩】
　　寥寥入太清金门缭紫垣或云有宫府防诵五千言【升仙台】
　　垂纶落层台小鱼儵然来大鱼引之去钓石何崔嵬【钓台】兹山可容天举世皆笑之我不答此语鼓腹支其颐【一线天】
　　分一只成五五石各有一谁能据其上面面不相失【五面石】
　　晓汲寒泉清明月各在缶缶空不见月引水复在手【寒月泉】
　　金沙虽为贵履之伤我足愧彼侧布人欲获无量福【金沙岭】
　　饮冰人已去山中多白洲青苹空浅处时见玉蟾浮【长生池】
　　髙帽侧整整秀岭深重重积此太古雪遂名老人峯【老人峯】
　　三山不可度絶壁峙书堂流水日浩浩太极弥茫茫【三山石】
　　沈沈无底谷央央太古云赤石焦下土老蛟眠不闻【磜潭】截玉作明帘不知帘外事应有碧眼仙隔帘见人至【玉帘泉】
　　湌玉未得法变形成楚囚九转乞换骨三沐期防头【石人峯】
　　山深猿狖惊瞬息下神步空飞本无踪长啸上天去【仙足岩】
　　顾兔乐嬉游入地不得骋化为白玉泉彷徨返东井【月岩】神钧起空洞隂火生羽翰我耳杳不闻白云在天冠【雷公岩】
　　道人本无姓对客那有言龙口迸石髓鸟迹开云根【道人岩】
　　金鼎閟寒泉真人弥不壊年深定飞腾子夜吐光怪【丹井】灵根乗月吐肉芝生土肥濯以上源水千年永不饥【洗药池】
　　孤飞千仞冈两翼化为石年年春风时山花成五色【山】冈风转空轮浩刼不停息此为天地根视之杳无迹【风洞】形留非自在何者为逍遥青松在谷口白云在山腰【逍遥岩】
　　弄月红玻瓈匿云紫芙蓉近已厌狡狯纳息虚中【龙口岩】
　　飞吟起霞佩驭气蹑天梯碧云布参差纎修与岩齐【长廊岩】
　　灵道其前游鯈殿其后嵗久深自韬清夜岩下走【灵湫】
　　清容居士书
　　喷薄细成雾噫嘻忽为风孰知生死闗在此呼吸中【龙口岩】
　　隐芝生肥水飞根漱灵泉流香到人世饮者夀万年【洗药池】
　　古丹深藏井晨光发崖谷有能下取之锡以两环玉【丹井】神仙不爱宝万古玉为帘愿遣天风约当明弄海蟾【玉帘泉】
　　细雾不湿衣落月见长影缓引步虚吟尽此秋衣冷【长廊岩】
　　昔踏金沙滩今陟金沙岭卿来琐骨观即是太阳鼎【金沙岭】
　　絶景防尘情寥寥入太清可须台百尺更待羽翰生【飞升台】
　　昔诵逍遥游长忆藐姑射百世待神人瘦影落寒石【逍遥岩】
　　澄空如不测为谷廓能容沙石俱成宝鱼总是龙【灵湫】无尽山下泉普供山中侣各持一瓢来总得全月去【寒月泉】
　　竹根飞赤鲤荷叶戏灵不道神仙宅长生别有池【长生池】
　　防崖穷鸟道絶顶出秋旻能此髙居者谁非有道人【道人岩】
　　冠颠风披披垂领云皓皓诸峯罗儿孙独得老人号【老人峯】
　　神物时时出人间皆震惊谁知岩上防才是小儿声【雷公岩】
　　岩围径尺雪天堕第二月岂无凌虚人飞行广寒阙【月岩】失脚落人间一往不复收遂令学者步只循行迹求【仙足岩】
　　开阖云无定从横石作闗任渠名鬼谷亦未离人间【鬼谷洞】
　　浑浑复浩浩刁刁仍泠泠空洞几如许蓄此无边声【风洞】何年餐石髓屹立照清波如此成终古长生亦为何【石人峯】
　　翩翩学仙子羣居此山巅定无书可读殆以声相传【学堂岩】
　　圣神千古上风九疑空只有山中竹旋为十二宫【鳯山】潭水下深黝日星隐文章鼓云出石气洒作龙香【馨香岩】
　　危石上崟欹清风百尺垂故人恐多事莫道钓翁谁【钓台】未始满盈过何曽波浪兴众皆资善利此独保无能【磜潭】三山可飞渡舟楫不能通莫执兹峯石攀缘浪费功【三山石】
　　一石作五分何者是真面柱杖试敲防莫作防头见【五面石】
　　深潜避世尘长恐与名狥故是絶知者谁言无隐人【小隐岩】
　　太空谁是碍峡径事幽行天体元无外通君一线明【一线天】
　　余赋此诗时以小字书之袁伯长学士礼部王继学尚书赵承防先后同赋杂书同一卷后云失去复得赵公如前而求书其后偶阅故纸得槀草余纸漫录之虞伯生甫
　　飞泉龙口悬平石鼇背展髙防瀛洲人一笑沧浪浅【龙口岩】
　　长生底须学神芝何处采不见洗药人清波湛然在【洗药池】
　　丹井只三尺四时无亏盈余波饮可仙我亦愿乞灵【丹井】天孙织玉帘悬之千仞石垂垂不复收滴滴空山碧【玉帘泉】
　　谁谓山中险长廊亦宴然花开春雨足月落山人眠【长廊岩】
　　峻岭接仙台仙人独往来箭声吹月落鹤翅拂云开【金沙岭】
　　髙台去天咫有仙从此升遗迹若可攀山云白层层【升仙台】
　　老竹空岩悬厓飞水前欲识逍遥境试读逍遥篇【逍遥岩】
　　神龙蟠泥沙宅此岩之阻游人勿轻触厯厯聴秋雨【灵湫】泉清孤月现夜久空山寒不用取烹茗自然涤尘烦【寒月泉】
　　修竹夹清池一亭山之西长生人已去谁能汨其泥【长生池】
　　道人出白云空岩为谁碧独往谁得知时有鹤一只【道人岩】
　　谷口隂风来山头暮云举但见飞电光山人贺春雨【雷公岩】
　　何年南极星堕地化为石至今明月夜清辉倚天碧【老人峯】
　　飞泉何许来明月此夜满登髙立秋风妙处无人欵【月岩】一足不能行神仙宁此留只以形之似髙踪何处求【仙足岩】
　　道散亦已久世变如浮云石壁有太古为问空同君【鬼谷岩】
　　清风贮深洞四时长氤氲防然无遽发散我山中云【风洞】仙人立危峯欲作凌云举飘然阅浮世独立寂无语【石人峯】
　　仙人读书处樵子时闻声犹胜烂柯者只看棋一枰【学堂岩】
　　孤凤栖山中白云防清境朝阳早飞来月落空岩冷【凤山】蛟涎渍玩石磴道何崎岖深潭湛古色兴云只须臾【馨香岩】
　　地非七里滩名乃千古同神仙聊戏剧何有一丝风【钓台】山川万古秘云雨一潭幽何日卧龙起碧潭空自秋【磜潭】三山岂仙居百世真道学荒台明月秋懐哉彼先觉【三山石】
　　奇石不为峯何为作五面独立赏春晖水流花片片【五面石】
　　抽矢射白额归洞读旧书小隐不可见后来谁卜居【小隐岩】
　　青天何荡荡此中才一线大道本来明愼勿安所见【一线天】
　　东平王继学
　　晴瀑欹飞沫晓云嘘空青我欲探颔珠第恐龙睡醒【龙口岩】
　　仙苗濯云根幽池发神光至今池中水犹作芝术香【洗药池】
　　丹成人已仙有井在岩窦如何葛稚川万里觅勾漏【丹井】修廊深石室香烟曳晴虹步虚声欲防行道犹未穷【长廊岩】
　　佛将金布地仙以金为岭笑杀尘世人爱金如爱命【金沙岭】
　　眞仙妙神化平地可飞升喝石为此台将以遗云仍【升仙台】
　　万物皆自适讵独与鹏何事岩下叟爱读南华经【逍遥岩】
　　岩阿水浅无龙曷为灵老君道犹龙占此一勺清【灵湫】湛如规玉莹泠若清水冽汲来试酌之乃是一片月【寒月泉】
　　山月明银钩烟萝垂带绿何人启岩扄挂此一帘玉【玉帘泉】
　　凿池不为口游鳞乐其天岂无赤鯶公飞驾琴髙仙【长生池】
　　道人昔修道炼形岩穴中道成人已去白云锁青松【道人岩】
　　帝遣雷公来为民作年丰夭峤岩下羊孰云非雨工【雷公岩】
　　壁立千仞冈不与世俯仰凭谁唤元章来此拜石丈【石人峯】
　　天人无愚懵读书乃眞仙学堂在岩谷此道今谁传【学堂岩】
　　老仙欲飞腾龙钟恨无翼笙鹤等不来化作峯头石【老人峯】
　　谁将修月斧斵此石一弯为报折桂人蟾宫在人间【月岩】秋风吹竹实朝阳照梧树定有吹箫人来此山中住【凤山】饫闻神仙名不见神仙形何年伸一足蹈在幽岩扃【仙足岩】
　　鬼谷久为鬼苍厓名不磨咄哉千载下仪秦一何多【鬼谷洞】
　　白羽无用摇披襟坐空明不闻万籁响但觉两腋清【风洞】桐江一丝风万古蜚英声筑台学严子道人不求名【钓台】澄渊窈深碧波光射琳宫时有聴经叟恐是潭中龙【磜潭】岩洞深水府贝阙栖幽灵腥雾袭人鼻时作龙涎馨【馨香潭】
　　蓬瀛孰云逺神仙在人间中有列仙象白日生羽翰【三山石】
　　一石具五面吐纳五方气遥防石上云时现五色瑞【五面石】
　　陵薮未为僻岩穴入深窈山川总市防兹隐孰云小【小隐岩】
</div>
    <div class="pagination">
<a href="六艺之一录_page616.html">上一页</a><span>...</span><a href="六艺之一录_page612.html">612</a><a href="六艺之一录_page613.html">613</a><a href="六艺之一录_page614.html">614</a><a href="六艺之一录_page615.html">615</a><a href="六艺之一录_page616.html">616</a><span class="current-page">617</span><a href="六艺之一录_page618.html">618</a><a href="六艺之一录_page619.html">619</a><a href="六艺之一录_page620.html">620</a><a href="六艺之一录_page621.html">621</a><a href="六艺之一录_page622.html">622</a><span>...</span><a href="六艺之一录_page618.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
