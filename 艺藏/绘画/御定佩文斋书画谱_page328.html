<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 328 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 328 页/共 578 页</h1>
    <div class="content">　　箕鼎
　　古器物铭并淮阳石刻并考作箕字【钟鼎款识】
　　瞿父鼎
　　商器以父铭者多矣瞿则未详其为谁然瞿作两目与商瞿祖丁卣两目相似未易以名字考也【钟鼎款识】
　　父子鼎
　　鼎铭曰父子盖为父作此鼎而言其父子者亦子子孙孙相承之意【钟鼎款识】
　　乙卯鼎
　　鼎铭曰乙卯博古録云是鼎盖毛羮之用于是乙卯目之然以愚考之毛其姓乙乃其号耳【钟鼎款识】
　　乙鼎
　　右得于邺郡亶甲城按鼎铭乙下一字不可识考其形制文字及所从得盖商器也【考古图】
　　寳鼎
　　鼎铭曰作寳【钟鼎款识】
　　父甲鼎
　　铭曰子父甲作此鼎以追享其父也子字或作立戈或作横戈皆所以铭武功耳【钟鼎款识】
　　綦父乙鼎
　　铭曰綦父乙盖綦乃国名也【钟鼎款识】
　　子父丁鼎
　　铭曰子父丁盖子为父丁作此鼎耳【钟鼎款识】
　　子父己鼎
　　父己雍己也【钟鼎款识】
　　禾父己鼎
　　是器铭三字一字作禾形二字作父己歴观商器类取诸物形似以为铭识盖书法未备而篆籀未分故尔禾有养人之实凡取以为饰者当以是为义父则商之雍己也【绍兴古器评】
　　子父癸鼎
　　铭曰子父癸盖子为父癸作此鼎子作立戈之状【钟鼎款识】
　　月鱼基鼎
　　基者无经见惟説文以为荐物之基盖象形也【钟鼎款识】
　　虎父丁鼎
　　鼎铭亚形内着虎象凡如此者皆为亚室亚室者庙室也父丁者商君之号也【钟鼎款识】
　　子孙父丁鼎二
　　右二铭前一器上一字作持刀之状者孙也盖子与孙同为父丁作此祭享之器耳后一器上一字曰祁有诒厥子孙之意【钟鼎款识】
　　兕父癸鼎
　　铭作子执弓者谓其有武功也旁作象形兕【钟鼎款识】
　　子孙父癸鼎
　　铭子之字作横戈与立戈之意同【钟鼎款识】
　　申鼎
　　铭曰申作寳鼎乃作鼎之名氏耳【钟鼎款识】
　　秉仲鼎
　　秉仲者书无考然字画竒古两旁二字亦左右相戾有折木之意盖鼎之为字下从折木耳【钟鼎款识】
　　足迹父子鼎
　　铭上作足迹之状又言父子作禾鼎盖父子同作此鼎足迹者言能继迹于父祖也【钟鼎款识】
　　伯申鼎
　　铭曰伯申作寳彞【钟鼎款识】
　　夔鼎
　　夔乃作鼎者之名耳此鼎也而谓之彞盖彞者法度之器非六彞之彞也【钟鼎款识】
　　父辛鼎
　　与率同盖作器者之名也率与子孙同作父辛祭享之器耳【钟鼎款识】
　　父丁鼎
　　铭一字未详乃作器者之名也【钟鼎款识】
　　召父鼎
　　召父者于经无所考商册命鼎亦着此名【钟鼎款识】
　　册命鼎
　　昔周穆王命毕公而曰作册毕则册命者为册书以命之也亚形中作召夫而继以室家则为庙器明矣【钟鼎款识】
　　若癸鼎
　　鼎铭于亚形中上作一若字铭其作器之人也旁作旂斾之势于左旌其位也又作两子互执物状于右以着荐献之象而且昭获助也四隅作癸丁甲乙杂然陈布者纪其日也【钟鼎款识】
　　父乙鼎
　　此商人作以享父乙于寝庙【钟鼎款识】
　　此鼎制作最古而铭言最竒特篆尤髙雅商器皆简此又最文可称第一【安世鳯墨林快事】
　　象尊
　　尊铭全作象形头目尾足皆象形篆也【钟鼎款识】
　　父丁尊
　　尊铭父丁盖子为父丁作此尊耳父丁者商君之号也【钟鼎款识】
　　鬲父己尊
　　铭作鬲象形篆也疑作器者之名耳【钟鼎款识】
　　亚人辛尊
　　铭曰亚人辛亚者次也亦宗庙之器也【钟鼎款识】
　　父癸尊
　　铭上一字未详必作器者之名也【钟鼎款识】
　　执刀父癸尊
　　铭上一字乃子执二刀盖子为父作此庙器耳【钟鼎款识】
　　单□癸尊
　　铭二十九字□音诳又音问【考古图】
　　单□从尊
　　铭曰作从者谓从器也犹品之有从单姓也【钟鼎款识】
　　商兄丁尊
　　铭云兄丁大下一字作鸡形当是其弟为兄丁作此尊也【钟鼎款识】
　　商兄癸尊
　　右得于邺盖底皆有铭铭皆廿有六字按河亶甲居相即邺郡其文又称九祀为商器无疑云兄癸者商以兄弟相及之辞也【考古图】
　　人癸尊
　　铭上一字作立戈形人癸则谓商之主癸也【钟鼎款识】
　　寳尊
　　铭云作寳尊彞与商寳卣相似两字画一不同形制未传但得其款识于古器物铭耳【钟鼎款识】
　　子朋父乙尊
　　凡人君赐有功必为册书以命之此子为父作而亦曰册者盖谓其有勤王之功然后得作彞器而铭之也【钟鼎款识】
　　祖戊尊
　　此尊为大戊作字画不拘偏旁位置或左而右或右而左防画烦简亦不较耳【钟鼎款识】
　　文戊祖丁尊
　　铭乃孙之尊文戊者为祖丁作此尊耳【钟鼎款识】
　　子父己尊
　　子执刀者以其有定武功而后世享其宗庙者必铭其器如乐之武舞也父己者雍己也雍己之子是为大戊也【钟鼎款识】
　　蜼尊
　　盖铭曰五纪其器之数曰周作父乙者盖商有太史周任乙则商之君名乙者岂非作之者则任邪【钟鼎款识】
　　谏尊
　　铭亚下一字未详言谏则作器者之名为父已作尊彞以荐于考庙也【钟鼎款识】
　　辛未父癸尊
　　铭亦子为父癸作寳尊彞后一字未详必作器者之名【钟鼎款识】
　　甚父戊尊
　　一铭周一器甚则其名耳后一字似□而非未详【钟鼎款识】
　　丁亥父山尊
　　铭字画竒古不容尽识乃丁亥夀子为父乙作此尊耳【钟鼎款识】
　　祖丁彞
</div>
    <div class="pagination">
<a href="御定佩文斋书画谱_page327.html">上一页</a><span>...</span><a href="御定佩文斋书画谱_page323.html">323</a><a href="御定佩文斋书画谱_page324.html">324</a><a href="御定佩文斋书画谱_page325.html">325</a><a href="御定佩文斋书画谱_page326.html">326</a><a href="御定佩文斋书画谱_page327.html">327</a><span class="current-page">328</span><a href="御定佩文斋书画谱_page329.html">329</a><a href="御定佩文斋书画谱_page330.html">330</a><a href="御定佩文斋书画谱_page331.html">331</a><a href="御定佩文斋书画谱_page332.html">332</a><a href="御定佩文斋书画谱_page333.html">333</a><span>...</span><a href="御定佩文斋书画谱_page329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
