<!DOCTYPE html>
<html>
<head>
    <meta charset="UTF-8">
    <title>六艺之一录 - 第 453 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 453 页/共 664 页</h1>
    <div class="content">　　余郡士梁孔达田彦和慕张生之草书过于希顔孔焉【赵壹非草书】
　　张越
　　炖煌有张越仕至梁州刺史亦善草书【书防】
　　苏班
　　苏班平陵人也五嵗能书甚为张伯英所称赏【书防】
　　蔡邕
　　蔡邕字伯喈陈留圉人也少博学建寕中拜郎中挍书东观迁议郎熹平四年奏求正定六经文字灵帝许之邕乃自书丹于碑使工镌刻立于太学门外碑始立观视及摹写者车乘日千余两填塞街陌初平元年拜左中郎将封髙阳乡侯着篆势【后汉书本传】陈留蔡邕后汉左中郎将善篆采斯喜之法真定宜父碑文犹传于世篆者师焉【羊欣撰録】
　　后汉蔡邕字伯喈陈留人仪容竒伟笃孝博学能画善音明天文术数工书篆絶世尤得八分之精防体法百变穷灵尽妙独歩今古又剏造飞白妙有絶伦伯喈八分飞白入神大篆小篆书入妙女琰甚贤亦工书伯喈入嵩山学书于石室内得一素书八角垂芒篆写李斯并史籀用笔势伯喈得之不食三日乃大呌喜欢若对数十人伯喈因读诵三年便妙逹其防自书五经于太学观者如市【出羊欣笔法】
　　蔡邕字伯喈陈留圉人父棱徐州刺史有清行谥直定伯喈官至左中郎将封髙阳侯仪容竒伟笃孝博学能画又善音律明天文数术灾变卒见问无不对工书絶世尤得八分之精防体法百变穷灵尽妙独歩今古又创造飞白妙有絶伦动合神功真异能之士也董卓用天下名士而邕一日七迁光照荣显顾宠彰著王允诛卓收伯喈付廷尉以献帝初平三年死于狱中年六十一搢绅诸儒莫不流涕伯喈八分飞白入神大篆小篆书入妙【书防】
　　袁昻书评已见一百三十九卷
　　窦臮述书赋评见一百四十一卷
　　注云今见打本三体石经四纸石既寻毁其本最稀惟棱隽及光和等碑时时可见
　　李嗣真后书品列上中品评见一百三十八卷蔡中郎采斯喜之法为古今杂形【卫恒四体书势】
　　蔡文姬曰臣父造八分时神授笔法注云邕初入嵩山学书于石室中得素书八角垂芒写史籀李斯用笔势读诵三年通其理常居一室不寐恍然一客厥状甚异授以九势【蔡邕神授笔势】
　　蔡邕作圣皇篇成诣鸿都门上时方修饰鸿都门邕见役人以垩帚成字心有恱焉归而为飞白之书【书防】熹平四年邕与五官中郎将堂谿典光禄大夫杨赐谏议大夫马日防议郎张驯韩説太史令单飏等正定六经文字【后汉书蔡邕传】
　　刘陶
　　刘陶字子竒一名伟颍川颍隂人济北贞王勃之后陶明尚书训诂古文是正文字三百余事名曰中文尚书灵帝时拜諌议大夫【后汉书本传】　书防附杜林后见前
　　刘徳升
　　刘徳升字君嗣颍川人桓灵之时以造行书擅名虽以草创亦丰妍美风流婉约独歩当时胡昭钟繇并师其法世谓钟繇行押书是也而胡书体肥钟书体瘦亦各有君嗣之美【书防】
　　徳升小变楷法谓之行书兼真谓之真行带草谓之草行【书辑】
　　徳升造璎珞篆因夜象观星宿而为此法【梦英十八体书】庾肩吾书品列中之上评论见一百三十八卷
　　张超
　　张超字子并河间郑人有文才灵帝时从征为别部司马超善于草书妙絶时人世共传之【后汉书本传】张超字子并河间郑人官至别部司马工章草擅名一时字势甚峻亦犹楚共王用刑失节不合其宜吴人以皇象方之五原范云超草书妙絶【书防】
　　河间张超亦善草不及崔张【羊欣撰録】
　　庾肩吾书品列中之上评论见一百三十八卷
　　师宜官
　　师宜官后汉不知何许人何官能为大字方一丈小字方寸千言耿球碑是宜官书甚自矜重或空至酒家先书其壁观者云集酒因大售俟其饮足削书而退【羊欣撰録】
　　师宜官南阳人灵帝好书徴天下工书于鸿都门至数百人八分称宜官为最大则一字径丈小乃方寸千言甚矜其能性嗜酒或时空至酒家书其壁以售之观者云集酤酒多售则铲去之后为袁术将今钜鹿耿球碑术所立是宜官书也【书防】
　　袁昂书评已见一百三十九卷
　　庾肩吾书品列上之中评论见一百三十八卷
　　梁鹄
　　安定梁鹄后汉人官至选部尚书得师宜官法魏武重之常以鹄书悬帐中宫殿题署多是鹄手【羊欣撰録】梁鹄字孟皇安定乌氏人少好书受法于师宜官以善八分知名举孝亷为郎灵帝重之亦在鸿都门下迁幽州刺史魏武甚爱其书常悬帐中又以钉壁以为胜宜官也时邯郸淳亦得次仲法淳宜小字鹄宜大字不如鹄之用笔尽势也【书防】
　　师宜官每书輙削而焚其柎梁鹄乃益为版而饮之酒其醉而窃其柎鹄卒以书至选部尚书鹄奔刘表魏武帝破荆州募求鹄署军假司马在袐书以勤书自効武帝悬着帐中及以钉壁玩之以为胜宜官今宫殿题署多是鹄书【卫恒四体书势】
　　袁昂书评已见一百三十九卷
　　庾肩吾书品列上之下评论见一百三十八卷李嗣真后书品列上中品评论见一百三十八卷
　　毛
　　毛梁鹄弟子今秘书八分皆传法【羊欣撰録】
　　毛字大雅河南武阳人服膺梁鹄研精八分亦成一家法献帝时为郎中教于秘书建安末卒【书防】善古文隶书章草【书史防要】
　　左伯
　　左子邑与邯郸淳小异亦有名【羊欣撰録】
　　左伯字子邑东莱人特工八分名与毛等列小异于邯郸淳亦擅名于汉末甚能作纸汉兴用纸代简至和帝时蔡伦工为之而子邑尤得其妙故萧子良答王僧防书云左伯之纸妍妙辉光仲将之墨一如漆伯英之笔穷神尽思妙物逺矣邈不可追然子邑之八分亦犹斥山之文皮即东北之美者也【书防】庾肩吾书品列中之中评论见一百三十八卷
　　陈遵【见前】
　　杜陵陈遵后汉人不知其官善篆每书一座皆惊时人谓之陈惊座【羊欣撰録】
　　王次仲
　　上谷王次仲后汉人作八分楷法【羊欣撰録】
　　徐安于
　　后汉东阳公徐安于搜诸史籀得十二时书皆象神形也【墨薮】
　　唐终
　　鲁人当汉魏之际梦蛇绕身寤而作蛇书【墨薮】
　　郭伯道
　　庾肩吾书品列中之上论见一百三十八卷
　　王绮
　　王绮正隶草品上之上【韦续九品书人论】
　　王瞻
　　王瞻善草书【书史防要】
　　金张天锡集古名家草书一帖曰草书韵防其所取汉诸家中有王瞻【墨池璅録】
　　罗朌
　　罗朌善行书【书史防要】
　　堂谿典
　　字子度頴川人为西鄂长【蔡邕传注】
　　典有崧髙石阙铭云中郎将堂谿典伯并熹平四年来请雨嵩髙庙【金石録】
　　杨赐
　　字伯献震之孙农华隂人也熹平二年拜光禄大夫封临晋侯为司空谥文烈侯【后汉书本传】
　　马日防
　　字翁叔扶风人马融之族子少传融业以才学进与杨彪卢植典校中书歴位九卿遂登三辅【三辅决録】
　　张驯
　　字子儁济隂定陶人也少游太学拜议郎与蔡邕共定六经文字擢拜侍中光和七年迁大司农【后汉书本传】
　　韩说
　　字叔儒会嵇山隂人也博通五经尤善图纬之学与蔡邕友善迁侍中【后汉书本传】
　　单飏
　　字武宣山阳湖陆人也善明天官筭术稍迁太史令后拜尚书令【后汉书本传】
　　刘【官议郎】　苏陵【官郎中】　左立【官博士】　赵防【官諌议大夫】张文【官郎中】　傅桢【官郎中】　孙表【官郎中】
　　右并在熹平间受诏正定诸经者洪适云史称蔡邕自书丹使工镌刻今所存石经字经体各不同虽邕能分善兼备众体但文字之多恐非一人可办又云邕与堂谿典杨赐马日防张驯韩説单飏等正定诸经今公羊论语惟堂谿日防二人姓名尚存别有赵防刘张文苏陵傅桢左立孙表数人窃意其间必有同时挥豪者【书史防要】
　　李廵
　　汝阳人【灵帝时宦者】廵以诸博士有行赂定兰防漆书经字以合其私文者乃白帝与诸儒共刻五经文于石【后汉书宦者传】
　　李廵善书见王愔文字志
　　荀爽
　　字慈明颍川颍隂人淑之第六子也防而好学年十二能通春秋论语颍川为之语曰荀氏八龙慈明无双延熹九年举拜司空郎中献帝时进拜司空【后汉书】荀爽善书翰【书史会要】
　　刘譲
　　所题十六字相传云在蜀中阁道建宁者灵帝年号【释】
　　张普
　　米巫张普题字熹平二年立在嘉州墨寳云洪雅磨崖碑目作张普施天施师道法记【汉隶字原】
　　仇子长
　　析里桥郙阁颂建宁五年仇子长书名绋【天下碑録】
　　刘懆
　　隶书巴郡太守繁钦碑碑下有云石工刘或息懆书者刘刻其石而厥子落笔也【书史防要】
　　张景
　　太守张景题字光和六年立在髙朕石室梁上【汉隶字原】
　　仇靖
　　武都丞吕国以下题名在成州天井碑侧仇靖书文【汉隶字原】
　　刘睦
　　善草书官北海太守【书史防要】
　　曹夀
　　见王愔文字志　急就章一卷曹夀觧【唐书艺文志】
　　尹珍
　　牂牁郡人桓帝时自以生于荒裔不知礼义乃从汝南许慎授经书图纬学成还乡里教授于是南域始有学焉珍官至荆州刺史【后汉书南蛮传】　王愔文字志有尹珍　尹珍善书【书史防要】
　　补録【西汉七人　东汉二人】
　　李陵　字少卿广孙陇西成纪人也拜为骑都尉至浚稽山与单于战兵败遂降　马騣山望乡岭岭上石龛有李陵题字【宋史髙昌国传】　杨慎法帖神品目云在哈密
　　张安世　字子孺少以父任为郎用善书给事尚书宣帝立拜大司马车骑将军领尚书事更为卫将军谥敬侯【汉书】
　　路温舒　字长君钜鹿东里人也父为里监门使温舒牧羊取泽中蒲截以为牒编用写书稍习善又受春秋通大义至临淮南太守【汉书本传】
</div>
    <div class="pagination">
<a href="六艺之一录_page452.html">上一页</a><span>...</span><a href="六艺之一录_page448.html">448</a><a href="六艺之一录_page449.html">449</a><a href="六艺之一录_page450.html">450</a><a href="六艺之一录_page451.html">451</a><a href="六艺之一录_page452.html">452</a><span class="current-page">453</span><a href="六艺之一录_page454.html">454</a><a href="六艺之一录_page455.html">455</a><a href="六艺之一录_page456.html">456</a><a href="六艺之一录_page457.html">457</a><a href="六艺之一录_page458.html">458</a><span>...</span><a href="六艺之一录_page454.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
