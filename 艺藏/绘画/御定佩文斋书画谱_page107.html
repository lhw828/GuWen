<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 107 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 107 页/共 578 页</h1>
    <div class="content">　　曽楷隶行草分篆飞白临诸家帖无不逼眞【书史防要】
　　陆岘
　　陆岘景融曽孙润州司戸参军【唐书宰相世系表】岘能精书学著名当时【书史防要】
　　马业
　　马业师陆柬之【书史防要】
　　髙正臣
　　髙正臣广平人官至衞尉少卿【宰相世系表云正臣都官贠外郎志防子官襄州刺史】习右军法宗甚爱其书自任润州湖州筋骨渐备任申邵等州体法又变【书断】
　　正臣善正行草书【书史防要】
　　唐明征君碑上元三年髙宗撰髙正臣行书【金石録】金陵有髙正臣书字画殊有欧虞法【东观余论】
　　张绍先
　　张绍先范阳方城人【懐瓘之父】与髙正臣有旧朝士就髙乞书凭绍先书之髙曽与人书十五纸绍先戏换五纸以示髙不辨客曰有人换公书髙笑曰必张公也终不能辨宋令文曰力则张胜态则髙强有人求髙书一屏障曰正臣故人在申州书与仆类可往求之绍先乃与书之【法书要録】
　　绍先宗二王【书史防要　按陶宗仪又载张绍宗晋侍中华十一世孙懐瓘之髙祖也官至邵州武纲令赠宜春郡太守博学工书攷唐书地理志云唐兴髙祖改郡为州太守为刺史终唐之世无太守官且绍宗为懐瓘髙祖即绍先之曽祖也亦不应祖孙相去止三世而名讳相犯若此是必宗仪之误】
　　王方翼
　　王方翼字仲翔幷州祁人方翼早孤杂庸保执苦燎松丸墨太宗时擢右千牛髙宗立从祖女弟为皇后调安定令累迁庭州刺史封太原郡公善书与魏叔琬齐名【唐书本传】
　　刘仁轨
　　刘仁轨字正则汴州尉氏人少贫贱好学值乱不能安业毎动止画地书空寓所习卒以通博闻显庆中累擢大司宪迁右相兼检校太子左中护累功封乐城县男咸亨五年拜尚书左仆射兼太子賔客知政事开元中追諡曰文献【唐书本传】
　　刘仁轨善书【书史防要】
　　裴行俭
　　裴行俭字守约绛州闻喜人贞观中举明经仪凤二年拜吏部尚书兼检校右衞大将军封闻喜县公赠幽州都督諡曰献中宗即位再赠扬州大都督行俭工草隶名家帝尝以绢素诏写文选览之秘爱其法赉物良厚行俭毎曰褚遂良非精笔佳墨未尝輙书不择笔墨而妍防者余与虞世南耳所撰选谱草字杂体数万言【唐书本传】
　　行俭工草书行及章草并入能有若缙绅之士其貌伟然华衮金章从容省闼【书断】
　　裴行俭以书知名而世罕传之尝见一帖写兵法字甚怪放刘无言云行俭所书千文亦工【东观余论】
　　裴延休
　　裴延休【行俭次子】幷州文水令世载文雄家传草圣【张説赠太尉裴行俭神道碑】
　　宋令文
　　宋令文虢州农人【之问父】有勇力工书善属文髙宗时为左骁衞郎将东台详正学士【旧唐书本传】
　　令文有三絶曰书画力尤于书备兼诸体偏意在草志欲究能翰简翩翩甚得书之媚趣若于髙卿比权量力则驺忌之类徐公也【书断】
　　崔行功
　　崔行功恒州井陉人少好学唐俭爱其才倩作文奏髙宗时累转吏部郎中贬游安令召为司文郎中与兰台侍郎李懐俨并主朝廷大典册写四部羣书充使检校以劳迁兰台侍郎【唐书本传】
　　唐崔行功尝书开元寺千佛记【赵崡石墨镌华】
　　李亘
　　李亘【髙宗时人】徐彦伯为蒲州司兵参军时司戸韦暠善判司士李亘工书徐彦伯属辞时称河东三絶【唐书徐彦伯传】
　　赵持满
　　赵持满长孙诠之甥工书善骑射力搏虎走逐马而仁厚下士京师无贵贱爱慕之官至凉州刺史【唐书长孙无忌传】
　　契苾何力
　　契苾何力莫贺可汗之孙贞观六年率众内属歴右骁衞大将军龙朔中封凉国公諡曰毅【唐书本传】
　　唐万年宫碑阴后列从官五十余人书名大小不伦然皆有法即契苾【何力】贺兰【敏之】亦不草草【石墨镌华】
　　贺兰敏之
　　贺兰敏之【武士彠之外孙】武后取为士彠后赐氏武袭封擢累左侍极兰台太史令与名儒李嗣眞等参与刋撰【唐书武士彠传】
　　唐岐州法门寺舍利塔铭龙朔三年贺兰敏之撰并行书【金石録】
　　陈惟玉
　　陈惟玉【陶宗仪云或云荆州人】绛州碧落篆李肇【集古録作李璿之】得观中石记为陈惟玉书字竒古行笔精絶不类世篆学【广川书跋】
　　李譔
　　李譔韩王元嘉子【宗室世系表云黄国公】少以文才见知诸王子中与琅邪王冲为一时之秀凡所交结皆当代名士譔父子书籍最多皆文句详定秘阁所不及【唐书本传】唐碧落碑欧阳永叔以李汉记为黄公譔书【广川书跋】
　　武尽礼
　　武尽礼笔法精劲当时宜自名家而唐人未有称之见于文字者岂其工书如尽礼者往往皆是特今人罕及耳【集古録】
　　唐宁照寺钟铭景龙三年武承泰撰武尽礼书【金石録】
　　李蕃
　　李蕃徐康王元礼次子淮南公【唐书宗室世系表】唐南严寺记李蕃书【墨池编】
　　陈遗玉
　　陈遗玉颍川人泾州刺史【唐书宰相世系表】
　　唐国子司业于立政碑调露元年陈遗玉八分书【金石録】
　　王行满
　　王行满【髙宗时人】唐三藏圣教序永徽四年太宗撰褚遂良正书又王行满正书又僧懐仁集逸少正书【金石録】
　　敬客
　　敬客【髙宗时人】唐王居士砖塔铭显庆三年上官灵芝撰敬客正书【金石文字记】
　　张延寿
　　张延寿【髙宗时人】唐修正寺舍利塔碑龙朔二年杨武英撰张延寿正书【金石録】
　　畅整
　　畅整【见名画记】唐清河公主碑麟徳元年畅整正书【金石録】
　　窦节
　　窦节【髙宗时人】唐司元太常伯窦徳碑干封元年李俨撰侄节正书【金石録】
　　孙师范
　　孙师范【髙宗时人】唐孔宣尼碑干封二年崔行功撰孙师范八分书【金石録】
　　苏休奕
　　苏休奕【髙宗时人】唐杜延基造心经总章元年苏休奕正书【金石録】
　　赵仙客
　　赵仙客【髙宗时人】唐徐王元礼碑咸亨三年崔行功撰赵仙客书【集古録】
　　张遂隆
　　张遂隆【髙宗时人】唐戎州刺史董宝亮碑咸亨四年李俨撰张遂隆八分书【金石録】
　　柳洋
　　柳洋【髙宗时人】唐临汾县令于府君徳政碑咸亨四年谢祐撰柳洋正书【金石録】
　　傅得节
　　傅得节【髙宗时人】唐九门县西浮图碑上元三年应诏四科举董行思文清河傅得节书【集古録】
　　王大义【一作文仪】
　　王大义【髙宗时人】唐黎尊师碑仪凤元年卢照邻撰王大义行书【金石録】
　　陈升
　　陈升【髙宗时人】葛仙公碑梁陶景撰唐调露二年陈升正书【金石録】
　　苏文举
　　苏文举【髙宗时人】唐开业寺李公碑开耀二年李尚一撰苏文举正书【金石録】
　　沮渠智烈
　　沮渠智烈【髙宗时人】唐少姨庙碑永淳元年杨炯撰智烈书夏啓母庙碑永淳二年崔融撰智烈书【金石録】
　　吴知礼
　　吴知礼【髙宗时人】唐无量寿佛像碑永淳元年张昌龄撰吴知礼八分书【金石録】
　　王悬河
　　王悬河【髙宗时人】唐道藏经序道元年髙宗则天撰王悬河行书【金石録】
　　徐硕
　　徐硕【髙宗时人】唐太平观主王逺知碑徐硕隶书【金石略】
　　齐懐寿
　　齐懐寿【髙宗时人】唐升眞先生王逺知碑齐懐寿书【墨池编】
　　张庭讽
　　张庭讽【髙宗时人】唐荆州都督长史孙公碑【宰相世系表孙俊髙宗相茂道子荆府长史】张庭讽书【金石略】
　　魏元忠
　　魏元忠宋州宋城人本名眞宰以避则天母号改焉初为太学生志气倜傥仪凤中上封事帝甚叹异之中宗时歴迁中书令封齐国公终尚书左仆射【旧唐书本传】元忠善草书【书史防要】
　　唐端州石室魏元忠题名【金石略】
　　狄仁杰
　　狄仁杰字懐英并州太原人举明经天授二年以地官侍郎同凤阁鸾台平章事歴除内史諡曰文惠睿宗封梁国公【唐书本传】
　　大足中则天太后赏纳言狄仁杰能书仁杰云臣自幼以来不见好本只率愚性何由得能则天乃内出二王眞迹二十卷遣五品中使示诸宰相看讫表谢豋时将入【徐浩古迹记】
　　王方庆
　　王方庆名綝以字显雍州咸阳人起家越王府参军武后时封石泉县子歴迁鸾台侍郎同凤阁鸾台平章事后尝就求羲之书方庆上十一世祖导等二十八人书共十篇后御武成殿徧示羣臣诏中书舍人崔融序其代阀号宝章集复以赐方庆士人歆其宠卒赠兖州都督諡曰贞【唐书本传】
　　王方庆王氏八体书范四卷王氏工书状十五卷【唐书艺文志】
</div>
    <div class="pagination">
<a href="御定佩文斋书画谱_page106.html">上一页</a><span>...</span><a href="御定佩文斋书画谱_page102.html">102</a><a href="御定佩文斋书画谱_page103.html">103</a><a href="御定佩文斋书画谱_page104.html">104</a><a href="御定佩文斋书画谱_page105.html">105</a><a href="御定佩文斋书画谱_page106.html">106</a><span class="current-page">107</span><a href="御定佩文斋书画谱_page108.html">108</a><a href="御定佩文斋书画谱_page109.html">109</a><a href="御定佩文斋书画谱_page110.html">110</a><a href="御定佩文斋书画谱_page111.html">111</a><a href="御定佩文斋书画谱_page112.html">112</a><span>...</span><a href="御定佩文斋书画谱_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
