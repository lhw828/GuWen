<!DOCTYPE html>
<html>
<head>
    <meta charset="UTF-8">
    <title>六艺之一录 - 第 391 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 391 页/共 664 页</h1>
    <div class="content">　　侧不愧卧　　　　勒常患平
　　努过直而力败　　趯宜存而势生
　　防仰收而暗揭　　掠左出而锋轻
　　啄仓皇而疾掩　　磔防趞以开撑
　　永字八法详説
　　侧势第一
　　侧不得平其笔当侧笔就右为之口诀云先右揭其腕次轻蹲其锋取势紧则乘机顿挫借势出之疾则失中过又成俗夫侧锋顾右借势而侧之从劲轻掲潜出务于勒也问曰侧不言而言侧何也
　　论曰谓笔锋顾右审其势险而侧之故名侧也止言则不明顾右无存锋向背坠墨之势若左顾右侧则横敌无力故侧不险则失于钝钝则芒角隠而书之神格丧矣笔诀云侧者侧下其笔使墨精暗坠徐乃反掲则棱利矣
　　勒势第二
　　勒不得卧其笔中髙两头下以笔心压之口诀云头傍锋仰策次迅収若一出揭笔不趯而暗収则薄员而疎笔无力矣夫勒笔锋似及于纸须防进仰策峻趯问曰勒不言画而言勒何也
　　论曰勒者趯笔而行承其虚画取其劲涩则功成矣今止言画者虑在不趯一出便画则锋拳而怯薄也夫勒者借于竪防防则笔劲涩亡其流滑防可称工矣笔诀云防笔须勒仰笔覆収准此则形势自彰矣
　　努势第三
　　努不宜直其笔直则无力立笔左偃而下最须有力又云须发势而卷笔若折骨而争力口诀云凡傍卷防曲蹙笔累走而进之直则众势失力滞则神气怯散夫努须侧锋顾右潜趯轻挫其揭
　　问曰画者中心聚画也今谓之努何也
　　论曰努者势防努曰努在乎趯笔下行若直置其画则形员势质书之病也笔诀云努笔之法竪笔徐行近左引势势不欲直直则无力矣
　　趯势第四
　　趯须蹲锋得势而出出则暗収又云前画卷则别敛心而出之口诀云傍锋轻掲借势势不劲笔不挫则意不深趯与挑一也锋贵于涩出适期于倒収所谓欲挑还置也夫趯自努出锋轻挫借势而趯之
　　问曰字之出锋谓之挑今更言趯何也
　　论曰挑者语之小异而其体一也夫趯者笔锋去而言之趯自努画収锋竪笔潜劲借势而趯之笔诀云即是努笔下杀笔趯起是也法须挫衂转笔出锋伫思消息则神纵不坠矣
　　策势第五
　　防须斫笔背发而仰収则背斫仰策也两头髙中以笔心举之口诀云仰笔潜锋以鳞勒之法揭腕趯势于右潜锋之要在画势暗防归于右也夫策笔仰锋竪趯防劲借势峻顾于掠也
　　问曰策一名折异画今谓之策何也
　　论曰策之与画理亦固殊仰笔趯锋轻擡而进故曰策也若及纸便画不务迟涩向背偃仰者此备画耳笔诀云始筑笔而仰策徐转笔而成形是也
　　掠势第六
　　掠者拂掠须迅其锋左出而欲利又云防曲而下笔心至卷处口诀云撇过谓之掠借于策势以轻驻锋右掲其腕加以迅出势旋于左法在涩而劲意欲畅而婉迟畱则伤于缓滞夫侧锋左出谓之掠
　　问曰掠一名分发今称为掠何也
　　论曰掠廼徐疾有凖随手遣锋自左出取劲险尽而为节发则一出运用无的故掠之精旨可守矣夫掠之笔趣意欲畱而必劲又孙过庭书谱云遣不常速明矣笔诀云从策笔下左出而锋利不坠则自然佳
　　啄势第七
　　啄者如禽之啄物也立笔下罨须疾为胜又云形似鸟兽卧斫斜发亦云卧笔疾罨右出口诀云右向左之势为卷啄按笔蹲锋潜蹙于右借势收锋迅掷旋右须精险衂去之不可缓滞夫笔锋及纸为啄在潜勒而啄之问曰撇之与啄同出异名何也
　　论曰夫撇者俗之言啄者因势而立故非妄饰贻误学者啄用轻劲为胜去浮怯重体为工攻之逺源或不妄耳笔诀云啄笔速进劲若铁石则势成也
　　磔势第八
　　磔者不徐不疾战行欲卷复驻而去之又云防笔战行翻笔转下而出笔磔之口诀云右送之波皆名磔右掲其腕逐势防傍笔迅磔尽势轻掲而潜収在劲迅得之夫磔法笔锋须防势欲险而涩得势而轻掲暗収存势其势尽而磔之
　　问曰发波之笔今谓之磔何也
　　论曰发波之法循古无踪原其用笔磔法为径磔豪耸过法存乎神而磔之义明矣凡磔若左顾右则势钝矣防重锋缓则势肥须遒劲而迟涩之凡险劲风骨泥滞存亡以法师心以志専本则自然暗合旨趣矣笔诀云始入笔紧筑而防仰便下徐行势足而后磔之其笔或藏锋出锋由心所好也【书苑菁华】
　　翰林禁经九生法【文献通考翰林禁经八卷晁氏曰唐李阳冰撰论书势笔法所禁故以名书】
　　一生笔纯豪为心软而复健
　　二生纸新出箧笥润滑易书即受其墨若久露风日枯燥难用
　　三生砚用则贮水毕则干之司马云砚石不可浸润四生水义在新汲不可久停停不堪用
　　五生墨随要旋研凌利墨光为上研多则泥钝也六生手适携执劳腕则无凖
　　七生神凝神静思不可烦燥
　　八生目寝息适寤光朗分明
　　九生景天气清朗人心舒悦乃可言书也
　　右此九法不可废忘忽而怠之则其瑕矣【书苑菁华】
　　翰林宻论二十四条用笔法
　　法口诀云作向左以中指斜顿向右以大指齐
　　顿作报答便以中指挫锋须収锋在内按笔而収之又衂侧下其笔含濡其锋摩轮簇心然后収笔慎在员平禁经云如利鑚镂金是也又半蚁法冝字上用之为避其傍又侧下其笔使墨精闇坠徐乃反掲则棱利矣右军云作之法皆须落落如大石当衢又云不变为布棊要通变也又有打单以指送笔似打物之势甚难用也
　　一画法口诀云作横画皆用大指遣之若作策法即指擡笔上若作勒法即用中指钩笔涩进覆画以中指顿笔然后以大指遣至尽处此三势相近用法不同也鳞勒法须仰収禁经云画如长锥界石是也又紧走仰収似长舟截小渚两头势起使芒角不失遒润借势不策不鳞勒稍须収之取古劲枯涩无求活利凡在字上宜用之
　　笔法初策中擡锋轻劲防勒向右按衂古经云钟书宣示字长画用又云画不变为布算行草法云势须崄策露锋飞动为胜
　　三三画法口诀云上潜锋平勒中背笔仰策下紧趯覆収名递相解摘古经云黄庭三闗字用草法上衂侧中策下奋笔横飞名递相耸峙以崄利为胜
　　丨悬针法口诀云锋须先发管逐势行趯笔紧収涩进如锥画沙禁经云悬针如长锥缀地是也又契字下双笔须一努一垂变换用之三势不同或垂或趯或外掠而中努右军云悬针垂露难为体制卫夫人云如万嵗枯藤临池诀云悬针法兰亭年字尽其势也
　　丨垂露法口诀云锋管齐下势尽杀笔缩锋又始筑笔而极力终注锋而作努又垂不缩此言顿笔以摧挫为功右军云竪如笋抽寒谷是也临池诀云垂露本篆脚名玉筯如古钗倚物也
　　背抛法口诀云蹲锋紧掠徐掷之速则失势迟则缓怯临池诀云此钟法稍涉八分虿毒法引过其曲转蹲其锋又徐収而蹲趯之不欲出须闇収使其如负芒刺则善右军云援豪蹲节轻重有凖是也庾肩吾书论曰欲抛而还置为驻锋而后趯之也
　　□抽笔法口诀云左罨掠须峻利右潜趯而战行待势卷而机驻揭摘出而暗収若便抛必流滑凡浅又侧起平发杀按波为抽笔从腹内起庾肩吾书论曰将放更畱又人字第二笔云搀引抑拽是也夫木等字亦同用
　　□背趯法悉以中指遣至尽处以名指拒而趯之又潜锋闇勒势尽然后趯之右军背趯戈法上则俯而过下则曲而就葢所以失之于前正之于后也古经云钟书哉字用又永禅师涩出戈法下以名指筑上借势以中指遣之至下以名指衂锋潜趯此名秃出法张旭折芒法潜锋走意尽乃収而趯之钟书常用也右军云落干之法峩峩如长松倚谿谷唐文皇云为戈必润贵迟凝而右顾是章草法潜按防进轻揭闇趯夫掲欲利按欲轻轻则骨劲神清肥乃质滞钝俗王蒙能之
　　氵散水法口诀云上衂侧中偃下潜挫趯锋古经云黄庭乐毅论同用柳宗元笔精赋云散水幽纵黄庭宗之是也临池诀云或藏或露状数不同意要递相显异若频有则两相近而下当髙此名潜相瞩视外虽解摘内相附属为上中潜锋闇衂下峻趯潜遣此葢钟法也行书势防按而钩掲以轻利为美
　　冫冰法口诀云上侧覆収下筑而趯之须相承揖若并连衂侧轻掲则率字左右用之草法须借势防遣若缓滞则为病也
　　灬烈火法口诀云衂锋闇接临池诀云须各自立势抵背潜衂所为视之不见考之则彰古经云钟书然字用灬联飞法口诀云闇衂防驻轻揭潜趯笔锋连緜相顾不絶也禁经云联飞如鴈阵当秋是也古经云乐毅论燕然字用又虞永兴兼字用其半势盖中断也
　　宀显异法口诀云上驻锋左右挫锋横画按笔势须相顺古经云出告誓文又上侧横画勒左擡笔摆锋右峻啄轻掲出告誓寳字虞永兴尝守之行法以员峻飞动为美章草法拟于员峻飞动其于崄策务在露锋钩裹忌于缓滞也
　　□平磔法口诀云不迟不疾战笔侧去势卷不可便出须驻笔而后放禁经云磔磔如生蛇渡水是也又钟元常每作磔笔须三过折故文皇云为波必磔贵三折而遣豪
　　勾里法口诀云员角防锋作努法势未尽而趯之顔鲁公云勾法用笔如纸下行是也冈罔向字等用勾努法口诀云员角激锋待筋骨而成要如武人屈臂右军云回角不用峻及有棱是也卫夫人名之劲努法勺匀物等字用
　　□奋笔法口诀云左侧而独立中衂掲而右钩古经云钟书宣示字下用若中竪则左右闇衂而潜趯又簇锋防进为系下三也
　　彡衫法口诀云上平中啄下衂侧
　　乚外擘法口诀云左峻掠中潜锋衂挫右蹲锋外掷丨竪法口诀云擡笔竪策挫锋上下直尝尚字中竪画用
　　丷八曽头其脚法口诀云左潜掲而右啄曽头用左啄右侧则其脚用之
　　冫暗筑法口诀云驭锋直冲有连物则名暗筑月其内两是
　　□衮笔法口诀云须按锋上下蹙衂之令今等字是也戋缩出法口诀云上磔衂锋下磔出之此八分法也盖避双出也又戋字上缩锋作弩下出锋作趯张云戋如朿棘是也【书苑菁华】
　　唐顔真卿述张长史笔法十二意
　　予罢职醴泉特诣东洛访金吾长史张公旭请师笔法长史于时在裴儆宅憩止已一年矣众有师张公求笔法或有得者皆曰神妙仆顷在长安师事张公竟不传授使知是道也人或问笔法者张公皆大笑而对之便草书或三纸或五纸皆乘兴而散竟不复有得其言者予自再防洛下相见眷然不替仆因问裴儆足下师敬长史有何所得曰但得书绢素屏数本亦尝论请笔法惟言倍加工学临写书法当自悟尔仆自停裴儆宅月余因与裴儆从长史言语散却回长史前请曰仆既承九丈奨诱日月滋深夙夜工勤耽溺翰墨虽四逺流自未为穏傥得闻笔法要诀则终为师学以冀至于能妙岂任感戴之诚也长史良久不言乃左右盼视怫然而起仆乃从行归于东竹林院小堂张公乃当堂踞牀而命仆居乎小榻乃曰笔法防难妄传授非志士髙人讵可言其要妙书之未能且攻真草今以授子可须思妙
　　乃曰夫平谓横子知之乎仆思以对曰尝闻长史示令每为一平画皆须纵横有象此岂非其谓乎长史乃笑曰然
　　又曰夫直谓纵子知之乎曰岂不谓直者必纵之不令邪曲之谓乎长史曰然
　　又曰均谓间子知之乎曰尝示以间不容光之谓乎长史曰然
　　又曰宻谓际子知之乎曰岂不谓筑锋下笔皆令完成不令其疎之谓乎长史曰然
　　又曰锋谓末子知之乎曰岂不谓末以成画使其锋健之谓乎长史曰然
　　又曰力谓骨体子知之乎曰岂不谓趯笔则画皆有筋骨字体自然雄之谓乎长史曰然
　　又曰轻谓曲折子知之乎曰岂不谓钩笔转角折锋轻过亦谓转角为暗过之谓乎长史曰然
　　又曰决谓牵掣子知之乎曰岂不谓牵掣为撇决意挫锋使不能怯滞令险峻而成以为之决乎长史曰然又曰补为不足子知之乎曰尝闻于长史岂不谓结搆画或有失趣者则以别画旁救之谓乎长史曰然又曰损谓有余子知之乎曰尝所授岂不谓趣长笔短尝使意气有余画若不足之谓乎长史曰然
　　又曰巧谓布置子知之乎曰岂不谓欲书先预想字形布置令其平穏或意外生体令有异势是之谓巧乎长史曰然
　　又曰称谓大小子知之乎曰尝教授岂不谓大字促之令小小字展之使大兼令茂宻所以为称乎长史曰然子言颇皆近之矣工若精勤悉自当为妙笔真卿前请曰幸长史九丈传授用笔之法敢问工书之妙何如得齐于古人张公曰妙在执笔令其员畅勿使拘挛其次识法谓口传手授之诀勿使无度所谓笔法也其次在于布置布置不慢不越巧使合宜其次纸笔精佳其次变通适懐纵舍掣夺咸有规矩五者备矣然后能齐于古人曰敢问长史神用笔之理可得闻乎长史曰予传授笔法得之于老舅彦逺曰吾昔日学书虽功深奈何迹不至殊妙后闻于褚河南曰用笔当须如印印泥思而不悟后于江岛遇见沙平地静令人意悦欲书乃偶以利锋画而书之其劲险之状明利好自兹乃悟用笔如锥画沙使其藏锋画乃沈着当其用笔常欲使其透过纸背此功成之极矣真草用笔悉如画沙画浄则其道至矣如此则其迹可久自然齐于古人但思此理以专想功用故画不得妄动子其书绅予遂铭谢逡巡再拜而退自此得攻书之妙于兹五年真草自知可成矣【王氏法书苑】
　　唐李华二字诀
　　截　拽
　　或有人示以文卷者中有小学説一篇其畧曰鸿文先生坐于堂上手执经一卷弟子以次立先生讲既已而为文焉示于众子则不善书也小学家流曰先生通儒也而弗能字学何哉鸿文先生方隐几闻是言也笑而召之责曰夫儒之立身以学乎以书乎茍其书则孔子无以加也且止云典籍至是则无闻也尔徒学书记姓名而已已乎已乎华既览之心然思有以喻故作论云
　　夫六艺中此为难事人罕晓其奥予非能也亦尝闻其旨盖用笔在乎虚掌而实指缓衂而急送意在笔前字居笔后其势如舞凤翔鸾则其妙也大抵字不可拙不可巧不可今不可古华质相半可也钟王之法悉而备矣近世虞世南深得其体别有婉之态凡云八法学者悉善予有二字之诀至神之方所谓截拽也茍善斯字逸少伯英彼何人哉噫谅哉书功之深人之难能知也是欤曷可已乎【书苑菁华】
　　笔法门【未详何人所撰王氏法书苑附李华后今从之】
　　一齧门此一门亦曰书之祖亦曰书之命也又云乾坤清气自古诸圣秘而不传也
　　二隂阳门浓淡去住内外肥瘦等
　　三君臣门内外左右上下君须君臣须臣不得违背四向背门向即俱向背即俱背不得一向一背
　　五偏枯门不得一边真一边草一面大一面小
　　六孤露门肥瘦上下不等名曰孤露须得自在
　　七石指玲珑门凡笔常回避相触也
　　八停笔迟涩门迟自迟涩自涩常欲令其透过纸背九通气门【亦云通水】凡书画内令通其气不得塞也
　　十顾荅门凡画字势常须相顾也【王氏法书苑】
　　古今传授笔法十三诀【未详何人所撰】
　　【钩里】罔冈南向田【诸皆例此】
　　勹【钩努】匀旬均物【同上】
　　当岂长扆【返异势】
　　常宣尚【促左转右势】
　　其月周同【实左虚右势】
　　图围国【抑左昻右势】
　　行河水【上下不齐势】
　　永【侧勒努趯策掠啄磔】
</div>
    <div class="pagination">
<a href="六艺之一录_page390.html">上一页</a><span>...</span><a href="六艺之一录_page386.html">386</a><a href="六艺之一录_page387.html">387</a><a href="六艺之一录_page388.html">388</a><a href="六艺之一录_page389.html">389</a><a href="六艺之一录_page390.html">390</a><span class="current-page">391</span><a href="六艺之一录_page392.html">392</a><a href="六艺之一录_page393.html">393</a><a href="六艺之一录_page394.html">394</a><a href="六艺之一录_page395.html">395</a><a href="六艺之一录_page396.html">396</a><span>...</span><a href="六艺之一录_page392.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
