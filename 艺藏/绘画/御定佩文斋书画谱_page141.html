<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 141 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 141 页/共 578 页</h1>
    <div class="content">　　李元辅【荘宗时人】黄庭坚跋缪篆后云同光二年李元辅书元辅不甚知名盖翰林书艺之流【山谷集】
　　张恭嗣　郭在微
　　张恭嗣郭在微【并明宗时人】后唐尚父吴越国公諡武肃神道碑杨凝式撰翰林待诏张恭嗣行书郭在微篆额长兴五年正月立廖【瑜杭州府志碑碣目】
　　李鹗
　　李鹗【一作鄂】五代时仕为国子丞九经印板多其所书笔法盖出欧阳率更然窘于法度而韵不能髙非名书也【金石録】
　　后唐汾阳王真堂记清泰三年李恱撰李鹗书【同上】五代时以挥翰驰名于当世者王文秉之小篆李鹗郭忠恕之楷法杨凝式之行草【欧阳文忠公集】
　　李夫人
　　李夫人西蜀名家后唐郭崇韬伐蜀得之夫人以崇韬武弁常郁悒不乐善属文尤工书画【书史防要】
　　晋
　　成知训
　　成知训【髙祖时人】建雄节度使相里金碑李象撰成知训正书天福五年十月【金石文字记】
　　阎光逺
　　阎光逺【髙祖时人】驸马都尉史匡翰碑陶谷撰阎光逺行书天福八年立在太原【金石表】
　　苏晓
　　苏晓【出帝时人】开化寺瑶严阁记苏禹珪撰苏晓行书开运二年立在太原县【金石表】
　　汉
　　杨邠
　　杨邠魏州冠氏人少为州掌籍吏事汉髙祖官至枢密使隠帝即位加中书侍郎平章事邠长于吏事末年留意缙绅延客门下知经史有用乃课吏传写至其作正书虽不能造钟王之藩翰然气格超迈粗有可观【宣和书谱】
　　王仁裕
　　王仁裕字徳辇天水人事蜀为翰林学士唐荘宗平蜀仁裕事唐汉髙祖时为兵部尚书太子少保喜为诗少尝梦剖其肠胃以西江水涤之顾见江中沙石皆为篆籀之文由是文思益进【五代史本传】
　　仁裕翰墨虽无闻于时观其送张禹偁诗正书清劲自成一家【宣和书谱】
　　周
　　冯吉
　　冯吉字惟一河南洛阳人【陶宗仪云太师中书令道子】周显徳中太常寺少卿嗜属文工草隶【宋史本传】
　　郭嵠
　　郭嵠【太祖时人】洪迈云予家有旧监本周礼其末云大周广顺三年癸丑五月雕造九经书毕前乡贡三礼郭嵠书【容斋续笔】
　　王献可
　　王献可【世宗时人】后周龙泉禅院记徐纶撰王献可后序并正书显徳二年立在阳城县【金石表】
　　朱延熙
　　朱延熙【世宗时人】洪迈云予家有旧监本经典释文末云显徳六年己未三月太庙室长朱延熙书此书字画端严有楷法【容斋续笔】
　　显徳初酒狂
　　显徳初酒狂陶谷家逸少帖后有其题字【东观余论】
　　释师试
　　释师试【世宗时人】后周龙泉禅院记僧师试篆额显徳三年立【金石表】
　　吴
　　吴居中
　　吴居中杨吴荆江京汉将军也鄂州磨崖碑大字八十五凡九行其文曰干正元年大吴将军出陈武昌诏太守杨公出镇后云荆江京汉推忠辅国侍卫将军吴居中记【容斋四笔】
　　方廷珪
　　方廷珪杨吴武义间书饶州浮梁县钟铭【书史防要】
　　吕子元
　　道士吕子元杨吴太和三年书王栖霞所撰灵寳院记并篆额【书史防要】
　　南唐
　　宋齐丘
　　宋齐丘豫章人好学有大志烈祖为升州刺史竒其才以国士待之本字超回改字子嵩烈祖建国以齐丘为左丞相迁司空卒谥缪丑齐丘为文有天才自以古今独步书札亦自矜衒而嗤鄙欧虞之徒【马令南唐书】
　　王绍顔
　　王绍顔【与宋齐丘同时】齐丘陪烈祖登金陵城中鳯凰台诗石刻王绍顔奉勅书【戚光南唐书注】
　　李建勲
　　李建勲字致尧广陵人南平王徳诚子烈祖镇金陵预禅代之计拜中书侍郎平章事元宗即位拜司空以司徒致仕赐号钟山公博览经史诗清淡平易见称于时【马令南唐书】
　　李建勲送八分书与友人诗云跁跒为诗跁跒书不封将去寄仙都仙翁拍手应相笑得似秦朝次仲无【书苑菁华】
　　冯延巳
　　冯延巳字正中广陵人有辞学多伎艺烈祖以为秘书郎元宗即位累官中书侍郎平章事【马令南唐书】延巳工书逺胜宋齐丘齐丘谓曰子书往往似虞世南【马令南唐书宋齐丘传】
　　韩熙载
　　韩熙载字叔言北海人弱冠擢进士第烈祖受禅除秘书郎迁兵部尚书諡文靖才髙气逸善谈论聼者忘倦分书及画名重当时见者以为神仙中人【马令南唐书】杨凝式传于韩熙载徐铉兄弟【解缙书学传授】
　　髙越
　　髙越燕人举进士文价蔼然南归烈祖终礼部侍郎与江文蔚俱以词赋知名江南士人言体物者以江髙为称首【郑文寳南唐近事】
　　李顺公碑髙越书在石子冈下【江宁府志】
　　徐锴
　　徐锴字楚金扬州广陵人与兄铉同有大名于江左第进士累迁屯田郎中知制诰集贤殿学士【陆游南唐书】锴四嵗而孤母方教未暇及能自知书李景见其文以为秘书省正字锴善小学尝以许慎説文依四声谱次为十卷目曰説文解字韵谱亲为之篆镂板行世【宋史徐铉传】
　　铉锴兄弟工染翰崇餙书具尝出一月团墨云值价三万【南唐拾遗记】
　　南唐紫极宫石磬铭徐锴撰并小篆书【金石録】
　　朱铣
　　朱铣南唐人蒋荘武帝庙碑徐铉撰朱铣书在蒋庙门外张懿公神道碑亦铣书【于奕正天下金石志】
　　杨元鼎
　　杨元鼎南唐人【书史防要云官虞部郎中】茅山紫阳观碑徐铉撰杨元鼎书并篆额【天下金石志】
　　李萧逺
　　李萧逺【南唐人】钟陵清凉寺有元宗八分题名萧逺草书董羽画海水为三絶【名画评】
　　李中
　　李中字有中陇西人淦阳宰【按晁公武郡斋读书志云南唐李有中有赠韩熙载张洎徐铉诗或作唐人误】五七言兼六言二百篇目曰碧云集【孟賔于碧云集序】
　　唐懐素草帖有李中书长深字【墨池编】
　　潘佑
　　潘佑散骑常侍处常子文章赡逸敏于议论以秘书省正字释褐后主即位迁虞部员外郎改知制诰【马令南唐书】
　　潘佑行书草帖笔迹奕奕超拔流俗有东晋之遗风【宣和书谱】
　　顔诩
　　顔诩鲁郡公真卿后唐末徙居木川雅辞翰谨礼法子弟有与賔客戏者未尝面责手写韦曜博奕论署于屋壁使之自媿【马令南唐书】
　　王文秉
　　王文秉江南人篆书逺过徐铉而以文学名重当时文秉人罕知者文秉笔甚精劲小篆千字文题云大唐庚申嵗者建隆元年也紫阳石磬铭张献撰亦文秉书【集古録】
　　南唐王文秉工小篆自号王逸老欲与逸少相抗【紫桃轩又缀】
　　应用
　　应用江南人以书法名善写细字微如毛发常于一钱上写心经又于一粒麻上写国泰民安四字【龙衮江南野史】
　　唐希雅
　　唐希雅嘉兴人【见画家传】李煜好金索书希雅尝学之【名画评】
　　任能
　　道士任能南唐人能篆【书史防要】
　　释应之
　　释应之姓王其先闽人能文章习桞氏笔法以善书冠江左初举进士一黜于有司遂学为浮屠保大中授文章应制大徳赐紫元宗喜楞严经勅应之书镂版既成上之元宗曰是深得公权之法者也吾闻公权尝以笔谏穆宗为之改容今效其法尚可想见其风采应之书名益振迁右街僧録【马令南唐书】
　　应之江表名僧能文章善楷隶南唐升元保大间为内供奉中主后主书体与之相类当时碑刻多其写者至今尽存惟江宁府保宁寺四注金刚经兼备众体尤为精笔【苏魏公集】
　　应之作行书以文绢写进士沈崧曲直不相入赋颇有气骨【宣和书谱】
　　宫人乔氏
　　李后主手书金字心经一卷赐其宫人乔氏乔氏后入太宗禁中闻后主薨自内廷出其经舍在相国寺西塔以资荐且自书于后曰故李氏国主宫人乔氏伏遇国主百日谨舍昔时赐妾所书般若心经一卷在相国寺西塔院伏愿弥勒尊前持一花而见佛云云其后江南僧持归故国置之天禧寺塔相轮中寺后失火相轮自火中堕落而经不损为金陵守王君玉所得君玉卒子孙不能保之以归甯鳯子仪家乔氏所书在经后字极整洁而词甚凄惋所记止此徐锴集南唐制诰有宫人乔氏出家告岂斯人也【王铚黙记】
　　前蜀
　　韦荘
　　韦荘字端己杜陵人见素之后五建辟为掌书记后相建为平章事【全唐诗话】
　　韦荘在当时以作字名于世但今所见者少观借书诸帖有行书法非潜心于古而一意文词翰墨间未易至此也【宣和书谱】
　　王宗夀
　　王宗夀【字永年】许州民家子也建以同姓録之为子工琴弈事建为镇江节度使衍立为太子太保唐明宗以为保义军行军司马【五代史前蜀世家】
　　宗夀能文与能仁院僧夘书札二十余帙墨迹多贮冲妙观中【十国春秋】
　　王锴
　　王锴字鳣祥唐天复时奉使西川因留蜀官翰林学士武成二年除中书侍郎同平章事唐师入成都锴至洛阳授以州刺史【十国春秋】
　　前蜀王氏朝伪相王锴家藏书二千卷一一皆亲迹并写藏经每趋朝于白藤檐子内写书书法尤谨近代书字之滛者也【金壶记】
　　任徳筠
</div>
    <div class="pagination">
<a href="御定佩文斋书画谱_page140.html">上一页</a><span>...</span><a href="御定佩文斋书画谱_page136.html">136</a><a href="御定佩文斋书画谱_page137.html">137</a><a href="御定佩文斋书画谱_page138.html">138</a><a href="御定佩文斋书画谱_page139.html">139</a><a href="御定佩文斋书画谱_page140.html">140</a><span class="current-page">141</span><a href="御定佩文斋书画谱_page142.html">142</a><a href="御定佩文斋书画谱_page143.html">143</a><a href="御定佩文斋书画谱_page144.html">144</a><a href="御定佩文斋书画谱_page145.html">145</a><a href="御定佩文斋书画谱_page146.html">146</a><span>...</span><a href="御定佩文斋书画谱_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
