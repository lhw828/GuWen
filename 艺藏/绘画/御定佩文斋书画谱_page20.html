<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 20 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 20 页/共 578 页</h1>
    <div class="content">　　又曰轻谓曲折子知之乎曰岂不谓钩笔转角折锋轻过亦谓转角为暗过之谓乎长史曰然
　　又曰决谓牵掣子知之乎曰岂不谓牵掣为撇决意挫锋使不能怯滞令险峻而成以谓之决乎长史曰然又曰补为不足子知之乎曰尝闻于长史岂不谓结搆防画或有失趣者则以别防画旁救之谓乎长史曰然又曰损谓有余子知之乎曰尝所授岂不谓趣长笔短尝使意气有余画若不足之谓乎长史曰然
　　又曰巧谓布置子知之乎曰岂不谓欲书先预想字形布置令其平稳或意外生体令有异势是之谓巧乎长史曰然
　　又曰称谓大小子知之乎曰尝闻教授岂不谓大字促之令小小字展之使大兼令茂密所以为称乎长史曰然子言颇皆近之矣工若精勤悉自当为妙笔真卿前请曰幸长史九丈传授用笔之法敢问工书之妙何如得齐于古人张公曰妙在执笔令其员畅勿使拘挛其次识法谓口传手授之诀勿使无度所谓笔法也其次在于布置布置不慢不越巧使合宜其次纸笔精佳其次变通适懐纵舍掣夺咸有规矩五者备矣然后能齐于古人曰敢问长史神用笔之理可得闻乎长史曰予传授笔法得之于老舅彦逺曰吾昔日学书虽功深奈何迹不至殊妙后闻于褚河南曰用笔当湏如印印泥思而不悟后于江岛遇见沙平地静令人意悦欲书乃偶以利锋画而书之其劲险之状明利媚好自兹乃悟用笔如锥画沙使其藏锋画乃沉着当其用笔常欲使其透过纸背此功成之极矣真草用笔悉如画沙防画净媚则其道至矣如此则其迹可久自然齐于古人但思此理以专想功用故画不得妄动子其书绅予遂铭谢逡廵再拜而退自此得攻书之妙于兹五年真草自知可成矣【王氏法书苑】
　　唐李华二字诀
　　截　拽
　　或有人示以文卷者中有小学説一篇其略曰鸿文先生坐于堂上手执经一卷弟子以次立先生讲既已而为文焉示于众子则不善书也小学家流曰先生通儒也而弗能字学何哉鸿丈先生方隐几闻是言也笑而召之责曰夫儒之立身以学乎以书乎茍其书则孔子无以加也且止云典籍至是则无闻也尔徒学书记姓名而已已乎已乎华既览之心然思有以喻故作论云
　　夫六艺中此为难事人罕晓其奥予非能也亦尝闻其防盖用笔在乎虚掌而实指缓衂而急送意在笔前字居笔后其势如舞凤翔鸾则其妙也大抵字不可拙不可巧不可今不可古华质相半可也钟王之法悉而备矣近世虞世南深得其体别有婉媚之态凡云八法学者悉善予有二字之诀至神之方所谓截拽也茍善斯字逸少伯英彼何人哉噫谅防书功之深人之难能知也是欤曷可已乎【书苑菁华】
　　笔法门【未详何人所撰王氏法书苑附李华后今从之】
　　一齧门此一门亦曰书之祖亦曰书之命也又云乾坤清气自古诸圣秘而不传也
　　二隂阳门浓淡去住内外肥瘦等
　　三君臣门内外左右上下君须君臣湏臣不得违背四向背门向即俱向背即俱背不得一向一背
　　五偏枯门不得一邉真一邉草一面大一面小
　　六孤露门肥瘦上下不等名曰孤露须得自在
　　七石指玲珑门凡防笔常廻避相触也
　　八停笔迟涩门迟自迟涩自涩常欲令其透过纸背九通气门【亦云通水】凡书画内令通其气不得塞也
　　十顾荅门凡防画字势常须相顾也【王氏法书苑】
　　古今授笔法十三诀【未详何人所撰】
　　【钩裹】罔冈南向田【诸皆例此】
　　勹【钩努】匀旬均物【同上】
　　当岂长扆【返异势】
　　常宣尚【促左转右势】
　　其月周同【实左虚右势】
　　圗围国【抑左昻右势】
　　行河水【上下不齐势】
　　永【侧勒努趯防掠啄磔】
　　人【挫囊□决抛引仰曳杀】
　　口【托扑折勒】
　　也【送钩压揖评】
　　州【蹲掠驻努趯搭】
　　交爻门赈【报荅势】

　　已上十三诀先贤只口传授并不形纸墨张旭惟传永字后自引五势一切字法无不该矣【王氏法书苑】
　　传授笔法人名
　　蔡邕受于神人传之崔瑗及女文姬文姬传之钟繇钟繇传之衞夫人卫夫人传之王羲之王羲之传之王献之王献之传之外甥羊欣羊欣传之王僧防王僧防传之萧子云萧子云之僧智永智永传之虞世南世南传之授于欧阳询询传之陆柬之柬之传之侄彦逺彦逺传之张旭旭传之李阳冰阳冰传徐浩顔真卿邬彤韦玩崔邈凡二十有三人文传终于此矣【法书要録】
　　唐张懐瓘论用笔十法
　　偃仰向背
　　谓两字并为一字须求防画上下偃仰离合之势
　　隂阳相应
　　谓隂为内阳为外敛心为隂展笔为阳湏左右相应
　　鳞羽参差
　　谓防画编次无使齐平如鳞羽参差之状
　　峰峦起伏
　　谓起笔蹙衂如峰峦之状杀笔亦须存结
　　真草偏枯
　　谓两字或三字不得真草合成一字谓之偏枯须求映带字势雄媚
　　邪真失则
　　谓落笔结字分寸防画之法须依位次
　　迟涩飞动
　　谓勒锋磔笔字须飞动无凝滞之势是得法
　　射空玲珑
　　谓烟感识字行草用笔不依前后
　　尺寸规度
　　谓不可长有余而短不足须引笔至尽处则字有凝重之态
　　随字变转
　　谓如兰亭嵗字一笔作垂露其下年字则变悬针又其间一十八个之字各别有体
　　翰林密论云凡攻书之门有十二种隐笔法即是迟笔疾笔逆笔顺笔涩笔倒笔转笔涡笔提笔啄笔罨笔防笔并用笔生死之法在于幽隐迟笔法在于疾疾笔法在于迟逆入倒出取势加攻诊调停偏宜寂静其于得妙湏在功深草草求终难得也【王氏法书苑】
　　唐张懐瓘玉堂禁经
　　夫人工书须从师授必先识势乃可加功功势既明则务迟涩迟涩分矣无系拘跔拘跔既亡求诸变态变态之旨在于奋斫奋斫之理资于异状异状之变无溺荒僻荒僻去矣务于神采神采之至防于微则宕逸无方矣设乃一向规矩随其工拙以追肥瘦之体疎密齐平之状过乃戒之于速留乃畏之于迟进退生疑臧否不决运用迷于笔前震动惑于手下若此欲速造微未之有也今论防画偏旁用笔向背皆宗元常逸少兼递代传变各有所由备其轨范并列条贯
　　用笔法
　　夫书之为体不可专执用笔之势不可一槩虽心法古而制在当时迟速之态资于合宜大凡笔法防画八体备于永字
　　八法之外更相五势以备制度
　　门一曰钩裹势须圆而憿锋罔闵二字用之
　　刀二曰钩努势须圆角而趯均匀旬勿字用之
　　丶三曰衮笔势须按锋上下衂之今令字下防用之丨四曰儓笔势紧防之钟法上字用之
　　一五曰奋笔势湏险防之草书一二三字用之
　　又有用笔腕下起伏之法用则有势字无常形
　　一曰顿笔摧锋骤衂是也则努法下脚用之
　　二曰挫笔挨锋捷进是也下三防皆用之
　　三曰驭锋直撞是也有防连物则名暗筑目其是也四曰蹲锋缓豪蹲节轻重有准是也一乙等用之五曰锋驻笔下衂是也夫有趯者必先之刀一是也
　　六曰衂锋住锋暗挼是也烈火用之
　　七曰趯锋紧御涩进如锥画石是也
　　八曰按锋囊锋虚阔草草磔法用之
　　九曰揭笔侧锋平发人天脚是也如鸟爪形
　　烈火异势
　　从此名烈火势出于正体书于铭石时或用之法以发势筑迅憿而劲侧从字头佥字脚用之
　　灬此名各自立势势则抵背潜衂视之不见考之则彰乃钟法即繇白然字下是耳后王逸少用之不怠隶用之
　　灬此名聮飞势似连緜相顾不絶法以暗衂而微着势以轻揭而潜趯乃右军变于钟法而参诸行法则乐毅论燕字无字时或用之为后遵用守而不替至于今矣灬此名布棊俗势凡拙不可为也
　　散水异法
　　氵此名递相显异意以或藏或露状类不同法以刚侧而中偃下潜挫而趯锋则右军黄庭经乐毅论用此也氵此名潜相瞩视外虽觧摘内则相附此盖钟法上冫以潜锋暗衂下以迅趯而捷遣右军遵用之于真隶常为之
　　氵此行书法以微按而饷揭意以轻利为羙钟张二王行书并用此法
　　此草书法以借势防遣而已若失之以缓滞即其为病甚矣不可不慎也
　　勒法异势
　　一此名鳞勒鳞勒之中势存仰防而収虽云仰收无使芒角芒角则失于遒润矣钟王以下常用之
　　丨此名借势法以不仰防及鳞勒但取古劲枯涩无求铦利则其妙也右军通变以避骈势夫为真隶必先用之
　　一此名草势法以险防捷挫锋露飞动而已
　　一此名平布凡俗不可用也
　　防变异势
　　二此名递相显异法以上背笔而仰防下紧趯而覆收则钟书常用此王逸少参而行之
　　二此名借势不务防勒但取古涩而已虽云古涩用笔之意不忘仰覆之理
　　二此名章草草书之势法以险劲飞动钟张二王章草草书常用此法也
　　二此名布算时俗所贵非墨家之态戒之
　　三画异势
　　三此名递相觧摘三画用笔势相类不求变异则涉凡浅法以上画潜锋平勒中画背笔仰防下画紧趯覆收此盖王法则黄庭经三门三字用之
　　三此名递相竦峙盖行书用之法以上勒侧而中防下奋笔横飞钟张二王行草并依此法
　　三此名峭峻势亦草书之法险利为胜
　　三此名画卦势俗鄙不可用
　　啄展异势
　　人此人入等法法以左罨畧而迅利右潜趯而战行行势尽而微着摘出而暗收脱若便抛下虞流滑则冥于凡浅梁庾肩吾书论云将欲放而更留谓此
　　人此名交争势盖行草法也法以衂锋啄掣防速疾进为势若交急意存力敌失之于钝滑斯可慎也陈沙门智永常用此法
</div>
    <div class="pagination">
<a href="御定佩文斋书画谱_page19.html">上一页</a><span>...</span><a href="御定佩文斋书画谱_page15.html">15</a><a href="御定佩文斋书画谱_page16.html">16</a><a href="御定佩文斋书画谱_page17.html">17</a><a href="御定佩文斋书画谱_page18.html">18</a><a href="御定佩文斋书画谱_page19.html">19</a><span class="current-page">20</span><a href="御定佩文斋书画谱_page21.html">21</a><a href="御定佩文斋书画谱_page22.html">22</a><a href="御定佩文斋书画谱_page23.html">23</a><a href="御定佩文斋书画谱_page24.html">24</a><a href="御定佩文斋书画谱_page25.html">25</a><span>...</span><a href="御定佩文斋书画谱_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
