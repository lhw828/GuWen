<!DOCTYPE html>
<html>
<head>
    <meta charset="UTF-8">
    <title>六艺之一录 - 第 89 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 89 页/共 664 页</h1>
    <div class="content">　　窆石铭
　　顺帝永建元年五月【金石録】
　　元祐二年永城下得石如丰碑其上刻铭曰沛国临濉时窆石室永建六年五月十五日太嵗在未所遭作大吉利时窆石室候来归我有之按永建汉顺帝即位之元其年为辛未则谓太嵗在未是也传曰窆噐丰碑之属然古之制公室视丰碑三家视桓楹而周制及竁以度为丘隧共丧之窆噐盖丰碑谓斵大木为碑形如石而窆为横木盖丰碑之上所以下绋其噐不得同者古者君封以衡大夫以缄衡则以木横之棺傍缄则直以绋系之不得以木横其上也郑众曰窆谓葬下棺也读如汜祭之汜左氏谓之傰檀弓谓之封昔人谓其声同也盖周汉之声与今自异其事可得考之于此尝谓墓之有铭在汉则杜邺甄丰然树之于外其后如缪袭辈刻官代纳之圹中皆在永建后然刻铭墓中不知何时而于所见者永城窆石最先他铭志得之知其所由来逺也【广川书防】













　　六艺之一録卷五十三
<子部,艺术类,书画之属,六艺之一录>
　　钦定四库全书
　　六艺之一録卷五十四　　　　钱塘倪涛撰
　　石刻文字三十
　　郑三益阙铭
　　郑三益阙铭武帝建元二年自刘聪后屡以建元纪年此铭字画非晋已后人书【金石録】
　　会稽东部都尉路君阙铭
　　右路君阙铭二其一云防稽东部都尉路君阙永平八年四月十四日庚申造其一云君故豫州刺史温令元城令公车司马令开阳令谒者议郎徴试愽士路君不知为何人按汉书志建武六年省诸郡都尉唯边郡往往有之岂会稽边海故置此官欤又任延尝为会稽西部都尉而此云东部疑当时会稽分东西部各置都尉史不载尔【金石録】
　　防稽东部都尉路君阙永平八年造东都冡墓间石刻传于后世者自此始赵氏云建武中省诸部都尉唯边郡有之岂会稽边海故置此官欤任延尝为会稽西部都尉而此云东部疑防稽分东西部各置都尉史不载耳予按衡方碑亦为防稽东部都尉乃威宗之时则东部盖有此官未尝并省范史虽不具载而它书亦可稽防【续】
　　南武阳功曹阙铭
　　右南武阳功曹墓阙铭云南武阳功曹乡啬夫又云以为国三老又云章和元年其它族系名字皆摩灭不可考究墓在今沂州有两阙其一铭元和中立文字尤残阙难读【金石録】
　　雒阳令王稚子二阙
　　汉故先灵侍御史河内□令王君稚子阙
　　汉故兖州刺史雒阳令王君稚子之阙
　　右王稚子阙铭二其一云汉故先灵侍御史河内县令王君稚子阙其一云汉故兖州刺史洛阳令王君稚子之阙按范后汉书循吏传王涣字稚子尝为温令而刻石为河内令者盖史之误涣以元兴元年卒然则阙铭盖和帝时所立也【金石録】
　　右雒阳令王稚子二阙王君名涣其字稚子广汉郪县人也东汉循吏有列传涣举茂才厯温令兖州刺史侍御史洛阳令以和帝元兴元年卒今成都新都县有涣墓此墓前之双石阙也其上各刻车马之状一则二人乘马一则二人乘车见于释惟冯焕髙颐金恭三人有阙又有碑赵氏云本传稚子尝为温令而碑作河内令乃史之误其说非也温者河内之邑河内是郡名无令也碑云河内县令者以郡为尊盖谓河内之县令尔即温也先灵之称它碑所无碑中县字反系作□【释】
　　豫州刺史路君二阙
　　豫州刺史路君二阙前阙七行二十七字书其所立豫州刺史至徴试博士凡八官后阙亦七行二十一字云会稽东部都尉路君阙其次书造阙年月日永平之八年也字画兼用篆体前阙人物之后小字一行却是文豫州前后各一人执杖负剑向字立东部之前亦一人执杖负剑又有一人正面立腰下垂佩两手各有所执末亦一人执杖负剑而其前又有一人侧面向字立手中亦有所执盖是墓前双阙如王稚子髙贯方之类但二阙无姓名此其异耳【续】
　　孝子董蒲阙
　　孝子董蒲阙其中刻一禽颇大两旁各一兽衔佩环之属甚类处士金恭阙禽之下横书七行云孝子澄乡宜利里董蒲亦与金恭阙相类禽之右有一行云永宁二年三月辛巳朔十一日辛夘掾李纯有秩张成其阙数字难辨此阙先书年月朔日又有掾史姓名与墓门之阙不同必董君孝行着闻官为甄表而立此阙二兽不见下体恐所刻文辞或在其下【续】
　　右侍无名人墓阙
　　汉右侍之墓五字蔵碑者宣和间中分为两黏作帙汉官有左右署侍郎汉人题阙作碑多省文如郭仲竒为北军中而碑中省其北字髙頥作北部府丞而题阙省其部字冯绲之右郎中署字于文亦省此侍字之下必有漫灭之文为贴碑者所翦其右有光和三年四小字【续】
　　光和三年立【汉字原】
　　冯使君墓阙铭
　　右汉冯使君墓阙铭云故尚书侍郎河南京令豫州刺史冯使君神道按汉书冯绲传绲父焕安帝时为幽州刺史而冯绲碑亦云幽州君之元子此字在宕渠绲墓前双石阙上知其为焕也【金石録】
　　永乐少府费君阙铭
　　右汉永乐少府费君阙铭按汉书桓帝母孝崇匽皇后居永乐宫和平元年诏置太仆少府如长乐故事其后灵帝母孝仁董皇后亦居是宫欧阳公集古録引章懐太子注云汉官仪长乐少府以宦者为之则费君盖亦宦者也余以汉史及刻考之当时三公如陈球刘寛皆尝为此官非独一人盖自西汉以来太后皇后宫属如大长秋之类皆参用士人然则汉官仪以为止用宦者为之盖其阙漏而集古録遂以费君为宦者亦未必然也【金石録】
　　后汉人阙铭其一曰永乐少府贾君阙其一曰雒阳令王君阙二者皆不知为何人按汉书桓帝母孝崇匽皇后居永乐宫和平元年诏置太仆少府如长乐故事又按顔师古注地理志曰鱼豢云汉火行忌水故去洛水加佳师古谓光武以后始改为雒然则二人者皆后汉时人也又按汉官仪长乐少府以宦者为之则贾君者盖亦宦者也【集古録】
　　汉故永乐少府将作贾君之阙碑为篆书而将作下二字缺不可识【集古録目】
　　益州太守杨宗墓阙铭
　　右杨宗墓阙铭在蜀中凡十六大字云汉故益州大守杨府君讳宗字徳仲墓阙汶阳李长茂为蜀使者罢归以此本见遗长茂名公年东州善士以画山水著称者【金石録】
　　益州太守髙頥二阙
　　汉故益州大守武隂令上计史举孝亷诸部从事□頙字贯方
　　汉故益州大守隂平都尉武阳令北府丞举孝亷□府君字贯【阙一字】
　　右益州太守高頥二阙今在雅州高頥字贯方有墓碑载其歴北部府丞广汉属国都尉益州太守以献帝建安十四年卒碑石沦碎官不尽见此两阙一有髙君名字一不称名而字阙其一予所见六十年前石刻贯字之旁刻云缺一字近世所见乃有以光字补之者此一阙虽无頥之名而隂平北府皆见之碑志可防则两者皆髙颐之阙也汉志縁边属国无隂平惟广汉有隂平道前书注隂平云北部都尉治墓阙所以书广汉为隂平者指其理所也【释】
　　钜鹿太守金君阙
　　右钜鹿太守金君阙七字今在蜀道不知其人也【释】右云安军【汉字原】
　　不其令董恢阙
　　汉故□其令蕫君阙
　　右不其令蕫君阙碑録云济州任城有童恢墓双石阙字一云童恢琅邪人一云汉故不其令童君东汉循吏有童恢传注云谢承书作僮种两姓异同史氏固有所疑矣初未尝见此阙遂以蕫为童与宗均相类当以碑为正前书地里志不其属琅琊注云其音基范史王景传云八世祖琅邪不其人郡国志东莱郡有不期侯国故属琅邪恢宰邑有异政为青州所举则恢为令时不其已不琅邪矣志作不期误也传云恢字汉宗琅邪姑幕人辟公府除不其令举尤异迁丹阳太守暴疾卒其为令在杨赐罢相之后则恢盖孝灵时人也但恢尝守丹阳而阙不书者或是如王稚子之类有两阙而互见之欤此阙刻一冡冡上三物植立若木叶然二男子拜于前其后有一妇人二稚子又有六妇人鱼贯于后冡旁有一大树其下有一马立于木下及马后者各一人马前有数物如鸡鹜之状者【释】
　　不其令董君阙在济州或云双阙一云童恢琅邪人【汉字原】
　　集韵蕫艸名董正也督也通作蕫二字盖通用卫弹碑以府丞蕫察通作董【仝上】
　　髙直阙
　　汉故髙君讳□字文玉
　　右髙直阙九字今在蜀中字画甚不工汉人题墓有云神道者有云墓道者有云阙者惟高頥及髙直但书姓名字尔【释】
　　贞女罗鳯墓阙
　　汉贞女罗鳯墓六字笔势甚清逸颇类景谒者墓表字之上以朱爵为额盖墓阙也【续】
　　琅琊相王君墓阙铭
　　武隂令髙君墓阙铭
　　车骑将军阙铭
　　小黄令徴试博士墓阙铭
　　阳都长徐君冡阙铭
　　以上诸碑皆无嵗月或残缺【金石録】
　　汉沛相剑门范史墓阙文
　　在剑州梓潼县东墓前字不甚多记名目而已【天下碑録】
　　上庸长阙文
　　在徳阳县灵龛镇【天下碑録】
　　丁房阙
　　在临江县其刻漫灭有汉丁房等字尚可认【舆地碑目】
　　緜竹令王君神道
　　广汉艸令王君神道
　　右緜竹令王君神道九字微杂篆体緜字作曰下木略与县字相混故赵氏误作广汉县令而谓其借苓为令也欧阳公博收竝蓄顾弗深考姓名字画多有误读者徳父治郡之余专意金石刻辨证亦在精确独此碑为可笑尔【释】
　　右广汉县令王君神道建宁元年十月造县令字作苓汉人淳质文字相近者多假借用之如县令字人所常用而尚假借何耶【金石録】
　　建宁元年立在涪州金石録误以緜字为县字又以竹字合令字为苓又合刘让阁道题字为一碑【汉字原】
　　蜀郡太守任君神道
　　右汉蜀郡太守任君神道九字字画壮伟然不著名字乡里嵗月莫详其为何人也【金石録】
　　蜀郡属国都尉王君神道
　　右汉王君神道在南阳云汉故蜀郡属国都尉王君神道封陌按郦道元注水经济水南道侧有二石楼制作精妙题言蜀郡太守姓王字子雅南阳西鄂人有三女无男而家累千金父没当葬三女各出钱五百万一女筑墓二女建楼今此碑后有唐向城令张璿之撰孝女双石楼记所书与水经注合惟水经误以都尉为太守耳璿之记天宝七载建别録于后【金石録】
　　交趾都尉沈君二神道
　　汉谒者北屯司马左都侯沈府君神道
　　汉新丰令交阯都尉沈府君神道
　　右交阯都尉沈君二神道今在梁山军其上各刻朱雀其形相向知此盖是一人犹王稚子阙尽书其所歴官也其下又刻蛇虎首所画甚工此字及冯焕王稚子阙皆是八分书张懐瓘所谓作威投防腾气扬波者也【释】
　　益州太守杨宗墓道
　　汉故益州太守杨府君讳宗字徳仲墓道
　　右益州太守杨宗墓道十六大字今在西州
　　清河相张君墓道
　　清河相农太守张君墓【下阙一字】
　　右清河相张君墓道一碑甚大其中但存此数字惟河相农君五字防画具尔汉人用字有假借者有通用者有竒古者有变昜偏旁及减省者释皆已表出其间防画小异寻文而可识者皆不复释如此碑农上安西之类是也顔之推论揖下无耳皷外设皮离则配禹臯分泽外咸以世俗为非今字皆然盖各是一家之书不可拘以古法也其详已类之韵略举数字于此平声则窂【牢】灵【灵】通【通】濡【濡】迁【迁】上声则【响】览【览】秉【秉】啓【啓】典【典】去声则据【据】裔【裔】孟【孟】验【验】舜【舜】入声则术【术】属【属】骘【陟】【恻】壶【壹】凡巍字山皆在下魏字却有山在上者惟字皆从心独尚书从系尔【释】
　　上庸长司马孟防神道
　　故上庸长司马君孟防神道
　　右上庸长司马孟台神道石文皴剥而字札甚精汉人所作墓阙神道者第欲表封陌限樵牧尔非若镌过实之辞有意乎欺诳来世也【释】
　　在汉州复斋碑目作上庸长阙墨宝云上庸长司马孟台神道【汉字原】
　　韦氏神道
</div>
    <div class="pagination">
<a href="六艺之一录_page88.html">上一页</a><span>...</span><a href="六艺之一录_page84.html">84</a><a href="六艺之一录_page85.html">85</a><a href="六艺之一录_page86.html">86</a><a href="六艺之一录_page87.html">87</a><a href="六艺之一录_page88.html">88</a><span class="current-page">89</span><a href="六艺之一录_page90.html">90</a><a href="六艺之一录_page91.html">91</a><a href="六艺之一录_page92.html">92</a><a href="六艺之一录_page93.html">93</a><a href="六艺之一录_page94.html">94</a><span>...</span><a href="六艺之一录_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
