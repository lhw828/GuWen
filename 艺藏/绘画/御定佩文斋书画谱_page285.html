<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 285 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 285 页/共 578 页</h1>
    <div class="content">　　叔明自是写图手逺近位置歴然不为山林烟霭之所汨没为陶宗仪写南村图鳬鸭猫犬纺车舂碓家人噐具一一毕备若子久浑厚云林疎简虽各极所擅而施之图似终逊黄鹤【六研斋二笔】
　　王叔明画从赵文敏风韵中来故酷似其舅又泛滥唐宋名家而以董源王维为宗故其纵逸多姿又徃徃出文敏规格之外若使叔明専门师文敏未必不为文敏所掩也【容台集】
　　倪瓉
　　倪瓉字元镇云林其自号也【云林遗事云署名曰东海瓉或曰嬾瓉变姓名曰奚朗或曰映别号五曰荆蛮民净名居士朱阳馆主萧闲仙卿云林子云林多用以题诗画故尤着画史防要云无锡人】家故饶于资轻财好学尝筑清閟阁蓄古书画于中人罕迹其所爱写溪山竹石攻词翰皆极古意性甚狷介好洁絶类海岳翁【画史防要云素有洁癖人号曰倪迂】尤善自晦匿尽弃其所蓄扁舟独坐与渔夫野叟混迹于五湖三泖间又类天随子【钱溥云林诗集序】
　　元镇好僧寺一住必旬日篝灯木榻萧然宴坐时操纸笔作竹石小景客求必与一时好事者购之价至数十金壮年有巨幅雅宜山图为当世所珍【顾元庆云林遗事】
　　张士诚弟士信闻元镇善画使人持绢缣侑以币求其笔元镇怒曰予生不为王门画师即裂其绢而却其币【同上】
　　云林画林木平逺竹石殊无市朝尘埃气写山水不着人物【画史会要】
　　顾谨中云倪迂初以董源为师及乎晩年愈益精诣一变古法以天真幽淡为宗所谓渐老渐熟者若不从北苑筑基不容易到耳【同上】
　　元镇极简雅似嫩而苍宋人易摹元人难摹元人犹可学独元镇不可学也【艺苑巵言】
　　迂翁画在胜国时可称逸品古淡天然米痴后一人也【容台集】
　　云林山水早嵗学北苑乃自成一家图绘寳鉴以为师冯觐觐阉人耳云林负气节必不师其画【同上】
　　云林山水着色者甚少间作一二绘染深得古法【六研斋二笔】
　　吴镇
　　吴镇字仲圭号梅花道人嘉兴魏塘人工词翰尤善画山水竹木臻极妙品不下许道宁文与可与可以竹掩其画仲圭以画掩其竹为人抗简孤洁其画虽势力不能夺唯以佳纸笔投之欣然就几随所欲为乃可得也故仲圭于绢素画絶少【孙大雅沧螺集】
　　吴镇画山水师巨然其临摹及合作者絶佳而徃徃于世者皆不専志故极率略亦能墨竹墨花【图绘寳鉴】吴仲圭本与盛子昭比门而居四方以金帛求子昭画者甚众而仲圭之门閴然妻子颇笑之仲圭曰二十年后不复尔果如其言盛虽工实有笔墨蹊径非若仲圭之苍苍莽莽有林下风气所谓气韵非邪【容台集】仲圭忍贫孤隠极不喜为人作画至于写像尤所靳者【六研斋二笔】
　　盛洪【画史防要作盛洪甫】
　　盛洪字文裕子昭之父临安人侨寓嘉兴画人物翎毛山水各臻工巧【邹衡嘉兴志补】
　　盛懋
　　盛懋字子昭善画山水人物花鸟始学陈仲羙略变其法精致有余特过于巧【画史防要】
　　曹知白
　　曹知白字又【画史防要云字贞素】别号云西华亭人至元中为昆山教谕意甚不乐遂辞去隠居读易或放笔图画掀髯长啸人莫窥其际【松江志】
　　曹云西山水师冯觐笔墨差弱而清气可爱【画史防要】吾松善画者在胜国时莫过曹云西其平逺法李成山水师郭熙盖郭亦本之李成也笔墨清润全无俗气【四友斋丛説】
　　曹庆孙
　　曹庆孙字经善号安稚生云西族侄官浮安教谕善画【刘璋书画史】
　　张以文
　　张以文松江人董其昌云吾乡画家元时有曹云西张以文张子正诸人皆名笔【画禅随笔】
　　张中
　　张中字子正【一作子政】松江人画山水师黄一亦能墨戏【图绘寳鉴】
　　庄麟
　　庄麟字文昭江东人居京口书画与郭畀齐名【镇江府志】
　　崔复
　　崔复赵雍壻有学行善绘事【徐一夔始丰藁】
　　王珪
　　王珪字君璋尝以材异辟同知辰州辞不起筑室于虞山之间澄心观道善鼔琴又工画布置繁宻意趣幽逺号中阳老人【邓韨常熟志】
　　朱玉
　　朱玉字君璧昆山人喜绘事闻佳山水毎翛然独徃永嘉王振鹏在仁宗朝以界画称防玉从之游尽得其技尝奉命图藏经佛像引首以进方不盈矩曲尽其妙而意度横生不束于绳墨人言王君盖不之过云【朱珪名迹録】
　　君璧作紫雾龙宫翠蓬神阙二图十年始就人谓其妙入神品元季海寇犯境邑人弃家避难君璧独抱二图坐楼上寇遥望城中虹气贯月踪迹而至虹自君璧楼中出疑有至寳攘之见二图大怒裂碎而去杨鐡崖名其楼曰虹月楼【六研斋二笔】
　　王绎
　　王绎字思善自号痴絶其先睦人居杭之新门年十二三已能丹青亦觧写真于小像特妙着采绘法授人【辍耕録】
　　王绎长于小像不徒得其形似兼得其神气【图绘寳鉴】
　　陶复初
　　陶复初字明本号介轩老人天台人【见书家】官台州儒学教授善墨竹师李蓟丘父子及着色竹甚佳亦能山水【画史防要】
　　陶宗暹
　　陶宗暹一名文昭【复初从子】字晋生官江浙儒学提举书画并擅一时【续简録】
　　陈立善
　　陈立善黄岩人至正中为庆元路照磨工梅花与防稽王冕齐名【程敏政篁墩集】
　　陈处亨
　　陈处亨号方山立善子墨梅妙得其【篁墩集】
　　郯韶
　　郯韶字九成吴兴人至正中尝辟试漕府掾不事奔竞澹然以诗酒自乐自号云台散吏又号苕溪渔者日徃来于玉山与诸君相倡和素不善画偶捉笔为山水图烂熳竒诡坐客咸啧啧称叹【云台集】
　　赵元【一作原】
　　赵元字善长山东人画山水师董源【图绘寳鉴】
　　赵善长氏妙于绘事以荆关法为逊学周君画天香深处图【云林遗集】
　　赵善长山水雄丽可鴈行叔明其墨竹尤得简贵一法【六研斋笔记】
　　陆广
　　陆广字季号天防生吴人画仿王叔明落笔苍古用墨不凡其写树枝有鸾舞蛇惊之势【画史防要】
　　陆天防在幼文云西间以萧散幽淡为宗【紫桃轩杂缀】
　　陈植
　　陈植字叔方号慎独痴叟【图绘寳鉴云吴郡人】纯行笃孝又能力学其为诗刻苦精练至于画思之盘礴祼跣山林泉石幽篁怪木各尽其变态然贵富以挟而求之者虽百金不以予一笔【郑元祐侨吴集】
　　陈植画树石甚有意趣【图绘寳鉴】
　　陈慎独写江浦树石苍莽疎宕有子久气韵【六研斋笔记】
　　崔彦辅
　　崔彦辅钱塘人号云林生【见书家】与王俱吴兴赵氏甥画亦超诣【陈善杭州志】
　　毛伦
　　毛伦字仲庠诸暨人居贫自乐放情吟啸或写木石或作墨牛与游者多名人或劝之仕则张目不答【骆问礼万缕集】
　　李中明
　　李中明工山水甚为乡人黄镇成所推【闽书】
　　柴浩
　　柴浩字飬吾永嘉人尝寄迹于鄞师米南宫写云山烟峦变灭浑然天成【杨实寜波郡志】
　　陈亦所
　　陈亦所失其名陈容四世孙亦善画龙龙得容笔法【闽书】
　　缪佚
　　缪佚字叔明侃弟能诗善画尝写林塘图倪云林杨廉夫并为题咏【常熟志】
　　徐恺
　　徐恺字士元【一作士原】湖州南浔镇人画山水师李成【图绘寳鉴】
　　曾瑞
　　曾瑞字瑞卿大兴人羡钱唐景物之盛因而家焉志不屈物故不愿仕自号褐夫善丹青【钟嗣成録簿】瑞卿工画山水学范寛【图绘寳鉴】
　　曾瑞卿有神龙卧沙图【刘诜桂隠诗集】
　　周文质
　　周文质字仲彬其先建徳人后居杭州学问该博文章新竒善丹青【録簿】
　　赵良弼
　　赵良弼字君卿东平人补嘉兴路吏迁调杭州善丹青【録簿】
　　张观
　　张观字可观松江枫泾人画山水学夏珪马逺特长于模仿【画史防要】
　　可观与吴仲圭游故其笔力古劲无俗弱之气【太平清话】
　　赵清涧
　　赵清涧淮人工画人物仕女【画史防要】
　　冷起岩
　　冷起岩居京师工神至正间尝写御容称防【图绘寳鉴】
　　胡钦亮
　　胡钦亮乌程人以画名【湖州志】
　　孟玉涧
　　孟玉涧【名珍杨鐡厓有题孟珍玉涧画岳阳小景诗】字季生号天泽与胡钦亮同学善花鸟翎毛为当世珍重尤长山水【徐守纲乌程志】
　　莫廷玚
　　莫廷玚归安人与孟玉涧同时亦以画名【湖州志】
　　姚彦卿
　　姚彦卿与孟玉涧同时亦能画【图绘寳鉴】
　　姚彦卿写山水师郭熙笔劲健而近熟乏髙旷之趣【詹东图览】
　　巴延布哈【巴延布哈徳济】
　　巴延布哈号苍岩【元史作苍崖】官至江东防访副使【见书家传】工画龙【画史会要】
</div>
    <div class="pagination">
<a href="御定佩文斋书画谱_page284.html">上一页</a><span>...</span><a href="御定佩文斋书画谱_page280.html">280</a><a href="御定佩文斋书画谱_page281.html">281</a><a href="御定佩文斋书画谱_page282.html">282</a><a href="御定佩文斋书画谱_page283.html">283</a><a href="御定佩文斋书画谱_page284.html">284</a><span class="current-page">285</span><a href="御定佩文斋书画谱_page286.html">286</a><a href="御定佩文斋书画谱_page287.html">287</a><a href="御定佩文斋书画谱_page288.html">288</a><a href="御定佩文斋书画谱_page289.html">289</a><a href="御定佩文斋书画谱_page290.html">290</a><span>...</span><a href="御定佩文斋书画谱_page286.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
