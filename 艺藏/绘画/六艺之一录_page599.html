<!DOCTYPE html>
<html>
<head>
    <meta charset="UTF-8">
    <title>六艺之一录 - 第 599 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 599 页/共 664 页</h1>
    <div class="content">　　六艺之一录卷三百七十八　　钱唐倪涛撰
　　厯朝书谱六十八
　　鉴藏
　　宋周密云烟过眼录
　　乔达之篑成号中山所藏
　　智永眞草千文永兴军节度使印韩侂胄印
　　李伯时女孝经伯时自书惜不全
　　智永眞草千文徽宗题有政和宣和印
　　顔鲁公马病帖高宗题签
　　焦达卿敏中所藏
　　晋王逸少十七帖眞迹五纸　不岀户帖
　　唐孙过庭书谱眞迹上下全徽宗渗金御题有政和宣和印
　　鲜于伯枢机所藏
　　文思博要帝王一部唐类书也天寳十年十二月楷书臣胡山甫书字极遒丽卷后有史馆山甫印用麻纸列馆中典掌之人及三校姓名贉卷皆绍圣间人题防其后如张元长周美成晁説之薛绍彭及诸人在内有厯下周子然不知何许人也
　　吴彩鸾书切韵一本字画尤古
　　沈传师书积雪山隂马过难残更深夜铁衣寒将军破了单于阵更把兵书仔细看右御史大夫沈传师诗书寄太府兄侍史
　　索靖章草月仪帖一短卷有希世小印及永兴节度使印
　　晋武帝眞迹宣和御府物有唐人防
　　王右军与桓温荐谢眞迹用茧纸书字轻清不类右军后有驸马蔡璀防杨和王故物也牡丹锦褾首俨然着色画盖宣和法锦也
　　苏东坡书词一云东武城南连堤就郏湛初溢今刋本作涟漪初溢非也
　　杂帖一册内有刘泾巨济墨迹一纸印文曰刘巨济符
　　伯机云太平州有重刻本瘗鹤铭然不知以何物爲别当叩识者又云孔子庙堂碑京兆府本无裂乃佳叶森今收一本乃饶州锦江书院本极佳
　　张受益谦号古斋所藏
　　李西台新竹诗后有苏子美防贾秋壑故物也米元章帖十二册各以其类爲册如手简家书诗文各分类闻是韩侂胄故物中间韩魏公园池诗各有阅古珍玩大印其后归史卫王府凡如此五十六册一一精好米帖家书内有与友仁者有与寅哥者所谓虎儿是也花押乃两様
　　王子庆所藏
　　五字不损本兰亭原系堂后官卢宗迈家物墨花满面后一行空处后归碑驿童道人姜尧章自童处得之凡一册题防上有白石生四屧之印又有鹰扬周郊鳯仪虞廷印甚竒盖藏姓名二字后归萧千岩之侄况介文后有李秀岩防既而复归之俞寿松翁有梦鸥堂二防及防稽内史等三古印最后爲赵子固所得喜甚乗舟夜归至湖中弁山舟覆幸値浅港行李俱淹子固独持此卷立浅水中示从者曰兰亭已在其他不足忧矣其防语亦详载且题八字于卷首曰性命可轻至寳是保其风致殊似米老子固垂世以此归贾氏悦生堂今藏王子庆家后归李叔固家叶森曽于其子仲庸参政处见此本仲庸垂世属之他人
　　赵太祖御批三卷
　　眞宗御书封泰山禁音乐批
　　仁宗飞白便面六枚
　　英宗旧名宗实监押侍禁私书及齿药方
　　哲宗御书便面掬水月在手弄花香满衣中有御押高宗御书损斋二字并御制损斋记左仆射沈该已下聫名亲书表在后
　　李西台古篆并行书风后庙碑甚佳驸马都尉王晋卿家物也
　　钦宗围城日绢上蜡丸徴兵御书
　　王介石虎臣所藏
　　唐刘良騵告及江南周宗卿诏用书诏之印咸通中吴通微书莽赞告书体甚佳米老自防
　　东坡书蔡君谟二小诗又杭妓周韶诗初杭妓营妓周韶能诗苏子容过杭述古饮之韶求脱籍子容令即席赋诗有云陇上巢空岁月惊忍看回首自梳翎笼中若放雪衣女多念阿弥礼世尊一时叹佳籍中诸妓之内有胡楚龙靓二妓诗最佳事在侯鲭录陶景书板帖见东观余论
　　又御书十余卷　太祖者河阳武林关使身故乞差人充替御笔上用内合同印
　　太宗乃尹京时叶打捕榜后有御押及行移书字甚草草可见五代之物茍简用开封府印
　　眞宗数纸其后臣僚奏状既无衔位亦只押而不书名
　　徽宗数幅皆处分中省进呈短奏亦多不急之事皆御笔亲书照已画纸
　　钦宗一幅系亲事官节级徐钊收称某处某人聚众疑惑等事御批示付程振令追捕杖脊配千里封皮用御前之寳
　　司德用进所藏
　　宋李建中书絶句莺已无声花已老谁知三月尽头时亦佳句也
　　张与可斯立号绣江所藏
　　陶隐居小字黄庭外景经
　　张旭草书眞迹有六一翁防
　　杨凝式千文　　　　　元微之转官诰
　　郭祐之天锡号北山所藏
　　晋右军得告帖又快雪时晴帖皆眞迹有米老防遂以名斋且刻石叶森曽见此二帖神韵精彩
　　唐模千文又兰亭廼李山房故物有老米印又有李常公择长印叶森曽见戴森甫持此来售乃南唐椒阁锦褾首
　　梁人临重告等五帖　　唐徐浩寳林寺诗眞迹欧阳率更碧纸行书咏陈后主诗又梦奠帖元是陈德翁物甚佳叶森芸斋所收即此本亦存甫携售也虞永兴汝南公主墓志后有米老防皆眞迹也褚中令小楷西防经后有逺山重叠传古龙画
　　王子才英孙号修竹所藏
　　米老自作自书上清储祥宫碑川纸上大书甚佳旧在向若水家后归贾秋壑今归子才廼与东坡同作米意极自得然非爲彼文压倒则此老必叫屈余家亦有米老自画自书天衣禅师第二碑字画絶妙藏之甚乆爲德生豪夺去甚惜之金一之应桂亦有之字大于此然宛不及也
　　雪窦和尚亲书诗一卷后有诸公题防
　　张张所藏名帖
　　御府兰亭类考十册凡百余种及高宗十七帖内临八帖后有防
　　廉端甫希贡号芗林所藏
　　向芗林灵壁卧石上有刻字并小诗皆向芗林伯恭书
　　徐容斋竢子方所藏
　　顔鲁公自书刑部尚书告廼纸书不可晓大厯十二年
　　唐人双钩兰亭　　　　孟简细书六赋
　　朱希眞双钩力命帖黄庭经
　　郝清浦清臣所藏
　　孙过庭草书千文五色纸书其缝内各有珍字印或谓唐太宗或谓宋太宗印中唐文馆印
　　张旭秋深不审帖上有双龙团印前后有政和宣和印
　　萧子云出师颂　　　　唐模兰亭
　　李士倜号圆峤所藏
　　黄山谷大字浯溪诗有序甚妙
　　又草堂书嵇康诗
　　高仲器铸所藏
　　唐模兰亭极瘦而自然高子竒防云此乃冯承素等临栁公权小楷清净经　元五年书于上都昭成观东坡书杜少陵骠骑图并诗后有子由防山谷二絶句
　　马子卿昭号性斋所藏
　　萧遘幽分帖明昌题　　张芝九问帖宣和题东坡大字德威堂铭黄绢乌丝栏书甚佳
　　东坡翰院乐语草书一大卷上有开封赵与懃小印及齐斋印
　　石曼卿书大字筹笔驿诗甚竒
　　山谷草书鹦鹉赋佳　　山谷家书数幅
　　又一帖云近有佳会率以故不得往岂食料禁不批放耶呵呵　又一帖云花四枝谩送余春尚可赏否戴花人安否前辈风流可想也
　　米帖一云胡不入城单外恐不堪乆单外二字甚新洪元眘集王书胜叶赞高宗题
　　许浑乌丝阑上书大轴佳
　　赵孟頫乙未自燕回时所收
　　京兆府所刻东方朔画赞比之今本字稍大
　　天台谢奕修养浩斋所藏
　　虞永兴头帖有机暇清赏文洽公言珍玩蓑笠轩印亦有绍兴印
　　顔鲁公鹿脯帖　　　　乞米帖倩仲防
　　杨少师手帖　　　　　李西台诗
　　苏沧浪草书　　　　　东坡醉草温公帖
　　陶隐居小楷大洞眞经隐诀后有林希父子题
　　秦少游数帖　　　　　周越书劒器行
　　唐良騵元陵挽郎诰眞元八年三月二十四日三省长官董晋领吏部选杜黄裳尚书右丞赵景郎中韦夏卿
　　唐陈尚庭县尉诰天寳三载丞相李林甫韦陟景融又称陈庭四十三载改年爲载而人岁亦然可怪也告身乃用罗纹纸殊不可晓后有向若水防
　　吴越承制大畧如诰勅后书天下兵马元帅尚父吴越王衔
　　王晋卿八帖皆与亲贤宅诸王书内有送酒一帖云瀑酿四器纳上以酒称酿可谓好竒
　　苏氏谱系帖自渊明坡頴而下凡五世世各十余帖爲六巨帙生平所观苏帖未有如是之多也
　　米老三小楷三帖又十帖珊瑚等帖　米老亲书楷书画法并青山白云字　米老辨印帖
　　蔡君谟朱书青纸上大字　东坡书绣观音赞吴越王判状二并赞宁状忠懿王草书判字一花押已上并贾师宪故物后以此送谢堂堂不能保归之起翁翁今亦不自务也渐爲陈氏所藏
　　菊坡赵氏待制与懃所藏
　　黄太史大字发愿文
　　教化参政所藏
　　宋太祖御书一纸前据殿前军马数次有御笔两行云我自别勾当公事谁要汝具人数来后复有太祖御书字其下封禅卤簿使印印上书臣陈康伯四字尝见汪龙溪彦章一帖
　　高宗御府手卷画前上白引缝间用乾卦圆印其下用希世藏方印画卷尽处之下用绍兴二字印墨迹不用卷上合缝卦印止用其下希世小印其后仍用绍兴小玺
</div>
    <div class="pagination">
<a href="六艺之一录_page598.html">上一页</a><span>...</span><a href="六艺之一录_page594.html">594</a><a href="六艺之一录_page595.html">595</a><a href="六艺之一录_page596.html">596</a><a href="六艺之一录_page597.html">597</a><a href="六艺之一录_page598.html">598</a><span class="current-page">599</span><a href="六艺之一录_page600.html">600</a><a href="六艺之一录_page601.html">601</a><a href="六艺之一录_page602.html">602</a><a href="六艺之一录_page603.html">603</a><a href="六艺之一录_page604.html">604</a><span>...</span><a href="六艺之一录_page600.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
