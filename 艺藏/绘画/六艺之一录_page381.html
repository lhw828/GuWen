<!DOCTYPE html>
<html>
<head>
    <meta charset="UTF-8">
    <title>六艺之一录 - 第 381 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 381 页/共 664 页</h1>
    <div class="content">　　昔造书之王凡有三人长名曰梵其书右行次曰佉楼其书左行少者仓颉其书下行梵及佉楼居于天竺黄史仓颉在于中夏梵佉取法于净天仓颉因华于鸟迹文画诚异传理则同矣仰寻先觉所説有六十四书鹿轮转眼笔制区分龙鬼八部字体殊式惟梵及佉楼为世胜文故天竺诸国谓之天书西方写经虽同祖梵文然三十六国往往有异譬诸中土犹篆籀之变体乎按仓颉古文沿世代变古移为籀籀迁至篆篆改成隶其转易多矣□于旁生八体则有仙龙云芝二十四书则有楷草鍼殳名实虽繁为用盖尠然原本定义则体备于六文适时为敏则莫要于隶法东西之书源亦可得而畧究也【三藏説】
　　宋郑樵论华梵书
　　诸番文字不同而多本于梵书流入中国代有大鸿胪之职译经润文之官恐不能尽通其防不可不论也梵书左旋其势向右华书右旋其势向左华以正错成文梵以编纒成体华则一音该一字梵则一字或贯数音华以直相随梵以横相缀华有象形之文梵亦有之尾作□有尾垂之形防作□有纒防之象华有省文之字梵亦有之尾本作□亦省作□防本作□亦省作□防本作□亦省作□华有同声而借之字梵亦有之野作□而亦作□防作□而陁亦作□华有恊声而借之字梵亦有之防用□而尾亦用□萨用□而防亦用□华书有二重之义如旧汉书元元休息下元字只作二石鼔文峄山碑重字皆作二梵书一字叠一言重者作一□三字四字叠三言四言重者亦只作□华书以目传故必详于书梵以口传如曲谱然书但识其大畧华之读别声故就声而借梵之读别音故即音而借如史瑟同用□者师史使瑟亦商音之和也帝亸同用□者低底帝亸亦商音之和也娑萨同用□亦商音之和誐孽同成是为角音之和
　　论梵华中
　　观今七音韵鉴出自西域应琴七天籁所作故从衡正倒转展成图无非自然之文极是精微不比韵书但平上去入而已七音之学学者不可不究华有二合之音无二合之字梵有二合三合四合之音亦有其字华书惟琴谱有之盖琴尚音一音难可一字该必合数字之体以取数音之文二合者取二体也如娑作□防作□二合娑缚则取缚之下体以合于娑而为□字如啰作□防作□曩作□三合啰防曩则上取啰中取防下取曩而为□字如悉作□底作□哩作□野亦作□四合悉底哩野则取悉之上体以合于野之下体而包底哩为错文不必具底哩故其字作□然二合者是双音合为单音也如双为者焉单为旃双为者与单为诸则双为娑缚单为索双为娑亸单为萨何不即一索足矣安用合娑缚一萨足矣安用合娑亸哉曰华音论读必以一音为一读故虽者焉可以独言防虽者与可以独言诸也梵音论讽虽一音而一音之中亦有抑髙下故娑防不可以言索娑亸不可以言萨实有微引勾带之状焉凡言二合者谓此音非一亦非二也言三合者谓此音非一非二亦非三也言四合者谓此音非一非二非三亦非四也但言二合者其音独易言三合四合者其音难转大抵华人不善音今梵僧呪雨则雨应咒龙则龙见倾刻之间随声变化华僧虽学其声而无验者实音声之道有未至也
　　论华梵下
　　梵人别音在音不在字华人别字在字不在音故梵书甚简只是数个屈曲耳差别不多亦不成文理而有无穷之音焉华人苦不别音如切音之学自汉以前人皆不识实自西域流入中土所以韵图之类释子多能言之而儒者皆不识起例以其源流出于彼耳华书制字极密防画极多梵书比之实相辽邈故梵有无穷之音而华有无穷之字梵则音有妙义而字无文彩华则字有变通而音无锱铢梵人长于音所得从闻入故曰此方真教体清净在音闻我昔三摩提盖从闻中入有目根功徳少耳根功徳多之説华人长于文所得从见入故天不以识字人为贤智不识字人为愚庸
　　明杨慎论梵篆
　　唐诗服玩僧收为转经今人谓写字为转经非也西方之俗凡荐亡以木规圆为二轮象一用梵篆牝书一用梵篆牡书牝书自内而外牡书自外而内牝轮在下牡书在上以机而圆转之所谓三藐母防也子过雅州见西僧説如此其文亦有与中国同者如国字从口从犬作□者牡文也作□者牝文也【丹总録】



　　制字
　　吴景帝孙休制四字
　　吴録载休诏曰孤为四男作名字太子名音如湖水湾澳之湾字酋酋音如迄今之迄次子名□□音如兕觥之觥字□□音如礥首之礥次子名柜柜音如草莽之莽字昷昷音如举物之举次子名音如襃衣下寛大之襃字防防音如有所拥持之拥此都不与世所用者同故抄旧文防合作之夫书八体损益因事而生今造此名字既不相配又字但一庻易弃避【吴志本传】
　　唐武后制十九字
　　则天皇后出新意増减前人笔画为十九字曰□【天】□【地】□【日】□【月】○【星】□【君】□【年】□【正】□【臣】□【照】□【戴】□【载】□【国】□【初】□【证】□【授】□【人】□【圣】□【生】当时臣下章奏与天下书契咸用其字然独能行于一世而止唐之石刻载其字者知其在则天时也
　　郑夹漈论变更【二则】
　　□【音沽】罪　右二字秦人以市买多得为　罪旧作辠始皇以其似皇字改而为罪
　　武后更造十八字代旧十六字史臣儒生皆谓其草创无义以臣观之天作□日作□并篆文也年作□正作□并古文行于世者授古文亦有作□□者国亦有作□者地籀文或有作□者　崔希裕纂古而作孰谓其草创而无所本与【六书畧】








　　六艺之一録卷二百六十五
　　钦定四库全书
　　六艺之一録卷二百六十六　　钱塘倪涛编
　　古今书体九十八
　　辽契丹字
　　太祖神册五年正月乙丑始制契丹大字九月大字成谄颁行之天賛三年诏隆帕克汗故碑以契丹突厥汉字纪其功【本纪】
　　圣宗统和十三年十一月髙丽遣童子十人来学本国语十四年三月髙丽复遣童子十人来学本国语【本纪】义宗名倍太祖长子工辽汉文章尝译阴符经【本传】图鲁卜事太祖见器重及制契丹大字图鲁卜賛成为多【本传】
　　耶律罗卜科古太祖从侄也初太祖制契丹国字罗卜科以赞成成功授林牙监修国史【本传】
　　耶律庻成善辽汉文字初契丹医人鲜知切脉审药上命庻成译方脉书行之自是人皆通习【本传】
　　萧罕嘉努欲帝知古今成败译通□贞观政要古代史【本传】辽之初兴与奚室韦密迩土俗言语大概近俚至太祖太宗奄有朔方其制虽参用汉法而先世奇善约尼之制尚多存者子孙相继亦遵守而不易故史之所载官制宫卫部族地理率以国语为之称号不有注释以辨之则世何从而知后何从而考耶今即本史参互研究撰次辽国语解以附其后【辽史国语解】
　　安巴坚服诸小国多用汉人汉人教以隶书之半増损之作文字数千以代刻木之约【叶隆礼契丹志】
　　金女直字
　　太祖天辅三年八月己丑颁女直字【本纪】
　　世宗大定四年命颁行女直大小字　大定二十三年八月以女直字孝经千部付防检司分赐防卫亲军九月译经所进所译易书论语孟子老子子文中子刘子及新唐书上谓宰臣曰朕所以令译五经者正欲使女直人知仁义道徳所在耳颁行之【本纪】
　　章宗明昌二年谕有司自今女直字直译为汉字国史院専写契丹字者罢之　明昌五年正月以页噜古绅始制女直字诏加封赠依仓颉立庙盩厔例祠于上京纳尔珲庄嵗时致祭三月置文院译写经书【本纪】熙宗天眷元年正月颁女直小字九月诏百官诰命女直契丹汉人各用本字渤海同汉人皇统五年五月初用御制小字【本纪】
　　完顔希尹本名古绅金人初无文字国势日强与邻国交好乃用契丹字太祖命希尹撰本国字备制度希尹乃依仿汉人楷字因契丹字制度合本国语制女直字天辅三年八月字书成太祖大悦命颁行之赐希尹马一匹衣一袭其后熙宗亦制女直字与希尹所制字俱行用希尹所撰谓之女直大字熙宗所撰谓之小字【本传】徒单鉴甫七嵗习女直字【本传】
　　纳哈塔椿年本名乌页初置女直字立学官于西京椿年与诸部儿童俱入学最号警悟久之选诸学生送京师俾上京教授页噜教之椿年在选中
　　赫舍哩良弼本名罗索天防中选诸路女直字学生送京师良弼与纳哈塔椿年皆童丱俱在选中是时希尹为丞相以事如外郡良弼遇之途中望见之叹曰吾辈学丞相文字千里来京师固当一见乃入传舎求见拜于堂下希尹问曰此何儿也良弼自赞曰有司所荐学丞相文字者也希尹大喜问所学良弼应对无惧色希尹曰此子他日必为国之令器留之数日年十四为北京教授学徒常二百人时人为之语曰前有古绅后有罗索一时学希尹之学业者称为第一【本传】
　　金承辽后凡事欲轶辽世故进士科目兼采宋唐之法而増损之以防论进士取其国人而用女直文字以为程文斯盖就其所长以收其用又欲行其国字使人通习而不废耳【金史选举志】
　　今文尚书辞多竒澁盖亦当世之方言也金史所载本国之语得诸重译而可解者何可阙焉若其臣僚之小字或以贱或以疾犹有古人尚质之风不可文也国姓为某汉姓为某后魏孝文以来已有之矣存诸篇终以备考索【国语解】
　　张子政充金国生辰使至泗州津亭使副望拜如仪接伴戎服陪立义带银牌牌様如方响上有蕃书急速走逓四字上有御押其状如主字金法出使皆带牌有金银木之别【宋周燀北辕録】
　　元古字
　　帝师帕克斯巴土番萨斯嘉人足克衮氏也中统元年世祖即位尊为国师授以玉印命制防古新字字成上之其字仅千余其母凡四十有一其相闗纽而成字者则有韵闗之法其以二合三合四合而成字者则有语韵之法而大要则以谐声为宗也至元六年诏颁行于天下诏曰朕惟字以书言言以纪事此古今之通制我国家肇朔方俗尚简古未遑制作凡施用文字因用汉楷及辉和尔字以逹本朝之言考诸辽金以及遐方诸国例各有字今文治浸兴而字书有阙于一代制度实为未备故特命国师帕克斯巴创为防古新字译写一切文字期于顺言逹事而已自今以往凡有玺书颁降者并用古新字仍各以其国字副之遂升号帕克斯巴曰大寳法王更赐玉印十一年请告西还十六年卒赙赠有加赐号皇天之下一人之上宣文辅治大圣至徳普觉真智佐国如意大寳法王西天佛子大元帝师至治间郡县建庙通祀泰定元年又以绘像颁行各省为塑像云必噜匝纳实哩者幼熟辉和尔及西天书长能贯通三藏暨诸国语大徳六年代帝出家皇庆中命繙译诸梵经典延祐间特赐银印授光禄大夫是时诸畨朝贡表牋文字无能识者皆令必噜匝纳实哩译进尝有以金刻字为表进者帝遣视之廷中愕眙观所以对必噜匝纳实哩随取案上墨汁涂金叶审其字命左右执笔口授表中语及使人名氏与贡物之数书而上之明日有司阅其物色与所译重译之书无少差者众无不服其愽识而竟莫测其何所从授或者以为神悟云所译经有汉字西天字西畨字【元史释老传】
　　至元十二年分置翰林院専掌古文字以翰林学士承防萨廸密廸哩主之十五年诏虎符旧用辉和尔字今易以国字二十一年勅中书省奏目及文册皆不许用辉和尔字今宣命劄付并用古书文宗至顺三年命奎章阁学士院以国字译贞观政要锓板模印以赐百官【元史】
　　古字法皆梵天迦卢之变也故与佛真言相类重阳万夀宫元碑皆以古字书其署年月处用双钩书如今世传飞白字【石墨镌华】
　　西夏国书
　　西夏国其主李元昊自制畨书命野利仁荣演绎之成十二卷字形体方正类八分书而画颇重复教国人纪事用畨书而译孝经尔雅四言杂事为畨语【宋史】
　　古国语
　　防古之始并无文书凡发命令遣使往来止是刻指以记之其为使者虽一字不敢増损彼国俗也其俗既朴则有回鹘为邻毎于两河博易贩卖于其国迄文书中自用于他国者皆用回鹘字如中国笛谱字也今二年以来因金国叛亡降附之臣无地容身愿为彼用始教之以文书于金国往来却用汉字去年春珙每见其所行文字犹曰大朝又称年号曰兔儿年龙儿年自去年方改曰庚辰年今曰辛巳年是也【宋孟珙古备録】
　　临桂俗书
　　边逺俗陋牒诉劵约専用土俗书桂林诸邑皆然今姑记临桂数字虽甚鄙野而偏傍亦有依附□【音矮】不长也音穏坐于门中穏也□音穏大坐亦穏也仦音嫋小儿也奀【音动】人瘦弱也□音终人亡絶也□音腊不能举足也□音大女大及姊也音磡山石之岩窟也闩音□门横闗也他不能悉纪余阅讼牒二年习见之大理国间有文书至南边及商人持其国佛经题识犹有用圀字者圀武后所制国字也唐书称大礼国今其国止用理字【宋范成大桂海虞衡志】
　　外国书旅獒卷
　　余于燕中邂逅王太常谈诸译人多精于其国书者乃以旅獒明王慎徳至所寳惟贤则迩人安百六十五字令书得九纸为西天女直蒙古髙昌囬囬西畨百夷缅甸八百媳妇大约多类籀草而西天独雄整女直有楷法而小繁复不知其为陈王古绅所制否也因复乞黎惟敬俞仲蔚周公瑾莫云卿王舜华陈道易程孟孺管建初辈作篆籀分隶小行大行章草之类以冠之而钱叔寳复为图系焉余以中国书固称彬彬八法然自大篆而后防意象形之外亦仅取其适用美观而已不必尽有书理也诸国于书理无论要亦能用以纪姓名通朝聘而世守之不变异日同文之化成此亦一故事哉乃至竺典所谓造书主三天人曰梵曰迦卢而仓颉顾其少季元二张賛羊皮诏孟浩则曰书契复见科斗文光弼则曰龙蛇后见古文字比之以龙蛇科斗亦可谓善于颂扬者哉【弇州山人藁】














　　外国书
　　汉安息国书
　　安息国书革旁行为书记顔师古注云今西方胡国南方林邑书皆横行不直下也【汉书西域传】
　　汉刘向记浮提国书
　　浮提之国献神通善书二人乍老乍少隐形则出影闻声则藏形出肘间金壶四寸上有五龙之检封以青泥壶中有黒汁如淳漆洒地及石皆成篆隶科斗之字记造化人伦之始佐老子撰道徳经垂十万言写以玉牒编以金绳贮以玉函昼夜精勤形劳神倦及金壶汁尽二人刳心沥血以代墨马递钻脑骨取髓代为膏烛及髓血皆竭探懐中玉管中有丹药之屑以涂其身骨乃如故老子曰更除其繁紊存五千言及至经成工毕二人亦不知所在【説苑】
　　后汉婆罗门书
　　后汉得西域胡书以十四字贯一切音文省义广谓之婆罗门书【隋书经籍志】
　　唐踈勒国书
　　踈勒国即汉时旧地也有胡书文字【旧唐书西戎传】
　　唐波斯国书
　　波斯国在京师西一万五千三百里文字同于诸胡【旧唐书西戎传】
　　唐盘盘国书
　　盘盘国在林邑西南人皆学婆罗门书【旧唐书南蛮传】
　　唐新罗国书
　　长庆中源寂使新罗国见其国人传写讽念冯定所为黒水碑画鹤记韦休之使西畨也见其国人写定商山记于屏障其文名驰于戎夷如此【旧唐书冯宿传】
　　唐天竺国书
　　天竺国有文字善歩厯学悉昙章妄曰梵天法书贝多叶以记事【唐书西域传】
　　唐跋禄迦国书
　　跋禄迦国字源简畧本三十余言转而相生其流浸广粗有书记竪读其文逓相传授师资无替【释奘大唐西域记】
　　唐羯霜那国书
　　羯霜那国字源二十五言转而相生用之备物书以横读自左向右文记渐多逾广窣利【大唐西域记】
　　唐健防罗国书
　　健防罗国有波你尼仙生知博物研精覃思攈摭羣言作为字书备有千颂颂三十二言究极古今总括文书【大唐西域记】
　　宋占城国书
　　皇祐二年正月贡表二通一以本国书一以中国书【宋史】
</div>
    <div class="pagination">
<a href="六艺之一录_page380.html">上一页</a><span>...</span><a href="六艺之一录_page376.html">376</a><a href="六艺之一录_page377.html">377</a><a href="六艺之一录_page378.html">378</a><a href="六艺之一录_page379.html">379</a><a href="六艺之一录_page380.html">380</a><span class="current-page">381</span><a href="六艺之一录_page382.html">382</a><a href="六艺之一录_page383.html">383</a><a href="六艺之一录_page384.html">384</a><a href="六艺之一录_page385.html">385</a><a href="六艺之一录_page386.html">386</a><span>...</span><a href="六艺之一录_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
