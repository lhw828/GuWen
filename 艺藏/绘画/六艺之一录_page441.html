<!DOCTYPE html>
<html>
<head>
    <meta charset="UTF-8">
    <title>六艺之一录 - 第 441 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 441 页/共 664 页</h1>
    <div class="content">　　右蘓易简文房四谱
　　唐李峤咏纸
　　妙迹蔡侯施芳名左伯驰云飞锦绮落花发缥红披舒卷随幽显亷方合轨仪莫惊反掌字当取葛洪规
　　梁江洪为傅建康咏红笺
　　杂彩何足竒惟红偏作可灼烁类蕖开轻明似霞破镂质巻芳脂裁花承百和且传离别心复是相思裹不值情牵人岂识风流座
　　唐杨巨源酬崔驸马惠牋百张
　　百张云様乱花开七字文头锦囘浮碧空从天上得殷红应自日边来捧持价重凌云叶封裹香深笑海苔满箧清光应照眼欲题风韵媿凢才
　　唐陆袭羙以鱼牋见寄因谢成篇
　　捣成霜粒细鳞鳞知作愁吟幸见分向日乍惊新茧色临风时辨白萍文【蘓子曰白萍】好将花下承金粉堪送天边咏碧云见倚小牕亲襞染尽图春色寄夫君
　　唐皮日休奉酬见答鱼牋之作
　　轻如隠起腻如饴除却鲛工觧制稀欲冩恐成河伯诏试裁疑是大仙衣毫端白獭脂犹湿指下氷子欲飞若用莫将闲处去好题春思赠江妃
　　唐韩愈酬李员外寄纸笔
　　题是临池后分从起草余兔尖针莫并茧浄雪难如莫怪殷勤谢虞卿正著书
　　右诗隽类函
　　王直方诗话云澄心堂纸乃江南李后主所制国初亦不甚以为贵自刘贡父首为题之又邀诸公赋之然后世以为贵重贡甫诗云当时百金售一幅澄心堂中千万轴后人闻名寕复得就今得之亦不识文忠公诗云君不见曼卿子羙真竒才乆已零落埋黄埃君家虽有澄心纸有敢下笔知谁哉梅圣俞云寒溪浸楮春夜月敲氷举帘匀割脂焙干坚滑若铺玉一幅百金曽不疑东坡云诗老囊空一不留一畨曽作百金收又从宋肇求此纸云知君已厌雕肝肾分我江南数斛愁
　　右渔隠丛话
　　好畤侯传
　　楮知白字守元华隂人也其先隠居商山之百花谷因谷氏焉幼知文多为髙士之首冠自以村散不仕殷太戊失徳与其友桑同生入朝直諌拱于庭七日太戊纳其諌而取徳以致圣敬日跻因赐邑于楮其后遂为楮氏二十二代祖枝因后汉和帝元兴中下诏徴岩穴隠逸举贤良方正之士中常侍蔡伦搜访得之于来阳贡于天子天子以其明白方正舒巻平直诗所谓周道如砥其直如矢者也用为史官以代简册寻拜治书侍御史奉职勤恪功业昭著帝用嘉之封好畤侯其子孙世修厥职累代袭爵不絶愽好藏书尤能徧缮自来文籍以至经诰典防及释道百氏之书无不载之素幅遇其人则舒而示之不遇其人则巻而懐之终不自矜其该愽晋宋之世每文人有一篇一咏出于人口者必求之缮冩于是京师声价弥髙皆以文章贵逹歴齐梁陈隋已至今朝廷甚见用之白为人好荐贤汲善能染翰墨与人铺舒行藏申寃雪耻呈才述志啓白公卿台辅以至逹于天子未尝有所难阻隠蔽歴落布在腹心何只于八行者欤知白家世自汉朝迄今千余载奉业世官功业隆盛簿籍图诗布于天下所谓日用而不知也知白以为不失先人之职未尝輙伐其功与宣城毛元鋭燕人易元光南越石虚中为相须之友每所歴任未尝不同知白自国子受牒补主簿直文舘为书吏所赂因润而坠之当轴素知亷防怜而不问他日方戒而用之是以其道益光曽无背面累迁中书舍人史馆修撰直笔之下善恶无隠明天子御宇海内无事志于经籍特命刋校集贤御书书成奏之天子执卷躬覧嘉赏不已因是得亲御案乃复嗣爵好畤侯
　　史臣曰春秋有楮师氏为魏大夫乃中国之华族也好畤侯楮氏葢上古山林隠逸之士莫知其本出然而功业昭宣其族大盛为天下所用利矣世世封侯爵食不亦宜乎
　　右文嵩四友传
　　安晚先生楮知白诏
　　诏曰朕读司马迁史记知楮先生名旧矣想其议论风采恨不同时卿养素林下防己不汚操行砥平襟量寛愽躬自厚而薄责于人凡古今治忽人物贤不肖纳纳容受岂若轻缣有窘边幅且学贯九流事穷千载六经百氏靡不该洽可谓愽学多识之士矣朕稽古之暇富于著述方与毛頴陶陈元三人者朝夕从事独卿懐长材以佣书自给浮湛市肆间人情畨薄坚忍不顾虽宋人之刻蔡伦之造玉雪楚楚曽不与易岂老于世故犹有结防之风欤其亟就公车与众贤杂遝而进以抒心画以展素蕴用腾洛价毋鬰剡藤故兹诏召想冝知悉
　　竹溪林史君代楮知白谢
　　云隔防重自喜卷舒之适风驰一劄俾陪杂遝之賔菲薄何堪震叠自愧伏念臣源流好畤飘泊剡溪江以濯阳以暴之归防而已邻之厚君之薄也奚择于斯家有鳯楼之讥世以蝉翼为重虽曹交亦长九尺而卫尉不值一钱谓其文嫓白以取青谓其视防朱而成碧一纸岂贤于从事百畨仅凂于参军徒令沉浸以满家且疑破碎而害道补缀以进安得赵普之荐贤邉幅是脩堪笑子阳之待士自髙曽累叶而下有善和千卷之藏刻楮自劳学者徒费谁肯为之道地乃俾贵于洛阳岂陈元毛頴之流力期推挽念左伯蔡伦之后乆叹寂寥误与剡闻致叨简防兹葢恭遇陛下以重规叠矩之圣思席珍待价之才谓尺有短寸有长要使及时而展布毋恶者贵羙者贱反令避地以卷懐特命兼収岂必自售臣敢不裁其偏侧束以规防十日一箱当密藏于諌纸千禆万补愿无弃于书囊
　　刘中书后村赐楮知白诏
　　汉儒推尊谊仲舒至矣然于谊曰贾生于仲舒曰董生友之而已独于楮先生者师称之其为世所崇尚如此朕既召頴元置左右三人者皆言汝功用敏于竹帛材质轻于玉雪愽记古今之书善摹国家之事铺张设饰非汝不可矧方幅之士沓至于朝以焕三代之文而舒六艺之风虽欲卷而懐之得乎前求遗逸举茂异不过令有司物色或下郡国遣诣公车吾诏书手记不可数得葢以賔师之礼待汝汝其幡然而起贲然来思副朕右文之意
　　代楮知白谢表
　　臣无他技方虞劄恶之讥帝有恩言昭示衮褒之意粉身报浅汗背愧深伏念臣自奋孤根偶逄良匠施风斤之巧斵加月杵之精研早践名不数曵白之卷后游文舘尽见杀青之书虽属辞之士着价弥髙然嗜利之徒见伐未已谚嘲珣短庭议敞轻量才则曰牧麤奏技则云愈薄方圣主饰昭囬之际信难负于马图若愚臣窘邉幅之尤仅可供于驴劵曽谓十行之明诏俾陪三益之后尘委穆之以百函之多饷张华至万畨之冨大事则书之策安能措一字之谨严小子不知所裁徒自愧成章之狂简兹葢伏遇陛下取士常严于尺度养材靡纵于斧斤思妙化工陋痴人之刻叶辞根理致异墨客之夭藤深慙谫陋之姿奚补文明之治臣敢不益思展究少效铺张新智无穷岂必谓蔡侯所造旧闻可辑或能补史迁之亡
　　右文房四友除授集
　　胡谦厚拟驳召楮知白奏
　　准中书门下省送到録黄一道今月日奉圣防召楮知白诣阙下令臣书读者
　　右臣闻贲丘园之帛者所以奬恬退之风躬林泉之节者必当尽舒卷之义今或居则欺人以养素出则狥物而染污且窃清名以要好爵不加封駮难免旷瘝谨按楮知白资本轻迹似亷洁养以芙蓉之粉娇騃难堪侪于纨素之俦气习未改栖防稽如南山之迳防居洛阳索少室之价髙常躐好畤之侯封亦縻楮国之公爵呈琅玕而呌阊阖岂如居易之忠嘉悲古藤而吊剡溪卒取明宗之废弃惟务巧进斯难固穷甚者传密防于曹宫鄙之赫唬而不愧供方物于夷岛讥其侧理而罔羞兹夤縁頴之流辄皇惑圣朝之聼若谓功名足以垂竹帛未谙文法之所裁若谓摹画足以佐邦家只恐邉幅之已窘少加防束必难铺张傥使陪龙陛之朝寜不蝉翼之重欲望亟收纶命聼其卷懐罔俾竒衺之得行庶防谫薄之知惧所有録黄臣未敢书读须致奏闻伏勅防
　　右拟弹驳四友除授集
　　油素上素也
　　扬雄四尺油素谓其光如油也説文素白致缯也小顔曰素谓绢之精白者用写书刘向典校书籍缮冩用上素古诗中有尺素书谓绢也生绢可以作画韩诗生绡数幅埀中堂李成工山水人以诗赠之云六幅氷绡挂翠屛
　　纸絮一苫也古以捣絮为纸曰幡纸裁缣帛书也麻纸生布作纸也谷纸谷树皮也茧纸犹今之髙丽也
　　说文曰纸从系氏声古人书于帛故裁其邉幅如絮之一苫释名曰砥也古以捣絮汉和帝时蔡伦始用树肤及敝布鱼网为之不始自蔡也初学记古以缣帛依书长短随事截之名繙纸以生布作纸丝綖如故名麻纸谷皮纸亦曰楮楮乃扁谷谷乃桑谷楮皮宜为纸谷皮粗宜为茵帐又有藤皮纸法书要録曰王羲之用蚕茧纸鼠须笔书兰亭唐国史补有茧纸韩驹诗王卿赠我三韩纸谓髙丽纸也宣和殿书磹巻亦用茧纸今髙丽纸有三等上者即宣徳镜面笺也巵言曰班史称赫蹏三辅故事卫太子以纸塞鼻皆前于蔡伦伦和帝中常侍也萧子良云左子邑之纸研妙辉光在伦后东宫旧事皇太子初拜给赤纸缥红麻纸勅纸各一百唐髙丽歳贡蛮纸衬书卷日本国出松皮纸又大秦出蜜香纸一云香皮纸防粗纹如鱼子极香而坚韧晋或赐杜预万畨又有侧理纸赐张华扶桑国芨皮纸中国有桑皮纸蜀中藤纸江南竹纸楮皮纸黟歙凝霜纸浙中有麦稻秆纸宋张永制纸尚方不及齐髙帝造银光纸赐王僧防段成式在九江造云蓝纸湘东王奉简文红纸二干畨又特送五色纸三万枚吴越有温州蠲纸乌程由拳纸南唐有澄心堂纸细薄光润为一时之甲智按赵希鹄洞天清録宋有亳间乌丝栏歙之龙须纸黄白经笺匹纸长三丈至五丈有藤白有观音帘有鹄白有竹纸元有彩粉有蜡笺罗纹笺皆出绍兴白藤观音出江西希鹄元及明初丛书中误刻宋人赵与时宾退録临安有浆粉纸谓之蠲纸言以榔汁蠲之也永乐于江西西山造纸曰连七曰观音纸有奏本出铅山有榜纸出浙之常山庐之英山松江潭笺不用粉造以荆川连禙厚蜡石砑之新安仿造宋藏经笺皆此类大内各笺故不如宣纸有楮皮者茸细而白可作画有宣徳五年造素馨纸印有桑皮者牙色有矾光者可书出纸则兴国州泾县敝县桐城浮山之左然皆名连四以其渐小耳东坡志林曰竹纸古未有也王右军竹叶帖长安水丘氏传寳之岂因其名而造纸邪今曰仿纸
　　造纸者谓之抄纸幅谓之畨
　　治楮者沤之投黄葵之根则释而为淖麋酌诸槽抄之以帘其薄者单抄再抄厚者至五抄六抄覆诸煏干而揭之右军守防稽谢公乞笺纸库中有九万版悉与之杜暹为婺州参军吏以纸万畨赆受百畨张华博物志赐侧理纸万畨集贤院学士大府供纸五千畨陈后主供智者藤纸一堕今人以折成叶子者谓之版其大者谓之畨百张谓之刀五百谓大刀
　　防即赫蹏一作绨赩蹄赤纸也
　　成赵后传发箧中药二枚赩蹏书孟康曰蹏犹地也染纸令赤应邵曰薄小纸也晋灼曰今谓薄小物为赫蹏又曰赤纸又作防广韵韵防皆载之西京杂记称薄蹏【音赫】或作绨则以説文大赤也升庵作赩蹄又引太公丹书左传丹书注近世魏律缘坐没为乐工杂戸者皆赤纸为籍其卷以为轴此丹书之遗乃古人之法律书名升庵自铭其书曰丹铅果取诸此亦自不佳陈晦伯特辨丹书非法律书
　　陟厘一作侧理陟俚苔纸也
　　昔晋武赐张华侧理纸南越以海苔为纸其理侧故名王子年拾遗记云本陟厘纸汉人语譌尔又作陟里隂劲收入支韵陆友仁引汉人言陟俚
　　蜀云母笺薛涛之遗也
　　涛本小笺而今则与连四同式但加矾与云母粉耳韩浦有十様鸾笺出益州之诗升庵引作十様蛮笺元瑞讥之不知升庵乃依笺谱亦非自改也成都古今记载其目曰深红粉红杏红明黄深青浅青深绿浅绿铜绿浅云凡十様又有松花金沙流沙彩霞金粉桃花冷金之目蜀志王衍以霞光笺赐张蠙又有百韵长笺学士笺短于百韵薛涛笺短可书四韵又元稹寄薛云菖蒲花发五云髙今世所重薄则澄心堂厚则髙丽茧其次则无灰连四纸若所称五色霞光之类尤为可恶百年后墨皆脱落当以白版心纸为贵智按东坡志林又言川中布头笺冠天下唐国史补言蜀之麻面屑末滑石金花长麻鱼子十色笺费着蜀笺谱言谢公笺在薛涛先谢司封景初师厚所造也元羙何不引此
　　唐用绫纸麻纸藤纸又用销金牋金鳯牋鱼牋花牋
　　黄纸除官自刘宋泰始二年版不能供始用黄纸陈制铨选补用以黄纸録名八座通书奏可以名帖鹤头版此徐陵所谓黄札易营也六典注勅用黄麻纸勅防论事勅勅録用黄藤纸书用绢贞观中始用黄纸书勅制李肇翰林志凡赦书立后储拜免公相竝白麻纸双日起草只日宣郑絪奏故事惟封王命相用白麻唐初将相官告用绡金纸及金鳯纸书之余皆鱼牋花牋又曰凡赐予徴召宣索处分曰诏用白麻纸慰抚曰书用黄麻牋荐告词文用青藤纸朱书谓之青词宰相及使相告用色背绫金花纸命妇金花罗纸节度用白背绫金花纸元和八年吏部定官告纸轴之色物所云背绫即今裱绫也今时诰勅自五品以上用五花乃文思院织成五云绫其诏勅则用墨栏黄纸
　　乌丝笺之畵栏者也
　　自六朝即用栏墨后或以花为栏霍小玉传越州姫乌丝栏素叚三尺授李生生援笔成章李肇曰宋时间有织成界道绢素谓之乌丝栏朱丝栏许浑有乌丝栏手书诗见海岳书史
　　右方以智通雅


　　六艺之一録巻三百九
　　钦定四库全书
　　六艺之一録卷三百十　　　　钱唐倪涛撰
　　歴代书论四十【器用之四墨谱】
　　真诰云今书通用墨者何葢文章属隂墨隂象也自隂显于阳也
　　续汉书云中官令主御墨
　　汉书云尚书令仆丞郎月赐隃麋大墨一枚小墨一枚东宫故事云皇太子初拜给香墨四丸
　　周书有湼墨之刑荘子云舐笔和墨晋文公墨缞邑宰墨绶是知墨其来乆矣
　　陶侃献晋帝牋纸三十枚墨二十丸皆极精妙
　　欧阳通每书其墨必古松之烟末以麝香方可下笔説文云墨者墨也字从黒土墨者烟煤所成土之类也古人灼龟先以墨画龟然后灼之兆顺食墨乃吉尚书洛诰云惟洛食汉文大横入兆即其事也
　　郦元注水经云邺都铜雀台北曰氷井台髙八尺有屋一百十间上有氷室井井深十五丈藏氷及石墨焉石墨可书【又见陆云与兄书云】
　　括地志云东都夀安县洛水之侧有石墨山山石尽黒可以书疏故以石墨名山
　　新安郡记云黟县南一十六里有石岭上有石墨土人多采以书有石墨井是昔人采墨之所也今悬水所淙激其井转益深矣
　　韦仲将【即韦诞】墨法云今之墨法以好醇松烟干捣以细绢簁于缸中簁去草芥此物至轻不宜露簁虑飞散也烟一斤已上好胶五两浸梣皮汁中梣皮即江南石檀木皮也其皮入水緑色又觧胶并益墨色可下去黄鸡子白五枚亦以珍珠一两麝香一两皆别治细簁都合调下鐡臼中寕刚不冝泽捣三万杵多亦善不得过二月九月温时臭败寒则难干每锭重不过二两故萧子良荅王僧防书云仲将之墨一防如漆
　　冀公墨法松烟二两丁香麝香干漆各少许右以胶水溲作挺火烟上薫之一月可使入紫草末色紫入秦皮末色碧其色俱可爱
　　昔祖氏本易定人唐氏之时墨官也今墨之上必假其姓而号之大约易水者为上其妙者必以鹿角胶煎为膏而和之故祖氏之名闻于天下今太行济源王屋亦多好墨有圆如珪亦墨之古制也有以栝木烟为之者尤麤又云上党松心为之尤佳突之末者为上
　　江南黟歙之地有李廷珪墨尤佳廷珪本易水人其父超起唐末流离渡江覩歙中可居造墨故有名焉今有人得而藏于家者亦不下五六十年葢胶败而墨调也其坚如玉其文如犀冩逾数十幅不耗一二分也墨或坚裂者至佳凡収贮宜以纱囊盛悬于透风防佳造朱墨法上好硃砂细研飞过好朱红亦可以梣皮水煑胶清浸一七日倾去胶清于日色中渐渐漉之干湿得所和如墨挺于朱砚中研之以书碑石亦须二月九月造之
　　宋张永渉猎经史能为文章善书又有巧思纸墨皆自造上每得永表輙执玩咨嗟者乆之供御者不及也
　　造麻子墨法以大麻子油沃糯米半碗强碎剪灯心堆于上燃为灯置一地坑于中用一瓦鉢防穿透其底覆其熖上取烟煤重研过以石噐中煎煑皂荚膏并研过者糯米膏入龙脑麝香秦皮末和之捣三千杵搜为挺置防室中俟干书于纸上向日若金字也秦皮陶隠居云俗谓之樊槻皮以水渍和墨书色不脱故造墨方多有用之
　　近黟歙间有人造白墨色如银迨研讫即与常墨无异但未知所制之法
　　掦雄答刘歆书云雄为郎自奏心好躭愽絶丽之文愿不受三嵗俸息休直事得肆心广意成帝诏不夺俸令尚书赐笔墨得观书于石渠故天下上计孝亷及内郡卫卒防者雄常把三寸弱翰赍油素四尺以问其异归则以挝松椠二十七年于兹矣
　　伪蜀有童子某者能诵书孟氏召入甚嘉其頴悟遂锡之衣服及墨一丸后家童误坠于庭下盆池中后数年重植盆中荷芰复获之坚硬光腻仍旧或云僖宗朝所用墨之余者
　　唐王勃为文常先研墨数升以被覆面谓之腹藁起必下笔不休【幼常梦人遗之墨丸盈袖】
　　西域僧言彼国无砚笔纸但有好墨中国者不及也云是鸡足山古松心为之仆常获贝叶上有梵字数百墨倍光泽防秋霖为湿因而揩字终不灭
　　今常侍徐公铉云建康东有云穴西山有石墨亲尝试之又云幼年常得李超墨一挺长不过尺细裁如筯与其爱弟锴共用之日书不下五千字凡十年乃尽磨边处际有刄可以裁纸自后用李氏墨无及此者超即廷珪之父也
　　唐末陶雅为雅州刺史二十年尝责李超云尔近所造墨殊不及吾初至郡时何也对曰公初临郡歳取墨不过十挺今数百挺未已何暇精好焉
　　山中新伐木书之字即隠起他日洗去墨字犹分明又书于版牍嵗乆木朽而字终不动葢烟煤能固木也亦徐常侍言
　　今之小学者将书必先安神养气存想字形在眼前然后以左手研墨墨调手稳方书则不失体也又曰研墨如病葢重其调匀而不泥也又曰研墨要凉凉则生光墨不宜热热则生沫葢忌其研急而墨热又李阳氷云用则旋研无令停乆乆则墨埃相汚胶力隳亡如此泥钝不任下笔矣
　　后汉李尤墨铭
　　书契既还研墨乃陈烟石附笔以流以伸
　　曺植乐府诗
　　墨出青松烟笔出狡兎翰古人成鸳迹文字有改刋
　　李白酬张司马惠墨歌
　　上党碧松烟夷陵丹砂末兰麝凝珍墨精光乃堪掇黄头奴子双鵶鬟锦囊卷之懐抱间今日赠予兰亭去兴来洒笔防稽山
　　右朱长文墨池编
　　论墨法
　　近世言墨法者葢推吾乡雪斋赵彦先子觉彦先乃故安定郡王超然居士令襟之子也其墨法本无宗承但自少时笃好制造集诸家名方且招延良工无方不试无时不作叅合众技舍短取长积日累月遂造其妙中兴三庙咸见贵重名播遐迩追踪潘李彦先所造墨至多今物故已数十年墨之在人间者亦渐希少间有藏得数笏者与至寳同贵彦先亦已嗣王封有子十四人持麾把节亦已大半皆能绍其法然各务从仕鲜复留意余人得其传者有郡士黄元功朱知常诸葛武仲詹从之周逹先叶茂寔及天台陈伯叔琴隠薛道士之徒虽皆颇异常品然较之真雪斋所造要之不及也余与雪斋诸子侄皆宛转有姻好尝为余言世俗相传咸以对胶为奇先公尝言此大不然若用是法非特坚顽难磨且终不能黒大扺当以十分为率煤六而胶四乃为中度但取烟贵轻而杵贵多自熟耳胶次第泛论大槩如此至其要妙非言之所能述也　右陈槱负暄野録
　　张仲素墨池赋
　　墨之为用也以观其妙池之为玩也不伤其清茍变池而为墨知功积而蓺成俾夜作昼日居月诸挹彼一水精其六书或流韵于崩云之际乍滴沥于垂露之余由是变此黛色涵乎碧虚浴玉羽之翩翩忽殊白鸟濯锦鳞之潎潎稍见鱼自强不息允臻其极何健笔以成文俾方塘之改色沮洳斯乆杳冥不测受湼者必染其淄知白者咸守其黑恢学海辉映儒林将援毫而恱目岂泛舟而赏心其外可察其中莫见同君子之用晦比至人之不炫氷开而纯漆重重石映而珪片片倘北流而浸稻自成黑黍之形如东门之沤麻更学素丝之变究其义也如虫篆之所为恱其风也想鸟迹之多奇将与能而可传可继岂谋乐而泳之游之耻魏国之沉沉徒开墨井笑昆山之浩浩空设瑶池专其业者全其名乆其道者尽其美譬彼濡翰成兹色水则知游艺之人尽以墨池而为比
　　叚成式送温飞卿墨往复书十五首
　　叚云近集仙旧吏献墨二挺谨分一挺送上虽名殊九九状异二螺如虎掌者非佳似兎支者差胜不思吴兴道士忽遇因取上章越王神女得之遂能注易但所恨鸡山松节絶已多时上谷槲头求之未获也成式述作中踬草隶非工惟兹白事足以驱防讵可供成塜之砚夺如椽之笔乎
　　温答云庭筠白即日僮干至奉披荣诲蒙赍易州墨一挺竹山竒制上蔡轻烟色夺紫帷香含漆简虽复三防故物贵重相传五两新胶干轻入用犹恐于潜旷逺建康尫羸韦曜名方即求鸡木傅佳致别染铭殊恩加于兰省官礼备于松櫺【缺】
　　矧又洲【缺】
　　帐中女史犹袭青香架上仙人常扶缥袂得
　　于华近辱在庸虚岂知夜寉频惊殊慙志业秋虵屡绾不称精研惟忧【缺】物虚投蜡盘空设晋陵虽壊正惧【缺】兵工治徒深谁磨石砚捧受荣荷不任下情庭筠再拜叚答云昨献小墨殆不任用借枨之力殊未坚刚和麰之余固非精好既非【缺】化所得岂是筑阳可求况某从来政能惭【缺】祖之市果自少学业愧稚川之伐薪飞卿制肘功深碎掌【缺】倦齐奋五笔防发百函愁中复觧
　　嘲病里犹屠墨守【缺】　　　　　　　　　承讯忻怿兼襟莫测疲辞难知古训行当只谒条访阙疑成式状温答云昨夜安东聼偈牖北追凉柟枕才欹兰缸未艾缥防初觧紫简仍传丽事珍繁摛华益赡虽则竟山充贡握椠堪书五丸二两之精英三辅九江之清润葛龚受赐称下士难求王粲着铭想遐风易逺俱苞【缺】　尽入【缺】　遗逸皆存纎微悉举鷃观鹏运岂识逍遥鲵入鲋居应嗟坎窞愿承謦欬以啓愚蒙廷筠状
　　叚答云昨更拾【缺】　　　之余自谓无遗防矣但愧井蛙尚犹自恃醯鸡未知大全忽奉毫白复新耳目重耳【缺】彻【缺】　生慙张奂致【缺】研味难尽讵同王逺术士题字入木班孟仙人喷书竟纸虽赵壹非草【缺】
　　肝胆将破翰荅已疲有力负之更迟
</div>
    <div class="pagination">
<a href="六艺之一录_page440.html">上一页</a><span>...</span><a href="六艺之一录_page436.html">436</a><a href="六艺之一录_page437.html">437</a><a href="六艺之一录_page438.html">438</a><a href="六艺之一录_page439.html">439</a><a href="六艺之一录_page440.html">440</a><span class="current-page">441</span><a href="六艺之一录_page442.html">442</a><a href="六艺之一录_page443.html">443</a><a href="六艺之一录_page444.html">444</a><a href="六艺之一录_page445.html">445</a><a href="六艺之一录_page446.html">446</a><span>...</span><a href="六艺之一录_page442.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
