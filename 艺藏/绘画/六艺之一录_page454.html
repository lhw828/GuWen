<!DOCTYPE html>
<html>
<head>
    <meta charset="UTF-8">
    <title>六艺之一录 - 第 454 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 454 页/共 664 页</h1>
    <div class="content">　　王尊　字赣郡髙阳人也少孤归诸父使牧羊泽中尊窃学问能史书至京兆尹三嵗免复迁东郡太守卒官
　　爰礼　沛人孝平时征礼等百余人令説文字未央廷中以礼为小学元士【许慎説文序】　王愔文字志有爰礼
　　秦近　讲学大夫通仓颉读能言之【许慎説文序】
　　傅介子　北地人官至平乐监封义阳侯十四好学书尝弃觚而叹曰丈夫立功名絶域何事坐此散儒【书史防要】
　　班超　字仲升扶风平陵人彪之少子也永平五年兄固被召诣校书郎超与母随至洛阳家贫为官佣书以供养母久劳苦常辍业投笔叹曰大丈夫当效傅介子张骞立功异域以取封侯安能久事笔砚间乎久之显宗问固卿弟安在固对为官写书受直以养母帝乃除超为兰台令史后使西域立功为都防封定逺侯【后汉书】
　　王溥　琅琊人王吉之后安帝时家贫不得仕乃挟竹简挿笔于洛阳市佣书美于形貌又多文辞来僦其书者丈夫赠其衣冠妇人遗其珠玉一日之中衣寳盈车而归积粟于廪洛阳称为善笔而得富后以一亿输官得中罍校尉【拾遗记】
　　皇甫规妻
　　安定皇甫规妻不知何氏女也规初防室家后更娶之妻善属文能草书时为规荅书记众人怪其工【后汉书列女传】
　　扶风马夫人大司农皇甫规之妻也有才学工隶书夫人寡董卓聘之不屈卓杀之【书防】
　　蔡琰
　　蔡琰字文姬蔡邕之女也博学有才辨又妙于音律兴平中乱没于南匈奴曹操赎之操因问曰闻夫人家多坟籍犹能忆识之否文姬曰昔亡父赐书四千余卷今所诵忆裁四百余篇耳操曰今当使十吏就夫人写之文姬曰男女之别礼不亲授乞给纸笔真草唯命于是缮书送之文无遗悮【后汉书】
　　蔡邕得笔法于神人传女文姬【古今传授笔法】
　　蔡琰胡笳引自书十八章极可观不谓流落仅余两句亦似斯人身世耶【黄山谷集】
　　冯嫽
　　楚主侍者冯嫽能史书习事尝持汉节为公主使行赏于城郭诸国敬信之号曰冯夫人【汉书西域传】
　　六艺之一録卷三百十五
　　钦定四库全书
　　六艺之一録卷三百十六　　　钱唐倪涛撰
　　歴朝书谱六
　　魏
　　钟繇
　　钟繇字元常颍川长社人也封定陵侯迁太传諡成侯【魏志本传】
　　魏钟繇字元常少随刘胜入抱犊山学书三年遂与魏太祖邯郸淳韦诞议用笔繇乃问蔡邕笔法扵韦诞诞惜不与乃捶胸呕血太祖以五灵丹救之得活及诞死繇令人盗掘其墓遂得之由是繇笔更妙繇精思学书卧画被穿过表如厠终日忘归每见万类皆书象之繇善三色书最妙者八分【羊欣笔阵图】
　　繇与同郡胡昭俱学扵刘徳升而胡书肥钟书瘦钟书有三体一曰铭石之书最妙者也二曰章程书传秘书教小学者也三曰行狎书相闻者也三法皆世人所善【羊欣能书人名録】
　　钟繇少时随刘胜往抱犊山学书三年比还与曹操邯郸淳孙子荆关枇杷等议用笔法见蔡邕笔法扵韦诞坐上苦求不与及诞死隂令人盗开其墓以得之故知多力丰筋者圣无力无筋者病一一从其消息而用之由是更妙繇曰用笔者天也流美者地也非凡庸所知临终探囊以授子会曰吾精思学书学其用笔若与人居画地广数歩卧画被穿过表如厠至扵忘归毎见万类皆画象之【钟繇用笔说】
　　梁武帝观钟繇书法十二意【已见百三十一卷书论兹不重録】魏钟繇字元常颍川长社人祖皓至徳髙世父廸党锢不仕元常才思通敏举孝廉尚书郎累迁尚书仆射东武亭侯魏国建迁相国明帝即位迁太傅繇善书师曹喜蔡邕刘徳升真书絶世刚柔备焉画之间多有异趣可谓幽深无际古雅有余秦汉以来一人而已虽古之善政遗爱结扵人心未足多也尚徳哉若人其行书则羲之献之之亚草书则卫索之下八分则有魏受禅碑称此为最太和四年薨八十矣元常行入神八分入妙【书断】
　　钟繇字元常颍川长社人也官至太傅工正行草八分尤长扵正繇初求蔡邕笔法扵韦诞诞秘而不传輙捶胸呕血防至扵毙魏太祖以五灵丹救之得活及诞死繇盗发其冢遂得蔡法扵是学书益进虽穷昼夜无少间辍卧则以手画被被为之穿故其书遂与羲献索卫相后先若魏受禅碑刘禹锡言王明为文梁鹄作字钟繇刻石世为三絶则繇濳心字画可知矣世以繇正如郊庙既陈俎豆斯在梁武帝亦谓如云鹤逰天羣鸿海岂虚言哉繇晚病膝每许以乗车趋朝后三公有疾遂以为故事当时为之荣今御府所蔵正书一　贺尅防表【宣和书谱】
　　袁昻书评已见一百三十九卷
　　庾肩吾书品列上之上论见一百三十八卷
　　李嗣真后书品列逸品论见一百三十八卷
　　魏太傅钟繇戎路宣示帖真迹
　　御府所蔵魏钟繇宣示帖淳祐十一年嵗在亥至朔同日妆池松题记
　　尚书宣示已入阁帖荐季直表亦镌华氏真赏斋矣此则宣示戎辂真迹为吾禾项氏所蔵是宣示有二种也遂昌郑元祐以戎路作戎辂世遂名戎辂帖耳余考广川书跋以昔人辨钟元常书谓字细画短而逸少学此书最胜处得扵势巧形密然则察真伪者当求之此其失扵劲宻者可遥知其伪也贺表画防体枝锋露筋絶不复结字此决非元常之为也永叔尝辨此谓建安二十四年九月关某未亡不应先作此表论辨如此然郑遂昌以成侯戎辂表楷法传世为不可及又以季直表其法度与戎辂无少异今三帖具存鉴别自在惟是墨本为闰月九日非九月也或误以九日作九月抑闰在冬捷时耶有识者宜详辨之嘉禾龙惕子汪砢玉鉴扵城南之莲登草堂【瑚网】
　　钟太傅书帖题跋已见碑刻及法帖者兹不重録
　　孙子荆　闗枇杷
　　钟繇与太祖邯郸淳韦诞孙子荆闗枇杷议用笔法【虞喜志林】
　　钟防
　　繇子镇西将军能学父书改易邓艾上事皆莫有知者【羊欣撰録】
　　钟防字士季繇之少子也少敏慧夙成及壮有才数技艺景元三年为征西将军【魏志本传】
　　钟防字士季元常少子官至司徒咸熈元年卫瓘诛之年四十书有父风稍备筋骨美兼行草尤工书遂逸致飘然有凌云之志亦所谓剑则干将莫邪焉防尝诈为荀朂书就朂母钟夫人取寳剑防兄弟以千万造宅未移居朂乃潜画元常形像防兄弟入见便大感恸朂画亦防之类也防行草章草入妙【书断】庾肩吾书品列上之下论见一百三十八卷
　　李嗣真后书品列在上中品论见一百三十八卷防善效人书扵剑阁要艾章程白事皆易其言又毁文王报书手作以疑之也【世说新语注】
　　钟毅
　　钟毅会所养兄子也【魏志钟会传】
　　钟毅行品下之上【韦续九品书人论】
　　宋翼
　　宋翼钟繇弟子常作书如算子繇乃叱之翼三年不敢见晋太康中有人扵许下破钟繇墓遂得笔势论翼乃读之依此法学名遂大振【王羲之题笔阵图后】
　　胡昭
　　胡昭字孔明颍川人养志不仕避地冀州辞袁绍之命太祖频加礼辟既至求去居陆浑山中以经籍自娱昭善史书与钟繇邯郸淳韦觊韦诞并有名尺牍之迹动见模楷焉【魏管宁传】
　　胡昭字孔明颍川人少而博学不槩荣利有夷皓之节甚能史书真行入妙卫恒云昭与钟繇并师扵刘徳升俱善草行而胡肥钟瘦书牍之迹也动见模楷羊欣云胡昭得其骨索靖得其肉韦诞得其筋张华云胡昭善书茂先与荀朂共整理记籍立书愽士置弟子教习以钟胡为法嘉平二年公车征防卒年八十九行入妙大篆入能【书断】
　　庾肩吾书品列上之下论见一百三十八卷
　　邯郸淳
　　邯郸淳一名竺字子叔颍川人博学有才章又善苍雅虫篆许氏字指初平时从三辅客荆州太祖甚敬异之黄初初以淳为博士给事中【魏志王粲传注】
　　陈留邯郸淳为魏临淄侯文学得次仲法名在鹄后【羊欣撰録】
　　邯郸淳字子淑颍川人志行清洁才学通敏初为临淄王傅累迁给事中书则八体悉工师扵曹喜尤精古文大篆八分书自杜林卫密以来古文冺絶由淳复着卫恒云魏初传古文者出扵邯郸淳蔡邕采斯喜之法为古今杂形然精宻闲理不如淳也梁鹄云淳得次仲法韦诞师淳而不及也张华云邯郸淳善书子淑古文小篆八分书竝入妙【书断】
　　邯郸淳书应规入矩方圆乃成【袁昻书评】
　　淳以书教诸王子又建三字石经扵汉碑之西其文蔚焕三体复宣挍之说文篆大同而古字小异【江式论书表】
　　卫臻
　　卫臻字公振陈留襄邑人也始为汉黄门侍郎后为魏司徒爵长垣侯追赠太尉諡敬侯【魏志本传】
　　张懐瓘云王蒙章草卫臻陶侃亚也【书断】
　　窦臮云或仰则钟繇或平视卫臻【述书赋】
　　卫觊
　　卫觊字伯儒河东安邑人也少夙成以才学称太祖辟为司空掾属魏国既建拜侍中徙尚书明帝即位进封閺乡侯谥敬侯好古文鸟篆草无所不善【魏志本传】
　　河东卫觊字伯儒魏尚书仆射善草及古文畧尽其妙草体防瘦而笔迹精熟觊子瓘字伯玉为晋太保采张芝法以觊法参之更为草藁草藁是相闻书也瓘子恒亦善书博识古文【羊欣撰録】
　　卫觊字伯儒河东人为魏尚书仆射谥敬侯善草及古文略尽其妙草体如伤瘦而笔迹精杀亦行扵代子瓘字伯玉晋司空太保为楚王所害瓘采张芝草法取父书参之更为草藁世传其善瓘子恒字巨山亦能书【王僧虔论书】
　　魏卫觊字伯儒河南安邑人官至侍中尤工古文篆草体伤瘦笔迹精絶魏初传曰古文者篆出扵邯郸淳伯儒尝冩淳古文尚书还以示淳淳不能别年六十二卒伯儒古文小篆书章草并入能子孙皆妙扵书【书断】
　　庾肩吾书品列中之中论见一百三十八卷
　　韦诞
　　韦诞字仲将太仆端子有文才善属辞章建安中拜郎中稍迁侍中中书监以光禄大夫逊位邯郸淳卫觊及诞并善书有名【文章叙録】
　　诞师邯郸淳太和中诞为武都太守以能书留补侍中魏氏寳器铭题皆诞书云【卫恒四体书势】
　　诞字仲将京兆人善楷书汉魏宫馆寳器皆是诞手冩魏明帝起凌云台误先钉牓而未题以笼盛诞辘轳长絙引之使就牓书之牓去地二十五丈诞甚危惧乃掷其笔以下而焚之仍诫子孙絶此楷法着之家令官至鸿胪少卿诞子少季亦有能称【羊欣撰録】诞及姜诩梁宣田彦和皆伯英弟子并善草书诞书最优又善楷书【羊欣能书人名】
　　韦诞字仲将京兆人太仆端之子官至侍中伏膺扵张芝兼邯郸淳之法诸法并善尤精题署明帝时凌云台初成令诞题榜髙下异好宜就加正因致危惧头鬓皆白既以下戒子孙无为大字楷法张华云京兆韦诞子熊颍川钟繇子会并善书初青龙中洛阳许邺三都宫观始成诏令仲将大为题署以为永制给御笔墨皆不任用因曰蔡邕自矜能书兼斯喜之法非流纨体素不妄下笔夫工欲善其事必先利其器若用张芝笔左伯纸及臣墨兼此三具又得臣手然后可以建径丈之势方寸千言然真迹之妙亚乎索靖也嘉平五年卒年七十五八分章飞白入妙小篆入能【书断】
　　袁昻书评已见一百三十九卷
　　庾肩吾书品列上之下论见一百三十八卷
　　窦臮述书赋评见一百四十一卷
　　南宫既建明帝令侍中京兆韦诞以古篆书之【水经注】韦诞作剪刀篆亦曰金错书【梦英十八体书】
　　韦康
　　韦康字元将诞兄亦工书【书断】
　　韦熊
　　韦熊字少季诞之子亦善书时人云名公之子不有二事世所美焉【书断】
　　庾肩吾书品列下之下论见一百三十八卷
　　张揖
　　张揖清河人魏初博士着埤仓广雅古今字诂【江式论书表】
　　刘廙
　　刘廙字恭嗣南阳安众人也为五官将文学文帝器之命廙通草书廙荅曰初以尊卑有序不敢修草必如严命何敢以辞位为侍中爵关内侯【魏志本传】
　　虞松
　　虞松字叔茂陈留人也九江太守边让外孙弱冠有才宣王辟为掾年二十四迁中书郎遂至太守【魏书钟繇传注】
　　窦臮述书赋评见一百四十一卷
　　注云今见纸草书具姓名一纸十一行也
　　应璩
　　应璩字休琏玚之弟汝南人博学好属文善为书记文明帝世厯官散骑常侍齐王即位迁侍中大将军长史【魏志王粲传】
　　应璩以文章贵显亦善书【书史会要】
　　杜畿　杜恕
　　杜畿字伯侯京兆杜陵人也为河东太守文帝时为尚书仆射諡戴侯【魏志本传】
　　杜恕字务伯畿之子也太和中为散骑黄门侍郎后出为幽州刺史加建威将军防乌桓校尉【魏志本传】京兆杜畿魏尚书仆射子恕东郡太守孙预荆州刺史三世善草藁【羊欣撰録】
　　诸葛诞
　　诸葛诞字公休琅邪阳都人封髙平侯为征东大将军【魏志本传】
　　诸葛诞常倚柱书雷震其柱诞书自若【金壶记】
　　夏侯
　　夏侯字太初尚子沛国谯人少知名官至太常【魏志】夏侯太初常倚柱作书时大雨霹雳破所倚柱神色无变书如故【世说新语】　金壶记与诸葛诞事并载
　　韦秀
</div>
    <div class="pagination">
<a href="六艺之一录_page453.html">上一页</a><span>...</span><a href="六艺之一录_page449.html">449</a><a href="六艺之一录_page450.html">450</a><a href="六艺之一录_page451.html">451</a><a href="六艺之一录_page452.html">452</a><a href="六艺之一录_page453.html">453</a><span class="current-page">454</span><a href="六艺之一录_page455.html">455</a><a href="六艺之一录_page456.html">456</a><a href="六艺之一录_page457.html">457</a><a href="六艺之一录_page458.html">458</a><a href="六艺之一录_page459.html">459</a><span>...</span><a href="六艺之一录_page455.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
