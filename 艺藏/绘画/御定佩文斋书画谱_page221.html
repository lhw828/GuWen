<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 221 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 221 页/共 578 页</h1>
    <div class="content">　　敬美书右军分甘青李二帖摩诘辋川疏东坡种橘帖弇州谓用黄庭小法出入洛神【孙鑛居业编】
　　袁福徴
　　袁福征字履善号太冲华亭人嘉靖甲辰进士授刑部主事左迁南阳王长史与王元美李于鳞并驰海内文法顔延之诗宗杜工部行草仿苏端明【松江志】
　　王泮
　　王泮字宗鲁【山隂志云号积斋】山隂人嘉靖乙丑进士万歴中为湖广参政居官廉洁防香静坐若禅室诗辞冲雅书法遒丽有其家右丞右军之致【分省人物考】
　　王泮书宗二王善小楷大幅草书如龙蛇夭矫世皆寳之【山隂志】
　　张元忭
　　张元忭字子尽别号阳和其先蜀人徙家山隂隆庆辛未进士第一人授翰林修撰万歴中为左谕德兼侍读【李氏续藏书】
　　李元昭岣嵝山房记张元忭撰并书【瑚网】
　　邢侗
　　邢侗字子愿临邑人甲戌成进士授南宫令终行太仆寺少卿书法钟王虞褚颠米秃素而深得右军神体极为海内所珍内竖以字扇进览上欣赏命女史学其书邢司马平倭至髙句丽有李状元妻托致意子愿愿为弟子朱宗伯出使从人适携其字二幅购之黄金同价琉球使者入贡愿小留买邢书去【李维祯大泌山房集】侗法书工诸体章懐钟索虞米褚赵规橅肖像咄咄逼人而其最防心慊意尤在右军居然有龙跳虎卧之致试取临池妙墨错杂诸名帖中不辨蝇头真楷遒媚如舞女低腰仙人啸树它擘窠大书体势洞精奕奕生动防强如劒防弩张竒絶如危峰阻日孤松单枝而一种秀活又如扬州王谢人共语语便态出也【史孝先来禽馆集小引】
　　邢子愿书模二王几于夺真而自运故佳【玉剑尊闻】邢侗以词翰著称临仿法帖虽未能尽合古人但笔力矫健圎而能转时亦有得【书史防要】
　　余孟麟
　　余孟麟字伯祥江宁人万歴二年进士第二人授编修官至南京国子祭酒【江宁府志】
　　孟麟善真草【遯园居士伤逝记】
　　余世奕
　　余世奕【孟麟孙】真草师阁帖笔势遒羙行列古雅较乃祖司成当有出蓝之誉【江宁府志】
　　赵南星
　　赵南星字梦白髙邑人万厯甲戌进士歴官考功郎中削籍里居起拜吏部尚书遣戌大同諡忠毅【鐡网瑚】赵梦白书沉浑鸿博秀色可餐【防鹤堂墨薮】
　　林尧俞
　　林尧俞字咨伯莆田人万厯己丑进士由庶吉士官至礼部尚书好学束修雅负物望【书史防要】
　　尧俞善书法魏忠贤敦请不与忠贤矫诏命公题扁公大书畏天堂三字题曰礼部尚书某奉防书【静志居诗话】
　　陈泰来
　　陈泰来字伯符别号贠峤万歴丁丑进士累官礼部员外郎抗疏谪饶平典史书法有晋人风【冯伯諲虚舟草】
　　冯大受
　　冯大受字咸甫少负才名工书法深为王世贞莫如忠所噐重万歴七年中乡荐知庆元县【松江志】
　　陈璋
　　陈璋字公献光州人七嵗举竒童稍长工词赋精右军书弱冠登髙第终刑部郎中李于鳞王元美皆推许之【分省人物考】
　　臧懋循
　　臧懋循字晋叔长兴人万厯庚辰进士风流任诞官南亰国子监博士【书史防要】
　　晋叔书一意临摹而时苦生意之不足【瑚网】
　　温显
　　温显字公宣号纯庵良之孙万厯庚辰进士官户部员外郎工楷书行草【闽志】
　　张萱
　　张萱字孟竒【书史防要云字梦竒号九岳别号西园】博罗人万歴壬午举于乡官至户部郎中真草篆皆工【广东通志】
　　董嗣成
　　董嗣成字伯念乌程人万歴庚辰进士善行楷【书史会要】
　　秦可贞
　　秦可贞字季章咸宁人万厯五年进士改庶吉士出知富阳县善临池残牍败箑人争寳之【王庭咸寕县志】
　　朱国祚
　　朱国祚字兆隆秀水人万歴癸未进士第一人授修撰熹宗时为戸部尚书武英殿大学士赠太傅諡文恪为文醇雅宏畅书法遒劲【项玉笋檇李往哲续编】
　　于若瀛
　　于若瀛字元防济宁人万歴癸未进士授凤阳推官歴官陜西廵抚【山东通志】
　　报恩寺三藏殿娑罗馆扁济宁于若瀛书【江宁府志】
　　刘黄裳
　　刘黄裳字子光州人七岁能摹逸少书十嵗寓长安赋京都诸篇登万歴丙戌进士授刑部主事迁兵部贠外郎【李本固汝南志】
　　黄裳草法二王兼仿张长史黄太史【詹氏小辨】
　　董其昌
　　董其昌字宰华亭人万歴十六年进士选庶吉士授编修出为湖广提学副使起太常少卿天啓二年改兼侍读学士歴迁礼部尚书赠太子太傅諡文敏天才防逸善谈名理少好书画临摹真迹至忘寝食中年悟入微际遂自名家行楷之妙跨絶一代四方金石之刻造请无虚日尺素短札流布人间争购寳之【松江志】其昌云吾学书在十七嵗时初师顔平原多寳塔又改学虞永兴以为唐书不如晋魏遂仿黄庭经及钟元常宣示表力命表还示帖丙舎帖凡三年自谓逼古不复以文徴仲祝希喆置之眼角乃于书家之神理实未有入处徒守格辙耳比游嘉兴得尽覩项子京家藏真迹又见右军官奴帖于金陵方悟从前妄自标评自此渐有小得今将二十七年犹作随波逐浪书家翰墨小道其难如是【画禅室随笔】
　　其昌又云余书与赵文敏较各有短长行间茂宻千字一同吾不如赵若临仿歴代赵得其十一吾得其十七又赵书因熟得俗态吾书因生得秀色吾书往往率意当吾作意赵书亦输一筹苐作意者少耳【容台集】谢肇淛云今书名之振世者南则董太史宰北则邢太仆子愿其合作之笔往往前无古人【瑚网】
　　董宰挥毫楮素簇簇如行蚕闪闪如迅霆飞电【玉劒尊闻】
　　董宰先生字画之妙超轶前代世所共寳章都谏鲁斋令华亭日精印朱丝乌丝长笺金笺斗方云母笺大小副啓俱以细料洁白棉纸印裁极工者送备先生文房之用葢知先生文字不假手于人而人亦无能争巧于化工也【闵奎翠橘堂笺臆】
　　董原正
　　董原正字伯长【其昌从子】少有逸才临池特妙与莫廷韩同时风骨髙华已度骅骝前【容台集】
　　黄辉
　　黄辉字平倩一字昭素【朱谋垔云号慎轩】南充人万歴己丑进士选庶吉士授编脩官止詹事府少詹事己丑同馆者诗文推陶周望书画推董宰而平倩之诗与书与之齐名【清河书画舫】
　　辉楷法钟元常亦作行书【书史会要】
　　黄昭素独操机杼而置古帖中亦不可复辨【玉劒尊闻】
　　焦竑
　　焦竑字弱侯号漪园学者称为澹园先生南京人万歴己丑进士廷试第一人授修撰赠宫谕【分省人物考】焦弱侯真行结法眉山散朗多姿而古貌古骨有长劒倚天孤峰削日之象【客座赘语】
　　焦尊生
　　焦尊生字茂直【江宁志云焦竑子】善眞行书【瑚网】
　　沈天啓
　　沈天啓字生予万歴十四年进士知奉新晋江二县【江宁府志】
　　生予真书师晋诸王而披拂防画具有防山之力【客座赘语】
　　王肯堂
　　王肯堂字宇泰金坛人万歴己丑进士选庶吉士授检讨降补行人司副转福建参政书法深入晋人堂室辑冈斋帖数十卷手自钩搨为一时石刻冠【金坛志】
　　何湛之
　　何湛之字公露万歴己丑进士授戸部爲浙江参政书法遒美【江宁府志】
　　湛之行草法二王入品【书史防要】
　　何淳之
　　何淳之字仲雅湛之弟万歴丙戌进士司李中州召授御史书画为流辈所推【江寕府志】
　　淳之行书得晋人意【明诗综】
　　陆彦章
　　陆彦章字伯达华亭人万歴己丑进士仕至光禄寺卿工诗文书法妍雅小楷尤工【松江志】
　　蒋杰
　　蒋杰字美若普安人万歴己丑进士以比部郎出守南雄后罢归流寓荆州诗文清丽书法效顔眞卿【贵州通志】
　　张民表
　　张民表字林宗中牟人万歴辛卯举于乡性嗜古文词藏书数万卷手自防定喜饮及草书饮少许即頽然挥洒放笔如有神助【书史防要】
　　李日华
　　李日华字君实嘉兴人万歴壬辰进士除九江推官累迁太仆寺少卿能书画善赏鍳一时士大夫风流儒雅好古博物者祥符王损仲云间董宰为最君实书画亚于宰博雅亚于损仲而微兼二公之长【鐡网瑚】
　　李肇亨
　　李肇亨字会嘉号珂雪太仆日华子书摹褚【瑚网】
　　刘一焜
　　刘一焜字元丙号石闾江西南昌人官至中丞【杭州志云万歴壬辰进士以右佥都御史抚浙】本恬淡之思出偏侧之势笔笔萧疎颇饶晋韵所谓无风之水自然成文元丙之翰类焉【书史防要】
　　沈凤翔
　　沈凤翔字孟威上元人万歴二十年进士官兵科给事中【江寜府志】
　　凤翔善草书【明诗综】
　　万寿国
　　万寿国字荩卿秀水人领万歴甲午乡荐志行髙洁闭门著书诗文喜韩杜书法本欧虞【秀水志】
　　朱之蕃
　　朱之蕃字元价金陵人万歴乙未状元官终礼部右侍郎元价爲史官出使朝鲜尽却其赠贿鲜人来乞书以貂参爲贽槖装顾反厚尽斥以买法书名画古器收藏遂甲于白下【清河书画舫】
　　之蕃眞行师赵魏公间出入顔鲁公与文徴仲日可万字运笔若飞小则蝇头大则径尺咄嗟而办【江宁府志】
　　米万钟
　　米万钟字仲诏其先关中人徙京师万歴乙未进士仕至太仆少卿性好石人谓无南宫之顚而有其癖号为友石先生行草得南宫家法与华亭董太史齐名时有南董北米之誉尤善署书擅名四十年书迹遍天下【书史防要】
　　米万钟着篆考譌二卷【孙承泽畿辅人物志】
　　王思任
　　王思任字季重号遂东山隂人万歴乙未进士知兴平当涂青浦三县袁州推官稍迁刑工二部主事出为九江府世称其诗歌书法与董思白陈仲醇相伯仲【山隂志】
　　范允临
　　范允临字长倩呉县人万歴乙未进士授工部主事累官至福建叅议工书逺近购者虽寸缣尺幅悉藏弆以爲拱璧与华亭董其昌齐名【苏州志】
</div>
    <div class="pagination">
<a href="御定佩文斋书画谱_page220.html">上一页</a><span>...</span><a href="御定佩文斋书画谱_page216.html">216</a><a href="御定佩文斋书画谱_page217.html">217</a><a href="御定佩文斋书画谱_page218.html">218</a><a href="御定佩文斋书画谱_page219.html">219</a><a href="御定佩文斋书画谱_page220.html">220</a><span class="current-page">221</span><a href="御定佩文斋书画谱_page222.html">222</a><a href="御定佩文斋书画谱_page223.html">223</a><a href="御定佩文斋书画谱_page224.html">224</a><a href="御定佩文斋书画谱_page225.html">225</a><a href="御定佩文斋书画谱_page226.html">226</a><span>...</span><a href="御定佩文斋书画谱_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
