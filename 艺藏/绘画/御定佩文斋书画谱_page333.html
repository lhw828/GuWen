<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 333 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 333 页/共 578 页</h1>
    <div class="content">　　铭曰乙公作尊鼎子子孙孙永寳【钟鼎款识】
　　氏鼎
　　铭十三字按姓祝融之后亦作妘【考古图】
　　君季鼎
　　按古器物铭云此器藏李成家然字画浸灭有君季字姑以铭之未可考也【钟鼎款识】
　　圆寳鼎二
　　右二铭文不少异上一字乃十有三月合成一字不显其名而曰用吉金自作寳鼎【钟鼎款识】
　　孔文父饮鼎
　　铭曰惟三月孔文父作饲鼎子孙寳用【钟鼎款识】
　　尊鼎铭
　　李保年得鼎于长安耕者其铭曰集作尊鼎万夀无疆子子孙孙永寳【广川书跋】
　　趠鼎【一名趠齍】
　　铭文云惟王来格于成周年镐言镐则王在镐京之义也趠其名也而曰作乃文考父辛寳齍而后一字曰癸亦与商祖已甗癸字相类恐商末周初器也【钟鼎款识】
　　叔液鼎
　　铭云惟五月庚申叔液自作饙鼎用祈眉夀万年无疆永夀用之【钟鼎款识】
　　叔夜鼎
　　铭云叔夜衅其饙鼎以征以行用饘用羮用祈眉夀无疆【钟鼎款识】
　　齐莽史鼎
　　铭云齐莽史喜作寳鼎其眉夀万年子子孙孙永寳用【钟鼎款识】
　　仲偁父鼎
　　铭云惟王五月初吉丁亥周伯臯及仲偁父伐南淮节孚金用作寳鼎其万年子子孙孙永寳用【钟鼎款识】
　　此鼎铭字最为精密定中周之物宣王曾伐淮夷而此云伐南淮也【墨林快事】
　　文王命疠鼎
　　铭文言王在丰呼虢叔召疠锡驹两丰其地也王使虢叔召厉而锡之以驹两又曰拜稽用作皇祖文考盂鼎盖形制不故考之未详耳【钟鼎款识】
　　文王鼎
　　铭七字铭识文画尚类于商周公之时去商未逺故篆体未有变省【博古图】
　　右文王尊彞铭绍圣间宗室仲忽获此器以献有防下秘阁考騐而馆中诸人皆以为后世诈伪之物不当进于御府于是仲忽坐罚金然其器犹藏秘阁兹器制作精妙文字竒古决非伪物识者当能辨之【金石録】
　　虿鼎
　　铭一字全象虿形疑人名若公孙虿之类周景王十三年郑献公虿立【考古图】
　　癸亥父己鬲
　　观其铭文乃周鼎也而曰父己寳鬲盖商末周初之器【钟鼎款识】
　　大夫始鼎
　　铭曰惟三月初吉壬寅王在和宫大夫始锡作彞又曰王在辟宫献工锡彞锡章又曰大夫始敢对天子休用作文考寳鼎孙孙子子永寳用【广川书跋】
　　南宫中鼎
　　南宫其氏也中其名也南宫为氏在周有之文王位在射圃而射字极古如宰辟父敦射字正作挽弓之形而此鼎射字亦然岂三代之遗法邪【钟鼎款识】
　　季防鼎
　　铭四十有九字结密而小【墨林快事】
　　公缄鼎
　　铭云惟十有四月古器多有是文【钟鼎款识】
　　师秦宫鼎
　　铭四十七字磨灭不可考者十有二字【博古图】
　　伯硕父鼎
　　可识者四十有三字不可见五字而已【东观余论】
　　史頙父鼎
　　是器与前伯硕父鼎言其考妣諡号大率相类然此鼎特以纪其嵗月虽词有详畧器有小大不害其为同实一时之物也【钟鼎款识】
　　防栾鼎
　　铭文与虢姜敦相类皆一时物也【钟鼎款识】
　　叔防鼎
　　叔防作鼎考其制形则宗器也铭曰二十有三年王在宗周王命叔防【广川书跋】
　　伯姬鼎
　　右鼎铭与前防防鼎铭相类【钟鼎款识】
　　晋姜鼎【吕大临考古图云集古録作韩城鼎】
　　字画絶妙可为一时之冠【钟鼎款识】
　　右原父既得鼎韩城遗余以其铭而太常博士杨南仲能读古文篆籀为余以今文写之而阙其疑【集古録　杨南仲云嘉祐己亥嵗冯翊有得鼎韩城者摹其款识于石按其铭盖多古文竒字　蔡襄云得原甫鼎器铭知古之篆字或多或省或移之左右上下然亦有工拙秦汉以来裁归一体故古文所见止此】
　　穆公鼎
　　按宣和重修博古图録云铭一百八十二字湮灭不可辨者八十二字是鼎得于华隂乃秦故地【钟鼎款识】
　　其鼎
　　余考此鼎无铭识有刻在盖曰甘以书文考于古在篆为箕在籀为期在古文为其然未少异也刻画朴古款识深重与虿鼎相类书至精非后世可议自汉以后工力渐改无复款文如三代时故悉刻凿为之今视其文如木蠧虫行以此知为周秦间寳器【广川书跋】
　　商雒鼎【考古图作公鼎】
　　右商雒鼎铭者原甫在长安时得之上雒其铭云惟十有四月既死霸【一作魄】至在下都雝公作鼎用追享丁于皇且考用气麋夀万年无疆子子孙孙永寳用雝公不知为何人原甫谓古丁宁通用盖古字简畧以意求之则得尔而蔡君谟谓十有四月者何原父亦不能言也【集古録】
　　周鼎铭
　　右鼎铭藏蜀人邓氏铭有云王格太室即立【钟鼎款】

　　乙父鼎
　　按成汤字天乙后世以乙为氏鼎是周器也而谓之乙父者岂其苗裔尚存为家庙而作邪然则乙其氏也父则徳劭之称与父乙异矣【绍兴古器评】
　　言鼎
　　铭一字【绍兴古器评】
　　美阳鼎
　　美阳得鼎中有刻书曰王命尸臣官此栒邑赐尔旂鸾黼黻雕戈尸臣拜手稽首曰敢对天子丕显休命【汉书郊祀志】
　　王伯硕鼎
　　此铭曰齍而收之者类之于鼎铭五字甚竒拔【墨林快事】
　　驹父鼎
　　铭九字【墨林快事】
　　焦山鼎
　　今在丹徒县焦山寺中铭九十三字皆古文蚀一字外为云雷之形其人莫考曰王格于周曰司徒南仲殆周时器也【金石文字记】
　　智囊鼎
　　秦丞相樗里子作一鼎文曰智囊古文大篆书【虞荔鼎録】
　　荀况鼎
　　荀况在嵩溪作一鼎大如五石瓮表里皆纪兵法大篆书【鼎録】
　　定蜀鼎
　　张仪伐蜀铸一鼎髙三尺文曰定蜀大篆书【鼎録】
　　王子吴飤【飤饲同】
　　铭三十有一字铭云作飤字字书所不载其形制则鼎也字体与鄦子钟相似盖周末接战国之物【考古图】
　　中朝事后中尊
　　铭五十有七字【考古图】
　　月季尊【一名月星尊】
　　月季者月遡日以为明臣道也季疑其为名氏盖季字上从禾而下从子耳或云是月星上下为禾稼之形月有遡明之道星有拱北之理禾有养人之实凡取以为饰者当以是为义焉【钟鼎款识】
　　乙擧尊
　　按字书云擧从手从与以手而与人之意献酬之义也【钟鼎款识】
　　器市尊
　　器其姓氏也市则其名耳中一字未详【钟鼎款识】
　　伯克尊
　　鬳不知其为名与氏也商有彞旁加字曰伯克者伯其序也克其名也【钟鼎款识】
　　师艅尊
　　字书徳字从彳而此器从辵盖徳出于道从辵亦篆籀之本意由此于金石遗文每得以考正其字画之谬云【钟鼎款识】
　　召公尊
　　博古图云此器乃周王褒大召公之族至于庙之器也详考此尊乃召命之召非周召之召也【钟鼎款识】召公尊其盖细花款文极精妙尊腹五指中有款数十字真三代之竒物也博古图有之俗名搯控尊【云烟过眼録】
　　髙克尊
　　博古云铭五十八字曰克敢对天佑用作朕穆考后仲尊髙克用丏眉夀卫文公时有髙克即斯人欤【钟鼎款识】
　　厐尊
</div>
    <div class="pagination">
<a href="御定佩文斋书画谱_page332.html">上一页</a><span>...</span><a href="御定佩文斋书画谱_page328.html">328</a><a href="御定佩文斋书画谱_page329.html">329</a><a href="御定佩文斋书画谱_page330.html">330</a><a href="御定佩文斋书画谱_page331.html">331</a><a href="御定佩文斋书画谱_page332.html">332</a><span class="current-page">333</span><a href="御定佩文斋书画谱_page334.html">334</a><a href="御定佩文斋书画谱_page335.html">335</a><a href="御定佩文斋书画谱_page336.html">336</a><a href="御定佩文斋书画谱_page337.html">337</a><a href="御定佩文斋书画谱_page338.html">338</a><span>...</span><a href="御定佩文斋书画谱_page334.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
