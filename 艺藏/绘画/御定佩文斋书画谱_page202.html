<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 202 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 202 页/共 578 页</h1>
    <div class="content">　　姚黼字廷章自号松云【姚绶父】博渉书史工草书尤善五七言诗筑室数楹中列古彞鼎器金石遗文法书名画优游自乐人皆以可闲先生称之【钱溥松云姚处士志铭】
　　姚绶
　　姚绶字公绶嘉兴人天顺中英宗赐为进士以监察御史事宪宗寻出知永宁解官归所居在大云里东饶水竹作室曰丹丘啸咏其中人称丹丘先生又作沧江虹月之舟游泛呉越间甚适善书法钟王劲婉咸妙画初学水墨后遂进学唐品得古意【杨循吉松筹堂集】姚绶书类张伯雨【书史防要】
　　姚旬
　　姚旬字用宣别号可竹晩号观颐【绶子】诗宗杜字学沈民则宪宗时以善书荐直仁夀殿授鸿胪寺序班【钱福鹤滩集】
　　蒋文藻
　　蒋文藻与姚丹丘同隐大云执师资之礼书画歩趋丹丘【六研斋笔记】
　　桑琳
　　桑琳字廷贵【桑恱之父】常熟人好学工诗善书法性恬澹喜黄老术【钱肃乐太仓志】
　　桑恱
　　桑恱字民怿别号鹤溪道人【詹氏小辨云号思】领成化乙酉乡荐三试得乙榜除泰和训导迁长沙通判调柳州书法赵子昂其俊秀实祖二王圆劲方正又得北海遗法【思集小传】
　　恱行楷宗晋人草书流畅法懐素【常熟文献志】
　　朱应祥
　　朱应祥字岐鳯号山松江人与桑民怿并以文名成化丁酉以嵗贡荐南畿书兼数家遒劲有法度尤长于题壁【松江志】
　　应祥博学工诗善于行草【书史防要】
　　陈旦
　　陈旦字武臣太仓卫学生号易斋更号甘隐桑恱负才尚气不轻与人接见惟与旦交甚密旦亦爱桑书法摹写之多逼真【陈如纶氷玉堂缀逸藁】
　　李承箕
　　李承箕字世卿人称大厓先生嘉鱼人成化中领乡举不肯防试往见白沙久之归日端坐一室客至相与剧饮赋诗醉起书之劄草濡墨斜斜整整无不如意【震泽集】
　　陈钢
　　陈钢字坚逺号迟宜子鄞人徙南京举成化乙酉乡试授黔阳知县擢长沙通判书法褚河南所摹兰亭奕奕有致【江宁志】
　　薛穰
　　薛穰字有年鄞人成化壬午举应天乡荐授涿州知州改滦州博学能文诗宗唐人书法学钟王【张时彻宁波志】
　　杨茂元
　　杨茂元字志仁鄞人成化五年进士授刑部主事正徳中为刑部右侍郎工篆隶草书字画遒劲匪特临池之功抑亦正毅之气随寓而见也【分省人物考】
　　林俊
　　林俊字待用莆田人成化十四年进士授刑部主事迁署员外郎僧继晓以秘术幸上发内帑数十万为建永昌寺西华门太监梁芳主之台谏莫敢言俊上疏直声大震都下传草有绘图而鬻者世宗时为刑部尚书赠少保諡贞肃【书画记】
　　俊书宗苏米颇得笔势【书史防要】
　　涂瑞
　　涂瑞字邦祥番禺人成化丁未进士授编修陞修撰以文学着声性豪宕不羁尤善书法【广东通志】
　　呉佐
　　呉佐平湖人成化乙酉举人授岳州通判工书法善吟咏【平湖志】
　　华清
　　华清字廉夫应城人成化八年进士为苏州府推官工书画善吟咏【马龠徳安府志】
　　史琳
　　史琳字天瑞余姚人成化丙戌进士官至右都御史赠太子少保善书【分省人物考】
　　翟瑛
　　翟瑛字廷光江宁人成化丙戌进士歴官太常卿作字运笔如飞结体流丽可爱【金陵琐事】
　　奚昊
　　奚昊字时亨别号干东子华亭人登成化己丑进士官至刑部郎中性嗜书手未尝释卷口未尝絶吟兴至则临汉晋法书书輙盈几【云间志略】
　　邵珪
　　邵珪字文敬宜兴人成化己丑进士官至严州太守善书工棊诗亦有新意有半江帆影落尊前之句人称为邵半江【书史防要】
　　珪善草书小楷得晋唐人笔意【常州志】
　　曹时中
　　曹时中初名节以字行号定庵又号晩宜居士华亭人登成化己丑进士官至浙江按察副使喜为懐素草书竟日不倦【云间志略】
　　时中以诗名尤工书晋唐名家皆能以意防懐素宋克则爱而摹仿者晩年益精小楷尝曰自少至老已觉世味浅薄惟学书一事可以消日【书史防要】
　　陶成
　　陶成字懋学寳应人成化辛卯举人工诗画篆隶号云湖仙人【寳应志】
　　黄谦
　　黄谦字防之号紫芝江宁人成化壬辰进士授工部主事工诗善书法碧峰寺额其笔也【存徴録】
　　黄谦行草遒劲古雅榜书更妙【金陵琐事】
　　何洪
　　何洪上虞人官鸿胪寺序班崇夀寺碑成化十二年翰林国史院编修仁和汪谐撰文何洪书【释昭永木叶山花记】
　　张西铭
　　张西铭字希载宁州人工诗文字颇类晋而加劲健成化乙未进士官至河南道御史【张绎临安府志】
　　杨荣
　　杨荣字时秀余姚人成化壬辰进士为户部主事长于诗书学懐素【分省人物考】
　　沈瀚
　　沈瀚字东之号敬斋归徳人成化甲辰举进士授西安府推官正徳中为建宁知府工正书好为诗长于歌行【李廷机文节集】
　　李经
　　李经字士常号力斋临淮人成化戊戌进士入翰林为庶吉士拜河南道御史善楷书【懐麓堂集】
　　赵寛
　　赵寛字栗夫世居呉江之雪滩因号半江成化辛丑防试第一人仕终广东按察使为文雄浑秀整行草亦清润【半江集小传】
　　尹荩
　　尹荩字廷臣成化中以进士拜监察御史谪判澧州擢知郧阳府博学工诗尤工书人以为得晦翁笔法【震泽集】
　　李汉
　　李汉字充昭号方塘南昌丰城人成化进士官至工科都给事中平生喜追晦庵书法久乃逼真【罗玘圭峰集】
　　陆渊之
　　陆渊之字克深上虞人成化中进士授礼部主事出知叙州府后参政河南进右布政使笃行好学诗文有古意书善行草【孙鑛绍兴志】
　　李旻
　　李旻字同仁益都人善行草书成化中领乡荐授同州守改潞州【分省人物考】
　　马瓛
　　马瓛字公信【江宁府志云成化二十年进士】官郎中书法赵孟頫【金陵琐事】
　　屠勲
　　屠勲字元勲籍平湖后居秀水成化乙丑进士授工部主事累官至刑部尚书加太子太保【项元廉秀水志】嘉善刘侯去思碑平湖刑部尚书屠勲书【邹衡嘉兴志补】
　　陈钦
　　陈钦字亮之号自庵成化二十三年进士官广东提学副使【江宁府志】
　　自庵工书人寳爱之【顾起元客座赘语】
　　施槃
　　施槃字彦器号新斋成化甲辰进士官至山东按察副使工草书人共珍之【袁应褀黄岩县志】
　　陈大章
　　陈大章字明之号月陇旴人【见画家传】官至太仆少卿有诗名尤工行草【图绘寳鉴续纂】
　　陈炜
　　陈炜字文曜号耻庵闽县人成化时官浙江左辖志髙行洁妙翰墨善吟咏片言只字为人寳惜【书史防要】
　　陈防
　　陈防字文厚闽人成化辛卯乡贡性豪宕疎旷工诗善行草书达宦贵人求不能得至具酒脯属田父野叟反得之自号栖云叟【闽书】
　　赵子禧
　　赵子禧字庆夫鹤庆府人成化十四年由举人为建水州儒学训导有文学习章草字清劲可爱【张绎临安府志】
　　张锡
　　张锡成化时贡士善草书尝云观二王法帖极信子敬不及逸少盖逸少圣而神者变化无所不足献之虽云至妙其大而未化者邪【书史防要】
　　徐博
　　徐博【书史防要云字徳宏号竹居徐忭弟】嘉定人成化中以监察御史出知巴东县卓有声誉工书法【湖广緫志】
　　周庚
　　周庚字原巳初名京呉县人家世业医而庚善读书工古文词善行楷成化中以名医徴歴官太医院院判【苏州志】
　　顾谦
　　顾谦成化时贡士以楷书荐举官主事【金陵琐事】
　　陆銮
　　陆銮字克和七嵗能诗歌成化间以善书徴授鸿胪序班【过庭训平湖志】
　　洪钟
　　洪钟【江西通志云字季和崇仁人年十八登治庚戌进士除中书舍人陞礼部员外郎】四嵗能作大书宪宗召见命书圣夀无疆钟握笔久之不动上曰汝容有不识者乎钟叩头曰臣非不识第此字不敢于地上书耳上命内侍舁几一挥而就【皇明世説新语】崇仁洪钟四嵗随父入京至临清见牌坊大字题额索笔书之遂得字体至京师设肆鬻字宪宗闻之召见【治世余闻】
</div>
    <div class="pagination">
<a href="御定佩文斋书画谱_page201.html">上一页</a><span>...</span><a href="御定佩文斋书画谱_page197.html">197</a><a href="御定佩文斋书画谱_page198.html">198</a><a href="御定佩文斋书画谱_page199.html">199</a><a href="御定佩文斋书画谱_page200.html">200</a><a href="御定佩文斋书画谱_page201.html">201</a><span class="current-page">202</span><a href="御定佩文斋书画谱_page203.html">203</a><a href="御定佩文斋书画谱_page204.html">204</a><a href="御定佩文斋书画谱_page205.html">205</a><a href="御定佩文斋书画谱_page206.html">206</a><a href="御定佩文斋书画谱_page207.html">207</a><span>...</span><a href="御定佩文斋书画谱_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
