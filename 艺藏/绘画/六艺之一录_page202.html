<!DOCTYPE html>
<html>
<head>
    <meta charset="UTF-8">
    <title>六艺之一录 - 第 202 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 202 页/共 664 页</h1>
    <div class="content">　　庐山续记　绍圣中太守马玗因访庐山诸寺创始之迹出陈舜俞令举庐山记以阅之且谓令举书止述记者之姓氏而不记其所述之文因取碑碣凡令举所不载者名曰庐山续记
　　隆兴府碑记
　　唐豫章冠盖盛集记　独孤及撰
　　旧石柱记　严譔撰
　　新石柱记　来集撰
　　韦公遗爱碑　杜牧撰在观音院
　　滕王阁记　王勃撰
　　延夀寺碑　寺在府城徐骑省尝为寺碑
　　李卫公剑池赋　在丰城县西北宝气亭
　　李司空庙碑　在丰城县去县二十五里长丰乡司空姓李讳承鼐李神福之长子也战殁于此因庙食焉南唐徐为立碑以纪其事
　　宝峯院记　在靖安县地石门山之宝峰院唐权德舆为之记商翺为塔铭
　　总持寺碑　容斋三笔云隆兴府城内总持寺有一碑干符三年牒又一纸乃中和五年牒
　　栖霞观记　在靖安载刘懿真登仙事郑安靖为记今碑尚存
　　天宫寺金铜释伽像记　在城之景德院光啓二年记崇胜院古碑　在新建县洪井北二十里
　　广化院碑　院在洪井上之翠岩韩熈载徐铉为之立碑
　　龙沙章江院碑　在城北南唐清泉禅师居之保大四年顺化韩熈载作碑文
　　开元寺藏经　寺在城东藏经皆唐经生所书
　　梅仙观碑　在新建西北三十里今名阳灵观昔梅子真旣以仙去尝于山上筑坛以朝斗后人立观以奉之唐末罗隠尝为梅先生碑
　　法正禅师碑　在新奉之仁智院以元和十四年归寂栁公权为之碑隂文多残缺今犹存二三百字可读
　　宝云寺碑　在新奉县东百五十步有铁铸菩萨五十二躯唐宝大六年秘书郎陈用寛为之记今碑见在
　　昭徳观碑　徐作重建观碑在新奉之昭德观今碑尚存
　　西山风池记　正元三年权德舆撰
　　唐故洪州开元寺石门道一禅师塔铭　权载之撰后汉征君徐君碣铭　张九龄撰
　　北海李公放生池碑　张九龄撰
　　海陵王墓碑　庆厯中江州江岸摧得谢眺撰并书齐海陵王墓铭谢眺文固竒而书亦有法类钟繇书石入沈括家十余年后为夏元昭匿之不知所在
　　江西使院小史记　集古录云唐崔祐甫撰陆蔚之书开元二十二年始分江南十七州为西道宣州至于此凡十八使此石以长庆三年立
　　文宣王庙碑　唐齐【阙】文权载之集云
　　豫章旧志一卷　晋会稽太守熊防撰
　　豫章事实　雷次宗撰见于崇文总目
　　豫章古今志　雷次宗撰见隋书经籍志
　　豫章记三卷　南唐徐廙撰
　　洪州图经　李宗谔编　新建图经　余襄公撰职方乗　洪刍编　　　续职方乗　李大异编
　　瑞州碑记
　　唐浄居寺碑　寺在上髙县西四十五里旧曰龙居隋开皇九年置唐贞观三年废大厯三年复寺有碑施肩吾文太和时进士
　　中和二年石刻　唐二贤庙在髙安县调露乡应智顼幸南容之祠有甫田黄滔中和二年石刻记庙立于贞观初元和时敝南容修之宝厯景午里人并祀南容李徳为袁州长史为书祠额
　　普济院碑　院在上髙北十里武泉山南唐保大中僧义从再筑有同光宗记
　　五代杨溥浮桥记　在州西五龙庙下载伪吴杨溥干正二年浮桥记云云
　　南唐新建【御名】州碑　在鳯凰山之碧落堂碑乃南唐保大十年立
　　南丰曾巩学记　在州学
　　东坡书大愚石台山诗　在本山
　　栾城书郡圃八咏　在郡圃
　　山谷书道院赋　在州治
　　蜀江志　学职雷公编　　瑞州志周徐序
　　髙安志　郡博士幸元龙编
　　袁州碑记
　　唐刘禹锡碑　萍乡杨岐山广利禅院唐开元中广利禅师塔刘禹锡作碑石尚存
　　唐黄颇文宣王庙记　颇宜【阙】人为文与卢肇相上下所著者千余篇独郡庠文宣王庙记存
　　袁州学记　皇祐中祖无择营建州学李泰伯为之记章友直为之篆李洪书世号为三絶碑元丰间馆学第天下学记以袁为冠
　　上真观记　在分宜南唐徐为之记
　　乗广禅师碑　集古录唐刘禹锡撰并书刘中锡篆额碑以元和二年立在袁州
　　唐相国房公铭之隂　栁子厚文有云唐之大臣以姓配　最着曰房公相宗肃宗甚德袁人袁人不胜其懐李华铭公之德刺史王涯为刻铭
　　旧宜春志　童宗说编
　　新宜春志　郡守滕强恕序
　　抚州碑记
　　东方朔画像賛　临川志晋夏侯湛作初碑在德州天宝十三年平原太守顔真卿作大字勒之他石今碑在宜黄富民家凡为石六丈髙一丈五尺
　　谢康乐翻经台记　顔鲁公为之今碑已经再刻杜佑志思碑　在东城三十步大厯十三年建刑部侍郎包佶文时佑为刺史
　　张景倩清德碑　在州城东三十步大厯五年建顔真卿文并书篆额时景倩为刺史
　　戴叔伦遗爱碑　在州城东三十步贞元四年建时叔伦为刺史
　　魏夫人仙坛碑　晏公类要云在坛侧唐大厯四年立顔真卿文
　　元子晢遗爱碑　在崇仁县南五步大厯五年准尚书考功符建立顔真卿文今存见晏公类要
　　顔鲁公宝盖山记　在崇仁县
　　律藏院戒坛记　集古录唐顔真卿撰并书院坛皆僧智融所立在州之宝应寺
　　唐抚州景云寺故律大德上和尚石塔碑铭　白乐天撰
　　江州碑记
　　夏禹石刻　郡国志云在上霄峯石刻中世传夏禹所刻其大如掌文皆隠起仅百余言亦载于南康军
　　慧逺法师碑铭　集古录宋谢灵运撰张昌序东晋末居于庐山东林碑在庐山
　　隋庐山西林道场碑　集古录云渤海公撰以大业十三年立在庐山西林寺
　　唐辩石钟山记　在州治唐太和元年李渤撰
　　太平观使者灵庙记　在本观唐开元二十年李沘撰使者灵验记　在太平观开元二十年
　　张灵官记　在太平观南唐徐撰
　　祥符观真人庙记　保大二年南岳秣陵道士倪少通撰
　　东林寺碑　集古录云唐李邕撰并书开元十九年立在东林
　　复东林寺碑　集古录云唐崔闇撰栁公权书以大中十二年立在东林
　　佛防舍利碑　集古录云唐李淏撰明干节书述东林兴废五本末在东林
　　东林寺赋　集古录云唐李德撰周墀篆书会昌五年刻李德有记同刻在庐山东林寺
　　东林寺碑铭　寺有晋唐以来碑刻及诗塔铭庆元己酉经囘禄之后间有存者
　　西林寺道场碑　在本寺隋大业十三年欧阳询撰唐顔真卿题名　在道场碑文之上
　　唐西林齐名和尚碑　在本寺太和六年
　　唐大中题名　在道场碑文上
　　唐江州刺史裴行讽作记　在齐明和尚碑隂大中十四年
　　唐兴果寺凑公塔　元和十二年白居易撰碑
　　唐和尚石坟　元和十年白居易撰碑
　　唐韦应物蒲塘驿诗　在德安县驿中
　　玉清观碑　在顺昌县本观伪唐甲戌立
　　陶秋碑　在彭泽县南门唐景龙中马泽撰
　　江州司马防记　元和十二年七月八日白乐天撰江州南湖隄铭　李翺撰
　　顔鲁公祖亭碑　事见祖军庙下
　　唐狄梁公碑　在彭泽县唐皮日休撰钱雍书
　　浔阳志　曹训序
　　吉州碑记
　　大业碑又谓之故州碑　吉水县东北二十五里有故城续通典云故州城堞尚存上没江中有龟趺在沙碛有石碑半存江中秋冬水清人谓尚见大业等字
　　香城寺碣　唐皇甫湜作在郡西景德寺
　　王蔼墓碑　唐平卢节度使王师范之子也
　　辅顺庙碑　在永和镇有周显德五年碑
　　庐陵县令防壁记　唐皇甫湜撰
　　靖居寺碑　在庐陵之青原山有大中五年段成式记及天宝六年大和尚碑
　　国处寺经藏记　在庐陵有太和四年经藏及开成四年郭京记
　　顔鲁公真卿题名　在庐陵青原山之靖居寺
　　吉祥院记　在庐陵县西六十里今名宝严院有南唐保大十五年薛良记
　　元寂禅师塔碑　在吉水县之龙华寺韩熈载撰朱陵观碑　在吉水县南八十里碑文徐锴所撰齐芸亭碑　在安福县西九十五里有芸亭碑齐永明二年立其文磨灭
</div>
    <div class="pagination">
<a href="六艺之一录_page201.html">上一页</a><span>...</span><a href="六艺之一录_page197.html">197</a><a href="六艺之一录_page198.html">198</a><a href="六艺之一录_page199.html">199</a><a href="六艺之一录_page200.html">200</a><a href="六艺之一录_page201.html">201</a><span class="current-page">202</span><a href="六艺之一录_page203.html">203</a><a href="六艺之一录_page204.html">204</a><a href="六艺之一录_page205.html">205</a><a href="六艺之一录_page206.html">206</a><a href="六艺之一录_page207.html">207</a><span>...</span><a href="六艺之一录_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
