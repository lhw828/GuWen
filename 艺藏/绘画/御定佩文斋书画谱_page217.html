<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 217 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 217 页/共 578 页</h1>
    <div class="content">　　王樗全
　　王樗全初名鼎字康生太仓人书法健利有致晚得钟太傅受禅碑习之至忘寝食以故于八分尤精【弇州山人藁】
　　沈文桢
　　沈文桢字时干鄞人家芙蓉江上足鱼蟹兴至輙钓因自号渔江工书能作方丈大字【弇州山人藁】
　　沈大中
　　沈大中归有光卅有堂记云沈大中以善书名里中及爲歌诗意洒然不俗也【震川集】
　　木青
　　木青号松鹤木公恕之曽孙也能诗善书【书史防要】
　　梁桂茂
　　梁桂茂善八分书官临安知府【江寜府志】
　　黄珍
　　黄珍字懐季书学徐九峰能乱眞【江寜府志】
　　宋椿
　　宋椿字子元号沙衢善属文尤精大字草书人咸称重可追羲献【郑之亮临淮县志】
　　唐成
　　唐成字惟敬号天慵子诗有晚唐风书得晋人笔意尝搆蒲竹清居蓄名帖古画终日吟玩【王应麟鎭江志】
　　钱寳
　　钱寳字文善号复斋诗多藻思工小楷行书又精于医【鎭江志】
　　韦椿
　　韦椿字大年丹徒人究心理学无复宦情工于诗善行草初师索靖后更学眉山考亭【鎭江志】
　　林天骏
　　林天骏字守良嘉靖间人官胶州知州小篆学李斯【福州府志】
　　夏霦
　　夏霦字徳润海盐人好诗工篆隶【海盐圗经】
　　成希召
　　成希召山隂人三嵗即能诵古人诗五六嵗渐及书史属文尚竒古工草书善皷琴刑名术数无不通晓年十四卒【孟洋有涯集】
　　郭岱
　　郭岱华州人书顔体有名籍礼部儒士【王维桢存笥藁】
　　周仕
　　周仕字用賔号草冈庐陵人【吉安府志正徳八年乡举爲工部主事】爲古文诗歌不道唐宋以下语又多识篆籀工书法难字称引艰僻不可流诵【罗念庵集】
　　任杰
　　任杰字汉臣华州人能诗文善楷书谢去诸生诵读书史终身不忘【韩邦奇苑洛集】
　　甘彦
　　甘彦字士美永新人尝搆屋丛竹之间自懋于学人称之曰竹屋先生诗得唐体字得顔体【邹守益东廓遗藁】
　　华恩
　　华恩字承之号愚坦书法宗沈大理篆隶行草种种有体【张衮水南文集】
　　孙官
　　孙官字徳懋平湖人能爲古文辞楷书甚遒劲大字亦雄俊有神采【郑端简公集】
　　陆昞
　　陆昞字华甫隠居毕泽因号毕渊少从文徴明逰书画得其遗意尤工于诗【常熟志】
　　何錞
　　何錞字子端号言山常熟诸生性好书得即钞较朱黄不去手工书法有石刻金刚经行世【常熟志】
　　罗辂
　　罗辂字木夫山原人善诗楷书宗顔氏皆有法度【罗念庵集】
　　顾瑶
　　顾瑶字士辉号蕴庵扬之通州人爲博士弟子寻入太学七试竟不第遂厌弃举子业纵观经史百家爲文学马迁诗宗李杜书仿晋宋诸名家尤识古文竒字赠都察院右副都御史【赐闲堂集】
　　顾从义
　　顾从义字汝和上海人性好石尝得米元章研山而宝之遂以爲号肃皇帝诏选善书者入殿直应试称旨拜中书舍人直文华殿擢大理评事楷书逼钟尚书行草宗右军父子径尺大字则仿顔平原赵承防摹勒诸帖有淳化阁帖阁帖释文十七帖张旭烟条帖右军兰亭帖柳公权兰亭玉馆兰亭【松江志】
　　姚章
　　姚章字尚防诗有陶谢风书法宗黄鲁直【松江志】
　　林应龙
　　林应龙字翔之永嘉人精于篆隶爲印局大使【王继明温州志】
　　王埜
　　王埜字贞翁山隂人筑室卧龙山南教授自给号蜕岩道人爲诗冲澹自得书法逼赵吴兴【山隂志】
　　王仪
　　王仪字汝仪自称古铁生诗法陶孟字法怀素即之【海盐图经】
　　朱俸
　　朱俸字思防海盐人攻字学得六书大旨仿管夫人书七十二篆金刚经人多珍重【海盐图经】
　　王文祯
　　王文祯海盐人善行草挟诗卷防齐鲁间老爲衡府记室【海盐图经】
　　陈言
　　陈言字国桢无锡人【见画家传】书仿曹娥【无锡志】
　　吴应卯
　　吴应卯字三江祝允明外孙习允明书辄能乱眞【无锡志】
　　吴三畏
　　吴三畏字常惺无锡人能诗工作怀素草书荐授武英殿中书尝作锡山遗响十二卷【无锡志】
　　汪徽
　　汪徽字仲徽婺源人诗极壮丽工八分书性傲岸时以方卢次楩云【徽州志】
　　莫拙
　　莫拙嘉靖时人善草书【任余福安吉州志】
　　余重谟
　　余重谟将乐人善飞白大者如葢宗考亭东坡法楷草似祝枝山陈白沙海内传宝之【延平志】
　　康诰
　　康诰昆明人出着破鞾人称康破鞾好读书性嗜酒善洞箫书法祝允明居尝以玉屑和泥置袖中弄陶作砚坚润类未央铜雀人名康砚亦不多作贵介求之终不可得【云南通志】
　　胡介
　　胡介字汝方工小篆笔法遒劲举戊子乡试知邹平县调祁阳【林云程通州志】
　　江恩
　　江恩字世禄袭职爲千戸日临二王帖数过又嗜书辄手録之讽诵不辍【林云程通州志】
　　张惟正
　　张惟正号野云鄞人隠于耕稼工汉隶羲献行草书法爲诗潇洒出羣【张时彻芝园集】
　　彭灿
　　彭灿字玉莹号海渔工六书碑轴多出其手【田梴全椒志】
　　俞宪
　　俞宪字汝成号是堂无锡人官至按察使善署书【书史防要】
　　张徳让
　　张徳让字士美号西岳华亭人爲郡诸生好吟咏工眞草书宗李北海师陆文裕公悉授以秘诀遂成名笔莫方伯中江亦推重焉后跂足作病鹤赋以自况【松江志】
　　贾澄
　　贾澄字夲清掖人渉书史工顔帖笔力遒劲知登封县【赵耀莱州志】
　　张懋英
　　张懋英贵州平越卫人性孝工书博学能文【黔记】
　　林大桢
　　林大桢字及甫初名宅逺晋江人爲平阳敎谕书苍劲有黄山谷之致喜爲人书日贮墨汁以应人求【闽书】
　　周鲲
　　周鲲莆田人官江西按察副使工文翰精书法【闽书】
　　方淇
　　方淇莆田人善楷书【闽书】
　　陈寿徴
　　陈寿徴以字行莆田人工数体书尤善八分【闽书】
　　陈自然
　　陈自然寿徴子爲四防令亦工书【闽书】
</div>
    <div class="pagination">
<a href="御定佩文斋书画谱_page216.html">上一页</a><span>...</span><a href="御定佩文斋书画谱_page212.html">212</a><a href="御定佩文斋书画谱_page213.html">213</a><a href="御定佩文斋书画谱_page214.html">214</a><a href="御定佩文斋书画谱_page215.html">215</a><a href="御定佩文斋书画谱_page216.html">216</a><span class="current-page">217</span><a href="御定佩文斋书画谱_page218.html">218</a><a href="御定佩文斋书画谱_page219.html">219</a><a href="御定佩文斋书画谱_page220.html">220</a><a href="御定佩文斋书画谱_page221.html">221</a><a href="御定佩文斋书画谱_page222.html">222</a><span>...</span><a href="御定佩文斋书画谱_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
