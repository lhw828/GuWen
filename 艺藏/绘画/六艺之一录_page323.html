<!DOCTYPE html>
<html>
<head>
    <meta charset="UTF-8">
    <title>六艺之一录 - 第 323 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 323 页/共 664 页</h1>
    <div class="content">　　钦定四库全书
　　六艺之一録卷二百十八　　　钱唐倪涛撰
　　古今书体五十
　　汉隶精华
　　分隶在秦汉时已兼有之
　　今之言汉字者则谓之隶言唐字者则谓之分殆不知在秦汉时分隶已兼有之唐张懐瓘书断云蔡邕八分入神隶入妙又云张昶八分碑在华隂今华山所存汉碑凡四华亭一碑廼昶分书也又云八分者秦羽人上谷王次仲所作始皇时官务稍多得次仲文简畧赴急速之用甚喜三召不至汉和帝时贾鲂用隶字写三苍隶法由兹而广盖八分为小篆之防隶又八分之防其赞八分则曰龙腾虎踞兮势非一交防横戈兮气雄逸其赞隶则曰摧锋剑折落点星垂详其説而察其字则孙根及华亭碑为汉人八分无疑矣
　　右孙根碑释文
　　隶有十种
　　梁庾元威作书论载隶有十余种曰芝英隶花草隶幡信隶钟鼎隶龙虎隶凤鱼隶麒麟隶仙人隶科斗隶云隶虫隶隶鸾隶此碑葢其间之一体
　　右夏承碑释文
　　隶从省文
　　汉人隶法有所谓省文如爵之为□鹤之为寉是也经传多书蚁作蛾似亦是省文左传蛾析戴记蛾子时术列子末聚禽兽虫蛾黄帝纪淳化鸟兽虫蛾元帝纪白蛾羣飞蔽日长杨赋扶服蛾伏皆读蛾为蚁隶释仲秋下旬碑有蛾附之句此云蜂聚蛾动亦蚁省也
　　右陈球后碑释文
　　仪义二字古皆音俄
　　周官注云仪义二字古皆音俄诗以实惟我仪协在彼中河乐且有仪协在彼中阿太元亦以各遵其仪协不偏不陂左传音蛾析作蚁徐广音檥舡作蛾汉碑凡蓼莪皆作蓼仪此碑又作蓼义
　　右鲁峻碑释文
　　泰夫人字
　　范蔚宗避其父讳后汉书无泰字郭林宗郑公业之名皆易之汉人书碑庙号太宗官名如太尉太常太中地名如太原太行之类皆作大泰山亦作大此碑魏君之母却作泰夫人其用字故相反如此
　　右魏元丕碑释文
　　太字
　　汉隶太字不用点独髙颐及此二碑有之
　　右刘寛神道二碑释文
　　麋夀字
　　汉故北海相景君碑铭有云不永麋夀余家集录三代古器铭有云眉夀者皆为麋夀葢古字简少通用至汉犹然也
　　右欧阳公集古录
　　雒阳字
　　雒阳令王君阙以洛为雒按顔师古注地理志曰鱼豢云汉火行忌水故去洛水加佳师古谓光武后始改为雒
　　右集古录
　　字体变易
　　汉人用字有假借者有通用者有竒古者有变易偏旁及减省者隶释皆已表出其间防画小异寻文而可识者皆不复释如此碑农上安西之类是也顔之推论揖下无耳鼓外设皮离则配禹臯分泽外咸以世俗为非今隶字皆然葢各是一家之书不可拘以古法也其详已类之隶韵略举数字于此平声则窂【牢】灵【灵】□通濡【儒】□【迁】上声则□【响】揽【览】□【秉】□【啓】□【典】去声则□【据】□【裔】□【孟】□【验】□【舜】入声则□【术】□【属】□【陟】□【恻】□【壹】凡巍字山皆在下魏字却有山在上者惟字皆从心独尚书维字从糸尔
　　右农太守张君碑释文
　　急就章
　　自三苍滂喜亡【李斯作苍颉篇雄作训纂篇贾鲂作滂喜篇名曰三苍鲂在汉和帝时郎中以隶字为三苍隶法始广】小学不絶如线字书行于今者篇莫加于类篇韵莫善于集韵所载隶古以石刻校之则攟摭尚多脱略隶法皆以悠作□其碑又省作□稽之篇韵咸无焉聊因论此拟急就之一章云□喜□□□□□【滂喜悠悠独无继出袁良孙叔敖司马君郑固刘寛杨厥碑一字有数出处不再见】□灋□□□□□【隶法乖离昉中世出繁阳无极山张纳孔耽袁逢戚伯着富春丞碑】□□□□□□□【骋意争新坠笔意出周憬杨着韩勑孔躭繁阳令戚伯着樊□碑】□□□□□□□【断防图籍载一二出杨厥孟郁灵台元王鲁峻祝睦平舆令碑】□□□【氏羲农出费泛老子清河□碑】□□□【邦舜禹出郑固帝尧孔宙碑】□□□【终春秋出孔宙孔谦杨着碑】□□□【陈邹鲁出杨震孔宙袁良碑】□□□【刬暴嬴出潘干孔宙郭仲竒碑】□□□【禽霸楚出孔耽鲁峻袁良碑】□□□【基宇恢出刘脩孔耽灵台碑】□□□【啓刘祚出逢周憬祝睦碑】□□□【臯防弃出苑镇刘寛郯令碑】□□□【朝弻聚出杨厥张夀孙叔敖碑】□□□【解叶曹出逢童华山亭北海相碑】□□□【衮孟吕出王纯景谒者孟郁碑】□□□【秉典礼出帝尧祝睦孔和碑】□□□【垂律度出孔耽樊敏孟郁碑】□□□【儒术显出鲁峻孟郁郭仲竒碑】□□□【爵禄屡出熊君度尚李翕碑】□□霜露星□□【风云霜露星电辉出夏承郭仲竒衡方李翕高彪周憬孟郁碑】□□□□□□□【簋笾壶兕璵鼎彞出孔宙次二字出韩勑余出孔宙杨统三公山孙根碑】□□□□□□□【黍稷香馥荐血牺出三公山史晨袁逢祝睦次二字灵台下帝尧碑】涤□□□□□□【涤斋蠲祷灵飨归出蔡湛鲁庙孔彪蔡湛帝尧孟郁孔和碑隂】□□□□□□□【鸟兽鼠蚌鸠麟龟岀孔耽樊敏唐公房灵台唐扶孔宙戚伯着碑】□□□□□□□【道边通逹遭过随出高彪刘修唐扶宋阙武梁冯焕刘熊碑】□□□□□□□【测深闚奥表出之出袁良孔耽吴公韩勑唐扶孔耽戚伯着碑】凡此之类皆非假借字书所不应弃蔡伯喈奉熹平之诏列鸿都之碑晩学咸所取正未尝一字好竒也如前急就虽曰汉人典刑亦石经之所不取今之学者事不师古乃缘手随笔变防画簒偏旁以取新尚怪为能间有所据不过魏晋以后字体尔此膏肓之疾也
　　右司马季徳碑释文
　　东汉隶书之冠
　　蜀郡太守何君阁道碑光武中元二年刻此碑蜀中近出东汉隶书斯为之首字法方劲古意有余如瞻冠章甫而衣逢掖者使人起敬不暇虽败笔成□未易窥其藩篱也
　　右何君阁道碑释文
　　西京隶书未有法度
　　建平郫县碑建平者哀帝之纪年此碑却无篆体廼西京之佐书也隶法虽自秦始葢取其简易施之徒隶以便文书之用未有防画俯仰之势终西京之世学士大夫不留意此书故彝鼎所识碑碣所刻皆不复用之观此数字可见当时之书法也
　　右建平郫县碑释文
　　辨墓碑始于晋
　　东都自路都尉始见墓阙葢表阡铭圹之滥觞也有文而传于今则自谒者景君始齐葬穆妃议立石志王俭以为非礼经所出元嘉中顔延之辈为之遂相祖述尔梁任昉作文章缘起又云墓碑自晋始予考郦氏水经所载汉刻已不少后魏与齐梁时相先后也岂碑碣多在北方南人未之见乎然郭林宗传云林宗既葬同志者立碑蔡邕为其文谓卢植曰吾为碑铭多矣唯郭有道无愧色史称王俭晋宋以来故事仪典谙忆无遗每博议引证先儒无能异者范书所载岂不知之今汉人墓刻犹存数十百碑其云始于晋宋非也
　　隶书缘起
　　秦燔书废古刻而官狱多事乃令下杜人程邈作小篆而邈献隶书所以施之徒隶趋简易也亦曰佐书汉魏之际蔡邕钟繇梁鹄邯郸淳俱有书名后魏郦道元注水经汉隶之并用者始见其书葢数十百余陵迁谷变火焚风剥至政和宣和间已亡其什八本朝欧阳公赵明诚好蔵金石刻汉隶之著录者欧阳氏七十五卷赵氏多欧阳九十二卷而阙其六自中原厄于兵南北壤断遗刻耗矣予丗年访求尚阙赵录四之一而近嵗新出者亦三十余赵葢未见也既法其字为之韵复辨其文为之释使学隶者借书以读碑则歴歴在目而咀味菁华亦翰墨之一助唯老子张公神费凤三数碑有撰人名字若华山亭为卫觊之文见于他説者才一二耳其文以险而难解澁而太凿者譬之纪甗郜鼎皆三代仅存之器其剥缺不成章与魏初之文数篇附于后如断圭残璧亦可寳自刘熹贾逵以下字画不足取者皆不着矣
　　右洪丞相隶释序
　　隶之后有分
　　自篆防于汉而为隶隶变于魏八分于晋宋隋唐之间以分视隶犹康瓠之与周鼎也而唐人笃好之汉法益亡杜子美之诗云仓颉鸟迹既茫昧字体变化如浮云陈仓石鼓又已讹大小二篆生八分又曰中郎石经后八分益蕉萃则泾渭杂揉以分为隶虽杜子美有不能知右洪侍讲跋语
　　隶书始于王次仲
　　水经曰上郡王次仲变仓颉旧文为隶秦皇三召不至令槛车送之次仲化为大鸟落翮于居庸山中又曰篆字文繁无防剧务秦用隶人之省谓之隶书或云即程邈于云阳增损者孙畅之尝见青州刺史説临菑人发古冡得桐棺隐起为字言齐太公六世孙胡公之棺惟三字是古余同今隶证知隶自古出非始于秦其説固已二三按齐之胡公以周孝王时卒数世至宣王时始有大篆又数百年至秦有小篆既至隶出于秦不应篆未萌而隶先作也书传多以隶为程邈所造两汉书同当据正史为是
　　右洪丞相跋水经注
　　顾南原隶辨述书法
　　蔡邕九势云夫书肇于自然自然既立隂阳生焉隂阳既生形势出矣蔵头露尾力在字中下笔用力饥肤之丽故曰势来不可止势去不可遏惟笔软则竒怪生焉凡落笔结字上皆覆下下以承上使其形势递相映带无使势背转笔宜左右囘顾无使节目孤露蔵锋防画出入之迹欲左先右至囘左亦尔蔵头圎笔属纸令笔心常在防画中行护尾画防势尽力収之疾势出于啄磔之中又在竖笔趯之内掠笔在于防锋峻趯用之涩势在于駃战行之法横鳞竪勒之规此名九势得之虽无师授亦能妙合古人须翰墨功多即造妙境耳按书家相传有石室神授笔势谓是蔡文姬述其父中郎造八分时神授笔法其言曰邕初入嵩山学书于石室中得素书八角垂写史籀李斯用笔势读诵三年始通其理常居一室不寐恍然一客厥状甚异授以九势言渉荒诞难以尽信然非深于书者不能道也熟此亦可悟隶法矣
　　石室神授笔势又云书有二法一曰疾二曰涩得疾涩二字书妙尽矣此即九势之二法也耽习之功积如邱山方知二法之妙
　　蔡邕笔论云书者散也欲书先散懐抱任情恣性然后书之若廹于事虽中山兔毫不能佳也夫书先黙坐静思随意所适言不出口气不盈息沉密神采如对至尊则无不善矣为书之体须入其形若坐若行若飞若动若往若来若卧若起若愁若喜若虫食木叶若利劒长戈若强弓硬矢若水火若云雾若日月纵横有可象者方得谓之书矣
　　书家相传云中郎于防稽作此论亦不敢信以为真然亦自是至论
　　钟繇笔法曰多力丰筋者胜无力无筋者病又曰笔迹者界也流美者人也非凡庸所知
　　虞喜志林云钟繇见蔡邕笔法于韦诞坐中苦求不与捶胸呕血太祖以五灵丹救之诞死繇发其冡遂得之羊欣笔阵圗云繇精思学书三十年若与人居画地广数歩卧画被穿过表如厠终日忘归每见万类皆画象之
　　钟繇笔法见朱长文墨池编不知何人所记笔迹者界也流美者人也陈思书苑菁华作用笔者天也流美者地也非是
　　钟繇十二意云平谓横也直谓縦也均谓间也密谓际也锋谓端也力谓体也轻谓屈也决谓牵掣也补谓不足也损谓有余也巧谓布置也称谓大小也
　　一作梁武帝观钟繇书法十二意后有论云余虽不习偶见其理不习而言必慕之欤聊复自记以补其阙非欲明解强以示物也傥有均思思盈半矣葢钟繇止有十二字谓横也云云武帝解之也书家相传又有顔真卿述张长史笔法十二意与钟繇十二意同云得之于老舅彦逺彦逺者陆柬之侄也传授笔法人名云蔡邕受于神人传之崔瑗及女文姬文姬传之钟繇繇传之卫夫人卫夫人传之王羲之羲之传之王献之献之传之外甥羊欣欣传之王僧防僧防传之萧子云子云传之僧智永智永传之虞世南世南传之授于欧阳询询传之陆东之柬之传之侄彦逺彦逺传之张旭旭传之李阳氷阳氷传徐浩顔真卿邬彤韦玩崔邈凡二十有三传终于此矣乃知长史十二意即钟繇十二意其发明最详亦备录之曰夫平谓横子知之乎仆思以对曰尝闻长史示令每一平画皆须縦横有象此非其谓乎长史乃笑曰然又曰夫直谓縦子知之乎曰岂不谓直者必縦之不令邪曲之谓乎长史曰然又曰均谓间子知之乎曰尝蒙示以间不容光之谓乎长史曰然又曰密谓际子知之乎曰岂不谓筑锋下笔皆令完成不令其疏之谓乎长史曰然又曰锋谓末子知之乎曰岂不谓末以成画使其锋健之谓乎长史曰然又曰力谓骨体子知之乎曰岂不谓趯笔则点画皆有筋骨自谓雄媚之谓乎长史曰然又曰轻谓曲折子知之乎曰岂不谓钩笔转角折锋轻过亦谓转角为暗过之谓乎长史曰然又曰决谓牵掣子知之乎曰岂不谓牵掣为撇决意挫锋使不能怯滞令险峻而成似谓之决乎长史曰然又曰补谓不足子知之乎曰尝闻于长史岂不谓结搆点画或有失趣者则以别点画旁救之谓乎长史曰然又曰损谓有余子知之乎曰尝所授岂不谓趣长笔短常使意气有余画若不足之谓乎长史曰然又曰巧谓布置子知之乎曰岂不谓欲书先须想字形布置令其平稳或意外生体令有异势是之谓巧乎长史曰然又曰称谓大小子知之乎曰尝闻教授大字促之令小小字放之令大兼令茂密所以谓称乎长史曰然虽其所论是今正书而其则自钟繇繇亦本之蔡邕繇八分称为最妙非专精正书也且古人作字楷法与隶法无异故黄长睿东观余论云自秦易篆为隶汉世去古未逺当时正隶之体尚有篆籀意象魏晋以来元常士季及王士将逸少子敬辈始创作小楷皆迁就汉隶运笔结体尚圎而雅澹其字率扁而弗椭若元常力命宣示二帖世将上晋元帝二表逸少曹娥帖大令洛神帖虽经摹拓而古隶典型具存然则书家所论楷法即是隶法古人以隶法变楷法今独不可以楷法悟隶法乎
　　魏晋以下书家有论隶八分体法者采附于后
　　卫夫人笔阵圗云凶险可畏如八分郁防縦横如古隶
　　王羲之题笔阵圗后云八分有一波谓之隼尾波钟公泰山铭及魏文帝受禅碑中有此体
　　成公绥隶书赋云操笔假墨抵押毫彪焕磥硌形体抑芬葩连属分间罗行烂若天文之布曜蔚若锦绣之有章或轻拂徐振缓按急挑挽横引縦左牵右绕长波郁拂微势缥缈工巧难传善之者少应心隐手必由意晓
　　虞世南笔髓论云真行章草八分等当覆腕上抢掠毫下开牵撇拨趯锋转
　　张懐瓘文字论云八分者防画发动体骨雄异作威投防腾气扬波贵逸尚竒探灵索妙
　　米芾海岳名言曰书至隶兴大篆古法壊矣篆籀各随字大小故知百物之状活动圎备各各自足隶乃始有展促之势而三代法亡矣
　　范成大汉碑跋云汉人作隶虽不为工拙然皆有笔势腕力其法严于后世真行之书精采意度粲然可以想见笔墨畦径也
　　洪适隶续云蔡伯喈奉嘉平之诏列鸿都之碑晩学咸所取正未尝一字好竒也今之学者事不师古乃缘手随笔变点画篡偏旁以取新尚怪为能间有所防不过晋魏以后字体此膏肓之疾也
　　郝经论书曰汉之隶法蔡中郎不可得而见矣存者惟魏太傅繇繇沉鸷威重人也故其书劲利方重如画劒累鼎斩絶深险又变而为楷后世亦不可及吾衍三十五举曰隶书人谓宜匾殊不知妙在不匾挑拔平硬如折刀头方是汉隶书体括云方劲古拙斩钉截鐡备矣隶法颇深具其大略
　　赵古则六书本义云古篆废而分隶兴分隶兴而字学昧是故分隶有□无匕有无又有冂无□有禾无禾循而至于支攴同书殳□并作秦泰奉春之首无异已已弓巴之体莫别好古君子论至乎此岂直三叹而已哉
　　陆深书辑云古隶隶之古文也八分隶之籀也楷法隶之篆也隶以规为方草则圎其规而六书之道散矣
　　赵宧光绪论云近代隶书皆倚真书为骨而遥想汉为之亦谓之隶意殊溷溷
　　冯班杂录云汉分书不纯方唐分书不纯匾王司冦误论只看孝经与劝进碑耳又云汉人分书多剥蚀唐人多完好今之昧于分书者多学碑上字作剥蚀状殊可笑也
　　六艺之一録卷二百十八
<子部,艺术类,书画之属,六艺之一录>
　　钦定四库全书
　　六艺之一録卷二百十九　　　钱唐倪涛撰
　　厯朝书体
　　【橅汉碑隶书五通之一鲁相韩勅造孔庙礼器碑】










<子部,艺术类,书画之属,六艺之一录,卷二百十九>
<子部,艺术类,书画之属,六艺之一录,卷二百十九>
<子部,艺术类,书画之属,六艺之一录,卷二百十九>
<子部,艺术类,书画之属,六艺之一录,卷二百十九>
<子部,艺术类,书画之属,六艺之一录,卷二百十九>
<子部,艺术类,书画之属,六艺之一录,卷二百十九>
　　钦定四库全书
　　六艺之一録卷二百二十一　　钱唐倪涛撰
　　厯朝书体
　　洪丞相汉隶释　　娄叅政碑目编次合抄
</div>
    <div class="pagination">
<a href="六艺之一录_page322.html">上一页</a><span>...</span><a href="六艺之一录_page318.html">318</a><a href="六艺之一录_page319.html">319</a><a href="六艺之一录_page320.html">320</a><a href="六艺之一录_page321.html">321</a><a href="六艺之一录_page322.html">322</a><span class="current-page">323</span><a href="六艺之一录_page324.html">324</a><a href="六艺之一录_page325.html">325</a><a href="六艺之一录_page326.html">326</a><a href="六艺之一录_page327.html">327</a><a href="六艺之一录_page328.html">328</a><span>...</span><a href="六艺之一录_page324.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
