<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 424 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 424 页/共 578 页</h1>
    <div class="content">　　画海中曲龙山
　　李徳裕述梦诗云画壁看飞鹤仙图见巨鼇自注云内署垣壁皆画松鹤先是西壁画海中曲龙山宪宗曽欲临幸中使惧而涂焉【李卫公集】
　　画桐华鳯扇
　　李徳裕画桐华鳯扇赋序云成都夹岷江矶岸多植紫桐每至春暮有灵禽五色小于鸟来集桐华以饮朝露及华落则烟飞雨散不知其所往有名工缋于素扇以偿稚子余因作小赋于上者也【李卫公集】
　　江山小图
　　大中时于兴宗以御史中丞守绵州兴宗以江山小图寄李朋朋诗云巴江与雪山井邑共廻环图写丹青内分明烟霭间移居名郡兴助我小斋闲日想登临处髙踪不可攀【唐诗纪事】
　　东封图
　　马戴观开元皇帝东封图诗云俨若翠华举登封图乍开冕旒明主立冠剑侍臣陪【唐诗纪事】
　　九老图
　　白乐天退居洛中作尚齿九老之防其序曰胡吉刘郑卢张等六贤皆多年夀余亦次焉偶于东都敝居履道坊合成尚齿之防七老相顾既醉且欢静而思之此防希有因各赋七言六韵诗一章以记之或诸好事者时防昌五年三月二十四日乐天云其年夏又有二老年貌絶伦同归故乡亦来斯防续命书姓名年齿写其形貌于图右与前七老题为九老图【唐诗纪事】
　　貘屏
　　白居易貘屏赞序云貘者象鼻犀目牛尾虎足生南方山谷中寝其皮辟瘟图其形辟邪余旧病头风每寝息常以小屏卫其首适遇画工偶令写之【白氏长庆集】
　　怪松图
　　陆防怪松图赞序云有道人自天台来示余怪松图披之甚骇人目根盘于岩穴之内轮囷偪侧而上身大数围而髙不四五尺儡磈然蹙缩然干不暇而枝枝不暇而叶有若龙挛虎跛壮士囚缚之状【甫里先生集】
　　唐兴节士文人图
　　司空图居中条山王官谷遂隐不出作亭观素空悉图唐兴节士文人名亭曰休休作文以见志【唐书本传】
　　金陵图
　　韦荘金陵图诗云谁谓伤心画不成画人心逐世人情君看六幅南朝事老木寒云满故城【浣花集】
　　竹苑仙碁图
　　竹苑仙碁图一卷【唐书艺文志】
　　击壤图
　　画出于唐中世然在一时为名手意释心放皞皞如也【广川画跋】
　　阿房宫图
　　阿房宫图唐世善工所结构密致善于位置屋木石甓自有尺度可求无毫髪遗恨处信全于技者也【广川画跋】
　　乐昌公主分镜图
　　董逌为陈彦郛书乐昌公主分镜图后云此画唐人为之盖据本事説也【广川画跋】
　　扬子云图
　　余家収唐人麻纸画扬子云腰下悬一兕觥细转绦索【米芾画史】
　　磨崖金刚经图
　　在长江县南二十里【舆地碑目】
　　唐人出游图
　　此防写唐人出游状据以名题或有弗同时者而镳并驱睇眄相语求画者主名弗可知要非俗手作也【东观余论】
　　猩猩图
　　猩猩者好酒与屐人有取之者置二物以诱之猩猩始见必大骂曰诱我也乃絶走逺去乆而复来稍稍相劝俄顷俱醉其足皆绊于屐因遂获之或有其图而赞曰尔形唯猿尔面唯人言不忝面智不周身淮隂佐汉李斯相秦何如箕山髙卧养真【唐国史补】
　　韦渠牟天竺诗图
　　权徳舆谏议大夫韦君集序云京兆韦君尝着天竺寺作十六韵鲁郡文忠公序引而和之使画工图于仁祠摘句配境偕为胜絶【文苑英华】
　　长孙无忌画像
　　髙宗亲幸长孙无忌第见其三子并擢授朝散大夫又命图无忌形像亲为画赞以赐之【旧唐书本】
　　张知謇兄弟画像
　　天授后张知謇歴房和舒延徳定稷晋洺宣贝十一州刺史所涖有威严人不敢犯通天中弟知泰为洛州司马知黙为秋官郎中知謇自徳州入计则天重其才干又目其状貌过人命画工写之以其本赐曰人或有才未必有貌卿家昆弟可谓为两絶时人称之【旧唐书本传】
　　张始兴画像
　　吕温文体富艳有丘明班固之风所着张始兴画赞颇为文士所赏【旧唐书吕温】
　　张果画像
　　张果隐中条山宗遣中书舎人徐峤赍玺书邀礼至东都亲问治道神仙事诏图形集贤院【唐书本传】
　　大厯十才子图
　　大厯中钱起与韩翃李端辈十人俱以能诗出入贵游之门时号十才子形于图画【旧唐书钱徽传】
　　李惟简画像
　　李公从幸梁州得见徳宗于盩厔西及幸还録功封武安郡王号元从功臣图其形御阁【昌黎集】
　　杜佑写真
　　符载淮南节度使灞陵公杜佑写真赞序云丞相灞陵公以虎符龙节清镇淮海凡十五年矣有盛徳美化加于民可以刻金石可以图仪形遂于龙兴佛庙大修绘事自相国洎监军使樊常侍賔僚将校罗乎素壁森然也有部从事殿中侍御史穆赏作灞陵志太常寺奉礼郎符载作写真赞以颂之【文苑英华】
　　王起画像
　　文宗上文好古学是时郑覃以经术进王起以敦博显帝题诗太子笏以赐诏画像便殿号当世仲尼其宠遇如此【唐书本传】
　　韦山甫画像
　　韦山甫世谓神仙唐人称其与陶贞白同坛受箓亦莫得而考也长庆中江西观察使王仲舒谓山甫老病而殁无少异于人者后人犹图像以则人之惑于神仙也甚哉【广川画跋】
　　白乐天写真
　　白居易香山居士写真诗序云元和五年余为左拾遗翰林学士奉诏写真于集贤殿御书院时年三十七防昌二年罢太子少傅为白衣居士又写真于香山寺藏经堂时年七十一前后相望殆将三纪观今照昔慨然自叹者久之【白氏长庆集】
　　佛光和尚真
　　白居易佛光和尚真赞序云防昌二年春香山寺居士白乐天命缋以写和尚真而赞之和尚姓陆氏号如满居佛光寺东芙蓉山兰若因号焉【白氏长庆集】
　　水鸟芦花六幅图
　　长沙富民収水鸟芦花六幅图乃唐人手妄题作韦偃押字后人题也【米芾画史】
　　画脱殻笋
　　刘泾巨济収唐人画脱殻笋如生【米芾画史】
　　被发观音变相
　　在水中石上袭衣寳络被发按剑而坐非近世所能为必五代或晩唐名辈所作笔细而有力似吴道元独设色太重衣上花纹不类吴笔或云朱繇疑或是也观世音闻声以示现今此形相世所罕作吾弗知其为何等身得度故现此身而为説法也【李廌画品】
　　西域图
　　唐画西域图一卷卷凡四则每则各先书其国号风土不同而同为羌种画者又特举其槩每国书一王而一二奴于后挟持之王皆借皮坐于地侍者皆立一王掀掌倨语员皮头帽如鉢项组铁下垂至借皮服衣裘牛脚鞾胸悬一员金花一奴小员皮帽敛袂受事一奴曳幕罗手上下奉酒壶若俟而进裘鞾与王同者蜀郡西北二千余里附国良夷也一王皮韬小髻余髪垂双辫如缕皮裘鞾防觧交手按膝一奴布韬发余垂独辫朱裘鞾者吐谷浑之南白兰之北弥罗国也一王乌氊冠如首绖上标白犛牛尾旁軃二雕翎皮裘朱带履緑韤二奴一冠饰裘带屦韤与王同而绀縪一绀带素韤而朱韠者又西于白兰数千里伫贬欲归国也一王二奴皆垂髻王白皮裘黄毛鞾坐而偻指数曲奴青襦黄屦者拍手为节而歌面有酒色丹襦皮束项者与王同目右注而盼衣皆及项者又党项之西千碉国也所借皮或毛或不毛色或素或淡紫或绚焰或红波人物肤肉溢生纸面顾揖向背动止迟速诸态观之娈然如生余器藻精润功参神不可探度余考唐史诸国名俱不经见当由史官追书不能谙知当时事也【戴表元剡谿集】
　　飞燕姊弟图
　　李尚书有唐画飞燕姊弟为娇困相倚之态【陈孚刚中集】
　　扪虱图
　　扪虱图唐人笔也笔如丝缕意度精到扪虱乃王猛隐华山桓温入闗猛披褐谒之一面谈当代事扪虱而言旁若无人【髙似孙纬畧】
　　吉日图
　　此图古矣意其出于唐人是时六经未版行本各不同故沧浪録旧文而以今本证之前有壮士驱犀丑而前以待王射得悉率左右以燕天子之意然御者当居中以执辔主将居左必择勇者为右此画御者或在左或在右殊未晓也【楼钥攻媿集】
　　房杜小像
　　友人许诰廷纶所藏房杜小像意为唐人所作【陆俨山集】
　　陆宣公画像
　　余偶得唐陆宣公像于楚中绢素极古行笔有昉干意而幞头作折上盖贞元末公卿大夫已盛行军容様独袍色惨淡似紫而已黯尽或忠州别驾将服也【弇州山人槀】
　　唐人马巻
　　此卷唐人笔题跋翦截已去幸人马尚存江隂王麟郊所藏【陈眉公集】
　　御定佩文斋书画谱卷六十五
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第六十六巻
　　歴代无名氏画下
　　梁
　　七寳上帝像
　　王彦章画像
　　南唐
　　李后主昭惠后画像
　　李建勲等画影
　　耿先生真
　　李长者画像
　　钱亮画像
　　戏珠龙画障
　　障子画
　　南唐剔耳圗
　　前蜀
　　王建画像
　　功臣画像
　　花木图
</div>
    <div class="pagination">
<a href="御定佩文斋书画谱_page423.html">上一页</a><span>...</span><a href="御定佩文斋书画谱_page419.html">419</a><a href="御定佩文斋书画谱_page420.html">420</a><a href="御定佩文斋书画谱_page421.html">421</a><a href="御定佩文斋书画谱_page422.html">422</a><a href="御定佩文斋书画谱_page423.html">423</a><span class="current-page">424</span><a href="御定佩文斋书画谱_page425.html">425</a><a href="御定佩文斋书画谱_page426.html">426</a><a href="御定佩文斋书画谱_page427.html">427</a><a href="御定佩文斋书画谱_page428.html">428</a><a href="御定佩文斋书画谱_page429.html">429</a><span>...</span><a href="御定佩文斋书画谱_page425.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
