<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 298 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 298 页/共 578 页</h1>
    <div class="content">　　髙旭莆田人善画山水【画史会要】
　　于竹屋
　　于竹屋画墨梅【画史会要】
　　赵从吉
　　赵从吉号云斋善画墨梅【画史会要】
　　顾叔润
　　顾叔润常熟人山水学盛子昭【画史防要】
　　李彬
　　李彬字文中四明人工写意人物【画史防要】
　　张南伯
　　张南伯工墨梅【画史会要】
　　陈希尹
　　陈希尹善写照亦能画虎【画史会要】
　　林森
　　林森清江人工山水【画史会要】
　　赵子深
　　赵子深清江人工山水【画史防要】
　　谢子徳
　　谢子徳工山水兼工花鸟亦能神【画史防要】
　　虞谦
　　虞谦字伯益【书画史云号玉雪】金坛人洪武乙亥繇太学生擢刑部郎仁宗即位拜大理寺卿以诗名于时喜写山川木石幽淡简逺有倪云林风致【东里集】
　　虞谦诗文政事为世推重家多蓄法书名画公余写金错刀竹【画史会要】
　　卫靖
　　卫靖字以嘉昆山人官中书舎人善画枯木竹石【画史会要】
　　陈勉
　　陈勉字进之【见书家】为工部员外郎写山水初仿王孟端后法夏珪俱妙【秦防无锡志】
　　谢宇
　　谢宇字伯寛号容庵湖广衡阳人宣徳中以中书舎人直内阁累进工部左侍郎掌通政司事山水法诸大家花木鸟兽无不能者皆到妙处【图绘寳鉴续纂】
　　谢汝明
　　谢汝明字晦卿号东岩谢宇仲子官中书舎人亦善山水【图绘寳鉴续纂】
　　何澄
　　何澄字彦泽江隂人永乐癸未举于乡同知蕲州迁刑部郎中改文选谪武当宣徳间以荐擢袁州牧号竹鹤老人工绘事每月出梯墙望平楚苍茫之景天欲雨扶杖登山眺羣大江烟云郁浡状然后参以意匠飞洒缣缃神韵生动不减房山巨然【江隂志】
　　何澄作梧竹蒲石尤佳【常州志】
　　澄山水宗米元章烟云满纸用墨亦佳然未脱去浙中之派【画史会要】
　　卢瑛
　　卢瑛字克修宣徳五年进士工墨竹夏太常每语人吾墨竹一派近在玉润瑛太常壻也终刑部主事【昆山人物传】
　　张柷
　　张柷字起韶号赐闲长洲人宣徳五年进士官大理评事终保定知府工画竹石【张氏世谱】
　　王田
　　王田字舜耕山东济南人以县佐请老归田材敏喜为乐府词脍炙人口逺近播山水学髙房山不失矩度者【图绘寳鉴续纂】
　　孙隆
　　孙隆字从吉【瑚网云号都痴毘陵人】为新安知府作梅花得防稽王冕笔法【东里续集】
　　孙隆写禽鱼草虫自成一家号没骨图【瑚网】
　　黄暹
　　黄暹字孟东莆田人为祁阳县儒学训导善书画能吟咏【刘敬祁阳县志】
　　王超
　　王超字景升宜兴人衣冠朴雅风致可并古人善画适意处輙题写人争求之【毘陵人品记】
　　叶澄
　　叶澄字原静其先吴人画山水仿董北苑戴文进之师也【游居録】
　　戴进
　　戴进字文进【图绘寳鉴云号静庵又号玉泉山人】钱塘人临摹精博为本朝画流第一宣庙善绘事一时待诏有谢廷循倪端石鋭李在皆有名及进入京众工妒之一日仁智殿呈画进首幅为秋江独钓图一红袍人垂钓水次画家惟傅红色最难而进独得古法廷循曰此画佳甚恨野鄙耳宣庙叩之对曰红品官服色也用以钓鱼失大体矣宣庙颔之遂挥去余幅不复阅放归以穷死死后而人始重之【瑚网】
　　戴进山水得诸家之妙大率摸拟李唐马逺居多神像人物走兽花果翎毛俱极精致而神像之威仪怪之勇猛衣纹设色重轻纯熟亦不下于唐宋先贤也至于临仿旧人而无款者法眼观之莫辨真伪此能品也【图绘寳鉴续纂】
　　戴进喜作蒲萄以配钩勒竹蟹草竒甚【同上】
　　戴进画尊老用铁线描间亦用兰叶描其人物描法则蚕头鼠尾行笔有顿挫盖用兰叶描而稍变其法者自是絶技逺出南宋以后诸人之上山水师马夏者亦称合作乃院体中第一手【何良俊四友斋丛説】
　　戴泉
　　戴泉字宗渊进子山水得其家【画史会要】
　　王世祥
　　王世祥进壻亦善画稍胜于泉【画史会要】
　　方钺
　　方钺与戴进同邑学进画已造阃域惜其早卒评者谓戴门顔子【珊瑚网】
　　夏芷
　　夏芷字廷芳钱塘人从游戴静庵克勤于学笔力逼其师【图绘寳鉴续纂】
　　芷善画山水风雨图甚佳【画史会要】
　　夏葵
　　夏葵字廷晖芷弟山水人物皆工致【图绘寳鉴续纂】
　　仲昂
　　仲昂杭人亲学戴门笔力雄健得意之作亦能乱真【画史会要】
　　谢环
　　谢环字庭循永嘉人知学问喜赋诗吟咏自适善画师张尗起驰名于时永乐中召在禁近宣宗妙绘事供奉之臣特奨重庭循恒侍左右进官锦衣千户【东里续集】谢廷循山水宗荆浩闗仝米芾【画史会要】
　　倪端
　　倪端字仲正善画道释人物山水宗马逺亦工花卉【画史会要】
　　石鋭
　　石鋭字以明钱塘人画得盛子昭金碧山水界画楼台及人物皆傅色鲜明温润名著于时【图绘寳鉴续纂】
　　李在
　　李在字以政莆田人山水细润者宗郭熙豪放者宗夏珪马逺多摹仿古人笔气生动四方贵其尺缣宣庙时与戴文进谢庭循石鋭周文靖同待诏直仁智殿【闽画记】
　　李在自戴文进以下一人而已有夏禹开山治水图世【画史会要】
　　周文靖
　　周文靖闽人善山水苍润精密笔力古健醖酿墨色各臻其妙山水学夏珪吴镇人物花卉竹石翎毛楼阁牛马之类咸有髙致宣徳间以隂阳训术征直仁智殿御试枯木寒鸦第一授大庾县典史歴官鸿胪序班【闽书】
　　周鼎
　　周鼎文靖子亦善画征袭锦衣卫镇抚【闽书】
　　马轼
　　马轼字敬瞻嘉定人明天文宣徳中仕钦天监刻漏博士旁精绘事与戴文进谢廷循同擅画名于京师【吴中人物志】
　　马轼画宗郭熙髙古有法【画史防要】
　　商喜
　　商喜字惟吉善山水人物画虎得其勇猛之势宣庙中授锦衣卫指挥【画史会要】
　　商喜山水人物花木翎毛全摹宋人笔意无不臻妙超出众类故明初士林之所首重也【图绘寳鉴续纂】
　　商祚
　　商祚字天爵喜孙能世其学【图绘寳鉴续纂】
　　韩秀实
　　韩秀实涿州人与商惟吉同被宠渥人物亦佳尤善画马【画史会要】
　　林广
　　林广广陵人山水人物学李在得潇洒活动之趣【图绘寳鉴续纂】
　　陈景初
　　陈景初号草庭海盐人善绘事与钱塘戴文进同时笔法亦类之苍老可爱【海盐图经】
　　陈鳯
　　陈鳯景初孙尤善李伯时白描【海盐图经】
　　陈玑
　　陈玑字天器初受业陈景初后游钱塘故家多戴进名迹由此入悟所绘山石云树各成一家尤工写照【海盐图经】
　　杨子英
　　杨子英陈玑术亦有名【海盐图经】
</div>
    <div class="pagination">
<a href="御定佩文斋书画谱_page297.html">上一页</a><span>...</span><a href="御定佩文斋书画谱_page293.html">293</a><a href="御定佩文斋书画谱_page294.html">294</a><a href="御定佩文斋书画谱_page295.html">295</a><a href="御定佩文斋书画谱_page296.html">296</a><a href="御定佩文斋书画谱_page297.html">297</a><span class="current-page">298</span><a href="御定佩文斋书画谱_page299.html">299</a><a href="御定佩文斋书画谱_page300.html">300</a><a href="御定佩文斋书画谱_page301.html">301</a><a href="御定佩文斋书画谱_page302.html">302</a><a href="御定佩文斋书画谱_page303.html">303</a><span>...</span><a href="御定佩文斋书画谱_page299.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
