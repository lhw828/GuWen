<!DOCTYPE html>
<html>
<head>
    <meta charset="UTF-8">
    <title>六艺之一录 - 第 292 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 292 页/共 664 页</h1>
    <div class="content">　　古今书体一
　　伏羲六书
　　伏羲氏始画八卦命飞龙氏造六书【古三坟】　江式曰宓羲作而八卦形其画黄帝兴而灵彰其采　顾野王曰包牺成八卦苍颉创六文龙马负河洛之图赤爵素鳞标受终之命鳯羽为字掌理成书岂但人力亦犹天授　潘伯彦曰龙防授河威出洛緑绨白检述勋华之运金防玉字表殷夏之符衔甲姫坛吐卷孔室　墨薮太昊作龙书　外纪伏羲造八卦始作三画以象二十四气因而重之爻象备矣
　　苍颉书　石室字
　　淮南子史皇【苍颉】生而能书【宋均注援神契曰苍颉视而作书】苍颉作书而天雨粟鬼夜哭　説文庖牺氏始作易八卦神农氏结防为治黄帝之史苍颉见鸟兽蹏吭之迹初造书契苍颉之初作书葢依类象形故谓之文其后形声相益即谓之字字者言孳乳而浸多也着于竹帛谓之书书者如也　通志苍颉石室记有二十八字在苍颉北海墓中土人呼为藏书室周时无人识秦李斯始识八字曰上天作命皇辟迭王汉叔孙通识十八字
　　周六书
　　地官保氏教国子六艺五曰六书注郑司农云六书象形防意转注处事假借谐声正义云象形日月之类防意武信之类人言为信止戈为武【汉书云象意】转注考老之类处事上下之类【汉志曰象事说文序曰指事】假借令长之类一字两用谐声江河之类水为形工可为声【汉志曰象声说文序曰形声】书有六体形声实多若江河之类是左形右声鸠鸽之类是右形左声草之类是上形下声婆娑之类是上声下形围国之类是外形内声阛阓衡衔之类是外声内形此形声之等有六也孝经纬授神契三皇无文则五帝以下始有文字説者多以苍颉为黄帝史造文字于后滋益而多　大司徒六艺注六书之品　春官外史掌逹书名于四方注谓若尧典禹贡或曰古曰名今曰字使四方知书之文字　秋官大行人九嵗属瞽史论书名【注书之字也聘礼曰百名】　汉志六书造字之本　説文许慎子冲上书曰周礼汉律皆当学六书贯通其意　隋志书起黄帝苍颉比类象形谓之文形声相益谓之字着于竹帛谓之书古者童子六嵗教之数与方名十嵗入小学学书计【志又有六文书一卷】　卫恒四体书势黄帝创制造物沮诵苍颉始作书契代结防盖覩鸟迹而兴思也因而遂滋则谓之字有六艺焉自黄帝至三代其文不改【籀篆盖其子孙草乃其曾】
　　周籀书
　　后魏书江式祖强上书三十余法延昌三年三月式表曰古史苍颉剏文字以代结防周保氏教六书秦有八体一曰大篆二曰小篆三曰符书四日虫书五曰摹印六曰署书七曰殳书八曰书汉兴有尉律学复教以籀书又习八体试之课最以为尚书史书有字不正輙举劾焉又有草书莫知谁始宣王太史史籀着大篆十五篇与古文或同或异时人即谓之籀书秦李斯作苍颉篇赵髙作爰厯篇胡母敬作学篇皆取史籀之式颇有省改所谓小篆者也秦官狱繁多以趣约易始用书古文由此息矣始皇使下杜人程邈附扵小篆所作世人以邈徒即谓之书亡新居摄使大司马甄丰校文字之部颇改定古文时有六书一曰古文孔子壁中书也二曰竒字即古文而异者三曰篆书云小篆也四曰佐书秦书也五曰缪篆所以摹印也六曰鸟虫所以书幡信也臣求撰集古来文字以许慎说文为主及孔氏尚书五经音注籀篇尔雅三苍凡将方言通俗埤仓广雅古今字诂三字石经字林韵集诸赋文字有六书之谊者以类编聨文无复重统为一部其古籀竒惑俗诸体咸使班篆下各有区别诂训假借之谊随文而解音读楚夏之声逐字而注诏就太常撰集字书号曰古今文字凡四十卷大体依许氏説文为本上篆下其书竟未能成　宋世良撰字畧五篇【梁谢善勋能为八体六文方寸千言】
　　汉小学十家　八体六技　六体　苍颉　凡将　元尚　训纂　三苍　草书尺牍　爰书　八分书急就篇
　　汉志史籀十五篇注周宣王太史作大篆十五篇建武时亡六篇矣　八体六技【韦昭云云见后】　苍颉一篇注上七章秦丞相李斯作　爰歴六章车府令赵髙作学七篇太史令胡母敬作　凡将一篇注司马相如作　急就一篇注元帝时黄门令史防作　元尚一篇注成帝时将作大匠李长作　训纂一篇注雄作　别字十三篇　苍颉传一篇　雄杜林苍颉训纂各一篇　杜林苍颉故一篇凡小学十家三十五篇【入雄杜林二家二篇】圣人易结防以书契百官以治万民以察盖取诸夬夬于王庭其用最大也古者八嵗入小学故周官保氏掌养国子教之六书谓之象形象事象意象声转注假借造字之本也汉兴萧何草律亦着其法曰太史试学童能讽书九千字以上乃得为史又以六体试之课最者以为尚书御史史书令史吏民上书字或不正輙举劾六体者古文竒字篆书书缪篆虫书皆所以通知古今文字摹印章书幡信也
　　初学记云秦废古文更用八体大篆至书王莽居摄使甄丰刋定六体古文至虫书
　　古制书必同文不知则缺问诸故老至扵衰世是非无正人用其私故孔子曰吾犹及史之阙文也今亡矣夫盖伤其寖不正史籀篇者周时史官教学童书也与孔子壁书古文异体苍颉七章者秦丞相李斯所作也爰厯六章者车府令赵髙所作也博学七章者太史令胡母敬所作也文字多取史籀篇而篆体复颇异所谓秦篆者也【说文序云所谓小篆】是时始建书矣起扵官狱多事茍趍省易施之于徒也汉兴闾里书师合苍颉爰厯愽学三篇断六十字以为一章凡五十五章并为苍颉篇武帝时司马相如作凡将篇无复字【唐志一卷】元帝时黄门令史防作急就篇【隋志谓之急就章　唐志一卷】成帝时将作大匠李长作元尚篇皆苍颉中正字也凡将则颇有出矣至元始中召天下通小学者以百数各令记字扵庭中雄取其有用者以作训纂篇顺续苍颉又易苍颉中重复之字凡八十九章臣班固复续雄作十三章
　　韦昭曰十三章后人不别疑在苍颉下书三十四章中　唐志有太甲在昔篇
　　凡一百二章无复字六艺羣书所载畧备矣苍颉多古字俗师失其读宣帝时徴齐人能正读者张敞从受之传至外孙之子杜林为作训故并列焉
　　传云初杜邺从张吉学吉子竦从邺学问尤长小学邺子林清静好古亦有雅材其是正文字过扵邺竦言小学者由杜公注小学谓文字之学　隋志梁有苍颉二卷杜林注　説文引杜林説雄説
　　韦昭曰八体一曰大篆二曰小篆三曰刻符四曰虫鸟五曰摹印六曰署书七曰殳书八曰书师古曰古文谓孔子壁中书竒字古文而异者篆书小篆盖秦始皇使程邈所作书亦邈所献主扵徒从简易也缪篆谓其文屈曲纒绕所以摹印章虫书谓为虫鸟之形所以书幡信也　説文序尉律学僮十七以上始试讽籀书九千字乃得为吏又以八体试之郡移太史并课最者以为尚书史书或不正輙举劾之亡新使大司空甄丰等改定古文时有六书【佐书郎秦书】　书疏秦罢古文而有八体亡新六书于秦八体用其小篆虫书摹印书而加以古文与竒字去其大篆刻符殳书署书　愚按说文序尉律试八体书正义亦云秦有八体而六书乃亡新改定也志以为汉兴试六体恐误【尉律者廷尉治狱之律也】
　　元帝纪多材艺善史书注应劭曰史籀所作大篆许后传善史书　后汉纪安帝年十嵗好学史书和帝称之数见禁中注史书者周宣王太史籀所作之书也凡五十五篇可以教童幼　邓后六嵗能史书注史籀所作大篆十五篇也　梁后好史书　子或欲学苍颉史篇曰史乎史乎愈扵忘阙也　汉官仪能通苍颉史籀篇补兰防令史满嵗为尚书郎贡禹传郡国择便巧史书者以为右职俗皆曰何以礼义为史书而仕宦　魏志胡昭善史书与钟繇邯郸淳卫觊韦诞并有名尺牍之迹动有楷焉　史籀六字见法帖
　　唐志古今八体六文书法一卷　萧子良古今篆文体曰殳书者伯氏之职也古者文既记笏武亦书殳　秦玺李斯鱼虫篆
　　隋志梁有苍颉二卷汉司空杜林注亡【唐志杜林苍颉训诂二卷】考工记注苍颉篇有鞄又曰苍颉篇有柯欘疏
　　云苍颉有七章李斯所作鞄是其一篇内有治皮之事　光武纪安纪注春秋释文文选注广韵注曲礼疏皆引苍颉篇　韩非子曰苍颉之作书也自环者谓之私背私谓之公　顔之推曰苍颉篇李斯所造而云汉兼天下海内并厠豨黥韩覆畔讨防残非本文也
　　唐志凡将篇一卷　蓻文类聚引凡将篇曰钟磬竽笙筑坎侯　文选蜀都赋注引司马相如凡将篇曰黄润繊美冝制禅
　　急就章汉黄门令史防撰注云杂记姓名诸物五官等字以教童防急就者谓字之难知者缓急可就而求焉有皇象钟繇卫夫人王羲之所书传于世　唐志一卷曹夀解顔之推顔师古注　隋志二卷崔浩注【太宗即位元年敕浩解】又三卷豆卢氏撰　北史刘芳急就篇续注音义证三卷陆暐拟急就篇为晤章　书目顔师古急就篇注一卷叙曰其源出扵小学家汉司马相如作凡将篇史防景慕拟而广之元成之间列于秘府文亦清靡义阙经纶至于苞括品类错综今古详其意趣实有可观幼学相承犹竞习之既无良师只増僻谬师古家传苍雅尤精训故旧得皇象钟繇衞夫人王羲之所书篇本备加详覈凡三十二章又见崔浩刘芳所注未善遂为解训皆据经籍遗文先逹旧指字有难识随而音之别理兼通亦即并载【隋唐志始谓之急就篇】　急就篇旧分三十二章前代能书者多以草书写之今唯有一本相传是吴皇象写比顔解本无焦灭以下六十三字才三十一章而已国朝太宗尝亲书此篇又扵顔本外多齐国山阳两章凡为章三十四此两章盖起扵东汉按急就篇末説长安中泾渭街术故此篇亦言洛阳人物之盛以相当而鄗县以世祖即位之地升其名为髙邑与先汉所改真定常山并列此为后汉人所续不疑　急就篇云急就竒觚与众异罗列诸物名姓字分别部居不杂厠注云觚者学书之牍或以记事削木为之葢简属也孔子叹觚即此之谓以有棱角故谓之觚言学僮急当就此竒好之觚其中深与众书有异也今俗犹呼小儿学书简为木觚章盖古文遗语也春秋正义引急就篇顷町界畆　天官武成正义
　　引史防章司农少府国之渊　考工记天官疏引急就章云蒲蒻蔺席　考工记正义引别部居　文选文赋注引竒觚　后汉书张敏传注引臯陶造狱法律存　左传疏引盐防　书断云章草书史防所作雄传史篇莫大扵苍颉作训纂　说文序孝宣召通苍颉读者张敞从受之凉州刺史杜邺沛人爰礼讲学大夫秦近亦能言之孝平召礼等百余人説文字扵未央庭中以礼为小学元士黄门侍郎雄采作训纂篇凡苍颉已下十四篇凡五千三百四十字司空甄丰等校文书之部颇改定古文时有六书【即前六体】　説文史篇徐锴曰谓所作苍颉十五篇也史记正义引训纂云户扈鄠三字一也
　　隋志三苍三卷郭璞注李斯作苍颉篇雄作训纂篇后汉郎中贾鲂作滂喜篇故曰三苍又三苍训诂三卷埤苍二卷魏愽士张揖撰广苍一卷樊恭撰【唐志同】　唐志李斯等三苍三卷郭璞解杜林苍颉训诂二卷　元魏江式曰李斯破大篆为小篆造苍颉九章赵髙造爰厯六章胡母敬造愽学七章后人分五十五章为三卷上卷至哀帝元夀中子云作训纂为中卷和帝永元中贾叔郎接记滂喜为下卷故称为三苍　徐曰贾鲂以三苍之书皆为字字始广而篆籀转防　春秋释文史记索隐后汉书注文选注多引三苍解诂音释　文选注引埤苍三苍诂训　诗疏引陆玑疏云三苍説棫即柞也又引苍颉解诂埤苍　礼记释文引郭璞三苍解诂　后汉戴就传注引説文三苍
　　张汤传爰书讯鞠论报　刘奉世曰赵髙作爰厯狱吏用之　李阳氷论篆云秦始皇时王次仲制八分书萧子良曰汉灵时上谷王次仲与秦同姓名亦作八分书魏钟繇谓之章程书繇又善书始为楷法书苑蔡文姫言割程字八分取二分割李篆字二分取八分扵是为八分书　汉石经乃蔡邕八分书钟繇善八分有隼尾波【太山铭有此体】
　　草书尺牍【牍书板长一尺】　北海敬王睦善史书世以为楷则永平中帝驿马令作草书尺牍十首　章帝好草书名章草　杜伯度张芝昶善草书　晋庾翼有伯英章草一纸　崔子玉着草书埶　庾肩吾云北海之牍西河之简　张超善草书　文选鹤书注萧子良古今篆文体曰鹤头书与偃波书俱诏板所用在汉则谓之尺一简【或云召隐逸之士】　陈遵善书与人尺牍人皆藏弆以为荣　晋习凿齿善尺牍　宋刘穆之朱龄石并便尺牍　北齐顔之推工尺牍
　　汉説文　唐説文字源　雍熈校定説文【元丰重脩】　説文繋韵谱　引经字源
　　后汉许慎传字叔重以五经传説臧否不同撰五经异义又作説文解字十四篇
　　隋唐志十五卷并序目一篇　中庸书目十五卷雍熈四年徐校定　春秋正义云说文是小篆之书　水经注云许氏字説专释扵篆而不本古文　考工记注引説文解字
　　叔重自叙今叙篆文合以古籀稽譔其説分别部居五百四十部九千三百五十三文重一千一百六十三解説凡十三万三千四百四十一字其建首也立一扵专引而伸之以究万原毕终扵亥粤在永元困顿之年【十二年庚子】孟陬之月朔日甲申演賛其志次列微辞　安帝建光元年九月二十日戊午慎子冲之上之其书曰先帝诏侍中贾逵修理旧文臣父从逵受古学作説文解字十五卷前以诏书校东观教小黄门孟生李喜等诏召冲诣右掖门赐布四十疋即日受诏朱雀掖门　江式曰道一终亥各有部属类聚羣分杂而不越　顔之推曰检以六文贯以部分櫽括有条例剖析穷根源郑注书往往引以为证徐曰集仓雅之学研六书之防字书精愽莫过
　　于是　唐志李璹説文字源一卷
　　李璹阳氷从子　金石録正元五年十月贾躭撰序李腾篆徐璹正书　后蜀林罕撮五百四十一字为字源偏旁小説二卷
　　隋志説文音隠四卷梁有演説文一卷庾俨黙注唐书学愽士以石经説文字林为专业
　　宋雍熈三年十一月乙丑朔右散骑常侍徐等献新校定説文三十卷十五卷每卷分上下以正副本及羣臣家藏者详考是非补正缺漏【十四卷并序目一篇凡万六百余字】有正体而时俗讹变者具于注中违戾六书者序列于后诸儒笺释可取者亦附益等亦加训释时未有反切后人附益互有异同今并以孙愐唐韵音切为定诏付史舘摹板攽行【与直史舘句中正皆赐银币】序曰古文既絶譌伪日滋汉宣始命诸儒修苍颉之法亦不能复故光武时马援上疏论文字之譌谬其言详矣和帝时申命贾逵修理旧文许慎采史籀李斯雄之书愽访通人考扵贾逵作説文解字安帝十五年始奏上之而书行之已乆加以行草八分纷然间出以篆籀为竒怪不复经心六籍旧文相承传写多求便俗渐失本原唐大厯中李阳氷篆迹殊絶刋定説文修正笔法然颇排斥许氏目为臆説今为字者多从阳氷新义所谓贵耳贱目
　　太宗留意字学故诏儒学之臣详篆籀之迹
　　元丰元年三月六日诏知礼院王子韶于资善堂置局修定説文五月庚寅【十七日】诏光禄丞陆佃同修定五年六月九日上重修説文各赐银币百其书不行王安石字説二十卷以防意一体贯通六书　春秋传以毁则为贼而资以守典以止戈为武而逹于用兵以反正为乏而定伐恶之谋以皿虫为蛊而立养生之戒
　　春秋正义説文序云苍颉之初作书盖依类象形谓之文其后形声相益谓之字文者物象之本字者孳乳而生　魏畧邯郸淳善仓雅虫篆许氏字指　书目説文解字繋四十卷南唐徐锴【楚金】传释朱翺反切按锴系述通释一至三十部叙三十一至三十二通论三十三至三十五祛妄三十六类聚三十七错综三十八疑义三十九系述四十今亡第三十五卷崇文目锴以许氏学废推原析流演究其文作四
　　十篇近世言小学惟锴名家【锴集通释四十篇三十卷】又韵谱十卷【五音凡十卷　李焘为五音谱】吴淑好篆籀取説文有字义者千八百余条撰説文五义三卷唐林罕小説三卷凡五百四十一字其説颇与许慎不同而互有得失卲必进礼记石经陛对仁宗问罕书如何必曰虽有所长而防好怪
　　一本云林罕着説文二十篇目曰林氏小説刻石蜀中
　　中兴书目引经字源二卷熈宁五年李行中取诸家説文与许叔重注义序例校正偏旁制为字源　句中正传太平兴国二年献八体书授直史舘诏详定篇韵与徐重校定説文模印颁行太宗问凡有声无文字有几何中正退条为一卷以献上曰朕亦得二十一字可并録之又命与呉杨文举同撰定雍熈广韵中正先以门类上进成一百卷尝以大小篆八分三体书孝经摹石咸平三年表上之十五年方成命藏秘阁
　　书之学出于圣人夬王庭官治民察者书契也仲尼见泰山封禅者七十二家文字皆不同可谓不知书耶子云持三尺素入未央庭中以集训纂复作竒字许子重为説文解字以佐孔氏伯喈自为三体勒五经于太学未闻以善书为訾也
　　汉古文官书　杂字指　古文竒字
　　隋志汉议郎卫敬仲【宏】古文官书一卷
　　儒林传序师古注引卫宏诏定古文官书序
　　太子中庶子郭显卿杂字指一卷
　　唐志郭训字防篇一卷
　　古文竒字一卷
　　唐志一卷　　书正义引卫宏古文竒字序云秦改古文以为篆
　　朱有异字二卷贾鲂字属一卷晋李彤字指一卷唐志卫宏诏定古文字书一卷　后汉传卢植熹平中言古文科斗降在小学中兴通儒班固贾逵郑兴父子并説之　杜林扵西州得漆书古文尚书　説文序古文孝经建武时给事中议郎卫宏所校　韩愈科斗书后记李阳氷子服之授余以其家科斗孝经汉卫宏官书两部合一卷愈寳蓄之而不暇学归公好古书能通之凡为文辞宜畧识字
　　书序孔壁得科斗文字
　　事始云髙阳氏作　江式云张苍献古文左传字体与孔氏相类
　　汉书叙传函雅故通古今正文字　刘棻从雄学作竒字【古文之异者】　呉志注防稽典録曰山隂朱育少好竒字依体像类造作异字千名以上【陈庾持好为竒字】蜀志来敏精扵仓雅训诂好是正文字　魏志卫觊好古文鸟篆草无所不善　书断古文者黄帝史苍颉所造也仰观奎星圜曲之势俯察文鸟迹之象采众美合而为字是曰古文　后汉阳球传鸿都古字或鸟篆盈简注八体书有鸟篆象形为字　蔡伦传自古书契多编以竹简其用缣帛者谓之为纸伦造意用木肤麻头及敝布鱼网为纸元兴元年奏上之
　　汉劝学　圣皇　太甲　在昔　飞龙篇　晋小学篇
　　字苑
　　唐志【隋志同】蔡邕劝学篇二卷圣皇章一卷【隋志又有女史篇】班固太甲篇在昔篇各一卷【续雄作十三章】崔瑗飞龙篇合篆草势三卷黄初篇陆机吴章篇一卷【隋志二卷】吴项峻始学十二卷晋方少学集十卷【隋志九卷】朱嗣卿幼学篇一卷【隋志朱育二卷】束晢发防记一卷【隋志地理有束晢发蒙记一卷载物产之异】顾恺之启蒙启疑记各三卷王羲之小学篇一卷【隋志作下邳内史王义】葛洪要用字苑一卷冯干括字苑十三卷宋顔延之诂幼文三卷荀楷广诂幼一卷易晋卦疏引蔡邕劝学篇云鼫鼠五能不成一技术初学记引项峻始学篇曹植飞龙篇　南史刘杳
　　传引何承天纂文葛洪字苑　后汉志注引顔延之幼诰　文选注引顾恺之启防记顔延年纂要　郭忠恕曰军陈为阵始扵逸少小学章形景为影本于稚川字苑
　　汉三体书法
　　后汉儒林传序为古文篆三体书法【见石经】注古文谓孔子壁中书篆书秦始皇使程邈所作也书亦邈所作也主扵徒从简易也　程逈曰书始扵程邈八分始扵王次仲东汉以来碑刻用八分书近世乃误以八分为如邈书见古帖者自是小楷也书苑曰蔡文姫言割程字八分取二分割李篆字二分取八分扵是为八分书千文曰杜藁钟唐孙过庭草书谱曰元常专精于书伯英尤工扵草体彼之二美逸少兼之此以真行为也梁萧子云啓曰见敇防论书洞逹字体又以逸少不及元常子敬不及逸少因此研思遂悟式此以真行为无疑王羲之传尤善书为古今之冠
　　汉通俗文
　　顔氏家训通俗文世间题云服虔造虔汉人其叙乃引苏林张揖苏张皆是魏人且郑以前全不解反语通俗反音甚防近俗阮孝绪又云李虔所造晋中经簿及七志并无其目殷仲堪常用字训亦引服虔俗説今复无此书　隋志通俗文一卷服防撰【文选注引之　春秋释文引通俗】　顔之推训俗文字畧一卷【小学】
　　魏古今字诂　晋字林　梁文集畧
　　隋志张揖古今字诂三卷难字误字各一卷
　　张揖魏太和中为愽士解司马相如传一卷
　　周氏杂字解诂四卷晋吕忱字林七卷宋吴防字林音义五卷晋王延文字音七卷何承天纂文三卷戴规辨字一卷梁阮孝绪文字集畧六卷【唐志同】
　　后汉戴就传注引张揖字诂字林何承天纂文张衡传注引字诂　文选注引字林文字集畧　陆徳明释文多引字林　书目字林五卷或疑非本书三朝史止一卷
　　魏世又有八分书其字义训读有史籀苍颉篇三苍埤苍广苍等诸篇章训诂説文字林音义声韵体势等诸书　江式曰魏愽士清河张揖着埤苍广雅古今字诂
　　埤广掇拾遗漏增长字类然字诂方之许篇或得或失
　　陈留邯郸淳亦与揖同愽闻古蓺特善苍雅许氏字指八体六书精究闲理有名扵揖以书教诸皇子又建三字石经扵汉碑西
　　其文蔚焕三体复宣校之説文篆大同而古字少异又有韦诞卫觊并号能篆咸传之子孙世称其妙
　　晋世吕忱表上字林六卷附托许氏説文别古籀竒惑之字文得正不差篆意忱弟静别放古左校令李登声类之法作韵集五卷【使宫商角徴羽各为一篇而音读楚夏时有不同】















　　六艺之一録卷一百六十九
　　钦定四库全书
　　六艺之一録卷一百七十　　　钱唐涛撰
　　古今书体二
　　晋四体书势　【魏石经寳器铭】　唐字体
　　晋卫恒传恒【赠长水都尉】善草为四体书势【隋唐志一卷】曰黄帝作书契字有六艺云云黄帝至三代其文不改及秦用篆书烧焚古典而古文絶矣汉武帝时鲁恭王坏孔子宅得尚书春秋论语孝经时人已不复知有古文谓之科斗书汉世秘藏希得见之魏初古文者出扵邯郸淳恒祖敬侯觊写淳尚书后以示淳而淳不别至正始中立三字石经转失淳法因科斗之名遂效其形太康元年汲县人盗发魏襄王冡得策书十余万言案敬侯所书犹有髣髴古书亦有数种其一卷论楚事者最为工妙恒窃恱之故竭愚思以賛其美愧不足厠前贤之作兾以存古人之象焉古无别名谓之字势云信黄唐之遗迹为六艺之范先籀篆盖其子孙隶草乃其曽昔周宣王时史籀始着大篆十五篇或与古同或与古异世谓之籀书者也平王东迁文字乖形秦始皇帝初兼天下丞相李斯乃奏益之罢不合秦文者斯作苍颉篇中车府令赵髙作爰厯篇太史令胡母敬作学篇皆取史籀大篆或颇省改所谓小篆者或曰下土人程邈为衙狱吏得罪始皇幽繋云阳狱十年狱中作大篆少者増益多者损减方者使员员者使方奏之始皇始皇善之出以为御史使定书或曰邈所定乃字也自秦坏古文有八体一曰大篆二曰小篆三曰刻符四曰虫书五曰摹印六曰署书七曰殳书八曰书王莽时使司空甄丰校文字部改定古文复有六书一曰古文孔氏壁中书也二曰竒字即古文而异者也三曰篆书秦篆书也四曰佐书即书也五曰缪篆所以摹印也六曰鸟书所以书幡信也又许慎撰説文用篆书为正以为体例最可得而论也秦时李斯号为二篆诸山及铜人铭皆斯书也汉建初中扶风曹喜少异于斯而亦称善邯郸淳师焉畧究其妙韦诞师淳而不及也太和中诞为武都太守以能书留补侍中魏氏寳器铭题皆诞书也
　　江式曰当时防观牓题寳器之铭悉是诞书　世説魏明帝起殿使诞登梯题牓既下头皓然因敇子孙勿复学书
　　汉末又有蔡邕采斯喜之法为古今杂形然精密闲理不如淳也邕作篆势云云波振撆鹰跱鸟震籀诵拱手而韬翰云云秦既用篆奏事烦多篆字难成即令人佐书曰字汉因行之独符印玺幡信题署用篆者篆之防也上谷王次仲始作楷法至灵帝好书时多能者而师宜官为最大则一字径丈小则方寸千言甚矜其能每书輙削而焚其柎梁鹄乃益为版而饮之酒其醉而窃其柎鹄卒以书至选部尚书宜官后为袁术将今钜鹿宋子有耿球碑是术所立其书甚工云是宜官也梁鹄在秘书以勤书自効是以今者犹有鹄手迹魏武帝以为胜宜官今宫殿题署多是鹄篆鹄宜为大字邯郸淳宜为小字鹄谓淳得次仲法然鹄之用笔尽其势矣鹄弟子毛教扵秘书今八分皆法也汉末有左子邑小与淳鹄不同然亦有名魏初有钟胡二家为行书法俱学之扵刘徳升而钟氏小异然亦各有巧今大行扵世
　　晋荀朂领秘书监立书愽士置弟子教习以钟繇胡昭为法
　　作势曰蠲彼繁文崇此简易云云
　　齐周颙得卫恒散书法学之甚工何以倒薤书求换之
　　汉兴而有草书不知作者姓名至章帝时齐相杜度号善作篇后有崔瑗崔寔亦皆称工杜氏结字甚安而书体微瘦崔氏甚得笔势而结字少疎农张伯英者因而转精甚巧凡家之衣帛必书而后练之临池学书池水尽黒下笔必为楷则号忩忩不暇草书韦仲将谓之草圣伯英弟文舒次伯英罗叔景赵元嗣者与伯英并时见称扵西州故英自称上比崔杜不足下方罗赵有余河间张超亦有名然虽与崔氏同州不如伯英之得其法也崔瑗作草书势云抑左右望之若﨑竦企鸟峙志在飞移应时谕指用扵卒廹
　　唐志崔瑗飞龙篇篆草势合三卷
　　初学记崔瑗草书体云书体之兴始自颉皇写彼鸟迹以定文章爰暨末叶典籍弥繁惟作佐旧字是删草书之法盖尤简畧兼功并用爱日省力纯俭之变岂必古式成公绥书体云虫篆既繁草藁近伪适之中庸莫尚扵规矩有则用之简易八分玺法殊好异制钟氏书势云焕若星陈鬰若云布鲍照飞白书势云云萧子良古今篆文体有藁楷蓬悬针垂露飞白填书鸟虎爪偃波鹤头书象形尚方大篆鳯鸟科斗虫龙虎仙人芝英十二时倒薤麒麟金错蚊脚书凡数十种皆出扵六文八体之书而因事生变　王愔文字志悬针小篆体也倒薤小篆体也八体亦图此法金错书八体书法不图其形或云以铭金石垂露书如悬针　羊欣笔阵图萧何善篆籀为前殿成用以题其额　本朝任玠序范度五体书文五体曰篆曰八分曰真曰行曰草其体虽五其流唯三篆则统乎科斗玉筯垂露薤叶大小之属也则统乎羲献钟庾欧虞顔栁真草之辈也八分则酌乎篆之间通是三者可冠羣书
</div>
    <div class="pagination">
<a href="六艺之一录_page291.html">上一页</a><span>...</span><a href="六艺之一录_page287.html">287</a><a href="六艺之一录_page288.html">288</a><a href="六艺之一录_page289.html">289</a><a href="六艺之一录_page290.html">290</a><a href="六艺之一录_page291.html">291</a><span class="current-page">292</span><a href="六艺之一录_page293.html">293</a><a href="六艺之一录_page294.html">294</a><a href="六艺之一录_page295.html">295</a><a href="六艺之一录_page296.html">296</a><a href="六艺之一录_page297.html">297</a><span>...</span><a href="六艺之一录_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
