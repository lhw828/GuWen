<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 215 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 215 页/共 578 页</h1>
    <div class="content">　　戚元佐
　　戚元佐字希仲【瑚网云号中岳】秀水人嘉靖壬戌进士仕至尚宝卿长于诗文又善书画【沈尧章嘉兴府志】
　　戚中岳精楷法与文徴仲颉颃【六研斋笔记】
　　沈华
　　沈华字伯嘉兴人嘉靖壬戌进士杜门著述善饮左持觞右执卷伊吾至丙夜字法赵松雪仕至南京大理寺卿【项元防秀水志】
　　张嵿
　　张嵿字子谦世家盱城南金斗窠别号斗阳工古文词及眞草书嘉靖戊辰成进士爲苏州府通判【邓元锡潜学藁】
　　章公美
　　章公美字道华吴人嘉靖进士官四川宪副书仿祝京兆【书史防要】
　　潘恩
　　潘恩字子仁华亭人嘉靖癸未进士累官南京工部尚书改都察院左都御史赠太子少保諡恭定【笠江集】嵩岳道中诗嘉靖丙辰华亭笠江潘恩书【嵩阳石刻记】
　　徐文溥
　　徐文溥初名凤更名溥字可大自号岳峰又号梦渔数歳善草书后成进士嘉靖时官广东宪副【书史防要】
　　连鑛
　　连鑛字伯金号白石更号明山永年人文追先秦诗歩盛唐字法端劲如其爲人嘉靖丙戌进士选庶吉士仕至都察院右副都御史【分省人物考】
　　华钥
　　华钥字徳啓别号水西无锡人嘉靖癸未进士授戸部主事终职方郎中尝筮易得贲之明夷更号白贲子博学明诸经文章精健古诗似魏晋律似杜书法似虞柳【郑晓端简公文集】
　　左国玑
　　左国玑字舜齐大梁人嘉靖中举于乡性嗜酒作诗赋古文出语辄惊人字画遒劲竒古【分省人物考】
　　梁懐仁
　　梁怀仁字宅之晋江人生而慧絶周嵗识字三歳诵书四歳善草书吟诗子史经传无不能读十六贡礼部二十登嘉靖己丑进士奉命赐归娶授南吏部验封主事居三月死年二十三【闽书】
　　蔡一槐
　　蔡一槐字景明晋江人嘉靖己未进士除戸部郎出爲湖广佥事迁广东参议善小楷行草【闽书】
　　吴元恭
　　吴元恭字仲内嘉靖乙夘举于乡六上公车不第潜心六艺百家尤喜圗史丹青彛鼎以自娱工书得右军之法常寄迹僧舍混于田夫野老中人莫之识也【申时行赐闲堂集】
　　王问臣
　　王问臣字正叔号郯川嘉靖间进士累官吏部文选贠外郎书善行篆【长洲志】
　　曽乔
　　曽乔字子木号六柱生长于古文词善草书有晋人之致嘉靖中以贡爲浔州推官转路南州知州【伍让衡州府志】
　　张景贤
　　张景贤眉州人世庙时爲右佥都御史博古好奇诗文书法俱妙絶一世【四川总志】
　　林应禧
　　林应禧钱唐人林章子能世其家学以楷书儒士授鸿胪寺序班与修武宗实録累官顺天府丞【杭州志】
　　杨子亨
　　杨子亨字履卿号南溟华亭人嘉靖乙酉举于乡为顺天府推官终工部郎中楷书行书摹拟北海【松江志】
　　白恱
　　白恱字贞夫号洛原武进人少从阳明王先生学嘉靖壬午举顺天乡试官至尚宝司丞为古文歌诗行草小楷皆有法意兴所到濡笔引纸徃徃屈其坐人【世经堂集】
　　梁典
　　梁典字惇伯顺徳人嘉靖中举于乡为南康通判博古工诗翰喜谈名理今得其隶书者竞珍之【分省人物考】
　　朱俊格
　　朱俊格代简王之裔孙也嗜学善属文聚书数万卷尤好古篆籀墨迹手模六十余卷勒石名崇理帖【书史防要】
　　朱致槻
　　朱致槻益阳王宠淄季子也封鎭国将军览渉书史善爲章草【李维桢大泌山人集】
　　朱拱枘
　　朱拱枘号白贲瑞昌王孙封奉国将军嘉靖时上大礼颂一章赐勅褒奨行草得晦翁体格名重一时【书史防要】
　　朱多
　　朱多字宗良号贞湖一号密庵拱枘从子封鎭尉博雅好修以辞赋名草书宗孙防礼笔法茂美【书史防要】
　　彭年
　　彭年字孔嘉号隆池吴人以文行举爲郡诸生寻谢病免书初法晋人已爲楷其小者信本大者清臣行草则子瞻【王世贞吴中徃哲像賛】
　　顾徳育
　　顾徳育初号少潜晩称安雅生吴县人抱瓮灌蔬以资朝夕暇则垂帘焚香趺坐尤好读书得异本必手抄至数十百册诗法岑嘉州字法钟太傅【冯元成集】
　　徳育书法酷似徴仲唯老密处有别耳【王世贞三吴楷法跋】
　　陆中行
　　陆中行字伯与华亭人慕阳羡山水迁阳羡未几迁姑苏事文太史与顾徳育彭年善吴人目爲三髙书法大令每得乞书钱即付酒家多则斥之【冯元成集】
　　黄姬水
　　黄姬水字淳父长洲人五岳山人省曽之子也生而幼敏山人出入必携之俱有所占属每令同赋五岳拙于书命淳父学书于祝京兆遂传其笔法【书史防要】
　　陆治
　　陆治字叔平号包山长洲人【见画家传】隠支硎治圃不出善行楷【书史防要】
　　周天球
　　周天球字公瑕号幼海长洲人少逰文待诏门下习爲书法待诏亟许可之曰他日得吾笔者周生也及籍诸生不喜治帖括独好古文辞日夜切劘久之其业乃成书法亦日有名爲吴人所宗【于愼行谷城山房集】公瑕善大小篆古隶行楷皆模范文太史晚能自得蹊径一时丰碑大碣无不出其手【冯元成集】
　　太师张文忠公要公瑕至长安以布衣书金匮之首简欲言于上官之禁近逡廵谢归归而其名益显重【弇州续藁】
　　王穉登
　　王穉登字伯谷先世江隂人移居吴门十嵗爲诗长而骏发名满吴防间妙于书及篆隶吴门自文待诏殁后风雅之道未有所归伯谷振华啓秀嘘枯吹生擅词翰之席者三十余年闽粤之人过吴门者虽贾胡穷子必蹖门求一见乞其片缣尺素然后去【书史防要】
　　王伯谷隶书遒古大胜眞草【防居録】
　　张凤翼
　　张凤翼字伯起长洲人与其弟献翼燕翼并有才名吴人语曰前有四皇后有三张老于公车善书晚年不事干请鬻书以自给【书史防要】
　　伯起平生临二王最多退笔成冢虽天趣小竭而规度森然【弇州山人藁】
　　张献翼
　　张献翼字幼于【王世贞云初名鹏翼字仲举一名敉】凤翼之弟弃诸生不就试以诗豪七子中负性髙举行事骇凡俗楷书不入法而澹逺之气令人意消【书史防要】
　　张燕翼
　　张燕翼字叔诒凤翼献翼之弟偕凤翼领乡荐亦善书【弇州续藁】
　　文肇祉
　　文肇祉字基圣号鴈峰国博公彭长子十试有司不售就选上林苑録事诗文草隶髣髴国博公【文氏族谱】
　　王山
　　王山字静之号海槎华亭人能医补医学正科家多藏书所爲诗及楷书行草皆出入诸体妙契精奥【世经堂集】
　　孙得原
　　孙得原字本卿别号鴈洲楷宗顔平原八分法钟太傅小篆仿李丞相诗句出入陶谢元白诸家操行甚卓缙绅雅重之【何三畏潄六斋全集】
　　孙克
　　孙克字允执号雪居文简公承恩子【见画家传】以父任爲应天治中擢汉阳知府正书仿宋仲温八分宗秦汉【松江志】
　　谈志伊
　　谈志伊字思重【见画家传】歴官中府经歴字学曹娥碑【无锡志】
　　项元淇
　　项元淇字子瞻别号少岳补诸生寻逰南太学谒选得上林録事雅非其好爲古文辞时逼秦汉诗更隽永好临摹法书小楷严整尤工草圣【快雪堂集】
　　项元汴
　　项元汴字子京檇李人好收金石遗文圗绘名迹凡断帧只行悉输其门所与防皆风韵名流翰墨时望如文寿承休承陈淳父彭孔嘉丰道生軰或把臂过从或遗书问讯久而弥笃书法出入智永赵吴兴号墨林居士【容台集】
　　项徳纯
　　项徳纯名穆以字行墨林子官中秘书法擅长与少岳齐名【秀水志】
　　徳纯书于晋唐名家罔不该防而心摹手追者逸少稍稍降格亦不减率更令故其于兰亭圣教必日摹一纸以自程督虽猛热竺寒不暂休顿著书法雅言上下千载品第周赡进乎技矣【沈思孝陆沉漫藁】
　　俞允文
　　俞允文字仲蔚昆山人少工临池久而益擅之小隶骎骎欧柳而上登吴兴堂行书出入褚河南稍纵之则米防阳八分自谓得西岳碑体以方韩蔡蔑如矣【弇州续藁】
　　盛时泰
　　盛时泰字仲交号云浦金陵人行书学米学苏可谓絶妙小楷学倪元鎭【詹氏小辨】
　　仲交隶字更优有牍记一册品题古今名帖【金陵琐】事
　　陈芹
　　陈芹字子野家金陵弱冠举于乡与盛仲交诸人结青溪社谒选知奉新县调宁乡【鐡网瑚】
　　陈芹冩章草亦斐然【詹氏小辨】
　　子野法钟王俊逸可爱【金陵琐事】
　　顾源
　　顾源字清父世居金陵少豪隽不羣诗与书画皆不泥古法其论书曰书须古法四分己意六分乃妙不然纵笔笔似古终成奴书不足贵也【上元志】
　　源号丹泉更号寳幢居士书法李怀琳【书史防要】顾宝幢清父法孙过庭笔力遒劲古雅【金陵琐事】
</div>
    <div class="pagination">
<a href="御定佩文斋书画谱_page214.html">上一页</a><span>...</span><a href="御定佩文斋书画谱_page210.html">210</a><a href="御定佩文斋书画谱_page211.html">211</a><a href="御定佩文斋书画谱_page212.html">212</a><a href="御定佩文斋书画谱_page213.html">213</a><a href="御定佩文斋书画谱_page214.html">214</a><span class="current-page">215</span><a href="御定佩文斋书画谱_page216.html">216</a><a href="御定佩文斋书画谱_page217.html">217</a><a href="御定佩文斋书画谱_page218.html">218</a><a href="御定佩文斋书画谱_page219.html">219</a><a href="御定佩文斋书画谱_page220.html">220</a><span>...</span><a href="御定佩文斋书画谱_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
