<!DOCTYPE html>
<html>
<head>
    <meta charset="UTF-8">
    <title>六艺之一录 - 第 19 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 19 页/共 664 页</h1>
    <div class="content">　　铭三字夫所谓伯者其类不一分等之爵则有侯伯之伯建诸侯之国则有方伯连率之国而又于諡于名于字于序皆可称之古之彞器多铭以伯者必有一于此也【绍兴古器评】
　　商孙爵
　　铭一字曰孙夫铭者自名以称其祖考之美而明着之后世者也此特言孙以见意者盖孙可以为王父尸则又知其为祭祀之用耳是器通体纯素不加文饰与商子孙巳爵商巳举爵大畧相似以类考之必商物也【绍兴古器评】
　　周爵
　　周册爵
　　铭一字曰册说文谓象其扎一长一短中有二编之形诸侯进受于王者也古之器多着此象岂皆当时受赐于君以昭其功者耶【绍兴古器评】
　　周立戈爵
　　铭一字作戈立形戈为兵器戡戮战伐皆従之盖有伤物之意爵虽于饮器为特小然主饮必自爵始故古爵悉为此状者示酒戒也今又铭以着之则昔人谨微防患之意可谓切至矣【绍兴古器评】
　　金器款识
　　簠簋豆铺总说
　　礼始于因人情而为之盖以义起而制之使归于中而已明以交人幽以交神无所不用必寓诸器而后行则簠簋之属由是而陈焉然去古既逺礼文寖失况遭秦灭学之后其书焚矣疑以传疑而无所考证则诸儒临时泛起臆说无足观者故见于礼圗则以簠为外方而内圎以簋为外圎而内方穴其中以实稻粱□稷又皆刻木为之上作盖以体虫镂之饰而去古益逺矣曾不知簠盛加膳簋盛常饍皆熟食用匕之器若如礼圗则畧无食器之用今三代之器方圜异制且可以用匕而食复出于冶铸之妙而铭载粲然则先王制作尚及论也岂刻木镂形者所能髣髴哉至于豆则乃其实水土之品亦所以养其隂者夏以楬豆商以玉豆周以献豆制作虽殊所以为实濡物之器则一也昔醢人掌四豆之实凡祭祀供荐羞则豆之用于祭祀者如此士昏礼设六豆于房中则豆之陈于昏礼者如此以之示慈惠之燕训恭俭之飨亦待此以有行者也是以天子之豆二十有六诸公十有六诸侯十有二上大夫八下大夫七凡以尚德也乡老六十者三七十者四八十者五九十者六凡以尚齿也然则用豆之义其可忽诸尝考制字之法礼必从豆以礼之不可废也豊必从豆以时之不可缓也戏必从豆以交际之不可忘也故孔子于造次之间与夫荅问之际尝眷眷于此者盖为是尔若夫刘公铺与夫君养铺之二器旧以其铺之声与簠相近因以附诸簠今考簠之器方而铺之器圜又自与豆登畧无少异故其铭前曰君作养铺而疑生之豆亦曰养豆则是其铭亦近之疑铭之以铺者有铺陈荐献之义而其器则豆故以附诸豆之末云
　　周叔邦父簠





　　右高三寸四分深二寸一分口径长一尺阔八寸一分容四升一合重四斤八两两耳铭二十二字曰叔邦父莫知其谁特春秋辕氏名邦盖季晢之子也今所藏寅簋铭曰叔邦父岂非一种器耶曰用征用行则叔夜鼎亦铭以征以行按王安石字説征正行也凡言征者皆以正行铭之臣有从君之义故又继之曰用从君王是器饰以蟠螭周以重雷耳作螭首实周器也【博古圗】
　　周史黎簠一【考古圗作史防□音缶】
　　史黎作簠
　　周史黎簠二

　　右二器一出古器物铭一藏扶风乞伏氏铭文同而字画小异史黎二字皆籀文【钟鼎款识】
　　周鄀子斯簠一


　　周鄀子斯簠二






　　右二器一出向本一出古器物铭云藏宗室仲爰家铭文详畧不同【钟鼎款识】
　　周太公簠【考古圗作太公缶】




　　按旧圗云咸平三年同州民杨善德获于河滨以献此器与弡中及史防二器形制全相类铭皆従□而文不同此器缶从缶弡仲器从夫史防器从□亦缶字字即古簠字与簠声相近又形制皆如簋而方文虽不同疑皆簠也【考古圗】
　　太公寳缶铭　諡书无太自周书定法后世虽有附入然不着此也昔齐有太公则谓先君太公望子久矣故假以自见然则太上为古非考行而传也后世虽不以此考諡如田和辈皆取以自号于世秦自夷公后太公继之其子代立是为惠公夫惟子代其位故以太上自称秦齐皆有太公秦纪失传其故世不考之其以諡为太公惟秦则然矣其曰太公寳缶则秦之庙器也杨南仲以其书为缶吕氏圗为古古非器名则其説不可据也今考于小篆则为缶者类矣虽秦篆故有与古文类者其不相类则亦众也岂可尽据以求合耶传曰盎谓之缶郑康成许慎服防皆以缶为瓦又曰汲器又谓缶无以五金名者今考弡仲作匧铭殆与此类故知其为簠也古之为簠者本或作□亦或作则□字为书画类也然自古者缶簠同文特后世不知考故识者疑也【广川书跋】
　　弡仲簠一【集古录作张仲　广川书跋东观余论俱作弡仲寳　考古圗作弡仲□】








　　张仲作寳簠择之金
　　鉄铭　　其纁其其
　　黄用盛诸□米用　　　后三器音
　　飨大正音王寘防具　　　释俱同
　　召饲张仲爱无彊福必
　　友飱饲鼎寳张仲畀夀








<子部,艺术类,书画之属,六艺之一录,卷八>




　　刘原父先秦古器记云右二簠得于骊山白鹿原簠者稻粱器其铭曰张仲见于小雅宣王臣也所谓张仲孝友者矣賛曰宣治中兴方虎董征张仲孝友秉德辅成或外是经或内是承文武师师安有不宁欧阳文忠公集古録云张仲器铭四其文皆同而辅注偏旁左右或异盖古人用字如此耳【钟鼎款识】
　　右张仲器铭四其文皆同而转注偏旁左右或异盖古人用字如此尔嘉祐中原甫在长安获二古器于蓝田形制皆同有盖而上下有铭甚矣古人之为虑逺矣知夫物必有而百世之后埋没零落幸其一在尚兾或传尔不然何丁宁重复若此之烦也诗六月之卒章曰侯谁在矣张仲孝友盖周宣王时人也距今实千九百余年而二器始复出原父藏其器予录其文盖仲与吾二人者相期于二千年之间可谓逺矣方仲之作斯器也岂必期吾二人者哉盖久而必有相得者物之常理尔是以君子之于道不汲汲而志在于逺大也原父在长安得古器数十作先秦古器记而张仲之器其铭文五十有一其可识者四十一具之如左其余以俟博学君子【集古录】
　　弡仲辨云刘原父弡仲铭以冩之云弡仲作寳簠择之金鏖鋭鑪其纁其其黄用盛诸□米用飨大正音王寘防具召饲弡仲受无彊福必共餐饲具□【与同音饱也】弡仲眉夀所谓镳鑪即广雅所载此二字乃赵生所释予亦然之然赵初不知广雅有此语及观之弥可信也弡音其勿反侧角反早取谷也防徒兮反飤音祀弡字原父误释为张字遂以为张仲之器欧公従而文之以数百言盖失之矣古器中又有弡伯敦岂仲之兄乎【东观余论】
　　古人制法其书已亡不可得考今惟幸其器时有存者可以察也京兆民得古器为铜方匣其大若干其深若干文饰繁缛世不能考以法数惟其铭曰弡仲作寳匣刘原父释曰寳医医于礼为椟凡所以盛弓弩矢也而方中矢字又不与古文合不知何据而言也今考篆文集字当作匧其书尚与篆合古文匧不从竹后人因之从竹者误也小篆虽秦文然亦存古古文不废其同者甚众若匧从夹其文可以得矣惟方字为古文然小篆自不从竹其用竹者或体也世或疑箧未有范铜为之此犹以从竹为古之器矣尝见诸书説金箱石箧无不备也延康中上党抱犊山功曹李及于巗得书四十卷盛以金箱然箱箧以载而藏之为名用金用竹随其所为也岂但尽用竹哉弡之忍翻训曰弓强也余以自汉以后诸书考之集古录以为张仲误也【广川书跋】
　　上方所藏旅簋至众独无旅簠吕氏考古圗所载备矣大抵皆簋也昔尝考其铭窃有疑于此矣簠簋古人共用之器也虽废弃已久不应独存簋而无簠藏所得不应尽藏旅簋以故世不得其制礼家乃为一器但方圎异耳尝见纪城得器方圎虽异大抵类桶惟盖为此古之制也大观元年刘仲冯以其藏古器上之适余在馆始尽模其铭并得原父释考之其曰弡仲寳医原父固以为张仲所作器也又作医余按弡伯之器既曰匧矣今而则又以为医其説异也考其文方中作□以古校之则为与簠同其文古也后世礼乐既废簠簋之制尤失至以方圜论辨而不知天子诸侯卿大夫异制茍为传误袭谬方且守之不议何也【广川书跋　説文云冡本字高坟也】右簠铭本两器底盖皆有铭悉同其一原父以遗欧阳文忠公按集古录以中上一字为张字引诗六月篇侯谁在矣张仲孝友曰此周宣王时张仲器也吕犬临考古圗以偏傍推之其字从巨不从长以字释之当为弡弡字虽见于篇然古文与书多不合未知果是否【金石录】
　　周簠
　　铭一字簠盛加饍盖熟食用匕之器也今礼圗所载则内方而外圎穴其中以实稻粱又刻木为之上作盖制作之异乃如是耶以是考之然后知礼家之学多出于汉儒臆度非古制也【绍兴古器评】








　　六艺之一录卷八
<子部,艺术类,书画之属,六艺之一录>
　　钦定四库全书
　　六艺之一録卷九　　　　　　钱塘倪涛撰
　　金器欵识九
　　敦总说
　　厥惟礼初污尊抔饮篑桴土鼓惟时通诚导和而鬼神可致若乃后世烝享尽九州之味韶濩备九成之举然后礼视初之制者为不足施扵今是岂古拙而今乃工耶此制作之君与时为损益五帝不相沿三王不相袭亦非好异而作古也时异则迹异耳若乃敦者以制作求之则制作不同上古则用瓦中古则用金或以玉饰或以木为以形器求之则形器不同设盖者以为防无耳足者以为废或与珠槃类或与簠簋同以名求之则名不同或以为土簋或以为玉齍以用求之则用不同或以盛血为尸盟者之所执或以盛黍稷为内宰之所賛以数求之则数不同明堂位曰有虞氏之两敦小宰则曰主妇执一金敦黍此敦之制故不可以类取之也今歴观其器书画虫镂因时而制踵事増华变本加丽求合扵古则不可得而定论故今所见形器一体而类多者有若鼎三足腹旁有两大耳耳足皆有兽形其盖有圏足却之可置诸地者如敦伯庻父敦宰辟父敦之类是也其间形器不一方之敦诸器小异而无盖若哆口圏足下连方座者毁敦是也上釴两耳者周姜敦是也耳有珥足作圏者伯敦敦周姜敦是也自毁敦而下四器虽形器不一终不失敦制而又皆铭之为敦因以附诸敦之末岂古人制器与时为宜而有所不同耶抑道衰礼坏度数与之为因革也于是若稽上古而议礼之臣因兹以成一代之典由是礼文灿然革陋扵前古可谓盛矣彼若礼图之制镂为盖绘形赤中与古制无略似者殆亦学礼之士沿袭传注之谬补遗完缺止能传其所闻使夫观乃器稽乃时虽俟百世其无惑矣
　　商敦




　　右通盖高七寸一分深四寸六分口径四寸二分腹径六寸六分容五升三合共重六斤十有二两两耳盖与器铭共六字盖曰孙己丁器曰己孙丁按商之君有以己为号者有以丁为号者然不应并铭其器则己丁者当是其享祀之日故于是又以孙铭之且享祀者孙子之职也盖先言孙后言己丁明是器孙所自致也器以孙居己丁之中又以言孙用其日而祀之耳观其盖足纯縁周以防龙又着两螭以耸其耳通腹皆列饕餮之纹比之他敦尤为特异【愽古图】
　　商己孙敦
　　铭二字按商十世君曰雍己故凡言己者皆雍己也此曰已孙者有以见其孙之所作耳孙可以为王父尸则又知其为祭享之用商之铭文言简而义备大率如此是器足与纯緑周以防龙又着两螭以耸其耳通腹列饕餮之形文镂形质悉与己丁孙敦同但欵识欠一丁字耳当是一时物也【绍兴古器评】
　　商父乙敦盖
</div>
    <div class="pagination">
<a href="六艺之一录_page18.html">上一页</a><span>...</span><a href="六艺之一录_page14.html">14</a><a href="六艺之一录_page15.html">15</a><a href="六艺之一录_page16.html">16</a><a href="六艺之一录_page17.html">17</a><a href="六艺之一录_page18.html">18</a><span class="current-page">19</span><a href="六艺之一录_page20.html">20</a><a href="六艺之一录_page21.html">21</a><a href="六艺之一录_page22.html">22</a><a href="六艺之一录_page23.html">23</a><a href="六艺之一录_page24.html">24</a><span>...</span><a href="六艺之一录_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
