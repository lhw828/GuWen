<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 199 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 199 页/共 578 页</h1>
    <div class="content">　　曽纉
　　曽纉字廷器邵阳人正统戊辰进士授户部主事富于诗文善楷书【陆东寳庆府志】
　　邢让
　　邢让字逊之善书得李北海体正统戊辰进士选庶吉士授检讨终礼部左侍郎【范晟襄陵县志】
　　陈助
　　陈助字贤佐精率更书法旁晓篆隶正统初以荐授桐庐县丞陞知临江新淦县改金谿【昆山人物传】
　　陈敏
　　陈敏字思懋正统中为彭泽教谕工真草书文辞敏赡时辈推重【闽书】
　　岑俊
　　岑俊字子英慈谿人隐云岩通经史百家工书学篆隶尤入妙正统间举经明行修以亲老辞【张时彻宁波志】
　　庄琛
　　庄琛字廷玺晋江人工四体书笔法遒劲正统时授大理评事擢广西按察佥事【闽书】
　　周鼎
　　周鼎字伯器嘉善人博极经史为弟子师正统中大征闽寇沐阳伯金忠参賛军务辟置幕下授沐阳典史年近九十修杭州志灯下书蝇头字界画乌防信手与目不折纸为范豪髪不爽【书史防要】
　　伯器结法亦萧洒【王世贞三吴楷法防】
　　韩定
　　韩定威县人善书正统初入翰林授鸿胪寺序班累官至太仆寺少卿【蒋彬广平府志】
　　郑达
　　郑逹正统中为盩厔尹书虞文靖公十三词有宋元遗法【安世凤墨林快事】
　　王麟
　　王麟正统间山阳教谕诗文楷书妙絶一时擢四川山东提学佥事【陈沂南畿志】
　　张昺
　　张昺字徳逺永昌人善行草【黄中永昌府志】
　　易恒
　　易恒字可久长沙人正统中自滇徙居腾冲绩学笃行尤善书工诗文【黄中永昌府志】
　　陈贽
　　陈贽字惟成余姚人以荐为训导纂修宣宗实録称有史才任翰林待诏累迁太常少卿书法得晋人笔意【绍兴志】
　　苏鎕
　　苏鎕字良璇别号守愚性敏好学善柳书法正统间人【李黙建宁人物传】
　　苏钲
　　苏钲字良声鎕从弟工吟咏善楷书号竹坡【建宁人物传】
　　胡应东
　　胡应东龙溪人曲靖府经歴善诗文精篆隶真草书【闽书】
　　袭锜
　　袭锜字台鼎一字良器建安人博学善诗字画遒劲官翰林编修【闽书】
　　朱绅
　　朱绅字孟端建水州人嗜诗文工书画有竹坡集【张绎临安府志】
　　凌广
　　凌广字仲杰建水州人号煮雪道人能诗工篆书【张绎临安府志】
　　余孜善
　　余孜善字庆之临川人【抚州府志云正统间以能书荐】官给事中善行楷【书史防要】
　　施达
　　施达字徳孚号梅坡咸阳知县博学善楷书【田梴全椒志】
　　刘瑜
　　刘瑜字尚美号西崖工诗文善行草书【田梴全椒志】
　　黄梅
　　黄梅字时济号憨仙善行草书自成一家为海宁丞【田梴全椒志】
　　徐叔砺
　　徐叔砺善诗能草书正统间荐于朝不起遂终身焉【欧阳东凤兴化县志】
　　黄惟天
　　黄惟天字景髙黄枢孙善于字学笔法纯粹【向明斋集小传】
　　沈恪
　　沈恪字克敬防稽人为人孝友善题署魏骥林鹗皆重之今子孙犹世其楷法【孙鑛绍兴志】
　　邹鲁遗
　　邹鲁遗余姚人善署书法张即之今西兴渡庄亭古迹是其所书书家谓入能品【孙鑛绍兴志】
　　凌晖
　　凌晖【英宗时人】明崇福寺碑兵部左侍郎淳安商辂撰中书舍人钱唐凌晖书【析津日记】
　　张天保
　　张天保【英宗时人】明慈源寺碑正统初太常少卿括苍潘辰撰中书舍人张天保书【沈进行国録】
　　程学
　　程学【英宗时人】正统十年商辂榜进士题名碑曹鼐撰文中书舍人程学书【六馆日抄】
　　于谦
　　于谦字廷益钱塘人永乐十九年进士文如云行水涌有竒气诗清丽顷刻千言景泰时为兵部尚书加少保赠太傅諡肃愍【书史绘要杭州志云万厯中改諡忠肃】
　　王世贞国朝名贤遗墨有于肃愍公书【弇州续藁】
　　俞山
　　俞山【邹衡嘉兴志补云初名基】字积之号梅庄秀水人永乐癸卯中乡试为昆山训导正统中奏为伴读擢鸿胪寺丞陞少卿寻拜吏部侍郎为文章根据经史诗歌清丽典则善大篆【吕文懿公集】
　　陈询
　　陈询字汝同华亭人永乐戊戌进士选庶吉士授编修景泰五年为国子祭酒【列卿纪】
　　询工于草书兴至輙挥洒求者恒接踵焉【吕文懿公集】
　　杨翥
　　杨翥字仲举景皇帝在邸时为宫僚以醇谨见重景泰初用旧臣为礼部侍郎奉身还呉宦槖清贫寓栖故人家诣阙表贺受尚书以归【杨循吉呉中往哲记】
　　翥所书梅轩记辞翰皆頽然长者【王世贞国朝名贤遗墨跋】
　　王谦
　　王谦武进人领乡举为太常寺少卿【列卿纪】
　　景泰二年柯潜榜进士题名碑大学士陈循撰文太常寺少卿王谦书【六馆日抄】
　　沐璘
　　沐璘字廷章袭指挥佥事景泰间为右军都督同知镇云南天顺初陞右军都督好读书长于吟咏尤工篆籀草书大字【季凤云南通志】
　　汝讷
　　汝讷字行敏呉江人景泰四年乡试中式屡试礼部不中素善书会修英宗实録选入史馆授中书舍人擢兵部员外郎再迁郎中出知南安书法清劲得晋人笔意【匏翁家藏集】
　　汝君行敏其为书楷正有法表然出侪辈凡卿大夫士所得诰勅皆愿得君手笔故君书传于世日多【懐麓堂集】
　　张宁
　　张宁字靖之【朱谋垔云别号方洲】海盐人景泰五年进士授礼科给事中成化时出为汀州知府【书画记】
　　张宁善书【书史防要】
　　任道逊
　　任道逊字克诚瑞安人七嵗能赋诗作字径数尺有法有司以神童荐宣宗闻而竒之靣试其书命为国子生景泰初授顺天府照磨仍以书艺供奉累迁至太常寺卿自号坦然居士又号八一道人【匏翁家藏集】
　　曹泰
　　曹泰字时和号九峰华亭人【松江志云景泰甲戌进士】工行书亦善章草【书史防要】
　　罗麟
　　罗麟字仲祥性敏善书举景泰四年乡试累官广东参议【存徴録】
　　刘昌
　　刘昌字钦谟吴县人正统乙丑进士景泰初授南京虞衡主事终广东参政为文典雅诗尤温丽【李氏续藏书】王世贞国朝名贤遗墨有刘昌书【弇州续藁】
　　刘嘉防
　　刘嘉防字协中钦谟之子也年数嵗据小几习书选古诗俨如成人十五丧父尽读其遗书年二十四而卒【杨循吉松筹堂集】
　　嘉防文笔如泉涌诗亦清逺与杨循吉颉颃一时尤善书最得古法【呉县志】
　　聂大年
　　聂大年【列朝诗集云字夀卿】临川人景泰间用荐起为仁和训导博渉羣书笃意古文及唐人诗书法李北海其名传于遐迩【姜南蓉塘诗话】
　　大年书法赵承防能自运俊爽可爱【詹氏小辨】
　　何观
　　何观晋江人景帝初为中书舍人谪九溪卫经歴转知象山县致仕归善草书嫁女无以为奁与书一簏隐迹古山中不关俗务乡人髙焉【书画记】
　　罗琥
</div>
    <div class="pagination">
<a href="御定佩文斋书画谱_page198.html">上一页</a><span>...</span><a href="御定佩文斋书画谱_page194.html">194</a><a href="御定佩文斋书画谱_page195.html">195</a><a href="御定佩文斋书画谱_page196.html">196</a><a href="御定佩文斋书画谱_page197.html">197</a><a href="御定佩文斋书画谱_page198.html">198</a><span class="current-page">199</span><a href="御定佩文斋书画谱_page200.html">200</a><a href="御定佩文斋书画谱_page201.html">201</a><a href="御定佩文斋书画谱_page202.html">202</a><a href="御定佩文斋书画谱_page203.html">203</a><a href="御定佩文斋书画谱_page204.html">204</a><span>...</span><a href="御定佩文斋书画谱_page200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
