<!DOCTYPE html>
<html>
<head>
    <meta charset="UTF-8">
    <title>六艺之一录 - 第 584 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 584 页/共 664 页</h1>
    <div class="content">　　俞琬纶
　　俞琬纶字君宣长洲人万厯癸丑进士任西安令风流文采掩映一时临池最胜【苏州志】
　　蒋如竒
　　蒋如竒字一先号盘初宜兴人万厯丙辰进士官湖西大参书法潇洒絶俗董思白称其天骨超逸功力复深所镌有晋唐宋诸大家帖行世【书史防要】
　　杨嘉祚
　　杨嘉祚字邦隆号寨云江西太和人文贞公之后也中万厯丙辰进士官至广西副使书法清古与王雅宜笔法相类【书史防要】
　　来复
　　来复字阳伯三原人万厯丙辰进士厯官布政使备兵扬州性通慧诗文书画之外琴棋劔器百工技艺无不通晓【静志居诗话】
　　曹履吉
　　曹履吉字提远当涂人万厯丙辰进士官光禄少卿诗字有晋唐遗韵【书史防要】
　　姚履旋
　　姚履旋字允吉万厯四十六年贡士为扬州学博陞巴东知县【江宁府志】　允吉真行法率更稍益以己意简峭中微带风貌故自彬彬【客座赘语】
　　李开芳
　　李开芳字伯东别号还素闽永春人万厯中成进士授主事累迁南太仆卿临池之技纵横跌荡不减素师【叶向髙蓄苍霞余草】
　　开芳好以篆隶八分作署书自谓得斯邈遗意体势虽涉竒怪袤丈之字略无怯涩亦人所难【书史防要】
　　黄汝亨
　　黄汝亨字贞父号寓庸居士武林人万厯进士仕至江西学宪行草合苏米之长【书史防要】
　　傅光宅
　　傅光宅字伯俊别号金沙居士聊城人万厯进士仕终四川学宪书模黄豫章苍郁有致【书史防要】
　　光宅善榜书所过祠庙刹院多为题额【吴县宧迹志】
　　朱多煴
　　朱多煴字中美瑞昌荣安王曽孙也封奉国将军行草得钟王书法亦自珍惜之每一纸出好事者重价购去比之兰亭禊帖云【朱谋防藩献记】
　　朱多炡
　　朱多炡字贞吉号瀑泉弋阳王孙封奉国将军诗才警敏行草宗米南宫杂以古字自成一体【书史防要】
　　朱多
　　朱多字垣佐号崇谦一号觉庵乐安靖庄王孙封奉国将军力学不倦书法初师赵文敏后法圣教序【书史防要】
　　朱谋防
　　朱谋防字之多子博学工诗行草法圣教序楷法欧阳询【书史防要】
　　朱谋垔
　　朱谋垔字隐之号八桂多子封奉国将军特擅临池鸾锵虎跃标帜一家屛幛榜额得手笔为重又喜陶氏书史防要有益书家乃摭有明一代续其卷后【胡继谦隐之先生懿行纪略】
　　朱谋防
　　朱谋防字郁仪石城王孙封镇尉万厯中理藩政博雅好古尤研精于六义所着有六书贯玉等书又考订大禹碑周宣石鼓比干墓铭手自摹临而诠释之曰三古文释【书史防要】
　　朱统煌
　　朱统煌字孝穆谋防第三子封辅尉博雅能如其父喜书法以悬腕中锋为贵于诸帖能淹贯故作字必有所本葢以学胜者【书史防要】
　　朱谋埩
　　朱谋埩字素臣号谦山瑞昌王之枝孙封辅国中尉雅好草书远宗怀素近法张东海间用淡墨枯笔出己意迫视之若云篆烟书口噤不能读【罗治十二故人传】
　　宋之儒
　　宋之儒字文衡号梅川吴江人好诗奕善为摹画顔欧以下书法【茅坤鹿门集】
　　金殿
　　金殿字子镇号后林上元人万厯时贡士官处州府教授【江宁府志】　金殿小楷师文徴仲行书师圣教序【续说郛】
　　谢将乐
　　谢将乐工于诗官工部草圣如张伯英行书如王右军蚤嵗释褐宧情泊如朱轮停时即携一编髙坐匡牀命侍姬焚龙涎吸清茗半盏临兰亭一过【小草斋集小传】
　　朱音
　　朱音金陵人官太守行书师铁门限圆媚流丽翩翩动人【客座赘语】
　　顾履中
　　顾履中字云楼工署书篆隶诸体以事抵法万厯初营建皇极殿成题棹楔者辄议辟大学士张居正荐之笔法应对称防擢内阁中书赐名履中【黄承琏海宁县志】
　　范文明
　　范文明字晦叔万厯时人娴诗赋攻六书着草诀辨疑【草诀辨疑序】
　　袁表
　　袁表字景从闽县人万厯初授中书舍人迁户部郎终黎平知府【闽书】　袁表善书【詹氏小辨】
　　黄道充
　　黄道充字于泰号楚源歙人官中书舍人工诗文好竒字及异书僻事书宗钟王以染翰拜神庙赐者再又好古书画器物品题鉴别能一一指所从来可谓淹博矣【朱大启曼寄轩集】
　　林鳯华
　　林鳯华字子夏号丹壶平湖人精楷法在右军大令间【潄石居集】
　　张仁
　　张仁字守性沙县人居贫力学善诗精楷书万厯中为南雄训导【闽书】
　　衞可徴
　　衞可徴山阳人万厯十五年为高淳训导喜古文词工大小书法【项维聪髙淳县志】
　　胡宗仁
　　胡宗仁字彭举上元人隐于冶城山下生而伟壮美髯晩年衲衣拄杖反手徐步须髯从风飘飏市人皆目为神仙【上元志】
　　宗仁善汉隶得中郎遗法【书画舫】
　　彭举师魏受禅碑简劲方正中雅气逼人【江宁府志】
　　郭天中
　　郭天中字圣仆先世莆田人其祖以避冦徙秣陵不事生业专精篆隶之学穷厓断碑搜访模搨寝食都废晩年隶书益进师法秦汉最为逼古【闽书】
　　王逢年
　　王逢年字舜华初名治字明佐昆山人少为诸生试经义入古文竒字为有司所黜作五敌诗谓慢世敌嵇康缀文敌马迁赋诗敌阮籍述骚敌屈宋书法敌二王【静志居诗话】
　　逢年书学十九体必归晋法尝自号小王右军【昆山人物传】
　　邬佐卿
　　邬佐卿字汝翼丹徒人楷书临黄庭经诗工唐律不与人争长用自娱悦而已【镇江府志】
　　沈春泽
　　沈春泽字雨若常熟人才情焕发能诗善草书移居白门【常熟志】
　　曹大同
　　曹大同字子贞贡入太学授光禄寺丞书法遒婉可爱【弇州续槀】
　　周之冕　华之方
　　王世贞云古隶自文待诏父子殁几遂絶而二君子颇抉许昌孔庙之秘【弇州续槀】　画史防要云周之冕字服卿号少谷长洲人
　　周芝山
　　周芝山年八十时两目俱枯令人以手拟笔即纵意为之出入双井襄阳风骨伟然【弇州续槀】
　　罗文瑞
　　罗文瑞歙人王世贞题其所书医无闾碑后云万厯甲戌少司马梁公梦龙奉命犒师勒绩于医无闾山而歙士罗文瑞书之结法自清臣诚悬是以遒庄而不骩骳【弇州续槀】
　　周炳文
　　周炳文字伯从别号明宇仕为都察院都事好吟咏雅意临池摹欧虞真迹一时海内名公如王元美吴明卿辈称善相属【唐文献占星堂集】
　　沈熙
　　沈熙号晋斋华亭人善书学钟学王又学为欧种种成家蓄古书画搜剔水石莳花种竹不问门外事【沈恺环溪集】
　　程福生
　　程福生字孟孺江西玉山人篆法寿承法徴仲小楷法麻姑仙坛又法黄庭草法章草【詹氏小辨】
　　赵仕祯
　　赵仕祯字彦卿乐清人官中书舍人楷法欧率更行法圣教序分法文太史皆成章而致亦清【詹氏小辨】
　　李宁俭
　　李宁俭金陵人少保惟寅弟径寸草法孙过庭大草法文寿承并有佳致【詹氏小辨】
　　吴元满
　　吴元满字敬甫歙人好六书自三代及秦汉鼎彞碑铭皆淹贯于中所着有六书正义等书【书史防要】
　　文元善
　　文元善字子长号虎邱和州公嘉子书画逼真和州公【文氏族谱】
　　葛云蒸
　　葛云蒸字如龙为郡诸生屡试不利乃谢去隐于鳯凰台畔【江宁府志】　云蒸楷书学欧阳率更【续说郛】
　　孙谋
　　孙谋字燕贻一字五城隐居金陵十庙山下善书能诗文与王百谷陈古白友善谢去诸生着髙冠重履短袖市人笑之不顾也每卖字得钱即付酒家【江宁府志】
　　欧阳序　欧阳廪
　　欧阳序字惟礼江宁人能诗词工篆籀仕福州府幕官罢归结茅于姑塘之麓终老焉【江宁府志】
　　维礼真师率更篆八分师二李与梁鹄结搆不踈古雅有意【金陵事】　序弟廪亦能大小篆官松潘通判【江宁府志】
</div>
    <div class="pagination">
<a href="六艺之一录_page583.html">上一页</a><span>...</span><a href="六艺之一录_page579.html">579</a><a href="六艺之一录_page580.html">580</a><a href="六艺之一录_page581.html">581</a><a href="六艺之一录_page582.html">582</a><a href="六艺之一录_page583.html">583</a><span class="current-page">584</span><a href="六艺之一录_page585.html">585</a><a href="六艺之一录_page586.html">586</a><a href="六艺之一录_page587.html">587</a><a href="六艺之一录_page588.html">588</a><a href="六艺之一录_page589.html">589</a><span>...</span><a href="六艺之一录_page585.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
