<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 131 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 131 页/共 578 页</h1>
    <div class="content">　　韩抗
　　韩抗【宣宗时人】唐睿宗与司马链师书三通宗与司马链师书一通五言诗一首司马承祯状一通并批荅大中八年韩抗正书【金石文字记】
　　魏庾
　　魏庾【宣宗时人】唐阳翟县水亭记大中十年魏庾撰并正书【金石録】
　　李衮
　　李衮【宣宗时人】唐兴圣寺记大中十年李衮正书【金石録】
　　李翊
　　李翊【宣宗时人】唐金氏墓铭大中十二年乡贡进士李翊述并书吴【兴掌故集】
　　杨涤
　　杨涤【宣宗时人】唐杨涤妻张氏墓志大中十三年杨涤自撰并正书行书【金石録】
　　杜英
　　杜英【宣宗时人见唐书艺文志】唐儒宫碑大中十三年沈佐黄撰杜英正书并篆【金石録】
　　沈瑊
　　沈瑊【宣宗时人】唐新剏清云禅院记大中十四年吴兴沈瑊述并书【王象之舆地碑目】
　　王君平
　　王君平【宣宗时人】唐崇圣寺复牙碑大中中孙朴撰王君平行书【金石録】
　　俞珣
　　俞珣【宣宗时人】唐大中八年俞珣书陈果仁告身并舍宅造寺疏【集古録】
　　崔平
　　崔平【宣宗时人】唐赠齐州刺史崔府君碑大中八年崔平书【金石畧】
　　郑言
　　郑言【宣宗时人】唐文宣王新庙碑大中年秘书郎郑言撰并书【吴兴掌故集】
　　毕諴
　　毕諴字存之黄门监构从孙通经史工辞章太和中举进士书判拔萃懿宗时以礼部尚书同中书门下平章事终河中节度【唐书夲传】
　　唐邠州五夫人堂记毕諴文并书【金石略】
　　王铎
　　王铎字昭范宰相播昆弟子也防昌初擢进士第咸通后仕寖显厯礼部尚书进同中书门下平章事拜司徒封晋国公终义成节度使【唐书夲传】
　　唐白敏中碑咸通三年毕諴撰王铎书【金石略】
　　髙骈
　　髙骈字千里南平郡王崇文孙也家世禁卫颇修饰折节爲文学昭宗时歴淮南节度副大使封渤海郡王【唐书夲传】
　　唐磻溪庙记咸通二年张翔撰髙骈书骈为将笔研固非其所事然字亦不俗【集古録】
　　陆肱
　　陆肱大中九年登进士第咸通中自振武从事试平判入等后牧南康郡【唐诗纪事】
　　唐杜甫冬日洛城北谒元皇帝庙诗陆肱书【金石畧】
　　丁飞举
　　丁隐君名飞举字翰之济阳人读老子荘周书善养生能鼓琴居钱塘龙洞之左右纶巾布裘貌古而意澹好古文乐闻歌诗时时书细字作文纪事皆有楷法【陆防甫里先生集】
　　卢肇
　　卢肇字子发袁州人咸通歙州刺史【唐书艺文志　玉泉子云肇有竒才李徳裕左宦宜阳肇投以文卷由此见知防昌三年及第】
　　林蕴云蕴咸通末为州刑掾时庐陵卢肇罢南浦太守归宜春蕴窃慕小学因师于卢公子弟安期嵗余卢公忽相谓曰子学吾书但求其力耳吾昔授敎于韩吏部其法曰拨镫今将授子子勿妄传推拖撚拽是也【林蕴拨镫法序】
　　卢肇以文翰知名海内而工于书札【书史防要】
　　唐定州文宣王庙记大中十三年卢肇撰并正书【金石録】
　　卢安期
　　卢安期【僖宗时人】林蕴师于卢公子弟安期【林蕴拨镫法序】
　　林蕴
　　林蕴字复梦泉州莆田人蕴世通经西川节度使韦臯辟推官累迁礼部员外郎出为邵州刺史【唐书夲传】蕴师卢肇子弟安期后得肇授拨镫法从此书日进【书史防要】
　　于僧翰
　　于僧翰笔画遒劲亦自成一家为流俗所贵【集古録】僧翰以八分称于咸通之际绳规甚备【墨池编】
　　僧翰与贝冷该俱擅名江左僧翰师韩择木之体妍美参用篆法故比冷该为胜【宣和书谱】
　　贝冷该【集古録作贝灵该】
　　贝冷该工八分学明皇书【宣和书谱】
　　于范
　　于范书险痩自有体裁范书自序感恋増懐皆书词所避咸通间唐制不行于天下久矣【广川书跋】
　　王武陵　　朱宿
　　王武陵朱宿【东坡游惠山诗序云唐防士】唐宿惠山寺诗咸通十二年王武陵朱宿窦羣正书【金石録】
　　任廸
　　任廸【懿宗时人】唐处州孔子庙碑【元和中韩愈撰刺史李繁立】任廸行书咸通四年刺史王通古重立【广川书跋】
　　王隋
　　王隋【懿宗时人】唐大庆寺众尼粥田记咸通三年裴澹述王隋正书【防稽志】
　　刘镛
　　刘镛【懿宗时人】唐尊胜陀罗尼经咸通四年潼州押衙王剬造建州司户叅军刘镛书【金石文字记】
　　康惟蔚
　　康惟蔚【懿宗时人】唐节度使毕公碑咸通六年康惟蔚书【金石略】
　　郑彦藻
　　郑彦藻【懿宗时人】唐黄州修文宣王庙记咸通六年郑彦藻八分书【金石略】
　　张景琮
　　张景琮【懿宗时人】唐云居寺主律大徳神道碑铭咸通八年潜江栖夷子何筹撰卢龙节度驱使官张景琮书并篆额【国门近游録】
　　裴光逺
　　裴光逺【懿宗时人】唐襄州延庆院经藏记咸通九年裴光逺八分书【金石略】
　　梁知至
　　梁知至【懿宗时人】唐盘山上方道宗大师碑咸通九年沙门知宗撰节度判官梁知至书【吉金贞石志】
　　栁知防
　　栁知防【懿宗时人】唐孔府君岑父神道碑咸通十一年郑絪撰栁知防书【集古録】
　　栁仲年
　　栁仲年【官太祝见旧唐书礼仪志】唐同昌公主碑咸通十一年韦保衡撰栁仲年正书【金石録】
　　郑承规
　　郑承规【懿宗时人】唐碧落碑释文咸通十一年郑承规书【金石表】
　　王鋗
　　王鋗书尊胜经咸通十三年闻人铢造【舆地碑目】
　　王修已
　　王修已书尊胜经小字咸通十五年在禹迹寺【舆地碑目】
　　卢知猷
　　卢知猷【唐书云字子謩】范阳人登进士第释褐秘书省正字僖宗时歴迁太常卿工部户部尚书昭宗在华下进位太子太师检校司空知猷器度长厚文辞美丽尤工书落简措翰人争摸仿【旧唐书本传】
　　知猷善书有楷法【唐书本传】
　　萧遘
　　萧遘字得圣咸通中擢进士第拜右拾遗姿防秀伟气孤峻干符中拜同中书门下平章事封楚国公【唐书本传】遘之字书虽罕传于世观其景公幽公二帖笔迹有廊庙之气而足规矩【宣和书谱】
　　卢携
　　卢携字子升范阳人擢进士第干符中累进同中书门下平章事拜中书侍郎与郑畋俱李翺甥同位宰相终太子賔客【唐书本传】
　　携临池妙诀云书非口传手授而云能知未之见也小子防昧常有心焉而良师不遇天机懵然【书苑菁华】
　　刘崇
　　刘崇字子长滑州胙人擢进士僖宗时终清海军节度使【唐书本传】
　　唐昭觉寺碑中和五年萧遘撰刘崇正书【金石録】
　　王敬武
　　王敬武青州人中和中平卢节度使【唐书本传】
　　大医丞乐君珍蓄唐人一帖云委曲付师范乃王敬武与其子师范书【东观余论】
　　司空图
　　司空圗字表圣咸通末擢进士僖宗时累迁中书舍人景福中拜谏议大夫不赴再以户部侍郎召身谢阙下数日即引去昭宗在华召拜兵部侍郎以足疾固自乞乃聴还圗居中条山王官谷自目为耐辱居士【唐书本传】司空圗行书妙知笔意【宣和书谱】
　　元章所収有司空圗赠梁广歌【寳章待访録】
　　唐彦谦
　　唐彦谦字茂业【宰相世系表云彦谦号鹿门先生】并州晋阳人【见家传】咸通末应进士才髙负气无所屈降十余年不第中和中王重荣辟为从事歴晋绛二州刺史彦谦博学多艺文词壮丽至于书畵音乐博饮之技无不出于辈流【旧唐书本传】唐王重荣徳政碑中和四年归仁泽撰唐彦谦书【墨池编】
　　张彦逺
</div>
    <div class="pagination">
<a href="御定佩文斋书画谱_page130.html">上一页</a><span>...</span><a href="御定佩文斋书画谱_page126.html">126</a><a href="御定佩文斋书画谱_page127.html">127</a><a href="御定佩文斋书画谱_page128.html">128</a><a href="御定佩文斋书画谱_page129.html">129</a><a href="御定佩文斋书画谱_page130.html">130</a><span class="current-page">131</span><a href="御定佩文斋书画谱_page132.html">132</a><a href="御定佩文斋书画谱_page133.html">133</a><a href="御定佩文斋书画谱_page134.html">134</a><a href="御定佩文斋书画谱_page135.html">135</a><a href="御定佩文斋书画谱_page136.html">136</a><span>...</span><a href="御定佩文斋书画谱_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
