<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 296 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 296 页/共 578 页</h1>
    <div class="content">　　子成【金陵琐事作子诚】
　　子成宜兴人【图绘寳鉴云江东人】善画山水人物傅彩精致尤长于水墨大士像永乐间征入京师时以赵廉虎边景昭翎毛并子成人物为禁中三絶【常州志】
　　子成防工山水中年悔其习遂画佛像为有明第一手【金陵琐事】
　　子成善画道释人物尝命画真相赐番国名重当时【画史会要】
　　有潘烂头者浼子成作瘟元帅像乆之弗与一夕召瘟帅至子成家子成恐旋画与之烂头讶之曰神像旧所悬金字碑书出入天门四字君何易曰无拘霄汉子成曰旬日每夕吾见神所悬者如此【江寜县志】
　　赵廉
　　赵廉湖州人善画虎人称赵虎【画史会要】
　　边文进
　　边文进字景昭沙县人为人夷旷洒落善绘事尤精于花鸟永乐间召至京师授武英殿待诏【延平志】
　　边景昭善翎毛花果花之娇笑鸟之飞鸣叶之正反色之蕴借不但钩勒有笔其用墨无不合宜宋元之后殆其人矣【图绘寳鉴续纂】
　　诸画谱皆谓景昭为陇西人盖边姓旧出陇西题款或署其故郡遂至讹【闽画记】
　　边楚芳【图绘寳鉴作楚祥】
　　边楚芳景昭长子善花果翎毛后占籍锦衣【闽画记】
　　边楚善
　　边楚善景昭次子亦善花果翎毛工致可爱【闽画记】
　　俞存胜
　　俞存胜景昭之甥画师舅氏【闽画记】
　　张克信
　　张克信景昭之壻得边氏粉墨门法遂为沙县翎毛之祖【闽画记】
　　钱永善
　　钱永善花鸟宗边景昭【画史会要】
　　阮福
　　阮福北海人道释物像亚于子诚【画史会要】
　　胡隆
　　胡隆字必兴子诚门人工于神【金陵琐事】
　　巩庸
　　巩庸字友常早从张世禄学丹青写人物山水防鸾随笔有意永乐问应诏至京名动公卿【冯相陈州志】
　　周庸
　　周庸字叔常常熟人徙家昆山精于丹青而好吟咏【皇明书画史】
　　沈遇
　　沈遇字公济号臞樵吴县人善山水浅绛丹青种种能之晩工雪景永乐末尝召见归以髙年终吴原博曰余数过雅趣堂臞樵翁出见客衣冠雅而言貌古宛有前辈风雅非今世所谓画史也【画史会要】
　　沈遇水墨山水师马夏浅绛法李唐深色摹赵伯驹皆逼真常好画古忠节孝义之迹置坐间使人观感有求者輙与之【吴县志】
　　张子弦
　　张子弦闽人工画梅林膳部鸿有题子弦画梅歌【闽画】
　　袁廷玉
　　袁廷玉名珙以字行鄞县人得相法于别古崖洪武间识长陵于潜邸登极后召拜太常寺丞于九流百氏靡不渉究好为歌诗人称为栁荘先生【鐡网瑚】
　　严氏画品有袁栁荘画竹【瑚网】
　　邹明
　　邹明字啓东善神得意时丝发无不肖者【吴县志】
　　边孟屯
　　边孟屯沙县人善山水人物【延平志】
　　陈防
　　陈防字仲谦武昌人永乐中写太宗御容称防【画史会要】
　　陈以诚
　　陈以诚秀水人善诗画尤精于医永乐间为太医院判【画史会要】
　　萧以徳
　　萧以徳道士萧自愚侄善画天神古佛菩萨【东里集】
　　萧士信
　　萧士信以徳之子以写真游两京【东里集】
　　萧于乔　萧于京
　　萧于乔士信子益精其父之艺尝至南京大夫士求之者众弟于京来北京其艺加精于写貌酷似一时京师之写真者皆称其难临摹唐李杜宋欧阳司马周程邵张及胡澹庵诸君子皆精妙【东里集】
　　朱孟渊
　　朱孟渊闽县人善画人物番马效李伯时独得其奥【闽画记】
　　朱孟渊作西园雅集图用水墨清韵洒洒可爱【东里集】
　　马景约
　　马景约字自牧闽县人善山水逼真髙彦敬出入董米间峦结构烟云变幻水木去就错综万态谈笑挥洒曲臻其妙与髙廷礼王偁辈友善私諡曰安素先生【闽画记】
　　林景时
　　林景时长乐人自号虚白子工山水専学二米间效商髙竹木林泉有意外趣【闽画记】
　　胡旻　胡昱　胡昂　胡昊
　　胡旻嘉兴人父奫永乐中以善卜为刻漏博士旻及弟昱昂昊皆弃占筮而学画遂以善画名山水人物尤精【画史会要】
　　王毓
　　王毓字用贤鄞人尝慕宋广平林和靖之为人植梅庭下因寄之模写标格劲瘦诗工于长歌隶书亦有新意时称三絶自号香雪坡老人【张时彻寜波志】
　　解琇
　　解琇兴化人能旋佛光不以规矩成祖选绘报恩寺廊壁【兴化志】
　　解珙
　　解珙善山水人物杂科极其精妙号一壑【兴化志】
　　盛虞
　　盛虞字舜臣号秋亭无锡人慕其乡倪征君云林之画尤喜其秋亭野兴一幅毕力摹之又取以为号其所作大都与王舎人孟端相上下因倨傲不轻与人作其迹者遂少【六研斋二笔】
　　王肇
　　王肇字开若侯官人修撰王襃子也永乐宣徳间以文学屡征不起少学诗于林鸿膳部学书于王偁检讨学画于髙棅待诏棅送肇诗有云玉堂笑我金壶墨北苑真源竟谁得好凭南雁寄相思为写吴航故山色今画在人间百无一二【闽画记】
　　罗理
　　罗理真寜人工于画每作动物俨有生气魏国公尝见所画真武像愿以百金购之【庆阳府志】
　　张僊童
　　张僊童安化人少从罗理凡寺庙墙壁经其画者咸称神妙兴教寺有罗汉十八幅并寒山拾得像俨然如生【庆阳府志】
　　李时
　　李时字居中北京人善画姚少师赠以诗云北苑当年下笔竒浪千载亦堪悲天机烂漫无人悟谁道燕山有李时【画史会要】
　　刘祥
　　刘祥字瑞初号雪溪长乐人精医善画龙虎【闽书】
　　林真士
　　林真士长乐人工山水与髙棅友善棅题真士画云楚云天外数青春水桃花满洞庭落日楼台明镜里欲停瑶瑟湘灵【闽书】
　　顾寅
　　顾寅字叔明号友云【书画史云又号无心】苏州人善画山水竹石松树【画史会要】
　　孙寜题半塘寺润公房顾叔明所画松壁云顾君叔明善写松妙处直与韦偃同片缣幅纸不易得人争一覩清双瞳【画史会要】
　　郑彦初
　　郑彦初闽县人永乐初工墨梅【闽画记】
　　陆复
　　陆复字明本吴江人善画梅自号梅花主人【苏州志】
　　柴昆陵
　　柴昆陵【成祖时人】李孝谦题柴昆陵越山春晓图云柴侯晚年天机精酒酣泼墨为予写【中林集】
　　赵廸
　　赵廸字景哲闽县人工水墨山水师法二米王恭题其画云濡豪不见米南宫墨客犹寳晋风应有离情何处着尽随残雨上清枫可以知其风防矣【闽画记】
　　林宏显
　　林宏显号洞阳山人长乐人工画梅石笔力苍古效杨补之王元章世称洞阳梅【闽画记】
　　李焲
　　李焲字纯正号十洋长乐人善画龙虎以能诗重【闽画记】
　　林质斋
　　林质斋闽县人进士林玭之父善山水人物清幽潇洒王恭赋无声诗趣以赠【闽画记】
　　金文璡
　　金文璡字彦辉号筠石苏州人有行义写墨竹多喜作丛篠之类【皇明书画史】
　　沈士廉
</div>
    <div class="pagination">
<a href="御定佩文斋书画谱_page295.html">上一页</a><span>...</span><a href="御定佩文斋书画谱_page291.html">291</a><a href="御定佩文斋书画谱_page292.html">292</a><a href="御定佩文斋书画谱_page293.html">293</a><a href="御定佩文斋书画谱_page294.html">294</a><a href="御定佩文斋书画谱_page295.html">295</a><span class="current-page">296</span><a href="御定佩文斋书画谱_page297.html">297</a><a href="御定佩文斋书画谱_page298.html">298</a><a href="御定佩文斋书画谱_page299.html">299</a><a href="御定佩文斋书画谱_page300.html">300</a><a href="御定佩文斋书画谱_page301.html">301</a><span>...</span><a href="御定佩文斋书画谱_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
