<!DOCTYPE html>
<html>
<head>
    <meta charset="UTF-8">
    <title>六艺之一录 - 第 33 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 33 页/共 664 页</h1>
    <div class="content">　　第二器髙一尺二寸八分钮髙三寸九分阔九寸三分两舞相距九寸五分横七寸五分两铣相距一尺一寸三分横九寸三分枚三十六各长五分重三十二斤铭六字



　　第三器髙一尺二寸钮髙三寸八分濶八寸四分两舞相距八寸横六寸五分两铣相距一尺横七寸二分枚三十六各长三分重二十六斤有半铭六字



　　第四器髙一尺二寸二分钮髙三寸七分阔八寸八分两舞相距九寸一分横七寸一分两铣相距一尺五分横八寸二分枚三十六各长五分重二十八斤八两铭六字



　　第五器髙一尺一寸钮髙三寸七分阔八寸七分两舞相距七寸五分横五寸五分两铣相距九寸一分横六寸七分枚二十六各长四分重十有八斤一十两铭六字



　　第六器髙一尺三分钮髙三寸九分阔八寸六分两舞相距七寸一分横五寸一分两铣相距八寸六分横六寸三分枚三十六各长三分重十有六斤有半铭六字
　　右六器铭略无小异皆曰宋公成之防钟夫歴代之乐颛帝曰六茎帝喾曰五英黄帝曰云门尧曰大章舜曰大韶禹曰大夏商曰大濩周曰大武夫防字与茎通用则防钟者是为颛帝之乐宋者商之系二王之后得用天子礼乐则歴代之乐章故当有之盖此钟者特其一代之名耳宋自防子有国二十世而有共公固成又一世而有平公成又七世而有剔公成则所谓宋公成者不知其为谁也惟太祖有天下实起睢阳故号大宋是六钟既出于宋地而铭文又有曰宋公成则其于受命之邦出为太平之符者正其时欤由是作乐之初特诏大晟府取是为式遂成有宋一代之乐焉当知古今符命莫不各有所感召云【博古图】
　　铭曰宋公成之防钟按史记平公名成当周简王时共公卒华元鱼石立少子成是为平公立四十四年当鲁昭公时见书春秋宋本商后而商出自帝颛顼当髙阳氏之世乐号六茎今考于书曰防乐名其字与茎同列子以为莹其实一也宋均曰能为五行之道立根茎此説恐不然古人以英为华以茎为实髙辛氏既发其英则髙阳氏实之于茎所以反本流根以宣畅其和气使天下咸得而遂焉夫是故以名云当周之世乐用六代独不见英茎之作于时疑宋为商后于其国而用之以存其礼乐兹故得而作也尝考之襄公世作商颂以祀成汤故闵马父曰正考父校商之名颂十二篇于周之太师其辑之辞曰自古在昔先民有作夫以校而辑之则考父所作也太史迁曰襄公之时修仁行义欲为盟主其大夫正考父美之追道契汤髙宗商所以兴作商颂韩诗章句曰商颂美襄公作也马昭曰宋为殷后郊祭天以契配于郊防者异于先王故诗咏契之德宋无圜丘之礼惟以郊为大祭且欲别之于夏禘故曰大禘夫能祀契汤商宗有道则其臣宜作歌颂以荐之庙是宋用商之礼乐其作颂者无可怪也考其诗大禘春初则祭用殷也食尝有乐则礼用殷也错衡三等同之非周制也鞉鼓楹贯于宣王时考父效之如考父不作颂且谓晞尹吉甫者何哉余故谓颂成汤作茎乐则宋之制得以考矣天子方作大成乐以绍百王絶业故尝求钟之制不得周之旧钟存者众矣侧则隓而不应横贯则扶摇而不得定考击备设则震掉而或不得尽其音声有司患之翌日制诏丞相御史以防钟为正故今钟得调焉乃下诏曰得英茎之器于受命之邦非天相之其能尽感徳之事哉【广川书跋】右宋防钟六其铭欵曰宋公成之防钟崇宁三年甲申嵗得于南都之崇福院寻贡之内府考其文则宋钟原其出则宋地也圣诏有曰得英防之器于受命之邦即此钟也是时帝作大晟即取以为钟法谨按乐纬叶图证曰帝颛乐曰六茎宋均注曰能为五行之道立根茎也防即古文茎繇帝颛而后歴帝喾唐虞夏商以及于周六茎之制其传可谓逺矣然周备六代之乐云门咸池韶夏濩武皆存特五英六防无之惟宋商之后故宋公犹得其传成者平公名也宋自防子二十六世而至平公其名始见于鲁昭公之十年春秋书曰宋公成与此钟铭合而其立也以周简王之十年乙酉嵗距皇朝崇宁甲申凡一千六百八十年而是防钟之器出于受命之邦适丁圣上骏惠先烈登崇耆英制作之盛际也大晟既成神人以和治音洋洋际天蟠地岂特为五行之道立根茎哉且茎钟虽铸自宋公而实帝颛之乐今也地不爱其寳为时而出盖以昭圣上盛徳茂功比隆五帝夏商以还弗足俪也又古钟之得于今者惟周为众其制类多上设衡甬旁傅旋虫或内实而侧垂之或仰通而中贯之率皆振掉弗安惟防钟也双螭蹲踞以为平纽大晟之钟实取则焉故其垂之也正其鼔之也和而无振掉弗安之患此其制作所以过于三代也非五帝之乐何以及此【东观余论】
























　　攷古録云按史记郑悼公元年鄦公　郑于楚徐广曰音许公即许灵也【钟鼎欵识】
　　铭六十有五字鄦音许文异而音义同【考古图】






　　铭二十有九字按类篇云賸送女也嬭娣也盖楚之送女之器谓之南和钟者乐县在南也【考古图】









　　右楚钟铭政和三年获于鄂州嘉鱼县以献字画竒怪友人王夀卿鲁翁得其墨本见遗按铭文云楚公【下一字不可识必其名也】自作按楚自周成王时封熊绎以子男田居楚至熊渠乃立其三子为王后复去其王号至熊通始自立为楚武王则是楚未尝称公不知此钟为何人作也【金石録】


























　　右二铭前一器藏方城范氏皆得于安陆前钟铭后有一穆字两商字后钟铭后亦有卜反宫反五字其义未晓然恐宫商乃二钟之声律耳【钟鼎欵识】
　　右楚钟铭藏方城范氏云惟王五十六祀楚王【下一字不可识】章按楚惟惠王在位五十七年又其名为章然则此钟为惠王作无疑也方是时王室衰弱六国争雄楚尤强大遂不用周之正朔呜呼可谓僣矣钟后有两商字一穆字其义未晓【金石録】
　　周钟
　　铭二十字颇类博古图所载周蛟篆钟而此又竒怪不可识然考其制作当是周物无疑【绍兴古器评】
　　周乌钟
　　秘阁乌钟自上降出其髙八寸二分口径六寸三分其重若干钟之制甚质鼓闲容六舞闲容四于闲不及鼔二无旋虫绕兽疑周初之器文未缛也其铭作乌形秘阁谓画乌为象以自别鼎余考古文大抵皆画也画以象形则古之所谓书如此昔籀文乌象乌形而防目以鸟目可见乌目不可辨篆文曰从乌而鸣亦鸟之声也古人制字可以类得之矣或曰流火伏屋为乌此周受命之符也鼎着以乌或宜本于此余考虿鼎鳯鼎皆以铭器安知乌非以其名著耶【广川书跋】
　　景钟
　　御府藏大钟不知其出何时铭曰景钟景祐中诸儒议乐出自上方参考度量初得其器图之其髙三尺二寸径一尺二寸其下刻识皆灭没不可辨或曰此古景钟也有功则铭其上古人贵于书名金石谓此也后世镌金之功既废世或不能知其制矣管子曰黄帝作五钟以正五声所以分五行也而有景钟则景钟自是寳器若夫晋人之铭魏颗自为晋景公钟不知其制与古同异许慎辨钟为酒器而钟为乐器今考景钟和钟其铭皆作钟不从童也惟寳和钟作钟是知古人于此不一其书矣当汉世书文已譌而钟鼎或藏厚地堌间未出慎不得见之故论书如此【广川书跋】
　　古钟
　　右古钟铭五十二字藏宗室仲爰家象形书不可尽识以其书竒古故列于诸器铭之首后又得一钟铭文正同一铎铭字画亦相类皆録于后【金石録】
　　虢州古钟
　　虢州所上古钟其髙三尺二寸有竒口径八寸三厘其顶径一尺六寸铭曰王叔伯髙作其字磨灭不可复识皇祐三年改造乐律内出古钟命有司考详声韵安定胡瑗得古钟四参定尺度明年乐成还之御府廼俾工图之因得其名以传广川董某书其后曰考钟之制于古有稽其度量或不能合者又往往其器皆出三代有识可证盖书之亡失不能备尽则器之幸存犹有明训是不可按图而尽也今考其制在上无枚其击无隧铣甬虽备而祛鼓不辨有舞外承有衡上列无旋虫绕兽以饰其外此其异于经也夫金尚羽其器有六以乐论者皆钟也故曰中者为宫其大为鑮圜如碓头大上小下曰錞如钟为铙如铃为铎此古人所用以和乐者也今其制则然矣此殆周人所谓錞于者耶故曰以金錞咊鼓干寳谓去地一尺灌之以水又以其器盛水于下以芒当心跪注以手震芒其声如雷当寳之世其器与法犹世习之不废故得备列于此宜其考击不受而无攠隧也汉什邡县段祖得钟髙三尺二寸六分围三尺四寸圜如甬史臣不能尽攷故书如此不知其器可考亦异此説矣方后周时本玉斗以宷度则蔡邕古合挍晋前尺大一寸八厘其法与今黍尺适等则径至八寸有竒者以径一围三校之当三尺四寸矣此或周节乐之器也【广川书跋】
</div>
    <div class="pagination">
<a href="六艺之一录_page32.html">上一页</a><span>...</span><a href="六艺之一录_page28.html">28</a><a href="六艺之一录_page29.html">29</a><a href="六艺之一录_page30.html">30</a><a href="六艺之一录_page31.html">31</a><a href="六艺之一录_page32.html">32</a><span class="current-page">33</span><a href="六艺之一录_page34.html">34</a><a href="六艺之一录_page35.html">35</a><a href="六艺之一录_page36.html">36</a><a href="六艺之一录_page37.html">37</a><a href="六艺之一录_page38.html">38</a><span>...</span><a href="六艺之一录_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
