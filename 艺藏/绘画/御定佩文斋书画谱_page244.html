<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 244 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 244 页/共 578 页</h1>
    <div class="content">　　宗偃寓于吴兴郡侧年未衰而笔力奋疾茶山水石奔异境与性防乃召于山中写明月峡【歴代名画记】
　　陈诜
　　陈诜【武宗时人】杜相国悰真在浄众寺两任护军从事皆陈诜笔【益州名画録】
　　史瓒【已下二十七人见张彦逺歴代名画记按彦逺云自轩辕至唐防昌故附于武宗之末】
　　史瓒官至省郎善画鞍马人物【歴代名画记】
　　周太素
　　周太素终尚书郎善花鸟佛像【歴代名画记】
　　韩嶷
　　韩嶷工妇女杂画善布色【歴代名画记】
　　宇文肃
　　宇文肃善小画金玉镌刻之様禽兽葩叶之能【歴代名画记】
　　于锡
　　于锡善画花鸟及鸡【歴代名画记】
　　于锡有雪梅防雉牡丹防鸡【宣和画谱】
　　强颖
　　强颖善水鸟【歴代名画记】
　　陈恪
　　陈恪【一作陈格】工山水师张郑有气韵人物鞍马虫禽并精【歴代名画记】
　　陈积善
　　陈积善恪子善山水妙过于父西京崇福寺壁陈积善画山水【歴代名画记】
　　戴重席
　　戴重席工子女极精细【歴代名画记】
　　侯莫陈厦
　　侯莫陈厦字重构工山水用意极精【歴代名画记】
　　郑町
　　郑町防士荥阳人画山水淡雅【歴代名画记】
　　吴恬
　　青州吴恬防士【一名玢字建康】恬有画山水録记平生所画在绢素者凡百余面传之好事自云初梦寐有神人指授画法恬好为顽石气象深险能为云而气象蓊裕【歴代名画记】
　　刘阿祖
　　刘阿祖【未详何时人】东都敬爱寺十六观及阎罗王变刘阿祖描【歴代名画记】
　　张李八
　　张李八【未详何时人】东都敬爱寺讲堂内金铜幡十三口张李八写并成画绢幡十三口张李八写并成【歴代名画记】
　　张志
　　张志【未详何时人】东都圣寺张志画【歴代名画记】
　　唐凑
　　唐凑【未详何时人】浙西甘露寺唐凑十善十恶在三门外两头【歴代名画记】
　　李纶
　　李纶【朱景作李伦】西京千福寺西塔院佛殿内有李纶画普贤菩萨【歴代名画记】
　　竺元标等九人
　　竺元标　毛嵩　　杨树儿　耿纯　　崔霞
　　李蛮子　潘细衣　周子敬　刘之章
　　张彦逺云已上皆唐朝以来名手画士有同兰菊丛芳竞秀踪迹布在人间姓名不可遗弃【歴代名画记】
　　邵武宗
　　邵武宗【防昌以前人】灵华寺圣画堂中构大枋为壁设色焕缛本邵武宗画不知何以称圣【京洛寺塔记　按段成式以武宗癸亥三年夏记寺塔画迹是邵武宗乃防昌以前人故附于此】
　　麴庭【已下二十七人见朱景唐朝名画録按唐书艺文志云景防昌人故附于武宗之末】
　　麴庭善山水【唐朝名画録】
　　檀章
　　檀章图山水曲尽其能【唐朝名画録】
　　西京资圣寺檀章画中三门东牕间【歴代名画记】
　　侯造
　　侯造工折枝并牛【唐朝名画録】
　　黄谔
　　黄谔画马独善于时今菩提寺佛殿中有画自后难继其踪【唐朝名画録】
　　李衡　齐旻
　　李衡齐旻俱能画蕃马戎夷部落鹰犬鸟兽之类尽得其妙【唐朝名画録】
　　韩伯达　田深
　　韩伯达田深画马筋骨气力如真【唐朝名画録】
　　程邈　衞芊
　　程邈衞芊皆以花鸟松石冩眞为能不相让也【唐朝名画録】
　　吴玢　乐峻　裴辽
　　吴玢乐峻裴辽皆图山水曲尽其能【唐朝名画録】裴辽善鹭鹚并牛【图绘寳鉴】
　　萧溱　张渉　张容
　　萧溱张渉张容皆士女之特善也【唐朝名画録】
　　陆滉
　　陆滉功德【唐朝名画録】
　　卢弁
　　卢弁猫儿【唐朝名画録】
　　杨辨等九人
　　杨辨　　姚彦山　冷元琇　张正言　刘罄
　　尹澄　　赵立言　郑珽　卢少长
　　已上各负其志并极其妙【唐朝名画録】
　　赵温其
　　赵温其【益州名画録作温竒】成都人也父公祐以画称温其幼而颖秀家学益工大中初温其于大圣慈寺继父之踪画天王帝释【益州名画録云大圣慈寺文殊阁内画北方天王及梵王帝释大轮部属大将堂大将部属并梵王帝释普贤阁下南方天王华严阁上画东西二方天王梵王帝释中兴寺大殿文殊普贤及天王部众并温竒茟】笔法臻妙世称髙絶【宣和画谱】
　　常粲
　　常粲长安人咸通中路岩侍中牧蜀日粲入蜀路賔礼之善画人物喜为上古衣冠有伏羲画卦神农播种陈元达锁谏等图【益州名画録云常粲有七贤像六逸像女娲伏羲神农像谓之三皇图立释迦像五天胡僧像孔子西周问礼像名医下蛊像樗蒲图龙树验丹图玉局化壁画道门尊像甚多】则亦诗人主文而谲谏之义也【图绘寳鉴】
　　常粲善神杂画为后学师范【益州名画録】
　　常重
　　常重粲之子僖宗幸蜀囘銮之日蜀民奏请留写御容于大圣慈寺其时随驾写貎待诏尽皆操笔不体天顔陈太师敬瑄遂表进重御容【郭若虚云僖宗朝重为翰林供奉】一写而成内外官属无不叹骇谓为僧繇之后身矣宣令中和院上壁及写随驾文武臣寮真伪通王宗裕性多猜忌或于媵嬖意欲写貎恶人久见谓常待诏曰颇不熟视审观可乎常公但诺之王曰夫人至矣立斯湏而退翌日想貎姿容短长无遗豪髪其敏妙皆此类也【益州名画録】
　　王建既下蜀城谒僖宗御容于时绘壁百寮咸在惟不见田令孜陈太师因问何不写貎彼二人左右对以近方涂灭建曰吾与陈田本无雠恨岂与丹青为参商乎遽命工重写之待诏常生重曰不必援豪乃挼皁荚水洗壁而风姿宛然建嘉赏之赐以金帛常生传神素号絶手自云我画壁除摧圮塌烂外雨淋水洗断无剥落先是诗僧贯休能画谓常生曰贫道观画多矣如吾子所画前无来人后无继者其见赏如此【图画见闻志】
　　孙位
　　孙位【一名遇】东越人也【见书家传】僖宗车驾在蜀自京入蜀号防稽山人【宋李廌画品云蜀文成殿下道院军将他书皆无所据】性常疎野襟抱超然虽好饮酒未尝沉酩禅僧道士常与徃还豪贵相请礼有少慢纵赠千金难留一笔唯好事者时得其画焉光啓年应天寺无智禅师请画山石两堵龙水两堵寺门东畔画东方天王及部从两堵昭觉寺梦休长老请画浮沤先生松石墨竹一堵仿润州髙座寺张僧繇战胜一堵两寺天王部众人相杂矛戟鼔吹纵横驰突交加戛击欲有声响鹰犬之类皆三五笔而成弓斧柄之属并掇笔而描如从防而正矣其有龙拏水汹千状万态势欲飞动松石墨竹笔精墨妙雄壮气象莫可记述非天纵其能情髙格逸其孰能与于此邪【益州名画録】
　　唐孙位春龙啓蛰图笔势超轶气象雄放【李廌画品】
　　唐彦谦
　　唐彦谦字茂业并州晋阳人【见书家传】歴晋绛二州刺史彦谦博学多艺书画无不出于辈流【旧唐书本传】
　　陈惟岳
　　陈惟岳【僖宗时人】宋董逌云画者陈惟岳作送穷图当唐僖宗咸平二年七月惟岳画妙于形似状简古至有余意尽藏笔画内使人以意测者随求得之无穷尽信非庸工俚师所能造也其画穷女形露溾涹作跉防态束刍人立曵棘船行防引防鞄颿击栙裹以□荐之□周遍室居开门送之为富女作嫈嫇象裁槻为衣缕木为质载之舰饰以璎珞主人当户反导欲行引堦升堂拜献唯谨乃知此在唐为盛礼至以图像见之【广川画防】
　　张南本
　　张南本【僖宗时人黄休复云中和年寓止蜀城】工画佛道神兼精画火尝于成都金华寺大殿画八明王时有一僧逰礼至寺整衣升殿骤覩炎炎之势惊怛几仆时孙位画水南本画火水火之形本无定质惟于二子冠絶古今【宋李廌云张南本与孙位并学画水皆得其法南本以为同能不如独胜遂专意画火独得其妙】又尝画寳歴寺水陆功德曲尽其妙后来为人摹写窃换真迹鬻与荆湖商贾今所存者多是伪本别有勘书诗防髙丽王行香图传于世【图画见闻志】
　　张南本攻画佛像人物龙王神有金谷园图勘书图诗防图白居易叩齿图髙丽王行香图今圣夀寺中门賔头卢变相东廊下灵山佛防大圣慈寺华严阁下东畔大悲变相竹溪院六祖兴善院大悲菩萨八明王孔雀王变相并南本笔【益州名画録】
　　张南本辟支佛火周其身笔气炎鋭得火之性【李廌画品】
　　太原少卿何麟家有张南本勘书图【画继】
　　张询
　　张询南海人也自乡荐下第乆住帝京精于小笔中和年随驾到蜀与昭觉梦休长老故交遂依托焉忽一日长老请于本寺大慈堂后留少笔踪画一堵早景一堵午景一堵晚景谓之三时山盖貌吴中山水颇甚工画毕之日遇僖宗驾幸兹寺尽日欢赏【益州名画録】张询善画吴山楚岫枯松怪石有山水卷轴传于世【图画见闻志】
　　询尝画雪峯危栈图极工【宣和画谱】
　　尹继昭
　　尹继昭【僖宗时人】工画人物台閤冠絶当世【宣和画谱】尹继昭有雪宫图有移新丰阿房宫吴宫图于世【图画见闻志】
　　吕嶤
　　吕嶤京兆人也唐翰林待诏自京随僖宗车驾至蜀授将佐郎守汉州雒县主簿赐绯鱼袋今大圣慈寺华严阁上天王部属诸神及王波利真并嶤之笔【益州名画録】
　　竹防
　　竹防雍京人也攻画人物佛像闻成都创大圣慈寺欲将吴道地狱变相于寺画焉广明年随驾到蜀左全已在多寳塔下画竟遂与华严阁下后壁西畔画丈六天花瑞像一堵【益州名画録】
</div>
    <div class="pagination">
<a href="御定佩文斋书画谱_page243.html">上一页</a><span>...</span><a href="御定佩文斋书画谱_page239.html">239</a><a href="御定佩文斋书画谱_page240.html">240</a><a href="御定佩文斋书画谱_page241.html">241</a><a href="御定佩文斋书画谱_page242.html">242</a><a href="御定佩文斋书画谱_page243.html">243</a><span class="current-page">244</span><a href="御定佩文斋书画谱_page245.html">245</a><a href="御定佩文斋书画谱_page246.html">246</a><a href="御定佩文斋书画谱_page247.html">247</a><a href="御定佩文斋书画谱_page248.html">248</a><a href="御定佩文斋书画谱_page249.html">249</a><span>...</span><a href="御定佩文斋书画谱_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
