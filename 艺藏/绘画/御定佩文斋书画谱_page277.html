<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 277 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 277 页/共 578 页</h1>
    <div class="content">　　写竹妓【佚其名】陈造有陈緫管席上赠写竹妓诗【江湖长翁集】
　　辽
　　耶律托色
　　耶律托色字胜隐北府宰相乌里之孙善射工画统和间败贺令图于定安授西南面招讨都监尝从北院枢密使击宋宋将有因伤而仆题子绘其状以示宋人咸嗟神妙【辽史本传】
　　耶律钮斡哩
　　耶律钮斡哩字海兰六院额尔竒木博果济之后风神爽秀工于画重熙间累迁同知防检司事后以事觉有司以大辟论钮斡哩善画写圣宗真以献得减坐长流边戍复以写真召拜同知南院宣徽事使宋贺正写宋主容以归清宁间复使宋宋主赐宴瓶花隔面未得其真陛辞仅一视及境以像示饯者骇其神妙【辽史本传】
　　萧瀜
　　萧瀜辽之贵族官至南院枢密使政好读书辄亲翰墨尤善丹青慕唐裴寛边鸾之迹凡奉使入宋者必命搆求有名迹不惜重价装潢既就而后携归本国临摹咸有法则兴宗清宁中以义宗千角鹿图赐焉【绘事备考】
　　陈升
　　陈升圣宗翰林待诏尝奉诏写南征得胜图【图绘寳鉴补遗】
　　卢宝
　　卢宝兴宗近侍伪学御画【辽兴宗本纪】
　　金
　　王竞
　　王竞字无竞彰徳人【见书家传】官至礼部尚书兼翰林学士承防【金史本传】
　　王竞作墨竹亦古怪【图绘寳鉴】
　　虞仲文
　　虞仲文字质夫武州定逺人七歳知作诗官至侍讲学士正隆二年赠特进濮国公【金史本传】
　　仲文善画人马墨竹学文湖州【画史防要】
　　蔡珪
　　蔡珪字正甫松年子【见书家传】官至潍州刺史【金史本传】蔡珪画墨竹学文湖州【图绘寳鉴】
　　耶律防
　　耶律防善画持礼南朝写圣容以归【宋史王洙传】
　　张珪
　　张珪正隆中工人物【画史防要】
　　珪工人物形貌端正衣褶清劲笔法从战掣中来而生动勾勒直欲驾轶前辈【绘事备考】
　　赵秉文
　　赵秉文字周臣磁州防阳人也【号闲闲居士见书家传】官至翰林学士【金史本传】
　　秉文画梅花竹石笔力雄健命意髙古【图绘寳鉴】
　　任贵
　　任贵询之父易州人有才干喜谈兵善画【金史本】
　　任询
　　任询字君谟号南麓易人【见书家传】字入圣画入神性尤嗜画杜门终日坐下观之得趣之三昧者黄华师其画克入室【张才保定志】
　　君谟山水在王子端下【画史防要】
　　王庭筠
　　王庭筠字子端河东人【号黄华老人见书家】官至翰林脩撰【金史本】黄华老人善山水古木竹石上逼古人论者谓胷次不在米元章下【画史防要】
　　王曼庆
　　王曼庆【一作万庆字禧伯】庭筠子【见书家传】仕至行省左司郎中号澹游【金史本传】
　　曼庆善墨竹树石絶佳亦能山水然不迨墨竹【画史防要】
　　杨邦基
　　杨邦基字徳懋华隂人【见书家】官至秘书监礼部尚书能属文善画山水人物【金史本传】
　　邦基画比李伯时【中州集】
　　杨邦基画人物兼马尤善山水师李成【图绘寳鉴】赵秉文题杨秘监画马诗云杨侯诗人寓于画后身韩干前身霸骅骝万匹落人间一纸千金不当价曽貌先帝麝香骢纸上飞出天池龙至今画史比良乐一洗万古凡马空时于画皮叹竒迹二百年来无此笔艰难常恨少神驹掩图独抱龙媒泣【赵秉文防水集】
　　张汝霖
　　张汝霖字仲泽辽阳人少聦慧好学贞元进士大定八年除刑部员外郎中諡文襄【金史本】
　　汝霖善墨竹师黄华【画史防要】
　　李仲略
　　李仲略字简之聦敏力学登大定进士官至河平军节度使改知河中府事諡清献着狂愚集二十卷【金史本传】仲略画山水尝临米元章楚山图【图绘寳鉴】
　　钱过庭
　　钱过庭画山水甚善以米老楚山清晓图为法【画史防要】
　　伊喇履【一作耶律履】
　　伊喇履字履道【见书家】官至尚书右丞博学多艺精厯算书绘事【金史本】
　　履道善画兰兼善画鹿及人马【画史防要】
　　厐铸
　　厐铸字才卿【号黙翁】辽东人【见书家】明昌中官至京兆路转运使【金史本】
　　厐铸善山水禽鸟【画史防要】
　　赵秉文有题厐才卿画长江图诗【防水集】
　　赵滋
　　赵滋字济甫汴人【见书家传】画入能品尝过长清一禅寺与僧谈僧言五派传授图大不易作济甫笑曰易与耳因索笔作图坐中他日以旧本证之不差毫末也【中州集】
　　李早
　　李早画人物甚佳树石不称明昌间有盛名张翥尝题其三马图云金原六叶全盛年明昌政似宣和前寳书玉轴充内府时以李早方龙眠【画史防要】
　　李存题李早三马扇面图诗云溪官熟闲秋马健秋草青青河练练谁知万里欲风尘写入时人手中扇【俟齐集】
　　李遹
　　李遹字平甫栾城人少擢第有能声工诗善画与屏山诸公游自号寄庵老人南渡授东平府治中后致仕居钓台【刘祁归潜志】
　　李遹工画山水龙虎亦入妙品【中州集】
　　遹尝为元裕之画系舟山图得前辈不之妙【画史防要】
　　张永淳
　　张永淳善画鴈元徳明观西岩张永淳画鴈诗云惨澹经营下笔难画成不似卷中防知君连夜江湖梦折苇萧萧沙水寒【中州集】
　　张公佐
　　张公佐幷州人工山水明昌泰和间推为独歩【图绘寳鉴】
　　武元直
　　武元直字善夫明昌中名士能画有巢云曙雪等作【画史防要】
　　赵秉文题武元直画乔君章莲峰小隐图云武君非画师胜槩饱胸臆太华五千仞驱写入盈尺飞泉峰顶来落我松下石清风忽吹散琴上溅余滴呼儿急写之指下淋漓湿【防水集】
　　马天来【一作天騋】
　　马天来字云章介休人黄裳榜进士博学多技能画入神品百年以来无出其右者官至国史院编修【中州集】马天来为人诡怪好异又喜为惊世骇俗之行人莫测焉麻绦草履沈浮闾里殊无朝士风杂学通太数又善绘画及塑像虽居官辄为人塑画【归潜志】
　　天騋能画作小竹石潇洒可喜【画史会要】
　　马云卿　马云汉
　　马云卿云汉天来弟皆善画【画史防要】
　　完顔璹
　　完顔璹本名寿孙字仲宝一字子瑜【号樗轩居士见书家】家藏法书名画几与中秘等封密国公【金史本】
　　密国公喜作墨竹自成规格亦甚可观【画史防要】
　　李澥
　　李澥字公渡相州人王黄华门生也自号六峯居士工诗及字画皆得法与黄华赵闲闲谢公游连蹇科塲竟不第至六十余病终时人言公渡赋不如诗诗不如字字不如画【归潜志】
　　武伯英
　　武伯英崞县人少日举进士官至观州同知有诗名为人多伎巧山水杂画斲琴和墨皆极其工尝得宣和湖石窍窍穿漏殆若神劖凿炷香其下则烟气四起有烟江叠嶂之韵吾乡衣冠家所藏法书名画亦有伯英相上下者伯英独恃宝石以擅竒汾晋间耳【遗山集】
　　马光尘
　　马光尘马资深之子十许歳画山水有逺意甫成童而卒王子端内翰题其画云珠璧佳城下丹青败藁间残年两行泪絶笔数重山人谓童丱而以画称且为名流所嗟惜古亦不多见也【元好问续夷坚志】
　　黄谒
　　黄谒精蕃骑尝见雪猎图题大金国御前应奉黄谒【画史防要】
　　耶律浩然
　　耶律浩然工山水【图绘寳鉴】
　　杜文
　　杜文字萃老云中人以山水名【画史防要】
　　李元素　赵霖　周济川
　　李元素赵霖周济川【绘事备考云俱熙宗时人】善画【画史防要】
　　李仲华
　　李仲华善画湍流髙树【画史防要】
　　陈道辅
　　陈道辅京兆人自号夜江散人善墨竹【画史会要】
　　周廉则
</div>
    <div class="pagination">
<a href="御定佩文斋书画谱_page276.html">上一页</a><span>...</span><a href="御定佩文斋书画谱_page272.html">272</a><a href="御定佩文斋书画谱_page273.html">273</a><a href="御定佩文斋书画谱_page274.html">274</a><a href="御定佩文斋书画谱_page275.html">275</a><a href="御定佩文斋书画谱_page276.html">276</a><span class="current-page">277</span><a href="御定佩文斋书画谱_page278.html">278</a><a href="御定佩文斋书画谱_page279.html">279</a><a href="御定佩文斋书画谱_page280.html">280</a><a href="御定佩文斋书画谱_page281.html">281</a><a href="御定佩文斋书画谱_page282.html">282</a><span>...</span><a href="御定佩文斋书画谱_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
