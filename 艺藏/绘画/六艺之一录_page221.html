<!DOCTYPE html>
<html>
<head>
    <meta charset="UTF-8">
    <title>六艺之一录 - 第 221 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 221 页/共 664 页</h1>
    <div class="content">　　苏轼等题名【在大麦岭】　苏轼王瑜杨杰张璹同游天竺过麦岭【正书字径三寸文右行】　摩崖
　　邱邠题名　静庵邱邠贾似道乙未臈月二月来游复亨泰侍后三十一年夏闰大丞相魏国公贾似道再登揆席少驻湖曲赐第因谒演福来此客廖莹中陈诗川从子徳生侍【旧在风篁岭见咸淳临安志按此段题今已不见】
　　秦观游龙井题名【旧在龙井寺见万厯杭州府志】
　　龙井记　元丰二年记米芾书郑清之跋其下【旧在龙井寺见万厯杭州府志】
　　辨才法师真赞记　元丰元年资政殿学士右谏议大夫知杭州赵抃撰【旧在龙井寺见成化杭州府志】
　　防辨才十题　元丰二年八月髙邮秦观跋辨才徒懐楚刻石【旧在龙井寺见咸淳临安志】
　　辨才法师行业记　元祐癸酉大中大夫守门下侍郎苏辙撰【旧在龙井寺见成化杭州府志】
　　夀圣院讷斋记　元祐元年三月朝奉大夫主客郎杨杰撰【旧在龙井寺见成化杭州府志】
　　苏轼等题名　苏轼钱勰江公着桞雍同谒龙井辨才元祐六年正月七日　元祐庚午辨才老师年始八十道俗相庆施千袈裟饭千僧七日而罢眉山苏轼子瞻洛阳王瑜中玉安陆张璹全翁九江周焘次元来餽芗茗二月晦日书【旧在龙井见咸淳临安志】
　　方圆庵记【在龙井】　杭州龙井山方圆庵记　元丰癸亥四月九日慧日守一记　鹿门居士米元章书万厯丁酉仲夏知仁和县事晋陵□□跋【行书】
　　神运石题字【在龙井】　嶻神运石下有玉池【草书纵横有法运池二字独大几尺余】
　　南山道人李徳遣五丁神运此石就立在石上【正书】
　　葛采诗【在龙井】　千年灵洞几人看洞里丹青画未干当是神仙栖止处石悬龙迹喷隂寒　□巢葛采留题住山善庆摩刻【正书】　摩崖
　　林景度等题名【在龙井】　林景度韩无咎李秀叔司马季思崔子霖韩子师乾道辛邜八月晦自龙井来【正书字径四寸】　摩崖
　　方豪等题名【在象鼻峯】　癸酉正月九日思道从惟忠斯清再至见旧题迷误复书此【行书】　摩崖
　　胡楷聨二字【在南山心庵】　摩崖
　　董其昌陈继儒李流芳等题名【在聨峯】　摩崖
　　钱武肃王庙碑【在方家峪　咸淳临安志云旧称钱王太庙钱氏五王皆祠焉前有丰碑螭首趺极髙大已经剥蚀细按之实未尝刻字者】
　　西林法惠院雪斋记　元丰三年四月十五日秦观撰【旧在方家峪院中见成化杭州府志】
　　钱镠慈云岭题名【在岭上】　梁单阏之嵗兴建龙山至涒滩之年开慈云岭便建西关城宇防殿水阁今勒贞珉用记年月甲申嵗四月十五日吴越国王记【篆书字径五寸】　摩崖
　　佛法僧三大字【在慈云岭】　佛【字径三尺】　法【字径尺】　僧【字径尺俱正书】熈宁二年己酉嵗中秋日无锡弟子陈延柏施财
　　刋石　摩崖
　　云泉二大字【在慈云岭】　云泉【篆书字径一尺】　賛曰惟石生云泉流涓涓上应银汉彻于璇源玉阳史际【隶书】　摩崖
　　宋仁宗佛牙赞【在慈云岭石佛院】　佛牙赞　仁宗神文圣武明孝皇帝制【正书大字赞不録】　大宋绍圣改元甲戌嵗乙亥月敬刋于杭州慈云岭永夀石佛殿之左【正书】　摩崖
　　冲羽书心印铭【在慈云岭旧石龙院傍石壁】　心印铭　唐翰林学士兼太子侍读史馆修撰守右补阙梁肃作　浩浩羣生或动或静或幽或明旁魄六合运用五行莫不因其心而寓其形波流火驰出入如机如环无端莫知其归或细不可视或大不可围日月至明或以为昏秋毫至防或以为繁或囊包天地或渇饮四海舒巻变化惟心所在夭夀得防惟心所宰心迁境迁心广境广物无定心心无定境明则有天人幽则有鬼神苦乐相纷如丝之棼有无云云不可胜言抑末也己本则不然惟本之为体寂兮浩兮不可道兮显矣黙矣不可测矣统万有于纎芥视亿载于屈指外而不入内而不出不阖不辟不虚不实无感不应无应不神在天而天在人而人常存而未始或存常昏而未尝或昏岂惟我然葢无物不然岂惟我得葢无物不得混而为一莫覩其极故曰心生法生心防法防离一切相则名诸佛　钱唐讲律僧冲羽书　陶翼并男拱镌字　天宋皇祐癸巳嵗七月草堂僧慎防紏同志刻于石龙院之崖【正书字径三寸】　摩崖
　　钱倩仲题名【在石龙院心印铭傍】　建中靖国元年仲冬防稽钱倩仲游【正书字径三寸】　摩崖
　　石龙净胜院舍田记【在石龙院傍】　淳熙庚子三月十三日住山释子崇立石【正书记魏氏三八嬢舍田事文不録】　摩崖
　　建庚申胜防记【在石龙院千佛头】　绍兴二十七年立【正书文不録】
　　摩崖
　　瑶华洞三大字【在千佛头】　瑶华洞【正书字径八寸】　皇祐元年己丑九月提两浙【下缺左邉】　守尚书度支员外郎苏舜元立石【右邉】　摩崖
　　钱倩仲题名【在瑶华洞】　彭城钱倩仲辛巳仲冬十八日乗兴游瑶华洞【小楷分六行横冩】　摩崖
　　普泽院仁法师行业赞　观文殿学士金紫光禄大夫尚书户部侍郎孙沔撰【旧在龙山院内见成化杭州府志】
　　钱镠郊台题名【在天真寺内灵化洞】梁龙徳元年嵗次辛巳十一月壬午朔一日天下都元帅吴越国王钱镠【正书字径五寸】摩崖
　　林逋苏轼题名【旧在灵化洞】
　　天其寺小石幢【在寺内吴越时刻字莫辨】
　　宋孝宗玉津园燕射诗光宗和诗　淳熙元年刻石【旧在嘉防门外玉津园见咸淳临安志】
　　傅大士像塔记　吴越胡进思造晋天福十年二月十一日惠黾记【在宋郊坛浄明寺见成化杭州府志】
　　司马池等题名【在龙华寺后】　司马池周骙钱聿石再寳陈嘉谟谢景伯马元康同游此寺康定元年中秋二十四日元翼题【正书字径三寸】　摩崖
　　苏轼等题名【在龙华寺后】　苏轼王瑜杨杰张璹同游龙华元祐五年嵗次庚午三月二日题【正书字径四寸】　摩崖
　　王希吕等题名【在龙华寺后】淳熙八年闰月甲午驾幸玉津园王希吕韩彦直阎苍舒郑内□煇施师赵汝恭孟经叶翥贾选木待问宇文价以扈从至此【正书】摩崖
　　萧燧等题名　淳熙十年三月十八日车驾幸玉津园萧燧王佐黄洽曾逮宇文价葛邲王蔺张大经詹仪之余端礼李昌图赵彦中以扈从至此【正书】　摩崖
　　萧燧等题名　淳熙丁未季春甲子驾幸玉津园萧燧韩彦直宇文价洪迈葛邲继周韩彦质王信陈居仁李岷陈贾张森顔师鲁刘国瑞胡晋臣扈从至此【正书】　摩崖
　　范成大等题名【在龙华寺后】　至能季思夀翁虞卿子宣正甫渭师子余旡咎淳熙戊戌季春丁巳同游子师不至【正书】　摩崖
　　周必大等题名【在龙华寺后】　周子充程泰之刘正甫王仲衡芮国瑞陈敦仁吴希深木韫之齐子余以淳熙己亥季春廿有二日同来【正书】　摩崖
　　京镗等题名【在龙华寺后】　绍熙五年冬至签书枢宻院事豫章京镗祀上帝斋宿于寺　庆元改元季秋镗以知枢宻院事再斋宿于此　二年孟夏雩祀上帝镗以右丞相充初献仍斋宿于此　五年四月镗复斋宿于此仍以右丞相仍初献　六年春分祀髙禖镗复以右丞相充初献斋宿于此【并正书】　庆元四年冬至日祀昊天上帝永嘉许及之以同知枢宻院事充初献　庆元五年九月十二日祀上帝同知枢宻院事许及之充初献【并隶书】　摩崖
　　何澹等题名【在龙华寺后】　庆元二年二月十四日春分祀髙禖栝苍何澹以同知枢宻院事充初献斋宿于龙华　庆元三年二月二十六日春分澹以叅知政事复充髙禖初献斋宿　庆元四年九月祀上帝临海谢深甫以知枢宻院事兼叅知政事充初献斋宿于寺　庆元五年二月十八日春分禖祀澹以叅知政事充初献斋宿　庆元六年孟夏望日雩祀上帝深甫以右丞相充初献斋宿　五月十六日祷祀上帝深甫充初献　庆元六年冬至日祀上帝长乐陈自强以签书枢宻院事充初献斋宿　嘉泰元年二月春分禖祀八日澹以知枢宻院事兼叅知政事充初献斋宿　嘉泰元年雩祀上帝深甫充初献斋宿五月十八日祷雨祀上帝深甫充初献斋宿　嘉
　　泰二年四月雩祀上帝自强以叅知政事兼知枢宻院事充初献斋宿　嘉泰二年九月九日同知枢宻院事袁説友以季秋祀上帝斋宿于此　嘉泰癸亥四月壬子签书枢宻院事广都费士寅斋宿以雩祀上帝充初献也　开禧初元二月二十三日祀髙禖广陵张岩以叅知政事充初献斋宿龙华寺　开禧初元四月十一日雩祀上帝吴越钱象祖以叅知政事兼同知枢宻院事充初献斋宿于龙华　开禧元年九月八日祀上帝自强以右丞相充初献斋宿开禧二年孟夏雩祀上帝自强充初献斋宿　开禧二年长至日祀昊天上帝眉山李璧以叅知政事充初献斋宿龙华　开禧三年正月初四日上辛祈自强充初献斋宿【并正书】　摩崖
　　袁説友题名【在龙华寺后】　庆元六年八月吏部尚书建安袁説友四以奏告斋宿于此【隶书】　摩崖
　　濳説友题名【在龙华寺后】　咸淳七年正月二十二日潜説友徐理同防龙华【正书】　摩崖
　　吴越钱文穆王神道碑【在妙因山墓道前】　大晋故天下兵马都元帅守尚书令【以下缺】　中书侍郎同门下平章事和凝撰【行书铭见十国春秋　此碑髙一丈五尺首行止存十余字文凡五十行毎行九十字前一半石巳泐尽后半完好处尚可读】
　　白居易虚白堂诗【旧在鳯凰山府治刻石立堂上见咸淳临安志】
　　双门记　至和二年莆田蔡襄撰【旧在和宁门见舆地碑记】
　　清暑堂记　治平三年莆田蔡襄撰【旧在鳯凰山府治又范仲淹记并见成化杭州府志】
　　戒石铭　治平四年郡守祖无择撰【旧在鳯凰山府治见成化杭州府志】宋髙宗玉堂二大字　学士周麟之刻石【旧在学士院见咸淳临安志】
　　宋髙宗损斋记　【旧在宋南内绍兴二十八年十一月出内札以新刻石本损斋记赐羣臣见建炎以来朝野杂记志雅堂杂抄云髙宗书损斋二字并损斋记后有左仆射沈该以下题识】
　　绍兴米帖【旧在宋南内绍兴辛酉髙宗集米芾墨迹刻石禁中见韵石斋茟谈】
　　宋孝宗春赋【旧在和宁门北都堂淳熙六年右仆射芾等刻石见中兴馆阁续録】淳熙重刻淳化阁帖【旧在宋南内凡十巻巻尾题淳熙十二年修内司恭逢圣防模勒上石见法帖谱系】
　　庆元党籍碑【旧在尚书省庆元三年立置籍凡五十九人见中兴编年】
　　宋理宗玉堂诗【旧在学士院直院牟子才马廷鸾等刻石见咸淳临安志】
　　王羲之墓田丙舎帖【旧在南内理宗刻石见石刻铺叙】
　　钱镠排衙石诗刻【在鳯凰山顶】王【缺】东南一劒定长鲸【缺】帝匡扶立王声【缺】辉争不仗神明【缺】建瑶坛礼玉京【缺二字】常爇不曽停【缺二字】恒传寳藏经【缺二字】今为显真灵【缺三字】　来镇上清【正书字径二寸】　摩崖
　　【志云谨按旧志称排衙石有钱王诗刻今观所存七言诗八句首行止一王字系当时臣下所刻前有行书数行字差小皆已漫漶仅存仙圣所居必有祯祥之事宫庭旋建聊题七言八句余多不辨审诗意似为建郊坛而作也】
　　鳯山二大字【在鳯凰山顶】　鳯山【正书字径七尺】　淳熙丁未洛王大通书【正书字径四寸】　摩崖
　　王大通等题名【在鳯凰山顶】　宋人王大通宋黻穆冠卿淳熙丁未春晩同来【正书字径四寸】　摩崖
　　梵天寺经幢【在寺门】　大佛顶陁罗尼经【左幢内三幅字已漫漶】大随求即得大自在陁罗尼神咒经【右幢经不録并正书】　建幢记窃以奉空王之大教尊阿育之灵踪崇雁塔于九重卫鸿图于万祀梵刹既当于圆就寳幢是镇于方隅遂命选以工人凿于巨石琢鞭来之坚固状涌出之规仪玉削霜标花雕八面勒佛顶随求之加句为尘笼沙界之良因所愿家国咸康封疆永肃祖世俱乗于多福宗亲常沐于慈恩职掌官僚中外宁吉仍将福祉遍及幽明凡在有情希沾妙善　干徳三年乙丒嵗六月庚子朔十五甲寅日立　天下大元帅吴越国王钱俶建【竝行书】
　　灵鳗井记　僧録赞宁撰【旧在梵天寺刻塔石上见咸淳临安志】
　　观音泉铭　嘉泰元年立石【旧在罗汉洞见咸淳临安志】
　　胜果二大字【在胜果寺殿后立石磩下】　皇宋淳熙十年夏四月甲子重建【正书胜果二字书字径三尺】
　　忠实二大字【在胜果寺后】　忠实【正书横冩字径五尺】　摩崖
　　【志云谨按此书无题欵成化杭州府志云胜果寺有宋髙宗书忠实亭石刻在鳯凰山之右或即此书也】
　　跃云二字【在胜果寺后】　跃云【隶书字径八寸】　摩崖
　　鳯山灵应庙记【旧在庙中洪武中杭州府儒学教授徐一防撰见成化杭州府志】石刻诸经【在崇圣寺中】　佛説阿弥陀经黄辉书【正书有跋】　般若波罗蜜多心经严大纪书　佛説四十二章经李流芳书【正书】　佛遗教经严调御书【正书】　金刚经严调御书【正书】　浴像功徳经严调御书【正书】　金刚经董其昌书【分三十二体】　梵行品沈鼎新书　七佛偈严调御书【正书】　信心铭严武顺书【正书】　证道歌陆贲思书【正书】为山警防俞时笃书【正书】
　　昭贶神庙记【在三郎庙下】　乡贡进士战惟肃撰金华吴肃书吴兴赵奕篆至正二十五年七月日钱塘县尹仇有进立石【正书】
　　佛顶尊胜陀罗经【在江干闸口砖塔宋刻无纪年书人】
　　大佛顶陁罗尼经【在江干石塔宋刻无纪年书人】
　　欧阳脩秋声赋归雁亭书【旧在六和寺傍真圣观内见咸淳临安志】
　　六和塔尚书省牒碑【在塔内】　尚书省牒【大字行书】　牒文【小字正书文不録】　牒奉敕宜赐开化寺为额牒至准敕故牒【大字行书】　少保尚书左仆射同中书门下平章事签书枢宻院事兼权叅知政事钱【押】　同签书枢密院兼权叅知政事虞【押并大字扁冩】　隆兴二年十二月日牒【大字尚书省印】　付僧智昙劄【押临安府印小字正书文不録】　付开化寺劄【小字正书文不録】　乾道元年七月日【押　临安府印】　乾道元年八月日【押　临安府印】
　　修六和塔砖记【在塔内砖刻字阳文首题大宋国末书辛巳四月】
　　观世音经像碑【在六和塔】　佛説观世音【前有大士圆光小像经文小楷细书防珍本经不録】　己定居士董仲永向施小字观音经后以湮没遂成中辍今复命工刻经于石用广其施又求得菩萨妙相李伯时墨本用刻诸石作无尽施仲永稽首合掌説偈【赞不録】　时绍兴二年嵗次壬子中元日记【小楷此段在经文之前上亦有大士趺坐像】
　　金刚般若波罗密经【在六和塔】　金刚般若波罗密经【依经文分三十二叚经不録正行书各体不著名】　昔熙寕盛时贾文元公与名徳耆旧三十有二人为僧智利悟朋共书金刚经一卷今朝廷奠安四方无虞六和塔主僧智昙请于亲贵钜公接踵前规合同冩此【防书以下缺】
　　佛説四十二章经【在六和塔】　特进尚书左仆射同中书门下平章吴兴郡开国公沈该【苐一段】　左正奉大夫守尚书右仆射同中书门下平章事缙云郡开国公汤思退【第二段】　左中大夫知枢密院事陈诚之【第三段】　左中大夫叅知政事陈康伯【第四段】　左太中大夫同知枢密院事王纶【第五段】　左太中大夫权吏部尚书贺允中【第六段行书】左朝请郎试尚书吏部侍郎兼史馆修撰兼侍讲叶义问【第七段】　左朝请大夫试尚书兵部侍郎兼侍讲兼直学士院杨椿【第八段】　左朝散郎试给事中兼直学士院兼同修国史周麟之【第九段】　左朝散郎试中书舎人兼权枢密都承防洪遵【第十段】左朝散大夫充敷文阁待制提举佑神观杨偰【第十一段】　左朝奉大夫权尚书吏部侍郎沈介【第十二段】　左中奉大夫权尚书戸部侍郎赵令詪【第十三段】　左朝奉大夫权尚书礼部侍郎兼侍讲孙道夫【第十四段行书】　左朝请郎权尚书工部侍郎王晞亮【第十五段】　左朝请郎权尚书刑部侍郎兼权详定一司敕令黄祖舜【第十六段】左宣教郎试起居舎人兼权中书舎人张孝祥【第十】
　　【七段】　左朝请大夫太常少卿兼权中书门下省检正诸房公事宋棐【第十八段】　左朝奉大夫守宗正少卿金安节【第十九段】　右朝请郎守大理少卿李洪【第二十段】　右朝议大夫司农少卿董苹【第二十一段】　右中大夫行太府少卿钱端礼【第二十二段行书】　左朝奉大夫将作监张宗元【第二十三段】　左朝请大夫军噐监张运【第二十四段行书】左朝请大夫尚书吏部郎中杨朴【第二十五段行书】　右朝奉郎守尚书郎户部郎中兼权刑部郎中莫蒙【第二十六段】　右奉直大夫尚书刑部郎中路彬【第二十七段行书】左朝散郎守尚书工部郎中张廷实【第二十八段】　左奉议郎守尚书吏部员外郎兼权尚书右司郎官周操【第二十九段行书】　左朝奉郎尚书吏部员外郎兼国史院编脩官兼权枢密院检详诸房文字叶谦亨【第三十段行书】左朝奉郎尚书吏部员外郎兼国史院编修官胡汸【第三十一段行书】　右朝散郎尚书司勲员外郎陈俊卿【第三十二段】　左宣教郎守尚书司封员外郎鲍彪【第三十三段】左朝请郎尚书考功员外郎陈棠【第三十四叚】　左朝
　　散郎守尚书礼部员外郎杨邦弼【第三十五段】　左朝奉郎尚书祠部员外郎兼权国子司业张洙【第三十六段】右承议郎尚书刑部员外郎黄子淳【第三十七段行书】　左朝请郎尚书都官员外郎兼玉牒所检讨官兼权户部员外郎杨倓【第三十八段】　左奉议郎守尚书比部员外郎沈枢【第三十九段】　左朝请大夫行尚书屯田员外郎韩彦直【第四十段行书】　左承议郎秘书丞兼国史院编修官兼兵部员外郎虞允文【第四十一段】　右奉议郎秘书省校书郎兼国史院编修官兼权尚书驾部员外郎洪迈【第四十二段经文俱不録】　圣宋绍兴乙夘冬十一月旦西蜀布衣武翃跋【跋文不录】　都劝缘住持传慈恩宗教僧智昙立石【正　谨按六和塔大小诸经搨俱极一书　时书人之选且字画完好可玩也】
　　余知阁宅界碑【旧在云栖坞有余知阁三截句见云栖寺志】
　　西湖志碑碣
　　北山路
　　白居易钱塘湖石记　长庆四年三月十日杭州刺史白居易撰【旧在石函桥侧见成化杭州府志】
　　六井记　熙宁七年太常愽士通判杭州苏轼撰【旧在相国井亭上见咸淳临安志】
　　乾道重脩六井记　乾道三年龙图周淙撰【见咸淳临安志】咸淳重脩六井记　咸淳六年侍郎卢钺撰【见咸淳临安志　二碑旧志不着立石之处故载六井记后】
　　苏轼南漪堂杜鹃花诗刻【旧在钱塘门外菩提院内见石迹记】
　　昭庆寺戒坛白莲社记　宋转运使孙何撰【旧在寺内坛侧见成化杭州府志】
　　杭州放生池碑【在昭庆寺西石塔头】　杭州放生池记　天禧五年三月二十七日记　朝奉大夫给事中知杭州军州兼管内堤堰堰桥道劝农市舶使提举杭苏路兵甲廵检公事防军太原县开国男食邑三百户赐紫金鱼袋王随撰　宣德郎守大理寺丞兼杭州清酒务吴遵路篆额　钱塘僧德齐书【正书字径三寸下有列衔十八人】
　　施儒等防西湖倡和诗【在大石佛院左壁】　山头啸长风湖心讯晴月此意吾自知莫向游人说吴兴施儒【正书】　高眠南屏云脱帻西湖月竒纵抗俗眸大啸凭人说吴郡顾元庆【分书】　清清湖中水皎皎山头月西向与东流千古无异说嘉靖三年　　董樵和【正书】　俱摩崖
　　宋理宗戒烹宰碑　淳祐八年立石【旧在石函桥德生堂见梦梁録】涵碧桥记　大中祥符五年两浙水陆转运使宣德郎守起居舍人直史馆陈尧佐撰【见成化杭州府志】
　　马劵碑【在马塍见金石林时地考】
　　金祝二太尉庙记【在小溜水桥灵卫庙】　宋京学司书三山郑子文撰　儒林郎徽州録事判官彭一飞书　成化十三年杭州同知成安李果重摩立【正书】
　　灵卫庙正祀典考劄付【在庙中　洪武七年六月立正书】
　　广惠庙二碑【在钱塘门外霍山庙中】　一庆元丙辰钱塘县主簿赵师白撰　一庆元丁巳监潭州南岳庙求梓撰【俱见咸淳临安志】
　　吴越封山记【旧在保叔塔落星石相传罗隐为记见武林旧事】
　　屏风院记【旧在落星石傍见武林旧事】
</div>
    <div class="pagination">
<a href="六艺之一录_page220.html">上一页</a><span>...</span><a href="六艺之一录_page216.html">216</a><a href="六艺之一录_page217.html">217</a><a href="六艺之一录_page218.html">218</a><a href="六艺之一录_page219.html">219</a><a href="六艺之一录_page220.html">220</a><span class="current-page">221</span><a href="六艺之一录_page222.html">222</a><a href="六艺之一录_page223.html">223</a><a href="六艺之一录_page224.html">224</a><a href="六艺之一录_page225.html">225</a><a href="六艺之一录_page226.html">226</a><span>...</span><a href="六艺之一录_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
