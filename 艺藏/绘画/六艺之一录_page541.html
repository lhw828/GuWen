<!DOCTYPE html>
<html>
<head>
    <meta charset="UTF-8">
    <title>六艺之一录 - 第 541 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 541 页/共 664 页</h1>
    <div class="content">　　夏日孜
　　夏日孜字仲善吉安人登进士第官防稽县尹楷学顔鲁公【书史防要】
　　李章
　　李章字君章东平人性通简书法亦可尚【书史防要】
　　张衡
　　张衡字士衡乐陵人官至中书省员外郎少以才学知名草书师张长史【书史防要】
　　李有
　　李有字仲芳燕人官至两浙都转运盐使司经歴通雅博畅尤工古隶【书史防要】
　　曽遇
　　曽遇字心传华亭人官至吉安主簿前至元末被选入京书泥金字藏经【书史防要】
　　李处巽
　　李处巽字元让东平人至元间能小篆【书史防要】
　　李处巽行书范文正公祠记【题跋已见九十二卷】
　　程钜夫
　　程钜夫名文海以字行世祖时授宣武将军管军千户他日召见应奉翰林文字寻进翰林修撰大徳八年拜翰林学士追封楚国公谥文宪【元史】
　　钜夫字体纯正下笔暗合书法亦工大字【书史防要】
　　邓文原
　　邓文原字善之一字匪石绵州人至元二十七年辟为杭州路儒学正至治二年召为集贤直学士兼国子监祭酒赠江浙行省参知政事谥文肃【元史】
　　邓文原正行草书早法二王后法李北海虞文靖云大徳延祐间渔阳吴兴巴西翰墨擅一代黄文献奉勅撰公神道碑云工于笔札与赵魏公齐名【书史防要】
　　邓文肃临急就章
　　急就篇汉黄门令史游作盖推本苍颉爰歴博学凡将等篇而广之也今石刻相传为吴皇象书比顔师古所注者无焦防以下六十三字又颇有讹脱始东汉人以用藁法写此章故又号章草此卷前元邓文肃公所临公繇房山髙公荐入掌制诰出示宪节斯乃应奉翰林时为仲雍所书观其运笔若神蜦出海飞翔自如仲雍名熙于阗人好古博雅为吴郡判官建言助役法民便之农杨子纶出示求题故并及之洪武十二年三月清眀日后学袁华书于鳌峰精舍【珊瑚网】
　　尝论急就篇此小学家之说汉史游效凡将为之也末叙长安泾渭街术后或増以齐国山阳二章宋欧阳修居史馆日以余力及于是篇取州名裒次之然是篇去古逾逺不无脱漏舛讹人欲辨其失得而増补亦徒自劳耳汉人以藁法书之故曰章草此草书之祖也近世多尚草真行未始学而先习草如人未能立而欲走盖可笑耳况章草之来作于科斗籀篆观其运笔圆转用意深妙焉有不通篆籀而能学者哉茍有聪眀之人虽不通籀篆能髣髴其形似奈刻鹄不成何耶自东汉以降臻乎妙者惟皇象钟繇王右军而已唐宋间人临钟王所书亦不多见欲习之者不通篆籀诚难乎哉此卷巴西邓文肃公所临公在元时独以文章名世而以能书名世号称三大家公与焉观公运笔用意甚合古人之妙此卷实希世之寳也亮上人出示乞余题余故以草书之难习并録于卷末非但以警于人而有以自警也洪武二十七年苍龙甲戌秋八月独庵道衍写于海云东轩【同上】
　　袁桷
　　袁桷字伯长庆元人大徳初荐为翰林国史院检阅官陞应奉翰林文字至治元年迁侍讲学士朝廷制册勲臣碑铭多出其手赠中书省参知政事追封陈留郡公谥文清【元史】
　　袁桷书从晋唐中来而自成一家【书史防要】
　　袁清容书快利沉亦是诚悬儿孙【恬致堂集】
　　袁裒
　　袁裒字徳平与伯长为族兄弟善书法隠沙家山【清容居士集】
　　唐仁祖
　　唐仁祖字夀卿畏兀人祖曰唐古直子孙因以唐为氏成宗尊太母元妃为皇太后以仁祖善书特勅书册文大徳五年授翰林学士承防追封洹国公谥文贞【元史】
　　班惟志
　　班惟志字彦功号恕斋大梁人官至集贤待制江浙儒学提举初徽仁圣皇后以泥金写大藏邓文肃举惟志入经局补州教授累官至今任早嵗宗二王笔势翩翩不失书家法度晚年学黄华应酬塞责俗恶可畏文宗尝评其书如醉汉骂街【书史防要】
　　惟志行书清徤出尘不在赵王孙下【袁中道游居録】
　　顾信
　　顾信字善夫元大徳初为浙江军器提举以能书称从赵文敏公游得其书必镌于石作亭扁曰墨妙晩年号乐善处士【六砚斋二笔】
　　陈梦魁
　　陈梦魁字希元登咸淳甲戌进士大徳末典校县庠留意书法尝得王右军执笔图悬腕者二腕就几者一能依其执笔随意所之略无滞碍【王肯堂冈斋笔尘】
　　史文卿
　　史文卿字景贤自号石牕山樵泊然宦意翰墨清洒【清容居士集】
　　郝思温
　　郝思温号东山雪庵髙弟何中有郝思温大字歌云瘗鹤铭摩厓碑后来者谁谁继之我尝见龙溪之字大如箕五百年间无此竒雪庵老东山子优鉢昙花重现世昆仑以为笔东溟以为砚青天以为纸为我写太平两大字持献天皇九九八十一万嵗【何中知非堂集】
　　程泳
　　程泳字孟游号友山世居休寜书得顔栁楷法【定宇先生集】
　　赵俨
　　赵俨字子威真定人官至翰林学士善古隶【书史防要】
　　史性良
　　史性良字显甫郓城人官至中书平章政事书有晋人法度亦能大字【书史防要】
　　王龙泽
　　王龙泽【成宗时人】佘村玉皇观壁间松庵二隶字是大徳间状元王龙泽所书颇极竒伟【金陵鎻事】
　　陈曽
　　陈曽字守约闽人黄庆翁菊山说大徳丙午陈曽书【珊瑚网】
　　姚燧
　　姚燧字端甫武宗时为翰林学士承防谥曰文燧之学有得于许衡为世名儒为文闳肆该洽舂容盛大有西汉风【元史】
　　吴莱题姚文公草书云我公宴坐展诗史灯下搦管草数行鸾鳯盘回恣舞跃蛟龙倔强髙腾骧【渊頴集】
　　姚牧庵书重阳仙迹记
　　重阳仙迹记金翰林修撰刘祖谦撰而姚牧庵燧至元世祖朝以安西文学为书书法全学宋文贞碑比之孙李不作墨猪气而文亦能略去幻化语稍蕴借不为其徒张帘也重阳得无师智近六祖而悬防若志公踪迹又似万回真异人哉【弇州山人藁】
　　王颙
　　姚燧李平章画像序云李道复日侍讲读尝召画工肖其形赐号秋谷命集贤大学士王颙大书之手刻为扁而署其上
　　郭贯
　　郭贯字安道保定人延祐二年拜中书参知政事至治元年为集贤大学士追封蔡国公谥文宪精于篆籀当世册寳碑额多出其手【元史】
　　张珪
　　张珪字公端自号澹庵大徳三年拜江南行台御史武宗即位召拜中丞延祐二年拜中书平章政事封蔡国公【元史】
　　公端学书腕力尤健端重严劲无慙笔谏之臣【道园学古録】
　　元眀善
　　元眀善字复初清河人弱冠游吴中已名能文章荐为安丰建康两学正仁宗居东宫擢为太子文学及即位改翰林待制延祐中陞翰林学士追封清河郡公谥曰文敏【元史】
　　眀善书体纯熟守李北海矩度【书史防要】
　　范元镇
　　范元镇字元亨其先蜀人居安福元贞初诏求能书金经者元镇在选中经成补湖南掾累迁郴州桂阳尹【元文类】





　　六艺之一録卷三百五十六
　　钦定四库全书
　　六艺之一录卷三百五十七　　　钱唐倪涛撰
　　厯朝书谱
　　元
　　虞集
　　虞集字伯生宋丞相允文五世孙从吴澄游授受具有源委大徳初以荐授大路路教授文宗在潜邸已知集名既即位除奎章阁侍书学士赠江西行中书省叅知政事防军封仁夀郡公辟书室为二室左室书陶渊明诗于壁题曰陶庵右室书卲尧夫诗题曰卲庵故世称卲庵先生【元史】
　　虞集眞行草篆皆有法度古隶为当代第一【书史防要】喀喇库库评虞仁夀札谓其雄劒倚天长虹驾海不无曲笔又谓如莺雏出巢神彩可爱颉颃未熟斯则得之【弇州山人续藁】
　　虞伯生书雍公诛蚊赋
　　观雍公少年之作可以豫见报国之志观卲庵详书之意可以深惟追远之情忠孝蔼然萃于一门呜呼盛哉闲上人同是蜀人故独得之当刻石寺中以传永乆庻不为他时夜壑舟也至正十五年乙未三月后学苏大年顿首谨书【书画题跋记】
　　右邵庵虞公所书其先丞相诛蚊赋藁也赋藁初藏于侯颐轩家后为韩大则所得献于公之先君子井斋先生后公至吴侯道士因龙兴闲上人谒公于寓所一见具言赋藁公轩然而笑曰我已得之矣侯道士为之惘然葢大则初假之于侯而即以归于公家而侯初不知也元统乙亥闲上人谒公于西江遂书以赠焉颐轩本洞庭仙坛道士其度师杨紫霞与侯亦蜀人宋季来吴一时名士之寓吴者若中书刘公丞相吴公皆与之交游名重于时寳祐间自吴游天台中书公为之唱首作诗以饯其行而先师平舟先生亦次韵焉先子与侯交游粗深尝出以示之先子求至恳切而侯迄不出先子殁后三年侯亦相继而逝其徒李碧山与椿相知因予之请即以归之至正甲子冬十月闲上人因持此卷访予于家而徴予言予惟侯之平日靳吝于两家遗墨眎若永为其有既而卒归于其后人岂故家文献不絶如线而天固假侯靳吝以待我后人邪所惜者公之先君子犹克亲得赋藁而予先子虽获一见平舟遗墨而终不能得之于生平也今公既即世而闲上人已老予恐事之或湮故为详着于此云眉山杨椿防【同上】
　　虞邵庵书拟岘台记并诗
　　南丰先生记拟岘台谓其山谿之形拟乎岘山也使他人属笔必更引羊叔子事而先生终篇但述风物观游之胜及夫裴使君简静之治而已葢众人之所必言乃先生之所不必言也王文公诗则终始引叔子以致美裴君葢赋咏之作与纪实不同各一竒也邵庵虞公并取而书之厥有防哉又尝闻先生既为台记裴君畀田若干畆即先生所置义田今在临川后湖者此亦竒事虞公记先生祠叙义田而不及此必别有谓然书以附于台记之后岂亦牵连可见之意邪太朴亲得此卷于公当有以知之一范文正公置义田于苏孙子遵守至今不废尝窃叹以为世之若此者一家耳今读学士虞公所着南丰先生祠堂记知先生亦有义田在临川金溪世守规约与范氏同两家盛徳之长异哉夫以范公之忠义功名天下所倚頼而甫参大政以殁位不满徳焉曾氏三兄弟子宣为相子开翰林先生止西掖名位亦有差子开虽贤而魁然以儒学文章重者又莫先生若也嗟夫宋之贤人君子若范公之与先生者希矣其君之国有不能保而二家之田独至今存且将传之无穷则当时不究其施有不足恨而其子孙所以为慿借扶持者又岂竭其势力之所可能哉观于此者可以有省矣至正元年歳辛巳十月下旬东阳吴师道书于京师居贤坊官舍【同上】
　　右奎章阁侍书学士虞公书曽文定公拟岘台记及公自作新建曾公祠堂记附以王文公台诗以遗临川危素太朴甫积昔从公于京师自天厯以后公日在阁下而又总裁史事非大制作多不及亲书又苦目昏今观此卷遒粹整宻所罕见也至元三年正月十又六日门人九江方积同豫章杨镒观于邬子柴【同上】
　　虞公篆法八法楷书暨文章皆萃美于兹卷而南丰先生之文行又因以起百世敬慕于无穷焉非茍玩其词翰而已至元六年歳次庚辰夏四月十八日金华王余庆识于吾友太朴危君京师迎阳坊之寓舍【同上】
　　文定公初置义田令子孙本房不得食文昭公增置田乃令食之太朴熟见其家规约云尔文定之不自私文昭之均其施皆可书也吴师道又识【同上】
　　曾文定拟岘台记王文公诗奎章阁学士虞公所制文定公祠记三者又皆虞公手书之虞公蜀人今家居临川文学与曾王两公相望而此卷实具有之呜呼美矣太朴宜与曽氏子孙求贞石使吴中石工并刻之临川有荣观焉晋安陈旅【同上】
　　前贤不茍作落笔便可传世今观元虞文靖公所书曽文定公拟岘台记附以王文公诗而防之又书所作文定祠堂记于后二记一诗议论根防铿然金石声文章家取为楷式者是岂茍云乎哉元统癸酉适公病目归田之后年六十有一矣而篆隶书皆端整若此非其平日运意精宻笔路纯熟恶能尔邪卷尾有吴元儒吴师道诸名人防皆当公存日为危太朴先生题者蝇头细书无一笔茍师道凡二防尤精确有深意其可以继公而无愧也公书此卷后十七年而捐舘又后百三十有四年璟观于翰林修撰吴君原愽所原愽属题因得留几格间临玩数月乃敬识而归之连城之璧不足多也成化壬寅中秋泰和罗璟于紫垣西之冰玉斋敬题【同上】
　　先生词翰率尔雅端重观之不觉起敬东白子识【同上】右虞邵庵先生拟岘台记四字南丰曽氏新建文定公祠堂记十二篆字楷书记文一通诗防各一首书家者流所谓人品髙师法古者殆兼有之此危太朴家物传至庻子吴君原愽葢百四十年于今矣祠堂记及防皆先生所着台记出文定者皆世所传诵而王荆公诗笔亦与此时作者不同然则此卷虽谓之三絶可也原博博古能文且防书法其以予言为将无同乎卷尾有黄晋卿题名宋景濓陈众仲吴师道防语又出三絶之外诗所谓尚有典刑者窃有慨焉姑识其纸隙以俟后来君子治元年戊旦日南至长沙李东阳书【同上】
　　虞卲庵书东林禅寺记【题防已见】
　　虞卲庵字
　　元柯博士九思在文宗朝最受知遇观训忠一碑可见后博士失宠退居于吴相传今城东胭脂桥即其故第此卷流落呉中已百余年为郡士沈津所得虞公文翰妙絶一世其隶书之传人间者特少沈氏之寳之也宜哉【寓意编】
　　虞道园书赐碑赞
　　道园先生正书八分俱入能品此卷为柯九思博士作赐碑赞用笔若草草而中自遒劲有古挑截法其文辞尤雅净可诵虽然令舜华一经意亦自到也【弇州续藁】
　　虞道园诗迹
　　道园先生书法可甲乙巙赵此书笔虽遒而结法少疎诗语亦不甚经意独结尾使事押韵皆狙骏可喜耳【弇州续藁】
　　揭傒斯
</div>
    <div class="pagination">
<a href="六艺之一录_page540.html">上一页</a><span>...</span><a href="六艺之一录_page536.html">536</a><a href="六艺之一录_page537.html">537</a><a href="六艺之一录_page538.html">538</a><a href="六艺之一录_page539.html">539</a><a href="六艺之一录_page540.html">540</a><span class="current-page">541</span><a href="六艺之一录_page542.html">542</a><a href="六艺之一录_page543.html">543</a><a href="六艺之一录_page544.html">544</a><a href="六艺之一录_page545.html">545</a><a href="六艺之一录_page546.html">546</a><span>...</span><a href="六艺之一录_page542.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
