<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 206 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 206 页/共 578 页</h1>
    <div class="content">　　屠滽字朝宗号丹山鄞县人成化丙戌举进士试监察御史治中为吏部尚书加太子太傅赠太保諡襄敏【列卿纪】
　　李东阳屠丹山诗卷跋云右太子太傅丹山屠公手书长歌一卷以遗赠太保周文端公者也虽言语词翰皆文献之所在【懐麓堂集】
　　程敏政
　　程敏政字克勤休宁人以竒童荐入翰林登成化二年进士淹贯经籍学最博赡治中以太常卿进礼部侍郎兼翰林学士
　　敏政书合处不减李賔之【王世贞续名贤遗墨跋】
　　罗玘
　　罗玘字景鸣【号圭峰】南城人成化丁未进士歴官吏部右侍郎赠礼部尚书諡文肃【瑚网】
　　李宗易建亭曰午风罗景鸣隶书其上【石珤熊峰集】
　　吕献
　　吕献字丕文号甲轩绍兴新昌人成化甲辰进士授刑科给事中孝庙登极命使交趾治十年擢应天府丞终南京兵部侍郎诗文冲淡纯粹善草书跌宕竒伟【列卿纪】
　　戴经
　　戴经字孟常秀水人成化丙午举人歴延平九江二府推官陞泰安知州致仕有双湖集行世【项元廉秀水志】碧梧秋月诗序治十一年双湖居士戴经书【邹衡嘉兴志补】
　　廖辅
　　廖辅字舜元号东山长汀人治二年贡知夀州善诗工草书有张东海笔意为时所珍董宣赠以歌云夀州草书天下雄翰林风月罗心胸笔锋清劲夺天巧造化到此全无功【汀州志】
　　乔瑛
　　乔瑛字汝修云南通海千户所人治己未进士仕至衡州知府诗文髙古字学顔楷【张绎临安府志】
　　张凤翔
　　张鳯翔字光世洵阳人左手横书作字瞬息满纸治五年举乡试后成进士仕至主事【书史防要】
　　张元澄
　　张元澄字静夫号东山治甲子中乡试以能书荐诏脩孝庙实録入中书时逆瑾遣小奄索楷书不为礼寻补南昌倅楷书逼二沈草法怀素与东海并驱时有安南太守南昌倅东海东山配两翁之句【青浦志】
　　钱仁夫
　　钱仁夫字士常熟人治己未举进士授都水司主事迁缮部贠外郎字学四体皆善号东湖居士【邓韨常熟志】
　　刘挺
　　刘挺字咸卓万安人治庚戌登进士第授武选主事累官河南布政古章句歩骤栁州字画类顔甚伟【刘玉执斋集】
　　曽琮
　　曾琮字石卿号丹崖壬午领省荐授酆都令性嗜书未尝一日释手风日清和则又临摹法帖故文辞既富而字画亦精【刘玉执斋集】
　　周佩
　　周佩字鸣玉别号北野华亭人治庚戌举进士授工部主事升员外郎转刑部郎中刘瑾擅政乞身归隐日玩周易一卦课诗一首字数幅嵗以为常诗学唐字仿晋皆有法【冯元成集】
　　蔡潮
　　蔡潮号霞山临海人治乙丑进士仕至河南右辖善作大书巨坊名扁取称遐迩【书史防要】
　　张文渊
　　张文渊治己未进士授工部主事终南京礼部郎中善真草笔力遒劲得朱文公书法【徐待聘上虞县志】
　　杨武
　　杨武字文宗岐山人善大书治丙辰进士官至副都御史【陜西通志】
　　张至
　　张至字时行号龙山东海翁季子草书得三昧法有父风时比之芝旭羲献治丙辰登进士改庶吉士授兵科给事中后以户科都给事中致仕【云间志略】
　　张其湜
　　张其湜字季琰弼孙至子善诗草书有祖风【书史会要】
　　周宣
　　周宣字彦通号秋斋清浦人治进士仕终广东左辖能诗文书法端劲有体格海内重之【书史防要】
　　胡锦辂
　　胡锦辂字大载工诗善行楷治五年领乡荐仕为右府都事【尹台永新县志】
　　张潜
　　张潜字用昭号东谷华州人治丙辰进士授户部主事累官山东左叅政善吟咏工书【分省人物志】
　　邓杞
　　邓杞字思贞治十六年贡为国子典簿善草书有才名【王材江西新城志】
　　沈周
　　沈周字啓南世称之曰石田先生【见画家传】家长洲之相城里景泰间已有重名汪郡守浒欲举应贤良不果王端毅公廵抚南畿尤重之一时名人皆折节内交后学好事者日造其庐而请焉书法涪翁遒劲竒倔【震泽集】
　　吴纶
　　吴纶字大本宜兴人创别墅于溪山间南曰樵隐西曰鱼乐自号心逺居士喜作书得法书名迹必日临数过其书往往为乡人取去藏之至蘓必过沈石田流连浃旬乃去【震泽集】
　　张鈇
　　张鈇字子威慈谿人【书史防要云与沈启南为诗友】博学强记综贯经史攻古诗文兼工篆隶真草燕居独处必正襟危坐髙风逸致傲睨物表【张时彻寜波志】
　　张渊
　　张渊字子静号孟嘏吴兴布衣守道安贫隐居鸿村之野与沈石田友善行楷规模玉局翩翩有致【书史防要】
　　王纶
　　王纶字理之以字行【见画家传】师事沈启南称入室工篆隶楷书不减率更令【昆山人物传】
　　雷鲤
　　雷鲤字自波【书史防要云号半窗山人与沈石田同时】建安人善诗工篆隶【建寜府志】
　　朱存理
　　朱存理字性甫长洲人从杜琼先生游闻人有竒书輙从以求以必得为志其诗精工雅洁务出新意尤精楷法手録前辈诗文积百余家着铁网瑚【甫田集】性甫爰自弱龄夙勤文学书闚晋户吟升宋堂接先曹之典刑畅遗民之风格【祝肇金石契】
　　存理工篆籀【刘鳯续吴先贤赞】
　　王一鹏
　　王一鹏字九万号西园野夫华亭人【见画家传】治十一年应贡授泰顺县训导致仕性寥廓潇洒绰似晋人工诗善书画尤长于署书郡中扁额多出其手【云间志略】王西园字学赵文敏【张鼐宝日堂集】
　　皇甫信
　　皇甫信字成之长洲人治戊申贡入太学少负竒气为文章数千言立就作诗有警语尤工书法行师赵文敏楷师张即之以上逼顔鲁公瓌玮峭劲求者日填户吴中公府学校斋坊多出其手【震泽集】
　　黄云
　　黄云字应龙昆山人家贫力学文宗坡老书法山谷治中以嵗贡授瑞州训导【蘓州志】
　　马时旸
　　马时旸名暄以字行会稽人博通经史尤善古篆隶孝庙初徴入华盖殿供御授锦衣卫镇抚【书史防要】
　　陈厚
　　陈厚字良载治间以楷书选入史局供事预修会典书成授翰林序班【杭州志】
　　赵式
　　赵式字训夫治中为中书舍人迁大理寺正工真行篆隶【懐麓堂集】
　　张翼
　　张翼字鹏飞号北林肃宁人七嵗善书治中贡入太学为河南按察检校【樊深河间府志】
　　刘棨
　　刘棨江西安成人谕徳刘戬之子【震泽集】
　　治三年钱福榜进士题名碑大学士丘濬撰文大理寺右寺副刘棨书【六馆日抄】
　　詹复礼
　　詹复礼詹僖之父故善书僖寔过之【张时彻寜波志】
　　詹僖
　　詹僖字仲和【艺苑巵言作詹禾字仲和】号铁冠道人鄞人初为县诸生已而弃去学书师王右军乐毅论东方朔赞及赵子昻度人经金丹四百字七观焦君碣诸帖皆逼真年七十余灯下作小楷如蝇头遒劲可法两京俱有碑刻人皆珍焉僖名动公卿而亢洁自好终不屑丐一官人以是益重之【张时彻寜波志】
　　仲和生治时行草法赵文敏一防一画必有祖述自云刻意书学五十余年心记腹画方悟防趣尝以子昻欵式落之识者卒不能辨【书史防要】
　　詹和仿赵吴兴体酷似之尝作赝书以鬻又别作李懐琳扬补之得盲儿价甚伙【艺苑巵言】
　　仲和法赵承防几得其十之七但笔法不精偏锋一律不能生变【詹氏小辨】
　　杨节
　　杨节字居俭余姚人【见画家传】治末以善书直内殿为序班书效顔鲁公更加瘦劲【书史防要】
　　杜堇
　　杜堇字惧男有柽居古狂青霞亭长之号【见画家传】丹徒人占籍京师勤学经史及诸子集録举进士不第遂絶意进取为文竒古诗精确通六书【图绘宝鉴续纂】
　　盛安
　　盛安字行之号雪蓬【见画家传】字学晦翁颇得其似【王诰江寜县志】
　　王佐
　　王佐字仁甫自号古直老人黄岩人善草书游京师客公卿间李西涯作王古直传又赠诗曰长安信脚自来往醉醒不信东君谁其风度可知也【鐡网瑚】
　　邹忠
　　邹忠字显之无锡人雅好链养之术因自号林泉晚嗜周易乆而有得卦赋一诗櫽括大防书法两沈搨本数十皆庄重缜楷【邵寳容春堂别集】
　　吴鸣翰
　　吴鸣翰东洞庭人为县学诸生工书属文尤长于诗诗成必亲书小楷輙为人持去【王鏊震泽编】
　　秦霖
　　秦霖字润孚号卑牧子无锡人教授乡里人敬之称必曰卑牧先生学既该洽尤精于史喜为歌诗有唐人风致为文长于启劄所著述多成卷帙至于作书有法又其余事也【匏翁家藏集】
　　方干
</div>
    <div class="pagination">
<a href="御定佩文斋书画谱_page205.html">上一页</a><span>...</span><a href="御定佩文斋书画谱_page201.html">201</a><a href="御定佩文斋书画谱_page202.html">202</a><a href="御定佩文斋书画谱_page203.html">203</a><a href="御定佩文斋书画谱_page204.html">204</a><a href="御定佩文斋书画谱_page205.html">205</a><span class="current-page">206</span><a href="御定佩文斋书画谱_page207.html">207</a><a href="御定佩文斋书画谱_page208.html">208</a><a href="御定佩文斋书画谱_page209.html">209</a><a href="御定佩文斋书画谱_page210.html">210</a><a href="御定佩文斋书画谱_page211.html">211</a><span>...</span><a href="御定佩文斋书画谱_page207.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
