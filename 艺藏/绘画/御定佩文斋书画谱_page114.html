<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 114 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 114 页/共 578 页</h1>
    <div class="content">　　孙义龙
　　孙义龙【明皇时人】唐石佛堂记开元十二年孙义龙撰并行草书【金石文字记】
　　魏栖梧
　　魏栖梧【明皇时人】唐文荡律师碑开元十三年卢涣撰魏栖梧正书【金石録】
　　双思贞
　　双思贞【明皇时人】唐郑司农碑开元十三年史承节撰双思贞行书【金石録】
　　白羲晊
　　白羲晊【明皇时人】唐乙速孤行俨碑开元十三年刘宪撰白羲晊八分书【金石録】
　　赵崇徳
　　赵崇徳【明皇时人】唐兴州司马王公碑开元十三年郭子晋撰赵崇徳行书【金石録】
　　甘遗荣
　　甘遗荣【明皇时人】唐李公元始天尊像碑开元十三年邹瓘撰甘遗荣八分书【金石録】
　　范希璧
　　范希璧【明皇时人】唐索法师清徳碑开元十四年马克麾撰范希璧行书【金石録】
　　王象
　　王象【明皇时人见画家传】唐重开梁公堰碑开元十五年赵居贞撰王象正书【金石録】
　　赵僎
　　赵僎【明皇时人】唐施石台铭开元十五年赵僎撰并行书【金石録】
　　彭果
　　彭果【明皇时人】唐左右卫大将军卫尉正卿卞国公赠羽林大将军泉君碑开元十五年彭果书【金石略】
　　王大悦
　　王大悦【明皇时人】唐易州云居寺石浮屠碑开元十五年太原王大恱撰并书【燕都游览志】
　　冯昊仙
　　冯昊仙【明皇时人】唐下博令许君徳政颂开元十六年王懐恵撰冯昊仙书【金石録】
　　贾彦璿
　　贾彦璿【明皇时人】唐薛王府典军李无虑墓志贾彦璿撰并书【金石録】
　　明干节
　　明干节【明皇时人】唐佛防禅师塔铭后序开元十八年李湜撰明干节行书【金石録】
　　赵含章
　　赵含章【明皇时人】唐游击将军薛侯碑开元十八年赵含章撰并行书【金石録】
　　房自谦
　　房自谦【明皇时人】唐老子庙碑开元十八年于孺卿撰房自谦正书【金石録】
　　栁令誉
　　栁令誉【明皇时人】唐东方朔碑桞令誉撰并行书【金石録】
　　卢规
　　卢规【明皇时人】唐立汉光武皇帝碑开元十九年李云撰卢规行书【金石録】
　　潘翽
　　潘翽【明皇时人】唐使者征祥记开元二十年潘翽撰并正书【金石録】
　　房鳯文
　　房鳯文【明皇时人】唐北岳真君碑开元二十年房鳯文八分书【金石録】
　　吕献臣
　　吕献臣【明皇时人】唐元皇帝庙额碑开元二十年敬抱忠撰吕献臣八分书【金石録】
　　贺遂回
　　贺遂回【明皇时人】唐源公石幢记开元二十一年封利建撰贺遂回八分书【金石録】
　　郑铉
　　郑铉【明皇时人】唐老子庙碑开元二十二年崔季友撰郑铉正书【金石録】
　　郑琏
　　郑琏【明皇时人】唐五羖大夫碣铭开元二十三年郑琏正书【金石録】
　　卢自劝
　　卢自劝【明皇时人】唐相州刺史侯莫陈渉墓志铭开元二十三年郑同升撰卢自劝正书【金石録】
　　朱瑗
　　朱瑗【明皇时人】唐馆陶令徐君遗爱颂开元二十四年张孚撰朱瑗八分书【金石録】
　　党抚
　　党抚【明皇时人】唐崔禹传开元二十五年权倕撰党抚八分书【金石録】
　　陈瓌
　　陈瓌【明皇时人】唐智逺律师塔铭开元二十五年啖彦珍撰陈瓌行书【金石録】
　　韦崇训
　　韦崇训【明皇时人】唐八马坊碑开元二十五年郗昂撰韦崇训行书【金石録】
　　何荣光
　　何荣光【明皇时人】唐大行禅师义训开元二十五年何荣光行书【金石録】
　　管卿
　　管卿【明皇时人】唐益州大千秋观碑开元二十六年李邕撰管卿行书【金石録】
　　王子言
　　王子言【明皇时人】唐任城县桥亭记开元二十六年游芳撰王子言八分书【金石録】
　　戴崿
　　戴崿【明皇时人】唐江州刺史戴希谦墓志开元二十六年从子休璇撰次子崿八分书【金石録】
　　郭瓘
　　郭瓘【明皇时人】唐李适之清徳颂开元二十七年萧诚行书碑隂记吕岩説撰郭瓘正书【金石録】
　　刘景亷
　　刘景亷【明皇时人】唐孝经双石台碑开元二十七年杨谏撰刘景亷八分书【金石録】
　　崔黄中
　　崔黄中【明皇时人】唐薛仅善政颂开元二十七年徐季鸰文崔黄中行书【金石録】
　　胡秀
　　胡秀【明皇时人】唐内常侍赵泰宗碑开元二十八年男尚客撰胡秀八分书【金石録】
　　邬繇
　　邬繇【明皇时人】唐吏部尚书杨仲昌碑开元二十八年席豫撰邬繇行书并篆【金石録】
　　王守泰
　　王守泰【明皇时人】唐云居寺山顶石浮图后记开元二十八年莫州吏部常选王守泰行书【金石文字记】
　　刘安
　　刘安【明皇时人】唐瀛州刺史王公碑开元二十九年刘安书【金石略】
　　卢全嗣
　　卢全嗣【明皇时人】唐房州刺史卢府君碑【按宰相世系表云卢全操房州刺史卢重从兄弟】弟全嗣文并书【金石略】
　　张旭
　　张旭【米芾书史云字伯髙】苏州呉人嗜酒毎大醉呼叫狂走乃下笔或以头濡墨而书既醒自视以为神不可复得也世呼张颠初仕为常熟尉有老人陈牒求判宿昔又来旭怒其烦责之老人曰观公笔竒妙欲以藏家尔旭因问所藏尽出其父书旭视之天下竒笔也自是尽其法旭自言始见公主担夫争道又闻鼔吹而得笔法意观倡公孙舞劒器得其神后人论书欧虞褚陆皆有异论至旭无非短者传其法惟崔邈顔真卿云文宗时诏以李白歌诗裴旻劒舞张旭草书为三絶【唐书本传】
　　张旭草书为世所重有人家贫因卜旭为邻数四致简于旭得其报章遂鬻于市后获富足焉【金壶记】
　　张颠以善草得名余曽见小楷乐毅虞褚之流【歴代名画记】
　　唐郎官石记张旭书旭以草书知名此字真楷可爱【集古録】
　　后汉崔子玉歴钟王以下传授至于永禅师而至张旭始八法次演五势更备九用【韩方明授笔要説】陆彦逺传父书法以传张旭旭彦逺之甥也【书史会要】旭之传法盖多其人若韩太傅滉徐吏部浩顔鲁公真卿魏仲犀又传清河崔邈【卢擕临池妙诀】
　　魏仲犀
　　魏仲犀【襄阳太守见资治通鉴】师张旭【书史防要】
　　裴儆
　　裴儆字九思绛州闻喜人官左金吾将军諡曰成【唐书宰相世系表】
　　顔真卿问裴儆足下师敬长史有何所得曰亦尝请论笔法惟言倍加工学临写书法当自悟耳【顔真卿述张长史笔法】
　　蒋陆
　　蒋陆【明皇时人】张旭之法又传蒋陆【卢擕临池妙诀】
　　贺知章
　　贺知章字季真【金壶记云字维摩】越州永兴人性旷夷善谈说擢进士超拔羣类科开元中集贤院学士迁秘书监弃官徒歩归乡里知章晩节尤诞放遨嬉里巷自号四明狂客秘书外监每醉辄属辞笔不停书咸有可观善草隶好事者具笔研从之意有所惬不复拒然纸才十数字世传以为寳天寳初请为道士肃宗赠礼部尚书【唐书本传】
　　知章每兴酣命笔好书大字或三百言或五百言诗笔唯命问有几纸报十纸纸尽语亦尽二十纸三十纸纸尽语亦尽忽有好处与造化相争非人工所到也【述书赋注】
　　贺知章尝与张旭游于人间凡见人家防馆好墙壁及屏幛忽忘机兴发落笔数行如虫篆鸟飞虽古之张索不如也【施宿防稽志】
　　秘书省有贺监知章草书诗笔力遒健风尚髙逺【温飞卿集】
</div>
    <div class="pagination">
<a href="御定佩文斋书画谱_page113.html">上一页</a><span>...</span><a href="御定佩文斋书画谱_page109.html">109</a><a href="御定佩文斋书画谱_page110.html">110</a><a href="御定佩文斋书画谱_page111.html">111</a><a href="御定佩文斋书画谱_page112.html">112</a><a href="御定佩文斋书画谱_page113.html">113</a><span class="current-page">114</span><a href="御定佩文斋书画谱_page115.html">115</a><a href="御定佩文斋书画谱_page116.html">116</a><a href="御定佩文斋书画谱_page117.html">117</a><a href="御定佩文斋书画谱_page118.html">118</a><a href="御定佩文斋书画谱_page119.html">119</a><span>...</span><a href="御定佩文斋书画谱_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
