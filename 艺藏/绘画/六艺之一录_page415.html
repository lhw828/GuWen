<!DOCTYPE html>
<html>
<head>
    <meta charset="UTF-8">
    <title>六艺之一录 - 第 415 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 415 页/共 664 页</h1>
    <div class="content">　　两本　晋杨羲书最工不今不古能细两幅一黄牋一碧牋
　　弄翰　晋左思字太冲诗曰弱冠弄柔翰卓荦观羣书编蒲　晋王育字伯春少孤贫为人牧羊时有暇即编蒲学书
　　锦绣　晋成公绥字子安书势曰烂若天文之布耀蔚若锦绣之有章
　　如流　晋陶侃逺近书皆手自答笔翰如流未尝壅滞生金　王隠石瑞记曰永嘉初陈国项县石碑中生金盗凿取卖己而复生此江东之瑞异苑曰庾太尉墓在新亭有数石碑金亦时而生
　　倚柱　晋诸葛诞常倚柱书雷震破其柱诞书自若夏侯元倚柱书霹雳破柱而不惊
　　野雉　晋庾翼字稚恭善草书子弟皆效之后羲之书内外宗重翼甚不平在荆州寄书于家曰儿辈憎家鸡好野雉也
　　书画　晋王廙字世将常谓犹子羲之曰吾无殊功异业与后人师法惟书画可耳后王右军学其书晋明帝学其画
　　玉素　晋齐献王司马攸字大猷书如玉素兰芳竒而且古
　　亚张　晋张华字茂先尝谓魏武书可亚张昶而已金错　晋王愔曰金错书八体书法不图其形以铭金石故谓之金错书
　　笔法　衞夫人传笔法于王右军
　　白云　晋王羲之得用笔法于白云先生先生遗之鼠须笔焉
　　世重　晋桓元字敬道尝曰非二王法不为世重假此　庾翼善书兄亮字元规就右军求书羲之答曰稚恭在彼岂复假此
　　蕺山　晋王羲之字逸少居蕺山见一姥持六角扇卖羲之书其扇各为五字媪初有愠色因谓姥曰但言是王右军书以求字百钱姥如其言人竞买之其书为世所重焉
　　换鵞　山阴有道士养鹅羲之往观意悦固求市之道士曰为冩道徳经当举羣相赠羲之欣然冩毕笼鹅而归
　　书柱　逸少书柱作龙爪形时观者号龙爪书
　　雁行　逸少每自称我书比钟繇当抗行于世比张芝犹当雁行也
　　家字　逸少尝书家字若金帖墨中炳然可爱
　　枕中逸少旷之子早于其父枕中窃读笔説父恐其幼不与乃拜泣而请之
　　意趣　逸少曰吾书当求其意趣无图其形容
　　书名　逸少幼学衞夫人书自谓大能渡江北游名山见李衞曹喜书许下见钟繇梁鹄书入洛见蔡邕石经张昶华岳碑始知衞书徒废年月遂习众体于是特妙衞夫人见羲之书语太常王防曰此儿已见书诀妾近见其书便有老成之态因流涕曰此子必蔽吾书名矣
　　笔阵　逸少见诸家笔论遂作笔阵图及笔势论善鉴　逸少曰善鉴者不书善书者不鉴
　　一行　逸少曰或书而作一字横竖得势可满一行字字　逸少曰为书字则数体皆成作一纸则字字意别
　　笔前　逸少曰凢书令意在笔前字居心后方为佳矣春笋　逸少曰树笔如春笋生于寒谷
　　祖宗　逸少示子敬曰吾书乐毅论乃书之祖宗耳十迟　逸少曰凢书须十迟五疾十曲五直十藏五出十起五伏然后是书耳
　　神彩　逸少曰学书之难神彩为上形质次之兼之者可及于古人
　　墨猪　逸少曰凢书多肉微骨者谓之墨猪
　　圆润　右军天台紫真记曰体圆则润势疾则澁植槊　笔意曰谓右军先临告誓次冩黄庭骨丰肉润入妙通灵努如植槊勒若横丁
　　金壶记笔卷中
　　六帖　蔡希综法书论曰右军兰亭黄庭经太师箴乐毅论大雅吟东方先生画像賛陶隠居云右军六帖者笔力丰华曲极其妙不可复得也右军亦自讶或他日更书无复似者乃咨嗟而言曰此神助笔也何善力能致此乎
　　大名　逸少第七子献之字子敬五六嵗学书右军従后掣其笔不脱父乃叹曰此儿当有大名唐韦陟见懐素曰此沙门当振宇宙大名
　　小圣　逸少书乐毅论与子敬学自后善小真书后谓之小圣
　　乌防　桓温尝使子敬书扇笔误落因画作乌驳防牛甚妙
　　方丈　王献之尝书壁为方丈大字羲之甚以为能观者数百人
　　清誉　逸少与防愔家论婚书曰献之字子敬少有清誉善书咄咄逼人
　　三世　王导王珉三世善书时人方之杜衞二氏龙蠖　季琰行书賛曰虎踞凤时龙伸蠖屈
　　骑骡　子敬见弟季琰书乃之曰汝书如骑骡骎骎欲度骅骝前
　　二妙　季琰谓胡昭钟繇行书为二妙
　　小令　或谓小王为小令非也子敬为中书令卒其弟珉代之时人谓子敬谓大令季琰为小令
　　素拙　宋髙祖姓刘名裕素拙于书刘穆之曰此虽小事然宣被四逺愿公少复留意髙祖従之一纸不过六七字便满
　　入室　宋羊欣字敬元师法大令时亦众矣若亲承妙防入于室者唯公一人矣
　　得羊　羊欣师子敬书时人曰买王得羊不失所望四圣　羊欣常谓张芝钟繇皇象索靖书之四圣面受　道防与羊欣俱面受子敬笔法固当在欣后天然　宋文帝姓刘名义隆善草行书时议以天然胜羊欣其工夫少于欣
　　龢表　宋虞龢上明皇帝表论古今妙迹正行草楷纸色褾轴真伪卷数无不备焉表本行于世
　　王法　宋虞龢云灵运子敬之甥故能书特多王法王僧虔云子敬上表多在中书杂事中灵运窃冩易其真本相与不疑元嘉中常索始进焉
　　二寳　谢灵运诗书并皆独絶每文竟手自冩之宋文帝称为二寳
　　第一　齐髙祖姓萧讳道成字绍伯谓王僧虔曰我书何如卿对曰臣真书第一草书第二陛下真书第二草书第三是陛下无第一臣无第三又与僧虔赌书问谁为第一奏曰臣书臣中第一陛下书帝中第一
　　书掌　齐髙祖昔为方伯其家甚贫诸子学书常少纸笔武陵王尝以手书掌画空而已
　　抟狸　唐张懐瓘云髙祖与王僧防赌书犹鸡之抟狸不自量力也
　　掘笔　宋孝武欲擅书名王僧虔不敢显迹尝用掘笔以此见容
　　书赋　王僧虔著书赋俭为注序甚工
　　书术　宋虞龢曰僧虔尤得书术
　　轻微　僧虔曰飞白乃八分之轻防也
　　书扇　僧虔书素扇宋文帝赏之谓迹逾子敬
　　比凤　僧虔子慈字伯寳少与従弟俭学书谢凤子超宗尝谒僧防仍往东斋防慈慈正书未放笔超宗曰卿书何如虔公慈曰慈比大人犹鸡之比凤超宗狼狈而出
　　凤尾　齐江夏王萧锋字宣颖年五嵗性方整好学书髙祖使学凤尾诺一学即工帝大悦以玉麒麟赐之曰麒麟赏凤尾
　　书尘　萧锋因无纸继日画窗尘以学其书
　　井栏　萧锋尝倚井栏学书满则洗之
　　画地　齐徐伯珍字文楚少孤贫书竹叶及以钉画地学书又孙敬凡画地书真草皆如意焉
　　蝇头　齐萧钧字宣礼尝蝇头细书五经一部置于巾箱中皇宋徐铉在邠州日以时俗伪谬乃亲以字冩説文字体纎细正如蝇头过数万言
　　余霞　齐谢朓字元晖若薄暮川上余霞照人
　　骨力　齐张融字思光善书自美其能帝曰卿书殊有骨力但恨无二王之法对曰亦恨二王无臣法也
　　名迹　梁萧子云字景乔为东阳太守时百济国使人至建业求书逄子云为守维舟将发使人于渚次候之望船三十许步拜行前子云遣人问之答曰侍中尺牍之美逺流海外今日所求唯在名迹子云乃停舟三日书三十纸与之获金货数百焉
　　蝉翼　萧子云飞白书轻浓得中蝉翼掩素崩云防雾可得而语哉
　　春花　子云书如上林春花无处不发唐吕总评宋儋书如春花发艳夏栁低枝
　　牝鸡　梁武帝姓萧讳衍字叔达尝权衡萧书比二王则若牝鸡仰于威凤子贡贤于仲尼者哉
　　云鹄　梁武帝评元常书如云鹄逰天羣鳬戯海欲仙　梁武帝评伯英书如汉武好道凭虚欲仙芙蓉　梁武评李镇东书如芙蓉出水文彩鲜明快马　梁武评桓元书若快马入阵随人屈曲
　　劲骏　梁武常论萧子云书曰笔力劲骏心手相应功逾杜恕美过崔晏当与元常争驱并先其赏如此
　　萧评　武帝子纶撰书评兄纲弟绎俱有书名于世金书　武帝子统字徳施撰张陵观碑曰玉二始金书八防
　　过父　梁萧特【阙】　子善草书髙祖赏之曰子敬之书不及逸少萧特之迹遂过其父
　　银书　梁陆倕字公垂撰新刻漏铭序曰金字银书谓碑铭之书也
　　画灰　梁陶景字通明年四五嵗时以荻为笔在灰中学书
　　八防　景真诰曰神仙有三元八防之书
　　瓠史　梁萧琛为宣城太守有北僧南渡唯赍一瓢中有汉书叙传僧云三辅旧相传以为班固真本琛固求得之其书迹有异于今非非篆
　　墨彩　梁刘勰字賛曰子元墨彩腾奋
　　宅宇　梁刘勰曰字乃言语之体貌文章之宅宇八字　梁临川王宏子正表尝执白团扇湘东王取题八字铭以玩之
　　飞泉　梁阮研字文机师逸少行草书尤甚精熟若飞泉交流奔竞不息
　　迟速　阮文机书速陆柬之书迟亦犹枚皋马卿制作各尽一时之妙
　　四英　梁袁昻云伯英务竒元常特絶逸少昻能子敬冠世谓之四英焉
　　羊真　袁昻云羊真孔草萧行范篆各一时之妙羊欣孔琳萧思话范也
　　笔精　梁江淹字文通曰墨妙笔精
　　茧蛾　梁庾肩吾曰伯英元常逸少分行纸上类出茧之蛾结画篇中状闻琴之鹤
　　烟胶　肩吾曰烟胶落纸神彩欲飞
　　三子　肩吾曰伯英工夫第一天然次之元常天然第一工夫次之逸少工夫不及张天然过之天然不及钟工夫过之若孔门用书三子入室矣
　　似玉　肩吾曰崔张玉也逸少金也大贾贵乎玉小商重乎金似玉之书其为最矣
　　羽毛　陈萧引善书陈主尝披奏事指引署名曰此字笔路翩翩似鸟欲飞也引谢曰此乃陛下假其羽毛耳
　　发冡　陈永定二年羣冦发丹阳郗昙冡获王羲之并羣贤墨迹事发悉入书府矣
　　面目　陈顔之推曰尺牍书疏千里面目也
　　无分　顔之推曰吾幼承门业加以性爱重所见法书亦多而翫习工夫益智遂不能佳者良由无分故也
　　异事　顔之推曰萧子云每叹曰吾着齐书勒成一典文章内义自谓可观唯以笔迹得名亦为异事也
　　书工　顔之推曰王褒地胄清华才学优敏后虽入关亦被引遇犹为书工﨑岖碑碣之间辛苦笔砚之役尝悔恨曰假使吾不知书岂可不至今日耶
　　渊源　顔之推曰吾见二王真草多矣家中尝得十卷方知陶隠居阮交州萧祭酒诸书莫不得逸少之体故是书之渊源矣
　　铁限　隋僧智永人竞求书及画满其门限因践履穿穴乃以铁叶裹之世谓之铁门限
　　笔瓮　智永学书退笔头盈于数瓮
　　下楼　智永上楼学书书成下楼
　　笔冡　智永学书旧笔头盈数石使埋之自为铭志目为退笔冡唐僧懐素学书弃笔堆积山下号曰笔冡山
　　僧杰　隋僧敬脱能用大笔书方丈字人有求者唯止一字遒劲而不加脩饰时谓之僧杰焉
　　书空　隋刘仁轨工书遇隋末丧乱不遑专习每行坐转足书空画地
　　虫篆　隋江摠借刘太常説文诗曰硕学该虫篆竒文秀鸟迹
　　龙鱼　隋岑文本飞白书诗曰飞毫列锦绣拂素起龙鱼
　　铭石　隋僧智果工书铭石炀帝甚器之
　　肉骨　智果尝谓智永师曰师得右军肉果得右军骨屏风　唐太宗姓李讳世民自为真草书屛风以示羣臣笔力遒健为一时之冠絶
</div>
    <div class="pagination">
<a href="六艺之一录_page414.html">上一页</a><span>...</span><a href="六艺之一录_page410.html">410</a><a href="六艺之一录_page411.html">411</a><a href="六艺之一录_page412.html">412</a><a href="六艺之一录_page413.html">413</a><a href="六艺之一录_page414.html">414</a><span class="current-page">415</span><a href="六艺之一录_page416.html">416</a><a href="六艺之一录_page417.html">417</a><a href="六艺之一录_page418.html">418</a><a href="六艺之一录_page419.html">419</a><a href="六艺之一录_page420.html">420</a><span>...</span><a href="六艺之一录_page416.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
