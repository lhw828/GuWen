<!DOCTYPE html>
<html>
<head>
    <meta charset="UTF-8">
    <title>六艺之一录 - 第 177 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 177 页/共 664 页</h1>
    <div class="content">　　石刻文字六十九
　　宋刻二【碑志　颂　赞　赋　序　杂文　法书】
　　润徳泉碑
　　雍熙中立在岐山县【天下金石志】
　　讲学堂碑
　　成昂撰景祐四年在孔庙【天下金石志】
　　修五贤堂碑
　　孔道辅撰景祐五年在孔庙【天下金石志】
　　劝慎刑碑
　　此宋晁迥述自古酷吏循吏之报应以为用刑者劝文冗似防鬼而书方整劲拔有欧阳率更法稍逊其遒逸耳碑无书者姓名以后慎刑碑证之当为卢经书【石墨镌华】
　　劝慎刑箴碑
　　迥既作慎刑文又为是箴刻石永兴军文宣王庙即今西安府学碑立于天圣中是时迥判西京已年八十余矣召宴大清楼既而献斧扆慎刑箴是此耶多为长吏语似非上天子者迥为殿中丞时失入死囚夺二秩故晩年津津慎刑如此耳书碑者进士卢经大有欧法并可存也【石墨镌华】
　　百花潭口碑
　　百花潭口旧有任氏一碑乃宋熙宁间吴中复撰并八分书【何宇度益部防资】
　　黄龙洞碑
　　宋苏轼撰在湖州府城北卞山【天下碑刻録】
　　露筋娘子碑
　　米元章行书曩读王常宗露筋娘子诗心甚壮之欲一见米帖不可得秋涧籖头忽以见示长夏湖草边蚊雷不知防百万【缺】攅臭腐已自饮饫一上此女便是千百刼一段公案中岳复为看破今日文墨之士借以舒冩忠愤【牍纪】
　　孝女碑
　　在犍为清溪口元祐中重立【舆地碑目】
　　枤华堂碑
　　李清臣撰在太原府【天下金石志】
　　舜井碑
　　王钦若撰在蒲州【天下金石志】
　　吏隐堂碑
　　石彦政撰在淳化县【天下金石志】
　　五龙泉碑
　　王諌撰在麟游县【天下金石志】
　　灵应泉碑
　　夏世昌撰在两当县【天下金石志】
　　元祐党籍碑
　　蔡京徽宗时拜尚书右仆射元祐羣臣贬窜略尽犹未惬意命等其罪状首以司马光目曰奸党刻石文徳殿门又自书为大碑徧颁郡国【宋史本传】
　　元祐党籍凢三着仆家旧有元祐奸党碑建炎间吕元直作相取去最后者也其间多是元符间臣僚文曰皇帝嗣位之五年旌别淑慝明信赏刑黜元祐害政之人靡有佚罸乃命有司夷考罪状第其首恶与其附丽者以闻得三百九人皇帝书而列之石置于文徳殿门之东壁永为万世臣子之戒又诏臣京书之将以颁之天下臣窃惟陛下仁圣英武遵制功彰善瘅恶以昭先烈臣敢不对扬休命仰承陛下继述之志司空尚书左仆射兼门下侍郎蔡京谨书元祐奸党
　　文臣曽任执政官二十七人
　　司马光　文彦博　吕公着　吕大防　刘　挚范纯仁　韩忠彦　曽　布　王岩叟　梁　焘苏　辙　王　存　郑雍傅　傅尧俞　赵　瞻韩　维　孙　固　范百禄　胡宗愈　安　焘李清臣　刘奉世　范纯礼　陆　佃【并元祐】
　　黄　履【祥符】张商英　蒋之竒【元符】
　　曽任待制以上官四十九人
　　苏　轼　刘安世　范祖禹　朱光庭　姚　勔赵君锡　孔文仲　孔武仲　呉安时　马　黙钱　勰　李之纯　鲜于侁　赵彦若　孙　觉赵　卨　王钦臣　孙　升　李　周　王　份韩　川　顾　临　贾　易　吕希纯　曽　肇王　觌　范纯粹　吕　陶　王　古　豊　稷张舜民　张　问　杨　畏　陈次升　邹　浩谢文瓘【并元祐】　　　岑象求　周　鼎　路昌衡徐　勣　董敦逸　上官均　郭知章　杨康国叶　涛　龚　原　朱　绂　叶祖洽　朱师服【并元符】
　　余官一百七十七人
　　秦　观　黄庭坚　晁补之　吴安诗　张　耒欧阳棐　刘唐老　王　巩　吕希哲　杜　纯张保源　孔平仲　司马康　宋保国　汤　彧黄　隐　毕仲游　常安民　汪　衍　余　爽郑　侠　常　立　程　頣　唐义问　余　卜李格非　陈　瓘　任伯雨　张庭坚　马　涓孙　谔　陈　郛　朱光裔　苏　嘉　龚　夬王　回　吕希续　吴　俦　欧阳中立【并元祐】尹　材　叶　仲　李茂直　呉处厚　商　倚李绩中　陈　祐　虞　防　李　祉　李　深李之仪　范正平　曹　盖　杨　琳　苏　葛茂宗　刘　渭　柴　衮　洪　羽　李　新赵大佐　衡　钧　袁公适　冯伯乐　周　谊孙　琮　范彚中　邓考甫　王　察　赵　峋封觉民　胡端修　李　杰　李　贯　石　芳赵令峙　郭执中　金　极　高公应　张　集安信之　黄　策　呉安逊　周永徽　高　渐张　夙　鲜于绰　吕谅卿　王　贯　朱　呉　明　梁安国　王　古　苏　迥　檀　固何大受　王　箴　鹿敏求　江公望　曽　纡高士育　邓忠臣　种师极　韩　浩　郁　贶秦希甫　钱景祥　周　綍　何大正　梁　寛吕彦祖　沈　干　曹兴宗　罗鼎臣　刘　勃王　极　黄安期　陈师锡　于　肇　黄　迁黄侠正　许尧甫　杨　朏　梅君俞　胡　良冦宗顔　张　居　李　修　逄纯熙　黄　才高道恪　曹与侯　顾　道　周遵道　林　肤葛　辉　宋夀岩　王公彦　王　交　张　溥许安修　刘吉甫　胡　潜　杨懐寳　董　祥倪直孺　蒋　津　王　守　刘元中　王　扬梁俊民　张　　陆表民　叶世英　谢　潜陈　唐　刘经国　扈　充　张　恕　陈　并洪　刍　周　谔　萧　刓　赵　越　滕　友江　询　方　适　许端卿　李昭玘　向　训陈　察　钟正甫　高茂华　杨彦璋　彭　醇廖正一　李夷行　梁士能【并元符】
　　武臣二十五人
　　张　巽　李　备　王献可　胡　佃　马　稔王　履　赵希夷　郭子旂　任　璿　钱　盛赵希徳　王长民　李　永　李　愚　王庭臣吉师雄　呉休复　崔昌符　潘　滋　高士权李嘉亮　李　玩　刘延肇　姚　雄　李　基【并元符】
　　内臣二十九人
　　梁惟简　陈　衍　张自良　梁知新　李　绰谭　扆　窦　钺　赵　约　黄卿从　冯　说鲁　焘　苏舜民　杨　偁　梁　弼　陈　恂张茂则　张　琳　裴彦臣　李　偁　王　绂阎守勤　李　穆　蔡克明　王化基　王　道邓世昌　郑居简　张　祐　王化成【并元祐】
　　为臣不忠二人
　　王　珪【元祐】章　惇【元符】
　　右今准尚书兵部符备降勅命指挥立石监司防崇宁四年二月日　此两浙常平司所立碑时天下监司郡守皆立之后星变遂毁【马纯陶朱新録】
　　元祐党籍碑一卷蔡京元长所书也崇宁初京在相府追憾元祐诸贤乃籍司马光以下三百九人指为奸党请徽宗书而刻之又自书颁于天下俾各刻石以示后世京之意盖欲汚蔑诸贤使其子孙亦有余辱也抑岂知公论之在人心者终不可冺至于摩挲遗刻歴数姓名粲然若繁星之丽天虽其子孙亦以祖父得与洓水伊川诸贤为荣曽不以为辱也呜呼爱憎之私果何以掩是非之公耶京可谓谬用其心矣碑之所列徳业无闻者居多然頼此碑之存而天下后世知其为君子之党是则京之诋之乃所以誉之也欧阳子有言彼防人之致力乃借誉而揄岂不信哉霅川沈暐以其祖干名在党籍惧乆而磨灭特取家藏搨本重刻于石行人司副姑苏周君得此卷出以示余瞻仰之余肃然起敬因识于下方呜呼世之恶直丑正髣髴于京者览此碑尚亦自省哉旴江何乔新识【椒邱文集】
　　此碑自靖国五年毁碎遂稀传本今获见之犹钦寳箓矣当毁碑时蔡京厉声曰碑可毁名不可灭嗟乎乌知后人之欲不毁之更甚于京乎诸贤自涑水眉山数十公外凡二百余人史无传者不頼此碑何由知其姓氏哉故知择福之道莫大乎与君子同祸小人之谋无徃不复君子也石工安民乞免著名今披此籍诸贤位中赫然有安民在【倪元璐】
　　华阳洞碑
　　张商英撰在句容县【天下金石志】
　　小桃源碑
　　小桃源碑物外碑洗耳碑并虞似良书【倪守约金华赤松山志】
　　秘书省汗青轩碑
　　石起宗字似之温陵人郑侨榜进士及第治诗赋淳熙二年除校书郎五年添差漳州通判秘书省汗青轩碑石起宗书【中兴馆阁録】
　　秘书省蓬峦碑
　　木待问字蕴之永嘉人淳熙五年为著作郎六年为起居舎人秘书省蓬峦碑木待问书【中兴馆阁録】
　　平止仓须知碑
　　嘉定十五年知江宁府事余嵘请于朝建取价平则止之义【金陵古金石考】
　　谢太傅像碑
　　赵希塈题曰像是顾长康画旧刻石在维扬淳熙戊申摹刻于半山【金陵古金石考】
　　海头謡碑
　　嘉定中四月楼防书【邹衡嘉兴志补】
　　长生东库碑
　　寳庆改元承信郎新监潭州南岳庙临江赵希棐书【蒋擢湘山事状】
　　思贤碑
　　寳庆二年七月建安葛绍体撰渭南高不华书【澉浦志】
　　凌虚堂碑
　　凌虚堂三大字碑宋知同州事李慎由书字古健结构有法【乔世宁耀州志】
　　郓州州学新田记碑　宋李伉书
　　此帖虽出宋世而题额下欵俱如汉刻有古受禅遗意原溥其以甲府贮俾人轻宋世佐书者观焉【牍记】
　　汾隂坛颂
　　汉武帝封泰山还祀汾隂何所取义而唐宋真皆因之良可笑也颂文为王文贞旦撰亦天书之绪谈耳尹熙古者书院待诏差有圣教笔而不免通防院体聊为志之【弇州续集】
　　伯夷颂
　　范文正公书伯夷颂极得前人笔意盖正书易为俗而小楷难于清劲有精神如斯人不必以书立名于来世也然翰墨乃工如此盖喜多能虽大贤不免焉【山谷集】
　　文正公以寳元元年赴润道谒狄梁公庙为之作记立碑又十三年皇祐三年镇青社用黄素小楷书伯夷颂寄苏才翁盖去公薨半歳耳于是公屡以言事忤防出殿外服知其道之莫可行也将以仰晞古人而于伯夷之清风梁公之大节窃深慕焉揽公之迹可以谅公之心矣所谓百世以俟圣人而不惑者兹非其征乎东阳栁贯谨题【栁待制集】
　　范文正公为苏才翁书伯夷颂后有秦防之太师贾师宪太傅两人图记宋南渡后此卷必流落江左而尝入其家至李侯戡得之于燕则宋亡之明年也范氏所居近在吴中两人不能举而归之卒有待于李侯而公之子孙乃获敬受寳藏焉岂偶然哉盖自西方兵寝不用公归而均逸外藩因得以暇日游心于艺事才翁善书而深服公楷法之妙求公为乾卦而公以字数多眼力不逮故为冩此颂卷末苐云书法亦要切磋未是处无惜赐教而已后来一二大老乃推广其说谓公书此实为天下万世纲常计至哉言乎末学之士毋庸赘述也【黄文献公集】
　　右范文正公楷书韩文公伯夷颂石刻其后独有纯仁纯粹二子跋语而文潞公以下诸贤之语不在盖初刻本也在吾鄊范荘其真迹甞获见于公裔孙从规尚多元人题跋未之刻也此颂甞入秦桧贾似道家二人者固未足以为公污然桧独系之诗曰韩范不时有此心谁与论则读者未甞不发笑也【匏翁家蔵集】范文正公之学莫知其师承然每有所事知要而不泛得圣门遗法如在韩文中独取伯夷颂书之隠然立懦亷贪之志与先忧后乐之语如出一辙其余小者若弹琴止记履霜一曲大者摘中庸于礼经中授横渠张子尤秦汉以来未有也然则学不知要而欲大有所立于天下后世乌见其可哉走过姑苏晋谒祠下缅仰风烈不胜懐思既谒之明日公嗣孙从规携此颂真迹至舟中得拜观焉窃附鄙意【程篁墩集】宋苏才翁以书独歩一时其草圣多得之怀素而山谷陈嬾散人又出于才翁也与苏子美齐名宋陵尤重之然深服文正范公楷法之妙甞求冩乾卦公以字数多眼力不逮故以小楷写伯夷颂归之近见石刻于吴中范家园极端劲秀丽无毫芒纵逸之态其视浮佻之徒贵轻扬而贱持重者岂直睢阳苏合弹与蜣蜋粪九比哉宋诸老皆题志之谓此书寔为天下万世纲常计非谀语也【唐锦龙江梦余録】
　　桂酒颂【古今碑刻记云在广东惠州府】
　　东坡自海南归文章翰墨所谓毫髪无遗恨波澜独老成者桂酒颂其一也今闽浙川本皆以心服为心腹御瘴为御瘴辅安五蔵为五神殆随手有所改定耶绍熙五年四月五日故人徐思叔赴曲江幕官携以相示敬题其后他日或呈似韩使君刻石寘九成防铭之侧亦竒事也【平园集】
　　公之文冝作宋一经以传无穷蔵之名山副在京师顾乃书桂酒法刻置罗浮鐡桥下以俟后之居夷者后公百年徐思叔以所蔵酒颂示余相对叹息予性不善书故不复赘【止斋集】
　　宋中兴颂
　　赵不息撰左朝散大夫永州路转运判官兼提举学事赵公硕书【刘敬祁阳县志】
　　宋刻昭陵六马图賛
　　六马赞唐文皇御制欧阳询书石与文徳皇后碑同立陵后高宗又诏殷仲容别题马赞于石座则赞宜有欧殷二公书也今文徳皇后碑与欧书都亡而陵上马无石座书世所传图乃游景叔所刻景叔序云得唐陵图记云然扬用修丹铅録记六马赞云在秦中殷仲容撰欧阳询书又有元学士王恽跋云云其说与景叔小异或用修所见乃旧石耶然一为欧书刻石一为殷书刻马座实出太宗制非殷撰而欧书也游公刻图盛传用修不当未见何抵牾乃尔今去用修未百年岂旧石顿亡独有游公刻邪景叔亦云询书不复见独有殷书存距陵北五里今石马正在陵下不数十武又无座书其非唐马无疑然则殷书宋时尚在今亦沦没不可求矣非游公刻图谁其知之公又云殷书薛仁杲作薛仁果以证史之误如此类者尚多游公雅善临池李靖李勣碑隂各有题字草行甚佳而此图序乃醴泉县尉刁玠正书深得欧阳询遗意者可观也【石墨镌华】
　　道服赞
　　范文正公祥符八年进士也其为同年许比部作道服赞词荘义舒慤乎有徳之言哉南北分合余二百年而幅员疆理复混为一区公之孙曽嗣守先业不懈益恭得公书遗苏才翁韩文公伯夷颂真迹而寳蓄之且摹刻于石今年至正元年益都宗人复自北携此赞并公侍祠像来南而归之合浦之珠曲阜之履得于既失所以委重宗祊藩饰世绪者夫岂偶然之故有相之矣熙宁间文公与可题识云希道比部而不着其名宋登科记当自可考也卷中有东汉太尉祭酒家学即高阳及仙系小印皆縁许氏则是赞之为许氏物盖已乆矣不知何时而遂失之也邪作赞时许公为平海掌书记耳熙宁始转至比部其恬于进取如此于以见许公亦盛徳之士不然公岂肯以清其意防其身者而许之哉昔公甞书伯夷颂以遗才翁今复见公为希道撰书此赞则希道亦才翁一等人哉宋三百年文运休明泰治熙洽自景徳祥符而始盛观公此赞则公与许公之聨芳科甲信人才与时升降者为不诬矣元年冬十有一月二十七日东阳栁贯书【鐡网瑚】
　　希道比部借示文正词笔观之若侍其人之左右令人既喜而且凛然也熙宁壬子孟夏丙寅陵阳守居平云阁题石室文同与可【丹渊集】
　　右范文正公为同年许书记作道服赞真迹道服之制不可考许公为此其意萧然物外非不臧之服也不然文正公岂率易为人下笔者哉此卷今藏范氏义荘赞后又有文与可诸贤跋语亦不可得者也【匏翁家藏集】
　　孔子手植桧赞
　　宋米芾撰并书碑在孔林余得之衍圣公彦缙陆伯易常为余言宋人书米为优而余家米书独此与露筋碑为优【东里续集】
　　宋米芾元章行书古桧在孔庙杏坛东南今不存矣惟再生一株亭亭独立身文皆左转如草绳纒至梢有叶青青可爱非世上所有也佐亲见之【阙】梢尾有叶一小丛高广一尺许树大仅二尺许【格古要论】
　　黄楼赋
　　此苏子由所作黄楼赋而其兄子瞻所书也石刻在徐州为方柱周遭书之其后磨灭一靣其首相接处复失其半行遂不全相传为雷所击耳【匏翁家藏集】
　　周濓溪拙赋
　　浚仪向子廓书淳熙戊申赵师侠刻于郡丞防后有跋碑在周拙堂【格古要论】
　　朱文公书濓溪先生拙赋后云右濓溪先生所为赋篇闻之其曽孙直卿云近嵗耕者得之溪上之田间已断裂然尚可读也窃惟此邦虽陋然往歳先生尝辱临之乃曰拙堂院之东室牓以拙斋而刻置焉既以自警且以告后之君子俾无蹈先生之所耻者以病其民云淳熙己亥秋八月辛丑熹谨记【法书题跋】
　　三十六赋
　　四明楼异令嵩高赋少室赋不足道而书者为武林僧参寥极得坡公卧笔法遒劲古雅即令坡公见之亦当首肯【石墨镌华】
　　宋译三藏序
</div>
    <div class="pagination">
<a href="六艺之一录_page176.html">上一页</a><span>...</span><a href="六艺之一录_page172.html">172</a><a href="六艺之一录_page173.html">173</a><a href="六艺之一录_page174.html">174</a><a href="六艺之一录_page175.html">175</a><a href="六艺之一录_page176.html">176</a><span class="current-page">177</span><a href="六艺之一录_page178.html">178</a><a href="六艺之一录_page179.html">179</a><a href="六艺之一录_page180.html">180</a><a href="六艺之一录_page181.html">181</a><a href="六艺之一录_page182.html">182</a><span>...</span><a href="六艺之一录_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
