<!DOCTYPE html>
<html>
<head>
    <meta charset="UTF-8">
    <title>六艺之一录 - 第 127 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 127 页/共 664 页</h1>
    <div class="content">　　西河太守杜公遗爱碑
　　书撰人姓名残阙天寳五年【金石録】
　　济源令唐公遗爱碑
　　平列撰徐浩行书天寳七年二月【金石録】
　　尉氏令李良清徳碑
　　天寳五载在东京【金石略】
　　在尉氏县衙公门外天寳五载立【寳刻丛编】
　　魏郡太守苗晋卿徳政碑
　　王维撰天寳七载立【访碑録】
　　济源令房琯遗爱颂碑
　　监察御史平冽撰河阳县令徐浩书房公名琯清河人尝为济源令冽作颂时琯为给事中碑以天寳七年二月立【集古録目】
　　任邱令王公清徳碑
　　傅衡之文崔倚正书天寳八年九月【金石録】
　　西河太守刘宁徳政碑
　　孙宰撰邬彤行书天寳九年【金石録】
　　淮隂太守赵悦遗爱碑
　　张楚金撰行书无姓名天寳十四年【金石録】
　　寿张令刘公仁政碑
　　无撰人姓名周良弼八分书天寳十五年【金石録】
　　襄阳令卢君徳政碑
　　阎寛文史惟则八分书天寳中立【金石録】
　　太子正字阎寛撰伊阙县尉集贤院待制史惟则八分书卢僎字子诚范阳人为襄阳令此盖去思碑也碑字多残缺不见所立年月【集古録目】
　　襄阳牧独孤册遗爱颂碑
　　李邕撰萧诚行书天寳中立
　　唐江夏太守李邕撰兰陵萧诚书府君名册字伯谋河南人尝为襄州刺史此碑襄人所立也石为四面其两面剥缺不可读不知所立年月【集古録目】
　　诚书世多有而此尤佳碑在岘山亭下余自夷陵徙干徳令尝登岘山读此碑碑为四面而一面字完今人家所传祗有一面而余所得有二面故其一面颇有讹缺也府君讳册字伯谋河南人也其文不完故不见其终始【集古録】
　　灵寳县令裴遂遗爱颂碑
　　贾庭瑶序王諲铭史惟则八分书天寳中立【诸道石刻録】
　　劔南节度崔圆遗爱碑
　　天寳末宗幸蜀劔南节度崔圆増修城池建置馆宇储备什器及乗舆至殿宇牙帐咸如宿设宗甚嗟赏之肃宗即位宗命圆与房琯韦见素并赴肃宗行在所宗亲制遗爱碑于蜀以宠之【旧唐书本传】
　　乌程令韦君徳政碑
　　沈务本撰沈仲昌正书至徳二年二月【金石録】
　　任城尉韦公惠爱碑
　　苗藏绪撰正书无姓名乾元二年五月【金石録】
　　凤翔李梁公遗爱碑
　　房琯撰韩择木八分书广徳元年五月碑在凤翔府今在长安【金石録】
　　渭南令路公遗爱表
　　苏源明撰行书上元二年【金石録】
　　考功郎中知制诰苏源明撰不著书人名氏嗣恭字嗣恭平阳人初名劒客开元中歴数县令皆有能名明皇以为可嗣汉鲁恭故赐此名复歴渭南令官至朔方留后上元二年渭南为立此碑在渭南【集古録目】
　　余杭令陈允升徳政碑
　　李纾撰上元二年立在本县内【访碑録】
　　淮南节度使崔圆颂徳碑
　　李华撰张从申正书大厯二年正月【金石録】
　　绛州刺史李公徳政碑
　　崔巨撰刘钧八分书大厯二年二月【金石録】
　　邠宁马璘徳政碑
　　韩云卿撰张少悌行书大厯三年四月【金石録】
　　龚邱令庾公徳政碑
　　李阳氷撰并篆书大厯五年九月【金石録】
　　栾城令刘沔遗爱碑
　　在本县郑汲撰赵舍书大厯五年【访碑録】
　　髙陵令李岘遗爱颂
　　苏端撰张潭行书大厯六年七月【金石録】
　　右唐李岘遗爱颂岘尝任髙陵县令后为宰相以殁殁后县令苏端刻此颂焉碑云曽祖恪封吴王祖琨嗣吴王父祎信安郡王元和姓纂所载亦同而唐书列传以为恪之孙误矣【金石録】
　　明州刺史裴儆纪徳碑
　　越州刺史浙江东道节度副使王密撰集贤院学士李阳氷篆裴公名儆代宗时为明州刺史嵗满罢去州人为之立碑不着刻石年月【集古録目】
　　王密撰李阳氷篆并古文额大厯八年立【复斋碑録】裴公儆为明州刺史密代之为作此文其文云皇唐御神器一百四十二年天下大康海隅小冦结乱瓯越因言明州当出兵之冲民物残弊儆抚绥有惠爱而人思之尔按唐自戊寅武徳元年受命至己亥乾元二年乃一百四十二年是时肃宗新起灵武上皇自蜀初还史思明僭号于河北是嵗洛阳汝郑等州皆防于贼不得云天下大康而海隅小冦也考于史传又不见其事惟台州贼袁晁攻防浙东诸郡乃寳应元年当云一百四十五年又据密代儆为明州刺史至大歴十四年移湖州则儆密相继为刺史宜在代宗时然密当时人推次唐年不应有失余友王回深父曰唐自武徳至大歴八年实一百五十六年中间除则天称周十四年则正得一百四十二年是时天下初定文人着辞以为大康理亦可通是嵗广州哥舒晃作乱海隅小冦岂谓此欤余以谓哥舒晃之乱唐命江西路嗣恭讨平之不当自明州出兵深父曰然兵家出奇明州海道去广不逺亦或然也故并着之【集古録】
　　汝州刺史李深遗爱碑
　　撰人名缺韩秀弼八分书大厯十二年三月【金石録】
　　寿州刺史张镒去思颂
　　赵旦撰王湍八分书大厯十四年十二月【金石録】
　　宣歙观察使薛邕去思碑
　　崔巨撰裴华分书并篆额大厯十四年八月建【复斋碑録】金石略作裴章分书墨池编作裴律
　　元结徳政碑
　　大厯中立在容州【诸道石刻録】
　　明州刺史王公徳政碑
　　李舟撰顔真卿书李阳氷篆建中元年十月【金石録】浙东观察判官李舟撰太子少师顔真卿书国子监丞李阳氷篆额王公名密徳宗初自明州移为湖州刺史州人潘澜阮津等请立遗爱碑以建中二年十月立并勅书同刻勑徐浩所书也【集古録目】
　　太师于书天得也尝学折钗股谓得古人书法隐处余见此碑特尽之矣故为世絶艺观太师名徳伟然为天下第一忠义之发本于天性今人不得尽知惟书法入石流传于后故世无贤不肖皆得知之盖以公为善书人也今书艺所学皆深墨重笔如指画木印状皆谓能学公之书矣昔夫子能拓闗而不以力闻盖以慎其所习也公于书自喜常患后世不传则其防流俗中亦自取其累也【广川书跋】
　　夏县令韦公遗爱颂
　　郑士林撰胡证八分书贞元二年八月【金石録】
　　韦奥遗爱颂监察御史郑士林撰前进士胡证八分书奥字又京兆杜陵人尝为夏县令此碑夏县人所立以贞元二年八月刻在夏县【集古録目】
　　泽潞李抱真徳政碑
　　董晋撰班宏书贞元九年【金石録】
　　澄城令郑君徳政碑
　　陈京撰郑云逵行书贞元十四年正月【金石録】
　　今在本县文多剥泐但云公字叔敖郑州荥阳人而不得其名【金石文字记】
　　同州刺史崔淙遗爱碑
　　杨慿撰韦纵正书贞元十七年【金石録】
　　卢州刺史罗公徳政碑
　　杨慿撰徐璠正书并篆贞元十八年十月【金石録】
　　东阳令戴叔伦去思颂
　　陆长源撰李秋实八分书兴元二年五月建在本县学【复斋碑録　金石略云萧诚书】
　　虞城令李公去思颂
　　李白撰王遹篆书元和四年六月【金石録】
　　唐世以书自名者多而小篆之学不数家自阳氷独擅后无继者其前惟有碧落碑而不见名氏遹开元天寳时人在阳氷前而相去不逺亦工八分然当时不甚知名虽字画不为工而一时未有及者所书篆字惟有此尔世亦罕传余以集録求之勤且博仅得此尔今世以小篆名家如邵不疑杨南仲章友直问之皆云未尝见也【集古録】
　　右唐虞城令李公去思碑李白撰王遹书碑侧题云元和四年六月重篆盖遹不与白同时此碑后来追建尔欧阳公集古録云遹在阳氷前者误也【金石録】
　　魏博节度田绪遗爱碑
　　裴垍撰张靖正书元和六年四月【金石録】
　　右唐魏博田绪遗爱碑裴垍撰张靖书政和中与栁公权所书何进滔徳政碑俱为大名尹所毁【金石録】
　　襄州樊成公遗爱碑
　　李绛撰郑余庆正书元和八年十二月【金石録】
　　中书舍人平章事李绛撰太子少保郑余庆书襄州刺史山南东道节度使袁滋篆额滋以宪宗时镇山南言故贞元中节度使樊泽在州有善政请立遗爱碑绛奉勅撰泽字安时南阳人后终于荆南节度諡曰成碑以元和八年十二月立【集古録目】
　　碑云相国贾公时镇汉南以公为行军司马明年召贾公公代其镇贾公者贾耽也初耽以徳宗在梁使泽奏事俄有急诏以泽代耽大将张献甫曰天子播越行军以公命问行在及反利公土地可谓事人不忠矣军中不平请为公杀之耽曰是何谓也朝廷有命即为帅矣碑称诏书始下而人情悦毁誉之不可以为信如此【集古后録】
　　宗城令卫知全徳政碑
　　在本县长庆二年立【访碑録】
　　激州刺史髙公徳政碑
　　王起撰裴潾书长庆中立【金石録】
　　右溵州刺史髙公徳政碑王起撰按唐书地里志元和十二年以郾城上蔡西平遂平四县置溵州长庆元年州废今碑后题长庆而其下残缺当为元年盖是年州遂废矣髙公者名承简崇文之子为裴度牙将后至汾州节度唐史有传【仝上】
　　杨元卿徳政碑
　　穆宗时杨元卿为泾原渭节度观察等使奏置屯田五千顷每屯筑墙髙数仭键闭牢密卒然冦至尽可保守六年泾人论奏为立徳政碑【旧唐书本传】
</div>
    <div class="pagination">
<a href="六艺之一录_page126.html">上一页</a><span>...</span><a href="六艺之一录_page122.html">122</a><a href="六艺之一录_page123.html">123</a><a href="六艺之一录_page124.html">124</a><a href="六艺之一录_page125.html">125</a><a href="六艺之一录_page126.html">126</a><span class="current-page">127</span><a href="六艺之一录_page128.html">128</a><a href="六艺之一录_page129.html">129</a><a href="六艺之一录_page130.html">130</a><a href="六艺之一录_page131.html">131</a><a href="六艺之一录_page132.html">132</a><span>...</span><a href="六艺之一录_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
