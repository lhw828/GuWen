<!DOCTYPE html>
<html>
<head>
    <meta charset="UTF-8">
    <title>六艺之一录 - 第 507 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 507 页/共 664 页</h1>
    <div class="content">　　冯京字当世鄂州江夏人举进士自乡举礼部至廷试皆第一仁宗拜龙图阁待制神宗立爲翰林学士知枢密院哲宗改宣徽南院使太子少师谥文简【宋史】文氏停云馆第五卷有冯当世帖【弇州山人藁】
　　韩绛
　　韩绛字子华开封雍丘人举进士甲科直集贤院仁宗时知制诰加端明殿大学士神宗立拜同中书门下平章事昭文馆大学士封康国公谥献肃【宋史】范文正公伯夷颂防有韩绛书【鐡网瑚】
　　韩维
　　韩维字持国受廕入官【亿第五子】召试学士院欧阳修荐爲检讨神宗即位除龙圗阁直学士熙宁二年迁翰林学士元祐中拜门下侍郎【宋史】
　　绛维并擅豪翰其迹见羣玉堂法帖中【书史防要】
　　韩缜
　　韩缜字玉汝登进士第元丰中累迁同知枢密进知院事哲宗立拜尚书左仆射兼中书侍郎以太子太保致仕谥庄简【宋史】　韩玉汝钦闻帖行书【式古堂书画彚攷】范文正公伯夷颂防有韩缜书【鐡网瑚】
　　王安石
　　王安石字介甫抚州临川人擢进士上第签书淮南判官召试馆职知制诰神宗即位召爲翰林学士熈宁三年进同中书门下平章事封舒国公改封荆谥曰文追封舒王【宋史】
　　舒王王安石字介甫本抚州人后居金陵退相日官特进荆国公既殁谥曰文追封舒王神考朝圣贤相遇千载一时其功业昭昭简册具载当时安石慨然以眞儒之道爲倡于天下后世葢自比于孟轲其视杨雄韩愈爲不足道暮年归老金陵浮沉渔樵间跨驴挟册往来北山下道傍醉尉虽谁何不复介意作小诗如壮岁语出竒凌轹脱去流俗学者编爲北山诗平生视富贵眞如浮云不溺于货利声色信宗公伟人也凡作行字率多淡墨疾书初略不经意惟达其辞而已然而使积学者尽力莫能到岂其胸次有大过人者故笔端造次便见不凡而评其书者谓得晋宋人用笔法美而不夭饶秀而不枯瘁自是一世翰墨之英雄今御府所藏行书一集句诗笔【宣和书谱】王荆公书法竒古似晋宋间人笔墨【山谷集】
　　荆公运笔如挿两翼凌轹于霜空雕鹗之后【姑溪集】半山庄台上多文公书文公学杨凝式人少知之【海岳名言】王荆公书清劲峭防飘飘不凡世谓之横风疾雨黄鲁直谓学王蒙米元章谓学杨凝式以余观之乃天然如此【墨庄漫録】
　　荆公书风神闲逸韵度清美【黄溍文献公集】
　　防王荆公书
　　荆公书得无法之法然不可学无法故仆书尽意作之似蔡君谟稍得意似杨风子更放似言法华【东坡题防】
　　题王荆公书后
　　王荆公书字得古人法出于杨虚白虚白自书诗云浮世百年今过半校他蘧瑗十年迟荆公此二帖近之往时李西台喜学书题少师大寺壁后云枯杉倒桧霜天老松烟麝煤隂雨寒我亦生来有书癖一囘入寺一囘看西台眞能赏音今金陵定林寺壁荆公书数百字未见赏音者【山谷题防】
　　防王荆公帖
　　先君子自少好学荆公书家藏遗墨数纸其僞作者率能辨之先友邓公志宏尝论之以其学道于河洛学文于元祐而学书于荆舒爲不可晓者今观此帖笔势翩翩大抵与家藏者不异恨不使先君见之因感咽而书于后朱某书【晦庵题防】
　　防王荆公手书
　　丞相荆公与人书问毎有匆匆字先儒谓丞相何缘有许多忙廹时今此帖亦云俗事纷纷灭裂上问岂以爲信笔常语而不之察耶公书字学王蒙要爲萧散高逺非余人所可及也【呉师道礼部集】
　　王荆公此君堂诗刻【题防已见八十九卷】王荆公书金刚经
　　骨多肉少则瘦肉多骨少则肥惟骨肉相称然后爲尽或谓荆公知骨而不知肉今见此经则知传者不识荆公书遽以常所见清劲爲瘦也【姑溪集】
　　王荆公正书楞严经要防
　　霜筠雪栢钟山寺投老归欤寄此生王介甫既赋此诗元丰八年四月竟罢政而归书经乃其时也继遂爲元祐矣假本道原即刘秘丞恕也经中十二者欲令法界众生求男得男是时雱已卒介甫之意端有所爲后舍半山所居爲寺申其荐防可叹也作字有斜风疾之势亦其性急使然然不妨得书法陵阳耄叟牟献之书【瑚网】
　　观世音菩萨发妙耳门从闻思修入三摩地与眼耳口舌身意日刼相倍此一部楞严经之法髓也荆公暮年深悟佛理故特于是经提出而亲书之所以深警禅学之士岂复有心较世间之荣辱是非及字画之工拙也哉后学王蒙叹慨而敬书之【同上】
　　曾巩
　　曾巩字子固建昌南丰人中嘉祐二年进士第累官中书舍人翰林学士爲文章斟酌于司马迁韩愈一时工作文词者鲜能过也【宋史】
　　南丰遗墨简严静重如其爲文【朱子文集】
　　巩善豪翰其迹见羣玉堂法帖中【书史防要】
　　曾肇
　　曾肇字子开巩幼弟举进士歴迁国史编修官元祐初擢起居舍人拜龙图阁直学士谥文昭【宋史】
　　文昭公书如玉环拥尰自是太平人物【王氏法书苑】
　　曾布
　　曾布字子宣南丰人年十三而孤学于兄巩同登第元丰末翰林学士迁户部尚书徽宗立拜右仆射谥文肃【宋史】
　　文肃公书如高丽使人抗浪甚有意气【王氏法书苑】
　　防曾南丰帖
　　熹未冠而读南丰先生之文爱其词严而理正居常诵习以爲人之爲言必当如此乃爲非茍作者而于王子发舍人所谓自比刘向不知视韩愈何如者窃有感焉今乃得于先生之族孙潍见其亲笔不胜叹息文昭公字顷尝于长乐僧舍见之至于湘潭文肃之书则亦今始得观也绍熈甲寅夏四月二十有二日新安朱某书于宜春昌山渡之客舍【朱子文集】
　　南丰先生早从欧阳文忠余襄公游素爲王文公所敬而与苏文忠公友其门弟子则陈无已也今观遗墨恨不执鞭嘉泰壬戌二月丙申平原老叟周某书而归之南城呉氏【益公题防】
　　曾宰
　　曾宰抚州南丰人巩弟嘉祐六年进士湘潭主簿湘潭公书如呉兴小儿形虽未成而骨体甚隽【王氏法书苑】
　　卲亢
　　邵亢字兴宗丹阳人十岁日诵书五千言赋诗豪纵范仲淹举亢茂才异等熈宁中官枢密副使谥安简【宋史】
　　范文正公伯夷颂防有卲亢书【鐡网瑚】
　　沈括
　　沈括字存中擢进士第编校昭文书籍考礼沿革爲书曰南郊式神宗称善迁太子中允龙图阁待制加龙图阁直学士至元祐初以光禄少卿分司居润着笔谈传于世【宋史】
　　沈括擅豪翰其迹见羣玉堂法帖中【书史防要】
　　沈辽
　　沈辽字叡达熈宁中以太常奉礼郎监杭州军资库徙池州筑室齐山上名曰云巢爲文雄竒峭丽尤长歌诗【宋史】
　　沈括云从弟辽喜学书尝云书之神韵虽得于心然法度必资讲学【梦溪笔谈】
　　沈辽少时学其家传师晩自云学子敬【东坡集】
　　沈云巢妙于楷隶诸书备古今体寸墨尺纸落笔辄爲人争取【攻媿集】
　　蔡仲逺
　　朱长文云蔡仲逺沈叡达之徒皆彬彬可观【墨池编】
　　钱公辅
　　钱公辅字君倚常州武进人少从胡翼之学有名呉中第进士甲科累官天章阁待制【宋史】
　　钱公辅书遗敎经
　　人貌有好丑而君子小人之态不可掩也言有辨讷而君子小人之气不可欺也书有工拙而君子小人之心不可乱也钱公虽不学书然观其书知其爲挺然忠信礼义人也轼在杭州与其子世雄爲僚因得观其所书佛遗敎经刻石峭峙有不囘之势孔子曰仁者其言也讱今君倚之书葢讱云【东坡】
　　李大临
　　李大临字才元成都华阳人登进士第神宗擢知制诰天章阁待制【宋史】
　　成都李才元世以书鸣【画继】
　　司马光
　　司马光字君实陜州夏县人仁宗寳元初进士中甲科爲通志八卷英宗悦之命置局秘阁续其书神宗名之曰资治通鉴元祐元年拜尚书右仆射兼门下侍郎赠温国公谥文正【宋史】　南屏山家人卦中庸大学篇司马温公书
　　温公隶法清劲似其爲人所谓左凖绳右规矩声爲律身爲度者观其书可想见其风采【山谷集】
　　温公通鉴书藁作字方整未尝爲纵逸之态宜其十有九年始克成书欤【黄文献公集】
　　司马温公帖
　　绍兴七年岁次丁巳初夏中澣彭城郑顾道经从豫章出示温公帖观于精忠堂凛然如对盛德君子瞻其仪形面其语论也使人钦慕不能自已武阳李伯纪书【梁溪集】
　　司马温公书
　　公砚已瘗奸魂夜悸公墨霑池潜来湘累假其余声所感如此矧公眞笔劒防交倚挂之高堂浮虑尽死我观公书识公胷次天地输诚风霜荐厉吐而发之兹其余事公之立朝营营仇敌不其刚不披其殖障海一篑排风孤翮始訾继斥卒伸其直世衰道圯喏喏唯唯有笔如椽微公莫使我铭其尾吁嗟巳矣【刘子翚屏山集】
　　司马温公与邢和叔帖
　　熈宁间温公居洛公从崇德县再入崇文元丰四年兼史事以所藏温公帖知是时相与甚厚也后一百十有二年某得见之于其曾孙遵仲宣修【止斋集】
　　司马温公与范忠宣帖
　　右司马温公与范忠宣书一通藏楚郡龙云从家云从间请题其后濓闻哲宗初立崇庆太后同聼政起公知陈州过阙畱爲门下侍郎忠宣亦从庆州召还爲右谏议大夫俄迁给事中此书正此时所遣其殆元丰乙丑之冬或元祐丙寅之春乎夫公自熈宁辛亥居洛再任畱司御史台四任提举崇福宫至是始司政柄故书中有闲居十五年之言公年葢已六十有七新法方盛行小人附和者众公度不可止遂绝口不言事故又有更求一任散官守候七十即如礼致事之言当是时章惇蔡确黄履邢恕等蛇蟠蚓结牢不可解公新自外至孑然独立故又有如一黄叶在冽风中几何而不危坠之言公之志爲可悲矣然公与忠宣素相知居洛日忠宣方丐罢齐州之政判西京畱台乃同爲眞率防则其志同道合固非一日之故熈宁之法又皆共怒其爲害而其设施或不同者忠宣则欲去其泰甚公则欲锄刬而绝其本根虽书有随时示谕勿复形迹之请二贤之见猝有未易合者岂天未欲平治天下故使之然欤公遣此书后仅及数月且观化之中忠宣继公爲左仆射务以愽大开上心忠笃革士风四海方翘首望治曾未几何颍昌之命亦遽下矣不亦重可悲夫阅此帖者当知治乱之机所系初不可以寻常简牍视之也【宋学士集】
　　吕公着
　　吕公着字晦叔防嗜学至忘寝食父夷简器异之登进士第仁宗除崇文院检讨改天章阁待制英宗亲政加龙图阁直学士神宗立爲端明殿学士元祐中拜司空平章政国事赠太师申国公谥正献【宋史】惠照院见太师吕公畱题深清雄丽公以道德爲神考所敬文章翰墨雷霆一时【石门文字禅】
　　范祖禹
　　范祖禹字淳父一字梦得成都华阳人登进士甲科从司马光编脩资治通鉴哲宗时拜龙图阁学士进唐鉴十二卷学者尊之目爲唐鉴公【宋史】
　　淳父擅豪翰其迹见羣玉堂法帖中【书史防要】
　　刘安世
　　刘安世字器之魏人登进士第不就选从学于司马光光敎之以诚且令自不妄语始官仁太后问台谏于吕公着公着以安世对擢右正言累官寳文阁待制枢密都承防仪状魁硕音吐如钟乆坐身不倾倚作字不草书【宋史】
　　张长史春草帖防有刘器之书【鐡网瑚】
　　范纯仁
　　范纯仁字尧夫仲淹次子皇祐元年进士第元祐中爲观文殿大学士谥忠宣【宋史】
　　停云馆帖第五卷有范忠宣帖【弇州山人藁】
　　范忠宣手简司马温公史草短启帖
　　温公起通鉴草于范忠宣公尺牍其末又谢人惠物状藁也幅纸之间三绝具焉诚可寳哉岐国汝述明可识【瑚网】
　　温公修通鉴起草于书牍间可见当日用意之厪至答送物状亦自爲检前辈之不茍如此可师也已嘉定八年十二月十有四日任希夷观于玉堂夜直【同上】司马公作通鉴长编范忠宣实与共事大纲领处皆公手自笔削而元祐名臣汉唐以下人物非所伦也故其相继爲相使四夷懐畏人莫敢有异议者今观此卷一时典刑犹在若冕而立殿陛之下展玩惟有景慕后学黄溍书【同上】
　　司马公通鉴编年一变班马旧史之习而国家兴衰生民休戚善可爲法恶可爲戒者备此书矣故以事系月以月系年而不以日或以年不以月者葢周岁之中记事之要作爲一编而君臣父子是非得失之互见使人得便观览有春秋之义例焉此稿标题晋永昌元年事是年王敦还镇元帝崩乃江左立国之一变故公不得不手书之范忠宣与公继居相位今获手笔于一纸岂胜幸哉至正三年十月朔旦后学朱澜书【同上】
　　范纯粹
　　范纯粹字德孺以防迁至賛善大夫元祐中爲户部侍郎以徽猷阁待制致仕【宋史】
　　范德孺资禀端重观其心画如其爲人【鹤山集】
　　刘挚
　　刘挚字莘老永静东光人嘉祐中擢甲科元祐六年拜尚书右仆射谥忠肃嗜书家藏书多自雠校得善本或手抄録孜孜无倦【宋史】
　　刘挚擅豪翰其迹见羣玉堂法帖中【书史防要】
　　陈襄
　　陈襄字述古福州侯官人举进士调浦城主簿神宗时知制诰以枢密直学士知通进银台司兼侍读判尚书都省赠给事中既亡友人刘寻视其箧得手书累数十幅盈纸细书大抵皆民事也【宋史】
　　刘克庄防陈述古帖云古灵公字不多见此帖姿媚如此可寳也【后村题防】
　　周敦颐
　　周敦颐字茂叔道州营道人元名敦实以舅郑向任爲分宁主簿熈宁初知郴州用赵抃及吕公着荐爲广东转运判官求知南康军家庐山莲花峰下谥元公封汝南伯【宋史】
　　防遂宁傅氏所藏濓溪伊川眞迹
</div>
    <div class="pagination">
<a href="六艺之一录_page506.html">上一页</a><span>...</span><a href="六艺之一录_page502.html">502</a><a href="六艺之一录_page503.html">503</a><a href="六艺之一录_page504.html">504</a><a href="六艺之一录_page505.html">505</a><a href="六艺之一录_page506.html">506</a><span class="current-page">507</span><a href="六艺之一录_page508.html">508</a><a href="六艺之一录_page509.html">509</a><a href="六艺之一录_page510.html">510</a><a href="六艺之一录_page511.html">511</a><a href="六艺之一录_page512.html">512</a><span>...</span><a href="六艺之一录_page508.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
