<!DOCTYPE html>
<html>
<head>
    <meta charset="UTF-8">
    <title>六艺之一录 - 第 27 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 27 页/共 664 页</h1>
    <div class="content">　　商阜父丁盉


　　右通盖高九寸三分深五寸二分口径三寸六分腹径五寸八分容三升三合共重四斤一两三足有流有鋬盖与器铭共六字　右按商有沃丁仲丁祖丁武丁庚丁太丁凡六丁而此丁者未审为何丁也而作阜字盖卣所以盛秬鬯至和之所寓也盉以调味而着以至和之器固其类矣若乃言阜则如诗所谓如山如阜以取高大扬雄亦曰视天民之阜者取其富庻之意盖民无莱色然后天子食日举以乐则享此备味者非富盛之时可乎此所以取阜为铭也【愽古图】


　　右高七寸七分深五寸二分口径三寸四分腹径五寸八分容三升二合重四斤二两阙盖有流有鋬铭三字曰孙父癸而孙作执戈状按商之君有曰报癸此言癸者恐其是欤既言父癸则自铭者乃子职之事今又言孙者是孙可以为王父尸而子不可以为王父尸明矣作执戈形者商之鼎彞往往有之可以类求也是器两靣作饕餮周以连珠流有铭是器三靣作饕餮间雷纹惜不得见其完器尔【博古图】
　　上一字作人形左执戈者子也盖子为父癸作此器【钟鼎欵识】
　　周盉
　　周单从盉




　　右通盖高八寸深四寸口径四寸三分腹径四寸五分容二升三合共重三斤十有二两四足有流有鋬葢与器铭共九字周有单子歴世不絶为贤卿士其族有襄顷靖献穆公之类所谓冏者岂斯人之族耶然单氏之器得之有数种有舟有鼎有彞与此之盉其形虽不同而其铭则皆曰従彞也盖彞以言其有常従以言其有继是器特于盉为一类耳【愽古图】
　　周嘉仲盉








　　右髙七寸六分深四寸八分口径四寸六分腹径六寸八分容八升三合共重七斤有半三足阙盖有流阙鋬铭一十九字腹匾而圆嘉仲索诸经传无见考其欵识已非夏商但制作有类乎周其曰诸友则知非独擅乃与朋友共之之器也且五常之道言君臣之尊尊父子之亲亲而朋友亦列扵其间则未有不须友以成者彞器者法度之所在其扵尊君事亲之义未尝不载则于朋友之义宜有以及之兹器是也【愽古图】
　　周伯王防盉





　　铭十有四字按盉不见扵经说文曰盉调味也盖整和五味以共调也【考古图】
　　伯王防子作寳盉其制异哉礼学未尝考也昔许慎以盉为调五味器顾野王直以盉为味陆法言以盉为调五味镬盖自周官仪礼窜失本文后俗袭误莫知所本也今考于书则以镬为防而以防为瓽瓽为器盆之大者盌则小于盆而同制矣则盉不可谓镬孙强亦以盉为大镬又曰镬大鼎也刘臻吕忱以防为大钟皆非有据少牢馈食礼曰羮定雝人陈鼎五三鼎在羊镬之西二鼎在豕镬之西而礼经改盉为镬则失其制久矣法言虽能辨其名而不知镬非可用割烹则亦误也古之飨祭防在庙门之东故初陈鼎扵盉西后陈鼎扵阼阶防为灶盉即煑荐体之品也升食者自盉以受于鼎鼎陈阼阶则荐食于上矣故实鼎曰脀【音征】实俎曰载肩臂臑谓之前体防胳谓之后体正脡横脊谓之体荐短正代胁谓之体解故体各异盉盉别一鼎盉中肉孰各升于鼎故取扵盉以实鼎取扵鼎以实俎然后可以飨食可以荐孰礼之成也后世不知俎鼎之制虽具簠簋笾豆有事扵祭祀有司庀事谨守旧文而器名物体皆不能辨则盉废已久其名又改尚得求其制而用耶【广川书跋】
　　周凫盉
　　铭一字作象形凫字盖之上亦以凫为饰盖凫出入于水而不溺以况习于礼者也着之于调味之器所以示饮食必由于礼古人即器以寓意即意以见礼即礼以示戒者乃如是耶【绍兴古器评】














　　六艺之一録卷十二上
　　钦定四库全书
　　六艺之一録卷十二下　　　　钱唐倪涛撰
　　金器欵识十二下
　　鬲鍑总说
　　周官三百六十各有司存陶人之职所司之物而鬲居其一夫鬲与鼎致用则同然祀天地礼鬼神交賔客脩异馔必以鼎至于常饪则以鬲是以语夫食之盛则必曰鼎盛语夫事之革则必曰鼎新而鬲则特言其器而无义焉亦犹簠所盛者稻梁簋所盛者黍稷而已故王安石以鼎鬲之字为一类释之以谓鼎取其鼎盛而鬲言其常饪其名称其字画莫不有也今攷其器信然且尔雅以鼎欵足者谓之鬲而博雅复以防镂鬲鍑鬹皆为鬴则鼎鬲属又鬴类也然而五方之民言语不通则名亦随异故北燕朝鲜之间谓之錪或谓之鉼江淮陈楚之间谓之锜或谓之镂惟吴扬之间乃谓之鬲名称虽异其实一也汉志谓空足曰鬲以象三德盖自腹所容通于三足其制取夫防火则气由是而易以通也若鍑之为器则资以熟物而许慎谓似釡而大口盖是器特适时所用非以载礼今考其所存则镕范以成者似异乎许氏之说岂非不必拘扵形制徒取诸适用而然乎
　　商鬲
　　商母乙鬲


　　右高四寸七分深二寸九分口径四寸二分容一升六合重一斤十有二两两耳三足铭作亚形中孙执防字曰母乙按天有十日以甲乙第其次商自报丁以来始以是为号至于天乙是为成汤由成汤传二十八王至于帝辛未有不以是为称者其间有祖乙小乙武乙帝乙则母乙者疑为乙称之后而后世子孙名之商祖于契契之生实本自有娀氏之女而诗于长发尝及之则知具母道者皆得庙食也故周继商之后亦有姜嫄之庙而后世又以为禖神焉然则商母乙鬲岂非用扵宗庙之器耶【博古圗】
　　铭亚形中作执防形曰母则知其执防者为子也【钟鼎欵识】
　　商鬲

　　上为亚者庙室也中作者名氏也【钟鼎欵识】
　　商□鬲


　　铭作□者李氏所藏父巳卣有祈字作非形此乃其半耳亦作祈字无疑旁一字竒古未可考【钟鼎欵识】
　　商父巳鬲一






　　二铭上一字作象形鬲曰父巳者明其子为父巳作也【钟鼎欵识】
　　商丁父鬲
　　尔雅欵足曰鬲此器自腹所容通足间若股然三体合为一丁父所作商器也【李氏古器録】
　　商妇庚鬲
　　铭七字束者莫知其为谁曰子孙妇则言承祖考之祀者固在乎子孙而妇之従夫亦当相其祀事耳故采蘩之美夫人采苹之咏大夫妻皆莫不以祭祀为先焉甲庚丁者纪其日也商之辞略故止言日而不言辰至周则见于铭载者如尊曰丁丑彞曰己酉盖又兼辰而言之矣【绍兴古器评】
　　商齐鬲
　　铭八字古者始字则曰伯仲叔季及其德劭则又称父焉其曰作齐鬲者盖于祭祀之齐而用之耳周帛女鬲亦曰齐鬲岂效法于此乎【绍兴古器评】
　　周鬲
　　周蔑敖鬲



　　右高五寸七分深三寸二分口径四寸五分容一升九合重二斤八两两耳三足铭十有一字所可辨者九字而已敖上髣髴若蔑字按楚之君有霄敖若敖杜敖郏敖而其名官亦曰莫敖所谓蔑敖殆出于斯耶楚周诸侯国故其器作周之形制曰光康者古人铭意盖未可以臆论也【愽古图】
　　按宣和博古图所载铭十有一字敖上彷佛是蔑字今此器乃少于前两字何也楚之君有霄敖若敖杜敖而其名官亦曰莫敖所谓蔑敖者殆出于此耶【绍兴古器评】
　　周伯鬲


　　右髙四寸八分深三寸口俓四寸二分容三升六合重一斤十有五两两耳三足铭四字按寳器以伯为铭者多矣尊敦彞舟爵皆有伯作之铭观古人或以伯为谥或以伯为名或以伯仲第其序或以侯伯列其爵所称非一而此曰伯者殆未可以私智决也【博古】




　　右髙四寸深二寸四分口径四寸容一升六合重二斤一两铭五字曰帛女作齐鬲帛女疑宫女之有职者然攷周官自九嫔世妇之余所可见者司服缝人而已初无此名也岂非自周之东典礼不存因其职而命之欤不然则诸侯不敢拟于天子而有是职欤汉广川王以陶望卿主缯帛疑亦祖述周人之意其曰作齐鬲盖于祭祀之齐而所用之器也【愽古图】
　　周师鬲

</div>
    <div class="pagination">
<a href="六艺之一录_page26.html">上一页</a><span>...</span><a href="六艺之一录_page22.html">22</a><a href="六艺之一录_page23.html">23</a><a href="六艺之一录_page24.html">24</a><a href="六艺之一录_page25.html">25</a><a href="六艺之一录_page26.html">26</a><span class="current-page">27</span><a href="六艺之一录_page28.html">28</a><a href="六艺之一录_page29.html">29</a><a href="六艺之一录_page30.html">30</a><a href="六艺之一录_page31.html">31</a><a href="六艺之一录_page32.html">32</a><span>...</span><a href="六艺之一录_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
