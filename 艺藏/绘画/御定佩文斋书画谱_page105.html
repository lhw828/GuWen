<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 105 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 105 页/共 578 页</h1>
    <div class="content">　　王绍宗　　　　王嗣宗
　　唐推　　　　　卢藏用
　　刘允济　　　　尹元凯
　　薛曜　　　　　杨庭
　　贾膺福　　　　薛昌容
　　李元振　　　　李敬
　　唐奉一　　　　李思训
　　尹守贞　　　　党复
　　严政　　　　　李承福
　　李思恽　　　　萧懐素
　　房晋　　　　　刘明
　　鞠处信　　　　郑庄
　　刘翊　　　　　马元贞
　　杨楚材　　　　杜行均
　　萧令臣　　　　韩懐信
　　刘济物　　　　孙希弼
　　范元悊　　　　吴守劼
　　叚元述　　　　韩景阳
　　孙去烦　　　　袁元悊
　　王知恭　　　　李岩
　　崔液　　　　　刘升
　　元希声　　　　徐师道
　　徐峤之　　　　唐从心
　　于经野　　　　韦同
　　李渉　　　　　郭谦光
　　杨略　　　　　韩覃
　　平授　　　　　郑万钧
　　刘钦旦　　　　施楚玉
　　甯思道　　　　殷子阳
　　储伯阳　　　　杨幽经
　　权瓌　　　　　殷祚
　　王崇敬　　　　冯敦直

　　钦定四库全书
　　御定佩文斋书画谱卷二十六
　　书家传五
　　唐一
　　虞世南
　　虞世南字伯施越州余姚人性沉静寡欲笃志勤学善属文同郡沙门智永善王羲之书世南师焉妙得其体隋大业初授秘书郎太宗引为秦府参军文馆学士尝命写列女传以装屛风于时无本世南暗疏之不失一字贞观七年转秘书监赐爵永兴县子太宗尝称世南有五絶一曰徳行二曰忠直三曰博学四曰文辞五曰书翰授银青光禄大夫諡曰文懿【旧唐书本传】唐太宗工隶师虞世南常患难于戈法一日书戬字乃空其落世南取笔塡之以示魏征曰朕学世南似尽其法卿看之公曰天笔所临万象不能逃其形非臣书所可拟仰观圣作惟戬字戈法颇逼眞上深叹公为藻识
　　【书断】
　　虞世南曰余昔梦吞笔后梦张芝指为一道字方悟其书也【金壶记】
　　虞永兴尝被中画腹书末年尤妙【黄山谷集】
　　予尝见世南眞迹谓以孔子庙堂碑石本进呈太宗特赐王羲之黄银印一颗世南之书贵重当时如此【金薤琳琅】
　　世南尝作笔髓学者多宗焉【宣和书谱】
　　世南传欧阳率更询褚河南遂良遂良传薛少保稷是为贞观四家【解缙书学传授】
　　虞纂
　　虞纂世南族子【窦云世南子】书有叔父体则而风骨不继【书断】
　　虞焕
　　虞焕【世南孙】窦云子纂孙焕皆能继世焕授武官在仗宿衞【述书赋注】
　　欧阳询
　　欧阳询字信本潭州临湘人【窦臮述书赋注纥之子】敏悟絶人博贯经史仕隋为太常博士髙祖微时数与游即位累擢给事中询初效王羲之书后险劲过之因自名其体尺牍所传人以为法髙丽尝遣使求之帝曰彼观其书固谓形貌魁梧邪尝行见索靖所书碑观之去数歩复返及疲乃布坐至宿其傍三日乃得去贞观初歴太子率更令封渤海男【唐书本传】
　　询八体尽能篆体尤精飞白冠絶峻于古人眞行之书于大令别成一体草书迭荡流通视之二王可为动色【书断】
　　欧阳修曰隋之晚年书学尤盛吾家率更与虞世南皆当时人后显于唐遂为絶笔【集古録】
　　询正书为翰墨之冠【宣和书谱】
　　欧阳询因见右军教献之指归图一本以三百缣购之而归赏玩经月喜而不寐焉【金壶记】
　　欧阳通
　　欧阳通【宰相世系表云字通师】询之子仪凤中累迁中书舍人天授初转司礼卿判纳言事通早孤母徐教以父书惧其堕尝遗钱使市父遗迹通乃刻意临仿以求售数年书亚于询父子齐名号大小欧阳体通晚自矜重以狸毛为笔覆以豪管皆象犀非是未尝书【唐书本传】通笔力劲险尽得家风【广川书跋】
　　王宏
　　王宏济南人太宗幼日同学因问为八体书太宗既即极因访宏而乡人竟传隐去是亦子陵之徒与【栁宗元龙城録】
　　萧瑀
　　萧瑀字时文后梁明帝子也爱经术善属文隋河池郡守髙祖入京师封宋国公拜民部尚书进尚书左仆射贞观中拜太子太保同中书门下三品諡贞褊【唐书本传】
　　萧瑀书宋绍兴秘阁续法帖内有其迹【书史防要】
　　魏征
　　魏征字成魏州曲城人少孤有大志通贯书术从李密来京师擢秘书丞贞观中为侍中进郑国公拜特进知门下省事太子太师諡曰文贞帝后临朝叹曰朕比使人至其家得书一纸始半稾公卿侍臣可书之于笏知而必谏也【唐书本传】
　　贞观中捜访王右军等眞迹帝令魏少师虞永兴褚河南等定其眞伪又令魏褚等更署名其后【韦述叙书録】
　　魏叔琬
　　魏叔琬【郑国公征仲子】叔瑜兄亦善书【墨池编】
　　魏叔瑜
　　魏叔瑜【张説神道碑云字思瑾】相州曲城人征季子豫州刺史善草隶以笔意传其子华及甥薛稷【唐书魏征传】
　　魏华
　　魏华【陶宗仪云字茂实】叔瑜次子检校太子左庶子武阳县男【宰相世系表作礼部侍郎】世称善书者前有虞褚后有薛魏【唐书魏征传】
　　华好书翰初与薛稷俱师于褚后习右军行草其迹遂过于师【书小史】
　　房龄
　　房龄字乔【旧唐书云房乔字龄】齐州临淄人彦谦子幼警敏善属文书兼草隶举进士授羽骑尉太宗徇河北署行军记室参军即位为中书令封邢国公进尚书左仆射更封魏终太子太傅知门下省事諡曰文昭龄常恐诸子骄侈集古今家诫书为屏风令各取一具曰留意于此足以保躬矣【唐书本传】
　　房仆射龄行草风流秀颖【书断】
　　杜如晦
　　杜如晦字克明京兆杜陵人少英爽喜书以风流自命隋滏阳尉秦王引为府兵曹参军歴迁兵部尚书封蔡国公进位尚书右仆射諡曰成【唐书本传】
　　楷隶草法唐初杜如晦髙士防亦深有意焉【蔡希综法书论】
　　髙士廉
　　髙士防名俭以字显【旧唐书云勃海蓨人】隋仁夀中举文才甲科补治礼郎秦王领雍州牧荐士防为治中亲重之歴吏部尚书进封许国公迁尚书右仆射加开府仪同三司同中书门下三品知政事諡曰文献【唐书本传】
　　太宗大购图书宝于内库贞观十三年装成排署有特进尚书左仆射申国公臣士防跋尾【徐浩古迹记】
　　长孙无忌
　　长孙无忌字辅机河南洛阳人好学该博文史少与太宗友善贞观中进尚书右仆射册司空知门下尚书省事封赵国公髙宗初进太尉检校中书令【旧唐书本传】唐太宗豋逍遥楼诗长孙无忌杨师道行书唐万年宫碑阴题名永徽六年长孙无忌以下自书【金石録】
　　李靖
　　李靖本名药师雍州三原人姿貌瓌玮少有文武才略隋大业末马邑郡丞武徳三年以功授开府贞观中拜尚书右仆射进位衞国公諡曰景武【旧唐书本传】欧阳修与刘侍读书曰承示千文甚佳此是李靖字唐人集为千文【欧阳文忠公集】
　　李衞公书豪武自将【广川书跋】
　　唐李衞公布衣时上西岳书盖厌隋乱而咨之神明之辞也其书亦佳石刻在广西【曹昭格古要论】
　　窦璡
　　窦璡字之推隋大业末为扶风太守唐兵起以郡归歴民部尚书授秘书监封邓国公贞观初迁将作大匠諡曰安璡有巧思工书【唐书本传】
　　李勣
　　李勣【旧唐书云名世勣永徽中以犯太宗讳单名勣焉】字懋功曹州离狐人本姓徐氏武徳二年归朝廷授黎州总管封英国公赐姓李贞观中授同中书门下三品髙宗立进尚书左仆射太子太师諡贞武【唐书本传】
　　宋苏辙荅子瞻寄示岐阳十五碑诗云英公与褒鄂戈防闻自荷何年学操笔终岁惟箭笴书成亦可爱艺业嗟独伙【苏辙栾城集】
　　殷开山
　　殷开山名峤以字行京兆鄠人祖不害陈司农卿开山渉书工为尺牍为隋太谷长髙祖召补大将军掾歴迁吏部尚书諡曰节【唐书本传】
　　殷闻礼
　　殷闻礼【张彦逺云字大端见画家传】峤从祖弟有文学武徳中为太子中舍人【旧唐书殷峤传】
　　闻礼书画妙过于父【歴代名画记】
　　殷令名
　　殷令名陈郡人【陈司农卿不害子见画家传】唐济度寺即令名手踪为后代程式【述书赋注】
　　令名与其子仲容【按张彦逺名画记令名父不害闻礼子仲容旧唐书云闻礼子仲容亦知名惟窦云仲容不害之孙令名之子米芾跋殷令名头陀寺碑云父开山也武徳中为尚书故阙山字则是令名乃闻礼之从兄弟矣】皆以能书擅名一时笔法精妙不减欧虞【金石録】
</div>
    <div class="pagination">
<a href="御定佩文斋书画谱_page104.html">上一页</a><span>...</span><a href="御定佩文斋书画谱_page100.html">100</a><a href="御定佩文斋书画谱_page101.html">101</a><a href="御定佩文斋书画谱_page102.html">102</a><a href="御定佩文斋书画谱_page103.html">103</a><a href="御定佩文斋书画谱_page104.html">104</a><span class="current-page">105</span><a href="御定佩文斋书画谱_page106.html">106</a><a href="御定佩文斋书画谱_page107.html">107</a><a href="御定佩文斋书画谱_page108.html">108</a><a href="御定佩文斋书画谱_page109.html">109</a><a href="御定佩文斋书画谱_page110.html">110</a><span>...</span><a href="御定佩文斋书画谱_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
