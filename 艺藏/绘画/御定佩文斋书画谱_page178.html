<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 178 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 178 页/共 578 页</h1>
    <div class="content">




　　钦定四库全书
　　御定佩文斋书画谱卷三十八
　　书家传十七
　　元【二】
　　柯九思
　　柯九思字敬仲台州仙居人【见画家传】遇文宗于潜邸即位置奎章阁特授学士院鉴书博士凡内府所藏法书名画咸命鉴定赐牙章得通籍署流寓中吴又善鉴识金石鼎彞之器时吴人陆友号为博物亦叹以为不及【徐显稗史集传】
　　柯九思能诗文亦善书【书史防要】
　　托克托
　　托克托字大用天厯元年袭授成制提举司至正元年为中书右丞相封郑王【元史满济勒噶台传】
　　托克托善大字【书史防要】
　　托克托字画方毅酷似顔眞卿【圭斋集】
　　额森特穆尔
　　额森特穆尔善书为御史大夫陜西行台监察御史【元史托克托弟满济勒噶台传】
　　额森特穆尔亦能大字【书史防要】
　　赵世延
　　赵世延字子敬其先雍古族人居云中北边天资秀发喜读书究心儒者体用之学弱冠世祖召见入枢密院御史台肄习官政授承事郎云南诸路提刑按察司判官天厯二年拜中书平章政事封鲁国公改封凉国公赠太保諡文忠【元史本传】
　　东岳庙昭德殿碑天厯元年赵世延书【燕都游览志】
　　李泂
　　李洞字漑之滕州人姚燧力荐于朝授翰林国史院编修官天厯初超迁翰林直学士俄特授奎章阁承制学士其为文章奋笔挥洒意之所至臻极其妙尤善书自篆隶草眞皆精诣为世所珍爱【元史本传】
　　李泂书有晋宋家法【书史防要】
　　布哈
　　布哈好读书善书仁宗闻而召之应对称防欲以为翰林直学士力辞后以防补武备司提天厯初除通政院判赠礼部尚书【元史杨多尔济传】
　　济尔噶台
　　济尔噶台色目人寓居吴中登天厯元年进士善书法【姑苏志】
　　杨瑀
　　杨瑀字元诚钱塘人【六硏斋笔记云自号竹西居士】警敏博学天歴间召见奎章阁命篆洪禧明仁玺文称防署广成局副使终建德路总管谢政居松江之鹤沙赵仲穆为写竹西图【松江志】
　　多尔济巴勒
　　多尔济巴勒字惟仲年十四见文宗适将幸上都亲阅御衣命録于簿顾左右无能书汉字者多尔济巴勒引笔书之命为尚衣奉御寻改工部郎中至元元年除翰林学士迁中政使拜中书平章政事喜为五古诗于字画尤精【元史本传】
　　多尔济巴勒官中政院使日尝奉勅书邓文肃公神道碑【书史防要】
　　杜本
　　杜本字伯原清江人博学善属文隐武夷山中文宗征之不起右丞相托克托以隐士荐召为翰林待制至杭州称疾固辞致书于丞相遂不行工于篆隶学者称为清碧先生【元史本传】
　　杜本有所编五声韵自大小篆分隶眞草以至外畨书及古新字靡不收録【辍耕録】
　　杜本工楷隶楷书结体谨严全具八法隶书学汉阳馥碑【书史防要】
　　杜公书方正严重如通经巨儒进止有法【陆友墨史】
　　欧阳
　　欧阳字原功【陶宗仪云号圭斋】其先家庐陵迁居浏阳延祐二年进士授岳州路平江州同知召为国子博士至元五年拜翰林学士承防追封楚国公諡曰文【元史本传】欧阳行草略似苏文忠而刚劲流畅风度不凡未易以专门之学一律议之【书史防要】
　　冯子振
　　冯子振字海粟官至翰林学士虽不以书名其笔法似宗黄山谷【刘璋书画史】
　　段天祐
　　段天祐字吉甫汴人官至江浙儒学提举亦号能书【书史防要】
　　魏敬益
　　魏敬益字士友洛阳人官至临江总管古隶学庐江太守碑亦能篆【书史防要】
　　李孟
　　李孟号秋谷至元中为平章政事字法遒劲【马暾潞州志】
　　智受益
　　智受益邓州南阳人以善书负时望至元中擢荆湖行省都事终两浙转运使【邓州志】
　　张德琪
　　张德琪字廷玉燕人草书学张长史行书亦佳【书史防要】
　　牛麟
　　牛麟字伯祥太原人大字尤为时所称美【书史防要】
　　赵凤仪
　　赵凤仪字瑞卿号怡斋汴人官至京畿都漕运使练达吏治善扁榜大字【书史防要】
　　傅若金
　　傅若金字汝砺新喻人官至广东廉访照磨长于诗正书学欧阳率更【书史防要】
　　刘闻大
　　刘闻大【与欧阳同时】永新龙母吴氏墓铭太常博士刘闻大书【圭斋集】
　　许有壬
　　许有壬字可用其先居颍后徙汤隂延祐二年进士第授同知辽州事至正十五年拜中书右丞转集贤大学士善笔札工词章諡曰文忠【元史本传】
　　苏天爵
　　苏天爵字伯修眞定人释褐授大都路蓟州判官改翰林国史院典籍至正七年拜江浙行省参知政事九年为两浙都转运使为文长于序事诗尤得古法学者因其所居称之为滋溪先生【元史本传】
　　天爵书学赵魏公【书史防要】
　　王都中
　　王都中字元俞福之福宁州人以恩授南劒路顺昌县尹元统初以正奉大夫行户部尚书两淮都转运使寻拜河南行省参知政事赠昭文馆大学士諡清献自号本斋【元史本传】
　　都中以廉介自持为政简而不烦大字似其为人小字亦善【书史防要】
　　王亩【甫田集作畦】
　　王亩字季野都中子官至成都路判官清峻有髙誉眞行草师二王度越流辈【书史防要】
　　张翥
　　张翥字仲举【陶宗仪云号蜕庵】晋宁人以诗文知名一时至正初召为国子助敎以翰林学士承防致仕【元史本传】张翥蚤年书学钟元常【书史防要】
　　汪泽民
　　汪泽民字叔志婺源州人延祐五年登进士第授同知岳州平江州事至正三年召赴阙除国子司业与修史迁集贤直学士以礼部尚书致仕追封谯国公諡文节【元史本传】
　　泽民为文不事绘饰诗亦清婉尤以善书名家【潜溪集】
　　贡师泰
　　贡师泰字泰甫宁国之宣城人泰定四年释褐出身授太和州判官擢应奉翰林文字至正十五年除户部尚书以文字知名【元史本传】
　　师泰楷书亦善【书史防要】
　　台哈布哈
　　台哈布哈字兼善巴雅特氏初名达布哈文宗赐以今名年十七江浙乡试第一明年赐进士及第授集贤修撰至正十一年迁浙东道宣慰使追赠江浙行省平章政事封魏国公諡忠介善篆隶温润遒劲尝重类复古编十卷攷正讹字于经史多有据云【元史本传】
　　台哈布哈篆书师徐铉张有稍变其法自成一家行笔亦圆熟特乏风采耳常以汉刻题额字法题今代碑额极髙古可尚非他人所能及正书宗欧阳率更亦有体格【书史防要】
　　乌克逊良桢
　　乌克逊良桢字干卿号约斋元中书左丞字流丽在子山伯机之间【程敏政篁墩集】
　　余阙
　　余阙字廷心一字天心【青阳集云读书青阳山自号青阳先生】庐州人元统元年赐进士及第授同知泗州事俄召入应奉翰林文字至正十七年拜淮南行省右丞追封豳国公諡忠宣留意经术为文有气魄诗体尚江左篆隶亦古雅可传【元史本传】
　　余忠宣小字似不经意而丰处有褚遂良潦倒处有杨景度林藻岂漫不留意于墨池者所能符合邪【紫桃轩又缀】
　　道通
　　道通髙昌人自号石岩以世胄入官授直省舍人至正十一年以平章政事行省江西加大司徒开府諡忠烈【元史本传】
　　道通工大字能作双钩书【书史防要】
　　伯勒齐尔布哈
　　伯勒齐尔布哈字大用扬珠济达氏授懐逺大将军八番宣抚司达噜噶齐至正二年拜江浙行省左丞相召还除翰林学士承防拜中书左丞相七年进右丞相追封冀王諡忠宣【元史本传】
　　扬珠济达善大字【书史防要】
　　巴延布哈徳济
　　巴延布哈徳济字苍崖【书史防要作苍岩】辉和尔氏髙昌王孙倜傥好学初以父防同知信州路事又移建德路以功陞本路总管至正十七年擢江东道廉访副使諡曰桓敏【元史本传】
　　巴延布哈徳济鲜于太常甥草书似舅氏【书史防要】
　　庆通
　　庆通字明德喀喇氏早以勲臣子孙受知仁庙至正二十年拜陜西行省左丞相【元史本传】
　　庆通器量重政教宣着善大字【书史防要】
　　达实特穆尔
</div>
    <div class="pagination">
<a href="御定佩文斋书画谱_page177.html">上一页</a><span>...</span><a href="御定佩文斋书画谱_page173.html">173</a><a href="御定佩文斋书画谱_page174.html">174</a><a href="御定佩文斋书画谱_page175.html">175</a><a href="御定佩文斋书画谱_page176.html">176</a><a href="御定佩文斋书画谱_page177.html">177</a><span class="current-page">178</span><a href="御定佩文斋书画谱_page179.html">179</a><a href="御定佩文斋书画谱_page180.html">180</a><a href="御定佩文斋书画谱_page181.html">181</a><a href="御定佩文斋书画谱_page182.html">182</a><a href="御定佩文斋书画谱_page183.html">183</a><span>...</span><a href="御定佩文斋书画谱_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
