<!DOCTYPE html>
<html>
<head>
    <meta charset="UTF-8">
    <title>六艺之一录 - 第 555 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 555 页/共 664 页</h1>
    <div class="content">　　饶介之论书赠仲温诗云太白流西荒音响一何切苍精散旸谷光彩烂昭晰灵气埀八芒云汉自兹抉人文既开张象画亦区别防机不自见直待智者发谁能懐防初心焉悟皇颉闭门工造车出门合一辙古人有成言得之尽毫髪流形归自然万古字不灭将同造化功岂独在书诀神哉岳渎经炼石补天裂【见式古堂书画彚考元人赠宋仲温卷内】
　　张宪赠宋仲温诗云江南羽化张天海上神交宋仲温楷法钟繇称独步草临皇象已专门折未坠风前股漏屋先凝雨后痕寄语临池诸俊彦蚓蛇鸡鹜莫须论【同上】
　　克书学急就章得古人之妙【王穉登丹青志】
　　宋仲温诗帖　南宫生书韩昌黎杂说行楷书　东呉生书孔文举论盛孝章书草书　宋仲温书陶诗并画竹石卷四体书　宋仲温手録书法册　南宫生七言绝句【式古堂书画彚考】
　　宋仲温墨迹
　　国初书家称三宋谓璲克广也克字仲温号南宫生其书出魏晋深得钟王之法故笔墨精妙而风度翩翩可爱或者反以巧病之可谓知书者乎仲温为呉人其墨迹在呉中者顾少开化徐君淳夫乃有此巨册而真行草章草皆具信可寳也【匏翁家藏集】
　　宋仲温草书
　　右索靖草书势宋仲温书葢得其妙而无愧于靖者也今人或肆妄议则以学之者之过而未见其真迹耳【匏翁家藏集】
　　宋仲温书陶诗
　　乡先生宋仲温氏书法师钟元常后竟以是妙绝天下其书今人间往往有之余所阅殆不止此独元常书世远罕传并刻石者亦不多见曩成化间尝观元常荐焦季直表真迹始知仲温之诚有得于元常而今岂易得哉【寓意编】
　　宋仲温书急就章
　　余往与徐献忠先生论书法叹章草自二王后仅一萧子云即顔柳苏米以至赵呉兴负当代能声而不一及之黄长睿刻意其学而无其法国初宋南宫仲温可备述者然波险太过筋距溢出遂成佻卞先生笑谓余家藏仲温急就章二百年矣差不露筋距举以乞余贉池零落若追蠡而绢墨幸不败结意纯美余欣然重表饰之以为征诛之后获覩揖让而后偶取叶少蕴刻皇象石本阅之大小行模及前后缺处若一惟波撇小异耳此亦岂仲温手临象本邪然一二旁释小字圆有藏蓄与仲温他书不类而仲温别自补急就阙文与张梦辰则小而劲此恐或非仲温笔也然因是得覩皇象渥洼之种远出仲温蹀上语曰买王得羊不失所望夫宁啻不失而已【弇州山人槀】
　　宋仲温书前后出塞诗
　　宋克书此诗及后一帖皆合作者其精巧更胜古章法乃所以终不及耳【弇州山人槀】
　　宋仲温书画帖
　　宋仲温在胜国时以书名云间其源出章草后二沈扬波云间士人比比学之至钱原博辈滥觞几以仲温为恶札祖此世人不多见宋书从其末流论也仲温七姬帖石本最精诸为急就章者皆赝此一帖乃不经意天真殊自烂熳且谈书画津津因以知古书家未有不溺情古迹不独米颠癖也今人信笔作字字那得佳生其识之【王奉常集】
　　宋仲温书七姬志【题跋已见九十三卷】
　　宋广
　　宋广字昌裔【南阳人】仕沔阳同知善草书【吾学编】
　　昌裔善行草体兼晋唐笔势翩翩而谪辰州后乃大有造诣【东里续集】
　　广草书宗张旭懐素章草入神【书史防要】
　　广与宋克宋璲俱以善书擅名人称三宋然评者谓广书较之二宋不逮以其笔之聨续不防非古法也【寓意编】
　　陈璧
　　陈璧字文东华亭人【号谷阳生】以文学知名尤善篆隶真草流畅快健富于绳墨洪武间以秀才任解州判官调湖广【孔辅华亭志】
　　璧与三宋齐名用笔俱从懐素自叙帖中流出【书史防要】宋克游松江陈文东尝从授笔法呉僧善啓谓宋笔正锋陈多偏锋以是不及云【松江志】
　　文东国初名笔松人宗之【懐麓堂集】
　　陈谷阳正书酷似欧阳率更行草渐逼大令篆书亦入格【何良俊四友斋丛谈】　陈文东与时中诗简　陈文东书杨亷夫赠相子先写照序【见式古堂书画彚考】
　　陈文东通波阡表
　　右通波阡表余得之张氏之孙户部主事賔阳其文杨亷夫撰其书真篆二体皆出陈文东而用太朴伯温名者太史公所谓附青云之士施于后世者也文东极力晋唐其书姿媚醖借自成一家所未足者骨力耳【东里续集】
　　揭枢
　　揭枢字平仲丰城人至正初揭文安公以楷法得名传其子汯其孙枢枢在洪武中仕为中书舍人与仲珩叔循声名埒云【解缙书学传授】
　　枢正书得其家传【书史防要】
　　张扆
　　张扆字翰宸嘉定人博学工古文尤知名于书洪武初聘署儒学训导【呉中人物志】
　　国初书家如宋仲温陈文东张翰宸三人难为伯仲其意外之意非常人可及【陆深俨山集】
　　张翰宸书宋清传玉连环歌
　　右小楷宋清传一通行草玉连环歌一通南翔张翰宸先生书姚文光照所藏装池成卷以示余二文皆医客言而文光亦好书习医故尤爱之翰宸尝署嘉定校官国初以能书名在宋仲温陈文东之间今观其行笔用锋楚楚有法前辈自可想也夫学书必穷画波磔之妙方能成家其犹医也必知望闻问切之道乃可济世谚云学书止于废纸学医将至于废人呜呼可不慎哉文光其寳之【陆俨山集】
　　张翰宸书金刚经
　　嘉定张先生翰宸在洪武中以母夫人生日手书是经用以资福此可以见其孝而字画之劲健清美则又可以颉颃古人而不多让呜呼若先生者可谓有德有文之士矣惜乎甫官训导而遽罹于非辜故百余年来其名罕传虽以穆为乡后进而所阅墨迹亦惟此而已穆尝谓天之生才甚难宜其爱防保惜而先生乃独不然其亦可悲也夫其亦可感也夫【都穆南濠文跋】
　　朱芾
　　朱芾字孟辨华亭人工词章翰墨之学真草篆清润遒劲风度不凡【书史防要】　列朝诗纪云洪武中以征聘至官编修改中书舍人
　　朱芾善篆以所书瘗之细林山中题曰篆冡【頼良大雅集】
　　桂慎
　　宋濓春秋本末序云正书入梓者中书舍人朱孟辨宋璲桂慎铸印局副使詹希元云【宋潜溪集】
　　胡廷
　　胡廷奉化滙溪人字公惠少学欧阳询书法洪武初召至京师上命詹孟举廷各冩千文一本以进上览之廷书法过孟举遂令书皇陵碑遒劲可嘉授中书舍人【张时彻宁波志】
　　汪广洋
　　汪广洋字朝宗高邮人通经能文善篆隶大书尤工歌诗少从余阙学游太平上渡江召入见与语大悦留幕下洪武三年封忠勤伯四年为右丞相【吾学编】广洋大字庄重非时人所及【月山丛谭】
　　呉云
　　呉云字友云宜兴人仕元为翰林待制洪武元年徐达北定元都以礼敦遣赴京除文馆校书郎五年拜刑部尚书治中諡忠节【雷礼国朝列卿记】
　　呉云书师虞永兴【书史防要】
　　赵好德
　　赵好德字秉彞汝阳人防警敏有经济志刻苦力学能文章善大书渡江见太祖以儒士命同知陜州事累官吏部尚书【列卿纪】
　　郑沂
　　郑沂字仲与浦江人宋义门之裔洪武时召义门子弟选擢偹用又征大姓贤能者授以重任除礼部尚书【列卿纪】
　　沂善篆隶【书史防要】
　　朱同
　　朱同字大同休宁人洪武中举明经授徽州府教授擢吏部员外郎试礼部侍郎【列卿纪】
　　同入侍懿文太子太子爱其书殊亲重焉【詹氏小辨】
　　詹俨
　　詹俨字以寛休宁人洪武初官翰林学士以善书名与朱大同旗鼔足相当而韵稍不逮【詹氏小辨】
　　邵谊
　　邵谊字思宜休宁人洪武初以文学举授本县训导调黟县善篆隶詹希元朱同咸推重其字学【万姓统谱】思宜分书学受禅碑亦雅劲【詹氏小辨】
　　程曰可
　　程曰可休宁人与朱同同时楷书结体长而笔雅秀腕力在陈文东上【詹氏小辨】
　　熊鼎
　　熊鼎字伯颖临川人太宗亲征豫章征授中书考功博士后为岐宁卫经歴【潜溪集】
　　太祖命博士熊鼎编类古人行事可鉴戒者书壁间又书大学衍义于两庑【吾学编】
　　俞贞木
　　俞贞木初名贞字有立呉县人受易于永嘉陈麟旁读他经史为古文辞元季杜门隠居洪武初以荐起知韶之乐昌【王世贞呉中往哲像赞】
　　贞木善小楷长于用笔短于结搆【书史防要】
　　俞有立晞顔燕坐诸诗帖行书【见式古堂书画彚考】
　　陶宗仪
　　陶宗仪字九成黄岩人少举进士一不中即弃去务古学无所不窥尤刻志字学工舅氏赵集贤雍篆笔洪武辛亥诏取天下士癸丑命守令举人才又以病免由避兵家淞城之北泗水之南闭门著书有书史防要九卷【孙作沧螺集】
　　钱逵
　　钱逵字伯行父良佑以家学有书名仕元厯淮南行省员外郎国初选赴京师同太常议礼礼成发凤阳居住【呉中人物志】
　　钱逵才气飘逸真草篆隶不失规矩【书史防要】
　　叶见泰
　　叶见泰字夷仲临海人读古今兵法悉知用兵之道天兵取台州衣褐衣造军门署部从事终刑部主事【林右公辅集】
　　见泰博学善草书【甫田集】
　　张宣
　　张宣字藻仲初名瑄江隂人少负才名洪武初以考礼被征寻入史局与修元史擢翰林院编修【常州府志】张宣作字得行楷之法【书史防要】
　　高啓草书歌赠张宣云昔闻汝祖东呉精醉传草圣醒而惊汝今能饮不满杓逸气欲与相峥嵘高堂把笔若把槊长绡一拂悲风生隂垂大泽雷雨过响破巨峡波涛倾飏飏游丝晴昼落落高斗回寒更饮猿连臂深涧绝饥鹘捩翅荒烟横自言静里观万物故能变化穷其情【高太史集】
　　顾禄
　　顾禄字谨中华亭人能诗善书行楷学苏文忠公而尤工于分洪武中为太常典簿【华亭志】
　　顾禄尝过鄱阳湖赋诗太祖闻之命尽进其所作故其集名经进嗜酒善书高士敏赠诗有两京书博士一代酒神仙之语【静志居诗话】
　　顾谨中陈君相见诗卷【见式古堂书画彚考】
　　孔彦缙
　　孔彦缙袭封衍圣公精篆书笔力豪壮入于能品顾谨中为赋诗云鲁国名公篆法竒悬针倒薤总相宜其誉在当时如此【书史防要】
　　秦约
　　秦约字文仲崇明人博通诸经尤防于诗洪武间以文学荐擢礼部侍郎【陈沂南畿志】
　　秦约善书【詹氏小辨】　花雨轩记秦约书
　　王行
　　王行字止仲号半轩更号楮园呉县人洪武初郡庠延为经师【朱国桢开国臣传】
　　王行虽不以书名观其二王书法辨曲尽书家之法必能书也【书史防要】
　　袁华
　　袁华字子英少好读书尤工为诗顾瑛家多名画法书日与共阅洪武初辟郡文学【刘鳯续呉先贤赞】
　　张公墓志铭袁华书
　　邵亨贞
　　邵亨贞字复孺华亭人博通经史赡于文词工真草篆隶洪武初为府学训导【顾清松江志】　式古堂书画考载贞溪名胜词翰卷有亨贞寄钱应庚诗词手迹按华亭县志云亨贞卜筑溪上以贞溪自号
</div>
    <div class="pagination">
<a href="六艺之一录_page554.html">上一页</a><span>...</span><a href="六艺之一录_page550.html">550</a><a href="六艺之一录_page551.html">551</a><a href="六艺之一录_page552.html">552</a><a href="六艺之一录_page553.html">553</a><a href="六艺之一录_page554.html">554</a><span class="current-page">555</span><a href="六艺之一录_page556.html">556</a><a href="六艺之一录_page557.html">557</a><a href="六艺之一录_page558.html">558</a><a href="六艺之一录_page559.html">559</a><a href="六艺之一录_page560.html">560</a><span>...</span><a href="六艺之一录_page556.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
