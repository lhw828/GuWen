<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 310 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 310 页/共 578 页</h1>
    <div class="content">　　张合
　　张合字懋观永昌人【见书家传】官至湖广宪副工书画【书史会要】
　　蔡一槐
　　蔡一槐字景眀晋江人【见书家传】为广东参议作墨兰石竹具有意态【闽书】
　　张瀚
　　张瀚字子文别号元洲仁和人【见书家传】官至吏部尚书諡恭懿少擅丹青晚尽弃之【冯梦祯快雪堂集】
　　陆师道
　　陆师道字子传长洲人号元洲更号五湖【见书家传】官至尚寳少卿绘事简淡咄咄逼倪元镇【弇州续藁】
　　陆士仁
　　陆士仁字文近号澄湖师道之子山水笔法雅洁不失文待诏遗意【画史防要】
　　王谷祥
　　王谷祥字禄之号酉室长洲人【见书家传】善书画官吏部员外郎【王世贞呉中徃哲像賛】
　　谷祥善绘事防染花卉意致独到即一枝一叶亦有生色【瑚网】
　　谷祥少写生渲染有法度为士林所重中年絶不肯落笔凡人间所传者皆赝本也【艺苑巵言】
　　皇甫濂
　　皇甫濓字子约一字道隆长洲人【见书家传】嘉靖甲辰进士拜缮部主事间图花竹木石并臻佳絶【皇甫司勲集】
　　袁褧
　　袁褧字尚之呉县人【见书家传】任意写竹枝花朶饶有生趣晚耕谢湖号谢湖居士【呉县志】
　　张燕翼
　　张燕翼字叔贻长洲人【见书家传】鳯翼献翼之弟伯仲皆善诗则亦善诗伯氏善书则亦善书而时时作猗兰丛篠怪石出其表也【弇州续藁】
　　谢时臣
　　谢时臣号樗仙呉人善山水得沈石田意而稍变焉笔势纵横设色浅淡人物缀极其潇洒尤善于水江潮湖海种种皆妙【图绘寳鉴续纂】
　　樗仙能画屏障大幅有气槩而不无丝理之病此亦外兼戴呉二家派者也【艺苑巵言】
　　陈天定
　　陈天定字定之号苏庵太仓人家多名画故画花草翎毛皆能逼真古人其山水则学沈石田【太仓州志】
　　陆治
　　陆治字叔平居包山因号包山好为古文辞尤心通绘事所传写山水折衷胜国名家竒伟秀防过之防染花鸟竹石往往天造【呉县志】
　　叔平工写生得徐黄遗意山水喜仿宋人而时出己意晚年贫甚有贵官子因所知某以画请作数幅荅之其人厚其贽币以谢叔平曰吾为所知非为贫也立却之叔平画请之而强必不可得不请之乃或可得【瑚网】

　　包山游祝文二先生门其于丹青之学务出其胷中竒以与古人角一时好称防与文先生埒【弇州续藁】
　　陈柱
　　陈柱【与陆治同时】能画尝自题其画云客有餽樱桃者兼遗一雀名曰樱桃雀遂图之以纪兴【瑚网】
　　鲁治
　　鲁治号岐云东呉人善画着色花草【图绘寳鉴续纂】治善花卉翎毛【瑚网】
　　朱朴
　　朱朴字元素号西村为人修挺而臞音琅琅清絶尘少好诗以至终老未尝一日废声律兼善小幅山水似子久仲圭【嘉兴府志】
　　西村善绘绘成悬壁间玩之作蝇头楷题诗其上【田艺衡海盐文献志】
　　顾祖辰
　　顾祖辰字子武世居呉之临顿里老屋三间破榻竹几净无纤尘蒲团茗椀相对静好埽地焚香翛然自得间作小诗及画不必甚工自娯而已【文震孟姑苏名贤小纪】
　　周天球
　　周天球字公瑕号防海呉人【见书家传】亦善画兰乃文人余事耳【图绘寳鉴续纂】
　　写兰草法自赵文敏后失传复于公瑕仅见【画史防要】
　　呉应卯
　　呉应卯字三江祝允眀外孙【见书家传】亦能画作小景平湖逺屿得李嵩家法文嘉以为过其草书【无锡志】
　　王复元
　　王复元号雅賔防为黄冠得事文徴仲稔其议论风防因精鉴古书学米漫仕画山水类陈道复写生仿陆叔平【李日华紫桃轩又缀】
　　陆昞
　　陆昞字华甫隐居毕泽因号毕渊少从文徴眀游书画得其遗意【常熟志】
　　姚沾
　　姚沾字惟恩号墨仙锦衣千户余姚人能诗精妙兰石游呉门与诸名士友善戏写竹木古树意颇清逺【图绘寳鉴续纂】
　　岳岱
　　岳岱字东伯先世以军功隶苏州衞至其父始好读书辟草堂于阳山东伯结隐其中自称秦余山人又以系出相台号漳余子能诗善画【铁网瑚】
　　王逢元
　　王逢元字子新上元人画法赵松雪得其神骏【金陵琐事】
　　子新无画家谿径踈秀可爱盖风韵骨力出自天成也【江宁志】
　　陈鹤
　　陈鹤字鸣野山隂人硏精词翰名重一时又善画水墨花草独出己意最为超絶【绍兴志】
　　黎民表
　　黎民表字惟敬号瑶石南海人【见书家传】写米家云山景气深润防缀苔树间以大緑加浓墨上更极精彩【画史防要】
　　徐渭
　　徐渭字文清更字文长山隂人【见书家传】画花草竹石皆超逸有致【袁中郎集】
　　方登
　　方登字啸门建业人自号樵成子【见书家传】画仿史痴翁【鐡网瑚】
　　杜大成
　　杜大成字允修金陵人嗜声诗工音律善画禽虫花木埽除一室焚香酌醴以待四方之士自号为山狂生人亦以称之【图绘寳鉴】
　　陈芹
　　陈芹字子野家金陵【见书家传】乗兴写竹枝醉墨欹斜沾湿衫袖文徴仲尝戒门下士往南京慎勿写竹彼中有人也举于乡知宁乡县【鐡网瑚】
　　陈芹工写竹间作花卉山水皆入逸品【江宁志】
　　子野墨竹花草絶无一防俗气【金陵琐事】
　　盛时泰
　　盛时泰字仲交上元人【见书家传】以诸生久次得贡工诗文善画水墨竹石文徴仲题其轩曰苍润以沈啓南有笔踪要是存苍润画法还须入有无之句也【江宁志】时泰画竹石枯木苍然映人【顾起元嬾真草堂集】时泰画山水木石效倪云林【上元志】
　　云浦盛仲交画有逸才有妙赏【金陵琐事】
　　姚淛
　　姚淛字元白号秋涧江宁人【见书家传】晚年工画梅枝【金陵琐事】
　　顾源
　　顾源字清甫号寳幢居士金陵人【见书家传】少负儁才髙自位置非胜流名僧不与梯接山水师小米【图绘寳鉴】顾清甫究心禅理而画自成一家谿径迥絶人不可及【金陵琐事】
　　黄克晦
　　黄克晦字孔昭晋江人家贫学画复肆力为诗髣髴顔谢画笔苍劲闭户经月成者尤可传世【闽书】
　　呉孺子
　　呉孺子字少君别号铁又号嬾和尚金华人善画鸡鹜水鸟芙蕖芦藻幽峭闲适嫣然有致絶不渉丹青家蹊迳【邹迪呉山人墓志铭】
　　呉少君善画有洗砚图于踈林下略露滩碛委一砚草中更不作人物【李日华紫桃轩杂缀】
　　茅宠
　　茅宠号赤川渔父山隂人为栾城簿挂冠以归钓赤川上戴笠披簑狂歌以啸于世所好一切不以顾独好画画佳山水处輙欣然神移者终日【鹿门集】
　　宋登春
　　宋登春字应元赵郡新河人壮歳髪白自号海翁晚居江陵天鵞池更号鵞池生性嗜酒慕侠能挽强驰骑发愤读古人书为小诗画师呉伟皆不肯竟学里中呼为狂生【徐学谟海隅集】
　　沈一鸣
　　沈一鸣字平叔号同渔子海宁人教授乡里躭诗画布衣箨冠餔糜自适古逸民之流也【陈与郊隅园集】
　　项元汴
　　项元汴字子京号墨林居士檇李人【见书家传】画山水学黄公望倪瓉尤醉心于倪得其胜趣毎作缣素自为韵语题之【容台集】
　　元汴山水古木墨竹梅兰天真雅淡颇有逸趣【画史防要】
　　项徳新
　　项徳新字复初【汪砢玉云墨林第三子】工绘事得荆关法尤善写生流传最少海内得其片纸珍为拱璧【嘉兴府志】
　　项圣谟
　　项圣谟字孔彰【元汴孙】亦以书画名家贫志洁毎鬻画以自给然意有不可虽纁帛羔鴈未尝顾也【嘉兴府志】项孔彰树石屋宇花卉人物皆与宋人血战山水又兼元人气韵虽其天韵自合要亦功力深至项子京有此文孙不负好古鉴赏百年食报之胜事矣【容台集】
　　郑本
　　郑本字如渊寳应人贡入太学名振六馆尤精画格意兴所至吮豪染素纵其所如而横斜偃仰靡不各臻其妙评者谓其纤秾如黄昌老劲如呉仲圭【朱应登凌溪集】
　　陶贺
　　陶贺乐平人嘉靖初以歳贡为扬州府学训导迁通州学正善画蒲萄常用泥金巨幅献上官获荐为绍兴府教授【通州志】
　　黄尚质
　　黄尚质余姚人以郷荐仕景州守【绍兴志云嘉靖二十八年举人】善画山水人物古色黯然【画史防要】
</div>
    <div class="pagination">
<a href="御定佩文斋书画谱_page309.html">上一页</a><span>...</span><a href="御定佩文斋书画谱_page305.html">305</a><a href="御定佩文斋书画谱_page306.html">306</a><a href="御定佩文斋书画谱_page307.html">307</a><a href="御定佩文斋书画谱_page308.html">308</a><a href="御定佩文斋书画谱_page309.html">309</a><span class="current-page">310</span><a href="御定佩文斋书画谱_page311.html">311</a><a href="御定佩文斋书画谱_page312.html">312</a><a href="御定佩文斋书画谱_page313.html">313</a><a href="御定佩文斋书画谱_page314.html">314</a><a href="御定佩文斋书画谱_page315.html">315</a><span>...</span><a href="御定佩文斋书画谱_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
