<!DOCTYPE html>
<html>
<head>
    <meta charset="UTF-8">
    <title>六艺之一录 - 第 144 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 144 页/共 664 页</h1>
    <div class="content">　　圭峰禅师宗宻法门龙象第以多所防讲著述一时不能无疑扵达摩慧能之宗防而裴丞相休独能知之然至累千言而为之辨则亦赘矣自心而证者为法随愿而起者为行行有殊法则一即四语已尽之是时栁诚悬铭书名天下仅以之篆额而自书文者深欲有效扵宻也书法亦清劲潇洒大得率更笔意裴能知宻为四依十地人其自待当亦不逺而没后为于阗王子愿姓名扵背岂犹未能离轮廽耶抑亦所谓随愿而现者也记扵此俟耆宿质之【弇州续槀】此碑裴相公休撰并书法全出欧阳信本而瘦劲不及也当时栁诚悬书名动一时乃任篆休自任书亦信能书矣余不敏窃谓此固当胜栁书【石墨镌华】
　　圭峰禅师碑裴公羙休撰并书栁诚悬篆栁书名噪一时视公羙固在雁行裴博综教相通彻祖心手书藏经五百函序诸疏论固是宰官禅那其父眀肃越州观察使又建龙兴大佛殿先是越州沙门昙彦同许询造塔未成询亡彦师可百二十嵗犹存岳阳王将抚越彦曰度来也时询亡已三十余年弟子疑其耄忽岳阳果至以志公宻示先造彦彦遥召曰许度来何暮昔日浮圗今如故岳阳曰弟子萧詧何呼许度彦曰未达宿命拉入室席地以三昧力加彼岳阳忽悟前身造塔事宛若目前因重新二塔众以殿事请彦曰吾縁力未至二百年后以待非衣刻石记之及裴至期应不爽遂为建塔观此则裴公再世皈依宿因故碑能为其家言复无精诣何也【金石史】
　　定慧禅师传法碑
　　大中九年十月裴休撰并书栁公权篆额今在鄠县草堂寺【金石文字记】
　　云居寺主律大德碑
　　咸通八年潜江栖夷子何筹撰卢龙节度驱使官张景琮书并篆额【国门近防録】
　　重建东林寺禅大徳言公碑
　　苗绅撰裴光逺分书并篆额咸通九年十二月建【复斋碑録】
　　盘山上方大师道宗碑
　　咸通九年沙门知宗撰节度判官梁知至书【吉金贞石志】
　　兴善寺普照大师碑
　　给事中张同撰礼部侍郎崔书大师名智慧轮姓丁氏京兆杜陵人善西域咒法咸通中赐号遍觉大师名所居曰大教注顶院僖宗初諡普照大师塔曰彰化碑以干符四年立【集古録目】
　　摄山栖霞寺律大徳碑
　　王如玭撰沙门澄观正书大厯四年三月建干符五年十一月重立【复斋碑録】
　　清凉国师越之防稽人得二王笔法大歴三年受诏入内译经摄山栖霞寺律大师碑国师所书也【宋濂溪集】
　　茱萸山存制大师碑
　　在崇阳之金界院干符乙未赵撰【舆地碑目】
　　雪峯真觉大师碑
　　僖宗时立王防撰【舆地碑目】
　　补
　　广徳禅师碑
　　杜鸿渐撰徐浩正书大厯七年七月【金石録】
　　兴唐寺主碑
　　撰人姓名残缺顔真卿正书大歴中立
　　紫玉山禅师碑
　　李承翟撰屈师穆正书元和九年【金石録】
　　悟空禅师行业碑
　　咸通二年立卢求文【舆地碑目】
　　杜顺和尚碑
　　杜殷撰董景仁书在长安开佛寺董景仁行书亦清劲但小弱耳【石墨镌华】
　　比邱圎满碑
　　铭石断残不能一半弃华严寺败垣中书者不知何人笔法全出褚登善波拂防虬健絶伦铭内有神龙二年并镇国太平公主等语当是中宗时人习登善书者【石墨镌华】
　　比邱尼法琬碑
　　景龙三年僧承逺撰刘钦旦楷书【金石表】
　　【补】道安禅师碑
　　右道安禅师碑宋儋撰并书在戒坛寺西南按志载傅梅云道安禅师碑广平宋儋撰并书文尚可读字遒劲多骨而风致超逸出李北海上末云建塔僧破灶下损一字袁中郎谓为神僧破灶堕余细辨损防下从木不似堕字岂嵩山有两称破灶者乎可疑也余谓此书虽有风致然用笔倾侧殊逊北海书史评儋书如寒鸦栖木平沙走兔是为似之耳至淳化阁帖误列儋书扵秦程邈之后絶胜扵此而黄山谷亦称儋书笔墨精劲又称儋书姿媚尤宜扵简札惜不多见则固当时名笔也今碑已扵万厯时雷轰为两截矣其下截为土所瘗逾二尺许掘地得之文甚糢糊不可读【嵩阳石刻记】
　　【附】癸夘嵗余过咸阳原有无畏不空禅师墓有塔记作于开元二十五年书法似顔平原已经再刋亡其笔意而叙述无畏过龙河一駞负经没水随之入龙王邀入宫讲法留三日经不湿一字又述不空于师子国国王调象象奔逸见不空皆跪伏二事极详多与禅家所称説合又辨西域僧咒傅奕事曰此好事者曲为之词若果有是正谓邪术不足以疵吾教也又云佛制戒律生草犹不许比邱践之况説断人命咒传于世乎其文可观因并録于此【石墨镌华】
　　无年月及无书跋诸碑
　　兴唐寺偘法师碑　无撰人名氏顔真卿书【访碑録】圎通大师碑　裴廷撰张文祐舍手书【访碑録】
　　荐福寺临坛大德戒律师碑　韩云卿撰韩择木分书【诸道石刻録】
　　临淮普光王寺主碑　栁公权书【金石畧】
　　防道和尚碑　归登书京兆府【金石畧】
　　晋恵逺法师碑　裴休书江州【金石畧】
　　大戒徳律师智舟碑
　　如筠云禅师碑　杨逺书
　　正觉大师碑　在蕲州【金石畧】
　　寳称大律师碑　陈去疾书江州【金石畧】
　　无畏三藏碑　沙门藏知篆【墨池编】
　　同光禅师碑　灵迅书【墨池编】
　　延祚寺禅门大徳无积碑　卢简求书【墨池编】
　　珍畏和尚旌徳碑　沙门温雅书【墨池编】
　　镜空和尚碑　陆鄙书【墨池编】
　　悟空禅师行业碑　咸通二年卢求文【舆地碑目】
　　如舜禅师碑　在金堂龙槐院节度使杜琮撰【舆地碑目】


　　六艺之一録卷七十八
<子部,艺术类,书画之属,六艺之一录>
　　钦定四库全书
　　六艺之一録卷七十九　　　　钱唐倪涛撰
　　石刻文字五十五
　　唐碑
　　化度寺邕禅师塔铭
　　李伯药撰欧阳询正书贞观五年十一月【金石録】唐贞观间能书者欧阳率更为最善而邕禅师塔铭又其最善者也至大戊申七月中袖此刻见过为书其后吴兴赵孟頫【郁逢庆书画题跋记】
　　吾家率更流传人间甚多邕禅师塔铭乃其絶佳者此帖临模镌搨又其絶精盖是旧本至元庚辰二月丁亥欧阳题李宗道所藏【书画题跋记】
　　欧阳率更姜白石以为追踪钟王今观石刻尚使人惊絶矧真迹哉因知白石之论为信然此化度寺碑盖旧本收者宜宝藏之至元六年嵗庚辰三月十六日康里巙书【书画题跋记】
　　右欧率更书化度寺邕禅师铭塔石本王鲁斋先生自言儿时见其兄以此临学时二百四十余字其兄亡后鲁斋求补为全文而妍自见景定庚申人日所为跋如此至咸淳己巳春又得河南范谔隆兴初跋尾云庆厯初其髙王父开府公讳雍举使闗右歴南山佛寺见断石砌下视之乃此碑称叹以为至宝既而寺僧误以为石中有宝破石求之不得弃之寺后公他日再至失石所在问之僧以实对公求得之为三断矣乃以数十缣易之以归置里第赐书阁下靖康之乱诸父取藏之井中兵后好事者出之椎搨数十本已乃碎其石恐流散浙右者皆是物也则以是为范公家本矣今又百三十年而鲁斋六代孙文英宝藏之如旧比今西安府学本清劲文采相悬絶矣大抵书法有轻重之势而近无石本类皆一体填凑字内筋络举无存者余与他人言皆不省今见此本乃知古人自有真也【春集】
　　长沙欧阳信本书在唐许为妙品郑渔仲金石畧所载凢二十三种而行于南北者惟僧邕塔铭而已二铭多所翻刻南本失于瘦北本失于肥殊无精絶之本予尝于越见胡文恭公所藏醴泉铭肥瘦适均精彩焕发识者定为初刻今观此塔铭其精神絶与之类诚可宝玩也然塔铭尤信本得意书姜尧章所谓胜于醴泉骎骎入于神品亦知言哉元诸大老寘品评于其间者凢十有三人濓尚何言庸掇拾绪论而书于左方云【潜溪集】
　　予儿时亟闻先憇庵府君称化度寺帖妙出九成宫
　　右而未获见每以为恨今太师英国张公廷勉出所藏旧帙乃驸马李子期家物铭叙畧备其空缺处率用印识若文书家所谓盖印者帖后若赵松雪掲曼硕巙子山诸公皆有题识惟谢端所谓藏锋王沂所谓神气深穏者最为得之周驰曰石刻羽化乆矣则此固二百年前物也张公博雅好文事尤重世泽其永宝之不独如李氏所识也正德五年八月十日长沙李东阳识【懐麓堂集】
　　赵子固以欧阳率更化度醴泉为楷法第一虽不敢谓然然是率更碑中第一而化度尤精深合体方笔圆之妙而残缺尤甚昔年得一本仅二百余字后又致一本虽剥蚀其可读者防再倍之当是前百年物而字意小缓散不能如前本之精劲也岂搨手防劣故耶因合而识之俟明细展究其所以异可也【弇州山人藁】
　　张令浮图铭
　　张士贵撰正书无姓名永徽五年十一月【金石録】
　　修正寺舍利塔碑
　　杨武英撰张延寿正书龙朔二年六月【金石録】
　　岐州法门寺舍利塔铭
　　贺兰敏之撰并行书龙朔三年二月【金石録】
　　西明寺忍辱阇黎塔铭
　　僧灵瓉撰畅整书麟徳二年【京兆金石録】
　　西明寺上座道宣律师舍利塔铭
　　郝文防撰并正书干封三年【京兆金石録】
　　翠防寺道莹法师塔碑
　　张巨源撰王帎书咸亨五年【京兆金石録】
　　大兴国寺舍利塔碑
　　相州刺史越王贞撰赵郡李君惠集王羲之书兴国寺杨震学舍也隋文帝仁寿中以舍利分置天下诸寺此其一也碑以仪凤四年三月立【集古録目】
　　大兴善寺舍利塔铭
　　李俨撰殷仲容八分书縂章二年【金石録】
　　平原寺舍利塔铭
　　撰人名缺僧仁基正书上元三年二月【金石録】
　　舍利塔铭
　　陈思顺造正书无姓名垂拱四年二月【金石録】
　　大徳昉禅师塔铭
　　武三思撰正书无姓名证圣元年五月【金石録】
　　化度寺道感法师塔铭
　　殷祚撰并正书万嵗通天二年八月建【复斋碑録】
　　闵居士夫人塔铭
　　正书无书撰人姓名大足元年十月【金石録】
　　兴善寺真器禅师塔碑
　　僧波仑撰大足元年立【京兆金石録】
　　思简律师塔铭
</div>
    <div class="pagination">
<a href="六艺之一录_page143.html">上一页</a><span>...</span><a href="六艺之一录_page139.html">139</a><a href="六艺之一录_page140.html">140</a><a href="六艺之一录_page141.html">141</a><a href="六艺之一录_page142.html">142</a><a href="六艺之一录_page143.html">143</a><span class="current-page">144</span><a href="六艺之一录_page145.html">145</a><a href="六艺之一录_page146.html">146</a><a href="六艺之一录_page147.html">147</a><a href="六艺之一录_page148.html">148</a><a href="六艺之一录_page149.html">149</a><span>...</span><a href="六艺之一录_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
