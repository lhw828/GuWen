<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 201 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 201 页/共 578 页</h1>
    <div class="content">　　赵荣
　　赵荣字孟仁闽县人正统间以楷书生员授中书舍人直文渊阁迎英宗还为工部左侍郎【瑚网】
　　俞纲
　　俞纲上元人以生员善书由中书舍人天顺中官南礼部左侍郎【存徴续集】
　　袁彬
　　袁彬江西人英宗北狩以校尉见上察其能书留之累迁都指挥使【书画记】
　　苏致中
　　苏致中字雪瑕蜀郡人官至太守以墨妙流声景顺间评者谓其出入钟王懐素而自适天然之趣【书史防要】
　　苏雨
　　苏雨致中四代孙亦善书【书史防要】
　　张翼
　　张翼字文翔太仓人慷慨尚气节善书宗欧顔其书龙门谏院题名记尤超伟天顺间谪戍开平故其书名岭北【水东日记】
　　章瑾【一作庄瑾】
　　章瑾字公瑾号采芝华亭人宋庄敏公之后能诗善草书学二王而硬健骨立自成一家【水东日记】
　　钱进
　　钱进字景升别号菊庵呉县人攻书法始授学呉太常既乃精思摹索晋唐诸名帖尝曰法者迹也巧者所以神妙也吾将心致其巧终不至泥古法迹故其书成一家而士大夫珍之天顺间有荐之朝者不报【何景明大复集】
　　许廉
　　许廉字清夫睂州人三嵗过州治憩城下仰见城扁睂州二字因以手画地宛然成书自是资性朗悟日诵数百言试以诗皆立就稍长通诗书春秋旁渉百氏尤工书法有司举贤良不就徜徉山水间【懐麓堂集】
　　杜琼
　　杜琼字用嘉家呉城之乐圃里孝友退让为乡人表率世称东原先生又称鹿冠道人【吴中徃哲像賛云私諡渊孝先生　震泽集】杜琼善书【书史防要】
　　闾丘观
　　闾丘观字賔用长洲人少好学长益喜习书攻诗诗平实有理致书得晋人笔意【匏翁家藏集】
　　黄暹
　　黄暹字孟东莆田人为祁阳县儒学训导善书画能吟咏【刘敬祁阳县志】
　　李厚
　　李厚字文山云南思明人为三吾驿丞善楷书【祁阳县志】
　　陆鑪
　　陆鑪字国馨号筠台嘉定人书宗钟王小楷遒劲沈着八法俱备人争爱重行草章草亦入矩度【书史防要】
　　余谦
　　余谦【英宗时人】天顺元年黎淳榜进士题名碑吏部尚书李贤撰文顺天府丞余谦书【六馆日抄】
　　陈翀
　　陈翀【英宗时人】明安国寺碑天顺元年礼部尚书胡濙撰中书舍人陈翀书【行国録】
　　凌耀宗
　　凌耀宗【英宗时人】天顺四年王一夔榜进士题名碑吏部尚书李贤撰文礼部仪制司员外郎凌耀宗书【六馆日抄】
　　谢宇
　　谢宇【英宗时人】天顺七年彭教榜进士题名碑吏部尚书兼华盖殿大学士李贤撰文礼部祠祭司员外郎谢宇书【六馆日抄】
　　呉谦
　　呉谦【英宗时人】明天庆寺碑天顺戊寅尚寳司卿重庆蹇英撰礼部员外郎钱唐吴谦书【行国録】
　　商辂
　　商辂字载淳安人宣徳乙卯发解乙丑防试廷试复举第一为翰林修撰成化中歴少保兼吏部尚书谨身殿大学士赠太傅諡文毅【列卿纪】
　　王世贞国朝名贤遗墨有商辂书【弇州续藁】
　　刘珝【一作翊】
　　刘珝字叔温号古直夀光人正统戊辰进士改庶吉士授编修成化中为户部尚书谨身殿大学士赠太保諡文和【列卿纪】
　　公书法飘逸行草尤长【徐溥谦斋集】
　　钱溥
　　钱溥字原溥华亭人正统四年进士试蔷薇露诗大见称赏授检讨成化中为南京吏部尚书諡文通【列卿纪】溥小楷行草俱工【书史防要】
　　原溥书盖宋仲温派也硁硁负峭骨所乏者姿耳【王世贞三呉楷法跋】
　　钱博
　　钱博字原博溥之弟正统乙丑进士授南京刑部主事终四川按察使工古人词善楷书行草【松江志】
　　钱博真行出自宋仲温【艺苑巵言】
　　国朝楷草推三宋首称仲温然未免烂熟之讥又气近俗但体恱人目尔二沈两钱承之益就纤浓遂成云间字习【詹氏小辨】
　　韩雍
　　韩雍字永熙呉人正统七年进士成化中为右都御史緫督两广军务諡襄毅摛词洒翰风生泉涌天才逸发【书画记】
　　夏时正
　　夏时正【嘉善县志云初名尚】字季爵仁和人正统十年进士成化初为南京大理卿博学髙才工诗文书写最善多著述尤详礼文之事【瑚网】
　　陈鉴
　　陈鉴字缉熙长洲人正统戊辰进士成化中为国子祭酒平居无声色之好好止藏书并古书画器物而已为文才赡而气完善笔札临摹古人真迹殆不可辨【匏翁家藏集】
　　鉴日临褚摹禊帖故似之而原本过佻不若鲁男子之善学耳【弇州续藁】
　　鉴作大字劲健竒古当代珍之【书史防要】
　　林鹗
　　林鹗字一鹗太平人景泰二年进士成化中为刑部侍郎赠尚书諡恭肃秉礼植义造次必恭慎公余輙危坐阅书史临古帖作楷书【瑚网】
　　余子俊
　　余子俊字士英青神人景泰二年进士成化中为兵部尚书赠太保諡肃敏【书画记】
　　王世贞国朝名贤遗墨有余子俊书【弇州续藁】
　　倪谦
　　倪谦字克让上元人成化中为南京礼部尚书赠太子少保諡文僖【列卿纪】
　　倪文僖公与僧求竹帖却无意而有笔【王世贞三呉墨妙跋】
　　沐琮
　　沐琮字廷芳号益庵又号东山居士成化乙酉嗣爵镇云南善草书歌诗乐府瑰丽可观赠太师諡武僖【开国臣传】
　　江玭
　　江玭字用良仁和人景泰辛未进士授礼科给事中成化时出为山东参议迁参政【分省人物考】
　　浙江布政司重建贡院记户部尚书大学士淳安商辂文山东左参政致仕仁和江玭书【廖瑜杭州府志碑碣目】
　　陈献章
　　陈献章字公甫新防人居白沙村人称之曰白沙先生正统丁卯中乡试两赴礼闱不第从呉聘君讲伊洛之学宪宗时授翰林检讨能作古人数家字山居笔或不给束茅代之晩年专用遂自成一家时呼为茅笔字得其片纸藏以为家寳交南人购之每一幅易绢数疋【张翊白沙先生行状】
　　陈徴士献章作诗脱略凡近其书法得之于心随笔画自成一家【游潜梦蕉诗话】
　　罗伦
　　罗伦字彞正永丰人成化二年进士第一为翰林修撰谪副提举福建市舶复官改南京寻辞疾归闭门授徒日以注经为业【书画记】
　　伦善行楷法文信国笔力清健结搆端严评者谓为翰墨中瑚玉树【书史防要】
　　庄防
　　庄防字孔旸号木斋又号定山居士江浦人成化丙戌进士授检讨上疏忤防调湖广桂阳判未行改南京行人司副陞吏部郎中白沙先生曰定山草书逈然自成一家【湛若水甘泉文集】
　　防为诗握唐人机轴变幻百出往往近踵风雅其字画亦然【严从简使职文献】
　　定山深解书法或问张汝弼草书曰好到极处俗到极处问如何则可曰写到好处变到拙处曰何居曰所谓行墨因调性者是也【书史防要】
　　张弼
　　张弼字汝弼【书画记云华亭人松江志云晩号东海翁】成化丙戌进士授兵部主事进员外郎出守南安为文自立一家言诗多警句往往为人传诵其草书尤多自得酒酣兴发顷刻数十纸疾如风雨矫如龙蛇攲如堕石瘦如枯藤狂书醉墨流落人间虽海外之国皆购其迹世以为颠张复出也【震泽集】
　　张东海草书名一世诗亦清健有风致尝自评其书不如诗诗不如文予戏之曰英雄欺人每如此不足信也【李西涯诗话】
　　东海张先生守南安时各郡收兵议赏武夫悍卒乃惟愿得侯墨妙而过客亦往往以是罢诛永焉嵗以笔劄佐郡费类此【张鼐先进旧闻】
　　东海在当时以气节重其书学懐素名动四夷自是呉中书家辈出声价少减然行押书尤佳今见者少耳【容台集】
　　张宜
　　张宜字时措号后乐南安守东海公之仲子成化辛丑进士官至广西按察副使词翰得东海遗法尤长于署书居然朱晦翁体【何三畏云间志略】
　　张骏
　　张骏字天骏号南山华亭人工书法行草隶篆入妙入神与东海齐名时号二张景泰癸酉举于乡成化初为中书舍人直文华殿后以礼部尚书致仕【云间志略】天骏用南安体更变轻弱【艺苑巵言】
　　骏草书宗懐素得其龙蛇战鬭之势论者病其伤于雕琢故居张东海之下【书史防要】
　　萧显
　　萧显字文明号履庵更号海钓永平山海卫人成化戊辰进士擢兵科给事中终福建按察佥事为诗清简有思致书尤沉着顿挫自成一家卷轴徧天下传至外国【分省人物考】
　　萧显与张南安同时以狂草称【艺苑巵言】
　　王献
　　王献字惟臣号退庵仁和人景泰辛未进士成化中为太常寺卿兼学士作诗文有竒气作字飘逸类其为人【列卿纪】
　　林章
　　林章字以成钱唐人以大书荐于朝景泰初授中书舍人成化中为太常寺少卿书法遒劲尤精鉴赏【懐麓堂集】
　　姚黼
</div>
    <div class="pagination">
<a href="御定佩文斋书画谱_page200.html">上一页</a><span>...</span><a href="御定佩文斋书画谱_page196.html">196</a><a href="御定佩文斋书画谱_page197.html">197</a><a href="御定佩文斋书画谱_page198.html">198</a><a href="御定佩文斋书画谱_page199.html">199</a><a href="御定佩文斋书画谱_page200.html">200</a><span class="current-page">201</span><a href="御定佩文斋书画谱_page202.html">202</a><a href="御定佩文斋书画谱_page203.html">203</a><a href="御定佩文斋书画谱_page204.html">204</a><a href="御定佩文斋书画谱_page205.html">205</a><a href="御定佩文斋书画谱_page206.html">206</a><span>...</span><a href="御定佩文斋书画谱_page202.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
