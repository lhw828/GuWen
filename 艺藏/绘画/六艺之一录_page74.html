<!DOCTYPE html>
<html>
<head>
    <meta charset="UTF-8">
    <title>六艺之一录 - 第 74 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 74 页/共 664 页</h1>
    <div class="content">　　右碑隂题名不知为何人碑余家集録古文既多或失其所得之自然汉碑存于今者惟华岳与孔子庙最多其隂往往列修庙人姓名并记其所出钱数不过三百至五百今斯碑所题文字阙灭而中间有钱各五百四字则似是修庙人所记其人可见者有济隂定陶蔡颢子盛山阳金乡张谚孝徳河南宛陵赵堂世苌南阳南乡邓升升逺济隂成武周凤季莭而其余人姓名邑里多不完又时时有故吏字不知为何人祠庙苐以汉隶难得録之尔【集古録】
　　平舆令薛君碑
　　右平舆令薛君碑文字完好云惟延熹六年春二月平舆令薛君卒乌虖哀哉吏民其咨咨君之徳廼建碑石于墓之侧其后有铭三百余言叙述甚详惟不载其名字世系故莫得而考焉【金石録】
　　汉故平舆令薛君碑额前有叙凡三十六字大畧云平舆以延熹六年二月卒吏民咨其徳建碑于墓之侧次有铭诗三百四言文虽无缺而不书其名字其云我君肇祖廼侯于薛者谓夏之车正奚仲也【续】延熹三年未详【金石畧】









　　六艺之一録卷四十一
<子部,艺术类,书画之属,六艺之一录>
　　钦定四库全书
　　六艺之一録卷四十二　　　　钱唐倪涛撰
　　石刻文字十八
　　冀州刺史王纯碑
　　君讳纯字伯敦魏郡太守之子其先出自【阙】
　　后也厥祖儒宗【阙】　春秋君天资才敏行不□而达学不劳而能遵父业术【阙】　　始仕事君立朝正色【阙】恂智宣慈恵和防裵州从事永和二年察孝亷除郎谒者执法牍旧茟宪台□□发无任见徒掌録遣之或有罪过防刑轻君【阙】　坐行恶蠲疑闵其粥冻餧之患勑大司农彻易衣隠【阙】至恩加穷民其三年有九夷之难出将征西君请诏裵豫趣军粮其所过歴弹正【阙】　　赫馨烈宣千方国拜守宫令防父司□还谒者官□左都□□父服除复拜郎敬比【阙】失妹宁归遂释印绂司空辟举髙苐选侍御史出使扬州圣朝嘉君□拜徐州□化甘棠【阙】过宥罪政尚□视事二载换左冀州西征东怨纪歌遗风防公事去官穷则乐善达则【阙】人进则延宾分禄□则却扫闭门年五十九延熹四年八月廿八日甲寅【阙】陨徂五年十一月十八日丙申存有令迹亡述存勲铭载金石永世刋其颂曰
　　奂矣王君有虞之胄封陈兴齐枝叶繁茂君综典谟无道不究从政履规左公竭谋登翼【阙】台文武兼备发政举刑亲恤【阙】　将西征【阙】　命使【阙】善□圣朝嘉异牧徐宰冀【阙】　　边则【阙】澹【阙】【阙】　　　朽永年夀缙绅凡百孰哀思
　　右汉故冀州刺史王君之碑篆额王君名纯在朝歴郎谒者左都侍御史出刺徐冀二州以威宗延熹四年卒其文有不可读者颂辞某将西征之上少一字水经云须句西有冀州刺史王纷碑中平四年立年与名皆误也赵氏云碑隂有东平冯定伯凡百余人可识其题义士云各发圣心共出义钱予未之见也碑在郓州中都县【释】
　　□即兖字即装字【仝上】
　　济水西有安民亭亭北对安民山山西有冀州刺史王纷碑汉中平四年立【水经注】
　　右冀州刺史王纯碑延熹四年立桑钦水经云济水迳须句城西郦道元注济水西有安民山山西有汉冀州刺史王纷碑汉中平四年立按地里书须朐即今中都县此碑在中都又其官与姓氏皆合疑其是也然以纯为纷以延熹为中平则疑水经之误【金石録】冀州刺史王纯碑八分书延熹四年十二月拓本【金石文字记】
　　王纯碑隂
　　右王纯碑隂其前题门人姓名自东平冯定伯而下文字完好可识者九十余人磨灭不可识者又九十余人字画淳劲可喜其后题义士名云各发圣心共出义钱埤碑石直刋纪姓名埤当读为禆助之禆汉时墓碑多其门生故吏所立往往各纪姓名于碑隂咸载所出钱数其非门生故吏而出钱者谓之义士今汉人为王君出钱造碑而云各发圣心可谓陋矣【金石録】
　　成臯令任伯嗣碑
　　右成臯令任伯嗣碑其首已残阙其可见者云字伯嗣南郡编人也其先盖任之苗裔又云举孝亷除郎中蜀郡府丞江州令以服去官为筑阳侯相延熹五年迁来临县其后歴叙政绩又云迁君桂阳最后云都邑謡咏甄勒勋绩永昭于后碑在今汜水县汜水在汉为成臯此碑盖成臯令徳政颂尔后汉书桓帝纪延熹八年有桂阳太守任以此碑校之嵗月相符又名与字协知其名也【金石録】
　　任伯嗣碑隂
　　右任伯嗣碑隂大观初获此碑寘于汜水辇运司廨舎壁间余闻其隂有字因托人讽邑官破壁出之遂得此本盖汉碑有隂者十七八世多弃而不録耳【金石录】
　　延熹五年有碑隂未详【金石略】
　　泰山都尉孔宙碑
　　有汉泰山都尉孔君之铭
　　君讳宙字季将孔子十九世之孙也天姿醇嘏齐圣达道少习家训治□氏春秋绢熈之业既就而闺阈之行允恭徳音孔昭遂举孝亷除郎中都昌长祗传五教尊贤养老躬忠恕及人兼禹汤之已故能兴朴【阙】雕币济功于易蕳三载考绩□元城令是时东黔首猾□不【阙】　　祠兵遗畔未宁乃擢君无□【戎字】彣□之旬月之间莫□解甲服罪【阙】　　□田畯喜于农圃商旅交□险路会鹿鸣于乐崩复长于酬□【阙】稔会□防病告困致休得从所好□六十一延熹六□正月乙未【阙】　　疾贵速朽之反真幕宁俭之遗夕□明器设凡百□高【阙】　　述于是故吏门人乃共陟名山采嘉石勒铭示后俾有彞式其辞曰于显我君□徳惟光绍圣□儒身立名彰贡登圭阍【阙】是夙夜【阙】　左公明朙乃绥二县□仪康于□时□□兹岱方彼凶人覆俾【阙】　南孔馌山有夷行□多称彼光觥帝□其勲民斯是皇疾【阙】乃委其荣忠告慇勤屡省乃听恭俭自□□敶生播髙誉□令名永失【矢字】刋啻载扬声延熹七□七月戊【阙】造
　　右汉泰山都尉孔君之碑篆额孔君名宙即融之父也歴郎中都昌长元城令泰山都尉威宗延熹六年正月卒碑以次年七月立宙有七子曰谦曰襃皆见于碑志凡汉刋其首行即入词无额者或题其前如张纳樊宏之比亦甚少已篆其上复标其端惟此碑尔释左传者以窀穸为厚夜此云窀夕非借也【释】碑以币为弊槈为耨意为亿即以字□即夏字即则字即黍字光即兕字□即簠字即簋字敶即陈字【仝上】
　　右汉泰山都尉孔君碑云君讳宙字季将孔子十九世之孙也年六十一延熹四年正月乙未以疾卒其序官阀甚简又或残灭不完但见其举孝亷为郎迁元城令遂为泰山都尉尔其辞有云躬忠恕以及人兼禹汤之罪已宙人臣而引禹汤以为比在今人于文为不类盖汉世近古简质犹如此也【集古録】
　　书不著书撰人名氏孔君名宙字季将孔子十九世孙后汉桓帝时为泰山都尉以疾致仕碑以延熹七年立【集古目録】
　　右泰山都尉孔宙碑孔北海父也见后汉书融列传又防桓帝纪泰山都尉元夀元年置延熹八年罢宙以延熹四年卒盖卒后四年官遂废矣【金石録】
　　汉泰山都尉孔宙碑延熹四年书其序举孝亷歴元城令泰山都尉此其所居官也曰躬忠恕以及人兼禹汤之罪已昔人谓汉世近古犹简质如此以禹汤用之泰山都尉亦自不类谓罪已尤不得施于此也且宙之善不过尝引过自居不以予人然便为辠已亦于书何取汉世文物至东京衰陋已如此尝怪三代文字之盛其见于钟鼎简册不入诗书尚多有之浑厚尊严如冠劔大人黼黻以朝坐清庙而走羣后使人仰俛有愧后之人拘廹自囚如饿饥虏右左望畏而愁叹喑呜之气乡人悲咤又如宦竖宫妾宷【古文审字】讳忌之甚则俳谐如庸倡笑侮求说一时故皆不得逞夫熊牟射虎气已贯金石矣其放矢复沓则意已避石故不能中也文章以气为主君子养气配道与义死生威武不得移之故其言深纯浑厚放乎江海之津者使人望洋乡若不得其涯涘也彼其肎低首求售顾一切忌讳牵挛自拘遑遑然求合而不得也诗称文王克昌厥后其在武王明发不寐其在书则曰无若商王受古人于文无忌如此其气固已盖天下矣宜见者耸动吁可畏而叹也余读屈原书以朕自况周秦六国间凡人相与言皆自臣也秦汉以后禁忌稍严文气日益凋丧然犹未若后世之纎悉周细求人功罪于此也昔左氏书子皮即位叔向言罕乐得其国叶公作顾命楚汉之际为世本者用之潘岳奉其母称万夀以献觞张永谓其父柩大行届道孙盛谓父登遐萧恵开对刘成甚如慈防竟陵语顾宪之曰非君无以闻此徳音鲍照于始兴王则谓不足宣賛圣防晋武诏山涛曰若居谅闇情在难夺夫顾命大行慈防谅闇徳音后世人臣不得用之其以朕自况与称臣对客自汉已絶于此况后世多忌而得用耶顔之推曰古之文宏才逸气体度风格去今人实逺但缀缉防朴未为宻致耳今世音律谐靡章句对偶避讳精详贤于往昔之推当北齐时已避忌如此其谓缀缉防朴此正古人竒处方且以避讳精详为工音律对偶为丽不知文章至此衰敝已极尚将伥伥求名人之遗迹耶吾知溺于世俗之好者此皆沈约徒之习也【广川书跋】
　　右汉泰山都尉孔宙碑宙孔子十九世孙而融之父也其事实不见史传然碑称其齐圣达道徳音孔昭又称其治泰山旬月之间民皆解甲服罪可谓无愧圣人之后者碑在曲阜延熹七年立通志金石畧尝载其目云未详所在复载泰山太守孔宙碑云在兖州立于延熹六年是汉有两孔宙而碑复有二何其缪哉【金薤琳琅】
　　汉都尉孔宙碑宙融父也卒以延熹四年又后四年而都尉废废三年而长子褒坐融匿张俭抵罪时融年十六宙卒时仅九嵗碑不载宙子名余故附记于后碑隂有广宗捕廵等今皆失之其书与文虽非至者要不失东京本色也【弇州山人稿】
　　宙融之父孔子十九代孙也卒以延熹六年碑造于七年而赵明诚欧阳永叔王元美皆曰四年宙字季将书易辨而永叔集一作秀持皆不知何防郑渔仲金石略又载两孔宙碑尤谬余借得东肇商本又得二纸于王户部尧年赵郡丞可行大都残阙都敬所録者犹精彩动人元美乃谓文与书皆非至者何也【石墨镌华】
　　汉碑额下即直书其人无复书者此碑既篆额题曰有汉泰山都尉孔君之碑而额下首行又书曰有汉都尉泰山孔君之铭碑隂又有篆书门生故吏名五字故与诸碑逈异渊泉收汉刻极富必有以订之已【牍记】
　　汉泰山都尉孔宙融父也史作伷赵明诚欧阳永叔王元美皆谓卒以延熹四年元美谓又四年都尉废三年长子褒坐融匿张俭抵罪时融年十六宙卒时仅九嵗按建宁二年张俭举奏侯览诬俭钩党刋章讨捕时融年十七非十六也又按碑宙以延熹六年正月乙未卒甚明三公皆史家张杜谓四年何也又按融建安十三年卒年五十六则是永兴元年癸巳生至延熹六年癸卯融正十一嵗非九嵗也夫以文举望繋汉鼎横遭瞒贼毒荼海内痛防其卒年史不应浪书至云融年十三防父史亦矛楯当以卒年及碑为正其书尚存分法且结体古逸殊不易造元美少之是胸中为曹氏诸碑所防汉魏咫尺便堕千里文亦典则独怪文举十嵗谒元礼令闻蔚起而碑词不载古人真朴乃尔在后世不知何如誉借也【金石史】泰山都尉孔宙碑并隂八分书延熹七年二月今在曲阜县庙中按后汉书孔融父伷泰山都尉非也当依碑作宙其名伷者别是一人董卓传以陈留孔伷为豫州刺史符融传荐达郡士范冉韩卓孔伷等三人三国志魏武帝纪注引英雄记伷字公绪九州春秋作胄乃献帝时人伷事略见许靖传此泰山都尉乃融之父耳又韩勑碑隂出钱数郎中鲁孔宙季将千【金石文字记】
　　孔宙碑隂
　　门生故吏名
　　门生钜鹿瘿陶张云字子平门生钜鹿瘿陶赵正字元正门生钜鹿广宗捕巡字升台门生东平宁阳韦勲字昌门生魏郡馆陶张上字仲举门生魏郡馆陶王时字子表门生魏郡隂安张典字少髙门生魏郡魏孟忠字待政门生魏郡魏李镇字世君门生魏郡馆陶吴让字子敬门生魏郡馆陶彣俭字元莭门生魏郡馆陶□瑱字仲睢门生魏郡邺□香字伯子门生东郡东武阳梁防字元祖门生东郡卫国赵恭字和平门生东郡东武阳张表字公方门生东郡东武阳滕穆字奉徳门生东郡乐平□演字仲厚门生东郡乐平靳亰字君贤门生东郡乐平梁布字叔光门生东郡乐平□显字伯异门生陈留平□司马字伯昌门生安平下慱张祺字□松门生安平下慱张朝字公房门生安平下慱蘓观字伯台门生安平堂阳张琦字子异门生北海安□齐纳字荣谋门生北海都昌吕升字山甫门生北海剧秦麟字伯麟门生北海剧如庐浮字遗伯门生北海剧薛□字朦辅门生北海剧髙冰字季超门生济南梁□赵震字□政门生济南梁□徐璜字彣门生济南东平陵吴进字升台门生甘陵广川李字元章门生甘陵贝□贺曜字升进门生魏郡清渊许祺字升朙门生魏郡馆陶史崇字少贤门生魏郡馆陶孙忠字府彣门生东郡乐平卢精字子莭门生任城任□□字景汉门童安平下慱张忠字公直故吏北海昌逢祈字伯憙故吏北海昌□章字彣理故吏北海昌魏称字彣长故吏北海昌吕字元故吏泰山费鱼渊字汉长故吏北海都昌楼觊字世光故吏泰山南城禹字世举故吏泰山南武阳萧诲字伯谋故民泰山费淳亐党字季□弟子北海□陆暹字□辅弟子陈□邑乐禹字宣举弟子下□下□朱班字宣弟子东平宁阳周顺字承□弟子沛国小沛周升字仲甫弟子鲁国文阳陈褎字圣慱弟子汝南平舆谢字子让弟子山阳瑕□丁□字实坚弟子鲁国戴璋字元珪弟子鲁国卞王政字汉方　麟即麟字□即襄字□□即邳字
　　右门生故吏名孔宙碑隂也汉碑多有隂然稀少有额独此刻以五大篆表其上凡门生四十二人门童一人弟子十人故吏八人故民一人都昌者四泰山者五汉儒开门受徒着録有盈万人者其亲受业则曰弟子以乆次相传授则曰门生未冠则曰门童揔而称之亦曰门生旧所治官府其掾属则曰故吏占籍者则曰故民非吏非民则曰处士素非所涖则曰义士义民亦有称议民贱民者逢盛碑有姓者二人赵氏谓氏族书无姓此碑有都昌薤章则古来自有此姓但谱者考之不详尔汉人虽姓氏亦借用字如伍为五欧阳为欧羊之类或是借□为解亦不可知也【隶释】
　　汉孔宙碑隂题名百人其亲受业者为弟子转相传授者为门生今宙碑残阙其姓名邑里仅可见者才六十二人其称弟子者十人门生者四十三人故吏者八人故民者一人宙孔子十九世孙为太山都尉自有録【集古録】
　　右孔宙碑隂门生有钜鹿广宗捕廵字升台按氏族书如姓苑姓纂皆无捕姓独见于此碑尔【金石録】右孔宙碑隂不云碑隂而曰门生故吏名此汉碑中之仅见者前碑云故吏门人陟山采石勒铭示后则此所载皆其人也今按宙门生四十二人门童一人弟子十人故吏八人故民一人隷释谓汉儒开门授徒亲受业者则曰弟子次相传授则曰门生未冠则曰门童总而称之亦曰门生旧所治官府其掾属则曰故吏占籍者则曰故民非吏非民则曰处士素非所莅则曰义士义民此皆读汉碑之所当知者而释人间少传故着之【金薤琳琅】
　　又有宙碑隂门生故吏名余未得见防金石録云有捕廵字升台捕姓姓苑不载而其称谓有门生门童弟子故吏故民之不同洪丞相适谓亲受业曰弟子相传授曰门生未冠曰门童掾属曰故吏占籍曰故民因是异闻附着之【石墨镌华】
　　孔宙碑隂载门生故吏等名杨用修金石古文谓四十二人而余收自张云至王政反六十二人何也汉碑隂字多潦倒此独超逸古雅非魏人可及弇州谓今皆失之当由偶未收得碑隂实未尝失也【金石史】王撰曰汉碑隂无额独此有篆门生故吏名五大字书法视前碑防异当别是一手【金石文字记】
　　孔徳让碑
　　孔谦字徳让者宣□公廿丗孙尉君之子也幼体兰石自然之姿长膺清妙孝友之行礼述脩□秋经升堂讲诵究圣弱冠而仕歴诸曹史□廿四永兴二年七月遭疾不□
　　右孔谦碣其名不甚可辨考孔氏谱得之所谓都尉君者太山都尉宙也孔融别传云宙有七子融之次第六载于谱録者惟有谦襃融三人褒之名见史晨碑【释】
　　右汉孔徳让碑盖其名已磨灭但云字徳让者宣尼公二十世孙都尉君之子也仕歴郡诸曹史年二十永兴二年七月遭疾不禄碑在兖州孔子墓林中永兴孝桓帝年号也都尉者宙也其人早卒无事迹可考余集録所藏孔林中汉碑最后得此遂无遗者盖以其文字简少无事实故世人遗而不取独余家有之也【集古録】
　　汉隷不著书撰人名氏孔君名缺徳让其字也孔子二十世孙任至郡诸曹史碑以永兴中立在孔氏墓林中【集古目録】
　　孔谦碣永兴二年立在兖州集古録金石録作孔徳让碑【汉字原】
　　孔君碑【即慱陵太守孔彪碑】
　　右汉孔君碑其名字磨灭不可得而见而世次官阀麄可考云孔子十九代孙頴川君之元子也举孝亷除郎中愽昌长遭太守君忧服竟拜尚书侍郎治书御史愽陵太守迁下邳相河东太守建宁四年十月卒其余文字歴歴可读以其断絶处多文理难续故不复尽録然其终始略可见矣惟其名字皆亡为可惜也【集古録】
　　右书不著书撰人名氏孔君名缺不可识其字曰元上孔子十九世孙官至河东太守碑以建宁四年故吏王沛等立在兖州【集古目録】
　　河东太守孔雄碑建宁四年立兖州【金石略】
　　愽陵太守孔彪碑【集古録作孔君碑见上】
　　君讳彪字元上孔子十九世之孙頴川君之元子也君少履天姿自然之正师礼爽好恶愆□度衷脩身践言龙徳而学不至于□浮斿尘埃之外防焉泛而□俗郡将嘉其所履前后聘召盖不得已乃翻尔束带论穷理直道事人仁必有勇可以托六授命如毛诺则衣宿美之至也莫不归服举孝亷除郎中传昌长疾病坐宿【阙】迁【阙】亰府丞未出亰师遭大君忧泣逾臯鱼丧过乎哀谨畏旧章服竟还署试拜尚书侍郎无偏无党遵玉之素可黜□出【阙】　度日□位伫所左祖肃
　　拜治书御史膺皇陶之亷恕【阙】　叅之【阙】　　　　律祗用既平【阙】博一太守郡阻山【阙】　　以□馑斯多草窃防【阙】贼刘□张丙等白日攻家不命君下车之初【阙】五教以博【阙】削四凶以胜残乃【阙】　　爰尚桓桓抍马□害丑类已殚路□拾遗斯民以安发号施宪每合【阙】天心【阙】之所恶□以强人义之所欲□以【阙】姓乐政而归于徳望如父母顺如流水迁下□相河东太守举此【阙】　　君子风也未怒而惧令而从云行雨施【阙】　大和海内公卿之任矣劳而伐有实若□固执谦需以病辞官去位阖【阙】以孝竭【阙】余暇□弹琴撃磬【阙】　之味而□改其静上帝棐谌天秩未防将防师辅之纪【阙】纲【阙】疾弥流乃磒乃【阙】　九建□四年七月辛未【阙】　　哀哉魂神超迈兮防防遗孤忉絶于嗟想形【阙】　哀逺念欲生羣臣号□靡所复逞夫逝往可追兮功【阙】　　识惟君之轨迹兮如列宿之错置易建八卦揆□辞述而作彭祖赋诗皆讃所见于时颂【阙】　是【阙】吏崔【阙】　　王沛等伏信好古敢咏显【阙】乃刋斯石钦铭洪基昭示后昆申锡鉴思其辞曰
　　穆穆我君大圣之胄惇懿允元□其秀惟降精诞生忠良奉应郡贡亮彼我【阙】克眀王道辩物居方周【阙】也匹名朝无秕政直哉惟清出统华夏化防防
　　成猾迸贤倚【阙】　庭帝重乃勋自【阙】　征所临如神
　　【阙】　　　　之翰先民是程宜乎三事金铉利贞而防白驹俾丗□□当享眉耉莫匪尔极大【阙】　　矣意于嗟悲兮【阙】　　息□□庶防复爲所力咨乎朽没而徳存伊尹之休格于皇天惟我君绩表于丹青永永无沂与日月并于嗟【阙】　于以慰灵
　　右汉故愽陵太守孔府君碑篆额孔君名彪歴郎中愽昌长京府丞【京上阙字】尚书侍郎治书御史愽陵守下邳相河东守以灵帝建宁四月卒赵氏云孔君自愽陵再迁河东而碑额题博陵莫晓其何谓予观汉人题碑固有前官如冯绲鲁峻者俱自有说此碑隂有故吏十三人皆愽陵之人也盖其函甘棠之恵痛夏屋之倾相与刋立碑表故以本郡题其首也此碑作文多用经传语考中度周调有之可以托六歇后甚矣史汉书宿留读皆去声郭林宗赍刺就谒侯览请其留宿与此疾病留宿同
　　碑以为文沂为涯即荐字即寂字美即羙字抍即拯字□即蠲字□即繋字□即漫字□大奚切与而切【仝上】
　　右愽陵太守孔彪碑欧阳公集古録云孔君碑者其名字磨灭不可见而世次官阀粗可考云孔子十九代孙頴川君之元子也举孝亷除郎中愽昌长拜尚书侍郎治书侍御史愽陵太守迁下邳相河东太守建宁四年十月卒其终始略可见惟其名字皆亡为可惜也今此碑虽残缺而名字尚完可识云君讳彪字元上又韩府君孔子庙碑隂载当时出钱人名亦有尚书侍郎孔彪元上与此书正同惟孔君自愽陵再迁为河东太守而碑额题故慱陵太守孔府君碑汉人多如此然莫晓其何谓也【金石录】
　　右汉愽陵太守孔彪碑彪孔子十九世孙与孔宙盖弟兄行尝为尚书侍郎治书御史可谓显矣阙里志世表宗谱皆不见其名字而碑文类此亦不载向防搨本之存则后世不复知有彪矣【金薤琳琅】
　　孔彪碑虽剥落已甚然字有挑法是汉人中出色者古文只以古语聫书之观此篇数十句多有韵可读亦一种竒文嘉靖甲寅四月十二日记【牍记】
　　愽陵太守孔彪碑并隂八分书建宁四年六月今在曲阜县其文有云抍马者易明夷六二涣初六皆曰用拯马壮拯字子夏传说字林并作抍音升一音承上举也汉时所传皆如此而今作拯者唐开成以后所定也又按方言抍防也出防为抍防古溺字【金石文字记】
　　孔彪碑隂
　　故吏司徒掾愽陵安平崔烈字威考故吏齐愽陵【阙】安平崔恢字行孙故吏桑氏令慱陵安平王沛字公豫故吏司空掾慱陵安国刘徳字伯桓故令外黄令慱陵安国刘字子长故吏白马尉慱陵齐智字子周故吏五官掾慱陵安平刘麟字幼公故吏五官掾慱陵安平王瑶字显祖故吏五官掾慱陵安平孟循字敬节故吏五官掾慱陵髙阳史应字子声故吏五官掾慱陵南深泽程祺字伯友故吏五官掾慱陵南深泽程祚字元祐故吏五官掾慱陵安国刘机字【阙】阁
　　汉孔彪碑隂故吏司徒掾愽陵安平崔烈字威考等十三人皆愽陵人【复斋碑録】
　　右孔彪碑隂故吏出愽陵者凡十有三人故其额不称后官而直书愽陵洪氏以为故吏函甘棠之恵痛夏屋之倾相与立碑遂以本郡题其额也此或得之然予观汉碑亦往往有书前官者又似不必拘此金石録乃云不知何谓非也【金薤琳琅】
　　汉孔庬碑
　　在仙源县【天下碑録】
　　汉司农孔峡碑
　　在仙源县墓前【天下碑録】
　　建宁元年兖州【金石略】
　　阙里祖庭记孔林司空孔扶碑碑録云司农孔峡碑在仙源县墓前农峡二字乃传写之讹【续】
　　汉尚书郎河东太守孔宏碑
　　在仙源县建宁元年立【天下碑□】
　　汉御史孔翊碑
　　在仙源县墓前【天下碑録】
　　熹平元年立在冡前孔子十九世孙州举孝防拜御史迁中牟洛阳令【阙里记】
　　汉慱士孔志碑
　　在仙源县孔子墓东【天下碑録】
　　汉孔乗碑
　　君讳乗字敬山修严氏春秋在孔子墓林中【阙里记】
　　孔君碣
　　右孔君碣在孔子墓林中其额题孔君之墓文已残阙其前云元年乙未而元年上阙二字按东汉自建武以后惟桓帝永夀元年嵗次乙未其他有三乙未皆非元然则此碣所阙二字当为永夀也【金石録】
　　山阳太守祝睦碑
　　君讳睦字元徳济隂已氏人也其先盖高□氏之火正防能淳曜天地曰祝融遂□丰阜之□煇裔昌逺大乃侯伯分仕诸夏郑有祝者君其也君膺□懿在约渊澹潜心耽学该洞七典探□穷神无物不辩州郡防孝贡察賔于至庭除北海长史頴川郾令济防礼三载之后而民知让有耻且恪君惟氏名遂身□斯翻翔纡精衡门【阙】　　道【阙】事谘度辟空府北军中□拜大尚书尚书仆射喉舌纳言翼皇正枢迁常凶相凶阳大守齐和五品崇化防寛昭徳塞违□训其仁抽防隐伏【阙】贤式礼【阙】　攸堪九功防着当享繁禄为帝干桢□六十有八延熹七□八月丁巳临困纡纩遗令素□菨蒌席赙赗非礼得得犯存无玩饰亾防俭所谓守终纯固者已盖铭功纪勋所徍示来于是乃共登凶镌石刋勒鸿伐其辞曰
　　□我君国之光履忠顺阐道常升紫防平机衡统【阙】□律章抚二郡逾召黄恭俭已民用康颂兴咏遗【阙】称馥垂令芳生见乐殁忘名俪日亿载
</div>
    <div class="pagination">
<a href="六艺之一录_page73.html">上一页</a><span>...</span><a href="六艺之一录_page69.html">69</a><a href="六艺之一录_page70.html">70</a><a href="六艺之一录_page71.html">71</a><a href="六艺之一录_page72.html">72</a><a href="六艺之一录_page73.html">73</a><span class="current-page">74</span><a href="六艺之一录_page75.html">75</a><a href="六艺之一录_page76.html">76</a><a href="六艺之一录_page77.html">77</a><a href="六艺之一录_page78.html">78</a><a href="六艺之一录_page79.html">79</a><span>...</span><a href="六艺之一录_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
