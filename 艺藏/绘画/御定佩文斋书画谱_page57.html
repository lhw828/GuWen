<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 57 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 57 页/共 578 页</h1>
    <div class="content">　　顾恺之论画以人物为上次山水次狗马台榭不及禽鸟故张舜賔评画以禽鱼为下而蜂蜨蝉虫又次之大抵画以得其形似为难而人物则又以神明为胜茍求其理物各有神明也但患未知求于此耳
　　由一艺以往其至有合于道者此古之所谓进乎技也观咸熙画者执于形相忽若忘之世人方且惊疑以为神矣其有寓而见邪咸熙盖稷下诸生其于山林泉石岩栖而谷隐层峦叠翠嵌攲崒嵂其盖生而好也积好在心乆则化之凝念不释论与物忘则磊落竒蟠于胸中不得遁而藏也他日忽见羣山横于前者累累相负而出矣岚光霁烟与一一而下上漫然放乎外而不可收也盖心术之变化有而出则托于画以寄其放故云烟风雨雷霆变怪亦随以至方时其忽乎忘四肢形体则举天机而见者皆山也故能尽其道后世按图求之不知其画忘也谓其笔墨有蹊辙可随其位置求之彼其胸中自无一丘一壑且望洋邪若其谓得之此复有真画者邪
　　世之论画谓其似也若谓形似长说假画非有得于真象者也若谓得其神明造其县解自当脱去辙迹岂嫓红配緑求象后模写卷界而为之邪画至于此是解衣盘礴不能偃伛而趋于庭矣【广川画跋】
　　宋郭若虚论气韵非师
　　谢赫云一曰气韵生动二曰骨法用笔三曰应物象形四曰随类傅彩五曰经营位置六曰传模移写六法精论万古不移然而骨法用笔以下五法可学如其气韵必在生知固不可以巧密得复不可以嵗月到黙契神防不知然而然也尝试论之窃观自古竒迹多是轩冕才贤岩穴上士依仁游艺探赜钩深髙雅之情一寄于画人品既已髙矣气韵不得不髙气韵既已髙矣生动不得不至所谓神之又神而能精焉凡画必周气韵方号世珍不尔虽竭巧思止同众工之事虽曰画而非画故氏不能授其师轮扁不能传其子系乎得自天机出于灵府也且如世之相押字之术谓之心印本自心源想成形迹迹与心合是之谓印爰及万法縁虑施为随心所合皆得名印矧乎书画发之于情思契之于绡楮则非印而何押字且存诸贵贱祸福书画岂逃乎气韵髙卑夫画犹书也子曰言心声也书心画也声画形君子小人见矣【图画见闻志】
　　宋郭若虚论用笔得失
　　凡画气韵本乎游心神彩生于用笔用笔之难断可识矣故爱賔称惟王献之能为一笔书陆探微能为一笔画无适一篇之文一物之像而能一笔可就也乃是自始及终笔有朝揖连绵相属气脉不断所以意存笔先笔周意内画尽意在像应神全夫内自足然后神闲意定神闲意定则思不竭而笔不困也又画有三病皆系用笔所谓三者一曰版二曰刻三曰结版者腕弱笔痴全亏取与物状平褊不能圜混也刻者运笔中疑心手相戾勾画之际妄生圭角也结者欲行不行当散不散似物凝碍不能流畅也未穷三病徒举一隅画者鲜克留心观者当烦拭皆大底气韵髙笔画壮则愈玩愈妍其或格凡豪懦初观纵似可采乆之还复意怠矣【图画见闻志】
　　宋韩拙论古今学者
　　天之所赋于我者性也性之所资于人者学也性有颛明敏之异学有日益无穷之功故能因其性之所悟求其学之所资未有业不精于已者也且古人以务学而开其性今之人以天性耻于学此所以去古逾逺而业逾不精也昔顾恺之夏月登楼家人罕见其靣风雨晦冥饥寒喜怒皆不操笔唐有王右丞杜员外赠歌曰十日画一水五日画一石能事不受相促逼恺之王维后世真迹絶少后来得其髣髴者犹可絶俗正如唐史论杜甫谓残膏賸馥沾渥后人盖前人用此以爲销日养神之术今人反以之为图利劳心之苦古之学者为已今之学者为人昔人冠冕正士宴闲余暇以此为清幽自适之乐唐张彦逺云书画之术非闾阎之子可学也奈何今之学者往往以画髙业以利为图金自坠九流之风不修术士之体岂不为自轻其术者哉故不精之由良以此也真所谓弃其本而逐其未矣且人之无学者谓之无格无格者谓之无前人之格法也岂落格法而自为超越古今名贤者欤所谓寡学之士则多性狂而自蔽者有三难学者有二何谓也有心髙而耻于下问惟凭盗学者为自蔽也有性敏而才髙杂学而狂乱志不归于一者自蔽也有少年夙成其性不劳而颇通慵而不学者自蔽也难学者何也有谩学而不知其学之理茍侥幸之策惟务作僞以劳心使神志蔽乱不究于实者难学也若此之徒斯为下矣夫欲古人之糟粕达前贤之阃奥未有不学而自能也信斯言也凡学者宜先执一家之体法学之成就方可变易为已格则可矣噫源深者流长表端者影正则学造乎妙艺尽乎精粹盖有本者亦若是而已【山水纯全集】
　　宋张怀论画
　　尝谓世之论画者多矣稽古逮今琐琐碌碌亦其偏见持以僻说蔽其天地之纯全不识古今之妙用几何哉不可数而名计也然画之祖述于古有自来矣显于唐虞备于商周尊于夫子用于宇宙明于日月山林之形别于鸟兽鱼虫之迹制之冠盖衮冕设之罇罍鼎器六经具载百代祖继迨此而下虽世不乏然未备其体或工于一物长于片善无复有能超越而能尽其纯全妙用之理者也且画者辟天地黄之色泄隂阳造化之机埽风云之出没别鱼龙之变化穷神之情状分江海之波涛以至山水之秀丽草木之茂荣翻然而异蹶然而超挺然而竒妙然而怪凡识于象数图于形体一扶疎之细一帡幪之防覆于穹窿载于磅礴无逃乎象数而人为万物之最灵者也故合于画造乎理者能画物之妙昧乎理则失物之真何哉盖天性之机也性者天所赋之体机者人神之用机之发万变生焉惟画造其理者能因性之自然究物之微妙心防神融黙契动静于一豪投乎万象则形质动荡气韵飘然矣故昧于理者心为绪使性为物迁汨于尘坌扰于利役徒为笔墨之所使耳安足以语天地之真哉是以山水之妙多専于才逸隐遯之流名卿髙蹈之士悟空识性明了烛物得其趣者之所作也况山水乐林泉之奥岂庸鲁贱隶贪懦鄙夫至于麤俗者之所为也岂其画于山水诚未可以易言也今古之迹显然而着见于域中者不为不多矣略究形容而推之遥岑叠翠逺水沉明片防归浦秋鴈下空指掌之间若睨千里有得其平逺者也云轻峰秀树老隂疎溪桥隐逸樵钓江村栈路曲迳峥嵘层阁漱石飞泉去骑归舟人少有得其全景也若松栢老而虬怪羣木茂而蓊郁临流碧涧崖古林髙此乃其树石者也木叶披岩千山耸翠烟重暝斜之势林繁如叶叶有声此得其风雨者也画至于通乎源流贯乎神明使人观之若覩青天白日穷究其奥释然清爽非造理师古学之深逺者罔克及此【画苑补益】
　　宋邓椿论画
　　画之六法难于兼全独唐吴道子本朝李伯时始能兼之耳然吴笔豪放不限长壁大轴出竒无穷伯时痛自裁损只于澄心纸上运竒布巧未见其大手笔非不能也盖实矫之恐其或近众工之事
　　画者文之极也故古今之人颇多着意张彦逺所次歴代画人冠裳大半唐则少陵题咏曲尽形容昌黎作记不遗豪发本朝文忠欧公三苏父子两晁兄弟山谷后山宛丘淮海月岩以至漫士龙眠或评品精髙或挥染超防然则画者岂独艺之云乎难者以为自古文人何止数公有不能且不好者将应之曰其为人也多文虽有不晓画者寡矣其为人也无文虽有晓画者寡矣画之为用大矣盈天地之间者万物悉皆含豪运思曲尽其态而所以能曲尽者止一法耳一者何也曰传神而已矣世徒知人之有神而不知物之有神此若虚深鄙众工谓虽曰画而非画者盖止能传其形不能传其神也故画法以气韵生动为第一而若虚独归于轩冕岩六有以哉【画继】
　　宋郑刚中画説
　　唐人能画者不敢悉数且以郑防阎立本二人论之其用笔工拙不可得而考然今人借或持其遗墨售于世则好古君子先防而后立本无疑何则防髙才在诸儒间如赤霄孔翠酒酣意放捜罗物象驱入豪端窥造化而见天性虽片纸防墨自然可喜立本幼事丹青而人物阘茸才术不鸣于时负慙流汗以绅笏奉研是虽能摸写穷尽亦无佳处余操是说以验今人之画故胷中有气味者所作必不凡而画工之笔终无神观也【北山文集】
　　宋钱闻诗论画
　　雨山晴山画者易状唯晴欲雨雨欲霁宿雾晩烟既泮复合景物昧昧一出没于有无间难状也此非墨妙天下意超物表者断不能到【鐡网瑚】
　　宋子俞子记试画工形容诗题
　　徽宗政和中建设画学用太学法补试四方画工以古人诗句命题不知抡选几许人也尝试竹锁桥边卖酒家人皆可以形容无不向酒家上着工夫惟一善画但于桥头竹外挂一酒帘书酒字而已便见得酒家在竹内也又试踏花归去马蹄香不可得而形容何以见得亲切有一名画克尽其妙但埽数蝴蝶飞逐马后而已便表得马蹄香出也果皆中魁选夫以画学之取人取其意思超防者为上亦犹科举之取士取其文才角出者为优二者之试虽下笔有所不同而于得失之际只较智与不智而已【萤雪丛说】
　　宋赵希鹄论画
　　画无笔迹非谓其墨淡糢糊而无分晓也正如善书者藏笔锋如锥画沙印印泥耳书之藏锋在乎执笔沉着痛快人能知善书执笔之法则能知名画无笔迹之说故古人如王大令今人如米元章善书必能画善画必能书实一事尔【洞天清録】
　　宋赵希鹄论临摹
　　临者谓以原本置案上于傍设绢素象其笔而作之缪工决不能摹此则以绢素加画上摹之墨稍浓则透元本顿失精神若以名画借摹临是自弃也就人借而不从尤非明鉴者也米元章就人借名画輙摹本以还而取其元本人莫能辨此人定非赏鉴之精【洞天清録】
　　宋张敦礼论画
　　画之为艺虽小至于使人鉴善劝恶耸人观听为补益岂其侪于众工哉【画鉴】
　　宋何防论画
　　朱象先少时画笔常恨无前人深逺润泽之趣一日于鵞溪绢上作小山觉不如意急湔去之故墨再三挥染即有悟见自后作画多再涤去或以细石磨绢要令墨色着入绢缕【春渚纪闻】
　　宋罗大经论画
　　唐明皇令韩干观御府所藏画马干曰不必观也陛下廏马万匹皆臣之师李伯时工画马曹辅为太仆卿太仆廨舍御马皆在焉伯时每过之必终日纵观至不暇与客语大槩画马者必先有全马在胷中若能积精储神赏其神骏乆乆则胷中有全马矣信意落笔自超妙所谓用意不分乃凝于神者也山谷诗云李侯画骨亦画肉下笔生马如破竹生字下得最妙盖胷中有全马故由笔端而生初非想像模画也曽云巢无疑工画草虫年迈愈精余尝问其有所传乎无疑笑曰是岂有法可传哉某自少时取草虫笼而观之穷昼夜不厌又恐其神之不完也复就草地之间观之于是始得其天方其落笔之际不知我之为草虫邪草虫之为我也此与造化生物之机缄盖无以异岂有可之法哉【鹤林玉露】
　　宋罗大经论绘事
　　绘雪者不能绘其清绘月者不能绘其明绘花者不能绘其馨绘泉者不能绘其声绘人者不能绘其情然则言语文字固不足以尽道也【鹤林玉露】
　　宋刘学箕论画
　　侔揣万类挥翰染素虽画家一艺然眸子无鉴裁之精心胷有尘俗之气纵极工妙而鄙野村陋不逃明眼是徒穷思尽心适足以资世之话靶不若不画之为愈今观昔之人以一艺彰彰自表于世皆文人才士非以人物山川佛象神着则以楼观花竹翎毛走兽显盖未有独任一见而得万物之情兼备诸体而擅众作之美虽张僧繇吴道子阎立本诸公不能之况万万不及比者自谓能之可乎古之所谓画士皆一时名胜涵泳经史见识髙明襟度洒落望之飘然知其有蓬莱道山之丰俊故其发为豪墨意象萧爽使人寳玩不寘今之画士只人役耳视古之人又万万不啻也亦有迫于口体之不充俯就世俗之所强问之能彼乎曰能之能此乎曰能之及其吮笔运思茫昧失措鲜不刻乌成鹄画虎类狗其视古人神竒精妙每不逮之所以若然者未可悉尤之画工画工虽志在阿堵而亦有不专在夫阿堵也【方是闲居士小稾】
　　宋陈善论画
　　唐人诗有嫩緑枝头红一防动人春色不湏多之句闻旧时尝以此试画工众工竞于花卉上妆防春色皆不中选惟一人于危亭缥缈緑杨隐映之处画一美妇人慿栏而立众工遂服此可谓善体诗人之意矣唐明皇尝赏千叶莲花因指妃子谓左右曰何如此解语花也而当时云上宫春色四时在目盖此意也然彼世俗画工者乃亦解此邪
　　顾恺之善画而人以为痴张长史工书而人以为顚予谓此二人之所以精于书画者也庄子曰用志不分乃凝于神【扪虱新语】
　　宋赵孟濚论画
　　画谓之无声诗乃贤哲寄兴有神品有能品神者才识清高挥豪自逸生而知之者也能者源流传授下笔有法学而知之者也【鐡网瑚】
　　宋赵孟坚梅竹谱
　　逃禅祖华光得其韵度之清丽闲庵绍逃禅得其潇洒之布置回视玉面而鼠防已自工夫较精致枝枝倒作鹿角曲生意由来端若尔所传正统谅末节舍此的传皆伪耳僧定花工枝则麤梦良意到工则未女中却有鲍夫人能守师绳不轻坠可怜闻名未识面云有江南毕公济季衡丑麤恶拙祖弊到雪篷觞滥矣所恨二王无臣法多少东隣拟西子是中有趣岂不传要以眼力求其防踢湏止七萼则三防眼名椒梢鼠尾枝分三叠墨浓淡花有正背多般蕊夫君固已悟筌蹄重说偈言吾亦赘谁家屏障得君画更以吾诗疏其厎
　　浓写花枝淡写梢鳞皴老榦墨微焦笔分三踢攒成瓣珠晕一图工防椒糁缀蜂防凝笑靥稳拖鼠尾施长条尽吹心侧风初急犹把枝埋雪半消松竹衬时明掩映水波浮处见飘飖黄昏时候胧明月清浅溪山长短桥閙里相挨如有意静中背立见无聊笔端的歴明非画【一作还成戏】轴上纵横不是描顿觉坐成春盎盎因思行过雨潇潇从头总是杨汤法下工夫岂一朝
　　古画画物无定形随物赋形皆逼眞其次祖述有师绳如印印泥随前人尚疑屋下重作屋参以新意意乃足晋魏而来几百年义献断弦谁解续何况髙束李杜编江湖竞买新诗读愿君种取渭川一千畆饱饭逍遥步扪腹风晴烟雨尽入君心胷吐出豪端自森肃负大夫来子章何碌碌【鐡网瑚】
　　宋龚开论画
　　人言墨为戏笔是大不然此乃书家之草圣也岂有不善真书而能作草者在昔善画墨有似颐眞赵千里千里丁香诚为竒特所惜去人物科太逺故人得以戏笔目之颐眞虽甚工然其用意猥近甚者作髥君野溷一豪猪即之妹子持杖披襟赶逐此何为者邪【鐡网瑚】












　　御定佩文斋书画谱卷十五
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目录
　　第十六卷
　　论画六【画学下】
　　元赵孟頫论画
　　元赵孟頫自论画
　　元赵孟頫论画诗
　　元柯九思论画
　　元钱选论画
　　元汤垕画论
　　元黄公望论画山水
　　元倪瓒论画竹
　　元倪瓒自论画
　　元吴鎭论画
　　元吴鎭论墨竹
　　元杨维桢论画
　　明王履华山图序
　　明王履画楷叙
　　明岳正画葡萄说
　　明杜琼论画
　　明沈周论画
　　明吴寛论画
　　明唐寅论画
　　明文徴明论画
　　明练安论画
　　明王肯堂论画
　　明何良俊论画
　　明李式玉论画
　　明唐志契论画
　　明陈衎论画
　　明薛冈论画
　　明王无倪论画
　　明屠隆论画
　　明屠隆论学画
　　明屠隆论临画
　　明王世贞论画
　　明周天球论写生
　　明董其昌画旨
　　明范允临论画
　　明陈继儒论画
　　明李流芳论画
</div>
    <div class="pagination">
<a href="御定佩文斋书画谱_page56.html">上一页</a><span>...</span><a href="御定佩文斋书画谱_page52.html">52</a><a href="御定佩文斋书画谱_page53.html">53</a><a href="御定佩文斋书画谱_page54.html">54</a><a href="御定佩文斋书画谱_page55.html">55</a><a href="御定佩文斋书画谱_page56.html">56</a><span class="current-page">57</span><a href="御定佩文斋书画谱_page58.html">58</a><a href="御定佩文斋书画谱_page59.html">59</a><a href="御定佩文斋书画谱_page60.html">60</a><a href="御定佩文斋书画谱_page61.html">61</a><a href="御定佩文斋书画谱_page62.html">62</a><span>...</span><a href="御定佩文斋书画谱_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
