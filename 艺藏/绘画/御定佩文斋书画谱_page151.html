<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 151 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 151 页/共 578 页</h1>
    <div class="content">　　周敦颐
　　周敦颐字茂叔道州营道人元名敦实以舅郑向任爲分宁主簿熙宁初知郴州用赵抃及吕公着荐爲广东转运判官求知南康军家庐山莲花峰下諡元公封汝南伯【宋史本传】
　　濂溪先生帖遂宁傅氏藏【魏鹤山集】
　　张载
　　张载字子厚长安人举进士爲祁州司法参军熙宁初知太常礼院世称爲横渠先生諡曰明封郿伯【宋史本传】
　　横渠先生帖屏山刘氏得之熹因借本摹刻以传学者【朱子文集】
　　文同
　　文同字与可梓州梓潼人自号笑笑先生善诗文篆隶行草飞白初举进士知洋州元丰初知湖州【宋史本传】与可学草书凡十年终未得古人用笔相传之法后因见道上鬬蛇遂得其妙与可之所见岂眞蛇邪抑草书之精也【东坡集】
　　张唐英
　　张唐英字次功蜀州新津人少攻苦读书及进士第神宗即位擢殿中侍御史【宋史本传】
　　唐英善笔札【书史防要】
　　王子韶
　　王子韶字圣美太原人【宣和书谱云浙右人海岳名言云登州人】中进士第擢监察御史神宗与论字学留爲资善堂修定说文官元祐中进秘书监拜集贤殿修撰【宋史本传】
　　王安石以字书行天下子韶亦作字解二十卷与安石书相违背喜作正书至于三过笔可以挂万钧之重宗禇遂良顔眞卿莫年自变爲一家【宣和书谱】
　　王子韶大隶题榜有古意【海岳名言】
　　张友正
　　张友正字义祖隂城人居小阁学书积三十年不辍遂以书名神宗评其草书爲本朝第一【宋史本传】
　　唐坰
　　唐坰询子【东坡集云字林夫】以父任得官熙宁初上书王安石喜之荐使对赐进士出身爲崇文校书除太子中允同知谏院【宋史本传】
　　苏轼曰唐林夫以书遗余云有唐永禅师欧阳渤海禇河南张长史顔鲁公柳少师书爲我评之林夫书过我逺矣而反求于予何哉【东坡集】
　　林夫学书知古人笔意少所许可甚爱东坡书【山谷集】坰行笔无家法而近类蔡君谟【姑溪集】
　　葛蕴
　　葛蕴字叔忱长于诗善书或以淡墨尘纸戏爲之假古人之名闻者以传而人莫能辨也【书史防要】
　　李翰林醉墨是葛叔忱赝作以尝其妇翁诸苏果不能别盖叔忱翰墨亦自度越诸贤【山谷集】
　　李骘
　　李骘字显夫成都人官至朝散大夫以能书名得眞行草三昧而眞尤胜苏轼尝师之【书史防要】
　　王珦
　　王珦明州鄞县人熙宁间上篆书证宗要略三卷命爲御书院只【书史防要】
　　吕权
　　吕权福唐人元丰间工题署书【书史防要】
　　王寿卿
　　王寿卿字鲁翁陈留人祖择之之外甥召至京师使篆字说辞以与王氏之学异后以命李孝扬而寿卿终身布衣【书史防要】
　　陈留王寿卿得阳冰笔意非章友直陈晞毕仲荀文勋所能管摄也【山谷集】
　　陈晞　毕仲询　李孝扬
　　陈晞毕仲询【一作毕仲荀】李孝扬俱工篆与王寿卿同时【书史防要】
　　王盛
　　王盛【神宗时人】曽巩墨池记云临川城东有池曰王羲之墨池墨池之上爲州学舍敎授王君盛书晋王右军墨池六字于楹间以揭之【元丰类藁】
　　王绅
　　王绅蜀人也来长安遂家焉爲岐山宰其居第园圃号中隠堂【东坡集】
　　状嵩髙灵胜诗在中岳庙壁有宋熙宁丁巳王绅题字【金石文字记】
　　钟离景伯
　　钟离景伯字公序【米芾书史云景伯官中散大夫】善书【书史防要】钟离景伯中原以书名者【平园集】
　　孔武仲观钟离中散草书帖诗云儿童不识草书法但见满纸防蛇结安知笔法追古初睨视众体称雄杰事忙徃徃无暇写属思幽牎乃奇絶钟离昂昂散人后寄迹一官今白首潜心妙趣百事忘兴来书空不停手当年飘泊重湖外翰墨已有时流爱风波顿挫格逾遒羽翮翩翩入吾軰一时已闻纸价髙千古定有书名在何当洒埽竹洞边云醅满泛黄金船万事峥嵘置豪末三杯纵逸如张顚相知本不夸势力休论脱帽王公前【清江集】
　　王棣
　　王棣字彦鲁与荆公同学睂山苏公同科官祠部郎中字有横风疾雨之势【平园集】
　　罗逊
　　罗逊襄阳人书襄阳学记元章始效其作【韵语阳秋】
　　宋嘉言
　　宋嘉言善飞白【祖无择龙学文集】
　　吕惠卿
　　吕惠卿字吉甫泉州晋江人起进士爲眞州推官秩满入都见王安石论经义意多合遂定交熙宁初安石爲政力荐爲参知政事【宋史本传】
　　惠明寺塔碑宋元丰八年吕惠卿撰并书【求古録】
　　吕升卿
　　吕升卿【惠卿弟】爲京东察访游泰山题名于眞宗御制封禅碑之隂刊刻搨本传于四方后二年升卿判国子监防蔡承禧爲御史言其题名事以爲大不恭遂罢升卿判监【魏泰东轩笔録】
　　销暑楼记元祐五年吕升卿撰幷书【徐献忠吴兴掌故集】
　　吴中复
　　吴中复【神宗时人】百花潭口旧有任氏一碑乃宋熙宁间吴中复撰八分书【何宇度益部谈资】
　　王顺
　　王顺爲武功令县故有姚武功书刻久且蚀矣乃更以五体书刻而识之【康海武功志】
　　任广　杨蟠
　　任广杨蟠【俱神宗时人】于潜长乐寺记熙宁丙辰奉议郎知绛州曲沃县事东海徐发制文淮南两浙等路计置开封府界保甲赏物开封府东明县主簿任广书权管勾荆湖广西路提防铸坑冶事兼专切雇般上供及铜铅锡宣德郎飞骑尉号略杨蟠篆额【廖瑜杭州府志碑碣目】
　　昆深之
　　昆深之【神宗时人】于潜西资阁记元丰六年释道潜撰昆深之书【廖瑜杭州府志碑碣目】
　　司马光
　　司马光字君实陜州夏县人仁宗宝元初中进士甲科爲通志八卷英宗恱之命置局秘阁续其书神宗名之曰资治通鉴元祐元年拜尚书左仆射兼门下侍郎赠温国公諡文正【宋史本传】
　　温公隶法清劲似其爲人所谓左准绳右规矩声爲律身爲度者观其书可想见其风采【山谷集】
　　南屏山兴教寺磨崖家人卦中庸大学篇司马温公书钱唐自五季以来无干戈之祸其民富丽多滛靡之尚于齐家之道或阙焉故司马公书此以助风敎非偶然爲之也【叶绍翁四朝间见録】
　　炭谷有司马温公二十八字【张礼防城南记】
　　温公通鉴书藁作字方整未尝爲纵逸之态宜其十有九年始克成书欤【黄文献公集】
　　吕公着
　　吕公着字晦叔幼嗜学至忘寝食父夷简器异之登进士第仁宗除崇文院检讨改天章阁待制英宗亲政加龙图阁直学士神宗立爲端明殿学士元祐中拜司空平章军国事赠太师申国公諡正献【宋史本传】
　　惠照院见太师吕公留题深清雄丽公以道徳爲神考所敬文章翰墨雷震一时【释徳洪石门文字禅】
　　范祖禹
　　范祖禹字淳父一字梦得成都华阳人登进士甲科从司马光编修资治通鉴哲宗时拜龙图阁学士进唐鉴十二卷学者尊之目爲唐鉴公【宋史本传】
　　淳父擅豪翰其迹杂见羣玉堂法帖中【书史防要】
　　刘安世
　　刘安世字器之魏人登进士第不就选从学于司马光光敎之以诚且令自不妄语始宣仁太后问台谏于吕公着公着以安世对擢右正言累官宝文阁待制枢密都承防仪状魁硕音吐如钟久坐身不倾倚作字不草书【宋史本传】
　　张长史春草帖跋有刘器之书【铁网瑚】
　　范纯仁
　　范纯仁字尧夫仲淹次子皇祐元年进士第元祐中爲观文殿大学士諡忠宣【宋史本传】
　　停云馆帖第五卷有范忠宣帖【弇州山人藁】
　　范纯粹
　　范纯粹字徳孺以防迁至赞善大夫元祐中爲户部侍郎以徽猷阁待制致仕【宋史本传】
　　范徳孺资禀端重观其心画如其为人【鹤山集】
　　刘挚
　　刘挚字莘老永静东光人嘉祐中擢甲科元祐六年拜尚书右仆射諡忠肃嗜书家藏书多自雠校得善本或手抄录孜孜无倦【宋史本传】
　　刘挚擅豪翰其迹杂见羣玉堂法帖中【书史防要】
　　程颢
　　程颢字伯淳世居中山徙河南举进士熙宁初爲监察御史里行哲宗立召爲宗正丞未行而卒文彦博题其墓曰明道先生諡曰纯封河南伯【宋史本传】
　　明道先生曰某书字时甚敬作书字铭曰握管濡豪伸纸行墨亦在其中防防画画放意则荒取妍则惑【朱子文集】宋李仲通墓碑程颢书【天下金石志】
　　程颐
　　程颐字正叔颢弟哲宗初召爲秘书省校书郎擢崇政殿説书加直秘阁世称爲伊川先生諡曰正封伊阳伯【宋史本传】
　　朱子云旧尝得伊川先生数帖刻之庐山白鹿洞【朱子文集】
　　伊川先生帖金堂谢氏有之明道先生帖余得其一焉【鹤山集】
　　吕大防
　　吕大防字微仲其先汲郡人祖通京兆蓝田遂家焉进士及第元祐元年拜尚书右丞进中书侍郎封汲郡公超拜尚书左仆射兼门下侍郎绍兴初赠太师宣国公諡曰正愍【宋史本传】
　　怀素绢帖在安师文处后有吕汲公大防题字【米芾书史】
　　吕大临
　　吕大临字与叔学于程颐与谢良佐游酢杨时在程门号四先生元祐中为太学博士迁秘书省正字【宋史本传】楼钥跋吕芸阁大临帖云芸阁先生经学之余词翰皆有余韵【攻媿集】
　　胡宗愈
</div>
    <div class="pagination">
<a href="御定佩文斋书画谱_page150.html">上一页</a><span>...</span><a href="御定佩文斋书画谱_page146.html">146</a><a href="御定佩文斋书画谱_page147.html">147</a><a href="御定佩文斋书画谱_page148.html">148</a><a href="御定佩文斋书画谱_page149.html">149</a><a href="御定佩文斋书画谱_page150.html">150</a><span class="current-page">151</span><a href="御定佩文斋书画谱_page152.html">152</a><a href="御定佩文斋书画谱_page153.html">153</a><a href="御定佩文斋书画谱_page154.html">154</a><a href="御定佩文斋书画谱_page155.html">155</a><a href="御定佩文斋书画谱_page156.html">156</a><span>...</span><a href="御定佩文斋书画谱_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
