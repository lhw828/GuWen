<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 112 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 112 页/共 578 页</h1>
    <div class="content">　　裴漼绛州闻喜人擢明经开元中累迁吏部尚书改太子賔客【裴漼少林寺碑云封正平县子】諡曰懿【唐书本传】
　　唐嵩岳少林寺碑守吏部尚书裴漼文并书【金薤琳琅】裴漼少负文笔雅不以八法名而书秀劲多媚态【王世贞弇州山人藁】
　　姜晞
　　姜晞秦州上邽人謩孙嗣郕国公开元初左散骑常侍【旧唐书本传】
　　唐姜遐断碑侄郕公晞撰并楷书在醴泉县【金石表】
　　李邕
　　李邕字泰和扬州江都人少知名李峤与张廷珪荐邕文髙气方直召拜右拾遗开元中歴汲郡北海太守代宗时赠秘书监邕文名天下时称李北海【唐书本传】李邕文章书翰正直辞辨义烈皆过人时谓六絶【张鷟朝野佥载】
　　邕为文长于碑颂多自书【墨池编】
　　邕精于翰墨行草之名尤着初学右军行法既得其妙复乃摆脱旧习笔力一新李阳冰谓之书中仙手裴休见其碑云观北海书想见其风采【宣和书谱】
　　北海分隶固而遒逸【赵崡石墨镌华】
　　唐人说李邕前后撰碑八百首按邕传邕尤长碑颂中朝衣冠及天下寺观多赍金帛求其文杜诗曰干谒满其门碑板照四裔丰屋瑚钩骐驎织成罽紫骝随劒几义取无虚嵗盖谓邕也邕碑今尚遗者左羽林将军臧懐亮碑【在耀州】开元寺碑【淄州】岳寺大照和尚普寂碑【西京】李府君碑【西京】普光寺碑【泗州】娑罗木碑【楚州】大云禅寺碑老子孔子顔回赞【海州】秦望山法华寺碑【越州】岳麓山寺记大律故懐道阇黎碑【福州】石室记【端州】有道先生叶公碑东林寺碑【江州】左武卫尉将军李思训碑云麾将军李秀碑鄂州刺史卢府君碑【髙似孙纬略】
　　唐追魂碑李邕书在松阳永寜观叶法善求邕书不得夜追其魂书之【法帖神品目】
　　万简
　　万简小楷圆实李邕见而竒之【书史防要】
　　崔宗之
　　崔宗之【名成辅以字行】滑州灵昌人日用子袭封齐国公好学寛博有风检与李白杜甫以文相知【唐书本传】
　　唐太原尹王氷墓志开元二十七年崔宗之撰并行书【金石録】
　　卢鸿一
　　卢鸿一字浩然【唐书作卢鸿字颢然见画家传】本范阳人徙家洛阳少有学业颇善籀篆楷隶隠于嵩山开元初再征不至六年赴征至东都谒见不拜诏授谏议大夫鸿一固辞放还山赐隠居之服并其草堂一所恩礼甚厚【旧唐书本传】
　　唐普寂禅师碑开元十二年卢鸿撰并八分书【金石録】唐卢鸿草堂十志图诗作十体书【文嘉严氏书画记】
　　萧頴士
　　萧頴士字茂挺梁鄱阳王恢七世孙通籀学开元二十三年举进士对防第一补秘书正字终山南书记门人共諡曰文元先生【唐书本传】
　　頴士通书籀尝教授濮阳时号萧夫子【晁公武郡斋读书志】
　　王恒
　　王恒【明皇时人】天寳初萧頴士奉使括遗书赵卫间留客濮阳尹征王恒卢异卢士式贾邕赵匡阎士和柳并等皆执弟子礼【唐书萧頴士传】
　　王恒能精学书【书史防要】
　　梁升卿
　　梁升卿为奉天尉渉学工书于八分尤工歴广州都督书东封朝觐碑为时絶笔【唐书韦抗传】
　　唐御史台精舍记梁升卿书【集古録】
　　赵冬曦
　　赵冬曦定州鼔城人进士擢第开元初累迁中书舍人内供奉国子祭酒【唐书本传】
　　唐胜业寺双弥勒像碑景云二年褚庆文撰赵冬曦正书【金石録】
　　徐安贞
　　徐安贞本名楚璧【金华志云字子珍】应制举三登甲科开元时为中书舍人集贤院学士帝属文多令视草终中书侍郎东海县子【唐书本传】
　　安贞以李林甫用事逃隠衡岳为掇蔬行者病哑不言数年后因修建佛殿僧中选善书者题其梁已二三人矣徐行者跨梁而过掌事人怒杖其背徐以手画地曰昔年曽学大书愿试书及题数行羣僧皆悦服因遣尽书之后李邕过寺见其题处大惊召之同载而归【唐诗纪事】
　　陆坚
　　陆坚河内洛阳人初为汝州参军迁给事中兼学士善书宗时终秘书监諡曰懿【唐书本传】
　　唐左骁衞大将军赵元礼碑开元十五年潘肃撰陆坚八分书【金石録】
　　刘庭琦
　　刘庭琦【明皇时人】开元八年上禁约王公不令与外人交结万年尉刘庭琦太祝张谔数与岐王范饮酒赋诗黜庭琦为雅州司户谔为山茌丞【旧唐书岐王范传】
　　庭琦能精书学【书史防要】
　　梁令瓒
　　梁令瓒【见画家传】开元九年一行改治新歴而太史无黄道仪率府兵曹参军梁令瓒以木为游仪一行奏令瓒所为日道月交皆自然契合于推歩尤异【唐书天文志】梁张僧繇五星二十八宿圗梁令瓒篆书星法【茅维南阳名画表】
　　韩择木
　　韩择木昌黎人工部尚书歴右散骑常侍【述书赋注】愈叔父【云卿】当大歴世文辞独行中朝天下之欲铭述其先人功行取信来世者咸归韩氏于时李监阳冰独能篆书而同姓叔父择木善八分不问可知其人不如是者不称三服【韩愈昌黎集】
　　择木以八分名家石刻存者尚多而荥阳王妃朱氏墓志独为正书笔法清劲可爱【金石録】
　　隶学之妙惟蔡邕一人择木乃能追其遗法风流闲媚世谓蔡邕中兴焉【宣和书谱】
　　蔡有邻
　　蔡有邻济阳人汉左中郎将邕十八代孙官至右卫率府兵曹参军工八分【书史防要】
　　有邻善八分至天寳之间遂精妙相卫中多其迹【述书赋注】蔡希综曰从叔父有邻继于八体之迹【蔡希综法书论】有邻为苑咸书小字与三代器铭何异【集古録】
　　唐蔡有邻书见于世者惟尉迟迥庙颂与卢舍那佛像记书法劲险当与鸿都石经相继也【广川书跋】
　　顾诫奢
　　顾诫奢【明皇时人】太子文学翰林待诏杜甫送顾八分文学适洪吉州诗云中郎石经后八分盖憔悴顾侯运鑪锤笔力破余地昔在开元中韩蔡同赑屃宗妙其书是以数子至御札早流传揄扬非造次三人并入直防泽各不二顾于韩蔡内辨眼工小字分日示诸王钩深法更秘【杜工部集】
　　顾诫奢书吕肃公碑碑首倒防亦自竒古不独八分可赏云【东观余论】
　　萧诚
　　萧诚兰陵人梁之后起家奉礼郎开元初时尚褚薛诚为之最拜右司员外郎【述书赋注】
　　孙逖授萧诚左赞善大夫制云萧诚词翰推工才能适用【文苑英华】
　　李邕常不许萧诚书诚乃诈作古帖令纸故暗特示邕曰此乃右军真迹如何邕看称善诚实以告之邕复取视曰细防亦未见好【陶岳零陵总记】
　　御史萧诚书太原题名唐人无出其右为司马系南岳真君观碑极有钟王趣【米芾海岳名言】
　　唐南岳真君碑开元二十年赵颐贞撰萧诚正书唐襄州牧独孤册遗爱颂天寳中李邕撰萧诚行书【金石録】
　　萧谅
　　萧谅诚弟【宰相世系表云汝州刺史】亦善书世谓诚真谅草【书小史】
　　宋儋
　　宋儋字藏诸广平人髙尚不仕户部侍郎宇文融荐为秘书省校书郎作钟体而侧戾放纵迹不副名开元中举塲中后辈多师之【述书赋注】
　　宋儋笔墨精劲子瞻尝云其人不解此狡狯书便不足观如儋书画不可弃也【黄山谷集】
　　宋儋善楷隶行草【书史防要】
　　李璆
　　李璆陇西人御史大夫杰之兄子性疎达轻财重诺笔路紧媚【述书赋注】
　　宋儋李璆并有声于代宋师钟李师王【墨池编】
　　李渐　狄宇清
　　李渐狄宇清俱师李璆【书史防要】
　　刘升
　　刘升开元中为中书舍人太子右庶子能文章善草隶【冯暾徐州志】
　　张友正
　　张友正【唐书艺文志张友正杂编一卷】作草书自云得汉人心法其用笔过为锋长而力弱殆不可持故使笔常动摇势若宛转其书别搆一体自得成就虽神明潜发不逮古人然自然处正自过人也【广川书跋】
　　苏灵芝
　　苏灵芝【赵崡云武功人】儒生也尝为易州刺史郭明肃书台记在幽燕之地中州患难得契丹以墨本诣塲易绢十端方与一本灵芝行书有二王法而成就顿放当与徐浩鴈行戈脚复类世南体亦善于临仿者【宣和书谐】苏灵芝颇好书石迹与胡霈然相上下【墨池编】
　　唐范阳郡悯忠寺寳塔颂至徳二载范阳府功曹参军兼节度掌书记张不矜撰承奉郎守经略军胄曹参军苏灵芝书【金石録】
　　胡霈然
　　胡霈然【陶宗仪云安定人】笔法媚熟可喜今上党佛寺画壁有霈然所书多为流俗取去匣而藏之以为竒翫余见其墨迹尤工【集古録】
　　唐文皇好逸少书故其子孙及当时士人争学二王笔法至开元天寳间尤盛而胡霈然最为工妙【东坡集】霈然工行书八分小篆【书史防要】
　　张懐瓘
　　张懐瓘开元中翰林院供奉【窦防云海陵人鄂州司马】著书断三卷评书药石论一卷【唐书艺文志　宋史艺文志张懐瓘古文大篆书祖一卷陶宗仪云懐瓘又撰书估书议六体论用笔十法等篇行于世】
　　懐瓘髙自矜饰谓真行可比虞褚草欲独歩于数百年间【墨池编】
　　懐瓘善真行小篆八分【书史防要】
　　张懐瓌
　　张懐瓌懐瓘弟盛王府司马兄弟并翰林待诏【述书赋注　陶宗仪云懐瓌官至翰林集贤两院侍书侍读学士】
　　懐瓌书大小篆八分懐瓘书真行草合成六体【张懐瓘六体书论】
　　懐瓌有文学尤善草隶与兄懐瓘同时著名【书史防要】
　　胡英
　　胡英【明皇时人】僧懐仁摸集右军颇见精熟其徒有胡英效之亦以书石【墨池编】
　　嵩岳寺碑开元二十一年唐淄州刺史李邕撰胡英书英之书世所重也【集古録】
　　李慈
　　李慈【明皇时人】欧阳修云唐西岳大洞张尊师碑开元十四年李慈书慈之书体兼虞褚而遒丽可喜【集古録】
　　艾叙【一作史叙】
　　艾叙与史麟工夫相敌亦擅时名【书史防要】
　　唐明皇行次成臯诗开元十三年艾叙行书【金石録】
　　史麟【一作鳞】
　　史麟工草书【书史防要】
　　吕揔续书评云史麟书逸气雄镇超然不羣【书苑菁华】
</div>
    <div class="pagination">
<a href="御定佩文斋书画谱_page111.html">上一页</a><span>...</span><a href="御定佩文斋书画谱_page107.html">107</a><a href="御定佩文斋书画谱_page108.html">108</a><a href="御定佩文斋书画谱_page109.html">109</a><a href="御定佩文斋书画谱_page110.html">110</a><a href="御定佩文斋书画谱_page111.html">111</a><span class="current-page">112</span><a href="御定佩文斋书画谱_page113.html">113</a><a href="御定佩文斋书画谱_page114.html">114</a><a href="御定佩文斋书画谱_page115.html">115</a><a href="御定佩文斋书画谱_page116.html">116</a><a href="御定佩文斋书画谱_page117.html">117</a><span>...</span><a href="御定佩文斋书画谱_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
