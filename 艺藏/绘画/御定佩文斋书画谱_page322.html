<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 322 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 322 页/共 578 页</h1>
    <div class="content">　　庭祐
　　庭祐遗其姓作墨竹间有可观者【皇明书画史】
　　骆指挥
　　骆指挥善画人物马得赵吴兴笔意【画史防要】
　　可庵老人
　　可庵老人【成间人】史鉴题其画竹云国初写竹王舍人笔端生动妙入神风流太常继其后片纸一出人争珍可庵老人得此传声价在人尤赫然江南贤豪动百数家家屏障生风烟【史鉴西村集】
　　友松处士
　　友松处士姓申屠氏【见书家传】善写生【姚防文敏公遗藳】
　　快园叟
　　快园叟【嘉靖时人】许谷画鹿行云古来写鹿谁最贤耶律以后皆无传吾郷近推快园叟毫端物态俱天然【外台稾】
　　一瓢道人
　　一瓢道人不知其名姓尝持一瓢浪游鄂岳间人遂呼为一瓢道人出语颠狂多竒中发药有效又为人画牛信口作诗有异语【袁中道珂雪斋集】
　　詹大
　　詹大【佚其名】詹景凤云吾家詹大画牛亦足与学士【詹俨】马敌【詹东图覧】
　　陈喜
　　太监陈喜字仲乐鞑靼人工人物鸟兽下笔无痕为一代之妙【图绘寳鉴续纂】
　　崔淀
　　崔淀字彦沈别号杨浦髙丽海州人【见书家传】旁通绘事善梅竹翎毛防画入神【杨浦集】
　　冷谦
　　冷谦字啓敬武陵人元中统初与刘秉忠从沙门海云游无书不读尤深于易尝游霅川与赵孟頫同观李将军画顷然效之遂得其法又加精焉遇异人淮阳授以中黄大丹元末则百数岁矣而緑髪童顔如年少髙帝初为协律郎郊庙乐章多所撰定【瑚网】
　　周顚
　　周颠建昌人举止非常行乞南昌市常趋省府曰告太平人异其言呼颠仙太祖取南昌将还建业拜送马首曰告太平颠无正语若行军有髣髴言辄白及征汉至马当太祖投之江旦与众偕来更召与同食食已即去莫知所之【瑚网】
　　周颠仙自写一像在皇城五凤楼上【画史防要】
　　张君寳
　　张君寳字全一一字别号保和容忍三丰子人目为邋遢张【见书家传】天顺末封为通微显化真人【瑚网】张三丰自画一像在临淮侯家【画史防要】
　　卓小仙
　　卓小仙蜀人善画好吟咏举止异常嘉靖间寓畨易时饮连盏吞复吐出或纳片石于口须臾成银以给贫人一日别众去竟不知所之【画史防要】
　　万玉山
　　万玉山名福敦罗田人攻举子业辄厌弃之童髪投塔山寺为僧法名道玑邑令徐君召与语大器之命蓄髪访道四方号为玉山人语人祸福多竒中绘兰竹清逸有韵世宗时赠清微神霄演法真人【徐学谟海隅集】
　　张宇初
　　天师张宇初字信甫【画史防要云字子璿】号无为子四十三代天师能诗工书翰冩墨竹自成一家亦精兰蕙【皇明书画史】
　　张宇清
　　真人张宇清善写山水【曽棨西墅集】
　　张庆【画史防要作庆】
　　天师张庆博学能文长诗画【瑚网】
　　张庆善画兰蕙竹石【画史防要】
　　张澹然
　　天师张澹然号九归道人山水宗二米布景清雅亦能作枯木竹石【画史防要】
　　张子言
　　天师张子言号静渊善画山樊水仙墨梅【画史防要】
　　彭明
　　道士彭明居华阳镏司业崧题其所画秋山图云我不识华阳彭炼师见画云山想句曲【图绘寳鉴】
　　吴伯理
　　道士吴伯理号巢云子【见书家传】居广信龙虎山工画枯木竹石【皇明书画史】
　　髙道士
　　髙道士【宣徳时人】李昌祺题髙道士所画山水云伊谁丹青擅能事画出羣山与山似树杪如闻雪瀑泉林间疑有云门寺杖藜桥上知何人抱琴可望不可亲髙师指防笑相语我昨图成殊逼真【运甓漫稾】
　　彭中
　　道士彭中号桧亭江阴人山水学何彦泽【画史防要】
　　沈明逺
　　道士沈明逺浙江人画竹石【画史防要】
　　张复阳
　　道士张复阳【秀水志云名复字复阳为道士居南宫】初业儒弃去从朱艮庵学道善诗工画仿吴仲圭苍欝淋漓【六研斋笔记】张复阳善画山水人物可入能品【皇明书画史】
　　翁孤
　　道士翁孤工于画鱼【画史防要】
　　沈礼
　　冶城道士沈礼山水亦清【金陵琐事】
　　唐道时
　　冶城道士唐道时字子贞学画于胡长白【金陵琐事】
　　释寳金
　　释寳金姓石氏号碧峰干州永夀人游五台山建灵鹫庵游学之僧多至千余人洪武戊申居大天界寺【江宁志】
　　碧峰善画山水似彭中而不逮【画史防要】
　　释笑印
　　释笑印住南岳工画蒲萄【张以宁翠屏集】
　　释日章
　　释日章【画史防要云号锦峰】蜀成都人画山水学唐子华【图绘寳鉴续纂】
　　释晓庵
　　释晓庵东吴人画蒲萄【图绘寳鉴续纂】
　　释华朴中
　　释华朴中浙中诗僧师戴静庵作画得名【图绘寳鉴续纂】
　　释雪心
　　释雪心善画墨梅【画史防要】
　　释草庵
　　释草庵住嘉禾三塔寺工诗画【画史防要】
　　释升日南
　　释升日南号照庵浙江人宗倪云林画竹石枯木【画史防要】
　　日南善画水仙尤善音律永乐中人【王锜寓圃杂记】
　　释律天如
　　释律天如号片玉吴县人画师日南亦能作兰蕙竹石【画史防要】
　　释普大云
　　释普大云画水仙学赵子固茟法日南天如俱不逮之【画史防要】
　　释玉庭
　　释玉庭松江人居超果寺善墨梅【钱福鹤滩集】
　　释福懋
　　释福懋字大林竹堂寺僧【见书家传】画学倪迂【皇甫汸长洲志】
　　释广礼
　　释广礼号大镜报恩寺僧陈子野授以画竹之法【金陵事】
　　释可浩
　　释可浩号月泉灵谷寺住持画蒲萄不减温日观【金陵事】
　　释戒襄
　　释戒襄字平野海盐天宁寺僧幼得事文征仲画云山亦斐亹不轻为人作【紫桃轩又缀】
　　戒襄兼善兰竹【海盐圗经】
　　释海湛
　　释海湛不知何许人画法萧闲简澹大非时流所及【六研斋笔记】
　　释雄鉴
　　释雄鉴号瘦石居杭之烟霞洞善画【六研斋三笔】
　　释妙琴
　　释妙琴字无弦华阳人善诗工书画又以画牛得名称牛和尚画梅入妙自号梅屋老人【郭棐四川志】
　　释常莹
　　释常莹字珂雪华亭人画蒲萄【画史防要】
　　释解如
</div>
    <div class="pagination">
<a href="御定佩文斋书画谱_page321.html">上一页</a><span>...</span><a href="御定佩文斋书画谱_page317.html">317</a><a href="御定佩文斋书画谱_page318.html">318</a><a href="御定佩文斋书画谱_page319.html">319</a><a href="御定佩文斋书画谱_page320.html">320</a><a href="御定佩文斋书画谱_page321.html">321</a><span class="current-page">322</span><a href="御定佩文斋书画谱_page323.html">323</a><a href="御定佩文斋书画谱_page324.html">324</a><a href="御定佩文斋书画谱_page325.html">325</a><a href="御定佩文斋书画谱_page326.html">326</a><a href="御定佩文斋书画谱_page327.html">327</a><span>...</span><a href="御定佩文斋书画谱_page323.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
