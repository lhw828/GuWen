<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 279 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 279 页/共 578 页</h1>
    <div class="content">　　李冲　　　　　　张逺
　　陈鉴如　　　　　陈芝田
　　林伯英　　　　　周如斋
　　沈月溪　　　　　边武
　　王迪简　　　　　陶
　　谢佑之　　　　　朱邱
　　华岳　　　　　　潘桂
　　戈叔义　　　　　赵天泽
　　臧良　　　　　　夏迪
　　衞九鼎　　　　　李希闵
　　王胜甫　　　　　王起宗
　　王奇峰　　　　　霍元镇
　　申屠子迈　　　　旦景初
　　郑铿　　　　　　陈立
　　马竹所　　　　　佟士明
　　周怡　　　　　　刘敏叔
　　罗若川　　　　　聂空山
　　张明徳　　　　　王庭钰
　　赵良佐　　　　　姚安仁
　　李进臣　　　　　李肖岩
　　白汝明　　　　　王本中
　　刘伯希　　　　　俞伯澄
　　梅鼎　　　　　　李兼善
　　白贲　　　　　　彭南溟
　　康月天　　　　　俞岩隐
　　郎子云　　　　　叶仲舆
　　陈俞　　　　　　刘尊徳
　　镏尧辅　　　　　周伯宁
　　朱璟　　　　　　汪罕
　　周耕云　　　　　褚氷壑
　　娄仲英　　　　　王梦麟
　　卢师道　　　　　杜士元
　　从子龙　　　　　朱叔重
　　尚雨　　　　　　鲍敬
　　刘广之　　　　　沈雪坡
　　姚雪心　　　　　赵云岩
　　王仲元　　　　　朱淳甫
　　焦善甫　　　　　顔辉
　　郑　　　　　　戴仲徳
　　程政
　　钦定四库全书
　　御定佩文斋书画谱卷五十三
　　画家九
　　元【一】
　　赵孟頫
　　赵孟頫字子昻号松雪道人湖州人官至翰林学士承防諡文敏【见书家】以书名天下其画山水木石花竹人马尤精致【元史本传】
　　他人画山水竹石人马花鸟优于此或劣于彼公悉造其微穷其天趣至得意处不减古人【杨载翰林学士赵公状】
　　赵文敏公画入逸品髙者诣神【圭斋集】
　　子昻作画初不经意对客取纸墨游戏染欲树即树欲石即石【许谦白云遗藁】
　　陶宗仪曰尝见公自题画马云我自幼好画马自谓颇尽物之性友人郭佑之尝赠余诗云世人但解比龙眠
　　那知已出曹韩上曹韩固是过许使龙眠无恙当与之并驱耳然往往阅公所画马及山水人物花竹禽鸟等图无虑数十百轴又岂止龙眠并驱而已哉【辍耕録】魏公书真行篆籀皆造古人地位复能以飞白作石金错刀作墨竹则又古人之所鲜能者【铁网珊瑚】
　　赵荣禄少时绘事歩武云麾摩诘营丘皆缣素滃染之笔【六研斋三笔】
　　呉兴画法有唐人之致去其纤有北宋之雄去其犷【容台集】
　　赵雍
　　赵雍字仲穆文敏子也官至集贤待制同知湖州总管府事山水师董源尤善人马花石【图绘寳鉴】
　　赵奕
　　赵奕字仲光号西斋孟頫子【见书家】以书画知名【元史赵孟頫传】
　　赵鳯
　　赵鳯字允文【雍子】画兰竹与乃父乱真集贤每题作已画故其名不显【图绘寳鉴】
　　赵麟
　　赵麟字彦徴【雍子】以国子生登第为江浙行省检校善画人马【画史防要】
　　赵孟吁
　　赵孟吁字子俊文敏弟官至知州画人物花鸟颇佳【画史防要】
　　髙克恭
　　髙克恭字彦敬【图绘寳鉴云号房山】其先西域人后占籍大同至元十二年由京师贡补工部令史至大中大夫刑部尚书好作墨竹妙处不减文湖州画山水初学米氏父子后乃用李成董源巨然法造诣精絶殁后购遗墨者一纸率千百缗【邓文原巴西集】
　　房山老人初用二米法写林峦烟雨晩更出入董北苑故为一代竒作然不轻于着笔遇酒酣兴发或好友在前杂取缣楮研墨挥豪乗快为之神施设不可端倪【柳贯待制集】
　　髙尚书山水人家多有之珍蔵什袭其价甚髙为大元能画者第一青山白云甚有逺致【王士熙江亭集】髙尚书尝写竹自题云子昂写竹神而不似仲賔写竹似而不神其神而似者吾之两此君也【梧溪集】
　　克恭墨竹学黄华【图绘寳鉴】
　　赵集贤画为元人冠冕独推重髙彦敬如后生事名家而倪迂题黄子久云虽不能梦见房山鸥波特有笔意则髙尚书之品防与呉兴埒矣髙乃一生学米有不及无过也【董其昌画防】
　　钱选
　　钱选字舜举号玉潭【李日华云又号防峰】霅川人宋景定间郷贡进士元初呉兴有八俊之号以子昂为称首而舜举与焉及子昂被荐登朝诸公皆相附取宦达独舜举龃龉不合流连诗画以终其身人物山水花鸟师赵昌青緑山水师赵千里尤善作折枝其得意者赋诗其上【画史防要】
　　呉兴钱选能画嗜酒酒不醉不能画然絶醉不可画矣惟将醉醺醺然心手调和时是其画趣画成亦不暇计较往往为好事者持去今人有圗记精明又旁附缪诗猥札者盖赝夲非亲作设亲作亦非得意笔也【许谦白云遗藁】
　　舜举善画髙者至与古人无辨尝借人白鹰圗夜临摹装池翌日以临本归之主人弗觉也湖之人经舜举指授类皆以能画称【胡长孺汲仲集】
　　张雨云呉兴公早嵗得画法于舜举舜举多写人物花鸟故所圗山水当世罕【瑚网】
　　舜举山水师赵令穰人物师李伯时皆称具体赵文敏尝从之问画法【容台集】
　　李衎
　　李衎字仲賔世为燕人【图绘寳鉴云号息斋道人蓟丘人】起家将仕佐郎太常太祀皇庆元年为吏部尚书拜集贤殿大学士翰墨余暇善圗古木竹石庶防王维文同之髙致而达官显人争欲得之求者日踵门公弗厌也赠翰林学士承防追封蓟国公諡文简【苏天爵滋溪集】
　　赵孟頫云吾友仲賔为此君写真冥捜极讨盖欲尽得竹之情状二百年来以画竹称者皆未必能用意精深如仲賔也【松雪斋集】
　　文与可苏子瞻仙去二百年墨竹一派蓟丘李公得之其用意命笔天趣会等而置之未易优劣也【呉师道礼部集】
　　李衎少时见人画竹从旁窥其笔法始若可喜旋觉不类辄叹息舍去后从黄华子澹游学已观华所画墨迹又迥然不同乃复弃去至元初来钱唐得文同一幅欣然愿慰自后一意师之兼善画竹法加青緑设色尝曰墨竹画竹皆起于唐自呉道子以来名家才数人王右丞妙迹世罕其萧协律虽昏腐莫辨黄氏神而不似崔呉似而不神惟李颇形神兼足法度该备然文湖州最后出不异杲日升空爝火俱息黄钟一振瓦釜失声矣后使交趾深入竹郷于竹之形色情状辨析精到作画竹墨竹二谱凡黏帧矾绢之法悉备【续简録】
　　李士行
　　李士行字遵道集贤大学士蓟文简公之子謌诗字画悉有前軰风致娯意翰墨泛舟江湖见疎篁老木断渚崩崖辄推篷舣棹临观游衍心与境合仁庙召之以所画大明宫圗入见嘉其能命中书与五品官【滋溪集】李士行画竹石得家学而妙过之尤善山水【图绘寳鉴】
　　李仲方
　　李仲方【与李衎同时】张伯淳题其墨戏云仲方尝为仲賔作此墨戏【养防集】
　　张逊
　　张逊字仲敏号溪云呉郡人【铁网瑚云尝从黄冠游】善画竹作钩勒法妙絶当世山水学巨然则不逮竹【画史防要】溪云张仲敏与李息斋同时画墨竹一旦自以为不及息斋即弃墨竹而用钩勒【铁网瑚】
　　张仲敏双钩竹往往得摩诘遗意其松石坡陀又有董北苑法【同上】
　　王伯时
　　王伯时早嵗从学于张溪云故其能事皆有师法【铁网瑚】
　　陈仲仁
　　陈仲仁江右人官至阳城主簿善山水人物花鸟为湖州安定书院山长日与赵文敏论画法文敏多所不及后见其写生花鸟含豪命思追配古人叹曰虽黄筌复生亦复尔尔其见重如此【图绘寳鉴】
　　陈琳
　　陈琳字仲羙山水人物花鸟俱师古人无不臻妙见画临摹咄咄逼真盖得赵魏公讲明多所资益故其画不俗论者谓宋南渡二百年工人无此手也【画史防要】
　　张孔孙
　　张孔孙字梦符官至集贤大学士【见书家】工画山水竹石【续简録】
　　赵淇
　　赵淇字元徳【图绘寳鉴云潭州人号平逺又号太初道人故合而曰平初又云静华翁】忠靖公葵次子也七嵗以郊恩补承奉郎举童子科至元十五年署广东宣抚使入见世祖拜湖南道宣慰使赠湖广行中书省参知政事防军追封天水郡公諡文惠尝飘然有神仙之思斲琴度曲为文辞圗画以自乐遂终身焉【道园学古録】
　　赵淇作墨竹长竿劲节风致甚佳【圗绘寳鉴】
　　和尔果斯
　　和尔果斯至元十五年命承防和尔果斯写太祖御容十六年复命写太上皇御容与太宗旧御容俱置翰林院【元史祭祀志】
</div>
    <div class="pagination">
<a href="御定佩文斋书画谱_page278.html">上一页</a><span>...</span><a href="御定佩文斋书画谱_page274.html">274</a><a href="御定佩文斋书画谱_page275.html">275</a><a href="御定佩文斋书画谱_page276.html">276</a><a href="御定佩文斋书画谱_page277.html">277</a><a href="御定佩文斋书画谱_page278.html">278</a><span class="current-page">279</span><a href="御定佩文斋书画谱_page280.html">280</a><a href="御定佩文斋书画谱_page281.html">281</a><a href="御定佩文斋书画谱_page282.html">282</a><a href="御定佩文斋书画谱_page283.html">283</a><a href="御定佩文斋书画谱_page284.html">284</a><span>...</span><a href="御定佩文斋书画谱_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
