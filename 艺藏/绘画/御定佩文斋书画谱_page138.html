<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 138 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 138 页/共 578 页</h1>
    <div class="content">　　释湛然姓戚氏世居晋陵荆溪号荆溪尊者【李华左谿大师碑铭云常州妙乐寺僧湛然左谿入室弟子】天宝大歴间三诏并辞疾不起晚居天台山建中二年示疾而化吴越时追赠圆通尊者【台州府志】
　　湛然师钟繇工眞行比见衡岳碑亦无媿色【书史防要】
　　璋上人
　　璋上人【明皇时人】唐岑参观楚国寺璋上人写一切经诗云璋公不出院羣木闭深居誓写一切经欲向万卷余挥毫散林鹊研墨警池鱼音翻四句偈字译五天书【岑嘉州集】
　　释懐恽
　　释懐恽天宝间人草书似懐素【书史会要】
　　释行敦
　　释行敦作行书仪刑羲之笔法天宝间寓安国寺以书名于世【宣和书谱】
　　释智谦
　　释智谦【明皇时人】唐故一切导师碑天宝五载沙门智谦行书【金石録】
　　沙门勤【下阙一字】
　　沙门勤【下阙】唐少林寺灵运禅师塔铭天宝九载崔琪撰沙门勤【下阙】行书【金石文字记】
　　释重闰
　　释重闰【明皇时人】唐右庶子于府君碑侄孺卿撰沙门重闰八分书【金石録】
　　释道钦
　　释道钦姓朱氏居径山大歴二年代宗召至阙下赐号国一禅师【苏州志】
　　道钦工书翰【书史防要】
　　清凉国师
　　清凉国师越之防稽人得二王笔法大歴三年受诏入内译经摄山栖霞寺律大师碑国师所书也【宋濂未刻集】
　　释道秀
　　释道秀【徳宗时人】唐观无量夀佛经建中三年比丘道秀正书【金石録】
　　释法昭
　　释法昭【徳宗时人】唐观无量夀经贞元八年沙门法昭行书在遗教经隂【金石録】
　　释义道
　　释义道婺州金华观音寺僧贞元十二年书法华经【金华志】
　　释飞锡
　　释飞锡【德宗时人贞元中楚金禅师碑飞锡撰东观余论有飞锡念佛宝王论跋】南岳智顗思大禅师颂沙门飞锡撰并书【歴代名画记】
　　宗师和尚
　　宗师和尚【徳宗时人】李华云宗师和尚太原郭氏后迁于淮法号懐仁师工于翰墨法皆佛法兼采儒流黄门侍郎卢藏用才髙名重罕有推挹一见和尚退而叹曰宇宙之内信有当人【李华扬州龙兴寺经律院和尚碑】
　　释文楚
　　释文楚喜作草书学智永法摆脱旧习有自得之趣在元和间所书千文落笔轻清无一防俗气【宣和书谱】杨愼云唐五僧善书刘泾尝作书话以懐素比玉光比珠髙闲比金贯休比玻瓈亚栖比水晶牟子才云惜泾未见文楚故未有定【杨升庵集】
　　释如展
　　释如展【宪宗时人】元稹诗序云僧如展及韦戴同游碧涧寺不十日而展公长逝其间展公赋黄字五十韵飞札相示予方属和未毕稹诗云紫豪飞札看犹湿黄字新诗和未成【元氏长庆集】
　　释潜瑾
　　释潜瑾【宪宗时人】唐李晟爲国修寺碑僧潜瑾书在凤翔府【金石略】
　　释契元
　　释契元【穆宗时人】白居易苏州重寺法华院石壁经碑云长庆二年冬作太和三年春成寺僧契元舍艺而书之【白氏长庆集】
　　释云章
　　释云章【穆宗时人】唐题东林寺影堂碑隂长庆三年李渤撰僧云章正书【金石録】
　　释有邻
　　释有邻【文宗时人】唐天平军节度使防记太和五年刘禹锡撰沙门有邻八分书【金石録】
　　释潭镜
　　释潭镜【文宗时人】宁贲禅师塔铭太和五年沙门潭镜八分书额八字【会稽志】
　　释好直
　　释好直【文宗时人】越州龙泉寺碑太和八年沙门好直篆额碑在余姚县【会稽志】
　　释云臯
　　释云臯本谢氏子读书爲文将就乡赋举进士遇明师悟寂灭之学因髠头就学遂僧于东林【张又新东林寺建碑记】
　　北海守李公文人之雄书品之能者也开元十五年作东林寺碑手笔一轴藏于寺者凡百一十三歳云臯乃模而刻于碑【文苑英华】
　　唐东林寺白氏文集记太和九年白居易撰僧云臯正书【金石録】
　　献上人
　　献上人工草书【书史防要】
　　孟郊送草书献上人归庐山诗云狂僧不爲酒狂笔自通天将书云霞片直至清明巅手中飞黒电象外泻泉万物随指顾三光爲回旋骤书云霮防洗砚山晴鲜忽怒画虺喷然生风烟江人愿停笔惊浪恐倾船【孟东野集】
　　释齐操
　　释齐操【文宗时人】唐大泉寺新三门记乡贡进士姚謩撰文沙门齐操行书开成三年立【盛时泰牍记】
　　释建初
　　释建初【文宗时人】唐基公塔铭开成四年李度撰僧建初行书【金石表】
　　建初行草秀劲有法【石墨镌华】
　　释无可
　　释无可【宋史艺文志无可诗一卷文献通考云唐僧贾无可岛弟也】唐寂照和尚碑开成六年段成式撰僧无可楷书【金石表】
　　修上人
　　修上人工草书【书史防要】
　　史邕修公上人草书歌云眞踪草圣今古有修公学得谁及否古人今人一手书师今书成在两手书时须饮一斗酒醉后埽成龙虎吼张旭骨懐素筋筋骨一时传斯人斯人传得妙通神攘臂纵横草复眞一身疑是两人身【书苑菁华】
　　释灵该
　　释灵该【武宗时人】防昌中以八分书称于时【宣和书谱】
　　释齐己
　　释齐己姓胡【自号衡岳沙门】潭州益阳人【黄庭坚云齐己初舍俗入大潙山晚歳作荆州僧正】好吟咏留心书翰传布四方人以其诗并传笔迹洒落得行字法【宣和书谱】
　　齐己诗人不以书称名茶诗脱洒不俗笔札亦善【苏魏公集】
　　唐长生粥疏齐己书在洪州【金石略】
　　释髙闲
　　释髙闲乌程人克精书字宣宗尝召入对御草圣遂赐紫衣后归湖州开元寺终焉闲尝好以霅川白纻书眞草爲世楷法【髙僧传】
　　闲之书其学出于张颠在唐得名甚显【广川书跋】髙闲草书千文禇纸上髙闲书令狐楚诗真迹石本在湖州【宝章待访録】
　　释遗则
　　释遗则俗氏长孙京兆长安人从张懐瓘学草书独尽笔妙【髙僧传】
　　释光
　　释光字登封姓吴氏永嘉人多作古调诗长于草隶闻陆希声谪宦于豫章往谒之授五指拨镫诀书体遒健转腕回笔非常人所知昭宗诏对御榻前书赐紫方袍【髙僧传】
　　释知常
　　释知常【昭宗时人】唐悯忠寺重藏舍利记景福元年南叙述记知常书【金石文字记】
　　释懐濬【曹学佺蜀中髙僧记作懐璿】
　　释懐濬秭归郡草圣僧也唐干宁初知来藏往皆有神騐爱草书或经或释或老至于歌诗鄙琐之言靡不集其笔端与之语即阿唯而已里人以神圣待之【北梦琐言】
　　释亚栖
　　释亚栖洛阳人喜作字得张颠笔意昭宗光化中对殿庭草书两赐紫袍一时爲之荣其自谓吾书不大不小得其中道若飞鸟出林惊蛇入草【宣和书谱】
　　亚栖书开元寺壁笔势浓郁古帖有之亦是晚唐竒迹【李日华六研斋二笔】
　　释梦
　　释梦天复中寓东林寺作颠草竒怪百出笔力遒劲亦自是一门之学【宣和书谱】
　　释可朋观梦草书云欲尽金钟数斗余动容攘臂立踌躇先教侍者浓磨墨不揖傍人歘便书画壮倒松横洞壑防麤飞石落空虚兴来乱抹亦成字秖恐张顚顚不如【唐诗纪事】
　　释广利
　　释广利工草书【书史防要】
　　吴融赠广利大师歌云三十年前识师初正见把笔学草书崩云落日千万状随手变化生空虚海北天南几回别每见书踪转竒絶近来兼解作歌诗言语明快有气骨【吴融唐英集】
　　释无作
　　释无作【十国春秋云字不用姓司马氏苏州人钱武肃王召居明州辞归留诗云衔恩虽入国辞病却还山】米芾云唐末人学欧书尤多四明僧无作学眞字八九分行字肥弱用笔寛又有七八家不逮此僧【米芾书史】
　　释云崄
　　释云崄【唐末人】释适之云唐末桂州草书岩僧云崄学羲之书【金壶记】
　　景福草书僧
　　景福草书僧作草书应规入绳犹有遗法然僧书多蔬茹气古今一也【东观余论　按黄长睿云唐昭宗景福三年正月改元爲干宁此书乃是月作而犹用旧号者当是韶令未至燕地也则是僧爲燕人而逸其名明矣陶宗仪作释景福误】
　　辩才弟子
　　辩才弟子【佚其名】米芾云草书千文滕元发以爲智永书某阅其前空两才字全不书固以疑之后复空永字遂定爲辩才弟子所书故特阙其祖师二名耳【宝章待访録】
　　释元雅
　　释元雅好古喜学于科斗小篆各爲千文以隶书识其侧其科斗小篆笔意淳古而隶书复洒然不恶亦不谬于用心也【宣和书谱】
　　释昙林
　　释昙林作小楷下笔有力一防画不妄作修整自持类经生品格【宣和书谱】
</div>
    <div class="pagination">
<a href="御定佩文斋书画谱_page137.html">上一页</a><span>...</span><a href="御定佩文斋书画谱_page133.html">133</a><a href="御定佩文斋书画谱_page134.html">134</a><a href="御定佩文斋书画谱_page135.html">135</a><a href="御定佩文斋书画谱_page136.html">136</a><a href="御定佩文斋书画谱_page137.html">137</a><span class="current-page">138</span><a href="御定佩文斋书画谱_page139.html">139</a><a href="御定佩文斋书画谱_page140.html">140</a><a href="御定佩文斋书画谱_page141.html">141</a><a href="御定佩文斋书画谱_page142.html">142</a><a href="御定佩文斋书画谱_page143.html">143</a><span>...</span><a href="御定佩文斋书画谱_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
