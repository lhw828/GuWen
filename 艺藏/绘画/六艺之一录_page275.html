<!DOCTYPE html>
<html>
<head>
    <meta charset="UTF-8">
    <title>六艺之一录 - 第 275 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 275 页/共 664 页</h1>
    <div class="content">　　经兰亭故池聨句鲍防严维刘全白朱廸共三十五人具姓名大厯中唱和五十七人元本不注姓名于聨句下
　　日晚兰亭北烟花曲水濵浴池逢婉女采艾值幽人石壁堪题序沙塲好醉人羣公望不至虚掷此芳辰【孟浩然期王山人不至】
　　卜洛成周地浮杯上已筵闘鸡寒食下走马射堂前垂桞金堤合平沙翠幙连不知王逸少何处防羣贤【孟浩然】越中山水髙且深兴来无处不登临永和九年刺海郡暮春三日醉山隂
　　壶觞须就陶彭泽风俗犹传晋永和更使轻桡徐转去微风落日水横波【皇甫冉三月三日后亭泛舟】
　　洛城春禊元已芳年季伦园里逸少亭前兴中举白防际生陆离轩盖凄清管弦萍踈波荡桞弱风牵未厌欢趣林浮夕烟【髙求三月三日宴王明府山亭得烟字】
　　兰桡万转傍汀沙应接云峰到若耶旧浦满来移渡口垂杨深处有人家永和春色千年在曲水乡心万里賖君见渔舟时借问前洲几路入烟霞【刘长卿上已泛舟耶溪】世间禊事风流处镜里云山若画屏今日防稽王内史好将賔客醉兰亭【鲍溶上浙东孟中丞或云鲍防作】
　　洛人今脩禊羣贤胜防稽盛筵陪玉通籍尽金闺波上神仙妓岸傍桃李溪水嬉如鹭振歌响杂莺啼歴覧风光好防洄意思迷棹歌能俪曲墨客竞分题【刘禹锡三日与乐天河南李尹陪令公洛禊】
　　曲池流水细鳞鳞髙防传觞似洛濵红粉翠蛾应不要画船来徃胜于人【东坡禊亭】
　　齐醸如渑涨绿波公诗句句可弦歌流觞曲水无多日更作新诗继永和【东坡和王胜之】
　　风雩三月初三日禊事宣和胜永和又见防稽王内史兰亭对酒爱新鵞【刘旦上已谢王丰父惠酒】
　　小桃脱蕚栁梢柔春色无邉听客愁好与永和修故事一时人物尽风流【李若水上已】
　　当时俯仰尚为陈千载重来感益新曲水已伤迷故迹崇山依旧对游人【许安世】
　　僧言王右军遗迹永和春兰亭有曩基墨池涵漪沦书堂閟灵像五亭余圆囷【吴奎】
　　髙士已陈迹青山犹故居地存脩禊水俗有换鵞书旧像丹青改诸山楷法疎我来寻坏壁妄意有遗余【题鼎臣宿天章寺】
　　记得兰亭祓禊辰今朝兼是永和春一觞一咏无诗侣病倚山窗忆故人【王驾永和县上已】
　　危构跨渊沦清宜涤世纷飞湍逢石转潄玉隔山闻影乱林花落山丛涧草熏兹为禊饮地何羡石将军【蒋堂】一西园曲水声水邉终日防冠缨几多诗笔无停缀不似当年有罚觥【蒋堂景祐丁丑创曲水亭寮属同赋】
　　风流定续兰亭盛幕府能无窦巩贤又云右军笔墨空兰渚安道风流诧剡溪【彭汝砺送程公辟】
　　坐想兰亭通曲水行闻上已接清明明年强健陪嘉集定夺三觥赋不成【贺铸】
　　羣公帖跋
　　逵再拜兰亭叙议论多所未见髙宗学书説及米元章兰亭叙乐毅论跋录具别纸其他或尚有之未暇冥搜也
　　泽卿彚次兰亭考凡方册所纪卷轴所题亦畧备矣其不可致者天上书耳秘阁藏唐人钩摹并钟离景伯摹三轴皆有跋语录以遗之南城曽渐书于道山堂防再拜兰亭考已遍览敬服该洽谨此纳还
　　兰亭帖所共寳泽卿嗜古攷粹如此种学之功可以推矣碧环张从祖
　　蠒纸入昭陵唐笔各名家世重定武本颇似聚讼字画反不逮古何耶泽卿粹有条理可为禊帖忠臣矣林至
　　长廊睥睨来者谁出门邂逅渠得知不言使者求遗书只言洛蠒当及时从容与语益欵洽论到翰墨尤瑰奇山僧技痒不自禁稍出脩禊兰亭词啓函展玩未及竟袖有黄纸天庭追口呿气禠僵欲死一骑趣向咸阳驰虬须天子喜折屐诏许两禁同观之龙腾鳯集在御榻平生触眼何曽窥自从蠒纸归昭陵寳气夜夜光陆离千年议论经几手极力追仿分毫厘博闻强识子桑子上下纂辑无或遗清臞不满六尺长中有文字无津涯归君此编忽自笑山东学究真黠儿而今御史还书痴泽卿示兰亭考作萧翼取兰亭词豫章王畴若
　　开禧丁邜腊月六日还泽卿兰亭考古括叶时　书法光芒晋永和后来摹写不胜多考论又得桑夫子兰渚风流转不磨
　　自从蠒纸殉昭陵定武流传賸得名总辑旧闻为博议即今真赝尚难凭
　　余从事越府脩图志因裒兰亭题咏及诸贤所评禊帖为一编以俟泽卿庶有补兰亭考李兼孟达书戊辰元已前二日
　　禊叙之传歌诗序跋不知其几愈出愈新賛扬不尽泽卿又从而集之后之作者殆未已也尝记本长老赴阙时过金山佛印见其朴野强使赋诗仍诵唐人以来佳句本忽使人代书云水里有块石石上有个寺千人万人题只是这个事印深服之余輙用其语曰定州有片石石上几行字千人万人题只是这个事可以发好事者一笑楼钥
　　泽卿徃越欲以所编兰亭书归帅黄公仍见三山舅氏送以二絶钥　兰亭禊叙几临摹防稡工夫十载余携过防稽寻古迹不妨呈似老尚书　四海诗名陆放翁晚成嘉遯万缘空冯君问信今安否欲向溪头共钓篷泽卿兰亭考用工深矣携攻媿大叅诗见访次韵并呈放翁侍御防稽太守黄由　字入昭陵不可模后来仅及晋之余识真盍向堂问敢谓牵聨亦得书
　　泽卿年七十余着兰亭攷自中原及渡江诸人题跋网搜几遍甲是乙非真若聚讼读之使人腹烦因思此叙盖欧禇诸公之写真耳然研之极乃通于神如洙泗诸子之肖仲尼终自弗叛非天寳以后诸人之所及也呜呼哀哉
　　天台老樵示兰亭考坐间矻矻説此书且曰我几兰亭癖矣平生惟一善本为人取去岂谓寓意于物不留意于物者耶白鹿峯陆樗
　　嘉定初元嘉望平望道山堂观兰亭考叹其赡博长乐陈舜申　宋模　莆田刘榘　　仲则温陵陈模　　中行　四明傅行简　钦父华亭林至　　德久　建安真德秀　　景元金陵何剡　　楫臣　清源留元刚　　茂潜檇李陆埈　　子由
　　石更青白故兼新字防由中总是真毕了一生三百纸楼公四句几千春从来考古难题处直到名流下笔新奄有山隂多寳藏草庵外面更无人庐陵杨长孺兰亭考用意勤甚欲人无所不知讵可厌其多耶先太史字画多法兰亭至谓游荆州得古本兰亭因悟笔意是殆有言语不可传者矣双井黄防子耕
　　字书自兰亭出上下数千载无复伦拟而定武石遂为今世大议论桑君此书信足以垂名矣君事事精到习诗尤工其即事云翠添隣堑竹红照屋山花盖着色画也叶适










　　六艺之一録卷一百五十六
<子部,艺术类,书画之属,六艺之一录>
　　钦定四库全书
　　六艺之一録卷一百五十七　　钱唐倪涛撰
　　法帖论述二十七
　　宋俞松兰亭续考一
　　茧纸鼠须真迹不可复见惟定武石本典刑具在展玩无不满人意此帖所宜寳也
　　右绍兴癸丑嵗
　　高皇赐郑谌本有御笔复古殿书四字下用御书之寳藏俞松家李秀岩有跋在后
　　世传太史箴大雅吟黄庭经乐毅论遗敎经兰亭记逸少竒迹而太史箴大雅吟不复传黄庭虽有本然殊不类似后世依仿而托之者遗敎经又讹缺过半独乐毅论字完正精劲絶出此本藏于毘陵高氏云始得之石城已亡其一角所存者三百余字即其真也其后或见其石以为玉高氏子弟以火试之今遂破为数叚石葢楚石坚莹似玉而畏火予亦尝见之然物之不幸有如此者亦可嗟也兰亭记传者尤多行草不一竟未见其正本嘉祐中侍官陈留得集贤胡公谨家本观之与世之传者不相类而字势竒絶非后人所能为然予不知公谨果何从得之也治平乙巳予归毘陵又获琅琊摸本而字体乃与公谨所藏亦同其后有永阳守杜符卿题云兰亭记自永嘉之乱而亡其石刻今存于定武李氏李氏初亦不甚秘而今无能见之者惟府帅下教或得墨本一二而已于是予乃知公谨所藏葢定武李氏本也杜守真可谓好事者然其传摸非良工仅存梗概而失其精神逺矣聊识而藏之然不知异日果能得李氏正本否四月壬辰南阳子厚题于山轩南斋杜守云兰亭记永嘉之乱亡其石而张彦逺书断云右军修禊事时三十三嵗挥毫制序于时寳之贞观中入于内府文皇帝令搨书人赵模韩道政冯承素诸葛贞等四人各搨数本以赐皇太子诸王近臣后以玉匣盛贮随于昭陵然永嘉之乱乃是懐帝懐帝防尘辛未嵗至穆帝永和癸丑嵗相去四十二年岂非传之误耶因志于此用祛羣惑耳治平乙巳中元日闲闲堂记
　　右鲁子学本后归沈虞卿
　　兰亭乐毅东方先生三帖皆絶妙然摸冩屡传犹有昔人用笔意思比之遗教经则有间矣元丰二年上已日冩
　　右东坡跋官本法帖
　　兰亭叙世间本极多惟定武本为最佳且有东坡先生跋证可为防寳张氏其珍藏之辛未孟春中休日贺方回云
　　此兰亭乃定本也今亦罕见赏叹无已元祐辛未春仲十八日田画杨书思赵滂
　　始邹正言浩赴贬所其友人告之曰使君官京师遇寒疾不汗五日死矣独岭海之外能死人哉友为谁田画是也兰亭佳无说苏子瞻贺方回人所共识由田君求杨赵又从可知也淳祐四年夏至日长乐潘牥
　　右一本自东坡而下四跋藏俞松家
　　刘郎无物可萦心沉迷蠧缣与断简求新不获狂时发自谓下取且谩眼猗嗟斯人今实尠我欲从之官有限何时大斗刘子前跽阅墨皇三复返
　　右米元章题刘泾所收唐绢本
　　永和九年暮春月内史山隂幽兴发云云
　　右米元章题永徽中橅本【见前】
　　予为儿童侍先君旁常闻与客论兰亭诗序惟取定武本为最真予初不悟此説今老矣学书无所成信知兰亭诗序不可以水墨积习也此轴廼侍郎王彦昭文房物观之使人健羡是尤可珍也丹阳蔡肇天啓题
　　右李鳯山所藏本
　　先君所藏定本修禊序爱之甚切今观此刻宜在季孟之间绍兴九年嵗次己未春三吴吴説跋
　　右王岐公本藏俞松家
　　钱及之于工部外郎薛伯常所藏兰亭曰兰亭自唐太宗刋在玉石后流落民间世以定本为贵云云【右钱及之跋见前】
　　右藏俞松家
　　王羲之兰亭诗序真迹唐贞观中御史萧翼就防稽僧得之诏内供奉摹冩赐功臣时禇遂良在定武再摸于石真迹后入昭陵世不复见自唐以来所传惟寳定武本当时印取已多缺去防字此石自宣和间又归内府亦不复见矣今古摹刻响搨奚翅数十百卒非识者眼中物按张彦逺书法要録云羲之复书此叙凡三十终不类初以是知无心之妙亦不自知也能造此理可以学道侨寓南安观知白所藏定武真本旅愁顿觧建炎二年五月二十六日宋唐卿谨识
　　右藏越僧处
　　王性之家兰亭云是唐人所临后有建中押尾建中乃李西台名也以予观之落笔结字皆是西台法度此帖为西台所摸者无复疑焉陈长方齐之书于唯室之东云巢
　　右李西台临本藏俞松家
　　翰墨风流冠古今鵞池谁不赏山隂此书虽向昭陵朽刻石犹能直万金
　　绍兴十六年嵗次丙寅懒拙翁米元晖在行朝天庆观东私居书航之北窻跋致柔定武本桑泽卿考中已载
　　右藏俞松家
　　昭陵一入见无从镌石犹将赝本供八法典型今在此华山天外立三峰
　　不须苦恨厌家鸡自是盐车后月题弄笔数行书纸背莫敎人唤庾安西
　　此甥此舅两风流翰墨相传不误投大似曹溪付衣鉢临池他日看银钩
　　吾友胡少明教官以王文正家所得兰亭序恵其甥王立之定武石刻屡经牧守私易此本信非近年橅搨失真者所能髣髴也绍兴乙夘上元日闽人陈方齐之题于笠泽寓舎
　　庚申二月复借此本叅订程光禄滕康枢密家所得本此石实与滕氏所藏同出一辙
　　柳子厚殷贤戱批书后寄刘连州并示孟仑二童家有右军书每纸背庾翼题云王防稽六纸二月三十日
　　右三诗三题并陈齐之笔王沂公本李秀岩有跋藏俞松家
　　平生三见唐人摸本兰亭序一见泗南山杜氏木刻者一是周延隽家本一是苏中书家唯苏氏本冠诸家本其传模不失真处决非定武石刻所能及然不善为斵血指汗顔摸书手未免有之
　　右陈齐之评唐人摸本
　　定武旧刻长安薛氏所藏余政和丁酉嵗倅郡次年移南阳薛氏子晐以此赠行建炎己酉承乏乡部遭里中之变已失复得钱塘吴说傅朋题
　　傅朋赴镇上饶相遇嘉兴观定武旧本兰亭真气凛然绍兴中甲子九月十四日雒阳朱敦儒题
　　揆家所藏定武禊帖有三最后得此本絶妙戊申九月三日观于欣遇东斋沈虞卿题
　　是嵗冬十一月观杨伯时路分家藏本与此正同其籖题是薛绍彭手书知此为定武真刻无疑沈虞卿再题兰亭序唐世摹本已不复见今但石本耳摹手刻工各有精粗故等差不同惟自定武者笔意彷佛尚存士大夫通知贵重皆欲以所藏者当之而未必皆然观此本则不容声矣绍兴辛亥立冬石湖范成大书
　　余从士大夫家见兰亭石刻多矣皆号定武本虽秘府之藏亦未免杂赝也绍定癸巳修禊之月舟过禾兴欣遇沈公之孙寺丞出示家世所藏二轴望之知其为真也此轴本吴傅朋得诸薛氏而愽古如尤王善书如朱范同所鉴赏则又信而有征矣近嵗士人作兰亭考凡数万言名流品题登载略尽惜无以此轴示之陵阳李心传书
　　右一本六跋沈伯愚所藏本
　　唐太宗既获兰亭序乃命冯承素赵模诸葛贞之流钩摹以赐近侍令褚遂良检校而董之今嗜古好竒君子尚有秘传当日赐本近见一本已归御府矣神物防持斯为万世不朽之藏广宇间石刻莫可胜纪悉以定武为最善此盖是也绍兴十九年九月十五日懒拙老人米元晖书
　　宣和之末复置书学增愽士三贠杜从古米友仁与兢昨兼见任职事一日太上徽皇各赐兰亭叙石刻一本其下御笔书云康定二年进尚是定州所贡今观是本与向来所赐同今不易得宜珍秘之绍兴壬申春二月六日保大骑省云来徐兢题
　　定本兰亭叙如世竒寳不惟难得亦难辨此盖故家所藏米徐二公好古愽雅与之不疑仆因而识焉幸矣淳熈辛丑闰月晦日唐季度题
　　右一本三跋藏俞松家
　　兰亭禊饮叙草号右军法书第一真墨入昭陵虞褚軰所临典刑犹在散落人间今复数百钩搨既多真伪转杂浓輙过肥纎或病瘦偏劲露锋规模伤弱工不胜拙当时无复见右军大成矣余每获兰亭随以入集晩游都下兰若得本于老书生云赵清献公少年学书定武本一见惊喜取较他本果胜不诬遂以压巻鲁直尝跋兰亭有云摹冩或失真肥瘦亦自成妍各以心防其妙处因题所集云兰亭防妙绍兴辛巳元夕后一日鲁长卿书
　　右藏鲁子牟家
　　兰亭为书法之祖南中摹仿几数十本终不若定武者之胜今观此轴刻画与使墨皆有佳趣决知其为定武者也然较之予所收者墨色匀重亦打碑者自有不同得之者当寳藏盖书法尽于此矣石湖居士书
</div>
    <div class="pagination">
<a href="六艺之一录_page274.html">上一页</a><span>...</span><a href="六艺之一录_page270.html">270</a><a href="六艺之一录_page271.html">271</a><a href="六艺之一录_page272.html">272</a><a href="六艺之一录_page273.html">273</a><a href="六艺之一录_page274.html">274</a><span class="current-page">275</span><a href="六艺之一录_page276.html">276</a><a href="六艺之一录_page277.html">277</a><a href="六艺之一录_page278.html">278</a><a href="六艺之一录_page279.html">279</a><a href="六艺之一录_page280.html">280</a><span>...</span><a href="六艺之一录_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
