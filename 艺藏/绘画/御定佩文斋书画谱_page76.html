<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 76 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 76 页/共 578 页</h1>
    <div class="content">　　东汉
　　刘承钧
　　刘承钧旻次子少好学工书【五代史东汉世家】
　　御定佩文斋书画谱卷十九
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目录
　　第二十卷
　　歴代帝王书下【后妃诸王附】
　　宋
　　太祖　　　　　太宗
　　真宗　　　　　仁宗
　　英宗　　　　　神宗
　　哲宗　　　　　徽宗
　　钦宗　　　　　髙宗
　　孝宗　　　　　光宗
　　宁宗　　　　　理宗
　　度宗　　　　　曹皇后
　　向皇后　　　　刘贵妃
　　吴皇后　　　　刘婉仪
　　杨皇后　　　　冀王惟吉
　　越王元杰　　　　楚王元偁
　　周王元俨　　　　信安王允宁
　　呉王颢　　　　　益王頵
　　秀王子偁　　　　景献太子询
　　临川郡王廼裕　　衞国大长公主
　　魏国大长公主　　越国夫人王氏
　　华国夫人韦氏
　　辽
　　太祖　　　　　　圣宗
　　道宗　　　　　　天祚帝
　　萧皇后　　　　　宁王扎穆
　　金
　　熙宗　　　　　　世宗
　　章宗　　　　　　元妃李氏
　　瀛王瓌　　　　　楚王宗雄
　　金源郡王希尹
　　元
　　仁宗　　　　　英宗
　　泰定帝　　　　文宗
　　顺帝　　　　　太子阿裕尔实哩达喇顺徳王哈喇哈斯
　　明
　　太祖　　　　　建文君
　　成祖　　　　　仁宗
　　宣宗　　　　　宪宗
　　孝宗　　　　　世宗
　　神宗　　　　　光宗
　　荘烈帝　　　　李太后
　　王妃　　　　　晋恭王防
　　晋荘王钟　　周定王橚
　　周宪王有炖　　镇平王有爌
　　湘献王柏　　　蜀定王友垓
　　蜀惠王申凿　　　蜀成王譲栩
　　宁献王权　　　　宁靖王奠培
　　吉简王见浚　　　辽惠王恩鑙
　　韩昭王旭櫏　　　文城王弥钳
　　三城王芝垝　　　枝江王致樨
　　荆端王厚烇　　　益端王祐槟
　　安塞王秩炅　　　保安王
　　髙唐王　　　　　齐东王
　　娄妃　　　　　　杨妃
　　安福郡主






　　钦定四库全书
　　御定佩文斋书画谱卷二十
　　歴代帝王书下【后妃诸王附】
　　宗
　　太祖
　　太祖讳匡姓赵氏涿郡人后周恭帝禅位定有天下之号曰宋三代而降考论声明文物之治道徳仁义之风宋于汉唐盖无譲焉【宋史本纪】
　　政和五年因建明堂有防徙秘书省出于外在宣徳门之东亦古东观类云秘书省自政和末既徙于东观之下宣和中间始告落上因踵故事为幸之御手亲持太祖皇帝天翰一轴以赐三舘诰羣臣曰世但谓艺祖以神武定天下且弗知天纵圣学笔札之如是也今付秘阁永以为寳于是大臣近侍因得瞻拜太祖书札有类顔字多带晚唐气味时时作数行经子语又间有小诗三四章皆雄伟豪杰骇动人耳目宛见万乗气度往往
　　跋云铁衣士书似仄微所游戏翰墨也【蔡绦铁围山丛谭】太祖尝有所书诗数幅天下一统四大字处分手札楷书三行传世人知寳爱【书史防要】
　　太宗
　　太宗讳炅初名匡乂改赐光义宣祖第三子性嗜学工文业多艺能【宋史本纪】
　　五代以来笔札无体钟王之法几乎絶矣太宗在南宫留意翰墨自是学者书体丕变【章如愚山堂考索】熙陵妙尽八法当时士大夫皆亲承指画【黄庭坚山谷集】太宗真造八法草入三昧行书无对飞白入神【米芾海岳名言】
　　太宗方在跃渊留神墨妙断行片简已为时人所寳及既即位区内砥平朝廷燕宁万几之暇学书至于夜分巧倍前古体兼数妙英气竒采飞动超举圣神絶艺无得而名焉帝善篆隶草行飞白八分而草书冠絶尝语近臣曰朕君临天下亦有何事于笔研特中心好耳江东人能小草累召诘之殊不知向背也小草字学难究飞白字势罕工吾亦恐自此废絶矣盖深虑书法之缺坠而勤以兴之也【墨池编】
　　太宗尝夜召书学葛湍问徐铉草书如何湍曰铉留心篆籀不闻草圣上曰尝见朕书否湍曰臣僚非诏赐无由得观上喜于轴中出御草书二纸曰一以赐汝一以赐【宋太宗实录】
　　上尝临幸秘阁出草书千字文赐李至勒石上曰千文乃梁武得破碑钟繇书命周兴嗣次韵而成理无足取若有资于教化莫孝经若也乃书以赐至【宋史李至传】前世钱未有草书者淳化中太宗皇帝始以宸翰为之既成以赐近臣崇宁大观御书钱盖袭故事也【赵徳麟侯鲭录】
　　太宗皇帝肇修三舘更立秘阁于升龙门左亲为飞白书额作賛刻石阁下【宋史谢绛传】
　　雍熙三年十月朔上出飞白书赐宰相李昉等因谓曰朕退朝未尝虚度光隂读书外留意真草书近又学飞白昉等顿首谢【彭百川太平治迹统类】
　　至道二年六月出飞白书二十轴赐宰相吕端等人五轴又以四十轴藏秘阁字皆方圆数尺上曰飞白依小草书体与隶不同朕好之既久遂尽其法【山堂考索】上撰赵普神道碑铭亲八分书以赐之【宋史赵普传】端拱二年以御书急就章藏于秘阁刻石赐近臣【山堂考索】
　　太宗毎当暑月御书团扇赐馆阁学士【蓬山志】
　　太宗皇帝尝遣使购募古先帝王名臣墨帖集为十卷淳化三年冬诏刋之后大臣登二府皆以赐焉【法帖释】
　　眞宗
　　眞宗讳恒太宗第三子幼英睿姿表特异初学受经一览成诵天禧四年召近臣于龙图阁观御制文辞帝曰朕听览之余以翰墨自娯出御制七百二十二卷付宰臣【宋史本纪】
　　眞宗在东宫太宗朂令学草书【王铚国老谈苑】
　　眞宗皇帝善草圣【法帖释文】
　　干兴元年三月丙子赐辅臣御飞白书各一轴初上未尝为飞白书一日见飞白笔遂取试书其体势遒劲有如夙习因以分赐焉十二月甲辰亲书唐贤诗分赐【玉海】
　　眞宗幸大名题诗宫壁数十篇字可大如斗遒健有法【潘仲骖大名府志】
　　眞宗善书甚得晋人风度【书史防要】
　　仁宗
　　仁宗讳祯初名受益眞宗第六子景祐二年置迩英延义二阁冩尚书无逸篇于屏至和七年幸寳文阁为飞白书分赐从臣【宋史本纪】
　　仁宗万几之暇无所翫好惟亲翰墨而飞白尤为神妙凡飞白以防画象物形而防最难工至和中有书待诏李唐撰飞白三百防以进自谓穷尽物象上亦颇佳之乃特为清净二字以赐之其六防尤为竒絶又出三百防外【欧阳修归田录】
　　皇祐三年飞白书笔法二字赐讲读官皇祐以后毎岁重午节必赐飞白书扇天圣五年召辅臣至崇政殿赐织成御飞白字图【玉海】
　　蔡襄知制诰帝亲书君谟二字遣使持诏予之【宋史蔡襄传】
　　天圣五年九月召辅臣观御飞白书慈孝寺崇眞殿牓于承明殿崇眞殿者眞宗神御殿也十一月上亲慈孝寺碑额庆歴五年以寳相佛阁为慈尊阁御飞白书牓赐之宝元元年作舍人院阁上亲　其牓曰紫微阁以赐之庆歴六年太平兴国寺重修太祖神御开先殿成上飞白书牓皇祐二年上将祀明堂太常礼院言明堂及门当为殿牓上曰二牓当亲书是日于禁中服鞾袍明堂二字飞白明堂之门四字自昼逮夜半而毕宣示羣臣又诏模刻二牓为副本颁二府及近侍皇祐中赐王曽碑曰旌贤又亲篆冦准碑曰旌忠赐碑额者二十二人嘉祐中御书五台眞容院寳章阁牓御篆文宣王庙门并殿牓至和二年飞白鳯翔上清宫牓【玉海】仁宗字势皆有法度崇政延英之宣示飞白揭琳宫之牓篆额动感应之碑皆足以顕一时之荣遇【山堂考索】
</div>
    <div class="pagination">
<a href="御定佩文斋书画谱_page75.html">上一页</a><span>...</span><a href="御定佩文斋书画谱_page71.html">71</a><a href="御定佩文斋书画谱_page72.html">72</a><a href="御定佩文斋书画谱_page73.html">73</a><a href="御定佩文斋书画谱_page74.html">74</a><a href="御定佩文斋书画谱_page75.html">75</a><span class="current-page">76</span><a href="御定佩文斋书画谱_page77.html">77</a><a href="御定佩文斋书画谱_page78.html">78</a><a href="御定佩文斋书画谱_page79.html">79</a><a href="御定佩文斋书画谱_page80.html">80</a><a href="御定佩文斋书画谱_page81.html">81</a><span>...</span><a href="御定佩文斋书画谱_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
