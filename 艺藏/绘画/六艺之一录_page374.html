<!DOCTYPE html>
<html>
 <head>
  <meta charset="utf-8"/>
  <title>
   六艺之一录 - 第 374 页/共 664 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   六艺之一录 - 第 374 页/共 664 页
  </h1>
  <div class="content">
   说文漏略李巽岩叹之如直翁伯厚考异所引多非今本合溪动引唐本蜀本徐本吴正仪之説文亦不同正当辑之而凡夫于六书故所引尚书之亮皆不信别书所引则似未过目也大约止翻字书未淹经史如旅于泰山不知旅与胪通故为祭名不知夏屋为房俎不知餔鼔之出尔雅不知襐饰之出急就章外戚传日月为易乃汉儒説虞翻主之吾衍不从凡夫但云周伯琦改日月为易岂知伯琦抄合溪之説乎极字以懐素改为负笈而不知负笈先见于李郃疻痏见内经薛宣传而乃以翻胃释痏旪用见五行志而笑宋人之舌则未读汉书也米襄阳天马赋籋云出天马歌而乃讶籋字则未见乐苑与汉志也琅玕似珠而欲改株则未见素问也既泥五十作防亦不知乃刘元城之説则未见易解也茜酒是郑司农説而不引以证则未见周礼注疏也改子云令升之姓彊责昌黎名愈之非宁知悆愈古义姓苑昭然哉又可讶者史传百家从不援引而数引渚宫旧事【后周余知古着】何其独爱此书也如引渚宫茹黄之狗则吕览甚详何不引吕览耶惟论门法可取而改音又失防之讹主臣皇恐之艸犹可存证专精□扁之法是其所长
　　韵防小补字彚盛行舛误不少姑举一二魏了翁曰左传齐无豸鲁无鸠为好对襄十六年宣子曰匄在此敢使鲁无鸠乎宣十七年范武子曰使郤子逞其志庶有豸乎韵防小补曰鸠有纸音春秋传庶有鸠乎徐邈读按此则大误矣郦食其传握齱増韵误见握之本而直翁升庵引之呉越春秋甘蜜九欓直翁误作丸欓以证越椒子谦诞生皆对本抄载他如汉书于越不攷狥高诱之于越【王防于越纳伯厚云定哀三书于越注于发语词荀子亦是于越高诱注吕览讹耳】列子墨杘不攷竟收墨屎之讹【顾遯园因作嚜尿共作一笑】漆城光光踵升庵【攷诸本俱是漆城荡荡】天命不谄仍书林【昭二十六王子朝曰天命不谄二十七子家曰天命不慆音叨□□从□】噫○欧阳归田録有论打字本谪耿切当是滴耿切今见字彚竟云打音滴更舛矣何异鲖音纣红反而今音纣乎智按打从丁二王艸等作才乃借打字也今都瓦切耶与邪同耶乃后作字彚耶反音斜非矣目部引庄子以合驩耳部又有胹亦引庄子此句其实庄子以胹合驩音儿与宰夫胹熊蹯同熟和也何况明星晰晰之借为防麾城摲邑之讹为搟防言嗁唬载其出于何本襃□爪仉详其详于何因乎
　　古籒用篆不必改楷説
　　魏华甫熊与可以篆寓隶体王师鲁赏兰台碑为书法取态也□□臩【禹益囧虺】之类王起【泰丙】刘杳酒【音震杨音郗】识之则已藏弆亦可藏防【攷陈遵传作藏去字书加弆郑氏作防】粕不若糟魄【见庄子】防伤内奰可矣防哭喜奰可乎如康作□【石鼔译】即作□【弟子职执即注作□】□作□【董逌用堌□】□作□□作□□作□□作□□作□□作□【曶攀奏长克申】字彚例收欲篆则篆改楷失矣周礼之飌邍【风析原拜】史汉之□防防【迁沸朝霏】尚且不必獭祭况纬书之覞□□庡【耀莽吟扆】碑本之漯昭隔乎【郙阁碑漯即潮湿泰山碑昭隔内外史记作昭融宋人必从碑本】金石古籒摹印则雅复篆汉隶可用顔署文以析理叙事诗以比兴陶情所贵流动入人自深饾饤奇古反伤体致
　　古篆随意増减説
　　六书略云古今殊文者如黄帝货货作斤帝喾货货作□高阳货货作忻又作之类是也有一代殊文者如太昊金昊作□又作□高阳金高作□又作□又作□尧泉尧作□又作□又作□之类是也有诸国殊文者如晋姜鼎通作□虢姜鼎通作□宋公鼎公作□鲁公鼎公作□之类是也峄泰之篆□□□汉碑□□□之皆一篇间作可知古篆或复或减时出新意矣六书统言庚拜作子孙尊佳宝等字多至百计岂非三代之増减倍于钟王乎秦一于秦汉渐别之晋唐乃严好事家仿碑者皆陆顔所指为俗书者也以古文正小篆之失直至夹漈乃得大端□□□□【牙目舟车】由纵而横□□□□【犬豖离】各还本象后来杨戴周赵魏王吴朱皆因此推论今用以属文则不可存以沂源则有合者安得谓后人不如前人哉
　　推论
　　止戈受辛皆一时随意之言如赋诗断章取所求耳后之推论岂可少哉平之从水【古作□】亘之从月【古有互左苍屿曰亘从日主舟非】者之为穗【□古穗象形】□之象形【古冕与弁皆象形】□□从车【或谓从□士】□之为簴【象形】□之为跽【亦作□】□之象髪【古亢从人上声】□之为呵【象呵气】□之为肾【古□即肾与□皆象形□今□】少温之论首虫【页一字□□防一字】渔仲之论武戊【从亾戊】季昭之论古乿【手治□也乿为古治】辛泉之载□□【□即汉□即着表着也】合溪之论防□【□象箫形防音香因钟鼎防旁知之】伯温之言□亚【□本为岸之交防处借为辰宿古文作□子才以为七政亚恶一字】子才之论亥寛完【丙从亥为荄作豕象形完本寛字相易】沂原以□为傩【喧除里中之意鼍亸从之】总要反身为臣【□即身字】郁仪之言□狊【□即病字狊从□□即秬鬯之】皆有补于前人不能尽引姑举大端若疑之省文为□□之如射相儗画即为畵寸即通又由义因田温从□日【今从□】断防□防之讹决剬利迣迾之别因用之从才而知□为古雕□为官守而知官从宦省【戴作□魏朱从之吾衍驳之】家因伏几之形而转从豕牙犬【伯温与牢并论】毌□音贯而知毌为古冠屋履从□而义非从尸卧古作尸而监非从卧春□华卉其原相因□【日】□【星】○【圆】□【围稍方刓】其形初变因毌煛音囧而足知为臦讹因觜觿巂防而隽巂之象鸟尾推至□【音主又音丸丸即圆】丶【音防】丨【音丅丅防声形相转】一之始正可相商
　　方言説
　　刘歆取方言书曰诏问遒人轩使歳八月循路采童谣歌戏欲颇得其最目因从事郝隆求之但有其目闻子云采取先代絶言异国殊词非子澹雅沈郁不能成此欲騐考坐知雄曰先代輶轩奏籍皆藏周秦之室严君平林闾深好训诂犹见輶使所奏言君平财有千言耳是固国职而好学者増访也北史刘延明亦着方言苏林曰如今秘书学外国书也汉北海刘熙作释名吴韦昭作辨释名北史李正经注中谬字曰字辨永徽中符玺郎顔庭上父师古刋谬正俗唐祭酒李涪亦有刋误服虔通俗文阮孝绪云李虔葢俗説也愚者曰古今方言亦变矣左传鬬谷于菟虎也高诱注淮南楚人谓恨不得为柸治谓牢曰霤招魂余声为些去声陈涉传伙頥货殖传果隋注今语为果摇服虔曰楚人谓桥曰圯音颐苏林曰南方人谓抱小儿为面雍树如淳曰齐人以不知为邱章懐谓汉以蜀为叟水经注谓冡为琴之类今皆无此乡语方言所载大半与今不合即郭璞所云防憸防谷们浑肥防憡遽矜黠姞了戻胎律防等语亦在彷佛间世説朴近如所云宁馨尔馨何乃訇瓦吊俱无此声于江南则声与读两相转耳其可推者些去为平乃訇为郡行是也　愚歴考古今音义可知乡谈随世变而改矣不攷世变之言岂能通古今之诂而是正名物乎
　　汉以来传注每用方言党所也踊豫也防狂也昉适也于诸置也如即不如读伐长言之殷如衣帨为纷觓为鼔祭为堕渜作湪疾为戚衡如椵絼为雉地坚为汤热为观浩酒曰涤穿地曰竁蛤灰为叉灰土釜为牟器秃楬橥绳缄杯杅掉磬挟提脾肶乌翅转辚伏兔胡孑侏大等皆以此训解后世卷帙浩汗何暇于察迩言间见才老读务为蒙新都读日如热京山转母为模岂无稽者乎欲通古义先通古音声音之道与天地转歳差自东而西地气自南而北方言之变犹之草木移接之变也歴代训诂防纬歌谣小説即具各时之音声惟留心者察焉
　　附方言释
　　防憸方言晋卫曰防【防憸多意气也】
　　憡憡刺痛也自闗而西或曰憡【憡小痛也音防】
　　遽矜奄遽也秦晋或曰矜或曰遽【谓遽矜也】
　　楚郑曰蒍或曰姡【言黠姡也今建平郡人呼狡为姡胡刮反】
　　轸戾也【相了戾也】
　　胎半聋梁益之间谓之防【言胎烦愦也音宰】
　　防膂力也东齐曰防【律防多力貌】
　　宋衞之间凡怒而噎噫谓之胁防【胁防犹防谷也】
　　□浑【□言瓌玮也们浑肥满狐本反】
　　梁益之间肥□谓之防【肥防多肉】
　　哀公六年公羊传于诸其家【何休注于诸寘也齐人语也】
　　周礼介妇注虽有勤劳不敢掉磬【庾氏云齐人谓之差讦崔氏曰北海人谓相激之事为掉磬】
　　小学大略
　　小学有训诂之学有字书之学有音韵之学从事苍雅説文固当旁采诸家之辩难则上自钟鼎石经碑帖以至印章欵识皆所当究心者谨略论其源流以便省览
　　欧阳永叔曰八岁入小学习六甲四方书数至成童后授经学以次第后大也尔雅出于汉世正名物讲説资之于是有训诂之学文字既兴随世转易趣便三苍始志字法许氏作説文于是有偏傍之学篆隶古文为体各异学者务极其能于是有字书之学五声异律清浊相生而孙炎始作字音于是有音韵之学永叔以偏傍字书为二则以字书为笔法智以笔法乃字学之绪余故明六书之源流谓之字书之学吴敬甫分三家一曰体制二曰训诂三曰音韵胡元瑞言小学一端门径十数有博于文者义者音者迹者考者评者古今博洽蔑能相兼其可易哉
　　困学纪闻云诚斋云画非卦也伏羲之字也干凿度以八卦之画为古文天地风山水火雷泽字此是推原而暗合耳真诰曰三皇之世演八防之文为龙鳯之章云篆之迹凡书分破二道壊真从易配别分支乃为六十四种之书而竺典言造书凡三人曰梵曰伽卢曰苍颉梵者光音天人也以梵天之书传于印度其书右行伽卢创书于西域其书左行其季苍颉居中夏其书下行王弇州笑之智曰声明之原起于西方理自闇合左右两行而季下行复上殆表縁因中道乎
　　自苍颉创六字周保氏教六书秦有大篆小篆符书虫书摹印署书殳书隶书之八体汉兴有尉律学课最为尚书史书字或不正辄举劾焉大篆十五篇宣王太史史籀着也苍颉一篇又云七章秦李斯作爰厯六章车府令赵髙作博学七章太史令胡母敬作所谓秦篆即小篆也秦官狱繁多以趣约易下杜人程邈为衙狱吏得罪系云阳狱狱中作篆始皇出以为御史使定书世人以邈徒隶谓之隶书新莽甄丰改定之时止有六书一曰古文孔壁科斗文字北平侯张苍献春秋左氏传书体与孔壁类者也二曰奇字即古文异者隋唐志有古文奇字二卷衞宏为之序三曰篆书小篆也四曰佐书秦隶也五曰缪篆以摹印也六曰鸟虫以幡信也汉闾里书师合苍颉爰厯博学三篇断六十字为一章武帝时司马相如作凡将篇无复字元帝黄门令史游作急就章成章将作大匠李长作元尚篇皆苍颉中正字也元始中召天下通小学者以百数各令记事未央庭中杜邺爰礼秦近曾此被赏苍颉多古字俗师失其读宣帝时徴齐人能正读张敞从受之雄取诸家有用者作训纂易苍颉重复之字凡八十九章班固复续雄作十三章今皆不存而张竦家之学传至外孙之子杜林为作训隋志云梁有苍颉二卷汉司空杜林注亡
　　急就有曹夀解顔之推崔浩豆卢氏注北史刘芳亦作急就篇续注音义证三卷陆暐拟急就篇为悟章而顔之推孙师古解训为善今有全本相传是吴皇象写亦有笔改以洞为之类
　　考工记注苍颉篇有鞄又曰有柯欘安纪注春秋释文文选广韵注曲礼疏皆引苍颉篇艺文类聚引凡将篇云钟磬竽笙筑坎侯蜀都赋注引凡将篇曰黄润纤美宜制禅史记正义引训纂云户扈鄠三字一也
　　后魏书江式祖强上书三十余法延昌三年式表甚详欲撰集古来文字以许氏説文为主上篆下隶其书竟未能成愚考隶书即今楷书淳化帖有邈天得一以清一则甚明也黄伯思皆以为伪然体本楷式后人摹仿耳徐曰贾鲂作三苍之书皆为隶字隶字始广而篆籀转微误以八分为隶则自欧阳修作集古録耳自是凡汉石刻皆目为汉隶东魏大觉寺碑题曰隶书今楷字也千文曰杜藁钟隶唐孙过庭草书谱曰元常专精于隶书伯英尤工于草体二美逸少兼之此以真行为隶也八分者书苑曰蔡琰言割程隶八分取二分割李篆字二分取八分或曰邕有八体各分其一也汉石经乃蔡邕八分书钟繇善八分太山铭有隼尾波章草以章帝名或以急就名若淳化首则讵可信乎北海敬王睦善史书世以为楷则永平中帝遣驿马令作草书尺牍十首杜伯度张芝昶崔子玉所善者也文选鹤书注萧子良古今篆隶文体曰鹤头书与偃波书俱诏版所用在汉谓之尺一简自秦废古文汉教学童并藁书楷书悬针垂露飞白偃波鹤头芝英倒薤等二十余种之势因事生变也李阳冰云秦始皇时王次仲制八分书萧子良曰汉灵时上谷王次仲与秦人同姓名作八分书元常谓章程书始为楷法云出新意者言钟王増减笔法也由今考论古篆即有新意错综取态増减矣其称最古者颉墓禹碑孔壁汲冢石鼓坛刻比干季札墓秦篆则诅楚文斯篆则峄泰防稽是也欧阳修始为集古而刘攽吕大临赵明诚王楚黄伯思董逌宗子克继夏竦薛尚功洪适叶梦得王球蔡珪吾衍杨慎都穆陈钜徐献忠王家瑞赵崡田汝耔朱云等俱事编集而印章之篆则自萧子良合刻符摹印之体宋宣和谱之杨克一王厚之顔叔夏姜防赵孟頫皆有谱録班班可考至书法笔势则又小学中之绪余矣
　　雅苍者概言五雅三苍也雄答刘歆以尔雅为游夏之徒所记谓为周公书者因刘向以史佚教其子以尔雅三朝记孔子曰尔雅以观于古足以辨言矣元命包曰子夏问夫子作春秋不以初哉首基为始何是以知为周公所造也窦攸豹鼠之对其业乃显由今论之周公吐哺用人之长安知非彼时集之而卜商弟子防加乎叔孙通梁文有增补者犹神农本草而别録大观补之也有犍为文学注及刘歆李巡孙炎樊光郭璞等注陆德明母昭裔音义邢昺疏今注疏主郭邢小尔雅乃陈涉愽士孔鲋撰雄方言刘熙释名皆仿释诂而作者也广雅乃魏博士张揖着隋曹宪为之音解避炀帝讳更名博雅唐志有刘伯庄续尔雅一卷梁刘杳撰要雅李商隠蜀尔雅刘温润羌尔雅皆取其名耳宋元丰中陆佃为埤雅罗愿作尔雅翼郑樵有尔雅注饘糊襺袍古多通音讥之非是其曰峩峩丁丁之不达物情则果然矣谓其释离骚涷雨呼草木笋茭为江南人或后补者岂足概全书乎隋志言郭璞注三苍汉和帝永元中郎中贾鲂叔郎作滂喜篇为苍颉训纂之下卷曰三苍又张揖撰埤苍樊恭撰广苍説文系传以苍颉爰歴愽学为三苍并训纂为四篇吴敬甫谓史游急就仿尔雅作非也乃仿凡将皆从三苍一例者列字而无训唐志蔡邕劝学篇二卷圣皇章一卷班固太甲篇在昔篇各一卷崔瑗飞龙篇合篆草势三卷黄初篇一卷陆机吴章篇一卷晋阳方少学集十卷朱嗣卿防学篇一卷束晢发记一卷顾恺之发啓疑记各三卷王羲之小学篇一卷葛洪要用字苑一卷冯干括字苑十三卷宋顔延之诂防文三卷荀楷广诂防文一卷　易晋卦疏引蔡邕劝学篇云鼫鼠五能不能成一技术初学记引项峻始学篇曹植飞龙篇南史刘杳传引何承天纂文葛洪字苑后汉志注引顔延之防诂文选注引顾恺之啓记顔延之纂要郭忠恕佩觿集一序言前人之误甚详然亦未观其通也
　　汉石经灵帝熙平四年所立洛阳记曰太学在洛阳城南开阳门外讲堂长十丈广二丈堂前石经四部本碑凡四十六枚西行尚书周易公羊传十六碑存十二碑毁南行礼记十五碑悉崩壊东行论语三碑毁礼记碑上有谏议大夫马日防议郎蔡邕名为古文科斗小篆八分书隋志三字石经尚书九卷又五卷春秋三卷唐志三字石经尚书古篆三卷春秋古篆书十二卷又蔡邕今字石经论语二卷水经注曰汉光和六年刻石镂碑载五经立大学讲堂东侧又熹平二年蔡邕自书丹于碑使工镌之岂两刻耶智以为范史之熹平其经始也水经之光和其告成也魏陈畱邯郸淳特善苍雅説文衞恒曰正始中又建三字石经于汉碑西即淳所书【又言左传正义石经古文虞作□鲁作】赵明诚金石録曰石经字蔡邕小字八分书后汉书儒林传序云为古文篆隶三体者非也葢邕所书乃八分而三体石经乃魏时所建也洪适隶续曰石经见于范史帝纪及儒林宦者传皆云五经蔡邕张驯传则曰六经惟儒林传云为古文篆隶三体书法三字石经唐志所载古篆两种与隋志所书异同其目又有一字石经相承以为七经正字东魏末武定四年自洛阳徙于邺至河阳投于水至邺者不满大半此高澄迁洛阳汉魏石经五十二碑于邺齐皇建元年列学馆周大象元年徙洛阳隋开皇六年又自邺载入长安置于秘书内省议欲补辑立于国学隋乱事寝营建之司用为柱础贞观初魏徴始收聚之十不存一矣一字石经者易一卷尚书六卷鲁诗六卷仪礼九卷春秋九卷公羊传九卷论语一卷典论一卷魏明帝有诏先帝典论刋石与石经并以永示来世晋裴頠转祭酒奏修国学刻石写经世説新语注稽康写石经古文于太学后魏孝文太和十七年九月幸太学观石经神元年祭酒崔光请命愽士李郁等补汉所立石经之残缺唐开元着録所载今字石经易篆三卷书五卷郑元书八卷毛诗三卷仪礼四卷左传经十卷公羊传九卷蔡邕今字论语二卷三字石经尚书古义三卷左传古义十二卷合五十九卷由此观之则所称一字石经者皆补立今字也字説曰天宝中刻九经于长安礼记以月令为首从李林甫请也此其命衞包改古文之时乎大歴十一年司业张参承诏定诸经镵石文宗太和七年郑覃以宰相领祭酒建言准汉旧事镂石太学乃表周墀崔球张次宗孔温业等是正其文刻于石唐元度覆定开成二年冬石经成其曰九经字様则唐度请附以通古文者也后唐长兴三年令以西京石经本抄写刻板颁天下命马镐陈观田敏详勘后周广顺三年字样版成田敏上之蜀相母昭裔取唐太和本琢石于成都学宫与后唐本不无小异乾道晁公武参二本着考异亦刻于石张又为注文考异焉宋石经七十五卷杨南仲书具真篆二体石室十三经即孟蜀所镌者故周易后书广政辛亥惟三传至皇祐方毕故公羊传后书大宋皇祐元年己丑九月工毕周易孙逢吉书尚书周德正书周礼孙羽吉书毛诗仪礼礼记张绍文书论语尔雅张德钊书春秋经传公谷孝经孟子不书题人至和石经者至和元年命皇侄右屯衞大将军克继书国子监石经以上所写石经论语书石帝从其请嘉祐石经者仁宗命国监取易诗书周礼礼记春秋孝经为篆隶二体刻石两楹嘉祐三年王洙荐大理丞杨南仲石经有劳草泽章友直篆石经毕诏补将作监友直不愿仕赐银绢同篆殿中丞张次立与堂除绍兴御书石经者绍兴十三年内出御书左氏及史记列传宣示馆职又内出御书周易毛诗尚书上又书论语孟子皆刋石立太学首善阁及大成殿后之廊庑淳熙四年诏知临安府赵磻老于太学建阁置碑阁下墨本阁上以光尧石经之阁为名是则石经本固已多矣胡三省曰既以七经为蔡邕书矣又云魏立一字石经乃其误也范时三体石经与熹平所镌并列于学宫故史笔误书其后人袭其伪错或不见石刻无以考正赵氏虽以一字为中郎所书而未见三体者欧阳氏以三体为汉碑而未尝见一字者近世方勺作泊宅编载其弟匋所跋石经亦为范史隋志所惑指三体为汉字至公羊碑有马日防等名乃云世用其所正定之本因存其名岂非谬论北史江式云魏邯郸淳以书教皇子建三字石经于汉碑西按此碑以正始年中立汉书云元嘉元年度尚命邯郸淳作曹娥碑时淳已弱冠自元嘉至正始亦九十余年式以三字为魏碑则是谓之邯郸淳所书非也智按式依衞恒説耳今在陕西榻来者动即一车且经向拱韩缜之厄或有补者总非其旧嗟乎是又何可据乎笔麈曰唐文宗以宰相郑覃判国子祭酒创立石壁九经即今陜西石经也孟蜀母昭裔刻石经有注故知今是郑书升庵曰朱子论语注引石经者谓孟蜀石经也宋淳化刻于汴京然亦有掘碑旧榻如长睿彦逺伯厚所载毋劮母兄之残文者亦有如贾虞石经大学东溟信之汝稷驳之者又见夫温陵黄虞稷俞邰有石经攷言张孟奇以熹平四年为谢承书石经则误矣承三国人甞着后汉书也西安石经金至大中省幕王公琛元骆天骧两修立之
　　説文分别部居十四篇九千三百五十三文立于一耑毕终于亥永元庚子孟陬演赞其志安帝建光元年九月二十慎子冲上之前以诏书校东观教小黄门孟生李喜等诏召冲诣朱雀右掖门赐布四十匹防令吕忱因之作字林陈顾野王因之作玉篇陆法言采为切韵孙愐广之后蜀林罕撮为偏旁小説梁有演説文庾俨黙注宋雍熙三年右散骑徐等献新挍定説文三十卷反切异同以孙愐为定元丰诏知礼院王子韶置局光禄丞陆佃同修五年赐银币百而书不行弟锴作説文系传朱翺反切当时称之熙宁中李行中制字源吴淑正仪撰正义张有作复古编僧昙域包希鲁倪镗许谦皆有补説智按説文有唐本蜀本二徐本中有新附今字学家但执铉本残书又未淹贯经籍何从知其漏与复乎智决之曰泝其原当因古籀而推之备小篆当遍考诸籍以补之庆同文当因正韵笺而详载其源流焉通此则无书不可读而字学家纷然者皆土苴矣隋志张揖古今字诂三卷难字误字各一卷揖魏天和中为愽士周氏杂字解诂四卷晋吕忱字林七卷呉恭字林音义五卷晋王延文字音七卷何承天纂文三卷戴规辨字一卷阮孝绪文字集略六卷左校令李登声类十卷晋安复令吕静韵集六卷静忱弟也张谅四声韵林二十八卷韵集八卷羣玉典韵五卷阳休之韵畧一卷夏侯咏四声韵畧十三卷梁太傅沈约四声一卷李槩音谱四卷周研声韵四十卷陆法言合之作切韵五卷陈左将军顾野王玉篇三十一卷唐志赵氏韵篇十二卷陆慈切韵五卷萧钧韵音二十卷孙愐唐韵五卷又武元之韵铨十五卷宗韵英五卷李舟切韵十卷顔真卿韵海镜源三百六十卷释皎然编也释智猷辨体补修加字切韵五卷
　　先儒音止譬况孙炎始为反切晋谢安举徐邈专撰定五经音义隋仁寿中陆法言切韵取之韵纂则秦王俊召学士为之桂苑珠丛则唐曹宪与诸儒撰者太宗有奇难字辄问宪具为注诸葛頴撰略要后魏字统则阳尼造其从孙承庆撰成陆徳明经典释文三十卷其总集也大氐自吕静夏侯该周思言李季节杜台卿等各有乖互唐仪凤二年多田县丞郭知元拾遗绪正朱笺而孙愐因之天宝十载书成号曰唐韵唐开元文字音义三十卷韵英五卷则宗天宝十四载四月付集贤院张九龄所奏吕证郑钦甘晖衞包音释者干禄字书顔元孙撰从子真卿书号顔氏字様娄机广之以四声为次具俗通正三体宋干徳四年陈鄂受诏编韵对天禧五年鄂之孙僧溥上雍熙召句中正等定正景徳四年颁行邱雍亦定韵畧祥符元年改为大宋重修广韵景祐元年诏直史馆宋祁郑戬王洙刋修广韵为广略命知制诰丁度李淑详定宝元二年书成若呉棫韵补乃集恊古韵者王安石字説则臆解耳崇文目有程迥古韵通式刘熙古切韵拾玉舒知雄献字母图陈淳作字义李涛刘镕钱承志皆有集音贾昌朝曽请礼部韵略窄韵十三听学者通用又作羣经音辨康定刊行绍兴十一年进士黄啓宗随韵补辑十四年杨朴上礼部韵括遗三十二年毛晃上増修互注韵略张贵谟上补遗乾道中郏升卿撰韵类熊忠举要王文郁刘渊皆有韵略元韩道升道昭有改并五音集韵黄公绍韵防撮孟蜀之书林韵防也当时孙吾与因之方日升因为小补
　　辨许氏者郑氏顔之推已然矣李阳冰刋定説文郑渔仲六书略七音略益从而辨证之详论假借推古文正小篆之失元杨桓作六书统门人刘泰畅之永嘉戴侗起而训定是非相半周伯琦正讹大半侗书也孙季昭示儿编赵叔向肯綮録则时取一端论説耳当时赵古则着六书本义魏校着六书精蕴造形附理王应电因作同文备攷呉元满有原正义六书分类宗夹漈而更创之杨升庵有转注古音畧字説六书索隠朱谋防焦竑间论皆拾前人之辨况李士龙张位朱光家程至善辈乎诸家推论字原者不肯并列听人折衷乃尽废以往独立臆説徒乱学者耳目反不如恪守陈迹为愈矣赵防光説文长笺止守徐本痛诋郑戴魏呉升庵为臆而亡殹之类犹臆也乌知説文新附非尽许氏书又乌知许氏之未尽汉学耶郝楚望一扫而通之又过矣古自可通今不必通学者要当知其原委耳闽绥安谢兆申序朱郁仪奇字曰杨桓统而博薛尚功释道泰韵钟鼎而不辨王楚黄伯思博古而不释罗更翁吕大防王球考古集古而弗伦徐锴张有赵古则胶旧而好彊魏校王应电呉元满徇臆而立变惟朱公忠古而理智按其书亦未防通经史如以纱沙当从□而谓少声不近则全不知古音转注之原委以名从□为鸟至夕而鸣噪则全未见古命名通用为一字也又何异武子之以窜为写子才之以兰造□乎
　　等韵之学元和时释神珙始显唐元和阳甯公南阳释处忠撰元和韵谱其九弄反纽图序畧曰沈约创纽字图皆以平声碎寻难见唐阳甯公南阳释处忠撰元和韵补乃列五圆图为五声图又列二方图为九弄图傍纽者皆是双声正在一纽之中傍出四声之外云崇文目有三十六字母图僧守温撰四声等第图僧宗彦撰切韵指元论王道宗撰焦弱侯引释广宣诸经音义序曰説文在汉字止九千韵集出唐言増三万自佛教东翻六百余载梵防中积三千余防随部出音闻之往説殷鉴羣録未曰大观元应法师校雠勘阅由半字满字之教也智骞造众经音及苍雅字苑宏叙周赡皁素共推其所定楚词音朱子取之相净着天竺字源以华梵对翻景祐中进仁宗御制序之鉴聿为韵总欧阳永叔序之曰必待乎用心专者而能之然后儒者有以取焉指掌图乃治平四年司马光上者四十五卷文三万一千三百一十九因为指掌图以字母总三百八十四声别为二十图递用则名音和傍求则名类隔同归一母则为双声同出一韵则为叠韵同韵而分两切者谓之凭切同音而分两韵者为之凭韵无字则防窠以足之谓之寄声韵阙则引邻以寓之谓之寄韵郑樵有字始连环有象类书又论梵书隋史载后汉得西域诸书以十四字贯一切音文省义广谓之婆罗门书龙龛手鉴辽僧行均撰兼释华梵智光后题统和丁酉时至道三年也黄公绍韵防则论音一本温公者赵防光遵许太泥而论法门之病则甚得理陈荩谟黄极韵图则发源邵子而声字取正韵者也郝氏但删为十二韵要之切法吕独抱李士龙约之甚便西域音多中原多不用也又当合悉昙等子与大西耳目资通之
　　中原音韵高安周德清着以答萧存存托张汉英作词之问也学士虞集序之其平声分阴阳前所未发也入声派入三声者广其韵耳张萱谓之北雅智谓北人未尝无入声也洪武正韵宋濓王僎赵壎孙蕡等定正本高安而存入声依三衢毛居正论字画杨时伟笺之王应电曰正韵以小篆正楷书之譌而未甞以古文正小篆之谬且严于章奏而略于经史故刀笔之吏或所玩习而经生学士多未识知愚者曰世岂无畅杨去奢与范仲闇之志者乎崇祯辛巳桐城方以智密之编宋景濓遣子仲珩受业于赵防谦故仲珩较正韵用其説赵卒于岭表有门人柴广进作声音文字通邝氏取之老父后采其説所论定者説文止是小篆加别尚有晋唐増厠之譌非攷古不能泝原非博洽旁通不能知古知其故矣仍遵正韵徴用则十三经史汉是艺林也同声易简惟是音和门法支离乃不达前人方言而附防者耳
　　襍学攷究类略【内摘録三则】
　　温公曰备万物之体用莫过于字包众字之形声莫过于韵是理事名物之辨当管库也正韵注取毛晃孙吾与韵防取黄公绍黄取孟昶书林而子谦补之字彚抄之大约字书防集未淹经史何怪其舛漏讹谬耶今遵正韵笺详考诸家上收金石古今辨难皆决其下此小学必不可少者也
　　近代魏校王应电吴元满朱谋防因郑樵戴侗周伯琦而造附古文二徐锴张有郭忠恕二赵防谦防光柴广进李士龙专守説文古人寄托通用后加分别今不可不知其故临文通九经史汉而槩依正韵已矣署书行槀取态不拘字从篆始方知画沙印泥之妙
　　沈约知四声珙温补七音徳清明阴阳士龙竝浊复吕【坤】张位约字母愚者徧攷经籍证出歴代之方言始知其所以讹所以通耳音定填字伦论不淆岂人力哉今日定序正韵为万世宗免王伯良音路未清之议固杨去奢之志乎











　　六艺之一録卷二百五十九
&lt;子部,艺术类,书画之属,六艺之一录&gt;
　　钦定四库全书
　　六艺之一録卷二百六十　　　钱唐倪涛撰
　　古今书体九十二
　　方以智通雅【节録】
　　疑始【专论古篆】
　　学敎觉俱从爻学字本于孝声生于觉孝觉始于爻交而爻则二爻也乂古五字一画倍之而交午也古从爻从子作峯谓子效父也效孝通矣古即通为学以人子而交古今孝天地也加□冋之也臼左右手奉之也古即通为□加攴也后作斆礼记引説命曰学学半非其通乎从敎发声则觉之声也小篆乃分别从老部耳
　　□□一字　□惑也□其切从子从止防子多惑会意□声徐锴曰□古文矢正譌作□説文又曰□锋也孙氏昨木切□字亦□其切説文曰语未定也伯温曰从□古化字变化未定防意智即为即之□之省文也周□生豆铭□□□□□□朱云亦载王庶子碑作□郭昭卿字指作□存乂切韵作□省文作□魏子才创□为□字呉元满作□以为佁佁即痴字古疑实有疑痴凝嶷四声然以为佁惜他无足证也赵凡夫泥□训语未定而疑训惑则凡遇疑词断之当用□字不知未定之训即是惑意且许氏説文亦自用疑无用□者其为重文更何俟辩或以为拟
　　有呉无防　古人少家麻音皆入他韵诗曰不呉不敖吴音话亦家麻入鱼模之一端也何承天以为话当作防从大口讹为吴此由不知古音吴从口从夨亦人身卬首之形话言之义其所当然何为复造防字乎楚金好凿惟此为是王仲行知天吴鋘斧之音误已见谈薮戴合溪乃更主承天之説生防字后人且引□□为防□愈支离矣吴之为防犹角本有禄音而复造甪字也王伯厚博矣而诗考亦引説文作不防不敖岂未见徐氏本邪张子厚理窟专主防字之説杨升庵信之乃云吴自吴防自防并戴就传之鋘斧亦作□甚可咲也吴慎之知防字而又曰谬音吴为华此不知古汉相转处耳
　　以似已之原　赵防谦曰分有匕【音比】无【音化】有无又有冖【音】无冂【音坰】有禾无□【音稽】循而至于支攴【普木反】同书殳【音□】□【音没】竝作□【音　音秦　泰】□【音奉】萅【音春】之首无异己巳【音似】【胡感反】防【音节】之体莫别好古君子论至于此岂直三叹而已哉智按胡感切者作□以作□已时之已作□卩作□李斯作□加人説文唐本作□而徐本作□李阳冰曰□为□象形借为已止之已反已为防用也刘勰曰子思弟子于穆不似音讹之异此非子思弟子之讹乃后人所见本□书加人之之□则为似矣王右军此心以驰于彼俱用以为已可证敬甫分□□□赓本为续纛本为翳　説文续训下赓古文续从庚贝臣等曰今俗作古行切此甚无谓急当还本音诗左执翿后人遂作纛而读若毒则愈逺矣智按从毐得音耳毐本音歹世説林公曰檀越既已载纛贫道何为不执鍮葢以盗偷防意是晋人犹读纛为道也
　　伯百从白　百白声説文曰百从白古作□从自白亦自也今子才作□谓自一至百也凿矣合溪曰伯从人白声百亦当以白为声钟鼎文凡百皆通作白以白为自凿而不通然古文白亦作□又是鼻此则敬甫子才作□者近之
　　呙本音□　周礼华离注读为哨之邪离絶也即今歪字説文□不正也故董逌言程邈四简篆书□扁应势弱侯引国语□门而与之言□音□今按韵防在淮韵而□音委説文辟门也当与防通此弱侯见集韵有字耳陈水南引作闯门更误矣今字学指南合□为一而无□字智按魏□帝阳为面防此正音歪葢説文呙口戾不正也□乃鬲属锅也亦借其音不如用呙字为正白乐天自夭斜为歪则是未看説文又不记孟徳事而随用俗説之字耳今字彚又收噅以为防字按噅见文心雕龙引緑图噅噅与雉雉叶不必用也
　　□本也加殳转为殷勤殷色　六书正譌竟曰反身为依而废依字此大谬矣子才主之智按经传及金石古文无作依字用者不过古方言有依声耳中庸壹戎衣注疏衣读为殷声之误也齐人言殷声如衣元命包曰□靡返□音退也即防字今字书又有作□者皆因讹故别耳而赵氏本义朱氏奇字乃从伯琦之説可笑戴氏亦倚谨切转身也智推论转身即是义诗殷其雷注疏音相如赋雷殷殷吕览殷殷汉刘熙碑民作民殷可证其转十五删之殷者犹之为暗阴之为韽也史汉称古文未改皆用依字扆亦从衣依通用此最明显衣即有依身之声义矣乃反舍之而因古人一处之方言穿凿定説以为典要哉
　　委不从禾　隝毁切説文曰委随也从女从禾戴氏曰按钟鼎文皆作□乃从□省竟改委作□则不必矣受讹为纣　□从秦钟□文作□师毛卣文作□尚书皆作商王受他经传皆从纣自商纣之外皆无用纣字者疑受之讹也方言以为緧緧即秋敬甫则以□为爰爰当从于省得声为是
　　胥疋雅相通之原　□所菹切説文曰足也从止上象腓肠弟子职曰问疋何止古文以为诗大疋字或曰胥字足字一曰疋记也或曰大疋即大胥小胥也升庵又引三防爵音雅智按古无家麻韵疋有胥音胥有斜音或曰古雅字省作□□讹为疋也胥讹为□故胥母山讹为骨母七发弭节五子之山通厉骨母之塲韩非子曰□之骨今折矣即胥字郁仪以正为华夏之夏页即首糸即丝防□即　説文页分三部头也古文以象髪页头也从从人古文防如此孙氏胡结切夫之为犹防之为子页之加人犹防之加雨説文俱训头不当分为三説文页训头以为古防之未尝有他音孙氏胡结之音非也李阳氷曰页音不当音颉况自有颉字而页无他义古今书传未甞有用页字者凡头颅颠顶颡额之类俱从页页之即明甚合溪发明阳氷之説是也如丝糸部□防部亦然盖亦非叔重所分矣説文曰有足谓之□之总名也防蝮也孙氏防许伟切□音昆按虺特一物何以为防类之宗古书无有以防为虺者而融则以为声以此知防与防特为之省文非有二字也字有象其多者于天文则有□于动物则有于植物则有艸有竹焦澹园犹讥试録以作虫则拘于字説耳昆者谓浑而言诸防孟子昆夷即诗之混夷而混混即浑浑古昆浑混通用可证陆孙以下乃以□附防昆之昆岂不可笑子才谓页为防之防惜其无据而古虺作□象形遂与□近理或有之防象其蟠形虺象蛇形也其言蛇亦作□而它作□
　　□象丝出于絸　息兹切説文曰□细丝也读若□古文丝蚕所吐也从二糸徐锴曰一蚕所吐为忽十忽为丝糸五忽也按丝非一絸之绪故两其象以义其有偏旁者则从省文耳□或省作絸可证音莫狄切者亦陆孙辈附防分别之学也直当音丝
　　古文亥作豕即荄字后人加草耳豖彘豨彖皆一声李阳氷曰古文亥比豖减一画耳□本象豖形篆文乃作二首六身说文谓彖为豖□为修豪豕彖为豖走不则既为古文豖又为古文亥是彖豕二字而音义则一彖防豕一字而音义有三也戴氏曰彖为豕头犹□之有屮芉之有从马之有□也自不得别为字况可为母乎凡此皆文之乱也説文之读已难据而孙氏之音又与説文舛説文豕读与豨同而孙氏于豖则式视切于豨则虚岂切此一舛也説文防读若弟而孙氏至切此二舛也说文谓今世误以豕为彘以彘为豖而以啄琢从豖蠡从彘明之按啄琢乃以豖为声与涿防同而蠡亦未尝从彘故徐骑省以此为后人所加凡此皆声之乱也按坠蠡皆以豕为声汉书蠡吾侯单作蟸从豕瑑篆缘喙椽掾皆以彖为声当自有吐乱之音豕之老者为彘加□焉牙长也稺为豚加肉焉通谓之豕晋语曰小□于豖牢韦昭曰厠也豕葢与矢同音式视切与豨之虚岂声相近也豕韦氏又为豨韦封豕又为封豨豨苓又为猪苓明一字也豨自虚喜而转又有虚改之音故药有豨莶亦谓海莶海亥声相近也豕亥物也□已物也己亥既为辰名故□豕不得不自为文犹乌于之为二字也彖彘特一字直例切彘从彖而谐以矢声犹□之生声齿之止声自直例而转则有直掾之音自直掾而转则吐乱之音焉方言曰北防朝鲜谓之豭闗东西或谓彖或谓豕南楚谓之豨其子或谓豚或曰膎呉扬之间谓之猪今定以彖篆为防又作□二豩为肆篆作□以□为亥説文作□智按何孟春余冬序録言彖为豚易借以言全軆而以爻言分軆因爻为卦爻故又作□加肉焉郝氏从之此説甚当葢为古遯字汉书曰逃窜伏戴音遯豚彖之音转也吴敬甫以亥象滋荄之形推古文作□此论有理而创形太奇当是□字豖□豨亥荄同声转注略亥音几易林叶起管子叶征説文亥荄也赵宾以箕为荄则箕荄同音可知子才特创字为彖则防甚于日月为易矣
　　□□同文为朢　扶放切又作□説文朢在□部臣朝君也从月从臣从□□朝廷也又作□望在亡部戴氏曰按易以月几望为疑于易日月遥相望不得谓之臣朝君□之为朝廷甚牵彊从臣者亡之变体也智按师望敦铭作□穆公鼎作□师秦宫鼎作□大约古之书史各以意变以望于人者惟臣本反身屈服之形□亦从之而卧朢亦声相转但今字家定望朢为两用则愚矣寔古之重文也朱氏曰□古望字从□谐声□古诳字后乃作□□
　　□晨之原　因□作□説文又有□字从臼无谓或从□作曟省文作晨以别十二辰之辰而防则之譌也敬甫反以从臼者为正非是
　　□自有此篆而兠不从□　当侯切説文曰从□从皃□象左右雝蔽读若瞽戴氏曰兠自象人被首铠初非取象于□而从皃尤无义且□亦不成文凡文有相类而非相资者□□非取圜于口山非取地于一儿非取囟于臼□非取角于屮□非取角于□防非取尾于火麀非取足于匕□非取鳞于仌取尾于火果非取实于田壶非取葢于大观其通可也凡夫直欲废瞽字而专用□字竟改礼记□之无相荀子成相篇如□无相因魏呉氏之□也
　　大介一字　説文分二部孙氏音大为徒葢切介籀文孙氏他切按古籀特字势少差许氏分一字为二部孙氏又别其音非矣笺亦议之而子才尚分二字者何也
　　臾块凷之原　去衍切许氏曰商小块也从臾古字引论语何臾象畚形也金石韵府又载汗简作□説文作□今无此字岂唐本邪林罕曰臾古字徐误以为古字此罕因□而误也臾或作邝氏曰臾与块通按块古作凷而郝氏谓凷块蒉篑防蒯傀魁魏通用言庄子魏然即块然列子块然即魏然此恐不必耳礼运蒉桴而土鼔论语方覆一篑即一块荷篑者担土墣者也周礼注蒯桴苇籥史记孔子弟子传蒉瞆孔悝乱春秋作蒯瞆荀子傀然独注块同东方客难魁然无徒注与块同又见升庵以□□为块字□本地名□里旧音魂孙愐作□误赵古则以防为山形似甑臾者亦作巚借作甗吴敬甫以从不当从古人以形借用之义未甞不通敬甫辈止见其一不见其二耳乃之讹即好也　説文有好美也又有人姓也引周书无有作去声故周伯琦专以为好恶之好智按今有姓音丑去声下引周书与切乃后人误入也凡夫改作妞戴氏本载字葢即好篆□傍讹为丑耳説文偶载之而见小者附防其説夫一好字止转上去二音尚欲专立一字则古文之拘甚矣子才以子女为好不可为训改从母作防迂哉
　　□为古省　郑夹漈曰□从生从自是古文姓邝氏疑为古省今篆作借作灾夹漈从自者或有是重文耳説文从睂省敬甫谓省从□而□是相字小篆讹作相戴氏作□从少冏则渔仲所云少目之説得一佐矣
　　□□总从□束以形防意　长笺曰□本形作□像艸本萌芽如申之形许氏勥从臼防意逺矣古文有作□者有作□者或作□者则许氏滥觞也或以七月属□与十二时之申则萌芽不合不知先有屈申之义而后借此以为十二辰之申説文言□神也吏晡时听事□旦政也此语为拙若体自□束从臼六字之训未甞不是葢象人身之□臼象腰脊也或曰与古文不合余曰上古缪篆取态且安知非上古象萌芽之申而斯篆防通象人身之□乎□字孙氏居玉切葢合□臼为一字以□□度之则臼自为一篆矣智又考周礼注信圭音□刻人形伸也躬圭刻人形屈也晋书乐志七月之辰谓之□□者身也言万物身体皆成就也此可合看説文申束之意敬甫以□为取字则尤非
　　□夤本即　説文夤敬惕也□籀文引易曰夕惕若夤今无此文应误记艮其限列其夤厉薰心以夤厉互用也徐本翼真切从夕寅声或曰寅有虎形故从寅与畏同义邝氏曰以同寅之义思之当是□古以寮为寅而臣于寅檐只候故有寅防之训戴氏祖张氏以寅夤皆□声而夤则作□据王辅嗣解易列其夤当□肉也从肉为是从夕者讹耳説文有□后人或讹作胛夤□应是重文明矣许氏以夤附夕部已误引夕惕若之易则从夕又安可据乎六书本义言本为脊月而借为寅恭寅时寅或加夕古作□皆象形智按秦和钟铭有龚夤即恭寅益信脊肉为本而敬与时乃借用也博南引堕泪碑寅作寅葢寅从□古肉字讹作宍从□象脊月之形甚确考古文寅作□则防可騐矣
　　画画皆一字　戴侗分画画为二字二音此何异今之分画音或画音化乎古止有一字或音一转而为化耳画本字也因用聿作画划因古用刀笔又作□后人因音同不□专主故分为二字赵凡夫曰本当作□加聿则字画之画若田界用笔何説也升庵引庄公六年寔来公曰慢之曰何以慢之化我也谷梁曰画我也故简言之也按是桓公六年寔来州公名也州公自曹朝鲁以失国而名之也化画同音则春秋时之中原音何不据此乃从江左乎智按古化有讹音或周末渐转有之
　　又作□　子亦切説文背吕也读若□即今乖字唐本作□从大又有□字背吕也李阳冰曰背心也手足之所不及故谓之千背文□肉文按□寔一字后人加肉犹云防之加雨也今世不虚心服李公之説而且辨之音乖非□之乖而改造一乖字徒纷纷耳
　　噐以从工为近　噐説文从犬守噐其説甚支郑氏吴氏作噐从工有理伯琦作六书统作□朱王孙以即□车虺虺有声也噐物有方有圆□省作□又省作□乂讹为犬智按古□作□□即□省作□月令其噐疏以陆释文作
　　匚为古筐方为古旁口为古方　説文匚府良切又有匚巫礼切赵古则并为一可也然终以为方故凡夫废方字而用匚为四方之匚智按匚古作□象形即筐字后人加竹从匡耳或古人筐方音近如呉人之读罔无等字乎非孙叔然之音非则必门法初出时轻重交互门以轻切重之所误也如必方舟专用而不可通则旁放何以又从方得音而不从匚乎邝氏言方即防字智以为古旁字□□□□皆古人字象正测之形方葢傍全人之象士丧礼注楼为纋防为方荀子方皇周浃注方音防可证借为方舟□乃渐起或讹笔未可知也口乃古文方因与围圆混故借用方
　　心古作□自象形不必倒火倒□论也　睂公秘笈毕少董论水字中直不须曲只画一坎卦出耳余因思张有言心字是倒火字岂知心字画一离卦哉上一防中二防下一包上之一钩也智按喻子才云王介父以心从倒□言无不□张谦仲谓凡火炎上而心火欲下故从倒火非倒□也王説已凿辩之亦凿睂公又凿矣字岂有从今日楷书义者哉古篆□象形耳师敦作□小篆作□
　　得臣为贤古但作臤　得古文楚辞作防乃之讹戴氏作□以手得贝为义又即手寸即□臣为贤古省作臤亦得臣之意也声则臣臤贤一声陈重雷义善语曰胶漆自谓坚不如雷与陈白虎通曰臣者坚也汉人好以韵解字于此可推臣乃反身故望人事人藏身皆用之□古文身字小篆改作□溧阳长潘干校官碑洪景伯释文刬去其刀贤去其贝可作臤为古贤之证得贝为得　説文作防又作郑赵杨皆从见六书故作从贝□朱氏曰从鬲省又曰从见又曰从贝何无见也葢古文有□□□诸文今据□□正贝形见乃讹耳又按则字从贝或从以贯贝为凖则也得贝为得从寸从□意同可与得臣为贤同防意
　　麋寿即睂寿睂原作□　荀子用须麋集古録曰汉故北海相景君碑铭有云不永麋寿余集録三代古器诸铭有云睂寿者皆云麋寿葢古字简少通用至汉犹然也六书索隠曰三代鼎彞睂寿字多作□□□转为亹字易诗用之説文偶遗而徐遂以娓代亹误矣智按舋有门音尔雅□冬是也舋本象两之形如门门睂音近故借之按伯硕父鼎作□史頙鼎作□穆公鼎作□叔液鼎作□而合溪鼎文曰睂作□□□则齐莽史鼎铭孟姜敦铭也故邝氏作□□字若论款识文则郁仪载之甚详要皆讹异耳
　　舋亹□衅爂□之分　杨南仲曰亹古作衅衅芑之衅用之为声今为许刃切智按舋门睂斖衅古皆相通后人从酉以为许刃切谓衅牲者于门外也升庵曰衅亦作□贾谊传衅面吞炭注薫也周礼女巫衅浴谓□香沐浴也或作衅乐记车服衅而藏之亦作兴礼记既兴器用币亦作爂若轻爂用火则音剽作□非爂也合溪以□作□若□则与同
　　厶了之原　渔仲曰韩子曰自营为厶厶象男子之势故又音鸟□与了象形也智按□乃了字□乃私字古谓隂亦曰私则厶即了也渔仲何辨之有书史甞有阴私之私□太减故从私了为完了之义自汉有之借音也古文奇字了作□即缭字
　　畾叠之原　子云以曡为古理官决罪三日得其宜乃从三日从宜此説已支渔仲谓叠古作曡祭肉之积在器也从晶音精象积肉形宜祭器也智按子才以品为叠敬甫以□为叠合溪谓□古絫字智以畾□□皆象累形后加土糸作垒累汉书用絫黍絫息则畾即□明矣叠正取畾之意宜形也子云三日之説渔仲晶肉之説皆支乃象畾物于器也从晶者畾之省文□之増文或篆作□耳古文叠作□説文无畾而从畾者多皆言从畾而不言从靁省明畾自为一字徐曰畾不成字当从靁省故此辨之葢古畾□或三四皆象疉累之形初非□或□□非从田从日也
　　湿湿漯显颢以形相借　説文湿水名音他合切即禹贡之漯孟子瀹济漯也汉志后靡县漯水至无终入庚水魏书道武帝如马邑观漯水注即紫河也出雁门阴馆县补头山一曰治水师古曰漯力追切丁度集韵漯防湿三字同水出雁门合而证之则古湿水音榻今漯水音累二音相通智按湿从防説文防五合切或以显从防而音防为显者葢古文□象茧出丝形后作□而□为两丝相合之形音五合切其声近榻今绩麻者亦呼榻麻防有搨音亦有积音故卑湿从之而字别有湿累则累省耳汉人见形相似即借用之如阁碑漯即潮湿熊君碑显作之类古人求书甚难郡邑二三操笔为文之士以意随用岂尽皆考究之儒者哉钟鼎之□即若　説文□择莱也从艸从□□日出东方搏叒木也□籀文孙氏而灼切按书传不闻以若为择菜者搏桑叒木之説无稽古钟鼎文凡若皆从□葢从口而□讹为□耳籀□即若字也石鼔诗□而出奇□正若字又有□乃箬字也宋元诸家主此説
　　春若花卉之原　□□皆见商钟□杨桓説□楚王彞説文无□而有□□后人遂补□字丹铅四録古鉴铭春夏秋冬作□□□□或曰春屯声从日暖也以古文他文考之□□皆从卉由此推论卉乃花之声花古作华读如旉作荂转而为辉音如今闽中之读花为辉也花既近辉或转为卉遂作蕙字蔿字蓶字后人乃分用若则从卉而声则从花蕚转也
　　宁□甯皆本于□□丁切説文从宀从心在皿上又□愿辞从丁□声又□定息也从血甹省声汉郊祀歌穰穰复正直□甯王莽传永以康甯甯与宁通汉书甯成史记作宁甯越一作宁越即寍宁三字亦必相因许氏殆牵合耳葢从□覆器象安置之形丁则加声从心象皿中之形何必作安心之説邪石鼔诗有防字即寍春秋甯母谷作宁母公孙宁仪行父公羊作甯滕子宁防公作甯郑伯宁防公作甯商洛鼎铭刘原父以丁为宁彦逺是之
　　□□从交手　矩悚切又借为共敬别作恭为□奉别作供平声因为同共去声説文曰□从廿□古文□之从廿其义迂曲古文交手乃其正也隶书趋省为廿耳呉氏以为□
　　□有辞治娈之音　説文□古文字乱也一曰治也孙氏吕员切集韵卢玩切古孝经同又作□説文曰治也幺子相乱治之也读若乱□古文又乱治也从乙乙治之也孙氏郎切按辞以□为声説文葢以□为治而为郎切孙氏误以郎付□而今古淆矣辞为辞受之辞辤为古字词为言词籀文作辝以台叶音也合溪曰□与即治字书治皆作乱殆□之讹也从□从辛犹言理辠也孙奕季昭示儿以乿为治字平小切子才以□为礼干切以乱为治字总之观辞之从□或作辝则治之得声灼然矣观娈鸾之声则□之为乱灼然矣而古或以形声相借犹煗儒輲团枹桴之类故加乚加攴以为笔态犹高颐碑后昆作绲吕君碑萧条作蓧也
　　自有声　説文劳从力荧省荧火烧门用力者劳古文从悉许氏之説凿矣荦亦以为声二火当门为燎力之声义亦合敬甫曰当作□或作因作劳赵氏专立□音荧余谓从二火冂声
　　勦后分　六书刋误以无勦説安用勦民为从力平声征之为从刀然古书时有借用者智按古作劋王莽传劋巫子是也陈氏九经考异引汉书作□恐是劋讹
　　寸与又通义　六书故知又之为手不知手以闗上为寸闗下至腕臂为尺尺寸之本也故从寸即从手之意石鼔诗□字□字本□旁也□又皆作寸可知古人篆法□□随时加减见钟鼎甚明必拘拘如□防□之类一旦改之何怪人之怪乎如贝有古文□岂能尽贝皆作□则可笑矣□亦篆文将欲存□而废□乎甚矣其泥也
　　□即牀　在良切説文牀从木□声李阳冰曰右为片左为□徐锴曰説文无□字李妄也夫牂壮牀墙皆从□声唐本説文有□部张参五经文字亦有之郑樵曰殳也亦判木也音墙古作□后作□又加□敬甫主之今隶皆作爿正与木左半之説合□即析字古□象形□作防
　　蒯□之合　库拜切屮也诸家作□字説文曰□声徐曰説文无□字当是□字之省而声不近未详□疾正切説文无□乃遗耳总要以□为蒯
  </div>
  <div class="pagination">
   <a href="六艺之一录_page373.html">
    上一页
   </a>
   <span>
    ...
   </span>
   <a href="六艺之一录_page369.html">
    369
   </a>
   <a href="六艺之一录_page370.html">
    370
   </a>
   <a href="六艺之一录_page371.html">
    371
   </a>
   <a href="六艺之一录_page372.html">
    372
   </a>
   <a href="六艺之一录_page373.html">
    373
   </a>
   <span class="current-page">
    374
   </span>
   <a href="六艺之一录_page375.html">
    375
   </a>
   <a href="六艺之一录_page376.html">
    376
   </a>
   <a href="六艺之一录_page377.html">
    377
   </a>
   <a href="六艺之一录_page378.html">
    378
   </a>
   <a href="六艺之一录_page379.html">
    379
   </a>
   <span>
    ...
   </span>
   <a href="六艺之一录_page375.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
