<!DOCTYPE html>
<html>
<head>
    <meta charset="UTF-8">
    <title>六艺之一录 - 第 622 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 622 页/共 664 页</h1>
    <div class="content">　　春风一笑锦绷儿共道头颅较我竒门户闗心能不喜贤愚有命可容期百年正赖培来久万事谁云足自兹五十老亲遗世网从今都是弄孙时　贱子今年四月十又三日始举一儿弥月之次薄有汤饼之设因识二诗邀在席诸君同赋是嵗治丁巳予年二十又八徴明书
　　文衡山今日歌【行草书】
　　今日复今日今日何其少今日又不满此事何时了人生百年几今日今日不为真可惜若言姑待明朝至明朝又有明朝事为君敬诵今日诗努力请从今日始徴明
　　瑚网一跋见前
　　文衡山书十美诗巻
　　倾国人多有美姿扁舟载去亦宜之戏瓢尚想当时事深涉何曽读卫诗　西施
　　浮生难比草头尘常托千金视此身若使琴心挑得动不知匪石是何人　文君
　　髙抱琵琶障冷风淋漓衫袖湿啼红安边重用和亲计驾驭英雄己不同　明妃
　　倚竹眠床态自娇夜深银烛正髙烧不将春舞归长袖宜自轻身好折腰　飞燕
　　飞絮无慿只趁风也知相逐水流东琉璃瓶薄珊瑚脆毁不求全妾命同　绿珠
　　徙倚闲庭暗泪垂不须再读寄来书己知一代容华尽地下相逢未是迟　碧玉
　　梅花香满石榴裙只用防频艾纳薫仙馆巳于尘世隔此心犹不负黄昏　梅妃
　　欲与君王共辇还马嵬路狭转头难早知怨自思萌蘖悔不当时乞赐环　太真
　　闺门出入有常经女子何须独夜行待月西厢谁唱始至今传説见分明　莺莺
　　短长阔狭乱堆牀细染轻捶玉色光岂是无心恋针线要将姓字托文房　薛涛　徴明题
　　文衡山诸絶句
　　试茶初动蟹眼临帖更画乌丝啜罢冷淘槐叶渐吟双调柘枝　拥褐一瓢浊酒支頥半巻南华消受谁堪伴侣纸窓残雪梅花　右幽居二絶征明
　　黄金宫阙郁嵳峨秋色盈盈月漾波吴下髙枝元有种天香莫怪属君多　已酉七月敷求将试应天赋此奉赠徴明
　　千山叠翠斜阳外万壑争流春余景色撩人归未得髙情原不在溪鱼
　　三月光隂修禊后千村桃李杖藜中何时去觅王度把巻临流一笑同
　　解带襌房春日斜曲防供佛有名花髙情更在樽罍外坐对清香荐一茶
　　小病淹愁百念慵时时清梦越城东春风闭户草如积落日倚楼山满空
　　落落髙松下午隂静闻飞涧激清音幽人相对无余事啜罢茶瓯再鼓琴
　　木多长夏翠交加野客孤吟坐日斜纵有残春供醉眼碧波深暎紫防花
　　满眼溪山迹未尘百年台殿已沈沦只应寂寞莲池水曽照当时入社人
　　松叶满山行迳防幽居更在竹藂西绿隂深寂诗成处爱惜新筠不忍题
　　流泉争泻作狂澜树色苍苍带逺山髙阁清幽人共坐不知日月几摧残
　　小阁登临眼境竒水云沙树参差犹怜兴浅匆匆去不见湖中月上时
　　水展晴空秋色逺树沈平野日光寒生绡万幅天开画澄碧楼中暮倚防
　　秋江雨过水潺潺疎树平皋带逺山正是幽人诗就处小舟问我夕阳还
　　传呼曲巷使君来树底柴门懒自开老病迂疎非傲客直秋车马破苍苔
　　谁见金鳬水底坟空懐香玉闭佳人君王情爱随流尽只有寒溪尚姓陈
　　残冬相见还相别灯火幽幽灿玉缸正自多情眠不得忽聴风打西窓　夜与徳孚坐小楼记此徴明
　　文衡山三题吉祥庵巻
　　徴明舍西有吉祥庵徃嵗尝与亡友刘恊中访僧权鹤峰过之恊中赋诗云城里幽栖古寺闲相依半日便思还汗衣未了奔驰债便是逢僧怕问山徴明和云殿堂深寂竹床闲坐恋椶隂忘却还水竹悠然有遐想会心何必在空山越数年过之则恊中己亡因读旧题追思其韵尘踪俗状强追闲惭愧空门数往还不见故人遗约在黄梅暗郭西山时治十四年辛酉也只今正徳庚辰又二十年矣庵既燬于火而权师化去亦复数年追感昔游不觉怆惜因再叠前韵当日空门对燕闲伤心今送夕阳还刦余谁和邢和璞老去空悲庾子山他日偶与恊中之子穉孙谈及因写此诗追图其事付穉孙藏为里中故实云时十六年辛巳二月八日也文衡山书拙政园记并诗巻【记文繁兹不录】
　　若墅堂在拙政园之中园为唐陆鲁望故宅虽在城市而有山林深寂之趣昔皮袭美尝称鲁望所居不出城郭旷若郊野故以为名
　　会心何必在郊坰近圃分明见逺情流水防桥春草色槿篱茅屋午鸡声絶隣人境无车马信有山林在市城不负昔贤髙隐地手擕书巻课童畊
　　繁香坞在若墅堂之前杂植牡丹芍药丹桂海棠紫璚诸花孟宗献诗云从君小筑繁香坞
　　杂植名花傍草堂紫丹艶漫成行春光烂漫千机锦淑气薫蒸百和香自爱芳菲懐满袖不教风露湿衣裳髙情已在繁华外静防游蜂上下狂
　　倚玉轩在若墅堂后傍多美竹面有昆山石
　　倚楹碧玉万竿长更割昆山片玉苍如到王家堂上看春风触目总琳琅
　　怡顔处取陶词眄庭柯以怡顔云
　　斜光下乔木睠此白日迟人不可即暮景聊自怡青春在髩莫待秋风吹
　　梦隐楼在沧浪池之上南直若墅堂其髙可望郭外诸山君尝乞灵于九鲤湖梦隐隐字及得此地为戴颙陆鲁望故宅因筑楼以识
　　林泉入梦意茫茫旋起髙楼拟退藏鲁望五湖原有宅渊明三径未全荒枕中巳悟功名幻壶里谁知日月长回首帝京何处是倚防惟见暮山苍
　　聴松风处在梦隐楼北地多长松
　　疎林漱寒泉山风满清聴空谷度凉云悠然落虚影红尘不到眼白日相与永彼美松间人何似陶景园有积水横亘数亩类苏子美沧浪池因筑亭其中曰小沧浪昔子美自汴都徙吴君亦还自北都踪迹相似故袭其名
　　偶傍沧浪构小亭依然绿水绕虚楹岂无风月供垂钓亦有儿童唱濯缨满地江湖聊寄兴百年鱼鸟己忘情舜钦己矣杜陵逺一段幽踪谁与争
　　志清处在沧浪亭之南稍西背负修竹石磴下瞰平池渊深渟俨如湖澨义训云临深使人志清
　　爱此曲池清时来弄寒玉俯窥鉴须眉脱屦濯双足落日下回塘倒影写修竹防风一以摇青天散渌小飞虹在梦隐楼之前若墅堂北横絶沧浪池中
　　雌霓蜷饮洪河落日倒影翻晴波江山沈沈时未雩何事青龙忽腾翥知君小试济川才横絶寒流引飞渡朱防光炯摇碧落杰阁参差隐层雾我来彷佛踏金鼇愿挥尘世从琴髙月明悠悠天万里手把芙蓉照秋水意逺台在沧浪池北髙可寻丈义训云登髙使人意逺
　　闲登万里台旷然心目清木落秋更逺长江天际明白云渡水去日暮山纵横
　　钓防在意逺台下
　　白石浄无尘平临野水津坐看丝袅袅静爱玉粼粼得意江湖逺忘机鸥鹭驯须知縯纶者不是羡鱼人来禽囿在沧浪池南北杂植林禽数百本
　　清隂十亩夏扶疎正是长林果熟初珍重筠笼分赠处小窓新搨右军书
　　桃花沜在小沧浪东折南夹岸植桃花时望若红霞
　　种桃临野水春暖树交花时见流残片常疑有隐家微波吹锦浪晓色涨红霞何必都观山中有嵗华槐雨亭在桃花沜之南西临竹涧榆槐竹栢所植非一云槐雨者先生自号也
　　亭下髙槐欲覆墙气蒸寒气湿衣裳疎花靡靡流芳逺清防垂垂世泽长八月文场懐往事三公勲业付诸郎老来不作南柯梦独自移牀卧晩凉
　　尔耳轩在槐雨亭后呉俗喜垒石为山君特于盆盎置上水石植菖蒲水冬青以适兴语云未能免俗聊复尔耳
　　有拳者石弗崇以岩上列灌莽下引寒泉有泉涓涓白石齿齿岂曰髙深不逺伊迩言敞东轩睨彼藂棘君子于何惟宴以适青青者蒲被于崇丘嵗云暮矣式宴以游君子于游匪物伊理古亦有言聊复尔耳岂不有营我心则劳载欣载邀以永逍遥
　　芭蕉槛在槐雨亭之左
　　新蕉十尺强得雨浄如沐不嫌粉堵髙雅称朱栏曲秋声入枕凉晓色分窓绿莫教轻剪取留待隂连屋槐幄在槐雨亭西岸古槐一株蟠屈如翠蛟隂覆数弓
　　旧种宫槐已十围宻隂径亩翠成帷梦回蚁争穿穴春尽青虫对吐丝
　　湘筠坞在桃花沜之南槐雨亭北修竹连亘境特幽迥
　　种竹绕平冈冈回竹成坞盛夏己经秋林深不知午中有遗世人琴樽自容与风来酒亦醒坐聴潇湘雨京师香山有玉泉君尝勺而甘之因号玉泉山人及是得泉于园之巽隅甘冽宜茗不减玉泉遂以为名示不忘也
　　曽勺香山水泠然玉一宁知瑶汉隔别有玉泉清修绠和云汲沙缾带月烹何须陆鸿渐一啜自分明瑶圃在园之巽隅中植江梅百本花时灿若瑶华因取楚词为名
　　春风压树森琳璆海月冷挂瑚钩寒芒堕地失姑射幽梦落枕移罗浮夜深不奈东风恶酒醒参横山月落千年秀句落西湖一笑间情付东阁只今胜事属君家开田种玉生琪华瑶环瑜珥纷触目琅玕玉树相交加我来如升白银阙绰约仙姫若氷雪彷佛蓬莱万玉妃夜深下踏瑶台月瑶台圃隔壶天逺在沧瀛缥缈边若为移得在尘世主人身是琼林仙当年挥手谢京国手握寒英香沁骨万里归来抱雪霜嵗寒心事存贞白呜呼嵗寒心事存贞白慿仗髙楼莫吹笛
　　嘉实亭在瑶圃中取山谷古风江梅有嘉实之句因次山谷韵
　　髙人夙尚志脱冠谢名场中心秉明洁皎然秋月光有如江梅花枝槁心独香人生贵适志何必身岩廊不见山木灾牺罇漫青黄所以鼎中实不爱时世尝曽不如苦李全生衢路傍恻恻不忍置悠悠心自伤
　　竹涧在瑶圃东夹涧美竹千挺
　　夹水竹千头云深水自流回波潄寒玉清吹杂鸣球短棹三湘雨孤琴万壑秋最怜明月夜凉影共悠悠得真亭在园之艮隅植四桧结亭取左太冲招隐诗竹栢得其真之语为名
　　手植苍官结小茨得真聊咏左冲诗支离虽枉明堂用常得青青保四时
　　珍李坂在得真亭后其地髙阜自燕移好李植其上
　　珍李出上都辛勤逺移植却笑王安丰当年苦鑚核玫瑰柴匝得真亭植玫瑰花
　　名花万里来植我墙东曲晓雨散春林浓香浸红玉蔷薇径在得真亭前
　　窈窕通幽一径长野人缘迳撷羣芳不嫌朝露衣裳湿自喜春风屐齿香
　　水华池在西北隅中有红白莲
　　方池涵碧落菡萏在中洲谁唱田田叶还生愁仙姿浄如拭野色淡如秋一片横塘意何当棹小舟深浄亭面水华池修竹环匝境极幽防取杜诗云
　　绿云荷万柄翠雨竹千头清景堪消夏凉声独占秋不闻车马过时有野人留睡起龙团熟青烟一缕浮栁隩在水花池南
　　春深髙栁翠烟迷风约柔条拂水齐不向长安绾离别绿隂都付晓莺啼
　　芙蓉隈在坤隅临水
　　林塘秋晚思寥寥雨浥红渠淡玉标出水最怜新句好涉江无奈美人遥
　　待霜亭在坤隅傍植柑橘数十本韦应物云洞庭须待满林霜右军黄柑帖亦云霜未降未可多得
　　倚亭嘉树玉离离照眼黄金子满枝千里勤王苞贡后一年好景雨霜时向来屈傅曽留颂老去韦郎更有诗珍重主人偏赏识风情原许右军知
　　右拙作前有行书已录似槐雨先生矣先生因画乌丝精絶命再书小楷一过务欲尽其丑也甲午春二月朢衡山居士文徴明题
　　文衡山致仕出京一首
　　独驱羸马出枫宸回首长安万斛尘白首岂堪供世事青山自古有闲人荒余三径犹存菊兴落扁舟不为莼老得一官常卧病可能勲业【缺三字】徴明
　　文夀承诗帖诸迹
　　心爱躬耕好身于亩宜辛勤自食力肮脏已非时征役吴民困风尘戍卒悲一灯论世事不觉泪交頥文彭题扇
　　风雨来何迅山堂自昼昏斜飞愁入座县溜讶翻盆望望委畴黍哀哀何处村皇天应有意且罄手中樽文彭书屏
　　八月燕山飒素秋华堂髙宴乱觥筹围棋不赌山隂墅看月常懐太白楼万里飞腾心已尽一时嘉防兴难酬淹淹不醉归无计卜夜应须暂尔留
　　月上瑶台兴转髙此时直欲数秋毫持杯无奈金波灔晤语何妨玉漏迢帝里风光开胜赏天涯鸿雁下青霄孟公不必先投辖忍使良宵漫寂寥　杨通政宅看月二首文彭
　　燕山西面拥皇都曲曲楼台罨画图瑶草琪花纷玉涧璇题金榜映珊瑚烟霞自昔称灵境风物如闻入化区咫尺红尘不能到梦游何日访蓬壶　刘羽泉约游西山不果作文彭
　　镜湖湖水如镜平峯峦罨画摇空明浮云靉叇自来往轻舟迅迈劳逢迎白鸥飞飞映山逺青蒲曲曲随洲生风流贺八已千载转忆悠悠身后名　镜湖
　　仲夏新晴事事宜定炉香艺海南竒双钩淳化羲之帖细读开元杜甫诗石鼎飕飗闲鬬茗楷枰剥啄试围棋新篁脱粉芭蕉绿不怕星星两鬂丝　夀承
　　幽谷质不变入室觉无香所以君子心两两自相忘锦江春色丽锦树艶生辉婀娜临风处偏増蜂蝶飞琼花开六出雪片舞千枝清夜撩明月秾香入蕙帷五月敷新艶朝晖丽绯妆空庭有佳色宻叶映斜阳千蕋复万蕋初疑安石榴分房出韶艶循玩及清秋秋葵有佳色日吐淡鹅黄楚楚山亭下孤云映浅妆清露下江皋秋色浄如洗中有弄珠人盈盈滴秋水素足明寒水轻盈云里身凌波何处去防住软香新右题画兰花海棠栀子石榴紫薇秋葵芙蓉水仙共八絶句三桥居士书
　　荦确髙冈细路环离离树影夕阳间分明秋日龙江道马上遥看隔岸山
　　十日春隂不裹巾喜看庭际绿苔新山斋聴雨惟髙卧忘却门前问字人
　　玉色吴牋胜陟厘端州古砚墨花垂试拈阁帖闲临草不是羲之即献之
　　文休承诗草
</div>
    <div class="pagination">
<a href="六艺之一录_page621.html">上一页</a><span>...</span><a href="六艺之一录_page617.html">617</a><a href="六艺之一录_page618.html">618</a><a href="六艺之一录_page619.html">619</a><a href="六艺之一录_page620.html">620</a><a href="六艺之一录_page621.html">621</a><span class="current-page">622</span><a href="六艺之一录_page623.html">623</a><a href="六艺之一录_page624.html">624</a><a href="六艺之一录_page625.html">625</a><a href="六艺之一录_page626.html">626</a><a href="六艺之一录_page627.html">627</a><span>...</span><a href="六艺之一录_page623.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
