<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 527 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 527 页/共 578 页</h1>
    <div class="content">　　十五诗　　　　　　　　于归帖
　　临羲之东方画賛　　　　宋中翰仲珩书卷
　　宋仲温书画帖　　　　　吴贤帖
　　祝枝山草书月赋　　　　王雅宜楷书
　　文太史书原道　　　　　休承书后十九首
　　昙阳大师迹　　　　　　泰山崖碑
　　黄庭内外景经　　　　　古搨羲献法书
　　玉兔文禊帖
　　宋搨褚河南度人经变相题字
　　褚登善书孟法师碑　　　唐本虞永兴孔子庙堂碑李懐琳书嵇叔夜絶交书　顔清臣麻姑坛记
　　苏长公雩泉记　　　　　坡仙宸奎阁记并铭东坡书髓【瑚网】
　　明何良俊书画铭心録
　　丙辰冬予以老病南归凡士大夫收蔵之家书画皆往求观虽真伪杂出然有一二佳品思之终不去心漫録扵此以备遗云
　　张防鹤家观
　　米南宫小楷书温成皇后哀册文乃是米老絶妙者为米楷书第一
　　张州崖都宪家观
　　赵模帖起模行草初书唐人诗共十五纸今存十三纸字髣髴圣教序絶有神采后跋者二人柯敬仲胡若思亦好当是宇宙间神物也
　　赵文敏行书朱晦庵送子从学书后有规约数条是真迹佳品
　　鲜于困学草书一卷佳
　　苏长公卷书蔡忠襄絶句诗并营妓开笼若放雪衣女常念弥陀观世音一段故事字大如钱颠縦中有法度神品也后有虞邵庵柯丹丘张贞居倪糿霞和篇每人六首絶句皆精絶可
　　松雪卷是与中峰和尚手简书法二王纸墨精好最妙有管夫人书一纸亦与中峰和尚者称弟子管道升亦具书家轨范
　　衡山翁小楷书离骚经及九歌此乙卯年时书与其孙四官者衡山命其孙出示遒媚飘逸何减古人余欲购之与洞玉经并传因客囊萧索次早即发舟终当为有力者得之耳
　　华补庵家观
　　淳熙秘阁续法帖宋搨本真字题尾竒物也
　　兰亭不损本亦似旧搨但上下俱截去金龟玉兔八字与盛字界行皆无从考验其是定武欤吾当细辨之耳米南宫三帖笔画飞动神采焕发米行书当以此卷为第一余皆在下风矣
　　米南宫书简一段文氏已刻入帖中虽真迹亦不甚佳
　　董茭门家观
　　赵松雪止行书单条一挂幅乃临右军神品也
　　陈文东小字作行草一挂幅亦是临书佳
　　宋昌裔行草挂幅小字七八行予见宋昌裔书无如此幅之精者国初称三宋亦不虚也
　　饶醉樵草书韩昌黎文长篇细书亦佳
　　余以三月十八日癸卯行至二十二日丁未得还京邸往返才两月余耳而所见若此盖亦富矣夫宇宙间物流传亦自不少岂必尽蔵笥箧邪但得常遇赏鉴之家埽阁焚香尽出所有相与评校真伪得遇精品则抚摩玩真若神逰其间若未必佳亦须随防指摘出其疵纇不矜长不匿短则意见常新而藻鉴亦触防即长此意余见三吴人自衡山而下惟华补庵为近之盖由其素与衡山父子防防渐摩日久不觉自化乃知朋友相规之益信不虚矣今之知此味者絶少何日得置一小艇如赵彞斋故事图书满中篷牎四唘往来扵三泖四渎间邪然予此行得倪云林浦城春色赵丹林崆峒秋晓以归则四友斋中又添二佳客矣漫书此以贻同好越十四日为嘉靖丁巳春正月人日清溪漫叟何良俊着【书画铭心録】


　　御定佩文斋书画谱卷九十三
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第九十四卷
　　历代鉴藏书四
　　明张丑清河书画舫
　　明董其昌容台集
　　明董其昌画禅室随笔
　　明陈继儒秘笈
　　明郁逢庆书画题跋记
　　明郁逢庆续书画题防记
　　明汪砢玉瑚网





　　钦定四库全书
　　御定佩文斋书画谱卷九十四
　　历代鉴蔵四
　　书【四】
　　明张丑清河书画舫
　　韩存良太史购蔵钟元常摹钟鼎篆正考父鼎铭当为魏汉遗墨之冠其次则王元美尚书家正书荐季直表上有昼锦堂等印及元人防尾元美续收褚河南哀册文顔平原送裴将军北伐诗并属眞笔
　　晋武帝我师帖眞迹宣和秘府官本今在震泽王氏当为帝王书法之冠
　　韩存良太史家陆士衡平复帖计九行墨色有緑意纸亦不杂碎前有宋徽宗泥金标题又闻王羲之破羌帖王献之洛神十三行晋人小楷曹娥碑杨羲黄素黄庭经唐宗鹡鸰颂褚遂良千文张旭宛陵帖钟绍亰灵飞六甲经吴通微千文怀素论书帖【或云山水帖】徐
　　浩道经上卷贺知章千文顔眞卿自书诰吴融博士帖苏轼自书八赋米芾草书十二帖宋髙宗绢本洛神赋并有李昭道临頋恺之图画赵孟頫小楷道徳经全本种种眞迹在其家未及全见之
　　索靖章草出师颂一卷用黄麻纸书之上有宣和印识朱色如新与古谱文合文夀承定为眞迹为之刻石或云颂文盖出萧子云元初蔵霍清夫防见云烟过眼録宋时在钱勰房下亦见米氏书史
　　谢安石书六十五字四角开元小玺御府书也永存秘印入唐相王涯家翰林之印建中御府所用
　　东方朔画像賛相传逸少眞迹乃永和十二年五月十三日书与王敬仁者笔迹茂宻法律森严其糜破防欧阳询补之宋初在丁讽学士家寻入宣和秘殿有御书玺记暨南渡后复归赵与勤家杂见书史书谱云烟过眼録中
　　王羲之袁生帖释怀素梦逰天姥吟皆宋府秘物为吴王氏蔵本并神品也
　　周敏仲防示逸少行穰帖一卷亦载宣和书谱中首尾玺防宛然予细辨乃唐人硬黄临本定非眞迹先辈言秘府御题书画眞赝相杂验之信然
　　逸少草书司马帖今在山阴人家宣和秘府故物也笔法淳古可爱为眞无疑
　　五字不损本定武兰亭序一卷元初蔵谭崇文许有寅亮元章等题名张仲夀赵孟頫袁桷诸贤防尾相传欧阳率更所模墨花满面眞希世之寳也茂实府君购得一本笔法精劲髙古较唐宋摹搨字形防小一倍后归之大兄矣
　　陈仲醇妮古録云今皇帝天藻飞翔雅好书法每携献之鸭头丸帖虞世南临乐毅论米芾文赋以自随董其昌闻之中书舎人赵十祯言如此因考右军曾书文赋今可见者赵荣禄书耳
　　献之中秋帖卷蔵于檇李项氏子京自有防细看乃唐人临本非眞迹也卷首截去十二月等六字亦无米賛可考苐背标锦则宣和旧物也岂南宫寳帖元末曽输入大内邪
　　震泽王氏陶居黄庭外景经楷法俊逸翩翩不羣云系张可与故物可与号绣江前元进士生平寳秘萧子云进冩古文啓真迹及此
　　李文正公家蔵智永千文一卷是蔵锋书前有宋徽宗瘦金黄绫帖云梁释智永眞草千文合缝用宣和等印虽历世久逺字画略无残缺令在武陵髙氏
　　吴原博先生家蔵林藻深慰帖宋祐陵故物也有绍兴二玺柯九思陈彦防等印有李倜张仲夀黄中邵亨贞袁华张适李东阳文徴眀八防防载铁网瑚中
　　唐文皇手勅一通用黄麻笺书之今在韩存良太史家宋秘府故物也右帖全仿右军风神散朗品在宋思陵上屡欲告假刻石卒未得
　　唐宗御书鹡鸰颂白麻纸真迹结搆精谨笔法縦横迥出吾家思陵御书叙文之上后有蔡京蔡卞二防亦妙近周敏仲购得一本乃双钩塡墨者至积时不晤良可叹也
　　敏仲所收唐宗恤狱诏当时勅付毛应佺者黄麻纸书旧在檇李项氏朱忠僖故物也
　　虞永兴汝南公主墓志稿凡十八行见米老寳章待访録后入郭天锡家元章防尾尚存今蔵琅琊王氏敬美奉常故物也顷金坛王宇泰太史赏其峭防为摹入郁冈斋帖中矣
　　檇李项氏秘蔵欧阳询行书梦奠帖清劲絶尘乃楮纸眞迹宋末藏郭天锡防子昂二识尾勤有堂故物也其后又入杨东里家有东里防防今不存右帖授受有绪的是名物陈仲醇定为宋人书岂为世所淆乱邪
　　近闻欧公梦奠帖及顔书鹿脯帖俱在檇李项氏当往观之
　　褚河南黄麻千文一卷瘦劲絶伦楷书真笔后有宋濓等防今在韩宗伯存良家凡十数阅唐人书法世不多见此眞可寳者
　　韩氏藏褚遂良楷书千文黄麻纸大类所书圣教序疎瘦婉畅逸趣翩翩按宋潜溪防尾云河南眞迹千文如铁线萦结而成即此本也
　　陆柬之书法似舅风气过之传世兰亭诗五首今在檇李冯开之家笔法飘縦妍媚动人品在李北海顔平原之上故米南宫极称许之或云此帖与王维江山雪霁图李升潇湘烟雨卷皆太史公朝夕展玩者也
　　陆柬之时工临写今校理钱延年有柬之书兰亭用绿麻纸押尾署陆司议书
　　孙过庭书谱眞迹亦藏韩太史家严分宜故物也前有宋徽宗渗金御题政和宣和等印元初在焦逹卿敏中所上下两卷全今已缺其一上卷亦不防全文氏为摹刻停云馆帖中此帖宋时刻入石亦止存一卷
　　嘉兴王廷槐藏张长史春草帖亦在严分宜家尝入宣和秘府宋元人题名并防甚多
　　张长史眞墨宛陵诗李西台苏才翁皆有防江隂卞华伯故物都敬书评云非眞迹也此卷今在韩氏谓出春草诗上两家持论不同如此当细辨之
　　朱太保藏郑防闺情诗帖白麻纸眞迹
　　解氏藏李北海永康帖今在吴郡王氏眞迹神品上上严氏书画记曰怀素绢本草书千字文一卷初蔵海盐姚氏其家云此帖一字值千金故号千金帖不知防传失去予以善价得之通用黄绢八幅理精细纤豪无损交接防用军司马印箝记亦曽摹刻于停云馆后归史氏自史氏归严氏今已入内府矣盖晚年书也
　　怀素酒狂帖旧在光福人家后归李贞伯氏杨凝式鉴定寳宁赐玩记王诜寳宁赐第书廷坚观倪瓉八月十一日观于耕渔轩
　　项度蔵怀素苦笋帖眞迹后有米敷文防尾其书较酒狂帖更胜
　　顔眞卿大字瀛洲帖为宋宣和御府故物元初蔵张可与家后具王芝鲜于枢等六防乔篑成题名治中归之史眀古嘉靖壬辰复在华中甫家而文征仲为之防至甲子嵗为茂实府君所购后归檇李项氏
　　朱巨川诰并防在孙氏
　　啓南翁所蔵予仅得南宋五公手札一卷后有李西涯吴匏庵诸公六跋即都敬寓意编中所载也
　　王氏又蔵沈传师出塞诗一鲜于伯机故物亦见云烟过眼録中
　　栁诚悬小楷度人经眞迹后有华山道士鱼又防大观宣和小玺赵严冯子振宋濂题识旧蔵项司马少溪家以授仲子希宪
　　项氏寳藏吴彩鸾正书唐韵全部鲜于承旨故物复为陆太宰全卿所购
　　五代杨凝式草书神仙起居法小米鉴定后有思陵释文五行西秦张澂等印记商挺留梦炎防语乃郡人王氏所藏也
　　似道留心书画家蔵名迹多至千卷其宣和绍兴秘府故物往往乞请得之今除烜赫名迹载恱古迹记者不録第録其稍僻者着于篇崔瑗临史防急就章王廙仲春帖王导省示帖衞恒往来帖王徽之至节帖王珣三月帖张翼舅氏帖王蒙余杭帖张翰思乡帖孔琳之日月帖谢灵运古诗帖王筠至莭帖萧思话奏事帖王僧防陈情帖蔡景历寂然帖陆缮稽古帖唐代宗守嵗诗裴行俭千文李阳冰篆书心经李白乗兴帖徐峤之天童经杜甫壮游诗白居易丰年帖杜牧之张好好诗张籍希深帖李商隐正书月赋杜光庭诗帖陆希声赠光诗许浑乌丝阑诗杨庭五蕴论薛涛萱草诗韩偓芝兰帖苏灵芝逹摩铭王仁裕送王禹偁诗钱镠贡枣帖石曼卿大字古松诗范成大诗苏舜钦吴中诗草陆经武陵謡张九成小字黄庭经陈景元岩栖赋释法晖细书经塔
　　祝希哲蔵宋李建中千文一卷在其后人防末简宋元人品题极多下迨文征仲太史有防尾眞名迹也近为玉峯好事家购去矣
　　宋宣献公绶楷法为宋初第一极得黄庭经乐毅论遗法长洲黄氏藏其小楷千文一卷宋潜溪故物即天章阁所贮旧本也
</div>
    <div class="pagination">
<a href="御定佩文斋书画谱_page526.html">上一页</a><span>...</span><a href="御定佩文斋书画谱_page522.html">522</a><a href="御定佩文斋书画谱_page523.html">523</a><a href="御定佩文斋书画谱_page524.html">524</a><a href="御定佩文斋书画谱_page525.html">525</a><a href="御定佩文斋书画谱_page526.html">526</a><span class="current-page">527</span><a href="御定佩文斋书画谱_page528.html">528</a><a href="御定佩文斋书画谱_page529.html">529</a><a href="御定佩文斋书画谱_page530.html">530</a><a href="御定佩文斋书画谱_page531.html">531</a><a href="御定佩文斋书画谱_page532.html">532</a><span>...</span><a href="御定佩文斋书画谱_page528.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
