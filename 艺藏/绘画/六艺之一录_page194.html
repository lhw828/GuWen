<!DOCTYPE html>
<html>
<head>
    <meta charset="UTF-8">
    <title>六艺之一录 - 第 194 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 194 页/共 664 页</h1>
    <div class="content">　　江南行台题名记
　　至正十五年王大本撰并书篆额【成化杭州府志】
　　盐官州治记
　　延祐二年虚谷方囬撰
　　浙东道总管府题名记
　　至元六年二月太常博士栁贯撰【至正四明续志】
　　花屿湖记
　　至元五年八月邑尹程郇撰【至正四明续志】
　　粹经楼记　元程文撰在潞安府长子县【古今碑刻记】居竹记　子昂书在松江府学【寒山金石林】
　　自公堂记　吉莘撰在合水县【天下金石志】
　　紫阳书院记　陈浩撰【天下金石志】
　　燕申堂记　张翰撰在东平州【天下金石志】
　　清风堂记　吕革撰在寳鸡县【天下金石志】
　　杂刻
　　孔顔像賛
　　元顔辉笔大小二碑在吉安府学大成殿上【格古要论】
　　赵孟頫元十子賛
　　中南楼观有此碑石理恶泐巳甚字之存者形似耳南中闻有此碑未知谁是真本【石墨镌华】
　　归田赋
　　元赵文敏公行书在临江府学【格古要论】
　　栖霞阡表
　　子昂行书极佳在金乡县【格古要论】
　　灵岩寺傅亭诗
　　至正乙未秋九月因公赴山东游灵岩禅寺
　　秋晚登临上岱宗扶笻来此谒崆峒闲云送雨过深洞老鹤将雏度逺空白石清泉心未了黄花红叶思无穷携书归隐知何日坐想【缺】　入梦中
　　灵岩山房寻同年长清县尹张君徳昭不遇
　　慈恩塔上题名后京国分携十四年梦想故人诗句里坐看黄菊酒杯边停云霭霭秋容淡落叶潇潇客梦偏独倚【缺】　重搔首又鞭归骑过前川
　　丙申春三月海岳降御香回重游灵岩次题明叔诗韵
　　石径穿云雨意凉乗轺重过老僧房门前古柏凝新翠岩畔幽深散异香鹤舞双泉春水緑龙归深洞暮山苍禅僧久巳无拘碍笑我狂游去逺方
　　前进士应奉翰林文字承事郎同知制诰兼国史院编修官傅亭题时弟益男文炳侍行云【求古録】
　　灵岩寺忽都虎郡王太夫人八达氏诗
　　至治元年忽都虎郡王太夫人八达氏诗诗只二句曰岩前松桧时时緑殿上君王歳歳春大字刻之亦不类妇人笔也【求古録】
　　霍山中镇庙元赵彀诗
　　谒中镇崇徳应灵王庙诗用宋太常博士陈纲韵凌晨策马趋灵宫萦纡一迳松萝重两山对耸忽开豁参差殿阁苍烟封溪逥路转得平土云间鸡犬存庄农庙庭乔木巢野鹤沙濑虎蹄遗新踪仰观絶顶倚霄汉陪山剑防攅羣峰霏霏岚光翠欲滴深林緑动春意浓包含元气蓄雷雨巨壑湛蔚藏神龙天香屡降祈年谷有司时祀宜弥恭
　　至正元年秋奉议大夫太常礼仪院判官赵彀谨书知宫武徳柔立石【求古録】
　　说经台刘汾诗
　　谈密授函闗吏万古终南一草楼陵谷依然人世换冷烟丛柏卧青牛　刘汾
　　右说经台之左有碑前为老子函谷度闗图元大徳庚子年刻后为希声堂碑八分书延祐二年朱象先所撰而此诗刻在碑之左傍亦八分书不着年月详其风致当为元人之作草楼之前传有老子系牛柏后人琢二石牛置其下故末句云然【求古録】
　　范庸谒司马温公墓诗【已载于九十六卷宋刻马端司马公祠堂诗之后兹不重録】魏泰咸阳懐古诗石刻
　　至正十二年县尉刘彦明书【王家瑞咸阳金石遗文】
　　元李雪庵正书茶榜
　　雪庵和尚善署书元时禁扁皆出其手此刻尤为得意元白市隐园凿茶泉以饷客月中雪后汲水试罗时出此在乌皮几上焚炷香共以指画字读之阿【缺】虽非卢仝定是马异七碗不足童子必重击火矣【牍记】
　　手植桧铭
　　张撰【天下金石志】
　　碧澜
　　赵子昂书二大字在湖州府前公馆亭上【格古要论】
　　瑞岩泉篆刻
　　元余阙有诗在盱眙县【古今碑刻记】
　　飞来桥石刻
　　元皇庆间刻在于潜县岝防山【古今碑刻记】
　　莲峯山石刻
　　元马周卿取山中竒胜命题凡十三刻石上在汀州府连城县东【古今碑刻记】
　　鍼炙经石刻
　　元人刻石在顺天府治南三皇庙【古今碑刻记】


　　六艺之一録卷九十九
<子部,艺术类,书画之属,六艺之一录>
　　钦定四库全书
　　六艺之一録卷一百　　　　　钱塘倪涛撰
　　石刻文字七十六
　　明碑刻
　　建文霍山庙碑
　　维建文元年歳次己卯二月壬寅朔二十二日癸亥皇帝遣序班周敖国子监生袁纲致祭于中镇霍山之神曰予荷昊天祐命承皇祖丕绪正大寳位统率神人乃正月壬午祗祭上帝于南郊山川百神既与奠享尚以未能特脩祠事于祠下为憾是用遣官奉香币牲醴致祭维神以灵峻之徳作镇中土时出云雨恊相兆民以称予懐柔之意焉尚飨
　　右小石刻一通在霍山中镇庙西壁上予行天下见洪武永乐以来祭告岳凟之文及它碑记甚多独未有建文年者意其在位日浅又或文皇御宇之日而臣下之献防者从而铲去之也乃此文杂于数十百碑之中而字画完好无缺故亟録之后之君子每痛国史不存建文一代事迹无从考证若使通雅之士歴深山穷谷而求之如此碑者世间或尚有一二不止霍山庙也不犹愈于罗永庵之诗程济史彬之録伪撰而无稽者乎因并书之以告后人之能信古者【求古録】
　　国朝尊崇碑
　　皇明尊崇孔子仍唐宋元旧王号内载正五岳四渎海镇神号字皆真字中书舍人詹孟举笔也碑极髙大胜于前代碑逺甚【格古要论】
　　十庙碑
　　多国初文臣奉勑撰在江寜府鸡鸣山之阳【古今碑刻记】
　　天妃庙御制碑
　　永乐五年建在江宁府治西北【古今碑刻记】
　　中山王御制神道碑
　　在江宁府钟山【古今碑刻记】
　　功臣墓神道碑
　　多国初文臣撰在江宁府钟山聚寳山等处【古今碑刻记】
　　滁阳王庙碑
　　张来仪奉勑撰在滁州龙兴寺右【古今碑刻记】
　　许瑗祠碑
　　瑗太平知府陈友谅攻急死之【古今碑刻记】
　　淮渎庙碑
　　国朝杨荣撰在南阳府唐县桐柏山【古今碑刻记】
　　越国公祠碑
　　国朝宋濂撰在金华府治北【古今碑刻记】
　　神木山碑
　　永乐四年尚书宋礼立在马湖府沭川长官司之西【古今碑刻记】
　　白云寺碑
　　洪武廿五年姚少师文滕用高书在天平山南【寒山金石林】
　　善权和尚碑
　　滕用髙书在穹窿山【寒山金石林】
　　王清献公碑
　　欧阳文在西山金井塲中【寒山金石林】
　　长陵碑
　　正统初程南云奉命书【英宗实録】
　　崇福寺碑
　　兵部左侍郎商辂撰中书舍人凌晖书【析津日记】
　　慈源寺碑
　　正统初太常少卿潘辰撰中书舍人张天保书【沈进行国録】
　　玉虚观碑
　　礼部尚书呉濚撰刑部侍郎周瑄篆【析津日记】
　　安国寺碑
</div>
    <div class="pagination">
<a href="六艺之一录_page193.html">上一页</a><span>...</span><a href="六艺之一录_page189.html">189</a><a href="六艺之一录_page190.html">190</a><a href="六艺之一录_page191.html">191</a><a href="六艺之一录_page192.html">192</a><a href="六艺之一录_page193.html">193</a><span class="current-page">194</span><a href="六艺之一录_page195.html">195</a><a href="六艺之一录_page196.html">196</a><a href="六艺之一录_page197.html">197</a><a href="六艺之一录_page198.html">198</a><a href="六艺之一录_page199.html">199</a><span>...</span><a href="六艺之一录_page195.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
