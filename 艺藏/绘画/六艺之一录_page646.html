<!DOCTYPE html>
<html>
<head>
    <meta charset="UTF-8">
    <title>六艺之一录 - 第 646 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 646 页/共 664 页</h1>
    <div class="content">　　金风秋立至凉生雪鬓虚梧桐一叶落打着手中书【其一】灌木倚道左流澌鸣沙中欲渉未抠衣且乗君子风【其二】山髙鸟不巢水清龙不住至察则无徒故冩糢糊树【其三】根梢都不见上下有云遮愿我三千嵗山中学服花【其四】大雪压茅屋县官谁得知慇懃付杯酒贫自有便冝【其五】开径便见竹对人闲赋诗冷泠风触佩正是雨晴时【其六题竹】唐寅
　　沈啓南花草册
　　芳枝着酒殢枝头行客村前醉不休斜出短墙春正防不施朱粉自风流　梅花
　　雪白氷花凉气清曲阑深处艳精神一钩新月风牵影暗送娇香入画庭　薝卜
　　谁道红葩夏日芳独留黄种吐秋光五尺竹防闗不住还将一半露宫妆　秋葵
　　老叶禁寒壮嵗华猩红防防雪中葩愿希葵藿倾忠胆岂是争妍富贵家　山茶
　　翠条多力引风长防破银花玉雪香韵友似知人意好隔阑轻解白霓裳　玉兰
　　荆棘丛中闘冶容冷风浥露淡交浓更夸独得春香首都譲纎纎紫艳红　蔷薇
　　髙攀桂子沾衣緑争挿佳人压鬂黄谁向蟾宫分得种年来人月满庭芳　桂花
　　亭前緑宻玉成丛鳯宿枝头烟雨空箫管一声人未寝满林明月浸清风　丛竹
　　老松屈曲舞苍虬万壑泠泠泉自流堪羡主人多逸趣逍遥物外几春秋　咏松
　　万里随阳出塞长空江菰米绽秋香芦花月白啼更罢啄尽寒汀一夜霜　芦鴈　长洲沈周
　　文休承题夀意
　　绮宴开晴昼青鸾下紫霄麻姑来擗脯瀛女解吹箫丽景添春酒回风拂歩摇何须羡蓬岛沧海有新謡　文嘉
　　许元复椿萱芝兰图题额
　　庄椿自是长生树蘐草能开百嵗花更有芝兰在花下春风常驻列仙家　许初谨题
　　沈啓南浅色山水
　　避俗耽幽僻逃名学古狂深松无六月江阁有余凉防杖诗将就防山意自长何须寻絶岛此地即仙乡【其一】东风一夕至吹散麦秋寒花落春愁尽莺啼午梦残碧桐山馆静白葛道衣寛饭后炊新汲云铛试月【其二】焚香净扫地隠几细开编取足一生内泛观千古前风踈黄叶径露发夕阳天物理终消歇幽居觉自妍【其三】埜外防秋色因寻静者居短垣花塞路曲沼鹭窥鱼入座无尘迹堆床有道书自忘轩冕累端为世情踈【其四】沈周制
　　陆叔平雪景小幅
　　雪深一尺强堂堦尽埋没赤脚踏层氷诛茒覆庭植笑杀灶下侬耽竒甚成僻　雪后作此为友人易薪覆花漫题俚句陆治
　　陆叔平着色山水
　　晴岚云净空潭影长谷风踈散鸟声笑拂当年醉题处青山防得饮中名　花邉何处酒家村竹阁沈隂半掩云满地夕阳山径晩樵歌隔坞水中闻　翠壁飞泉下急湍谿亭草阁镜中悬枫林如锦凭栏外一片晴峰鎻澹烟　逺山遥望有空青溪口花横锦绣屏住在此乡无一事日长闲録煮茶经　包山陆治制
　　文衡山仿赵松雪着色山水
　　越来溪上雨初收茶磨山前烂漫逰斜日正临芳草渡飞花故防木兰舟　徴明
　　独爱无人处幽栖不用名竹鸡啼午寂松鼠落枝轻芳草初平路春溪欲上城萧然吾亦得扰扰自劳生　祝允明过雨山堂蒸翠云四檐藤竹鸟声闻青天不动峰文坼锦石相鲜磵道分流水桃花真隔世草衣木食自为羣笼鹅写帖闗幽兴却忆风流晋右军　王宠茅檐日暖燕交飞云过墙隂满翠防中酒经旬掩闗卧苍苔浑欲上人衣　居节
　　饥食松花渇饮泉偶从山后到山前阳坡软草厚如织因与鹿麛相枕眠　周天球
　　沈石田浅色山水
　　行尽﨑岖路万盘满山空翠湿衣寒松风涧水天然调抱得琴来不用弹　竹树人家在崦西山逥水抱路常迷溪亭兀坐还开卷时有书声杂鸟啼　秋叶堕红风防防野色过桥秋正分独自行吟知者少惟应流水与流云　江上雪晴驴背寒江山刺眼玉防岏归来不减灞桥路满意新诗压冻鞍　治戊午菊月望沈周冩
　　沈石田临王叔明阜斋图
　　此图彷佛竹里馆茅茨翛然傍川水倚床张册白日长复有孤桐置髹几　沈周
　　玉虹千丈落潺湲石壁岩岩拥翠鬟料得两翁劳应接耳中流水眼中山　徴明
　　山斋髙控悬苍壁自有芳云时卷舒百尺氷帘遮不断月明空负夜牕虚　陆治
　　文衡山着色山单条
　　檐树扶踈带乱鸦萧斋只似野人家纸猎猎风生竹土盎浮浮火宿茶日色射云时弄采雨丝吹雪不成花庭中卉物雕零尽独有苍松领嵗华　嘉靖廿又七年七月十日徴明
　　虎邱桥外水如烟雨暗湖昏不系船此地人家无玉厯梅花开日是新年　周天球
　　谢樗仙山水
　　树杪重泉雨气凉浴鳬飞鹭满瞿塘杜陵新谱渔家傲竹笛声传到草堂　樗散谢时臣
　　逺峰疑着雨髙树若含风水墨传神妙樗仙继石翁隆池彭年
　　雨过山含翠迎风树作秋世情方扰扰消尽一溪流
　　姚云东题竹
　　闲防脩竹过邻家翠色娟娟乱紫霞扫石坐来却去一坡凉影日西斜　竹有清风石有苔是谁勾引此中来笑谭忽忆梅花老何处吹箫月满台　孤岩兀兀长藓莓上有竹枝青可人厯尽嵗寒俱挺拔眼中谁是百年身　髙原独树天邉趣怪石幽篁画里情莫笑王维成老嬾只从笔底着秋声　岩头古木纒薜荔下有碧篠相因依向晩秋烟共秋雨溟光一入柴扉　东风吹竹满前溪溪竹丛深路欲迷日日雨多泥滑滑不堪鸡鹘再三啼　竹不遮泉松閟壑倚楼日日有余清云东逸史虽能写难写风声与水声　丹邱生姚绶
　　沈石田临云林小幅
　　倪迂妙处不可学古木幽篁满意清我在后尘聊防笔水防何澁墨何生　沈周
　　不见倪迂今百年故山乔木岭苍烟晴卷轴观图画澹墨依然见古贤　匏庵吴寛
　　清絶倪迂不可攀能将水墨继荆闗踈林斜日茅亭外一片江南雨后山　文嘉
　　沈启南层峦图
　　层岑交乱云厯厯映羣树云山互相依青白媚朝暮下有土著人静居气欝聚脩松防髙宇细草披纡路幽深疑世违时复随杖屦鸣琴值客来语歇客还去天机发所乐漠然非人故　吴仲圭得巨然笔意墨法又能轶出其畦迳烂熳淡当时可谓自能名家者盖心得之妙非易可学余虽爱而恨不能追其万一间为此幅生澁自不足观犹邯郸人学歩而并失其故矣　沈周
　　姚毅庵题画七言絶
　　山中习静避红尘朝夕惟扵木石亲昨日渡头春忽到东风緑水又粼粼　绀园台殿出树杪山半斜阳钟几声野客乗舟何处去緑苹洲上水波平　汲江然竹寻常事欵乃一声何处歌泛宅浮家无限乐世途空説有风波　杨栁风防水不波放舡载酒乐如何浮生百嵗同春梦青镜年来髪易皤　松枝挑满担头春石路﨑岖足苦辛薄暮敢投山舍宿城中多少待炊人　亭如篛笠安溪口日似铜钲挂树头但得有山兼有水古来何处不冝秋　苍洲老树碧山前秋水茫茫一钓船昔日画师非俗士东菑庄子在蓝田　公绶
　　沈石田云水小幅
　　防云疑是青山动谁道云忙山自闲我防云山亦忘我闲来洗砚写云山　沈周
　　烟迷山下树云动树中山一片朦胧影相防未拟还西涯
　　溪流添雨急树色着云深雨歇云归壑防茫见逺岑陆师道
　　雨过日生五色云过山余数重时有炊烟出树中多隠士髙僧　陆安道
　　文徴仲古木髙逸图
　　春风着栁弄鹅黄宿雨膏原细草香莫怪幽人坐忘去逺山偏自称斜阳　徴明
　　闲徃闲来独和歌栁花燕子水防波西湖堤上平如砥春草青青放白骡　居节
　　文太史仿倪迂笔
　　平生最爱云林子能冩江南雨后山我亦雨中聊防染隔江山色有无间　徴明
　　倪迂标致令人想歩托邯郸转缪迷笔踪要自存苍润墨法还须入有无　祝允明
　　山寒有古意木落见清真不见倪迂叟谁能继后尘周用
　　项墨林小山丛竹
　　能与米颠相伯仲风流还只数倪迂应将尔雅虫鱼笔为冩乔林恠石图此张伯雨题云林画也墨林最似迂翁故书以题之　董其昌
　　文休承题画
　　青山隠隠水漪漪暎树兰舟晩更移一缕茶烟冲宿鹭无人知是陆天随　不着簔衣坐野航白鸥流水带残阳渭川渔父休相妬只钓银鲈不钓璜　罨画溪山罨画亭水风户不须屏荷花一色烘云锦围着仙人自醉醒　青竹长竿白鹭矶碧江还暎緑荷衣凴将此段闲风物遮掩人间是与非　诗翁防得雪中天雷淡梅清伴冻肩吟思一腔何处见蹇驴寒迹里湖邉　辀啼彻雨初收隔浦千山翠欲流有约吟诗过桥去风烟满目总疑秋　山斋雨坐漫焚香几净牕明竹树凉午睡起来无一事自翻残墨冩潇湘　虚斋日午酒初醒残雪余香入砚屏小様吴牋莹扵雪自临南牖冩黄庭三竿红日一庭苔山鸟声中醉梦逥不是道人犹未
　　起年来白眼亦慵开　太湖石畔种芭蕉色映轩碧雾摇瘦骨主人清似水煮茶香透竹间桥
　　青山不逺世人自逺青山竹里茒亭子清风日日闲【其一】山径有柴闗萧然竹树间倚防无一事静防鸟飞还【其二】江岸草萧萧江云乱眼飘无愁茅屋底痛饮读离骚【其三】日落暮山紫江深草阁寒寻诗得佳侣相对倚虚防【其四】叠嶂千岩转逥流九曲湾石桥闲立处常聼水潺潺【其五】雨余飞涧急树叶总萧萧欲覔扬雄宅冲泥小桥【其六】髙天爽气澄落日横烟冷寂寞草亭孤云乱山影【其七】四月緑隂成乔林下清影何处鸟啼花山人酒初醒【其八】曾见尚书笔依稀二米间戱将烟雨意拟此越中山【其九】古木挺虬干丛篁低碧枝湘江何许梦石上雨来时【其十】
　　陈白阳仿石田小幅
　　春日气和山出云隂隂山路未能分山人日日防不厌但惜不堪持赠君　此石田翁题画之作壬寅春暮逰西山戯冩以赠云屋上人　道复
　　沈启南栁汀白燕卷　着色树石画后欵云和袁海叟韵
　　素姿惊眼旧全非百姓寻常识者稀向月似防双练出开帘疑放一鹇归知飡雪液通仙骨觧剪霓绡作舞衣定是阿娇上玉郤来金屋化双飞　昔袁海叟作白燕诗世称絶唱余不敏亦和其韵但愧不能彷佛徒贻续貂之诮耳　沈周
　　髙下翩翩雪羽齐江南社后絮飞时旧时王谢乌衣尽舞罢霓裳缟袖垂帘外风轻银剪剪头春冷玉差差楼前霜月伤心处只许张家盻盻知　徴明掠水穿花元自异江楼苑殿玉缤纷池池夜写凉州月剪剪晴吹句曲云万树东风藏舞絮半帘轻雪卷香芹须知天上琼瑶洞不入人间鸟雀羣　周山顾开
　　雨香泥润长芳芹钩掠冲烟逈不羣一自玉钗随羽化双将银剪恰春分祗縁皎防还惊俗细听呢喃始识君欲覔故人袁御史草堂何防话慇懃　髙阳许初
　　天女春逰逐社囬霓裳缥缈日邉开瑶台半入秦山吐玉冶斜临汉苑逥直取云言供作赋更将月舞接飞杯千华好待韶光发惟是招灵兢国才　王守秋后差池素影飞荆门春尽雪初稀王孙陵阙当年见天女词庭昨夜归彩胜风翻银作缕湘帘云碍玉为衣寻常不逐啣泥伴遥忆移书海上飞　彭年惊见禽故态非雪翎玉骨世应稀越裳雉尾姬周化瀚海乌头汉使归误入梨花唯聼语轻沾栁絮似添衣朱帘不隔凉州路任尔差池上下飞　三桥文彭
　　攅氷为骨雪为裳不属髙禖恊奉祥双剪斜飜云叶堕轻绡虚傍月华凉媫妤梦转湘帘薄灵阁春深白昼长寄语后宫临镜者钗头瑳玉好深蔵　包山陆治
　　双燕翩然下竹扉晓檐霜羽弄辉辉谁言白鸟非鸟肯信乌衣是雪衣小院风轻迷蝶去沧江日落乱鸥归也知自惜竒毛羽不向朱门汗漫飞　休承文嘉
　　曽是瑶星散作非差差玉翮见来稀疑将翔雪天南渡似挟杨花塞北归讵谓丹书遗赤羽宁教青梦入乌衣人间不贵熈平瑞好向璇邱珠树飞　黄姫水暎日穿云恍又非瑶光沦魄化生稀水晶帘箔疑曽入金股梁去不归爱舞霓裳娇緑水愁翻玉剪制春衣江南杨白无消息休逐风花上下飞　居节御沟东畔栁条春天女惊防色更新飞絮乍迷波上影避尘初化掌中身霓裳散采人如玉雪羽凝寒月似银爱尔素衣能不染讵愁京洛有淄尘　张之象昭阳宫里洗新妆粉黛三千枉断肠不见楼台凉似水谁教毛羽化为霜河邉度影银生色花底啣泥玉有香莫向众中夸素质蛾眉偏妬雪衣娘　李先芳曽是乌衣国里身玉楼琼树换丰神双飞剪出机中素独立收成掌上人月下歩揺花有态水邉飘动袜生尘陈王亦是多情调洛浦相逢总未真　黎民表差池素羽度银潢乱入杨花拂苑墙神女江邉琼作佩天孙月下玉为妆双栖曽忆连珠树独语俄惊防画梁春色上林堪自媚飜飞还欲向昭阳　钱谷海上遥思玳瑁梁御沟东畔几逥翔瑶台乍过疑无影珠树曽栖半带霜风里差池飞玉舄月中妆束舞霓裳谁云京洛淄尘化犹是啣恩绕建章　毛锡嘏
　　补袁景文原韵
　　故国飘零事已非旧时王谢见应稀月明汉水初无影雪满梁园尚未归栁絮池塘香入梦梨花庭院冷侵衣赵家姊妹多相妬莫向昭阳殿里飞
　　沈石田有竹居小幅
　　小桥溪路有新泥半日无人到水西残酒欲醒茶未熟一帘春雨竹鸡啼　此予有竹居即景诗也画亦曩嵗笔非不自知少嫩盖为天泉强之而留其迹观者无深笑焉
　　隠侯何处覔家在水云邉鹤瘦元非病人闲即是仙诗题外竹茶煮石根泉老我惟踈放新图儗巨然成化庚寅夏六月五日过唘南有竹居为作山水
　　小幅复赋是诗扵上后四宿庆云精舍天泉出启南画索题遂以前诗塞其白间观者幸恕予懒完庵刘廷美书
　　风送客舟缓日行三里余遥知有竹处便是隠君居诗中大痴画酒后老颠书人生行乐尔世事其何如余与廷美同访启南亲家扵有竹别业而舟逆溪风而上卯至酉乃达主人爱客甚尽出所有图史与观而赋此识嵗月云成化三年长至日天全翁有贞书放筯盘无肉生孙地有余平安虽土著心性爱郊居玉戞才成句鸾骞自入书不为官可敬摩诘岂能如秦巘书
　　东老清风劲西畴緑水余过桥还有业因竹便移居君子歌淇澳畸人断鹤书雅宜徐孺笔交谊极挛如温州郡君文林
　　系舟髙栁下又是十年余遥踏无媒径重寻有竹居笔精知米画器古鉴商书前軰诗题在风流邈不如曩予访启南一宿有竹别业今复过之不觉十五
　　年矣偶见阁老徐先生之作为次其韵以写其嘅叹是日命其子维时出商乙父尊并李营邱董北苑画为玩故及之嵗戊戌二月十八日吴寛书
　　住无一舍逺交近廿年余华竹循墙种楼台逐水居辋川髙士画山谷老人书况有天仙句深惭百不如言里钱仁夫
　　沈唘南题画
　　画在大痴境中诗在大痴境外恰好二百年来翻身出世作怪　石田沙弥説此偈扵山风溪月楼中汀栁渚蒲一一防首曰功德无量
　　石田古松
　　地气厚培千嵗物雨防深溜十围身夜来忽被月移去纸上山中认不真　长洲沈周
　　石田题画
　　鹘突谿山鹘突云乾坤双眼坐难分近来世界浑如此莫把聪明持赠君　沈周
　　衡山题画
　　松隂寂寂清如水草色茸茸软似茵六月城居如坐甑水邉输与纳人　徴明
　　平生最爱云林子能冩江南雨后山我亦雨中聊防染隔江山色有无间　徴明
　　石田富春大岭图
　　酒散灯前梦富春墨防依约寄嶙峋山光落眼浑如雾莫怪芙蓉防不真　徴明灯下强予临大痴翁冨春大岭图老眼昏花执笔茫然以诗自诵不工尔八十翁沈周丙寅
　　陆包山蛱蝶花
</div>
    <div class="pagination">
<a href="六艺之一录_page645.html">上一页</a><span>...</span><a href="六艺之一录_page641.html">641</a><a href="六艺之一录_page642.html">642</a><a href="六艺之一录_page643.html">643</a><a href="六艺之一录_page644.html">644</a><a href="六艺之一录_page645.html">645</a><span class="current-page">646</span><a href="六艺之一录_page647.html">647</a><a href="六艺之一录_page648.html">648</a><a href="六艺之一录_page649.html">649</a><a href="六艺之一录_page650.html">650</a><a href="六艺之一录_page651.html">651</a><span>...</span><a href="六艺之一录_page647.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
