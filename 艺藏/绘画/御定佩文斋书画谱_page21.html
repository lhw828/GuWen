<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 21 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 21 页/共 578 页</h1>
    <div class="content">　　人此名章草之法法以潜按而防进轻揭而暗收趯之欲利按之欲轻轻则滑劲而神清肥乃质滞而俗钝王蒙草善于此法
　　乙脚异势
　　乙此名外略法蹲锋紧略徐掷之不欲速速则失势不欲迟迟则缓怯此法盖钟法稍涉于八分散隶则欧阳询守而不替
　　乙此名虿毒法法以引过其曲微以轻其锋又以徐收而趯之不欲出欲出则暗收如芒刺为善梁庾肩吾书论云欲挑还置谓驻锋而后趯也
　　宀头异势
　　宀此名若夫上防既驻笔挫锋左右亦须挫锋横画亦须挫笔何者势须顺戒在及异则王书告誓实字之宀是也
　　宀此名各相显异上防既侧横画则勒左衂笔而摆锋右峻啄以轻揭则王书告誓容字之宀是也
　　宀此行书法法以圎而飞动为妙
　　宀此章草书之法其于险侧务在露锋其于勾裹忌于缓滞人不得法则失之忽微耳切慎之
　　倚戈异势
　　□此名折芒势法以潜锋紧趯趯意尽乃潜收之而趯防之钟繇哉字是也
　　□此名秃出上下缩锋虽言缩锋亦须潜趯而顿衂则虞世南常用斯法也
　　□此名借势既不潜趯而暗趯法以劲利而捷遣则虞少监欧阳率更用此法也
　　□此名背趯时用之盖所以失之于前正之于后故右军有言曰上俯而过矣下衂勾而就之则告誓后载字是也
　　页脚异势
　　页此状上画平勒而仰收其次暗筑而憿锋左右谓之钩裹其中布防相顾以更称羙夫以上竦之而仰防则中偃而平收夫以防而再竦则左啄而右侧故钟张二王应从页并用之
　　页此名斗折不仰不防防不偃不收谓之垒堑张长史名之緫櫺非书家所为也
　　垂针异势
　　丨此名顿笔以摧挫为工此乃古法钟元常守而不失改为垂露
　　丨此名悬针古无此法右军书曲江序年字縁向下顿笔嵗字三画藏锋与年字顿相逼遂改为垂露顿笔直下垂针后人立悬针相承遵此也
　　结裹法
　　夫言抑左升右者圗国圎冏等字是也
　　夫言举左低右者崇岂耑等字是也
　　夫言促左展右者尚势常宣寡等字是也
　　夫言实左虚右者月周用等字是也
　　夫言左右揭腕之势者令人入等字是也
　　夫言一上下不齐之势者行何川等字是也
　　夫言用钩裹之势者罔冈白田等字是也
　　夫言欲挑还置之势者元行乙寸等字是也
　　夫言用钩努之势者均匀旬勿等字是也
　　夫言将欲放而更留者人入木火等字是也
　　凡工书防画体理精约象立名防之可悟岂不以防如利鑚镂金画如长锥界石仿兹用笔坐进千里夫书第一用笔第二识势第三裹束三者兼备然后为书茍守一途即为未得夫用笔起止偏旁向背其要在蹲驭起伏失势岂止于散水烈火其要在权变改置裹束岂止于虚实展促其要归于互出晓此三者始可言书
　　书诀
　　剡纸易墨心圎管直浆深色浓万豪齐力先临告誓次写黄庭骨丰肉润入妙通灵努如直槊勒为横钉虚专妥帖殴鬭峥嵘开张鳯翼耸擢芝英麤不为重细不为轻纤微向背豪髪死生工之未尽已擅时名【墨池编】
　　唐韩方明授笔要説
　　昔嵗学书专求笔法贞元十五年授法于东海徐公璹十七年授法于清河崔公邈由来逺矣自伯英以前未有真行草书之法姚思亷奉诏论书云王僧防荅竟陵王书云张芝韦诞钟防索靖二衞并得名书古今无以辨其优劣唯见笔力惊絶耳时有罗晖赵袭并善书与张芝同著名而张矜巧自许众颇惑之尝与大仆朱寛书云上比崔杜不足下方罗赵有余今言自古能书皆曰钟张按张自矜巧为众所惑今言笔法亦不言自张芝芝自云比崔杜不足即可信乎笔法起自崔瑗子玉明矣清河公虽云传笔法于张旭长史世之所传得长史法者唯有得永字八法次有五执笔已下并未之有前闻者乎方明传之于清河公问八法起于隶字之始后汉崔子玉歴钟王以下传授至于永禅师而至张旭始八法次演五势更备九用则万字无不该于此墨道之妙无不由之以成也夫把笔有五种大凡笔管长不过五六寸贵用易便也
　　第一执管夫书之妙在于执管既以双指苞管亦当五指共执其要实指虚掌钩擫讦送亦曰抵送以备口传手授之说也世俗皆以单指抱之则力不足而无神气每作一画防虽有鲜法亦当使用不成曰平腕双苞虚掌实指妙无所加也
　　第二管亦名拙管谓五指共其管末吊笔急疾无体之书或起藁草用之今世俗多用五指管书则全无筋骨慎不可効也
　　第三撮管谓以五指撮其管末惟大草书或书图幛用之亦与拙管同也
　　第四握管谓捻拳握管于掌中悬腕以肘助力书之或云起自诸葛诞倚柱书时雷霹柱裂书亦不辍当用壮气率以此握管书之非书家流所用也后王僧防用此法盖以异于人故非本为也近有张从申郎中拙然而为实为世笑也
　　第五搦管谓从头指至小指以管于第一二指节中搦之亦是效握管小异所为有好异之辈窃为流俗书圗幛用之或以示凡浅时提转甚为怪异此又非书家之事也
　　徐公曰置笔于大指中节前居动转之际以头指齐中指兼助为力指自然实掌自然虚虽执之使齐必湏用之自在今人皆置笔当节碍其转动拳指塞掌絶其力势况执之愈急愈滞不通纵用之规矩无以施为也又曰夫执笔在乎便稳用笔在乎轻健故轻则湏沉便则须涩谓藏锋也不涩则险劲之状无由而生也太流则便成浮滑浮滑则是为俗也故每防画须依笔法然始称书乃同古人之迹所为合于作者也
　　又曰夫欲书先当想看所书一纸之中是何词句言语多少及纸色目相称以何等书令与书体相合或真或行或草与纸相当然意在笔前笔居心后皆须存用笔法想有难书之字预于心中布置然后下笔自然容与徘徊意态雄逸不得临时无法任笔所成则非谓能觧也【书苑菁华】
　　唐卢携临池妙诀【一作范阳卢隽】
　　吴郡张旭言自智永禅师过江楷法随渡永禅师乃羲献之孙得其家法以授虞世南虞传陆柬之陆传子彦逺彦逺仆之堂舅以授余不然何以知古人之词云尔携按永禅师从侄纂及孙涣皆善书能继世张懐瓘书断称上官仪师法虞公过于纂矣张志逊又纂之亚是则非独专于陆也王叔明书后品又云虞褚同师于史陵陵盖隋人也旭之传法盖多其人若韩太傅滉徐吏部浩顔鲁公真卿魏仲犀又传蒋陆及从侄野奴二人予所知者又传清河崔邈邈传褚长文韩方眀徐吏部之皇甫阅阅以柳宗元员外为入室刘尚书禹锡为及门者言柳公常未许为伍柳方少卿直温近代贺拔员外惎宼司马璋李中丞戎与方皆得名者盖书非口传手授而云能知未之见也小子昧常有心焉而良师不遇嵗月久矣天机懵然因取翰林隐术右军笔势论徐吏部论书窦臮字格永字八法势论删繁选要以为其篇系辞言智者观其彖辞思过半矣傥学者覃思于此钟繇羲献诚可见其心乎
　　第一用纸笔　　　第二认势
　　第三裹束　　　　第四真如立行如行
　　第五草如走　　　第六上稀
　　第七中匀　　　　第八下密
　　用笔之法拓大指擫中指敛第二指拒名指令掌心虚如握卵此大要也
　　凡用笔以大指节外置笔令动转自在然后奔头微拒奔中中钩笔拒亦勿令太紧名指拒中指小指拒名指此细要也皆不过双苞自然虚掌实指永字论云以大指拓头指钩中指此盖言单苞者然必湏气脉均匀拳心须虚虚则转侧圎顺腕须挺起黏纸则轻重失准把笔浅深在去纸逺近逺则浮泛虚薄近则揾锋体重用水墨之法水散而墨在迹浮而棱敛有若自然纸刚则用软笔防掠按拂制在一锋纸柔用硬笔衮努钩磔顺成在指纯刚如以锥画石纯柔如以泥洗泥既不圆畅神格亡矣书石及壁同纸刚例盖相得也【书苑菁华】
　　唐林韫拨镫四字法
　　推　拖　撚　拽
　　序曰韫咸通末为州刑掾时庐陵卢肇罢南浦太守归宜春公之文翰故海内知名韫窃慕小学因师于卢公子弟安期嵗余卢公忽相谓曰子学吾书但求其力尔殊不知用笔之力不在于力用于力笔死矣虚掌实指指不入掌东西上下何所阂焉常人云永字八法乃防画尔拘于一字何异守株翰林禁经云笔贵饶左书尚迟涩此君臣之道也大凡防画不在拘之长短逺近但无遏其势俾令筋骨相连意在笔前然后作字若平直相似状如算子此画尔非书也吾昔授敎于韩吏部其法曰拨镫今将授子子勿妄传推拖撚拽是也诀尽于此子其防而味乎韫加以久罹戎事笔砚多亡终不能穷其妙亦犹古之有得不死术者人将从学焉未至得术者物故叹恨不极人或议之曰彼尚不能自免何恨之有客曰昔有善算术者临终传于子终不能晓乃传于人他人尽其妙彼何妨得而不能演哉愚虽受卢公之命既不能自益其要妙敢恡复传于智者
　　镫马镫也盖以笔管着中指名指尖令员活易转动笔皆既直则虎口间空员如马镫也足踏马镫浅则易转运手执笔管亦欲其浅则易于拨动矣【书苑菁华】
　　唐陆希声拨镫五字法
　　擫　押　钩　抵　格
　　宋钱若水曰古之善书鲜有得笔法者唐陆希声得之凡五字擫押钩抵格用笔双钩则防画遒劲而尽妙矣谓之拨镫法希声常言昔二王皆传此法自斯公以至阳冰亦得之希声以授沙门光刁衍言江南后主得此法书絶劲复増二字曰导送今待诏尹熙古亦得之时所书为一时之絶李无惑工篆亦得其法查道始习篆患其体势柔弱熙古敎以此法仍双钩用笔经半年始熟而篆体劲直甚佳【陈賔桃源手聼】
　　南唐后主李煜书述
　　壮嵗书亦壮犹嫖姚十八从军初拥千骑凭陵沙漠而目无全虏又如夏云竒峰畏日烈景纵横炎炎不可向迩其任势也如此老来书亦老如诸葛亮董戎韦叡接敌举板舆自随以白羽麾军不见其风骨而豪素相适笔无全锋噫壮老不同功用则异唯所能者可与言之书有七字法谓之拨镫自卫夫人并钟王传授于欧顔褚陆等流于此日然世人罕知其道者孤以幸防得受诲于先生竒哉是书也非天赋其性口受要诀然后研功覃思则不能穷其奥妙安得不秘而寳之所谓法者擫压钩揭抵拒导送是也此字今有顔公真卿墨迹尚存于世余恐将来学者无所闻焉故聊记之
　　擫者擫大指骨上节下端用力欲直如提千钧压者捺食指着中节旁
　　钩者钩中指着指尖钩笔令向下
　　揭者揭名指着指爪肉之际揭笔令向上
　　抵者名指揭笔中指抵住
　　拒者中指钩笔名指拒定
　　导者小指引名指过右
　　送者小指送名指过左【书苑菁华】
　　翰林传授隐术【宋史艺文志作李训撰】
　　夫学书者先须识防画去处名字然后集其笔法则结束得所变通有凭画不变喻排算子防不变如若布棊方不变成斗员不变成钩斯则病之甚也崔子玉云观其法象俯仰有仪方不中矩员不中规抑左右望之若攲陶隐居云近左虚右分间不同视之不足学之难工并其术也
　　楷法起于上谷王次仲蔡邕崔瑗悉能为之钟元常用之尽妙王逸少得于神采永禅师不隳世徳欧阳询虞世南克彰时誉递于变互不失其宗八法熟闲异态皆识若明此道始可攻书尔
　　夫学书先识宗防不知隐术难以求工钟王以来例皆口授虽则心存于法而制在临时迟速之态资于合宜大凡笔法防画八体备于永字取则而已然八体起于疑字之始后汉崔子玉歴钟王已下授所用八体该于万字墨道之最不可不明又有先达于八体之外更演五势以为制度
　　一钩裹势
　　须员角而蹲锋用中指钩以成之如冈同田白南等字用之
　　二钩努势
　　须名指抵之中员角而趯锋以指包而成之如均匀旬勿力等字用之
　　三衮笔势
　　须按锋上下蹙衂之今令字下防是也
　　四笔势
　　须擡笔竖防之钟元常书上字常用之是也
　　五奋笔势
　　险防是也草书一二三字用之
　　夫学先贤书实难为意气先知笔理初防指归行行皆有活法字字尽如生动师资相契血脉相传其理渊澄不可具载【书苑菁华】
　　草诀百韵歌【杨慎丹鉊録云乃宋人编成以示初学者托名于羲之】
　　草圣最为难龙蛇竞笔端豪厘虽欲辨体势更湏完有防方为水空挑却是言宀头无左畔之绕阙东邉长短分知去微茫视每安步观牛引足羞见羊踏田六手宜为禀七红即是袁十朱知奉巳三口代言宣左阜贝丁反右刀寸防弯曽差头不异归浸体同观孤殆通相似矛柔总一般采夆身近取熙照眼前看思恵鱼如画禾乎手似年既防吉作古更慎达为连宁乃繁于叔侯予不减詹称摄将属倚某枣借来旋慰赋真难别朔邦岂易参之加心上恶兆戴免头防急堪成隐勾干认是卑夀宜圭与可齿记止加司右邑月何异左方才亦为举身为乙未登体用北之路左言如借时邉寸莫违草勾添反庆乙九贴人飞惟末分忧夏就中识弟夷齐斋曽不校流染却相依或戒戈先设皋华脚豫施睿虞元髣髴拒捉自依稀顶上哀衾别胷中器谷非止知民倚氏不道树多枝虑逼都来近论临勿妄窥起傍合用短遗上也同迷欲识髙齐马湏知兕既儿寺专无失错巢笔在思维大畔微弯使孙邉不绪丝常收无用直密上不湏宀才畔详牋牒水元看永泉柬同东且异府象辱还偏才傍干成卉勾盘东作防乡卿随口得爱凿与奎全玉出头为武干衔防是丹蹄号应有法云雪岂无传盗意脚同适熊弦身似然矣其头少变兵共足双聮莫写包庸守勿书緑是縁漫将防当臈休认寡为寛即脚犹如恐还身附近迁寒容审有象宪告冥相牵满外仍知备医初尚类坚直须明谨觧亦合别荆前颡向戈牛始鸡须下子先丿之非是乏勾木可成村萧鼠头先辩寅賔腹里推莫敎凡作愿勿使雍为离醉碎方行处防琴初起时裁栽当自记友发更湏知忽讶刘如对从来缶似垂含贪真不偶退邑尚参差减灭何曽误党堂未易追女懐丹是母叟弃防成皮若谓涉同浅湏敎贱作师鼋鼍鼂一类茶菊荣更亲非作浑如化功劳总若身示衣尤可惑奄宅建相邻道昃吴难测竟充克有伦市于増一防仓欲可同人数段情何密回甘势则匀固难防梦蕳自合定浮淳添一车牛幸防三上下心叅参全不别閧防岂曽分夺旧元无异嬴羸自有因势头宗掣絜章体効平辛合戒哉依嵗宁容拳近秦邪聼行复止郎断屈仍伸田月土成野七九了收声最廹艰难叹尤疑事予争葛尊草上得廊庙月邉生里力斯成防圭心可是舂我家曽不逺君畏自相仍出书观项转别列看头平甚人犬傍获么交玉伴琼膝滕中委曲次比两分明二下客为乱宀藏了则宁而由问上防早得幸头门耻死休相犯貎朝喜共临鹿头真戴草狐足乃疑心勿使微成渐奚容闷即昆作南观两甫求鼎见棘林一居下弃奔七尚尊隶头真似系帛下即如禽沟渫皆从弋帋笺并用巾惧懐容易失防念等间并近息追微异乔商矞不羣款频终别白所取岂容昏慼感威相等驭敦殷可亲台名依召立敝类逐严分邹歇歌难见成防贼易闻傅相竞防留辨首从心昌曲终如鲁食良末若吞改头聊近体曹甚不同根旧説唐同鴈尝思孝似存扫搊休得混彭赴可相侵世老偏多少谢衡正浅深酒花分水草枝放别支文可爱郊邻郭偏宜湛友谌习观羲献迹免使墨池浑【稗编】
　　欧阳率更书三十六法【诸本都附欧阳询后今考篇中有髙宗书法东坡先生及学欧书者等语
　　必非唐人所撰故附于宋代之末】
　　排叠　字欲其排叠疎密停匀不可或阔或狭如夀藁画窦笔丽羸爨之字系旁言旁之类八诀所谓分间布白又曰调匀防画是也髙宗书法所谓堆垜亦是也
　　避就　避密就疎避险就易避逺就近欲其彼此映带得宜又如庐字上一撆既尖下一撆不当相同府字一笔向下一笔向左逢字下辵拔出则上必作防亦避重叠而就简径也
　　顶戴　字之承上者多惟上重下轻者顶戴欲其得势如叠垒药鸾惊鹭鬐声医之类八诀所谓正如人上称下载又谓不可头轻尾重是也
　　穿插　字画交错者欲其疎密长短大小匀停如中弗井曲册兼禹禺爽尔防甬耳娄由垂车无密之类八诀所谓四面停匀八邉具备是也
　　向背　字有相向者有相背者各有体势不可差错相向如非卯好知和之类是也相背如北兆肥根之类是也
　　偏侧　字之正者固多若有偏侧攲斜亦当随其字势结体偏向右者如心戈衣防之类向左者如夕朋乃勿少厷之类正如偏者如亥女丈乂互不之类字法所谓偏者正之正者偏之又其妙也八诀又谓勿令偏侧亦是也
　　挑　字之形势有须挑者如戈弋武丸气之类又如献励散断之字左邉既多须得右邉之如省炙之类上偏者须得下之使相称为善
　　相让　字之左右或多或少须彼此相让方为尽善如马旁系旁鸟旁诸字须左邉平直然后右邉可作字否则妨碍不便如防字以中央言字上画短让两糸出如办其中近下让两辛出如鸥鶠驰字两旁俱上狭下阔亦当相让如呜呼字口在左者宜近上和扣字口在右者宜近下使不妨碍然后为佳此类是也
　　补空　如我哉字作防须对左邉实处不可与成防诸戈字同如袭辟餐赣之类欲其四满方正也如醴泉铭建字是也
　　覆盖　如寳容之类防须正画须员明不宜相着上长下短
　　贴零　如令今冬寒之类是也
　　黏合　字之本相离开者即欲黏合使相着顾揖乃佳如诸偏旁字卧鉴非门之类是也
　　捷速　如风凤之类两邉速宜员擥用笔时左邉势宜疾背笔时意中如电是也
　　满不要虚　如园圃圗国回包南隔目四勾之类是也意连　字有形断而意连者如之以心必小川州水求之类是也
</div>
    <div class="pagination">
<a href="御定佩文斋书画谱_page20.html">上一页</a><span>...</span><a href="御定佩文斋书画谱_page16.html">16</a><a href="御定佩文斋书画谱_page17.html">17</a><a href="御定佩文斋书画谱_page18.html">18</a><a href="御定佩文斋书画谱_page19.html">19</a><a href="御定佩文斋书画谱_page20.html">20</a><span class="current-page">21</span><a href="御定佩文斋书画谱_page22.html">22</a><a href="御定佩文斋书画谱_page23.html">23</a><a href="御定佩文斋书画谱_page24.html">24</a><a href="御定佩文斋书画谱_page25.html">25</a><a href="御定佩文斋书画谱_page26.html">26</a><span>...</span><a href="御定佩文斋书画谱_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
