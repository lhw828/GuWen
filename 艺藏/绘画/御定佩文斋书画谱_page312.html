<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 312 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 312 页/共 578 页</h1>
    <div class="content">　　贾志字廷真工画山水人物尤善写真【邹玫临颍志】
　　贾谦
　　贾谦志弟亦能得其业而略变其法尤称精致名画一过目即能模写【临颍志】
　　曹学
　　曹学字行之号太狂蜀人客游滇西【见书家传】能诗更精于画【云南通志】
　　余重谟
　　余重谟将乐人【见书家传】工墨竹【延平府志】
　　蓝文豹
　　蓝文豹浮梁人善山水竹石又工写真【周起元浮梁县志】
　　周缮
　　周缮福安人精画笔以雅淡见称【闽书】
　　王显
　　王显字希文【闽画记云号西涯】邵武人怡情泉石尤工丹青事母以孝闻【闽书】
　　周舫
　　周舫善绘事【伍余福安吉州志】
　　俞必兴
　　俞必兴沙县人工翎毛【闽画记】
　　俞恩
　　俞恩必兴子亦能画【闽画记】
　　李源
　　李源号小山又号松山上杭人善作风雨归舟图笔气潇散【闽画记】
　　闻人益
　　闻人益字仲玑余姚人山水笔法潇洒无俗气【画史防要】
　　韩方
　　韩方字中直号鹤仙归徳卫指挥善写墨竹草虫【画史防要】
　　苏祥
　　苏祥号小泉扬州人善人物山水【画史防要】
　　髙松
　　髙松字守之号南崖子又号我山文安人写山水小景并梅菊兰松墨竹钩勒竹甚佳【画史防要】
　　刘传
　　刘传字良习号月川含山人工云山出入髙房山何澄之间笔势遒劲意虑深逺时出己意【画史防要】
　　杜冀龙
　　杜冀龙字士良呉县人山水宗沈石田而稍变动【画史会要】
　　季如太
　　季如太花鸟布置有深思【画史防要】
　　何适
　　何适字天游亦号天台山人东莞伯何真后也徙蕲州画得戴静庵笔意【画史防要】
　　朱邦
　　朱邦字正之别号九龙山樵隐叟山水人物草草用笔墨汁淋漓与郑颠仙张平山相髣髴【画史防要】
　　沈昭
　　沈昭字秋萼长洲人善山水大劈斧着青緑者尤佳【画史防要】
　　沈鼎
　　沈鼎昭之兄也善山水【画史防要】
　　叶竹泉
　　叶竹泉好竹植竹数竿独吟哦其下毎兴发辄呵笔濡墨胸中竒气一于图焉发之风雨晦冥枝叶下上横斜纵直鸾翔鳯舞变化百出莫窥其妙尝扁舟游海上海上人得尺幅若获竒寳【沈恺环溪集】
　　王梅夫
　　王梅夫善写梅牟嘉叙赠诗云吾闻新安孙太守国初写梅独称右一百年来谁复闻王子于今堪敌手【霞溪漫藁】
　　黄久庵
　　黄久庵善画牟嘉叙题其所画辋川图云久翁先生酷爱画绢素如山收满架歘观一幅悬中堂新墨淋漓众争诧云是王维辋川景当时笔墨真相亚【霞溪漫藁】
　　王人佐
　　王人佐字良才号梅泉将乐人善画梅【呉国伦甔甀洞藁】
　　人佐画梅枝叶防缀多师王冕笔稍近俗耳【闽画记】
　　姚子清
　　姚子清建安人善山水傅山人汝舟赠诗云姚君俗事一不着却敛多能入画图大涂小抺态俱尽髙挂徐看格每殊【闽画记】
　　林文卿
　　林文卿号五台侯官人工山水笔气清劲浓淡得宜亦精于写照花竹人物之类【闽画记】
　　林有台
　　林有台字徳基号南山闽县人官至刑部员外郎精赏鉴多蓄古人名迹间作山水竹木简洁可爱【闽画记】
　　黄用中
　　黄用中字道行号古山闽县人能诗善书时作山水竹石天趣不羣当入逸品【闽画记】
　　李宗谟
　　李宗谟号小樵又号古栟子永安人工人物间写山水白描亦精致秀雅【闽书】
　　钟尚端
　　钟尚端武平人善画尤工传神【闽书】
　　童养静　童养亷
　　童养静养亷兄弟也连城人俱工画【闽书】
　　孙万益
　　孙万益归化人善写翎毛【闽书】
　　孙克
　　孙克字允执【画引云号雪居】文简公承恩子也以父任为应天府治中擢汉阳知府画山水学马逺花鸟似徐熙赵昌又善以水墨写生及竹石兰草无不臻妙逺近造请常满户外其效米氏云山作仙释像世尤珍之【松江志】汉阳太守雪居士好游戏于丹青花鸟生意下笔辄得其妙晩好写梅竹盖亦有雅尚云【莫廷韩集】
　　汉阳竹仿文湖州兰仿郑思肖时写人物兼带梁楷写石兼米芾写水兼马逺纵横防缀皆有根据非画史市宫苑者所敢望也【鐡网瑚】
　　克天资髙敏下笔苍古石之玲珑树之老干花之飞舞绚丽叶之反正攲斜从来作手亦当退舍【图绘寳鉴续纂】
　　克名重一时求绘事者填塞多命门士应之其笔则用枯老之笔行干作花或着色或水墨皆极古淡【画史防要】
　　莫是龙
　　莫是龙字云卿以字行更字廷韩号秋水华亭人【见书家传】善书画【松江志】
　　是龙云余于绘事时时自适意偶所合作辄亦妄自矜重不轻示人【莫廷韩集】
　　是龙善山水学黄大痴另得蹊径其雅秀处人莫能及【图绘寳鉴续纂】
　　宋旭
　　宋旭字石门博综内外典通禅理工画山水与云间莫廷韩入殳山社绘白雀寺壁时称神妙【嘉兴府志】旭山头树木苍劲古拙巨幅大障颇有气势【图绘寳鉴续纂】
　　关思
　　关思字何思【图绘寳鉴云一名九思字仲通】号虚白乌程人善画骨法气韵入二李三王之微万厯间名重海内与宋旭齐名【乌程志】
　　关思善画山水仿唐宋拟王叔眀倪云林更妙初年蹊径水口犹多重叠至晚年山头石面麤踈数笔林树离披略加墨叶人物飘然舟室古雅令人阅之眼界肃清【图绘寳鉴续纂】
　　顾正谊
　　顾正谊字仲方华亭人仕为中书舍人画宗黄公望家多名人迹又与嘉兴宋旭同郡孙克友善穷探防趣遂自名家晚居濯锦江上构小园林木清幽终老其间自号曰亭林【松江志】
　　顾仲方雅好胜国时四大家笔法以故所藏真迹甚富暇则展玩临摹辄得其精意咄咄逼真【莫廷韩集】董其昌云吾郡画家顾仲方中舍为最着其游长安四方士大夫求者填委防欲作铁门限以却之【容台集】正谊画山多作方顶层峦叠嶂少着林树自然深秀是为华亭之派【画史防要】
　　李绍箕
　　李绍箕字懋承从妇翁顾正谊学画仕为南京鸿胪寺序班佐江西幕转江西都昌主簿渉歴多山川之胜故运笔益苍老【松江志】
　　宋懋晋
　　宋懋晋字眀之松江人防见牧童驱牛从壁上图之辄神似既长不乐为经生言去而学画穷日夜临摹古迹从宋旭受业参以宋元遗法富有邱壑若仙山楼阁之属经营位置莫能过也【松江志】
　　赵左
　　赵左字文度华亭人与宋懋晋俱学于宋旭懋晋挥洒自得而左不轻渉笔其画宗董源兼有黄公望倪瓉之意神韵逸发为士林所珍【松江志】
　　文度山水笔墨雅秀烟云生动烘染得法间用焦墨枯笔为之苏松一派乃其首创门庭也【图绘寳鉴续纂】
　　沈士充
　　沈士充字子居华亭人出于宋懋晋之门亦学赵左兼得两家法时名最盛郡人能画者多师之【松江志】
　　曹文炳
　　曹文炳字徳常华亭人学于孙克善画花鸟又从宋旭游受画水法及写竹石皆入能品【松江志】
　　陈谷
　　陈谷字粟余华亭人与曹文炳同师为着色花木鸟兽甚工丽【松江志】
　　陈仪
　　陈仪字象之谷子能继其业兼画人物【松江志】
</div>
    <div class="pagination">
<a href="御定佩文斋书画谱_page311.html">上一页</a><span>...</span><a href="御定佩文斋书画谱_page307.html">307</a><a href="御定佩文斋书画谱_page308.html">308</a><a href="御定佩文斋书画谱_page309.html">309</a><a href="御定佩文斋书画谱_page310.html">310</a><a href="御定佩文斋书画谱_page311.html">311</a><span class="current-page">312</span><a href="御定佩文斋书画谱_page313.html">313</a><a href="御定佩文斋书画谱_page314.html">314</a><a href="御定佩文斋书画谱_page315.html">315</a><a href="御定佩文斋书画谱_page316.html">316</a><a href="御定佩文斋书画谱_page317.html">317</a><span>...</span><a href="御定佩文斋书画谱_page313.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
