<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 139 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 139 页/共 578 页</h1>
    <div class="content">　　释景云
　　释景云【全唐诗话景云有画松诗】幼通经论性识超悟尤喜草法初学张顚久之精熟有意外之妙【宣和书谱】
　　释逵
　　释逵润州江宁人俗姓胡博翫文什草隶尤精【释义浄大唐西域求法髙僧传】
　　释苾刍道宏
　　释苾刍道宏汴州雍丘人俗姓靳颇工草隶【大唐西域求法髙僧传】
　　释明解
　　释明解姓姚住京师普光寺薄知才学琴诗书画京邑有声【释道宣续髙僧传】
　　释续
　　释续姓桑氏成都人出家蜀都宝园寺通达外书工草隶时吐篇什继美前修【曹学佺蜀中髙僧记】
　　释道松
　　释道松观音大士木塔下有草书心经满壁笔力遒健末题云孟冬月比丘道松书不记年歳或云李唐僧书【张衮江隂新志】
　　释开秘
　　释开秘唐河中府开元寺汾阳王像殿碑僧开秘书【金石略】
　　释从谦
　　释从谦唐沐涧魏夫人庙碑僧从谦书【墨池编】
　　释藏知
　　释藏知唐无畏三藏碑沙门藏知篆【墨池编】
　　释温雅
　　释温雅唐珍畏和尚旌德碑沙门温雅书【墨池编】
　　释灵迅
　　释灵迅唐同光禅师碑灵迅书【墨池编】
　　释戒成
　　释戒成唐天竺寺新钟及楼记释戒成书【墨池编】
　　释少纪
　　释少纪唐紫极宫钟铭沙门少纪书【墨池编】
　　释云轲
　　释云轲唐东林临坛大德塔铭弟子云轲书在江州【金石録】
　　释元鼎
　　释元鼎唐懐素律师塔铭孙弟子元鼎书【墨池编】
　　释悟
　　释悟工八分眞行吕緫谓骨气无双迥出时辈【书史防要】
　　释崇简
　　释崇简工眞行书吕緫谓其临写逸少时有乱眞【书史防要】
　　释圆满
　　释圎满长安华严寺有唐比丘圆满断碑书雅有欧褚法【石墨镌华】
　　释洪
　　释洪博学儒释风姿秀整能讲唱诗篇草隶皆极精妙时人以其貌义诗书谓之四絶【书小史】
　　防善寺沙门
　　会善寺沙门【名阙】唐少林寺灵运禅师碑试大理评事崔琪撰会善寺沙门行书而阙其名【金薤琳琅】
　　释朗法等五人
　　释朗法　释惠顾　释惟嵩　释惟则　回上人已上五人并工书翰【书史防要】
　　房璘妻髙氏
　　房璘妻髙氏笔画遒丽不类妇人所书妇人之笔着于金石者髙氏一人而已【集古録】
　　太原府交城县石壁寺铁弥勒像颂安公美政碑俱参军房璘妻髙氏书石壁寺碑乃行书美政碑乃楷书【王观国学林新编】
　　杨氏
　　杨氏【明皇时人】宋张端义云眞定大歴寺有藏殿其藏经皆唐宫人所书经尾题名字极可观有涂金匣藏心经一卷字体尤婉丽其后题云善女人杨氏爲大唐皇帝李三郎书【贵耳録】
　　栁夫人
　　栁夫人崔简妻宗元伯姊善隶书爲雅琴以自娱【栁河东集】
　　崔瑗
　　崔瑗永州刺史博陵崔简女嫁爲朗州员外司戸河东薛防妻善笔札读书通古今【栁河东集】
　　杨夫人
　　杨夫人栁栁州宗元室善翰墨【书史防要】
　　陈燕子丁
　　陈燕子丁【德宗时人】独庵比丘道衍法华经跋云唐僧义道与女人陈燕子丁共以小楷细书是经爲荐亡母解脱清升防画波撆若出一手【金华府志】
　　廉女贞
　　廉女贞善隶书常爲内中学士【李逺集】
　　刘秦妹
　　翰林书人刘秦妹归马氏窦臮云马家刘氏临効逼斥安西兰亭貌夺眞迹【述书赋】
　　封绚
　　殷保晦妻封敖孙也名绚字景文能文章草隶保晦歴校书郎黄巢入长安共匿兰陵里贼恱封色欲取之封骂曰我公卿子守正而死犹生也终不辱逆贼手遂遇害【唐书本传】
　　薛瑗
　　薛瑗濠梁人南楚材妻【见画家传】善书画妙属文【范摅云溪友议】
　　关氏
　　关氏南楚人图之妹甚聪慧文学书札防不动人图常语同僚曰某家有一进士所恨不栉耳后图以妹妻常修关氏与修读书二十余年才学优博越絶流辈咸通六年登科【南楚新闻】
　　薛涛
　　薛涛字洪度西川乐妓工爲诗当时人多与酬赠武元衡奏爲校书郎【晁公武郡斋读书志】
　　元稹以监察使蜀知有薛涛难得见严司空潜知其意每遣薛往洎稹登翰林涛归浣花造小幅松花牋百余幅题诗献稹稹寄旧诗与涛云长教碧玉藏深处緫向红牋写自随【牧竖闲谈】
　　薛涛以诗名当时作字无女子气笔力峻激【宣和书谱】宋贾似道家有薛涛萱草诗【恱生古迹记】
　　曹文姬
　　曹文姬本长安娼姿艳絶伦尤工翰墨欲偶者请先投诗岷山任生诗曰玉皇殿前掌书仙一染尘心谪九天莫怪浓香薫骨腻霞衣曽带御炉烟女曰眞吾夫也不然何以知吾事邪遂事之五年忽对任曰吾本上天司书仙女以情爱谪人寰二纪将归子可偕行腾云而去后以所居爲书仙里【书史防要】

　　御定佩文斋书画谱卷三十
<子部,艺术类,书画之属,御定佩文斋书画谱>
　　钦定四库全书
　　御定佩文斋书画谱目録
　　第三十一卷
　　书家传十
　　梁
　　杨凝式　　　　　荆浩
　　罗绍威　　　　　薛贻矩
　　栁应辰　　　　　厉归真
　　释大空　　　　　释无作
　　释彦修
　　后唐
　　豆卢革　　　　　李从曮
　　卢汝弼　　　　　乌震
　　丁　约　　　　　梁邕
　　李元辅　　　　　张恭嗣
　　郭在微　　　　　李　鹗
　　李夫人
　　晋
　　成知训　　　　　　阎光逺
　　苏晓
　　汉
　　杨邠　　　　　　　王仁裕
　　周
　　冯吉　　　　　　　郭嵠
　　王献可　　　　　　朱延熙
　　显徳初酒狂　　　　释师试
</div>
    <div class="pagination">
<a href="御定佩文斋书画谱_page138.html">上一页</a><span>...</span><a href="御定佩文斋书画谱_page134.html">134</a><a href="御定佩文斋书画谱_page135.html">135</a><a href="御定佩文斋书画谱_page136.html">136</a><a href="御定佩文斋书画谱_page137.html">137</a><a href="御定佩文斋书画谱_page138.html">138</a><span class="current-page">139</span><a href="御定佩文斋书画谱_page140.html">140</a><a href="御定佩文斋书画谱_page141.html">141</a><a href="御定佩文斋书画谱_page142.html">142</a><a href="御定佩文斋书画谱_page143.html">143</a><a href="御定佩文斋书画谱_page144.html">144</a><span>...</span><a href="御定佩文斋书画谱_page140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
