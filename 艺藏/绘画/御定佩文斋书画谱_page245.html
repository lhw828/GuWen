<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 245 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 245 页/共 578 页</h1>
    <div class="content">　　吕嶤竹防工画佛道人物长安成都皆有画壁【图画见闻志】
　　吕嶤竹防并尹继昭弟子【图绘寳鉴】
　　赵德齐
　　赵德齐温其之子袭二世之精艺竒踪逸笔时辈咸推伏之光化中诏许王建于成都置生祠命德齐画西平王仪仗车辂旌纛法物及朝真殿上画后妃嫔御皆极精致昭宗喜之迁翰林待诏【图画见闻志】
　　干寜初王建于大圣慈寺大殿东庑起三学延祥之院请德齐于正门西畔画南北二方天王两堵竹溪院释迦十弟子并十六大罗汉崇福禅院帝释及罗汉崇真禅院帝释梵王及罗汉堂文殊普贤皆德齐笔【益州名画録】
　　麻居礼
　　麻居礼蜀人师张南本光化天复间声迹甚髙资简卭蜀甚有其笔【图画见闻志】
　　蜀州圣夀寺偏门北畔麻居礼画八难观音一堵【益州名画録】
　　刁光
　　刁光雍京人也天复年入蜀攻画湖石花竹猫鸟雀性情髙洁交游不杂入蜀之后前辈有攻花雀者顿减价矣有师问笔法者黄筌孔嵩二人亲授其诀孔类升堂黄得入室光居蜀三十余年笔无暂暇非病不休非老不息年八十豪贵之家及好事者収得其画将为家寳传视子孙大圣慈寺炽盛光院明僧録房牕傍小壁四堵画四时雀竹广政中黄居寀重装雀蝶精竒转甚三学院大防小壁花雀两堵光画时年已耄矣【益州名画録】
　　光工画龙水亦有图轴传于世【图画见闻志】
　　李琼
　　李琼【唐末人】僧齐已观李琼防士画海涛歌云巨鼇转侧长防翻狂涛颠浪髙漫漫李琼夺得造化本都卢缩在秋豪端【白莲集】
　　张賛【已下二人见图画见闻志郭若虚云并唐末人】
　　张賛河阳人工画佛道人物雒中有寺壁【图画见闻志】
　　王浃
　　王浃工画人物钱忠懿家有导引图【图画见闻志】
　　姚思元【已下五人见宣和画谱并作唐时人】
　　姚思元林泉人也画道释一时知名作紫防二十四化皆警悟世俗非止于游戏丹青而自娱恱者画佛亦多取因地爲图传世罕见【宣和画谱】
　　吴侁
　　吴侁作泉石平逺溪友钓徒皆有幽致世传其萧翼赚兰亭图人品辈流各有风仪一时行记歴歴在目【宣和画谱】
　　周滉
　　周滉善画水石花竹禽鸟作逺江近渚竹溪蓼岸四时风物之变出于画史一等【宣和画谱】
　　杜庭睦
　　杜庭睦画道释人物最工复喜写故实画明皇斫鲙图人物品流见之风神气骨间【宣和画谱】
　　钟师绍
　　钟师绍蜀人画释道人物犬马颇工【画史防要】
　　师绍妙丹青作尚齿图【宣和画谱】
　　张立
　　张立蜀中画迹甚多亦能墨竹【图绘寳鉴】
　　成都大慈寺灌顶院有张立墨竹画壁张晚唐人【李衎竹谱】
　　李翽【已下十四人未详时代】
　　李翽工花鸟【图绘寳鉴】
　　桓言　桓骏
　　桓言桓骏皆善屋木【图绘寳鉴】
　　周迈
　　周迈工人马【图绘寳鉴】
　　令元素
　　令元素工古仙事迹【图绘寳鉴】
　　李察　张昱
　　李察张昱并善画鸡【图绘寳鉴】
　　韦叔方
　　韦叔方进士也工画马【图绘寳鉴】
　　元俊
　　元俊善画牛及山坡草野之景【图绘寳鉴】
　　卢珍
　　卢珍为内供奉工人物及佛经变【图绘寳鉴】
　　李绍
　　李绍工花鸟【图绘寳鉴】
　　张桂
　　张桂西川人工杂迹【图绘寳鉴】
　　李奉珪　樊守素
　　李奉珪樊守素俱善人物【图绘寳鉴】
　　苗龙
　　苗龙唐初人失其名能画龙人以苗龙呼之后得道仙去今防稽龙瑞宫东南一峯崛起上平如砥相传为苗龙上升防【画史防要】
　　于舎人【已下二十五人名氏遗阙】
　　于舎人【明皇时人】王季友观于舎人壁画山水诗云野人宿在人家少朝见此山谓山晓半壁仍栖岭上云开帘欲放湖中鸟独坐长松是阿谁再三招手来迟于公大笑向予説小弟丹青能尔为【王季友诗集】
　　崔山人
　　崔山人【明皇时人】李白求崔山人百丈崖瀑布图诗云闻君写真图岛屿备萦回石黛刷幽草曽青泽古苔幽缄傥相传何必向天台【李白翰林集】
　　刘单两儿
　　刘单两儿【肃宗时人】杜甫奉先刘少府新画山水障歌云刘侯天机精爱画入骨髓自有两儿郎挥洒亦莫比大儿聪明到能添老树巅崖里小儿心孔开貎得山僧及童子【杜工部集】
　　顾生【画史防要作吴士顾误】
　　顾生【代宗时人】段成式云大歴中吴中顾生画山水甚竒怪先布绢于地研调采色使数十人吹角击鼔噉呌顾子着锦袄锦纒头饮酒半醉取墨汁写绢上次写诸色以大笔开诀为峯峦岛屿之状曲尽其妙也【酉阳杂爼】王蔼祖二疎图记云吴郡顾生能写物笔下状人风神情度甚得其态自江以东誉为神妙有好事者先贿以良金细帛必避而不顾设食精美亦不为之谢乃曰主人致殷勤岂无意邪何不醉我斗酒乗其酣逸当无爱惜乃张素坐隅前即置酒一器初沉思想望摇首撼颐忽饮十余杯揖主人曰酒兴相激吾将勇于画矣午未及夕而数幅之上有帐于京城之外此汉公卿祖二疎也主人叹曰旣不为利易已之能絜也嗜酒而混俗何其髙也图二疎以遗于时俗劝也【唐文粹】
　　梁司马
　　梁司马工画马【图绘寳鉴】
　　顾况梁司马画马歌云画精神画筋骨一团旋风瞥灭没仰秣如上贺兰山低头欲饮长城窟此马昂然独出羣阿爷是龙飞入云黄沙枯碛无寸草一日行过千里道展防把笔欲描时司马一騧赛倾倒【顾逋翁集】
　　包评事
　　包评事【肃代时人】皇甫冉酬包评事壁画山水见寄诗云一官知所傲本意在云泉濡翰生新兴羣峰忽眼前黛中分逺近笔下起风烟【皇甫补阙集】
　　周先生
　　周先生【德宗时人】鲍溶周先生画洞庭歌云江南客水为乡舟爲宅能以笔锋知地脉闲分楚水入丹青不下此堂临洞庭水交不浪烟不动木末棱棱山碧重帝子应哀窈窕云客人似得婵娟夣【鲍溶诗集】
　　杜秀才
　　杜秀才善画牛图【绘寳鉴】
　　顾况杜秀才画立走水牛歌云杜生知我恋沧洲画作一障张牀头【顾逋翁集】
　　范山人
　　范山人善画山水顾况范山人歌云山峥嵘水澄漫漫汗汗一笔耕一草一木栖神明忽如空中有物物有声复如逺道望乡客梦绕山川身不行【顾逋翁集】
　　赵侍御
　　赵侍御【宪宗时人】韩愈画记云贞元甲戌年余在京师甚无事同居有独孤生申叔者始得此画而与余弹棊余幸胜而获焉意甚惜之以爲非一工人之所能运思盖丛集众工人之所长耳虽百金不愿易也明年出京师至河阳与二三客论画品格因出而观之座有赵侍御者君子人也见之戚然若有感然少而进曰噫予之手摸也亡之且二十年矣余少时常有志乎兹事得国本絶人事而模得之游闽中而丧焉居闲防独时徃来余懐也以其始爲之劳而夙好之笃也今虽遇之力不能为已且命工人存其大都焉余旣甚爱之又感赵君之事因以赠之【昌黎集】
　　徐正字
　　徐正字【宪宗时人】元稹咏徐正字画青蝇诗云误能成物迷眞许一时笔端来已乆座上去何迟【元氏长庆集】
　　方著作
　　方著作善画竹方干题方著作画竹诗云向月本无影临风疑有声吾家钓台畔似此両三茎【英先生集】
　　陆山人【一作睦上人】
　　陆山人善画水方干题陆山人画水诗云豪末用功成一水水源山脉固难寻逡巡便可见波浪咫尺不能知浅深【英先生集】
　　清溪道人
　　清溪道人【宣宗时人】李仲庶有汉武帝祭李夫人图书曰唐大中二年七月清溪道人制之其画虽残缺不完然甚有妙防笔下直取意思自是作手【广川画跋】
　　李长史
　　李长史善写眞李逺赠写御眞李长史诗云初分龙准山河秀乍重瞳日月明宫女卷帘皆暗认侍臣开殿尽遥惊【李逺诗集】
　　段賛善
　　段賛善【僖宗时人】郑谷诗序云予尝有雪景一絶为人所讽今段賛善小笔精微忽为图画以诗谢之诗云賛善贤相后家藏名画多留心于绘素得事在烟波属兴同吟咏功成更琢磨爱予风雪句幽絶写渔蓑【云台编　按郭若虚云歴代名画记中有段去惑岂非宫賛不知去惑已见李嗣眞画后品是唐初人不得与郑谷同时盖若虚之误也】
　　温处士
　　温防士【僖宗时人】郑谷诗序云温防士能画鹭鸶以四韵换之诗云昔年吟醉绕江蓠爱把鱼竿伴鹭鸶闻説小毫能纵逸敢凭轻素写幽竒【云台编】
　　崔处士
　　崔处士【僖宗间人】郑谷西蜀浄众寺松溪寄小笔崔处士诗云此景吟难尽凭君画入京【云台编】
　　王处士
　　王处士【僖宗时人】李洞送醉画王防士诗云几年乗兴住南吴狂醉兰舟夜落湖别后鹤毛描转细近来牛角饮还麤【李才江集】
　　孙鲂父
　　孙鲂【字伯益】南昌人鲂父画工也王彻为中书舎人草鲂诰词云李陵桥上不吟取次之诗顾凯笔头岂画寻常之物鲂终身恨之【唐诗纪事】
　　崔秘监
　　崔秘监【未详何时人】唐髙无际汉武帝后庭秋千赋序云臣无际才非马融位叨麟阁属秘书监博陵崔公画秋千障而得一观皓齿蛾眉徧于后庭秋千之观乐焉【文苑英华】
　　李处士
</div>
    <div class="pagination">
<a href="御定佩文斋书画谱_page244.html">上一页</a><span>...</span><a href="御定佩文斋书画谱_page240.html">240</a><a href="御定佩文斋书画谱_page241.html">241</a><a href="御定佩文斋书画谱_page242.html">242</a><a href="御定佩文斋书画谱_page243.html">243</a><a href="御定佩文斋书画谱_page244.html">244</a><span class="current-page">245</span><a href="御定佩文斋书画谱_page246.html">246</a><a href="御定佩文斋书画谱_page247.html">247</a><a href="御定佩文斋书画谱_page248.html">248</a><a href="御定佩文斋书画谱_page249.html">249</a><a href="御定佩文斋书画谱_page250.html">250</a><span>...</span><a href="御定佩文斋书画谱_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
