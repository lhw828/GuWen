<!DOCTYPE html>
<html>
<head>
    <meta charset="UTF-8">
    <title>六艺之一录 - 第 605 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 605 页/共 664 页</h1>
    <div class="content">　　米南宫九帖真迹卷首有机暇清赏印绍兴印内府书印钤缝有琳印黄琳私印向子固印卷尾有绍兴府印建炎浙东安抚使之印建炎两浙东路都总管司之印
　　米元章行草四段前有修内司钤缝半印楚国米芾朱文印
　　苏长公病眼帖　　　　米襄阳诗卷
　　黄山谷行书元师帖在楮上折裱
　　黄文节公行书草槀纸上横卷
　　苏老泉书诗真迹　　文衡山跋通天进帖
　　赵集贤行书归去来辞卷在宋纸上书后有白描渊明像
　　赵文敏行书词二阕临张长史京中帖
　　赵松雪大书快雪时晴卷
　　赵荣禄楷书湖州妙严寺记在宋楮上横卷卷首子昂大篆六字
　　赵子昂行书烟江叠嶂歌在白宋纸上横卷李西涯大篆题松雪翁真迹五字
　　赵文敏公小楷麻姑坛赵仲穆书读书城南司马温公劝学三帖卷
　　赵松雪书中懐浄土诗后系讃
　　赵子昂临智永千文　　赵文敏小楷隂符经赵承防小楷高上人大洞玉经在宋楮上横卷
　　琦楚石真迹　　　　张伯雨行书
　　俞紫芝楷书悟真篇在黄宋牋上共七纸
　　喀喇库库草书栁子厚谪龙说在纸上
　　喀喇泰熈努草书帖　　倪云林题觉轩手简柯丹丘石屏记屏在云间宋雨庵雨花斋
　　徐子仁书辞在绢素上　张伯雨书辞在纸上袁华书泉州两义士传绢上隶书
　　张外史行书挂幅　　　詹仲举书沁园春词祝枝山草书月赋　　　石田书悯日长短句
　　石田行书　　　　　　唐子畏书枕上闻鸡鸣诗文休承书归隠诗　　　祝京兆杂书
　　衡山题山谷伏波祠诗　石田书南乡子词
　　文衡山跋钟元常季直表跋右军袁生帖
　　徐武功防灵岩山词绢上行书
　　文衡山跋宋搨黄庭经　石田书送岁歌
　　呉匏庵茶歌行书挂幅　祝希哲宋版文选跋
　　姚谷庵书卷　　　　　衡山楷书老子传
　　唐子畏漫兴歌行二首　宋搨圣教序跋
　　姚云东诗二篇　　　　文三桥项少岳烟雨楼诗
　　明郁逢庆续书画题跋记
　　孝女曹娥碑　　　　　谢康乐古诗帖王子晋賛王右军二谢帖思想帖　禇河南书倪寛賛
　　苏东坡武昌西山邓圣求诗在楮上长卷卷首李西涯大篆坡翁诗翰四字
　　唐怀素草书清浄经
　　宋思陵楷书付岳武穆手勅真迹在楮上
　　苏文忠公天际乌云卷在白粉牋上行草书
　　黄文节公手简二通小行草真迹在楮上
　　蔡君谟十帖真迹装为横卷
　　宋丞相文信公劄子小行草真迹在楮上横卷宋胡邦衡劄子楷书真迹
　　宋孙之翰尺牍　　　宋人手简二通
　　真西山与王周卿手简在粉牋上
　　米南宫草书画水山歌并絶句真迹在楮上
　　米南宫诗翰有李西涯篆于引首湘西诗帖
　　五字损本兰亭僧隆茂宗作图于纸上
　　蔡忠惠公进谢御烛诗卷
　　坡翁大楷书卷　　　薛尚功钟鼎欵式册
　　倪云林赠陈维寅诗卷
　　元天目禅师刘顺法语真迹小真行书
　　鲜于奉常草书昌黎琴操四章真迹
　　苏东坡书离骚九辨卷　黄山谷草书释典文语薛绍彭临兰亭叙　　　黄文节公草书秋浦歌
　　坡翁行书四诗　　　　涪翁书隂长生诗篇米南宫行书天马赋
　　黄太史草书李太白忆旧游寄谯郡元参军
　　蔡忠惠公二帖　　　　薛道祖书云顶山诗真迹东坡先生书九歌卷　　苏长公兄弟祭黄几道文苏沧浪留别王原叔古诗帖
　　頴濵诗帖　　　　　　李西台六帖
　　苏长公书陶靖节清晨闻叩门诗一首
　　雍国公虞丞相古劔歌　赵文敏公诸贤天冠山诗邓文肃临急就章小防仙诗
　　赵松雪书洛神赋卷高上大洞玉经
　　元贤翰劄疏　　　　　虞伯生书虞雍公诛蚊赋赵文敏眞草千文　　　张贞居杂诗册
　　赵文敏楷书千文四体千文
　　赵文敏真行文赋　　　鲜于困学楷书
　　邓巴西诗卷　　　　　沈啓南行草二诗
　　文寿承草书单条　　　沈啓南有竹荘闲居诗卷祝枝山澄心窝铭楷书董宰书卷
　　陈白阳题扇　　　　　姚谷庵草书
　　唐伯虎行书
　　六艺之一录卷三百七十九
　　钦定四库全书
　　六艺之一录卷三百八十　　　钱唐倪涛撰
　　厯朝书谱七十
　　鉴藏
　　明张丑青河书画舫
　　韩存良太史购藏钟元常摹钟鼎篆正考父鼎铭当为汉魏遗墨之冠其次则王元美尚书家正书荐季直表上有昼锦堂等印及元人跋尾王美续收禇河南哀册文顔平原送裴将军北伐诗并属真笔
　　晋武帝我师帖真迹宣和秘府官本今在震泽王氏当为帝王书法之冠
　　韩存良太史家陆士衡平复帖计九行墨色有绿意纸亦不杂碎前存宋徽宗泥金标题又闻王羲之破羌帖王献之洛神十三行晋人小楷曹娥碑杨羲黄素黄庭经唐宗鹡鸰颂禇遂良千文张旭宛陵帖钟绍京灵飞六甲经呉通微千文怀素论书帖【或云山水帖】徐浩道经上卷贺知章千文顔鲁公自书诰呉融博士帖苏轼自书八赋米芾草书十二帖宋高宗绢本洛神赋并有李昭道临顾恺之图画赵孟頫小楷道德经全本种种真迹在其家未及全见之
　　索靖章草出师颂一卷用黄麻纸书之上有宣和印识朱色如新与古谱文合文寿承定为真迹为之刻石或云颂文盖出萧子云元初藏霍清夫处见云烟过眼录宋时在钱勰房下亦见米氏书史
　　谢安石书六十五字四角开元小玺御府书也永存珍秘印入唐相王涯家翰林之印建中御府所用
　　东方朔画像賛相传逸少真迹乃永和十二年五月十三日书与王敬仁者笔迹茂密法律森严其糜破处欧阳询补之宋初在丁讽学士家寻入宣和秘殿有御书玺记暨南渡后复归赵与勤家杂见书史书谱云烟过眼录中
　　王羲之袁生帖释怀素梦逰天姥吟皆宋府秘物为呉王氏藏本并神品也
　　周敏仲携示逸少行穰帖一卷亦载宣和书谱中首尾玺跋宛然予细辨乃唐人硬黄临本定非真迹先辈言秘府御题书画真赝相杂验之信然
　　逸少草书司马帖今在山隂人家宣和秘府故物也笔法淳古可爱为真无疑
　　五字不损本定武兰亭序一卷元初藏谭崇文许有寅亮元章等题名张仲寿赵孟頫袁桷诸贤跋尾相传欧阳率更所模墨花满面真希世之宝也茂实府君购得一本笔法精劲高古较唐宋摹搨字形几小一倍后归之大兄矣
　　陈仲醇妮古录云今皇帝天藻飞翔雅好书法每携献之鸭头帖虞世南临乐毅论米芾文赋以自随董其昌闻之中书舍人赵士祯言如此因考右军曽书文赋今可见者赵荣禄书耳
　　献之中秋帖卷藏于檇李项氏子京自有跋细防乃唐人临本非真迹也卷首截去十二月等六字亦无米賛可考苐装背标锦则宣和旧物也岂南宫宝帖元末曽输入大内邪
　　震泽王氏陶隠居黄庭外景经楷法俊逸翩翩不羣云系张可与故物可与号绣江前元进士生平宝秘萧子云进冩古文啓真迹及此
　　李文正公家藏智永千文一卷是藏锋书前有宋徽宗瘦金黄绫帖云梁释智永真草千文合缝用宣和等印虽厯世久逺字画略无残缺今在武陵高氏
　　呉原博先生家藏林藻深慰帖宋祐陵故物也有绍兴二玺柯九思陈彦廉等印有李倜张仲寿黄中邵亨贞袁华张适李东阳文徴明八跋跋载珊瑚网中
　　唐文皇手勅一通用黄麻牋书之今在韩存良太史家宋秘府故物也右帖全仿右军风神散朗品在宋思陵上屡欲告假刻石卒未得
　　唐宗御书鹡鸰颂白麻纸真迹结搆精谨笔法纵横迥出吾家思陵御书叙文之上后有蔡京蔡卞二跋亦妙近周敏仲购得一本乃双钩填墨者至积时不晤良可叹也
　　敏仲所收唐宗恤狱诏当时勅付毛应佺者黄麻纸书旧在檇李项氏朱忠僖故物也
　　虞永兴汝南公主墓志稿凡十八行见米老宝章待访录后入郭天锡家元章跋尾尚存今藏琅琊王氏敬美奉常故物也顷金坛王宇泰太史赏其峭拔为摹入郁冈斋帖中
　　檇李项氏秘藏欧阳询行书梦奠帖清劲絶尘乃楮纸真迹宋末藏郭天锡处子昂二识尾勤有堂故物也其后又入杨东里家有东里跋跋今不存右帖授受有绪的是名物陈仲醇定为宋人书岂为世所淆乱耶
　　近闻欧公梦奠帖及顔书鹿脯帖俱在檇李项氏当往观之
　　禇河南黄麻千文一卷瘦劲絶伦楷书真笔后有宋濓等跋今存韩宗伯存良家凡十数阅唐人书法世不多见此真可宝者
　　韩氏藏褚遂良楷书千文黄麻纸大类所书圣教序疎瘦婉畅逸趣翩翩按宋濓溪跋尾河南真迹千文如鐡线萦结而成即此本也
　　陆柬之书法似舅风气过之传世兰亭诗五首今在檇李冯开之家笔法飘纵妍媚动人品在李北海顔平原之上故米南宫极称许之或云此帖与王维江山雪霁图李升潇湘烟雨卷皆太史公朝夕展玩者也
　　陆柬之时工临写今校理钱延年有柬之书兰亭用绿麻纸押尾署陆司议书
　　孙过庭书谱真迹亦藏韩太史家严分宜故物也前有宋徽宗渗金御题政和宣和等印元初在焦达卿敏中所上下两卷全今已缺其一上卷亦不能全文氏为摹刻停云馆帖中此帖宋时刻入石亦止存一卷
　　嘉兴王廷槐藏张长史春草帖亦在严分宜家尝入宣和秘府宋元人题名并跋甚多
　　张长史真墨宛陵诗李西台苏才翁皆有跋江隂卞华伯故物都敬书评云非真迹也此卷今在韩氏谓出春草诗上两家持论不同如此当细辨之
　　朱太保藏郑防闺情诗帖白麻纸真迹
　　解氏藏李北海永康帖今在呉郡王氏真迹神品上上
　　严氏书画记曰怀素绢本草书千字文一卷初藏海盐姚氏其家云此帖一字值千金故号千金帖不知几传失去予以善价得之通用黄绢八幅丝理精细纎毫无损交接处用军司马印箝记亦曽摹刻于停云馆后归史氏自史氏归严氏今已入内府矣盖晚年书也
</div>
    <div class="pagination">
<a href="六艺之一录_page604.html">上一页</a><span>...</span><a href="六艺之一录_page600.html">600</a><a href="六艺之一录_page601.html">601</a><a href="六艺之一录_page602.html">602</a><a href="六艺之一录_page603.html">603</a><a href="六艺之一录_page604.html">604</a><span class="current-page">605</span><a href="六艺之一录_page606.html">606</a><a href="六艺之一录_page607.html">607</a><a href="六艺之一录_page608.html">608</a><a href="六艺之一录_page609.html">609</a><a href="六艺之一录_page610.html">610</a><span>...</span><a href="六艺之一录_page606.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
