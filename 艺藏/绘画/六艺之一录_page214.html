<!DOCTYPE html>
<html>
<head>
    <meta charset="UTF-8">
    <title>六艺之一录 - 第 214 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 214 页/共 664 页</h1>
    <div class="content">　　唐令长新戒　在赤水县开元二十四年立宗尝择县令百六十三人赐以丁寜之戒其后为县者皆以戒刻石集古録取焉景祐中令重刻之今非唐故物矣
　　古书岩　在巴川县岩间隠隠如篆文不可读
　　石门弥陀像　在石门县之北岩唐开元二十三年州别驾张钊为刺史孙希庄作
　　祭龙多山题名　天寳十四年十月十一日大中大夫守巴川郡太守真寜县开国男上柱国赐紫金鱼袋韦藏锋集制醮祭
　　涪内水石镜题名　大唐大厯十年三月三日　石出时兵甲息黎庶归六气调五种熟刺史兼侍御史王珽记
　　卢舍那佛二菩萨记　在石【缺】县三北岩唐长庆二年刺史刘温作
　　集圣院记　在赤水之龙多山唐咸通间李嵇作季子墓铭　在巴川县相以为孔子所书张从申记云旧石湮没宗命殷仲容榻本之大厯中再刻此从申所记也此刻未知何人所模
　　濮岩铭　距城三里元祐五年郡守刘象功磨崖唐孙樵龙多山録　旧刻刓缺元祐七年刘象功再书遒劲可喜
　　龙多山鹫台院石刻　绍兴三十二年十一月缙云冯时行记
　　将军祠石刻　在龙门山东八里印土院有将军祠石刻云故唐将也迯难山中而死山隂或曰战国人也嵗春夏民以车葢迎其神至水上张幄致飨
　　唐永泰二年石刻　在化度院在县西五十里石刻但云永泰二年按水泰齐明帝唐代宗年号齐永泰止五月而唐永泰二年十一月始改大厯故知为唐无疑
　　鴈塔题名　在赤水县宣和间栁瑊始刻置长安慈恩寺葢搨本也
　　活乐乡校记　沿浩江四十里郡人度正立太子庙士之向学者有所依归又自为之记
　　垫江志　郡守任逢编
　　荣州碑记
　　大周圣徳勒石文碑　在州衙子城门外长庆三年立韦綨撰
　　州县碑　伪蜀司仓参军荀延庆撰
　　真义侯碑　在本庙唐元和二年迁旧经云即古独孤白马蜀将二人也
　　唐刺史薛髙丘磨崖碑　在荣徳山唐开元二十年刺史薛髙丘磨崖碑今字画已磨灭
　　荣隠山修道观石碑　在本山上
　　荣黎山古寺碑　在本山上
　　唐元符元年祷雨碑　在荣黎山上
　　荣徳山薛刺史磨崖碑　在山半
　　靖难侯庙碑　在本庙内
　　图经　隆兴元年李焘为守教官勾演编
　　昌州碑记
　　演教院碑　在昌州旧基院有防碑载唐咸通嵗县令唐允中
　　净土院碑　在昌元县东四十里碑云唐太和五年建石佛寺记　在永川县东二十里方舟李公石为之记唐韦君碑　在北山干寜二年靖南令胡密所作呉季子墓碑　在北山相以为孔子书开元中殷仲容奉诏摹搨大厯中萧定刋之润州张从申为之题其后
　　髙祖大风歌碑　在北山
　　古文孝经　在北山元二十二章与今文十八章小异按今文先出于汉初而古文与尚书同出于孔子壊宅今文已盛而古文独不得列之学官惟孔安国马融为之及明皇注今文十八章孝经为古文者益微矣司马光范祖禹皆曽缴进光谓始藏之时去古未逺其书最真祖禹又为之说亦云古文庶得其正
　　六经图碑　在郡学郡人杨甲鼎卿所着也
　　六十四卦象碑　在昌元县
　　画维摩石碑　绍兴间北山刻云郡之惠因寺藏经壁隂有水墨画文殊诣维摩问疾一堵意全相妙合经所说恐浸漫灭故刻石于此
　　靖南志　太守黎伯巽序
　　渠州碑记
　　防石阙　在大竹县北一里其一镌云汉谒者北屯司马左都侯沈府君其一镌云汉新丰令交阯都尉府君其阙上各镌出屋宇禽兽飞走之像又有单石阙二相去防石阙一里其中镌雕物像与此同
　　三圣碑　系唐睿宗御制文今在县南州学内
　　道徳经碑　在城北紫极观唐咸通中州刺史程夀建立
　　后汉车骑将军冯绲墓志铭　墓在大竹县古寳城双石阙西南一丈二尺按后汉书冯绲宕渠人也墓铭碑尚在碑额篆云车骑将军冯公之墓铭碑文作书字犹可辨也
　　公府建置碑　开寳三年张琪记干徳六年许允修创大唐渠江县冲相寺碑　碑立于防昌之后
　　古賔城碑　九域志云流江古賔城有古碑文字磨灭宕渠志　无编集人姓名无郡守题名无仙佛诗章等文
　　叙州碑记
　　晋张麟夫人墓表　在庆符县南一百六十里
　　韦南康纪功碑　在江西旧州治岸溉元和五年立碑隂载南康谢赐表碑至今字画大半磨灭
　　定夸湖唐碑　在城东门外有唐碑存焉有曰山苍苍烟际横【缺】湖水平其余漫灭不可攷
　　唐都督戎州李通破贼碑　在州南一百里今碑字亦残缺
　　大唐南诏王碑　在石门界唐贞元七年袁滋题唐古戎道记　在州治之对天苍山崖壁间唐人所书笔画劲正唐干封二年詹君秀修复此道而为之记
　　唐黎干墓表　在州西岸石马溪之上今石马尚存唐张九宗修花台寺记　元和五年张九宗书
　　金箱谷　在宣化上流三十里呉季成所卜筑在山之阿有山谷老人所书盘谷序防州学记碑刻
　　山谷悟轩石刻　在南溪县资圣院
　　懐安军碑记
　　汉张子阳碑　汉幽州刺史牂牁太守张子阳碑在唐化镇防五里许乃张子阳墓东汉顺帝永建四年造
　　唐昌利观记　在昌利山延祥观开元中金堂尉沛国武犍撰
　　王头陀塔铭　在云顶山塔院贞元十五年薛倕撰如舜禅师碑铭　在金堂龙槐院唐节度使杜琮撰支提石塔记　在三学山唐节度使叚文昌撰
　　鹦鹉舍利塔记　在三学山韦臯撰
　　为八戒和尚谢复三学山精舍表　李商隠撰
　　放生记誓文　在中江岸上太和二年令狐紃撰杜光庭功徳记　在三学山
　　杨浦夀昌寺记　在郎中山
　　三学山飞石记　邑宰张西撰
　　叚医故宅旧碑　后汉隠士叚医故宅今郡城内天庆观是也有叚隠居李真人二像有旧碑字画磨灭不可辨
　　金堂尉沛国武犍碑　在金堂县东延祥观唐开元中立
　　金渊志　郡守韩植序
　　广安军碑记
　　广安军碑　在皛然山有晋太康八年文
　　广安志　嘉定改元郡守廖唐英序
　　长寜军记録文
　　五代伪蜀勅牒　武成三年牒淯井镇羁縻十州五土都虞候罗元审武成三年牒淯井镇羁縻土刺史罗元楚　永平元年牒土兵马司罗元审
　　国朝所给诰勅　嘉祐三年给长寜夷人头首斗盖充土刺史诰国朝所给诰劄甚多今姑録其一或补以官资则告上曰每年添盐若干斤练若干疋更不依律令支给请受
　　祥符平夷始末
　　庆厯皇祐平夷略
　　熙寜经制诸夷本末
　　元丰平乞弟本末
　　范中书百禄誓夷　熙寜七年平五囤蛮作文以誓之其碑在今之报恩寺
　　范荣公进誓平夷文表
　　赵招讨平晏夷贺捷文表
　　长寜志　嘉定己卯教授贺寅东序
　　小桃源铜牌　见小桃源下
　　梅圣俞春雪诗　归田録载苏子瞻尝于淯井监得夷人所卖蛮布弓衣其文织成梅圣俞春雪诗葢其名重于炎敫
　　富顺监碑记
　　汉董孝子墓表　圣灯山之【缺】有董孝子墓墓表云汉益州刺史广平郡侯董孝子
　　磨崖碑　皇宋皇祐七年知监张齐古题云南山城郭防滩数里羣峯重叠一佛独立容相端正真如塑出髙耸数丈古代留迹后倚林翠前瞰江碧图记谓圣佛
　　中岩普觉院　天禧丁丑赐院名康定二年翰林学士李淑撰
　　咸平奨谕李处荣勅　守臣黄裳跋章圣皇帝録邦人丁处荣殄殱均贼之功擢荣州长史勅书藏其家
　　石灯台讃　郡人王光明儒家旧收公用灯台刻石灯台讃一首并序进士元锐撰元和中【缺】伯良能书富义县令孟公才
　　冨顺志　郡守杨汝为序






　　六艺之一録卷一百七
<子部,艺术类,书画之属,六艺之一录>
　　钦定四库全书
　　六艺之一録卷一百八　　　　钱塘倪涛撰
　　石刻文字八十四
　　宋王象之舆地碑目记
　　夔州碑记
　　汉盐铁盆记　在巫山县黄大史石刻云余弟嗣直来摄邑事堂下有大盐盆有欵铁葢汉时物也其末曰永平二年
　　晋桓温隷字碑　在巫山有黄太史跋嘉定癸未漕使王观之并黄太史跋俱徙置漕王漕又作跋语考其为晋周抚墓碑今不存今此碑亦不存
</div>
    <div class="pagination">
<a href="六艺之一录_page213.html">上一页</a><span>...</span><a href="六艺之一录_page209.html">209</a><a href="六艺之一录_page210.html">210</a><a href="六艺之一录_page211.html">211</a><a href="六艺之一录_page212.html">212</a><a href="六艺之一录_page213.html">213</a><span class="current-page">214</span><a href="六艺之一录_page215.html">215</a><a href="六艺之一录_page216.html">216</a><a href="六艺之一录_page217.html">217</a><a href="六艺之一录_page218.html">218</a><a href="六艺之一录_page219.html">219</a><span>...</span><a href="六艺之一录_page215.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
