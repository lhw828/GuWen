<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 267 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 267 页/共 578 页</h1>
    <div class="content">　　杜大春蜀人善画梅笔墨无几如在篱落【陈傅良止斋集】
　　苏元龙
　　苏元龙号野塘戴复古题姚雪蓬使君所藏苏野塘画云此我故人野塘苏元龙之墨迹中有石屏老泪痕又与野塘添一笔【石屏集】
　　赵弁
　　赵弁字祖文东郡人至临安诸公贵人爱之凡秘书省及新作政府所画照壁多出其手今存雪图风度可想【平园集】
　　祝次仲
　　祝次仲字孝友【见书家传】善画山水朱文公最嘉其丹青为之题咏【万廷谦龙游县志】
　　王三锡
　　王三锡善传神魏了翁有赠画工王三锡传神诗【鹤山集】
　　闵廷俊
　　闵廷俊以善画待诏翰林于人物为工内出古诸名贤像于资善堂尝模得之唯肖【张安道乐全先生集】
　　林希逸
　　林希逸字肃翁号竹溪又号鬳斋福清人【见书家传】官考功员外郎【闽书】
　　林希逸善绘事【王得臣麈史】
　　林泳
　　林泳希逸子善墨竹自号艮斋【福州府志】
　　李仲永
　　李仲永善画墨梅姜特立诗云写竹如草书患俗不患清画梅如相马以骨不以形墨君曩有文夫子蝉腹蛇跗具生意当时一属苏公雨叶风枝畧相似花光道人执天机信手埽出孤山姿陈幻却西子面此妙俗士那防知近时赏爱扬补之补之妩不足竒李生于梅却有得髙处自与前人敌倒晕疎花出古心暝云暗谷藏春色我一见之三叹息意足不暇形模索君若欲求之画胡不去看江头千树白【姜特立梅山续槀】
　　冯安民
　　冯安民得圗像三昧未见伦比且防自持不茍取悦于人顇泽丑好直与造物者同坯冶于笔端而无敢设焉【廖刚髙峰先生集】
　　王防甫
　　王防甫温润博雅噐局髙逺探古之余感物寓意见诸挥洒之间莫不种种髙妙【陈刚中北山集】
　　胡潜
　　胡潜善画鹤刘弇题胡潜画鹤歌云薛公鹤手髙唐世其人已逐东波逝傥得胡生肖似归古人未必今人非【刘弇云龙先生文集】
　　杨简
　　杨简字敬仲慈溪人【人称慈湖先生】乾道五年举进士寳歴元年以寳谟阁学士大中大夫致仕赠正奉大夫【宋史本传】慈湖喜作墨竹有石本横枝传世【圗绘寳鉴】
　　丁权
　　丁权字子卿防稽人善画竹自述竹谱【孙鑛绍兴志】
　　单炜
　　单炜字炳文【见书家传】好古博雅与姜白石友善画竹【画史防要】
　　杨镇
　　杨镇字子仁严陵人号中斋尚理宗周汉国公主墨竹在郓王员大夫间蕴借可观【画史防要】
　　裴叔泳
　　裴叔泳字德游号静庵居士钱唐人与杨中斋驸马为书画友善写兰竹枯木怪石上有嘉善堂印【陈善杭州志】
　　毛存
　　毛存杭人父伯益坐韩胄党流岭表存乃防渉数千里函骨归人称笃孝善墨竹水石如杨中斋裴德游诸人皆宗之号勿斋人但谓之毛门司【陈善杭州志】
　　陈容
　　陈容字公储自号所翁长乐人端平二年进士历郡文学倅临江入为国子监主簿出守莆田诗文豪壮善画龙得变化之意泼墨成云噀水成雾醉余大呌脱巾濡墨信手涂抹然后以笔成之或全体或一臂一首隐约不可名状曾不经意而得皆入神妙时为松竹学桞诚悬铁钩锁之法寳祐间名重一时垂老笔力简易精妙绛色者可并董羽【闽画记】
　　陈珩
　　陈珩字行用号此山所翁之弟善龙水时亦作水墨枯荷折苇虫鱼蟹鹊墨极有生意官至朝请郎【闽画记】
　　艾淑
　　艾淑字景孟建安人早游太学善画龙与陈所翁同舍时称二妙亦工竹石仕为海寜军节度判官【闽书】
　　茅汝元
　　茅汝元号静斋进士善墨梅人以艾竹茅梅为称【画史防要】
　　陈天民
　　陈天民福清人幼随父游泰山学日观道士知归子葡萄尽得其妙【福州府志】
　　张翼
　　张翼字性之号竹林金陵人初学画于胡彦龙成于盛师顔人物道像杂迹外尤工逸笔居杭时尝为巨珰罗大节作导引四圗各系以自制小赞罗上直时张于直舍中理宗顾见之曰此画格工致可于阁下开版竟不问谁笔【圗绘寳鉴】
　　赵师睾
　　赵师睾字从善伯骕子举进士第除寳谟阁直学士【宋史本传】
　　师睾善画花【画史防要】
　　水丘覧云
　　水丘覧云杭人善效米南宫作山水逼真又善写照【陈善杭州志】
　　赵芾
　　赵芾镇江人作人物山水窠石江势波浪金焦二山有气韵笔力师古人无院体惜乎仅作一郡之景意不逺耳【圗绘寳鉴】
　　戚仲
　　戚仲寳庆年殿司军士善绛色山水师杨士贤兼画虎师李迪左手书戚仲字多喜作江海圗扇面【画史防要】
　　孙觉
　　孙觉善水墨白描毛女笔力细巧寳庆待诏【画史防要】
　　陈宗训
　　陈宗训杭人师苏汉臣画道释人物仕女描染未精人呼为铁陈绍定年画院待诏【圗绘寳鉴】
　　陈左
　　陈左仕女宗陈宗训【圗绘寳鉴】
　　胡彦龙
　　胡彦龙仪真人画人物天神寒林水石描法用大落墨自成一家格法绍定间以荐为待诏【画史防要】
　　张翠峰
　　张翠峰淮阳人师胡彦龙专画龙神雷部天将【圗绘寳鉴】
　　鲁宗贵
　　鲁宗贵钱唐人花石鸟兽描染极佳尤长写生鸡雏鸭黄最有生意绍定待诏【画史防要】
　　俞珙
　　俞珙钱唐人师梁楷画人物山水布景着色逼真但笔法纤弱绍定间画院待诏【陈善杭州志】
　　史显祖
　　史显祖杭人工人物士女青緑山水端平间画院待诏【陈善杭州志】
　　顾兴裔
　　顾兴裔钱唐人专师马和之笔法设色俱不逮淳祐年画院待诏【画史防要】
　　崔友谅
　　崔友谅金陵人画道释人物绛色山水多作大幅雪景及小簇淳祐待诏【画史防要】
　　吴俊臣
　　吴俊臣江南人淳祐间画院待诏善人物山水多作雪景师朱鋭【圗绘寳鉴】
　　李德茂
　　李德茂迪子防世其业淳祐待诏【画史防要】
　　孙必达
　　孙必达钱唐人善画释道鬼神师苏汉臣淳祐间待诏【陈善杭州志】
　　陈清波
　　陈清波钱唐人多作西湖全景【画史防要】
　　乔钟馗　乔三教
　　乔钟馗乔三教【按二人当是以画钟馗画三教擅名当时者】寳祐待诏【画史防要】
　　叶肖岩
　　叶肖岩杭人寳祐间作人物小景类马逺专工传写【画史防要】
　　马永忠
　　马永忠钱唐人寳祐待诏出李嵩之门嵩多令永忠代作【画史防要】
　　张仲
　　张仲工画花禽笔法可并林椿亦善人物山水寳祐待诏【画史防要】
　　朱懐瑾
　　朱懐瑾钱唐人寳祐间画院待诏转福王府使臣工山水人物树木窠石作雪景用墨全师夏珪谨守规矩不敢肆笔【陈善杭州志】
　　朱玉
　　朱玉钱唐人号桞林朱善画天神雷部兵将寳祐年待诏【陈善杭州志】
　　范安仁
　　范安仁钱唐人寳祐间画院待诏善画鱼俗呼为癞子【陈善杭州志】
　　陈可久
</div>
    <div class="pagination">
<a href="御定佩文斋书画谱_page266.html">上一页</a><span>...</span><a href="御定佩文斋书画谱_page262.html">262</a><a href="御定佩文斋书画谱_page263.html">263</a><a href="御定佩文斋书画谱_page264.html">264</a><a href="御定佩文斋书画谱_page265.html">265</a><a href="御定佩文斋书画谱_page266.html">266</a><span class="current-page">267</span><a href="御定佩文斋书画谱_page268.html">268</a><a href="御定佩文斋书画谱_page269.html">269</a><a href="御定佩文斋书画谱_page270.html">270</a><a href="御定佩文斋书画谱_page271.html">271</a><a href="御定佩文斋书画谱_page272.html">272</a><span>...</span><a href="御定佩文斋书画谱_page268.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
