<!DOCTYPE html>
<html>
<head>
    <meta charset="UTF-8">
    <title>六艺之一录 - 第 258 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 258 页/共 664 页</h1>
    <div class="content">　　蔡家賔至帖　与上夫人平康帖同出一手　按此后散势帖小佳帖奉告帖鲤鱼帖月半帖近得书帖昨书帖一日一起帖侍中书帖敬豫帖俱当出代书人手惟虞休一帖则与前日月如驰等帖同又是一手所作
　　足下散势帖　复以□□顾作悒怛或作胡怛按晋哀帝郎君委瘵帖请以灼怛与此正同灼怛当是晋时语作悒怛近是胡怛则大非矣以渐消□当是以渐消乏言得散力疾患当以渐消乏也作息非　散势以下七行当是一帖上问人疾末乃自道文既一贯书法并一旧以末三行另分一帖误刘分复以悒怛二行更为一帖尤误
　　昨得熙帖　此卷重熙凡有三帖前熙存亡正尔复于何求之后适重熙如此皆道重熙事按史郄昙以四十二嵗卒后帖正重熈假节镇下邳时语此帖乃始知其患气前帖则其垂死时书也葢三帖正倒置
　　知足下连不快帖　此亦当是与重熙书同上帖葢一时事米老以为智永书臆决无据
　　小佳帖　此与前衰老等帖笔法正同特稍纵耳然有正骨与宰相安和等帖不类亦当出右军代书人手
　　奉告帖　□之悲酸刘顾俱作见之或作兄亦通鲤鱼帖　大观以羲之白三字连上帖送此以下另为一帖又南唐刻本系下遣郷里人徃一行之后与淳化大观异　□字阙波避宋讳
　　月半哀忤帖　米老注此帖下云已上二帖真按鲤鱼帖与上奉告帖笔法正同米既以鲤鱼帖为真则亦当以奉告为真乃独目奉告为伪吾所未喻又此三帖前奉告鲤鱼两帖笔韵充裕与前夫人平康等帖同月半哀忤帖虽笔势稍纵而神韵自一皆当出右军代书人手　哀忤当是哀忤旧作哀悼未是悬耿□□□□□当是悬耿至勿勿白不具刘作至具愿不既误再拜诸本皆作□惟泉本多一折作□
　　遣郷里人徃帖　一行当别为一帖大观得之淳化适行尽耳刘顾俱连下行成为一帖殆未细审耳　□□□也顾作言一作具皆非当是一一言遣郷里人口道一一耳
　　行成帖　东坡云此张説送贾至文也乃知法帖中真伪相半　山谷云王羲之饯行帖当是虞永兴少年时书　元章云是月也下伪帖　长睿云贾曽送张説赴朔方序中云备官而行成旅比从是月下云有诏具寮爰开祖宴且申后命宠以蕃锡此当是后人集逸少书写此序而亡其首尾故语不缀属耳先辈以为张説送贾至文非也米以是月也以下为伪不知自行成下已伪葢未尝考贾曽文也　以从按贾曽文当是比从刘顾俱作以从非□当是殷庆歴帖阙波故山谷误作列载隂唐文粹作戒隂时文粹作赋　此帖笔力缓弱且通体气脉不贯定是集书长睿以为集右军书是也山谷以为永兴少时书恐是臆説
　　近得书两帖　两帖俱当出代书人手不□□当如施作不一一刘顾释作不具未是
　　濶别帖　山谷云濶别以下九行当是永禅师得意书长睿云濶别帖字既甚恶而笔语乃尔非逸少书无疑　按此帖词致纤妍当是宋齐后人语不类晋人吐属长睿鉴是山谷以为永禅师得意书亦是臆説
　　旦极寒帖　絶似官奴兰亭后面追寻伤悼虽稍纵要皆是右军极笔
　　虞休帖　此亦伪帖与前日月如驰等帖同出一手米黄不着失之□刘作连近是顾作患非
　　建安灵柩帖　何屺瞻云按绛帖平此帖墨迹在王顺伯家传宝有绪右军帖传至今者秘阁尚有二十余轴多唐人钩临闻此妙迹恨未得见尝见墨本颇胜官帖也　永惟下宝晋帖有崩字此当由摸搨脱失无由言苦□字张作告或作昔作□皆非刘顾释作苦最是圣教序无苦集灭道苦字从此摸去也□当是如刘作报张作批误
　　一日一起帖　元章以此帖为张旭书长睿云米论多以草字差大者为非二王书一槩求之理恐未竟仆谓此及下侍中敬豫二帖皆当出代书人手与前夫人平康等帖正同　□刘作愿或作欣皆非顾作顾近是
　　侍中帖　侍　　　中书二字直下顔鲁公论坐藁刑部尚书上柱国书上二字六曹尚书曹尚书三字祖之书下一防刘顾皆作书书不可通按古帖凡带下一防皆作白此当是侍中书白言侍中有书白凃侯危笃也凃当是涂姓也顾释作徐非
　　敬豫帖　敬豫王恬字也小字螭虎丞相导子□刘作潒陈作像施作豫施释正顾汝和云书法豫旁予字作氵二卷王珉第四帖卿可豫此卷濶别帖想清豫及此敬豫帖七卷长素帖得敬豫俱如此法当以不疑
　　清和帖　右军草书无不中规合矩此帖字多荒率格亦不遒当是伪书米老目为真殆过　适□刘作吾施作知俱可疑当由摹有失笔想二□旧作庚或作康顾作庾顾或是速□刘顾作王或作至至或是下无所□同大段此帖摹搨多误
　　追寻伤悼帖　元章云此子敬代父书长睿云非也字势圆既非献之体而中云吾老矣余愿未尽惟在子辈耳大令夀四十三无子与此不合按右军七子之早卒意当是之卒时语　一旦□之当作哭或作失非快雪堂作尖竟似尖字尤非　但有□塞当是酸塞或作毁按首笔作画以酸为正
　　子嵩帖　长睿云此帖亦非逸少书庾子嵩非同时人也按子嵩逸少伯父行帖云子嵩之子则是同时也长睿误至谓非逸少书则不刋之论矣　□小二字未详刘顾作临川亦臆决
　　袁生帖　文衡山云此帖曽入宣和御府即书谱所载者五玺烂然其后贉纸及内府图书之印皆宣和装池故物而金书标籖又出裕陵御笔当是真迹无疑旧藏吴兴严震直家震直洪武中为工部尚书嘉靖间归锡山华中甫刻真赏帖摸搨精良出淳化上按此帖真迹今在华亭王俨斋大司农家尝从借观与真赏帖所刻不殊毛髪信真赏为有明第一佳刻也按张彦逺右军书记帖末尚有弟豫须遇之大事得其书无已巳二谢云秋末必来计日迟望万嬴不知必俱不知弟徃别停几日决其共为乐也寻分旦与江姚女和别殊当不可言也凡五十九字真迹无之然彦逺所録宜不应有误想由后半失脱耳　谢书□□当作一一顾作具非已还未顾以阁本未字不出头当是乐按真迹未字正出头乃阁本误耳至到之怀刘误作则□所也张彦逺右军书记作吾所尽也或作无未是
　　想大小皆佳帖　此帖摹搨多失误知□刘顾俱作知賔可疑□书法当是扶扶或是人名故云有时呕食也刘顾俱作然亦可疑　　　若作不已则防连上字□当作主若以防连下字作至则□□或当是不一又不字右防多一曲俱由摹搨有失□□旧作仓猝亦可疑□或合二字作覆非□防服首多一折当是一服散旧释俱失之□厘顾云药名即苔也又可作纸南人呼为侧理如君告如字亦有失笔
　　太常帖　□军当如顾作领军刘作镇军误司州以为平复以当是比刘顾作以非大奴以还吴以当是已右军书多书以为已吾于前奉对帖已详之或作比误
　　司州帖　公私之望一本之下失一波泉本全得□等书□当是犬古人书多以右肩上防连画并书如求作求之类不可一二数今楷书犹独等字犬傍作犭可见旧释误作大　帖末太宰中郎四字与本帖字形小异当是署所与书人欵右军帖多有如山隂张侯谢二侯之类古人凡与人书多不书所与书人欵其有欵者葢偶尔今人处处有之又古人凡与人书多以巳名置所与书人之前言某人致书于某人也今人多倒置
　　得里人书帖　□里人当是得或误作卿以日当是比日与下以此为至患以字不同□中□字或作髀步米切股也或作骭遐谏切胫也按帖右旁□多一折当是髀
　　疾患帖　此帖米云伪按笔虽稍纵然故清古与卷前诸伪帖不同长睿谓此下节日两帖词笔皆有王氏风气殆唐人纵笔临仿仆谓此三帖亦犹是
　　想弟帖　前子嵩帖长睿以为非逸少书此帖笔法正同乃米老目以为真而长睿不加驳正何也　不果□当作复顾作役亦通然文义当是复也或作后非言想弟必见过得蹔写懐若不果复来则斯欲难冀临书但有叹息耳　□欲当是斯欲顾作期欲非以成此书当是比成此书书既完以此一字似以故重加防别之顾作似非
　　节日帖　灾雨刘误作两
　　仆可帖　长睿云廿日羲之下二帖结体虽疎词笔皆有王氏风气殆是唐人纵笔临仿非摸搨也□可耳当是仆米作余一作深皆非
　　定听帖　自疾患至此五帖皆伪元章但云已上三帖则始终以想弟一帖为真矣失之
　　重熙书帖　此当是重熙假节镇下邳后书先是北中郎将荀羡有疾朝廷以昙为羡军司加散骑常侍顷之羡征还除昙北中郎将都督徐兖青等诸军事帖云荀侯疾患想转佳荀侯即荀羡也羡以疾征还朝廷即以昙代羡右军意不欲之故云得勉此一役当可言也□当是得刘顾作自非勉即免字大令阮新妇勉身得雄亦作勉末云浅见实不见今时兵任可处理十二字句言我浅见实不见今时兵任有可处之理葢昙为右军妻弟爱之甚故忧之深后果以与贼将傅末波战不利降建威将军寻卒右军葢忧其必败故云如此甚可忧也□时文义当是今时笔偶失耳顾云当作令误　何屺瞻云王本荀下有足下故尔堪行想不成病耳吾至无赖行刻二行十七字按此于上下文义不属当是别帖语误入此耳
　　二谢帖　同　当是同之下一防特重正是之也顾作同同非知□当是知爽孙过庭书谱终爽絶伦之妙亦作□顾释作春恐未是方囘郄愔字知爽亦必是人名今不可考矣　元章云已上二帖真




　　六艺之一録卷一百四十一
　　钦定四库全书
　　六艺之一録卷一百四十二　　钱唐倪涛撰
　　法帖论述十二
　　淳化秘阁法帖考正卷第七
　　晋王羲之书
　　淳化收右军帖凡三巻独此巻伪书颇少然亦已防半矣如初月以下四帖荀侯佳近脩小园子等帖蒙瞽亦知其伪至以智永一帖滥厠其间则又谬妄之甚者矣其他诸帖句摹失误处十帖有九通法帖十卷句摸多失而此尤甚又十七帖一巻明如日月灼然在人耳目之前尚且首尾衡决字画如此他更何説不知侍书当年何縁草率乃尔
　　秋月帖　秋月帖羸疾下当是问字黄山谷以为而字失一笔文义是矣帖殊不尔触暑逺涉触字甚明山谷误作冒而以为多一笔皆失之不　　当是不一一刘顾作不具亦非
　　桓公当阳帖　桓公者桓温也晋穆帝永和十二年春以桓温为征讨大都督督诸军讨姚襄帖所云桓公当阳者是也温以是年秋八月破姚襄于伊水遂入洛方其被命半年尚未入洛而意其必能克敌故云久当至洛也蔡公者蔡谟也谟数议防守甚有算略为国倚重以永和十二年卒故云蔡公遂委笃也顾以蔡公为谢琰按琰以破苻坚功封望蔡公在孝武帝太元八年逺出桓公至洛后又琰封望蔡公非封蔡公决知非琰也仁祖谢尚也桓温北平洛阳请尚都督司州诸军事将镇洛阳以疾不行故云疾更委笃也右军有桓公至洛及桓公摧冦罔不如志两帖此云久当至洛则尚未至洛当在两帖之前也　蔡公公字上多一画当由作书时笔偶误或摸搨有失大观改正虑字此摸正大观误
　　谢光禄帖　大观以此合上为一帖按此帖语势实援上来即非一帖亦当是一时语今年雕落可哀叹即当今人物眇然而艰疾若此令人短气之意　二朝奄忽顾以上一画重上念字下一画作一朝凿甚二朝奄忽者言昨夜仁祖委笃今复光禄垂命所谓亦垂命也谢光禄未详
　　徂暑帖　不　　当是不一一刘顾作不具非
　　月半帖　寛割晴三字摹搨有误□当是晴或作情非省□当是省苦施作告非帖中　　顾多释作具此帖遣不具正作具则知凡书　　者之当为一一不疑也
　　长素帖　一行十字当别为一帖适行尽刘顾遂合下得敬豫为一帖非□大或作小大误大佳二字亦摸失当是不甚佳也
　　敬豫帖　故进退□字中失一转摸搨误也
　　知念帖　以居职□字中失一笔□当是益或误作葢右军书字字左规右矩然中自有龙卧虎跳之势此帖専谨有余飞腾不足恐亦出代书人手与前卷宰相安和等帖所谓楚则失矣齐亦未为得也米黄二公但能鉴彼之非真而不知能知此之为伪犹是一方之见
　　长风帖　壮温□字左傍似言当是笔误　此帖有褚公摹本刻吾家郁冈帖中比之官阁本相去悬絶官阁本摸搨多失真即此可见
　　谢生帖　此帖重见第八卷笔法一同惟在山之下八卷多一下字可叹之下八卷多不审比出二十字
　　初月帖　米云此下四帖皆伪山谷云四帖语不类晋人或是集书时贵人戯作行布其间以待后之别者耳长睿云恐是著书观其所补永禅师十字格韵与此正同　羲之　　　施作呈耳一作皇皇皆非刘顾作皇恐亦未尽当是皇恐皇恐
　　时事帖　黄山谷云足下时事少可数来主人相寻以下十一行语鄙字画亦不韵非右军简札灼然不知那得滥厠阿堵中　主人刘误作至人下官吏不东西大观作更不东西于文义为安此摸误言□当是言叙钩摸小失耳一作欲非
　　前从洛帖　明□定是明府无疑末顿首字摹误　以上四帖米黄诸公多鉴定为伪然与第六诸伪作不同前太纵横而此则柔弱専谨故当别出一手耳
　　寒切帖　寒切刘作寒切为是笔带上来又钩摹小失故有似忉耳顾作寒忉非悬情悬字钩摹亦误不当是不一一刘顾作具非
　　劳弊帖　十月七日帖米以为集成长睿云昨见君帖亦然葢二帖字恵皆不相属而十月帖颇取十七帖中语厠其间可知其伪　按长睿云足下尚停数日得告承长平未佳足下小大佳也知比得丹阳书热日更甚期已至旦反想至七帖皆后人依仿仆谓此后唯承足下还来已乆荀侯佳仆近修小园子三帖不问可知其伪得告承长平帖笔力短浅余六帖与右军一同故当是真即昨见君一帖词语虽不属然与十月七日帖不同彼为集书显然可见此犹无据古帖多防续不可读未可遽以疑此帖也　□□当是叔兄或作甚兄非或作七兄更非□以当作信比顾作信次非□当是二兄前有叔兄及从弟知此当为二兄也刘顾作充亦非
　　皇象帖　王弇州云勿三杨用修谓勿勿非勿三也系右军误然此三字甚明恐是三思之三因促还皇象章草故促之勿三也
　　逺妇疾帖　逺必王谢子弟名前卷有逺顷异多小患帖后有得逺嘉兴书帖故是一人但未可深考耳想□□当是想一一刘顾作具非
　　阮生帖　此是伪书与宰相安和等帖同出一手笔力纵逸少右军安和之度　安字钩摹失笔
　　得逺嘉兴书帖　此帖专谨中时露纵横与后荀侯佳帖同是一手伪作而米黄诸公皆未之省葢偶失之
　　足下尚停数日帖　帖首云字大观有上一防顾误以为失半百余王一作生误刘作里亦非顾云当是武字言相去不过五十余步耳□□二字钩摹有失□大观改正作甚山谷作小船或作甚恒一作所恨皆未可定阙疑为得不□忧卿当是不大刘顾作不甚非
　　足下疾苦帖　此下三行当别是一帖旧释以行尽误与上合
　　长平帖　此帖笔力短弱骨韵猥琐与前知念许君帖同一手伪作　帖中字勾摸多失平患念白再凡五字皆有失笔患□当是患苦刘顾作患者非
　　小大佳帖　敬和王导第三子洽也谢公尝与右军书敬和栖托好佳重熙详见六卷谢二侯三字与本帖笔法不类当别为一行葢此书与谢二侯故列欵纸尾如快雪帖山隂张侯之类张彦逺以此三字别为一帖非也古帖凡书人欵书法多与本帖不类米元章往往有之后择药帖同此
　　省飞白帖　此帖笔弱语凡亦是伪帖　省字阙目大观泉本目全泉本首行字多阙
　　得丹杨书帖　丹杨顾云县名以其地多赤栁故曰丹杨友事复行当作反事言办事始还反便复行也顾云当作友非迟面□□当是一一刘顾作面具非
　　大常帖　大常谢无奕子靖也或以为谢幼舆按鲲以卒官后追赠太常卿不得云患脾仆射谢仁祖也永和中拜尚书仆射　悬□当是悬竦刘作悬疎非□□当是应有以行尽故两字连属耳或作膺非
　　向亦得万书帖　□□当是备悉大观是也淳化传摸失笔此与下贤室委顿帖当是一时书词语多同笔法亦相似万谢万也虎未详
　　热日更甚帖　早□乗凉行刘作且是顾作旦非贤室委顿帖　此与前每念长风帖有褚公摸本在吾邑虞大理玉雪家吾宗损斋先生以摸入郁冈帖中状貌与此同而精神笔法迥絶以官帖视唐摹无怪张伯雨有土苴之诮　何以□尔□当是便笔偶出耳大令外甥知问帖郄新妇更笃更字亦如此刘顾作使非乃得□当是发或作友非安石谢太傅安字也□刘顾俱作潘屺瞻云当是往字存疑为可以语张令正是以一作比非
　　多日不知问帖　以□刘作昨问最是顾作比问非一作比门尤误此二字钩摹有失
　　期已至帖　一行十字当自为一帖适行尽耳刘顾连下为一帖误
　　当力东帖　东□道当是治道刘顾作论非或作诣尤非帖本作无縁刘误作吾縁省□当是省苦施作告非米以当力以下为伪则亦明以期已至十字别为一帖矣
　　舍子帖　信字泉本失上一防□刘误作欲顾作舍为是　舍子帖顾云帖末许下犹空半字与下四纸飞白应为二帖大观合为一误耳
　　飞白帖　褚河南摹本墨迹合上贤室委顿六行为一帖不惟笔法相同并今送致此四纸文义亦贯官帖误分为二
　　月末帖　迟见君君字钩摹有失
　　乡里人择药帖　择字钩摹有失发□与十七帖似梦中语□字正同刘施俱作简误十七帖致为蕳隔也□字草下少一折知此之非蕳也莫□刘顾作莫与可疑当是公字或作有作即作可尤非
　　昨见君欢帖　此与上知念许君飞白等帖同是一手伪作　□刘施正作昨顾作所非□一作后一作复皆通□周定是徳周顾作值周非俱□当是俱治与前当力帖东治道笔法正同山谷作临顾作诣一作谒皆非言与逺俱治故疾患得小差也□懐当是写懐末笔摸搨失一折耳
　　承足下还来帖　元章以此帖为子敬书东坡云足下还来帖其后云智永白而云逸少书余观其语云谨此代申唐末以后乃有此等语而书至不工乃流俗伪造永禅师书耳山谷云倘因行李愿存故旧鄙语非右军意书札亦相逺甚是智永书之不臧者刘次荘云此帖葢太宗取其书类右军遂防次其间所以贵之耳太宗于草圣最为深妙何乃特不晓此释智永字耶邢子愿曰行李帖智果书果字省笔乃押字刘次荘误作智永仆谓此帖语既凡鄙字尤恶劣不但非右军书亦断非智永文皇书学最深岂不识字至此乃以智永防次右军间耶要是王侍书草率茍于书成故不复省视耳智永智果亦不足深辨也巳字钩摹有失子刘作别顾作早俱可通或作子于文义未合末知□刘顾俱作智永邢子愿作智果俱未可定存疑为得
　　雪候帖　□患顾作吾患为是刘作苦恐非泉本作□则又以刘释为正矣存疑　此帖非右军书
　　逺帖　□逺山谷作逺为是昨见君欢帖有逺俱治语知此之当是逺也而书作□竟似知故顾作知恐是钩摹误逺王粹也见嵇含传前有逺妇疾得逺嘉兴书二帖皆当是逺也□按草法当是顷刘释作须则左傍应多一防顾作次于书法不合一作江亦可通右军江生佳帖江字亦如此
　　荀侯佳帖　□企惶文义当是深疾书时偶失转笔故有似谆及淳耳安西西字作□乃俗书右军俱作西叔当西耶得安西六日书无有作□者顾作好非□□当如长睿作明公顾作那可非□或作遇或作里可疑□疑是介顾作令非　元章目此为伪作信然长睿云词笔皆如初月帖按初月帖笔犹严谨此更流漫与后仆近修小园子同风力故出初月下
　　知君分住帖　此帖事俗语俗笔俗其伪不疑米黄诸公皆不见及何也　□与前丹杨帖□事正同皆当是反或作友非
　　旦反帖　修内司帖阙首行十一字不□□当是不一一刘顾作不具非
　　深以自慰帖　理有□防当是大防匪直文义应尔书法亦的是大顾云书法当作火非□示问当是一一示问顾作具示问非
　　晩复毒热帖　长睿谓深以自慰晩复毒热二帖为唐文皇所临所鉴良是卞永誉少司寇家藏有文皇临毒热帖真迹字形虽不甚同而笔法意态无不沕合并以佳下阙九字后尚有中冷一帖及文皇示虞世南勑并世南报奏意长睿当时曾见此书故防然目此二帖为文皇临也然愚意旦反想至帖亦文皇临观其笔法深谨与自慰毒热两帖絶相类无右军龙翔凤翥之势亦当防以不疑耳　何屺瞻云王本作日午毒热想足下所苦并以夷冀凉□散帖本作言散顾作意散误
　　足下家帖　此帖元章长睿皆目为伪盖据末耳字纵絶右军从无此法故防以不疑耳仆谓此帖笔法渊润与前旦极寒追寻伤悼等帖同唯末耳字笔法全异文义亦复不属当由集书时有人于纸尾纵笔作此一字王侍书不之省故误摸入耳　羲之上大观有王字
　　小园子帖　元章以此帖为子敬书长睿云处动静以下方是子敬笔前两行乃唐人书字势帖语与后迥殊愚按此一十五行当是三帖前三行字势与后迥殊文义至行往希见与下不属当是一帖中五行至余可耳文义已尽下得华直疏又当为一帖前两帖皆适当行尽又笔法略相似故不复省览误以为一耳要知此三帖不特非右军亦防非子敬疎慢狂纵全是俗笔而目为右军父子汚蔑罪过　□□处当是何公刘顾作比二非故□当是一一言何家动静一一皆知也或作故与亦通刘作故之顾作故故皆非庆□文义笔法皆当是庆慰下永嘉□亦同或作至亦非及似刘作反侧大观同之反字句摸有失耳顾作及比恐非华□当是华直刘作宜非何似帖明作似或作以非未□帖明作未得或作行非
　　龙保等七帖　此下七帖皆取十七帖摸入而龙保帖迟见下失九字多一之字离不可帖前失一行八字误出第五帖爱为上之下爱为上帖前失两行二十一字十七帖为右军烜赫有名之书而首尾譌阙防错至此其他诸帖非人所经见者舛误更可知矣龙保帖下忽无端増入之字与前羲之白下增耳字正同亦可证仆谓耳字为后人增入精鉴不疑也
　　清晏岁丰帖　安世凤云此帖致佳乃释之者最可笑或作有异产已可捧腹至云所使有丰一郷是何言语况并出亦改为使愈不可解细绎之乃所出有无一乏也始涣然明了葢所出者地所产也所有者非地所产而聚于此者无一乏也文义草法无一牵强右军帖如此处多有　嵗□刘顾正作嵗丰施作无非所□唐摸真迹作出淳化误作使
　　朱处仁帖　□在刘作何在亦通然按草法当以所为正取荅荅字真迹旁注故字差小淳化误摸入行耳
　　爱为上帖　为上当是为上刘作退非□□或连上行至吴作吴防或连下违离作念违离皆可通□文义当是违句摸失耳雪谿堂古刻正作违或作连误
　　七十大庆堂帖　汝即岷字领即岭字稧帖崇山峻领正作领按十七帖一卷皆右军真迹所谓凤翥鸾翔左规右矩之妙具于此见之不知王侍书当年何所见遂生去取其间且不过此数帖已半脱误乖舛即其存者又复句摸失真比之唐摸相去千里不谓草率乃一至此可惜可怪
　　淳化秘阁法帖考正卷第八
　　晋王羲之书
　　此卷伪书最少仅四五帖耳钩摸失误处亦比他卷为少
　　小大悉帖　长睿云此帖殊恶末云因縁不多亦近时语按此帖笔法浮滑既乏右军劲骨而当时钩摸又极草率疑误不成字处极多如未□□字施作惟顾作惶□海□字黄作临顾作谘死□□字黄作书顾作罪皆不可辨又以来当是比来顾作以来□□当是賔禽王略帖贼重命想必禽之□字亦如此顾作賔命□问当是承问或作年问故□耳当是故尔耳或作不耳皆未可据以为定　卞公陈云卞壸也
　　清和帖　此与七卷桓公当阳帖皆是未入洛前语云殷生数问北事势复云何时桓公虽奉命北征尚未闻伊水之捷故数问北事云何也安西庾翼也或云谢奕按奕以从兄尚卒后乃迁安西将军当桓宣武入洛时方表尚都督司州诸军事决知非奕考晋书成帝咸康六年春庾亮卒以翼都督江荆司雍梁益六州军事授安西将军代亮镇武昌康帝建元二年秋翼经略中原移镇襄阳此云安西已至决当是翼也晋自度江后中原沦没右军深痛惜之故于庾稚恭经略中原桓宣武北征入洛切切经心屡书及之忠爱之意葢可见矣　首行适字次行云字勾摸有失三行荒字失下一横波帖于荒字下甚字上有空知荒字刻未全也泉本正有横波
　　运民帖　大观以此合上作一帖无可据且笔法亦与上不同又以此下顷为此七字合作一帖文义似相连属而笔法又不同仍旧为得　当字虑叛字钩摸有误
</div>
    <div class="pagination">
<a href="六艺之一录_page257.html">上一页</a><span>...</span><a href="六艺之一录_page253.html">253</a><a href="六艺之一录_page254.html">254</a><a href="六艺之一录_page255.html">255</a><a href="六艺之一录_page256.html">256</a><a href="六艺之一录_page257.html">257</a><span class="current-page">258</span><a href="六艺之一录_page259.html">259</a><a href="六艺之一录_page260.html">260</a><a href="六艺之一录_page261.html">261</a><a href="六艺之一录_page262.html">262</a><a href="六艺之一录_page263.html">263</a><span>...</span><a href="六艺之一录_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
