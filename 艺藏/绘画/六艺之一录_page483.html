<!DOCTYPE html>
<html>
<head>
    <meta charset="UTF-8">
    <title>六艺之一录 - 第 483 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 483 页/共 664 页</h1>
    <div class="content">　　顔允南惟贞子【真卿兄】工诗善草达奚珣荐为左补阙歴殿中膳部司封郎中司业金乡男【家庙碑】
　　顔旭卿
　　顔旭卿元孙子善草书官山令【家庙碑】
　　顔曜卿
　　顔曜卿元孙子善草隶工诗十五以文学直崇文舘官淄州司马【家庙碑】
　　顔頵
　　顔頵真卿子贞元六年授五品正员官【旧唐书本传】頵书画端荘有父风【王惮秋涧集】　幽州复舜庙碑顔頵正书并篆
　　顔防
　　顔防真卿子好为诗冨阳尉【家庙碑】　邓州文宣王庙碑顔防书
　　顔颙
　　顔颙惟贞孙【真卿侄】好为文常州军【家庙碑】　晋祠新松记顔颙正书
　　顔顗
　　顔顗惟贞孙【真卿侄】颇工小楷官洗马【家庙碑】
　　顔防
　　河中府鹳鹊楼记　麟徳殿宴羣臣诗俱顔防书
　　桞公权
　　桞公权字诚悬京兆华原人元和初进士及第释褐秘书省校书郎穆宗即位召见谓公权曰我于佛寺见卿笔迹思之乆矣即日拜右拾遗充翰林侍书学士穆宗尝问公权笔何尽善对曰用笔在心心正则笔正上改容知其笔諌也歴穆敬文三朝侍书中禁武宗即位累封河东郡公咸通初歴太子少师公权初学王书遍阅近代笔法体势劲媚自成一家当时公卿大臣家碑版不得公权手笔者人以为不孝外夷入贡皆别署货贝曰此购桞书上都西明寺金刚经碑备有钟王欧虞褚陆之体尤为得意文宗夏日与学士聫句令公权题于殿壁字方圆五寸帝视之叹曰钟王复生无以加也宣宗召升殿御前书三纸军容使西门季捧砚枢密使崔巨源过笔一纸真书十字曰卫夫人传笔法于王右军一纸行书十二字曰永禅师真草千文得家法一纸草书八字曰谓语助者焉哉乎也赐锦防缾盘等银器仍令自书谢状勿拘真行帝尤竒惜之公权志躭书学不能治生为勲戚家碑版问遗嵗时钜万多为主藏所窃唯笔砚图画自扃鐍之【旧唐书本传】
　　栁公权字诚悬公绰之弟京兆人愽贯经术通音律元和中擢进士第穆宗朝以夏州书记入奏帝曰朕常于佛庙见卿笔迹思之乆矣即拜右拾遗侍书学士帝问公权用笔法对曰心正则笔正帝改容悟其笔諌也文宗尝与聫句帝曰人皆畏炎热我爱夏日长公权属曰薫风自南来殿阁生防凉他学士皆属继帝独咏公权者命题于壁字率五寸帝叹曰钟王无以过也宣宗时召升殿作字赐以银防且令自书谢状勿拘真行欲以为珍玩也然其书名达于外夷往往以货贝购之当时大臣之家碑志非公权书以子孙为不孝凡公卿以书贶遗葢钜万至奴盗其杯盂而贮笥縢识如故公权知而笑曰银杯羽化矣人益服其徳量云然公权之书得名正以楷法耳今御府所藏十有一　正书　度人经二　清浄经隂符经　心经　寄药帖　行书　宫相帖　检领帖兰亭帖　紫丝鞋帖　简启草槀【宣和书谱】
　　公权正书及行皆妙品之最草不失能葢其法出于顔而加以遒劲丰润自名一家【墨池编】
　　栁公权西平王碑
　　桞公权何进滔徳政碑
　　桞公权李石神道碑
　　桞公权康约言碑
　　桞公权髙重碑
　　桞公权起居郎刘君碑
　　桞公权尚书冯宿碑
　　桞公权书苏夫人墓志
　　桞公权袐塔碑
　　桞公权复东林寺碑
　　桞公权楷书度人经【鱼又赵岩二诗补録于后】
　　硬黄小字临黄庭曩曽见之独小字度人经未之见此开成年桞诚悬得意细楷也有宣和题标可证时一展诵便到黍珠郁罗萧防又何必太清顶之表前集贤待制冯子振奉皇长姊大长公主命题【书画题跋记】正书之擅名者自魏钟繇而至于宋仅得四十四人而唐桞诚悬实铮铮乎其间则夫墨妙笔精有不待賛矣其入宋秘府凡六帖而书度人经者二此卷特其一尔是经乃晋宋人伪作至诚悬时相传稍乆故信而书之近代紫阳方囬则谓五季蜀王建时道士王乔始造且确然不自疑不几于甚可笑欤使回见诚悬书此吾知其颡有泚矣【宋学士集】
　　桞公权小字清浄经
　　桞公权隂符经序
　　桞公权书金刚经
　　桞公权书驿路记
　　桞公权书嵇叔夜絶交书
　　余幼年来崇仁得桞诚悬所书嵇叔夜絶交书石本云是中书梅亭李公擕归蜀物是时余未识桞公笔法亦不知此石勒之精否摹搨之工拙也后官成均与郓人曹彦礼先生同舘见其所藏桞公易赋灵寳经真迹非唯笔精墨妙严劲缜宻神采飞动至于界画黏缀硬黄捣练各极其工之精者矣留几格临玩仅半嵗愽古好雅者以重金购诸曹氏后虽数见不能乆矣归田以来百虑消尽时忆故物了然心目之间则亦不可谓全无累于尘影者矣而谌致荣乃得絶交书墨迹与石本并卷亦云是李公蜀物也而余目障成痼略不能辨波磔防画于茫之际传曰盲者无以与乎五色之观虽有至寳邈然不知深以为怅惘书其后而归之【道圉学古録】
　　桞公权兰亭书帖
　　自褉叙出右军笔玉匣兰亭龙孙定武外石刻何啻百千本而孙兴公文及诸贤诗寥寥无传者独桞诚悬少师尝一録之见宣和书谱桞法遒媚劲徤与顔司徒嫓美书家谓惊鸿避弋饥鹰下韝不足喻其鸷急去山隂室虽逺大要能师神而离迹者也余从顾氏所骤见之怳然若未识乆防愈妙因捐一嵗俸获之仍为歌志于后【弇州山人藁】
　　桞少师书兴公后序及诸贤诗而不书褉帖政自不敢与逸少抗衡耳供奉不复题黄鹤楼意邪古人虚心服善类如此顾其书每于险中生态枯润纎浓掩映相发非复世所能髣髴夫以晋人霏霏玉麈之谈又得公书遂成兼美譬诸絶代人快歌阳春使人心愉耳摄应接不暇耳卷初归吾郡顾汝修家以得诸市盲儿钱不满百元美先生竟以十万钱购去其珍赏好事如此始拂拭武陵之手继长价琅邪之门防其时哉可存一慨【莫廷韩集】
　　桞公权谢紫丝靸鞋帖
　　桞公权谢紫丝靸鞋帖笔势往来如用铁丝紏纒诚得古人用笔意【黄山谷集】
　　桞公权赤箭帖
　　唐桞公书当时自九重至外夷无不爱重史称其结体劲媚葢笔谏之意先形心画此所以为贵亦犹魏元成忠直而妩媚邪后世真迹日少頼石刻仅存典型予官行都有朝士杨文昺蓄公碑三十余种往往来自西北其在东南者山南西道修驿路记和州陋室铭赣州闲襌师碑台州国清寺额翠屏院天台佛三字题僧清观简及江州复东林寺碑耳东林近又煨烬或重惜之予笑曰赵明诚金石録载何进滔徳政碑在桞书中尤竒伟政和间太和尹磨去别刋新制厄防至此殆不若东林之一炬太和萧知节示赤箭帖求余一言夫顔筋桞骨古有成説此帖字瘦而不露骨沉着痛快而气象雍容欧虞禇薛不足进焉昔欧阳文忠公最爱髙重碑以为摹刻之工锋铓皆在而蔡忠惠公则谓隂符经序善藏笔锋桞书之最精者二説正相反每推忠惠善书而自云论此不同况晩辈寡学乎宜择良工刻石传之以俟识者防知节儒雅好事其孰能与此庆元六年九月辛巳【平园集】
　　桞公权谢人惠笔帖
　　桞尚书极力变右军法葢不欲禊帖面目相似葢所谓神竒化为臭腐故离之耳凡人学书以姿态取媚鲜能觧此余于虞禇顔欧皆曽髣髴十一自学栁诚悬方悟用笔古淡处自今以往不得舍桞法而趋右军也其昌【瑚网】
　　补録度人经题跋
　　卧云道士来相辞相辞倐忽何所之紫阁当春凝烟霭东风吹折花枝枝药成酒熟有时节寒食恐失松间期冥鸿复见伤分翼髙飞展转心无疑满防数杯酒狂吟几首诗留不住去不悲醯鸡蜉蝣安得知大顺元年二月十九日华山道士鱼又题【瑚网】右军曽冩换鹅经铢黍仙书骨气清看到栁公心正处千年笔谏尚驰名　赵岩【同上】
　　桞公绰
　　桞公绰字寛小字起之京兆华原人举贤良方正直言极諌太和中累迁河东节度授兵部尚书谥曰元【唐书】公绰乃不俗于兄【海岳名言】　紫阳先生碑并碑隂记桞公绰书
　　桞公绰武侯祠记【题跋已见】
　　桞诚悬书兰亭诗文二跋【弇州山人藁】
　　自禊叙出右军笔玉匣兰亭龙孙定武外石刻何啻百千本而孙兴公文及诸贤诗寥寥无传者独桞诚悬少师尝一録之见宣和书谱桞法遒媚劲徤与顔司徒嫓美书家谓惊鸿避弋饥鹰下韝不足喻其鸷急去山隂室虽逺大要能师神而离迹者也　又栁公此书乍看之亦似有一二俗笔而乆之则俗者入眼作妩矣殆似髭圣之似羊鼻翁也锋劲处真纯钩铎矟游丝细笔亦似铁铸中间二行小楷以无意发之絶得晋人心印耳




　　六艺之一録卷三百二十九
　　钦定四库全书
　　六艺之一録卷三百三十　　　钱唐倪涛撰
　　歴朝书谱
　　唐
　　卫
　　唐卫京兆人官至尚书郎史无其传独见于书家工八分小篆且通字学其作字防画不妄发落笔必左规右矩以倒薤篆书鹪鹩赋信由积学所致故为书品所録昔王羲之初学卫夫人小楷不能造防入妙其后见李斯曹喜篆蔡邕八分于是楷法髙四海况其下羲之数十等者岂可舍其模仿而无师自正耶若卫之书论其入法度之域则可谓其飘逸絶尘则未也今御府所藏薤叶篆书一鹪鹩赋【宣和书谱】窦臮述书赋评见前
　　卫工八分小篆通字学兼象纬之术官至尚书郎【述书赋注】
　　唐世华山碑刻为古文者皆所书【集古録】　华岳碑堂修饰记金天王庙灵异述天寳九载卫撰并正书【金石録】
　　李潮
　　杜甫李潮八分小篆歌云仓颉鸟迹既茫昧字体双化如浮云陈仓石鼓又已讹大小二篆生八分秦有李斯汉蔡邕中间作者寂不闻峄山之碑野火焚枣木传刻肥失真苦县光和尚骨立书贵瘦硬方通神惜哉李蔡不复得吾甥李潮下笔亲尚书韩择木骑曹蔡有邻开元已来数八分潮也奄有二子成三人况潮小篆逼秦相快劒长防森相向八分一字直百金蛟龙盘挐肉屈强吴郡张颠夸草书草书非古空雄壮岂如吾甥不流宕丞相中郎文人行巴东逢李潮逾月求我歌我今衰老才力薄潮乎潮乎奈汝何【杜工部集】
　　李潮惠义寺弥勒像碑【题跋已见】
　　李潮彭元曜墓志【题跋已见】
　　裴儆
　　裴儆字九思綘州闻喜人官左金吾将军谥曰成【宰相世系表】
　　顔真卿问裴儆足下师敬长史有何所得曰亦尝请论笔法惟言倍加工学临写书法当自悟耳【顔真卿述张长史笔法】
　　韦玩
　　昔蔡邕而下各有师授逮于张旭其书分蔡有邻法为篆顔清臣徐季海守旧法而真行尽合于古之作者至韦玩崔邈授其法而絶矣【广川书跋】
　　韦玩师张旭【书史会要】
　　崔邈
　　崔邈清河人邈论书云山川草木反覆于寸纸之间日月星辰廽环于尺牍之上【书苑菁华】
　　崔邈师张旭【书史防要】　邈传储长文韩方明【卢防临池妙诀】
　　储长文
　　储长文师崔邈【书史防要】　储长文书指论一卷
　　吴郁
　　吴郁两当人为侍御史以言事被谪居家不仕与杜子美交防【两当县志】　　玉真公主修功徳颂吴郁行书又书浄土堂碑
　　王嵒
　　王嵒开元中通事舍人【唐书艺文志】
　　王嵒美原夫子庙碑【题跋见前】
　　李清
　　李清天寳中进士【唐诗纪事】　李清善真行书【书史会要】
　　邬彤
　　邬彤钱唐人金吾兵曹邬亦刘氏之出与懐素为羣从中表兄弟谓懐素曰草书古势多矣惟太宗以献之书如凌冬枯树寒寂劲硬不置枝叶张旭又尝私谓彤曰孤蓬自振惊沙坐飞余师而为书故得竒怪凡草圣尽于此懐素不复应对但连呌数十声曰得之矣【陆羽懐素别传】
　　邬彤书流便可喜孙莘老取其书置墨妙亭【墨池编】懐素师邬彤授其笔法【书苑菁华】
　　邬彤工书师张旭【书史会要】　金刚经尊胜经并邬彤行书
　　李造
　　李造陇西人武都公【述书赋注】
　　窦臮述书赋评见前
　　李揆
　　李揆字端卿荥阳人开元末擢进士第肃宗时歴拜中书侍郎同中书门下平章事封姑臧县伯揆美风仪善奏对帝叹曰卿门地人物文学皆当世第一故时称三絶【唐书本传】
　　揆善文章尤工书【书史会要】
　　李佋【揆从弟】袁州刺史【见宰相世系表】　李佋工于翰墨有名当世【书史会要】
　　萧昕
</div>
    <div class="pagination">
<a href="六艺之一录_page482.html">上一页</a><span>...</span><a href="六艺之一录_page478.html">478</a><a href="六艺之一录_page479.html">479</a><a href="六艺之一录_page480.html">480</a><a href="六艺之一录_page481.html">481</a><a href="六艺之一录_page482.html">482</a><span class="current-page">483</span><a href="六艺之一录_page484.html">484</a><a href="六艺之一录_page485.html">485</a><a href="六艺之一录_page486.html">486</a><a href="六艺之一录_page487.html">487</a><a href="六艺之一录_page488.html">488</a><span>...</span><a href="六艺之一录_page484.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
