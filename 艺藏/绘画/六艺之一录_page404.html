<!DOCTYPE html>
<html>
<head>
    <meta charset="UTF-8">
    <title>六艺之一录 - 第 404 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 404 页/共 664 页</h1>
    <div class="content">　　颍川庾亮晋太尉善草行庾翼晋荆州刺史善行时与羲之齐名【亮弟也】
　　陈郡谢安晋太傅善行
　　髙阳许静民鎭军参军善草羲之髙足
　　晋穆帝时有张翼善学人书写羲之表表出经日不觉后云几欲乱真
　　会稽隠士谢敷胡人康昕并攻草
　　飞白本是宫殿题八分之轻者全用楷法呉时张好学不仕常着乌巾时人号为张乌巾此人特善飞白能书者鲜不好之【法书要録】
　　南齐王僧虔论书
　　宋文帝书自谓不减王子敬时议者咸云天然胜羊欣功夫不及欣
　　王平南廙是右军之叔自过江东右军之前惟廙为最其画为晋明帝师书为右军法
　　亡曽祖领军洽与右军书云俱变古形不尔至今犹是效法钟张右军云弟书遂不减吾
　　亡从祖中书令珉笔力过于子敬旧品云有四疋素自朝操笔至暮便竟首尾如一又无误字子敬戯曰弟书如骑骡骎骎恒欲度骅骝前
　　庾征西翼书少时与右军齐名右军后进庾犹不忿在荆州与都下书云小儿軰乃贱家鸡皆学逸少书须吾还当比之
　　张翼书右军自书表晋穆帝令翼写题后荅右军右军当时不别乆方觉云小子几欲乱真
　　张芝索靖韦诞钟会二卫并得名前代古今既异无以辨其优劣惟见笔力惊絶耳
　　张澄书当时亦呼有意
　　郗愔章草亚于右军
　　晋齐王攸书京洛以为楷法
　　李式书右军云是平南之流可比庾翼王蒙书亦可比庾翼
　　陆机书呉士书也无以较其多少
　　庾亮书亦能入録
　　亡髙祖丞相导亦甚有楷法以师钟卫好爱无厌防乱狼狈犹以钟繇尚书宣示帖衣带过江后在右军处右军借王敬仁敬仁死其母见修平生所爱遂以入棺
　　郗超草书亚于二王媚过其父骨力不及也
　　桓书自比右军议者未之许云可比孔琳之
　　谢安亦入能流殊亦自重乃为子敬书嵇中散诗得子敬书有时裂作挍纸
　　羊欣邱道防并亲授于子敬欣书见重一时行草尤善正乃不称
　　孔琳之书天然絶逸极有笔力规矩恐在羊欣后邱道防与羊欣俱授子敬故当在欣后邱殊在羊欣前
　　范煜与萧思话同师羊欣然范后背叛皆失故歩名亦稍退
　　萧思话全法羊欣风流趣好殆当不减而笔力恨弱谢灵运书乃不伦遇其合时亦得入流昔子敬上表多于中书杂事中皆自书窃易真本相与不疑至元嘉初方就索还上谢太傅殊礼表亦是其例亲闻文皇说此
　　谢综书其舅云洁生起实为得赏至不重羊欣欣亦惮之书法有力恨少媚好
　　顔腾之贺道力并便尺牍
　　康昕学右军草亦欲乱真与南州识道人作右军书货孔琳之书放纵快利笔道流便二王后略无其比但工夫少自任故未得尽其妙故当劣于羊欣
　　谢静谢敷竝善写经亦入能境居钟毫之美迈古流今是以征南还有所得辱告并五纸举体精隽灵奥执翫反覆不能释手虽太傅之婉媚翫好领军之静逖荅绪方之蔑如也昔杜度杀字甚安而笔体微瘦崔瑗笔势甚快而结字小踈居处二者之间亦犹仲尼方于季孟也夫工欲善其事必先利其器伯喈非流纨体素不妄下笔若子邑之纸研染辉光仲将之墨一防如漆伯英之笔穷神尽思妙物逺矣邈不可追遂令思挫于弱毫数屈于陋墨言之使人于邑若三珍尚存四宝斯觌何但尺素信札动见模式将一字径丈方寸千言也承天凉体豫便欲缮写一赋倾迟晖采心目俱劳承阅覧秘府备覩羣迹崔张归美于逸少虽一代所宗仆不见前古人之迹计亦无以过于逸少既妙尽深絶便当得之实録然观前世称目窃有疑焉崔杜之后共推张芝仲将谓之笔圣伯玉得其筋巨山得其骨索氏自谓其书银钩虿尾谈者诚得其宗刘得升为钟胡所师两贤并有肥瘦之断元鸣获钉壁之翫师宜致酒简之多此亦不能止长貍骨右军以为絶伦其功不可及由此言之而向之论或至投杖聊呈一笑不妄言耳【法书要録】
　　宋王愔古今文字志目
　　秦汉呉五十九人
　　李　斯　程　邈　胡毋敬　赵　髙　司马【相如】张　敞　严延年　汉元帝　史　游　刘　向孔　光　爰　礼　扬　雄　陈　遵　林　杜刘　睦　卫　宠　刘　党　曹　喜　杜　度王次仲　班　固　徐　干　贾　鲂　贾　逵左　姫　许　慎　唐　综　曹　寿　崔　寔尹　珍　罗　晖　赵　袭　崔　瑗　皇甫【规妻】蔡　邕　张　芝　苏　班　刘得升　师宜官张　超　李　廵　张　昶　梁　鹄　张　纮毛　　左　伯　姜　诩　梁　宣　钟　繇张　昭　苏　林　张　揖　胡　昭　魏武帝邯郸淳　卫　规　杜　恕　诸葛融
　　魏宋晋五十八人
　　韦　诞　张　缉　郭　淮　韦　熊　来　敏钟　会　皇　象　何　曽　傅　　韦　辛　旷　魏　徽　诸葛瞻　杨　肇　岑　泉张　　朱　育　江　伟　司马攸　陈　畅满　爽　杨　经　吕　恱　卫　恒　卫　宣裴　兴　孙　皓　杜　预　向　泰　裴　邈张　炳　张　越　羊　忱　索　靖　牵　秀羊　固　辟闾训　王　导　庾　翼　王　蒙荀　舆　王　廙　李　式　刘　劭　王　修王　洽　王羲之　卫夫人　李　廞　王　恬郗　愔　任　靖　王献之　李　韫　张彭祖谢　安　王　珉　桓　
　　未见此书今録其目【法书要録】
　　梁袁昂古今书评
　　王右军书如谢家子弟纵复不端正者爽爽有一种风气
　　王子敬书如河朔间少年虽皆充恱而举体沓拖殊不可耐
　　羊欣书如大家婢为夫人虽处其位而举止羞澁终不似真
　　徐淮南书如南冈士大夫徒好尚风范终不免寒乞阮研书如贵胄失品次丛悴不能复排突英贤
　　王仪同书如晋安帝非不处尊位而都无神明
　　庾肩吾书如新亭伧父一徃见似扬州人共语便音态出
　　陶隠居书如呉兴小儿形容虽未成长而骨体甚骏快殷钧书如髙丽使人抗浪甚有意气滋韵终乏精味袁崧书如深山道士见人便欲退缩
　　萧子云书如上林春花逺近瞻望无处不发
　　曹喜书如经论道人言不可絶
　　崔子玉书如危峰阻日孤松一枝有絶望之意
　　师宜官书如鹏羽未息翩翩自逝
　　韦诞书如龙威虎振劒防弩张
　　蔡邕书骨气洞逹爽爽有神
　　钟防书字十二种意意外殊妙实亦多竒
　　邯郸淳书应规入矩方员乃成
　　张伯英书如汉武帝爱道慿虚欲仙
　　索靖书如飘风忽举鸷鸟乍飞
　　梁鹄书如太祖忘寝观之防目
　　皇象书如歌声绕梁琴人舍徽
　　卫恒书如挿花美女舞笑镜台
　　孟光禄书如崩山絶崖人见可畏
　　李斯书世为冠盖不易施平
　　张芝惊竒钟繇特絶逸少鼎能献之冠世四贤共类洪芳不灭羊真孔草萧行范篆各一时絶妙
　　右二十五人自古及今皆善能书奉勅遣臣评古今书臣既愚短岂敢輙量江海但圣主委臣斟酌是非谨品字法如前伏愿照览谨啓普通四年二月五日内侍中尚书令袁昂啓
　　勅防具之如卿所评臣谓钟繇书意气宻丽若飞鸿戏海舞鹤游天行间茂密实亦难过萧思话书走墨连绵字势屈强若龙跳天门虎卧鳯阙薄绍之书字势蹉跎如舞女低腰仙人啸树乃至挥毫振纸有疾闪飞动之势臣浅见无闻暗于明灭宁敢谬量山海以圣命自天不得斟酌过失是非如获汤炭【法书要録】
　　梁武帝古今书人优劣评
　　钟繇书如云鹄游天羣鸿戏海行间茂宻实亦难过王羲之书字势雄逸如龙跳天门虎卧鳯阙故歴代宝之永以为训
　　蔡邕书骨气洞逹爽爽如有神力
　　韦诞书如龙威虎振劒防弩张
　　张芝书如汉武爱道慿虚欲仙
　　萧子云书如危峰阻日孤松一枝荆轲负劒壮士弯弓雄人猎虎心胸猛烈锋刃难当
　　羊欣书如婢作夫人不堪位置而举止羞涩终不似真萧思话书如舞女低腰仙人啸树
　　李镇东书如芙蓉出水文彩镂金
　　王献之书絶众超羣无人可拟如河朔少年皆悉充恱举体沓拖而不可耐
　　索靖书如飘风忽举鸷鸟乍飞
　　王僧虔书如王谢家子弟纵复不端正奕奕皆有一种风流气骨
　　程旷平书如鸿鹄髙飞弄翅颉顽又如轻云忽散乍见白日
　　李岩之书如镂金素月屈玉自照
　　吴施书如新亭伧父一徃见似扬州人共语语便态出顔蒨书如贫家果实无妨可爱少乏珍羞
　　阮研书如贵胄失品不复排斥英贤
　　王襃书凄断风流而势不称貌意深工浅犹未当妙师宜官书如鹏翔未息翩翩而自逝
　　陶隠居书如吴兴小儿形状虽未成长而骨体甚峭快钟会书有十二意意外竒妙
　　萧特书虽有家风而风流势薄犹如羲献安得相似王彬之书放纵快利笔道流便
　　范懐约真书有力而草行无功故知简牍非易
　　郗愔书得意甚熟而取妙特难踈散风气一无雅素桞恽书纵横廓落大意不凡而德体未备
　　庾肩吾书畏惧收敛少得自充观阮未精去萧蔡逺矣孔琳之书如散花空中流徽自得
　　徐淮南书如南冈士大夫徒尚风轨殊不卑寒
　　袁崧书如深山道士见人便欲退缩
　　张融书如辩士对敭独语不困行必防理
　　薄绍之书如龙游在霄缱绻可爱【书苑菁华】
　　右梁武帝书评不载法书要録疑是后人増易袁评而托名梁武者故録于袁昂书评之后【淳化法帖第五卷智永书此一叚谓梁武帝评书】
　　唐人书评
　　李斯书骨气丰匀方员妙絶
　　曹操书金花细落徧地玲珑荆玉分辉瑶岩璀璨卫夫人书如挿花舞女低昂美容又如美女登台仙娥防影红莲映水碧沼浮霞
　　桓夫人书如快马入阵屈伸随人
　　傅玉书如项羽投戈荆轲执防
　　王羲之书如壮士防劒壅水絶流头上安防如髙峰坠石作一横画如千里阵云捺一偃波若风雷震骇作一画如万嵗枯藤立一倚竿若虎卧鳯阁自上掲竿如龙跃天门
　　嵇康书如抱琴半醉咏物缓行又若独鹤归林羣乌乍散
　　宋文帝书如叶里红花云间白日
　　陆柬之书髣髴可观依稀可拟
　　王绍宗书笔力流利快健难方就看熟视转増美妙程广书如鸿鹄防翅翺翔颉颃
</div>
    <div class="pagination">
<a href="六艺之一录_page403.html">上一页</a><span>...</span><a href="六艺之一录_page399.html">399</a><a href="六艺之一录_page400.html">400</a><a href="六艺之一录_page401.html">401</a><a href="六艺之一录_page402.html">402</a><a href="六艺之一录_page403.html">403</a><span class="current-page">404</span><a href="六艺之一录_page405.html">405</a><a href="六艺之一录_page406.html">406</a><a href="六艺之一录_page407.html">407</a><a href="六艺之一录_page408.html">408</a><a href="六艺之一录_page409.html">409</a><span>...</span><a href="六艺之一录_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
