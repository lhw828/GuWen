<!DOCTYPE html>
<html>
<head>
    <meta charset="UTF-8">
    <title>六艺之一录 - 第 427 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 427 页/共 664 页</h1>
    <div class="content">　　刘珏佥事长洲人习呉兴体甚精絶书述称其无一笔失度
　　张南安汝弼华亭人以兵郎出知南安书述称其始者尚近前规既而幡然飘肆以草圣盖一世喜作擘窠大轴素狂旭醉震荡人心目且诗律散语俱有闗系王弇州谓其结法颇疏腕力亦弱岂诚然哉
　　黄翰华亭人为江西按察使有墨声书述云翰与汝弼人絶薰莸艺犹鲁卫
　　张天骏华亭人以善书直内阁至工部尚书用南安体更变轻弱书述称其婢学夫人
　　按张南安时有萧显文明为按察佥事以狂草称品最下又邵文敬郡守以半江帆影落尊前句人呼为邵半江书法稍准防于南安
　　詹和字仲禾钱塘人仿赵呉兴体酷似之尝作书以鬻又别作李懐琳杨补之得盲儿价甚伙
　　钱文通溥弟布政愽华亭人真行出自宋仲温而少姿韵
　　陈白沙献章好缚秃帚作擘窠大书中亦有一二笔佳者其称张南安好到极处俗到极处似未必然
　　李士实为右都御史坐宁藩事伏法其书尤瘦险丑怪而一时声甚着
　　李文正东阳真行笔颇秀润晚节加以苍老惟篆书颇佳明兴晓篆法者有滕吏部用亨程太常南云金太常湜至文正而自负以为得书家妙诀乔少保字景中允赐继之然不如金陵徐霖霖可配元周伯琦文正大拜后每书歌诗一纸立致数金
　　姜立纲永嘉人以书直内阁至太常卿小变二沈法为方整就其体中可谓工致而不免俗累今盛行于世
　　任道逊少以神童荐亦至太常卿出立纲下
　　呉文定公寛真行体全法眉山书述称不以书名贵在起雅去俗遇合作处真可嘉尚唯不能作醉翁表忠观体耳
　　李应祯字贞伯初名甡长洲人累官太仆少卿善悬腕疾书人有求者多怒不应以故传世少祝希哲其子壻也书述称其质力故髙乃特违众既逺羣从并去根源或从孙枝翻出己性离去筋骨别安眉目盖其所执奴书之论至此也然往往有掾史笔而呉人极推许之其大石山聮句钟太傅荐季直表跋最佳
　　王文成守仁余姚人行笔亦爽劲而结搆处颇疎湛文荘若水仿陈白沙天然不及也唯署书差有骨祝明颢之孙也五嵗能书过目即成诵为诗时有壮语书法得魏晋人髓性不问家人生产人或馈遗之随复散去仕郡功曹而子续由给事至方岳
　　王宠者守之弟呉人书学自宋克祝允明文征明逮宠皆各得魏晋法然宠资雅驯不以诵多自矜游于蔡羽所而一时名士皆归之胡守纉宗尤相爱重尚书顾璘极推服而宠竟悒悒不得进用恣于酒以卒所为诗与征明相若而征明格少譲之
　　文璧一名征明呉人生少后于允明而与徐祯卿唐寅齐名友善己又与蔡羽王宠同倾一时后来者依以为重征明亦善接引随所长称之喜事少年争奔走焉然资实沉厚学诵亦愽诗在唐元祯温李间工书善图画艺皆絶人尤称善鍳古宗彞醆斚三代器及缣素品初以荐得待诏阙下亡何遽乞归人尤以为贤闻之黄生云倭人尝贽谒征明服绯坐受其拜于庭示以尊中国体竟不受餽又不与书二子彭嘉彭书类父其人尤长者仕为文学掌故嘉亦愽物君子有父风书学不坠绘素亦精
　　徐霖字子仁正行俱精雅好堆墨书神采烂然觉骨不胜肉耳
　　朱九江曰藩寳应人颇临晋法书絶喜祝希哲而以己意出之婉秀潇洒絶有姿态而结法颇疎
　　陈淳字道复以字行正书初从文氏欲取风韵遂成媚侧行书出杨凝式林藻老笔纵横可赏而结构多疎亦南路之滥觞也
　　彭昉字寅之初有盛名选择为吏南粤举止多轻躁不能具官使者犹以昉文章尔雅未闲吏事优容之调他所后竟以罢归初年少游于征明名日以着所为文若诗一时靡焉向风争相慕部使者衡水杨先生宜命廪食之亦彊应而竟不行家素贫又嗜酒不问生产独置瓮床头朝夕饮耳书迹遒劲贵于时
　　陈鎏号雨泉呉人嘉靖中进士官至方伯善行草得晋人体扁额大字尤佳诗亦遒丽
　　元玉琮金陵人行草法赵呉兴老健可爱
　　王逄元子新金陵人习圣教欧虞苏黄诸体甚精径寸而上稍觉稚弱
　　陆文深少时作小楷精谨自谓有黄庭圣教意然不能离赵呉兴也行草法李北海而亦出入呉兴晚节尤妙
　　夏文愍言以才隽居首揆天下重其书贞珉法锦视若拱璧正行亦遒美但肥过而滞老过而稚耳榜署书尤可观
　　周尚书伦昆山人行书法豫章呉兴至径寸外颇遒劲而苍卤不甚工
　　张电上海人以能书直内阁官至礼部左侍郎得幸世宗书极圆熟妍美所取显重者仅姜氏体耳
　　凌晏如呉兴人以书授中舍迁吏科都给事中右佥都御史其临洛神赋金刚经俱有法
　　许侍郎成名作真行笔颇简劲而结构多疎
　　许中丞宗鲁行楷稍精间有圣教遗意
　　王防政慎中晋江人行草颇亦遒逸而不谙八法未脱尘气
　　杨修撰慎服膺呉兴而运笔蹇滞指若木强者亦颇自任
　　罗文恭洪先书颇秀润出圣母帖丰肉少骨秾媚有之苍老不足
　　丰吏部道生初名坊家蓄古碑刻既富一一临摹自大小篆古今隶草行无不明了而笔颇滞不能称意若遇其中年得意处残篇小碣骤见之必以为古人也
　　陈鸣野鹤初习真书略取钟法仅成蒸饼后作狂草纵横如乱刍而张尚寳逊业絶喜之杨秘图珂者初亦习二王而后益放逸柔笔疎行了无风骨此皆所谓南路体也
　　马司业一龙用笔本流迅而乏字源浓淡大小错综不可识折看亦不成章有罗鹿龄者少师之稍变为圆美而多作俗笔二人皆自负以为正锋者也故歙地亦有学马者既非大雅终非可久
　　朱子价维人楷法亦精再传之后疎慢肥弱种种因之
　　黎郎中惟敬番禺人于四体各有意
　　梁礼部思伯番禺人楷法亦精皆逺得征仲结法方贡士元焕在山东作行草自矜以为雄伟有力而疎野粗放备诸恶道署书稍胜时有张书绅苏洲者俱不知何许人书绅行草似元焕而少加圆利洲作方丈以外大书矫健有势唯真行多俗撰形模丑拙
　　呉中丞维岳孝丰人正行取丰媚而少遒劲
　　王问无锡人有髙名作行草及署书本无所师承而风骨遒劲渇笔纵笔往往与髙相所蔵醉翁亭记法同
　　俞锡无锡人亦能署书而行草不工
　　王司业同祖文太史甥也呉人正行具体而微
　　袁提学防行草亦自踈逸
　　王吏部谷祥呉人正行法赵呉兴虽老健而乏雅致文愽士彭教谕嘉皆征明子小楷俱足箕裘彭肉而圆嘉俊而佻行草则彭有懐素孙过庭法而伤率弱临摹双钩俱我朝第一手
　　陆少卿师道长洲人中年小楷化度麻姑清丽可爱彭年孔嘉长洲人小楷师率更精工之甚大则鲁公诚悬方整遒行笔眉山差逺耳
　　许太仆初呉人真行草俱圆熟所乏风棱
　　周天球公瑕呉人楷法二种一种小变宣示而肉微胜一种出入呉兴而加妩媚
　　黄姬水淳父呉人正书初宗虞永兴行笔本王履吉而晩节加率易
　　张贡士鳯翼长洲人小楷拟曹娥精雅有致微伤矜局王穉登百谷呉人出入淳父公瑕而加尖峭
　　俞允文仲蔚昆山人小楷絶得禇河南法而以顔柳筋骨干之遇所合作深可嘉尚而行笔颇仿河南稍大则兼黄米而伤佻纵
　　王逢年舜华本老笔而杂用之遂不成家
　　莫布政中江云间人行草风骨朗朗亦善署书乃子是龙小楷精工过于婉媚行草豪逸有态
　　古隶在明世殊寥寥云间陈文东颇合作然未之见也独文太史征仲能究遗法于钟梁一扫唐笔乃子彭继之亦自遒雅少伤率易耳陆旅携为文氏甥妙得其意惜三十而夭未见其止少时日从事翰墨间不解多乞之深以为恨征仲恒自负隶法则不譲古人而歉于篆然余得其千文一本亦在呉兴堂庑也陈道复作篆不甚经心而自有天趣王禄之差有准防亦善配合周公瑕亦自熟不免率易
　　弇州集云国朝书法当以祝希哲为上文征仲王履吉宋仲温宋仲珩次之陆子渊丰道生沈华亭徐元玉李贞伯呉原愽又次之余似未入品
　　六艺之一録卷二百九十九
<子部,艺术类,书画之属,六艺之一录>
　　钦定四库全书
　　六艺之一録卷三百　　　　　钱唐倪涛撰
　　歴朝书论
　　汪珂玉珊瑚网书品【已见者不録】
　　六朝刘宋羊欣叙古来能书人姓名【见前】梁庾肩吾书品论见前
　　梁袁昻古今书评【见前】
　　陶隐居与梁武帝论书啓【摘録第五啓前半叚已见】注云董宰以啓中此一人或即许先生也
　　梁虞龢二王书论
　　注云据此可以知众説所引之是非
　　唐文皇书右军传后
　　孙防礼执要论【系摘録书谱中语自今之所陈至安有体哉止全文已见】韦述叙唐朝书録
　　张懐瓘书防
　　唐徐浩论书【已见】
　　传授笔法人名【已见】
　　南唐李后主评书【已见】
　　欧阳永叔论古法帖
　　余尝喜览魏晋以来笔墨遗迹而想前人之髙致也所谓法帖者其事率皆吊哀候病叙暌离通讯问施于家人朋友之间不过数行而已盖其初非用意而逸笔余兴淋漓挥洒或妍或丑百态横生披卷发函烂然在目使人骤见惊絶徐而视之其意态愈无穷尽故使后世得之以为竒翫而想见其人也于髙文大册何尝用此
　　欧阳永叔论苏子美蔡君谟李邕书
　　子美喜论用笔一叚　君谟独步当世一叚　余始得李邕书一叚　学书勿浪冩一叚　往时有风法华者一叚【俱摘録试笔中语已见】
　　苏玉局辨法帖及诸家书
　　辨书之难一叚【见前法帖】　　卫夫人书一叚【同上】余尝论书以谓钟王之迹萧散简逺妙在笔画之外至唐顔柳始集古今笔法而尽发之极书之变天下翕然以为宗师而钟王之气益防
　　前史论徐浩书锋蔵画中力出字外杜子美云书贵瘦硬方通神若用今时笔工虚锋涨墨则人人皆作肥皮馒头矣用呉説笔作此数字颇适人意
　　李国主本无所得舍险与瘦一字不成宋宣献清而复寒书正类李西台重而复印俱不能济苏子美兄弟并俊秀非有余乃不足也
　　欧阳文忠书自是学者所共仪刑庶几如见其人者正使不工犹当传寳况其精勤敏妙自成一家乎杨君畜二公书过黄州出以相示偶为评之
　　欧阳永叔笔势险劲字体新丽自成一家然公墨迹自当为世所寳
　　自君谟死后一叚　荆公书得无法之法一叚【已见】草书祗要有笔霍去病所谓不至学古兵法者为过之鲁直书草书去病穿城蹋鞠此正不学古兵法之过也学即不是不学亦不可
　　鲁直以平等观作欹侧字以真实相出游戏法以磊落人书细碎事可谓三反【此跋山谷为王晋卿小书尔雅】
　　欧阳叔弼谓余书大似李北海一叚　古人用茟必有所自一叚【已上两段俱已见前但第二叚末句原本云此殆谬矣改为非诞也】
　　苏子瞻题唐氏六家书后【已见】
　　东坡评杨所蔵欧蔡书【已见】
　　黄涪翁跋兰亭诸帖
　　兰亭叙草一叚　兰亭虽是真行书之原一叚【俱见】古人作兰亭叙一叚【已见但删去前四句耳】
　　东坡有云大字难于结宻而无间一叚【已见】
　　余尝戏为人评书云小字莫作痴冻蝇乐毅论胜遗教经大字无过瘗鹤铭随人作计终后人自成一家始逼真然适作小楷亦不能摆脱规矩客曰子何舍子之冻蝇而谓人冻蝇余无以应之固知棊鞠等技非得不传之妙未易工也
　　乐毅论一段　东方曼倩画賛一叚　黄庭经一叚佛遗教经一叚【俱见前】
　　蔡公遂委笃一叚　昨遂不奉恨深帖一叚　谢太傅所称道民安一叚　知足下故羸疾一叚　索征西笔短意长一叚　智果善学书一叚　宋儋笔墨精劲一叚【删末二句】　王侍中学钟繇一叚　谢太傅墨迹一叚郄方回书一叚【以上俱摘録法帖题跋中语见前】
　　章草千字文一叚【见前】
　　右军尝戏为龙爪书【见前】
　　往在馆中时于阁下一观李懐琳临右军絶交书大有竒特处今观续法帖十未得其二三以此言之十卷中大率皆如此又智永十八行判作右军书萧子云临索征西书便判作靖书此等难使郑彰辈任其责刘无言笺题便不类今人书使之春秋髙江东又出一羊欣薄绍之矣
　　顷年观庙堂碑一叚【已见】
　　草书妙处一叚
　　欧率更书化度寺碑【已见】
</div>
    <div class="pagination">
<a href="六艺之一录_page426.html">上一页</a><span>...</span><a href="六艺之一录_page422.html">422</a><a href="六艺之一录_page423.html">423</a><a href="六艺之一录_page424.html">424</a><a href="六艺之一录_page425.html">425</a><a href="六艺之一录_page426.html">426</a><span class="current-page">427</span><a href="六艺之一录_page428.html">428</a><a href="六艺之一录_page429.html">429</a><a href="六艺之一录_page430.html">430</a><a href="六艺之一录_page431.html">431</a><a href="六艺之一录_page432.html">432</a><span>...</span><a href="六艺之一录_page428.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
