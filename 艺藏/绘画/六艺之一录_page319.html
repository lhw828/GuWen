<!DOCTYPE html>
<html>
<head>
    <meta charset="UTF-8">
    <title>六艺之一录 - 第 319 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 319 页/共 664 页</h1>
    <div class="content">　　【屯陟伦切塞意也物生之初元气包固难解也象屮穿地始出而未申形因屯有聚义借为屯聚之屯徒浑切】
　　【屮丑列切艸生上逹也逹则气通塞意亡矣故从艸而省其半象茎叶上布之形】
　　【芔诩鬼切艸之华可以为服者象丛生而盛之形其中特起者有厌其杰也禹贡岛夷芔服又为百艸吐华縂称】
　　【芸于分切芳艸能辟螙者从艸云声月令仲冬芸始生葢感一昜气也】
　　【葽于宵切逺志也有小毒能补心血从艸要声诗云四月秀葽】
　　【药以灼切治病总名从艸艸部居多也经载药性谓之本艸从乐人病则忧病去则有喜也艾五葢切炙治百病痛而后病安故从艸从乂为意又治也艾冇惩创意借为怨艾之意艾苍白色又借为耆艾之艾老人头髪半白也秊艾则有止意故又借为未艾之艾】
　　【庄侧霜切荒野所居也以艸多壮盛为意因盛意借为庄敬之庄共已而额盛也】
　　【蕴于粉切徳深厚而内蔵也逺取诸物从艸从温会意艸湿而积薰烝鬰鬰热乃大作混为一气苛寒哥切艸有小毒大则寛简小则繁细未见大害而下无所冣乖政体故托物为形声营区中切血中气药也谐宫声后人或从弓弓无转声营者鞠穷之合声】
　　【芃蒲东切艸木半盛丛起也芃与凡不叶何以谐凡为声凡一名蓬以蓬声谐之也】
　　【莠与久切变苗艸也初生絶与苗类亦同吐华而实大异从艸从秀言其秀亦与苗同然实艸类不可以食者也】
　　【薉汚废切芜襍也恶臭也莠盛而苗薉故从艸从岁以岁多艸取意伤其为无年也俗书从禾作秽非茎胡耕切艸之枝柱也风过之则靡靡而随能直上而不能特立取于巠以会意巠势直逹性亦委随者也】
　　【蔕都计切华当也是为物之命根连属生气不断如儿脐带系于母□也故从艸从带小篆从帝作蒂其木逹连体之义乎】
　　【□溥活切艸木长盛貎生气之动满盈势不可遏象新叶从上防出旧叶两旁迸开之形】
　　【防贞而切进而往也艸木得天地之进气日向于盛矣象已出地蕃秀之形借为语词】
　　【币作荅切布密也艸木得天地之退气复归其根故从倒防为义象根在地下而连结周密形防者万物之出顺而申也有义焉币者万物之入逆而屈也有聚义焉】
　　【根古恩切木之天元也从帀从防者何地下若无知许根地上那有如许枝叶哉小篆作□艮声】
　　【防真而切灵艸也色如云□象竒秀之形何以不着其根与凡卉等曰灵防无根也后人混而用□嫌于无别复制□字代之愚按□形甚竒本不相混世俗传冩自譌耳】
　　【兰离闲切国香也制字者特表其徳与凡卉异下象根中象叶分布上象一榦一华形小篆从艸阑声竹陟匊切中虚外直有卩间然隆冬积雪百艸萎死独立不改其操象劲挺形其叶参差整整不乱省文作□】
　　【笋昔允切竹萌也曷以从旬曰笋生句有六日成竹长与母齐人知其速肖莫知其疾也俗书作笋笑私玅切竹受风也从竹从夭会意竹之受风则夭矫形瘠不诎也借为笑乐之笑】
　　【木莫卜切生气所发逹也故于五行其徳为仁中直象榦下象根氐深固上象旁枝曲而有分形本布□切木之直根缦根总名也取一在木下为意象生气归根也】
　　【末莫拨切木之标也取一在木上为意生气散于千枝万叶本深末乃楙也末蔑声相通故又借为蔑义枝旨而切自榦而分者象屮又岐形何多岐也枝复生枝愈分则愈细而繁矣古文既隐隶书混用□或加以木作□】
　　【支撑柱也从□持半竹小助也可大正之未可谚云支吾曲尽其义】
　　【才鉏哉切性之良能也天之生才人固当自尽其才也物之有用莫如木故取伐木而去其根枝邦工持尺量度为意】
　　【材祖来切木未成而先为人所才则是加烖于木也合而成字其意自明俗书才材互用非】
　　【抡龙旾切从厶从林会意选才也小篆作□】
　　【柏博陌切木坚而香最为难朽木皆向昜惟柏西指故特从白禀西方严凝之气者也】
　　【某莫桮切先旾而华与嵗寒松柏同操其实多酸善生津液先王用以和鬻葢有出于酸之外矣从木从甘表其天全之味转为某人之某莫后切小篆以□代某别制□代梅不知梅本从木从会意大枝曰条细枝曰□可以指数者也】
　　【杏何等切实大而甘味则差薄不若防味圅畜有余故从某转注而省其中】
　　【李力子切珍果而多实从木从子为意借为行李又为刑狱李与理通臯陶之后以理为氏□为李氏柰尼带切珍果也艸木华实万有不同匪曰发然后异也柰有青黄白三种制字者于夲下无别其种不同矣借为□义小篆譌而从示何所取义别作奈借义亦不知矣】
　　【棃连脂切快果也善消毒而寒中使人洞泄从□取其宣通亦因以戒也】
　　【果古火切木实也外象○形浑天之体中象形微长者肖人之体也果有成义借为果敢果断□与□形相似而易譌以义求之□之象神●之象仁迥然别矣从田□之譌也】
　　【不五列切木肄也生气未尽而复萌从木而省象中榦折而枝旁达形枝庶谓不子取其旁生借为妖不以其不正也】
　　【来与渉切艸木之余以自覆固因以为文也象交互附缀木上乱而不乱形俗作叶非】
　　【束七赐切木芒也末之穷和气至是亦散矣从木象末衺锐形易以伤物还能自伤故曰揣而鋭之不可长保】
　　【格古陌切揆正也因致日命其名字义从木从各何取于囱之交□曰厶木为匡其形孔方可以作式矣物迩而义逺也格有止义转注以手作挌扞也格徦音同易混□从彳从叚来假自逺而至也感假神降而至也假徦形似亦易以混】
　　【相息谅切王佐也惟不自用故能用天下之才制字者取邦工抡才为意从目从木随才而器使之也转而为交相之相息良切又转为相羊之相从容自得也】
　　【析之列切中断也木断而殊则本末俱脱而死矣故从本而中断之从斤于旁以指其事借而为曲析之析自析曰析食列切俗从手非】
　　【□光的切判木也从木而中分直指其事而惜才之意存其中矣鼎字下从此】
　　【爿疾芊切逆木之性也大才不堪小用分裂之则枉其才故因半木取意凡戕墙谐此为声片匹见切判木之半才小用各有所宜也从爿转注观爿片之义可与言知人善使矣】
　　【束式竹切敛物而小之也从木从口以指其事収则积聚放则散乱人情物理咸如是矣】
　　【柬古限切选择也从束从八木既就束随吾区分回视散乱时其难易何如简与柬音同而义小异覈实自少选择乃精俗作拣非】
　　【□□八切去之力也人之恶不能除者病根未拔也从□从木并其根而□之是之谓克已别作拔枢昌朱切北极谓之天枢太一有常居而周天转运由之人心尊极万物皆我役近而易见者莫如戸枢】
　　【故从木从区防意区也者虚而受轴转物而不转于物者也借为木名】
　　【机居衣切主发谓之机握其要也故力不劳从木几声机出于巧思过则机械变诈生焉】
　　【极渠力切屋栋也当屋正中故有中义在屋最上故有至义取于亟者以建极之难因取尽力为意也天枢谓之北极君徳谓之皇极惟太极超乎形气本无可名以其为天地万物之祖彊而名之极有穷尽义借为威用六极之极】
　　【桑息狼切蚕食叶木古人立文以所重取义是故象众手寽取形表其济世大功也】
　　【朩匹刃切刳枲也枲已沤而中断之出其茎骨弃于屮又而取其皮从□从□象其事也】
　　【林匹□切细擘枲皮也谚呼林丝从防木指其纎微状】
　　【新子切牡麻也麻牡者不实植物或有雌雄感于侌昜气也从辟从林防意小篆厌其繁也变而作□辟省从台于义何居】
　　【麻莫遐切枲之雌者从林从广以治于屋下为意古者吉凶之服皆以麻为礼】
　　【葛格褐切蔓生艸治之为夏服以采葛取意特从曷转声牵纒交错莫可如何也】
　　【菜仓代切茹以充食者也从艸从采为意天之于人也五谷为养五畜为益五果为助五菜为□人亦何功而食乎】
　　【□山徂切菜食也谷气为主肉若菜辅之以下食也菜易消入胃先化为水谷食为之□通从艸从□其逹养生之道乎】
　　【韭莒有切□菜之延久者归心安五脏象培壅根本苗叶生生用之不竭也】
　　【古华切蔓食之甘者古人于畺场种之不使有隙地屮又象引蔓中象结实下象垂形】
　　【瓞徒结切瓞也近本而生其尚小气行未长也正如祖宗积徳子孙蕃盛也从立类□象初蔓形防鲁果切末大于本气行愈长力愈重也象初小后大形】
　　【桼戚悉切木液可以固物取黍者函两筩于木中液而下从木八象两筩□象下形汉隶借用为七浴混用漆乃雍州水名出岐山至武功入渭】
　　【皁□蚤切橡防之实也象有斗承实形观于□而知物各圅一生理观于□而知总是一气□连也皁可以染黑因谓黒色为皂因而借为舆皂之皂】
　　【禾乎戈切谷也自苗至实总称天生嘉谷以育民也古人深知稼穑故其文象秱长穗重下垂形天时人事齐者也小篆省文作□孑然如稗一似不知农事者】
　　【秝狼激切立苗防也植之匀长楙且硕顺物之天乃亦有年从二禾相竝为意】
　　【稷子弋切五谷首种食之主也从禾从□防意劝力田也□者取人进而力田天生粒食非人功不成南人谓稷为穄葢承北音不当别赘穄字小篆加又作畟从畟作□于义反晦】
　　【黍暑雨切禾之髙而黏者从禾立类下象其粒总而更结多旧説黍也可为酒从禾入水凿哉而乃托诸夫子之言乎】
　　【虚良切芳臭也鼻受之而通于心从□易知也何取于黍盖黍者和气所钟天然自尤异于艸木之】
　　【芳矣故祭祀黍曰合古义不传□譌而从甘味从口入与臭胡能相及耳声目色亦各职其职耳□方六切之芬也□声取重义】
　　【稻徒皓切泽土所生芒种也古者为之醪醴以治疾用稻取其气完也祭祀稻曰嘉□为之畦以种也从舀取□治意】
　　【良今别作梁龙张切谷之美而多芒者象其实上下有芒□以象其茎也因美意借为善良之良天然之美也小篆变体作□失其本义故专用为善良之良】
　　【秬臼许切黑黍一稃而二米者也象一函二形小篆从禾作□】
　　【苗糜镳切禾始生也从禾半出田上为意旧从艸非夫害嘉谷者艸也去之惟恐不亟矣从艸立类大害于义今特改而正诸苗生于种因之为苗裔之苗】
　　【秊泥臤切谷嵗一熟故谓嵗为年古人忧民之忧乐民之乐恒愿年丰故从禾从千防意千盈数也私息夷切古者方里而井井九百畆其中为公田八家皆私百畆同养公田从禾从厶防意私与厶皆以物我相形得名实则大异私者据已分所当得以义为利也厶者惟知冇已放于利而行也因义借为姊妹之夫曰私古今异称不可复用】
　　【委于诡切遗物以与人也诗云彼有遗秉此有滞穗伊寡妇之利古之仁俗也制字者因取以明意指禾在前女自后拾之借而为委任之意之以政不复侵之也委随者防其所守也原委者水所归往也委积者収蔵其余也】
　　【穜之勇切子谷也各函一造化而未发故从禾从童防意穜可穜故转为播穜之穜之用切俗书与种混种乃谷名先穜后熟者也从禾重声】
　　【秀息就切禾吐华也何以从□曰艸木英华吐矣则不复圅惟禾书开而夜复合其包蔵完固也故生意完垕异常因义借为俊秀之秀】
　　【穗徐醉切禾成实相□结也何以象两岐形曰此丰年之象也瑞禾瑞麦和气攸钟秱长而穗大其有余不尽者复从茎卩间防頴而出樛连上生瑞莫大焉字形流动小篆作□】
　　【谷古速切米带殻者何以不从米从禾着禾功成也】
　　【程直真切法令品式也数从心起密微则应天律数禾十二秒当一分度量衡受法于黄钟以子谷秬黍为定从禾从呈取立法示人万物可得而准矣道路曰程里之数也】
　　【来力切又力支切诗云贻我来牟帝命率育共文从禾小变象其形立而不垂稻頫麦卬侌昜异气也借为往来之求义无所因声实相感也来之则为去声】
　　【厺区据切往而不反也古人不忍忘本字义近取诸身从大从□口太张则气有出无入非所以还元也借为四声之去转上声区许切气微収故为蔵去而不去也平声】
　　【尗式竹切谷食之荚生者象附茎梗下垂形有春秋二种若麦与禾凡隙地皆可穜此天生之以助民食也尗与示似义则大异示山巅也故取上小为意】
　　□【齐徂兮切物相等也何以象一髙而两下形曰此于不齐中见其齐也禾麦先得气者桀而出后发者差卑至于日至皆熟矣上平若一引而申之为齐圣纯一也为齐治均一也齐之则为齐量去声调若一也同意相受转为齐衰下平也为齐戒致一也别从示作□】
　　□【生师庚切活也流行而出气之流动也天地之大徳曰生可指而易见者宜莫如艸然一有萌焉勃乎其不可遏故象屮穿土上逹形】
　　□【息子切气散而终有生所不免者字意从人从歺若使人畏恶之又若哀其自取之者此古人因事设戒也】
　　□【葬则浪切蔵也奉安亲之遗体人道送为大从从一反于土也上下复借以艸此指上古时事也】□【丰孚容切生意满盈也象根本入地深厚而其上枝叶繁盛之形省文作□借为□彩之□俗混用□非】□【出尺律切发而向外从防而曽益象华英互出形造化为之尽泄矣华落乃向于实】
　　□【入日执切反而向内也与出意相反象木根入地形此巽入之义也】
　　□【是为切艸木初生其势皆上起盛则重而下坠归根之渐也象枝叶向下形此侌昜升降之理俗书混用边垂之垂不知□本从土而谐声也小篆作□】
　　□【乇闼各切依附也正人如松栢壬正不阿衺人如艸木柔弱者必有所依附一以象地下象其根上象斜倚曲尽依附之情状矣俗作托非】
　　□【丩居黝切延蔓也藤之属不能自生纒绕他物乃得上引象牵连纠棼之形】
　　□【戸感切圅惢也艸木华盛者其琲包固密甚象其圅蓄形俗书作防非】
　　□【华呼切惢萼缀聨一气贯穿华向荣而上敷将结乃垂下华落而实离离矣不象其上敷而象垂下形因示人敛华就实也俗作花非转为光华之华胡切道徳充盛也无本则为浮华之华因之为华夏之华中国礼乐明备也转而重则为华岳之华胡化切俗作□非华既开则离披故又转为华离之华苦切周礼形方氏正其□畺无有华离之地】
　　□【□今通用实入质切譬若大树百果絫絫总一生气贯彻耳其上为四小○缀于木之屮又者各一太极也其下为一大○蔵于木之根者统体一太极也】
　　□【□逆各切华下跗也象子与母气相连形俗书作蕚非】
　　□【耑多官切开始也艸木生气归蔵于根一混沌也发而有萌焉微露生意一开辟之初也是故一以象地其下象根上象初萌形不直出者又以象鬰塞而未申也小篆变体其下从□取妍甚矣其不知本也】
　　□【端正也立必正方故取诸身以立为意而谐耑声凡端端车端衰皆取正义发耑履耑则取始义俗混用端非】
　　□【了卢皎切毕也天下之事终不可了古人唤醒人心目欲其加断之功故象藤蔓末之形因义用为语毕词小篆作□】
　　□【每莫贿切蕃育也从母从屮可以观气化焉可以观形化焉借为屡也凡也弥望青苍也皆因□生义也】□【都渎切完厚也古语生之育之亭之毒之制字者从生从母会意转为胎毒之毒杜谷切蕰热也借为毒药之毒受气偏甚也后人第知毒之为害不善也讵知其为笃义乃大善也】
　　□【□冯贡切神鸟也其雌皇□鸣中六律皇中六吕太和之防也羽备五色气盛而文明也圣人在上则至览徳晖而下之也取来仪为义故象翔集形小篆作□本取鸟在风中反成凡鸟后人一指摘之形神俱失矣】
　　□【□今通借皇胡光切从小鸟在旁取□将雏为意俗书因鳯而制凰字故□之义隐】
　　□【焉于防切黄□也象乗风而上翼如垂天之云□缥缈而髙逝世固不得而常有也因转为不可知之词于干切亦为语已词尤虔切别作鶠以□之尊而頫从鸟立类何以正名百物乎然则鸑鷟何以从鸟曰此□雏也】
　　□【□伦切天文朱鸟也南方火位其徳为文明凡鸟不足以当之赤□谓之□故以取象制字者合□鸟为意□即□之建首也记称□鷃鸟之微者也后人得其声而失其义以鷃代焉以□代□鷃即鶠彊为差别也】
　　□【鸾卢官切□之亚也赤质而五彩皆备鸣中五音王道和平则至象其飞欲冲天之形君子在车则闻鸾和车声中于乐节也小篆作鸾抑之使从鸟立类可乎】
　　□【鸟尼了切羽虫总名象其飞形飞鸟得气常先治乱者占候焉变体作□】
</div>
    <div class="pagination">
<a href="六艺之一录_page318.html">上一页</a><span>...</span><a href="六艺之一录_page314.html">314</a><a href="六艺之一录_page315.html">315</a><a href="六艺之一录_page316.html">316</a><a href="六艺之一录_page317.html">317</a><a href="六艺之一录_page318.html">318</a><span class="current-page">319</span><a href="六艺之一录_page320.html">320</a><a href="六艺之一录_page321.html">321</a><a href="六艺之一录_page322.html">322</a><a href="六艺之一录_page323.html">323</a><a href="六艺之一录_page324.html">324</a><span>...</span><a href="六艺之一录_page320.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
