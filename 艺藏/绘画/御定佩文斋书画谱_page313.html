<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 313 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 313 页/共 578 页</h1>
    <div class="content">　　任海村
　　任海村嘉善诸生有诗名与云间孙太守雪居同以画称【嘉善志】
　　王翘
　　王翘【嘉定志云字叔楚】号小竹嘉定人少为诸生不遂去而学画工草虫其画花草蛱蝶丛菁蔓藤而蚱蜢络纬隐跳其间或巨蟹踉跄行乱苇沙渚中虾行鼓水作势又水荇一帯羣小鱼攅防其厎大约运笔似麤率而生气奕发絶得其神势云间孙雪居极好之以为逸品【思勉斋集】
　　王翘亦时仿米芾为山水【嘉定志】
　　谈志伊
　　谈志伊字思重无锡人以父任歴官中府经歴精绘事作花卉翎毛防缀娟秀出宋人法外【无锡志】
　　李开芳
　　李开芳字伯东号还素闽永春人【见书家传】成进士授主事累迁南太仆卿防戏山水气韵风生【叶向髙苍霞余草】
　　顾大典
　　顾大典字道行呉江人隆庆二年举进士为绍兴府教授迁处州府推官万厯十二年为山东按察副使谪禹州知州善绘事能词赋【潘柽章松陵文献】
　　顾庆恩
　　顾庆恩字世卿号纶堂大典子为澂江通判亦善画名亚于父【松陵文献】
　　张复
　　张复字元春太仓人山水初以石田为宗晚年稍变己意自成一家【画史防要】
　　隆万间吾呉中丹青一派断矣所见无逾张复元春者于荆关范郭马夏黄倪无所不有而能自运其生趣于蹊迳之外吾尝谓其功夫不及仇实父天真过之【弇州续藁】
　　周之冕
　　周之冕字服卿号少谷长洲人写意花鸟最有神韵设色亦鲜雅家蓄各种禽鸟详其饮啄飞止故动笔具有生意【画史防要】
　　胜国以来写花草者无如吾呉郡而呉郡自沈啓南之后无如陈道复陆叔平然道复妙而不真叔平真而不妙周之冕似能兼撮二子之长特以嗜酒落魄如李邈卓不甚为世重耳【弇州续藁】
　　郁乔枝
　　郁乔枝周之冕婿师之冕亦擅名【呉县志】
　　陈祼
　　陈祼初名瓉字叔祼后以字行去叔更字诚将呉县人喜读离骚文选游戏绘事善写山水能肖摹古人笔法名贤入呉者竞购其缣素晩遁迹虎邱以吟咏自适【呉县志】
　　强存仁
　　强存仁字善长【见书家传】善画山水得黄公望笔意【呉县志】存仁写兰效周天球风韵殊劣【画史防要】
　　尤求
　　尤求字子求号鳯邱长洲人移居太仓工写山水兼人物尝画小西门关庙壁作行军势又画弇山藏经阁壁作诸佛像皆絶技【太仓志】
　　尤子求学刘松年钱舜举而精妙不及【图绘寳鉴】
　　周鳯仪
　　周鳯仪字仲来后改名牧尤求之壻亦精画【太仓志】
　　殳质甫
　　殳质甫呉县人王世贞题其画云质甫为叔寳休承入室髙足有出蓝之美【弇州续藁】
　　髙阳
　　髙阳字秋甫四眀人善花鸟画石极精如太湖锦川英石蜡石皆妙形似【画史防要】
　　王维烈
　　王维烈字无竞呉郡人花鸟在周之冕下髙阳之上【画史防要】
　　许寳
　　许寳南直人作山水细石短树千岩万壑攅簇而成大幅笔气亦秀劲万厯初年人【画史防要】
　　朱南雍
　　朱南雍山隂人隆庆戊辰进士知泰兴县选刑科给事中万厯八年为太仆寺卿【列卿记】
　　南雍善画山水木石法出沈周亦效倪瓉清劲絶俗【山隂志】
　　王心一
　　王心一字纯甫别号珠又号半禅野叟【见书家传】万厯癸丑登进士授行人累迁刑部左侍郎署尚书事画仿大痴【归田园诗集】
　　王士昌
　　王士昌字永叔号斗溟浙临海人万厯时官至都御史抚闽中山水得黄大痴笔意亦能水墨折枝【画史防要】
　　呉彬
　　呉彬字文中莆田人善山水工人物万厯中召见授工部主事人得其片纸如获竒珍【福建通志】
　　彬山水布置絶不摹古最为出竒【画史防要】
　　彬人物形状竒怪迥别旧人自立门户白描尤佳笔端秀雅神宗故称赏之御府有藏外传甚少【图绘寳鉴续纂】
　　文中人物佛像逺即不敢方道子近亦足力敌松雪【瑚网】
　　何淳之
　　何淳之字仲雅【画史防要云号太呉】官至御史工山水戏写兰竹最有清趣【江寜志】
　　沈宣
　　沈宣字眀徳仁和人万厯中为安庆府学训导攻古文辞尤长于诗晚年好画山水多兴致所图绘者人争藏之【分省人物考】
　　来复
　　来复字阳伯三原人【见书家传】官至布政使善画【鐡网瑚】
　　雷瀛
　　雷瀛字时登丰城人官至工部员外郎才藻妍赡又长绘事为艺林所珍【大泌山房集】
　　何乔福
　　何乔福字廷锡旴之广昌人读书不事章句率其意为歌诗暇日写花竹水石禽鱼皆臻其妙墨竹尤精评者以为夏太常之后独歩当世求者纷至然不自贵重虽田夫村叟无少靳【何乔新椒邱文集】
　　杨学诗
　　杨学诗字可言号琴台子好武精骑射通音律书画俱工【朱良叔犹及编】
　　陈勲
　　陈勲字元凯闽县人【见书家传】仕至户部郎字与画皆精妙人寳贵之【涌幢小品】
　　詹景鳯
　　詹景鳯字东图号白岳山人休宁人【见书家传】以南丰掌教入为吏部司务写墨竹痩劲絶伦山水仿大痴云林亦能折枝花草【画史防要】
　　曹履吉
　　曹履吉字提遂当涂人官光禄少卿山水师倪元镇笔力髙雅逸格中第一人也【画史防要】
　　陆万言
　　陆万言字君防万厯五年郷举能书画【松江志】
　　万言山水收景甚丰用笔极简其为岩岫多用轻緑染之略皴数笔觉眀秀可贵【画史防要】
　　周时
　　周时号蟠溪为华州通判家杯湖即唐元孟泛浮处工诗善画有云林大痴之致【髙世泰三楚文献録】
　　焉眀瑞
　　马眀瑞字道桢平湖人万厯辛卯举于郷为上虞教谕善画竹有文与可遗意【平湖志】
　　沈襄
　　沈襄号小霞山隂人少卿錬长子善墨梅干随笔生枯润咸有天趣【山隂志】
　　郝敬
　　郝敬字仲舆号楚望京山人万厯己丑进士知缙云县调永嘉拜礼科给事中降宜兴丞迁知江隂【安陆府志】郝敬善画【画史防要】
　　朱蔚
　　朱蔚字文豹华亭人万厯二十九年武进士善画兰【松江志】
　　董其昌云吾郷朱文豹以韬钤为冠军常待诏阙下仰画兰以自给画兰深得文太史风韵【容台集】
　　姚裕
　　姚裕字啓宁【与朱蔚同时】善画草虫有陈淳遗意【松江志】
　　朱多炡
　　朱多炡字贞吉号瀑泉弋阳僖顺王曽孙封奉国将军善画山水花鸟及传神写照好游自诡曰来相如曰澹游子问俗吊古有慨于中或歌或泣人莫测其故【大泌山房集】
　　多炡精绘事见古人墨迹一再临之如出其手山水得二米家法写生更妙【画史防要】
　　朱谋□
　　朱谋□字太冲号鹿洞贞吉子山水花鸟兼文沈周陆之长【画史防要】
　　朱谋卦
　　朱谋卦字象吉贞吉子花石肖鲁岐云【画史防要】
　　朱谋
　　朱谋字履中号西浒贞吉侄嫺于文藻写山水用呉仲圭谢樗仙笔法【画史防要】
　　朱谋毂
　　朱谋毂字用虚贞吉侄花鸟纤秀擅名蚤岁【画史防要】
　　朱多
　　朱多字垣佐号崇谦乐安靖庄王孙家有清晖楼法书名画盈积几架善写墨菊亦喜作仙道人物【画史防要】
　　朱谋壡
　　朱谋壡字文之号四溟多子花鸟得岐云少谷之神【画史防要】
　　张萱
</div>
    <div class="pagination">
<a href="御定佩文斋书画谱_page312.html">上一页</a><span>...</span><a href="御定佩文斋书画谱_page308.html">308</a><a href="御定佩文斋书画谱_page309.html">309</a><a href="御定佩文斋书画谱_page310.html">310</a><a href="御定佩文斋书画谱_page311.html">311</a><a href="御定佩文斋书画谱_page312.html">312</a><span class="current-page">313</span><a href="御定佩文斋书画谱_page314.html">314</a><a href="御定佩文斋书画谱_page315.html">315</a><a href="御定佩文斋书画谱_page316.html">316</a><a href="御定佩文斋书画谱_page317.html">317</a><a href="御定佩文斋书画谱_page318.html">318</a><span>...</span><a href="御定佩文斋书画谱_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
