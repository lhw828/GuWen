<!DOCTYPE html>
<html>
<head>
    <meta charset="UTF-8">
    <title>六艺之一录 - 第 179 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 179 页/共 664 页</h1>
    <div class="content">　　右宋欧阳文忠作昼锦堂记蔡君谟书君谟书甚重于当时刻石四方多矣今余家独有此碑得之钱习礼检讨云【东里续集】
　　韩魏公以上相作昼锦堂于相州时欧阳文忠以参政为之记而蔡忠惠以三司使书之时称三絶又谓忠惠毎一字必冩数十赫蹏竢合作而后用之以故书成特精絶世所谓百衲碑者是也今观其用笔特遒劲伟丽出入清臣诚悬间而不无段师琵琶之谓然自宋书家当以防为首云【弇州山人藁】
　　蔡忠惠公书此记凡一字数十更存其合者才得顔碑什七耳今日得宋搨徐季海书洺州府君碑以其意为此如黄金铸范少伯一铸而就止以速成自喜不计工拙也【书画眼】
　　六井记
　　熙宁七年太常博士通判杭州苏轼撰【成化杭州府志】
　　龙井记
　　高邮秦观撰郑丞相清之防【咸淳临安记】
　　淳化县重兴古渠记
　　元丰元年仲冬殿中丞方仲谋记【严陵志】
　　销暑楼记
　　元祐五年吕升卿撰并书【吴兴掌故集】
　　京兆府新移石经记
　　右京兆府府学新移石经记一帙乃宋元祐五年黎持为文安冝之正书以纪吕公移碑之故者吕公此举真光明俊伟有功斯石余尝两观石本慨想蔡中郎轨然后知斯记之作所关者大【牍纪】
　　歳寒桥记
　　元祐中瀛州防御推官知县事徐评撰【成化杭州府志】
　　玉轩记
　　吕大防总管永兴军创轩于兴教寺陈正举为之记大防名在青史与弟大忠等考礼定约至今传蓝田吕氏乡约不替独以轩以记哉今轩已亡记犹在寺壁文与书俱不足称也【石墨镌华】
　　醉翁亭记
　　此宋学士苏公东坡之笔赵子固家藏旧物也今为伯田冯先生所得余在京时尝见此巻于高仁卿家前后有子固印识今业已乏想为俗工裁去讵谓神物而灾亦见侵如是然而字画未损犹幸甚耳夫有志于法书者心力已竭而不能进见古名书则长一倍余见此岂止一倍而已不识伯田之所自得又防何元贞二年四月一日持来求防聊为书之吴兴赵孟頫【珊瑚网】
　　新郑公家藏苏书醉翁亭记今刻之石结法遒美气韵生动极有旭素屋漏痕意苐不类苏长公余见苏行草不少唯渴笔一二得似耳正书遂无毫髪且公此书既不登石不应复用前防岂公没后有王逸老者居恒欲出懐素上乃其笔邪或南渡诸公如陆务观张温甫辈覩琅琊石刻戏书之邪又念三君不办此妙境令人怳怳防尾赵吴兴小愞慢而踈不应称宋及赵子固并沈啓南呉原博防恐亦未为真耳区区不能随人悲因记于此以俟夫识者【弇州山人藁】此新郑公得之徽废邸者公命摹刻摹者文夀承故能纵横自如字字不失真态其真迹一入江陵再入大内今世所传乃摹本耳王元美再三致疑初以为不似公书公没后有王逸老者自欲出懐素上或是其笔又或陆务观张温甫辈戏为之后又云渴笔纵笔拂防磔掠有折钗股屋漏痕法以为公兴到书则又不类又云赵吴兴宋昌裔沈啓南呉原博防是入石时夀承作此伎俩无一真者当尽割去之以备一家余蓄有此帖亦时展玩其中无一笔类长公者但此君笔法虽不能尽脱宋习却胜长公何不自显姓名而署长公耶殆不可晓然谓或为长公兴到书则断无是理也诸防非真亦似有据苐无从证之【石墨镌华】
　　苏轼书罗池铭
　　东坡公书栁子厚罗池铭辞遒劲古雅是其书中第一碑内歩有新船秋鹤与飞昔人证之已明无足论者子厚英秀郁郁未吐没为明神亦是常理独怪嫚客死当是附伾文态未洗尽耳【弇州山人藁】
　　乳母铭
　　此刻在黄州近有人于土中得之盖子瞻亲书于石者以故比之他书尤淳古遒劲其用墨过丰则顔平原之遗轨也【弇州续藁】
　　黄庭坚书戒石铭
　　右宋黄文节公庭坚书戒石铭有吕忠穆公颐浩题识戒石铭本蜀王孟昶所作宋太宗摘其中四句令天下郡县皆刻石寘公署之前覆以小亭长吏坐则正对之此盖高宗绍兴二年六月复颁庭坚所书摹本于郡县命长吏刻石置坐右是时军旅之务方殷庙堂日不暇给而能用意于此可见君相急于所重而民心所以不去宋也忠穆前年九月自开府仪同三司拜少保尚书左仆射同中书门下平章事兼知枢宻院事是年四月奉诏都督江淮荆浙诸军事如镇江开府七月召还此当是还朝后所题于今二百九十有五年矣当时郡县所刻石者今多不存余犹及见士大夫家所藏建康及绍兴石刻拓本此本莫防所出而忠穆九世孙大理少卿升间以见示为书其后以归之【东里集】
　　鲁公碑隂记
　　米芾行书宋世书称蔡苏黄米然南宫虽自晋唐诸名家出而其法亦少变焉此帙笔势犹端谨无怒张秾纎之失其亦因鲁公而变之者与【苍润轩碑防】
　　芜湖县学记
　　米颠大言于书家少所许可而自作此札侧笔纵笔虽极雄杰不免粗踈王元美乃称其有千金蹀躞过都歴块之气恐未敢信也【石墨镌华】
　　此碑在米书中最为瓌玮吾乡严子寅酷爱南宫书毎日临千百字敝则更易一帖此本不知是第几次装者今归元白余得厌观之遂书以记【苍润轩碑防】
　　米芾书龙井记
　　天水尹希賔尝蓄米老所书秦太虚龙井记石本字画雄放但其文惜多缺处其子寛因録全文于前以便读者托吾友史明古求余题之尹君之意虽为故物重然亦重乎米书而又不无重乎太虚之文也君如重其文则太虚又尝有龙井题名记及东坡防语更録以附于后则不独全龙井之文且并龙井之事全矣余方与明古约同游杭预期日月而龙井者杭之胜处也至则当按记文所载次第登览亦将为数语以续古人归其为君再书以附之【匏翁家藏集】
　　刘次荘戏鱼堂记
　　刘御史书最妙小楷其原盖出王大令禇河南而能兼采羣书为一家虽体本媚弱行草差劣然求之今世亦非多有此帙所録鱼记最善其后数刻皆不逮也石苍舒书虽有骨气而失于麤俗视刘逺矣【东观余论】
　　安民堂记
　　宋卲防行书安民堂记与梁彦道碑右卲防书二碑其一前有飞白安民二字乃仁宗书以赐钱晦者世称飞白始自蔡中郎而右军称善然今都不可见书学者即此观之亦可以见其飞翥之遗意矣按书防字仲恭丹阳人曽知苏州工正行字体清劲二书可称能品嘉靖甲寅四月七日题【苍润齐碑跋】
　　章惇草堂寺题记
　　子厚与子瞻逰而题此书亦用卧笔间用渴笔游丝法亦遒逸可存也【石墨镌华】
　　苏元老龙洞记
　　元老深得君家卧笔法此记亦似之石泐不可读间有存者数字耳【石墨镌华】
　　蔡京草堂寺题记
　　蔡太师故非端人而书自不恶此自龙图阁出知永兴军祀高观潭题者考其时与章子厚相继而至书虽逊子厚乃两人济恶政当同观【石墨镌华】
　　卞育游山记
　　在灵岩寺元祐壬申【金石文字记】
　　女儿渡浮梁记
　　绍圣三年彭城刘澡文【兰溪县志】
　　郭思游山记
　　在灵岩寺大观戊子【金石文字记】
　　思政堂记
　　郑彦文撰在干州【天下金石志】
　　无私堂记
　　石月先生撰政和三年在莱州【天下金石志】
　　西湖塘记
　　政和五年正月倪尚忠撰【浦江县志】
　　南下湖水利记
　　余杭县丞成无玷撰宣和五年四月朔立【成化杭州府志】
　　勅书楼记
　　宣化六年进士倪镗文【兰溪县志】
　　望云桥记
　　宣和二年南城曽岘文【兰溪县志】
　　锦溪馆记
　　宣和辛丑四月陈记【严陵志】
　　罢湖田碑记
　　绍兴二年七月主管临安府洞霄宫方元若记【上虞县志】
　　盐官县令续题名记
　　绍兴九年三月秘阁修撰张九成撰并书【海宁县志】
　　三江亭记
　　绍兴十年正月潘良贵撰【延祐四明志】
　　仇待制乡饮酒置田记
　　绍兴十一年正月王伯庠撰【至正四明志】
　　逸老堂记
　　绍兴十四年八月莫将撰【延祐四明志】
　　富阳县放生池记
　　绍兴二十年县尉韩彦端撰并书【成化杭州府志】
　　重建经纶阁记
　　绍兴二十五年二月徐度撰【延祐四明志】
　　通济桥记
　　绍兴二十二年县尉詹叔善文【兰溪县志】
　　两浙转运司题名记
　　绍兴三十二年副使陈辉撰淳祐中大监吴子良续记【咸淳临安志】
　　昼帘堂记
　　绍兴壬午閠二月赵省撰【延祐四明志】
　　夀圣院记
　　绍兴丁丑十一月陆游记【绍兴府志】
　　湘山正路记
　　绍兴二十三年唐时撰仪真进士李昌国书并篆额【蒋擢湘山事状】
　　朱孝子墓亭记
　　绍兴二十六年全州教授黄次元撰通判全州军事主管学事王次山书并题盖【湘山事状】
　　竻竹亭城记
　　绍兴二十年郡守黄济遣人取竻竹以为城胡賔为记【廖演新昌集】
　　通判北防壁题名记
　　乾道元年通判吴坚常撰吴革续记【咸淳临安志】
　　憧憧桥记
　　乾道五年侍御王伯庠撰【寳庆四明志】
　　广生堂记
　　乾道元年九月朱翌撰【至正四明续志】
　　拄笏轩记
　　乾道三年十二月周莘记【淳安县志】
　　东阳县石洞记
</div>
    <div class="pagination">
<a href="六艺之一录_page178.html">上一页</a><span>...</span><a href="六艺之一录_page174.html">174</a><a href="六艺之一录_page175.html">175</a><a href="六艺之一录_page176.html">176</a><a href="六艺之一录_page177.html">177</a><a href="六艺之一录_page178.html">178</a><span class="current-page">179</span><a href="六艺之一录_page180.html">180</a><a href="六艺之一录_page181.html">181</a><a href="六艺之一录_page182.html">182</a><a href="六艺之一录_page183.html">183</a><a href="六艺之一录_page184.html">184</a><span>...</span><a href="六艺之一录_page180.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
