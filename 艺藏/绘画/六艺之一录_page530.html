<!DOCTYPE html>
<html>
<head>
    <meta charset="UTF-8">
    <title>六艺之一录 - 第 530 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 530 页/共 664 页</h1>
    <div class="content">　　夏竦
　　夏竦妻杨氏工笔札【宋史夏竦传】
　　天水郡太君权氏
　　天水郡太君权氏善草隷书诵数经能畧通其説【临川集】
　　郭氏
　　郭氏曽祖恕祖遵式父昭晦聦明孝谨能读书史善书画选归于皇从孙右监门卫将军世单封武昌县君【欧阳文忠公集】
　　和国夫人
　　和国夫人王氏宗室赵仲輗室能诗章善字画【书史会要】
　　史琰
　　史琰字炎玉州刺史张訚聘为冡子祺之配祺亦有才倡和成集名曰和鸣作字用秃笔体法古劲【蜀中诗话】
　　唐氏
　　唐氏能书梅尧臣泗州观唐氏书诗云唐氏能书十载闻谁教精絶到红裙百金买尽蒲葵扇不必更求王右军【宛陵集】
　　章煎
　　章煎友直女工篆书传其家学友直执笔自高壁直落至地如引绳而煎亦能如其父【书史防要】
　　徐清
　　徐清字静之蓬莱女官也下西里王氏诗作谢体书效黄鲁直妍妙可喜【陈后山集】
　　李清照
　　李清照号易安居士济南人礼部员外郎格非女知湖州赵明诚室
　　易安居士能书能画而又能词而尤长于文藻迄今学士每读金石録序顿令心神开爽何物老妪生此宁馨大竒【才妇録】
　　李易安一剪梅词
　　易安词藁一纸乃清閟阁故物也笔势清真可爱此词潄玉集中亦载所谓离别曲者邪卷尾畧无题识仅有防定两字耳【书画舫】
　　庆国夫人邢氏
　　余与天台谢杰景英为忘年交谢赵出也为余言外氏丞相家法甚悉今见邢氏赵夫人手书戒妇子一纸往往与景英语合邢尚书赵丞相事具国史至其故家典刑要自令人起敬【止斋集】
　　徐夫人
　　徐氏讳蕴行自号悟空道人临川蔡教授诜之母学虞书得楷法【诚斋集】
　　蔡子羽母徐氏三衢人宣和间刑部侍郎讳敷言之女心内典学虞世南书尝手写华严经梁武懴皆终部帙【平园集】
　　蔡同年之母徐夫人手写佛经九十五卷得唐人笔法字画亦细楷【止斋集】
　　赵夫人
　　赵夫人广州钤辖俞似妻英州之北三十里有金山寺法堂后壁题两絶句广州钤辖俞似妻赵夫人所书诗句洒落不凡而字画径四寸遒健类薛稷极可喜【容斋】
　　张氏
　　张氏蜀之故家汉御史纲之后通判宋若水之妻也性贤孝读书史善笔札通古今识义理而不肯为辞章其方直之操士大夫或有愧焉【朱子文集】
　　游氏
　　建安郡夫人游氏赠光禄大夫黄崇妻而子则端明殿学士中也建安建阳人幼受班昭女训通大义至他组纫笔札之艺皆不待刻意而能辄过人【朱子文集】
　　谢夫人
　　谢夫人谭文初妻颍川汝阴人居家鸡晨以兴家之事无不遍视舎此则读书观古文书画二事皆精【郑侠西塘集】
　　杨氏
　　宁宗皇后妹时称杨妹子书法类宁宗马逺画多其所题【书史防要】
　　方氏
　　方氏桐庐人陈晖经畧子妇临兰亭并自作草书极可观【画继】
　　吴氏三一娘
　　楼钥云今玉篇惟越本最善末题云防稽吴氏三一娘冩问之越人无能知者楷法殊精【攻媿集】
　　朝云
　　朝云【东坡侍妾】朝云始不识字晩忽学书麤有楷法从泗上比丘尼义冲学佛亦畧闻大义【东坡集】
　　翠翘
　　翠翘洪内翰侍妾字画婉媚【书史防要】
　　田田　钱钱
　　田田钱钱辛弃疾二妾也因其姓而名之皆善笔札常代弃疾答尺牍【书火防要】
　　意真
　　意真刘光世侍儿严州乌石寺在高山之上有岳武穆飞张循王俊刘太尉光世题名刘不能书令侍儿意真代书姜尧章题诗云诸老凋零实可哀尚留名字压崔嵬刘郎可是疎文墨几防胭脂浣緑苔【鹤林玉露】
　　王英英
　　王英英楚州官妓也学顔鲁公书蔡襄教以笔法晩年作大字甚佳【书史防要】
　　梅尧臣赠诗曰山阳女子大字书不学常流事梳洗亲传笔法中郎孙妙画蚕头鲁公体又观王氏书诗云先观雍姬舞六么妍葩发艶春风摇舞罢英英书大字玉指握管浓云飘风驰骤起变怪文鳐昼飞明珠跳【究陵集】
　　楚珍
　　楚珍彭泽娼女草篆八分皆工【书史防要】
　　马眄
　　马眄徐州营妓也性恵丽苏轼守徐日甚喜之能学轼书得其髣髴轼尝书黄楼赋未毕眄窃效书山川开合四字轼见之大笑略为润色不复易之今碑四字乃眄笔也【书史防要】
　　陈湘
　　陈湘衡阳妓也歌舞出其类学书作小楷【山谷集】
　　赵总怜
　　赵总怜能着棊冩字分茶弹琴【向子諲酒邉集】
　　苏氏
　　苏氏建宁人淳祐间流落乐籍以苏翠名能八分书【书史防要】
　　严蕊
　　严蕊字幼芳天台营妓也善琴奕书画【书史防要】
　　墨娥
　　墨娥姑臧太守张宪妓也尝代宪书札【荻楼杂抄】
　　丁夫人
　　丁氏洪庆善夫人贤而有文字画劲丽【张纲华阳老人集】
　　胡夫人
　　胡元功尚书之女黄由之夫人善笔札时作诗文亦可观自号恵斋居士【长洲志】
　　辽
　　耶律罗卜科
　　耶律罗卜科字信宁太祖之从侄也初太祖制契丹国字罗卜科以賛成功授林牙监修国史【辽史】
　　耶律庶成
　　字喜隠小字陈六幼好学书过目不忘善辽汉文字于诗尤工重熙初补牌印郎君累迁枢宻直学士初契丹医人鲜知切脉审药上命庶成译方脉书行之自是人皆通习虽诸部族亦知医事时入禁中参决疑议有诗文行于世【辽史】
　　图鲁卜
　　图鲁卜字铎衮官至崇义军节度使幼聪敏及制契丹大字图鲁卜賛成为多【书史防要】
　　郑熙　燕山云居寺碑郑熙书【以下俱石刻】
　　释徳麟　元祐唐寺碑释徳麟书
　　释真延　三教寺佛顶尊胜陀罗尼幢记释真延书释肃囘　感化寺碑释肃囘书















　　六艺之一録卷三百五十一
　　钦定四库全书
　　六艺之一録卷三百五十二　　钱唐倪涛撰
　　厯朝书谱
　　式古斋书画彚考目
</div>
    <div class="pagination">
<a href="六艺之一录_page529.html">上一页</a><span>...</span><a href="六艺之一录_page525.html">525</a><a href="六艺之一录_page526.html">526</a><a href="六艺之一录_page527.html">527</a><a href="六艺之一录_page528.html">528</a><a href="六艺之一录_page529.html">529</a><span class="current-page">530</span><a href="六艺之一录_page531.html">531</a><a href="六艺之一录_page532.html">532</a><a href="六艺之一录_page533.html">533</a><a href="六艺之一录_page534.html">534</a><a href="六艺之一录_page535.html">535</a><span>...</span><a href="六艺之一录_page531.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
