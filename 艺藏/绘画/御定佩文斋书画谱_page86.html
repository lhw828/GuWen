<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 86 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 86 页/共 578 页</h1>
    <div class="content">　　史称蔡邕自书丹使工镌刻今所存诸经字体各不同虽邕能分善隶兼备篆体但文字之多恐非一人可办史云邕与堂谿典等正定诸经别有赵防刘张文苏陵傅桢【东观余论云石经有一版公羊其末云臣赵防议郎臣刘郎中臣张文臣苏陵臣傅桢】左立孙表【东观余论云论语之末题曰诏书与博士臣左立郎中臣孙表】数人窃意其间必有同时挥豪者【洪适隶释】
　　刘陶
　　刘陶字子竒一名伟颍川颍隂人济北贞王勃之后陶明尚书训诂古文是正文字三百余事名曰中文尚书灵帝时拜谏议大夫【后汉书本传】
　　陶亦工古文【书断】
　　刘让
　　刘让所题十六字相传云在蜀中阁道建宁者灵帝年号【释】
　　仇子长
　　仇子长【灵帝时人】析里桥郙阁颂建宁五年仇子长书名绋【天下碑录】
　　张普
　　张普【灵帝时人】米巫祭酒张普题字熹平二年立在嘉州墨寳云洪雅磨崖复斋碑目作张普施天师道法记【娄机汉隶字原】
　　张景
　　张景【灵帝时人】太守张景题字光和六年立在髙朕石室梁上【汉隶字原】
　　刘徳升
　　刘徳升【一作升】字君嗣颍川人桓灵之时以造行书擅名【书断】
　　徳升小变楷法谓之行书兼真谓之真行带草谓之草行【陆深书辑】
　　徳升造璎珞篆因夜象观星宿而为此法【梦英十八体书】
　　张超
　　张超字子并河间郑人有文才灵帝时从征为别部司马超善于草书妙絶时人世共传之【后汉书本传】超工章草字势甚峻吴人以皇象方之【书断】
　　师宜官
　　师宜官南阳人灵帝好书征天下工书者于鸿都门至数百人八分称宜官为最大则一字径丈小乃方寸千言甚矜其能性嗜酒或时空至酒家书其壁以售之观者云集酤酒多售则铲去之后为袁术将钜鹿耿球碑术所立是宜官书【书断】
　　梁鹄
　　梁鹄字孟皇安定乌氏人以善八分知名举孝廉为郎灵帝重之亦在鸿都门下迁幽州刺史【书断】
　　师宜官每书辄削而焚其柎梁鹄乃益为版而饮之酒候其醉而窃其柎鹄卒以书至选部尚书鹄奔刘表魏武帝破荆州募求鹄署军假司马在秘书以勤书自効武帝悬着帐中及以钉壁玩之以为胜宜官今宫殿题署多是鹄书【卫恒四体书势】
　　鹄法师宜官师善小字梁善大字【金壶记】
　　毛
　　毛字大雅河南武阳人服膺梁鹄研精八分亦成一家法献帝时为郎中敎于秘书【书断】
　　善古文隶书章草【书史防要】
　　左伯
　　左伯字子邑【一作邕】东莱人特工八分与毛等列亦擅名汉末又甚能作纸汉兴有纸代简和帝时蔡伦工为之子邑尤得其妙【萧子良集】
　　汉末左子邑小与淳鹄不同然亦有名【卫恒四体书势】
　　荀爽
　　荀爽字慈明一名谞颍川颍隂人淑之第六子也幼而好学年十二能通春秋论语颍川为之语曰荀氏八龙慈明无双延熹九年举拜郎中献帝时进拜司空【后汉书本传】
　　荀爽善书翰【书史防要】
　　朱登
　　朱登字仲条善隶建宁中尝书卫【当作衡】府君碑【书史防要　后汉卫尉衡方碑集古录墨池编皆不载撰书人名惟金薤琳琅碑尾有门生平原乐凌朱登字仲下阙】
　　徐安于
　　徐安于【一作子】韦续云后汉东阳公徐安于捜诸史籀得十二时书皆象神形也【墨薮】
　　唐终
　　唐终【王愔文字志作综金壶记作晋唐琮】鲁人当汉魏之际梦蛇绕身寤而作蛇书【墨薮】
　　郭伯道【一作通】
　　郭伯道品中之上论曰伯道里居【一本作府问】朝廷逺讨【一本作封】其迹【庾肩吾书品】
　　王绮
　　王绮正隶草品上之上【韦续九品书人论】
　　王瞻
　　王瞻善草书【书史防要】
　　金张天锡集古名家草书一帖曰草书韵防其所取汉诸家中有王瞻【杨慎墨池璅录】
　　罗朌【一作盻】
　　罗朌善行书【书史防要】
　　刘懆
　　刘懆隶书巴郡太守繁敏碑【书史防要　按金石录有汉巴郡太守樊敏碑不著书人姓名】
　　曹夀
　　曹夀【见王愔文字志】急就章一卷曹夀解【唐书艺文志】
　　仇靖
　　仇靖【未详何时人】宋娄机云武都丞吕国以下题名在成州天井碑侧仇靖书文【汉隶字源】
　　王曜
　　王曜【未详何时人】宋洪适云石经字体不同公羊诗书又在论语上刘寛碑隂王曜题名则公羊诗书之鴈行也识者当能别之【隶释】
　　李廵
　　李廵汝阳人【灵帝时宦者】廵以诸博士有行赂定兰台漆书经字以合其私文者乃白帝与诸儒共刻五经文于石【后汉书宦者吕强传】
　　李廵善书见王愔文字志【法书要录】
　　李谱文
　　牧土上师李谱文老君之孙昔居代郡桑干以汉武之世得道为牧土宫主领治三十六土人之政天中三真太文录凡六十余卷号曰图真经又销练金丹云英八石玉浆之法皆有诀要上师李君手笔有数篇其余皆正真书曹赵道覆所书古文鸟迹篆隶杂体辞约义辨婉而成章【魏书释老志】
　　隂长生
　　隂长生新野人闻马明生得度世道执役亲劳十余年不懈明生乃将入靑城山中煮黄土为金以示之以太清神丹经授之【云笈七籖】
　　隂长生裂黄表写用经一通封以文石之函置嵩山一通黄栌之简漆书之封以青玉之函置太华山一通黄金之简刻而书之封以白银之函置蜀绥山一封缣书合为十篇付弟子使世世当有所传【神仙传】
　　王方平
　　王逺者字方平东海人也至中散大夫博学五经兼明天文图防汉桓帝连征不出逼诣京师题宫门扇四百余字削之外字适去内字复见墨皆彻入材里【云笈七籖】
　　王方平至蔡经家比舍有陈尉诣门求见后数十年方平有书与陈尉真书书字廓落大而不楷陈尉家世世存録王君手书【蔡经传】
　　摄摩腾【四十二章经作迦叶摩腾大藏一览作摩鸠腾】
　　后汉明帝遣郎中蔡愔及秦景使天竺得佛经四十二章并与沙门摄摩腾竺法兰东还愔之来也以白马负经因立白马寺于洛城雍关西以处之其经缄于兰台石室永平中法兰又译十住经【隋书经籍志】
　　摩腾出其文四十二章翻为隶书其后稍稍不絶【李肇东林寺经藏碑】
　　皇甫规妻
　　安定皇甫规妻不知何氏女也规初丧室家后更娶之妻善属文能草书时为规答书记众人怪其工【后汉书列女传】
　　扶风马夫人大司农皇甫规之妻也有才学工隶书夫人寡董卓聘之夫人不屈卓杀之【书断】
　　蔡琰
　　蔡琰字文姬蔡邕之女也博学有才辨又妙于音律兴平中乱没于南匈奴曹操赎之操因问曰闻夫人家多坟籍犹能忆识之不文姬曰昔亡父赐书四千许卷今所诵忆裁四百余篇耳操曰今当使十吏就夫人写之文姬曰男女之别礼不亲授乞给纸笔真草唯命于是缮书送之文无遗误【后汉书列女传】
　　蔡邕得笔法于神人传女文姬【古今传授笔法】
　　蔡琰胡笳引自书十八章极可观【黄山谷集】
　　魏
　　钟繇
　　钟繇字元常颍川长社人也【笔势传云许昌人】封定陵侯迁太傅諡成侯【魏志本传】
　　繇同胡昭学书十六年未尝窥户繇与子防论曰吾精思学书三十年若与人居画地广数歩卧画被穿过表每见万类皆画象之【金壶记】
　　钟繇见蔡邕笔法于韦诞坐中苦求不与捶胸呕血太祖以五灵丹救之诞死繇盗发其遂得之【虞喜志林】繇书有三体一曰铭石之书【谓正书】最妙者也二曰章程书【谓八分】传秘书敎小学者也三曰行狎书【谓行书】相闻者也三法皆世人所善【羊欣能书人名】
　　钟繇草书卫索之下【书断】
　　孙子荆　关枇杷
　　孙子荆关枇杷【与钟繇同时】繇与太祖邯郸淳韦诞孙子荆关枇杷议用笔法【虞喜志林】
　　钟防
　　钟防字士季繇之少子也少敏慧夙成及壮有才数技艺景元三年为征西将军【魏志本传】
　　防善效人书于劔阁要艾章程白事皆易其言又毁文王报书手作以疑之也【世说新语注】
　　钟防书有父风稍备筋骨兼美行草尤工隶书防尝诈为荀勗书就勗母钟夫人取寳劔【书断】
　　钟毅
　　钟毅防所养兄子也【魏志钟防传】
　　钟毅行隶品下之上【韦续九品书人论】
　　宋翼
　　宋翼钟繇弟子【书史防要云钟繇之甥】常作书如算子繇乃叱之翼三年不敢见晋太康中有人于许下破钟繇墓遂得笔势论翼乃读之依此法学名遂大振【王羲之题笔阵图后】
　　胡昭
　　胡昭字孔明颍川人养志不仕避地冀州辞袁绍之命太祖频加礼辟既至求去居陆浑山中以经籍自娱昭善史书与钟繇邯郸淳卫觊韦诞并有名尺牍之迹动见模楷焉【魏志管宁传】
　　卫恒云昭与钟繇并师于刘徳升俱善草行而胡肥钟痩张华云胡昭善隶书【书断】
　　邯郸淳
　　邯郸淳一名竺字子叔【一作子淑一作子礼】颍川人【一作陈留人】博学有才章又善苍雅虫篆许氏字指初平时从三辅客荆州太祖甚敬异之黄初初以淳为博士给事中【魏志王粲传注】
　　淳八体悉工师于曹喜尤精古文大篆八分隶书自杜林卫宻【当作宏】以来古文泯絶由淳复着【书断】
</div>
    <div class="pagination">
<a href="御定佩文斋书画谱_page85.html">上一页</a><span>...</span><a href="御定佩文斋书画谱_page81.html">81</a><a href="御定佩文斋书画谱_page82.html">82</a><a href="御定佩文斋书画谱_page83.html">83</a><a href="御定佩文斋书画谱_page84.html">84</a><a href="御定佩文斋书画谱_page85.html">85</a><span class="current-page">86</span><a href="御定佩文斋书画谱_page87.html">87</a><a href="御定佩文斋书画谱_page88.html">88</a><a href="御定佩文斋书画谱_page89.html">89</a><a href="御定佩文斋书画谱_page90.html">90</a><a href="御定佩文斋书画谱_page91.html">91</a><span>...</span><a href="御定佩文斋书画谱_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
