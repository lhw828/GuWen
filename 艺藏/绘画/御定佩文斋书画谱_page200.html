<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 200 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 200 页/共 578 页</h1>
    <div class="content">　　罗琥字彦武茶陵人以楷书选入中书授南阳府通判景泰时擢南京户部郎中【懐麓堂集】
　　李淳
　　李淳号憩庵茶陵人【李东阳父】精通楷书东阳书先府君遗墨后云尝衍永字八法变化三十二势及结搆八十四例著论一道景泰间上之朝【懐麓堂集】
　　林春
　　林春字孟阳代州人工古文词且精书翰景泰庚午领乡荐授应天通判性酷好书每暇輙磨墨伸纸挥汗呵冻不辍字体清劲遒丽得者皆珍袭之【分省人物考】
　　刘泰
　　刘泰字世亨海盐人能诗文工行草书景泰中以庶吉士授监察御史【海盐图经】
　　张端
　　张端【朱谋垔云字正夫】将乐人少负才名景泰间以荐授铸印局使直南薰殿善楷草书尤工篆隶丘琼山尝作考隶辨以遗之【延平志】
　　沈性
　　沈性字士彞一字克循号砥轩景泰时进士官至宁国守诗章字画皆有古意【书史防要】
　　翟政
　　翟政字以徳安阳人景泰时进士仕至山西佥事罢政归日诵诗学书取古帖临写【书史防要】
　　刘侃
　　刘侃字克刚景泰初领乡荐选知泾州擢知延平府谢病归授徒自给号乐闲公工楷书诗文亦清丽【沈尧章嘉兴府志】
　　林宗道
　　林宗道字仲学景定间领乡荐为文词气豪逸尤善隶书晩年用笔益苍劲【闽书】
　　封锦
　　封锦字尚防【书史防要作尚文号慎庵】嘉定人景泰间嵗贡官东平州同知善篆隶亦能行草【杨旦嘉定志】
　　钱华
　　钱华字允晖常熟人景泰间为浙江都司经歴能书真隶大字善吟常辟南皋别业有山水花竹之胜日与骚人觞咏自娯【常熟志】
　　汪瀚
　　汪瀚字以渊【祁门人】善真草书领景泰癸酉乡荐授福州通判终处州同知【徽州志】
　　朱煜
　　朱煜字寅仲建水州人能诗工书画都督沐璘重礼之【张绎临安府志】
　　董璵
　　董璵【詹氏小辨云钱塘人】景泰五年孙贤榜进士题名碑大学士陈循撰文吏部考功司郎中董璵书【六馆日抄】
　　徐有贞
　　徐有贞初名珵字元玉【呉寛行状云号天全】举进士改庶吉士授编修后迎太上皇于南城复辟进兵部尚书华盖殿大学士封武功伯于书少所不窥能诗歌善行草得长沙素师米襄阳风【王世贞呉中徃哲像賛】
　　武功真书法欧阳率更而加以飘动微失之弱【艺苑巵言】
　　武功书法古雅雄健名重当时【书史防要】
　　岳正
　　岳正字季方别号防泉漷县人正统戊辰进士授编修英宗复辟直内阁宪宗时出知兴化府为文髙简峻拔追古作者诗亦雅健脱俗字法精防大书尤伟旁及雕绘镌刻悉臻其妙【懐麓堂集】
　　彭时
　　彭时字纯道安福人正统戊辰赐进士第一天顺初为吏部尚书文渊阁大学士赠太师諡文宪【列卿纪】王世贞国朝名贤遗墨有彭时书【弇州续藁】
　　叶盛
　　叶盛字与中昆山人正统乙丑进士授兵科给事中进都给事中迁山西参政天顺二年英宗驿召至京擢佥都御史终吏部侍郎諡文庄【列卿纪】
　　叶盛善行楷得苏文忠笔意【书史防要】
　　刘铉
　　刘铉字宗器【弇州续藁云别号假庵】长洲人永乐中以善书徴入翰林笔法温推重一时久之中乡试授中书舍人景帝时为国子祭酒英宗复辟擢少詹事赠礼部侍郎諡文恭【书画记】
　　周瑄
　　周瑄字徳孚阳曲人宣徳乙卯乡举授刑部主事天顺二年为刑部侍郎终南京刑部尚书【列卿纪】
　　玉虚观碑礼部尚书呉濙撰刑部侍郎周瑄篆【析津日记】
　　李绍
　　李绍字克述江西安福人宣徳癸丑进士选庶吉士天顺中为礼部侍郎刻苦问学有异书及古碑文字必购求之字画出入晋唐间参以苏长公刚劲竒逸自成一家【列卿纪】
　　李绍与人评书必先法度见有稍不合则者曰是无师承不足观也【分省人物考】
　　黄谏
　　黄谏字廷臣兰州人正统壬戌进士及第授编修天顺中为侍讲学士博渉诸经子史百氏之书为文根极理致尤工于诗兼善书工古隶篆【列卿纪】
　　黄谏博学工书着从古正文五卷艺林宗之【梁维枢玉劒尊闻】
　　赵昂
　　赵昂字伯颙号竹溪常山人正统乙丑进士授中书舍人英庙复辟超擢通政使司左参议仕虽未达而姓氏甚着童儿隶卒皆称为赵伯颙先生无异辞尤博渉羣籍苦吟咏工书翰【懐麓堂集】
　　刘珏
　　刘珏字廷美号完庵长洲人举应天乡试补太学生授刑部主事迁山西按察佥事老而嗜学不衰为诗清丽可咏书正行出赵呉兴【王世贞呉中徃哲像賛】
　　刘珏书效云麾行草各极其妙【呉中人物志】
　　官廉
　　官廉字汝清【张升文僖公集云号韦轩又号后乐居士】东莱平度人登天顺甲申进士授工部主事终户部郎中楷行草书颇得二王法【刘翊古直集】
　　官廉最好晋人遗帖虽疾犹临仿不懈【张升文僖公集】
　　孔公恂
　　孔公恂字宗文颖敏絶人能诗善书天顺丁丑进士给事中礼科陞少詹事【孔氏世家】
　　胡信
　　胡信字宗实丹徒人天顺元年进士授户部主事迁知鹤庆军民府为诗文温润典则书法得晋人体【王应麟镇江府志】
　　左賛
　　左賛字时翊【江西通志云号桂坡】旴之南城人学书于程南云以词翰名于时天顺丁丑登进士第擢吏部主事成化中为广东右布政【何乔新椒丘文集】
　　左賛书法兼诸体而尤精于隶得二蔡笔意【书史防要】
　　丘霁
　　丘霁字时雍鄱阳人天顺丁丑进士歴官知苏州府能诗文工懐素草法负才子名【鄱阳志】
　　朱贞
　　朱贞字惟正天顺元年进士知磁州进四川参议幼工楷法晩变为行益妙【江宁府志】
　　沈钟
　　沈钟字仲律上元人天顺庚辰登进士授验封主事终山东按察副使所至诗成輙大书遒劲盈咫竟壁无攲斜【鲁铎文恪公集】
　　张泰
　　张泰字亨父太仓人天顺八年进士选庶吉士授检讨迁修撰喜为诗虽不学书亦翩翩可喜【书史防要】
　　马愈
　　马愈字抑之嘉定人天顺甲申进士官止刑部主事能诗善书纵佚不羁人号为马清痴【鐡网瑚】
　　王徽
　　王徽字尚文号辣斋南京人天顺丁丑举进士选庶吉士除南京刑科给事中治初拜陜西左参议文章师韩欧诗效王维刘长卿笔札遒劲鉴别古书画器物尤称精博【储巏柴墟集】
　　尚文工小楷【金陵琐事】
　　左明善
　　左明善字复初四川富顺人天顺丁丑进士为临安知府善书翰人得片纸只字至今珍重【张绎临安府志】
　　徐忭
　　徐忭字徳充号云崖嘉定人天顺中举人善楷书行草宗圣教序【书史防要】
　　叶藻
　　叶藻字惟洁华亭人善行草天顺中乡举官至太仆寺丞【松江志】
　　卢儒
　　卢儒字为巳号重斋昆山人【书史防要云天顺初以荐授中书舍人】博学能文善笔札文学韩柳书法欧顔自负甚髙诚亦时流罕及【水东日记】
　　伍福
　　伍福字天锡临川人正统甲子领乡荐授咸宁教谕天顺间荐为陜西按察佥事迁副使诗文典雅篆隶真行草书流丽俊美【许大经抚州府志】
　　吴与弼
　　呉与弼字子传【书画史云号康斋】崇仁人潜心理学善为诗天顺元年用忠国公石亨荐特勅召见授左谕徳固辞不拜【书史防要】
　　康斋书迹竒怪自成一家【书画史】
　　洪昌
　　洪昌字汝言晋江人为常州府学训导经学纯正议论雅古长诗文善草书【闽书】
　　姜立纲
　　姜立纲字廷宪瑞安人七嵗以能书命为翰林院秀才天顺中授中书舍人歴官太常少卿善楷书清劲方正中书科写制诰悉宗之【书史防要】
　　立纲书体自成一家宫殿碑额多出其笔日本国门髙十三丈遣使求扁立纲为书之其国人每自夸曰此中国惠我至寳也尝临湖舍作皆春二字适有操舟过其前冲涛骇浪遂成风波行舟之势法书行于天下称曰姜字【书画记】
　　立纲小变二沈为方整就其体中可谓工至而不免俗累【艺苑巵言】
　　马绍荣
　　马绍荣字宗勉太仓人慕范仲淹之为人号景范苏之常熟人登天顺壬午乡举成化元年试书中选授中书舍人至太常寺少卿与永嘉姜立纲并以能书名姜善子昂绍荣善宋克为一时宗【蔡羽材屋集】
　　柳楷
　　柳楷字文范永嘉人【见画家传】与廷宪同直内阁诗文书画皆佳妙【图绘寳鉴续纂】
</div>
    <div class="pagination">
<a href="御定佩文斋书画谱_page199.html">上一页</a><span>...</span><a href="御定佩文斋书画谱_page195.html">195</a><a href="御定佩文斋书画谱_page196.html">196</a><a href="御定佩文斋书画谱_page197.html">197</a><a href="御定佩文斋书画谱_page198.html">198</a><a href="御定佩文斋书画谱_page199.html">199</a><span class="current-page">200</span><a href="御定佩文斋书画谱_page201.html">201</a><a href="御定佩文斋书画谱_page202.html">202</a><a href="御定佩文斋书画谱_page203.html">203</a><a href="御定佩文斋书画谱_page204.html">204</a><a href="御定佩文斋书画谱_page205.html">205</a><span>...</span><a href="御定佩文斋书画谱_page201.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
