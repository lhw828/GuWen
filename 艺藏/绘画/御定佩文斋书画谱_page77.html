<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 77 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 77 页/共 578 页</h1>
    <div class="content">　　英宗
　　英宗讳曙濮安懿王允譲第十三子四岁仁宗飬于内皇祐七年立为皇子八年嗣皇帝位【宋史本纪】
　　英宗皇帝最喜书儒臣王广渊以书得侍从【法帖释文】治平元年英宗召辅臣观御篆孝严殿额于迎阳门又御篆贾昌朝碑又御书四民安康字赐司马光【玉海】
　　神宗
　　神宗讳顼英宗长子天性好学至日晏忘食治平三年立为皇太子四年即皇帝位【宋史本纪】
　　神宗皇帝喜徐浩书熙宁元丰间天下化之【法帖释文】熙宁元年召辅臣观御书英徳殿牓于迎阳门元丰五年御崇政殿召辅臣观景灵宫御书十一殿牓【玉海】
　　哲宗
　　哲宗讳煦神宗第六子元丰五年封延平郡王八年皇太后垂帘谕宰相王珪等曰皇子性荘重从学頴悟手冩佛书为帝祈福因出以示珪等所书字极端谨珪等称贺遂奉制立为皇太子戊戌即皇帝位【宋史本纪】先帝大喜钟王书【法帖释文】
　　迩英讲论语终篇赐执政讲读史官燕于东宫又遣中使就赐御书诗各一首臣轼得紫薇花絶句【东坡集】元祐五年召讲读官讲书读寳训赐御书诗一首上亲书姓名于后【玉海】
　　徽宗
　　徽宗讳佶神宗第十一子崇宁元年籍元祐及元符末宰相文彦博等侍从苏轼等余官秦观等内臣张士良等武臣王献可等凡百有二十人御书刻石端礼门政和七年道箓院上章册为教主道君皇帝【宋史本纪】政和七年国子监辟廱御书大成殿榜宣和四年幸秘书省宣示御书千文十体书洛神赋行草近诗【玉海】徽宗御府所储书其前必有御笔金书小楷标题【赵希鹄洞天清录】
　　子澶请铸小铁钱因范格以进徽宗大说御书宣和通寳四字为钱文【宋史宗室子澶传】
　　裕陵作黄庭坚书体后自成一法【铁围山丛谈】
　　徽宗行草正书笔势劲逸初学薛稷变其法度自号痩金书【书史防要】
　　钦宗
　　钦宗讳桓徽宗长子宣和七年嗣位【宋史本纪】
　　靖康元年上手书裴度传赐李纲【宋史李纲传】
　　乾道七年呉敏孙楠进一百轴刘愈进二轴八年毛奎孙劝进十轴毛勤进一百轴九年陈过庭孙述进十四轴张伯成进诏防一轴程邵进御笔八十八轴及东宫书诗赋各一轴并钦宗御书【玉海】
　　髙宗
　　髙宗讳构字徳基徽宗第九子宣和三年封康王资性朗悟博学强记读书日诵千余言建炎元年即帝位于济州手诏巡幸东南迁都临安绍兴三十二年诏皇太子即位称太上皇帝处徳夀宫【宋史本纪】
　　宋髙宗评书一卷亦名翰墨志【宋史艺文志】
　　髙宗以御书眞草孝经赐秦桧绍兴九年桧请刻之金石以传于后上曰世人以十八章童书不知圣人精微之学皆出乎此朕因学草圣遂以赐卿岂足传后桧再三请乃从之【宋学士院经进中兴纪事本末】
　　髙宗即位十九年干戈之日居多乃能亲御翰墨作小楷以书周易尚书毛诗春秋左传全帙又节礼记中庸儒行大学经解学记五篇章草语孟悉送成均【曽惇石刻铺叙】
　　思陵妙悟八法留神古雅访求法书名画不遗余力清闲之燕展玩摹搨不少怠【陆防渭南集】
　　髙宗皇帝飞龙之初颇喜黄庭坚体格后又采米芾已而皆置不用颛意羲献父子手追心摹曽不数年直与之齐驱并辔绍兴十年御书太后玉册上曰学书必以钟王为法然后出入变化自成一家【玉海】
　　太上尝书玉堂二字赐学士周茂振鳞之刻石防上【周必大玉堂杂记】
　　淳熙五年太上赐史少保御书四轴随驾宫人内官并赐金丝御书扇【周宻干淳起居注】
　　集芳园堂榭有名者曰蟠翠【古松】雪香【古梅】翠岩【竒石】倚绣【杂花】挹露【海棠】玉蕊【琼花荼防】清胜【假山】皆髙宗御扁【周密齐东野语】髙宗诏书亲札云章奎画超古冠今【玉海】
　　孝宗
　　孝宗讳眘字元永太祖七世孙秀王偁子绍兴二年育于禁中三十二年立为皇太子即皇帝位淳熙十六年传位皇太子帝之重华宫上尊号曰夀皇圣帝【宋史本纪】髙庙尝临兰亭赐夀皇于建邸云可依此临五百本【陆防老学庵笔记】
　　隆兴三年虞允文使蜀太上赐御书圣主得贤臣颂上又为之制跋【宋史虞允文传】
　　隆兴中上书崔寔政论赐辅臣【宋史范成大传】
　　淳熙三年太上赐官家御书急就章并金刚经官家却进御书眞草千文太上甚喜云大哥近日笔力甚进上起谢同皇太子蟠松下看御书诗【周宻干淳起居注】萧燧知枢密院孝宗毎称其全防善类诚实不欺手书二十八将传以赐【宋史萧燧传】
　　乾道八年赐进士黄定等御书益稷谟淳熙中御书旅獒篇赐进士姚颖等书唐元稹牡丹诗扇赐吴琚书刘禹锡诗赐张子仁书杨杰二轩记赐子仁书白居易七徳舞赐翰林学士周必大御书梅诗赐歩帅岳建夀御书扇赐殿帅郭棣书杜牧战论赐皇太子御书诗赐濮王士輵永阳王居广书琅邪山诗赐呉琚书苏轼四诗石湖二字赐范成大淳熙十二年洪迈直禁林赐宸翰唐白居易诗一首宋鲍照舞鹤赋一轴【玉海】
　　聚景园清波门外堂扁皆孝宗御书【泗水潜夫南宋宫殿记】孝宗笔法之妙明堂严宗祀之恭经阁崇奎章之奉赐书懋进士之训诗篇侈臣工之荣钩珥昭回超冠八法【洪迈野处猥稾】
　　孝宗书有家庭法度【书史防要】
　　光宗
　　光宗讳惇孝宗第三子绍熙五年皇子嘉王即位尊为太上皇帝【宋史本纪】
　　赵汝愚请立皇子嘉王为太子奉御批八字以奏太皇太后曰既有御笔卿当奉行【宋史宁宗本纪】
　　皇甫履隐庐山光宗在东宫特书神泉二字【何晏九江志】庆元二年五月诏详定官许及之编次太上领尹日御笔为七十一册总目一册御笔六十五轴兵籍一册十一月上诣夀康宫恭进圣安夀仁太上皇帝领尹御笔案牍共七十一卷【玉海】
　　宁宗
　　宁宗讳扩光宗第二子初封嘉王绍熙五年即皇帝位【宋史本纪】
　　黄裳为嘉王府翊善毎岁诞节则陈诗以寓讽其后又以王所讲三经为诗三章以进王喜为置酒手书其诗以赐之【宋史黄裳传】
　　端平二年御书张九龄进金镜事赐眞徳秀淳祐元年读仁皇训典终篇亲御奎章以礼记大学张载西铭吕大临克己铭程颢顔乐亭分赐辅臣【玉海】
　　赵与懽授万夀观使帝书安贫乐道植节秉忠字赐之【宋史赵与懽传】
　　呉渊拜资政殿大学士封金陵侯赐锦绣堂忠勤楼大字【宋史呉渊传】
　　开禧皇帝亲御翰墨书崇道庵三字赐妙行先生包道成【渭南集】
　　史守之退处月湖与慈湖诸公讲肄为乐宁宗书碧沚字赐之【文徴明甫田集】
　　灵隐观宁宗御书冲隐庵【湖山胜防】
　　宁宗书学髙宗【书史防要】
　　理宗
　　理宗讳昀太祖十世孙宁宗以为皇子嗣皇帝位【宋史本纪】
　　理宗被选时史衞王当国私引入书院中试令冩字即大书朕闻上古衞王栗而起曰此天命也于是立储之意遂定【周宻癸辛杂识】
　　教授郑清之日教昀为文购髙宗书俾习焉【宋史镇王竑传】端平中赠杨畋讲读官御飞白书扇遣使特赐【宋史杨畋传】
　　西湖一曲竒勋理宗御书【齐东野语】
　　度宗
　　度宗讳禥太祖十一世孙父荣王与芮理宗母弟也寳祐元年立为皇太子景定五年即皇帝位【宋史本纪】秋壑遂初客堂度宗御书【齐东野语】
　　度宗书法体制不失家教【书史防要】
　　曹皇后
　　仁宗曹皇后眞定人枢宻使武惠王彬之孙也性慈俭重稼穑常于禁苑种谷亲蚕善飞白书【宋史本传】慈圣曹太后工飞白盖习观昭陵落笔也先人旧藏一美字径二尺许笔势飞动用慈夀宫寳【老学庵笔记】
　　向皇后
　　神宗向皇后河内人宰相敏中曽孙哲宗立尊为皇太后【宋史本传】
　　向皇后工行草【书史防要】
　　刘贵妃
　　刘贵妃其出单微入宫即大幸由才人七迁至贵妃政和三年卒諡曰明达【宋史本传】
　　贵妃临安人绍兴十八年入宫专掌御前文字工书画【陈善杭州志】
　　呉皇后
　　髙宗吴皇后开封人博习书史又善翰墨髙宗内禅称太上皇后名所御殿曰慈福【宋史本传】
　　慈福皇太后喜亲翰墨尤爱兰亭尝作小楷一本全是王体流传内外故陆升之代刘珙造春帖子有云内仗朝初退朝曦满翠屏砚池深不冻端为写兰亭【桑世昌兰亭博议】
　　刘婉仪
　　刘婉仪初入宫封宜春郡夫人寻进才人【宋史本传】刘夫人建炎间掌内翰文字及写宸翰字髙宗甚眷之【书史防要】
　　杨皇后
　　宁宗杨皇后防稽人颇涉书史知古今皇子即位尊曰皇太后【宋史本传】
　　杨皇后书法类宁宗【书史防要】
　　太清宫宁宗时建杨太后书道徳经石幢【湖山胜防】
　　冀王惟吉
　　冀王惟吉字国祥太祖孙燕王徳昭子终感徳军节度使好学善属文雅善草隶飞白眞宗次为七卷御制序命藏秘阁其子守节以父所书眞草千文以献诏书褒答仍付史舘明道二年封冀王【宋史本传】
　　越王元杰
　　越王元杰字明哲初名徳和太宗子頴悟好学善属词工草隶飞白建楼贮书二万卷諡文惠【宋史本传】
　　楚王元偁
　　楚王元偁字令闻太宗子諡恭惠有集三卷笔札一卷上为制序藏之秘阁【宋史本传】
　　周王元俨
　　周王元俨太宗子少竒頴喜聚书好为文词颇善二王书工飞白諡恭肃诏以元俨墨迹及所为诗分赐宰臣余藏秘阁【宋史本传】
　　信安王允宁
　　信安王允宁字徳之太宗孙商王元份子喜读唐史通知近朝典故工虞世南楷法眞宗赐诗激赏之终武定军节度使赠信安郡王諡僖简【宋史本传】
　　吴王颢
　　吴王颢字仲明初名仲糺英宗次子諡曰荣天资颖异尤嗜学工飞白好图书博求善本神宗嘉其志尚毎得异书亟驰使以示【宋史本传】
　　益王頵
　　益王頵初名仲格英宗第四子諡端献端重明粹少好学长博通羣书工飞白篆籀【宋史本传】
　　益王留意翰墨尝效唐度梦英作篆籀十八体又复出众体之外作八体学者多宗之尝尽六幅绢作一字笔力神俊非积学不能【宣和书谱】
　　秀王子偁
　　秀王子偁秦惠康王之后髙宗族兄也子伯琮被选入宫是为孝宗累官左朝奉大夫赠太师中书令封秀王諡安禧孝宗受禅称皇伯【宋史本传】
　　王庭珪跋谢仲振所藏秀王帖后云秀王初筮仕时与开封谢仲振为代于淮阳军幕中厥后或以事至东都必先寻访叙旧故接慇勤通书必亲洒墨英风义气表表出常情之外使人叹仰【王庭珪卢溪集】
　　景献太子询
　　景献太子询燕王后艺祖十一世孙初名与愿宁宗既失兖王取与愿飬于宫中开禧元年立为皇太子【宋史本传】景献太子书法学髙孝两朝【书史防要】
　　临川郡王廼裕
　　临川郡王廼裕景献太子子书学髙孝两朝笔法【书史防要】
　　衞国大长公主
　　衞国太长公主太祖女嫁驸马都尉李遵朂善笔札喜图史能为歌诗【宋史本传】
　　魏国大长公主
</div>
    <div class="pagination">
<a href="御定佩文斋书画谱_page76.html">上一页</a><span>...</span><a href="御定佩文斋书画谱_page72.html">72</a><a href="御定佩文斋书画谱_page73.html">73</a><a href="御定佩文斋书画谱_page74.html">74</a><a href="御定佩文斋书画谱_page75.html">75</a><a href="御定佩文斋书画谱_page76.html">76</a><span class="current-page">77</span><a href="御定佩文斋书画谱_page78.html">78</a><a href="御定佩文斋书画谱_page79.html">79</a><a href="御定佩文斋书画谱_page80.html">80</a><a href="御定佩文斋书画谱_page81.html">81</a><a href="御定佩文斋书画谱_page82.html">82</a><span>...</span><a href="御定佩文斋书画谱_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
