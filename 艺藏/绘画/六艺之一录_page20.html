<!DOCTYPE html>
<html>
<head>
    <meta charset="UTF-8">
    <title>六艺之一录 - 第 20 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 20 页/共 664 页</h1>
    <div class="content">　　上为孙形中画为两册下言父乙古者人君锡有功彰有德必有册命以书之故商之彞器凡着此象者皆所以纪君命也【绍兴古器评】
　　周敦













　　右通盖高八寸四分深四寸一分口径七寸三分腹径九寸一分容六升七合共重十有三斤二两两耳有珥三足盖与器铭共六十六字攷其铭乃散季为王母叔姜作也昔之人神祀飨之礼其彞器食饮每通用之既以人道事乎神又以神道飨乎人此家庙中与夫平日燕居之器皆得铭而用之初无别也散季之铭叔姜敦必有一于是矣当商之末世周之盛德文王在下遵养时晦于是四方之贤者盍归乎来如太公望散宜生之徒莫不咸在文王者得此数臣以为之辅故丕显之谟足以贻于初丕承之烈得以继扵终迨夫天之歴数有归扵周武王作太誓以告扵众则太公望有鹰扬之从散宜生有执剑之衞事业昭昭载之史册盖彼皆以文王旧臣受顾命之托而成此武功焉今观是敦考诸欵识在惟王四年八月也且文王之世散季已为之辅而歴数犹未归则知所纪之四年肇而作此者葢武王时明矣【愽古图】右散季敦铭藏长安吕徴仲丞相家底盖皆有铭考古图以太初歴推之为武王时器未知是否又云武王时散氏惟有宜生季疑其字者亦何所据哉【金石録】












　　惟王元年正月初吉丁亥
　　伯和父若曰师毁乃祖考
　　有婚于我家汝佑惟小子
　　今命汝死我家继治我西
　　偏东偏仆驭百工牧臣妾
　　东栽内外毋敢不善锡汝
　　戈雕防缟韠彤矢十五錞
　　钟一磬五金敬乃夙夜用
　　事毁拜稽首敢对扬皇
　　君休用作朕文考乙仲防敦
　　毁其万年子孙永寳用享
　　右高八寸一分深四寸三分口径七寸五分腹径七寸四分容五升有半重十有二斤两耳铭一百一十三字且敦之名见于虞氏之时而特无其制至周兼用四代之礼而敦亦不废然而时不相袭故形器类皆不一此器圏足而下连方座比他器为稍异且铭伯和父者和卫武公也卫自康叔有国至武公巳三世矣武公能修康叔之政平戎有功故周平王命之为公今观铭文着伯和父称若曰则知代王而言者也其谓师毁乃祖考婚于我家则知为周室之姻娅旧族耳方兹时师毁治其东偏西偏为有功焉故铭厥功而锡是敦以章其善且复见兼戈矛錞钟之物不一等可谓盛矣然世系所出则前史既阙无所考证不得其传焉【博古图】


<子部,艺术类,书画之属,六艺之一录,卷九>






　　前一器通盖高九寸一分深四寸三分口径六寸五分腹径九寸六分容七升九合共重一十七斤六两两耳有珥三足盖与器铭共三十六字
　　次一器通盖高八寸九分深四寸一分口径六寸六分腹径八寸九分容七升五合共重一十七斤两耳有珥三足盖与器铭共三十六字
　　后一器【敦盖】高二寸八分口径七寸七分重二斤十有四两铭一十八字
　　右三器皆曰仲驹父其国氏及世次皆未详功臣表有骐侯驹左传有驹伯为郤克军佐则驹其姓也若曰齐景公卒冬十月公子驹奔卫则驹其名也岂非公子驹以伯仲称而曰仲驹父耶檀弓云幼名冠字五十以伯仲称周道也子生三月父名之二十而冠尊其名而立其字五十为大夫则尊其字而呼以伯仲也仲姜者盖仲驹父之母或祖也或以为仲驹父妻则礼曰夫不祭妻是以知为母或祖也按春秋凡妇人皆以字配姓伯姫仲子季姜之类是也仲姜亦字配姓也齐许申吕皆姜姓此则未详其为何国女夫器有用器有祭器铭有享孝追孝祀禅者皆祭器九嫔职云凡祭祀賛玉齍而玉齍之制不见扵传注今宗庙中廼与瑚琏遂为阙器岂郑所谓敦瑚琏簋皆黍稷之器者欤噫两汉去圣未逺煨烬之余礼乐度数所冺絶者邈已不可追当是时缀学之士所得断简残编补葺训诂断以臆说故三代礼文杂以汉儒之学由是后世祖述者异端纷纠无所指归今复得见三代之完器乃可以知圣人制作之防俾有志于古者有所考信岂小补之哉【博古图】














　　惟王十月王在成周南淮节
　　及内伐浪昴参怡裕敢
　　隂阳洛王命敔追迎于上洛
　　谷至于伊班马榜首百
　　执傒曰杂孚人三百鄙于艾
　　伯之□于衣复付乃君
　　惟王十有一月王格于成周
　　太庙武公入佑敔告禽馘百
　　臼王蔑敔歴事尹氏受厘
　　敔圭鬲币贝五十朋锡田
　　于欱五十田于早五十田敔
　　敢对扬天子休用作尊敦
　　敔其万年子子孙孙永寳用
　　右高五寸八分深四寸口径六寸三分腹径七寸九分容六升重八斤一十两两耳有珥三足阙盖铭一百四十字首曰惟王十月犹春秋之言春王正月之意盖言王所以尊主言月所以谨时也曰王在成周者犹诗之言王居镐京周公既成洛邑明天下知所归往也曰及内伐浪昴犹诗所谓薄伐玁狁至于太原者矣曰吾命敔追迎于上洛犹诗之出车以劳还杕杜以勤归者矣执傒曰杂孚人三百泮宫之执讯获丑之意也曰十有一月格于成周太庙告厥成功于庙之意也曰敔告禽馘百傒臼者有同乎献囚献馘曰尹氏受厘有若乎告庙之终并受其福曰圭鬲币贝五十朋者盖锡以圭璧以作尔寳铸之鼎彞以着其功与之币帛以将其意而其数之多至五十朋足矣犹以为未也又锡以土田之衍则受锡者岂得傲然自居其宠耶宜乎对扬天子之休命而归美以报其上焉亦犹诗所谓虎拜稽首天子万年之意欤是敦也不惟制作精工而又字画竒古其间辞意与商周之书雅颂之文相为表里汉扬雄言周书噩噩尔殆有见扵兹也【愽古图】
　　周姜敦【钟鼎欵识作伯冏父敦吕氏攷古图作伯父敦】







　　右高四寸深二寸口径六寸七分腹径六寸七分容二升五合重二斤有半两耳圈足铭一十六字此敦上鈛其耳下圏其足铭之曰寳敦作者伯景父也且书景命曰予命女作大正正于羣仆侍御之臣则伯景周仆卿也按史记年表自厉王以上有世次而无年数共和以后接乎春秋年数乃详盖自穆王传共孝懿夷厉五王而至于共和至今盖千有九百余年斯敦之作在穆王时也古之人欲存乎久逺者必托于金石然岐阳石鼔今虽皆在而文字剥阙者已十三四惟古器铭在者皆完则石之坚又不足恃是以古之君子必用铜取其不为燥湿寒暑所变为可贵者且古之贤臣名见诗书者常为后世想望矧得其器读其文自可寳而藏之矣【愽古图】
　　按欧阳公集古録云尚书冏命序曰穆王命伯冏为周太仆正则此敦周穆王时器也按史记年表自厉王以上有世次而无年数共和以后接乎春秋年数乃详斯敦之作在共和前五世而逺者也古之贤臣名见诗书者常为后世想望矧得其器读其文器古而文竒自可寳而藏之又按刘原父先秦古器记曰此敦得于蓝田敦者有虞氏之器周礼有金敦有玉敦玉敦以盛血天子以盟诸侯金敦以盛黍稷大夫主妇以事宗庙此金敦也其铭曰伯冏父作姜寳敦夙夜享用祈眉寿盖周穆王太仆正周畿内诸侯食采于周者也【钟鼎欵识】
　　右周姜敦铭本二器其一原父以遗欧阳公伯下一字集古録读为冏曰此书所载伯冏穆王时人也而吕氏考古图训作皆未详也【金石録】
　　伯父作周姜尊敦其器无文饰则自命士以上得用殆与秦汉间器无以异也周之世齐姓重天下故当时语曰姫姜观原父所得敦三皆为姜氏则世以为贵姓可知周之诸侯与大夫卿盖无以周为谥者惟伯禽弟守采地居王之畿内世以周自别如宰周公类可以考也其谓周则王畿之公也或言王之支庻子弟亦得以周号者且王子弟则或自有封矣支子分属王畿者则以采地着其受姓命氏则子孙各以其姓自显盖不以周自称知彼既别于周矣若平王之子封汝川初以周为氏此其以周著者古之宗庙不出四封然得自长安知非汝川之周也【广川书跋】







</div>
    <div class="pagination">
<a href="六艺之一录_page19.html">上一页</a><span>...</span><a href="六艺之一录_page15.html">15</a><a href="六艺之一录_page16.html">16</a><a href="六艺之一录_page17.html">17</a><a href="六艺之一录_page18.html">18</a><a href="六艺之一录_page19.html">19</a><span class="current-page">20</span><a href="六艺之一录_page21.html">21</a><a href="六艺之一录_page22.html">22</a><a href="六艺之一录_page23.html">23</a><a href="六艺之一录_page24.html">24</a><a href="六艺之一录_page25.html">25</a><span>...</span><a href="六艺之一录_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
