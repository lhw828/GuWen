<!DOCTYPE html>
<html>
<head>
    <meta charset="UTF-8">
    <title>六艺之一录 - 第 112 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 112 页/共 664 页</h1>
    <div class="content">　　寛钦望祖也髙祖改其姓为卢氏永徽中复姓豆卢氏有子懐譲尚万春公主又有子仁业即钦望父也史不为立传但附见钦望传中碑已残泐仅数十字无从考其始末幸碑额亡恙知为寛碑正书精健有法而无名氏撰者据金石録为李义府【石墨镌华】
　　尚书张后碑
　　正书无书撰人姓名显庆二年十二月【金石録】
　　唐李义甫撰正书无姓名显庆三年三月立在昭陵【复斋碑録】碑额题故礼部尚书碑已残其可读者有云故金紫光禄大夫张有云二十三年除散骑常侍出陪鸾辂有第四子巽第六子小师并早亡第五子律师泗州司马【云　云】攷唐书儒学传有张后即其人而碑云张岂字后耶旧史无字而新唐书曰字嗣宗然则后字衍耶碑书撰俱无姓氏书法精健是得河南之支流而开平原之门户者【石墨镌华】
　　汾隂公薛収碑
　　于志寜撰正书无姓名永徽六年八月【金石録】
　　唐于志寜撰撰书人不见名氏收位至天防府记室太常卿定州刺史諡曰献碑多漫灭志寜官爵收字及乡里之年月皆不可见【集古録目】
　　右唐薛收碑文字残缺其可读防以唐史校之无甚异同惟收之卒諡曰懿而史不书耳又收之子元超据唐书及此碑皆云名元超而杨烱盈川集载烱所为元超行状乃云名振字元超盖唐初人多以字为名耳【金石録】
　　此碑残缺存者数十字耳碑额题太常卿汾隂献公据史永徽间赠太常卿而不书諡见史之佚者多也碑书法亦类王知敬赵模而无名氏撰者据金石録为于志宁【石墨镌华】
　　唐赠司空魏郑公碑
　　太宗御制并行书贞观十七年正月【金石録】
　　唐太宗御制并书徴字成钜鹿曲阳人位至太子太师赠司空諡曰文贞碑以贞观十七年正月立【集古録目】
　　唐太子少师崔敦礼碑
　　中书令崔安礼碑于志宁撰正书无姓名显庆元年十月【金石録目】
　　唐尚书左仆射于志宁撰太常少卿于立政书敦礼博陵人位至太子少师侍中中书令固安县公諡曰昭据唐书敦礼字安上而此碑云君讳安上字敦礼又曰本名元礼武徳二年勅改为敦礼前后自相乖误当以敦礼为正碑以显庆元年十月立【集古録目】右唐崔敦礼碑按新唐史列传云敦礼字安上而宰相世系表则云名安上字敦礼今此碑所书与表合然旧史及碑皆言敦礼本名元礼髙祖为改名焉其孙竞墓志亦云名敦礼盖疑其以字行耳又世系表其末载崔氏为宰相者二十余人而独不着敦礼乃其阙漏也【金石録】
　　此碑久仆少传于世余起而搨之有千余字于志寜撰文名氏尚存据金石録无书者姓氏而书法方整圎健与王知敬书李卫公碑如出一手或当是知敬书金石畧以为于立政书末知是否崔公先名元礼髙祖改敦礼字安上金石録目曰崔安礼误【石墨镌华】
　　唐赠司徒李靖碑
　　唐侍中许敬宗撰直文馆王知敬书靖字药师陇西成纪人官至右仆射卫国公赠司徒諡曰景武碑以显庆三年五月立【集古録目】
　　唐卫国公李靖碑显庆三年许敬宗撰唐初承陈隋文章衰敝之时作者务以浮巧为工故多失其事实不若史传为详惟其官封颇备史云为抚慰使而碑云安抚使其义无异而后世命官多袭古号盖靖时未尝有抚慰使也由是言之不可不正又靖为刑部尚书时以本官行太子左卫率其封卫国公也授濮州刺史盖太宗以功臣为世袭刺史后虽不行皆史宜书其余畧之可也故聊志之【集古録】
　　右唐李靖碑集古録云靖之封卫国公也授濮州刺史盖太宗以功臣为世袭刺史后虽不行史冝书而不书者阙也余按新史长孙无忌传载无忌以下授世袭刺史者凢十四人姓名具存盖其事已见于他传则于本传似不必重载也【金石録】
　　唐李卫公靖碑碑下半磨泐上半完好考金石録为许敬宗撰王知敬书知敬书在当时固自知名评者谓与房龄殷仲容伯仲余观此碑遒美直是欧阳率更虞永兴之匹敌也欧阳永叔谓碑云为安抚使史云为抚慰使碑靖为刑部尚书时行太子左卫率封卫国公时授濮州刺史酧其爵邑子孙承嗣后虽
　　不行皆史宜书余考前二事诚如欧公但旧唐书传有改封卫国公授濮州刺史仍令代袭例竟不行等语宋祁修新唐书削之但曰改卫国公耳欧公正与宋公同事何得云宜书不书也且旧史云本名药师碑与新史皆作字药师公又有弟名客师岂先名药师后改曰靖而以药师为字耶【石墨镌华】
　　唐赠司徒尉迟恭碑
　　唐中书舎人许敬宗撰不著书人名氏恭字敬徳河南洛阳人官至开府仪同三司鄂国公赠司徒并州都督諡曰忠武碑以显庆四年三月立【集古録目】
　　正书无姓名许敬宗撰显庆四年三月【金石録】
　　兰陵长公主碑
　　李义府撰正书无姓名显庆四年十月【金石録】
　　唐吏部尚书兼知中书门下事李义府撰庆州刺史驸马都尉窦懐哲书公主名淑字丽真太宗之第十九女碑以显庆四年十月立【集古録】
　　右唐兰陵长公主碑李义府撰据唐书列传公主太宗第十二女而碑云第十九女盖传误也【金石録】兰陵公主太宗第十九女名淑字丽贞驸马都尉庆州诸军事使持节庆州刺史扶风窦懐悊太穆皇后孙银青光禄大夫上柱国窦徳素子也史书窦氏二十余人无徳素名而公主传但言悊为太穆皇后族子而已此碑亦可以备史之阙撰者据金石録为李义甫无书者名姓而方整劲防亦欧虞之流亚也【石墨镌华】
　　唐右骁卫大将军阿史那忠碑【集古録作薛忠碑】
　　不著书撰人姓名忠字义节京兆万年人唐上元中位至右卫大将军赠镇军大将军諡曰贞碑以上元二年十月立【集古録目】
　　正书无书撰人姓名上元二年十二月【金石録】
　　右唐阿史那忠碑唐书列传云忠尚宗室女定防县主始诏姓弥着史今此碑当时所立题云阿史那府君之碑而元和姓纂亦云阿史那氏开元中改为史疑传误也唐太宗亲拨隋乱即位未防遂致太平其好贤乐善盖出天性故一代豪杰皆乐为之用如忠之徒出扵降虏亦皆立勲本朝著名后代虽云太宗天姿英睿絶人甚逺至于输忠尽节众贤之助亦多矣呜呼盛哉【金石録】
　　碑偶缺其姓防师雄作昭陵圗乃以为薛国忠而欧阳公亦以为薛国忠也今以碑传参考碑云出光四禁入掌六师属东户之昌辰防北军之重任一居轩禁四十八年而传云阿史那忠字义节蘓尼失之子也以功擢左屯卫将军尚宗室女定防县主始诏姓【缺】　　封薛国公【寳刻丛编】
　　碑泐其存者稍倍于豆卢寛碑亦以额识之而书法更劲防在永兴河南间惜撰书者俱无名氏可攷耳【石墨镌华】
　　唐中书令马周碑
　　殷仲容八分书许敬宗撰上元元年十二月【金石録】此碑在大道傍周墓前残缺为甚存者仅四百余字非篆额字存防不知为马周碑今摩碑者多不摩额是一恨也防金石録许敬宗撰殷仲容书仲容名书此碑分有法虽存者少亦足以观矣【石墨镌华】
　　唐赠太常卿禇亮碑
　　八分书无书撰人姓名髙宗时立年月残缺
　　书撰人名氏皆缺文为书亮字希眀河南阳翟人仕至散骑常侍文馆学士赠太常卿諡曰康碑以贞观中立【集古録目】
　　右唐禇亮碑唐书云亮杭州钱塘人而碑云晋南迁家于丹阳按元和姓纂自有钱唐禇氏与亮族系不同唐史盖失之【金石録】
　　亮遂良父也由陈入隋由隋入唐八十八卒碑已残阙不可详考分与马周碑如出一手疑亦殷仲容书遂良能书非仲容辈恐不得汚其父碑也【石墨镌华】
　　唐英公李勣碑
　　髙宗撰并行书仪鳯二年十月【金石録】
　　右唐李勣碑按唐史太宗属疾出勣为叠州都督髙宗立召授检校洛州刺史今以碑考之其除洛州乃在太宗朝髙宗即位授开府仪同三司耳又新旧史皆云勣年八十六而碑云年七十六碑髙宗自撰其所书官爵年夀皆可信不疑也【金石録】
　　公陪昭陵碑文髙宗制并书行草神逸机流后半尤纵横自如良由文皇蔵右军墨迹如兰亭之类极伙故其父子青宫万机之暇一意模仿以至此也碑首御制御书四字大类禇登善余曽至碑下见碑髙大过房杜诸臣岂以陛下家事之一言而为是以报之耶【石墨镌华】
　　唐莒公唐俭碑
　　行书无书撰人姓名开元二十九年二月
　　此碑在昭陵东南最逺而地僻故传者极少余至其下摹一纸真行书轻圎秀劲卓然名家惜无姓字攷旧史官为立碑碑虽残缺后有夫人河南元氏又有皇唐开元廿年等字或开元时始建碑耶似不可晓【石墨镌华】
　　唐姜遐断碑
　　遐者謩之孙行本之子史但附兄简传云弟柔逺美姿容善敷奏则天时至左鹰扬卫将军通事舎人内供奉寥寥数语亦不云名遐遐之子即姜皎而撰书遐碑者乃简之子晞代简袭行本爵为郕国公者也书全法登善而结小弱碑上段已亡止有下一段弃墓侧余摹而録之按防景叔刻昭陵圗止有姜确墓确行本名史亦云行本陪昭陵而俱不及柔逺何也【石墨镌华】
　　姜晞秦州上邽人謩孙嗣郕国公开元初左散骑常侍见旧唐书
　　唐许洛仁碑
　　洛仁附见许世绪传末数语碑载甚详但半泐不可读正书极似隋贺若谊碑方整有之而劲防则当逺逊顔平原【石墨镌华】
　　唐左监门将军王君碑
　　碑书劲健可録额题左监门将军王君而多泐其存者有云武徳九年授内侍有云贞观四年迁右监门将军进爵为公有云寻加正议大夫内侍如故有云吐谷浑据龙沙有云又出使吐蕃有云二十二年迁使持节【云】云其人盖宦官而曽与李卫公同征吐谷浑者也碑缺其名而史亦不书当是唐初尚无观军容使之权耳【石墨镌华】
　　唐将军张阿难碑
　　碑书大似李卫公碑残泐特甚中有云内侍汶江县开国侯张阿难又有云银青光禄大夫内侍汶江县开国侯张又有云勇冠三军扫定河汾等语其人盖宦官而云勇冠三军得无溢美乎唐初开国宦寺为公侯鱼李之祸兆矣【石墨镌华】
　　唐乙速孤昭祐碑
　　苖仲容撰释行满书载初元年【金石録】
　　乙速孤神庆碑文馆学士苖仲容撰神庆唐初仕三卫髙宗时为太子右虞副率以卒乙速孤氏在唐无显人惟以其姓见扵当时者神庆一人而已元和姓纂但云代人随魏南徙而已其叙神庆世次又多阙缪而此碑所载颇详云其先王氏太原人【有阙文】代祖显为后魏骠骑大将军赐姓乙速孤氏遂为京兆醴泉人曽祖贵隋和州刺史和仁郡公祖安隋益州都督父晟唐骠骑将军乙速孤氏世无可称而其
　　姓出代北莫究其详惟见于此碑者可以补姓纂之畧以备考求故特録之【集古録】
　　昭祐名仁庆本姓王氏太原人五代祖显魏骠骑大将军赐姓乙速孤遂为京兆醴泉人曽祖贵隋和州刺史和仁郡公祖安益州都督父晟唐骠骑将军代有显人神庆髙宗时为太子右虞副率检校左领
　　军将军上柱国以卒史不立传且不复姓王氏不可晓碑苖神客撰释行满书书亦劲健有法然不及王知敬赵模诸人【石墨镌华】
　　唐乙速孤行俨碑
　　刘宪撰白义晊八分书开元十三年二月【金石録】行俨字行俨神庆子也墓相去不十余步二碑并峙余皆摩之而因以知神庆尚有子行俨仕为右武卫将军也碑为刘宪撰白义晊分书书亦跳防宜居韩蔡之亚攷欧阳公有神庆碑而未见行俨碑且前碑五代祖五字甚眀而公以为阙文或所见偶阙本耳【石墨镌华】
　　右昭陵诸碑金石文字记载虞公温彦博防公段志国子祭酒孔頴达梁公房龄芮公豆庐寛尚书张后卫公李靖兰陵长公主许洛仁薛公那阿史那忠英公李勣中书令马周申公髙士亷散骑常侍禇亮右武卫大将军乙速孤行俨等十五碑潘耒补遗又増崔敦礼姜遐张阿难汾隂公薛收等四碑潘耒曰昭陵陪者百六十五人今存者仅十九碑记中载其十五惟遗此碑先师所録必目覩其碑与收得拓本者非然则置之盖其慎也












　　六艺之一録卷六十六
　　钦定四库全书
　　六艺之一録卷六十七　　　　钱唐倪涛撰
　　石刻文字四十三
　　唐碑【丰碑】
　　唐中书延安靖公窦威碑
　　于志宁撰武徳九年【京兆金石録】
　　唐虞世南碑
　　贞观二年闰二月五日立在会稽县南二十里【访碑録】
　　唐杜如晦碑
　　虞世南撰八分书无姓名贞观四年
　　右唐杜如晦碑虞世南撰验其字画盖欧阳询书也如晦唐人伟秀者史家立传不应草草今以碑考之颇多异同传言如晦大业中尝以选补滏阳尉弃官去而碑言在隋起家为雍州従事及炀帝幸江都代王使君判留守事盖如晦未尝为滏阳尉而亦未尝弃官去也传言秦王为皇太子授左庶子而碑作右庶子传言为检校侍中摄吏部尚书而碑作摄侍中吏部尚书传云其祖名果而碑所书乃名徽传云諡曰成而碑所书乃诚也盖此碑乃太宗手诏世南勒文于石其官爵祖父名讳不宜有误皆可以证史氏之失矣【金石録】
　　徐州都督房彦谦碑
　　李百药撰欧阳询八分书贞观五年正月【金石録】右唐房彦谦碑彦谦龄父也在隋任司刺史出为泾阳县令卒官不大显而隋书立传二千余字者盖脩史时龄方为宰相故也彦谦自曽祖而下三世皆封壮武侯隋唐史龄碑所书皆同独此碑作庄武未知孰是碑李百药撰欧阳询八分书在今齐州章邱县界中世颇罕传【金石録】
　　房彦谦碑隂
　　右唐房彦谦碑隂具载彦谦归塟恩礼仪物之盛太宗遇龄可谓厚矣盖厚其礼所以望其报也太宗可谓善任人矣【金石録】
　　大理卿郎頴碑
　　李伯药撰宋才正书贞观五年十一月【金石録】
　　唐郎頴碑李伯药撰宋才书字画甚伟頴父名基字世业而李伯药书頴世次但云父世业又书頴兄茂碑亦然考其碑文有皇基缔搆之言则基字当时公私无所讳避而于书世次字而不名不详其义也是以君子贵乎博学【集古録】
　　唐中书侍郎李百药撰前骠骑大将军宋才书頴字楚之歴任隋唐至大理卿柱国恒山公致仕卒諡曰平碑以贞观五年十月立在府北郎氏墓林中【集古録目】右唐郎頴碑李百药撰欧阳公集古録云頴父名基字世业而百药书頴世次但云父世业又书頴兄茂碑亦然考其碑文有皇基缔构之言则基字当时公私无所避讳而百药书頴父字而不名不详其义是以君子贵乎博学余按隋及唐初人多以字为名故虽一时名公卿其名字混淆畧不可攷又案頴字楚之其事迹杂见于兆史隋书皆书为楚之而不载其名頴独唐书郎余令传云祖頴字楚之至于传中叙述行事止称楚之疑其亦以字行耳【金石録】
　　平公官属题名
</div>
    <div class="pagination">
<a href="六艺之一录_page111.html">上一页</a><span>...</span><a href="六艺之一录_page107.html">107</a><a href="六艺之一录_page108.html">108</a><a href="六艺之一录_page109.html">109</a><a href="六艺之一录_page110.html">110</a><a href="六艺之一录_page111.html">111</a><span class="current-page">112</span><a href="六艺之一录_page113.html">113</a><a href="六艺之一录_page114.html">114</a><a href="六艺之一录_page115.html">115</a><a href="六艺之一录_page116.html">116</a><a href="六艺之一录_page117.html">117</a><span>...</span><a href="六艺之一录_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
