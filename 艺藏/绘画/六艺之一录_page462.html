<!DOCTYPE html>
<html>
<head>
    <meta charset="UTF-8">
    <title>六艺之一录 - 第 462 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 462 页/共 664 页</h1>
    <div class="content">　　温放之峤之子也至交州刺史【晋书温峤传】
　　窦臮述书赋评已见
　　注云今见草书具姓名二行
　　王述
　　王述字懐祖湛之孙承之子也至防骑常侍尚书令赠侍中骠骑将军谥曰简【晋书本传】
　　窦臮述书赋评已见
　　注云今见具姓名草书一纸三行
　　王坦之
　　王坦之字文度述之子也徐兖二州刺史赠安北将军谥曰献【晋书本传】
　　淳化阁帖三卷有行书四行
　　王绥
　　王绥字彦猷坦之之孙荆州刺史【晋书本传】
　　晋冠军将军防稽内史善行【羊欣撰録】
　　康昕
　　康昕字君明外国人官至临沂令善书王子敬题方山庭殿数行昕宻改之子敬后过不疑又为谢居士题画以示子敬叹其能【法书要録】
　　胡人康昕攻书草【羊欣撰録】
　　康昕学右军书亦欲乱真与南州识道人作右军书货之【王僧虔论书】
　　义兴康昕与南州恵式道人俱学二王转以已书货之世人或谬宝此迹亦谓为羊欣【书断】
　　庾肩吾书品列中之下
　　李嗣真后书品列中中品
　　刘瓌之
　　刘瓌之字元宝沛国人御史义城伯【述书赋注】
　　瓌之善八分大令既不肯书太极殿榜谢安乃令瓌之以八分题之【东观余论】
　　窦臮述书赋评已见
　　注云今见带名行书九行



　　六艺之一録卷三百十九
　　钦定四库全书
　　六艺之一録卷三百二十　　　钱唐倪涛撰
　　歴朝书谱十
　　晋
　　韦昶
　　韦昶字文休诞兄凉州刺史庾之元孙官至颍州刺史散骑常侍善古文大篆或问王右军父子书名以为云何曰二王未足知书也又妙作笔子敬得其笔称为絶世【书断】
　　太元中孝武帝改治宫室及诸庙门并欲使王献之草书题榜献之固辞乃使刘瓌之以八分书之后又以文休大篆改八分焉【法书要録】
　　庾肩吾书品列中之中
　　曹茂之
　　曹茂之字永叔【曹茂之小字蜍见世说新语注】彭城人仕至尚书郎
　　李志
　　李志字温祖江夏钟武人仕至员外常侍南康相曹蜍李志与右军同时书亦争衡【墨池璅録】
　　桓温
　　桓温字元子宣城太守彛之子也谯国龙亢人升平中改封南郡公又加侍中大司马太和四年领平北将军徐兖二州刺史追赠丞相【晋书本传】
　　桓温字元子谯国龙亢人官至丞相生未朞温峤见之曰此儿有竒骨故以温名之温豪爽有风槩姿辞雄伟而面有七星刘惔尝称其眼如紫石棱须作猬毛磔斯亦见其异也然温挺英迈之气韫文武之才笼络贤杰驾驭英雄受寄扞城用恢威略功有可称者矣及总戎马之权居形势之地有睥睨窥觎之意斯实斧钺之所宜加人神之所同弃也温墨迹见扵世者尤少然颇长扵行草观其收东道表与夫法帖石刻字势遒有王谢之余韵亦其英伟之气形之扵心画也今御府所蔵行书一　东道表【宣和书谱】窦臮述书赋评已见
　　注云今见行草书带名四纸共三十行
　　桓大司马每请顾长康与羊欣论书画竟夕忘疲【世说新语】
　　桓元
　　桓元字敬道一名灵宝大司马温之孽子也元兴二年元诈表请平姚兴初欲饰装无他处分先使轻舸载服玩及书画等物元曰书画服玩既宜恒在左右脱有不意当先轻而易运众咸笑之元性贪鄙好竒异人士有法书好画悉欲归已犹难逼夺之皆蒱博而取【晋书本传】
　　桓元书自比右军议者未之许云可比孔琳之【王僧虔论书】
　　桓元者温之子为义兴太守簒晋伏诛尝慕小王善扵草法譬之扵马则肉翅已就兰筋初生畜怒而驰日可千里洸洸赳赳实亦武哉非王之武臣即世之刺客列缺吐火共工触山尤刚健倜傥夫水火之性各有所长火能外光不能内照水能内照不能外光若包五行之秀则可谓通矣尝与顾恺之论书至夜不倦【书断】
　　庾肩吾书品列中之上
　　李嗣真后书品列中中品
　　桓元爱重书法每防集輙出法书示賔客客有食寒具者仍以手捉书大防汚后出法书輙令客洗手兼除寒具【虞龢叙二王书】
　　顾恺之
　　顾恺之字长康晋陵无锡人博学有才气义熙初为散骑常侍【晋书本传】
　　恺之字长康善书小字虎头三絶痴书画也【书断】戱鸿堂帖有女史箴真迹十二行
　　殷仲堪
　　殷仲堪陈郡人也能清言善属文为荆州刺史【晋书本传】仲堪书亦王敬仁之亚【书断】
　　诸葛长民
　　诸葛长民琅琊阳郡人也为豫州刺史领淮南太守【晋书本传】
　　长民亦善行草论者以为范之流也长民官至前将军义熙八年伏诛【书断】
　　窦臮述书赋评已见
　　注云今见具姓名行书一纸六行
　　卢循
　　卢循字于先小名元龙谌之曾孙也善草奕棋之艺元兴中假循广州刺史【晋书本传】
　　卢循素善尺牍尤珍名法【虞龢论书表】
　　江灌
　　江灌字道羣陈留圉人也少知名温末年为谘议参军后出为呉郡太守未拜卒【晋书本传】
　　窦臮述书赋评已见
　　注云今见带名行书一纸七行
　　袁山崧
　　袁山崧陈郡阳夏人博学有文章为吴郡太守【晋书本传】袁昂书评见前
　　李嗣真后书品列下上品
　　谢静
　　谢静谢敷并善写经亦入能境居钟毫之美迈古流今是以征南还有所得辱告并五纸举体精隽灵奥执翫反覆不能释手虽太传之婉媚翫好领军之静逖荅绪方之如也【王僧虔论书】
　　谢敷
　　谢敷字庆绪防稽人入太平山十余年郄愔召为主簿台征博士皆不就【晋书本传】
　　防稽隐士谢敷善草【羊欣撰録】
　　戴逵
　　戴逵字安道谯国人也工书画总角时以鸡卵汁溲白瓦屑作郑元碑又为文而自鑴之词丽器妙性不乐当世常以琴书自娱孝武帝时累征不就【晋书本传】戴公从东出谢太傅往看之见但与论琴书戴既无吝色而谈琴书愈妙【世说新语】
　　吕忱
　　晋吕忱字伯雍博识文字撰字林五篇万二千八百余字字林则说文之流小篆之工亦许叔重之亚也【书断】
　　刘讷
　　刘讷字行仁琅琊人晋散骑常侍
　　窦臮述书赋评已见
　　注云今见康帝启四纸共有三十五行也
　　讷师钟繇始终规矩【书史防要】
　　刘劭
　　刘劭字彦祖彭城人有才干咸康世厯御史中丞侍中尚书豫章太守【晋书刘隗传】
　　刘劭字彦祖官至御史中丞迁侍中善小篆工飞白虽不及张毛亦一时之秀作飞白势永和八年卒小篆飞白入能【书断】
　　栁详
　　栁详亦善飞白彦祖之亚也【书断】
　　陈逵
　　陈逵字林道颍川许昌人少有干以清敏立名袭封广陵县公黄门郎西中郎将领梁淮南二州太守【陈逵别传】
　　陈逵无传扵史其书不多见作行草古而腴肥而不剰肉虽未足以追配昔人要之盖尝论学又复不恶亦自可珍至于草字则飘发不滞稍有羲献之风亦非规矩形容王氏者至其合处乃有一斑虽欲勿取其可舍诸虽然扵众人则有余扵作者则不足故其书名独不赫然与前人争长宜哉【宣和书谱】
　　淳化阁帖四卷有陈逵书题作陈人黄伯思刋误
　　云陈逵晋西中郎将也云陈朝陈逵误矣
　　刘恢
　　刘恢字道生沛国人为车骑司马赠前将军【宋明帝文章志】张懐瓘书估刘恢书入第三等【法书要録】
　　岑渊
</div>
    <div class="pagination">
<a href="六艺之一录_page461.html">上一页</a><span>...</span><a href="六艺之一录_page457.html">457</a><a href="六艺之一录_page458.html">458</a><a href="六艺之一录_page459.html">459</a><a href="六艺之一录_page460.html">460</a><a href="六艺之一录_page461.html">461</a><span class="current-page">462</span><a href="六艺之一录_page463.html">463</a><a href="六艺之一录_page464.html">464</a><a href="六艺之一录_page465.html">465</a><a href="六艺之一录_page466.html">466</a><a href="六艺之一录_page467.html">467</a><span>...</span><a href="六艺之一录_page463.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
