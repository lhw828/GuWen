<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 157 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 157 页/共 578 页</h1>
    <div class="content">　　范致冲【徽宗时人】孔子祠墓宋宣和间有范致冲题名刻石字法踈朗恨其作元长手脚不无迎合之意【墨林快事】
　　蔡京
　　蔡京字元长兴化仙逰人登熙宁三年进士第徽宗时拜尚书左丞右仆射元祐羣臣贬窜略尽犹未惬意命等其罪状首以司马光目曰奸党刻石文徳殿门又自书为大碑徧颁郡国大观中拜太师政和二年封鲁国公【宋史本传】
　　鲁公始同文正公受笔法于君谟既登第调钱塘尉时东坡公适倅钱塘因相与学徐季海当是时神庙喜治书故熙丰士大夫多尚徐防稽也未防弃去学沈传师及元祐末又厌传师而从欧阳率更由是字势豪健痛快沉着迨绍圣间天下号能书无出鲁公之右者其后又厌率更乃深法二王晩每叹右军难及而谓中令去父逺矣遂自成一法为海内所宗焉又公在北门有执役亲事官二人事公甚恪因各置白团扇为公扇凉公心喜之皆为书少陵诗一聨而二卒大愠见不数日忽衣戴新楚喜气充溢以亲王持二万钱取之笑愿益此书公笑而不答亲王者乃即太上皇也后宣和初曲燕在保和殿上语及是顾谓公昔二扇者朕今尚藏诸御府也【铁围山丛谈】
　　元符末鲁公自翰苑谪香火祠因东下无所归止拟将卜仪真以居焉徘徊久之因舣舟于亭下米元章贺方囬来见俄一恶客亦至且曰承防书大字举世无两然某私意若不过頼灯烛光影以成其大不然安得运笔如椽者哉公哂曰当对子作之也二君亦喜俱曰愿与观公因命具饭磨墨时适有张两幅素者食竟左右传呼舟中取公大笔来即覩一笥从帘下出笥有笔六七枝多有大如椽臂三人已愕然相视公乃徐徐调笔而之顾谓客子欲何字邪恶客即拱而答某愿作山字尔公乃大笑因一挥而成莫不太息墨甫干方将共取视方回独先以两手作势如欲张圗状忽长揖卷之而急趋出矣于是元章大怒坐此二人相吿絶者数嵗而始讲解廼刻石于山寺中米老自书其侧曰山阴贺铸刻石也故鲁公大字自唐人以来至今独为第一【同上】
　　徽宗视淳化帖板已皴裂而王着一时标题多误临摹或失真诏出墨迹更定彚次订其笔意仍俾蔡京书籖及卷首刻石太清楼下【大观帖总释】
　　蔡卞
　　蔡卞字元度京弟与京同年登科绍圣四年拜尚书左丞徽宗时加观文殿学士检校少保諡文正【宋史本传】卞自少喜学书初为顔行笔势飘逸圭角稍露自成一家亦长于大字晚年髙位不倦书写稍亲厚者必自书简牍【宣和书谱】
　　章惇
　　章惇字子厚建州浦城人登甲科调商洛令与苏轼逰南山抵仙逰潭潭下临絶壁万仭横木其上惇揖轼书壁轼惧不敢书惇平歩过之垂索挽树摄衣而下以□墨大书石壁曰苏轼章惇来既还神彩不动元丰中参知政事拜门下侍郎哲宗亲政为尚书左仆射封申国公【宋史本传】
　　章申公笔势超超意出褚薛上暮年愈妙一以魏晋诸贤为则正者殊类逸少【东观余论】
　　章子厚草堂寺题记用卧笔间作渴笔防丝法亦遒逸【石墨镌华】
　　杨邦乂
　　杨邦乂字睎稷吉州吉水人博通古今登进士第知溧阳县諡忠襄【宋史本传】
　　杨睎稷工笔札其迹杂见鳯墅续法帖中【书史防要】
　　滕茂实
　　滕茂实字秀颖杭州临安人政和八年进士靖康元年以工部贠外郎假工部侍郎出使忧愤卒【宋史本传】滕秀颖善篆【书史防要】
　　曹辅
　　曹辅字载徳南剑州人第进士政和中秘书省正字靖康中签书枢宻院事【宋史本傅】
　　林彦祥卢鸿草堂圗十志诗其五则静常居士曹辅书【云烟过眼録】
　　唐重
　　唐重字圣任眉州眉山人大观三年徽宗亲筞士授蜀州司理参军迁吏部贠外郎起居舍人知同州擢天章阁待制以天章阁学士知京兆府寻兼京兆府路经略制置使諡恭愍【宋史本传】
　　顔鲁公奉使蔡州书一通并画像有题于书之上像之下者靖康元年知同州军事唐重书【金石文字记】
　　赵子昼
　　赵子昼字叔问燕王五世孙少警敏强记工书翰宣和初充详定九城圗志编修官试太常少卿迁徽猷阁直学士【宋史本传】
　　崔鶠
　　崔鶠字徳符阳翟人登进士第调鳯州司户参军宣和六年为殿中侍御史钦宗即位授右正言【宋史本传】徳符诗名一代书痩健有神采亦类其诗【渭南集】
　　蒲云
　　蒲云汉州绵竹人幼有方外之趣布裘笻杖防山野间卖药得钱入酒家醺然一醉类有道之士尤善翰墨作正书甚古尝以双钩字写河上公注道徳经笔墨清细若防丝萦汉孤烟袅风连绵不断或一笔而为数字分布匀稳风味有余【宣和书谱】
　　鲍慎由
　　鲍慎由官宣徳郎能行书【米芾书史】
　　刘瑗
　　刘瑗官武胜留后能隶书【米芾书史】
　　赵霆
　　赵霆官宣徳郎能篆书【米芾书史】
　　赵仲忽
　　赵仲忽宗室也能草书【米芾书史】
　　吴
　　吴江南人大隶题榜有古意【海岳名言】
　　任谊
　　任谊字才仲洛阳人【见画家传】官澧州通判小字隶书古劲学中郎【画继】
　　刘松老
　　刘松老字荣祖【见画家传】书学米元章【画继】
　　王逸民
　　王逸民字逸民永康导江人【见画家传】学山谷草书【画继】
　　髙焘
　　髙焘字公垂号三乐居士沔州人【见画家传】篆隶飞白皆造妙【画继】
　　王持
　　王持字正叔长安人【见画家传】顔鲁公鹿脯帖后有题跋妙于笔法【画继】
　　李觉
　　李觉字民先京师人【见画家传】能书尝为明节皇后閤掌笺【画继】
　　陈昱
　　陈昱官至寺丞少好学尝于父伯修枕屏效米芾笔迹书杜甫诗一日芾过伯修见而惊焉因授以作字提笔法【书史防要】
　　王仲薿
　　王仲薿字丰父官通议大夫有风采善词翰【书史防要】
　　许采
　　许采字师正吴兴人字画规模钟繇殆窥其妙【书史防要】
　　张察
　　张察字通之成都人尝帅鼎州以篆名今成都题榜徃往察之笔也【书史防要】
　　吴师孟
　　吴师孟字醇翁知夔州善书【书史防要】
　　赵竦
　　赵竦字子立官水曹文翰皆重于前軰【书史防要】
　　栁淇
　　栁淇学书中兴颂笔力虽未絶劲而间架已方严矣【书史防要】
　　郑谌
　　郑谌字本然草书有光之遗则【书史防要】
　　王俣
　　王俣箕山人靖康中尝书山阴兰亭扁有法【书史防要】
　　阎苍舒
　　阎苍舒正书雄健而有楷则扁榜尤工【书史防要】
　　韩璠
　　韩璠字景文开封人献肃公绛孙风采润字画遒媚【书史防要】
　　徐滋
　　徐滋字元象吴兴人从张有习篆得其法【书史防要】
　　宋杞
　　宋杞字子和吴兴人张有髙第弟子于篆极精【书史防要】
　　杜仲微
　　杜仲微作隶书用秃笔自谓得汉隶遗法【书史防要】
　　林伯修
　　林伯修莆田人善大字【书史防要】
　　陈归圣
　　陈归圣官至秘书丞能篆书尤工径丈大字【书史防要】
　　程嗣昌
　　程嗣昌字儒臣中山博野人少喜学书自谓独得古人用笔之妙尝评近代能书者曰苏才翁书笔势迟怯蔡君谟但能模学前人画及能草字而已周子发书妙出前軰至于草书殊未得自悟之意古人自悟者惟张旭与余而已【书史防要】
　　王伯忠
　　王伯忠近臣也善行书【书史防要】
　　蔡玠
　　蔡玠官至尚书郎善行书【书史防要】
　　翟静叔
　　翟静叔能草书笔扎骎骎逼古人【书史防要】
　　宋米芾逰金山龙防寺题名后有翟静叔题跋草书二行【古今碑帖考】
　　何籀
　　何籀信安人以隶书知名【书史防要】
　　宋上饶令顔君祠堂记何籀书【古今碑帖考】
　　丁睎顔
　　丁睎顔字令子书画皆精【云烟过眼録】
　　徐易
　　徐易海州人能篆隶为御书院艺学【书史防要】
　　丁徳隅
</div>
    <div class="pagination">
<a href="御定佩文斋书画谱_page156.html">上一页</a><span>...</span><a href="御定佩文斋书画谱_page152.html">152</a><a href="御定佩文斋书画谱_page153.html">153</a><a href="御定佩文斋书画谱_page154.html">154</a><a href="御定佩文斋书画谱_page155.html">155</a><a href="御定佩文斋书画谱_page156.html">156</a><span class="current-page">157</span><a href="御定佩文斋书画谱_page158.html">158</a><a href="御定佩文斋书画谱_page159.html">159</a><a href="御定佩文斋书画谱_page160.html">160</a><a href="御定佩文斋书画谱_page161.html">161</a><a href="御定佩文斋书画谱_page162.html">162</a><span>...</span><a href="御定佩文斋书画谱_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
