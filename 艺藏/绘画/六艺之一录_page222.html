<!DOCTYPE html>
<html>
<head>
    <meta charset="UTF-8">
    <title>六艺之一录 - 第 222 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 222 页/共 664 页</h1>
    <div class="content">　　寿星岩三字【在寳石山】　寿星岩【正书】　摩崖
　　赤霞二字【在寳石山】　赤霞【孙克八分书】　摩崖
　　节用爱人视民如伤八大字【在寳石山　正书字径二尺无题欵黄周星竹枝词注云相传为贾似道书】
　　钱镠嘉泽广润龙王庙碑　贞明二年嵗丙子正月丙辰朔十五日天下兵马都元帅淮南镇海镇东等军节度使尚父守尚书令吴越王钱镠撰【旧在寳石山大佛寺傍见咸淳临安志】
　　孙花翁墓志　刘克庄撰【旧在寳稷山见武林旧事】
　　智果寺重建记　天台徐一夔撰【旧在寳石山西寺中见成化杭州府志】玉版兰亭【旧在贾似道葛岭私第】　似道命刻工王用取定武本蹙小之刻成赏以勇爵又号玉枕兰亭见至正直记又王忠文集云玉枕兰亭后刻右军小像题曰秋壑珍玩
　　施岳墓碑【即施梅川】　薛梯颷【梦桂】志李筼房【彭老】书周艸窗【密】篆盖【旧在虎头岩见武林旧事】
　　重建岳鄂王忠烈庙碑　郑元祐撰【旧在北山岳庙见侨吴集】岳飞诗词二首【旧在岳庙见西湖游覧志】
　　岳鄂王石刻像　赞曰惟武穆王天锡勇智气吞强金力扶宋季桓桓师旅元戎是寄行将恢复遭防所忌生既无怍死亦何媿万古常存惟忠与义【旧在岳庙流芳亭见西湖游覧志】
　　夏言满江红词【在岳庙行书大字】
　　尽忠报国四大字【在岳坟前】　莆田洪珠书
　　张宪墓碑　元杭州路总管夏思忠立石【旧在仙姑山墓上见成化杭州府志】
　　世防堂法帖【旧在仙姑山下廖莹中药洲园中其堂名世防因以名帖见法帖谱系】郑处士墓碣【在青芝坞墓上】　有元竹隐郑处士墓【小篆】　鄱阳周伯琦书【正书】
　　永安院石幢【在埽帚坞】　广顺二年壬子二月丙午立杨绘等题名【在灵鹫山】　熙宁七年杨绘鲁有开陈舜俞苏轼
　　屠墟灵昭庙残碣【在秦亭山之隂灵昭庙内】　尚书省牒【大字草书石断文不全按此碣首行存尚书省三大字其文细字正书约有三十余行漫灭几尽可辨者二百余字盖理宗淳祐七年里人请于朝敕封此神为屠墟灵昭侯故有是牒丈内隐约神名为刘璋今新碑直指为蜀主刘季玉恐未可信】
　　方井二大字【旧在桃源岭井亭上米芾书见万厯杭州府志】
　　观音寺石幢【在九里松观音寺内】　加句尊胜咒　吴越寳大三年乙酉十一月八日婺州浦江县胡氏女建【经文不録】
　　苏轼华严经破地狱偈碑【旧在九里松万寿圆觉院见咸淳临安志】
　　宋理宗御书千字文碑【旧在九里松万寿圆觉院见法帖谱系】
　　普福教寺记　宋家之巽撰【旧在普福岭见成化杭州府志】
　　五朝制命　贡士徐镃立【在积庆山见成化杭州府志】
　　李公谨等题名【在飞来顶】　李公谨唐卿杨洎损之庆厯六年七月十二日来【正书字径三寸右行】　摩崖
　　李谷题名【在飞来顶】　治平甲辰五月七日赵郡李谷容之从男侑奉命谨题【正书】　摩崖
　　朱裳题名【在飞来顶】　朱裳【正书止二字字径尺余】　摩崖
　　【朱裳沙河人嘉靖中为浙江布政使见七修类稿】
　　元国书【在飞来书分七层】　后题至元二十五年八月【缺】日建功德主石僧録液沙里兼赞　摩崖
　　理公塔石刻　开寳八年募众重建释迦砖塔一座在清绕桥灵山里【旧在龙洞灵鹫塔见灵隐寺旧志】
　　天削芙蓉四字【在理公岩见灵隐寺旧志】
　　周伯琦理公岩记【在理公岩】　理公岩昔高僧慧理禅师尝燕寂焉在钱塘虎林上天竺招提之东玲珑幽邃竹树岑蔚至正九年上人慧苣居观堂起废葺敝爰开是岩窈窕缭复霩如堂皇云涌雪积发泄灵蕴后七年左丞绥宁杨公之弟元帅伯顔清暇游谒快竒乐静捐金庀工载凿岩石刻十佛及补陀大士像金碧炳赫怳跻西土冀邀福恵寿我重亲利我军旅氷释氛沴永奠方岳岩之异胜诞増于昔为虎林竒观实苣公行精慤有以致之居甿号曰菩萨盖非夸益天竺和尚允若师腊已八十与苣同志徴文示久乃篆诸石浙省叅知政事鄱阳周伯琦伯温记并书
　　龙洞三大字【在洞额】　龙洞　金华王庭书【正书上三字径八寸今已刬去傍欵存】
　　龙洞三字【在洞门】　元江淮释教都总统所经郭【缺】书
　　龙洞凿佛题名【在洞内】　广顺元年嵗次辛亥四月三日镌记【小楷文不録】　摩崖
　　乌重儒题名【在龙洞】　泉州刺使乌重儒寳厯二年六月十八日【缺】　过游此寺【正书】　摩崖
　　孙觉等题名【在龙洞】　孙觉张徽戊申十一月晦同来【正书】
　　摩崖
　　苏颂等题名【在龙洞】　苏颂子容蒋之竒颖叔岑象求岩起李杞坚甫熙宁壬子【正书】　摩崖
　　高荷题名【在龙洞】　子勉游【行书字径五寸】　熙宁丁巳【小行书】摩崖
　　李琮等题名【在龙洞】　李琮朱明之杨景畧黄颂胡援林熙元丰二年五月四日游灵鹫洞【正书横写文右行】　摩崖
　　杨景略等题名【在龙洞】　杨景畧胡宗师范峋黄颂彭汝砺王祖道林希元丰己未七月十三日游灵隠洞【正书字径四寸】　摩崖
　　胡宗师等题名【在龙洞】　胡宗师蔡举用同游元丰二年七月十七日【正书文右行】　摩崖
　　蒋之竒篆书【旧在龙洞见西湖游览志】
　　陆德舆等题名【在龙洞】　陆德舆载之赵与譍致道与訔中甫淳祐戊申中伏后一日避暑同来【正书】　摩崖
　　潜说友题名【在龙洞】　潜说友君高父【栁叶篆字径八寸】　咸淳乙丑閠月【正书】　摩崖
　　亢氏也先帖木题名【在龙洞】　皇元至正庚寅春吉日副崇教亢氏也先帖木【正书字径三寸】　摩崖
　　郝璿等题名【在青林洞】　太平兴国二年戊寅十二月二日郝璿与知府正郎范转运使副刘杜巡检太保翟户部判官杜通理孟同至此【正书】　摩崖
　　查仲道等题名【在青林洞】　江右查仲道钱塘周世科西蜀曹山【缺】　　庭训【缺　正书】　摩崖
　　查应辰等续题【在青林洞】　后百有四年兵部查公曾孙朝散大夫提举两浙常平等事应辰察推周公曾孙承议郎通判越州军事橦复同防此洞敬观遗刻实崇宁改元嵗次壬午【缺】月二十有八日也【正书】　摩崖
　　胡承德凿佛题名【在青林洞】　弟子胡承德伏为四恩三有命石工镌卢舍那佛防一十七身所期来徃观瞻同生净土时大宋干兴【缺】　四月日记【正书】　摩崖
　　钱德范等题名【在青林洞】　临安钱德范莆阳僧贻孙同游皇祐二年六月一日【正书】　摩崖
　　沈辽等题名【在青林洞】　癸卯重午偕王伯虎来弟遫逌偕行沈辽题【正书】　摩崖
　　沈立等题名【在青林洞】　立之中行伯敡子雍子明熙宁辛亥九月卄三日同游【正书】　摩崖
　　晁端彦题名【在青林洞】　晁美叔熙宁八年七月八日题【正书字径三寸】　摩崖
　　赵善防等题名【在青林洞】　浚仪赵善防国安誗夫子美必愿立夫成纪李刘公甫宛陵奚柷和甫开封向士逢吉甫古栝朱方叔君猷嘉定十有五年末伏日避暑来游【隶书】　摩崖
　　石景衡等题名【在青林洞】　石景衡叔平杜僎升阳同防【小字正书无年月宋刻】　摩崖
　　道宗等题名【在青林洞】　道宗用晦行甫己未三月三日游【正书无年月宋刻】　摩崖
　　玉乳洞　金光洞　射旭洞【在各洞门并方豪书见灵隠旧志】
　　杨遵理公岩三字【在射旭洞内】　理公岩【篆书字径一尺横写】
　　射旭洞凿佛题名【在洞门】　清【缺】弟子陆庆并妻李氏一娘造观音菩萨一尊干兴元年四月日记【行书】　摩崖
　　白居易冷泉亭记　长庆三年八月十三日杭州刺史白居易撰【旧在冷泉亭见成化杭州府志】
　　冷泉亭碑【旧在亭上吴越保大元年癸未立石见成化杭州府志】
　　云林寺经幢【在寺门】　大佛顶陀罗尼经【左幢】　大随求即得大自在陁罗尼咒经【右幢经文俱不録】　新建佛国寳幢愿文　盖闻慧炬西然法云东被眷言兴建实焕简编我国家裂壤受封带河砺岳旣勤王而济世谅荷宠以乗时言念真宗聿懐多福于是傍搜胜景广辟宏规筑湖畔之山冈构城西之佛阁莫不遐森杞梓妙选楩柟营窣汉之基坰列倚天之像设释迦化主中尊而高俨睟容慈氏弥陁分坐而净标妙相仍于寳地对树法幢雕筑琅玕磨礲琬琰勒随求之梵语刋佛顶之秘文直指丹霄双分八面伏愿兴隆霸祚延逺洪源受灵贶于祖先助福禧于悠久军民辑睦疆埸肃宁宗族以之咸康官寮以之共治四十八愿永符法处之良因八十种好更备昙摩之圆智得大坚固不可称量凡在含生同跻觉路　天下大元帅吴越国王钱俶建　时大宋开寳二年己巳嵗闰五月日【二幢同并正书】
　　云林寺经塔【在寺内殿墀下】　大佛顶陁罗尼经【二塔经丈俱同并正书无题欵灵隠寺旧志云吴越时建上有石扁书吴兴广济普恩真身寳塔】
　　梁简文帝石像记【旧在云林寺见舆地碑记】
　　灵隠寺十咏诗　至道三年正月承奉郎守将作监丞梅询撰　寺僧刻石【旧在寺中见成化杭州府志】
　　景德灵隠寺记　罗处约撰【旧在寺中文见钱塘县志】
　　月中桂子诗　天圣己巳秋七月沙门遵式作给事中胡则和诗遵式刻石【旧在寺中见灵隠寺旧志】
　　重脩灵隠寺记　皇祐四年端明殿学士朝请大夫尚书礼部侍郎李淑撰【旧在寺中见成化杭州府志】
　　灵隠寺圆明大师塔记　政和辛卯七月枢密直学士朝议大夫许几撰【旧在寺中见成化杭州府志】
　　三十六般篆书金刚经　宋灵隠僧莫庵道闲集【旧在寺中见钱塘县志】
　　司空相国诗【旧在灵隠寺见舆地碑记】
　　嵩岳大师影堂记【旧在灵隠寺见舆地碑记】
　　灵隠山资圣院殿记　靖康元年正月朝奉大夫薛尚书【旧在院中见成化杭州府志】
　　韩世忠题名　绍兴十二年清凉居士韩世忠因过灵隠登览形胜得旧基建新亭榜名翠微以为游息之地待好事者三月【缺】　日立男彦直书【旧在灵隠山翠微亭见灵隠寺旧志】
　　连道善等题名【在伏犀泉上】　连道善鹏举张文蔚同防建炎三年闰八月二十五日【正书字径四寸】　摩崖
　　赵抃题名【在韬光】　元丰二年己未二月十二日资政殿大学士太子少师南阳郡公赵抃阅道谒韬光庵祐光【见石迹记】
　　苏轼题名【在韬光】　苏轼张璹杨杰王瑜元祐五年二月二日同游韬光【见咸淳临安志】
　　重建韬光庵记【在庵内】　大理少卿夏时正撰【见成化杭州府志】吴大帝黄武二年刻字【旧在粟山上　黄武二年嵗在戊午八月三日见太平寰宇记谨按吴纪黄武建元起于壬寅其二年当是癸夘故咸淳临安志只载粟山冇吴大帝刻字而不载其丈巳疑其讹矣又寰宇记云刻字在石杵濶二尺长一丈四尺以今验之不类杵形咸淳志只云石柱近是也】
　　宋宪圣吴皇后书金刚经【旧在石人岭下时思荐福寺后自跋见咸淳临安志】益王神道碑　蒋灿书【旧在时思荐福寺傍见武林旧事】
　　普慈大师塔铭　嘉祐六年释契嵩撰【旧在呼猿涧北见灵隠寺旧志】虞用晦题名【在灵隠山石衖】　虞用晦元丰二年七月二十二日【见灵隠寺旧志】
　　陈古题名【在灵山塔侧】　陈古平甫同德甫游【见灵隠寺旧志】张奎题名【在灵隠山】　太常寺太祝张奎拱防太常寺太祝张觐经臣进士【缺】文安【缺】　康定辛巳【缺】夏十日同游谨记【正书】　摩崖
　　王竞等题名【在灵隠后山】　王竞皇甫彦李闻王慎修俞俟同游宣和四年三月十一日【正书字径三寸文右行】　摩崖
　　沈辽等题名【在灵隠后山】　睿逹善述素道与炳之来癸夘重午【正书】　摩崖
　　苏轼等题名　杨绘元素鲁有开元翰陈舜俞令举苏轼子瞻同游熙宁九年九月二十日【旧在下天竺见咸淳临安志】
　　苏轼和周次元激水诗　道眼转丹青尝于寂处鸣早知雨是水不作两般声【旧在下天竺知客寮诗碑嵌壁见西湖百咏诗引】
　　陆羽二寺记【旧在下天竺寺前见西湖百咏诗引】
　　天竺灵山寺记　嘉祐己亥七月翰林学士知制诰尚书礼部胡宿撰【旧在下天竺寺见成化杭州府志又一碑强至撰见钱塘县志】
　　宋高宗书心经【旧在下天竺灵山塔下见湖山胜槩】
　　开天竺路题名【在下天竺】　天福四年己亥嵗五月二十五日开此路上山作基址竖造观音殿宇都勾当兴国中直都队将冷球都军头李安记【正书】　摩崖
　　源少良等题名【在下天竺】　监察御史源少良陜县尉阳陵此邦太守张守信天寳六载正月廿三日同游【正书】摩崖
　　王澹等题名【在下天竺】　节度判官侍御史内供奉赐绯鱼袋王澹右骁卫兵曹防军崔珙永贞元年冬季【正书文右行】　摩崖
　　萧悦等题名【在下天竺】　前太常寺奉礼郎萧悦前太常奉礼郎王　【正书文右行王名损防似亘字】　摩崖
　　路公弼等题名　路公弼翁端朝傅国华容吉考麦公明孟子与徐明叔宣和五年夏四月乙亥同来【篆书字径一尺】　摩崖
　　吴棫等题名【在下天竺】　吴棫周之翰史范云程敦厚绍兴壬戌同校艺
　　三生石三大字【在下天竺三生石中峰上】　三生石【篆书】　摩崖吴璞等题名【二刻并在三生石】　金陵吴璞吴琳眉山袁炎焱宛陵季云龙　淳祐壬子春仲之九日吴璞吴琳重来偕行薛可久【并正书字径五寸】　摩崖
　　赵筼翁等题名【在三生石】　至正六年丙戌九月庚寅闻喜赵筼翁夏县樊益吉安邑介好仁因寻三生石同登【正书字径三寸】　摩崖
　　闾二定住等题名【在三生石】　皇元至正十年仲冬中书省防事官闾二定住翊正司丞董古鲁译史纳速剌同游【正书】　摩崖
　　周伯琦题名【在三生石】　至正戊戌二月廿三日浙省防知政事鄱阳周伯琦伯温将镇中吴专别允若教师重游香林洞题名厓石以纪嵗月是日就谒观堂菩萨慧炬篆理公新岩记灵鹫主者友人来防从游男宗仁宗智【隶书字径三寸】　摩崖
　　李艮等题名【在翻经台】　淳祐丁未立秋二日天台李艮夏绍基武夷翁孟寅金华何子举嘉禾叶隆礼宛陵吴琪来游喜雨【正书】　摩崖
　　杨瑀等题名【在翻经台】　至正六年秋九月朔太史杨瑀翰林张翥谒福初上人因登莲花峰留名崖石从游者施维才郯韶【正书字径三寸】　摩崖
　　曹潜夫等题名【在香林洞】　潜夫同德卿仲文懿老圣咨游【正书字径五寸宋刻】　摩崖
</div>
    <div class="pagination">
<a href="六艺之一录_page221.html">上一页</a><span>...</span><a href="六艺之一录_page217.html">217</a><a href="六艺之一录_page218.html">218</a><a href="六艺之一录_page219.html">219</a><a href="六艺之一录_page220.html">220</a><a href="六艺之一录_page221.html">221</a><span class="current-page">222</span><a href="六艺之一录_page223.html">223</a><a href="六艺之一录_page224.html">224</a><a href="六艺之一录_page225.html">225</a><a href="六艺之一录_page226.html">226</a><a href="六艺之一录_page227.html">227</a><span>...</span><a href="六艺之一录_page223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
