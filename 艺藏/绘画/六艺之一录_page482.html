<!DOCTYPE html>
<html>
<head>
    <meta charset="UTF-8">
    <title>六艺之一录 - 第 482 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 482 页/共 664 页</h1>
    <div class="content">　　顔鲁公刘中使帖
　　右唐太师顔鲁公书刘中使帖真迹着载宣和书谱南渡后入绍兴内府至元丙戌以陆柬之兰亭诗欧阳率更卜商帖真迹二卷易得于张绣江处此帖笔画雄健与蔡明逺寒食等帖相颉颃而书防慷慨激烈公之英风义节犹可想见于百世之下信可寳也三月十有二日大梁王芝再拜谨题寳墨斋北燕乔篑成仲山观【书画题跋记】
　　顔太师书世不多见不肖生平见真迹三夲祭侄季明文马病及此帖祭侄行书马病行真皆小而此帖正行差大虽体制不同然其英风烈气见于笔端一也此语岂可为不知者道哉鲜于枢拜手书【同上】右顔鲁公刘中使帖徴明少时尝从太仆李公应祯观于吴江史氏李公谓鲁公真迹存世者此帖为最徴明时未有识不知其言为的及今四十年年逾六十所阅顔书屡矣卒未有胜之者因华君中甫持以相示展阅数四神气爽然米氏所谓忠义映发顿挫郁屈者此帖诚有之乃知前辈之不妄也帖后跋尾六通首王英孙次鲜于太常又次张彦清白湛渊田师孟最后亦彦清书葢此帖曽藏于彦清所后易于英孙考观跋语可见英孙所跋嵗月宜在后不知何縁出诸公之前初疑装池之误欲令改易而张公钤印宛然不可折裂姑记于此以俟博识嘉靖九年庚寅菊月望日徴明识【同上】
　　鲜于伯机题祭季明文天下书法第二吾家法书第一此又题刘中使帖渔阳笔法信有所自名不虚得此卷余已刻之戱鸿堂帖中董其昌观因题【同上】
　　顔鲁公鹿脯帖
　　鹿脯帖真迹与宋搨本不惟字形大小不伦乃其文亦小异宋榻政自不足防也十七帖清晏嵗丰又所使有丰一乡故自名防余不觧丰一乡作何语及得髙丽刻本乃云所出有异产读之豁然因知王着但凭仿书入石耳犹忆辰玉初得此帖于隂公氏亟报余展玩如得连城辰玉书法为此一变今日重观于徳隅斋感慨系之矣【书画眼】
　　顔鲁公与栁冕帖
　　鲁公草书摹传于世者多矣此帖尤竒虽笔势屈折如盘钢刻玉劲峭之气不少变葢类其为人桞冕唐名士也鲁公名呼之而自称老夫亦可以见当时士契之梗槩云【梁溪集】
　　顔鲁公二帖
　　唐太师顔真卿不审乞米二帖在蘓澥处背缝有吏部尚书铨印与安师文家争坐位帖责峡州别驾帖缝印一同争坐位帖是唐畿县狱状磓熟纸韩退之以用生纸録文为不敏也生纸当是草上所用内小字是于行间添注不尽又于行下空纸边横冩与刻本不同此帖在顔最为杰思想其忠义愤发顿挫郁屈意不在字天真罄露在于此书石刻粗存梗槩尔余少时临一本不复记所在后二十年寳文谢景温尹京云大豪郭氏分内一房欲此帖至折八百千众乃许取视之缝有元章戯笔字印中间笔气甚有如余书者面喻之乃云家世收乆不以公言为然【米芾书史】予观鲁公乞米及醋二帖知其不以贫为愧故能守道虽犯难不可屈刚正之气发于诚心与其字体无以异也紫元翁题【黄裳溪山先生集】
　　题顔鲁公麻姑坛记
　　余尝评题鲁公书体制百变无不可人真行草书皆得右军父子笔势欧阳文忠公集古铭颇以别书自喜自非精鍳岂易辨真赝哉【山谷题跋】
　　作字大至方丈小至粟粒其位置精神不差豪髪然后为尽如以此字与中兴颂参较当知予言为信【姑溪题跋】
　　集古録金石録金薤琳琅诸跋已载七十九卷
　　题顔鲁公帖
　　观其书有以得其为人则君子小人必见于书是殆不然以貌取人且犹不可而况书乎吾观顔公书未尝不想见其风采非徒得其为人而已凛乎若见其诮卢杞而叱希烈何也其理与韩非窃斧之説无异然人之字画工拙之外葢皆有趣亦有以见其为人邪正之麄云【东坡题跋】
　　题顔鲁公帖
　　观鲁公此帖竒伟秀防奄有魏晋隋唐以来风流气骨回视欧虞禇薛徐沈辈皆为法度所窘岂知鲁公萧然出于防墨之外而卒与之合哉葢自二王后能臻书法之极者惟张长史与鲁公二人其后杨少师颇得髣髴但少规矩复不善楷书然亦自冠絶天下后世矣【山谷题跋】
　　跋翟公巽所藏顔鲁公书
　　鲁公与郭令公书论鱼军容坐席凢七纸而长安安氏兄弟异财时以前四纸作一分后三纸及乞鹿脯帖作一分以故人间但传至不愿与军容为佞柔之友而止元祐中余在京师始从安师文借到后三纸遂合为一此书虽竒特犹不及祭濠州刺史文之妙葢一纸半书而真行草法皆备也【山谷题跋】
　　鲁公寒食问行期为病妻乞鹿脯举家食粥数月从李大夫乞米三帖皆与王子敬可抗行也【同上】
　　鲁公祭季明文文章字法皆能动人与夫人书廹切而有礼意与郭灵运书送刘太冲序余未之见也顔惟贞兰夫人告佳笔也【同上】
　　跋洪驹父藏顔鲁公书
　　顔鲁公书虽自成一家然曲折求之皆合右军父子笔法书家多不到此防故尊尚徐浩沈传师尔九方臯得千里马于沙丘众相工犹笑之今之论书者多牡而骊者也【山谷题跋】
　　蔡明逺帖笔意纵横无一防尘埃气可使徐浩伏膺沈传师北面
　　顔鲁公疎拙帖
　　右麻纸书真字清劲秀发亦与李大夫时顔责峡州别驾此顔第一帖也【寳章待访録】
　　峡州别驾帖白麻纸贞字云疎拙抵罪也圣慈含犹佐列藩不逺伊迩是字类紏宗碑清甚又祭濠州使君文及鹿肉帖并是鲁公真迹【防阳志林】
　　跋顔鲁公帖
　　鲁公墨迹传于今者惟此数帖予皆得而临之后毎见每为之展转肝膈间以扣其佳防竟不能彷佛乃知古人用意精防非今人所可到也【姑溪题跋】
　　鲁公以正书取重然不见其行亦不知其超然逺韵盖不如是不足为鲁公也【同上】
　　跋鲁公题记后
　　文词字画入人易深然于立身行已了不相干鲁公忠义皎如星日独以字画几至蒙昧要之精于艺者不可不谨也【姑溪题跋】
　　跋顔鲁公书
　　真卿承命南来诸事草草但贼势尚尔奈何张贞不了国事可念可念真卿
　　右顔鲁公帖凡四行二十八字或真或临不能辨也第一第二行尽防各减一字惟公忠烈嶤然千载犹有生气况覩遗墨起敬谓宜如何按永防二年嵗在丙午公奏宰相元载抑塞人言甚于李林甫杨国忠载怒因公论祭器诬以诽谤二月乙未由检校刑部尚书知省事贬峡州别驾未至易言州司马所谓南来诸事草草正此时也先是汉州刺史崔旰防成都蜀中大乱公贬后十九日癸丑诏兴元帅兼剑南西川节度使张献诚就近讨旰三月梓州献诚大败仅以身免所谓不了国事殆指斯人张真之下阙文疑称其字葢诚贞义相通耳初献诚防安史之乱将兵守汴后拒朝义州束以降与公俱奋忠义者故公贤其人念其败云尔此帖当是公赴吉或到官所作自丙午嵗距庆元六年庚申凢四百三十五年而梁世昌实寳藏之逺来求跋考唐史永防无二年葢是嵗冬至改元即称大歴元年至三月八日公自吉移刺抚州六年书麻姑仙坛记今年三月戊寅夜山之仙都观大火焚荡几尽古杉星列亦随飞烟众碑皆断裂杂瓦砾中独公坛记岿然其旁祝融囬禄曲意防持如此故并记其异为后世忠臣之劝【益公题跋】
　　顔鲁公帖
　　顔鲁公忠义气节史防略尽偶阅临汝石刻见一帖云政可守志不可不守吾去嵗中言事得罪又不能逆道茍时为千古罪人也虽贬居逺方终身不耻汝曹当须谓吾之志不可不守也此是独赴谪地而与其子孙者无由考其嵗月千载之下尚可畏而仰也【容斋题跋】
　　顔鲁公真迹
　　友人林思源近得顔鲁公真迹一卷其文前后脱落字尚完整持以示予观之予曰此非鲁公不能书也其用夫书澁进法乎今之人但求形似之美譬如美女徘徊花月之下遇者孰不叹称其视颀然古君子髙情古貌放浪苍松乔柏间知之者几何人哉思源其谨藏之伺识者然后出焉【林右公辅集】
　　顔鲁公中兴颂
　　题跋六则已载七十五卷
　　顔鲁公书宋文贞公碑并碑侧记
　　顔鲁公书臧懐恪碑
　　顔鲁公书欧阳琟碑
　　顔鲁公书李抱玉碑
　　顔鲁公书杜济神道碑
　　顔鲁公书顔勤礼神道碑
　　顔鲁公顔黙残碑
　　顔鲁公书元结碑
　　顔鲁公书张敬因碑
　　顔鲁公鲜于仲通碑
　　已上题跋俱载六十三卷
　　顔鲁公家庙碑
　　顔鲁公郭敬之家庙碑
　　已上题跋俱载六十卷
　　顔鲁公张仁蕴徳政碑
　　顔鲁公王密徳政碑
　　已上题防俱载六十六卷
　　顔鲁公杜济墓志铭
　　题跋见六十七卷
　　顔鲁公靖李先生碑
　　题跋已载七十四卷
　　顔鲁公多寳塔感应碑
　　题跋已载七十三卷
　　顔鲁公放生池碑
　　题跋已载六十九卷
　　顔鲁公八关斋功徳记
　　题跋已载七十九卷
　　顔鲁公射堂记
　　题跋已载七十九卷
　　顔鲁公干禄字书
　　题跋已载八十二卷
　　顔鲁公书东方朔画賛
　　题跋已载七十五卷
　　顔鲁公与郭仆射争坐位书
　　题跋已载八十卷
　　顔鲁公送刘太冲序
　　题跋已载八十卷
　　顔鲁公祭侄季明文
　　顔鲁公祭伯父濠州刺史文
　　题跋俱见七十五卷
　　顔鲁公靖居寺题名
　　顔鲁公东西二林题名
　　顔鲁公金天王庙题名
　　已上题跋俱见八十二卷
　　顔鲁公奉使蔡州书
　　题跋见八十卷
　　唐顔鲁公送裴将军诗
　　鲁公集中不见此诗裴将军不知为谁既言劒舞疑为裴旻曽子言有若无实若虚犯而不校昔者吾友尝从事于斯矣初不指名为何人而后世皆以为顔子不疑此书不见姓名具劔抜弩张之势非忠肝义胆不能为此所为言言如严霜烈日真可畏而仰哉【攻媿集】右顔鲁公送裴将军诗多感慨踔厉是公合作语而不见集中锡山安国续刻之故应是安氏物也书兼正行体有若篆籀者其笔势雄强劲逸有一掣万钧之力拙古防几若不可识然所谓印印泥锥画沙折钗股屋漏痕者葢兼得之矣裴将军当是裴旻旻劔舞与张长史书吴道子画为开元第一公于时年尚少甫得法长史其书此歌时旻岂亦锦韝紫膜盘马跳跃为惊雷掣电状耶不然何公书之酷似道子畵也跋尾曹武惠王林和靖防士亦自有笔意可观【弇州山人藁】
　　顔鲁公竹山潘氏堂聫句
　　唐太师鲁郡文忠公在吴兴日宴客于竹山潘氏堂聫句而手书之凡十九人如防士陆羽僧皎然李观房防辈皆知名士而所谓粲颛须者于公为子姓皆有文行官爵具家庙碑中公此书遒劲雄逸而时时吐姿媚真蚕头防尾得意笔大较与家庙颉颃而此乃手迹又当逺胜之第宣和书谱寔载之目録而考无祐陵御题及宣和瓢印前仅冠以缉熈殿章而后有米元晖鍳定按缉熈殿理宗朝所建也虽龙凖宛然能无邯郸子舆之惑乎哉不知靖康之变玉盌金鱼散在人间虽以光尧悬勇爵饼金购募而应者折洗去之小米能别书不能别所以或为讳其自至理宗日始加以秘殿章识耳此事与杨少师神仙起居法极相类晋府图书则当见收于恭王以永乐之籍入纪纲手而后佚之如髙克明雪霁山行之类不可胜纪余既书此人或笑余直当以八法定真赝不当出处令后人目以为黄长睿也【弇州续藁】
　　顔鲁公志公像賛
　　志公像賛今灵谷寺有石刻吴道子画李白賛顔真卿书世称三絶旧刻已壊此重刻者而不复见书法之妙矣碑隂有赵松雪篆书甚佳然余未之得也【东里续集】
　　顔鲁公书摩利支天经
　　此经与东方朔賛家庙碑政是一辈书耳劲防严重如入宗庙中循廧皆礼乐器而秀媚流利有翩翩欲飞浩然独往之趣公生平拒禄山诮卢杞叱希烈直气塞天地至与陶八八防得尸觧之术证位上真又有浮游埃之表者其扶人纪而阐风皆可于公笔札中见之昔谓笔为心画可以观人于公尤足信也康虞善鍳字且善鍳人其以余此言为何如【都敬金薤琳琅】
　　顔真卿断碑
　　华州王氏掘地得石一片云员外郎琅琊顔真卿书又有云都官郎中东海徐浩篆其余数十字则不成文不可知何碑但其字法虽严整而钩磔防不及鲁公他碑存之以俟考【石墨镌华】
　　附顔氏一门
　　顔允南
</div>
    <div class="pagination">
<a href="六艺之一录_page481.html">上一页</a><span>...</span><a href="六艺之一录_page477.html">477</a><a href="六艺之一录_page478.html">478</a><a href="六艺之一录_page479.html">479</a><a href="六艺之一录_page480.html">480</a><a href="六艺之一录_page481.html">481</a><span class="current-page">482</span><a href="六艺之一录_page483.html">483</a><a href="六艺之一录_page484.html">484</a><a href="六艺之一录_page485.html">485</a><a href="六艺之一录_page486.html">486</a><a href="六艺之一录_page487.html">487</a><span>...</span><a href="六艺之一录_page483.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
