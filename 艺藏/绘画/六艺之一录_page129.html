<!DOCTYPE html>
<html>
<head>
    <meta charset="UTF-8">
    <title>六艺之一录 - 第 129 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 129 页/共 664 页</h1>
    <div class="content">　　麟徳元年二月今在同州【金石文字记】
　　文馆学士顾君墓志
　　正书无书撰人姓名干封二年二月【金石録】
　　右唐顾君墓志已残缺亡其前一叚以事攷之盖顾也髙宗朝为文馆学士司文郎中卒名姓附见唐书令狐徳棻传其子琮仕武后为宰相今此志但云第六子珫等而无琮岂当时官未显故不载欤【金石録】
　　髙匡墓志
　　不著书撰人名氏匡字才仁沧州渤海人碑以干封二年立本朝嘉祐中永年令石起得之于洺州干明僧舍【集古録目】
　　张士相墓志
　　正书无书撰人姓名咸亨四年二月【金石録】
　　善化府折冲张君墓志
　　正书无书撰人姓名永隆二年二月【金石録】
　　奉化郎岑子舆墓志
　　弟羲撰正书无姓名垂拱三年十月【金石録】
　　右唐岑子舆墓志云君讳子舆字安道南阳棘阳人也曽祖之象祖文本父曼倩按元和姓纂及新唐书宰相世系表载曼倩四子献羲仲翔仲礼而无子舆今墓志云次弟献前太子典饍郎次弟羲前成均主簿而无仲翔仲礼墓志既云献羲等则不载仲翔仲礼容有之惟子舆乃曼倩长子姓纂与世系表当书而阙者何也【金石録】
　　懐州司兵参军魏载墓志
　　湖州司仓髙峤撰不著书人名氏载钜鹿曲阳人魏文正公之孙叔玉之子官至懐州司兵参军坐事流死岭南碑以垂拱四年立【集古録目】
　　魏载墓志铭其序云祖徴諡曰文正父叔玉光禄卿载以文生对防居甲授太常寺奉礼郎以疾谢职寻调懐州司兵参军属维诡道不戢自焚谴及宗姻旋加此累以垂拱三年终于岭外春秋三十有二所谓维诡道者乃徐敬业起兵于州诛武后不克也时敬业以前厔尉魏知温为军师所谓谴及宗姻者疑敬业败载坐思温窜死岭南耳今据新唐书宰相世系表郑公诸房都无思温及载而叔玉但着一子膺为秘书丞岂载以官卑贬死无后而殁不见耶载死不幸而家谱不録史官不书非事载斯志而志録于余其遂冺没于无闻乎【集古録】
　　宣州泾县令窦孝礼墓志
　　天授三年正月六日立【复斋碑録】
　　密州司马康遂城墓志
　　行书无书撰人姓名长寿三年【金石録】
　　行书不著书撰人名氏君讳遂城字筠防稽山隂人仕至密州司马长寿二年四月二十日卒以三年三月二十四日与夫人栁氏同归窆于篱渚山之旧莹【宝刻丛编】
　　雅州名山令李文义墓志
　　顔令伯撰孙謩正书长寿三年【京兆金石録】
　　邠州三水丞梁师敬墓志
　　薛曜撰畅整书证圣二年【京兆金石録】
　　冬官尚书李冲墓志
　　正书无书撰人姓名证圣元年五月【金石録】
　　南宫昌墓志
　　正书无书撰人姓名万嵗通天元年【金石録】
　　珍州荣徳县丞梁师亮墓志
　　正书万嵗通天二年三月今在西安府百塔寺【金石文字记】
　　崔敬嗣墓志
　　行书无书撰人姓名长安三年十月【金石録】
　　右周崔敬嗣墓志云祖咸考表而元和姓纂以咸为諴表为仪表又新唐书崔光逺传中宗在房州官吏多不为礼光逺祖敬嗣为刺史独尽诚推奉帝徳之及反正有与敬嗣同姓名者每拟官帝辄超拜后召见悟非是访敬嗣已死即授其子汪五品官汪生光逺今以墓志考之敬嗣武后时实为房州刺史然墓志载敬嗣长子悦次子恊而无名汪者而姓纂亦云悦生光逺然则以悦为汪盖史误也敬嗣卒于证圣元年中宗反正其殁已久屡迁他人官而不悟可谓昏矣【金石録】
　　窦将军墓志
　　不著书撰人名氏将军河南人唐太穆皇后之族官至右屯卫将军碑以神龙二年立今其文字缺灭将军之名字皆不可见矣【集古録目】
　　兵部侍郎崔兢墓志
　　正书无书撰人姓名神龙三年五月【金石録】
　　右唐崔兢墓志云公讳兢字明慎祖敦礼父守业按旧唐书敦礼列传云孙贞慎神龙初为兵部侍郎元和姓纂新史宰相世系表所书亦同今以墓志攷之其家世及名位皆合惟不着其名而以明为贞者皆唐史及姓纂之阙误也【金石録】
　　国子祭酒武承规墓志
　　苏颋撰顔叔坚正书景龙三年八月【金石録】
　　右唐武承规墓志苏颋撰顔鲁公家庙碑载鲁公之父名惟贞字叔坚尝为太子文学今此志题太子文学顔叔坚书岂非以字行乎家庙碑又称叔坚受笔法于舅殷仲容氏特以草擅名云【金石録】
　　骑都尉刘君墓志
　　正书无书撰人姓名景龙三年十月【金石録】
　　长安县丞萧思亮墓志
　　顾惟贞撰正书景云二年【金石文字记】
　　通居士张万迪墓志
　　崔湜撰正书无姓名太极元年十二月【金石録】
　　琅琊王冲墓志
　　正书无书撰人姓名开元六年正月【金石録】
　　右唐琅琊王冲墓志冲越王贞子也中宗迁房陵贞与冲谋反正举兵未防父子皆败开元六年始诏陪昭陵武后革命毒流海内而唐之宗室被祸尤甚冲父子特畏诛翦故举兵耳非有他谋也仓卒无援卒就夷灭哀哉【金石録】
　　髙士杨府君墓志
　　行书无书撰人姓名开元八年九月【金石録】
　　侍御史王瑜墓志
　　八分书无书撰人姓名开元九年十月【金石録】
　　镇军将军吴文墓志
　　开元九年兴福寺僧大雅集王右军书明万歴末浚西安城濠得之俗谓之半截碑其文有曰夫人李氏圆姿替月润脸呈花唐人冩状妇容云尔犹有硕人诗意今人以为嫌不肯作此语矣【金石文字记】
　　泸州刺史康元辨墓志
　　王羡门撰子晋书开元十二年【京兆金石録】
　　合州刺史上官济墓志
　　正书无书撰人姓名开元十五年正月【金石録】
　　济源令萧公墓志
　　权澂撰正书无姓名开元十五年二月【金石録】
　　秘书监王询墓志
　　韩休撰马极书开元十六年【京兆金石録】
　　薛王府典军李无虑墓志
　　贾彦璿撰正书无姓名开元十七年正月【金石録】
　　宣义郎王巳墓志
　　张九龄撰崔庭玉行书开元二十一年【京兆金石録】
　　相州刺史侯莫陈涉墓志
　　郑同升撰卢自劝正书开元二十三年十一月【金石録】
　　颖王府司马萧擢墓志
　　正书无书撰人姓名开元二十四年十月【金石録】
　　江州刺史戴希谦墓志
　　从子休璇撰次子崿八分书开元二十六年又十一月【金石録】
　　忠武将军王暕墓志
　　行书无书撰人姓名开元二十七年十月
　　太原尹王氷墓志
　　崔宗之撰并行书开元二十七年十月【金石録】
　　将军慕容嘉朂墓志
　　冯撰正书无姓名开元二十八年二月【金石録】
　　嘉州刺史髙君墓志
　　贠半千撰子谦书开元中刻【京兆金石録】
　　左武卫大将军杜元恭墓志
　　侄昆吾撰天寳五年【京兆金石録】
　　青城县令曹琳墓志
　　张渐撰陈续正书天寳六年【京兆金石録】
　　棣王墓志
　　王齐同撰韩择木八分书天寳十年二月【金石録】
　　京兆尹王鉷墓志
　　常衮撰史惟则八分书天寳十年【京兆金石録】
　　处子瑗墓志
　　行书无书撰人姓名天寳十一年十一月【金石録】
　　庐江郡司马刘践言墓志
　　许益撰韩之行书天寳十二年【京兆金石録】
　　总管道国公周法明墓志
　　至徳中在黄州【金石略】
　　沈府君墓志
　　乾元元年韦卓撰并书【舆地碑目】
　　赠鸿胪卿鲁仲瑜墓志
</div>
    <div class="pagination">
<a href="六艺之一录_page128.html">上一页</a><span>...</span><a href="六艺之一录_page124.html">124</a><a href="六艺之一录_page125.html">125</a><a href="六艺之一录_page126.html">126</a><a href="六艺之一录_page127.html">127</a><a href="六艺之一录_page128.html">128</a><span class="current-page">129</span><a href="六艺之一录_page130.html">130</a><a href="六艺之一录_page131.html">131</a><a href="六艺之一录_page132.html">132</a><a href="六艺之一录_page133.html">133</a><a href="六艺之一录_page134.html">134</a><span>...</span><a href="六艺之一录_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
