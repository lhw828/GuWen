<!DOCTYPE html>
<html>
<head>
    <meta charset="UTF-8">
    <title>六艺之一录 - 第 166 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 166 页/共 664 页</h1>
    <div class="content">　　右唐六公咏李邕撰胡履虚书初余读杜甫八哀诗云朗咏六公篇忧来豁蔽恨不见其诗晚得石本入録其文词髙古真一代佳作也六公者五王为一章狄丞相别为一章云【金石録】
　　读樊丞相传诗
　　郑灵诗胡霈八分书天寳二年【金石録】
　　河隂尉郑炅之撰安定胡霈然分书不着年月【集古録目】
　　小鲁真人仙解謡
　　鲁国清撰陈锡正书天寳七年七月【金石録】
　　唐鲁国清撰进士程锡书真人名成字和光年八嵗及其兄希言皆为道士于奉仙官此本止有其半不见所终及立石年月在济源【集古録目】
　　华岳庙古松诗
　　卫包撰并篆书天寳九年【金石録】
　　韦元志撰右补阙集贤院学士卫包古文篆天寳九年立【集古録目】
　　李峯途经剑门诗
　　程昻正书天寳十五年【金石録】
　　云门山投龙诗
　　赵居贞撰天寳中立【金石録】
　　右唐云门山投龙诗北海太守赵居贞撰序言天寳黙嵗下元日居贞投金龙环璧于此山有瑞云出于洞中有声云皇帝寿一万一千一百嵗盖天寳中宗方崇尚道家之説以祈长年故当时謟谀矫妄之徒皆称述竒怪以阿其所好而居贞遂刻之金石以重欺来世可谓愚矣【金石録】
　　崔潭诗
　　蔡有邻八分书天寳五年十一月【金石録】
　　天寳五年崔潭诗蔡有邻书唐世以八分名家者四人韩择木蔡有邻李潮史惟则也韩史二家传于世者多矣李潮仅有存者有邻之书亦颇难得而小字尤佳若石经藏賛崔潭诗与三代彛鼎铭何异【集古録】
　　右唐崔潭诗蔡有邻小字八分书欧阳公称之以谓与三代彛鼎铭无异而元祐间守京兆者取其石为柱础世遂不复传可惜也【金石録】
　　白杨篇
　　张説撰刘睿书【墨池编】
　　冬日洛城北谒混元皇帝庙诗
　　杜甫作陆肱书在西京【金石略】
　　崇徽公主手痕诗
　　李山甫等正书大歴四年【金石録】
　　大歴四年崇徽公主手痕诗李山甫撰崇徽公主者仆固懐恩女也懐恩在肃宗时先以二女嫁囬纥其一嫁毗伽可汗少子后号登里可汗者是也其一不知所嫁何人唐书懐恩传及回纥传皆不载惟懐恩所上书自陈六罪有云二女逺嫁为国和亲以此知其又尝嫁一女尔此所谓崇徽公主者懐恩幼女也懐恩既反引羌浑奴刺为边患永泰中病死于灵武其从子名臣以千骑降唐大歴四年始以懐恩幼女为崇徽公主又嫁回纥即此公主也【集古録】
　　崇徽公主手痕碑在汾州灵石盖唐仆固懐恩女懐恩唐功臣以嫌猜叛入回鹘没其家入后宫大歴四年以回鹘请婚封为崇徽公主下降可汗以兵部侍郎李涵往册命唐都闗中其入回纥道至汾上此其常也然托掌石壁遂以传后岂怨愤之气盘结于中而不得发遇金石而开者耶【广川书跋】
　　徳宗题陜州佛堂院壁诗
　　不著书人名氏帝时为雍王天下兵马元帅大歴七年陜虢观察使皇甫温刻【集古録目】
　　怀圆寂上人五言诗
　　顔真卿撰并正书大歴十二年十二月【金石録】
　　天字慈竹诗
　　顔真卿书未详【金石畧】
　　怀素洪州诗
　　懐素似不许右军得名太过谓汉家聚兵楚无人也其与阮籍言世无英雄使竖子成名气亦畧等矣观李广射石秦人扑虎皆在气全未分时使心一改而气已移虽有勇决刚果何施于用耶懐素气成乎技者也直视无前而能坐収成功天下至莫与争胜其气盖一世久矣故能致一而终身不衰也【广川书跋】
　　题谢公诗
　　大厯七年湖州【金石畧】
　　题朝阳巗诗
　　李舟撰并正书大厯十三年九月李当牛从诗附【金石録】
　　题禹庙寳林二诗
　　唐防稽内史徐浩撰并书无年月石在宋宣献家【诸道石刻録】
　　李邦彦出防稽寳林寺诗黄庭坚书其后曰法士多瓌能【奴来反】是僧为鼈尔孤岫形在谓山有穴而特不可谓山余评曰此诗未有工处特以书贵季海书
　　名唐世而此石乃公平生书不得不尚如高阁无恢炱【音苔】乃诗人防意误处黄子抉而警之亦是一快事谓瓌能孤岫不害于诗黄子求人已细张子曰因进非哀表贤选能【奴来反】慿相观祲祈禳攘灾是古人已如此音况能有所合谓能自有所据邪尔雅曰山有宂岫不必谓如神瀵凡山有窍穿可见者是故谢康乐言牕间列逺岫晖言云表吴岫彻杜甫言自多穷
　　岫昌黎言露数岫岂尽失也若白居易言岫合云初吐则不可谓山耸而出者世人多托人见闻以为已是黄子説尝胜人亦未深攷余不得不辨【广川书防】
　　石桥寺诗
　　贞元三年正月今在衢州【金石文字记】
　　衢州府城南三十里有烂柯山相传为王质遇仙之所有洞明豁旁峙一碑乃唐衢州刺史嗣江王祎所题五言古诗元和元年州刺史陆庶记云刺史韦公以外祖信安郡王诗刻石朱彛尊云考新唐书表太宗第三子吴王恪恪第三子琨琨子祎旧唐书传祎少继江王嚣后封为嗣江王改封信安郡王景云开元中两为衢州刺史诗当作于景云间而刻于贞元也诗中有薄烟羃逺村遥峰没归翼二语杨用修以为仙人遗句殆未见此碑故耳又有二碑刻唐人李幼卿李深谢剧羊滔薛戎诗各一首今亡【潘来金石文字记补遗】
　　仙岩四瀑布诗
　　路应等唱和行书贞元七年三月【金石録】
　　秋日登戏马台诗
　　侯莫陈遂等正书无姓名贞元七年九月【金石録】
　　茶山诗
　　并诗述书述于頔撰诗袁髙撰徐璹正书【金石録】湖州刺史袁髙撰前滁州长史徐璹书湖州之顾渚山嵗修茶贡髙为刺史感其采制之勤而作是诗其后于頔为刺史得之于坏垣为之序而刻之贞元七年立【集古録目】
　　诗述碑隂记
　　李吉甫撰徐璹正书贞元十年正月【金石録】
　　刘居简归乡拜髙庙诗
　　正书贞元十二年十月【金石録】
　　顾少连张式嵩山联句
　　正书贞元十二年十二月【金石録】
　　李吉甫神女祠诗
　　正书贞元十四年正月【金石録】
　　神女庙诗李吉甫邱元素李贻孙敬骞等作余贬夷陵令时尝泛舟黄牛峡至其祠下又饮虾蟇碚水览其江山巉絶穷僻独恨不得见巫山之奇秀毎读数子之诗爱其辞翰遂録之【集古録】
　　杂言神女词
　　忠州刺史李吉甫撰正书无姓名贞元十四年正月刻【复斋碑録】
　　邱素神女庙诗
　　防州刺史邱素诗一首无刻石年月【集古録目】
　　任要谒夫子庙诗
　　正书贞元十四年十二月【金石録】
　　韦渠牟步虚词
　　正书贞元十六年十二月【金石録】
　　新步虚词十九首茅山静先生门人朝议郎守太府卿韦渠牟撰贞元十七年立字画清劲【诸道石刻録】
　　游琅琊山新寺诗
　　栁遂正书无年月元和四年四月钱可复题名附【金石録】
　　僧灵澈诗五首
　　元和四年在江州【金石畧】
　　灵澈诗云相逢尽道休官去林下何曽见一人世俗相传以为俚谚庆歴中天章阁待制许元为江淮发运使因修江岸得斯石于池阳江水中始知为灵澈诗也澈以诗称于唐故其与相唱和者皆当世知名之士包侍郎者佶也徐广州者浩也代宗时为岭南节度使【集古録】
　　明皇送李邕赴滑州诗
　　栢元封行书元和五年十月【金石録】
　　题巫山诗
　　蔡穆撰沈幼真行书元和五年十二月【金石録】
　　神女庙诗
　　荆南节度判官敬骞撰试左金吾卫兵曹防军沈幼真书元和五年十二月刻在巫山【集古録目】
　　羊士谔游西龛诗
　　元和六年并题石壁寒食游眺二诗【复斋碑録】
　　经禹庙诗
　　庾肩吾孟简撰行书无姓名元和十一年八月【金石録】梁庾肩吾唐孟简撰谢楚行书元和十一年八月【复斋碑録】
　　宋之问禹庙诗
　　元和十一年陈翺书【施宿防防稽志】
　　游善权寺诗
　　义兴主簿羊士谔撰士谔门人李飞书元和十三年刻【集古録目】
　　崔融题东林寺诗
　　正书无姓名元和十三年二月重刻【金石録】
　　元和十三年二月曽孙江州刺史能重刻【复斋碑録】
　　感化诗
　　窦牟撰正书无姓名元和十五年三月【金石録】
　　太清宫斋宿寄张靖诗
　　令狐楚撰正书无姓名元和十四年【京兆金石録】
　　明州南楼诗
　　陈石撰胡师模八分书长庆二年十二月【金石録】
　　刺史乔公郡斋诗
</div>
    <div class="pagination">
<a href="六艺之一录_page165.html">上一页</a><span>...</span><a href="六艺之一录_page161.html">161</a><a href="六艺之一录_page162.html">162</a><a href="六艺之一录_page163.html">163</a><a href="六艺之一录_page164.html">164</a><a href="六艺之一录_page165.html">165</a><span class="current-page">166</span><a href="六艺之一录_page167.html">167</a><a href="六艺之一录_page168.html">168</a><a href="六艺之一录_page169.html">169</a><a href="六艺之一录_page170.html">170</a><a href="六艺之一录_page171.html">171</a><span>...</span><a href="六艺之一录_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
