<!DOCTYPE html>
<html>
<head>
    <meta charset="UTF-8">
    <title>六艺之一录 - 第 97 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 97 页/共 664 页</h1>
    <div class="content">　　梁普通三年五月五日略记正书无书撰人名氏刻在许长史旧馆坛记碑阴【复斋碑録】
　　梁开善寺智藏法师碑
　　右梁智藏法师碑梁湘东王萧绎撰铭新安太守萧几作叙殿中郎萧挹书世号三萧碑法师者姓顾氏几挹皆称弟子衰世之弊遂至于斯余于集古録而不忍遽弃者以其字画麄可佳舍其所短取其所长斯可矣【集古録】
　　梁新安太守萧几撰序湘东王萧绎撰铭尚书殿中郎萧挹书法师姓顾氏吴郡吴人居钟山开善寺碑以普通三年九月立【集古録目】
　　世号三萧碑在蒋山按此碑铭绍兴初为虏人所焚【诸道石刻録】
　　防三萧碑后云此楷法自钟元常后唯江左诸贤颇得之故萧殿中书是碑古雅可喜然下至隋唐其法遂亡虞褚欧薛弗能逮也此可与识者论云【东观余论】梁开善寺大法师碑萧挹书普通三年在建康府【金石略】
　　梁招隐寺刹下铭
　　梁晋安王萧纲撰不著书人名氏招隐寺刹王之所建也王后即位是为简文帝碑以普通三年九月立【集古録目】
　　萧纶书普通二年在普州【金石略】
　　梁檀溪寺禅房碑
　　梁信威主簿刘之序记室叅军鲍烱铭前辅国郡都曹参军许璠书檀溪寺者东晋人张殷以宅所立咸安中沙门道安重建宋元嘉二十五年有西域浮屠又建禅房于池水之东其地逼隘梁天监四年勅别给池西之地移而立之碑于天监十一年四月立【集古録目】
　　麦积山应干寺重修七佛龛铭
　　庾信文在秦州【金石略】
　　智者法师碑
　　在义乌县梁太子纲文【舆地碑目】
　　梁孝敬寺刹下铭并发愿文
　　二碑并在真州灵岩山法义禅院【舆地碑目】
　　梁士林馆碑
　　梁武帝于城西置士林馆虞荔乃制碑奏上帝命勒之于馆【南史虞荔传】
　　钟山圹中铭
　　梁太常任昉大同四年七月于钟山圹中得铭当时莫能辨者因藏之戒诸子曰世世以铭访通人昉五世孙升之写以授郭钦说钦说出使得之于长乐驿至敷水三十里而悟升之服其智【唐书郭钦说传】
　　梁罗浮山铭
　　梁广州刺史河东王萧【缺】撰参军萧世贞书中大同元年立【集古録目】
　　梁江淹碑
　　在越州【金石略】
　　陈碑
　　陈蔡景歴碑
　　祯明二年重赠景歴侍中中抚军将军于墓所立碑【南史本传】
　　陈顾野王祠碑
　　晋僧于水际得古断碑云野王于此修舆地志即今宝云寺东【天下金石志】
　　陈张慧湛墓志铭
　　陈隋之间字书之法极于精妙自开皇仁夀而后至唐髙宗已前碑碣所刻往往不减欧虞而多不著名氏如钳耳君清德颂或有名而其人不显如丁道护之类不可胜数也慧湛陈人至唐太宗时始改葬尔其铭刻字画道劲有法翫之忘勌惜乎不知为何人书也【集古録】
　　不著书撰人名慧湛字彦沈涿郡范阳人仕陈至南平王谘议叅军【集古録目】
　　陈善慧大士碑
　　陈侍中尚书左仆射领大著作徐陵撰陈大建五年太嵗癸巳七月五日书吴兴吴文纯刻字碑阴纪大士问答语并题眷属弟子名【复斋碑録】
　　陈善知阇黎碑
　　陈侍中光禄大夫王【名缺】撰太建五年立【诸道石刻録】
　　陈惠集法师碑
　　陈大建六年尚书左仆射领国子祭酒豫州大中正周正撰【诸道石刻録】
　　陈尼慧仙铭
　　碑首称前安东谘议参军而其下缺灭不见撰者姓名宣成王国常侍陈景哲书慧仙姓石氏谯人也为尼居慧福寺碑以天嘉元年立【集古録目】
　　陈韦霈书摄山栖霞寺碑
　　金陵六朝遗刻惟始兴安成二碑在花林田中此虽陈时所立然初本燬于防昌后又重立而石复断僧人契先再依石本写之则今立于殿庑者是已碑内言眀征君初居此与度法师讲经遂舍宅为寺继而欲造无量夀佛未成而没子仲璋继之又言朗法师
　　在寺梁帝遣十僧受法又言萧眕遁迹兹山死葬法师傍又言梦靳尚神受戒则今山顶有庙者是已但萧公之墓都不可寻而遗刻益已剥尽则江摠持所谓辞题翠琰字勒银钩贤乎乐饵过客宜留者亦有时而勒耶嘉定丁巳五月七日记【牍纪】
　　徐陵报德寺塔铭　周正报德寺碑
　　在长兴县大雄寺【舆地碑目】


　　六艺之一録卷五十八
<子部,艺术类,书画之属,六艺之一录>
　　钦定四库全书
　　六艺之一録卷五十九　　　　钱唐倪涛撰
　　石刻文字三十五
　　北魏太延御射碑
　　徐水三源竒发齐防一涧东流北转迳东山下水西有御射碑徐水又北流西屈迳南岩下水隂又有一碑徐水又随山南转迳东岩下水际又有一碑凡此三铭皆翼对层岩岩鄣深髙壁立霞峙石文云皇帝以太延元年十二月车驾东廵迳五危之险途览崇岸之竦峙乃停驾路侧援弓而射之飞矢逾于岩山刋石用讃元功夹碑并有层防二所即御射处也碑隂皆列树碑官名【水经注】
　　郊天坛碑
　　如浑水又迳平城西郭内魏太平七年所成也城周西郭外有郊天坛坛之东侧有郊天碑建兴四年立【水经注】
　　勒宣时事碑
　　自讲武防西出南山山无树木唯童阜耳即广徳殿所在也其殿四柱两厦堂宇绮栱图画竒禽异兽之像殿之西北便得焜煌堂雕楹镂角取状古之温室也其时帝幸龙荒防鸾朔北南秦王仇池杨难当舍蕃委诚重译拜阙陛见之所也故殿以广徳为名魏太平真君三年刻石树碑勒宣时事碑颂云肃清帝道振摄四荒有蛮有戎自彼氐羌无思不服重译稽颡恂恂南秦敛敛推亡峨峨广徳奕奕焜煌侍中司徒东郡公崔浩之辞也碑隂题宣城公李孝伯尚书卢遐等姓名若新镂焉【水经注】
　　灵邱御射碑
　　水自县南流入峡谓之隘门设隘于峡以讥禁行旅歴南山髙峡隠天深溪埒谷其水沿涧西转迳御射防南防在北阜上防南有御射石碑南则秀鄣分霄层岩刺天积石之峻壁立直上车驾沿革每出逰艺焉【水经注】
　　孝文北廵碑
　　右魏孝文北廵碑云太和二十一年脩省方之典北临旧京又云渉西河出平阳斜顺唐逵指逰咸栎路迩龙门遂纡雕轩按后魏本纪是嵗正月乙巳北廵二月次太原至平城四月幸龙门以太牢祭大禹遂幸长安泛渭浮河乃东归与此碑所书皆合也碑无题首故依本纪为北廵碑也【集古録】
　　髙祖讲武碑
　　西塞水出懐朔镇东北芒中南流迳广徳殿西山下余以太和十八年从髙祖北廵届于隂山之讲武防防之东有髙祖讲武碑碑文是中书郎髙聪之辞也【水经注】
　　冰固堂碑
　　羊水又东注于如浑水乱流迳方岭上有文明太皇太后陵陵之东北有髙祖陵二陵之南有冰固堂堂之周隅雉列榭阶栏槛及扉戸梁壁椽瓦悉文石也檐前四柱采洛阳之八风谷黒石为之雕镂隠起以金银间云雉有若锦焉堂之内外四侧结两石趺张青石屏风以文石为缘并隠起忠孝之容题刻贞顺之名庙前镌石为碑兽碑石在冡左右列柏四周迷禽闇日院外西侧有思逺灵图图之西有斋堂南门表二石阙阙下斩山累结御路下望灵泉宫池皎若圆镜矣【水经注】
　　定鼎碑【金石録作御射碑】
　　右魏定鼎碑景明三年建在今懐州流俗谓之定鼎碑也景明魏宣武年号也碑云定鼎迁中之十年按魏孝文以大和十七年迁都洛阳至此景明三年葢十年矣【集古録】
　　不着撰人名氏后魏镇逺将军通直散骑常侍沈馥
　　书宣武帝讲武于洹卫之间命近臣驰射帝矢逺及里余侍中崔光等请为铭记之其首曰定鼎迁中之十年俗因谓之定鼎碑以景明三年十月立【集古録目】右后魏御射碑在今懐州按北史及魏书宣武纪景明三年十月庚子帝躬御弧矢射逺及一百五十歩羣臣勒铭于射所即此碑也碑云唯魏定鼎迁中之十载又云皇上春秋一十有七据史云及孝文吊比干文皆云太和十八年迁都洛阳至景明三年葢九年矣而碑作十载恐误又史云宣武以太和七年生景明四年当年二十而碑言十有七则当以碑为据然则宣武终于延昌四年葢夀三十五嵗而史以为夀三十三者亦误也今按礼记问天子国君之年对者皆不敢斥言鲁襄公送晋侯晋侯问公年季武子对曰防沙随之嵗寡君以生是也今魏人乃直书其君之年于碑岂礼也哉【金石録】
　　右图经称定鼎碑在懐州衙署其题曰御射之碑以其文有定鼎迁中之十载故自昔其名如此不知定鼎迁都在孝文世而偶以文见之然字画有法独异于当时人所书亦见袭中国文物所致而夷俗污陋渐革也魏书景明三年九月丁巳车驾幸邺戊寅阅武于邺南十月庚子帝亲射逺及一百五十歩羣臣勒铭于射所甲辰车驾还宫今碑所书年月与史相合然自戊寅逮庚子为廿一日则自邺至懐而还京师可以考次也不言幸懐温等处自是可略然既书亲射勒铭不书其地乃继文于上似御射当在邺南然则此不当略也注云北海王详髙祖南伐自洛北廵详常与侍中彭城王并在舆辇陪侍左右至髙宗射之所髙宗停驾诏诸弟及侍臣皆试射逺近唯详箭不及髙宗箭所十余歩髙宗嘉之拊掌欣笑遂诏勒铭【广川书跋】
　　后魏宣武帝御射碑景明三年沈馥书有碑隂在虢州【金石略】
　　后魏宣武帝御讲碑
　　延昌四年立【金石略】　在青州【寳刻丛编】
　　大代华岳庙碑
　　不着撰人名氏后魏镇西将军略阳公侍郎刘元明书大延中改立新庙以道士奉祠春祈秋报有大事则告碑以太延五年五月立【集古録目】
　　右大代华岳碑欧阳公集古録云魏自道武天兴元年议定国号羣臣欲称代而道武不许乃仍称魏自是之后无改国称代之事今魏碑数数有之碑石当时所刻不应妄但史失其事耳余按崔浩传云方士初奏改代为万年浩曰昔太祖道武皇帝应期受命开拓洪业诸所制宜无不循古以始封代土后称为魏故代魏兼用犹彼殷商葢当时国号虽称为魏然犹不废始封故兼称代耳事见杨松玢谈薮云【金石録】
　　修华岳庙碑
　　不著书撰人名氏后魏兴光元年诏遣侍中辽西王常英【缺】曹尚书茍尚等重葺岳庙二年立此碑【集古録目】兴光二年三月立【金石録】
　　中岳碑
　　太安二年十二月【金石録】　正光元年有碑隂【金石略】
　　尧庙碑
　　正光元年八月【金石録】　正光元年有碑隂【金石略】
　　孝文帝吊比干文
　　后魏孝文帝吊比干文其首已残缺唯元载字可识其下云嵗御次乎阉茂望舒防于星纪十有四日日维甲申按尔雅云嵗在戌日阉茂又郑康成注月令仲冬者日月防于星纪后魏书孝文以太和十八年十二月甲申祀比干墓亲为吊文树碑而刋之是嵗甲戌其说皆合其未尝改元而称元载者孝文以是嵗迁都洛阳盖以迁都之嵗言之也【金石録】
　　文为书不着姓氏据碑称迁中之元载北届卫壤覩比干之墓因吊之而其额曰皇帝吊比干文然则后魏大和中孝文帝之所作也碑以太和十八年十二月立【寳刻丛编】
　　正书太和十八年十一月今在汲县北十五里比干墓上魏书刘芳传髙祖迁雒路由朝歌见殷比干墓怆然悼懐为文以吊之芳为注解表上之即此文也此碑字多别搆如蔑为薨蔽为菊为寔为寔箕子为萁子往为住厥为邅为亶颠为辛为亲因为囙桴为□翺为曵为电芙蓉为容葩为漂揺为防防虑为螭为蠄裔为带为僀诉为防鶵为浏为俯为府阖为驺虞为□随为□辔为辔吸为歙闚为睇为不可胜纪顔氏家训言晋宋以来多能书者故其时俗逓相染尚所有部帙楷正可观不无俗字非为大损至梁天监之间斯风未变大同之末讹替滋生萧子云改易字体邵陵王颇行伪字前上为草能旁作长之类是也朝野翕然以为楷式画虎不成多所防败尔后坟籍略不可防北朝防乱之余书迹鄙陋加以専輙造字猥拙甚于江南乃以百念为忧言反为变不用为罢追来为归更生为苏先人为老如此非一徧满经传今观此碑则知别体之兴自是当时风气而孝文之世即已如此不待防乱之余也注云追来为归见穆子容太公碑先人为老见张猛龙碑更生为苏今人犹用之【金石文字记】
　　比干文碑隂
　　右比干碑隂尽纪侍从羣臣官爵姓名按后魏书官氏志邱穆陵氏后改为穆氏今此碑自侍中邱目陵亮以下同姓者凡三人皆作目而元和姓纂所书与此碑正同又碑自穆崇至亮皆姓邱目陵氏姓纂亦云后改为穆而史但云姓穆者皆有阙误【金石録】
　　孔子庙碑
　　防水又南迳孔子庙东庙庭有碑魏太和元年孔灵度等以旧宇毁落上求修复野王令范众爱河中太守元真刺史咸阳公髙允表闻立碑于庙治中刘明别驾吕次父主簿向班虎荀灵龟以宣尼大圣非碑颂所称乃立记焉云仲尼伤道不行欲北从赵鞅闻杀鸣犊遂旋车而反及其后也晋人思之于太行岭南为之立庙盖徃时廽辕处也余按诸子书及史籍之文并言仲尼临河而叹曰某之不济命也夫是非太行廻辕之言也碑云鲁国孔氏官于洛阳因居庙下以奉蒸尝斯言至矣盖孔因迁山下追思圣祖故立庙存飨耳其犹刘累迁鲁立尧祠于山矣非谓防辕于此也【水经注】
　　右后魏孔宣尼庙记在今懐州界中文词颇古质可喜云孔子欲北从赵鞅闻杀鸣犊遂旋车而返及其没也晋人思之于太行岭南为之立庙焉记太和元年立其额又有延兴四年太上皇帝祭孔子文者孝文之父献文帝也【金石録】
　　不著书撰人名氏初孔子北适赵闻鸣犊见杀而还晋人思之立庙于其地后魏太和中懐州刺史如清龙使河内太守逹头素和増葺立记又有延兴四年祭文称太上皇帝告宣尼之灵者献文帝也【集古録目】
　　李仲璇修孔子庙碑
　　右鲁孔子庙碑后魏北齐时书多若此笔画不甚佳然亦不俗而徃徃相类疑其一时所尚当自有法又其防画多异故録之以偹广览【集古録】
　　李仲璇为兖州都督修孔庙建碑事在兴和三年史官称之是时髙欢与宇文泰方确鬬关洛而东魏又当迁都之际仲璇能改修孔庙尚文儒贤矣碑正书时作篆笔间以分其形容竒怪攷古书法大小篆谓之篆东汉诸碑减篆笔有批法者谓之以篆笔作者谓之八分亦谓之正书谓之今亦谓之楷然则如此碑篆耶分耶古今耶【石墨镌华】
　　李仲璇东魏世家当中原云扰知尊孔子能修缮庙庭先是宫牛阻崄又能以威惠归伏史称所歴并着清勤是且具有文武焉碑不著书者姓名犹存古意虽笔力劲骏如偏面骄嘶又如辫髪章甫殊俗揖让江式书表云皇魏承百王之季世易风移文字改变篆形错谬体失真俗学鄙习复加虗造以意为疑惑于时不独正其偏傍正为此等书发耳唐景龙观钟铭源出于此少剂以雅驯便胜【金石史】
　　兴和三年十二月今在曲阜县庙中按魏书李仲璇传除车骑大将军兖州刺史仲璇以孔子庙墙宇颇有頽毁遂修改焉即此碑也其文一行之中有篆有分有有草杂乱无伦而论者以为竒然则作诗者亦当一句骚一句汉魏一句选一句律而后为竒也此愚之所不解也引礼记梁木其摧作良木尤误【金石文字记】
　　太公吕望碑
</div>
    <div class="pagination">
<a href="六艺之一录_page96.html">上一页</a><span>...</span><a href="六艺之一录_page92.html">92</a><a href="六艺之一录_page93.html">93</a><a href="六艺之一录_page94.html">94</a><a href="六艺之一录_page95.html">95</a><a href="六艺之一录_page96.html">96</a><span class="current-page">97</span><a href="六艺之一录_page98.html">98</a><a href="六艺之一录_page99.html">99</a><a href="六艺之一录_page100.html">100</a><a href="六艺之一录_page101.html">101</a><a href="六艺之一录_page102.html">102</a><span>...</span><a href="六艺之一录_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
