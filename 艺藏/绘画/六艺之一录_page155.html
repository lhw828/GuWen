<!DOCTYPE html>
<html>
<head>
    <meta charset="UTF-8">
    <title>六艺之一录 - 第 155 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 155 页/共 664 页</h1>
    <div class="content">　　赵冬曦撰八分书姓名残缺天寳二年三月【金石録】
　　香谷渠记
　　撰人姓名缺史惟则八分书天寳三年二月【金石録】
　　林虑县记
　　正书无书撰人姓名天寳六年【金石録】
　　防驿记
　　正书书撰人姓名缺碑漫灭额四字全天寳四年立【复斋碑録】
　　吏隠山记
　　李阳氷篆在缙云【复斋碑録】
　　唐李阳氷残碑凡数百字虽首尾不完文字缺灭而歴歴可读其间多述山水景物其最后曰名之曰吏隠山又曰时唐百二十九载以嵗次推之则天寳五载也【集古録目】
　　临安县主簿宅记
　　陆曽分书并篆额天寳五年七月建【复斋碑録】
　　孝女双石楼记
　　张璿之撰正书姓名残缺天寳七年六月【金石録】
　　华岳碑堂修饰记
　　卫包正书天寳九年正月立【金石録】
　　石门汤泉记
　　太子通事舍人李幼卿撰太仆寺主簿文学直集贤院修书院卫包八分书并篆额唐初有沙门空藏者居蓝田山中方大雪山谷间有气上蒸发石而汤泉出其下开元中勅给事中杨【碑不著名】营葺之増多其室宇立此碑【集古録目】
　　唐杨公修石门汤泉碑天寳九年立【京兆金石録】
　　淄川郡述徳记并诗
　　诗崔尚祖等撰记崔器撰天寳十年九月【金石録】
　　冶浦桥记
　　蔡希综撰并行书天寳十二年正月【金石録】
　　御制御书诗刻石记
　　南宾太守康昭逺谨述天寳十三年七月癸酉建【复斋碑録】
　　栖霞山亭记
　　史相撰韩轸八分书天寳十三年十月【金石録】
　　苗公归乡记
　　撰人姓名残胡霈然八分书天寳十四年二月【金石録】
　　宴济渎记
　　达奚珣撰薛希昌八分书天寳中立【金石録】
　　右游济渎记唐吏部侍郎达奚珣撰兵曹参军薛希昌八分书济渎在今河南济源县西三里嵗癸酉仲冬予亦尝获游渎有祠以祀大济之神其殿北复有北海神殿北海之前有池周七百步其西一池周与之等而中通焉即济水所聚盖其源自王屋山天坛之颠伏流百里至此复见东南合流至温县歴虢公台入于河禹贡所谓导沇水东流为济是也东池俗传间能出物以应人之求然率始于三月至四月望而止余月则否盖春夏之交泉脉腾沸而济尤劲疾物随沸而上人或不取须臾复沈予之逰也黙祷于神愿出物以彰灵异道士云隆冬水泉不动物不能上予笑曰岂有灵神而畏寒者乎姑为我祷久之物竟不能出道士之言始信而世俗所云皆诞妄也【金薤琳琅】
　　楚州修城记
　　范昭撰郑萼正书乾元元年七月【金石録】
　　祈雨记
　　乾元二年张惟一撰李权八分书今在述圣颂碑之左旁【金石文字记】
　　王粲石井栏记
　　甄济文彭朝仪行书上元二年七月后记于頔文胡证八分书贞元十七年六月其一卢钧撰正书防昌二年四月【金石録】
　　魏侍中王粲故宅在襄阳其石栏至唐犹存上元二年山南节度使来瑱移之于刺史官舍参谋甄济撰记彭朝仪书上元二年七月立【集古録目】
　　王粲石井栏后记
　　唐上元二年来瑱移之州治立石作记贞元十七年于頔为节度又为之记掌书记胡证八分后又题记頔进封燕公随军屈贲书贞元十七年六月立【集古録目】王粲石井栏别记
　　唐防昌二年节度使卢均复理粲旧井别作新石栏而记之前武功县尉李掖书【集古録目】
　　魏侍中王粲石井栏记贞元十七年山南东道节度使于頔撰掌书记胡证书一记参谋太子舍人甄济撰判官彭朝议书云上元二年山南东道节度使来瑱移井栏置于襄州刺史官舍故为记甄济者韩愈所谓阳瘖避职卒不汚禄山父子事者其文得之为可喜而朝议书尤善皆可爱者也【元丰题跋】
　　许尊师孝庐瑞芝记
　　何源撰并书上元二年嵗次辛丑十二月一日记【复斋碑録】
　　鲜于氏离堆记
　　顔真卿撰并正书寳应元年【金石録】
　　宋武受命坛记
　　张谓撰陆淙八分书窦篆额永泰元年三月【金石録】
　　黄鹤楼记
　　阎伯瑾撰魏万珵行书永泰元年【金石録】
　　滑台记
　　崔粲撰永泰元年【诸道石刻録】
　　雍王游三门记
　　元帅府判官裴儆撰行军司马李进书雍王题额代宗广徳初雍王为天下兵马元帅东讨史朝义师还陜因登三门问从官以古今兴亡治乱之迹作此记广徳二年刻在三门【集古録目】
　　新筑陇州城记
　　邵説撰史惟则八分书大厯二年十月【金石録】
　　广习池记
　　卢允中撰大厯二年立【访碑録】
　　李氏三坟记
　　李季卿撰李阳氷篆书大厯二年立【金石録】
　　李氏三昆季坟记于曜卿春卿载其有平日文集独于叔卿缺焉且卒句云吏不敢而止向疑其碑不全屡于好古刻君子处求观与所藏无异后获全盛时所藏旧本于叔卿卒章吏不敢有之下乃有数十字刻画斓斑尚可识字止云有文集若干卷遂与二卿同始知墨本以字漫灭量工惜纸墨耳【寳刻丛编】
　　按此碑为李曜卿兄弟三墓其人皆有文学早仕宦而不夀以殁最少弟季卿撰表而宗人阳氷以玉筯刻之也其石犹故物故无传改之譌舒元舆所谓虫蚀鸟步鐡石隔壁龙蛇骇解鳞甲活动庶几于此见其一班【弇州续藁】
　　此季卿表曜卿三墓阳氷书碑虽无翻刻字字画法具而神亡王元美乃谓石犹故物故无传改之譌岂别一碑耶抑未见前碑耶元美自任识书恐于此碑失之矣【石墨镌华】
　　河桥城楼记
　　张勋撰李着八分书并篆大厯三年十月【金石録】
　　徐州副元帅防街记
　　严汲撰萧良童正书大厯四年五月【金石録】
　　尚书省郎官石记
　　萧良童书大厯四年立【诸道石刻録】
　　良吏记
　　大理司直摄监察御史陈简甫撰大理司直陈太阶书大厯中宣州刺史陈【碑不著名】采开元以来州之良吏刺史裴耀卿刺史兼江西采访使班景倩竹承构裴敦复赠刺史李偁司功参军张邈凡六人刻石为之记偁常为泾县令终于宣州长史广徳初浙中盗起过宣州者皆相戒不入其闾讨击使以闻赠宣州刺史碑以大厯四年立【集古録目】
　　义井记
　　邵真撰王佑书大厯六年三月【金石録】
　　滑台新驿记
　　李勉撰李阳氷篆大厯九年八月【金石録】
　　滑亳节度使李勉撰李阳冰篆勉使同州别驾裴万増广驿舍以大厯九年八月立此碑于驿中【集古録目】大厯九年新驿记李阳冰篆碑在今滑州驿中其隂有铭曰斯去千载冰生唐时冰今又去后来者谁后千年有人吾不知之后千年无人当尽于斯呜呼郡人为吾寳之不知作者为谁然贾躭尝为李腾序説文字源盛称阳冰此记耽为滑州刺史因见斯记而称之耳阳冰所书世固多有可爱者不独斯记也【集古録】
　　右唐滑台新驿记李勉撰李阳冰篆其隂有铭欧阳公云不知作者为谁余尝攷之乃舒元舆玉筯篆志后赞也其文载于唐文粹及元舆集中欧阳公偶未尝见之尔【金石録】
　　新驿记唐秘书少监李阳冰书阳冰在唐以篆学名世自秦相李斯后号能书者不得伯仲间见也今世壮碑巨碣尚多有之其诣絶处更无蹊辙可寻碑隂有颂谓斯去千载冰生唐时冰今又去后来者谁后千年有人吾不得知之后千年无人当尽于斯呜呼郡人为吾寳之昔欧阳文忠公尝疑唐相贾耽为之盖耽喜阳冰书尝为序其説文字源耽后又为滑州刺史其为刻此或可信也余考其言盖舒元舆所为玉筯篆志谓斯去千载冰复去矣谁能得也当尽于斯呜呼主人则与今碑隂或异盖后人因其文时有改定以合此记不足怪也虽然阳冰篆字其甚工者不止于此而刻元舆颂者独见此碑尔元舆又谓阳冰其格峻其力猛其功备光大于秦信矣则亦屡进而不止也【广川书跋】
　　湖州府射堂记
　　撰人姓名残缺世传顔鲁公正书大厯十二年四月【金石録】
　　右射堂记大厯十二年顔真卿书鲁公在湖州所书刻于石者余家集録多得之惟放生池碑字画完好如干禄字书之类今已残缺毎为之叹惜若射堂记者最后得之今仆射相公笔法精妙为余称顔氏书射堂记最佳遂以此本遗余以余家素所藏诸书较之惟张敬因碑与斯记为尤精劲惜其皆残阙也【集古録】
　　唐顔真卿撰并书碑石缺讹文理防续其事迹不可考大厯十二年四月立【集古録目】
　　夀安县甘棠馆记
　　萧昕撰史镐八分书卢景篆大厯十一年【金石録】
　　游灵岩瀑布记
　　前濮州别驾康仲熊游灵岩瀑布记不著书人名大厯十二年刻【集古録目】
　　乌程县新陞望记
　　县尉陈苌撰顔次公分书大厯十三年八月记【复斋碑録】
　　石门山瀑布记
　　窦公衡记并裴士淹诗并八分书后有谢灵运邱希范诗并希范六代侄丹和诗大厯中陈恒赞书【诸道石刻録】
　　县令卢国迁建季子碑记
　　建中元年立在季子庙【集古録目】
　　复鄠县记
　　中书舍人于邵撰祠部员外郎侍御史张璪八分书并篆额代宗之初吐蕃数冦京辅使李抱玉屯兵备之其裨将何徳愿以陈郑兵屯鄠县长吏寄居佛寺徳宗即位诏徳愿移屯凤翔复鄠县如故碑以建中二年立【集古録目】
　　复鄠县记碑隂
　　徐元弼撰窦含章书寳厯元年附【京兆金石録】
　　石门山记
　　刺史李季贞纂篆书建中四年十一月立【复斋碑録】
　　立严陵钓台记
</div>
    <div class="pagination">
<a href="六艺之一录_page154.html">上一页</a><span>...</span><a href="六艺之一录_page150.html">150</a><a href="六艺之一录_page151.html">151</a><a href="六艺之一录_page152.html">152</a><a href="六艺之一录_page153.html">153</a><a href="六艺之一录_page154.html">154</a><span class="current-page">155</span><a href="六艺之一录_page156.html">156</a><a href="六艺之一录_page157.html">157</a><a href="六艺之一录_page158.html">158</a><a href="六艺之一录_page159.html">159</a><a href="六艺之一录_page160.html">160</a><span>...</span><a href="六艺之一录_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
