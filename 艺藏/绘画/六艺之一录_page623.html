<!DOCTYPE html>
<html>
<head>
    <meta charset="UTF-8">
    <title>六艺之一录 - 第 623 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 623 页/共 664 页</h1>
    <div class="content">　　夜半羣动息五更有梦残天鸡呌一声万枕不遑安一日一百刻能有几刻闲当其闲睡时作梦更多端穷者梦富贵达者梦神仙梦中亦役役人生良尠欢文水道人谩语　江南五月暑未足终日只闻霖声闭门愁坐自萧索前溪水满菰蒲生故人落寞忽在眼登堂一笑空相惊相惊犹未歇云暗闗山月君今弃我去令我心如缺欲止不可攀欲留不可説始知防合各有时何必淋漓托酒巵君今归去自结湖山游我今落落复作城市俦感君佳意为君説説罢不觉令人愁
　　乗兴叩禅闗萧然竹树间路应回九折屋只住三间亝白月悬镜花明菊破顔茶香解留客深夜不知还　访遒园上人月白亝文嘉
　　湖上洞庭秋可怜玉方壶浸两青莲轻舠独济欣无浪病骨惊寒欲絮绵闲展白诗愁漫兴偶题黄雀入新篇近来我亦开涓滴半醉懐人一惘然
　　二月竹堂梅蕚明倚檐千树雪涛平春隂漠漠江楼迥日暮迢迢湘水清长忆深杯临古树肯棋局对残英闭门逸兴何由遣坐看堦前绿草生
　　归来三径未全荒拂拭重开旧草堂棐几浄揩平似镜砚池新浴灿生光客来亲戚情多悦老去诗篇意未忘莫道归迟迟亦好犹胜终老殢他乡　茂苑文嘉书
　　文休承书松壑虎啸诗
　　吴之西山旧无虎戊戍之春忽横行林间因寻先人葬地与宿田兄同经其间且怖且行道逢山农多能形容其威猛作山有虎二章系于图后归之宿田云
　　西山人家傍山住唱歌上山采茶去下山落日仍唱歌路黒林深无虎虑今年虎多令人忧绕山搏人茶不收墙东小女膏血留南村老翁空髑髅官司射虎差弓手自隐山家索鸡酒明朝入城去报官虎畏相公今避走西山有虎动成羣小儿夜啼争撞门众中最猛説白頞当昼磨牙当道蹲腥风冲人行不得行人出门便愁食青天白日奈尔何老夫却愁隂类多　长洲沈周成化十五年后十月常熟县有虎来尚湖居民及其半济杀之以送之县县复献之府人莫以为异也因而作歌以纪之写附此图之后
　　昔闻虎渡河去今见虎过河来深林幽谷不肯住青天白日来此胡为哉昂头竖尾不闻吼顷刻便能登崖走健儿操舸径乗之长篙杀之如杀狗曳来大道腥风起此畜祛除人尽喜县官见之心亦惊连呼壮士有如此祥耶异耶人籍籍献之大府喧自息府中诸衙尽脔分髑髅为枕皮为席食其肉寝其皮虐人之报当如斯呜呼虐人之报当如斯为人之上者宁不思李应祯何人捉笔题猛虎出山耽耽气犹怒即欲当前一挺之自笑书生不能武乱山西绕洞庭波山下争传虎迹多千年故事刘昆得何日离山还渡河　予书题虎图实与石田同一感题之意宿田翁语书之予何可辞万厯乙亥仲夏十有一日文嘉录于防白堂
　　文道承诗帖【行书洒金乌丝防纸】
　　笑遣端君待谪仙诗坛从事已三年摧頽恰似经千载珍重曽将质百钱艺苑论材终是石书生食力此为田谢君通义能还我依旧山斋续旧缘　谢张仲举以旧砚见还
　　溪头独树古藤垂羃厯繁隂翠陆离不用过桥看竹圃只须因树结茅茨苍根蟠郁空山老修带围环近水竒安得移家来此住临流终日赋新诗　支硎道中古藤山县寒梅吐独迟水边忽见影离离千林腊劲香含树一坞春浮玉满枝雨雪载涂如在画风烟触目易成诗因思去嵗城南畔对酒髙歌正此时　句容道中梅花围炉守嵗坐深更想见烟花满凤城千里孤灯君对子一年今夕我懐兄生涯笔砚贫依旧老颂椒花句不成南北春风同换嵗输君先聴上林莺　除夕寄京友铁瓮城边夜泊舟孤懐黯黯独成愁双蓬髩作南徐客万里烟横北固秋老骥槽闲空逺志枯桐防下有谁收遥思五马停骖处明月烟花满凤楼　润州江楼江南三月桃花雨绿暗红稀春欲归鸥鹭即看当槛浴水痕依旧上柴扉　夜雨絶句
　　戊午秋八月朢日梅湾山人文仲义书于营居斋中
　　文启美看桃花诗帖
　　杨栁丝青欲系船船头红紫趁人鲜千村暖雾烘茅屋一道晴霞入墓田客醉转思留客雨花深更爱养花天斜阳渡口从相识桃叶桃根不记年　防桃花作似之罘先生文震亨












　　六艺之一录巻三百八十七
　　钦定四库全书
　　六艺之一録卷三百八十八　　钱唐倪涛撰
　　厯朝书谱七十八
　　明贤墨迹　　诗翰
　　沈石田谢祝希哲诗卷
　　踈林叶尽秋日晴与子把手林中行萧条此地不足枉贲我一来林壑荣君今文名将盖代踪迹所至人争迎青袍猎猎风满袖知者重者无公卿老夫朽惫人所弃子谓差长加其情临分日落野水扁舟南鹜迷孤城治甲寅十月廿四日希哲冐寒过访申谢此卷不
　　足罄懐　沈周
　　沈石田赠杨子诗帖
　　杨子劝秉良工诗畧于琴我劝并二者手弹口还吟琴诗本性情渊渊入人深推自三百篇被乐为雅音雅音宣其文成古复成今悠然南薫词煦矣当舜心
　　沈石田中秋月诗【行书挂幅】
　　少年漫见中秋月视与常时不分别老来珍重不易观要把深杯恋佳节老人能得几中秋信是流光不可留古今换人不换月旧月新人风马牛后生茫茫不知此年年见月年年喜老夫有眼见还同感慨满懐聊复尔今宵十四已烂然七客賔争天下先庭空衣薄怯露气深詹穏坐仍清圆东风轧云轻浪作蓦把太清渣滓却浮云虽欲忌吾人酒政有律无哗賔递歌李白问月句自觉白发欺青春青春白发固不及且卷酒杯连月吸舒庵与我六十人更问中秋賖四十　沈周
　　沈石田看花吟
　　花下一壶酒人与花酬酢树上百枝花花对人婥妁昨日顔色正新鲜今朝少觉不如昨人若无花人不乐花若无人花寂寞看花不是久逺事人生如花亦难托去年花下看花人今年已渐随花落花且开酒且酌催花鼓板挝芍药醉他三万六千觞我与花神作要约　沈周
　　沈石田书诸歌行卷
　　今日九月九无菊且饮酒明年九月九有菊亦饮酒有花还问酒有无有酒不论花无有好花难开好时节好酒难逢好亲友一杯两杯常在手六印何消金握斗三杯五杯不离口万事莫谈瓶且守瓶云罄矣我即休载欲谋之已无有天应私我身独在天不全人花乃后迟之明日兴还存紫蕚青苞得开否倘开烂漫即重阳借问东墙恼邻叟
　　右九日无菊歌
　　春暖秋凉山边水隈访黄菊寻白梅秋月自与我虑净春云自与我懐开昼游之地吾蓬莱夕息之处吾夜台以殇视我吾老大以彭视我吾婴孩信夀夭吾何以外请享此见在不乐胡为哉　寻乐行
　　打渔鼓唱道情説生説死説功名唱道情打渔鼓説神説仙説今古仙家自有山中乐凡家自有世间忧年头年尾説不休今夜又当年尾头唱要髙鼓要急主劝賔酌忘拜揖蜡梅烁烁白璧光酒波濯濯青袍湿客莫言辞主须醉多情送年恐不及年送去还复来渔鼔声中白发催白发不可变莫放掌中杯鼓砰蓬杯络绎不知东方之既白旧年已尽客已散门前又接新年客新年别唱贺新郎送旧迎新渔鼓忙　右送歳歌
　　去之歳来之年一迎一送灯火边迎新送旧大家事觉与老者偏无縁黄鸡未号霜满天一心百感谁愀然小儿自喜时节至催理靴服夸新鲜固知老者已异趣青春似因儿女妍青春悬老不多地白发红顔俱眼前去之歳来之年譬如传马相络绎又如车轮相回旋谁从个里饶不死燕气苦苦修神仙我于所去已五十其来百歳亦倘焉使我五十不为夭使我百歳不为延尚有大而去者与来者在我先后计万不计千其间豪杰梦幻耳防防漠漠真堪怜惟有青竹数行墨待来追去名可传劝儿必读床头编莫惜买书吾无钱男儿所立须及早老夫待尔耕春田　右除夕歌　沈周
　　沈石田五言律诗牋
　　结庐城郭逺静胜此溪边鸥鹭分家住烟波入簟眠钓鱼偿酒劵卖藕补佣钱只隔斜阳岸经游须倩船旧有读书处杏花深雨中人归发未白春好树仍红富贵浮生外弟兄吾道同眼前千树合屋下两陶翁九十春将半阴阴何日收花含无蝶恋苔湿碍人游树荫呼朋鹊檐多逐妇鸠催诗应是酒何必与添愁
　　咏人影
　　爱欲挥杯劝其情有唱随无违起居地尚保死生期明月成三处清波化百时防然通契谊曾莫假言辞
　　沈石田书七言律诸作
　　扫地焚香习燕清萧然一榻谢将迎坐移白日花间影睡起春禽竹外声心逺不妨人境寂道深殊觉世縁轻问竒尚有前门客却怪青山不掩名　沈周书于独墨亭
　　今日都非昨日时红消緑长不容私初惊雨过佳人梦漫送春归老子诗绕树空怜双蛱蝶戏波忙杀小鱼儿明年更有寻芳酒何用临川费所思
　　春风不到小楼前花事防珊又一年处处挿秧梅子雨家家缫蠒竹枝烟荷知有暑先擎盖栁为无寒已脱绵莫道山家无意味鸟声啼破落花天
　　城郭重来秋半过世情看熟歳应磨后生气大轻人易老者心寛奈事多空自感懐成永叹不如对酒付髙歌韩休共是霜颠客松竹相依奈晚何
　　风波境界立身难处世规模要放寛万事尽从忙里错此心须向静中安路逢平处经行穏人有常情耐久看直道世间无悔吝才生枝叶便多端
　　扁舟入浦云琳宫一到惬前闻春泥夹道萦人迹野水交陂乱鸭羣洞里朝元郭道士城中行药鲍防军相寻两度俱相失石上留题漫有文
　　上人何事作生涯半是仙家半出家丹灶火红煨白术戒坛烟黑煮硃砂杏林春透菩提树橘井泉涵优鉢花卖药归来无个事月明窻下诵莲花　赠医僧
　　髙隠白云深复深阶除晴昼亦生阴山藏暝色迷归鹤窗卷朝岚恐润琴忽尔去留那有迹飘然舒卷絶无心道人只自闲怡悦俗客要来难便寻　右赠顔鲁南隠君之作诗成三年未尝书寄适鲁南持纸来索画卷因系此篇　沈周
　　颠毛脱尽野僧如世事多归一懒除欲博晏眠髙着枕图便老眼大钞书屋须矮小茅须厚窻要清虚竹要疎心与陶翁有相得时歌吾亦爱吾庐
　　憨憨无役老人懐春日烘门晏始开游衍太平初试杖安排乐事且拈杯世情花党富家发公道燕均贫户来识字不多强不识小轩聊与物追陪
　　昭明台下芒鞋紧虞仲祠前石路回老去登临夸健在旧游山水喜重来雨干草爱相将发春浅梅嫌瑟缩开传取梁前桧神去袖中疑道有风雷　虞山至道观有所谓七星桧者相传为梁时物也今仅存其三余则后人补植者而三株中又有雷震风擘者尤为诡异真竒观也成化甲辰日周
　　烂漫初看蜀锦堆却疑春色隔墙来酒逢知己何辞醉花笑贫家不称开红亚暖风怜弱蒂粉含清露湿重台明朝只恐多零落为转长生托纸胎　辛丑牡丹烂开余与允辉同赏有此诗壬寅开不及往喜允晖亦凭防因书前作以寄孤兴沈周
　　众客巡篱待菊开吾家阿弟足清醅莫嫌蘂小劖先赏若使花残悔后来宿雨尚摇枝上叶新香初入掌中杯头巾堕地秋襟湿不怕傍人笑醉回　乙夘十月四日赏翼南庄上半开菊因有是咏古梅在坐为録一过沈周
　　谁放春云下曲一重薄隔万重情珠光荡日花无语琐影通风吹有声外面令人倍惆怅里边容眼自分明知无縁分难轻入敢与杨花燕子争　咏帘
　　满城风近重阳寂寂寥寥破草堂彭泽花枝待晴把云安麴米带生尝梳头发应吾年白润屋金从别姓黄渐与潘郎续遗句沈郎瘦不似潘郎　沈周为冷庵先生作
　　满城风雨近重阳车辙何人顾草堂此日衣成聊自授明朝酒熟共谁尝秋深泽国莼空紫霜落洞庭柑未黄底怪白头甘寂寞子云曾是校书郎征明奉次
　　沈石田寻芳诗【行书长幅】
　　老子寻芳挑酒钱乐哉斯邱青嶂边若教即死便埋我更是可生还听天人生一日过一梦花下百壶酬百年还将醉墨寄絶壁风雨不洗山苍然　右题墓上絶壁沈周
　　沈石田杂题絶句
　　湖北归来日落扁舟满载西风目送一行白鹭秋懐欲与天空【六言】
　　衣冠潇洒本吾儒也学真作钓徒风月一竿休占尽客星昨夜照东呉
　　酒盏诗聮不厌频梅花已报满城春疎灯一夜山窻雨却写乡心与故人
　　不将绿醑醉春寒但把黄庭读夜防三月溪亭新涨满庐山瀑布卷看
　　百尺飞泉木数章茒椒回互茯苓香白头渔父抛鱼舫结得卢鸿一草堂
　　溪流泯泯带斜汀树色沈沈绿未明大似城南春雨歇碧山浮动晚烟生
　　山路迢迢过翠微枫林斜日映人衣笻枝兀兀藤花去不得诗成且不归
　　树里幽亭久不来田时行径有苍苔溪风四面凉如水袖得葩经手漫开
　　艾叶葵榴乱挿瓶虚堂风约虎符灵樽前蒲玉须教醉溷俗由来忌独醒
　　溪头待渡心不忙日落髙人犹偃仰归来只恐到家迟隔岸行人岂吾党
　　鸠一声时鹊一声鸠能唤雨鹊呼晴老天亦自无张主半日晴来半日阴
　　春日春山春水流春田春地放春牛春花开在春园里春鸟飞来春树头
　　如来如来太乙裁挂鉢披裟海上来不为一身南北走愿超千众上莲台
　　出入行藏要三思世情更变斗星移常将有日思无日莫待无时思有时
　　富友髙亲莫去攀他来问我奉承还钱财入手非容易用去方知来处难
　　自家只道是童儿谁信光阴蓦地移筭来三万六千日总成四十九年非
　　分中自有鱼羮饭意外休编虎口须莫怪老夫为妄语一生梦寐惯江湖【此诗题寄饥馑】
　　杨栁青青江水平闻郎江上唱歌声东边日出西边雨道是无情却有情
　　风前一曲动离愁那个行人不举头手把花枝半遮面不令人见转风流
　　毛窍黄茸嫩似铺颈长髙阁玉胡卢老夫此笔非无意留与贤郎学弄雏　甲午春三月望为冷庵宪副作沈渊
　　买书卖画出春城看破青衿白髪生四海固无知我者空教啼杀树头莺
　　呉淞江上老迂疎自笑年来活计无只有砚田耕未了云山还向笔端锄　秋日同友人步虎邱倦坐可中庭上值谈空上人持笔索书漫録旧作二首长洲沈渊式古堂书画考云啓南大父字孟渊沈渊似非啓南也珊瑚网録沈渊诸诗于啓南杂题絶句之末今仍之
　　饥时思饭倦思眠只在茅檐日晷边此是老夫真活计十年修得在家禅
　　沈石田夀张保州诗帖
　　张公符竹照保州今之太守古诸侯民和物阜政始修何乃便有邱园谋江东莼菜紫丝柔香粳如玉酒如油双溪风月那可留左招赤松右浮邱天子不阻南归舟呉山呉水小瀛洲晴雨雪月俱堪游有诗自唱酒自醻百篇一斗百不忧醉中倒披紫绮裘瑶池桃花挿满头笑呼秦女弹箜篌朱帘髙啓望京楼裴家绿野亚风流张公手持海屋筹人间小住三千秋门生沈周拜稿呈
　　唐伯虎诗迹
　　人生七十古来有处世谁能得长久光阴真是过隙驹绿鬓看看成白首积金到斗俱是闲几人买断鬼门闗白日升天无此理自古有生还有死眼前富贵一枰棋身后功名半张纸古称彭祖夀最多八百年后还如何请君听我歌且舞穷通夀夭皆由他
　　都凭乖黠讨便宜我讨便宜只是痴把日系绳终不住待天倚杵是何时随縁冷暖开懐盏不计输嬴伴手棋七尺形骸一棺土任他评我是和非　漫兴
　　措身物外谢时名著眼闲中看世情人筭不如天筭巧机心争似道心平思量昨日疑前世睡起今朝是再生説与明人应晓得与愚人説也分明　六如居士席地松阴乐有余瓦盆盛酒炙枯鱼心中洗尽闲名利一派泉声应读书
</div>
    <div class="pagination">
<a href="六艺之一录_page622.html">上一页</a><span>...</span><a href="六艺之一录_page618.html">618</a><a href="六艺之一录_page619.html">619</a><a href="六艺之一录_page620.html">620</a><a href="六艺之一录_page621.html">621</a><a href="六艺之一录_page622.html">622</a><span class="current-page">623</span><a href="六艺之一录_page624.html">624</a><a href="六艺之一录_page625.html">625</a><a href="六艺之一录_page626.html">626</a><a href="六艺之一录_page627.html">627</a><a href="六艺之一录_page628.html">628</a><span>...</span><a href="六艺之一录_page624.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
