<!DOCTYPE html>
<html>
<head>
    <meta charset="UTF-8">
    <title>六艺之一录 - 第 50 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 50 页/共 664 页</h1>
    <div class="content">　　都亭侯印　铜印涂金钮
　　后汉皇后纪献帝母王夫人兄斌兴平元年封都亭侯注云凡言都亭者并城内亭也汉法大县侯位视三公小县侯位视上卿乡县亭侯视中二千石也
　　汉都亭侯印　铜印盘螭钮
　　安昌亭侯　铜印涂金钮
　　制度字画极佳赵子昻学士于都下得之按汉志藂録彻侯之号或取其县萧何酂侯是也或取其乡公孙平津侯是也或取其亭闗云长寿亭侯是也
　　闗内侯印【二】　一玉印鼻钮【见欣赏编】　一玉印钮秦爵廿等二十彻侯十九闗内侯居京师而无国邑后汉志云无土寄食所在县民租多少各有戸数为限汉灵帝中平四年卖闗内侯假金印紫绶　按闗内侯不应有玉印即有恐出伪造或王厚之误铜为玉也
　　闗内侯印【十九】　铜印　涂金钮者十六　钮者三闗中侯印【四】　铜印　钮者二　涂金钮者二建安廿年曹孟德始制名号侯至五大夫与旧制列侯闗内侯凡六等以赏军功而闗中侯爵十七级金印紫绶不食租虚封耳
　　闗外侯印　铜印钮
　　黄初定制闗外侯爵十六级铜印钮墨绶
　　髙安县开国侯章　铜印钮
　　杨宗道印谱云文之上有金钿五字云辅国将军章盖古之虚爵也髙安属筠州辅国将军后汉置晋宋皆有之
　　故成平侯私印　铜印辟邪钮
　　广城侯
　　顺阳侯家印信　铜印槖驼钮
　　汉成帝建始二年正月封胶东王子童为顺阳侯章帝建初四年封卫尉马廖为顺阳侯
　　将军印
　　大将军印章
　　后汉书百官志云将军不常置本注曰掌征伐背叛比公者四第一大将军次骠骑将军印次车骑将军次卫将军又有前后左右将军初武帝以卫青数征伐有功以为大将军欲尊宠之以古尊官唯有三公皆将军始自秦晋以为卿号故置大司马官号以冠之其后霍光王鳯等皆然成帝绥和元年赐大司马印绶罢将军官世祖中兴呉汉以大将军为大司马景丹为骠骑将军位在公下及前后左右杂号将军众多皆主征伐事讫皆罢
　　左大将军章　铜印鼻钮
　　偏将军印【二】　铜印　一鼻钮　一索钮
　　按姜白石印谱云老子有曰偏将军处左则其来尚矣王莽地皇元年下书曰予之皇初祖考定天下将兵为上将军内设大将外置司马五人大将军廿五人偏将军百廿五人禆将军千二百五十人又有校尉司马当士吏士累至千三百五十万人于是赐诸州牧号为大将军郡卒正连帅大尹为偏将军盖莽天鳯元年置卒正连帅大尹职如太守凡新室太守皆号偏将军也更始以光武为太常偏将军光武为偏将军无印得定睦侯家丞印佩之入朝呉汉家贫贩马为业闻世祖长者独欲归心及世祖于广阿拜偏将军后汉初自冦恂冯异等以偏将军见于史者数十人其后凡魏晋南北皆有之后魏北齐品甚卑止列于从九品按汉旧仪比二千石以上
　　中部偏将军章
　　左卫将军　铜印钮
　　汉旧仪云典京师兵卫四夷屯警
　　折卫将军章
　　鹰将军章【二】　铜印　一钮　一商金钮振武将军章　铜印钮
　　凌江将军章　铜印商银钮
　　广武将军章　铜印涂金钮
　　将军章　铜印钮
　　武将军印
　　冠军将军
　　龙骧将军章【二】　铜印涂金钮其一文亦钿金此虚爵也
　　平西将军　铜印钮
　　晋周处为平西将军沈约宋书临川王义庆为平西将军后齐四平将军正三品梁以四平四翊为廿班陈四平品第三秩中二千石藏义兴周孝侯庙庙祝世掌之
　　建武将军章　铜印钮
　　汉韩安国王晏并为之蜀志刘封传文帝善孟达姿才遂授此官
　　超武将军之印　铜印兽钮
　　梁大通二年再序将军号为二十四班有安夷超武绥边等号
　　伏波将军　铜印钮
　　按伏波将军前汉路愽德后汉马援陈登夏侯惇魏满宠甄像孙礼卢钦晋孙秀葛洪陶延皆为此官魏晋宋五品后魏北齐从五品梁四班后周五命其名其人不一而邵公济记此印据犬文内向直以为马新息所假印恐未必然使犬文外向尚可立説为路或为马侯先所假者内向者乃其常援既正之后自不应复误据内向便为马侯未为至论又谓伏波云者止愽德与援考之不审矣印文大而巧钮不合制疑六朝后物也
　　河南邵愽论曰客有行云阳嵯峨山中得古印寸余涂金驼印钮其文曰伏波将军印盖汉印字用五土数也然汉有两伏波前邳离路博德也后将军新息马援也予攷其篆画知其为马援印焉按世祖建武十七年交趾女子征侧反攻没其郡九真日南合浦蛮夷皆应之冦略岭外六十余城侧自立为王诏拜马援伏波将军讨之而东观记载援当时所上书曰臣所假伏波将军印书伏字犬文外向恐天下不正者多符印所以为信也所宜齐同荐晓古文字者事下大司空正郡国印章奏可以路博德在援之前未经是正其印犬文外向无疑此印犬文内向是后改正者为援印也明矣以汉百官志攷之将军不常置皆主征伐事讫则已曰大将军骠骑前后左右将军其名其人不一而以伏波者止博德与援也盖皆水战援既南征将楼船二千艘战士二万余斩五千级降以万计斩其魁传首京师方其杀牛酾酒劳飨军士官属慷慨相与语其意气盛矣当时万里之外一军之中视此方寸印为何如者岂亦料此后千余嵗委于荆菅瓦砾之地为牛童马卒之所得好事者百金可赎也又况不以功业取富贵欲其区区傲天下而垂后世斯惑矣
　　烈将军章
　　绥边将军章　铜印钮
　　安夷将军章　铜印钮
　　虎伏将军之印
　　征虏将军章　铜印涂金钮
　　古者寄军政于六卿故周礼大司马万有二千五百人为军军将皆命卿左传晋献公作三军公将上军礼记称衞弥牟为将军文子史记齐公以穰苴为将军此将军之名其来尚矣后汉建武中祭遵为征虏将军亷洁奉公光武叹曰安得忧国奉公如祭征虏者乎汉末孙贲张飞亦为之魏志太祖以临菑侯植行征虏将军桓范刘勲亦授此官雍丘县有魏征虏将军王思贤碑呉孙皎虞察皆为之沈约宋书征虏世号金紫将军
　　奋武将军章　铜印钮
　　按史记年表汉元帝永光二年七月太常任千秋为奋武将军击西羌呉志豫章东郡民彭村李玉作乱众万余贺齐讨平诛其首恶余皆降采其精健者为兵次为县户迁奋武将军
　　宁朔将军章　铜印钮
　　换烈将军之印【二】
　　讨虏将军
　　建安五年曹操表孙权为讨虏将军领防稽太守
　　安东将军章
　　禆将军张赛　铜印鼻钮
　　将印
　　殿中中郎将印
　　中郎将秦官汉因之掌三署凡郎官主更直执防宿卫诸殿门
　　武卫次飞武贲将印
　　后汉曹公为丞相有武卫营魏文帝置武卫将军以主禁旅
　　牙门将印章　铜印涂金钮
　　魏黄初置冠服与将军同王隠晋书云陆机少袭父爵为牙门将
　　牙门将之章　铜印涂金钮
　　牙门将印章【三】　铜印　钮者一　涂金钮者一鼻钮一
　　部曲将印【十六】　俱铜印鼻钮
　　部下有曲曰部曲者总言之也其余将军亦有部曲以领兵晋武帝太始元年罢部曲将纳质任
　　督印
　　骑督之印【五】　铜印　涂金钮者四　鼻钮者一魏晋第五品有骑督髙贵乡公纪骑督敬琰魏志骑督偏将军路蕃杨宗道印谱云晋彭祈碑阴题名其官属有骑督步督散督之号
　　千人督印　铜印鼻钮
　　部曲督印【三】　俱铜印鼻钮
　　东汉志大将军有长史司马皆一人职参谋议掾属二十九人其领军皆有部曲孙皓天纪三年夏郭马反马本合浦太守修允部曲督晋纪李庠传赵钦将有异志委庠以心膂表为部曲督晋世祖武帝咸宁五年除部曲督以下质任
　　骑部曲督【三】　铜印鼻钮
　　晋书朱伺自骑部督加绥夷都尉后以功封亭侯领骑督
　　副部曲督　铜印鼻钮
　　司马督印
　　按通志卤簿略司马督在前中道左右各司马史三人引仗左右各六行
　　军印
　　防军印章　铜印鼻钮
　　按防军都尉秦官汉元狩四年属大司马哀帝更名司冦平帝更名防军晋永昌元年省防军并领军大宁元年复置领防各领营兵
　　行营左防军印　铜印鼻钮
　　行营右防军印　铜印螭钮
　　行营右防军
　　澹如防军章
　　讨秽办军印　铜印钮
　　尉印
　　都尉　铜印钮
　　东汉百官表郡尉秦官掌佐守典武职甲卒秩比二千石景帝二年更名都尉
　　殿中都尉【五】　铜印　钮者四　涂金钮者一魏晋有此官晋武帝遗诏差殿中都尉司马十人给杨骏令得持兵仗出入
　　驸马都尉【六】　铜印　涂金钮三　细商金钮一钮二
　　汉东京罢三公外戚宗室诸侯多奉朝请武帝亦以宗室外戚为奉车驸马骑三都尉而奉朝请焉元帝为晋王以参军为奉车都尉掾属为驸马都尉行参军舍人为骑都尉皆奉朝请后罢奉车骑二都尉留驸马都尉奉朝请诸尚公主者刘惔桓温皆为之
　　奉车都尉【二】　铜印　涂金钮一　错银钮一前汉百官志奉车都尉掌御乘舆车驸马都尉掌驸马皆武帝初置秩比二千石后汉百官志奉车都尉比二千石掌御乘舆驸马都尉掌驸马骑都尉监羽林骑右属光禄勲皆二千石汉宣帝地节二年以霍山为奉车都尉领尚书事
　　骑都尉印【三】　铜印钮
　　武猛都尉【二】　铜印瓦钮
　　汉何进使武猛都尉丁原烧孟津火照城中又魏横海将军碑载吕君歴武猛都尉考其时乃建安中也
　　参军都尉　铜印钮
　　广汉属国都尉　铜印穿钮
　　广汉属益州后汉志云故北郡都尉属蜀郡安帝时以为属国别领三城
　　巧工都尉　铜印钮
　　校尉之印章【二】　铜印钮
　　东汉百官志大将军营五部部校尉一人比二千石
</div>
    <div class="pagination">
<a href="六艺之一录_page49.html">上一页</a><span>...</span><a href="六艺之一录_page45.html">45</a><a href="六艺之一录_page46.html">46</a><a href="六艺之一录_page47.html">47</a><a href="六艺之一录_page48.html">48</a><a href="六艺之一录_page49.html">49</a><span class="current-page">50</span><a href="六艺之一录_page51.html">51</a><a href="六艺之一录_page52.html">52</a><a href="六艺之一录_page53.html">53</a><a href="六艺之一录_page54.html">54</a><a href="六艺之一录_page55.html">55</a><span>...</span><a href="六艺之一录_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
