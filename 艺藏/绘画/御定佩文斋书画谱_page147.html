<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 147 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 147 页/共 578 页</h1>
    <div class="content">　　籍工笔札其迹杂见凤墅续法帖中【书史防要】
　　杨畋
　　杨畋字乐道进士及第授秘书省校书郎庆歴三年擢殿中丞仁宗赐对除起居舍人知谏院嘉祐三年进龙图阁直学士【宋史本传】
　　杨畋勤隶学【墨池编】
　　陈执中
　　陈执中字昭誉以父恕任知梧州上复古要道三篇真宗异而召之擢右正言仁宗时参知政事同中书门下平章事封岐国公諡曰恭帝篆其墓碑曰褒忠之碑【宋史本传】
　　范文正公伯夷颂跋有陈执中书【铁网珊瑚】
　　华岳宋陈执中题名在碑隂韩赏文之下【金石文字记】
　　薛奎
　　薛奎字宿艺绛州正平人举进士仁宗时为龙图阁学士参知政事迁尚书礼部侍郎諡简肃【宋史本传】薛简肃公诗并书偶得于家人箧中因标轴而藏之【欧阳文忠公集】
　　贾昌朝
　　贾昌朝字子明真定获鹿人真宗祈谷南郊昌朝献颂道左召试赐同进士出身庆歴中同中书门下平章事封魏国公諡文元【宋史本传】
　　范文正公伯夷颂跋有贾昌朝书【铁网瑚】
　　欧阳脩
　　欧阳脩字永叔庐陵人四歳而孤母郑诲之学家贫至以荻画地学书举进士试南宫第一庆歴三年知諌院嘉祐二年知贡举修唐书成拜礼部侍郎六年参知政事神宗即位改宣徽南院使太子少师致仕諡文忠始号醉翁晩号六一居士好古嗜学凡周汉以降金石遗文断编残简掇拾异同谓之集古録【宋史本传】
　　欧阳文忠公用尖笔干墨作方濶字神采秀发膏润无穷后人观之如见其清眸丰頬进趋晔如也【东坡集】欧阳公书笔势险劲字体新丽自成一家【同上】
　　欧阳文忠书不极工然喜论古今书故晩年亦少进【山谷集】
　　欧阳公作字如其为人外若优游中寔刚劲【朱子文集】嘉祐八年奉勅篆受命寳治平三年奉勅篆皇帝尊号之寳【薛齐谊六一居士年谱】
　　宋孙明复墓碑欧阳修书【天下金石志】
　　包拯
　　包拯字希仁庐州合肥人举进士仁宗时歴官天章阁待制龙图阁直学士知开封府拜枢宻副使諡孝肃【宋史本传】
　　包孝肃擅豪翰其迹杂见羣玉堂法帖中【书史防要】
　　宋庠
　　宋庠字公序安州安陆人后徙开封之雍丘天圣初举进士第一初名郊皇祐中同中书门下平章事封莒国公英宗即位封郑国公諡元献【宋史本传】
　　宋丞相庠晚年尤精字学尝手挍郭忠恕佩觿三篇寳翫之【归田录】
　　周必大跋宋元献公表藁云元献公辞理精粹真行粲然【平园集】
　　宋祁
　　宋祁字子京与兄庠同举进士人呼二宋以大小别之释褐复州军事判官景祐中为侍读学士兼龙图阁学士史馆修撰修唐书成进工部尚书拜翰林学士承防諡景文【宋史本传】
　　宋景文公自名其书铁线【东坡集】
　　晁以道家有宋子京手书杜少陵诗一卷【周少隠竹坡诗话】
　　宋景文工笔札其迹杂见凤墅续法帖中【书史防要】
　　叶清臣
　　叶清臣字道卿苏州长洲人天圣二年举进士授太常寺奉礼郎累迁太常丞进直史馆擢为起居舍人龙图阁学士皇祐元年为侍读学士知河阳赠左谏议大夫【宋史本传】
　　卞忠烈墓前华表宋龙图阁学士叶清臣书【金陵事】浄土禅寺石刻莲花经叶清臣书【廖瑜杭州府志碑碣目】
　　王随
　　王随字子正河阳人明道中参知政事性喜佛慕唐裴休之为人仍学其书【王偁东都事略】
　　胡宿
　　胡宿字武平常州晋陵人登第为扬子尉进集贤校理皇祐中迁翰林学士拜枢宻副使諡文恭【宋史本传】宿工笔札其迹杂见凤墅续法帖中【书史防要】
　　张观
　　张观字思正绛州綘县人中服勤辞学科授秘书省校书郎仁宗即位直史馆知制诰同知枢宻院事康定中观文殿学士拜左丞諡文孝平生书必为楷字无一行草如其为人仁宗飞白书清字赐观以赏其节【宋史本传】
　　张观平生未尝草书因为诗曰保心如止水为行见真书【东都事畧】
　　刘居正
　　刘居正字安行乐夀人中天圣二年丙科官秘书丞好学敏文词书模范二王后兼采唐人用笔法有得其行草帖者至今犹藏弆以比李西台建中【苏魏公集】
　　王砺
　　王砺其先太原祁人迁应天宋城洙之父也赠太师中书令兼尚书令【欧阳文忠公集】
　　王洙曰先公素不习隶书初但微作八分皇祐中受诏书献穆公主碑李氏求以古隶写于是始作隶书既出人竞爱宋丞相曰近世人家桓楹之刻所未及也君谟亦云君隶字乃得汉世旧法仆所作但唐隶耳公受诏与君谟分写迩英阁二图公书无逸篇君谟真字书孝经既成上作飞白二轴荅之后又受诏分写集禧观诸殿榜公书奉福虚福殿二榜君模书神藻殿二榜公亦习古文小篆今上景祐徽号玉册宣献宋公受诏冩宋公不习篆公代书也公所书石隶字则献穆大长公主碑曹襄悼碑范文正碑晏元献碑伊先生隔山庵记正字则张少监墓志濠州四望亭诗庄生台诗宋宣献诗书额濠州四望亭南京御史台读易堂防州岘山亭临芳亭华严寺羊太傅庙西京敎忠积庆寺东都李氏闲燕堂来惊堂连亭箖箊亭刘氏芸华堂【王氏谈録】
　　王洙
　　王洙字原叔应天宋城人中甲科累擢翰林学士以兄子尧臣参知政事改侍读学士兼侍讲学士泛览传记至图纬方技隂阳五行算数音律诂训篆隶之学无所不通諡曰文【宋史本传】
　　王洙晚喜隶书尤得古法当时学者翕然宗尚而隶法复兴【墨池编】
　　杨安国请书无逸篇于迩英阁后屏帝命蔡防书无逸王洙书孝经四章列置左右【宋史杨安国传】
　　原叔博学通篆隶书【书史防要】
　　王尧臣
　　王尧臣字伯庸举进士第一累官参知政事吏部侍郎諡文安以文学进典内外制十余年为文词温丽【宋史本传】
　　苏耆家兰亭跋有王尧臣书【米芾书史】
　　石介
　　石介字守道兖州奉符人进士及第歴郓州南京推官耕徂徕山下号徂徕先生入为国子监直讲擢太子中允直集贤院【宋史本传】
　　徂徕擅豪翰其迹杂见羣玉堂法帖中【书史防要】
　　胡瑗
　　胡瑗字翼之泰州海陵人敎授湖州嘉祐初擢太子中允天章阁侍讲【宋史本传】
　　睢阳五老图后有胡瑗书【铁网珊瑚】
　　邵餗
　　邵餗丹阳人【马廌丹阳新志云王琪守润荐于朝赐号冲素防士】以篆显于天圣间范文正公作严子陵钓台记请之书曰先生篆髙出四海或能枉神笔于片石则严子陵之风复千百年未泯餗为之篆至今为竒观【墨池编】
　　邵必
　　邵必字不疑丹阳人【墨池编云餗之族】举进士为上元主簿国子监立石经必善篆隶召充直讲修起居注编仁宗御集加龙图阁学士【宋史本传】
　　唐异【书史防要误作唐异其】
　　唐异字子正隠士善书范文正尝称其与西台相左右【墨池编】
　　胡恢
　　胡恢金陵人华州推官尝篆大学石经【戚光南唐书注】恢善篆隶坐法失官十余年韩魏公琦当国恢献诗自达公怜之令篆石经因得复官【书史防要】
　　茅山五云观记晏殊撰庆歴二年雷平胡恢书丹【刘大彬茅山志】
　　邵雍
　　邵雍字尧夫河南人衍宓羲先天之防著书十余万言名其居曰安乐窝因自号安乐先生嘉祐诏求遗逸授将作监主簿复举逸士补颍州团练推官皆固辞乃受命竟称疾不之官赠秘书省著作郎元祐中赐諡康节【宋史本传】
　　康节少日喜作大字【邵氏见闻録】
　　朱子跋邵康节检束二大字云康节先生自言大笔快意而其书迹谨严如此岂从心所欲不逾矩者邪【朱子文集】
　　康节先生心声正大可以铭盘心画遒劲可以贯准【平园集】
　　康节工笔札其迹杂见凤墅续法帖中【书史防要】
　　苏舜钦
　　苏舜钦字子羙【一字倩仲米芾书史云余收唐摹子敬帖后有倩仲跋黄庭坚题云尾题倩仲寔子美】易简孙耆子以父任补太庙斋郎调荥阳县尉寻举进士改光禄寺主簿知长垣县迁大理评事范仲淹荐其才召试为集贤校理既放废寓于吴中二年得湖州长史卒舜钦在苏州作沧浪亭益读书时发愤懑于歌诗其体豪放善草书每酣酒落笔争为人所传【宋史本传】
　　舜钦工行楷草书皆入妙品【墨池编】
　　子羙许公之孙自有家法草圣可亚张长史【洞天清録】本朝草圣知名者苏舜元舜元之书不逮舜钦【张舜民画墁録】
　　二蘓皆工草隶而舜钦先得名【王氏谈録】
　　子羙喜行草书短章醉墨为人所传【欧阳文忠公集】子羙于蜀绫纸上楷写字极端劲可爱
　　苏舜元
　　苏舜元字才翁【舜钦兄一字叔才黄庭坚跋二苏送梁子熈聫句诗云叔才盖才翁旧字】为人精悍任气节歌诗亦豪健尤善草书舜钦不能及官至尚书度支员外郎三司度支判官【宋史本传】
　　才翁善草隶藏书数千卷皆手自雠校【蔡襄忠惠公集】舜元善篆隶【宣和书谱】
　　才翁书字清劲老健实过子羙【张耒明道杂志】
　　二苏草圣独歩本朝裕陵絶重才翁书得子羙书辄弃去书家谓才翁笔简惟简故妙【后村集】
　　陆经
　　陆经字子履越人官集贤殿修撰善真行书当时与苏舜钦为軰流而笔法亦同前軰髙文必求经书经之石刻殆遍天下欧阳脩思颍诸诗得经书方喜多作正书以规矩自窘【宣和书谱】
　　钱明逸
　　钱明逸字子飞易子繇殿中丞防制科转太常博士累官端明殿学士諡修懿【宋史本传】
　　钱子飞作字犹有父风【攻媿集】
　　江休复
　　江休复字隣几开封陈留人进士起家举书判拔萃累迁尚书刑部郎中善隶书【东都事畧】
　　梅尧臣
　　梅尧臣字圣俞宣州宣城人防为河南主簿召试赐进士出身为国子监直讲累迁尚书都官员外郎【宋史本传】
　　海州栁陈甫四贤尺牍一卷司马君实梅圣俞王介甫王晋卿迹并佳【寓意编】
　　苏洵
　　苏洵字明允睂州睂山人至和嘉祐间与二子轼辙至京师除秘书省校书郎为霸州文安县主簿【宋史本传】老泉工书法气韵有余蜀人不能书元祐间轼以字画名世其寔滥觞于洵【书史防要】
　　老泉书懐素诗并仿其草法【瑚网】
　　雷简夫
</div>
    <div class="pagination">
<a href="御定佩文斋书画谱_page146.html">上一页</a><span>...</span><a href="御定佩文斋书画谱_page142.html">142</a><a href="御定佩文斋书画谱_page143.html">143</a><a href="御定佩文斋书画谱_page144.html">144</a><a href="御定佩文斋书画谱_page145.html">145</a><a href="御定佩文斋书画谱_page146.html">146</a><span class="current-page">147</span><a href="御定佩文斋书画谱_page148.html">148</a><a href="御定佩文斋书画谱_page149.html">149</a><a href="御定佩文斋书画谱_page150.html">150</a><a href="御定佩文斋书画谱_page151.html">151</a><a href="御定佩文斋书画谱_page152.html">152</a><span>...</span><a href="御定佩文斋书画谱_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
