<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 183 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 183 页/共 578 页</h1>
    <div class="content">　　王逢
　　王逢字原吉【江隂志云号梧谿子】江隂人避乱于淞之清龙江复徙上海之乌泾筑草堂以居自号防间园丁张氏据吴大府交辟坚卧不就【列朝诗集　顾起纶国雅云王逢号席帽山人】
　　原吉才气俊爽其属辞于诗尤长作行草初非经意大率具书家风范【书史防要】
　　李祁
　　李祁字一初号希籧又号危行翁茶陵人李齐榜进士为江浙儒学副提举楷法精甚大书行草亦遒逸含古意【懐麓堂集】
　　李位
　　李位祁子李东阳书云阳集后云希籧府君诗文集十卷家有旧本题云男位编集字画痩劲有家法【懐麓堂集】
　　钱惟善
　　钱惟善字思复钱塘人号曲江居士又自称心白道人官至副提举张氏据吴退隐吴江之筒川工书法其巻册多留传人间【续简録】
　　陈岳
　　陈岳字申甫不着里籍隐居天台委羽山善书画【陆树声学士题防】
　　卢彦昭
　　卢彦昭海虞人元季尝从杨鐡崖游词翰皆清雅可观自号丝桐老人【匏庵家藏集】
　　吴毅
　　吴毅富春人铁崖门人以词翰名家【甫田集】
　　张度
　　张度好学工词翰【云林集】
　　张逊
　　张逊字仲敏姑苏人【见画家传】博学善属文书画俱絶【玉山草堂雅集】
　　李元珪
　　李元珪字廷璧河东人书法如困学【玉山草堂雅集】李廷璧作行草劲爽可爱【詹东圗览】
　　吕诚
　　吕诚字敬夫吴之东仓人幼聪敏喜读书尤精楷法【玉山草堂雅集】
　　沈明逺
　　沈眀逺【与顾徳辉同时】玉山草堂春晖楼緑波亭吴兴沈眀逺隶顔【玉山名胜集】
　　马孟昭
　　马孟昭【与顾徳辉同时】玉山雅集诗序云今夕之会诚不易得赵善长秉笔作圗余索孟昭楷书以识【玉山璞藁】
　　熊梦祥
　　熊梦祥字自得江西人通羣书旁晓音律能作数体书以茂才举教官辄弃去放意诗酒游淮浙间卜居娄江上自号松云道人与顾仲瑛为忘年友【钱肃乐太仓州志】
　　观闾元賔
　　观闾元賔累官监杭郡善书治迹多可称焉【梧溪集】
　　圗烈圗
　　圗烈圗字敬夫尼古尔氏燕山人年甫冠及第授集贤修撰累迁南台御史【梧溪集】
　　笃列圗善大字【书史防要】
　　李介石
　　李介石字守道以书见省臣命草符檄遂器重之授松江府提控桉牍从守镇江王逢有寄李守道诗云西湖有竒士少负不羁才酒外嗜八分席地画青苔【梧溪集】介石以儒术饰吏事亦能古隶【书史防要】
　　张枢
　　张枢字梦辰陈留人徙家华亭工行楷日与子弟数十人讲春秋或劝之仕不应人以是髙之称曰林泉民【列朝诗集】
　　陶南邨赠梦辰诗云写书竹简拈鲜碧临帖藤笺搨硬黄【南邨集】
　　任序
　　任序字本初学古近体诗句法圎熟兴趣清逺临欧阳率更帖尤得其笔意【汪克寛环谷集】
　　蓝仲晦
　　蓝仲晦书三体千文清健雅丽沈着痛快篆得古意草隶无一脱法无一败笔【吴海闻过斋集】
　　张梅间
　　张梅间出刘桂隐先生之门工吟咏尤善行草书【周霆震石初集】
　　赵良弼
　　赵良弼字君卿东平人【见画家传】补嘉兴路吏迁调杭州能书【钟嗣成録簿】
　　杨晋
　　杨晋字升之学顔书颇整巧【鐡网瑚】
　　魏云瑞
　　魏云瑞字祥卿鄂之蒲圻人善学米南宫书得之者如获拱璧【潜溪集】
　　戴士壵
　　戴士壵字仲积婺浦江人喜作唐古体诗工晋楷法【潜溪集】
　　张眀卿
　　张眀卿字子晦天台人为文章有台阁体游戏翰墨笔法秾逸可玩【潜溪集】
　　叶孝墅
　　叶孝墅世居天台雅志好学善楷书炼金石草木为丹剂称精妙【陈基夷白斋藁】
　　杨翮
　　杨翮字文举金陵人元末提举江浙学校杨孟载悼杨文举诗云八分书古追东汉七字诗工到盛唐【眉庵集】
　　徐恢祖
　　徐恢祖常熟人至正未尝集乡兵捍闾里里人赖之别号春轩工草书【篁墩集】
　　邵光祖
　　邵光祖字道博学好古于字学尤精研穷六书之防有以先贤康节子孙论荐于朝不报张士诚据吴授湖州学正亦不赴以布衣终其身【张防吴中人物志】
　　孙华
　　孙华字元实永嘉人侨居华亭诵经考史以博雅闻尤好岐黄家用荐为医学教授好修洁所居小阁列古彛鼎法书名画焚香静坐终日书非佳墨熟纸不作【列朝诗集】
　　俞庸
　　俞庸字子中华亭人仕为推官书法赵吴兴【列朝诗集】
　　沈性
　　沈性字自诚吴兴人少孤飬母以孝闻善吟唐人诗工八分小篆【列朝诗集】
　　李世英
　　李世英字伯英长洲人精书学作韵类其义以字为本音为干义训为枝叶自一而二井井不紊凡十年而成书【苏州志】
　　王瑮
　　王瑮字仁仲吴县人学有渊源工诗章书翰尤善鼓琴隐居不仕自号城南逸民【吴中人物志】
　　朱燧
　　朱燧字子新吴郡人励志苦莭工为诗词尤善行草肆情山水遇酒辄醉侨居笠泽之濵后不知所终【吴中人物志】
　　王兴祖
　　王兴祖【顺帝时人】至正六年池州路徙建宪司分治记王兴祖隶书【牍记】
　　邵祖义
　　邵祖义官池州学録能诗工篆隶【顾清松江志】
　　范宁
　　范宁善楷书【马暾徐州志】
　　李希文
　　李希文任伴读精篆隶【欧阳东凤兴化县志】
　　张端
　　张端字希尹江隂人博学能文有诗才尤精书翰动止雅饬有儒者风度家于沟南乡人称为沟南先生累官江浙行枢密院都事海盐判官【常州志】
　　程政
　　程政绩溪人【见画家传】能诗工书【徽州志】
　　乌雅思敬
　　乌雅思敬字子敬色目人寓居东平自称齐东野老善书法精于赏鉴【山东通志】
　　张如遇
　　张如遇东昌人七嵗能书大字有司荐于国学【山东通志】
　　周起岩
　　周起岩福山人博览经史尤长于书屡举不第隐居邑北村【山东通志】
　　沈右
　　沈右字仲说号寓斋故吴中富家其文学行谊皆有足重而出处之迹不少槩见书法防精【甫田集】
　　朱珪
　　朱珪字伯盛吴人工古篆籀精于六书之义【鐡网瑚】珪从吴叡授书法凡三代金石靡不极意规仿【苏州志】
　　顔耕道
　　顔耕道平江人博古工于诗尤善草书隐居以诗自娱筑室黄山号林泉野老【湖广通志】
　　褚奂【一作英非】
</div>
    <div class="pagination">
<a href="御定佩文斋书画谱_page182.html">上一页</a><span>...</span><a href="御定佩文斋书画谱_page178.html">178</a><a href="御定佩文斋书画谱_page179.html">179</a><a href="御定佩文斋书画谱_page180.html">180</a><a href="御定佩文斋书画谱_page181.html">181</a><a href="御定佩文斋书画谱_page182.html">182</a><span class="current-page">183</span><a href="御定佩文斋书画谱_page184.html">184</a><a href="御定佩文斋书画谱_page185.html">185</a><a href="御定佩文斋书画谱_page186.html">186</a><a href="御定佩文斋书画谱_page187.html">187</a><a href="御定佩文斋书画谱_page188.html">188</a><span>...</span><a href="御定佩文斋书画谱_page184.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
