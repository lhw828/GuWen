<!DOCTYPE html>
<html>
<head>
    <meta charset="UTF-8">
    <title>六艺之一录 - 第 113 页/共 664 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六艺之一录 - 第 113 页/共 664 页</h1>
    <div class="content">　　不著书人名氏平公頴也凡柱国府僚佐故吏长史司马掾属防军典籖及恒山公府国官国令大农常侍侍郎国尉典尉舍人城局庙长学官长食官长丞廏牧长丞典府长丞亲事百三十余人在頴碑隂【集古録目】
　　尚书左丞郎茂碑
　　李百药撰张师立正书贞观五年十一月【金石録】
　　黄君汉碑
　　李百药撰正书无姓名贞观六年【金石録】
　　唐东宫左庶子李百药撰不著书人名氏君汉字景云东都胙县人罗刹之子唐初官至防州都督封虢国公碑以贞观六年立【集古録目】
　　逸民裴高士碑
　　正书无书撰人姓名贞观八年正月【金石録】
　　丹州刺史张崇碑
　　正书无书撰人姓名贞观八年十二月【金石録】
　　右唐丹州刺史碑首尾已残缺其可见者云公讳崇字平髙按新唐书刘裴传后载起义功臣事迹有张平高云绥州人従唐公平京城累授左领军将军萧国公贞观初为丹州刺史坐事以右光禄大夫还第卒今以碑考之其事皆同惟传以字为名耳【金石録】
　　宕渠令孟畧碑
　　正书无书撰人姓名贞观十年【金石録】
　　益州长史裴镜民碑
　　李百药撰殷令名正书贞观十一年十月【金石録】右唐裴镜民碑殷今名书令民与其子仲容皆以能书擅名一时而令名遗迹存者惟此碑耳笔法精妙不减欧虞惜不多见以为恨耳【金石録】
　　姜寳谊碑
　　正书无书撰人姓名贞观十二年十月【金石録】
　　唐太子少师窦良碑
　　唐于志宁撰王行満书贞观十二年立在三原【京兆金石録】
　　唐益州长史郭福善碑
　　碑首残缺不见书撰人名氏福善字福善太原晋阳人唐初官至益州都督府长史諡曰慎碑以贞观十二年立【集古録目】
　　河间元王碑
　　岑文本撰于立政正书贞观十四年【金石録】
　　右唐河间元王孝恭碑按新唐书孝恭自宗正卿歴凉州都督晋州刺史贞观初为礼部尚书以卒今以碑考之自太宗正迁礼部尚书坐事免寻复旧任俄授梁州都督改晋州刺史与司空无忌等同时册拜观州刺史世世承袭复授光禄大夫礼部尚书盖孝恭凡三为尚书一免官一拜世袭刺史本传皆不载而以梁州为凉者亦误也又唐初功臣皆云圗形凌烟阁而此碑乃作戢武戢武之名不见于他书惟当时石刻数数有之岂凌烟先名戢武而后改之耶【金石録】
　　于立政字匡时京兆高陵人志宁子官太仆少卿虢州刺史见唐书宰相世系表
　　李先生碑
　　田世荣撰刘君谔正书贞观十四年七月【金石録】
　　唐赠徐州都督秦琼碑
　　唐许敬宗撰贞观十三年【京兆金石録】
　　龙门令皇甫忠碑
　　贞观十四年著作佐郎李俨撰忠为泰州龙门令嵗満县民前左勲衞裴公等一千三百人申省请留八座报云公等请来迟晩县令今已替讫好人堪用县国共须岂一县士庶独怀恡惜所请不允忠以唐太宗时为令当时台省文字如此可爱泰州者义宁元年以河中之汾隂龙门置治汾隂武徳二年徒治龙门太宗十七年州废今碑后列县人姓名有録事乡长乡老里正县博士助教佐史等今之县吏惟録事里正其名在尔【集古録】
　　独孤使君碑
　　正书无书撰人姓名贞观十七年二月【金石録】
　　右唐独孤使君碑云君讳某字延夀而其名残缺不可辨延夀陁子也隋书外戚传云陀二子延夀延福元和姓纂亦云陁生延夀皆不着其名又姓纂云延夀封新蔡公而碑云封新蔡县开国男亦当以碑为正【金石録】
　　褚遂良书【金石畧】
　　唐欧虞褚薛皆以书名此碑精劲可爱不知出于谁手赵明诚金石録之第五百九十五谓无书撰人姓名今其前乃题于志宁制文又谓君讳某字延夀名残缺不可辨今熟视之左従言右亦彷佛可寻至于隋唐间多以字行则欧文忠公跋顔勤礼神道碑论之矣友人曾无愧持此相示为题其后【益公题跋】
　　襄州刺史邹襄公张公瑾碑
　　释法琳撰苏敬稚正书贞观十七年七月立襄阳圗经云碑今亡【复齐碑録】
　　秦州都督姜确碑
　　于志宁撰释智辨正书贞观十九年十月【金石録】
　　相州刺史侯莫陈肃碑
　　正书无书撰人姓名贞观二十一年【金石録】
　　右唐侯莫陈肃碑肃隋桂州总管颖之子也元和姓纂所载侯莫陈氏云其先后魏别部居库斛真水周书云代武川人世为渠帅随魏南迁为侯莫陈氏余尝得颖及颖之孙涉墓志皆云本刘姓系出汉楚元王后颖墓志则以为父崇魏时赐姓涉墓志则以为崇王父丰后魏时赐姓二説已自不同而肃碑乃云汉中山靖王胜之后胜曾孙邵谋诛王莽不宻避难于代因左言而命氏改姓侯莫陈焉自古史传所载容有异同颖肃涉三世嵗月相接而碑志所书自相乖戾如此皆莫知其孰是岂其姓氏本出代北而唐初以族望相髙故妄言出于名胄以欺世俗初无所稽据乎不然殆不可考也已【金石録】
　　晋州刺史裴府君碑
　　上官仪撰正书姓名残阙贞观二十三年【金石録】
　　楚哀王稚诠碑
　　唐欧阳询撰并分书王名稚诠字集髙祖之子也隋大业末髙祖起兵于太原王在京师见杀髙祖辅政追封楚公諡曰哀武徳初进爵为王碑不着所立之年欧阳公时为给事中【集古録目】
　　工部尚书晋昌郡王碑
　　唐于志宁撰欧阳询书贞观中立【京兆金石録】
　　隋工部尚书段文振碑
　　潘徽撰欧阳询八分书贞观中立【金石録】
　　燕府君碑
　　李俨撰在霍邑【墨池编】
　　樊知迁碑
　　在江原县浄居寺顔师古文【舆地碑目】
　　什鉢苾碑
　　太宗诏岑文本为突利可汗什鉢苾碑文【旧唐书突厥传】
　　思摩碑
　　颉利族人思摩入朝授右武衞将军従征辽东为流矢所中太宗亲为吮血未防卒于京师赠兵部尚书诏为立碑于化州【旧唐书突厥传】
　　刑部尚书彭城襄公刘徳威碑
　　唐许敬宗撰李模书永徽二年立在三原【京兆金石録】贞观初为绵州刺史以廉平称百姓为之立碑【旧唐书本传】
　　闻喜县令江彦碑
　　正书无书撰人姓名永徽二年十月【金石録】
　　唐司空王仁佑碑
　　于志宁撰于立政正书永徽二年【京兆金石録】
　　邓慈碑
　　正书无书撰人姓名永徽三年正月【金石録】
　　唐赠荆州刺史尹碑
　　苏诜撰郭谦光分书永徽三年立【京兆金石録】
　　唐户部尚书杨纂碑
　　令狐徳棻撰郭广敬书永徽六年【京兆金石録】
　　唐魏州刺史王波利碑
　　不著书撰人名氏忠公姓王氏名涛字波利越嶲卭都人仕唐为内给事官至魏州刺史真定县公碑以永徽中立【集古録目】
　　左骁衞大将军翟仵碑
　　永徽二年立在东京【金石　访碑録云在长垣县东畧　　南二十五里墓侧永徽二年塟】
　　乐彦玮碑
　　刘祎之撰【墨池编】
　　贾敦颐碑
　　棠棣碑在河南县西修行寺永徽初贾敦颐弟敦实前后为洛州刺史并有政百姓立二碑于此时人号为棠棣碑【太平寰宇记】
　　赠左仆射杨逹碑
　　正书无书撰人姓名显庆元年【金石録】
　　不著书撰人名氏遂宁郡公姓杨氏名达字叔庄农华隂人隋之宗室炀帝世官至纳言封遂宁郡公諡曰懿唐武后其外孙也显庆元年追赠左仆射仍为立碑【集古録目】
　　杨达观王雄弟也炀帝时官至纳言卒赠吏部尚书唐显庆中以武后外祖父加赠左仆射官为之立碑以隋书列传考之时有异同传云字士达而碑云字叔荘传云年六十二而碑云年六十五皆当以碑为正又传云諡恭而碑云諡懿余集録有李峤所撰武后母墓碑亦云諡为恭与传合未知孰是也【金石録】
　　纪公碑
　　正书无书撰人姓名显庆四年三月【金石録】
　　云麾将军燕峦碑
　　正书无书撰人姓名麟徳元年正月【金石録】
　　乙速孤晟碑
　　正书无书撰人姓名麟徳元年二月【金石録】
　　后魏郢州刺史刘賔碑
　　八分书无书撰人姓名麟徳二年其孙立【金石録】
　　益州都督程知节碑
　　许敬宗撰畅整正书麟徳二年十月【金石録】
　　卢国公程知节碑唐侍中中书令行右相许敬宗撰畅整书知节字义贞济州东阿人官至镇军大将军赠骠骑大将军碑以麟徳二年十月立在昭陵【集古録目】
　　越州都督于徳芳碑
　　従弟志宁撰苏季子分书麟徳元年四月建在三原【复齐碑録】赵智碑
　　于志宁撰殷仲容正书并篆额麟徳二年【金石録】右唐赵智碑云智字处仕而史不载又云自太子舍人为吏部员外郎迁国子博士检校吏部郎中寻为越王府长史兼检校吏部侍郎遂转黄门侍郎旧史亦云累迁而新史直云由太子舍人拜黄门侍郎耳又智为国子祭酒尝领东宫賔客而新旧史亦皆不载【金石録】
　　兰长史碑
　　正书无书撰人姓名麟徳二年【金石録】
　　舒州刺史杨承仙碑
</div>
    <div class="pagination">
<a href="六艺之一录_page112.html">上一页</a><span>...</span><a href="六艺之一录_page108.html">108</a><a href="六艺之一录_page109.html">109</a><a href="六艺之一录_page110.html">110</a><a href="六艺之一录_page111.html">111</a><a href="六艺之一录_page112.html">112</a><span class="current-page">113</span><a href="六艺之一录_page114.html">114</a><a href="六艺之一录_page115.html">115</a><a href="六艺之一录_page116.html">116</a><a href="六艺之一录_page117.html">117</a><a href="六艺之一录_page118.html">118</a><span>...</span><a href="六艺之一录_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
