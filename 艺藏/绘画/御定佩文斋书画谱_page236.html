<!DOCTYPE html>
<html>
<head>
    <meta charset="UTF-8">
    <title>御定佩文斋书画谱 - 第 236 页/共 578 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定佩文斋书画谱 - 第 236 页/共 578 页</h1>
    <div class="content">　　畅防　　　　　　畅明瑾
　　程逊　　　　　　董好子
　　陆庭曜　　　　　张遵礼
　　陈庆子　　　　　苏思忠
　　杨朏　　　　　　何墨君
　　王雄　　　　　　段去惑
　　杨整　　　　　　陆慤
　　刘智敏　　　　　荆元成
　　任质　　　　　　李国相
　　马光业　　　　　马树应
　　周子朝　　　　　蔡金刚
　　史晟　　　　　　王岳
　　曹伯崇　　　　　胡宗



　　钦定四库全书
　　御定佩文斋书画谱卷四十六
　　画家传二
　　唐【上】
　　阎立徳
　　阎立徳【唐书云名让以字行】雍州万年人隋殿内少监毗之子也毗初以工艺知名立徳与弟立本早传家业武徳中累除尚衣奉御贞观初封大安县男歴将作大匠迁工部尚书进封为公【旧唐书本】
　　阎立徳画文成公主降蕃图玉华宫圗鬬鸡圗【唐书艺文志】
　　阎立徳职贡图异方人物诡怪之质自梁魏以来名手不可过也【唐朝名画録】
　　常乐坊赵景公寺三阶院门上白画树石颇似阎立徳予携立徳行天祠粉本验之【段成式京洛寺塔记】唐阎立徳有封禅图【圗画见闻志】
　　李嗣真云博陵大安难兄难弟自江左陆谢云亡北朝子华长逝象人之妙号为中兴至若万国来庭奉涂山之玉帛百蛮朝贡接应门之位序折旋矩度端笏奉簪之仪魁诡谲怪鼻饮头飞之俗尽该豪末备得人情二阎同在上品【画后品】
　　二阎师于郑张杨展兼师于毗【歴代名画记】
　　阎立本
　　阎立本【立徳弟见书家传】显庆中以将作大匠代立徳为工部尚书緫章元年拜右相博陵县男初太宗与侍臣泛舟春苑池见异鸟容与波上悦之诏坐者赋诗召立本侔状閤外传呼画师阎立本是时已为主爵郎中俯伏池左研吮丹粉望坐者羞怅流汗归戒其子曰吾少读书文辞不减侪軰今独以画见知与厮役等若曹慎毋习然性所好虽被訾屈亦不能罢也时姜恪以战功擢左相故时人有左相宣威沙漠右相驰誉丹青之嘲咸亨元年改中书令谥曰文贞【唐书本传】
　　立本有应务之才而尤善图画工于写真秦府十八学士圗【明杨士聪玉堂荟记云殿试次日词林诣兵科观唐阎立本十八学士圗相传为故事画皆立像末有沈括防嘉靖间蒲州监生魏希古条陈兵事兼进此卷疏下俱发兵科遂留至今云】及贞观中凌烟阁功臣圗并立本之迹也时人咸称其妙【旧唐书本传】
　　立本兼能书画朝廷号为丹青神化时天下初定异国来朝诏立本画外国圗又鄠杜间有苍虎为患虢王元凤一矢毙之诏立本写貎以旌雄勇田舍屏风十二扇位置经略冠絶古今元和十一年彦逺大父相国镇太原诏取之西域圗王知慎亦搨之永徽朝臣圗昭陵列像圗传于代【歴代名画记】
　　立本尝奉诏写太宗御容后有佳手传写于都观东殿以鎭九冈之气职贡圗【元周宻云烟过眼録云阎立本职贡师子圗虎首而熊身色黄而褐神采粲然与世所画师子不同】卤簿等圗与立徳皆同制之慈恩寺画功徳亲手设色不见其踪迹凡画人物冠冕车服皆神妙也【唐朝名画録】
　　立本以画显尝至荆州得张僧繇画初犹未解曰定虚得名耳明日又往曰犹是近代佳手明日又往曰名下定无虗士十日不能去寝卧其下对之【董逌广川画跋】张僧繇曽作醉僧图道士每以此嘲僧羣僧于是聚镪数十万求立本作醉道图并传于代【圗画见闻志】立本师于郑法士实亦过之后有王知慎者亦师范于立本甚得其笔力【画后品】
　　殷令名
　　殷令名陈郡人【见书家传】父不害累代工书画【歴代名画记】
　　殷闻礼
　　殷闻礼字大端【见书家传】书画妙过于父武徳初为中舍人赵王友兼侍读文馆学士【歴代名画记】
　　窦师纶
　　窦师纶字希言太宗秦王府谘议相国録事参军封陵阳公画内库瑞锦对雉鬬羊翔凤游麟图【唐书艺文志】师纶性巧絶草创之际乗舆皆阙勅兼益州大行防检校修造凡创瑞锦宫绫章彩竒丽蜀人至今谓之陵阳公様【歴代名画记】
　　尉迟乙僧
　　尉迟乙僧于阗国人【朱景云吐火罗国人】父跋质那乙僧国初授宿卫官袭封郡公善画外国及佛像时人以跋质那为大尉迟乙僧为小尉迟画外国及菩萨小则用笔紧劲如屈铁盘丝大则洒落有气概【歴代名画记】
　　尉迟乙僧贞观初其国王以丹青竒妙荐之阙下又云其国尚有兄甲僧未见画踪乙僧今慈恩寺塔前功徳又凹凸花面中间千手眼大悲精妙之状不可名焉光泽寺七寳台后面画降魔像千怪万状寔竒踪也凡画功徳人物花鸟皆是外国之物像非中华之威仪前軰云尉迟乙僧阎立本之比也【唐朝名画録】
　　乙僧善攻神攻改四时花木【后画録】
　　尉迟乙僧作佛像甚佳用色沉着堆起绢素而不隠指【画鉴】
　　尉迟乙僧善绘凹凸花【杨升庵集】
　　尉迟乙僧师于父【歴代名画记】
　　陈庭
　　陈庭师于乙僧乙僧外国陈庭次【厯代名画记】
　　陈庭圗山水曲尽其能【唐朝名画録】
　　王定
　　王定贞观上方令图本草训诫圗【唐书艺文志　张彦逺云官至中散大夫贞观初得名笔迹甚快】
　　王定为中书常僻于画公政之外每圗像菩萨髙僧士女皆冠于当代每经画处咸谓惊人【唐朝名画録】胜光寺西北院小殿王定画行僧及间间菩萨员光【厯代名画记】
　　张孝师
　　张孝师为骠骑尉善画地狱气幽黙吴道见之因效为地狱变相【歴代名画记】
　　庐山归宗寺刻吴道画地狱变相无为杨次公叙其后曰张孝师入冥得识所见为画阴刑阳囚众苦具在酸惨悲恻使人畏栗吴生就其画増益成此圗【广川画跋】
　　吴道师于张孝师【歴代名画记】
　　范长寿
　　范长夀国初为武骑尉【朱景云官司徒校尉】善画风俗田家景人物之状人间多有今屏风是其制也凡画山水树石牛马畜产屈曲逺近放牧闲野皆得其妙各尽其微张僧繇之次也【唐朝名画録】
　　范长夀学张僧繇画【厯代名画记】
　　范长夀画风俗圗醉道士图【唐书艺文志】
　　赵景公寺三阶院西廊下范长夀画西方变及十六对观寳池尤妙絶谛视之觉水入浮壁【京洛寺塔记】
　　何长夀
　　何长夀与范齐名【唐朝名画録】
　　范长夀何长夀并师于张【歴代名画记】
　　东京敬爱寺大殿北壁佛防及山水何长夀描大院中门东立神及神之东西两圣歴后有神英法师令何长夀描【同上】
　　檀智敏
　　檀智敏为振武校尉画游春戯艺圗【唐书艺文志】智敏时号檀生屋木楼台出一代之制【唐朝名画录】檀智敏师于董伯仁【画拾遗】
　　郑俦
　　郑俦屋木楼防师于檀生【唐朝名画録】
　　靳智翼
　　靳智翼祖述仲达改张琴瑟在范长夀上【后画録】靳智翼师于曹曹创佛事画佛有曹家様【厯代名画记】
　　刘孝师
　　刘孝师【僧悰作刘褎】画不多皆为枢要鸟雀竒变甚为酷似【后画录】
　　彦逺云不止鸟雀曾见画他物皆好【厯代名画记】
　　康萨陀
　　康萨陀【或云善陀】为振威校尉亡所服膺虗心自悟初花晚叶变态多端异兽竒禽千形万状【后画録】
　　康萨陀画人马措意非髙【画拾遗】
　　梁寛　吴智敏
　　梁寛吴智敏僧琮云智敏师于寛神襟更为俊逸【歴代名画记】
　　王韶应
　　王韶应【或作沼象段成式作昭隠】画神深有气韵【厯代名画记】韶应善山水人马【画拾遗】
　　宣阳坊静域寺禅门内外游目记云王昭隠画门西里面和修吉龙王有灵门外之西大目药义义及北方天王甚竒猛门东里面贤门也野义部落首上蟠蛇汗烟可惧东廊树石险怪髙僧亦怪西廊万菩萨【京洛寺塔记】
　　杨须跋　赵武端　范龙树　周乌孙　杨徳绍
　　杨须跋【中品】赵武端【下品西京云花寺小佛殿有赵武端画净土变东京敬爱寺大殿西壁西方佛防赵武端描】范龙树【下品】周乌孙【下品】杨徳绍【下品】已上五人国初擅名【厯代名画记】
　　宋令文
　　宋令文汾州人【见书家传】髙宗时为东防详正学士【唐书本传】
　　令文书画皆善【歴代名画记】
　　尹琳
　　尹琳善佛事神【西京光宅寺东菩萨院尹琳画西方变资圣寺北员塔下尹琳绢画菩萨庄严寺南门外白番神尹琳画】寺壁髙宗时得名笔迹快利今京师慈恩寺塔下南面师利普贤极妙【厯代名画记】
　　李仲昌
　　李仲昌【尹琳弟子】西京緫持寺堂内李仲昌画恩大师影【歴代名画记】
　　仲昌以写真最得其妙【唐朝名画録】
　　李嗣真
　　李嗣眞【唐书贞观中有李嗣真者多艺数官至太乐令有画后品三卷史不以能画名今张彦逺所载亦不称其官阀当是二人】与李仲昌并琳弟子善佛道神【厯代名画记】
　　王
　　王太原人永徽时画人马【金赉画史防要】
　　尝见纸上画一人一骑甚佳后题永徽年月日太原王画【牛戬画评】
　　周古言
　　周古言中宗时善写貌及妇女有宫禁寒食圗秋思图传于代【厯代名画记】
　　唐周古言有谢安石携妓东山圗【詹景凤东圗览】
</div>
    <div class="pagination">
<a href="御定佩文斋书画谱_page235.html">上一页</a><span>...</span><a href="御定佩文斋书画谱_page231.html">231</a><a href="御定佩文斋书画谱_page232.html">232</a><a href="御定佩文斋书画谱_page233.html">233</a><a href="御定佩文斋书画谱_page234.html">234</a><a href="御定佩文斋书画谱_page235.html">235</a><span class="current-page">236</span><a href="御定佩文斋书画谱_page237.html">237</a><a href="御定佩文斋书画谱_page238.html">238</a><a href="御定佩文斋书画谱_page239.html">239</a><a href="御定佩文斋书画谱_page240.html">240</a><a href="御定佩文斋书画谱_page241.html">241</a><span>...</span><a href="御定佩文斋书画谱_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
