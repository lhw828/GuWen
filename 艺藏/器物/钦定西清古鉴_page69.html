<!DOCTYPE html>
<html>
<head>
    <meta charset="UTF-8">
    <title>钦定西清古鉴 - 第 69 页/共 250 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定西清古鉴 - 第 69 页/共 250 页</h1>
    <div class="content">







<子部,谱录类,器物之属,钦定西清古鉴,卷十三>
　　右高七寸深四寸九分口径六寸四分腹围一尺一寸九分重一百十一两两耳有带按此为鲁祭周公之器铭词纪勋伐也伐东国其即周公东征事耶遣同谴三族其即三监耶在圃盖师行次舍左传襄公四年季孙树六槚于蒲圃东门之外是其地矣惟王命尊王也明公谓周公周初大封同姓惟鲁称公先儒谓周公懿亲而有大功于天下故特崇之曰公下云鲁侯盖主祭者自谓且閟宫之诗曰乃命鲁公俾侯于东故公亦称侯如鲁侯之功鲁侯是若是也







<子部,谱录类,器物之属,钦定西清古鉴,卷十三>
　　右通盖高七寸七分深三寸三分口纵三寸七分横四寸七分厎纵三寸三分横四寸二分重七十九两铭曰十八月攷管子有十三月令人之鲁二十四月鲁梁之民归齐二十八月菜莒之君请复之之语而古器有洛鼎铭十有四月欧阳修蔡襄刘敞皆疑之董逌谓自王之即位通数其月盖时君未改年也










<子部,谱录类,器物之属,钦定西清古鉴,卷十三>
　　右高七寸二分深四寸三分口径八寸一分腹围二尺七寸七分重二百四十三两四耳通足按周成王之末召公领冡宰芮公司徒彤伯宗伯毕公司马卫侯司冦毛公司空铭词曰毛伯毛公毛父实一人也在宗周则镐京矣东国即东都周初殷遗民弗靖淮夷徐戎并兴东征之役见于书传者不一此曰御国人伐东国厌戎是已厥后东方厎定洛邑是营故曰作丕成曰成乃工玩三年静东国之语则伐东国盖从营洛之后追叙其事意当时毛伯实主斯役而佐以吕伯吴伯一则曰师佑友毛父再则曰师佑友毛父师训众友与太史友内史友同义所谓卫父身也按齐为方伯吕伯当是齐吕伋而吴自泰伯至其十八世孙寿梦始见于内传中间都不可攷其时诸侯入为天子卿士或有吴伯者官王京故称吴伯也文王孙当是成王自谓可考者成王七年营东都八年命周公治东都十一年命君陈治东都顾史记载武王之言曰自洛汭延于伊洛居易毋固其有夏之居我南望三涂北望岳鄙顾詹有河粤詹洛伊毋远王室营周居于洛邑而后去故知营东都不始于成王而成王一治再治三治皆所以成武王之志故铭称昭考而终之曰大政也此篇为毛伯受命之词厥功既成其子孙铺陈始终泐于彞器今读其文如曰告乃事于上惟民作造在彛曰惟昭徳所谓有徳易以兴惓惓三致意焉有周卜世卜年之永于此铭见之









<子部,谱录类,器物之属,钦定西清古鉴,卷十三>
　　右高三寸八分深三寸二分口径五寸六分腹围一尺六寸四分重四十八两两耳有珥周王族有原贯而崇贯又皆国名説见贯尊类













<子部,谱录类,器物之属,钦定西清古鉴,卷十三>
　　右高三寸二分深二寸四分口径四寸四分腹围一尺四寸一分重三十两两耳有珥字与惟同説文从心佳声此作佳形二古文字多増损如尊旁益阜往往如此文疑其谥日丁则纪日明矣












<子部,谱录类,器物之属,钦定西清古鉴,卷十三>
　　右高五寸四分深四寸二分口径七寸三分腹围二尺一寸四分重一百一两两耳有珥按风俗通云陈留防氏黄帝之后此铭防父乙当是防氏物













<子部,谱录类,器物之属,钦定西清古鉴,卷十三>
　　右高四寸深三寸口径五寸六分腹围一尺六寸七分重五十七两两耳有珥博古图有应侯敦应侯为武王第四子按春秋列国有应此周器无疑













<子部,谱录类,器物之属,钦定西清古鉴,卷十三>
</div>
    <div class="pagination">
<a href="钦定西清古鉴_page68.html">上一页</a><span>...</span><a href="钦定西清古鉴_page64.html">64</a><a href="钦定西清古鉴_page65.html">65</a><a href="钦定西清古鉴_page66.html">66</a><a href="钦定西清古鉴_page67.html">67</a><a href="钦定西清古鉴_page68.html">68</a><span class="current-page">69</span><a href="钦定西清古鉴_page70.html">70</a><a href="钦定西清古鉴_page71.html">71</a><a href="钦定西清古鉴_page72.html">72</a><a href="钦定西清古鉴_page73.html">73</a><a href="钦定西清古鉴_page74.html">74</a><span>...</span><a href="钦定西清古鉴_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
