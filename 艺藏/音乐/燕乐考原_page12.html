<!DOCTYPE html>
<html>
<head>
    <meta charset="UTF-8">
    <title>燕乐考原 - 第 12 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>燕乐考原 - 第 12 页/共 44 页</h1>
    <div class="content">　　般涉调八章，[七羽仅存此调。]
　　 
　　[案，周氏(德清)自注云：“自轩辕制律，一十七宫调，今之所传者，一十有二。”(否!唐燕乐尚有28 调，何言「轩辕制律，一十七宫调」。)
　　考十七宫调，北宋干兴以来，教坊所用之宫调也，乃以为轩辕所制，何卤莽也。周氏在当时号为知音者，所言尚谬悠如此，况其下者乎？]
　　 
　　[又案，周氏有《中原音韵》一书，分十九部，论者咸以为精，今考南宋《菉斐轩新增词林要韵》，内分： 
　　一东、红，[周氏作东、钟。]
　　二邦、阳，[周氏作江、阳。]
　　三支、时，[周氏作支、思。]
　　四齐、微，[周氏同。]
　　五车、夫，[周氏作鱼、模。] 
　　六皆、来，[周氏同。]
　　七真、文，[周氏同。]
　　八寒、间，[周氏作寒、山。]
　　九鸾、端，[周氏作桓、欢。]
　　十先、元，[周氏作先、天。]
　　十一箫、韶，[周氏作萧、豪。]
　　十二和、何，[周氏作歌、戈。]
　　十三嘉、华，[周氏作家、麻。]
　　十四车、邪，[周氏作车、遮。]
　　十五清、明，[周氏作庚、清。]
　　十六幽、游，[周氏作尤、侯。]
　　十七金、音，[周氏作侵、寻。]
　　十八南、三，[周氏作监、咸。]
　　十九占、炎。[周氏作廉、纤。]
　　 
　　其上、去及入声，作三声分配各部，曾与周氏略同，然则周氏之书，盖亦有所本也。
　　其有入、无入与古部相反，而入声之闭口、抵腭、鼻音并而为一，亦始于此。
　　此书世所罕见，故《四库》亦未著录，惟厉樊谢诗中尝及之，顷阮(伯元？)中丞以所得影钞宋本进焉，因撮其大略于此。] 
　　--------------------------------------------------------------------------------
　　[1][56] [太簇高于黄钟二律。]
　　 
　　 
　　[2][57] [“下晖”二字疑衍，此即正声调法也。]
　　[3][58] [旧脱变宫误。]
　　[4][59] [燕乐七声，出于苏只婆之琵琶，不必上考之战国时也。]
　　 
　　[5][60] [案《说文》无”韵”字，均即韵也。蔡绦所谓“均”者，即燕乐一均七调者是也。所谓韵者，即各调所用之高下字谱也。字谱高下，本由于平、上、去、入四声，故曰犹诗律有平仄。]
　　 
　　[6][61] [此乃隋郑译之说。]
　　[7][62] [燕乐宫、商、角、羽四均二十八调，始于隋盛于唐。又唐人五弦之器有征调，何得云至隋唐已失征、角二调？]
　　(否!燕乐确无正角与征调!)
　　 
　　[8][63] [宋初，曲破小曲皆有七角调，太宗所制五弦阮亦有征调，不必远引《孟子》，谓春秋时已亡也。]
　　 
　　[9][64] [即正宫。]
　　[10][65] [此四字疑有误。]
　　[11][66] [此云”管”即律也。]
　　[12][67] [观此，则唐人燕乐，亦借黄钟宫为征调。]
　　 
　　[13][68] [七角宋初尚用之，乃云“求之不可得”，则政和君臣之学可知矣。]
　　 
　　[14][69] [谓用正宫而以林钟为杀声。]
　　 
　　[15][70] [旧作太簇，误。]
　　[16][71] [太簇为商故。]
　　[17][72] [校：原本缺“商”字。]
　　[18][73] [七角起应钟，则第六声为林钟，起姑洗为黄钟。]
　　[19][74] [琵琶丝声，故七律相去不齐，竹声则不尔也。]
　　 
　　[20][75] (旧误脱商调)
　　[21][76] (其锦案：南吕二十二章当作二十一章。)
　　 
　　明臧晋叔(懋循)《元曲选》载天台陶九成《论曲》：([1][77])
　　“正  宫三十三章，
　　中吕宫七十三章，    [案：《辍耕录》般涉调清曲并入。]
　　南吕宫三十九章，
　　仙吕宫六十一章，
　　黄钟宫三十三章，    [凡五宫。]
　　 
　　大石调三十五章，    [案：《辍耕录》小石调诸曲并入。]
　　双  调一百三十三章，
　　商调五十章，        [案：《辍耕录》商角调诸曲并入。]
　　越  调三十八章。”  [凡四调。共九宫调，皆七宫、七商二均者。]
　　[案：天台陶氏(九成)论曲，只有五宫四调，其数得九，故明人因之称为“九宫”，犹言九宫调云尔。不然，统高宫而计之，但有七宫，安得所谓九宫者哉？
　　高安周氏(德清)论曲，九宫调之外，又有小石、般涉、商角三调，谓之十二调。
　　元人南曲无商角，有羽调，又加一仙吕入双调，[此亦始于南宋。]合其数得十三，明人因之，称为十三调，犹言十三宫调云尔。不然，宋干兴以来只有十一调，安得十三调者哉？
　　明人制谱，不知九宫十三调为何物，漫云某曲在九宫，某曲在十三调。
　　近方氏(以智1611─1671)《物理小识》，又于七调之外，妄立十三调之名，皆不得其解而臆说也。
　　明沈(璟)伯英(1553─1610)《九宫十三调曲谱》，有正宫，又有正宫调，不知正宫即正宫调也。然则其所谓仙吕、中吕、南吕之外，别有仙吕、中吕、南吕三调者，亦未可为据矣！羽调不知于七羽中何属，当是黄钟羽也。
　　朱(彝尊)锡鬯(ㄔㄤ\1629─1709)检讨书《沈氏古今词谱后》，谓其黄钟不分宫、羽；存正宫、道宫，去高宫；存大石，去高大石；中吕、仙吕不分宫、调；删去高般涉、南吕、黄钟三调；角声则全略之。皆指为沈氏之误，不知三高调及七角声、正平调，北宋已不用，中吕、南吕、仙吕三调，元人已不用，非创自沈氏也。
　　沈氏于燕乐因无所解，而朱氏亦仅得燕乐之粗迹，故所论皆不中款会(真悟)云。]
　　 
　　《宋书.乐志》：
　　
　　“清商三调歌诗，荀勖撰，旧词施用者，平调六曲，清调六曲，瑟（琴）调八曲。
　　 
　　(北齐魏收506-572)《魏书.乐志》：
　　“神龟二年(519)，陈仲孺言，依琴五调调声之法，以均乐器，其瑟调以宫为主，清调以商为主，平调以宫为主，三调各以一声为主，然后错采众声，以文饰之。”
　　 
　　《隋书.音乐志》：
　　“沛公郑译，奏上龟兹琵琶七调，何妥非其义曰：“近代书记。所载缦乐鼓琴吹笛之人，多云三调，三调之声，其来久矣，请存三调而已。”
　　又云：
　　“清乐其始，即清商三调是也，并汉以来旧曲乐器形制，并歌章古辞，与魏三祖所作者，皆被于史籍。
　　属晋朝迁播，符永固平张氏，始于凉州得之。
　　宋武平关中，因而入南，不复存于内地。
　　及平陈后获之。高祖听之，善其节奏，曰；“此华夏正声也”。([2][78])
　　 
　　[案：龟兹琵琶未入中国以前，所谓俗乐者，即清商三调也。故荀勖笛律亦止正声、下征、清角三调。盖即清商三调而易其名耳。]
　　 
</div>
    <div class="pagination">
<a href="燕乐考原_page11.html">上一页</a><span>...</span><a href="燕乐考原_page7.html">7</a><a href="燕乐考原_page8.html">8</a><a href="燕乐考原_page9.html">9</a><a href="燕乐考原_page10.html">10</a><a href="燕乐考原_page11.html">11</a><span class="current-page">12</span><a href="燕乐考原_page13.html">13</a><a href="燕乐考原_page14.html">14</a><a href="燕乐考原_page15.html">15</a><a href="燕乐考原_page16.html">16</a><a href="燕乐考原_page17.html">17</a><span>...</span><a href="燕乐考原_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
