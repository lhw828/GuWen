<!DOCTYPE html>
<html>
<head>
    <meta charset="UTF-8">
    <title>道咸以来梨园系年小录 - 第 2 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道咸以来梨园系年小录 - 第 2 页/共 28 页</h1>
    <div class="content">　　　公历一九一九年戊午 
　　　公历一九一九年已未 
　　　公历一九二〇年庚申 
　　　公历一九二一年辛酉 
　　　公历一九二二年壬戌 
　　　公历一九二三年癸亥 
　　　公历一九二四年甲子 
　　　公历一九二五年乙丑 
　　　公历一九二六年丙寅 
　　　公历一九二七年丁卯 
　　　公历一九二八年戊辰 
　　　公历一九二九年己巳 
　　　公历一九三〇年庚午 
　　　公历一九三一年辛未 
　　　公历一九三二年壬申 
　　　公历一九三三年癸酉 
　　　公历一九三四年甲戌 
　　　公历一九三五年乙亥 
　　　公历一九三六年丙子 
　　　公历一九三七年丁丑 
　　　公历一九三八年戊寅 
　　　公历一九三九年己卯 
　　　公历一九四零年庚辰 
　　　公历一九四一年辛巳 
　　　公历一九四二年壬午 
　　　公历一九四三年癸未 
　　　公历一九四四年甲申 

　　●自序 

　　十余年前谈戏之风未盛间有近人笔记小说述及歌场往事或二三老辈熟悉梨园掌故偶有记述登诸报端予喜其足资谈助择其信而可征者随手录之积久成帙酒后茶余取而读之亦足以忘倦也迩来谈戏之癖风靡一时后生小子侈言往事其得自传闻者已觉以讹传讹而响壁虚造者更属无中生有捕风捉影之谈不值识者一笑矣适于岁末无事爰取往日所手录者一一分年排列并取近年梨园事实附诸篇末其中叙述或以文言或以俚语各仍其旧未遑为之润色修饰也至于书中琐事间有矛盾之处盖有时所录来处不同未知孰是然皆小节非关宏旨姑并存之以供异日编梨园史者之参考焉二十一年冬秋浦 

　　周明泰 

　　●道咸以来梨园系年小录　　至德周明泰志辅 

　　○公历一八一三年嘉庆十八年癸酉 

　　丑角黄三熊生十二月初三日申时生名札拉熊布字德山号叔敏行三小名雄儿昆季五人旗籍世袭云骑尉由道光初年投入高腔恩庆科班先学老生后改丑行满科后搭入高腔庆升平崇庆安庆阜和等班同时之高腔人物如讷莫欢沙二巴戴四戴星桥三丁惠二玉子仓儿纪大福广子四麻子多三等皆有名角色三熊后唱乱弹搭入老嵩祝成和春双庆春台双奎成庆永胜奎嵩祝成等班与名花衫王松林*1同演如送盒子入侯府等戏其高腔最为醇贤亲王及基润墅侍郎所赏识三熊喜乘十三太保小驴车人咸知之 

　　○公历一八一五年嘉庆二十年乙亥 

　　丑角杨明玉生九月十八日辰时生名阿金号明玉一作鸣玉字俪笙小名娃子江苏扬州甘泉人行三昆仲四人由道光年间投入著名昆曲和盛科班初学昆生同潘阿巧嵇永林程长庚龙小生大奎官索桂香为师兄弟后改昆丑搭入昆弋锦衣成龙飞凤舞鼎盛成和春双奎老嵩祝成四喜等班多年与名昆旦朱莲芬合演如思凡下山千里驹等剧恭忠亲王师恪勤尚书最赏识之 

　　○公历一八一七年嘉庆二十二年丁丑 

　　丑角刘赶三生六月二十六日子时生名宝山号芝轩字韵卿直隶天津河北人父刘干升在天津盐院充当官役其弟赶四充长随赶三原名赶升道光年间在天津侯家后群雅轩票房其同时之票友人物有郎八十杓子刘张三元孙大常画儿李保寿儿张子玖余三胜四胜张喜子王长寿王兰凤常子和诸人赶三先学老生专工余派三胜四胜昆仲后改丑行入京隶永胜奎部演探亲一戏骑自用黑驴上台驴名墨玉又名二小性极烈睿悫亲王及李高阳相国*2最赏识之自营保身堂于韩家潭西首路北门人甚多如花旦张梅五*3花衫王顺福*4刀马旦张芷芳*5花旦胡五儿蔡六儿等皆是赶三搭入老嵩祝和春双奎春台四喜承庆胜春九和成胜春奎永胜奎嵩祝成等班与花旦王松林合演时最多子名金奎号树仙外号猴儿头隶永胜奎部唱老生孙名二成孙妇刘氏赶三临终嘱其孙妇将驴送往豆腐池胡同文三爷*6宅以作纪念是月二十七日刘宅遣赶三多年跟包老仆李二同伊子丑行李敬三*7送至文宅该驴于次日上午巳时仰哮而毙遂葬于凈土寺胡同朴园别墅空池西河岸又赶三于某年因孝钦后传演探亲牵驴入内阍者以其为大不敬欲拿交问罪迨问系孝钦后所传始放入后观此戏大悦赏银十两云 

　　○公历一八一八年嘉庆二十三年戊寅 

　　老生王九龄生七月十一日亥时生号荣斋字艳芳安徽安庆桐城县人自幼入小九合成科班学刀马旦演湘江会武当山有大刀旦之称后改老生搭四喜班多年与叶中定演除三害渑池会诸戏最有名礼部尚书延树南内阁中书舒春航颇赏识之妻汪氏 

　　○公历一八二一年道光元年辛巳 

　　上谕减景山太监戏学额为一百二十八嗣后准减弗准增 

　　○公历一八二三年道光三年癸未 

　　圆明园管园大臣宝兴因每届园中传戏差戏学远在城南请拨官房设总行署乃将乐部和声署附设之乐学及南府内学大小等处太监学生外学头二三等处旗民学生移居于圆明园太平村曰南府太平村总承应处嗣后凡属太监学生统称曰内学旗民子弟曰外学俗呼为太平村两学而景山旧有之戏学堂及总管以下等掌剧太监皆撤尽 

　　○公历一八二四年道光四年甲申 

　　本年厘定内学班专承应寿康宫绮春园以及平常之戏差其喜庆应节之大戏以及宁寿宫同乐园长春园等戏差则为内学生合演退奄居士藏旧戏目一册系道光四年庆升平班领班人沈翠香所有之物戏目共二百二十七出封面写道光十二载闰二月嵇永林嵇永年按翠香名金兰江苏常州府江阴县人演昆旦兼花衫永林系安徽安庆府太湖县人演昆旦为程长庚同科之师兄兹将戏目录之如下道光四年庆升平班戏目 

　　大财神 
　　满床笏 
　　汜水关 
　　陈公计 
　　虎牢关 
　　借赵云 
　　盘河战 
　　战濮阳 
　　夺小沛 
　　白门楼 
　　许田射鹿 
　　闻雷失箸 
　　马跳潭溪 
　　三顾茅庐 
　　博望坡 
　　长坂坡 
　　舌战群儒 
　　临江会 
　　群英会 
　　借箭打盖 
　　祭东风 
　　华容道 
　　取南郡 
　　取桂阳 
　　取长沙 
　　柴桑口 
　　拦江救主 
　　取雒城 
　　定军山 
　　阳平关 
　　瓦口关 
　　葭萌关 
　　战冀城 
　　战渭南 
　　取成都 
　　战合肥 
</div>
    <div class="pagination">
<a href="道咸以来梨园系年小录.html">上一页</a><a href="道咸以来梨园系年小录.html">1</a><span class="current-page">2</span><a href="道咸以来梨园系年小录_page3.html">3</a><a href="道咸以来梨园系年小录_page4.html">4</a><a href="道咸以来梨园系年小录_page5.html">5</a><a href="道咸以来梨园系年小录_page6.html">6</a><a href="道咸以来梨园系年小录_page7.html">7</a><span>...</span><a href="道咸以来梨园系年小录_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
