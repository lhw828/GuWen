<!DOCTYPE html>
<html>
<head>
    <meta charset="UTF-8">
    <title>周易图书质疑 - 第 29 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周易图书质疑 - 第 29 页/共 44 页</h1>
    <div class="content">　　【重坎】　【坎重干为讼】　【坎重坤为师】　【坎重震为解】
　　【坎重防为涣】　【坎重离为未济】　【坎重艮为防】【坎重兑为困】
　　【重离】　【离重干为同人】　【离重坤为明夷】　【离重震为丰】
　　【离重防为家人】　【离重坎为既济】　【离重艮为贲】【离重兑为革】
　　【重艮】　【艮重干为遯】　【艮重坤为谦】　【艮重震为小过】
　　【艮重防为渐】　【艮重坎为蹇】　【艮重离为旅】【艮重兑为咸】
　　【重兑】　【兑重干为履】　【兑重坤为临】　【兑重震为归妹】
　　【兑重防为中孚】　【兑重坎为节】　【兑重离为睽】【兑重艮为损】
　　此大传所谓刚柔相摩八卦相荡及八卦成列象在其中因而重之爻在其中也重卦本于伏羲以大传叙古帝取十三卦定之八卦重为六十四卦以大传相荡因重之説定之若邵子二分为四四分为八其义固本于易八分为十六十六分为三十二三十二分为六十四则非伏羲重卦之指矣
　　潘元懋曰康节谓仪象卦二而四四而八是矣若八卦之上又有十六三十二两截窃恐只是康节之易耳盖系辞传云八卦相荡又云因而重之又云八卦相错则八卦既成之后于每卦之上各加八卦以成六十四卦可知不然则一画而二二画而四四画而八既有仪象卦之名矣何四画而十六五画而三十二其名畧不经见耶
　　归有光曰伏羲之作止于八卦因重之如是而已矣初无一定之法亦无一定之书而刚柔之上下隂阳之变态极矣夏为连山商为归藏周为周易经别之卦其数皆同虽三代异名而伏羲之易即连山而在连山即归藏而在归藏即周易而在周易未尝别有所谓伏羲之易也后之求之者即其散见于周易之六十四卦者是已
　　天地全数图
　　十九八七六五四三二一
　　此大传所谓天一地二天三地四天五地六天七地八天九地十也易本天地之数以为数始于一终于十放之则百千万亿胥由此出约之则复合为一一者太极也方伏羲氏画卦时仰观于天而画一俯观于地而画一为一而即为二也中观于人而三画之兼天地之一竒一耦也二竒一耦而得四二耦一竒而得五数至五而中矣由是五交一而得六五交二而得七五交三而得八五交四而得九五交五而得十数至十而成矣昔人谓此十字伏羲画卦所为仓颉因此而字之如人之字育为之滋长变出他文学者当细攷之不可以常字观洵确论也
　　马衍曰易学只十二字天地一二三四五六七八九十是也此谓画前象数本于二元一交之变化易曰知变化之道者其知神之所为乎象数神之所为也伏羲本之画卦者也
　　天地分数图
　　九七五三一
　　十八六四二
　　此大传所谓天数五地数五也天统阳阳数竒故一三五七九属之地统隂隂数耦故二四六八十属之天地合数图




　　此大传所谓五位相得而各有合也盖一得六而合二得七而合三得八而合四得九而合五得十而合此隂阳合徳自然之数也东北阳也故以一三而合六八者位之西南隂也故以二四而合七九者位之中央隂阳之中也故以五十相合者位之世儒传此以为河图之数不知作图者本于易而反谓作易者本于图自昔至今并为一谈抑何其弗思之甚也按郑康成注大衍之数曰天地之数五十有五天一生水于北地二生火于南天三生木于东地四生金于西天五生土于中阳无偶隂无配未得相成地六成水于北与天一并天七成火于南与地二并地八成木于东与天三并天九成金于西与地四并地十成土于中与天五并而大衍之数成焉据此则五位之图数了然矣岂非后之作图者所自出乎但五行生成之序乃秦汉方士家言不当援以证经大易由太极而两仪而四象而八卦原未尝及五行也郭雍曰汉志虽有五行之説而于易无所见故五行出于厯数之学非易之道也
　　按五行非易道郭氏此言可辟诸儒之纷纭舛错矣天地积数图
　　九【积之为二十五】七【积之为十六】五【积之为九】　三【积之为四】一
　　十【积之为三十】八【积之为二十】六【积之为十二】四【积之为六】二
　　此大传所谓天数二十有五地数三十凡天地之数五十有五也天地之数五十有五而大衍之数五十者去参天两地之五数而以五十举其全也大衍之数五十而其用四十有九者去其一不用而以七七之蓍数求八八之卦数也四十九数之所用莫非一数之所用也一者太极也由参天两地而三数之则为参伍之数由参伍而三数之则为四十有五之数其三数之者易有三极之道也而要皆本于天地之数之变化也故观乎一二三四五六七八九十之数而知天之所以为天地之所以为地天地之所以生万物万物之所以贵乎人凡羲皇之画八卦六十四卦其数悉出乎此矣
　　程子曰数始于一偹于五小衍之而为十大衍之则为五十五十数之成也成则不动故损一以为用参两倚数图




　　此大传所谓参天两地而倚数也惟天统阳自一至九皆阳数也惟地统隂自二至十皆隂数也然数主生而不主成故用数者在五位以五位分之天之一三五为参地之二四为两此参两所由立矣合参两为五五者数之中也故居中以御外一三七九阳数也故居四正二四六八隂数也故居四维凡数以九为极阳数无十隂数无一而此数以阳统隂故不列十数其合之为四十五者则参伍以尽其数之变者也盖阳数极于九隂数极于六合九六则为参伍以中五乗一九乗三七乗二八乗四六而参伍之数成焉横数之为二四九为三五七为一六八而参伍之数成焉纵数之为一五九为二六七为三四八而参伍之数成焉参其参为九参其两为六九六固参伍之数也两其两以乗参为七两其参以乗两为八七八亦叅伍之数也故大传之言易道者又曰参伍以变错综其数实与参两相为表里矣
　　陆九渊曰数偶则齐数竒则不齐惟不齐而后有变故主变者竒也一三五七九数之竒也一者数之始未可以言变自一而三自三而五而其变不可胜穷矣故三五者数之所以为变者也三者变之始五者数之终参伍以变而天下之数不能外乎此矣世儒传此以为洛书之数然其数不自陈图南始也易纬乾坤凿度九宫篇所列隂阳十五之法已然是知数之所传乆矣十五者即参伍也特人未悟其义耳郑渔仲谓参伍以变洛书数也言洛书者莫如易大传参伍之説其证以三五可称有识其目以洛书则旧名之相仍者也
　　大传曰古者包牺氏之王天下也仰则观象于天俯则观法于地观鸟兽之文与地之宜近取诸身逺取诸物于是始作八卦以通神明之徳以类万物之情其言明辨晢矣而世儒必谓龙马负图出河则其文以画卦其説不出于经信如所传特观鸟兽之文之一事耳俯仰逺近何以称焉夫众言淆乱则衷诸圣吾惟奉孔子以定一尊可也
　　大传曰河出图洛出书圣人则之此后世言河图洛书者之所本也按郑康成引春秋纬曰河以通干出天苞洛以流坤吐地符河龙图洛龟书成河图有九篇洛书有六篇合天地九六隂阳之数以为书而其书已亡是但言河洛图书而未尝言图书所出之世所载之数也礼纬含文嘉曰伏羲徳合上下天应以鸟兽文章地应以河图洛书伏羲则而象之乃作八卦雄覈灵赋曰大易之始河序龙图洛贡龟书由是其世有可考矣然孔安国曰河图者伏羲氏王天下龙马出河遂则其文以画八卦洛书者禹治水时神龟负文而列于背有数至九遂因而第之以成九类刘子骏班孟坚皆主此而考其世者又互异矣陈图南始以二图与伏羲四图传之穆伯长种明逸由是其数有可稽矣邵子得穆之以十为图九为书刘长民得种之传以九为图十为书而稽其数者又互异矣他若竹书纪年言黄帝五十年龙圗出河淮南子言黄帝济河洛之间而受緑图诸家所引纬书有言尧沉璧于河而元龟负图者有言舜东观于河而黄龙负图者有言汤观洛沉璧而获黄鱼黒玉之瑞者有言武王观河沉璧而赤龙吐元甲之图者至于三代河洛出图书则汉书郊祀志之説也连山氏归藏氏与伏羲氏皆得河图则姚信之说也包牺因燧皇之图而制八卦则魏博士淳于俊之説也纷纷籍籍不可究诘岂足奉为典要乎当二图初出时易家咸谓羲画周经本此以作而旁通曲证迭相明于其后惟欧阳永叔司马君实独不肯信而廖氏偁至诋为怪妄之尤甚者宋季有俞氏琰据书顾命以河图与天球同为玉石之类举众説而一空之是皆不惑于哤言者矣
　　宋濓曰八卦洪范见之于经其防甚明若以今之图书为河洛之所出则数千载之间孰传而孰受之至宋陈图南而后大显耶其不然也昭昭矣
　　归有光曰河图洛书圣人则之者此大传之所有也通干流坤天苞地苻之文五行生成戴九履一之数非大传之所有也以彼之名合此之迹以此之迹符彼之名不与大易同行不藏于博士学宫而千载之下山人野士持盈尺之书而曰古之图书者如是此其付受固已沉沦诡秘而为学者之所疑矣
　　自朱子作易本义启防标举孔说邵图而学者宗之至今每读易至此心窃疑焉至于河图配卦拆一补艮拆二补兑拆三补震拆四补防尤不协于自然之数厯攷诸家易解独取汉之刘氏宋之欧阳氏以八卦为河图一言即其义思之而乃悟有象之谓图有辞之为书象不外于竒耦是图即伏羲所画之八卦六十四卦也其谓河出图者羲都于陈河乃陈之域也大传曰书不尽言言不尽意又曰系辞焉以尽其言是书即文王所繋六十四卦之辞周公所系三百八十四爻之辞也其谓洛出书者周兴于雍洛乃雍之浸也【周礼雍州其浸渭洛闗中记洛水一名漆沮禹贡漆沮既从又曰东过漆沮是也】马衍曰所谓图者易之图也爻画竒耦之象也包牺氏作也所谓书者易之书也系象之辞也文王周公作也羲皇出于河周家宅于洛故曰河出图洛出书也图书未作圣人则神物效变化象吉凶而作图书图书既作则则图书也　按此论先得我心从来言河图洛书者无此精确可以悬日月而不刋矣顾命河图在东序与大训在西序相配大训为文武之谟训则河图疑即文周系辞之羲图也世守寳书等于重器故各陈之论语曰河不出图盖夫子欲兴易道于天下而世莫宗予因慨然寄思于羲文之时与凤鸟不至同叹乃伤耉徳之不降文明之不章也礼运言山出器车河出马图二者对举自当别有所指或亦出于汉儒之傅防未可知耳夫龙马之象本于乾坤龟甲之文原于卜兆创其説者或寓言以取义而守其説者遂穿凿以背经是足慨矣至于洪范九畴不过如臯陶谟九徳中庸九经之类其曰天锡犹之天叙天秩云尔安所取诸戴九履一左三右七二四为肩六八为足而五居中之象廖氏偁亦言洪范九畴圣人之法非有龟书出洛之事也谅哉按程子谓隂阳阖辟便是易作易者自天地幽明至于昆仲草木无不合又谓观兔可以作卦其易传固不及河图洛书也朱子用河图洛书矣然谓圣人作易之初仰观俯察见得盈天地之间无非一隂一阳之理有是理则有是象有是象则其数便自在这里非徒河图洛书为然是亦未尝専泥其説也归震川谓宋儒以自得之见求圣人之心于千载之上虽有成书而多所未尽頼后人因其端以推衍之然则奉大为折辟羣言所乱杂或者亦黜八索之遗意乎

　　周易图书质疑卷十三
　　钦定四库全书
　　周易图书质疑卷十四　　　休宁赵继序撰
　　连山图説
　　连山八卦横图
　　震
　　防
　　离
　　坤
　　兑
　　干
　　坎
　　艮
　　此大传所谓帝出乎震齐乎防相见乎离致役乎坤説言乎兑战乎干劳乎坎成言乎艮也　程智曰释连山易也
　　按夏易曰连山而世谱以为连山作于神农而夏人用用之商易曰归藏而世谱以为归藏作于黄帝而商人用之杜子春又以连山为伏羲之易周礼太卜掌三易之法其经卦皆八其别皆六十有四秦火后失其传隋河间刘光伯僞造连山易上之为人所讼而桓君山新论云连山八万言归臧四千三百言唐艺文志载连山十卷司马膺注隋经籍志载归藏十三卷薛贞注恐皆伪书不足徴信今亦久沦于澌灭矣宋朱日华所辑三易备遗用志颇勤然多牵合于五行六甲之説岂有当乎要之説卦中固已揭二易之精防以示人矣是在好学深思者防绎而自得之连山八卦圆图





　　邵子以此图为文王卦位今按图中専明嵗序流行之次第与大传帝出乎震一章相合盖夏之连山易也孔子曰吾之而得夏时焉此之谓也若以图属文王全与周易无闗其曰出震固夏用寅正之明徴矣
　　朱元升曰即夫子説卦之辞证夏时之立春在艮实应连山首艮之説故夫子于兑之方表而出之曰兑正秋也于艮之方表而出之曰万物之所成终而所成始也若夫文王作周易建子正而谓行夏之时然与否与　按周正建子自武王始非文王也但文王时尚用丑正周公时必用子正今以寅正列卦位其为夏易无疑
　　又曰夫子不言乾坤而曰神也者妙万物而为言者也乾坤其神矣乎噫非此一章无以明乾坤神六子之用非此一图无以明此一章例连山之易
　　王应麟曰连山首艮艮万物之所终始也八风始于不周卦气始于中孚【此本易纬稽览图説】冬至为厯元黄钟为律本北方终隂而始阳故谓之朔方　按朱氏谓立春在艮盖本稽览图及京房易以震离兑坎各主一方为二至二分用事之日也然由王氏艮属冬至推之则出震为立春齐防为春分见离为立夏役坤为夏至説兑为立秋战干为秋分劳坎为立冬实合夏正建寅之统寅主东方于卦属震于时属立春此理数之显然可见者然则连山何以谓之首艮也曰艮位东北冬之终即春之始特溯其元而言之也犹之归藏首坤坤亦居八卦之终终则有始故谓首艮首坤耳
　　陈第曰文王按卦系彖既以文阐图矣且自干至未济以正对反对为自然次序此即文王之图也义至深矣乃区区取其小成而更其位次何为耶盖缘説卦有出震齐防之言好事者从而附防之耳不知错举八卦以运气机见羲图之卦位若有定也而卦气之流行实无定也离未尝不南坎未尝不北震未尝不东兑未尝不西安可别绘一图而配先后天乎按连山为天易天莫大于时説卦帝出乎震章夫子已明指嵗功言之稽览图以震离兑坎各主一方其余六十卦卦有六爻别主一日凡主三百六十日余有五日四分日之一者每日分为八十分是四百二十分六七四十二是每卦得六日七分也京君明郑康成皆用其説邵子别有卦气图以乾坤坎离为主余六十卦分直从同其言曰易有三百八十四爻真天文也体有三百八十四而用止于三百六十何也以乾坤坎离之不用也用止于三百六十而有三百六十六何也数之赢也图不载经世中汉上朱氏以为出于李溉者近是然溉亦传自陈图南者也蔡季通曰康节之法亦用六日七分盖其所从来者久矣刘牧曰易纬及郑氏虽以坎离震兑四正之卦爻减乎二十四之数与当期之日相契则又与圣人之辞不同矣
　　朱元升曰一卦六爻爻各值一日又縂直七分何其参差而难齐也况自冬至起于中孚至大雪终于頥尽变三易之位序其穿凿无据皆出于私意矣按易冐天下之道无方无体随人所见各成其用卦气之周厯数在京邵自有传于古而得于心者非必尽为无据也特未知果合圣人作易之指否耳若连山之为夏时大传已有明训窃尝仿其意以震防离坤兑干坎艮八卦分为八宫以二宫主一时【震防为春离坤为夏兑干为秋坎艮为冬】每宫所之七卦各主六日九时五刻二分零十五日二时半为一【如正月初一日子时一刻立春属震所之第一卦则初七日酉时六刻二分属震所之第二卦余仿此】三而周一宫计四十五日七时半总八宫二十四计三百六十五日零其数当期其法亦与六日七分相近惟八宫所之卦或用一卦重为八卦之序或用八卦参伍错综之序有未敢轻定者故不另绘六十四卦圆图而附其説于此














　　周易图书质疑卷十四
<经部,易类,周易图书质疑>
　　钦定四库全书
　　周易图书质疑卷十五　　　休宁赵继序撰
　　归藏图説
　　归藏八卦横图
　　干【干君七】
　　兑【兑説六】
　　离【日晅四】
　　震【雷动一】
　　防【风散二】
　　坎【雨润三】
　　艮【艮止五】
　　坤【坤藏八】
　　此大传所谓雷以动之风以散之雨以润之日以晅之艮以止之兑以説之干以君之坤以藏之也　程智曰释归藏易也
　　张行成曰归藏首坤以坤为一也周易首干以干为一也二者不同孔子通之繋辞曰阖户谓之坤辟户谓之乾坤先于干归藏义也天尊地卑乾坤定矣干先于坤周易义也
　　朱元升曰贾公彦释归藏之防曰归藏以纯坤为首坤为地万物莫不归而藏于中故曰归藏夫归藏虽自黄帝而作实循伏羲之卦序案汉律厯志曰伏羲画八卦由数起至黄帝而始偹是知伏羲易与黄帝易一以贯之而已
　　又曰乾坤分太极为二坤干合太极为一盖以连山首干尾坤而分太极【此主杜氏以连山为伏羲易】归藏以干藏坤而合太极分则一而二合则二而一非二不足以见乾坤之定位非一不足以见乾坤之妙理江都李衡编周易义海纪陈臯之説曰干为君为父坤为臣为母艮为子为少阳圣人设教以尊为先则顺故周人先干谓商人先坤夏后氏先艮是先列臣子而后君父故坤干之説近乎诞妄呜呼为此説者知乾坤之分处未知乾坤之合处也干以阳索坤而地气上腾是干中有坤坤以隂索干而天气下降是坤中有干于道曰泰于志曰同于天地曰交黄帝其秘商人畅其用夫子明其义实万世之经也陈臯以为诞妄不其固乎
　　自陈图南始出四图三传而至康节邵子大其蕴所谓伏羲先天之易也今反覆玩之其图皆与大传雷以动之一章相合因旷然有悟曰此即古之归藏易乎以八卦横图言之数从中起中也者数之原也右初列震左初列防所谓雷动风散也左次列坎右次列离所谓雨润日晅也左次列艮右次列兊所谓艮止兑説也右终列干左终列坤所谓干君坤藏也中外之位先右后左次内之位先左后右顺逆往来重重保合即此可得归藏之象矣且右自震之一阳厯离兑二阳以至干之三阳左自防之一隂厯坎艮二隂以至坤之三隂推之六十四卦横图右自复之一阳以至干之六阳左自姤之一隂以至坤之六隂其序皆有秩然而不可乱者至于六十四卦方图内四卦一层震防列焉而益恒则震防相重之卦也次十二卦一层坎离列焉而未济既济则坎离相重之卦也余则坎离交于震防之卦也次二十卦一层艮兑列焉而咸损则艮兑相重之卦也余则艮兑交于震防交于坎离之卦也外二十八卦一层乾坤列焉而泰否则乾坤相重之卦也余则乾坤交于震防交于坎离交于艮兑之卦也且按图而中分之复至干自左而右累四下行姤至坤自右而左累四上行序亦未尝不着也诚能由象以得意当必引伸触长于无穷矣
</div>
    <div class="pagination">
<a href="周易图书质疑_page28.html">上一页</a><span>...</span><a href="周易图书质疑_page24.html">24</a><a href="周易图书质疑_page25.html">25</a><a href="周易图书质疑_page26.html">26</a><a href="周易图书质疑_page27.html">27</a><a href="周易图书质疑_page28.html">28</a><span class="current-page">29</span><a href="周易图书质疑_page30.html">30</a><a href="周易图书质疑_page31.html">31</a><a href="周易图书质疑_page32.html">32</a><a href="周易图书质疑_page33.html">33</a><a href="周易图书质疑_page34.html">34</a><span>...</span><a href="周易图书质疑_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
