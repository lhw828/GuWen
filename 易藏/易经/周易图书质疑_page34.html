<!DOCTYPE html>
<html>
<head>
    <meta charset="UTF-8">
    <title>周易图书质疑 - 第 34 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周易图书质疑 - 第 34 页/共 44 页</h1>
    <div class="content">　　周易图书质疑卷二十　　　休宁赵继序撰






　　以十干分配天地之数则甲乙属三八丙丁属二七戊己属五十庚辛属四九壬癸属一六
　　以十二支分配天地之数则寅夘辰属三八巳午未属二七申酉戌属四九亥子丑属一六未戌丑属五十以五方分配天地之数则东属三八南属二七中属五十西属四九北属一六
　　以四时分配天地之数则春属三八夏属二七秋属四九冬属一六
　　以八卦分配天地之数则居中之五十不用东为震东南为防属三八南为离西南为坤属二七西为兑西北为干属四九北为坎东北为艮属一六此连山之易夫子发明于説卦传者也
　　十干以戊己居中则甲乙丙丁之在东南为始庚辛壬癸之在西北为终蛊有事终则有始故言甲甲子甲戌甲申为先甲三日甲午甲辰甲寅为后甲三日以卦画凖之先甲三日即蛊内卦防三爻也后甲三日即蛊外卦艮三爻也防申命无初有终故言庚庚午庚辰庚寅为先庚三日庚子庚戌庚申为后庚三日以卦画凖之先庚三日即内防三爻也后庚三日即外防三爻也蛊与随反防下乃震上之所反也而中备又有震震之东方为甲是言先甲后甲者对乎随之震以取义也防与兑反而中备又有兑兑之西方为庚是言先庚后庚者又对乎兑以取义也然则蛊之艮上乃随之兑上所反而中备亦有兑何以不取其义曰蛊重始事故言甲不言庚也且蛊之五变防防之五变蛊是二卦原互为用也
　　程子曰甲日之始事之端也庚者变更之始也十干戊己居中过中则变故谓之庚
　　张清子曰甲者十干之首事之端也故谓之终则有始庚者十干之过中事之当更者也故谓之无初有终洪范初一曰五行即大禹谟之六府但合土糓为一耳五者行于天下乃民生日用之物故首列之自礼运言播五行于四时由是木位东方而为春火位南方而为夏土位中央而贯四时金位西方而为秋水位北方而为冬月令谓盛徳之所在者是也然帝典羲和之命夏小正之书周官冯相保章之掌固未之前闻焉月令以土居夏秋之中而无专位犹见土主五行之意后世复定土旺于四季之月各十有八日则愈分析愈支离矣
　　其曰天一生水地六成之地二生火天七成之天三生木地八成之地四生金天九成之天五生土地十成之特因分配天地之数言之而非五行生成之序也乃世儒为之辞曰五行之生由防而着试思天五生土土未生时则天三生木地四生金金木将何所自生乎其理固不可通也
　　其曰水生木木生火火生土土生金金生水特因分配四时成嵗之序言之而非五行有相生之道也其曰金克木木克土土克水水克火火克金亦因分配四时屈伸之数言之而非五行有相克之道也五行家之言生克始自秦汉防纬诸书京君明大畅其説因定各种义例至刘子政为五行传班孟坚为五行志而后世作史者沿用之遂谓为万物生生之原天文地理医卜方技无不祖述其义而大儒不察引证易象比附卦爻过矣
　　其尤异者月令春言其帝太皥其神句芒夏言其帝炎帝其神祝融中言其帝黄帝其神后土秋言其帝少皥其神蓐收冬言其帝颛顼其神元防盖本于邹衍五徳转移治各有宜之説不知天地剖判未有五帝五臣之前其主四时者谁耶尧舜大圣何以不与列而髙辛亦从黜耶凡某帝某王以某徳王皆出防纬而不见于尚书非儒者所当道也今俨然载于史鉴形于文辞不已舛乎甚矣五行生克之有害于正义也
　　按宋儒不言五行者惟邵子皇极经世以日月星辰水火土石尽天地之体用卓然不同于诸家而张子正蒙云水火气也故炎上润下与隂阳升降土不得而制焉木金者土之华实也其性有水火之杂故木之为物水渍则生火然而不离也盖得土之华浮于水火之交也金之为物得火之精于土之燥得水之精于土之濡故水火相待而不相害烁之反流而不耗盖得土之精实于水火之际也土者物之所以成始而成终也地之质也化之终也水火之所以升降物兼体而不遗者也张子以金木为水火土之所生此不易之理也
　　大衍象数考
　　蓍数
　　五十【不用者一用者四十有九】
　　大传曰大衍之数五十其用四十有九按天地之数五十有五而大衍止于五十者刘长民谓由天五不用盖揲蓍之法以一二三四为归竒之数以六七八九为过揲之数是为不用五也然天不用五地亦不用十矣何不五十并去之且五十之中岂无五数在乎此固非定论矣惟一二三四六七八九为应用之数五十为不用之数以不用之数而运应用之数故大衍之数五十也
　　韩伯曰衍天地之数所頼者五十其用四十有九则其一不用也不用而用以之通非数而数以之成斯易之太极也四十有九数之极也
　　马衍曰大衍之数五十其用四十有九则已有不用者在矣不用即不易者也不易易之根也
　　揲数
　　四营【分二　挂一揲四　归竒】
　　大传曰分而为二以象两此一营而象天地之分也马衍曰方其分二以象两则必有一不可分者挂其中矣不可分之一与不易之根有别矣　按不易之根万物统体之太极也挂一之一人心各具之太极也挂一以象三此二营而象立人以参天地也蓍之所以合乎三才也
　　揲之以四以象四时此三营而象嵗功之成也归竒于扐以象闰五嵗再闰故再扐而后挂此四营而象归余于终也蓍之所以合乎厯法也
　　陆绩曰分而为二以象两一营也挂一以象三二营也揲之以四以象四时三营也归竒于扐以象闰四营也　按朱子本义启蒙俱主陆氏説或谓自挂一至再扐已配五嵗不当连分二为四营因取揲以四数策以四分者解之不知四营乃揲蓍之纲领主法不主数若以五嵗为五则通变极数不胜计矣岂谓是乎
　　阳【九七】
　　隂【六八】
　　大传曰干之策二百一十有六坤之策百四十有四凡三百有六十当期之日其三变而得三竒者谓之九余策三四一十二正策四九三十六得三耦者谓之六余防三八二十四正策四六二十四得两耦一竒者以竒为主谓之七余防二八一四合二十正策四七二十八得两竒一耦者以耦为主谓之八余策二四一八合一十六正策四八三十二以乾坤九六之防计之九爻三十六策六之为二百一十有六六爻二十四策六之为百四十有四固合三百六十以七八之策计之七爻二十八六之为百六十有八八爻三十二六之为百九十有二亦合三百有六十推之震防坎离艮兑其策皆然盖十日十二子相配数穷六十六之则三百有六十乃其全数也六之者以易六位而成章也
　　二篇之策万有一千五百二十当万物之数也二篇中阳爻百九十二毎爻用九其数二千七百二十八四之为六千九百十二隂爻百九十二每爻用六其数一千一百五十二四之为四千六百余八合为万有一千五百二十若以七八之策推之亦然则万有一千五百二十乃其极数也四之者以易四营而成变也此蓍之所以合乎时行物生也
　　乾卦【宋呉仁杰本】
　　元亨利贞
　　潜龙勿用
　　见龙在田利见大人
　　君子终日干干夕惕若厉无咎
　　或跃在渊无咎
　　飞龙在天利见大人
　　亢龙有悔
　　见羣龙无首吉
　　传大哉乾元万物资始乃统天云行雨施品物流形大明终始六位时成时乗六龙以御天也乾道变化各正性命保合太和乃利贞首出庶物万国咸宁
　　【干下干上】天行健君子以自彊不息
　　干初九阳龙勿用阳在下也　九二见龙在田徳施普也　九三终日干干反覆道也　九四或跃在渊进无咎也　九五飞龙在天大人造也　上九亢龙有悔盈不可久也　用九天徳不可为首也
　　此吴斗南所云系费易原本尝就正于朱子朱子答书欲询所据元胡双峰载其説于翼中特举乾卦为例今按彖辞繋卦画之下象辞繋爻画之下于理甚合固不必疑其似渉重复也但据其説则郑王特存乾卦六画而移大象之干下干上以之又移象干字于卦辞上以代卦画之文移象初九至上九等字于爻辞上以代爻画之文而于彖象辞上卦爻之画则省之用九覆卦之画则省之象中之卦名爻名则省之毋乃点窜涂改为已甚乎尝考文言君子行此四徳者故曰乾元亨利贞及初九曰至上九曰等句似乎卦爻上之干字初九至用九等字原文有之非属郑王所加矣况彖辞有连卦名为句者如履虎尾否之匪人同人于野艮其背之类其谓出于文王乎其亦谓加于郑王乎象中上经如坤六二之动屯六二之难下经如恒九二悔亡大壮九二贞吉之类凡三十爻其三字连句者不可省若悔亡贞吉不与上连者又何以不省乎昔程沙随盛称郭司马易朱子谓无依据盖郭氏言得王韩手定真本比校今世行本颠倒错谬者凡一百有三节自魏至唐厯年逺矣王韩真本郭氏何从得之自汉至宋厯年弥逺矣费氏原本吴氏何从得之窃恐皆出于好事者所为固不得轻舍朝廷所颁学校所用者而以一夫之献疑遽起更张也郑康成为五经大师其易当梁陈时曽与王注并行唐脩正义専主王注而郑学浸防迨至宋而其书遂亡矣夫郑氏之易亾而费氏之易出吾尤不敢信也









　　周易图书质疑卷二十
<经部,易类,周易图书质疑>
　　钦定四库全书
　　周易图书质疑卷二十一　　休宁赵继序撰
　　通变极数图
　　此图本朱子所画三十二图而次第微异
　　干之卦干　　　　　　　　　　　六爻变
　　一爻变　姤　　同人　履
　　小畜　大有　夬　　　五爻变
　　二爻变　遯　　讼　　巽
　　鼎　　大过　无妄
　　家人　离　　革
　　中孚　暌　　兑
　　大畜　需　　大壮　　四爻变
　　三爻变　否　　渐　　旅
　　咸　　涣　　未济
　　困　　蛊　　井
　　恒　　益　　噬嗑
　　随　　贲　　既济
　　丰　　损　　节
　　归妹　泰　　　　　　三爻变
　　四爻变　观　　晋　　萃
　　艮　　蹇　　小过
　　蒙　　坎　　解
　　升　　頥　　屯
　　震　　明夷　临　　二爻变
　　五爻变　剥　　比　　豫
　　谦　　师　　复　　一爻变
　　六爻变　坤　　　　　　　　　　坤之卦
　　屯之卦屯　　　　　　　　　　六爻变
　　一爻变　比　　节　　既济
　　随　　复　　益　　五爻变
　　二爻变　坎　　蹇　　萃
　　坤　　观　　需
　　兑　　临　　中孚
　　革　　明夷　家人
　　震　　旡妄　頥　　四爻变
　　三爻变　井　　困　　师
　　涣　　咸　　谦
　　渐　　豫　　否
　　剥　　夬　　泰
　　小畜　归妹　履
　　损　　丰　　同人
　　贲　　噬嗑　　　　　三爻变
　　四爻变　大过　升　　防
</div>
    <div class="pagination">
<a href="周易图书质疑_page33.html">上一页</a><span>...</span><a href="周易图书质疑_page29.html">29</a><a href="周易图书质疑_page30.html">30</a><a href="周易图书质疑_page31.html">31</a><a href="周易图书质疑_page32.html">32</a><a href="周易图书质疑_page33.html">33</a><span class="current-page">34</span><a href="周易图书质疑_page35.html">35</a><a href="周易图书质疑_page36.html">36</a><a href="周易图书质疑_page37.html">37</a><a href="周易图书质疑_page38.html">38</a><a href="周易图书质疑_page39.html">39</a><span>...</span><a href="周易图书质疑_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
