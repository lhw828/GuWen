<!DOCTYPE html>
<html>
<head>
    <meta charset="UTF-8">
    <title>遁甲演义 - 第 2 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>遁甲演义 - 第 2 页/共 10 页</h1>
    <div class="content">
　　歌日：接气超神为准的。超者，超过也。神者，日辰也。接者，承接也。气者，诸节也。节未至而日辰符头先到，则以符头为主。而超用未来之节气，此之谓超，又有节已至而日辰符头未到，则以后日辰符头为主，而待日辰至，方承接之。盖其气未来，而奇星常用于前，此之谓折补前局，周完方接所到之节，为接气也。假如丙午年四月十三日壬申，交立夏节，然四月初五日是甲子，已在立夏前九日矣。则合超越先于甲子，下用立夏上局，奇己巳后用中局，此乃先得奇后得节，凡作用取效甚速。又如十一月初二日庚寅大雪节，自前己卯至庚寅已超十二日矣，是过旬也，余无再超之理，至此合用闰。闰者何也？自甲午至戊申，计十五日，重复大雪节，前局奇十六日甲辰，交冬至节方用冬至下局，是谓之接也，自此以后用接闰之法。又超接诀日：但逢节气相交日，四仲符头恰相宜。一任推排无差忒，便为正局上元期。正局既明无混渎，渐渐移来换超局。超至旬余是闰期，三候才终当接续。闰奇若不居芒种，便是阴终大雪时。十五日完斯已矣，还将超接正同推。超越经旬或九朝，或过十一日无饶。闰奇额在斯三日，更不加前与后稍。凡闰奇三候一终，即为接气。接气积久，乃换正奇。正奇暂移，乃换超局。超局越过九日，或十日，或十一日，又当置闰，以归每节气所余五时二刻也。置闰定在芒种、大雪之后。设遇小满、小雪二气之交，虽超九日、十日，不可置闰。盖奇以冬夏二至，阳极阴终。置闰者，以毕各节气积余之气也。

　　盖超神接气四字，乃遁甲中之关键。苟不能明先后历数，但知超接之说，不知接用拆补之妙，则天道废弛，人事乖违，而祸福不验矣。甚至不知超接正闰之法，据见成硬局以择日时，上局反作下局．颠倒错乱，无有效验，遂忽之以为不足信，可痛哉。况拆补之局，永为下之残局，必待符头先到日，方为某节某气上局，岂不是子午卯酉为上局耶。上局永无拆补借用之理。

　　闰诀日：闰奇闰奇有妙诀，神仙不肯分明说。甲己二日号符头，子午卯酉为上列。寅申巳亥配中元，辰戌丑未下元节。节过符，符过节，闰积原来为准则。节前得符谓之超，节后得符谓之接。有时超过一旬余，便当置闰真妙绝。要知置闰在何时？端在芒种与大雪。超神接气若能明，便是天边云外客。

　　超接引例

　　假如淳佑六年丙午四月十三日壬申立夏，而本月初五日是甲子，即以立夏节用立夏前九日矣，则合前初五日起，超在先，借用立夏上局奇，自初十日己巳为立夏中局奇，至十六日甲戌用立夏下局奇，此乃先得奇．后交节，为超，谓之超神速者也。又如淳佑七年丁未二月二十三日，虽交清明，至二十五日是己酉，始用清明上局奇，此乃先交节后得奇，为接，谓之接气迟者也。

　　又如其年六月二十八日己酉立秋，正值节与日辰同到，其日即立秋上局，谓之正授奇，凡换奇皆子时换也，又须知闰奇之法，方能超接得真也。积日以成闰月，积时以成闰奇，正超闰接有法，分金定刻难明，局以五日一换，遇一节气通换六局。凡一月节气必三十日五时二刻零。以三十日分六局，以余五时二刻置闰．超神不过十日，遇芒种大雪超过九日，即置闰也。假如丙戌年五月初一日己卯，至初九日己某刻芒种，奇超九日，则当置闰，即用初一日己卯作芒种上超局，初六日甲申作芒种中超局．十一日己丑作芒种下超局。毕于此重用一局作三奇闰法，以十六日甲午作芒种闰奇，此超神置闰之法也。二十四日已交夏至，是为置闰，借夏至七日，其五月小尽至六月初二己酉，方作夏至上局，初七日甲寅，作夏至中局，十二日己未，作夏至下局，以为接气炁也。

　　又引证

　　假如万历二十四年丙申，正月初九日丑时立春，初九丙子日戊子时还是先年大寒下局，自丑时至亥十一时，初十丁丑日十二时，十一戊寅日十二时．共三十五个时俱借立春下局．阳二遁坤二起甲子，此为残局也。盖丙子丁丑戊寅三日，乃甲戌旬五日管下，故为下局耳。十二己卯日符头，才到甲子时起，至癸未日亥时止，共计五日，方用立春上局，阳遁八宫艮上超甲子。十七甲申日换局，甲子时至戊子日亥时，计五日，俱以立春中局。阳五遁中宫，起甲子二十二日，己丑日甲子时至辛卯日卯时止，计二十八时，俱补足前立春下局所少之数，此乃补局也。二十四日辛卯日辰时雨水，至二十六癸巳日亥时，计三十二时，俱借雨水下局，阳三遁震宫起甲子。盖辛卯、壬辰、癸巳三日，乃己丑旬管下，故为下局耳。二十七甲午日符头方到，自子时起至二月初一戊戌日亥时，计六十时，始作雨水上局，阳九遁离宫．起甲子。二月初二己亥日子时起，至初六癸卯日亥时，计六十时，雨水中局，阳六遁乾宫，起甲子。初七甲辰日十二时，初八乙巳日十二时，初九丙午日巳时，上共三十时，俱补足前雨水下局所少之数。前正月辛卯日辰时起，至癸巳日亥时止，共三十二时，尚少二十八时，不满一局也，今以此三十时补之，计六十二时，乃五日零二时，为下局，正是补局之法也。初九日丙午日午时惊蛰节，自午时起至戊申日亥时止，共计三十时，俱惊蛰下局，阳四巽宫，起甲子，此为残局。盖丙午、丁未、戊申三日，亦是甲辰旬管下，故为下局耳。十二己酉日符头始到，子时至癸丑日亥时，共五日作惊蛰上局，阳一遁坎宫，起甲子。十七甲寅日子时起，至戊午日亥时止，共五日作惊蛰中局，阳七遁兑宫，起甲子。二十二已未日十二时，二十三庚申日十二时，至二十四辛酉日申时止，共算三十三时，俱补足前惊蛰所少下局之数。前惊蛰三十时日残局，今三十三时日补局，共五日零三时完一局也。宁可多二三时，不可少六十时。所零之时留在后面作闰。假如万历二十七年己亥，五月十七甲子日子时小暑节，此乃符节两到．名正授奇，余仿此。八月初三己卯日乃符头到，初四庚辰日丑时秋分，乃符先到而节后到，当用超法。又如万历二十六年戊戌正月初八甲午日，符头已到，十五日戌时雨水，乃符先到而节后到，当用超法。自正月初八甲午日超起，节节气气，超去超。至十月二十七己卯日超用大雪，直至十一月初九日乃大雪节，已过十一日，合当置闰也。十三甲午日叠作大雪节，此名闰奇。仿此，自十一月十三接起，节节气气，俱要接去，直接去，至万历二十七年己亥五月十七甲子日子时，正交小暑节，此名正授奇也。仿此，正奇用至八月初三己卯日，符头已到，初四秋分，乃符先到而节气后到，又当超用。自初四日秋分超起，节节气气，超至于万历二十九年辛丑四月二十七甲午日，超用芒种，五月初七甲辰日丑时，交芒种节，已超过十日，势无再超之理，当此处置闰五月十二己酉日，叠起又作芒种节上局，阳六遁，乾宫，起甲子，此即谓闰奇。故书云：二至之前有闰奇者此也。

　　遁甲错误须检点

　　歌日，更合从旁加检点，余宫不可有微疵。假如得开休生三门，又合乙丙丁三奇，亦未便为全吉，犹忌余宫犯格，先贤隐其天机妙处，未言其故。所以奇门不吉，百十余格，不犯此，则干彼非精究难知，如余宫有犯，若得直符直使时干相左，则又何妨。盖符使干佐，乃三奇八门一时之主宰也。或用乙奇，余宫切忌逃走猖狂，庚加乙兮等格不吉也，其余投江跃跷，不足忌矣。夫用遁之法，不推本命行年，未见精妙，必人生年命乘本局吉星奇门生旺之方，始得神将护持，无不利也。若命入囚死刑克之宫，而又加以恶星，虽所谋事合生开吉门，终不为美，故遣将先择其年命利者为主，否则当候直符移易可也。法以生命随局顺逆为主，行年随命，数至泊宫为是．男顺寅，女逆申，皆起五虎，遁其泊宫生克刑害，须以纳音而论岁月用支，盖方隅生成之神．命年用音者，为八方有五命之莹也，缘五日为一局，一局六十时，而一时之中，善恶不一，若不参之以年命，乌足以尽其美哉。

　　如三奇得使者，乙奇加天盘，甲戌、甲午是，但乙奇加甲午辛上，乃青龙逃走。丙奇得使加甲申庚上，火入金乡，名日荧入太白。丁奇得使加甲寅癸上，乃朱雀投江，俱不可用。如遇本旬直符，临其上则可用也。

 
 卷二
 
 
 
 　　天遁 

　　歌曰：生门六丙合六丁，此为天遁自分明。经日：上盘六丙，中盘生门，下盘六丁。生门合六丙，月奇下临，天上六丁，此时得月华之所蔽，亦不可犯奇。墓门迫其气升，内应其心，外主其身。下注其心，名曰玄珠。能听而修者，升天有事，呼玉女神名，丁卯而出其神，随护咒日：丁卯玉女护我，佑我，毋令伤我。视我者瞽，听我者反受其殃。咒毕行去，慎勿反顾其方，可以称王侯之权，利朝君王。醮谢苍穹，礼神求福，极利征战，使敌自伏，上书献策，求官进职，修身隐迹，剪恶除凶，市贾出行，百事俱吉，婚嫁入宅，往来此方，大吉。假如阳遁四局，乙庚之日，乙酉时，天心为直符，加时干六乙开门为直使，加时干七宫，即生门与月奇，六丙临六丁于一宫，是为天遁。阴遁六局，戊癸之日庚申时，天蓬为直符，加时干，六庚休门为直使，加时干四宫，即生门与月奇，六丙临六丁于九宫，是谓天遁。

　　地遁

　　歌日：开门六乙合六己，地遁如斯而已矣。经日：上盘六乙，中盘开门，下盘六己。开门与六乙日奇临地下六己，此时得日精所蔽．其气黄，内应其脾，外应其形．任呼任用，又名黄婆金公，能修之者，南宫列仙，有事呼本旬玉女，依前法咒之大护其验。盖已为地户得日精，盖之其方，可以藏休，兵锐立寨，安营建府，造置仓库，筑垣墙，安坟开矿，修道求仙，逃亡绝迹，出阵攻城，全师捷胜，百事大吉。假如阳遁一局，丙辛之日辛卯时，天冲为直符，加时干六辛，伤门为直使，加临一宫，即日奇临六己于二宫，是为地遁。假如阴遁九局，夏至甲己日丙寅时，以甲子天英为直符加坤丙以景加七，其时开门，合六己下临八宫，此名地遁。

　　人遁

　　歌日：休门六丁共太阴，欲求人遁无过此。经曰：上盘六丁，中盘休门，下盘太阴。休门与六丁星奇合，下临太阴之位，得星精所蔽，其气青黑，内应肾，外主耳目，名日还阳丹。修之者在世长年，有事出门，呼本旬玉女如前咒之，其方可以择贤人，求猛将，隐形保身，通灵入梦，受道成功，说敌和仇，藏伏献策，谋结婚姻，添进人口，和合交易，利市十倍。天则随其所求，地则随其所视，人则随其所令，保持全胜之玄机也。假如阳遁七局，乙庚日丙子时，天任为直符，加时干六丙于五宫．生门为直使，加临一宫．即休门与六丁星奇，下临直符，前二六宫．太阴中也。假如阳遁上元一局，甲己日丙寅时，此时天上直符，临八宫，即后一九天临一宫，后二九地临六宫，前二太阴临四宫，前三六合临九宫。假如阴遁上元九局，甲己之日丙寅时，此时天上直符，临二宫，即前一九天临七宫，前二九地临六宫，后二太阴临四宫，后三六合临三宫，或欲出行者，于所向之方，呼其星辰之名，而行六十步，方左转入太阴中。假如阳一局，甲己日丙寅时，六丙在八宫，以天上六甲，天蓬直符，加八宫，欲出东北方，呼其星辰之字，子禽行六十步，入太阴中，此时前二太阴临四宫，前三六合临九宫，左回入东南，及正南，皆太阴中也。凡出入用事，皆向六甲所在之方．呼其神名，五行相制，行六十步，左转入太阴中。甲子旬首神名王文卿．若登坛拜将，钦授兵符．运筹发令储粮，皆向其方，呼其神名。五行相制，行六十步，转入太阴中，则发握如神。甲戌旬首神名徐何，若开渠、治路、决河，呼之而行如前。甲午旬首神名灵光，安营置阵，巡狩战斗者呼之。甲申旬首神名盖薪，入草畋猎者呼之。甲辰旬首神名含章，求官拜将、临民赴任者呼之。甲寅旬首神名监兵，扬兵振武，行军者呼之。六甲内，管五行而动静无方，其五行而含胜，有相生相克。左手相天，右手法地，其神体好静．故书五行相制，运化之道，无不兼该。见贵求官，左手书天字。商贾兴贩，亲友嫁娶，书和字。入山捕猎，书狮字。部工居众，书强字。过河治水，书土字、戊字。游山入道，书龙字。以上三遁，最宜隐遁，人莫能窥。天遁下盘合六丁，乃三奇之最灵，又为六甲之阴，谓奇门相合，有如华盖之丧体也。地遁下盘临六己，为六合之私门，又谓地户之阴，谓奇门相临，有如紫云之遮体也。人遁下盘临太阴，蒙昧之象。盖阴晦不能睹万物，谓奇门阴宫相合，如有阴云之遮蔽也。右三遁之时，凡用事，兴兵施为，出入修营宫室，万事吉利。

　　飞鸟跌穴

　　歌曰：丙加甲兮鸟跌穴。进飞得地，云龙聚会，君臣燕喜，举动皆宜。此时从生击死，一敌万人，百战百胜。不论阴阳二遁，此时出兵、行营、远游，百事俱吉。君子利，小人凶，所谓天盘丙奇加地盘本时，甲旬头也。假如大寒中元阳遁九局，甲己日辛未时，此时六丙在七宫，以直符，天英加时干六辛于三宫，得六丙下临六甲，于九官戊上。此名为飞鸟跌穴。假如大寒上局，阳三遁震宫，起甲子，甲己日丁卯时，天冲直符，加丁时干离上，即六丙下临六甲于三宫，此名飞鸟跌穴。

　　青龙回首

　　歌曰：甲加丙兮龙回首。不问阴阳二遁，得此局，更合奇门上吉。虽无吉门，亦可用事，凡利见大人，举兵利客．扬威万里，从生击死，一敌万人，百事皆吉。假如阳遁一局．甲己日丙寅时，直符甲子戊，与开门相合，加于八宫地丙之上，此为青龙返首也。

　　玉女守门

　　歌曰：又有三奇游六仪。号为玉女守门扉。若作阴私和合事．请君但向此中推。三奇游六仪者，乃天上乙丙丁游于甲子戊甲戌己甲申庚，甲午辛，甲辰壬，甲寅癸，之六仪也。玉女守门者，谓丁为玉女，而会天乙，直使之门也。如阳遁一局，甲己月庚午时，丁奇在兑，而庚午时亦在兑，休门直使加地丁七宫是也。故甲子用庚午，甲戌用己卯，甲申用戊子，甲午用丁酉，，甲辰用丙午、甲寅用乙卯。

　　三奇得使

　　歌曰：三奇得使诚堪使，六甲遇之非小补。乙马逢犬丙鼠猴，六丁玉女骑龙虎。甲戌甲午乙为使．甲子甲申丙为使，甲辰甲寅丁为使，其法甲木畏庚金，是以三奇所使，除去巳酉丑，而甲午甲戌拱乙未，且乙木生午墓戌故．乙为使也。火库于戌，而亥宫，甲木生丙火．是以甲子、甲申拱戌亥，而丙为使也。丁卯为甲子之阴，甲寅、甲辰拱之，故丁为使也。乙为使者，乙奇加甲戌、甲午丙为使者，丙奇加甲子、甲申也。丁为使者，丁奇加甲辰、甲寅也。此时最吉假令阳遁九局，甲己日庚午时，此时六乙日奇下临三宫，甲午是为乙奇得使。假令阴遁三局，丙辛日壬辰时，此时乙奇在杜门，下临九官．甲午辛亦为乙奇得使。假令阳遁九局，乙庚日戊寅时，此时丁奇下临四宫，甲辰是为丁奇得使，但乙奇加甲午辛乃青龙逃走，丙奇加甲申庚上，乃荧入太白，丁奇加甲寅癸，乃朱雀投江。儿此三者，尚有微疵不吉。如遇本旬直符同临其上，方可用之而吉也。

　　神遁

　　歌日：天上六丙合九天，再合生门神遁然。丙奇与生门下临九天之位，得神灵所蔽其方．可以祭神灵，用圣术画地，立筹，步凤，置造坛场，刻鬼神，摄魔昧，自有威伏。更利攻虚、阴谋密计，玄妙开基，修建庙宇，塑画褙表神像，以应神候。

　　鬼遁

　　歌日：天上六乙合九地，临于杜门鬼遁取。丁奇与休门相合．下临九地之位，又曰乙奇与开门相合，下临九地之位，得鬼神隐伏之蔽其方，可以探机．偷营劫寨，设伏攻虚，密伺动静，诡诈文书．超亡，荐孤拔寡，以候鬼应。

　　风遁

　　歌曰：天上六乙合三门，下临巽宫风遁矣。又曰：丙奇与开门相合，下临巽宫不犯墓。迫得灵奇顺风爽帆之蔽。又曰：三吉门临地盘乙奇。又曰：开休生三门与六丁星奇相合，下临地下六己。又曰：辛仪与奇门下临六乙，其方可以默吸风云；喷噀旗旐。令众士沉吟听音。又丙奇开门相合，下临坤宫，更宜祷祭风伯雨师，敌垒战立旌旗，以候风应。云遁歌日：天上六乙合六辛，临三吉门云遁取。又日：凡乙奇与开门合，下临坤官不犯墓。迫得云之蔽。又日：乙奇与开门合，下临六辛，其方可以默吸风云喷噀，甲胄音遥普遍，或记射雕为名，令士卒仰望，并及利求雨泽，助农稼．建立营造军器，以候云应。

　　龙遁

　　歌曰：日奇合休于坎宫，此为龙遁云从起。又日：伏吟乙奇与休门相合，下临六癸，或在坎，得龙之蔽其方，可以祭龙神，祈雨泽，水战演敌，计量江面，把守河渡，教习水战，密运机谋，移舟转向，下船开江，造置水柜，祭祷鬼神，填堤塞河。修桥穿井，以应龙候。

　　虎遁

　　歌日：天上六乙合六辛，临休到艮虎遁门。又曰，乙奇与生门临六辛，得虎之蔽。一云辛仪合生临艮具方，可以招安，设伏邀击．计度要害，据险守御，建立山寨，措置关隘，防险修凿，以候虎应。

　　天三门地四户

　　烟波文曰：天三门兮地四户，问君此法从何处。太冲小吉与从魁，此是天门私出路。地户除危定与开，举事皆从此中去。入式歌云：天乙会合女阴私。所谓天乙会合女阴私之事，要在三奇临六仪，与三奇吉门合太冲，从魁小吉天三门，加除定危开地四户，是谓福食、远行、出入皆吉。歌云：本月将名加时支，十二月将顺遍数。太冲小吉与从魁，三方游祸天门便。以月将加时支，顺数也。假如：正月雨水后用午时出行，则以月将登明加于时支午宫，登明在午上，神后在未，大吉在申，功曹在酉，太冲在戌，戌方为天门，天罡在亥，太乙在子，胜光在丑，小吉在寅，寅方为天门，传送在卯，从魁在辰，辰方为天门，余仿此。以授时历看，审订太阳过宫方，可选用如去年十二月大寒节，某日时刻日缠玄枵之次，太阳在子，以神后出将加用时，世俗但知登明为正月将，却不知待雨水节后，某日时刻日躔娵皆之次，太阳方过亥宫，以登明天月将，方可用登明天月将加用时，以次轮去，如遇从魁小吉太冲，即是天三门也。如得本日贵人到乾亥，就是贵人登天门。天罡辰，太乙巳，胜光午．小吉未，传送申，从魁酉，一河魁戌，登明亥，神后子，大吉丑，功曹寅，太冲卯，正月亥，二月戌，三月酉，四月申，五月未，六月午，七月巳，八月辰，九月卯，十月寅，十一月丑，十二月子。歌云：用时支上加月建，建除满平一顺流。定执破危相接去，成收开闭掌中周。除定危开为地户，此方有难来修避。以月建加用时顺数，如寅上起建卯为除，午为定，酉为危，子为开，三奇临之大吉。正月寅上起建，二月卯上起建，余仿此。如九月某日用巳时，则以戌建加于时支巳宫，除在午，午为地户，满在未，平在申，定在酉，酉为地户，执在戌，破在亥，危在子，子为地户，成在丑，收在寅，开在卯，卯为地户，子午卯酉，四方俱吉。

　　地私门

　　六合太阴太常君，三辰元是地私门。更得奇门相照耀，出行百事总欣欣。以天月将加所用正时，看贵人所泊何宫，即于贵人上起，贵人、螣蛇、朱雀、六合、勾陈、青龙、天空、白虎、太常、玄武、太阴、天后、顺逆而行。阳贵人出于先天之坤，子上起甲干顺布，乙癸在丑，庚与乙合，戊与癸合，取干德合者，为贵人，故庚戊二干阳贵人在丑是也。己干在未，甲与己合，故甲干阳贵人在未，阴贵人出于后天之坤，申上起甲干逆行，乙癸在未，庚戊得合，故庚戊阴贵人在未，己干在丑，甲与己合，故甲干阴贵人在丑。自亥至辰，阴阳贵顺行，自巳至戌，阴阳贵逆行。若得六合太阴太常三神，与奇门同临其方者，百事大吉。阳时宜击，阴时宜陕。阳先举，阴从应。凡欲击者，为破，而击之陕者，密而去之，其败军宜向六合下走而出也。假如以六合太阴太常为三辰，依图推看在何方日支，自子至巳为阳用阳贵人，自午至亥为阴用阴贵人，假如丁亥日亥为阳日，丙丁猪鸡位，则亥猪为阳日贵人，须用贵人加亥上顺数去，却是六合太阴太常何处即是地私门，此只论日不论时，然须得奇门方可用又一起例审太阳过宫，以月将加用时，寻本日贵人起星求地私门假如正月亥将，若甲日用辰时，即以亥加辰顺数，去寻本日阳贵未到子，阳贵顺行，则螣在丑，朱雀在寅，六合在卯，为私门，勾陈在辰，青龙在巳，天空在午，白虎在未，太常在申，为私门，玄武在酉，太阴在戌，为私门，天后在亥，如用阴贵，亦以亥加辰阴贵，丑到午，阴贵逆行，则螣蛇在巳，朱雀在辰，六合在卯，为私门，勾陈在寅，青龙在丑，天空在子，白虎在亥，太常在戌，为私门，玄武在酉，太阴在申，为私门，天后在未，余仿此。阳贵诗曰：庚戊见牛甲在羊，乙猴己鼠丙鸡方。丁猪癸蛇壬是兔，六辛逢虎贵为阳。阴贵诗日：甲贵阴牛庚戊羊，乙阴在鼠己猴乡。丙猪丁鸡辛遇马，壬蛇癸兔属阴方。

　　阴阳贵人诀（图1）



　　此明白显易故附录

　　旦贵用上一字，即上图之乙、巽、丙、丁、坤、庚六时；夜贵用下一字，即上图之辛、乾、壬、癸、民、甲六时。贵人所到之宫，自亥至辰，为阳支，宜顺行；自巳至戌，为阴支，宜逆行。二图当相合推用，但分之以知甲在卯宫，用暮贵巽在巳宫，用日贵，余仿此。假如正月雨水后，太阳躔娵訾之次，月将在亥，则以亥加所用时之上下，以分旦暮，定其阴阳，又视贵人所到之宫，详其阳支宜顺，阴支宜逆，以求三辰所在之方也。假如甲日用卯时．属下一字，用暮贵定为阳贵，则以亥加卯宫顺行。阳贵人未在亥，亥为阳支，加贵人顺行，六合在寅，太常在未，太阴在酉也。假如甲日用午时，属上一字，用旦贵定为阴贵，则以亥加午宫顺行：阴贵丑在申，申为阴支．加贵人逆行。太阴在戌，太常在子，六合在巳也。假如甲日用子时属下一字，用暮贵，又定为阳贵人，则以亥加子顺行；阳贵人在申，申为阴支．加贵人逆行。太阴在戌，太常在子，六合在巳，也余仿此。

　　太冲天马

　　歌日：太冲天马最为贵，卒然有难宜逃避。但当乘取天马行，剑戟如山不足畏。歌云：将支加在用时支，顺轮十二逢卯止。卯止宫为天马方，此方避难真亨利。以天月将加所用正时，顺流去，遇卯字佳处，即是太冲、天马方也。几有紧急事，从天马而出，可避祸也。先用月将加于本时，顺数至卯，即太冲。太冲即天马方也，其月将过宫之法，即太阳也。假如正月雨水前后，用子时月将，数至卯在辰上，逢卯字到辰，其辰上天马方也。登明在亥，以亥加子宫，则子在于丑矣。

　　天月将正月亥二月戌三月酉四月申五月未六月午七月巳八月辰九月卯十月寅十一月丑十二月子

　　地月将正月寅二月卯三月辰四月巳五月午六月未七月申八月酉九月戌十月亥十一月子十二月丑

</div>
    <div class="pagination">
<a href="遁甲演义.html">上一页</a><a href="遁甲演义.html">1</a><span class="current-page">2</span><a href="遁甲演义_page3.html">3</a><a href="遁甲演义_page4.html">4</a><a href="遁甲演义_page5.html">5</a><a href="遁甲演义_page6.html">6</a><a href="遁甲演义_page7.html">7</a><a href="遁甲演义_page8.html">8</a><a href="遁甲演义_page9.html">9</a><a href="遁甲演义_page10.html">10</a><a href="遁甲演义_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
