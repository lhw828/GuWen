<!DOCTYPE html>
<html>
<head>
    <meta charset="UTF-8">
    <title>星学大成 - 第 40 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 40 页/共 59 页</h1>
    <div class="content">　　兄弟宫
　　兄弟不得力若独行兄友弟恭○计照多湏见三人少全无
　　诗断兄弟宫中有计都　参商义薄有嗟呼直饶四海皆同气　各自营谋各自居最是巳亥逄罗计　罗主尅兄计损弟男犯罗孛女计都　男尅妻儿女尅夫
　　田宅宫
　　主父先亡不受祖防一世茫茫自立家计有吉星照者只得二分田宅有炁来傍照则不以此论○计照一生不招田产及因子孙营立
　　诗断强宫之上计罗侵　福禄消亡祸日深祖业到头都不守　虚劳计较没身心
　　男女宫
　　男女希少若见早则全尅宜晚年则主一子纵有子多所谓贫家骨肉不相和睦不然亦主是少在壁宿大贵有福力○计照合偏子大吉宜求外姓亲生全不得力
　　诗断计都或居五宫中　子息生来一个无若问隂人湏寡妇　如推男子即鳏夫第五宫中遇计都　男儿个个要樗蒲在寅戊申并酉上　娶得妻来尽尅夫
　　奴仆宫
　　常被奴仆脱悮及防小人欺诈○计照平生不可乗骑有坠跌之厄
　　诗断计都有妾便为妻　失财连并及灾危下陵上僣不安分　湏教厄难马前衰弱宫之内计都侵　不见为凶百祸临纵使机关多智虑　虚劳半世没身心
　　妻妾宫
　　临妻主乱经云计都红鸾星一名号天尾一妻不到头二妻不到尾若娶第三妻亦恐无终始又云三十年前不问妻三十年后不问儿纵有还湏生死别黄金也亦化为泥若妻有恶星相抵则无害又云计都第七位贱女聘为妻不贱湏重嫁他时不可知主以贱女为妻年髙可免尅凶星产厄脚手有疾○计照主妻自刑恶横死亡
　　诗断计都暗曜莫相逄　何况加临对命宫举止乖张饶害尅　定知造物不相容
　　疾厄宫
　　土水疾多突压身危又云主气疾手足刑破孛同瘖痖盲聋金同雕青痕疾○计照主十相不具或行歩搬移有天灾之厄
　　诗断次弱之宫名疾厄　计罗守此多刑责若逄吉曜更加临　无病却为衣食廹计都一曜最凶宿　威焰炎炎是窘廹得临疾厄第八宫　贵贱逄之湏病足
　　迁移宫
　　不宜逺出守祖业则安若为官遇他州亦主有权又忌水火灾厄不宜兄弟朋友小人为刼夺之患○计照招方外卒不利改动作事
　　诗断计都天尾照迁移　利害之端仔细推出外迎祥因庙旺　不然平照定倾危迁移排在近弱宫　第一凶星不可逄偃蹇勒停兼破祖　方知计孛在其中
　　官禄宫
　　食禄迟晚四十以后方显逹常人得之主遭无头公事官刑主有血光之灾初主不好中末主方好君子吉小人犯刑杀死又名剥官煞居官进职及足有疾○计照不可与他人作保识多被别人事犯重罪之灾
　　诗断计都之宿最凶残　官禄逄之利害间若在庙方湏贵重　廷诤天陛逆天顔罗计临时必主凶　不然身计系于公若被孛星同守照　徒流身寄异乡中五星并位居官禄　生处英豪多五谷若逄太乙来照破　上官赴任定不禄
　　福徳宫
　　多主反覆才有好事反成凶兆亦主多计奸巧夀短刑破○计照不可与下等人交往多惹是非与小人同谋损陷身事
　　诗断天之首尾临福徳　平生凶事反为吉坦然不忍妄加人　患难尤能拯危急天尾计都来到巳　入庙之宫当巨富只愁土孛更同行　南北迁移无处住
　　相貌宫
　　形神丑恶面貌古恠骨大肉小顔色多恶少善贵而有权亦主暗疾贪花不然以婢为小妾○计照性多损失言语不定得人憎恠
　　诗断计都在后命在前　陷溺之宫岂作权假使贵荣当显要　亦湏体貌不完全缺唇生痩并夭刑　十二宫中三个星子戌未方为福徳　却遭首尾孛同行
　　计都变星
　　寳瓶宫黑道星○又名悲怨星主哀怨悲伤
　　诗断欲知黑道在何宫　子位计都不可逄八煞命宫遭毒药　可怜短命防儿郎
　　磨蝎宫伏殃星○又名孤尅星恓惶尅害六亲诗断计都为恶伏殃星　丑上逄之最不仁作事隂谋凶且狠　土人得此不为迍
　　人马宫悖逆星○又名卒中星卒恶毒呪咀诗断计都不入三阳宫　人马宫逄悖逆星田宅宫逄人不义　更加三五转无情
　　天蝎宫禄昌星○又名天疾星腰驼脚跛刑害诗断计都却喜卯中藏　四正宫中号禄昌兄友弟恭仁又义　家风荣盛性温良
　　天秤宫天嗔星○又名刑吊星防吊临身
　　诗断神尾逆行大不顺　若居辰上号天嗔一生为人心路险　切忌雷伤虎豹惊
　　双女宫六阳星○又名虎印星主虎貔印禄也诗断太乙宫中喜计都　处身廊庙得安居君宠臣臣尽节　扬名鴈塞到中书
　　狮子宫枉亡星○又名哭泣星主忧煎哭泣也诗断枉亡星宿在于离　神尾居之大不宜魄散鄷都年不永　更忧狼籍损妻儿
　　巨獬宫白衣星○又名天孛星主刑狱禁系也诗断未上白衣事不堪　隂宫凶吉两相叅强宫吉曜同为福　第七宫中妻见三
　　隂阳宫地纛星○又名天妬星隂谋妬害
　　诗断隂阳神尾为地纛　此位逄之不为福身命四七十宫逄　男女同临受孤独
　　金牛宫天蚀星○又名防厄星防吊哭泣临门诗断酉中日月怕同临　妻妾宫逄有异心更犯太隂娘早尅　太阳父位少光隂
　　白羊宫天符星○又名天正星得权禄马之贵诗断天符河魁神尾喜　虽逄恶曜即为灾四正七强俱发福　不求名利自然来
　　双鱼宫六喜星○又名天游星主游冶孤虚之福诗断计都休作凶神位　躔至双女六喜神文章笔下龙蛇走　却作惊天动地人






　　星学大成卷二十二
<子部,术数类,命书相书之属,星学大成>
　　钦定四库全书
　　星学大成卷二十三
　　明　万民英　撰
　　总龟紫府珍藏叙
　　总龟一书集诸家而总类之大半与三辰通载相似是为通载所采摭也今不复録惟草堂丁无咎续集一篇考厯象之性情体禽类之变化摘星辰之善恶类聚成格非深达天文洞究造化者必不能作余为考订以广其传草堂博洽多闻学有源委星命乃其一端云易水育吾子识
　　总龟条议
　　【按金鸡呈瑞条解言尧厯仲春日躔于昴青龙用事条言绍兴戊辰歳星在秦州于厯算俱不相合今以歳差考之毎年差一分五十秒七十年差一度余尧厯立春日在箕四度于今有三千五百年差得五十度今授时厯孟春日在虚一无不□合则尧时仲春日在午初度明矣今曰尧厯仲春日在昴防不知如何算也歳星厯算大约夘年俱从夘起逆算十二辰而一周天故谓之歳以今厯考之虽留逆不同然亦只差来徃一宫耳今曰戊辰歳星在秦州则差七宫亦不知如何算也意者古今厯算有不同欤至如合璧以三合为説华盖以十二星配太隂所行恐或非也书此以俟后之知者】
　　紫府珍藏星命总龟续集
　　草堂学余丁无咎进之编
　　合璧连珠【总説】
　　夫日月五星皆防一次日月则若璧合五星则若珠连进退皆无盈缩之患惟防丑者九世一遇防他次者间世一遇
　　诗云太初丁丑歳为头　七政相逢防斗牛谁识当年差五日　连珠合璧讵相侔
　　日月合璧
　　太阳太隂同宫或对照或三合照是也然须庙旺方为贵
　　【日有中道月有九行中道者黄道也九行者青道二出黄道东赤道二出黄道南白道二出黄道西黒道二出黄道北分主八节合乎四正四维按隂阳中终之所交则日行正当黄道八行与中道而九乾坤定位则八位各得其正及其寒暑相推晦朔相易则在南者变而居北东者徙而为西日行与歳运皆迁月行随交限而变日出入赤道二十四度月出入黄道六度故交于子正则晦日之朝犹朔日之夕也是日月皆不见若合于午正则晦日之晨犹朔日之昏也是以月日皆见盖其如合璧当视子午正交则人命在其中可论其强弱且如昔绍兴甲寅十一月朔夜半日在斗一度而月在斗四度则是月于晦日之夕已交于子正也又如在嘉定辛未正月朔日已于十二月二十八日过子宫至朔日日在女六度月离犹在牛二度是其交于午正后方过子彼或者不知合璧则见正月一日夘时便作合宫得日月合璧亦惑矣况朔望交亏而人命在其中者岂能无害如辛未四月朔日望日生命在合璧对照宫是也歌云日居月诸是何如日月流行有疾徐谁知子午分交处最爱生逢合璧如】
　　五星连珠
　　五星不必同宫只得顺布五位相续而不断者亦是虚拱一位而命居其中者亦是拱日门则是五星连珠拱地户则是五星拱太微拱紫微所谓坐实不如拱虚对照不如正照者是也或顺乎两位而拱亦妙
　　【五星运行各有次舍及其相聚却为难得若得连珠尤妙淳熈十三年丙午闰七月五星同在双女宫人命逢此已为竒特　又如乾道四年戊子丑月生水在申金在酉火在戌木在亥土在丑是为连珠此年际防风云名位显著者不少歌云五星次舍不同行相防连珠亦吉亨人命当生遭此防不为宰相亦公卿】牛斗秀气
　　紫炁十一曜之最尊清而贵文而美者也丑位有斗牛二防乃二十八防之始金陵之气盛于东南龙泉【劒名】之神光于牛斗若紫炁一星对照正照丑上安命特为竒异东南吴越乃丑分也
　　【日月五星初躔皆自星纪故名星纪者斗建之间也十一月阳生于云汉渐退降及艮维始下按于地至斗建间复于列舍之气通于易天地始交泰之象也云汉下流百川归焉火土二星虽为忌曜至丑相逢返为福星独歳星在此宫闽人得之为福尤重春秋昭公三十二年夏吴伐越史墨曰越得歳而吴伐之必受其凶是时歳星与日合于南斗三度后三十八年而越防吴歳星及斗牛矣茍人命得曰木合于星纪者无不获福故曰斗牛秀气易传亦云日月五星起于牵牛此説信矣】
　　文章秘府
　　日月木金水紫罗三合对照亥宫安命是也亥有木星主图书乃文章秘府之星也主为人才学富足识见超卓福气亦厚
　　【十月隂气进逾干维始上达乎天云汉至营室东壁间升气悉究自王良阁道由紫垣絶汉抵营室上帝之离宫也故金水木日月计同在此宫则有文章秘府之象以其近帝宫也】
　　五星朝斗
　　五星防于双鱼则有卿相之象若一星二星居于前后者亦是
　　【日月木金水五星同居双鱼宫是也盖亥为天门乃上帝之离宫众星聚此以拱北辰是五星朝斗之宫也夫斗星北斗也七星环卫紫微者是也其下有三台星文昌星尚书四辅上相等星五星若朝于此主人有卿相之荣】
　　孛居东井
　　孛居未上夜生人未上安命是也贵而有权之命【古者太平之世日不蚀星不孛则孛者常顺于天隐而不见惟怒则为彗星一见则众星失色此星性猛机变威权常好居黄道正位故在东井则为吉星故曰孛居东井】
　　首携龙角
　　角亢二防为苍龙之角也罗防建首乃天之神首居辰之位乃如龙之有首而角亢二防左右扶之似为之角矣命居辰上而得罗防主为人英武荣显
　　【罗防天首之星也属火之气又为天权天统之星其星庙于辰乐于寅喜于夘乃龙尾伏辰故也又旺于午位盖其与日月交则能蚀日月之光如覇者之擅权也故曰首携龙角】
　　计居龙尾
　　尾防四星为苍龙之尾防也计都星乃天之神尾入寅之位乃如龙之有尾而尾之四星又有辅翼则为真龙矣凢此二格皆主权高职重人命在寅而见计都乃计居龙尾
　　【罗计二星若望而止于黄道是谓臣壅君明则阳为之蚀矣故日者阳也在阳则不蚀罗计居阳则为吉变而入隂则为凶且一日冇十二辰自寅至午为阳自未至亥为隂故罗在寅夘辰午则为吉星计居龙尾鹑尾亦为吉防】
　　大人虎变
　　西方参有九星五星贯其中四星环其外如首如尾如足如手有白虎之象而金之一星则为西方白虎之秀气如秋生于寅申或在寅申上安命谓之大人虎变酉上尤妙又谓之白虎当权无不贵显者
　　【酉虽在金旺之乡而冇毕月乌之次舎焉故金月同居则为吉也茍人命安于此宫得金月以相扶必能改变故曰大人虎变】
　　老人星现
　　南极下生一星为老人星在辰上亦谓之夀星或金星土星为夀元居于辰日月居于其上皆谓之老人星现主夀也
　　【阳气曰明堂建于龙角曰夀星龙角谓之天闗在易以阳决隂夬象也然夬之象干居下兊居上夫以干居下而夬兊隂岂得为夀星盖干金也兊亦金也与金同气故谓金乐乡是知土生金而金与土同气茍人坐命在辰而得金土佐临尤为重厚福夀必获两全也】
　　隂阳类聚
　　隂阳同居一处合为庙旺得同类之吉星照身命者是也
　　【易曰水流湿火就燥亦各从其类也凢人命在午而得日火同宫身在未而得金水同宫无不发迹盖以阳从阳以阴聚阴其气味之相投故也】
　　众星拱北
　　孔子曰北辰居其所而众星拱之盖天之星运转不穷而北辰一星不易其位北辰所居乃天之北极子位是也十一曜环居众位而虚拱一子却去子上安命是也【日水计木金月六星居亥又得火土紫气星居丑以拱子一位或环而拱之散居诸位虚拱一子从而安命亦是也此皆至贵之命如邹太叅贵命星辰正按此局】
　　豮豕之牙
</div>
    <div class="pagination">
<a href="星学大成_page39.html">上一页</a><span>...</span><a href="星学大成_page35.html">35</a><a href="星学大成_page36.html">36</a><a href="星学大成_page37.html">37</a><a href="星学大成_page38.html">38</a><a href="星学大成_page39.html">39</a><span class="current-page">40</span><a href="星学大成_page41.html">41</a><a href="星学大成_page42.html">42</a><a href="星学大成_page43.html">43</a><a href="星学大成_page44.html">44</a><a href="星学大成_page45.html">45</a><span>...</span><a href="星学大成_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
