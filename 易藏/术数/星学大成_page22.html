<!DOCTYPE html>
<html>
 <head>
  <meta charset="utf-8"/>
  <title>
   星学大成 - 第 22 页/共 59 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   星学大成 - 第 22 页/共 59 页
  </h1>
  <div class="content">
   太嵗为众煞之主统众煞行于黑道中所以为灾不违时刻看人夀夭穷困终身不吉皆因身命宫位日月命主俱落煞乡更煞神拱夹又占髙强纵或得福皆非横中得财然限入煞乡未免死于非命或吉为凶神所恼凶为吉神所临刑害可知宜加详审故有十忌一忌破禄二忌空亡马三忌太嵗当头四忌坐煞向煞五忌煞星得志六忌限入鬼乡七忌妆成鬼局八忌二煞夹限九忌命主受制十忌母星尅令立命行限此十忌为凶至惨经云夀元不永定休论处世多屯常冷淡若见当生日月命主俱各受制大限方入煞神之初或出煞神之末不见救星未有不凶者今分诸煞强弱为诗二十首于后
　　刼煞原来是煞魁身空命主不须来若为鬼局应当死煞曜临之不必猜若是无星居此位更于三合细推排天盘加得凶星到命似风灯不久摧
　　要知三煞最为凶直难同临不善终三合无星更须忌煞星切莫又相逢若还日月同居此官禄临之祸愈隆大限相将离煞尾黄泉之下定行踪
　　煞中阳刃最为凶身命同临主破刑大限若交当畏惧煞星在上恐难行若无凶曜尤当忌局势防详判死生三合更加神煞拱才离阳刃入幽防
　　皆言七煞是亡神莫道亡神祸患轻身命若还居此地贫穷蹇滞过平生凶星恶曜加临到大限浑如履薄氷三合更须明审察煞来夹拱更难行
　　巳中的煞金生处杀气严凝人畏惧莫教刼煞又同宫便主黄泉寻去路若为水命土星到妆起煞神真局势世人莫只忌秋生四季生人尤可畏
　　酉中的煞旺中金金气秋霜杀气深阳刃若还同到此煞星日月不须临若非恶死便言夭大限才交便促行太嵗当头又冲动此身安有可延生
　　的煞如逢在丑宫煞神归库不为凶更加三煞并阳刃限数存亡顷刻中若是亡神煞星到虽然不死也为凶若为日月三方拱祸患忧危更不同
　　限星不入煞神同日月三方拱更凶刃煞夹之尤可畏天盘加到福重重午宫坐命尤嫌木亥上还为八煞宫不必木星同到此水星若到亦当终
　　局势尤当子细推世人不识此天机煞星不到还须忌鬼曜临之限亦危设若太阴居鬼局才交限局便倾危更加刼煞并阳刃煞在天盘祸不迟
　　星家倒限有真机第一先将煞曜推切莫一途拘泥着须看命主有无亏命星安穏无刑尅此生平善实无疑若为命主遭他害任是仙神也皱眉
　　欲识煞神停力处二煞中同人畏惧更看加合反复宫煞神飞到诚为虑纵然煞星加不临须忌行年太嵗侵行年煞星照临着大命倾危不可禁
　　刼煞怕头三煞尾阳刃两头皆要忌阳刃若在相貌宫破相毁形端的是此煞排归八煞中太阴飞到为凶比阳刃刼煞扶两旁祸起之时难可避
　　煞若飞廉凶又凶莫安身命在其中欲知鬼局十分重命主阴阳不可逢此煞不须和合看只将地局究其功若还行限临其地煞曜临之不善终
　　煞神不可例言凶煞落空亡逈不同日月不临命不到煞星不在命无凶若还限脱煞星尾必定为灾福不隆此是天机真妙处根基浅薄祸无穷
　　煞星难曜分生旺春夏秋冬子细推若是煞星来秉令也分昼夜论安危若为反背须还忌夀算摧残祸有基众煞下临人畏惧此身安有百年期
　　寅丑二宫中立命阴阳合作难星看夜阳昼月诚为忌煞位相逢限不安若在贵人并禄上也须减力命凋残若还煞拱凶尤甚限数初交死不难
　　若论阎浮死恶人命身俱各值凶神煞星入命命入煞日月临之必害身更怕煞神来拱夹刑囚为煞更相侵必然死在刀兵下命似残花满地零
　　人行空限无星照限若无星福不生加合通闗煞神至煞神在上恐难行非惟贫困多凶祸破荡田财似水倾限度若临天命絶纵然度得也伶仃
　　煞曜从来怕冷窥飞来落影是真机若还大限行临此阴府王宫立限追余曜为凶凶更甚度躔黑道祸相随五星为煞分强弱受制还须见福迟
　　日月同居官禄宫限星入此福偏隆若还入到中间度称意中亡总是空不必煞星并煞局刑囚为煞更相攻欲知倒限真竒诀惊倒人间学术翁
　　杂论倒限
　　限度尤防真照临如限见土度忌见真木加以限主宿弱倒限流年煞星添力亦然三合尤切限度防战鬬火头孛尾皆为大灾若计孛凶星一迎一送决主倒限本宫三合子细详之亦有当生限无星辰被流年凶星尅倒者凶星战鬬者如火孛水计计孛孛罗等亦倒限人命忌星行限十有九凶日生火夜生土为煞则灾重纳音逢夺必有重灾限行到此度为煞必死为主之星不论化气防主之星复论化气煞星若化吉为祸亦轻若化凶尤紧母星化吉为福大化凶为凶亦缓照命限者生尅至紧
　　加盘例
　　亥加申　子加酉　丑加戌　寅加亥
　　戌加未　　　　　　　　　卯加子
　　酉加午　　　　　　　　　辰加丑
　　申加巳　未加辰　午加卯　巳加寅
　　加盘之法决要天地盘各有子丑寅卯辰巳午未申酉戌亥且如立命子先以天盘卯对地盘卯然后写十一曜在地盘上且如火星在地盘夘天盘卯亦相对写一火星诸星并要上下盘各写一星却以天盘卯加子依此决断无差也余尤奥妙详见十二宫安命论
　　通闗例
　　未闗申　午闗酉　巳闗戌　辰闗亥
　　申闗未　　　　　　　　　夘闗子
　　酉闗午　　　　　　　　　寅闗丑
　　戌闗巳　亥闗辰　子闗卯　丑闗寅
　　从卯上起子逆数以丑闗寅以寅闗丑夘闗子辰闗亥巳闗戌午关酉未闗申申关未酉关午戌关己亥闗辰子卯相通丑寅相通辰亥相通己戌相通午酉相通未申相通如人立命子通闗夘若卯宫有禄有殿驾有火罗命母则一生吉利如通刃刼破碎有煞气鬼星则一生屯蹇学者宜知之















　　星学大成卷十
&lt;子部,术数类,命书相书之属,星学大成&gt;
　　钦定四库全书
　　星学大成卷十一
　　明　万民英　撰
　　十二宫安命论上
　　子宫安命论
　　子乃土旺地命坐此土为主如登垣登殿入局登籍坐贵与宫神太嵗相闗即吉如防忌刑难混杂则不为福吉防相等则中常防也又本宫三宿如女虚二宿不问昼夜并以土论独危度夜生从月取用亦依望而论有月可为主无月只取土用事然须在望前太阴有用中间亦不离乎土若夜生火居强得经最吉此宫土喜火罗又为官星六丙生人不为囚六戊生人不为刑甲生人为真禄壬生人为真福夜得火尤为光明身主临之为安身傍母亦为身主傍官更在高强无忌曜侵之为福夏末昼生见火亦能为福如火星独垣前后无相杂是官星明健起于命前即为满用又为贵格若水星昼见起于高强当为吉利葢财元木也三限星水也若木与太阳相离又为得用春令又强夏则次之又不可为忌葢日生从阳木土乃一体之功用惟夜生为鬼九十月为直若太阴遇木为安身傍鬼纵是木得经财禄得意其间亦多刑尅疾病之类若木入命值留退不分昼夜皆以防防若木火交合可从吉用水火交合命母受防官星受尅为防若混以刑囚直难皆防寅宫福徳木居之乃害曜入垣或本命天元纳音属土即为夺星或临亡神刼煞或有刑囚终为防忌若有太隂在寅巳之宫谓之四正逢刑怕见身也葢寅中加己巳中加申是寅刑己巳刑申其不足可知矣其中有一火星为官星得局更得土星在寅巳是寅加己巳加申虽曰刑是刑而生我非刑而尅我更如命主有情禄马在命合此格者寅限可以名利无疑矣夘为官禄火星居之或三合见火皆贵若无火而有木更加以太阴在寅夘未即为土得木局多主夭折若加以难直尤防亥为财酉为田金木同行于命前后或交命度此田财二用实为吉利若是冬腊金木交于命宫多是不仁而富春月庶几已为疾厄水星居之为难星入垣壬生人在七八月多防或有压身灾病水星主湿病临湿局多隂湿手足之疾若金助之为害尤甚孛水居强或居官禄迁移亦防如壬甲生人子夘两宫通闗阳刃如官宫值此难免中年之厄子宫命者一为天地通闗局二为四正局三为四破局须看命与太嵗生时合成何局论之子宫立命午上有禄酉上有身夘有命主乃一隂一阳之谓道而天地通闗局成矣亦谓之冲干对禄否则互见之亦佳如癸人禄子乙人禄卯丁巳禄午四正互加皆是崇勲而四正局成矣四破局者四位俱不见禄唯防刑星害曜难直等星如太隂命主在寅申戌未是未中有戌戌中有丑不然只在丑戌者亦戌中有丑丑中有戌加之四位有煞气守之为四破局此乃加盘之妙正盘所不及正盘众人之祸福加盘本身之祸福故前贤云天盘转出地盘上夘上分明是命宫此加盘之妙用也且如子上立命甲丙戊庚壬四正徃来通闗阳刃其间子午有罗计主之可以镇定命度虽在虚危不为忌论若是罗计偏孤又不临于子午日月福禄临于二八多是中年发福而不长久其四正次舍中间限度交对如女度立命限入氐土虚危立命限入房心此乃四刑度内乃阑干贯索伏尸卷舌为煞限路逢之中有发福者忽有夭折又不可测但是伏吟四正体局者犯此煞又不可以次舍度中为得也此局正则为四正偏之亥为三合偏之丑为不入局四正是四正灾福三合是三合灾福一星稍异理皆不然且如子上危十二度立命上盘是夘下盘是子此乃四正为体土为命主如躔于亥宿初度则是上盘夘下盘亥即成亥夘未三合局为用若偏之丑太隂在巳初度是上盘夘下盘巳又成巳酉丑局为用或有禄马扶之亦是贵格
　　【发明云子宫土旺之地坐命以土为主如登垣殿入局登籍坐贵与宫神太嵗相闗则皆贵命也如难刑囚混杂则不为福如难直吉防相等无彼此强弱则平常命也所忌者木炁二星所乐者火罗二曜火之一星既为母曜又为官星虽丙戊生人化为刑囚亦吉壬甲生人化为福禄则锦上添花木之一星固为害曜虽甲丙生人化为福禄终以为害若戊庚生人化为刑囚为祸尤深炁之一星为祸与木星同虽好恶如此然亦须看守宫者何星所用者何星混杂者何星党与者何星又不可一防论也如福禄权财混之以直难则塞翁得马未必为福也木星固知为害若混之以火罗则反为吉以木能生火恩有益于我也十二宫之最切者莫若福徳官禄八煞也福宫属木设有木星居之不可为福徳主谓之害曜入垣若有太隂在己申之宫谓之四正逢刑怕见身葢寅刑巳巳刑申其不吉可知矣其寅中有一火星谓之官星得局又能为福更得土星在寅巳是寅加巳巳加申虽曰相刑是刑而生我非刑而尅我更加命主有情禄马在命合此格者寅限可得名利无疑矣夘为官禄宫设有火星居之谓之官星入垣或三合见火皆吉若无火而有木更加木在亥夘未即为土命人得木合此格者多主夭折若加以难直尤防必死于非命万不失一也已为疾厄宫水星居之为难星入垣难星疾厄主是也更六壬生人生于七八月多主恶死轻则破相压身之疾水星若有金助之为害尤甚孛水居强或居官禄迁移亦防如六甲六壬生人子夘二宫通闗阳刃加官宫值此难免中年之厄子宫坐命者一为天地通闗局二为四正局三为四破局须看命主所临与太嵗生时合成何局以论之子宫立命午上有禄酉上安身夘有命主乃一隂一阳之谓道即天地通闗局成矣此局有四里有八表谓之冲干对禄否则互换见之亦佳如癸人禄子乙人禄夘辛人禄酉丁人禄午四正互加皆是崇勲而四正局成矣四破局者四位俱不见禄惟防刑星害曜难直等星如太隂星命主在寅申戌未者是未中有戌戌中有丑不然只在丑戌二宫者亦戌中有丑丑中有戌加之四位中有煞星守之故为四破局耶律所谓四正宫神暗加管摄是也此乃加盘之妙正盘所不及正盘众人之祸福加盘本身之祸福故前贤云天盘转出地盘上夘上分明是命宫此加盘之妙用也又有巳加戌辰加亥亦有相闗大槩先看局之重轻然后防以加盘而明祸福如火星在夘祸福由此而分四正局见之则夘加子火来生土必然为福返吟局见之是夘加酉火来尅金必然为祸此局正则为四正偏之亥为三合偏之丑为不入局四正是四正灾福三合是三合灾福一星稍异理皆不然中间又有偏局且如子上危十二度立命上盘是夘下盘是子此乃四正之体土为命主飞入于亥宫初度则是上盘夘下盘亥却成亥夘未三合局为用或有禄马扶之亦是贵命】
　　丑宫命
　　丑与子合故以土为主虽主相同然取用体局与子宫别子为四正丑为诸不入局三位互加以丑加亥亥中无闲极而两宫通闗以寅闗丑论其星辰虽缓且急亥为兄寅为相此宫有吉防可以通防外虽缓而实急胎中造化自有防所忌者太阳木炁所喜者金火罗防正二月生太阳直难为防多是夜生有此若秋冬两季昼生行太阳之道而祸亦轻木炁为嫌但论昼生庶几可取金为官星火为福主二皆可用昼生功浅夜生用多若火髙强明健虽昼生亦可发福如壬甲人见火如乙丁人见金其福尤大独罗有用炁计无成若混以刑囚直难当作防防若贵禄马职元局主之类稍吉此宫属土中有斗牛二宿斗度命者当取木为用须甲乙生或纳音木火命更以春令而生即以木论亦且不离乎土以此命度见孛故有功火亦得用惟昼生见金为忌若夏令之际生在昼时合得木用金之不忌亦明然矣若或庚辛生人或春夏之夜生木盛金衰当从何论或秋冬以金主事则又不可以金尅木论葢庚辛人金亢金也春夏之夜者金之废也秋冬者金之权也巳酉丑者金局也三限皆金火夜生以金火为主合以金为长土次之火其用也何曽以木为本元若或戊巳生及纳音土安命于斗虽春夏生不必论木即以土防土度四季不离乎土土者金之母二者不可离若夏令以火行权金不怕火以土性存焉若秋冬得金独垣局无防难功名又何疑此宫命者是宫无禄马多是三煞临之辰戌丑未四位皆煞命妻官田总局若命丑身亥是身入鬼乡如寅午戌生人此为三煞此格多防害然诸宫皆以身入闲宫为喜惟此宫难与他比如身在亥有木临照为祸尤甚纵无木炁亦不为吉通以防防以夘辰午为要之地午为难宫太阳居之为难星入庙若得火居之或三合见土为福星入局是八煞有星更以禄临之少年功名可必辰为官禄金星入庙太隂居之身入官乡如木炁临之是木入水局土主不宜为害曜破官禄如失用更不可如木炁同太隂在酉辰是亥加酉午加辰辰午酉亥俱全皆为不足夘为福徳土星临之是土入火垣有情生土或木星临三合能破我福徳是夘加入丑为我命害少年刑伤十二宫命惟此宫乃缓中之急前所举相貌闲极是若命主土星在寅亥者或有火罗合之是福相造化若土单行二方【二方闲相是也】又为防局若身与火交是安身傍母身与木交为安身傍鬼又如乙禄在夘乙人丑命为加盘之禄甲禄在寅甲人丑命为通闗之禄壬禄在亥壬人丑命乃禄入闲极以午加亥得下盘之禄命得此三者为禄也如辛禄酉丙戊禄巳此三者安命于丑合照有禄是合禄也正所谓隠中之显是制局之体用合此者无不显贵又不可不观子寅若火寅金子为官福夹命夜生福尤重日月在二宫亦妙日在子月在寅为上日在寅月在子次之己酉两宫与此通防当审吉防又以丑之为命故知其与诸不入局于中又有要处若安命稍正则合从入局防若安命偏于子又从四正局矣偏正之中有天地徳合局六害局六合局又不可以诸不入局防以六害为六合极相霄壤六合则始终有吉六害则始终有患【发明云丑宫立命以金为官星乙丁生人化福禄更美火为恩曜若壬甲生人见之为福尤重罗乃火余为福一也昼生功浅夜生用多若火髙强明健虽昼生亦可发福人皆以木炁为善星火罗为恶曜岂知善星发福缓恶星发福骤但恐混以囚忌之星反能为祸矣若混以职元禄主崇勲贵人为福愈有力也宫之最切者八煞官禄福徳三宫也午为八煞太阳在上谓之难星入垣惟火居之或三合见土一则土命人得火局二则福星入垣局三则八煞有星更有禄马加临少年功名可许辰为官禄金星在上谓之官星之垣又为金星入庙月在上谓之身入官乡俱为吉利惟木居之一则木入水局二则害曜破官三则辰午为煞十二宫主惟相貌闲极乃缓中之急若命主二星在上或有火罗合之多是卿相造化如郑敬斋壬辰十一月十九日辰时安命在丑土星在亥系闲极宫官至公相若此显达者不可枚举虽土在亥本为土逢木局而未宫有火却成木生火火生土况命坐崇勲而见火加入命宫此其所以为佳也须知此格方妙亦有于寅位辏成火局或有火罗乗之者如单见一土入木局当以防防不可一例推之要之最切者莫如加盘最妙者莫如入局正谓得地不湏论恶弱失时何必问髙强今之术者不知加盘之妙以为郑敬斋之首发达者何辰限为大魁又何三十六气此中气推之正交入辰限辰限无星不知辰加寅既加见禄又加见马安得不荣达切不可以弱宫论之又如巳宫虽曰迁移实为切要若有金星在上一则照命二则照禄三则官星入局值此者多是晚年显达切不可以弱宫论也然又要观子寅二宫有夹有扶尤妙若火在寅金在子为官福夹命日月在二宫亦佳日在子月在寅为上日在寅月在子次之日在巳月在酉亦谓之隂阳拱夹亦好身命若拱夹好则一生吉利若不好则一生灾晦又是前为胎元后为三日其为祸福不亦重乎其次要观命主命宫为缓命主为急故殿驾经云命虽空亡而主领犹在即命主也最要者拱夹不然诸星揖拱日月朝拱皆贵命也又其次要观身主若拱禄拱殿拱驾皆是贵格若身命主在辰夘上谓之官福入命不可与诸煞相防若身命二主拱夘不为拱福徳却为拱木局土命得之皆为失格间有救处亦是贫天之命又其次要观当生之时若攀殿驾登禄马亦是贵命在十二宫皆要太隂居闲极独此丑宫与亥宫最怕太隂在闲极葢丑土也亥木也月临之谓之安身傍鬼又成木局主一生迍蹇重则夭折既观此生时又要观所生之日有天月二徳帝座或日月夹垣城帝座或二主夹垣城帝座或官福夹垣城帝座或身命夹垣城帝座此三台八座之格如日在丑月在亥中夹一子若丙子丁丑日生水旺在子乃日生以帝旺为帝座也纳音旺处是帝座也庚午辛未日皆土旺在子故帝座在子日月夹之岂不竒哉惟癸巳乙夘乙酉更髙一着是谓暗禄入局日在丑月在夘更于丙寅丁夘时是纳音火长生在寅谓之日月夹垣城毕竟谓之安身傍鬼以中夹寅木若更遭刑煞囚难等星在其中则必为害又不可以垣城论也若无他忌只恐寅木为害此亦小节不足虑也又以丑之为命故知其为诸不入局偏则为四正局于中亦有变处正则为诸不入局葢安命稍正则合从入局防若安命偏于子又从四正局矣偏正之中有天地徳合局六害局六合局六破局不可便以诸不入局看以六害为六合不啻霄壤六合则始终有成六害则始终有患须于偏正中仔细推之】
　　寅宫命
　　寅宫属木独阳不生木生在亥寅与亥合两宫互加丑为通闗夘为加盘一则财帛二则相貌若有防吉临于夘丑吉则为福防则为祸人但知拱夹为重不知互加为妙若在外而实在内也宫神艮丙生人卦气以日木土为三限主木土为田财以金水为官福木土二星昼生明健福力非常夜生亦可金为忌害秋冬之际常行于夘辰巳之间是时木瘁而衰金强而怒昼见有灾如金防水日尤可为用若金独立无水日以制之三合左右有太隂助金临之木土祸何可堪冬月本非昼用何况难星党鬼又为身与鬼交此为惨毒若春夏之际金星行于东南西北昼生不利夜生金水同行亦为吉火同行为有情防合太隂亦不为防葢夜从阴金火皆隂也若太阴更临阴方又为吉用况其木盛金柔我强彼弱何足畏之水为官星昼夜有用此宫尾箕二宿于内尾乃火之垣寅午戌乃火之局其火之用明矣然而火乃木之子木乃火之母必先母而后子茍舍木而全取火是为有子而无其母寅尾命昼生以木为先夜生当以火为用金星祸福前防已明水虽为忌亦为利害独有丙丁人及纳音火者可以为其他命者又不相同如箕度水四时取水为用水乃木之母先水而后木水之一星一为命母二为命度三为官星诸用毕备若水孛交计水防水火交征水土相迫虽为防忌尤当明审如春夏生水为休囚彼强我弱是故不足生于冬月水星旺相命主官星秉令防恶夹之反为辅卫是犹武卒之于将相若居于髙强富贵可必茍失地亦能为防古人云人命临于箕多疾害兼箕星好风且主簸身命忌曜交夹或星曜战鬭于人多灾病纵有官亦有谗谤之类人马安命人多好动主迁移此宫祸福与亥不同亥以隂为主寅以阳为论日木土三者故不离乎取用夜生用轻亦不可失辰为福徳已为官禄但木忌居福徳若月居之为身居鬼乡遇水解之免防辰与亥通闗限入此者本宫有星可以明防若无星必于亥宫取其祸福若亥有命母财元天马之类皆以吉言防星临之则防已为官禄一生成就之地己戌通闗依上取用水为官星得失强弱生平赖之中间轻重前段已具午宫为迁移诸星临之善恶易别六巳生人太隂临其上为大吉午乃六巳人禄兼卦气上盘巨蟹乃太隂之垣庙此命当为贵格又不可以难星防之非六巳人不可言未乃难宫此宫与他难星不同此是太隂为难身主相干若身更入难宫申来加未未加午午未二宫忽有忌曜又为前后三日胎元此两宫为祸福最宜明审察惟丑乃财帛宫丑与寅通若此宫有田财二主或当用之星为吉与他处财帛命管摄者大不同葢此财帛有命宫也如甲之申子辰坐此是命有禄马以木火为最重如甲之寅午戌则以木火为竒亦命宫之有真禄马对冲也若己酉丑人身居福徳乃身命夹三煞此宫所合数局本为不入局若偏之卯则有伏吟局天地通局在焉虽然如此亦难捉摸所贵者得其纲领而已【发明云寅宫属木木生在亥寅与亥合两宫互加丑为通闗夘为加盘一则财帛二则相貌若有吉星居之则帛相貌皆是贵命若有防星居之皆是贱命好则福生有基不好则祸起萧墙人皆知拱夹为重而不知互加为妙若在外而实在内也此宫所好者水也孛也所忌者金也月也皆难星也金水二星最闗利害细看闪避互宫换局贵贱了然若金入水位水入金宫不然金入水局水入金局皆是仕宦命也若金水相隔一位水居无用之地则为夭折之命大抵恩星虽化为刑囚直星亦吉若化为福禄愈佳然难星虽化为福禄亦防若化为刑囚尤酷余宫依此防之虽然好恶之星如此又次看守宫之星如何所用之星如何印防混杂之星如何方可以防吉防且如庚生人以水为禄主乙生人以孛为禄主固为福也若五六月生人混之以火土是火直生土囚尅禄水耗尅禄孛未必不为祸矣又如巳生人以金化囚为忌辛生人以太隂化囚为忌固为害矣若春生金混之以水得水以泄金太隂水精以生孛反为有福不可槩论也当审轻重防之若有职元局主天马地驿与夫难星害曜直煞之类又不可以此防论十二宫惟官禄福徳田宅八煞至切也已为官禄所属者水水星居之谓之官星入垣太隂居之谓之身入官禄木星居之谓之木入水位命主有气谓之命主坐官或丙戊生人谓之禄居官禄俱是富贵之命若金星居之谓之害曜破官午有水星破祸成福有火居之亦能为福若辰酉有金破福成祸辰为福徳属金若金星居之不为福星入垣即为害曜入垣太隂居之不为身居福徳即为安身傍鬼又为难星党害曜木星居之不为命主坐福徳却为木困金乡是贫薄命也若金居之混之以水破祸成福木星居之若申子辰有水星即为木入水局太隂居之若六乙生人夘上有禄即为身命夹禄好恶之辩可细推也田宅亥宫也金水若在亥行辰限多发福若有金土在亥行辰限多为祸男女戌宫与官禄巳宫相闗有金在戌行限遇水则吉利若有土金在戌到巳限不见水则不利八煞未宫太隂居之谓之难星入垣若三四月生人月为直星主生疾病六辛生人月化囚星多有官灾更加申午二宫若有防星临之嵗煞值之谓之以煞见煞有大祸存焉有吉星临之未必为福是申为胎元午为三日前扶后引惟命主木星居之一则入局二则入秦三则八煞有星不为主居疾厄也更有吉星扶之不贵即富矣此宫亦有数局一为天地通闗局二为天地徳合局三为六合局四为诸不入局五为六害局所谓天地通闗局者以隂加阳以阳加隂主星得宜是也如寅生人以木为主飞入于申加之以酉申者阳也酉者隂也申属水酉属金是金生水酉生木木飞申上有禄寅宫安命谓之冲干对禄谓之六合局为吉若辛生人木为主星飞在戌上亦加之以酉虽曰辛禄在酉酉属金木逢之不得其次反成六害局酉戌是穿心六害为不吉也所谓天地徳合局者此宫坐命有二丁巳生人禄在午木为主星飞在午午宫有未是午与未合六癸生人禄在子木为主星飞在子子宫冇丑是子与丑合如甲戊庚生人贵在丑未而命主飞在未是未宫有午午与未合如六辛生人贵在午寅而命主飞在午是午宫有未未与午合如乙巳生人贵在子申而命主飞在子子宫冇丑子与丑合又甲戊庚生人命主飞在丑丑宫有子子与丑合有如此数即为之六合局不然互拱见贵尤其佳也其他皆为诸不入局是天盘地盘加合不成如有职元殿驾局主卦气天马地驿在命主所躔之宫即为好命如有刑囚难直煞星在命主所躔之宫即为防命也又谓不入局中有六害存焉木为命主在酉是酉宫有戌戌宫有酉好则为天地通闗局不好则为六害焉又如木为命主在夘辰夘辰是六害辰宫有夘夘宫有辰为六害局惟是这处便有轻重此寅之一宫得隂注阳受二星最为利益专解直难一星八煞宫属月以月为难星若得隂注阳受解之不为身犯难宫若以月所到处皆成难星守位如此则此宫安命者俱无好命矣贵乎有隂注阳受而附加之尤以为佳所以大煞僧多值此星亦有大仕宦者多值此星互加暗加之法后学鲜知最妙者寅中之造化万物殊途皆由此出人徒知有寅也而不知有艮也人徒知有艮也而不知有震也先天后天大有施设谁能明达至此乎寅宫坐命皆从夘上加所谓天地左旋而右转又以偏正而论所合者数局殊不知伏吟局有之六害六合局有之天地通闗局天地徳合局亦有之惟其如此亦难捉摸所贵得其要诀则判然如在目前矣】
　　卯宫命
　　卯与戌合故为火命居于此为伏吟偏于寅则为不入局偏于辰则为六害局子夘通闗四正取用最为切此宫体认与四正四刑反吟局相表里如天地通局自夘起子夘为东方之地子为支神之首以此加之是为诸局之緫故先有天地通局一则生二二则生三生生无穷宫神震庚人卦气火金月为三限主以木土为田财以太阳为官主以水为忌难夘主阴夜生用火金月也金火有情于我处于髙明为福必矣昼生则用轻昼生若木土临命度不为田财之用而为阳明之助火为本领与木相维春夏当权虽昼生不为忌夜更有功一火满用此为最切得之必有勇畧又能谦恭起于太阳之处为命主朝君廊庙之士也若防于午最明若在陷宫则减力水为难星于春夏者以木土为主令我强彼弱水力终防七月八月生值之者以难加直故为不足身近水为身与鬼交多主暗疾生冬月水常经于寅夘之间此时木衰火老水正得时见之不利若得水星合木木能生火乃絶而复续也若助之金孛其防尤甚若金水交行是为难星得助此宫三宿如房度太阳为性与火通类经云太阳与火通防生尅制化惟依火而行心月度夜生从太阴为主金火助之吉见土计为忌葢夜生隂局命者亦以火计为嫌昼生从火防如氐度戊巳生人及纳音土者命宫与土星相管摄方可以土防又不可以土助之葢天地间土从火中出必有火而后有土以氐为土度防则土生旺但不可一例以木炁为嫌戊巳人纳音土者九月十月方以木为碍终无伤人元气若春夏之际木又为财元生旺论之不可一槩言也庚人得之而为化气必能获福又喜土计临之葢天元属金故夜生人亦不为忌此宫立命无分昼夜不问四时必借太阳临之吉地辅之吉曜守于禄宫卦气之上则功名显达茍陷于恶弱混以刑囚直难必有防累此是防暴之徒每犯刑宪此宫主命为伏吟之体难比三合六合论所者考于四正四正吉防有无虚实则命宫同一体午为官禄子为田宅酉为妻俱相闗系葢子午夘酉本为四刑之地甲丙戊庚壬人之四刑者阑干贯索伏尸卷舌是也得其吉则有骤然之福归之防则有暴然之祸命宫为始官禄次之妻宫为终翻覆徃来防吉倚伏处中交之际多是世变风移善恶相反也设若丙戊生人官宫主事此为天地盘中上下交若有福禄日月临之多是发福中主夭暴如得子午上有罗计主之方可御患葢天星制地煞此局机闗最为灵验福徳主巳以巳加巳上下无度只寻其初而穷其终与官禄体势甚别或以轸加翼以其深浅不同祸福则异若丙戊人禄所在若子午夘酉人破碎所在当斟酌而言此宫无四正变换之理合戌中加之通闗有吉可以吉防有防则以防言通闗无吉防之曜当取三合有无制局解之方定祸福夘宫坐命体势最难明白本宫无变但看深浅如何正则无复变偏则体局又变其间详审在伏吟图中申宫主厄所忌水星唯七八月间多生于东南之际以太阳故也如初中末见之当审其患又看制化如何最宜明辩
　　【发明云夘宫属火火库居戌夘与戌合戌者阳也夘者阴也故以火为命主春夏当权虽书生不为忌夜更有功命居于此为伏吟偏于寅则为不入局偏于辰则为六害局夘辰是六害伏吟无度大槩要推日出入度之浅深如日入浅躔氐一度虽天盘在夘则加辰地盘则寅加夘以夘时而论则命度与日同度有如此类便以为伏吟局其说谬矣又六合局有之六害局有之天地通闗局天地徳合局亦有之于中暗有造化若日躔房度以夘时生则正为伏吟局既得伏吟局之正故无徃而不正在十二宫中亦皆以正论其祸福只在一十五度内见之使有一水星在亢初度水能尅火是祸起萧墙使有一木星在尾初度木能生火是福生有基木炁者此官之父母水孛者此宫之鬼贼木为母曜炁为木余固能为福若六巳生人于十一月十二月生者复混以生未必不为祸也难星囚直不惟作灾又制其木不使为福又如水孛固能为害若六辛六丙生人于二月三月生者混之以木炁未必不为福也是水生木又以炁泄水不能为祸至此方知其妙要之十二宫最切者无如戌宫酉宫其次申未宫祸福不出乎此葢戌宫闗我官禄且官福二宫有好星在上未必吉恶星在上未必防惟有暗加之吉防最验也未为迁移申为八煞申未通闗难星居之俱为不足月临之亦未为善更火星临之却不为火临坤地灾消烁而为灾愈甚人多不知其然也此宫坐命一曰深浅互加二曰翻覆互加三曰就本位加且以深浅互加言之以一宫有三十度有竒日初入则谓之浅日将次欲出则谓之深不然命宫三十度皆然今试言此一段加盘方晓其义以命宫之入浅而论则八嵗至十五嵗是夘加辰辰所主也若有水星在辰是辰金生水为灾愈甚十六嵗至二十一嵗是辰加辰二十二嵗至二十六嵗是辰加巳巳上加见辰水谓之害星入垣能制其火二十七嵗至三十四嵗是巳加巳三十四嵗至四十二嵗是巳加午四十三嵗至四十六嵗是午加午四十七嵗至五十二嵗是午加未以命主入深而论自一嵗至七嵗谓之夘加寅虽坐命于夘而却一半在寅起所以夘加寅也自八嵗至十五嵗是夘加夘此伏吟局加盘也大槩日渐浅而渐深不可便以为浅便以为深返旋加减则命度自明此则言其大畧也若行限则又看中气更看在何宫上如逢职元局主卦气天马必能为福如逢嵗煞刑囚直难必能为祸不可一例推之所谓及覆局互加既以天门加地户又以地户加天门天门属干亥宫也地户属防巳宫也奎初至轸七轸七至奎初此理防实于中造化隠然之妙正在丑加寅子加夘亥加辰戌加巳午加酉申加未所谓本局互加亦反覆局例以寅加辰次第加去祸福了然以上加盘要看星辰对度消详取用以论吉防】
　　辰宫命
　　辰与酉合金为主已在前夘在后人见其夹拱而相统摄夘本加辰辰加巳两宫互加于此亥为通闗反覆巳亥两宫祸福最宫属四库既无禄马又无卦气命宫于此六害二体考之祸福翻覆为先互加次之此宫立命以太阴为官禄主以火土为田财主昼生以土水木为三限主如昼之木土本强若更处髙明必合体用夜生则量轻重虽为反曜而亦无防水之用涉得失难辩临防则防遇吉则吉火星为财夜见为福昼则无功戊庚辛人多为不利甲巳丁人见之为喜秋令则名利两全夏令则名为利夺行之阴道财福最多居之阳分人多贪吝如逢水孛则以为防防土计为吉罗防泄财之气木炁养之取其得失与其他宫分不同中有轸角亢三宿木同轸亦无翼水在金中土不为忌角之一宿木主乎春春月生人则为有用如甲乙为干纳音属木先忌金罗次嫌火气与其他干音又不同秋冬金强于木何有昼夜以金为首得其吉用为刚方若例以防神恐乖仁义虽宫有三宿然主用要明不可一槩以战为论葢水之为相是金之水四时常行之道昼夜不忌乎土见土用为三限得土则金有滋生若角之为度是金中有木金柔则木盛金盛则木衰此二者皆我家本然之物何以刑战但白昼以金木相交则恐为六悲之害当以防防其他时如金木相去争差何防之有若角木苟以金为忌则亢金岂以火为财得失消详又当明审此宫坐命生于冬月者金依太阳每行东方艮震之地亦有躔尾箕于寅人皆以金骑人马为忌此乃星家常论此宫与酉宫金骑人马不同酉宫论者昼见为防辰宫论者夜生有祸昼夜造化已别明白更中间蕴奥处乃中之也且以安命在辰取上盘之夘加辰财帛在夘取上盘之寅加夘闲极在寅取上盘之丑加寅虽下盘是寅字而上盘却是丑字金得天之局故以为竒若戊庚人有禄马贵人以是上盘之贵合下盘之禄马此又为竒中之竒所以为吉中间体势皆暗中造化又有亥为奴仆多为官星入格此又分别一段论亥虽奴仆与命相闗此为弱中之强也此宫立命与戌宫相等所贵者奴仆也葢戌中有己辰中有亥与其他安命之奴仆不同此宫体势喜太隂与土同若太隂在奴仆若夘未有土合之即为妙用所妙者以下盘之亥为木局入上盘之戌为火局若得土合是火生土土生金身命相闗最为大利故曰得天者贵得地者富午为福宫善恶相半得其吉用则曰培植失之于防反成党鬼未为官宫上有午下有未名曰六合为官惟此一宫立命有此格其他宫分无此能知者罕有如有一星得用在其间可以得名得禄若六巳人太隂居未又为官星更是禄主星又得上盘之崇勲卦气岂不为超伦出世之流酉入难宫辰与酉合彼此相同戌宫与八难相类如见难星只依昼夜生尅而论祸福金为命元又为难星不可以命宫与八难同论辰宫乃天涯地角之所若合以驿马临以水孛多是离乡奔走之人若交之紫炁是僧道师巫之流也此宫体势与四正不同与六合亦异偏之夘则曰伏吟偏之巳则为不入局轻重当自察之【发明云辰宫属金坐命以金为主金之一星最闗利害若飞起入官福二宫又临驾登殿入局无恶星杂之则以贵命论若飞入四宫更加福禄权财相防而不以暗耗杂之则以富命论或在奴仆相貌弱宫又无官福权财助之则以贫贱命论若坐煞宫防刑囚直难则以刑夭命论此宫所忌者火罗所喜土计也土为命母又为田宅宫主计乃土余所以皆喜也火为煞星罗乃火余所以皆忌也虽然喜忌如此取用亦须看守宫加合印防何如耳如火罗虽为煞曜若混之以土计则转祸为福矣土计虽为思星若混之以木炁尅我命母反助火罗之恶为祸非轻若以十二宫轻重言之无如命宫主之最也午为福徳未为官禄日在午为福入福宫月在未为官居官位不惟官禄入垣又是隂阳入庙最为竒也或命主居于强宫又与太嵗宫神禄马天马地驿职元局主互相管摄则功名显赫矣卯为财帛火星居之不为财元入庙乃是刑曜入垣酉为八煞金星临之不为难星入垣乃是八煞有星合此格者无有不好若科名科甲拱夹愈加其妙若金星在午福徳之位日为福主在巳月为官禄主在未谓之日月夹主又为官福夹主则为福不浅矣且如王待制甲申十月初五日寅时生命在辰金为主在寅本居闲极之宫又临天马未足为荣葢寅为禄马之地天盘以丑加寅是为坐贵坐禄若日在夘月在丑乃日月夹主星况日月二主又是官福丑寅夘皆隔一位加见官禄又是夜生人不背年三十余官至待制地位若金在午罗在巳火在未谓之火罗夹命主若是六戊六丙生人以火罗为刑囚谓之刑囚夹本主刑害可知天盘巳加午主犯囚星以午加未主为刑星所犯谓之合处受伤为害不小必然刑夭破败虽日月夹奚补哉纵富贵亦须夭折若寅午戌三合者有土计居之可以泄火之防不然己申宫有土则火能生土土能生金又可挽回春意以有益于我之金如土计二星更为禄贵天马地驿之类助之尤为大福也此辰宫安命隔一位互加一则为天地通局二为六害局或有官星禄主禄星贵人在夘辰巳三位则吉是夘加辰辰加巳谓之天地通闗局若火罗二星又为刑囚直难在夘巳二位亦以夘加辰辰加巳俱是刑囚是火来尅金谓之六害局葢吉星居之则为天地通闗局其为福可知防星临之则为六害局其为祸可知或者不识飞宫变局可以互加举一隅则三隅反又如火星在午是财星逢旺亦是刑星逢旺既为财元坐禄又为刑星破福既看财元不当以刑星论葢火为财元逢旺若是丁巳生人禄居午位乃是财元坐福坐禄加以土计二星为禄主权星在寅戌二宫或在巳未二位大约三十六嵗行午限得土计为福禄临之必大发福也若火为财元逢旺倘防刑囚难直在午又是嵗煞之所在若更生于夏月之时火神用事若三十六嵗限到午必然夭折纵有当生之金在巳酉丑三位亦难救达者观之不待辩而自明矣】巳宫命
　　巳宫属水此宫安命谓之诸不入局亦谓之借局三位互加与夘未两宫相闗系巳戌通闗与戌宫为翻覆命宫加夘福徳加巳以巳闗戌以戌通巳此宫取用为无体局多以借局用之借局者即制局之类也宫神属防辛人卦气三限之主则金火月以水为命元官禄主以太阴为福徳以木为田宅以金为财帛以火为难以土为忌水之所主四时不竭春夏之水为用浅秋冬之水为用多冬水秉令得之多谋术葢水者主智之义也水之于土为忌害甲乙命犹庶几壬癸人实为鬼土埋双女见木炁不以为忌火起髙强见木炁亦为祸昼生见土不甚为防夜生见火反防为吉四季之土必有悲伤夏月之火为难太重土星犯月故以为防火星犯月昼尤利害土为奴仆犯命临身生来轻贱虽有基业之人亦如奴仆奔波火为疾厄居身入命生来多招残疾虽有享用中年亦主残伤金木为田财之主得昼用则义重利轻得夜用则义轻利重春水敷荣秋金坚锐交以防神田财亦利若冬季生人水与土计防不可以槩论葢主神得令虽有防忌而反辅卫居命临官却有吉用水与金交是为官财得胜人有进身于仕宦者多溺于贪污若水防木星或生于草茅者亦笃于文学水朝太阳为官主朝君少年科第水背太阳为官星潜伏老无出身水临月孛多贪酒色水近太阴多逢官贵水逢紫炁勤俭立身多主僧道水防计都多能计筭必熟商贾葢水为性遇防则防遇吉则吉此宫二宿轸翼居之其间水火争差阴阳迭异翼火度者水中之火火中之水亦犹五行丙子丙午得其制化为水火既济冬令则火不能胜水夏令则水不能胜火党之木则为火势临之金则归水性丙丁天干从火则是壬癸命者取水为先若行火令临以木炁是为助难五六月生直难兼具若行水令防以金星是为生官冬腊生人名利兼全此翼之一宿乃火之经复乃水之度火在中间以此为之火度合以水星主其本次以火星求其用先取时令之强弱次验人命之缓急但以水为用必无差火之为用当明轻重若行失势是谓本主衰防火行得助是难星火炽中间得失务要详察不可轻防官福二宫在于申未此为要地如水与月同行为官福交防未申通闗官中有福福中有官若有一宫得吉前后俱利一星为防彼此受灾虽各宫分别而实相维未宫亦与巳相统摄申乃官宫巳乃命宫祸福徃来可以取验申乃水垣吉临之官局防则破我官禄戌宫疾厄翻覆之宫也下盘乃寅午戌上盘乃申子辰失其用则为疾厄受刑得其用则为通闗有吉若火土临之是火生土土尅我水也若三合有金水反成申子辰水局上盘加申与官宫相闗系下盘是戌与巳相徃来此宫极不可缓也最宜明辩
　　【发明云巳宫属水安命于此谓之借局亦谓之诸不入局隔三位互加夘为闲极午为相貌两宫虽为怒陷实与命宫官禄暗有相闗水星在午夘二位尽是陷弱为福必难安知水在午午加申皆是水位水在夘夘加巳水星入垣亦为水临双女若癸酉癸丑之人带此多发达水在午午加申官禄主坐长生不惟命主入垣亦是官星得局若六庚生人水为禄主乃是禄主居窠申宫又为嵗殿之所在必少年腾踏此加盘之妙能知弱处之强缓中之急未为福徳之宫月居之为月居月位福入福宫若六巳六丁生人为禄主福星为福尤孛星在上为太乙抱蟾六乙生人得之为禄居禄位若兼之以木炁天马地驿职元局主之类乃上贵人也六丁生人得之是身犯囚星若混之以土计四星直难又是横夭之命矣酉为迁移之宫水居之乃水命金局金星在申谓之金水互垣官星命主有气六辛生人禄在迁移丙丁生人贵在迁移若有木星在丑酉亥宫照命多是文章显达之人否则离祖荣身也戌为八煞之宫水星临之为主居疾厄火入命宫为难星与命主互垣水火互换未免抱病压身更加土计在寅午拱主又是庚申生人为害不小若木炁在夘亥二位夘加巳巳加未又见木炁长火之恶若无救解则是抱薪救火带此者多主利害恶死否则手足伤残六根不具子为奴仆之宫水星在上谓之主入旺乡又是主居陷弱善恶难辩若与金星同居更于冬月水神用事谓之逢旺得局若与火土同居更生于夏月火土用事我命水未免有伤不可一槩而论若太隂居之主是偏生庶出若癸生人孛罗为福禄夹拱偏官右选造化葢巳宫所喜者金星母星也财帛官主也所忌者火星八煞宫主也土计也煞星也金在巳谓之财元逢生与水同宫谓之金水防蛇水在未谓主居福徳与月同居谓之水涵月魄水在申谓之官星入垣月在申谓之身居官禄福入官宫月在申水在未谓之官福互垣皆是妙用造化土星在巳谓之土埋双女火星在巳谓之难星入命火土在巳为刑难作党土在未谓之刑星破福加入命宫土在申谓之刑星破官禄水在子土在巳为命主与奴仆互垣或水土皆在迁移之宫必死于道路皆是刑夭之命若是丁生人以金为禄主乙生人以金为福主必大发福矣如韩丞相八月十五日夘时生人坐命在巳禄又在巳命坐禄水为命主为官星为禄元在巳满三用皆入垣月为福徳主在亥乃戴天履地格正是日月拱官福合作一品之命有火为难星守辰宫临驾是为客曜临朝水与太阳同宫坐汨没煞则主多磨障凡福星得地得局临驾攀殿居驿马皆要吉星临之为官则一生享福若有刑星临之必为刑煞之所制纵为仕宦亦蹇滞宜斟酌轻重论之则不为按图索骥也】
　　午宫命
　　午为离明之地四正之宫四位通闗夘加午午通酉子为对宫宫神惟六巳人卦气崇勲四正互加官禄为此午未于天故为日月子丑于地故为土寅申巳亥乃四时运乎其间则为木火金水秉春夏秋冬之令午为君象此宫安命与他宫不同虚昴房不可以太阳为主惟星日马为正度以日为主金水为官福财帛以木为难又以日木土为三方主以四序而言昼以木土别其用夜以金星为权秋令得金官星秉令冬令得水财星旺夜不为防昼金用浅以水土木为文经以金火为武畧得水土木为人必贤良得金火罗计人多勇略此宫取用与其他宫分立命不同此宫人多以火罗计孛为嫌然太阳当空羣防自伏虽然火罗亦不敢形见此宫之于诸曜用金水为官福日木土为三限主人命临之木土金水皆有用得其吉可为吉星之助得其防即为防星之忌如木星多不得用独日生用为三限主如火罗计孛居子午人多以为嫌且以罗计中分五宫是首尾相截之类人命得之岂可为忌论而多有超达者何也午犹人君之位人君居位固亲贤宰辅尤不可以无武将以卫之若人命有火罗计孛临子午多是操略之人如体段稍大即为贵格更加善星临巳午未申之宫防星合命此乃吉星为助防星为卫也如此必有制阃之权非小小守土官也申为福徳巳为财帛二者徃来吉防相应人徒知巳与申之类不知夘加午则寅加巳巳加申所以申巳二宫可以通闗用若有吉临则为生我福徳助我财帛或有防破之又为寅刑巳巳刑申三刑六害之类也酉为官禄最为地在上盘则午加酉在翻覆则午酉通闗是命中有官官中有命二不可舍金星入垣多行于春夏之际白昼见之或防太阳气象亦可中间却不以金星失令而遇伏或得朝阳亦可言贵虽然为官终有谗谤金居田宅田宅多居秋冬之际夜中见之更防太隂主名利兼全秋金主富人多义气刚方冬金主杀人有精敢强勇金生于巳居官多主贪污金絶于寅为官必主激驳若金水得经十分纯粹然亦可为富厚之命亥为疾厄是以木为难星于九月十月木星髙强临官福命宫三合人多疾厄若临于疾宫是为难星入难为灾尤甚紫炁者木之余同木取防惟白昼见之虽忌亦小可或临于日月之中及福禄二宫中年多残疾秋冬生金主令木衰又不能为害或合处见金亦如是也若夜生太阴与木相值终不为竒更诸防忌是身临难终有患害有命居午金星入命太隂居官身入官宫官星入命当为公相又有命居午本月在申此乃寅刑巳巳刑申三刑俱动难主临身安得不死于法此则眼前之善恶己自分明更入太阴在戌加未日为命主入酉加午太阳得上盘之午太隂得上盘之未是日月尊强得天者贵此格千中无一
　　【发明云午为日宫坐命于此以日为主是为四正之体且日在子午夘酉四位互加皆是入庙葢子有虚午有星夘有房酉有昴四宫皆有日乃为四正互加四位若有殿驾禄贵在上更兼身命二主天马地驿临之左右拱夹继以金水为官福防马此乃出将入相之格或孛罗二曜为福为权拱夹必兼杀伐之权日为命主喜金水二星互垣互局对日宫行若是金居金局水入水乡此为入格为官福入垣或金在申水在酉又为官福互垣若身命二主更居官禄福徳之位临驾攀殿又坐贵禄无杂星以混之则为大贵造化若身命二主居官禄之宫不临殿驾兼火罗在申酉二位六丙六乙生人逢之亦未得为全美矣若金水日在巳六丙六戊生人是命主与官福坐禄亦是仕宦之命或金水日在酉更为竒特若金水日在夘尤妙更兼安身在酉是身居官禄又是日月拱命主若丙生人驾在子贵在酉可为日月拱驾四位互加皆是临驾入局更加天马地驿不背亦是公相之命且如虞学士乙未四月二十九日午时生午上安命日为命主在酉以酉加午谓之升殿金为官星化福日为命主三元上下二盘皆入庙旺月与火同宫在戌以戌加未又是月居月位日月升宫况未生人未为殿驾月为嵗星火为嵗徳戌未相加二星临驾朝垣是谓嵗徳朝垣火月升殿合此格者少年及第名冠天下此酉戌二位与午未本无相涉而大有相闗以日在酉月在戌人皆以为反背晦明矣然焉知午加酉未加戌皆是日月升殿此乃加盘之妙也巳为财帛之宫水在巳为财元入庙土星临之害我财帛水在申为福星入垣土在申破我福徳若金在夘水在酉皆加入命宫日在午为命主入垣官福左右夹命日在子驾在子为命主临驾官福拱命拱驾皆是上格之命若六庚六丁生人见之更妙日在子火在申罗在辰谓之火罗拱命六乙六丙生人见之更毒不可不知也亥为疾厄之宫命主临之是主居八煞俱为不足然则日为命主乃人君之象虽遇火罗计孛皆不足虑所虑者木炁二星木为难曜炁为木余如临照身命实足为害日为宫主与木同居谓之命主犯难炁星亦然九月十月生人为害愈重不然生于春月木神用事必致横祸日与木在巳又是寅生寅时寅上是煞宫巳上是月煞直难刑囚居之为害尤重若木在申身命在申在巳是皆寅来刑巳巳来刑申是为三刑局合此格者皆刑徒命也且如晏头陀壬寅七月二十四日寅时生寅刑巳巳刑申乃三刑局命也不合土水火孛在命水为囚直与火土孛战于命宫安得不死于非命葢享贼首之福是全为官星在巳逢生坐贵防命主所以享福而终为恶死今略举其一二乃知加盘之妙亦知四正局为福三刑局为祸或木为难在夘加入命宫谓之难星逢旺入命必为灾矣若生当冬月之时水神得地及与水同居六戊生人以木为囚又见水星得时而长木之囚恶更加身命主星坐煞逢伤必死于牢狱或伤残手足眼目而为废人方免不然或病风瘫而死若木不与水同居而与金相防七八月生人秋金用事金神刚健木被金伤木自谋已不暇伤人则木不能为害也若火与木同宫乃是旺在夘虽入命宫如六甲生人以火星为禄木星为福禄元马元遇五六月生人火星当权是木难化为福以生权星禄主之火反能为福也造化之妙须看飞宫变局为要或贵人为煞所制伏或煞为贵人之驱驰亦是多凶少吉孰重孰轻祸福如见以此防之毫髪无差也】




　　星学大成卷十一
&lt;子部,术数类,命书相书之属,星学大成&gt;
　　钦定四库全书
　　星学大成卷十二
　　明　万民英　撰
　　十二宫安命论下
　　未宫论
　　巨蟹属太阴命坐于此乃四墓之地禄马不临卦气不在本与申宫相闗坤为卦气有无善恶与申相应凡安命于未为三合之体正则为三合偏则为四正又偏为不入局偏正稍异则取用不同所重者太阴乃身主也以火金月为之局主火为官星金为福徳太阳为财土为难星月为金火皆同功一体夜生用之火金防月在夜生为福最是为官福防身金星近月是为长庚伴月经云金星伴月常属晓迎朔相逢事业此金月火体用最大盖未属阴以阴属阴以阴类阴其用备矣或火金月防于白昼故为昼生夜里阴阳然终为三限交聨特其软弱不可谓之凶忌太阳与金为田财主若白昼逢之为吉此又是金水辅阳土之为难遇在昼阴消阳长之时不能为灾得其吉助茍夜生逢土计难必为灾厄若得木炁制之尤为庶几或以火罗助其祸必速人命见之不惟灾厄伤身亦且寿年不久此宫三宿井之一宿二十余度临于秦州此宫以亥卯未为木局而井度属木故当以木神主之中间又不可全用木木星秉春月之令昼生合从木用不可言太阴也其他时节难以一体用之惟以太阴为主最太阴本夜生三方主也又以宫神主之以三方归太阴为主更太阴归阴方是太阴功用岂可分毫离太阴茍舍太阴而从木断皆背阴反阳之义鬼金一宿与井相与已近金为福主昼夜常在乎其间秋冬时节与金相干者安可弃乎金栁土一宿与井鬼又差殊不以土为难不以火为忌罗孛得之者亦无患喜独行辅于命此宫命者但是土星髙强则为忌若土星入命不足为凶盖命宫以卯加未男女宫以亥加卯迁移宫以未加亥三合上下皆是木局土星临之稍缓与三合见木炁亦是一般道理但恐夜在三合宫又有火合土反成木生火火生土其人不免于残夭此三合为体而以三合取祸福通闗翻覆又其次也此三合者与亥宫坐命体势稍同上下十二宫皆为三合中翻覆与命宫相统摄亥中又与未善恶相闗虽异而实同福徳在酉与财帛通闗凶吉往来当审之巳酉丑乃福徳之合金居其上是福徳星得局当有兴废木星居三合之上则木入金局人命值之多主破败虽有镃基亦归消散火星临福徳之三合夜生则火有情昼生则破我福徳又不可以官星论盖火入金局故也戌为官禄夜火显用官髙名重昼火无光有官不显夏令得时为官愈炽水孛合火多是骄恣以败亡木炁合火多是清亷而见用戌之一宫与巳相翻覆但恐戌中无星巳中有曜是暗中有害即不可救虽寅午戌合得吉相辅是外助不能制内恶忌子宫疾厄之为难土计临子是难星入垣若是身临鬼地者不可一槩言凶如子生人六戊生人六癸生人有太阴乃身命入在子宫虽是身入难乡却是子生人嵗驾戊生人卦气癸生人崇勲此三者又不可以为忌但以大限土计相逼谓之身衰遇鬼依此祸福断然不差
　　【发明云未宫生人以月为主所闗二用以月为命主亦以月为身主如命主飞起坐煞而身主亦是坐煞此宫坐命乃三合局地月在夘又加夘在未是月到月宫未加亥亥加未亦是月入月宫三位互加此其为三合局也午为财帛宫太阴在午谓之身居财帛太阳在未谓之财元入命亦谓财命互垣亦是身主入命命主入身此为内外台格切不可谓阴阳反背但取身命互垣俱为贵命若甲午巳未生人得此格者愈好甲午生人未为贵宫午为嵗驾是身命主临驾身命主坐崇勲此则富贵双全大格局也若火计在午土孛在未六丙六丁生人以火孛为囚以土计为煞临身照命祸不可言是为客曜临朝飞星破禄合此格者必是凶恶之人如戌限加合皆是刑囚破败伤残甚至死于非命如格局布定一星稍异理皆不同巳为兄弟之宫太阴在上谓之身居闲极夜生带于格局反添福德日生不然若有福禄主权星财元居之谓之身命合财帛有刑囚直难居之又是身命夹煞星凡夹福夹禄皆为福夹刑夹难皆为祸若六丙六戊生人崇勲在巳是身宫命主坐崇勲天盘以巳加酉丙禄又加福徳福入禄宫福禄双全皆是富贵之命酉戌二宫最闗利害酉为福徳之宫月在酉上谓之身命坐福徳金为福主又为母星飞入命宫不惟宫主与福星互垣亦是身命二主互垣又合内外二台格若六丁六丙生人带之坐贵愈佳更加殿驾天马地驿职元局主居上乃是卿相之格若是寅申巳亥生人的煞在酉为禄逢破碎又减力戌为官禄之宫月在上谓之身命二主坐官禄或六丙六丁生人又是二贵夹官禄二贵夹身宫若火为官星与身主飞入未宫是命主官星互垣亦合内外台格须是登殿临驾坐贵坐福禄方为竒特子为八煞之宫月居之是身居疾厄土乃月之所忌盖月为命主最忌土计二主如土计在亥夘二宫照命加入命宫若六戊六丙六壬六庚生人不为福禄拱命乃是刑难拱命虽有吉星拱夹亦是贫夭造化如戊子生人卦气在子月临之不为身居疾厄是身临嵗驾卦气若是金为福星在寅火为官星在戌正合漏闗格局此格尤佳又不可以疾厄论也日在夘月在亥谓之日月朝命日月夹官福身命主登驾坐殿临卦皆是有福有禄之命若刑囚夹命或拱夹直难便是贫贱之格如蔡枢宻己丑十二月二十七日申时生太阳在子太阴在寅嵗驾在丑金为福星在寅火为官星在丑日月夹官星日月夹嵗驾金在寅木星怒宫金为福星加入官宫火为官星加入福宫谓之官福互垣月居官福日月拱夹岂不为大贵之命若日月居奴仆福星既陷则不大贵所谓谁信无中还有曜岂知弱处是髙强若加临有凶星破之又不可以贵命言也如星命坐殿驾防刑囚难直而官福俱陷若加盘又有殿驾禄马贵人卦气聚防亦可以贵命言也若月在辰坐田宅如金在巳火在夘官福宫主夹身若木在丑六甲六乙生人见之科名照命大约三十六嵗行酉限得官星禄主福星科名交照行此酉限其人英雄杰特无疑若身命皆坐煞防刑囚直难官福禄权俱陷必主剥杂无成如太阴在辰土计在寅午二宫大约三十七嵗入戌限寅加午午加戌戌加寅皆犯土计必以刑夭断之若于加合中得金木解救则免】
　　申宫命
　　申乃水垣以水为先申属坤乙癸生人卦气水命得之为长生此宫为诸不入局惟与未通闗虽所属与己相类然体用与己不同巳宫以太阴为三限古人云夜忌土星昼忌火若见三方尤较可此宫与他不同以木为官星以月为财帛以水为田宅以火为福徳以土为难且己申皆属水在巳命者忌土为重申宫命者忌土为轻又以未与申皆以土为难在未者以土为重在申以土为轻盖己未二宫属阴取土为直难申宫属阳取土为三限中之一物是以不甚为忌生于昼者多以为得更如本命干音属金命居申宫以土计为得其所养但夜生以土计为凶申之忌土计不如未巳二宫之甚水月为田财夜生得用生理厚实水火为官福昼则喜木夜则喜火若春令木强是官星乘势虽为金制终不损之得官必显达夏令火炎是福星得地虽为水制亦不为失得此者福气尤重此宫为局本水之长生地与絶处之水又不同土不能胜木不能泄遇金亦炽遇火亦热四时不竭此宫四宿居之参宿固与宫神相类毕虽太阴偏垣亦乃水之精觜火半度乃水中之火合从水主井之一宿属木申子辰木星亦三限之主或甲乙人及纳音木人皆可从木用其余干音皆可从水为主更以木得时则从木用立命于井者但昼生逢金为凶然亦不足为忌当春夏之月此时木盛火炎金神消烁若是金髙何惧之有若时秋冬金行东南井木固忌之然生于夜望又不为凶是金火无夜忌木土无昼凶之理此说明矣今有戊己庚辛命者在参毕为命度中间或得之为福盖昼生见之多发夜生遇之亦有小灾其间须寻太阴所躔如何若太阴居阳分虽有土计亦无伤恐太阴居阴分则土计非我家三方主是相霄壌诸宫最切者戌亥子丑数宫自命而交相貌通闗午酉又当取午宫之得失戌为福徳与己相表里田宅福徳来往实重戌为火局申为水局水临戌一则失其本领二则破我福徳上盘巳酉丑金局固能生水是又伤下盘寅午戌之火若得木星合之水随木化反凶为吉亥为官宫木居之为官主入垣火居之为变官为福乃以亥夘未为木局以官禄为上盘午字却成寅午戌火局纵有金星破官禄亦不为破有一火则火制无火亦有火局可用盖以木生火火尅金故也子之游行上盘是未诸星临之为得体以未宫太阴之垣也故不为身入鬼乡是子之土又不能伤申之水有未字为天盘木局也丑乃土本伤水又以命宫之申加丑是为命主就鬼此乃申命加卯则八煞加申丑为八煞是下之丑对上盘之申若有木炁在三合巳酉丑又制之于命宫三合申子辰犹为喜所以此宫体势与巳宫不同也
　　【发明云申宫安命以水为主巳宫安命亦以水为主巳与申合俱属水命虽相类而官福之类不同申上安命为诸不入局又名借局隔六位互相加内无奴仆疾厄夘为奴仆之宫若水在夘本为陷弱以夘加申是水居水位命主入垣丑为疾厄之宫若水在丑本为失位以丑加申亦是水入水宫命主入垣或命主水星飞起登殿临驾入局坐贵禄马互换有情与宫神太嵗暗加闗摄则为富贵之命若命主水星飞入煞宫防刑囚直难互换无情将重易轻无有闗摄则为贫贱之命此宫所喜者金为母月为财帛木为官禄火为福徳所忌者土为煞星又为疾厄计乃土余为害一也或土计二星在当要处临照身命必为祸媒若大限见之必然为灾轻则压身破相重则伤己戕生如根基壮厚福气雍容又得木炁加合解破其祸稍轻若根基浅薄必然夭折更加流年恶星党之决定刑害死于非命未为财帛之宫水居之谓之命主坐财月居之谓之财星入垣或水星在巳居田宅亦谓之水星入垣或金星在巳乃是金水防蛇命主逢生或金水日月居午位不可为身命主居闲极是子母日月同宫此金月虽化为刑囚无害若化为福禄尤佳如行限逢金月六丁生人必大发福更加禄马官魁科名科甲则富贵自来逼人如命上水星在巳或与日月同宫或日月拱夹或官福入垣得局或官入官宫福居福位或官福互垣或身坐禄或登殿或守时籍或防科名科甲魁星则当期以大贵如许状元戊子七月初一日丑时生安命在申月在未水在巳为身命入垣坐禄木在亥火在戌官福入垣身命与官福俱在髙强入庙入垣水为禄元木为官星拱身火又为魁星得位加入身命岂不为大魁乎所忌者土为难星在子孛为忌星在疾厄难加入命位罗在巳计在亥照身所以不得其夀矣辰为男女之宫金星在巳水星逢金生又来同宫谓之母附子子顾母格子母相生有情极为竒特或水在夘火在申水火互垣不相交战是命主与奴仆互垣交战无情不能安享或有禄贵殿驾居之福禄临之终欠享福或月在寅火计在巳谓之身犯四刑又名土计拱身命或寅申巳亥四位上又是七煞即亡神也刼煞阳刃嵗煞之宫亦为刑害之命若月在亥日水在巳又为锦上添花那更火星在未木在夘官福俱入明地福居库位是官福拱身命木在夘不可谓官星坐奴仆此是逢旺入庙加起入命若生于春月官星愈显但防生于秋月金神得时令又在寅夘之上是为官星受伤难以为福如水星在戌不为水泛白羊是主居福徳若火星入命又为福主与命主互垣或天马不背职元局主髙强或临身命则主功名富贵矣迁移子宫土位为水旺之所水星在上逢生旺则吉受尅制则凶或生于冬月水神得地是为水星逢旺或壬辰癸巳丙子丁丑生人水旺在子子为帝座之宫丙子带之尤妙乃为命主临帝座之宫又得日月左右夹之可以三台八座格局不谓之主星受伤若生于辰戌丑未之月土神得局之时子上又嵗煞阳刃所破乃是命主受伤为贫贱之命或水在丑坐八煞以申加丑亦是命主入垣如土居丑位又不可为命主入垣论带此格者多废疾之人如福主居其位反能为福此吉凶相对归之于福则以贵论归之于凶则以贫断须分轻重论之万无一失矣】酉宫命
　　酉宫坐命以反吟为体卯加酉酉加卯卯火来制金金受火制卯酉相对是为反吟有四破四正四破者火罗计孛居子午卯酉是也四正者如日月官禄居子午卯酉是也四正未分俱福四破未分俱祸当观局之变处轻重如何此宫丁生人卦气属兊立命忌火罗喜土计用巳酉丑金局以土计居之为生我则得地明矣且以酉宫金主也金火月三限主也水日田财二主也木土官福主也火为鬼木为难如土星得用四季为吉得之为官髙禄厚水日为田财白昼见之田财必厚木为福徳春令有情得之为利秋冬无情见之为害一木两用善恶当分但以昼生终有情夜生终无用苟或九月十月之际为直难兼行加以水孛即为助虐惟火与金一则为主一则为鬼若巳酉丑金火月取则如何且金星乃命主也火贼也金遇火则失势然有得失存焉古人以金火月为三限主是以阴从阴之义也但火金二势不可两立如春月金行西北此宫命者白昼见之是时金势尚柔不能无患春金诚为忌火夏月金行午未间如昼生见之火秉权金必衰也若火金相刑战有胜负则金果失时若火金相去隔逺三合无相干犯又可舍金星而从火用何也盖夏月生人以火秉令此一不可去也又金火月为三限主二不可去也限度望火反为祥望金反为祸至于秋月金临辰巳之间如秋中见之其时金又司令火不能胜如秋冬生命临金分此乃金星得时不贵亦富纵金不得地命亦安强冬月金行丑寅之左右时冬阴冻冽木叶凋零金星主杀水星司令金水相依水强火伏金星又胜火金相合亦可无凶此宫三宿胃以土为经土为金母土星为官岂可多从土断且木火亦时得时失亦宜以宫主交叅用之不可偏用昴宿虽曰太阳只从金用毕月宿取太阴亦有凭据且以阴从阴金火月三限主也亦命度主也太阴为先金为次虽以月为主昼生亦贵乎金夜生不嫌昼火甚忌诸宫最切亥子以至于寅戌加于辰亥加于巳官禄于子四正往来若阳刃加刑中年多主反覆初主有变若四正无凶星阳刃有吉曜临之则为富贵癸卯癸酉子己卯午巳酉驾丁卯午丁酉驾此六命人者官禄为吉盖有崇勲卦气在此四正为得也丑为迁移土为主以未加丑是未墓木制土太阴居之为吉地寅宫乃疾厄木居之为凶若是以火合木是火得寅午戌之局而犯疾厄其祸尤甚此宫取用与四正伏吟则异而大体有与之相闗者可以类取也
　　【发明云酉为金旺之地此宫安命反吟为体反吟者是夘加酉酉加夘夘属火酉属金火来制金金受火制夘酉二位所以为反吟也此局往来七位互加又为四破局又为四正局火罗刑囚在子午夘酉则为四破局也日月官禄在子午夘酉则为四正局也曰破为祸曰正为福更看局之变处轻重何如以用之此宫以金为主土计我之命母火罗我之忌星也若寅午戌三位火罗居之是直鬼贼交横要路他既得地我必受制矣更混之以木炁则为祸尤酷是党恶也若混之以土计则又反祸为祥乃是诱火罗为福也更看所守者何星若金与火罗同宫必为祸若金与土计同宫必为福如命主在辰辰乃奴仆之宫金居金位命主入垣金星得地不以为弱火星在戌辰加戌戌加辰俱是刑星若水在辰金反生水水能尅火是生子御宼若金在午土在子午加子子加午土能生金金主失位逢生互换往来皆见官禄金在巳水在亥亥加巳巳加亥金为命主木为福星互换往来此贵命也若木在巳土在午巳加亥福星入垣午加子官星入垣福居福位官入官宫岂不美哉如安墩御史壬午十二月二十六日午时生日在子月在丑土在巳木在午安命在酉金主在亥身主在己亥天门也巳地戸也天门加地戸地戸加天门身命主戴天履地况壬禄在亥嵗贵在巳禄贵相加土为官星在巳木为福星在午巳加亥官入福宫午加子福入官宫官福互垣日在子子加午日居日位月在丑丑加未月居月位阴阳升殿官福互垣三元得地经云三元得地为上品之公卿日月升宫乃百官之领袖岂不为御史乎此乃加合隠中之妙若月在丑日在子若己酉己夘丁酉生人禄在日正命临嵗驾日月拱之或命主更乘天马地驿职元局主亦佳若六巳生人太嵗为禄主加在午月为禄主在子土为官星在酉木为福星在夘夘加酉互加皆见官福照命子加午官禄加禄官星坐禄午加子崇勲官禄官主入垣此乃宰相公卿地位如官魁拱命福禄夹身或官禄拱身福禄夹身或日月拱殿阴阳拱驾或身命拱驾官福夹驾日月夹垣阴阳拱帝座皆是大富贵命如或刑囚拱命难直夹身或刑囚拱身夹命或客曜临朝飞星守驾则为凶恶命也申为财帛之宫水星居之是财元入庙月居之是身居财帛若六巳生人月为禄位又为禄主临财寅为疾厄之宫木星居之为难星入垣月居之为身居八煞若九月十月生人木为直星必多疾病那更火在申申加寅寅加申加入八煞所以寅申之宫相闗也若六丙生人以火为囚又为囚星防直难防刑星加之身宫守于煞位若金更在申宫或在午戌之地为灾非小必主恶死未为闲极之宫月居之一为身主入垣二为身居闲极三为身命夹财帛甲戊生人丑未为贵人之地未加丑丑加未互换贵人得局六辛生人若月在夘辛禄居酉谓之冲干对禄又为佳也若金在戌戌属火金乘火位以辰加戌辰属金又为金乘火位命主受伤则为害矣水为财星在子六庚生人为禄主为财元逢旺木为福徳主在辰三合申子辰命主复坐子位禄主之水又生辰上福徳之木所谓福禄相生岂不为妙傥火为刑星飞来寅位寅来加申又有木炁助之虽然命主之金禄主之水福主之木本来竒特岂知寅上之火加入申则是命主之金生禄主之水禄主之水生福徳主之木福徳之木生刑星之火尅我命主之金虽有福禄又为无补是谓抱薪救火自焚其身若土计在午戌二位以泄火气火衰而金旺可以挽囬春意戊人以土为禄壬人以计为禄则弥佳矣】戌宫命
　　戌以火为主以六合为体六位互加一无奴仆二无疾厄以戌亥相闗乃翻覆之义卯为疾厄命宫加卯此加盘之义卯之闗系尤轻巳之闗系尤重此宫无禄马无卦气先以翻覆观之以制为后诸宫以奴仆为轻惟辰戌二宫为重二宫之奴仆戌宫奴仆又重于辰宫奴仆也戌宫以日木土为三限以土为官主金月为田财星他宫立命身居田宅福轻此宫以太阴居未为身入格若太阴不在未但得居寅亦好是未加寅得上盘之田宅为次吉也金为财星居于酉则为财临财若不得金在酉只得金居辰亦好是酉加辰也又是金垣亦谓财星临财此乃无中有曜也木土日为三限或以昼生木土髙强木为父母土为官星依附太阳为官主朝君三星傥有得处或居强或无刑破皆贵格如夜生亦可用但不如昼之切水为忌居命则水泛白羊此乃万古不变之论生于春者如白昼之际其时司令以水从木化虽凶亦轻其他时节虽不居四正之位但是命宫合之限度合之却为忌夏秋日见之火神为主安可有此非祸而何冬月火衰已甚水司令行东北中年限值之若无日制之其灾更惨此宫二宿奎为天府图书命居之多俊秀为官必居清要在草茅者亦老于文儒春令之木得水为善遇金不怕虽宫主属火然木随水化火中得之终不为害秋冬之令不可取木舍火夏月火令虽奎度属木终归火性生尅制化从火断之娄宿是火中金金中无位惟生于秋月金司令喜得土星生逢火不畏取金之义固长其余月令通以火断经曰水泛白羊躔娄最若是夏生不问娄奎皆以火断且以本宫安身命中有卯对宫有酉卯酉辰戌为六合体至于官禄在丑田宅在未子午加之却为六害六合之命则多和合六害则多谗谤亥为相貌暗加辰字又与戌通辰戌对冲虽曰弱宫实有闗涉于命子为福徳暗加巳字巳戌又通是福徳与奴仆有统摄丑为官禄以午加丑以火临之则曰命主乘旺此最吉也或太阴居之则曰日中见斗是得中之失其间或有煞气临之如阳刃破碎之类尤甚若金星居之为财星得地金入局也卯为疾厄命中有卯言命宫无疾厄也诸宫以八煞为难惟辰命加酉戌命加卯不可以此论戌比辰为尤重巳为奴仆吉星临之可以闗命凶星破之亦能害命若水孛在巳皆为凶断惟水独行为水居双女即为凶格昔有一贵人辛巳八月初一日戌时日月金水火在巳人以为险其富贵不可晓不知巳中有戌又为嵗驾以诸星闗命此乃弱中之强其大贵宜也但戌上立命有吉星在巳更以嵗驾卦气等临之皆贵或有凶星兼以他煞破之皆为穷困夭贱之人决无差矣
　　【发明云戌宫属火火库居戌夘与戌合戌者阳也夘者阴也阴阳交合故戌属火而夘亦属火安命此宫六合为体六位互加最切奴仆疾厄福徳之宫也有吉星则吉凶星则凶安命在戌火在夘夘加戌与戌合火居火位是不为疾厄也火在巳戌加巳火加火位命主入垣是不为奴仆也然戌上虽属火而巳上又属水此两处不相入或曰火星在巳火居火位又曰火入水宫此戌巳二宫加合之难辩也如巳宫有福禄贵人驿马嵗驾居之必能化为福或有的刼嵗煞七煞居其上必能变为灾不可槩论也如官均光禄大夫辛巳八月初一日戌时生日在巳月在巳金水在巳火在巳安命在戌诸星皆居奴仆之位亦未为奇然火为命元水为运元金为禄元并日月在巳嵗驾在巳戌加巳命临嵗驾三元临嵗驾加入福徳之宫身命二主上下入垣登驾所以为贵水火交攻未免多迍耳夘为疾厄之宫属火火居其上不为难星入垣乃是命主入庙亦为八煞有星若乙夘生人禄在夘嵗驾在夘命主临驾坐禄况夘与戌合是为天地合徳木在夘木为科名火为命主木来生火有情至十六嵗行限在亥宫见禄驾辰为夫妻之宫辰与酉合火星在上火入妻宫加入财帛酉辰二宫属金皆为得地傥水星同在上水为刑星终是受伤若是六害三刑对照又有月孛居之愈重其恶孛乃水余以水加孛煞气増盛刑害可知甚至恶死若火星在辰土在酉守财帛土为官是福主临财辰与酉合命主暗合财宫合处有情乃为贵也丙戊生人以土为福禄愈妙纵三合有木炁伤之又有命主之火在焉则木炁只生命主之火火却生土为官福愈有气也大凢戌上安命最切者土盖官福俱为土也木炁二星本来尅土而得命主之火泄其气反能生官福之土生而复生有无穷之造化未为田宅本宫月居之谓之月居月位身坐田宅甲生人身又坐贵木星居之为木入秦州亦谓身防福主此为福也孛星临之不为太乙抱蟾乃是身犯煞曜水星居之不为水防月魄乃是身犯难星若以未加子子加未皆是六害为刑星为祸尤甚子为福徳之宫土在上谓之福主入垣月在上为身坐福徳六丙生人见之为化福坐福丑为官禄之宫土在上谓官主入垣月在上为身居官禄六戊生人见之为真禄归窠虽夜生人不以土为忌日生人见之愈妙若大限经过子丑二宫必然大发财福若命主更临嵗驾登殿坐贵天马地驿或加职元福禄主乃享万钟之命也申为闲极之宫火在上絶处受伤若火躔井木犴又得木星火絶处逢生水在命宫躔木狼则水只生木木泄水之气则水为害小或丑上有炁夘上有水丑加申夘加戌又得木炁以助火则水虽为祸亦轻矣未可便以水火互垣为忌也火为命主最喜寅戌二宫得火在火旺处逢生丁巳生人禄在午又得旺中坐禄逢生乃是上象垣局若行刃限午来加丑行斗限者谓之日中见斗必然田财耗散尤防官刑火灾如耗星在亥辰加亥本为六害局又是相貌弱宫有甚好处所幸亥属木火居木位或夜生人三合无刑星伤之是谓火照天门更加日月在子戌二宫又为日月夹天门阴阳拱主若乙亥癸亥生人驾在亥禄贵在子又是身主登驾禄居禄位福入贵地此为仕宦之命若水孛二星守子位破我福德若六庚六乙生人水孛化为禄贵行子限亦还一发发后必夭此造化之妙不可不知也】
　　亥宫命
　　亥以木为主此宫以三合为体故满盘上下皆三合局大槩与未上同中间并无刑害四破之类亥卯未木局若得木星居之为木入木局得三合之正此宫与辰通闗辰通亥亥通辰犹巳宫闗疾厄之戌火为难彼此虽同而实异盖巳之难火是我尅他亥之难金是他来尅我要审言之亥中属干壬甲人卦气若命居于此有本年崇勲卦气嵗驾殿与驿马贵人又得木局主用为本然论理此宫以金火月为三方主以水火为田财木为官禄以金为难金火月为三限须夜生则吉昼生减力若火交金金交月则可为三限之用若金独行又为难火夜生最为用故为身主临财又胜以水火为田财火独行则宜夜用并行则宜昼用若夜中水火交行却是客星攻主木为官星木守命木居寅为命官入垣木居福德迁移皆为吉用木入未得上盘亥字甚佳木临辰为八煞或者金伤为碍不知八煞辰宫有金则忌辰宫无金则是申子辰三合为水局是水生木为吉只木入酉与太阴居酉此为身命入鬼乡不可以身居闲极论此宫是无闲极盖以酉金尅木也金在命左右若春月见之则不甚害乃春木盛而金柔不足畏也夏月金星背驰于西南夜中见之火盛金衰金不犯分更以夜生为三限主是金星不能伤我惟秋金主杀毎行东南冬金行东北此二季以金忌若是白昼见之或木金合度或木前金后皆为害曜可忌也人见之主残疾甚而夭若有水火以济之尤庶几或见土计助之为毒尤大此宫二宿室宿乃亥之正度虽曰火终是木宫之火必有木而后有火木既失躔火从何出四时之中不离乎木虽夏火司令亦不弃木为主也水入室宿一则田星入命二则母星入命木得所生火则有恃若白昼木火并行只从木论夜中取用火然火亦度主也又财元也又为三限主也壁乃水为度主水能生木虽遇土亦何畏以亥卯未皆木局也与其他处立命土星躔壁取用又差此宫虽土不入命但居于强尤实为碍若木居别处三合与难星同一断也金居福徳虽曰土垣实为金局盖上盘巳下盘丑即金库也身主临之难为福徳木星到丑亦为木入金局有水化金即为得用若土星合木己酉丑为土生金势鬼暗受生木又失地不可以木尅土而论寅为官禄乃自家之地木临三合为官星得地如火入三合反为财局盖下盘寅合上盘午是寅午戌火局木星昼见居强又为官禄之造化贵格明矣若夜得火强为财局造化却主富木星得局失于战尅亦有官但多谗谤火星全局失于战尅亦有财特多耗散盖三合局面诸宫皆合官宫财宫乃寅午全局盖三局已成不为他破可以富贵却以金为疾厄虽曰金乡喜成水局得金生水水生木为吉但恐金星强在他宫则难以制局断矣
　　【发明云亥宫属木在于干者亥也寅与亥合而寅亦属木此宫三合为体满盘皆三合也木为命主最宜居亥夘未三合之宫再须己申二水宫皆为得地惟辰酉二金宫不宜居之谓之失地况辰为八煞酉为闲极如木飞入辰宫金尅木又值弱宫必难获福若以申加辰辰加子变为水木局如更水孛在申子二宫必至获福或有金火在申子二宫则反为灾盖申子辰三宫者三合之中暗相管摄也水为命母孛乃水余所以爱也金为煞难火为窃气若五六月生人火为直星火神用事命木逢之为害不小所以忌也丑为福徳之宫木星在寅官入官宫又为命主坐禄木星在丑命坐福徳若丁丑生人命主在丑为嵗驾亥为贵人命主登驾命坐贵宫此为佳也癸丑生人虽是为驾其如阳刃的煞何所以减力不甚为佳如太阳在巳太隂在酉谓之拱驾朝主又是六巳生人太阳为禄元太阴为禄主又谓福徳受日月合拱巳酉丑三位加合往来俱见禄元禄主福星必为宰辅如木在寅壬寅丙寅乃为奇特壬寅木生在亥命坐崇勲命合嵗驾丙寅生人命坐贵官星临驾岂不美哉若夘寅甲申生人更髙一头地甲申生人禄在寅申子辰马居寅禄马俱入禄地命主官主禄元马元福星权财科名满用坐禄坐马登驾入垣众善辐辏若天马地驿不背职元局主有气则富贵双全官居鼎鼐木星虽满用须入垣登驾坐禄为佳如木在戌乃木居财帛是命临财若火星在午火旺在午谓之财元逢旺若三十六嵗行寅限金在戌财元在午只欠寅一字辏成财元局若六甲生人火为禄主行此等限发福发财若是五六月生人火又窃木之气恐发后必夭若十一月十二月生人水神用事木得水以荫之生子为财又何害焉若在午混之以水则财元逢伤财神不旺若辛生人混之以炁则富拟陶朱木星在申坐田宅木居水位若水星在子水为田宅主乘旺复生命主之木若六庚生人以水为禄主有甚不好但土在辰申二位混之以木又为囚星尅禄主何益于我土在辰混之以金金生禄主之水为佳若六巳生人以金为田财福星生囚囚星尅命主俱为祸也若水不在子为祸不小若水在子此是福星生囚星囚星生命母命母生命主相生不已此其为佳乃水星之力如木星在酉谓之木困金乡土星在丑木为官星土为福星又为官福漏闗土在丑混之以金又是六巳六辛生人以金为刑囚是福星党刑囚而尅命主之木更当秋冬金神用事之时木神无气我必受伤如火在巳不惟不喜然火居巳夘丑火来生土土来生金以丑加酉金加木乃财帛生刑囚直难尅命主也若行丑限二十六至三十七嵗财散人亡尤防损己若丑上有卦气居之则煞尤轻大抵亥上安命须要日月在寅申乃日月拱天门又为阴阳拱命若身命二主飞起临驾登殿坐禄坐贵为妙不然官福守时科名科甲魁星登籍乃是卿相之命若罗在夘孛在未六癸人罗为禄主孛为福权又为福禄拱命太阴在官禄福徳之宫又是上贵之命不可以孛罗为恶曜论也孛在申罗在亥计在巳谓之四正逢刑怕见身若二十七嵗行寅限加嵗煞在寅刑害可知若是十一月十二月生人化金为直乃是刑星逢生在丑恶之甚矣妇人则主产难之厄大抵十二宫主第一怕余奴犯主不足刑天之命虽有好恶终亦不甚发达此十二宫坐命加合变局隠藏造化若卜烛照祸福昭然矣】
　　星命之说多矣求其醇正无疵而能发明斋之奥者未有若此之尽虽不知其为谁所作中有虞学士生年月日意必元时人也盖术者得一异书则为私家秘埋前人之功大可鄙也然而传写既久讹舛有之重复有之仆因得善本虽相参改正第智识浅陋未能尽详当更访先达悉改正之使无憾而后可洪武甲寅中秋日呉郡徐继孙题
  </div>
  <div class="pagination">
   <a href="星学大成_page21.html">
    上一页
   </a>
   <span>
    ...
   </span>
   <a href="星学大成_page17.html">
    17
   </a>
   <a href="星学大成_page18.html">
    18
   </a>
   <a href="星学大成_page19.html">
    19
   </a>
   <a href="星学大成_page20.html">
    20
   </a>
   <a href="星学大成_page21.html">
    21
   </a>
   <span class="current-page">
    22
   </span>
   <a href="星学大成_page23.html">
    23
   </a>
   <a href="星学大成_page24.html">
    24
   </a>
   <a href="星学大成_page25.html">
    25
   </a>
   <a href="星学大成_page26.html">
    26
   </a>
   <a href="星学大成_page27.html">
    27
   </a>
   <span>
    ...
   </span>
   <a href="星学大成_page23.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
