<!DOCTYPE html>
<html>
<head>
    <meta charset="UTF-8">
    <title>星学大成 - 第 14 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 14 页/共 59 页</h1>
    <div class="content">　　【十一曜中惟推天乙紫炁遇之倍胜别星若当生更与日月同对此限数遇之未仕者主释褐授官已得仕者职加清峻名位显扬或居台阁】
　　一限两宫俱好乐　益寿四年福要知
　　【假令狮子为命宫行金牛宫限遇见金月二星是官禄宫中好乐又火土同在磨蝎火临旺度土临庙堂是两宫好乐限数遇之不问昼夜在限本数只加一星之数经云昼火不増数夜土不加年故也】限逢恶曜两相见　为灾至甚定难移
　　【一限之中见两灾星临照则灾重虽遇善曜亦不能救】
　　初入忌星宫限里　身命行年恶曜随留逆之月为亡月　宫居五弱不须疑
　　【如人正入昼火夜土限身命行年宫入值凶星守照兼其宫在五弱位虽是初入限忌星留逆之月身便亡更不候依常数而灾发也】
　　限恶行年身命恶　好曜过时也便危
　　【凡人限在火孛计宫上时下若遇福曜临身命行年吉曜方过主见灾也】
　　星辰本宫胜余位　七强宫内福加之五弱添灾福禄减　学者须详善恶推
　　【七曜若在当年本宫度分更若高强限数遇之胜于他宫若遇五弱则灾重而福轻矣】
　　死生灾福无一失　方信从来学洞微
　　论百六数有増减
　　诸星满用记前篇赜探幽是防元百六限中得本数更求増减又
　　星躔庙乐益四年庙好之宫加二算星躔庙旺増一年星在怒宫减一半
　　星辰迟伏且平行限到其宫不减増减于本限除一半増于前限外加添
　　独论五星増减数六曜吉星只平度怒逆星辰同一宫内减外増无差悮
　　凶星满用平平过忌星庙乐不増加的取天机经百六兴衰生死的无差
　　论限有出入半限定吉凶
　　何知根本理休为出入宫中有细微増减后来交本限惟将星曜细寻推满用诸星主限宫须知满用福盈丰设使纵横星曜怒保全天命不殂终凶星在限本倾危满用纵横则庶防只怕前宫忌星迫未交满限命须悲凶星初入本为灾若是中分福不来或有灾星期限满于兹果防最难猜有星满用限须满灾星来侵限之半喜星救援入限宫依此推详为妙防火星入限便为灾土计兴灾限满来计火土罗喜救援例推主事识凶衰日月罗计怕相逢限遇交时命即终罗计若然逢日月如喜满用即无凶忌星防限则当亡满用之时福反昌罗计孛星如守限无星催促且无妨日火防水不为忧月土得火反为休不逢满用逢水火定行体骨揜荒丘紫炁福时前限福欃枪后来方灾促若是满用福祥多仍识纵横须委曲限宫凶吉星共同増减满用不满用星辰主事分先后用事先权福为重星辰满用吉凶同亦寻星入理先踪吉星先入先为福恶曜后来后亦凶救限最吉禄主星更兼食邑与科名文曜三方并寿宿限宫当主亦延生大凡满用皆荣羙能伐凶星尤可贵被伐名为受制星相喜往来皆庆瑞满用相喜来百六入仕迁官荣爵禄例推出入与中分育子取妻发金谷纪纲百六辨凶衰测验天机紧洞微更有细微阳九限逐年灾祸细寻推
　　论限星切验都例
　　单星守限不满用仍算行年星入用若临善曜福无涯恶曜交加归大梦更知生死凭何据百年六月分三处二分为生一分亡生限可逃亡则住生限凶星尚可逃三之二分总星交六十七后为亡限凶曜当之命即抛百六交宫取定期直须生月日兼时交宫过后方为准逐限推求深防之交过前宫入限中除却前限万端凶如囚囹圄遭原赦鱼出疎罟鸟出笼吉星临限多发福入仕迁官荣爵禄谁知此嵗济欢荣更加日月蒙星福又知百六合凶星救援全无大可惊须知其年当弃世知何日月往泉扄百六限中当何月阳九宫中寻甚日例使纵横理吉凶仍识月分前后节阳星须识属前节日木水土紫罗别阴星须知后节期月金火星并计孛又知星曜孰重轻阴阳两辰皆防合须明祸福发何星主事后先期晦朔若识死时夜与昼限内星辰宜审究阳星兴祸夜间亡阴宿推残亡必昼
　　阳九限逐年吉凶
　　人生灾宿禀符阴　阳九相逢即此寻求法命宫坐一嵗　二年财帛逐年临只待平期二十五　移入限中逐例使逐年吉凶识星辰　直至限中方始阻百六限中守吉星　符阴吉曜福祥兴官荣超擢移宸陛　仕庶凡谋必称情
　　论洞微行年小限
　　要识星行祸福时须在流年位上推起于东出常为例一宫一嵗逆移之交来每遇生日后不问阴阳总若斯【流年小限立例始于命宫顺天轮而转次至财帛若在地盘则为逆矣】
　　木照金临皆有喜益财迁职多如意复到二星原守宫凡有所图无不遂贵人更得一相逢旧禄既加新禄至纳妇生儿吉庆门此时自是凶星避行年东出若同此荣进有期亦缘水更看所至主宫星如在高强自然利假如限到午与未日月更为其主星日在长时福即深月遇初生吉无比日短月亏仍有灾用兹可以推余位行年如到火土处口舌资财悉堪虑若使其星复照之困厄须知少生路次第常推第八宫生时何曜在其中如值蚀神并土火遭刑遇溺卒然终或是火月来西没及因上下祸多同
　　【自一嵗从命宫起逆行一年移一宫遇生日即交也不论男女皆同行所行之宫但只看其宫内有何星照临而消息祸福大凡遇到火土计孛原守宫即为灾到木金紫炁原守宫必有迁官进财喜事若到宫内并无星辰临照即看其时有何行年星来到宫内木星入行年顺行即通泰退逆丧服及口舌金星木星同入则君子加官常人财喜或在迁移则有迁转出入之喜水月同入得女人财君子迁荣火入烦挠口舌土入三合有恶曜主刑禁火月同入主伤坠惊恐土月同入主冷病或痢疾火入行年在日宫则君子迁官常人男女得财称心土与罗计入多重病连绵紫炁入在公迁进在私财物称意更是原守则重重喜庆或进人口计都入在辰戌宫孝服官事孛入行年多奸非及迍闷若更原守并无星临视即看宫主善恶而防吉凶】
　　洞微飞限歌
　　洞微何要妙　　　要妙在飞宫
　　一二本限里　　　三四对照冲
　　三合五六载　　　其年见吉凶
　　阳宫逆取顺行去　阴宫顺取逆行同三合各一嵗　　　本宫两嵗从
　　若能用此法　　　端的是飞宫
　　世之术者虽阳前阴后之飞宫所住年分不同不得其法故祸福难凭今得飞宫之法最为有理用之多验学者却宜用此








　　洞微飞限详説
　　一二命宫　　三四妻妾　　　五男女
　　六游行　　　七八命宫　　　九十妻妾
　　十一男女　　十二游行　　　十三四命宫
　　十五妻妾共十五年　　　　十六七相貌
　　十八九奴仆　二十田宅　　　二十一疾厄
　　二十二三相貌　二十四五奴仆共十年
　　二十六七福徳　二十八九男女　　三十妻妾三十一兄弟　三十二三福徳　　三十四五男女
　　三十六妻妾共十一年　　　　三十七八官禄三十九四十田宅　四十一财帛　　四十二奴仆四十三四官禄　四十五六田宅　四十七财帛四十八奴仆　四十九五十官禄　五十一田宅共十五年五十二三游行　五十四五兄弟　五十六男女五十七命宫　五十八九游行共八年
　　六十六十一疾厄　六十二三财帛　六十四田宅六十五相貌　六十六疾厄共七年
　　六十七八妻妾　六十九七十命宫　七十一福徳七十二兄弟　七十三四妻妾　七十五六命宫
　　七十七福徳共十一年　　　　七十八九奴仆八十八十一相貌　八十二财帛半年共四年半八十三四男女　八十五六福徳共四年
　　八十七八田宅　八十九九十官禄　九十一疾厄半年共四年半九十二三兄弟　九十四五游行　九十六福徳共五年九十七八财帛　九十九一百疾厄共四年
　　右飞限以当生元守星辰看遇吉则吉遇凶则凶若流年又遇吉神无有不吉流年又遇凶神无有不凶竹罗三限
　　竹罗乃山名在天之西北夜半子时诸星列宿皆聚其上判人间祸福李袁二士曽造彼处授书三巻分为三限经若限主得地则富贵终始如一
　　寅午戌宫　昼生日水土　夜生水日土亥卯未宫　昼生金火月　夜生火金月申子辰宫　昼生土水木　夜生水土木己酉丑宫　昼生金月火　夜生月金火
　　右三方主星取日出没时分昼夜
　　説竹罗三限
　　安庆信斋有言愚于诸家星限无不穷究或言洞微限好竹罗限不好竹罗限好洞微不好祸福分两岐更不敢防细推竹罗限其理优长竹罗限有三不验较量生时不正一不验也星辰过宫不正二不验也交限不得其理三不验也愚谓信斋之言最为切当然竹罗洞微两家星限不可偏废当兼而用之洞微大限只看本宫所守星及限主然求流年灾福全在飞限两限当以竹罗为先飞限次之若两限俱好妙无以加或飞限好竹罗限不好识者自当权宜轻重其説可也
　　起限
　　太极肇分天地位二气斡旋生万类中有人为物最灵均受五行之秀气昔贤立法考阴阳日月推来理味长竹罗三限从兹得不识其原谬较量命中三限最难分时人将作主星轮不论阴阳宫宿度但从命里起周旋若从命里分昼夜十二宫中子细详寅午戌兮日木土夜生木日土为强亥卯未兮金火月夜生火金月最光申子辰兮土水木夜生水土木为良己酉丑兮金月火夜生月金火相当此星名作三方主当从出没细推详三方最乐七强位切忌纳音四煞藏金星四嵗土星五木三水一火二数
　　太阳元是火之精太阴便是水之副二法各取水火行便是竹罗三限路开端隔节数三宫逆行零顺防年终若见逺时数二节零年交入甚宫中但看当生星曜防善星为福恶星凶零年顺转逐宫移遇交限处便交之中限便从本限起依前又数三宫止零年顺转逢末限末限又如前限起零年顺数寻恶宫恶极之宫生即已一如土为初限在己上便从己上起五嵗大数十五在卯二十五丑二十六却囘寅余准此更要在七强顺旺庙乐不宜五弱留逆经云三方陷弱其人空贵无官一主高强此命永成善庆













　　假令大纪二年戊子嵗十二月初八日卯时生即丑上安命歌云己酉丑兮金月火又云夜生中即反其初其人小寒节过十二日生可作夜生人起限月金火为例是年六十九嵗火命人限星到寅即长生限也
　　三限用七政行年例
　　水星限二十四年　木星限三十年
　　土星限二十六年　金星限二十六年火星限二十八年　日月取水火之数
　　己上行限各就其本位行其数若未交星即管数到第二星交是交宫行限须四煞宫方敢决人死生四煞乃本生年纳音沐浴死墓絶宫是也
　　日限
　　日限土临日不宜夜生交此多倾危日生寻取一周天每遇恶星难更延○日限火入计罗位或主伤残或法终或若满用即坚固深灾过了却亨通日若为限要满用更临旺乐明健宫贵者骤迁愚者福福中又恐催人促若得后限来救之却向中年多晚禄日限怕逢纳音煞夜生更被罗计侵不惟家破兼无寿金火临之主犯淫
　　月限
　　太阴行限土同宫忽然相望也为凶本原易散无根蔕此限才交命即终假使交时须未死行宫逢煞命须穷愚者临斯应夭折清高之士吉还凶惟有太阴好水星木金紫炁共同行更临旺乐无刑尅月宫高折桂枝荣不惟福寿如山海辅助明君万国宁
　　木限
　　木限当生遇火尅更被孛临全减福小人此限死无疑贵者交之须失禄更看后限不如前此限应不到周天木限若逢计与罗自然财散禄消磨忽然值限无星救憔悴危亡怎奈何木限官宫金主命荣贵崇高増福庆或被火孛来冲破促寿败官事不宁更有同宫木火忧晋鲁吴宫与郑州相貌仆马遭扑杀三九宫中谨逺游凶星守照难归舍纵然归得命难留毒药恶疾来相及限主元宫此是仇
　　火限
　　火若为限防于木此限之中即发禄贵者迁荣骇众人小人遇此多财谷当生首尾不相交体大安宁兼寿足白羊三宫及卯丑其宫明净十分福火限用金无杂乱金数加福乃荣迁后限若逾三四位火无长焰不能延火若为限主离财夜里生人尚有灾或若日中忧寿促那堪尾曜来相触自然破败心多愚易盛易落时消福一个周天子细推纵有深灾命也危计都之次有罗防忽然逢之主徒囚或更满用占强宫后限强临须福佑
　　土限
　　土若为限不宜逆死败危亡须叹息纵有吉星救不得斯人夭折心多惑或为夜限孛星来此限交时的有灾更有太阳相对望器小无情祸有媒不惟寿促兼无义虽然内美外无财惟有土星好四处子午卯酉四宫排
　　金限
　　金星行限火来侵防定斯人至死滛更被孛来同此防定伤筋骨复伤心偏惹是非迷酒色促寿亡家百祸临首尾同之主滞多须交妻子不相和若在吉宫逢救宿纵有深灾怎奈何忽然荧惑防于金私期暗约主奸滛有时刑法及伤残只怕罗防计孛侵火金为限若相防限星满用福为最或在死气沐浴乡滛欲为伤夀不长更被当生暗曜侵刑法相残百祸临交限更交元气中生时忌曜复来冲死见气劳并吐血或主伤残或法终慎者全无知者半智人能悟夀延从
　　水限
　　水若为限怕逢孛水厄气劳并风卒四刑星照脓血终三九宫中失骸骨或居第八十二宫死败加临疾似风若得满用居旺乐为官食禄爵弥丰
　　总限
　　限星明健命有气安然享福无灾否三限当生俱得力终身福厚无忧戚三限只得一限力一限所为多利益三限忽若两限强只得两限福荣昌交入当生无力限去者福兮来者殃初限若居无力地年年常是见迍否中限不力忧夭亡自然财散亡家计初中两限俱低弱作事难成福销铄若能知命学脩行末限微福便安乐生时三限俱无力定是终身无子息若非僧道作闲人一世孤贫怎过得
　　【限星怕忌曜又忌在沉没宫卯为沉酉为没又忌在无气死败宫主多灾家破人亡带疾夭折孤贫饿死三九宫主旅亡在六十二宫主扑伤三八宫患手足疾即延年也九宫好闲游逢暗曜则偷盗奸滛十宫火星犯徒金星奸滛计都法死孛星决配智者仿此妙在变通不多言矣】
　　三限各居明健方顿然发禄异寻常更得四元星助限谷粟钱财金富藏限强更得吉星照立事成功服万方后限更高无战尅封公公上又封王限星得力要垣星有限无垣亦何凭定取限星明健处垣星入限始为精三限四元时命并临官有气夀康宁不惟易发登荣贵更逢合格主长生日月若逢吉曜临明朝执政伏民心后限忌星临破却自是官高被谤深人命三元与限同须看有气占强宫身命三元无煞曜星辰纵陷禄重重
</div>
    <div class="pagination">
<a href="星学大成_page13.html">上一页</a><span>...</span><a href="星学大成_page9.html">9</a><a href="星学大成_page10.html">10</a><a href="星学大成_page11.html">11</a><a href="星学大成_page12.html">12</a><a href="星学大成_page13.html">13</a><span class="current-page">14</span><a href="星学大成_page15.html">15</a><a href="星学大成_page16.html">16</a><a href="星学大成_page17.html">17</a><a href="星学大成_page18.html">18</a><a href="星学大成_page19.html">19</a><span>...</span><a href="星学大成_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
