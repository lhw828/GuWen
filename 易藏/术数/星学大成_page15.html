<!DOCTYPE html>
<html>
<head>
    <meta charset="UTF-8">
    <title>星学大成 - 第 15 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 15 页/共 59 页</h1>
    <div class="content">　　又
　　上贵之人看第十多是太阴并限入木星金水一个临限主傍宫蹑科级若得限星无杂乱须为当代秉钧衡水土星高主性灵或然作限更为清水交日月足文学自然才誉振英声文官须得限星强木金水月临照傍限转行年相防处科名迁职总相当后限不明宜换武免教失禄及恓惶贬官罢职以何凭看取生时正限星若犯忌星并忌宿行年到此自灾生最凶孛火如临限早年遁去保前程
　　凡人三限恶星临此限才交祸便侵更被四刑星守限沐浴星宫子细寻更有十二六八宫行年到此见阎公忌限本处有些力更加吉宿庶无凶忌限当生占七强虽见深灾未必亡行年复到恶星度魄散魂扬似醉乡限恶宫中逢火罗不惟促寿更奔波又犯四刑星守照王法须遭暗折磨子午卯酉最为弱寿福家财自消烁若遇行年相对时莫教忌曜微照着任是吉星灾转加本宫旺日死无差此限若为三四用终于原守莫咨嗟限若无力空性灵官禄宫逢暗曜星浮沈之人虽得力事公堦下度平生死气二宫兼沐浴须知心下不分明不然游艺或僧道若不浮荡有虚名水火限来沐浴宫火胎在子事还同忽然作限终身福莫比诸星例説凶限星陷逆本多凶若然不死大贫穷恶限破家刑骨肉不死必然末限通
　　【初中限当死而不死亦主家破生灾失财若是末限好必超出初中交末主方吉也凡限星在三六八九十二宫为陷对太阳为逆多凶害也】
　　限居二八恶星躔须教脚手见挛拳十二八宫限火金太阳同守忌星临定须带疾并伤目不然废疾或伤心火孛同宫并守限只怕刑星四余侵若不双盲定主夭衣食生来却称心大抵凶星临限时不惟自折更伤儿忌星行限福星救却増寿算灭灾危夫人三限忌星刑只恐斯人性自灵顽恶痴愚随限没智明精妙却延龄人生若得限星强一生康宁命也长若见多灾偏聚散直推三限细推详学者精穷自然悟星辰之祖此中藏【限星怕忌曜又怕在沈没宫卯为沈酉为没又忌在无气宫及死败宫若在三九宫主旅亡在六十二宫主扑伤在三八宫主忌失足之疾即延年限星若圆净明健又在七强宫则主富贵双全寿数绵延也】贵人改动
　　重臣出入要先知三九宫中子细推行年限入终当动凶吉星临善恶移明健入垣为本限如临吉宿发无疑限恶星临如防此停官失禄祸须知
　　贵格行年
　　上贵之人限星全先要仁元与寿元得入正限及身命贵禄二星又相连或居四正高强位更无忌曜可修仙若不修仙须弼辅兵武星高主立邉或被忌星临照破也为给谏主文权武星高者有将才文星为限主儒魁日月分明金水防片心忠节应三台
　　【金为兵火为武木为文土为主】
　　贱格行年
　　忌星忌曜同行限才交此限多魔难更犯死气并沐浴六亲刑害资财散或时所守沈没宫自刑自害多凶卒更向三宫与九宫客死他乡无骸骨六宫十二伤肢节高险须防惊坠失此宫星曜不堤防心愚只是便无良阴阳二曜全无救终身贫窘走他乡有福聋盲并吃哑手脚挛拳却免伤少年忿欲行奸盗老为饿莩及孤孀倘若无疾为伤防促寿亡身上法塲
　　行年灾福
　　行年限里恶星来悲忧如醉没心懐二恶星临灾两犯三恶星临重有灾若临财帛资财失交于人命多灾疾第三宫中损鴈行第四父母讼灾厄忌星忌曜防行年浮泛凶星小不宁若是当生原守恶不惟破败更亡身【三限行年到何宫分凶星主灾二凶二度三凶三度若当生限明健行年逢凶则灾半矣行年入二宫损财三宫损兄弟四宫父母灾或争讼八宫疾病九宫逺行失财官非讼厄五七十一宫防妻子灾十二六宫主危险四煞宫主灾当生限好逢此恶星谓之浮沈凶星小小灾疾忌星者日火夜土忌曜者木忌火孛金见火孛灾浅火忌水孛计罗水忌孛土忌孛及逆太阳忌罗计土孛月忌火孛土】
　　论游年星辰入命限
　　游年星入限宫来或则为祥或则灾本限吉星当日月如遭罗计大为乖游年莫犯忌限中又论当生本命宫入命对宫尤紧限星辰凶吉最多功紫罗金木福荣昌孛计火土祸兼殃八位尊星行度数行年入限定灾详忌星罗计与孛星单守百六保全生游年重叠临命限或加金位命当倾欲识游年理凶吉算星交入命限别或是入到原守宫入宫之日星方説游年亦论满用星来家命限福祥兴但算临宫住防日凶星满用反康宁
　　论童限
　　一命二财三疾厄　四妻五福顺行流六嵗却从官禄起　看看移到命宫休
　　急脚限例
　　子起亥　丑起寅　寅起己　卯起申　辰起卯己起午　午起酉　未起子　申起戌　酉起未戌起丑　亥起辰
　　寳瓶在亥丑居寅人马来蛇蝎奔申天秤在卯双女午狮子金牛蟹寳瓶阴阳戌地金牛未白羊居丑亥居辰但向命宫寻起处一年一位掌中轮不论男女皆顺数行年逢煞命难存子午即是黄泉路卯酉呼为二八门限到煞宫人便死若无恶曜主灾迍
　　【假如子上安命即亥上起一嵗酉上一十一未上二十一零年顺数节节而去即不隔宫如算小儿体例一般最怕与限星并大小运并在子午卯酉宫及本命墓煞三刑宫】
　　论黄泉急脚限
　　黄泉急脚众皆知两様推寻识者稀急则顺行还逆转若能晓此是真机
　　【世人皆以黄泉急脚为一限不知分为二盖顺行则为急脚逆行则为黄泉若能晓此是真机也】论斗底急脚限
　　孟二仲八季加五但向命宫相对取一则呼为急脚限二名黄泉检死簿死絶之宫逢限凶大忌运限入四墓忽然大小运相逢即时赶入黄泉路
　　【如大小二运入墓者极怕此限男忌辰戌女忌丑未凶此限专忌入墓运顺限逆运逆限顺如命宫纳音及太嵗入墓乡极凶更忌三丘五墓】
　　大算须知倒限年海风吹动钓鱼船火罗孛土皆临限此地催人下九泉
　　【倒限之法自古为信然但以诸星推求如诸限皆为恶星相照死无疑也】
　　论倒限
　　论当生之限主星限宫星及小限次及行年星数四杀三合推之若皆凶星照临可定其危矣若有吉曜救助亦当分其轻重而详辩之
　　西天聿斯经
　　人命生来禀星算厯数幽妙难防须识西天都例经理义分明有条贯但问生时日宿宫加向时辰廻视东天轮转出地轮上卯上分明是命宫因之以配十二位十二位中有高贵卯并己午最高强子酉之方次强位寅申头上名近强未亥微看三合方此方照处有不照七曜皆同贵此乡辰戌二宫名恶弱星辰不欲照临着一切加临落此宫资财福禄尽消灭第三宫中号闲极五星不得纎毫力惟有月向此宫生却向命宫添福徳七曜阴阳各三主强弱轮排依此数白日生人见配之夜则归宫求类取阴主三方月火金便为阴曜福其阴阳主三方日木土白日生人贵为主夜生白日背阴阳福禄不坚难积聚西天之法重三方生时贵欲在高强三方若得居高位居宿之中各福贵忽然七曜并相当超腾必作人中瑞金木二星为善星所为非主亦为荣火土二星为恶曜三方切怕他临照夜生阴宫主光明昼则阳宫最为妙夜忌土星昼忌火各自相逢防为祸火在阴宫土在阳纵有灾殃还较可独有水星本无定见附近处即为性附阳即阳之相辅附阴即阴为害病与日合照主荣贵巧妙聪明难比并木为文兮火为武金为兵兮土为主五星见月即非常三主居高必台辅诸曜皆言在强位更要七星乘旺气日旺白羊十九度月旺金牛第三位土旺秤宫二十一火旺磨蝎四与七双女辰星二五中金占鱼宫旺在室星七度与栁十三太白流之实可堪木向蟹宫初入鬼旺气相成主崇位各于旺处逢一星出入旌旄主权贵更加所好转为精木乐尾兮土寳瓶金爱牛宫火重蝎水居双女最为灵生时一宿皆临照即为豪贵处王庭五星见月三方主要得居高生旺处阳生向日阴生月将相三公必无虑又看生后三日宫月到何星分度中金木相逢主文学聪明必见水星遇更遇善星作宫主宫主复来在强宫此为有福无难人一生所为稍皆遂忽然三日月逢火推命之中最为祸第一损寿二损财迍厄颠危常折挫更遇土星相合地终身坎坷多迍否木曜纵横不照之寿终不得夭然矣相貌福徳宫又别昼生从日夜从月所取日月相去宫还从东上配其宫所终之处为相貌即看何曜在其中若遇善星更月照福寿坚牢添禄料又兼金木作宫辰复在高强最为妙其次又看相合地土木金兮同一位忽居强处照其人的作公侯得荣贵若逢土木水合照性直文章主巧妙忽作荧惑反相刑即向命宫作凶兆土木同行生在昼更向阳宫富贵有夜生若向阳位中变作迍邅作凶咎土金合照福坚牢性洁难婚亦贵豪金火合与照强位华鲜衣服志居高火土合兮有学禄智慧多端好反覆木火同宫主贵权为事心中多敏速木星合得好资财容貌端严志多惑月合木兮自迁荣月加即好减差平火合日兮生在夜日在火兮必权霸木星照曜定封侯却向武中称善价火星合照最超殊贵显堂堂出众徒火合月兮生在夜纵然残减亦分符木照更能添福徳丰厚多财贵宗族月火照兮每倍加常患疮病在其足同宫一处见土木火不照兮足财谷忽然兼居土术宫主握兵符多侍仆木金禄厚有慈贵名高美貌足财谷水日同宫或左右必丰学问足文辞水木同位又同行高才博学任公卿月木同宫位清列又在日前更殊絶生时值火伏同宫先代家财尽消灭福星多处必财丰恶曜还生贫贱中第六位兮对十二两宫就分各凶忌生时七曜居此宫一世贫穷苦憔悴白日生人火占高与日复来相对视夜生土曜亦如然短寿孤穷登望位月落恶星分度间恶星高处善星闲三方不照五星伏必为贱处人寰更有五星相对视就中五星为灾瘴相对在强并在月中年困苦多消竭湿宫水照投江湖干位虫狼多咬啮少男少女少资财多疾多迍多口舌或遭毒药兼临刑了了经中皆具説曜经宫中阳为土复在阴中更辛苦火金相对不宜婚金月相照却宜妇镇星对望词蹇澁为事寻常滥心腹火月促寿及风狂火月自伤仍尅父水月犹自厄言辞土月对宫不宜母火星同月转就土土星照月转就火火月同宫皆深祸不然同在十宫生或守月行西没坠此为夭折贫贱人又更防灾家破败星运要知灾福时却向行年宫上推
　　行年初起从东起还将一嵗一宫移每嵗皆须就日生数至今年宫上推木照金临皆有喜加官益职定无疑更到金木原守处木金又照复何虑必得相逢见贵人旧禄重加福自新娶妇孕子贵门庭运缩盈虚皆有据行年东出亦同占水加原守喜同兼身命二宫皆要木金星同照喜加添更须促取行年至善星高位福同住但行狮子蟹宫位日月便为宫主是日贵长时福即多月到初生喜来至月亏日短为厄时须向心中明作计土火生时原守宫行年命运到其中口舌资财须详忌不然忧怕事闗心如今火土又来临厄难虑忌不相容末后相看第八位生时何曜守其中若遇曜神并土火多为法溺促其终更益火月来西没或居上下祸皆同生时不欲星辰弱善恶之中皆减力退留伏守不如行对合宫中皆好亟十五度中皆正照过此还同不相识近转得好福坚牢推命之人贮心头五星照守近南方少年得禄恐非常好曜初星皆西没早年禄后与仓卒惟是火星莫照西即知不得终簮笏生时土火在西方所招凶祸难俦匹更有加临虚没位须多理晓其中意人生祸福皆前定分数无逃于天地但知子细认其歌更尽经中妙义
　　起竹罗三限
　　假如日生人寅上坐命寅午戌兮日木土午为日方亥为木方丑为土方此即三方主谓之三限便从午上起二嵗管十年太阳从火论火数二逆数亦二故十二在辰二十二在寅零年二十三囘卯顺数二十四在辰二十五在己二十六在午二十七在未二十八在申二十九在酉共二十八年三十及三十一三十二停住三十三交木限在亥管十年木三数四十三在申五十三在己各十年木无零数六十三六十四停住六十五交土限在丑管十年七十五在申十年逆数五八十五在卯零年顺数八十六在辰八十七在己八十八在午八十九在未九十在申共二十六年通前是三限一周余仿此推
　　太阳火星限二起逆数亦二各二十八年
　　太阴水星限一起逆数亦一各二十四年
　　木限三起逆数三无零　金限四起逆数亦四土限五起逆数五　　　金土二限各二十六年











　　星学大成巻七
<子部,术数类,命书相书之属,星学大成>
　　钦定四库全书
　　星学大成卷八
　　明　万民英　撰
　　琴堂虚实五星序
　　琴堂虚实五星术家独称验于我朝余取而细读之见其议论活泼理趣深邃姑举其大者如本四柱以定三盘分阴阳以辩虚实倒五行以论生尅补地煞以配天曜随国运以验人事乃发前贤所未发而琴堂所独得者通载博而寡要緫详而无体殿驾意圆语徤而道则未尽望斗理复词重而识有未融耶律传自高丽颇有发明乔抝补出邓史亦多防趣然得失互有吉凶难凭若琴堂识机之幽隠泄天文之骨髓推人富贵贫贱夀夭无不竒验可谓兼诸家而独得其妙者矣古今一理百世可知又岂特用于今而独验哉余病近世刻本脱漏不全参差失次乃取家藏全书合玉板之旧琴堂注解得一行之心共六十四条分为上中下三卷六十四条备卦数也上中下三卷法三才也于乎论人命而不究五星论五星而不精琴堂是犹卜筮者而不考之易也欲断吉凶明祸福不亦难乎余非专门者然于琴堂独观其深间试诸搢绅命其术颇中与子平相为表里学者宜细详焉易水育吾子识
　　虚实五星源流序【兹叙余笔削润色非尽季公之旧文也】
　　昔唐宗朝有高僧号一行者乃郯国公张公谨之孙元素之侄隠居嵩山精天文星厯术数之学尝测影定作气盈朔虚嵗差之法以补厯家之未备又作星术书十二家誓曰国兴书则现否则隠其术以为日月五星皆积气动物行度有迟速之不齐运转有舒缩之或异歴千百年自是不同必当随时占立法观察以求合乎天道之自然人亦积气中之动物也气运有否泰世道有升降人之贵贱夀夭吉凶用舍其机之所系命之所遇咸有经常时义之道焉恶可防一定之法而槩论哉末学支离胶今泥古往徃多按图索骏遂使先正至精至防之学不信于异代良可叹息洪武六年秋予不敏自福州府长幕获戾系御史狱值蒲庵师来复以説法忤上意同待罪及至夜四鼓天忽大风雨雷电交作余因感天道与师极论世运古今气变升降不同师遂出是书以授作而言曰是书予昔得之天界寺古佛殿壁箧中其源流则传自青城山僧灵椿椿之江西僧普澄澄之四明僧慧月月又质诸西竺国师耶律耶律逆知四十年后气运转南至我朝而后验也慧月卒于天界寺忻公怜其用心之勤藏其书于箧悬壁间以俟后之有縁者予始得而广其然岂易得哉子其识之余谨授教经今六年用之多验十一年冬予以言事由青州府佐幕左迁栁州别曹假道建安寓学宫之西轩以病留未行获与校官叶季原商订此书季原素颖悟一见即喜其理之有源委请予以书授之阅月予将别去季原虑予行之速也复邀同志杨文叔聚精研华每夕继烛共论甚相契合因以教外别意纂成杂诗二十六首着于七五赋之末仍书其所得义理讲贯之精气运变迁之详者冠于七五赋之端使异日学者知其源委不流于支离知其经变不泥于固执庶信此书之理传于方外出于斯文合于性命理气防于世变推迁各极其归趣之正非止于术家之一技而已
　　洪武十二年正月十九日前乡贡进士括苍龙泉季董宗舒序
　　指金虚实五星天机七五赋上
　　【指金之歌旧分为前后集乃逸斋吕公摹于玉板之文露机之幽隠泄天文之骨髓诚为星学之魁时人罕有知之琴堂老师得如重宝于是摘其六十四条为一家之防径所以取其易而隠其竒也时之术者皆拱立下风一鞭不敢先着余少学术于天目山事琴堂老师二十余嵗授此全集诚非易也后之君子轻泄薄徳之心为琴堂万世罪人也欤古杭月壑老人黄秋山再拜谨书】
　　人生贵贱皆前定闗系身与命逢生坐实占髙强名利两荣昌
　　【详曰人生夀夭贤愚皆系五星注定推星论理身命最重吉则富贵夀考凶则贫贱夭折逢生者如命坐寅亥木为主喜水孛故曰逢生坐实着如四柱夘戌午未四字用星逢生又坐夘戌午未之宫谓之坐实天星躔地宫与四柱不相着者无力耳逢生坐实主人名利两相全不值空亡煞曜为美且夫日月丽乎天而地势起乎北故曰日居午月居未而子丑为土天道左旋寅配春为木夘配夏为火酉配秋为金申配冬为水此逆顺之中各有四序行乎天地之间此先天之体也太阴配母道为身太阳配父道为命故以生时加临配十二宫此后天之用也以官福田财兄弟妻孥子息考之身命富贵贫贱皆系焉假如安命在子即以土为主月为身星土星起坐要逢火罗为恩是逢生也更居本生年月日时之宫是坐实也又占髙强又逢生则知富贵人物故名利两荣昌也十二宫有七强五弱七强宫命宫官禄妻妾田宅为四正髙强男女福徳为次强财帛为近强五弱者相貌奴仆为恶弱又为陷害宫兄弟闲极疾厄游行为次弱也凢星辰加居闲极为弱惟太阴临之为福竒哉歌曰第三宫中号闲极五星不得纎毫力惟有月向此中生却与命宫添福徳○一行禅师经云凡论五星无多诀先从命主分明説世上只説当生星死法原来不知活説宫主之星木寅亥土子丑水己申火夘戌金酉辰太阳午太阴未本主星守身命主星不起多嘉庆主星起在高强宫官禄资财皆鼎盛吉星守命主星防四元三限任相随纵然科甲重重见只是青衫不用期吉星守命主星卑那逢身主又居衰若还身禄无亏欠享福还教夀夭危内外两台君且听命主入身身入命互垣须是福来当管取一生长吉庆财帛星田宅主身命二宫喜相遇若无暗耗与刑囚当与石崇鬬豪富闲极主入命宫命居闲极緫成空白日只消闲袖手不知衣禄在何从身命主入田宅千仓万箱多蓄积田宅迁入命身来贮积金珠无破尅身命主入子孙母来救子岂无情子主若还来顾母官高禄厚更荣尊身命主入奴仆纵有吉星也劳碌身闲心自不能闲又被小人多反复身命主入妻宫资财昌盛福兴隆若是凶星居七位尅妻尅子必为凶身命主入八煞官禄少年须早发若还煞星入命来疾厄躔身那可脱身命主入迁移过房出祖定无疑若不赘居并过继也须奴养庶生儿官禄主入命宫须添福夀永无凶命主若还居官禄互垣必是拜三公福徳主入命来断然福禄永无灾命主若还居福徳互垣须是拜三台身命主入相貌相貌堂堂身更长若被煞星兼暗尅破相为人貌不扬如此诀细推详先从身命入为纲时人不解神仙诀空把星辰错较量大凡命好身不好有夀而无福身好命不好有福而无夀命身主起处逢吉星生之不富即贵凶星伤之不夭即贫】
　　忽然生煞同其局向背分荣辱
　　【生我者犹阳和徳泽尅我者犹风雨霜露且如春景和明万物发生若大风振木霜露损物皆非善政故人命生煞同途祸福不絶也且如命坐子丑土为主忌木炁喜火罗如或木炁火罗同土躔主有祸福吉凶相半多有吏人逢此格忧喜相仍或遭刑狱或获厚利无定也谓身命与恩煞同宫当分向背而断吉凶也向背者如申上安命水为主若水在申而金亦在申若金水前顺行则为背退行则为向谓之有情极难得大抵尅我之星欲背我而去生我之星欲向我而来又有正照又有合照申上安命水星在戌有土在午顺行则为背虽有祸无妨若在午退行照着戌宫则祸太亟若土在寅顺行尅着我水水在戌右转寅见戌戌见午午见寅为顺故忌其顺若在寅退午是土逆而向东南水顺而向西北不相干涉荣辱之分观者慎之也】
　　身命遇煞不逢空处世有刑凶身命得助嫌气脱防煞逢空发
　　【身命主逢煞星喜空则发坐实不逢空处世有灾刑之事得助者身命主受生忌空亡虚脱遇而不遇防煞者身命主遇煞星坐实则凶逢空亡者则发财利所以空亡一诀乃天地之常术罕有凡身命宫遇煞者或身命主及有用之星遇煞不逢空皆为凶夭身命主坐空或煞星坐空乃不吉之吉吉不可量也凶星有党凶尤横吉曜无生吉不成凡身命主逢母或身命起处受生则发福值空亡者反为无用】
　　不然限嵗定推迁虚实一般般
　　【限四柱配限也嵗流年太嵗也谓身命主好处脱了则要四柱唤起凶处实了则要太嵗空之如戊寅生人己上安命土月在夘则是用煞二十六嵗大限行未又用月为限主三方又见土星本为凶重适值甲辰十年把土月空了反为空手得财余仿此推或大限值旬空嵗空皆不吉之吉故有用之星本坐空亡终为无用喜流年实之诸煞尅我之曜与命元同行却喜流年空之如命坐未太阴同土计在午却甲申旬来空之为福又如甲戌生人寅宫立命木在申本主空一身减力得申太嵗流年实其木决主此年称意子辰二年唤起亦为福以上十二句为一条论身命生煞最重虚实】
　　天地盘中识者稀实可尅生虚
　　【二十八宿天盘为实内百六限七强五弱四元人盘为虚此虚非空亡之虚此实非四柱之实盖吊起者为虚星原躔本度者为实星此吊盘之法少有人知之且如命坐子土元在丑吊起此土处虚安在内盘之丑即是外盘戌宫或寅午戌宫或辰酉宫在火罗可生内盘之土此丑限主福如寅午戌辰酉宫有木炁可尅内盘之土此丑限主祸此内盘之上不可生外盘之星大抵内盘中是虚吊之星又无形象此实可尅虚生虚而虚不能尅实生实也此法奥妙人鲜识之此二句为一条论天地暗盘之实能生尅人盘之虚也】
　　冲干对禄事如何六庚怕见罗
　　【三命谓之七煞五星家谓之冲干且如六庚生人用丁为官星丁用金为天元禄主即是庚之天元禄主一名天官星庚忌丙为冲干七煞丙用癸为官却伤丁癸即用罗为禄主罗即是丙之天元禄主星又伤我庚之天元禄主此二星同行为官则失职为民则祸深福浅上则天干冲战下则禄主伤官故曰冲干对禄】
　　甲人用炁怕逢金防妙理深
　　【甲用辛为官炁为禄主金即丁火怕伤辛金之意日月逢之主禄失自一宫见之损一宫之徳余仿此以上四句为一条论冲干对禄自化曜而言也】
　　胎元为煞尅日月未产先泣血
　　【如十一月生人禀二月之气用夘为胎宫火为主星如或辰酉午三宫安命忌火为煞火日同躔在母腹中便主伤父火月同行临产主母有厄难为分娩火与命元同行主百日周嵗闗不可脱也】
　　胎宫蓦煞稍减轻产际主虚惊
　　【蓦驾及诸煞为胎宫者主稍轻遇产时主艰辛逢厄无厄】
　　年月日时皆实地祸福皆非细
　　【生年生月生日生时皆实地吉星居之十分吉恶星居之十分凶祸福皆应验故曰非细且夫五星六曜守照身命强宫又守四柱则为实地有吉星为人仁厚诚实富贵夀考若实地俱无好星凶星守之是为凶人盖实地有吉星皆为我的他处有凶星皆别人的所以好者尤好歹者尤歹也胎上有吉星为生来富贵有凶星主胎中有孝服或背父或不利母或生来防贱经云根本切须防两曜贵荣须是验三生又云三生遇煞忧逢日四正逢刑怕见身吉曜不来相救助一生劳碌不成人又云三生值煞人无夀四正逢恩福最深此其验也虽是嵗空月月空日日空时时空胎皆为定尽祸福如一星在命一生不好若是流年太嵗空之主大发但发便夭盖根虚故也余三十年留意五星有验有不验故弃为僧也辛未年六月初一日得吕逸斋传此始知虚实之妙方悔一生错了多少命也以上六句为一条论胎元四柱之不可逢煞也】
　　田财官福与身宫即与命元同
　　【田财官福四宫并身宫即与命同论休咎且如命坐子丑属土喜火罗生忌木炁尅田财官福身命主及十二宫主不问金木水火土并同命元取用俱喜火罗生俱忌木炁尅余仿此推且夫人生与万物一体随其根源而遇化故桃梅不结李实铁石安可作金燕雀不生凤狐兎不乳马惟同者相从耳人命禀水即是水也夫岂能为火哉如命在己申即以水为主十二宫十一曜皆作水也忌土计而验其人之富贵贫贱夀夭之事应如神若土在命则断险难或多疾病在财帛则断其破财在兄弟则断其兄弟朋友少力在田宅则断破祖或不得祖财在男女则断无子息主相尅在奴仆则断其小人不忠致祸在妻妾宫则断其妻丑或多病亦必尅在疾厄则断破相压身在迁移则断其路亡夀不过六十在官禄则断其破官官中主多厄在福徳则断其无福在相貌则断其初多间闗或十六后不读书或破相或夀数不耐逺也或计居其上计乃土余亦同断之逢生则为吉也更叅诸宫主所遇兼虚实言之若太阳与土计同宫则断其尅父太阴与土计同宫则断其尅母尅生者必欲坐空空不尽者则减一半全空则妙若月日坐煞与土计并行则断其先尅父也余宫之星皆以此例言之与其首宫同断万无一失】
　　鲁邦立业辰从镇官禄俱伤尽功名不特此宫难亦主夀龄悭
　　【鲁乃戍宫立业此宫者属火为主忌水孛侵土为官福二主若与水土同行则我忌之官福亦忌之有尅土之理庸术皆曰土尅水而不知物随类化之妙命属火则官亦属之火命喜炁木生则官福亦喜炁木生命忌水孛尅则官福亦忌水孛也故水伤土或水木炁则见土不妨又云官福受伤不特难树功名亦主夀迫】
　　身命属金都是金最怕火罗侵
　　【则与前断同议随命言之是也】
　　土能生水亦生炁因金从金类水为财源喜土生但依身命行
　　【因身命坐酉辰金为命主喜土计所生以财帛主水星亦喜土生福徳官禄木土皆喜土计生炁乃木余适为句韵牵绊故不言水而曰炁也】
　　火能生木亦生金土下究元因
　　【因子丑安命属土木为主灾罗为恩星葢命主是土喜火生土以此财福主木田主是金皆喜火罗生他宫住命火如何生得金木即从命主所爱也】
　　识得五行颠倒颠方是大罗仙
　　【即上文火能生木亦能生金之意谓颠倒明得此理方为神仙之妙】
　　秦晋楚身闗土计真是太阴忌
　　【己未申三宫安命属水月为命主并忌土计真煞也以上十八句为一条论十二宫同命元所好恶也】
　　月为兄弟日为妻子息在其时主星却防居何地虚实从其类
　　【此家星理不论男女宫主及守男女妻宫之星且如庚申生人水为本身嵗驾戊寅月木为兄弟丁亥日木为妻宫丙午时太阳为子息星随其地支得时断其有无又云月管初主二十五年日管中主二十五年时管末主二十五年各推本属虚实有无仍先推本位防聚吉凶若何一云年管父母月日时管兄弟妻子主星逢生坐实则旺相或落空脱地或坐实逢煞则有尅剥损伤此四句为一条以月日时配兄弟妻子而论虚实也】
　　身命逢官坐贵人登驾近明君
　　【身命主逢天地元禄主或逢官禄主同行于驾籍皆主近君之贵凡防星辰先以日月为如寅上安命木为主日与水行月与孛行若日月明浄者第一须防身命宫身命主逢生逢官者无不贵小人见之亦富驾者本命太嵗谓之君位也日月福徳临之贵多近君有身命登驾格局好多做朝士限主居之主一限内亦能近君也若煞临之为战破纵主星合格贵而不显无夀亦多升沉更主星不合格必主疾病纒绵刑害夭折之祸禄马贵人太嵗所専也命主居之乃与太嵗有相管摄在弱宫不为弱也若身命不在此宫位与太嵗无相管摄则为无用人矣若身命坐禄崇勲则衣禄有余或日月拱夹禄位或吉星坐禄马为紫薇华葢崇勲有台辅之贵少年荣达更官禄星临之为食邑崇勲官至卿相身命日月年星朝之虽冲干对禄亦贵若辰戌安命为自吞崇勲主禄不久尅星临之为破勲生气临之为爵坐勲大贵命运必先推禄马贵人若身命坐马五马之贵凶星照破争战不安坐贵合格贵不可言身命宫主见官谓之身命逢官坐驾守籍必主近君也次防四柱占何宫用星髙格局好煞星空陷一路好限顾盻亲切平步公卿】
　　驾前冲蓦诸神煞值难祸尤烈
</div>
    <div class="pagination">
<a href="星学大成_page14.html">上一页</a><span>...</span><a href="星学大成_page10.html">10</a><a href="星学大成_page11.html">11</a><a href="星学大成_page12.html">12</a><a href="星学大成_page13.html">13</a><a href="星学大成_page14.html">14</a><span class="current-page">15</span><a href="星学大成_page16.html">16</a><a href="星学大成_page17.html">17</a><a href="星学大成_page18.html">18</a><a href="星学大成_page19.html">19</a><a href="星学大成_page20.html">20</a><span>...</span><a href="星学大成_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
