<!DOCTYPE html>
<html>
<head>
    <meta charset="UTF-8">
    <title>天元五歌 - 第 11 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天元五歌 - 第 11 页/共 12 页</h1>
    <div class="content">阴宅入坟断

入山观坟，忽闻松涛之音，暗藏杀伐之象,又闻猿啼虎啸之声，似有哀鸣之状，俱非吉兆，应断官灾、是非、离别、疾厄之患，当临期参断，靡不应验。

观平阳之地，并视墓上形状，椁上之砖瓦，两傍之依*，或损伤碎玻不整，粉饰华丽，此可察机参断。

昔有一士精于此法，于卯年冬间被友邀往覆墓，未及到地，在舟中遥望，见坟上松荫稠密，翠色可餐，及抵岸左脚偶踏碎一砖，视之乃破砚也，此坟葬后二年内，长房必发科甲，定许丁财两旺，富贵绵长，其人惊服。

又观一墓，将登岸，只见二鹊从南方哀鸣，望西方而去，连叫数声，及至地，观松林疏落，树色焦黄，似凋零之状，即断曰，此葬之后，必连遭回禄，伤丁耗财之咎，其人钦服。

有富家邀往观墓及至地，师举目看，只见松影青翠，地势平坦，水秀澄清，日光霭霭，颠子应出次房，正谈论间，只见一人乘青骢马飞奔而来，顷言，发贵者，正应在此人身上，询之此人，已得青云连步，科甲登先。

有一儒邀师看地，未及至墓，即曰：旧岁应得一子，未半月而卒，延者惊服，明岁居家临场应得一榜，众皆不信，后俱如断。

昔有人邀师视墓，因路远，用小舟而往，后至坟上，忽断其橹，舟人无措，主人叫舍橹撑篙，至岸又芦席跌下水中，及至地时，忽见二白兔从穴中出，望西而去，即断曰，行舟断橹，此坟葬后家长有灾，芦席下水，妇人产惊不免，穴前兔走西南而去，家中小口有灾厄，询之，果然。

又看一坟及临地，远望有一塔，相去半里，而塔尖直对穴前，因断曰：此坟葬后，主伤人口及小口，并有火烛之咎．

又至一处，将近穴前，观其树木荫茂，风景萧疏，有一种清雅之气，超凡之象，乃断曰，此坟葬后应出清高技艺，风流高士，好隐之人。

发贵论

凡临地覆墓，务要见机应变，触物悟玄，神而明之，易于通晓，地势宜广阔，树木宜稠密苍翠，水色宜清秀洪大，风景宜潇洒，四野无喧斗之声，八方有瑞霭之气，自然发贵绵长。

如木落凋零，地面歪斜，乌鸣兽踏，四顾凄凉，前后缺陷，必产孤寒贫*之子。

凡登山观地，见高贵珍重，文书坚固，彼喜庆之类，则以吉断。见破碎微*之物，则以凶断。或瓦石草木，金银刀剑之类，人物鸟兽，山林花卉，纸扎竹砖之类，皆可参详，再将五行生旺，决之必准。

发富论

凡临山，或登平阳之地，将第一步上地，再将五行、方向、时、合高低平稳推之，即断其贫富，再无不准，或第一步至平坦之所，见吉祥之物，朝生旺之方，则家业必隆。左为长房富，右为次房发。见五色花街道，虽富定艰于子息。见单鸟单鸦飞，主出残疾孤寡之人。脚踏枯木，富尽穷来，家有疾病之人，并外来之者，同手攀技，富而且贵，左枝发长房，右枝发次房，攀枯枝损丁耗财，长次照前参断，余皆仿此。

贫*论

凡观坟气色，重在松林为上，看形势地，而物类次之，如有树木，即看树木，无则观其动静亦可。松头生黄色气，家道初贫，生焦气家业久贫，生黑气贫而且*，凄凉色必有丧丁，破财缧绁之人，且有孤寡淫*之流，

必验。

地势有闹热之气，先贫而后富。地荒凉有鸟鸣哀泣之状，贫而无丁。步着残坏休咎之物，家业必贫。步着破碎之物剥削最多，以致家业渐落，事业簸番。步着死兽死蛇，伤财之物必应损人，兼之患难多。五行颜色，旺相并休咎，伤残圆全，断之的确。

贤愚论

坟上有祥瑞之气，黄紫之色，家中必有良善之人。松林上生苍翠秀美之色，家内必有贤达之士，且有发科甲有德行之人。如地上平实，水道正直，树木粗颓，气色青黑，家内必生粗俗愚鲁之人。踏着泥块及松堆，主生浮而不实，游乎好闲之辈，粗俗不习上进之人。如踏着近贵坚硬粹美文用之物，必主家有贤达清高近贵之人。再将向方时，侯五行合断，百不失一。

子息论

凡许子息，须观坟旁之草色、树上之枝叶、脚步之高低、物类之生气、坚破、圆尖、大小、花卉之颜色、草木之本，结果，不结果，有验。

如坟上草色枯残不盛，必定子孙艰辛。树枝零落，早子难招。地局偏歪，必生不肖之子。鸟鸣争斗，立生好讼之徒。踏着菊花，子息应迟，且防乏嗣之叹。踏着破碎不整休咎之物，主残疾坏头破相之子。凡断宜活变，不可执一而论，务在智者，然后能用之，余可依类而推。

妻妾论

远眺坟上有黑气贯明堂，及单树拢明堂，主妻宫有灾。鸦鸣结队飞穴前，主刑妻，成双不碍，成单必应。如鸦鸣穿穴，亦主三年前克妻，并破财。船抵岸，脚踏碎碗底，主刑妻，其家必有鳏夫，及碎瓦、相思草，亦验。如见孤鸿横江而来，似有哀鸣之状，亦主伤妻，应长次两房。坟旁生淡竹妨妻，及岸旁对岸垂杨树，初至地举目见之，针有风动其枝，亦有克妻之应，家内必有鳏居之人。经云：风吹杨柳春萧索，雨滴芭蕉夜寂寥，正合此意，所谓见景生情，触机占断。

兄弟论

登山看峰峦之辅佐，观地察树木之枯荣。穴之左右有红黄之气，坟旁有林木之助，主家有兄弟棣萼联芳之象，缺左刑兄，缺右妨弟。松木不成对，手足定伤残。松木上生红筋，主少弟兄。蝴蝶上穴，手足无力，难许合居，主有分居之象。八哥鸣松林，棣萼甚纷纭，长房生贵子，次房有儒林。鸟窠举目见其坠，兄弟奔他州。橹声穴前鸣，兄弟有争纷，长兄定有克，次弟得安宁。种树不成林，手足定消倾。登地遥见路上二三人同行，即将此数决家下兄弟，无不灵验。

疾病论

凡坟上有荆棘堆，登地见之，主有未了事，缠绵破财之患，并主人眷之灾。登地见右边人来，或白犬吠声，皆主疾病，此皆白虎动，开口煞甚凶，如法断之必应。并见有右旁坟边或有黑衣人来，亦主生灾，再将方向前后步履近远断之，无不应验。远望坟前有黑气，亦主生灾。有砖瓦铜铁之声，亦主家有疾症。如见鸟打雄，主有妇人产后之惊。坟前见干枯为煞，无明堂，有啾唧之灾，如有风动更验。凡登地，初眼见之而断可以准，后见不准此断也。

 


通玄鬼灵经下卷

 

怪异论凡登平阳之地，或见蛇行、马嘶、骤雨、暴风，主家中有怪异之事，必要修整阴阳两宅则利，或见出殡、覆舟、乡人厮打跌地、树叶落衣，皆生怪异之事，如法断之，百不失一，或坟前有塘，遥见巨舰扬帆而来，过此者，大主惊忧怪异，并主远信至。如在林间山上，闻虎啸龙吟，涧水之声，并豺狼之疾走跃至穴而见者，皆主惊忧之事，怪异之灾。锣鼓声，主争斗，且防虚惊。双鹊穿林栖树徙穴前，滩上泊舟，居家中必有喜庆事。外有行人一二走归，盖双鹊为喜，栖林上，主家中有喜事。船泊水滩，主有行人在外经商。停歇穴前，主有将归之象。时令早晚，五行生克，决断之。无不立验。白虎外来白衣客，大祸灭门事必发，必有杀伤图赖人，预防之免遭法。凡至坟上，骤见白虎位上有白衣客来，大凶之象，主见杀伤，图赖人事，必犯官刑之灾。观其老少容貌善恶大小，以断远近，已过未来者甚验。笛声远来，风动柳槐，牛子走出，破我家财。初至坟上，闻吹笛声，狂风吹折柳槐，更有耕牛过者，断其迩来不利，人破财源。且出音乐，游戏无习之辈。雪飞扬扬，行意傍徨，嗟其不泰，孝服相当。初至坟上，骤见六出花飞扬，行人奔驰，皆言不吉之象，应见刑克孝服之咎。乐声频频，持酒过坟，三五成队，欢声而行。初至地上，闻乐声振耳，又见数人提酒而过者，大吉之象，定主其家人丁安泰，进益绵绵，且出风流好雅文墨之士也。独木亭亭，枝干枯损，风景零落，家道自贫。坟上之树，惟有枯木一枝残叶落，又视其风景萧条，满目凄凉，决然家贫，事业不兴，出败家之子。青福儒雅，飘然漫行，过我坟旁，芳容欢欣。初临坟墓，见青福之士，欢容而过者，决主家庭和悦，必生俊秀发达之子。喂喂马鸣，满野风生，不见行客，忧心日生。初至坟上，骤听马鸣，又四野风生，不见行客，非吉祥之兆，应断家资未旺，忧虑日生，孤独之人不少。有女如花，娉婷而行，浑身上下，穿带起群，祝融肆虐，有疾宜慎。凡临地观坟，骤见标致妇人，穿带华丽而过者，须断其小心祝融之灾，且有疾悔缠绵。三人一马，有妇云寡，络绎而来，欣欣路道，屋广人稀，刑伤几遭。登山临地，如有三人一马，且有寡妇络绎而返者，即断其家屋大人少，且有刑厄之咎，三年前当验。人携孩童，持其书本，匆匆而来，贵秀科甲。初至地，忽见一人，手携孩童，持其书籍而来，过此者，上吉之象，定断其家书香之后，必生科甲之贵，人财两得之地也。南有高枝，数鸟并居，三鸟攸至，一鸟飞去，桂香喷鼻，凉风阵阵，富，见南枝上有鸟栖居，飞鸟往返，再有桂香凉风，主其家人富大贵。阳宅入门断凡至人家，先看其屋宇大小，气色盛衰，家道之兴旺，人丁之否泰，一动一静，务要细加详察，自然决断如见，亦在临时应变，不可执一而论。凡至人家，闻机声，及书声，乃兴隆之象。闻喧闹，及鸡鸣，犬吠，槛动，及不吉之象，主有讼事牵连及灾悔破财等咎，即断其一年或半年，总觐其气色，便知远近，参断必应矣。凡断新屋装旧门，旧屋装新门，皆主惊忧口角啾唧之类。凡至人家，如屋宇低，天井小狭，主艰子嗣，多生女，并人灾财薄。如见蛛网生屋角，主家有缧绁之人，及田上诘讼之事也。凡厅堂高大，堂屋低小，鹊噪争鸣檐畔，主出寡居及家财有更，事业颠烦，凡至人家，有冷气黑气冲人者，主孤寡败家，有疾病之人。有黄气紫气旺相者，主得横财及发贵。门前井旁有桑树主出寡。屋斜屋边有独树，主鳏居，刑长子。如入人室见犬打雄，主出好淫不法之人，及醉子疾颠之辈。如见红衣人，主有祝融之惊。初入门撞见必应，后见不准。屋旁构小阁，主过房并接脚。凡有正屋，几进中开，构一横楼，大凶，主有寡妇二三人,一纪十六年间见遭疾、火烛、贫*、孤独、伶仃之咎。正屋拆去，止留厢房偏室，作有事荒耕，家无主张，谋为少遂。凡堂柱冲厅，皆主路死，家财退败。门前有大碓，主胎落，更兼目疾，年年有火煞加临，更惹灾祸，与碓并者，应也，偏者少准。偶至一家，断其零正，有产惊之恙，母在子亡之故，其家人惊，并断其东南方讼事相争。昔有一士亦精此法，至一家，断其去年有小儿落水亡者，询之，果然，盖因他家门首中心有一人池塘故也。又断一家必出忤逆之子，弟兄不睦，姑嫂相争，问之，果有，盖因他家墙门前种一孤树，生双枝冲天，树根透露，以此决之。墙门有大树空心，主妇人生劳疾，叫皇天万般，服药无效，除去此树，其病自愈。当门甚准，偏着次之。初入门，忽听金鼓之声，声中隐藏杀伐之象，必主家中手足不和，日常吵闹，丁口啾唧。初入门，闻管弦之声，如伏凄凉之状，为乐极生悲，将来必见哭泣，耗财离别之应。初进门时，似乎寒气侵人，及观室中空大，四顾萧然，天井狭小，其室必有鬼怪，夜间常有响动，更兼财来财去，不能积聚。初入门时，旺气腾腾，人声嘈杂，其声中暗伏欢悦之象，主人强、财旺、进益绵延。如见鸡斗犬吠，将来必有欢喜，破财添丁，进人之象。初进人家，如屋舍紧密，高大居中，明亮太阳照耀，光彩夺目，且闻书声朗朗，及见清贵之物，主发贵，必有科甲之人。初入人室，如主人相迎，必先观其面上气色，宅中景况，门前物类，然后细细参断，百无一失，务在神而明之，易于通晓。如入人家，有枯木入墙，固主手足伤残，有瘟疫，少亡之应。活树入墙，主官灾诘讼疾病骏杂之患。初至人家，偶见喜鹊噪檐前，或墙上，主有人在外求名利，应有远信至也。如有鸦叫，隐有哀鸣之象，主家有忧愁久病之人，且防是非之缠。墙门前有庙、树当面，断其家中曾有回禄，瘟疫之患。竹树倒垂水边，主有落水之人。人家正厅面前如有井，主妇人淫乱，经云，穿井对门前，虽富与人眠。厅内房前有井，主少亡。后堂穿井，主淫乱。屋大人少，灾悔不小。蝴蝶上梁，孝服相侵之象。初至人家门首，忽见乘马人过者，断其家必有习武之人，再将来去之方审之，灵验。人家屋后植松竹，主财人两旺。秀茂当道，如残落焦黄，主富尽穷来。门前植树，祯祥之兆，主出清贵德行之人。再观树色，衰茂根本，大小细加详断，自必有奇验也。初到人家，见门前有破屋或厕室，主其家长辈，有悔常生啾唧。偶断一家，必有少年枉死之人，询之，果然，盖因他家门首有二井故耳。一日偶至乡间，见一大树，下有一人家，其屋甚小，即断曰，若住此屋，将来忌养六畜，非但无利，且有损折，数年必然损过一牛，询之，果验。偶至一家，断其家有目疾眼花之人，且有连年官事之相缠，财物积聚之不能，其家惊服，问其故，师曰，前门对佛塔，以致如此，宜迁居可免。如至人家，见有雌鸡上门槛，即断其阴旺阳衰，女人当权，且有二婚之妇。偶至一家，及抵岸断曰，君家必出痴颠之人，其家惊服，试问其故，师曰，尊府门前有十字水故耳。适有一大族延师至家，及至门前，举目内外一看，师曰，此乃大贵之宅，必出公侯之位，试问其故，师曰，尊府门前路分五曲，故有此贵，横直皆同。正门之前构船，主官事退财，造后二十馀年见之。初至人家，有灰尘落面，主家内有怪，或有蛇精之应。水泥落面，此主出赌博之人，卖尽田园之子。初进门，闻哀泣之声，有灾厄刑耗之事，及口舌损财。初进门，见鸡啼，此主家有客人，并得横财，欢悦之事。如见鸡上檐者，主有旧事复萌，火烛，口角之事，耗财之患。见屋脊中正屋，此主少亡，讼败逃逸之事。凡人家，卧房之内，不宜堆石，房中涨塞，主难产育。门上遥根太长，亦有殃。偶至一家，即断其疮癣缠绵之灾，其家大服，问师何故，师曰，梁上燕窝，并门柱破烂，粪窖当门之故，至乱石天井中，亦准此断。又至一家，断其家中人有犯心痛之病，其家果有之，亟问其故，师曰，大石当门之故耳，去之，即愈，空心大树亦有此疾。初至人家，门首宜定神细看，形势动静，一目了然，吉凶之机洞悉。昔有一师，亦明此法，偶过一家，见其门首，东有一井，西有一荡，即断曰，尊府曾出哑子否，对曰，未有，师又曰，癫狂之人必有，询之，果然。大凡人家门首，宜植槐树，屋后种松竹吉泰，定许人财旺相，进益源源，前有青龙路来入门吉，右不利，前如有七字路大利，主每岁添财，丁安泰，事业兴隆，诸凡平稳。
 

 阳宅秘论 
 
  
(谓论阳宅龙脉、造作宜忌等事)
出《玉体真经》
阳宅阴坟龙无异,但有穴法分险易。
阴穴小巧亦可托,阳宅须用宽平势。
明堂直须容万马,厅堂门庑先立位。
东厢西廓及庖厨,庭院楼台园圃地。
三十六条分屋脊,三百六十定磉位。
或从出居分等级,或是广坂得平地。
水木金土四星龙,作此住基终吉利。
惟有火星甚不宜,只可剪裁作阴地。
仍听尖曜无所得,不比坟墓求秀气。
惟有卓笔及牙旗,耸在外阳方无忌。
更须水口收拾紧,不宜大迫成小器。
财星近案明堂宽,案近明堂亦复窄。
家非巨富小小税,此言住基头局面。
若论门庭先论水,屋上流水莫交时。
家道不和向此起。
中堂天井纳分流,引得外人相窥向。
视身又须防倒射,仆夫谋主散杀弑。
其次精详行地水,地水流行须吉位。
阳水不得杂阴流,去来皆要星辰利。
假如亥坐向巳方,巽巳长生去有妨。
但有斜穿丙丁去,不然左穿指卯方。
折归巳巽横斜过,欲穿丙丁去未良。
仍忌午与坤申位,更有吉辰非去方。
</div>
    <div class="pagination">
<a href="天元五歌_page10.html">上一页</a><span>...</span><a href="天元五歌_page6.html">6</a><a href="天元五歌_page7.html">7</a><a href="天元五歌_page8.html">8</a><a href="天元五歌_page9.html">9</a><a href="天元五歌_page10.html">10</a><span class="current-page">11</span><a href="天元五歌_page12.html">12</a><a href="天元五歌_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
