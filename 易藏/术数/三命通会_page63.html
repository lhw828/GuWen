<!DOCTYPE html>
<html>
<head>
    <meta charset="UTF-8">
    <title>三命通会 - 第 63 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三命通会 - 第 63 页/共 67 页</h1>
    <div class="content">　　【上言财要伏藏为竒然财者众所争故有羊刃劫则因财致祸见财不可专也上言食神制煞为妙然食者人所食故有枭神夺则因食生疾见食不可贪也男以官煞为子如羊刃劫财官煞为彼用是兄弟有子而我无子故以侄男为嗣以偏正财为妻如柱中无财正位而寄生别宫是娶他人所养女故主义女为妻】
　　日时相冲卯酉始生必主迁移造化因逢戌亥平生敬信神祗
　　【此又举地支中卯酉日月门户日时遇之主迁移不定戌亥为天门日月逢之多敬信神祗或僧道也】
　　隂尅阴阳尅阳财神有用官无官鬼无鬼太旺倾危【人命以财官为重故又举而言之人皆知正财为用不知隂能尅隂阳能尅阳偏财胜乎正财造化反为得用官不可无官多反主无官不吉煞不可有煞多得从其鬼反不为害要之皆为太旺身衰不能敌倾危之道也】
　　得局失垣平生不遂归垣得局早歳轩昻
　　【得局三合局也归垣干归禄也此言人命要生旺成局势为福若得局失垣虽天干类象而地支三合却为日干休囚死絶之地亦平生不遂若得局又归垣如五星升殿入垣乃得地得时之谓也决主早歳发福曲直润下等格即得局归垣】
　　命遇枭神而与富家营运龙藏亥卯经商利赂丝緍财官俱败者死食神逢枭者防
　　【枭神固可恶小人得之有用谓其与富家营运如甲用丙火为食丙能生戊土为甲之财壬水却为甲木枭神受戊驱使丙火以托甲木互换相生为主客之道故也亦有为商自营运者谓龙藏亥卯寅为青龙巳为太常亥卯未木局八字用藏亥卯未为用神者或用财皆主丝缗之利财官为禄马人最要若俱在败絶之地或行运又到败絶用神损气安得不死食神人之爵星生财制煞命中要彼枭夺食煞无所制财无所生安得不防】
　　丁巳孤鸾命遇聪眀诗女裸形沐浴日犯浊滥荒淫【此论女命男亦同孤鸾乃甲寅丁巳戊申辛亥等日坐四生之地故多聪明祼形沐浴即子午卯酉四败之地也月时犯无伤只怕日干自坐如甲子庚午丁卯癸酉等日身坐桃花煞再遇带合故主浊滥荒淫】
　　丁逢卯日遇巳土饕食之人亥乃浆神逢酉金嗜杯之客
　　【丁干坐邜木为枭若遇巳为食故主贪食或因食生灾亥为登明酉加水为酒酉日生人逢亥必主贪杯更带刑冲主落魄或酒死】
　　归禄得财而获福无财归禄必须贫
　　【归禄身旺故用财无财而专归禄无用得伤官食神生财月吉又怕见官煞窃财之气】
　　财印混杂终为受困偏正错乱必致伤身
　　【贪财坏印故忌混杂若先财后印反主成其福不以此论官煞混杂有去留亦吉若错乱则伤身为防女命偏正错乱尤为不吉择妇者须知之或曰偏正就指财之偏正印之偏正言但于伤身难通】
　　太歳忌逢战鬪羊刃不喜刑冲
　　【此论日干与歳君相犯祸福葢日犯歳君以歳为用神者无咎如六壬日以丙丁为财柱中原有根虽犯太歳反为吉身旺者防弱者无咎日与运俱犯之方主大防五行有救亦减分数最怕天冲地击当妙察性情隂阳物元真理且如六乙人逢巳歳运活木尅活土却有生意财源倍有六甲生人逢戊歳运死木尅死土则不吉重者防身羊刃格不喜歳运刑冲小人不可犯之如八字既有羊刃多煞制伏行羊刃歳运亦防元有财者更重带伤冲刑战鬪主祸出不测经云羊刃冲合歳君勃然祸至是也战鬪独举太歳刑冲独举羊刃指其所最重言也】
　　庚逢丙扰多有不仁癸从戊合少长无情
　　【此言人之性情心术金火相刑故有此病且主人刚暴癸为少隂戊为老阳癸戊虽合化乃无情之合故以少长言之男命戊日见癸当娶少年之妇女命癸日见戊必嫁老年之夫】
　　不从不化淹留仕路之人得化得从显达功名之士【不通月气时无所归又犯孤神不从不化也若通月气时有所归则以从化论夫旺从夫化妻旺从妻化人之行藏岂止一事而立终身无改故从化成格则富贵备矣先论从化后论财官从以天干从地支如乙生八月地支重金则以金论是也】
　　化行禄旺者生化归禄絶者死
　　【此言得化得从要得禄旺不要死絶葢化成造化行夲局禄旺如丁壬化木月令春或东南方运为生行金乡或时遇申酉之地为死】
　　生地相逢壮年不禄时归败地老后无终
　　【生地相逢是命巳有长生临官行运复遇之如庚辛临官帝旺在申酉用丙丁为官用甲乙为财火至申酉运则病死是庚辛无官也木至申酉运则死絶是庚辛无财也财官俱败用神破伤虽壮年不禄时为结果人之生时最不可居于五行败地金败午木败子水土败于酉火败卯时为末主若居败地主晚年晦滞破败无终】
　　丁坐酉金丙辛遇之絶嗣财临煞位父死而不归家【丙用壬为子壬败于酉辛用丙为子丙死于酉时乃子宫既败且死岂有嗣乎如有嗣则父必不禄人命以财为父财煞同宫则难为父如庚辛用甲为父年月时见甲申坐煞官歳运煞旺主父死他乡或云煞劫煞财坐劫煞更父位推赋义亦通】
　　八专干支同类煞运煞年多防
　　【支干同类如甲寅乙卯丙午丁未庚申辛酉壬子癸丑戊午己未戊戌己丑是也行运会煞必主不禄以其恃强与煞相争煞竟尅身故也】
　　若能详观玩览贵贱万不失一
　　【余见旧注分拆破碎有失赋旨故畧注于下以明作者之意云】
　　真寳赋【明兵部尚书万　骐撰万育吾解】
　　官星带刃无尅破掌兵刑之大权财印相资没刑冲登黄阁三公之贵
　　【正官格喜羊刃及财印相资有伤官则尅有刑冲则破无印无刃只有财星资助亦吉歳同】
　　财官生旺逢印绶拜薇垣宪府之尊三合印财会局全登五马诸侯之贵
　　【财官生旺格柱有偏正印再三合印局或财局吉】
　　伤官逢煞刃兼将相于明时印绶若相扶登龙门于早歳
　　【伤官格身弱喜刃印相资扶则吉】
　　伤官得食神重辅麟阁图魏相之功歳运忌制伏刑冲再伤官而祸至
　　【伤官得食神重叠相扶吉所忌刑冲及制伏太过复行伤官运不测灾来柱中无官喜行财官运无印喜行印绶运主迁官歳运同】
　　财资七煞威权独压万人印若相扶断定官居极品【七煞格喜财资助又得印化最吉惟煞故主有权得印故主极品】
　　月会既同煞刃英名俦汉室之霍光时歳复带印财髙位埓中兴之邓禹
　　【七煞劫刃同在月令歳时有财有印最贵义同上文但此又兼刃言也】
　　煞失时而印无气更主旺而任常流
　　【七煞印绶若不当令司权而日干自旺用神轻防不过清虚冷淡之职歳运行财煞则吉】
　　印司令而煞相扶再见财而官翰苑
　　【印绶格要当时月令日支又得重生气旺不见刑冲破害稍得一煞一财为妙太过不宜财印两停乃常流也赋又云印绶重逢官居翰苑是也】
　　偏财时上见官早歳名标金榜更得食神相辅少年日近天顔
　　【时上偏财格歳月有官星又得食助准上文忌比刼逢比百无一遂】
　　福徳见财而隠官居极髙之重任柱运逢印而无土处至下之孤刑
　　【福徳如壬癸日生冬三月之例喜财官资助干支作合或得火局及辰戌丑未但逢一字为妙若无财官而逢印绶不行财官而行印绶及北方之运刑妻尅子孤寡贫贱之命也】
　　六壬趋艮透财印以为竒官煞相侵反贫穷而下贱【六壬日逢壬寅时乃趋艮格也歳月再见寅天干透丁辛为妙富贵双全最忌官煞或行运见之六亲骨肉分散贫薄婢仆之人也】
　　六甲趋干喜财印而位重名髙歳运冲刑并煞官而灾兴祸至
　　【甲日时逢乙亥乃趋干格也歳月再见亥又得财星重遇印绶生身正官自然出现再行财旺之地吉忌巳字刑冲官煞尅破甲乙刼夺歳运同】
　　财宿叠逢得印生少年受福
　　【即先财后印反成其福不可以财坏印为嫌】
　　倒冲带印遇财食早歳成名
　　【倒冲禄马格乃丙午丁巳辛亥癸亥等日柱有偏印又行财食运为贵忌填实官煞不中赋又云倒冲带印早歳成名财食兼资身近丹墀是也】
　　歳徳扶干喜财星而嫌制伏印星在运会羊刃而掌兵刑
　　【年干七煞为歳徳不宜重见最喜财星及印绶羊刃不可制伏歳运同如甲申己巳戊子癸亥歳徳无制有财生煞得用有印化煞助身有刃合煞扶身故大贵】
　　二徳配官王陵为汉朝之相
　　【如辛日生九月以丙为天月二徳又为正官喜财是资助忌伤官尅制赋又云平邦国綂六师頼官变为二徳是也如乙亥丙戌辛丑戊子合格又官变徳居官无祸财变徳得善中财帛印变徳主受父祖贻庆无祸日干变徳则主夲身】
　　财星徳秀谢安为晋代之公
　　【如戊巳以甲乙为官壬癸为财二徳透干为徳秀之辰无庚辛制伏不被比刼争夺大贵又如乙日以庚为官生巳酉丑月丙丁用庚辛为财生巳酉丑月之例赋又云王商扶汉因财官而为徳秀之荣是也或以徳秀为福徳秀气更是财官尤妙】
　　伤官多而见官顽石产玉原有官而再见灾祸连绵【伤官格要柱中重见伤官如有一位正官为贵无官喜行官运伤官如石正官如玉若有官再行官运则祸】
　　伤官如带煞刃出将相而入公侯
　　【伤官为主柱带煞刃又得印绶当时得令有相益之情不被刑冲乃极贵之格赋又云伤官带刃印全备掌兵符之重任是也】
　　徳秀若助伤官握兵权而伏鈇钺
　　【此又兼徳秀言之皆以伤官格为主】
　　地全子午卯酉成大格而文武经邦
　　【四仲全看天干何如须成大格为妙】
　　柱列巳亥寅申更竒仪而威权震主
　　【四孟全防天干何如更得竒仪为妙】
　　木生卯月时会午而震动离眀运至西南官居极品【此木火通明格也】
　　食遇印多再刼冲天年必夭
　　【此食格所忌】
　　柱盛食神运财乡功名有准
　　【一云权臣内使此食格所喜】
　　朝阳带印资马宿青黄门柱无财印职居民牧歳运最嫌填实
　　【六隂朝阳格喜印绶财星在歳月之中入格而无财印则减分数运行财印官居转运忌冲刑填实赋又云朝阳带印清朝达士财星资助非青之荣即风纪之任柱无印财多居民牧职守専城】
　　鼠贵带食资印曜薇垣藩省柱有官煞贫穷下贱运途不喜刑冲
　　【六乙鼠贵格喜食神重见及印绶则吉忌官煞冲刑害】
　　子丑遥合巳宫柱印财而为极寳歳运若无辅佐登卑秩而坐寒氊
　　【子丑遥巳二格要柱有财印必贵无则否运遇财印亦发赋又云子丑遥合巳宫得财印而为至寳是也】
　　论道经邦喜财官自禄而自旺
　　【如甲日以辛为官得酉建禄已土为财长生在酉之例入斯象大贵忌刑冲伤官运歳同如呉岳尚书甲子癸酉甲辰甲子合格庚午年卒平生正气君子】
　　调元賛化因三竒自旺而自生
　　【正官正印正财为三竒日以庚为正官得已字长生壬为正印生于申戊土正财生于申入斯象大贵如谭论尚书庚辰甲申丁未丙午财官印俱旺胡宗宪尚书壬申辛亥丁酉壬寅财官建禄印长生火自生于酉为贵神之地又化木成象所以威制四省官居一品】
　　栏又得印禄之相助官居补衮阿衡火刼兼歳运之不和反作贫穷而下贱
　　【此格柱中有禄神偏正印天干得财印为妙若见火神刼刃太重歳运不和贫贱】
　　禄逢财印青年及第登科歳运刑冲官煞逢之不妙【归禄格歳月时中有印有财地支三合为妙运行财印之地吉忌刑冲破害官煞破格】
　　金水清沉被伤文章显达而夀筭难延
　　【柱中巳酉丑金局申子辰水局二局全乃曰金白水清却被天干丙丁戊己混尅则文而不夀赋云金水清澄被伤顔子秀而不实是也】
　　木火衰盛不均功名蹭蹬而夭折无疑
　　【甲乙日生柱中丙丁午巳火盛即乙木叠逢火位名为气散之文柱无财印灰飞烟灭尅子伤妻或残疾功名虽有亦小就而巳得刼刃幇助壬癸生扶戊巳资益则贵】
　　云龙风虎若相从拟作圣朝之大噐
　　【云龙风虎如甲乙生春三月或亥卯未月为青龙之宿天干要壬癸水谓之云龙相从或庚申辛酉但得一字为西方白虎之神爱亥卯未邀合巳字为防风则贵若见填实又无云雨谓之旱龙有阳而无阴有君而无臣刚柔不相济反为中庸不达之士也或以辰为龙寅为虎壬为云巳为风局全寅辰巳壬者大贵】
　　飞禄倒冲资印绶必为昭代之名公
　　【飞天禄马倒冲之象喜印绶财忌正官七煞冲刑填实若行印财及三合之地亦吉】
　　身虽旺而官禄防轻马氏育菁莪于绛帐
　　【如甲寅日用辛为官禄生冬三月或四五月用神既浅又无财星资助止为师儒之命如生夏而财星资助富拟陶朱若尅破制伏火重则否】
　　格不清而用神休废萧曹起刀笔于西秦
</div>
    <div class="pagination">
<a href="三命通会_page62.html">上一页</a><span>...</span><a href="三命通会_page58.html">58</a><a href="三命通会_page59.html">59</a><a href="三命通会_page60.html">60</a><a href="三命通会_page61.html">61</a><a href="三命通会_page62.html">62</a><span class="current-page">63</span><a href="三命通会_page64.html">64</a><a href="三命通会_page65.html">65</a><a href="三命通会_page66.html">66</a><a href="三命通会_page67.html">67</a><a href="三命通会_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
