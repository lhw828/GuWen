<!DOCTYPE html>
<html>
<head>
    <meta charset="UTF-8">
    <title>星学大成 - 第 17 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 17 页/共 59 页</h1>
    <div class="content">








　　星学大成卷八
　　钦定四库全书
　　星学大成卷九
　　明　万民英　撰
　　指金虚实五星天机七五赋中
　　推筭必须求命主得失须防取
　　【推筭之法所重者命宫之主得者如逢生坐实失者如遇煞不空是也一家星理专以命度主为要且如子宫为命有女虚危三宿躔女则以土为主用躔虚危则以日月为主用竟置宫主而不言何谬乎譬夫人之一家则必有主其下虽有弟妹子侄仆从之辈皆为家主所役所以知家主之重也至于推星论理亦一耳而吾家所要得失皆以命宫主为重也】
　　次推太隂在何宫方可论穷通
　　【太隂为人之一身根基所系葢命者众人之祸福身者一人之祸福命可同者身乃独也是以命主虽切于度主身主尤切于度主也身命清吉主星受生命虽驳杂亦为富夀之人若身命俱陷则贫贱凶天无疑矣】
　　七政四余分喜怒逐一须详过
　　【喜怒者如午宫安命以日为主所喜者金水也所忌者木炁也且如日为君主五星逢之皆伏何独忌木炁盖木炁为难星而疾厄乃人君所不能无也然则木炁又能隠蔽光辉所以忌之余仿此推此六句为一条论身命配十一曜也】
　　天地人盘更神仙妙不传
　　【天为外盘地为加盘人是内盘此诀少有人知斡机之妙神仙之秘】
　　左旋右转合乾坤星禽可取论
　　【左旋者天盘右转者地盘人盘星禽者二十八宿也乾道左旋故二十八宿随天左旋坤道右转故二十八宿应地右转合乾坤造化之妙也】
　　吊起飞来明此理泄却天之髓
　　【今人多不识吊起飞来之理妄以三合四正为是皆非也吊星之法假如命坐寅宫逆数至东出卯却加宫入命是天盘地盘得氐房人盘属天蝎原守金为煞星纒在角宿吊起在卯限入卯宫必主有飞横官事此地盘祸福尤切于天盘暗中遇煞逺处逢生其义尽在明心消息子细推详特举一隅则三隅可见矣此论吊起之义意深而语妙后学勿泄之】
　　身命二主如相尅机藏可惜
　　【如在子宫命身在寅之类所谓身命相尅此诀藏之可惜露之不宜得此秘焉此八句为一条以三盘加身命也】
　　初末平分一百年生煞细推研
　　【命管初年身管晚年如安命子以土为主喜火忌罗则福此系命主所系之故前集所谓依身命所行是也】
　　原守躔星来犯主旺局愁行鬼
　　【如立命酉宫金与火同躔实地火居生旺之地金囚死絶之乡本主已弱更行寅午戌火旺之限煞星恃势愈强此小人得志命值此者非贫则病而夭】
　　立命金宫火同空限逢寅午戌
　　【巳解前篇同论】
　　前限虽危却无咎后限须当好
　　【前限主衰微本为凶夭虽见灾危却不夭亡如此必因后限髙强逓出也】
　　我旺须要煞无气不能为我制
　　【我为命主也若得令乗旺煞星却陷休囚而煞受制之不暇奚能我制哉】
　　主与煞杀不两立煞强主必失
　　【主煞二星不可两立我弱他必强我强他必衰若彼此皆恃其旺则为战鬬非凶徒之命则是非之流】
　　煞倘得朋愁愈盛受制难为逞
　　【金为命主火罗作党或外拱内夹正照傍临又居旺乡为害愈重若空亡受制虽有害我之威安得而逞譬犹虎也性好噬人居于山墙傍壁之间又得羣虎以助其猛则必受其害若陷于机槛之中虽有噬人之心不能施其威矣】
　　若还有用不为凶权重凛威风
　　【此言煞星有用如命在子木为财福之主命在寅金为福主命在辰火为财元此皆尅命为福不为灾祸却主掌握重权扬威沙漠乃不吉之吉也】
　　母曜化凶诚非好反主为贫夭
　　【母曜者恩星也此言生星为祸如甲人未上安命金为生星木为吉用却是甲人冲干对禄此为非常之凶所遇之宫反为祸也】
　　化鬼之诀又不同木须金水逢
　　【鬼者如寅宫立命木位寅宫却逢金水同居申上对照盖金生水窃金气而为水煞势潜消又为母曜之用命逢此者多是危中侥幸而得荣华以上二十句为一条论命限生杀有生尅制化之妙】
　　正煞暗中逢有救凶祸应无有
　　【木为命主金水同守寅宫火炎午地金星方与木星交锋自恃其势但贪得之心利于前不顾失于后不期木星牵惹午地之火却来破金之强此为暗中有救虽有祸而实无祸或曰金亦尅火但火木成局而金安能尅我哉】
　　明生暗遇煞相干化曜吉兆防
　　【木喜水生水木同躔本为吉兆却值旬中空又被煞星暗处侵陵此是虽吉而实凶也尅命主为刑星如上木炁尅之本为不喜如三合有金尅木则为煞有所制若三合有火罗则谓之化煞盖木能生火火能生土是为煞有所化化煞又胜于制煞余皆仿此】
　　主煞坐实又同宫妙处更当穷
　　【主煞二星相遇又不逢空本为凶兆反为富贵之命何以言之假如金为命主金与火同躔申宫乃金旺之乡火病之地又合起申子辰水局金势当权火气失令反为我尅此乃凶中反吉即富贵之命以上六句为一条言三盘之煞有明暗也】
　　贵人不必泥生星合格主髙明
　　【贵人之命不必专防生星若身命二主髙强却合贵格如太乙抱蟾木孛扶印即是贵命】
　　贫夭何须寻煞曜活法真为妙
　　【贫贱造化不必但求煞曜身命二主俱入恶陷田财二主又空或皆陷弱身命入迁移弱宫多被余奴侵犯身命田宅官福财帛之主或占兄弟奴仆奴星入命或凶星拱夹身命天元禄主或命居死絶空亡刑煞之宫此皆贫贱之人此四句为一条重合格居强也】
　　隂阳左右逢迎主朝中朱紫贵
　　【隂阳日月也若身命主居中左右引从或夜生身命二主随月昼生身命二主随日必主常侍天顔职任枢机】
　　生曜行随日月明金玉必丰盈
　　【生曜乃父母之星印绶之防恩渥养育资财者也守官禄则世赏天泽多得富贵余防不得地则官司公力人守田宅财帛则享祖父基业守福宫则得人恩授守迁移则遇外交守妻宫则多招内助守子息则男女荣华守兄弟则鴈行和气入命宫则凡事称意临相貌则半神飘逸所至一宫则主一宫之福若与命主相逢身星胥防乃利达根基富贵之物若日月前后行此必主积玉堆金之人】
　　禄马夹身还夹命马首朱衣引
　　【如甲寅生人甲禄在寅寅午戌马居申木为禄元水为马元或身坐申水木左右夹之乃五马诸侯之贵】
　　一贵当权羣煞伏将相兵威肃
　　【如甲寅生人丑为贵元生于季月立业酉宫土金守命土为贵人又为生曜又乗月令居实此为一星满用又是天官星谓之一贵当权万煞顿伏必主将相之材宰辅之职此八句为一条言隂阳禄马拱夹之至贵也】
　　刀笔常招上贵怜倚势玉堂前
　　【玉堂者贵人是也如六辛生人午为贵元太阳守午安命双女谓之傍玉堂必招贵人引接乃为吏曹之人也又如六庚生人昼生土为贵元夜生月为贵元昼生人申宫安命土为贵元却用凶神飞入未酉之宫外夹此化贵为鬼夜生午宫安命月为贵元躔未被木炁吊起飞来三合对照尅破尊曜必为编配之徒虽傍贵人却被贵人憎怒】
　　地驿余奴前后拱执鞭为仆从
　　【地驿者贵元星也余奴炁孛计罗也且如寅生人马在申命居戌水为马元罗是余奴酉亥前后拱夹必为奴下贱之流】
　　命陷官福马居强虽荣不久长
　　【身命者根本也官福马者枝叶也根本盛则有花叶之荣根本弱虽有花叶不能胜矣此言身命之主无力却得官福马有用终还富贵不能久长自非以格局兴若身命混凶神之地主星迁陷弱宫必当以此防之其验如神也此六句为一条言向贵向马命陷而贱也】
　　金星与木互同宫风斤月斧工
　　【金者刀斧之器也木者栋梁之材也此乃木匠之造化且如命在寅亥身在午地木星飞躔午地逢月为身主星日飞沉酉地如逢金乃身命二主互换相逢金木自相斵削乃运风斤月斧之人也】
　　水徳或临身命陷音乐并渔梁
　　【身命失陷却逢一水照临得地则是酒色音乐之流失地乃习渔梁之业也】
　　若还太白入天财绫罗惯剪裁
　　【财星者非惟司人资财亦且主艺业莫非天星所定若身命宫不好田宅又受尅独见一金入于财宫明徤主为裁缝也】
　　主来伴月荧夹镇陶冶知前定
　　【荧者火也镇者土也其二星象乃主陶冶工辅之属也或身命主值此二星夹拱守照或身命拱夹迎合二星而田财二主无用乃烧砖造瓦之匠命也】
　　命若如还火遇金铁石艺中寻
　　【火有煆炼之功金有从革之变金火制化必成器用人命逢此二星照临或拱夹或守照财宫若非刻金镂银则是琢玉击石之业也】
　　水木同行财帛上江湖绕兴贩
　　【水者属江湖也木者为舟楫也身命官福卑微而水木同临财帛之宫则篙师生涯之造化】
　　孤寡休囚罗计尅多为僧道格
　　【僧道格局多是坐孤辰寡宿之间休囚冷淡之处畧无生意及有孤炁单罗独孛一木照命者只一身宫清吉皆是僧道也】
　　狐星乌宿性虚灵杂学更多能
　　【心宿者属狐也其性多疑毕宿者配乌也其性最灵若身居此必主禀性聪明杂学通晓之人】
　　苍龙第二宫中防竹木良工是
　　【苍龙者木炁是也第二宫者财帛是也若二星会于第二宫中其人必习竹木之艺矣】
　　白虎带煞入命时公门多是非
　　【白虎者日胎也为人多牵惹是非若遇火罗孛计化煞守之多主公事之人也以上二十句为一条言星曜同命入陷而为工商僧道之人也】
　　马入迁移更祖姓身命人无定
　　【凡迁移之宫遇驿马之星照之定主出祖过房移根易叶不然必为萍梗之人他乡之客若身命坐此则居止不安心神无定常好动摇不安逸矣】
　　鱼女之宫太白来珠蚌毓双胎
　　【鱼者亥宫也女者已宫也鱼有双尾蛇有双舌若逢辰酉之时生人金为男女主星居己亥上者必招双生之子也】
　　流行九位逢罗火家主煨烬祸
　　【流行者流年也九位者迁移宫也且如辰酉宫立命火罗为煞会于迁移上丽财帛入于田宅皆主此人此年必遭家宅火烧之兆此六句为一条言灾异与出祖之命也】
　　日月头项水背肩胸膈属金言
　　【天有自然之形人亦有生成之形体以天之形合人之形也以人之形即天之形也午未为头项己申为背肩辰酉为胸膈矣】
</div>
    <div class="pagination">
<a href="星学大成_page16.html">上一页</a><span>...</span><a href="星学大成_page12.html">12</a><a href="星学大成_page13.html">13</a><a href="星学大成_page14.html">14</a><a href="星学大成_page15.html">15</a><a href="星学大成_page16.html">16</a><span class="current-page">17</span><a href="星学大成_page18.html">18</a><a href="星学大成_page19.html">19</a><a href="星学大成_page20.html">20</a><a href="星学大成_page21.html">21</a><a href="星学大成_page22.html">22</a><span>...</span><a href="星学大成_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
