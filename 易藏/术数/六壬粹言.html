<!DOCTYPE html>
<html>
<head>
    <meta charset="UTF-8">
    <title>六壬粹言 - 第 1 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬粹言 - 第 1 页/共 14 页</h1>
    <div class="content">六壬粹言 
    
蛟门刘赤江慕甫编   
自序 
八卦书自伏羲，而文王演之。六壬受于黄帝，而太公传之。旗鼓相当，功力悉敌也。自各秘其术，言人人殊，世所行者惟《大全》中之《毕法》，《指南》中之《会篡》，如车之有轨。然《毕法》则随手拈来，意尽而止。《会篡》则引而不发，未放厥词。余殚精竭虑，寒暑不辍者七载，见前人一词之善，一简之合，即捃摭焉而纳之于其中，分汇推移，理其部署。时有稍露隙明，畅申微义，亦不过引而伸之，触类而长之，以求斯理之明彻而止，而不敢以自用自专者忝其间也。稿凡三易，始成是编。噫！余之用心亦苦矣。独是断一事，而求之义例，或有未及载者，则所谓书不尽言，言不尽意也。断一事而执前人之成法以绳之，或有不相吻合者，则所谓学我者拙，似我者死也。轮扁以古人之书为糟粕，而自言其得心应手之妙，臣不能传之臣之子，臣之子亦不得受之于臣。《易》曰，神而明之，存乎其人。是固非三折肱九转丹者，不足以语斯也。余观陈公献先生所传《占验》一卷，心之灵，齿之慧，皆为印板书中之所无。郭御青先生所存数条，如老吏折狱，周折如意，斯可谓独出心裁，而善谈元理者矣。我夫子言，学有适道与立与权之分。《毕法补谈》，则适道之书也。《指南汇笺》，则与立之书也。陈郭两先生之占验，则与权之书也。六壬之术，不外乎此矣。剞劂既成，爰举其大略，以弁简端。 
道光六年岁次丙戌夏至前三日 
蛟门刘赤江慕农甫书于荆门之知止小舍 
  
卷一    辨非十则 
月将第一 
用月将之法，诸书皆以每月中气为过宫。每月中气者，即太阳过宫所躔之辰也。其法至精至确。乃有用月令合神者，未免自我作古，似是而非。至姚广孝用河图生成之数，阳从生数，阴从成数，因其数而超之，创为异说，更属荒唐，断不可从。 
十干贵人第二 
十干贵神，《通龟》、《订讹》诸书，皆甲戊庚用丑未，六辛用寅午。而《曾门》、《金匮》等书，甲戊用丑未，庚辛用寅午，相为互异。查《协纪》一书，虽与此又异，而甲戊庚俱用丑未，则同。子平中天乙贵人，亦甲戊庚同用丑未，可知《通龟》所用，确乎其不可易矣。 
旦暮贵人第三 
旦暮贵人即阴阳贵人也，如得卯辰巳午未申六时，则用阳贵，得酉戌亥子丑寅六时，则用阴贵。此法极为妥当，乃有日占即得夜时，亦用日贵；夜占即得日时，亦用夜贵。如此则日占者多，夜占者少，未免偏而不全。又有谓昼夜有长短，晨昏有早晚，以日出日入之时，定旦暮贵人者，更属刻舟求剑矣。 
五行十干生墓第四 
起长生日墓之法，有五行十干之别。五行则不论阴阳，一例顺行。十干则分阴阳顺逆，阳之死地，即阴之生地。如此用则十二神中之临官，即系日之禄神。日禄不错，不知此法乃子平家所用，六壬向无此类。查陈公献郭御青二先生所存占验之课，俱用五行生墓，而不用十干生墓，其应如响，即此以观，可以知所适从矣。 
土墓从火第五 
戊己墓神，有从水用辰者，有从火用戌者，各执一是，莫适其归。不知六壬一书，丙戊同巳，丁己同未，旺禄等神，土即从火为用，而绝墓等神，反从水为用，不亦自相矛盾耶？故戊己断以用戌作墓，方得其真。 
涉害第六 
涉害一课，取克贼之神。从地盘历数归于本家，以受克深者为用。经云“涉害行来本家止，多克便将用为起”是也。如涉害俱深，则取孟位上神为用，如孟位上无取，则取仲位上神为用。此古法也。近来诸家，均未用之者，然其原委，不可不知也。至择比一法，涉于趋避，断不可从。 
别责第七 
别责一课，或云皆常用天上神作初传。刚日既取干合上神为用，柔日亦宜取支三合前位上神为用。如酉日取地盘丑位上神，非用丑也。其说似是，不知刚日主动，柔日主静，阴阳攸分，故用亦有异，仍以古法为是。 
八专第八 
八专一课，《订讹》亦取遥克，不知伏吟干支只有二神，八专干支同处一位，伏吟课既无遥克之例，而八专何独有取于遥克耶？且既取遥克，则古来当不设独足一课矣。有克贼者，照旧用克贼比涉之法。如无克贼者，则用顺逆三神之法为合云。 
行年第九 
行年之法，男起丙寅，女起壬申，此正法也。乃有谓男从生年旬首前三位起一岁，女从生年旬首后五位起一岁，如甲戌旬年生人，男起丙子，女起壬午。甲申旬年生人，男起丙戌，女起壬辰，六甲不同。似乎有理，细按之，全是似是而非，夫人生于寅，为岁月之首建，是以男从寅起，申者寅之对也，是以女人申起。陈公献先生尊用此法，无不应验，予用之亦验，则六甲异用之说，可以置之不论矣。 
列宿分野第十 
二十八宿分野，今古不同。考列宿之行，积七十年有奇，而差一度，二千一百十余年而移一宫。尧时冬至日在虚，周在牛，汉唐宋在斗，元明在箕，至我朝嘉庆年间在箕一度，是列宿之行较尧时已经移二宫矣。 
查《大全》所载女虚危列子宫，斗牛列丑宫云云。此乃宋代星躔，非今时躔度也。考《历象考成》之法，分周天为三百六十度，六十分为一度。 
丑宫：箕一至八。 
子宫：斗二十二至二十三度 牛七 女十一 虚四 
亥宫：虚八至九 危二十二 室七 
戌宫：室八至十五 壁十三 室七 
酉宫：奎十至十一 娄十二 胃 十二 昴十一 
申宫：昴三至八 觜О 参六 
未宫：参七至十 井二十六 
午：井二十七至三十 鬼四 柳十六 星四 
巳宫：星五至八 张十八 翌七 
辰宫；翌八至十六 轸十三 角七 
卯宫：角八至十 亢十 氐十六 
寅宫：氐十七 房四 心八 尾十五 箕О 
共三百六十度。罗洪烈云，西洋历法周天之数三百六十年余。而太阳行度，每岁循环一周，但为至日所限，周天之度未毕，而冬至之日既至，此岁差之法所由来，是以太阳行度，始于冬至之日，终于大雪之末。每岁所躔，计差五十一秒，积至七十年间方差一度。黄道过宫，由此而异，星垣度分，今古相殊云云。但遵用新法，则经中所谓牛女乘常，斗牛相加，风伯会箕，雨师会毕诸法，均不可用矣。故仍录古法于图考中，而备载新法于此，以见古今之异如此而已，不可以不知也。   
卷二    毕法补谈一   立课 
两仪阴阳有真铨。 
两仪谓干支取课之法。先以亥子丑列北方，寅卯辰列东方，巳午未列南方，申酉戌列西方，次第布定，谓之地盘。再用月将加于占人所得之时。月将即太阳也。冬至日，日躔星纪，大吉丑将。大寒日，日躔元枵，神后子将。雨水日，日躔诹訾，登明亥将。春分日，日躔降娄，河魁戌将。谷雨日，日躔大梁，从魁酉将。小满日，日躔实沈，传送申将。夏至日，日躔鹑首，小吉未将。大暑日，日躔鹑火，胜光午将。处暑日，日躔鹑尾，太乙巳将。秋分日，日躔寿星，天罡辰将。霜降日，日躔大火，太冲卯将。小雪日，日躔析木，功曹寅将。以此值月之将，加于地盘正时之上，顺布十二宫，谓之天盘。再视本日之干支，甲寄寅，乙寄辰，丙戊寄巳，丁己寄未，庚寄申，辛寄戌，壬寄亥，癸寄丑。取日干寄宫上所得神为第一课，名干上阳神。再取干阳上所得之神为第二课，名干上阴神。取日支本宫上所得神为第三课，名支上阳神。再取支阳上所得神为第四课，名支上阴神。而四课于是备矣。 
三传初中立法推。 
四课既布，则三传宜立矣。立传之法有九。一克贼，二比用，三涉害，四遥克，五昴星，六别责，七八专，八伏吟，九返吟。诸法俱详后文。四课既立，则取克贼之神，立为初传，名曰发用。取初传位上神为中传，中传位上神为末传。而三传备矣。初传为发端，中传为转移，末传为归结。得德禄和合等神则吉，得刑害墓克冲绝等神则凶。初吉终凶，终归于凶，初凶终吉，终归于吉。其旨多端，详占法门。 
上克下贼先重审。 
上克下谓之克，下克上为之贼。盖阴阳生合比和，吉凶之端倪不露，惟于相克处，一逗杀机，而吉凶遂尔见形也。立课之法，先取一下克上为用，虽有二三课之上克下，亦所不计，名曰重审。以下克上，事须重复审详也。如四课并无下克，惟一上克下，则取一上克为用，名曰元首。元首者，别无下克，亭亭然有首出庶物之象也。俱以所得克贼之神为初传，以初传所乘神为中传，以中传所乘神为末传。一云，四课取克贼为用，惟元首重审，决事有准。经云，入不入，事最急。盖课以克贼发用为入，无克贼为不入也。 
重审课。谓课得一下贼上为用，曰重审。计二百五十六课，以下克上，必须再三详审，然后可行。仍以神将断其吉凶。如丙寅日，干上午，三课无克，取四课下克上为用，三传辰巳午。干支各乘旺神，三传递相引进，中末又为旺禄，主人宅俱泰，凡事有成。惟以静守为吉，如欲动用，则变为罗网煞而有凶矣。 
元首课。谓课得一下克下为用，曰元首。计一百二十课。以上克下，大顺之征，凡事顺利。仍以神将断其吉凶。如壬戌日干上申，三课无克，取第二课上克下为用，三传巳寅亥。安传为日财，末为德禄，又要三传递互相生，日占，巳为贵人，干贵求财，无不亨利。 
克多取用比方知。 
谓课有二三下克上，或二三上克下，择课之阴阳与日比者为用，其中末亦如克贼相因。曰比用。计九十五课。占主事有两歧，须择其近于己者为和。乃能有所得也。乃以神将断其吉凶。 
阳日阳比课格。如甲戌日量课未申，二课子未，三课卯戌，四课申卯。除上克不用，外余二课，皆下贼上，甲为阳日，取子之与日比者为用，三传子巳戌。初为败气，中为脱气，末传虽为日财，奈墓覆日干，所为不通，凡占不吉。 
阴日阴比格。如辛卯日，一课午辛，四课未亥。二上克下，辛为阴日，取未之与日比者为用。三传未卯亥，合局作财，奈初中空陷，仅存末传亥为脱气，且遁丁神而作暗鬼，如取其财，必有祸出，日占，将乘白虎尤凶。 
见机在孟察微仲。 
谓阳日上用一阳，今则二阳三阳俱比矣。阴日止用一阴，今则二阴三阴俱比矣。则以涉害之法取之。涉者渡也，害者克也。先取孟位上乘神为和，曰见机。如孟位无以，则取仲位上乘神为用，曰察微（无取季位上神）。其中末亦如克贼之相因。占主凡事艰辛，必须历尽风霜而后能得，乃苦尽甘来之象，仍以神将断其吉凶。 
见机课。谓涉害取四孟上神为用，曰见机。计五十三课。盖有害者，不可不见其机也。如癸未日，一课巳癸，二课酉巳，三课亥未，三下克上，俱与日比，则取孟位上酉为用，三传酉丑巳。干乘日财，支见旺神，三传又合局生干，嫌初中空亡，如日占天将皆贵常勾，土神助传之生，无不亨快。 
察微课。谓涉害取四仲上神为用，曰察微。计二十六课。盖有害者，不可不察其微也。如庚辰日，二课子戌，四课申午，二下克上，俱与日比，孟位无取，则取仲位上申为用，三传申戌子。初传德禄空亡，末传脱气，幸干支互受上神之生，尚有所益，但以静守为定，如欲动用，即为支上之午火所克，而有凶矣。 
复等课。谓涉害有与日俱比，俱在孟位上，取时之先见者为用。名曰复等。计三课。主两雄相争，惟在前者，乃有得也。如戊辰日，一课子戊，四课午亥，皆与日比，又俱在孟位上，取先见之子为用，三传子未寅，干支俱乘财爻，似宜求财，但子遁甲，亥遁乙，作干支之暗鬼，又三传递互相克，如求财必有祸出，此外又有戊辰、戊戌日返吟两课。 
按涉害之法，取克贼之神，从地盘历数归于本家，以受克深者为用。如丁卯日蛄课丑加卯，四课亥加丑，两下克上，俱于阴日比，丑加卯，前行历乙木一重，归地盘本家丑位。亥加丑前行历辰戊己未戌土五重，归地盘本家亥闰，五重者较一重为深。则取亥为用。如上神克下，亦准此推。经云，“涉害行来本家止，多克便将为用起”是也。如涉害俱深，则取孟位上神为用，孟位无以，则取仲位上神为用，则古法也，近来诸家皆无用之，附近志于此，以见其原委如此云。 
蒿矢无取弹射宜。 
谓四课上下克克，则以日干为主，与二三四课较对。若有一上神遥克日干，取以为用，曰蒿矢。如无上神遥克，则取日干遥克上神为用，曰弹射。如有二克或克二者，则取日之相比者为用，中末亦如克贼之相因。占主虚而不实，祸福俱轻，带土金煞，则能克人。盖蒿矢见金为有镞，弹射见土为有丸也。主凡事蓦然而成。仍以神将断其吉凶。二课有近射，有远射。如二课发用，乃日之二课自战，其势略大，三课发用，乃辰阳与日干相竞，尚觉有力。若四课更远而无力矣。或两神克日，或日克两神，尤主多心多意。 
蒿矢课。谓四课无克，取上神遥克日干为用，曰蒿矢。计四十课。盖神遥克日，缓而且轻，若折蒿为矢，力弱难伤。主忧喜无实，事多虚谋。仍以神将断其吉凶。如丙戌日，干上寅，二课亥，遥克日神，则取亥为为用，三传亥申巳，初作日鬼，中传申财，又入鬼乡，幸得末传之日禄，尚有可守，如日占，亥乘贵人尤妙。 
弹射课。谓四课无上神遥克日干，则取日干克上神为用。曰弹射。计二十五课。盖我去克他，如弹丸当向量，射物难中。纵有虚名虚利，不可实用。仍以神将断其吉凶。如癸未日，干上子，三课午，四课巳，日干遥克两上神，则取巳之与日比者为用。三传巳辰卯，自第四课财爻发用，为力虽轻，幸得末传助之，且支上阴阳复见日见，占求财最吉，但不免往来奔波，多心多意耳。 
阴阳昴星观俯仰。 
谓四课无克，又无遥克，取酉将上下祥为用，曰卯星。昴星者酉中昴宿也。酉位西方，义司决断。故取以立传，阳日取地盘酉上神为用为仰视格。阴日取天盘酉下神为用，为府视格。俯视者忧近，仰视者忧远。二课大端皆凶，如蛇虎入传更甚。分叙于左。 
昴星仰神格。谓刚日昴星，取地盘酉上神为用，中用辰上神，末用日上辰，为仰视格。计四课，主事多惊危险则宜静守，仍以神将断其吉凶。如戊寅日，三传丑午酉，初末皆空，独存中传之午，日占乘虎而居支上。谚云，双拳不敌四手，何况逢两虎乎？凡占不吉。 
昴星俯视格。谓柔日昴星，取天盘酉下神为用，中用日上神，末用辰上神，为俯视格。计一十二课。主事多蔽慝，惟潜藏为宜，仍以神将论其吉凶。如己巳，三传申申午，虽无蛇虎入传，但申为虎之本家，课传三见此神，灾惊有所不免。又如癸未日，三传申寅申，往来绵在干支上，又初中皆空，主往来效能下稍全无一事。如昼占，将乘合元合肥市阴私万状，尤不可言又辛未日，三传申亥申，中传旬空，夜占，申乘天空。辛卯日三传子未子，中传旬空，昼占，子乘天空，其例亦同。 
不备三五合神依。 
谓课有一课与四课相同，或二课与三课相同，则干支之阴阳二神，缺一课矣。阳课缺一，曰阳不备，阴课缺一，曰阴不备。不备者，以干支之阴阳言，非以奇偶阴阳言也。有克贼，照常以克贼等论。中末亦如克贼之相因。如无克无遥，阳日取干五合上神为用，阴日最支三合前位神为用，中末俱有干上神，曰别责。分列于左。 
阳不备课。谓干支之阳神不备，曰阳不备。如庚午日干上午，干阴辰，支阳辰，支阴寅，刚日先尽干神，辰既为干阴所占，则支阳缺一课矣。又辛未日，干阳丑，干阴辰，支阳戌，支阴丑，柔日先尽支神，丑既为支阴所占，则干阳缺一课矣。故曰阳不备。占主事不成全，必有缺憾。干阳不备，主外事不足。支阳不备，主内事不足。仍以神将验其吉凶。如乙亥日，干上酉，一课缺一干之阳神，酉为官鬼，且系旬空，有官者占之，主求官事必有缺憾。如常人占，则日鬼空亡，反为吉也。 
阴不备课。谓干到之阴神不备，曰阴不备。如甲午日，干阳戌，干阴午，支阳寅，支阴戌，刚日先尽干神，戌既为干阳所占，则支阴缺一课矣。又如乙未日，干阳未，干阴戌，支阳戌，支阴丑，柔日先尽支神，戌既为支阳所占，则干阴缺一课参。故曰阴不备。占同前例。如壬辰日，干上午，一课缺一支之阴神，午为妻财，又系旬空，日占乘后，主妻财有不足之憾。夜占乘元，空财被窃，必有失窃事。 
刚日别责课。谓刚日不备，无克无遥，取干五合上神为用，澡末末取干上神，为刚日别责。计三课。如丙合辛，辛寄戌，取戌上神为用，如丙辰日，干上午，一课戌上亥，三传亥午午是也。戊合癸，癸寄予丑，取导丰神为用，如戊辰、戊午日，干上午，两课丑上寅，三专寅午午是也。主凡事倚仗于人，方能有成。或吉凶多系他人，不干于己之事。仍以神将论其吉凶。如戊辰日，三传寅午午，寅为长生灾民星，午为日之旺神，有官者占之最吉。但事必须借径而行，方能成就，如日占初蛇终龙，大事可成，认占初蛇终龙，不过小就而已。 
柔日别责。谓柔日不备。无克无遥，取支三合前位神为用，中末俱取干上神。为柔日别责。计六课，如酉日取丑为用，如丁酉日，干上巳，三传丑巳巳。辛酉日，干上酉，三传丑酉酉。是也。丑日取巳为用，如辛丑日干上丑，三传巳丑丑。又干上未，三传亥丑丑是也。主异方求合，远而无力。谋为不正，事多留连。仍以神将论其吉凶。如辛未日三传亥丑丑，脱气发用，三传全空，中末又为日墓，主凡事仍其费力。终无成就。如夜占亥乘玄武为用，主有失脱，事末乘后，占夫妇必有淫乱事。 
八专无克顺逆布。 
谓四课缺二，仅有两课，如丁未、癸丑、甲寅、己未、庚申五日干支同处一位，如人家同井者然，故名八专。有克照常以克贼比涉论，如无克贼比涉，不复取遥克矣。（伏吟不取遥克，其理亦同）刚日从干阳连根顺数三神为用，曰顺数三神格。柔日从支阴连根逆数三神为用，曰逆数三神可知。分列于左。 
八专有克例。谓八专课有克贼比涉，照常以克贼比涉用，中末亦如克贼之相因，主二人同心，重轻易举，凡忧喜事，俱重迭而至。但不免有人宅不分，尊卑无别之事。仍以神将论其吉凶。如癸丑日，三传酉丑巳，合局生干，干支上巳，又为日财，昼将乘贵人，如占求财必获，且有众人扶助而成之喜。 
顺数三神格。谓阳日无克，取干阳顺数三神为用，中末俱取干上神通为顺灵敏三神格。计六课。刚日用阳，义主超进，故用干之阳神顺布也。主任意而行，不循规矩。功成异路，事倚他人，仍以神将论其吉凶。如甲寅日，干阳亥，顺数三神得丑，则以丑为用，三传丑亥亥。财爻发用，虽空，幸干支中末俱乘长生、交车、六合、四上生下，凡事风气成。如静守必得生我之益，重迭而至。夜占，亥作太常，亦宜婚姻、生计事。 
逆数三神格。谓阴日无克，取支阴逆数三神为用，中末俱用干上神，为逆数三神格。计十课，柔日用阴，义主退缩，故用支之阴神逆行也。主不由正道，凡事苟且，仍以神将论其吉凶。如丁未日，支阴丑，逆数三神得亥，则以亥为用，三传亥戌戌是也。发用虽是财爻，奈干支中末，皆乘墓神，且满盘脱气，主昏昧脱耗事，不一而足。如日占亥为贵人，必为官贵所脱耗。又如己未日，三传酉酉酉，干支上又俱乘酉，课传回归一神，名曰独足。既止一足，焉可行乎？主凡事不能动移，极是费力，且多脱耗，诸占不吉，占病死。 
伏卦还将杜传披。 
谓十二课各居本位，神煞不动，三传自相刑克，曰伏吟。主藏慝隐伏，屈不能伸，或静中求动终是静，或动中求静终是动，以诸神不易故也。有克者，惟乙癸两干，癸日用克为初传，中末俱取刑。乙日用克为初传，中末用杜传例。余八干无克，刚日用日上神柔日用支上神，中末二传有刑者取刑，如值自刑，用杜传例。杜传者，传行杜塞也，如发用为干自刑，则中传取支发用，为支自刑则中传取干。中传有刑，以刑为末传，中传复自刑，取冲为末传，占主居者将移，合者将离，事有中止，改图乃可成也。仍以神将论其吉凶。伏吟课如三传干支见旬内丁神及天驿二马，主静而求动，不可以伏匿言。如壬辰日归用亥，遁丁神。甲申日，发用寅，为驿马。六庚日，发用申，二八月占，为天马。凡占访人外出，求事必先许而后变，如课内无丁马，占人年命上乘丁马，亦可用。一云，命上乘魁罡，亦主动。 
伏吟有克例。伏吟有克，惟乙癸二干，六乙日为自刑，杜传详见后文。六癸日用克作初传，中末俱取刑。三传丑戌未。春占木旺能克土，冬占水旺不畏土克，俱吉。夏占土乘相气，秋占则鬼为祟，俱凶。仍视其神将以为断。如癸卯日三传丑戌未，皆鬼，幸支上卯木为救，必得家中人求解。如夜占，卯作贵人，必得贵人力。 
自任课。谓阳日伏吟无克，取干上神为用，中末俱取刑，曰自任。如六甲日三传寅巳申，六丙六戊日，三传巳申寅，六庚日三传申寅巳，主自任其刚，干进于时，必有否塞。惟静守为宜，如甲日克占，丙戊日夏占，庚日秋占，三刑有气（三刑辅吉则吉，辅凶则凶）。传逢驿马劫煞，亦动而有成。仍视神将论其吉凶。如六丙日三传巳申寅，递互相克，全无和气，幸末传生其干神，于艰难困苦中，尚得有益。如夜占乘蛇虎凶将，仍不免有咎也。 
自信课。谓阴日伏吟阮克，取支上神为用，中末俱取刑。曰自信。如丁巳、己巳、辛巳日三传巳申寅。丁丑、己丑、辛丑日，三传丑戌未。丁未、己未、辛未日，三传未丑戌。占主自信其柔，匿隐潜藏，诸事退缩。如三刑有气，将逢天马旬丁，主不得已而动，亦动中有成。仍视神将论其吉凶。如丁丑日三传丑戌未，递互相刑，又交车相冲，主兄弟不和，用一火生九土，凡忧事不止一件，如占人年命上得寅卯龙合制之，庶可少解。 
干刑杜传例。谓用起干之自刑，中传取支，末传取刑。为干刑杜传，如乙丑日辰丑戌，乙未日辰未丑，乙巳辰巳申，乙卯日辰卯子，壬申日亥申寅，壬寅日亥寅巳，壬子日亥子卯，壬戌日亥戌未，主外事必有中止，欲知何事中止，则以干前一位神决之。如壬寅日三传亥寅巳，干前一位子，子为干之旺神，日占乘龙，主有财帛喜太之事也。余例推。 
支刑杜传例。谓用起支之自刑，中传取干，末传取刑，为支刑杜传。如丁酉、己酉日，酉未丑。辛酉日酉戌未，丁亥己亥日亥未丑，辛亥日亥戌未，主内事必有中止，欲知何事，则以支前一位神推之，如丁酉日，三传酉未丑，支前一位戌，戌为日之墓神，昼夜将俱乘太阴，主有阴人在内间阻也，余例推。 
初中二传杜传格。谓用起干之逢刑，中传取支，复值自刑。则取冲为末传。如乙亥日辰亥巳，乙酉日辰子卯，壬辰日亥辰戌，壬午日亥午子是也，主事有两次中止，到底被人冲散，不能成事。如壬辰日三传亥辰戌，初传虽为日禄，乃自刑杜传，中末又为日鬼，自相刑冲，昼夜天将乘蛇虎勾阴，主禄不可守，凡事艰难，且多变更，卒无一成。 
中传杜传格。谓用起支之刑神，中传值二字刑，不复再传，则取仲为末传，如丁卯己卯辛卯日，初传卯，中传子，子卯两刑，不复再传，则末传取冲，三传卯子午。主作事之初，虽有谋为，至日后不免间断冲散，终于不成。如丁卯日三传卯子午，初传为日之败气，中传又为日鬼，末传虽系日禄，缘与中传相冲，禄亦难得，如昼占将乘蛇虎凶煞，更为不事。 
往来兼取支驿马。 
往来者，谓三传四课反复往来也，故曰返吟。克少者重审、元首取之，克多者比用、涉害取之，中末皆用冲神主来者思去，舍者将离，得失无一定，亲情无终始，病亦两症相侵，惟反旧事为宜，仍以神将论其吉凶。大抵此课多主动，如来去空亡，则又不以动论。如己酉日三传卯酉卯，鬼空可以解祸，乙丑日三专戌辰戌，财空不利求财，戊戌日三传巳亥巳，禄空不宜占食禄事，余例推。 
返吟有克例。谓反吟课取克贼比涉为用，为返吟有克，如丁亥日取克为用，三传巳亥巳，巳为日之比肩，又为驿马，昼占乘天空，如欲求事，徒多奔波之劳，全不能成也。 
无亲课。谓返吟无克，取支之驿马为用，中用支上神，末用干上神，曰无亲。计六课。丁丑、己丑日三传亥未丑，辛丑日三传亥未辰，丁未己未日三传巳丑丑，辛未日三传巳丑辰，主摇动不宁，事难成而易破。虽为吉神，亦是半遂。如己丑日三传亥未丑，初传虽为日财，但全无克制之力，且满盘比肩，其财难得，又中末四课皆空，毫无实意，诸占不吉。 
十二天将旦暮治。 
十二天将乃贵人、螣蛇、朱雀、六合、勾神、青龙、天后、太阴、玄武、太常、白虎、天空也，分列于左。 
贵人丑未土神，甲戊庚日昼贵丑，夜贵未，乙己日昼贵子，夜贵申，丙丁日昼贵亥，夜贵酉，六辛日昼贵午，夜贵寅，壬癸日昼贵巳，夜贵卯。得卯辰巳午未申六时，用昼贵，得酉戌亥子丑寅六时，用夜贵。天乙贵人居紫微垣，统驭十二神，居天门之前，地户之后，天门者，亥也，地户者巳也，如临亥子丑寅卯辰六宫，则顺行，临巳午未申酉戌六宫则逆行。其神无处不临，不乘辰戌，主官爵、诏命、田土、财帛之事。贵人顺治，与日干相生则吉，逆行又克日干则凶。凡十二神固喜生日，亦要与乘神相生，不要战克，如丑寅乘火神则喜，乘木神则战，余准此推。 
螣蛇丁巳火神，在贵前一位，主火烛、血光、惊恐、怪异之事。盖凶将也，无神不乘，不临辰戌，旺相相生则吉，休囚刑克则凶，披刑带煞。灾害立至。 
朱雀丙午火神，在贵前二位，主文书、敕命、信息、口舌、词讼之事。无神不乘，不临酉戌亥子，旺相相生，主有文书、敕命之喜，休囚刑克，主口舌词讼，披刑带煞为害必深 
六合乙卯木神，在贵前三位，主和合、交易、婚姻、子孙、朋友之事。不乘丑未，不临申酉戌亥子丑，旺相相生，则婚成财就，休囚刑克则财物失散，作事难成。 
</div>
    <div class="pagination">
<span class="current-page">1</span><a href="六壬粹言_page2.html">2</a><a href="六壬粹言_page3.html">3</a><a href="六壬粹言_page4.html">4</a><a href="六壬粹言_page5.html">5</a><a href="六壬粹言_page6.html">6</a><span>...</span><a href="六壬粹言_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
