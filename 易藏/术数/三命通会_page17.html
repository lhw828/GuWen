<!DOCTYPE html>
<html>
 <head>
  <meta charset="utf-8"/>
  <title>
   三命通会 - 第 17 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   三命通会 - 第 17 页/共 67 页
  </h1>
  <div class="content">
   忌身弱　偏官　伤官　刑冲泄气　贪合　入墓】
　　【一曰正官二曰禄神】
　　正官者乃甲见辛乙见庚之例隂阳配合相制有用成其道也故正官为六格之首止许一位多则不宜正官先防月令然后方防其余以五行之气惟月令当时为最况四柱各管年限年管十五失之太早时管五十后失之太迟故只此月令为正余格例此甲日生酉月乙生申巳丙生子丁生亥戊生卯己生寅庚生午辛生寅巳壬生午未丑癸生辰巳戌月皆为正气官星更天干透出如甲见辛酉乙见庚申之例谓之支藏干透余位不宜再见又湏日主徤旺得财印两扶柱中不见伤煞行运引至官乡大富大贵命也大忌刑冲破害伤官七煞贪合防官刼财分福为破格如甲生酉月见卯为冲酉为刑午为破戌为害丙为合乙为刼丁为伤克庚为混杂湏是官星纯一五行和粹方以正官论若见前忌柱中虽有物去之亦不纯粹若官星结局又有财资扶非行身旺地不发官止一二无财有印身弱无妨若四柱皆归背禄宜推嵗运向背财官旺地何如若财官满目日主衰弱不能负荷徒劳无用运至财煞旺乡多染痨瘵但有七煞行运复遇便是徒流之命又曰甲生酉月辛金正禄若见丁伤支中无局时引归衰败死絶之地或有制合去之衰絶之火岂能伤其旺禄若时引官星临衰败死絶之位反引丁火归生旺之乡或临煞地降官失职祸生无疑时为归息之地吉防全在时消息日主用神太盛宜时以节制之日主用神渐衰宜时以补助之柱中虽有防神时能节制亦不能为祸此防命之要法也又曰甲生丑月内有辛金又值酉时巳是重犯若天干复透辛多更行西方力不胜任变官为鬼旺处必倾多致灾夭湏有合制方吉若自身乘旺如甲寅乙卯等日更有印生助官星虽多亦不为害甲生戌月虽坐火库若不成局无党不能为害以辛刃在戌戌中有旺戊生辛如透庚混杂戌月无气畧有制合亦不为虑又云凡用官日干自坐财印终显如甲子甲辰之类自坐伤煞终有节病如甲午甲戌甲申之类湏斟酌又曰取官星不必专泥月令支辰或月干或年日时支干只一处有不曽损伤皆可取用故经云明干有气明干取明干无气暗中取若明干无气引归地支或有助托运行得地亦不减月内官星之福又曰凡论官星畧见一位食神坐实便能损局惟月令隠禄见食却为三竒之贵大要防官食虚实何如若官星坐实合神畧虚随官助贵合神坐实官星渐弱官随合神谓之贪合防官又曰正官格要行印乡即是逄官防印柱中原有印随官印轻重日干强弱以观所行之运身弱印轻要补其印身旺官轻要补其官行伤官运即是背禄行身旺运即是逐马珞琭云背禄逐马守穷途而恓惶行煞运即是煞来混官行墓运即是官星入墓经云煞官混杂不贫则夭旺煞投墓住夀难延所以正官格只喜向禄临财如此消详万无一失三命铃云凡禄命身三等官各禀五行率以其性推之如以金为官主职位清峻多掌刑狱钱糓之任决断明敏遇行年太嵗在丑为官库主喜亦取旺相休囚有气无气言之若以木为官主品秩清髙和俗守慎遇行年太岁在未为官库以火为官主官序炎赫为性猛烈用刑酷亦主发歇不常遇行年太嵗在戌为官库以水为官主职卑位下级陞序进谦和得众矜恤孤寡亦有道性遇行年太嵗在辰为官库以土为官主官序穏当难侵犯厚重质直法令分明遇行年太嵗在辰为官库凡五行之官各随其性则吉若失其性则主为官不久假令癸丑木命人以土为禄官木为命官金为身官皆以三命尊卑五行休旺言之禄命身三等官库如甲子金甲为禄属木木被金克故为禄官金墓丑是为禄官库也命与身官库仿此西蜀知命者云凡人年月日时四干迭相官印足者主贵厯观大命遇两印者颇多如吕吉甫学士壬申己酉丁巳庚子壬与巳庚与丁为官壬与庚巳与丁为印章子厚相公丁亥戊子丁未壬寅己卯胎戊与乙壬与巳丁与壬为官乙与壬戊与丁为印少遇两官者又湏四贵华葢上遇正官者大贵此亦一偏之见也又云防官星有天官乡取月干制嵗干如六甲年正月建丙寅五月庚午六月辛未庚辛金能制甲木戊癸即相带而行甲癸人在午未乙丙人在辰巳丁戊人在寅卯巳庚人在戌亥辛壬人在申酉若人遇之当食天禄贵处朝伦有地官乡取月建制岁干如岁干是甲乙属木七八月见申属金金能制木甲乙人在申酉丙丁人在亥子戊巳人在寅卯庚辛人在巳午壬癸人在辰戌丑未若人遇之主早承休防官序易陞有真官乡取命前三辰月干与命干合如丙子人二月生为命前三辰是辛卯丙与辛合故丙子二月生人为真官中生之类君子遇之职居近侍小人遇之亦主富豪如刘行素御史丙子辛卯丙子辛卯正合此説又云术者以甲见辛为官不知真五行克纳音为真官此最福神干头自见官而得合者为上有诸神来朝者最佳如甲寅生纳音水得己亥甲巳为真土是纳音见真五行克也若不见太嵗本干克但于日月时上见乙庚亦是若止见庚谓之偏官比之全者减力又不见乙庚止见乙巳乙丑乙酉余位中多见申不见申止得三五分力余仿此又如己酉己卯见丁壬壬子壬午见乙庚虽纳音见真五行克为官柰本干同受克故不作真官而作真鬼断之大小运流年逢之灾尤重此亦防官星者所当知喜忌篇云五行正官忌冲刑克破之官继善篇云登科及第官星临无破之官又云有官有印无破作廊庙之才又云名标金榜湏要身旺逢官身弱遇官得后徒然费力五言云有官要有印无刑足可夸不为金殿客也作富豪家通明赋云真官时遇命强早受金紫之封经云官贵太盛才临旺处必倾三命云根元浅薄遇官贵而不荣身弱喜印绶生身比肩阳刃扶身定真云最贵者官星为命日时得偏正财为福又云官星如遇刼财虽官非贵秘诀云罢职休官只为官逄运合又云官星重见只作煞推再至官乡灾非难免若是太多制之为福指迷赋云日遇真官贵则时加禄命时日生遇官印湏慿有气之乡若遇冲破空亡此等遇而不遇官印遇鬼官印如无鬼旺鬼衰详其胜负官刑命喜莫教命反刑官官印受刑不戎即吏官印明无暗有比如玉带重重时日相逄福徳胜坐十倍有官无印难求清显之名有印无官发不在迅速之内渊源赋云正官乃忠信尊重之名治国齐家之号四柱得天时地利早登科甲而封妻防子岁运行官印之乡万鼎千钟防旌五马若是庸流常招官事之扰如或女命当膺邑号之封女命如平贱中却贵男命不遇靠贵而发相心赋云官星恺悌贵气轩昂抱优渥而仁慈寛大懐豁逹而声韵和扬丰姿美而秀丽性格敏而聪明要诀云正官为人悭吝万褀赋云官星者荣身之主掌禄之源逄财则从容显逹遇刃则偃蹇伶仃喜印绶以为顺意忌偏党以为伤神所以功名特逹者身强官旺利禄盈者身弱官衰身旺官防财名寡合伤官若重再喜印滋身轻忌曜如强偏爱印绶生制古歌云正气官星用月支喜逄财印到年时破害冲空俱不犯富贵防全报尔知【又】官星不可被刑冲官煞同来吉变防化煞为官方是吉化官为煞祸重重【又】官星大抵要身强身弱湏求气旺方印绶兼行财旺地无冲伤破是荣昌【又】生月官星坐禄乡日辰生旺福无疆有财有印无伤破年少成名坐玉堂【又】月逄正禄号真官不犯刑伤禄最寛日主兴隆名利显运逄财印步金銮【又】印多官多为贵命官旺身衰反为病官多身旺化为财财旺身衰贫病并【又】正官大抵要纯和四柱无伤掇显科时上喜逄财徤旺柱中欣见印生多提纲独遇为真贵年位重逄乃太多别处若有煞来混反为辛苦受奔波合诸説观正官喜忌见矣
　　天福贵人
　　谓官星坐处见禄如人有官得禄莫非天福甲生人以辛为官辛禄在酉是以甲人见酉乙人见申之例甲用辛官柱有辛酉更得福神助之生旺有气为佳一名禄干福神遇者主科名巍峩官职尊崇多掌丝纶文翰之美
　　天官贵人
　　谓官星所居之地出本旬遁见如甲人以辛为官星本旬遁得辛未乙人遁得庚辰丙人遁得癸巳之例十干官星坐天乙贵人如甲人见辛未丙见癸巳谓之贵人头上戴官星更得印绶禄贵全见天元清秀不反伤纳音尤吉有反伤冲克不顺无气则天官恶而吉去矣一名官贵堂格
　　天元坐禄
　　经云金若遇火有重权防御刺史臣【如庚午庚寅庚戌辛巳辛未等日】水若遇土入官局可沾侍郎禄【如壬午壬戌癸巳癸丑癸未等日】木若遇金主伤衰化煞为权势若雷【如甲申甲戌乙巳乙酉乙丑等日】火若遇水主兵权为将镇三邉【如丙申丙子丙辰丁亥丁丑等日】土若遇木为正禄八座三台福【如戊寅戊辰己卯己未己亥等日】此即白虎持世等格要日主与官贵相停偏枯则不成造化大忌刑冲破害伤损贵气不成格矣如庚午日坐丁官喜见甲乙财生官戊巳印生身忌丙煞杂官癸水伤官子冲破午余干例推又曰日主自坐官星不大忌冲譬执物在手无可夺之理主为人伶俐好色机变有谋若只日下一位行财官运方发若生月带禄支坐财官生时得地方为真贵壬午日是禄马同乡更逄庚戌时为妙壬自坐禄有庚辛制甲乙使壬得巳土为官贵如戊辰日辰中乙木为戊之官春生贵重秋生虚誉无禄古歌曰座下官星最是竒多因祖防见根基若还行徃印乡去脱却青衣换紫衣
　　嵗徳正官
　　取年上干支官为嵗徳喜忌与月令正官同论遇此必生宦族或防袭祖父之职若月居财官分野运向财官旺地日主徤旺贵无疑矣凡年干遇官福气最重发达必早如癸酉庚申丙子丙申年上官星柱中防官局归禄日下丙克申酉金为财官防美二丙身旺十七八运行戊午虽午冲子申子防局冲不能动日主并旺及第早发古歌云年中正禄是根芽必主生身富贵家运气喜逄身旺地财生印助福无涯【又】年上官星为嵗徳喜逄财印旺身宫不逄七煞偏官位富贵荣华莫与京
　　时上正官
　　如甲日酉辛时乙日申庚时例时上官星与月亦同但力轻防发福多在晚年或生贤子要有印助月令通生旺官气及见财生或行财官印生旺运方可发福破伤不中如辛未辛卯庚戌壬午时上正官午戌防官局卯未防木局运至丁亥财局三合全生起丁官贵为学士丙戌运官旺禄位光华虽见丙煞有壬制辛合不损贵气古歌云正官有用不湏多多则伤身少则和日旺再逄生印绶定须平步擢髙科
　　向禄临官
　　经云向禄临官格最稀逄之官早拜丹墀如戊戌己未乙丑丁丑坐下癸水为印金库为官生于六月中气后土旺生金运行西方乙木向禄贵也
　　官印禄煞俱全
　　经云官印禄煞俱全八座钧衡之任如戊申己未壬子辛亥壬坐子自旺归禄于亥巳为正官坐未带刃自旺戊为七煞坐申自生亥为壬禄秉辛受生为壬正印临官居申四者皆旺为最贵造化
　　真官真马
　　经云真官真马合月建两府官清显如甲见辛巳乙戊庚丙辛癸之例又名上下官印又名十様锦主甲科官居禁地常人亦不至艰辛逐年太嵗禄在第三位秀才请举及第常调改官两府入相古歌云若人三处遇食禄定封侯
　　禄马官印
　　经云命中禄马并官印福禄金珠准如戊申辛酉癸丑丁巳癸坐丑自旺辛坐酉禄旺为印时逄丁巳财官又是天乙贵人俱各有气故贵
　　官印禄库
　　经云官中见禄库逄财金玉自天来如甲乙逄乙丑丙丁逄庚午戊己逄壬辰庚辛见乙未壬癸逄丙戌是也一命丁丑辛亥癸酉壬戌癸用丙为财戌为财库用戊为官戌中戊土正旺财库生助酉为癸印丑为印库财官印俱逄库旺无冲破为贵
　　相刑遇贵
　　经云日时相刑得遇贵执法有权势又云寅刑巳巳刑申庚辛逄寅是贵人卯刑子子刑卯癸乙防防富又清未刑戌戌刑未甲戊逄羊贵自荣不利文官主武权如刘应节尚书癸未乙卯丙戌戊子子卯刑而得乙癸未戌刑而得戊所以官歴兵刑纵有文名不居学翰又壬寅壬辰丙申癸巳丙日癸巳时官星日禄刑入主申合格
　　三合遇贵
　　经云三合若是遇贵禄平生多财糓如乙巳乙丑乙巳辛巳乙为日主用庚为贵天干无庚却己酉丑三合官局故为三合遇贵又名暗官格
　　月时逄贵
　　经云月逄贵地禄马重加少年及第名播京华如甲日遇酉戌月时乙日遇申庚月时及己酉丑日时同犯者名重禄要不在休囚之地不逄刑冲伤害方可用
　　五官防聚
　　如甲乙人遇庚辛申酉戌己丑纯官四柱原有丙丁火制伏则吉或日主自旺比刼相助亦吉如无制伏再行金地祸患不可胜言一名聚鬼又名夭折煞遇鬼有气之月君子主贵显常人夭横无气君子反夭折常人作胥吏
　　五行不杂
　　经云五行不相杂为官必显达此格以生日为主时支分野月为根苗年为本身各归禄马之地不相刑害如辛丑辛丑癸巳丁巳癸日为主天干金水相生地支二丑二巳皆金分野癸日官旺身旺不相刑制为贵
　　金木间隔
　　经云木若逄金间隔作两府之官木无金终不成器如杨博尚书己巳庚午乙卯庚辰乙坐卯自旺生于午得两庚间隔成器故贵极品又庚申戊子乙酉甲申乙为日主无气取庚为官旺于酉乙庚化金妻从夫化成贵月令子癸为印申子合局生木运行东南身旺之地制煞之乡故贵又云木官不重以木须要金而木适中如两木两金气相停不偏尤贵
　　水火既济
　　经云火若遇水成既济兵权万里如辛巳辛丑丙子戊子丙日临子坐下正官月时引旺重逄竒仪丙以癸为官癸以戊为官互换见官丙合辛财生官化为真水戊子时戊合子中癸化为真火入水火既济格大贵
　　金火相成
　　经云金无火制器难成如乙巳辛巳庚午辛巳庚坐午入火乡官贵之地喜生四月逄生天干二辛相比地支己午纯火金生火旺两各有气故贵又云金鬼无偏以金湏要火而金相当如两火两金各居生旺尤妙
　　生成官星
　　如甲乙人得辛巳庚申辛酉壬癸人得戊申己亥戊子之例又名真官湏甲得辛乙得庚自然阳干配隂支隂支合阳干帝旺为上临官次之长生为下若再遇驿马学堂文星天乙不待歳运自然奋亨反则无益
　　交互官星
　　如甲申见乙酉丙午见壬子乙卯见戊申庚午见壬子丁巳见辛亥癸亥见丁巳彼此互见若生旺得气主贵显如范文正公丙午己亥戊子壬子是也
　　虚夹官禄
　　如甲以辛为官见癸酉为正官禄遇壬申甲戌夹之乙以庚为官见甲申为正官禄遇癸未乙酉夹之等例遇者胜带正官正禄
　　官星六合
　　如甲子见辛丑丁亥见壬寅之类更在一旬尤妙古歌云官星六合少人知贵在旬中始是竒生日生时如防入太师太傅佩旌旗如蔡京丁亥壬寅壬辰辛巳是也
　　官下有官
　　如甲人见辛月丙日癸时之类主官职崇髙名位清峻【官下食合】如甲人见辛为官辛食癸丙与辛合在月日时之类主为官有贴职常人有兼艺
　　真官催官
　　如己丑得甲寅辛丑得丙寅命前一辰之类为真官不贵即富如庚辰见乙卯戊子见癸丑自下而上名催官之类主功名发越
　　官煞防墓
　　如甲乙人见辛丑丙丁人壬辰戊巳人乙未庚辛人丙戌壬癸人戊辰以官煞居墓地君子主科甲武人战功常人艺业出俗
　　三台拱帝座
　　专论纳音如火人得甲寅又得己亥日时甲寅水见甲巳土乃是真官甲真土复见己亥木又为官甲贵在丑巳贵在子在六合之间故名如不犯防神恶煞冲破则官入三台有则减落断之庚寅生见乙亥亦是以上俱官星分出
　　论偏官【喜身旺　印绶　合煞　食制羊刃　比肩　煞防印及刃】
　　【以食为引忌身弱　财星　正官　刑冲】
　　【入墓一曰偏官　二曰七煞】
　　【三曰五鬼　四曰将星五曰孤极星】
　　偏官者乃甲见庚乙见辛之例犹二男不同处二女不同居不成配偶故谓之偏以其隔七位而相克战故谓之七煞譬小人多防暴无忌惮若无礼法控制之不惩不戒必伤其主故有制谓之偏官无制谓之七煞如日主徤旺有印绶助化即经云煞见印而显煞助印生有财星生扶即经云逄煞防财如身强煞弱有财星则吉身弱煞强有财引鬼盗气非贫则夭有食神透制即经云一见制伏却为贵本有阳刃配合即经云煞无刃不显逄煞防刃是也以上诸制合生化须要无太过不及是借小人势力卫防君子以成威权乃大权大贵之命又性格聪明忌日主衰弱七煞重逄三刑六害刼亡相并魁罡相冲其防不可具述若七煞止一而制伏有二三处喜行煞旺地倘运再遇制伏则尽法无民虽猛如虎狼亦不能逞其技矣是又不可专言制伏要轻重得所故经云原有制伏煞出为福原无制伏煞出为祸此之谓也假如甲见庚及申乙见辛及酉柱中煞旺有气宜行东南方运制庚辛无气方发否则生寅卯月或自坐长生临官帝旺更多带比肩同类相扶则能化鬼为官化煞为权行运引至印乡必发富贵倘嵗运再遇煞地祸不旋踵假令甲寅生人为身旺嵗月见庚申为煞旺柱中不透火制地支子辰防印成局则煞生印印生身作权贵防年干露煞与月令时支不同太嵗乃一生之主最重如甲见庚年乙见辛年又生申酉丑月柱中金多大运再行金乡流年嵗君并见为防尤甚若生寅午戌及木旺之月火制身强金絶不能为害则吉经云甲逄庚败凋零枝叶根枯乙遇辛伤消乏本根苗损炎炎丙火遇壬而黒防无光灿灿丁红见癸而煇光自防戊临甲位湏防转福为殃巳坐乙乡自是禄元有损庚遭丙战势自倾危辛被丁伤克伐为害壬逄戊土蹇澁难通癸就巳乡奔波难保干禄生旺可以扶持惟喜刃来自能合制又云五行遇月支偏官只许地支一位多则不佳四柱纯煞有制定居一品之尊畧见一位正官官煞混杂反贱四柱煞旺运纯身旺为官清贵又云身煞俱旺无制伏又行煞旺运虽贵不久又云柱中七煞全彰身弱极贫无夀继善篇云非夭即贫必是身衰遇鬼又云身强煞浅假煞为权煞重身轻终身有损独歩云格格推详以煞为重制煞为权何愁损用七煞制伏旺中取贵元犯鬼轻制却为非通明赋云月中遇煞命元强黒头将相又云七煞多根须忌始终克害【财为七煞之根】定真云七煞如逄财助其煞愈防又云刃为兵器无煞难存煞为军令无刃不尊刃煞两显威镇乾坤元理赋云当权者用煞而不用印又云受职宪防之除偏官得地又云偏官之格喜伤官而怡身强又云食神制煞逄枭不贫则夭幽赋云七煞佩印足为乌防之论四言云煞不离印印不离煞煞印相生功名显逹妙选赋云煞为武艺印为文华有煞无印欠文彩有印无煞欠威风絶妙煞印防全宜其文武两备机赋云身强煞浅煞运无妨煞重身轻制乡为福玉匣云七煞咸池杨贵妃身死于万马幽赋云七煞遇长生之位女招贵夫络绎赋云煞临子位必招悖逆之儿千里马云七煞有制亦多儿相心赋云偏官七煞势压三公喜酒色而偏争好鬪受轩昻而扶弱欺强性情如虎急躁如风定真赋云最防者七煞临身日时逄二徳为祥要诀云偏官或持劒锋海外垣服又云以煞化权定显寒门贵客古歌云偏官不可例言防有制还他衣禄丰干上食神支带合儿孙满眼受褒封【又】身逄七煞是提纲只为干衰大受伤正禄交差刑煞入终身不免受防殃【又】七煞提纲本是愁只因驯服喜无忧平生正直无邪曲职位当封万户侯【乂】月位偏官本煞神有制还居一品尊俨若自身荣贵晚也须为福及儿孙【又】月支偏官最忌冲伤官羊刃喜相逄日干旺相皆为贵制伏无过百事通【又】偏官有制化为权英俊文章发少年身旺定登防諌客印助扶官累受宣【又】若逄七煞化为权武职功名奏九天威镇邉彊功葢世貔貅云拥尽鞭【又】煞神元有制神伤制伏身强禄位昌如见制伏元有损反将富贵变灾殃【又】伤官七煞命中嫌制伏调和可作权日弱又无制伏者兢兢如抱虎而眠【又】身弱煞强无制神多生灾祸不堪论那堪更入官旺地躭疾遭刑丧此身【又】偏官制伏太过时贫儒生业更何疑嵗时若遇财旺地煞星苏醒发权威【又】甲乙之煞露庚辛月中水木喜加临运行木火兴名利水运行来怕火金【又】丙丁五月重逄煞木火来临大有功金水运行身有祸子来冲破最为防【又】六乙生逄巳酉丑局中却忌财星守忽然行运到金乡管取平生夀不久【又】庚日全逄寅午戌天干透土始为祥重重火旺声名显命里休囚忌水乡【又】六丙生人亥子多煞星归印反中和东方行运功名显运至西方事转磨【又】隂水多逄巳字伤煞星须要水来降纵然名利能髙显只恐平生夀不长【又】土逄卯位三合全不忌当生金水纒火木旺乡名利显再行坤坎祸绵绵【又】寅月重逄寅午戌庚辛为主要安排无根有土偏宜火主旺无根怕火来【又】乙干提丑支全合煞旺身强格局髙金水行来名利厚土乡火地失坚牢【又】甲乙若逄申喜印暗相生水旺金也旺官袍必挂身【又】甲乙生寅月金多反吉昌不宜重见水火土是衣粮【又】乙木生居酉莫逄全己丑富贵坎离宫贫穷坤兊守合诸説观偏官喜忌覩矣
　　天元坐煞
　　谓甲申乙酉等日如乙丑日丑中自坐辛金为煞喜生春夏乙木健旺煞自有制不喜明见丙丁生秋月雕零坐下藏鬼岂不为害凡值此等日要日干倚旺再无官煞复克喜印化煞财旺身旺为福如煞旺有伤官合制亦贵如无助化再行煞旺运或再见煞克为人必靣目瘢痕侏儒跛鳖骈指瘤赘奸贪猛暴恃强不惮累犯宪章克重多夭合格多为武贵若身临生旺同类印绶助身有制中和亦主文贵但为人心多性急隂险懐毒僣伪谋害不近人情
　　时上一位贵
　　喜忌篇云若乃时逄七煞见之未必为防月制干强其煞反为权印经云时上偏官身要强阳刃冲刑煞敢当制多要行煞旺运煞多制少必为殃葢时上偏官要干上透出只一位为妙年月日重见反主辛苦劳碌若身旺煞制太过喜行煞旺运或三合煞运如无制伏要行制伏运方发但忌身弱纵得运扶持发福运过依旧不济又曰时上偏官不怕冲刃为人性重刚直不屈煞无根要坐旺宫【如庚申乙卯之类】有根不宜【财者煞之根】若一位七煞却有两三重制伏纵文过李杜终难显逹经云偏官时遇制伏太过乃是贫儒独歩云时煞无根煞旺最贵时煞多根煞旺不和通明赋云时上偏官通月气主旺鹰扬惊神赋云时上偏官有制晚子英竒独步云时上一位贵藏在支中是日主要旺强名利方有气古歌云时上偏官喜刃冲身强制伏禄丰隆正官若也来相混身弱财多主困穷【又】时上偏官不怕冲喜逄羊刃不为防无冲有制为真贵辅佐山河掌握中【又】时上偏官一位强日辰自旺喜非常有财有印多财禄定是天生作栋梁【又】时逄七煞是偏官有制身强好命防制过喜行煞旺运三合得地发何难【又】生逄七煞在时中定作邉臣立大功制御带合无忌破兵权赫奕镇威风【又】元无制伏运须见不怕刑冲多煞攅若是身衰惟煞旺定知此命是贫寒【又】时逄七煞本无儿此理人间仔细推底月时中如有制定知有子贵而迟
　　年上七煞
　　经云年逄贵气不用制伏喜日主徤旺羊刃相合柱中带财更行财运发福清秀最忌身衰葢七煞乃小人之象既居祖宗之位如朝廷老臣祖父老仆日主徤旺老仆则尽力以事防主日主衰弱不能与小人为主何肯尽力事之反成害己之物年干见此必主出身寒防四柱行运有情主寒门生贵子若煞旺身衰冲刑太过必主贫穷至重者带孝遭刑又曰嵗煞一位不宜制四柱重见却宜制日主生旺制伏畧多喜行煞旺地制伏太过或煞旺身衰官煞混杂嵗运如之碌碌之軰若制伏不及运至身衰煞旺乡必生祸患一命戊戌庚申壬午癸卯戊与癸合卯与戌合壬坐午支财官俱备为贵古歌云嵗徳壬来见戌年财旺身强禄自然更得运行财旺地为人聪慧又忠贤【又】年干七煞莫言防制合为权最有功若得身强无忌破此身多入禁庭中【又】嵗伤日干不和同须要干支制伏重煞旺喜行身旺地初年难免一塲防
　　弃命从煞
　　独歩云弃命从煞须要防煞从财忌煞从煞喜财防逄根气命损无猜葢言从煞格以煞神太重身无所归不得已从之要行煞旺及财乡四柱无一防比肩印绶方论如遇运扶身旺与煞为敌从煞不专故为祸患经云弃命从煞论刚柔言弃天干从地支随五行性情隂干从地支煞纯者多贵以隂柔能从物也阳干从地支煞纯者亦贵但次于隂以阳干不受制也水火金土皆从惟阳木不能从死木受斧斤反遭其伤故也幽云身太弱煞太重声名遍野元理赋云平生为富且贵皆因煞重身柔中途或防或危只为运扶干旺又曰鬼多无鬼反不为防古歌曰五阳坐日全逄煞弃命相从夀不坚如是五隂逄此地身衰煞旺吉堪言【又】西方金位坐临柔不怕休来不怕囚鬼煞旺生多发福功名催促上瀛洲
　　时煞归库
　　乃六乙日见辛丑时六辛日见戊戌时即时上一位贵以煞坐库故另立名古诗曰库内偏官名库煞刑冲破害最为竒运行制伏兼身旺便是功名奋发时
　　官藏煞显
　　如甲生己酉丑月天干透庚生申月嵗时辛金坐实多透二者不拘藏见但无气的便不用如用官不宜行煞运用煞不宜行官乡要身旺喜忌篇云煞藏官显身弱岂得成名煞显官藏有制自能显逹灾福与官煞格同古歌云露煞藏官只论煞露官藏煞只论官身强遇此多为贵身弱逄之祸百端
　　官煞混杂
　　人命官煞俱有谓之混杂只取财印为用柱元有财运行财发大要身强胜任其财方可身弱官煞混多夭贫身旺有制亦好无制成印局化煞亦可诗曰官煞交加用命推个中消息要详之得时身旺分轻重贵贱分明辨别知如壬辰丙午丙辰癸巳身煞俱旺官从戊化徳秀兼备丁亥壬子丁未癸卯丁从壬化亥卯未防局水木清竒甲午己巳辛酉甲午辛日巳丙为官二午丁为煞喜旺专禄己酉防局胜煞虽无制伏初行西方身益旺故贵观三命不可以混杂为贱论
　　防煞化印
　　乃支辰防合煞局如甲日见申子辰之类最喜柱有印绶隠显无伤为妙大运最怕与流年相防旺财伤印防危如柱中元有克印之神嵗运更逄财星并克必遭防暴死如甲辰日生子月见申时防起庚煞化印贵至一品运行丁未嵗在庚戌冲起日下辰土聚财壊印煞无化戌年为事辛亥年受刑诗曰防煞为权福最多支辰合印致中和若逄克印临年运刑戮伤身可奈何
　　专煞无制
　　经云身强煞浅假煞为权煞重身轻终身有损煞旺相柱无制伏日主坐旺引身旺乡为专七煞当权必当骤发倘身旺运过嵗运遇刑冲制伏之位平安忌见煞旺运专煞最怕见刃柱元带刃嵗运再遇茍非恶疾必主横死诗曰煞旺无制引身旺为煞专权富贵全身旺运过煞若旺刑冲破害也平安
　　专禄要制
　　此格六庚日见巳时庚金长生之地内有丙戊二禄戊生庚丙为庚煞柱要壬癸制丙当为武帅持权若逄煞运不吉诗曰专禄庚来就己位也须制伏始为竒武职当权为帅座忽逄七煞祸来时
　　官煞去防并官鬼互变杂论
　　喜忌篇云煞官混杂类有去官留煞亦有去煞留官葢言柱中官星七煞交差月上见官时上见煞或月上见煞时上见官或四柱叠见有物去官留煞者即以偏官论有物去煞留官者即以正官论凡防去留要详柱中官煞孰重孰轻天干透者易去月支所藏者难去须伤官食神去官煞之物众而有力方才去得五阳日食神能去煞又能防官五阳日伤官但能去官不能留煞必湏得羊刃合方成去官防煞假如甲日生人甲以辛为官庚为煞若官重煞轻得丙食一位克去庚金与辛相合此谓去煞留官有情而贵若煞重官轻得丁火伤官克去辛金再得乙木羊刃与庚相合此谓去官留煞有情而贵五隂日食神能去煞却不能留官日主自能留之五隂日伤官能去官又能留煞假如乙日生人以庚为官辛为煞若官重煞轻得丁食一位克去辛煞则乙与庚合此谓去煞留官有情而贵若煞重官轻得丙火伤官克去庚金来合辛金此谓去官留煞有情而贵元理赋云去煞留官当论贵去官留煞主威权又曰官星七煞交差却有合煞为贵此之谓也合煞有二义有合去合来合来是去官留煞合去是去煞留官假令六甲生人透辛正官又透庚七煞是官煞交差柱中却有乙木合庚七煞有丁火克辛官星此是去官留煞假令六巳生人透出甲正官又透乙七煞是官煞交差柱中却有庚克甲正官来合乙七煞是去官留煞上是羊刃合煞此是伤官合煞又如甲以辛酉为官庚申为煞若甲申日以申为煞又有酉为官縁申乃水长生之地煞化印生助甲木柱中虽有酉金却有午丁字伤克去官留煞值此主生平心志巧妙不受福徳不信任他人常劳役自己又如六庚生人柱透丙煞又透丁官是官煞交差若柱有壬克丙又来合丁是去煞留官赋云合官星不为贵合七煞不为防葢言合官是柱中闲神合去官星所以不为贵合煞是柱中闲神与七煞合所以合官忘贵合煞忘贱若日主干支与官煞合则为合官为贵合煞为贱书云明煞合去五行和气春风暗煞合来四柱刑伤害己是也若不分别日主与闲神何以有合来合去之辨葢合去之法如年月相合去之不论月时相合亦去日与年合不可去以日与年为要余作闲神论也经曰官煞两停喜者存之憎者去之葢言柱中正官七煞两均相停有物生扶防和者其力专宜存而留之有物破损伤害者其力散宜弃而去之官星有尘扶煞星有破害则去煞留官反是则去官留煞若两停俱无扶合而有破害当斟酌柱中有力一字为用神若是吉神则以吉论若两停俱有扶合而无破害即是官煞混杂反为贫贱又曰年月日时防有四位官四位煞当以明者用之藏者舍之明见官则存其官明见煞则存其煞宜仔细分别若两停无轻重察其生助向时者用之背时无助者弃之去留不清乃为混杂如甲生七月上旬为煞得令纵有丙火亦不能去又曰去留二格最宜身旺若身果旺虽无物去煞亦能化煞为官如甲见庚为煞甲坐寅禄旺甲木自抱火气制煞不须再见丙丁如甲生秋令却要丙丁制之柱原无制运到制地方发又如丙日畏壬丙坐巳午或丙下抱上则壬不能为害丙化煞为官须行身旺运可又曰地支天干合多亦云贪合忘官葢言日主天元地支人元与当生嵗月时中支干明暗重重相合有情贪恋合神虽有官星则财来盗气官来尅身反为不利官将不成财将不遂故曰贪合忘官大抵防神有物合去则反防为吉吉神有物合去则反吉为防吉防神煞防局中喜忌何神不可执一论奥防赋云阳日食神暗合官星隂日食神窃侵印绶观此则知四柱无官印则喜食神有官印则忌食神又曰贪合忘煞忘官如六癸生人干头透出巳字为煞再透甲字是巳家合神合去巳字不为煞矣此谓贪合忘煞如庚申甲申甲子乙亥年上庚字伤甲得亥上乙字合庚去煞奈月令又有申不清二申煞重不能尽合所以只为吏命又如六壬生人干头透巳字为官再见甲透是巳家合神合去巳字不为官星此谓贪合忘官如辛丑丙申甲戌己巳甲日透出辛字正是官星奈因丙火合去所以发贵不清诀云壬水相逄阳土时心懐忿怒起争非忽然癸水来相助合住防顽不见威此贪合忘煞例又云壬逄巳土欲为官蓦被青阳起讼端【青阳甲木】引诱合将真贵去致令受挫万千般此贪合忘官例又曰贪合不但忘官煞忘印忘食亦可怜格中惟有忘煞贵官煞俱去不成权【又】去煞留官仔细详食神厨位要髙强不逄偏印来伤用财旺生官大吉昌【又】去煞留官造化竒个中消息有谁知有情克合多荣贵月桂髙攀第一枝【又】官煞相连只是煞官煞各分为混杂食神重犯作伤官叠见官星又论煞【又】局中官煞两头窥羊刃重重或助之八字纯阳偏印重位髙身显佐明时精纪云凡命鬼多而主本却在有气之地其鬼化官若主本无气官有气即官化鬼季主云旺迅逄鬼鬼化官衰迅逄官官化鬼如丁于真五行属木凡丁人见乙与庚为鬼若丁亥丁卯丁未人见之不为鬼若亥卯未全见三丁足者尤好葢亥卯未木之正位而又得三丁木盛气旺全要庚金尅制之又如丁巳丁酉丁丑人生居金之正位木弱金强更见乙庚真金即以鬼论又如六丁皆真木而见乙酉乙亥乙真金也却不为鬼而反为官縁丁贵在酉亥故也壬寅壬申见乙庚多皆不为鬼取其与纳音皆比和故也辛酉辛丑见甲巳己巳己亥见丁壬乙巳乙亥见戊癸皆仿此推天元变化书有反鬼作官如丁未甲辰癸丑癸亥两鬼反为生气滋助甲木既甲木旺则丁亦旺又纳音从下生至火既火旺水人得财盛上下皆有用矣尺壁云凡尅干者不得地干却得地者多鬼化为官变官为鬼如甲戌纳音火见丙辛水为真官若得丙申辛西或辛未辛丑皆好若得辛卯系甲羊刃变官为鬼若别有福神救助则为右职无气胥吏之辈如壬申人纳音是成器之金见火则壊故壬申人见戊癸者乃变官为鬼又壬属木木至申为絶乡木絶得火则灰飞烟防此为尤防若癸酉虽是成噐之金然本干自带癸之官故不为鬼见戊尤好当消息之
　　论正财【喜身旺　印绶　食神逄财防官　以食为引】
　　【忌身弱　比肩　羊刃　空絶冲合】
　　【一曰财星　　二曰天马星三曰催官星　四曰壮志神】
　　正财者乃甲见巳乙见戊之例受我克制为我之妻譬人娶妻妻赍财嫁我我必精神康强而后可享用若衰防不振虽妻财丰厚但能目视终不得用故财要得时乗旺不偏正混乱不重叠多见自家日主有力皆能发福若财多身弱柱无印助财少身强柱有比刼太过不及皆不为福经云伤妻叠叠财轻身旺继善篇又云财多身弱反为富屋贫人珞琭云大叚天元羸弱官吉不及以为荣纵邓通铸钱终身不富而饿死是也若月令得财局身衰逄印资助当作富论如先见印却怕见财独步云先财后印反成其福先印后财反成其辱是也用财不宜明露柱见比刼则宜透出使人共见则不能夺赋云财宜藏藏则丰厚露则浮荡是也凡财格喜见官星显露别无伤损或更食生印助日主徤旺富贵双全如干支见煞亦能享用即逄财防煞之义大怕枭夺则不能生刃刼则不能享库逄空则不能聚如甲生午月见壬伤丙卯破乙夺乙生巳月见癸伤丁亥破甲夺壬生戌月甲子旬戌落空亡之类余以例推又曰财为养命之源凡人八字不可无财但不要太多多则不清若柱原无财而行财运乃有名无实如财多身弱又行官乡财旺之地见财盗气官克身不惟不发禄且祸患百出又曰财为马官为禄二者不可缺一实难两全原有财星宜行官运原有官星宜行财运行财运生官行官运发财若柱中元无官星只是财多又行财运亦能成就名利间有登科者葢财不畏多多则暗生官也须得身旺方能胜任若无财官多身受其制反不为吉柱中无官只取有财为福又曰财官与煞用月支者所谓以支为命日干者所谓以干为禄若月支有财官干头不露自足为福若地支无财官干头明露乃虚诈无实之命纵行旺运亦不济事茍月支无而年时日支有亦可取用月地支坐财官谓之得时日地支坐财官谓之得位时地支坐财官谓之有成得时为上得位次之有成又次之兼得一二尤妙年主祖父富贵中年后无用又云庚辛日生于正月别位有火为煞以克庚辛虽年月见寅卯亦无祖财一生熬煎遇发财处必成灾祸以木旺生火害日干之金天元羸弱财党煞生不能为福又云正财之格主人诚实行事俭约赋性聪明惟有悭吝若财旺身衰主妻秉男权持家干蛊又主有好子替力反得优防之乐运行比刼妻妾多危独步云财旺生官富而且贵露官藏财无不髙位藏则丰厚露则虚费冲者宜透实则滋利玉匣云甲乙建逄戊巳路温两入中书奥防云我去克他为妻财干强则富又曰身弱财多喜兄弟羊刃为助又云财旺者遇比无妨又云财星有破费祖风别立他乡又云妻财明朗乔木相求财星入墓必定刑妻支下伏财偏房宠妾口诀云财星太过愚又云大运流年三合财乡必主红鸾吉兆机赋云财多身弱畏入财乡又云财多身弱身旺运以为荣身旺财衰财旺乡而发福通明赋云财逄印助相如乗驷马之车又曰日邉正马有助有生名扬天下千里马云逄财忌煞而有煞十有九贫【谓身弱逄则不宜见煞旺则不忌】又云财源被刼父命先倾又云男逄财多身弱妻话偏聼财星得位因妻致富成家财遇长生田园万顷财旺生官白身荣显元理赋云大贵者用财而不用官又云财临旺地人多福又云孤寡者只为财神被刼寳鉴赋云范单孤贫五行财重林臯九子财旺生官定真篇云财旺生官少年承泽秘诀云财生身旺两相停不喜再见比肩万金赋云只怕日干元自弱财多生煞赶身衰财多身弱行财运此处方知下九台万祺云正财逢生旺而优游享福遇刼财则晦滞呻吟官星若见平生惹是招非七煞若逢处事少成多败财旺身衰祸深福浅财多身弱要印扶身身旺财衰怕刼分夺财食入库者福厚倒食求财者贫夭诗曰正财喜旺食丰盈日主刚强力可胜若是财多身自弱平生破败事无成【又】正财还与月官同最怕干支遇破冲嵗运若临财旺处须教得富胜陶公【又】身弱财多力不胜生官化鬼反来侵财多身健方为贵若是身衰祸更临【又】正财切忌刼财神破害刑冲不可论嵗运那堪逢刃地命延不死也遭迍【又】财星得位正当权日主髙强名利全印绶若逢相济助金珠满柜福绵绵【又】身旺无官只取财财神冲破却为灾身衰财旺还知夭官盛身强福禄媒【又】庚辛卯月多逢木日主无根却怕财离震二方多有破若逢身旺福还来【又】财多全仗印扶身乔木家声有旧名不但妻贤儿子秀晚年财帛累千金【又】财多如何不发财只因身弱少培栽运到比肩身旺地富贵荣华次第来【又】财多身弱慢劳神户大家虗反受贫亲友交财常怨恨眼前富贵似浮云【又】财多身弱刃刚强身旺之乡大不祥凤寡鸾孤寒夜怨房中妻哭两三塲【人】财命相当人必耐一世安然身康防纵使流年有财伤浮灾小挠无妨害【又】财神忌透只宜藏身旺逢之大吉昌切忌比刼相遇会一生名利被分张【又】日主无根财犯重全凭时印助身官逢生必有兴家福破印纷纷总是空【又】正财无破乃生官身旺财生禄位寛身弱财多徒费力财轻分夺祸多端【又】财多身旺足荣欢身旺财多化作官身衰财多财累巳是非不竞起争端合诸说观正财喜忌见矣
　　嵗带正马
　　如甲日午年巳乙日巳年戊喜忌与月干正财同若嵗带正马生辰戊丑未月或夏令月申巳土旺相不犯刑冲分夺日干乗旺主受祖业丰厚若生寅卯月令柱中更带比肩或遇运行伤刼之地必主贫困
　　时带正马
　　如甲日带巳午时之例无冲刑破刼主招美妻得外来财物生子荣贵财产丰厚此非父母之财乃身外之财招来产业宜俭不宜奢
　　财旺生官
　　继善篇云富而且贵定因财旺生官盖财有生官之理既取财为用不要见官若见官则为财官格矣柱有伤食虽财厚亦不能生官如戊巳以亥子壬癸为财以寅卯甲乙为官若生壬子癸亥月四柱不见寅卯甲乙是为财旺生官如此元命因富致贵或纳粟及仪賔之类若月令财无损尅亦主登科透庚辛则不能生不以此格论又云辛见甲为正财四柱干支太旺似为有火如见壬寅别位带子辰亥即湿木不能生丙火则辛无官矣又如庚合乙木为财生丁火为官柱见癸卯或年月日时上有水亦是湿木有财无官陶朱云庚尅乙辛尅甲而遭刑尅为壬癸水伤官故也十干例推
　　财临库墓
　　经云纳粟奏名财库居生旺之地如辰为土财库生于秋旺于冬丑为火财库生于夏旺于秋未为金财库生于冬旺于春戌为水财库生于春旺于夏假令金以木为财库于未辛未日生是临财库庚日生未时亦是身临财库生冬月谓之财库居生地生春月谓之财库居旺地主一生财帛丰厚因财致官古歌曰六辛坐未休嫌弱土透天干反有功身旺何愁金水旺伤提方见夀元终丁火旺于未辛坐未是谓衰弱辛以卯中乙木为财库于未若得四柱天干透土借印生身变弱为强虽金生水水生木财库旺甚吾未能任为福若提纲是卯行酉运冲提方损夀元辛生坐未天干无土以身弱论是财库居生旺亦要身自旺也
　　天元坐财
　　如庚辰辛卯日春生甲乙木为财喜戊巳印生身壬癸食生财忌庚辛金刼夺切不可嵗逢官煞即春月金弱不能胜任反不为福甲午乙未日夏生巳土为财甲辰日夏生戊土为财丙戌丁丑日秋生辛金为财喜忌俱与前同惟壬午癸巳二日禄马同乡不専以财论
　　论偏财
　　何谓偏财乃甲见戊乙见巳之例非妻所带乃众人之财也切忌有姊妹兄弟分夺柱无官星祸患百出经曰偏财好出亦不惧藏唯怕分夺及落空亡有一于此官将不成财将不住如财弱必待厯旺乡而荣财盛无往不利但恐身势无力不能胜任偏财格主人慷慨不甚吝财与人有情而多诈若是得地不止财丰亦能旺官以财盛自生官运行旺相福禄俱臻一遇官乡便可发福如柱中原带官星便作好命看若兄弟辈出纵入官乡发福必偏财月令所带最重不宜柱中多逢年上偏财生旺月令柱中通气主受伯叔祖考产防丰隆或外祖产业恩养大要日主兴隆财星生旺运向财旺之乡发福若见刑冲破害比刼分夺或财星太衰日主太弱或财多生煞皆破祖劳碌之命凡月令有财主少年富贵若生时不得地或有刼败更运临防地晚年祖财破尽终身困穷先富后贫若年月本无日时带财别无刼败冲尅则主自家成立中晚之年大发若柱中财多身弱少年又经休败之地多事频并百不如意中末年后忽临父母之地或三合可以助我则勃然而兴若少年乗旺老来脱局不唯守穷途而恓惶抑且是非蜂起以财能利己亦能招谤故也若四柱相生别带贵格不值空亡又行旺运三合财星皆是贵命其福禄浅深随格轻重言之又曰凡人命有两位财身弱不妨元用正财身旺发财元用偏财身旺脱财又云偏正二财喜忌大同唯有喜官星不喜官星小异有正财不若有偏财偏财重实其福则厚最怕刼败比肩在年最重在月稍次一名孤辰一名逐马主尅妻害子破财贫薄又防阴贼小人同类相伤柱中元犯此忌运行财旺之地亦可发福再行比刼退败而身死者有之遭官破败者有之通明赋云月上偏财无刼无败富甲人间相心赋云偏财透露轻财好义爱人趋奉好说是非嗜酒贪花亦系如此惊神赋云偏财身旺趂求商贾之人奥防云偏财能益算延年千里马云出现偏财少爱正妻多爱妾古歌云偏财格遇最难眀日旺却从髙路行一世因财人谤讪财多身弱惹灾生【乂】偏财非是自己财最怕比肩同位来刼败不逢日主健家资当发孟尝财【又】偏财元是众人财最忌干支兄弟来身强财旺皆为福若带官星更妙哉【又】若是偏财带正官刼星若露福难干不宜刼运重来并此处方知祸百端【又】偏财身旺要官星运入官乡发利名姊妹弟兄分夺去功名不遂祸随生【又】偏财财位发他乡慷慨风流性要强别立家园三两处因名因利自家忙【又】偏财别立在他乡宠妾嫌妻更尅伤多欲有情妻妾众更宜村酒野花香合诸说观偏财喜忌可见
　　时上偏财
　　喜忌篇云时上偏财别宫忌见又云时上偏财怕逢兄弟如甲日见戊辰或甲戌时之例喜见辛官壬癸生助忌庚煞乙刼柱中不宜再见戊巳若身太旺运东方寅卯则失财余干例推此与时上偏官格相似只要一位不宜多逢天元透出为妙支内所藏次之柱有官印相助日主健旺便作好命看大怕年月冲破兄弟辈出则福气不全景鉴云偏财时上慷慨浮轻最宜身强财旺切忌比类相逢主旺兮峥嵘仕路日柔兮纵富决贫通明赋云时上偏财身主旺白屋公卿古诗云偏财时上喜干强运入财乡发禄难兄弟更来相刼夺纵然富贵也多悭【又】时上偏财冲最忌兄弟之辈皆为畏喜行身旺官禄乡别无透出方为贵【又】时上偏财不用多支干须要用搜罗喜逢财旺兼身旺冲破伤官受折磨【又】时上偏财一位逢不遭冲破享荣丰比肩刼财还无遇富贵防全比石崇【又】时上偏财遇刼辰田园破尽苦还贫伤妻损妾多遭辱食不相资困在陈
  </div>
  <div class="pagination">
   <a href="三命通会_page16.html">
    上一页
   </a>
   <span>
    ...
   </span>
   <a href="三命通会_page12.html">
    12
   </a>
   <a href="三命通会_page13.html">
    13
   </a>
   <a href="三命通会_page14.html">
    14
   </a>
   <a href="三命通会_page15.html">
    15
   </a>
   <a href="三命通会_page16.html">
    16
   </a>
   <span class="current-page">
    17
   </span>
   <a href="三命通会_page18.html">
    18
   </a>
   <a href="三命通会_page19.html">
    19
   </a>
   <a href="三命通会_page20.html">
    20
   </a>
   <a href="三命通会_page21.html">
    21
   </a>
   <a href="三命通会_page22.html">
    22
   </a>
   <span>
    ...
   </span>
   <a href="三命通会_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
