<!DOCTYPE html>
<html>
<head>
    <meta charset="UTF-8">
    <title>增删卜易 - 第 29 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增删卜易 - 第 29 页/共 37 页</h1>
    <div class="content">子孙酉金″                子孙酉金″应
妻财亥水″应              妻财亥水″  
兄弟丑土″                兄弟丑土″  
兄弟丑土″                父母午火″世
官鬼卯木′世              兄弟辰土′  
父母巳火′    动          官鬼寅木″  
此卦官星持世，虽则不旺，初爻官生父旺，与前卦相合，许之吉兆，果得成名。凡得六冲卦，官父世爻俱旺者，不必再占，竟许必得。如父旺者，须再占一卦，再得吉者，以吉断之，后卦凶者，即以凶推。凡得六合卦，亦要官父世爻得地，有一失陷不遇生扶者，虽六合亦无益矣。
父旺官衰终须下第。父爻旺相官临空破墓绝及动而变凶变克虽有锦乡。文章终遇红纱蔽目。
父衰官旺堪许登科。官爻旺而生世持世，若是父爻不旺，谓之福齐文不齐，反许遂志。
应合日生必资鹗荐。官父两旺而世爻不旺，或得日月扶助，又得应爻动而生合世爻者，必得推荐之力。
动伤日克还守鸡窗。应爻动爻虽来生合世爻，而应爻又被日月冲克者，荐亦无功。
世动化官化克蝶梦堪忧。旧有身官化鬼月扶，连步蟾宫。又曰：身兴变鬼，来试方成。又曰：身动化空用旺，豹变翻成蝶梦。皆以卦身而言，余试总无应验，唯验于世爻，而世爻化鬼亦有两验。卦中父母旺相而世爻化出官星者，若不回头克世乃为变官，今科即中，岂等来科？若休囚被克，动而化出官星者，乃为化鬼，不唯不中，且见危灾。化出鬼爻克世者更凶。
    如卯月戌辰日占得离之既济
兄弟巳火′世  动          官鬼子水″应
子孙未土″    动          子孙戌土′  
妻财酉金′    动          妻财申金″  
官鬼亥水′应              官鬼亥水′世
子孙丑土″                子孙丑土″  
父母卯木′                父母卯木′  
旧注：身官化鬼，月扶鹏程，连步蟾宫。谓卦身如得官爻临之，必有成望，若得出现发动化出官爻，又得月建生之合之者，亦必聊捷。
觉子日：此卦已为卦身，又是世爻变出子水官星，又得月建生合，正合此说，竟未见其连捷，不唯不能连捷，且难保其长年，其故何也？因变出子水之鬼回头克。后客死于途中。
身兴化旺化生，龙池变化。世爻旺相动而变出官星回头生合世爻者，不作变鬼，乃为变官。
世退官星化退，窗下囊萤。世与官父相旺内有一而化进神者，名姓高悬，占乡试必连捷。独不喜化退神，世化退神，若非临场之阻，必无勇往之心，父化退神学问日颓，文章渐腐，官退化神，皓首无成，当于进退章中参考。
财临白虎持身，幛前枕块。旧财临白虎必丁忧，然亦不唯临虎，凡遇财爻持世，或财动卦中，父母又值休囚空破，及财动化父，父动化财，皆枕块之兆。
乾卦如天亦当官父两旺。雷声如震犹有空破之嫌。古以乾震之卦既以为吉，余试务必官父两旺，始以吉断，否则未见为吉卦。
衰旺克冲，轻重须宜细玩。墓绝空破，应期章内详之。前应期章宜熟记，各门各类，无不问其应期，熟则触类旁通，随心应变。凡遇用神衰要有根，旺宜冲，刑克要有救，冲要逢合。
升选候补章第又五十五
官爵荣身，须宜持世。财禄恩养，最喜生身。旺官持世及日月动爻作官星生合世爻，或世爻发动化出官星生世皆吉。又日时动生官，得美缺。官临日月，必超迁。
子孙持世，休望荣荫。官位空破，勿恩升迁。子孙持世，子孙动于卦中，升迁无期。官临空破墓绝及动变凶，补升无望。
雨露承恩，名中逢合。世与官星三合官局财局，或生世，或世在局中，或官星持世与日月动爻相合，得逢六合卦及卦动变六合者，皆是天赐之恩。
如申月已亥日占缺得否得井之节卦
父母子水″                父母子水″  
妻财戌土′世              妻财戌土′  
官鬼申金″                官鬼申金″应
官鬼酉金′    动          妻财丑土″  
父母亥水′应              兄弟卯木′  
妻财丑土″    动          子孙巳火′世
断曰：内卦巳酉丑合成官局，而生应爻，不来生世，正所谓出现无情，此缺不得。彼曰：如何不得？余曰：官生应爻，一定不得，后果另选别人。
风云未际，冲上加冲。世官不旺，得六冲，或是官被日月相冲，或是卦得六冲，乃风云未际之时也。
元神衰静曳气爻摇，问升迁以无期。假令官爻司木，衰而不动，火爻发动是也，余仿此。
世爻发动，官化进神，望荣除而在即。世爻发动，或动而化吉，或禄马日月临世，及官动化吉生合世爻，皆可束装以待。
世官破而休望，世福空而亦升。世临日破即使官星持世，不独不能升选，且防他变。子孙持世值旬空，亦不当升。若占两三日之内者，许之必得，其故何也？子孙尚未出空不克官也。野鹤曰：占过三个，俱皆得官，得官之后，随即死亡。
申月戊寅日占得差否。得泽天夬卦
兄弟未土″                兄弟未土″  
子孙酉金′世              子孙酉金′世
妻财亥水′                妻财亥水′  
兄弟辰土′                兄弟辰土′  
官鬼寅木′应              官鬼寅木′应
妻财子水′                妻财子水′  
	 断曰：子孙持世，此差不得，世空亦不得。岂知不出三日得差，行至中途而死，其故何也？三日之内而得差者，子孙未出空也。中途而死者世爻空也。
    随官入墓，世旺者官升。助鬼伤身，身衰者祸至。古以随官入墓，助鬼伤身，皆以为凶。余屡试之，世旺者竞升，世衰者不吉。助鬼伤身，元神同动者，其官必升。世若休囚者，必有祸至。
    如寅月乙未日占升迁得比之观
妻财子水″应  动          官鬼卯木′  
兄弟戌土′                父母巳火′  
子孙申金″                兄弟未土″世
官鬼卯木″世              官鬼卯木″  
父母巳火″                父母巳火″  
兄弟未土″                兄弟未土″应
   断曰：卯木旺官持世，子水财动相生，虽则墓于未日，幸世反得助，无妨，果得升于亥月。
    又如戌月辛酉日占何日补官
得蹇之需
子孙子水″                子孙子水″  
父母戌土′                父母戌土′  
兄弟申金″世              兄弟申金″世
兄弟申金′                父母辰土′  
官鬼午火″    动          妻财寅木′  
父母辰土″应  动          子孙子水′应
寅木财爻生助午火之鬼，火鬼克世，乃为助鬼伤身。幸辰土生申金，午火贪生忘克，今年冬月必升，果得升于冬月。应冬月者，辰土化子水空亡，十一月则不空矣。
古以晋升为吉，又云屯蹇为凶。晋卦升卦，果得屡验。亦要世爻得地，若失陷，亦不为吉。屯卦蹇卦，世爻旺者何妨。前篇亥月丙寅日占验，世爻旺者，竟超升，岂非屯卦耶？
升迁何方章第五十六
官金而应西，木官应于东，水北火南土中，此古法也。余之得验，木官而应山东，有应广东者。金官虽应山西，有应江西，广西者。又有以住处而定东西南北者。
    如未月己巳日住在京都占地方得归妹变解
父母戌土″应              父母戌土″  
兄弟申金″                兄弟申金″应
官鬼午火′                官鬼午火′  
父母丑土″世              官鬼午火″  
妻财卯木′                父母辰土′世
官鬼巳火′    动          妻财寅木″  
彼时有山东真定两缺，此卦巳火官星，许之真定。彼曰：何也？余曰：巳火官星，乃南方也，必得真定，真乃都门之南也。果得真定。又有以初爻为内地，以五爻六爻为边缺。应初爻者，世与官星皆在初爻者是也。应五六爻者，或世在五爻，官在六爻；或世在六爻，官在五爻；戌土官星持世，同在五爻六爻是也。若在二三四爻以五行决之。
    野鹤曰：大概问其地方，虽则有验，然不如指其缺而问之，此缺我得否？我得词林否？我得部属否？我得科道否？我得正印否？官星持世者，必得。官动生合世爻者，必得。三合官局而生世者，必得。世空世破官破官空，俱不得。子孙持世、子孙发动，不得。官临应爻，不得。三合局而生应爻，不得。
在任吉凶章第五十七
官旺财兴，仕途显赫。子摇兄动，减俸休官。官旺遇生扶，或动而化吉，世旺财动以生世，皆主兵民颂德，官新无波。官临日月生合世爻，三合官局生合世爻，或官星持世日月生扶，岁五又相生合，近君者，蒙异宠，在位者，不久超升，外任者必为卓异。兄弟持世，兄爻发动，若非破耗财物，定然咸俸除粮。子孙持世及子动而有制，降级而已。
官旺兄兴，清风两袖。父发鬼旺，恩露三赐。兄动虽有为减俸耗财之神，亦不可执之，若得官星旺相，乃是为官清正，非义不取，非无财也。官星旺相，财临空破者，亦同此断。旺父临世，官动临岁五，或日月生扶，外任者必蒙上官推荐，近君及大位者三赐荣加。
兄鬼安静，地方无事。兄鬼乱动于卦中，旱涝兵星、地方不宁之兆。
日月冲克，诽谤多招。日月克官，或克世爻，及朱雀腾蛇克世，世爻休囚者，得祸不轻，世爻旺相有敕者，多招是非，须且检点，政事勤慎，以免愆尤，官鬼克世，世旺官衰者，亦主诽谤，世衰官旺，若临蛇雀，必见弹章。
化进神，冲变合，加官晋爵。世爻旺相，官化进神，官星旺相，世化进神，及世官得地，财化进神，皆有晋爵之征。
爻反吟，入三墓，反复昏庸。卦得反吟，虽是身动不宁，若得世与官多旺相，一定升迁，世爻若与官星衰者，必遭降罚，降后还忧虑焦灼。世与官星被克者，定有不测之祸。世爻休囚被克化墓者，多反复立见灾非。世爻有气化墓入墓者，亦主朦胧昏愤。
    世破兄空，居官不久。身衰化鬼，命尽当危。世破世空官空破，在任无多日矣。世衰动而化鬼及化回头之克者，须防寿命无(坚)
    世化官而遇官，政权多摄。世爻旺相，化出官星生合比助世爻者，得权摄。化出官星刑伤克害世者，反受权摄之害也。化出官星拱助比合者，亦主政权摄。
    世临官而遇马，差遣烦劳。官星持日月动加临驿马者，多有差遣，日月动爻作财而扶者，差中得利。卦中兄爻发动，日月动爻刑克世爻者，辛苦赔财，心有望于差遣者，不待驿马加临，但遇世动即有差矣。
    官合龙兴恩命至。青龙官星持世，或世临日月，或日月动爻生合世爻，或世临岁五之爻，或岁五生合世，或世官三合皆为吉兆。大位者上恩特殊，平位者加级超升。
财临福动佳音来。财爻持世及卦中财动，或父母爻休囚空破，若有尊长，切不可以财断之，须防孝服。
如寅月壬午占在任平安否得颐之噬嗑卦
兄弟寅木′                子孙巳火′  
父母子水″                妻财未土″世
妻财戌土″世  动          官鬼酉金′  
妻财辰土″                妻财辰土″  
兄弟寅木″                兄弟寅木″应
父母子水′应              父母子水′  
    有人出此卦而问余曰：今岁占在任之流年，世爻变鬼，我甚忧之、余曰：财休囚得午火生之，自身不妨，须防孝服。彼曰：财非临虎，如何主孝？余曰：迂也，午日冲动子水，父母被戌土财爻克，世化官空，八九月必见，果于八月丁艰。
</div>
    <div class="pagination">
<a href="增删卜易_page28.html">上一页</a><span>...</span><a href="增删卜易_page24.html">24</a><a href="增删卜易_page25.html">25</a><a href="增删卜易_page26.html">26</a><a href="增删卜易_page27.html">27</a><a href="增删卜易_page28.html">28</a><span class="current-page">29</span><a href="增删卜易_page30.html">30</a><a href="增删卜易_page31.html">31</a><a href="增删卜易_page32.html">32</a><a href="增删卜易_page33.html">33</a><a href="增删卜易_page34.html">34</a><span>...</span><a href="增删卜易_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
