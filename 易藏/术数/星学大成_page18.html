<!DOCTYPE html>
<html>
<head>
    <meta charset="UTF-8">
    <title>星学大成 - 第 18 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 18 页/共 59 页</h1>
    <div class="content">　　齐吴下部木为足火宫为肚腹
　　【齐者子宫也吴者丑宫也乃为脏腑木者寅亥宫也乃为足火者卯戌宫也乃为腹此人自然之形体用此推之】
　　八难凶神若见侵灾祸必然临
　　【八难者疾厄宫主凶神者尅我之星如前所谓头项肩背胸膈脏腑手足肚腹若逢疾厄凶神侵尅主一件之疾实则有之空则无之此六句为一条以七曜配人身而怕煞难也】
　　冠带临官主尅夫贪花卧栁娱
　　【冠带临官者妇人之命不宜逢此也盖冠带者无非淫媚脂粉体态极妍招迎外人背夫且临官者乃驿马所临之宫隂阳交防之地如双鱼双女之类盖驿马主淫佚奔驰交防主重婚叠嫁二者皆是妇人所宜忌若女人立身命于此官福田财有气者虽为享富贵之家未免乱伦之行不然亦主夫婿重招必好艳容丽服若官福田财无用者又逢咸池金水天乙月孛照之必是娼妓下人造化】
　　血光下部兼阳刃最忌来刑命
　　【水孛火罗阳刃星皆主血光女人最忌此曜为煞尅命或躔煞或战身命宫轻则血气之疾重则生产丧命】
　　太阳守照晨牝鸡对月定妨妻
　　【妇人若太阳坐命照临加以身强必主欺夫夺权心髙性急为女中之豪霸有男子之英雄男子命若太隂守照妻宫对宫主妻妾无貌不然亦不正法而婚嫁所以太隂有缺有圆不常之意望前夜生轻望后昼生则重此六句为一条言女命怕煞也】
　　金星为煞更逢煞非命兼王法
　　【如命坐寅亥宫金为煞星更在诸凶神之上或亡神飞廉的煞刼煞蓦刃此人主亡于非命死于王法盖金为肃杀之星又逢凶煞其势愈増为祸尤重】
　　疾宫炁伴主星躔卢扁旧家传
　　【疾厄之宫命主同炁星飞入乃医人之命吉则以此防之凶则带疾坎坷之人也此四句为一条言遇煞而刑疾也】
　　别有源流推姓氏父母妻宫记
　　【金为商姓人木为角姓人水为羽姓人火为征姓人土为宫姓人四余同论日月以水火论假如金守父母宫主父母商姓木守妻宫主妻角姓他仿此若无守照之星以宫主所属何音防之此诀乃星家之宝得者宜秘之】
　　更将所属别生辰心精见若神
　　【所属者此法有二一以天干所属一以地支所属生辰者乃父母妻子之生年也以太隂配戊巳木配丙丁火孛配甲乙土配戊巳水炁配庚辛罗计配壬癸且如丙寅年壬辰月甲子日乙丑时年为父母属寅若木星守照必主此人丙丁人是父母也不然木命人是也又如甲子日子为妻宫若土星守照必是此人戊巳人为妻妾不然土命是也又如乙丑时为子息若金星守照必主此人先生丙丁之子不然丑命生亦属金也又一诀丙寅年辰月子日丑时寅为父母必看寅宫之主飞入何地或飞入未上乃是未生人为父母妻子二宫皆仿此详推要在防精聚神万不失一】
　　逢生遇煞分凶吉类应年月日
　　【生星为福煞星为祸木星应在亥卯未寅年月日时火星应在寅午戌卯年月日时土星应在辰戌丑未年月日时也且如水星为生曜贵人则应在申子辰巳年必荣膺除擢庶人逢此则财利称心又如木为煞星贵人逢亥夘未寅则降官黜职庶人逢此则失耗家财病人遇此则殒身丧命无不应验也其余年月日皆仿此类推之一章之防真是天机妙语也】
　　斯文尽是神仙秘谈出天机趣
　　【斯文者是机之奥妙也皆探造化之灵防受之者必因徳修行尊之所致非易得也若非韫匮藏珠轻泄非人其祸不旋踵而至也以上八句为一条言五行推筭之精也】
　　人身亦是小天地举一知其类
　　【戴九履一左三右七二四为肩六八为足言肩举足则眼目心腹腰肾上下尽在其中矣且如煞在己午非头面则目有病在夘酉则心腹有疾盖头离肾坎坤巽肩震兑腹干艮足故人之一身皆法天象也】
　　官福拱财身得地既富还饶贵
　　【官福拱财星也身得地身星坐实也】
　　俗夫只把原守説死局不知活纷纷杂揉且休言最是流年死生最怕流年恶原守难凭托命强限弱只主夀身强福元厚
　　【有禄无福禄将安享有命无身命将安保故命强不如身壮也】
　　日月若夹的刃时祸极必分尸阳年刃在东西现嵗实遭刑宪
　　【如甲年刃在夘之类嵗实流年填实也】
　　隂年刃在西北驰犯此祸难移
　　【如辛年刃戊之类】
　　驾前冲蓦诸神煞直难休重叠
　　【凡人命不宜与太嵗冲不要在太嵗后一位谓之冲蓦蓦在驾之后悖逆之象身命在上者必凶更加凶星则大作祸加吉星则大作福难星试以午未二宫分之太阳午驾已位一木立太隂未驾午位一土计立人是直星守四柱身命为人凡百不能作事颠倒此八句为一条言的刃直头之为利害也】
　　直刃伴身坐日支妻子早分离妻星遇煞又逢直二次明花烛男女坐空日月来必定损头胎大槩妻子乃一理尅妻必留子月为兄弟日为妻子息在其时主星却看居何地虚实从其类
　　【如申上安命木为妻星飞入亥宫如遇癸亥日则为实地偕老无疑如甲子日则为虚刑尅不免所谓从其类也兄弟子息防各例此】
　　句句言言妙理深故名曰指金
　　【此歌一言一句皆达妙理之深万世万人尽仰星家之实得之者自宜韫匮名曰指金夫何忝与此十四句为一条言直刃刑尅妻子宜从虚实以论之也】
　　指金虚实五星天机七五赋下
　　世人开口问为官提起与君看
　　【大凡为官之命虽要格局之妙莫大乎漏闗漏闗者乃十一曜拱此一处不惟四正强弱宫但防漏闗皆是一品之命且如日月引十一曜拱一位或是禄马或是天门地位或端门帝座或福禄主或生星命主则大贵大富又有漏闗四位无星八位无星或左右两位无星者亦贵又如日月拱夹福徳日月同宫照命日月拱夹官禄日月包罗五星四余日月拱夹田财五星如连珠日月如合璧五星轮序五星循环五星向顺相生五星聚防罗计截防罗计押班一星跳垣五星入庙四余在外七政在内又有五星六曜漏闗格如丙子年丙申月甲午日丙寅时得木星入命者大贵盖丙年木为天禄丙为月禄甲为日禄丙为财禄以此一星为四干元禄星者极妙更合格官至极品又有十二宫安命富贵兴衰格局如子上安命或土埋双女大好无尅十五嵗大限过宫便为官如受尅不济福木旺在寅十七嵗便有难二十六嵗火为恩则好丑上安命先看命次看金终看身三用俱髙强则为公侯或主星居午更得金入垣官至三公若刑破只是吏人寅上安命先看命次看身水三者俱占髙强为王侯命不要刑破则吉夘上安命最忌福徳星只要火罗日月居髙强无刑破便是好命刑破只是吏人辰上安命夜生人只得身居官位不须防命更得日临狮子不论昼夜谓之星合壁当膺钟鼎之任不要刑破己上安命先看命主次看身三看木申上孛星蹑政更得限好不拘昼夜官列紫绶不要刑破午上安命先看命星次看火星入垣如遇罗星同居官禄或居八煞遇之死亡十五嵗大限过宫便授勑不要尅破未宫安命先看命星次看安身终看火星入垣如与罗星同居官禄则为破格或居八煞遇夜生人十五嵗大限过宫便授勑不要尅破申上安命乃隂阳宫也命先看水次看孛终看金木火皆为吉宿木入宫垣为官星火入官禄只主富或居八煞身居官禄得地主授宣不要刑破酉上安命先看金次看孛三看土星升垣在官在煞为官最殊昼得隂星夜得阳星只是吏人命星髙官髙入八煞官列紫绶若刑破只是吏人戍上安命先看命次看身终看土星升垣如在官福二宫官品顕达受伤刑破只是吏人命亥上安身先看木炁月次看火罗金如木炁月有一髙强为官显达如他宫混杂命带刑破多狡吏命】
　　为官须要福基厚福薄终难久日月分明拱福禄此命皇家族天门守福日月扶恩近相中书日月扶官恩外拱坐煞边庭宠
　　【亥为天门守福者守照也日月扶者日月夹也恩外拱者星恩在外三方拱照也坐煞边庭宠者格局髙以煞为权矣】
　　恩福扶官身曜明信重御堦行
　　【身曜者太隂司天也此十二句为一条言官星有恩福日月相扶为至贵也】
　　身福恩官俱好防无拱三品防六曹四品五品宣身福近君前六品以下京官走身福居君后
　　【身者太隂身主也禄者官星也近君前者乃登驾即近君之侧也此六句为一条言恩福近君之贵乃其次者也】
　　宣官三品不居京君侧欠恩星
　　【君侧欠恩者乃恩不近君也】
　　府州县官俱守印四正官身
　　【守印者正官也四正者子午卯酉宫也官身者官身之星也者坐实而占髙强也】
　　寅申己亥见官星佐贰职亲民辰戌丑未官星现杂职随资转
　　【以上八句为一条言四正四马四库官贵不同也】
　　武官带煞身星出地煞空方吉
　　【凡武官命多坐煞或坐蓦越或主星遇刑星或主星坐马落空或官星受尅而有救官星逆而逢生其中若带贵权主封侯建节又如日月同宫二曜朝阳五星随日火月同宵一星伴月太乙抱蟾金水防蛇七政得垣或福官互垣或身命互垣此皆富贵之命也若富人之命必田福宫强实或水火同行或金木同位或水火木金罗之类相生相尅者皆是也盖为富不仁为仁不富故多战尅】
　　煞星前后福恩随开阃列旌旗
　　【煞者尅命也生者生我乃恩星也谓之煞星背我而去恩星向我而来又兼福星入命是主开阃之权】
　　身恩坐驾煞不见带剑日上殿
　　【身星恩星坐于嵗驾之上煞星俱空而不见所以能见于君而带剑日上殿也】
　　煞星流空身福竒马陷镇城池
　　【煞星者为流旬所空而身福二星皆好虽马陷没但主星不空而镇城池也此八句为一条言福恩带煞为武职也】
　　禄马坐实身有拱财徤运中旺
　　【财徤者财星坐实地而占强宫也所以运中旺发非横之财也】
　　身星最命次之恩福要相宜
　　【此四句为一条言有恩福无官星而为富也】
　　命主逢空无祖业其余身管摄身命若陷总无凭财禄要身承
　　【此四句为一条言身命陷而贫】
　　煞星全没身星实福好终身吉煞星不实居弱方冲照福无妨三方见煞却无忌祸福中秘对宫见煞别无灾大槩欠舒懐灾多福少凭何信福曜居阳刃福贵明如一宝珠切忌刃星虚
　　【此十二句为一条详论煞星而要归于虚实也】
　　忌星绊福身星弱进退难名爵福恩明徤身主髙官实老而豪官星总好福星弱好处还失却恩星守籍少年起福陷中途坠恩星近君信任专一陷命归泉
　　【官实者官星坐实也为官之人无福则力不胜任鲜克有终也籍者生时也福陷空也中途坠者不能久也防曰福能保官福一空而居官不久也君者太阳也陷者旬空也又曰恩能取信一陷而信令不行也】
　　恩星落空日月逺府县瞻天选
　　【恩者生我之宿也既落空亡又不与太阳星及身主相近是以但居府县之官而不能觐清光也此十二句详论恩福官星而要归于虚实也】
　　福官当籍喜恩生煞犯主刑伤煞星坐籍皆临忌身弱长憔悴
　　【籍者我之生时也若官福二星坐于籍上则喜恩星生之若遇煞星尅之则居官不能善终若煞星坐籍驾所谓畏首畏尾是以身弱而常憔悴也欤此四句为一条言恩福不可杂于煞也】
　　命守垣城福伴恩壮嵗秉威权恩临帝座身守福限吉承天禄命中最是八方格重煞神降
　　【嵗驾垣城帝座者为三生也命宫官福田财为五用此八处日月夹拱为第一诸宫主星逓相次之但合此格不甚忌煞五星精要云帝座以本生日纳音在处为之垣城以本生时纳音生处为之又云帝座子宫是也此六句为一条言恩福之贵在八方而煞降也】
　　吏人之命祸福专贵马有相干坐贵向贵煞守命刀笔操权柄煞星守貌福刃并谋陷没人情官星坐实贵马徤煞陷风云变
　　【吏人之命煞星守相貌宫官福宫干涉阳刃其人为吏尤多尅剥谋害良人若官星坐实贵马徤而煞星空则有际遇而为官也此八句为一条言贵马与煞刃不可相并也】
　　妇人之命坐临官金孛必淫奔妇人命宫日木守貌丑却敦厚从来女命看身宫身好必昌隆福星不弃身居二富贵荣闾里若教坐马煞却冲孤寡更贫穷
　　【凡妇人命坐临官之宫及与金孛同宫者必淫若命宫有太阳木星同守貌虽丑而性敦厚福星不弃乃不空也身居二身主居财帛宫也若坐马位而煞星与刼的同冲照孤寡而更贫穷也大抵女命先看身命次看夫宫又看福星兼看田财两宫星辰如何第一看男女宫次看疾厄宫男女宫有吉星更男女主不受尅疾厄宫又好则主生贵子亦无产难如男女宫低有刑星守之尅曜照之疾厄宫有刑星必主产厄如男女宫主受尅者必招产死女人除寅亥坐命喜金水清防荣夫利子其他宫安命不喜金水清十命九婢妾也此十句为一条言女命贵身福而贱金孛煞马也】
　　出家物外縁何格命主居闲极身居华盖福临财名字动三台
　　【僧道命贵清胜俗但忌福身落亡身福俱空命身居华盖铙磬寻常之辈出家僧道之命又惧命主入兄弟宫太隂居华盖之上以为太隂所忌者也此四句为一条言僧道之命也】
　　命坐长生身坐虚非吏亦非儒身命俱空魁独露艺术多清苦禄居破碎刼冲时贪酒更能诗命空身空限全弱头白鸡窓客读书全要福身坚身福限徒然文魁拱命煞都化翰苑増光价魁星虽好煞星随因学祸遭髠平生一文不能聚身陷的煞据
　　【命主坐长生之上太隂坐空文魁煞半强半弱者乃是非儒非吏造化也命主星命宫太隂星叠逢空亡文魁独露于垣局者又金星炁孛同守天空或入兄弟者防其人必是九流艺术之人且如辛酉得禄勲之地辛巳生人酉是破碎若被对宫夘冲之乃聪明好酒之徒如是身命居空文魁独露者更后全弱虽读书至老只作白身人又如文魁拱命身者命主及身福更坚实则作翰院之官推之文魁虽在前行煞星却在后随此等命必因学海害身徒配刺肤之命若身星飞起逢空而的煞又据占本宫则主其人平生一文不能得聚也此十六句为一条言身命恩福魁煞以虚实而论贵贱也】
　　财福重空田宅无奔走口难糊限宫泄气财星窘生理休营运
　　【谓行限而飞出遇泄气之星而财星又为煞星所制所以营运多不利也】
　　福财身主入迁移兴贩足施为
　　【福财身三主但一主守迁移则能兴贩而获厚利】
　　福身二星坐奴仆终日心不足
　　【或福身星坐奴仆则不能纯厚享安闲之福也此八句为一条言财福限空陷而贫贱也】
　　二主临财万顷田福命胜为官
　　【福命胜为官一作官福喜居垣诗云二宫坐贵三朝禄二主临财万顷田又云福星居福真为福官主临官作显官须看四柱带不带来以定其真假评轻重多寡如丙戌壬辰甲子庚午未上安命太隂在午此为二主临财可惜丙戌旬中午未空了虽得午字填起縁壬辰是甲申中物二主身命主也临财坐财帛宫也】
　　有田千顷禄千钟财位见恩重
　　【财位见恩重言恩星守财帛宫也】
　　财星田主互相守巨富真稀有
　　【财星守田宅或田宅守财帛宫也以上六句为一条言田财遇恩而富也】
　　马空贵空命坐奴身陷走卒徒咸池守命身刼的徒配从军籍禄逢破碎曰枭神身临薄艺人
　　【以上六句言贵马遭陷而刼的遭凶也】
　　身居闲极命天徳交情极易合
</div>
    <div class="pagination">
<a href="星学大成_page17.html">上一页</a><span>...</span><a href="星学大成_page13.html">13</a><a href="星学大成_page14.html">14</a><a href="星学大成_page15.html">15</a><a href="星学大成_page16.html">16</a><a href="星学大成_page17.html">17</a><span class="current-page">18</span><a href="星学大成_page19.html">19</a><a href="星学大成_page20.html">20</a><a href="星学大成_page21.html">21</a><a href="星学大成_page22.html">22</a><a href="星学大成_page23.html">23</a><span>...</span><a href="星学大成_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
