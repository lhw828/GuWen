<!DOCTYPE html>
<html>
<head>
    <meta charset="UTF-8">
    <title>星学大成 - 第 49 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 49 页/共 59 页</h1>
    <div class="content">　　【天乙乃贵人也辰戌本恶弱之宫贵人岂居之哉】
　　煞立必暗金可畏若临命宫夭折无疑
　　【此论四暗金煞戌宫娄金度秋生未宫鬼金度夏生丑宫牛金度冬生辰宫亢金春生若人立命遇此四煞更魂星同遇定主贫夭魂星即飞亷也余谓暗金恐是的煞】
　　限遇惟明火无情若居煞位恶凶难免
　　【火居八极宫行限遇之煞星有令主九死一生之断】
　　日月若居华盖僧道流行
　　【辰戌丑未为华盖日月居之主孤尅不然僧道之流】
　　禄马如防空亡巫医术士
　　【如人命坐官禄及禄马之宫落空亡九流术士也】
　　桃花带合男女皆为无礼之淫
　　【如申子辰生见鸡寅午戌生人见兎亥卯未见防己酉丑见马为桃花也若辰宫命人见酉为合为祼刑露体男女皆为无礼之淫也】
　　隔角逢孤纵有嗣续皆过房之子
　　【隔角如未申亥子丑寅巳午是也若人命逢之更孤神同照身定主过房螟蛉之子也】
　　坐禄向马乃利名显达之人
　　【甲寅生人命坐寅马居申乃坐禄向马水木得令显达之人也】
　　对禄坐贵亦文章腾踏之士
　　【如壬癸生人命坐巳禄在亥贵人又有巳为对禄坐贵定文章之士终贵然不如坐禄向马为妙】
　　更不宜坐贵向勲有官无禄
　　【命在贵人对官勲者为人取禄稍远有马无禄矣】
　　若能防禄马交命禄厚官髙
　　【禄马二星夹身夹命不富即贵故曰禄马夹命身富】
　　命临六厄三周必见灾危
　　【六厄马前六害也小儿立命于此三周之中灾凶】
　　煞値三元晚年方可进用
　　【三元阳男阴女冲前一辰如子冲午未是也阴男阳女冲后一位是限行只此尤妙】
　　木罗防舍喜入寅宫
　　【如六甲生人寅宫命木罗临防寅谓文科守命宫】
　　水计相刑怕居辰地
　　【二星相刑主恶死更加刑地不延年己申命尤忌】
　　刼头乃非活路刃末最是凶关
　　【刼煞初逢至凶阳刃临脱至狠故曰刼头刃尾凶】
　　煞星作党有不巳之战争
　　【如坐命宫罗计孛同位或三合见之战争无巳也】
　　二毌争权乃制过于姑息
　　【如火如罗刚对刚也木见炁孤尅孤上见计迟钝对迟钝水见孛柔弱对柔弱土命火罗单行妙也余仿此】
　　孤日临于命限勤苦劳心
　　【孤日守命限劳苦盖孤阳不生孤阴不长成也】
　　一月单临官禄精灵可爱
　　【月要单行为妙谓之孤月独明若当射三方无刑尅方好如照官禄二宫主夜生精彩最显】
　　妇人当以身宫为重男人当以八煞为权
　　【女人身宫淸吉则尊贵若凶星居之则卑贱矣男人若八煞宫吉星居之主有威权凶星居之则有凶祸】
　　靣目伤残刑囚不宜伤相貌心神漂泊水孛最忌入迁移
　　【迁移本流迁之地水孛又是漂泊之星在宫心神泛滥不宁】
　　对照逢罗婚姻反掌五宫逢孛男女虚花
　　【月孛当头须损子罗防在命必伤妻见木方有子】
　　我尅者为妻对宫之祸福
　　【如立命卯宫属火对冲酉宫金为妻便看金星居于何所而以强弱虚实定其祸福】
　　命毕而闲健三位有鬬争
　　【如立命亥以酉为闲极金健木弱必争鬬也】
　　二主临财资财丰厚两强战尅田宅动摇
　　【身命自临财帛无尅财必丰盈两强星战尅田宅不吉】
　　福星喜临垣禄星宜镇位
　　【福居福垣禄居禄上逢生旺无不贵也】
　　以木炁金水为君子以火罗计孛为小人
　　【木炁金水受制君子不能为福火罗计孛四星得时有用则小人为大事也】
　　十二煞神子细推详三百六十细参吉凶
　　【一太岁二生气三丧门四天医五官符六死符七年破八龙德九福德十天德十一吊客十二病符一云九白虎】
　　磨赋
　　命惟一理人为物灵五星纬天相尅相生而不定二气赋命其生其死之弗齐须知取用多门务必考叅诸说详观制化更识安危富贵双全盖是用星制难
　　【如午安命木炁为难被金尅罗被水尅是也】
　　贫寒一世只縁仇主伤恩
　　【立命子宫火为恩被水尅罗为次恩被孛尅是也】
　　恩居四正定超凡
　　【恩用二星守命防妻男田财官福是也】
　　难若当头何用説
　　【如难星当头照命不吉无救倒限有救疾病破财】
　　仇难守命非过房离祖定主异姓同居忌难临身非庻出偏生必是塡房入舎或刑伤骨肉或出自贫寒要明大化之机不可一例而断取彼舎此认假成真难星若占田财断无祖业恩星司守田宅广置田庄凶中变吉盖缘仇主受降吉中成凶却是恩星受制
　　【官福田财命宫主星逢生坐实财吉反此则凶也】
　　难星秉令限宫终身成败破碎刑伤财库衣禄艰辛【行限宫遇难星得令无制则成败多矣】
　　忌难同行当获福恩仇如遇主无成
　　【忌难同行自相尅反吉恩星到限忌亦到则破害】
　　引鬼入室贫不自聊
　　【如子命水孛守命木炁合水孛拱照主贫贱一世】
　　难星为用不可战尅化难生恩福来不小
　　【难用同行相尅凶无尅反为福更难来生恩反福】
　　忌防仇星必主刑伤恩星守限遇仇来祸生不测【忌仇二星同家凶尤甚恩守限遇仇相攻尅大凶】
　　难若当头逢用制福却难量
　　【如行限遇难本凶若是用星正照尅难又大发也】
　　二母争权决不为福两鬼自鬬岂是无灾恩星纵显重见无功
　　【恩重当头得地升殿仇用遇之再见无功】
　　难仇虽轻再见必死逄恩不发盖因恩在仇宫
　　【单逢恩则发在仇宫则不发此以限逢而言】
　　遇难不凶是由难居用地
　　【逢限地遇凶难必然为祸在用地则吉】
　　难守难宫祸不浅恩居恩地福无量
　　【难守正宫祸来不小恩星升殿发福非轻】
　　难坐恩宫转凶成吉恩居仇地纵发亦轻
　　【难星若居恩宫反吉恩星若居仇宫尤凶】
　　是知造化之机难尽明言之防官星贯日定为显达之人恩用居官亦是荣华之客
　　【官禄贯太阳富贵恩用二星照官禄宫尤贵显亦审虚实强弱】
　　更无驳杂何用狐疑当看髙强次推轻重恩居用位纵逢仇也见掀彰难宫直待用恩来方能荣显
　　【行限遇难本凶若得恩用二星当途方许发福】
　　忌星守照须看三方恩用照临必分正合
　　【忌星三方拱照凶恩用正照刀转重拱照刀转】
　　恩无余气借用星而制仇用若当头尽难星而作祟【忌命金为恩无余气借木炁二星则富贵更若太阴守命虽限逢凶难不为害也】
　　向背固宜斟酌昼夜更要推详夫妻本是难星逢尅化反能偕老
　　【如命辰水为妻火为难若同居齐眉到老】
　　儿女主是恩宿逢生旺反主刑伤
　　【如辰命土为男女火星同行虽相生终为难星主刑】
　　恩守命宫福禄双全
</div>
    <div class="pagination">
<a href="星学大成_page48.html">上一页</a><span>...</span><a href="星学大成_page44.html">44</a><a href="星学大成_page45.html">45</a><a href="星学大成_page46.html">46</a><a href="星学大成_page47.html">47</a><a href="星学大成_page48.html">48</a><span class="current-page">49</span><a href="星学大成_page50.html">50</a><a href="星学大成_page51.html">51</a><a href="星学大成_page52.html">52</a><a href="星学大成_page53.html">53</a><a href="星学大成_page54.html">54</a><span>...</span><a href="星学大成_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
