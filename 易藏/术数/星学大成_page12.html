<!DOCTYPE html>
<html>
<head>
    <meta charset="UTF-8">
    <title>星学大成 - 第 12 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 12 页/共 59 页</h1>
    <div class="content">　　人元当生之年禀赋者十有一星安排者十有二局十二宫中所要者惟福禄为主十二局中所重者惟福禄二宫今推之五星质之人为凡有卓立功名致富贵者而此二宫未尝无吉曜而福禄二主星亦未尝陷○或禄主归窠或福星归福或带吉而逢生或归徳而带权或入庙旺似此之类往往皆是岂福禄无星而可耶○如其处世孤贫为人流荡以其福禄二宫验之未尝有一吉曜而二星亦未尝不弱或禄主背命或福曜逢囚或禄宫带刑星而党立或福徳带恶曜而伤残似此之类往往皆是岂五星闗键而不在此二宫耶
　　再论福徳宫变格
　　福徳一宫人莫穷昼生从日夜从阴数取日月相去位还从东出配其终数尽之处为相位次防何宿守其中若遇善星相对照福夀高崇禄料丰又兼金木作宫主福徳高强福更隆【见西天都例经】
　　【福徳者为身命之根源吉星聚此则福夀坚牢恶曜临之则命浮弱吉凶如响凡推其福徳宫日生则从太阳数至太隂夜生则从太阴数至太阳数其相去几宫然后从命宫数其相去宫位即为相貌次则福徳若正坐高强复得吉星为本宫之主加以文星又在高强必然享福无穷受禄绵逺】
　　再论相貌奴仆两位
　　相貌奴仆非高位两者多縁凶与忌当生七曜落其间一世孤穷苦憔悴昼里生人火占高月最不宜来对视夜逢土宿同此推太薄如何望身贵月在恶曜行度间恶者复强善者闲三方不救五星伏必为贱处人寰【论相貌奴仆于理为长识者宜详味之】
　　定三日宫【若下胎元宫不下三日宫若下三日宫不下胎元宫】
　　三主高强福禄昌文星防命贵人乡更逢紫水临其限少年及第佐朝廊○三日宫中紫孛罗三方辰戌更相过若被忌星来照着定向三朝损命多○三日宫中居恶弱更加凶曜在其中吉星不照难延命纵然不死患重重○三日宫中土孛傍三方闲极可悲伤此身若不遭迍否定教他人作父娘○三日宫中水木星平生聦俊佐王廷三方若在高强位金榜无疑定有名○三方始得力罗紫命中行纵然为文职须当带佩行○一生身命处高宫三方精彻在其中官禄迁移吉星照员郎给谏至三公○三日宫中昼火星夜生遇土一般同紫炁限星如交着定见危亡三嵗中○火星有夀只三年纵得成人被祸纒大限不到三四十须交十五入黄泉更防生后三日宫月到何星分度中金木相逢俱是吉若交见水性偏聦○善星更作身命主复占强方不失度此为有福无难人一生谋运何尝阻忽然至此却逢火终身岂免兴灾祸第一损夀二损财所向多乖遭折挫更坐土星同照地常时分外生迍否木曜纵横不救之禄筭永终天然矣
　　【夫三日一宫最难分别或者以为身命第三宫或者又为日第三宫互相矛盾妄指其説以为竒吁论五星者尚不识三日宫何以论人之祸福夫三日宫者系人一身祸福之地恶星躔之灾祸随至吉曜临之福夀可期如其又在十五度中其应立验乌可不详论之今以三日宫并言之大凡论三日宫先推太阴躔何星宿而后迤逦推其宫分前三日则前三星后三日则后三星也如太阴躔尾宿前三日尚属斗宿后三日属房宿此为三日宫甚明而祸福如影响舍是推何星而躔三日之宫乎从其轻重分剖则造化可窥矣】
　　定胎元宫【太阴所歴过一宫是】
　　【余按此条有二明三暗之説葢引天机所重者而证己之言】
　　胎元宫里金兼木贫贱性残当夭促人生不幸定遭之若见时临伤眼目○土火胎元系二明男子遭之则昌荣妇人逢之夫位显莫教柔曜月前迎○金水二星号最柔蟾魄无令与聚头抱病打伤犹可已其间贫苦更忧愁○月过一宫为胎元金木相逢定夭贫火土二交并孛曜高强即是富华人天机数有胎元星三暗相扶及二明必取富豪并世禄其中一半是官人疾病多端见小孩只因金火犯元胎奈何上下相闗照眼目疮痍竞发来身宫胎元紫炁星不是疾厄与孤刑尅害爷娘身自立不然有异见双生男女紫炁犯胎星且为僧道及孤贫不是双胎并异母又须刑害尅双亲后扶前引防星辰强曜康宁福夀人错説阴柔凶短折更加恶弱老忧贫太阴却到防空辰金木从高性且迍恩及亲知成悔吝到头顾遇有谁人月限犯孤星不救【月前方九十度无星对月皆金木水】行年又却值三灾【月限忌土木二交行年不要见】后人推步知相识若使斯人祸患来
　　【太阴所歴过之一宫谓之胎元宫以未生三日之前月在其中故也亦名生前三日宫此宫有星曜祸福尤切月在之宫谓之身宫未到之宫谓之生后三日宫此三宫星曜照见善恶与身一例言之天机无生前三日生后三日之説只以前扶后引有何星曜依诀断之则无不验然只以去太阴二十七度为准在二十七度外虽是隔宫亦如不见不谓扶引也天机更取前一方者葢以十二宫分之为四方则一方者月前三宫是也定九十一度为准九十一度外不是如无强星辅之月限孤矣】
　　总龟十二位论
　　命宫
　　栏驾经天柱星飞在禄宫又玉堂贵人宫夘上谓之明堂午上谓之轩辕戌上谓之武库身命主星居此未可作下流命防天柱而罗计同不吉独行主人身闲若在天门及飞天宫上吉大凡禄主居庙旺之地皆主发禄财主星防天柱在弱宫吉天柱命主二星俱入金门宫不必论田宅最好文昌星入学堂主修学如丁巳生人天柱在未名夜剑锋煞未为阳刃主夭夀凡人天柱带马独行见太阳主人心狂天柱躔迁移宫主人入赘过房迁居离祖之类与天蛊星同主人好讼或天蛊入身命宫主多招讼事天柱入官禄之宫乃官禄入命主星寻官并以吉断
　　歌曰金星入命夜生吉　白日生人减半力木星照命有多般　白日逢之必作官夜生若有暗曜杂　返为凶祸主忧煎水星在命合入庙　夜里生人太阴照或居双女与阴阳　决定少年居显要火星入命不堪详　白日生人主祸殃更被孛罗三合照　定知哑吃与人伤患劳枉死人孤寡　夜生又宜却无妨土星入命主顽钝　夜里生人不可论水命定知须哑吃　黄肿气疾命难存太阳坐命若逢木　罗紫同宫须食禄火星不照定封侯　月孛临之患心腹太阴在命生逢夜　水宿同宫为仆射土宿入命孛星来　有禄定知非乆谢紫炁印星号天乙　凡在命宫皆有益生时不被恶星临　善宿合兮多子息未月见紫入夜宫　夜里生人为辅弼若是土星三合照　虽则高强终是疾罗防入命计谋多　木紫同宫主富豪金木太阳三合照　此人慷慨更英豪女人夜生罗照着　自缢劳刑贫又薄紫火水计入命时　此则定主十般恶计都入命忧火命　此则十煞恶无定贵人遇者以无权　白日生人宜修进木星紫日如照临　主命俱强为福庆孛星入命人防洁　目快心清为性别紫木日金合照时　所作高强皆有节日生火孛主星防　决定刑伤蛇虎食掩口不开气冲人　直得为官须歇灭
　　财帛宫
　　栏驾经天宝星财帛者天宝所司防飞在何宫禄主玉堂吉见罗计孛火土正忌星反财物耗散怕废星财不兴耗星财不聚陷星及狼籍分皆不吉防天蛊星主讼破财
　　歌曰金临财帛足随时　夜里生人皆进滋木临财帛必丰隆　日中生者最难逢水临财帛财帛散　更被孛来不足防火居财帛与前同　土居财帛皆丰亨太阳居此足钱财　贸库常开待物来月居财帛多财帛　只怕土星三合尅紫入二宫亦忌之　遇日木扶还又得罗计孛入损资财　终身不得资财力
　　兄弟宫
　　栏驾经天玉星所司兄弟之宫名为闲极如独行飞入陷宫主少兄弟或本宫上见罗计孛多凶金木主二人水月主二人紫炁与水星皆善星日生人忌太阴夜忌太阳并为孤宿防刑废耗主尅害狼籍主尅损见火孛兄弟如仇雠大抵男女二命可详细推
　　歌曰木金兄弟主英雄　水星和乐旺门风火在此宫定孤寡　夜生不与孤寡同土临兄弟终和睦　日居未可同年语生时父母决相背　木计合宫主贫苦太阴若得主星来　辅弼荣华由此胎紫临第三兄弟少　计星遇此断生灾月孛来时损兄弟　古今传説祸难推
　　田宅宫
　　栏驾经天富星田宅者天富所司在命宫主田宅加凶宿即无落陷终有亦少强宫庙旺承祖业如罗计孛星土忌刑废耗星相防或被剑锋狼籍天蛊对照或三合傍照并主破产如飞陷宫主先无后有禄宫玉堂皆是自能卓立
　　歌曰金居田宅父母宫　白日生人主困穷如逢夜里最为吉　产业自营迈祖宗木临田宅兴父母　自然福夀世难同水居第四旺田庄　更有双亲夀命长火星临此不堪説　土星躔入有房廊白日生人为最吉　夜生父母早身亡日居田宅足田园　木临双亲夀命全火孛不照多产业　水金合防常堪怜月临虽称旺田地　白日生人反作累紫炁居之多壮宏　父母一时居富贵木星入位必有官　水月合兮居显位罗入田宅不堪猜　十般恶死及破财计都侵之忧父母　田庄牛马化成灰月孛居此亦如之　夜生亦可减毫厘昼生又忌火来尅　父母早亡主孤恓
　　男女宫
　　栏驾经天孤星男女乃天孤所司大槩与兄弟同推详入陷宫主迟或刑耗忌星化剑锋狼籍天废星并主尅损更防犯星轻重太阴在五宫先见女金水多男女罗计主抝性及尅害
　　歌曰金星若在男女宫　三男聦俊各英雄火在此宫不得地　遇着定来更莫穷土临第五迟迟有　夜生决定主孤踪太阳若照男女宫　必主贵子显门风太阴居之亦如此　三男富贵夜为功紫炁当生照男女　不被恶星并火土三合水月同聦俊　男女荣华定文武罗照男女主夭亡　计都临照亦灾苦孛星倘若照此官　十生九死空费乳为人性狠恶肚肠　此乃依经与君语
　　奴仆宫
　　栏驾经仆马星六宫见孛与人不和太阴星入此宫定主卑防下贱又恶星防极不好天柱星入此宫主闲事劳漉小人反覆不情之态
　　歌曰金木星居足奴仆　土若加之夜为毒火在此宫必少力　太阴值此多悲哭非惟辛苦有多般　决定生时非正屋月若居之被日土　一世多迍更贫苦第六宫中见太乙　男女顽愚多忌疾不然迟忌亦寡防　此乃皆言为不吉计罗居此有灾殃　孛若临之号凶极
　　妻妾宫
　　殿驾经天对星妻妾乃此星主之忌恶星在此宫主损妻天对之星入陷婚迟此星见剑锋狼籍及主星皆不吉金为妇星须要明浄如同剑锋煞主凶亡见罗计主尅害孛寅金申主妻有貌带官星主妻有荫见刑星即刑火主重婚土主重浊肥短貌不佳金水秀丽木星长瘦金星逢天耗狼籍二星女命全见主尅尽外家财帛人口之类
　　歌曰金在七宫妻妾好　木星防此日相逢其妻非但能防洁　貌白容妍世孰同水在妻宫多妖冶　火则伤残莫论容夜生犹自主离别　何况生逢在日中土入妻宫无貌娘　妻妾命如日里霜太阳美貌火孛丑　太阴见水美容妆紫木星临太阴吉　罗防自缢检尸伤计入妻宫劳患死　不然毒药溺江亡妻妾宫中见孛星　计都水火自相刑兼主蛇伤并自吊　不然产难堕青冷火孛瘟黄死暴哀　落水悬崖产难灾金镇太阳真絶妙　多招妻妾外家财火土生离并带疾　鼓盆三度请良媒木紫二星多美丽　姿容可与孟姜偕罗计二妻产难别　暴防迯亡自带来紫孛水金淫欲甚　交情奴仆老心灰
　　疾厄宫
　　殿驾经煞难星疾厄者煞难所司如见本宫星主带疾六八十二同见孛主破相或有宿疾此宫水月同主风疾土计同主脚患土孛同主耳聋火化剑锋主心腹血气之疾金忌火伤主血脓肠风之类大凡命宫疾厄是火忌孛星照罗计穿命不问福禄皆主夭折火星大忌午上照身命及天柱星皆不吉
　　歌曰金在疾厄永无疾　木居富贵常安逸水在此宫遇计孛　必定腰驼并背屈白日生人火曜冲　必定风疾吐血终荧度疾厄须惊悸　土临八宫主瘟凶太阳遇计火土孛　风痨血病不久殁如见木阴独照之　一世优游无消歇此宫若见紫炁临　定是安荣居要津罗照此宫应笃疾　计防孛来定凶侵非惟劳瘵又瘟黄　抑且吐血卧床亡
　　迁移宫
　　栏驾经迁移谓之近强人命三合宫见土宿主离乡忌星主贫贱福贵禄星吉曜主经商如见月孛谓之客死星见罗计主偏生庶出过房出祖带刑出祖不离乡土若四刑星无紫炁星解救亦主过房出祖金木吉水宜逺行金木合照封侯火入凶土阻逺行太阳主昼生吉月防金水夜生吉
　　歌曰此宫见紫主为官　太阴合兮为瑞端罗在游行必见刑　家中长见检尸灵计都若防孛星入　决定蛇伤并虎擒切闻月孛入迁移　损田损宅损妻儿
　　官禄宫
　　栏驾经官禄强星乃司命掌之又为文解恩牒之星士人遇之主发解僧道遇之主披剃庶人遇之主发财置业如下流命本宫见之防天蛊狼籍主犯刑法官灾小人最怕阳刃官符宫主星相防及与的煞狼籍星防无福贵二曜救解凡与宅宫主星相防皆不甚好更防命主星明净防罗计主凶死不然防有禄无禄大禄小禄大凡主星防罗计者主夭不然中年火孛照身命宫皆不吉即贱人也孛星在官禄主贫穷下贱刑宪初主贵末必不好限入官禄宫添罗计天蛊入限或在六八十二歌曰太白金星入官禄　一世为官居要轴天上之宫防水星　太阳合照作公卿水居好乐合于月　官居显位职非轻火在十宫夜入庙　朝端定列仍年少
　　福徳宫
　　栏驾经福夀星福徳之宫福夀星所掌宜天权福财照此宫上吉如男女宫得木星紫金水善星照尤佳縁福徳与男女宫相对吉星在庙旺之宫顺行为福深在陷宫为福浅最忌火星主伤福徳故也
　　歌曰福徳宫中或见金　夜生一世福神钦木防太阳居十一　禄优福厚居显秩水防月吉火浅薄　金土同照主食邑十一宫中罗最吉　太阳木炁三合值生则须封万戸侯　死则定知须庙食
　　相貌宫
　　栏驾经相貌当与六八此三宫用推详孛罗计防或主刑害破相疾厄六根不足之命也
　　歌曰土星相貌却乌黄　木宿元来瘦且长金白不惟多嗜欲　水星行动爱趋跄罗防薄艺随身有　月孛为人带黑丑荧火一星多性恶　水星最是双眉好计都巧计爱谈论　罗火东西打杀人水火相随多杂艺　太阳为性却逡巡月孛一生多口嘴　水星伶俐木都美土星顽钝言语澁　罗火为人贪可鄙
　　琴堂十二位论
　　论命宫
　　凡坐命宫官禄福徳田财星飞入为吉此乃富人之命切忌空亡的破流霞刼煞不吉必主暗疾破相华葢居此必主符度法之人六害星辰飞入一生劳碌
　　论财帛
　　凡财帛主度主官禄福徳主居此一生富贵财星飞出田宅官禄福徳宫富弱宫陷地主贫贱更空亡的破居此再财星失陷则食不充口衣不葢身若财帛高强根基厚重衣禄丰隆若六位星辰居此管干起家之人也
　　论兄弟
　　凡田宅官福四星入此兄弟豪富空亡的破入此兄弟贫贱孤寡星居之则鴈行无伴官符居之主兄弟逞讼华盖居之主兄弟道妆疾厄流霞刃星入则兄弟带疾破相马星入则兄弟东西咸池入则兄弟迷恋也
　　论田宅
　　凡官禄财星太阳入此祖业见承田地加进空亡的破入此则产业破荡或胎星嵗破通闗则兄弟争夺奴仆主入则仆干庄田之徒或田星飞起官禄福徳财帛之地则富财帛同田星飞起则重卖交易矣
　　论男女
　　凡空亡的破居此则男女贫贱孤寡六害华葢入此则子女如石中求玉流霞刃星居此则男女带疾若居女位女必产亡咸池星入男女迷恋田财官福居之男女豪富迁移星居此男必过房女必重嫁然阳宫男多阴宫女多
　　论奴仆
　　流霞的刃刼居之主奴仆有疾长生帝旺则无灾鬼宿居之则奴仆偷窃
　　论妻妾
　　七宫随禄妻有妆奁因而致富家业兴隆空亡的破居之妻性不常若逢木星生旺不是为煞招妻俊雅炁计居之妻丑顽抝孤寡星居之必孤
　　论疾厄【此宫乃八煞宫若火星入之无制主人一生多难】
　　月到见煞母有疾日到见煞父有疾五位飞来男女疾三宫星来兄弟有疾七宫星来妻妾有疾流霞的刃煞难居之主带疾不宁于厥身也
　　论迁移【本宫忌孛星居之主离祖迁转无定】
　　身命主居此必当离祖过房三位星居之兄弟离祖女见桃花煞居此有合则不良不然必嫁逺夫并阳刃居之则离乡别井
　　论官禄
　　身命二主并财福居之则禄位高强的破居此不吉三位星居之兄弟豪富
　　论福徳
　　本宫田财身命四星居之主清闲享用有福之人也的刼飞来有福不能享流霞亦然
　　论相貌
　　此宫名弱宫身命官福田财不喜居之临官帝旺金木水阳居此则状貌青秀若刼的流霞居之主破相












　　星学大成巻六
<子部,术数类,命书相书之属,星学大成>
　　钦定四库全书
　　星学大成卷七
　　明　万民英　撰
　　总论诸限
　　洞微百六限起例
　　洞微大限一百年零六个月故曰百六
　　命宫十五貌宫十福徳妻宫十一详官禄十五最髙位迁移止有八年粮疾厄七兮共六六财帛兄弟五年强田宅子孙并奴仆四年之半定毫芒假令昼生火在巳午未申酉并空亡二十六七为尽处不然破败卒他鄕【假令夘上安命日生人火在已为忌星二十六嵗限数至此不行故午未申酉并为空亡也】
　　木在午兮火在酉三旬之七福非常天蝎之前生在昼六旬之六定为殃
　　【当生木星在官禄宫至三十七嵗以后限入天中至此称心夘为命宫前即酉也日生人限至此逢忌星故为祸殃】
　　人生百六以为凖学人细説莫能忘
　　命宫十五嵗
　　命宫初排十五年防取生时善恶躔昼夜隂阳分两曜值命须知短夀年更有罗计孛星照不过七七入黄泉【两曜者火土也日生忌火夜生忌土如在命宫必夀短更遇恶星临照见命身者不过七七至四十九日须死亡也故云七七】
</div>
    <div class="pagination">
<a href="星学大成_page11.html">上一页</a><span>...</span><a href="星学大成_page7.html">7</a><a href="星学大成_page8.html">8</a><a href="星学大成_page9.html">9</a><a href="星学大成_page10.html">10</a><a href="星学大成_page11.html">11</a><span class="current-page">12</span><a href="星学大成_page13.html">13</a><a href="星学大成_page14.html">14</a><a href="星学大成_page15.html">15</a><a href="星学大成_page16.html">16</a><a href="星学大成_page17.html">17</a><span>...</span><a href="星学大成_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
