<!DOCTYPE html>
<html>
<head>
    <meta charset="UTF-8">
    <title>六壬心镜 - 第 13 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬心镜 - 第 13 页/共 14 页</h1>
    <div class="content">
占酒有无

我有佳宾欲就沽，问他有酒又疑我。从魁加孟今方酿，临仲醇香季竭枯《入式》云：以正时视天上从魁，临孟始酿，临仲已熟，临季则无。郇注云：竭枯，无也。此卜酒有无之大略也。列将大吉加临处，支未临子得半壶《入式》云：又视天上小吉临旺相之乡则有酒，临休囚之乡无酒。又以大吉加时，日上神见功曹魁罡为酒初熟，见神后、小吉有酒不多，只半壶。郇注云：青龙六合加日上，定有酒。若加木味酸，加火味苦，加土味甜，加金味辣，加水味淡。

占渔猎得否

渔猎太冲为坐神，日来加午虎狼嗔。丑临生方当是失，伏昴空回不利人。支为鱼鸟干为网，干伤支吉获禽鳞。占时受克为多得，营室休加日与辰《入式》云：以日干为渔猎人，以支辰为禽兽。若日上神有气，辰上神无气者，必获，反此不获。又伏吟课不得。又人行年上并日辰上神能制物类者必得。又以天罡加季必得，加孟不得。凡渔猎，日干加午不利，为离中虚也。宜卯为伤门有获。丑为生门，无得。若柔日伏吟、昴星，主兽伏藏不出。亥为营室，为开门，亦主兽得地而难获也。郇注：营室 ，登明也，为开门，若渔猎得此时，禽兽得其地而不获也。凡渔猎，干为网罟，又为人，支为禽为兽为鱼鳖，干克支可得，支克干不可得。若正时受克，必获多支干相伤，获不多。欲知得何物，支上神论之。

占怪异

有怪惊人须瘊忧，三传神将辨其由看朱雀元武等。又看怪是何神类，三十六禽依次求。巳作天空水虫物，酉乘六合釜鸣鸠。戌并六合神惊犬，罡附螣蛇井沸流。太乙亥并蛇入厕，传送光明大吉牛。

郇注曰：凡占怪，先视螣蛇，次看月月光、大煞、直符，又凡螣蛇之阴神作生气量相，必是活物；作死气休囚，必是死物。月厌，正月起戌逆十二。大煞，正戌二巳三午四未五寅六卯七辰八亥九子十丑十一申十二酉。直符，甲日巳，乙日辰，丙日卯，丁日寅，戊日丑，己日午，庚日未，辛日申，壬日酉，癸日戌。又天目煞，尤主怪异，春辰夏未秋戌冬丑是也。三十六禽者，分十二宫，再分旦时昼时墓时，凡占课寅至巳为旦，午至酉为昼，戌至丑为墓。且如寅日，旦为豹，昼为虎，暮为狸是也。细具于后。

子旦燕，昼鼠，暮蝠。

丑旦牛，昼蟹，暮鳖。

寅旦豹，昼虎，暮狸。

卯旦貉，昼兔，暮狐。

辰旦龙，昼蛟，暮鱼。

巳旦蛇，昼蟮，暮蚓。

午旦马，昼鹿，暮獐。

未旦羊，昼鹰，暮雁。

申旦猿，昼猴，暮猱。

酉旦鸠，昼鸡，暮雉。

戌旦狼，昼犬，暮豺。

亥旦猪，昼狳，暮豕。

《入式》云：视正时三传中，有螣蛇则为怪，无则不为怪勿疑。视天上神后所加之神，与日辰相吉，不为祸，相克则为凶祸。占何物为怪，视神后所加地盘之神，所属五行决之，木主林、花草、木器为怪，金主金石器物，水主河伯水神、猪鼠为怪，火主神庙祠宇、神鬼为怪，土主家神、祖先、神反为怪。

占博戏

圾戏三传吉将立欲知胜匀，但看吉将，两人俱课就年推两人各视行年上吉将即被人年上得凶将克此胜。年上吉神虽主胜，克被凶神克也衰郇注云：一人独占，只看三传有吉神南神，必胜。两人占，即看各人行年上神，我克彼，彼败；彼克我，我败。行年上有吉神良将，虽然可胜，若被凶神遥克，亦败。三人以上皆详此皆看行年上神也，同岁须明主客知如二人同年，则看主客位也。行呼为客后为主，客是干兮主是支。支干上下相残害，择其强者吉堪施。旺相龙常居主上，主当大胜获便宜日为客，辰为主。日上见天乙、龙、常，又制辰上神者，客胜。支辰上见此者，主胜。此原注，伟堂据程鹏南本补入。又“支干上下相残害”四句，则据《通神集》改正。他本作六句云：“干支上下言凶吉，克彼之时使可为。对敌从何推胜负？即将年上定赢输。相克择其强者胜，龙常旺相并难呼。”又按卷注云：三人占依前例，盾行年。若是同年人，须分彼此主客，先起者为客，后应者为主，以日干为客，支为主。若支克干主胜，干克支客胜。更乘吉将尤吉。《入式》云：又视传人在孤上坐者胜，在虚上坐者负。孤虚者，六甲旬中空为孤，孤之对冲者为虚。

大六壬心镜卷八

兵占门

出军择日

择日天罡加月建，看其神覆可移军。岁对登明神后下岁对，乃岁对日也，岁前头下酉兼申乃岁对前日也。河魁临处看天府，岁后仍须仰见寅。天仓大吉加堪用《集头历》云：天仓，大吉下是。言语笨历》云：天仓，画龙点睛月起寅二月丑，逆行十二辰是也，余外相逢不利人《六壬兵机三十占》注云：凡择出军日，专以天罡加月建上，看传送从魁下为岁胶，天魁下为天府，登明神后下为为岁对，大吉下为天仓，功曹下为岁后，已上日辰并吉，再逢上下相生，尤吉。如太冲下为侠毕，天罡下为负冲，太乙下为折冲，胜光下为黾冲，小吉下为致死，己上日辰在凶，不可出军。再看上下相生犹吉，相克则凶。

《龙首经》云：春三月东方七宿为岁位，南方七宿为岁胶，西方七宿为岁对，北方七宿为岁后。孟夏星张二二星为负冲，季夏井魁二星为掩冲，正月初春夏秋冬仿此。岁位、负冲、掩冲、折冲、岁前、侠毕皆凶，岁后、匀对、天仓、天府皆吉，日辰虽凶，不为害也。又云：常以天罡临月建大吉下二星为天仓，天魁下为天府，小吉下二星为致死，仲月无天府及为冲星，孟月无致死及折冲星，季月无天仓及为英星，天仓、天府举事德及三世，大吉。致死、负冲、掩冲、芒星，举事致死丧，大凶。

郑按：《通神》等书未集兵占，今以《兵机三十占》及《龙首经》等书校之，并节录其足解《心镜》者附各条之末。

伟堂按：《龙首经》此条本有阙文，此书本系予本前岁得读孙渊如先生刊本。据云从《道藏》中录出。然阙文与予本同，不能校也。又按：徐公长于六壬而不长于选择，据其歌句，不过每月中以定执破危成收开七日吉耳。夫出军大事，破收二日讵可轻用耶：存而不论可也。

不可用日

乙戊己辛壬五日，四仲相加九丑神。将军此日休出马，只恐难逃血染尘此四句伟堂据《六壬大全》内兵占补入。乙巳丙辰丁巳日，癸亥宜令莫出军伟堂按：此四日何故不吉？及查《通书》始知为四不祥日也。故兵占内作“癸亥不祥莫陈兵”。建寅逢六卯当七，累数加之是恶神天乙绝气日，正月初六周到月初七，三月初八，周而复始。“天乙绝气日”一字，伟堂据程鹏南本补入。每月四朝并十九，二十八行皆有迍六穷日，每月初四、十九、十十八。此注亦据程鹏南本补入。更有往亡须避忌，不忌前途恐害人往良心，正寅二巳三申四亥王卯六午七酉八子九辰十未十一戌十二丑是也。莫犯章光四绝日孟月乙丑，仲月丙寅，季月甲子为章光四绝，亦名四穷。春庚辛、丙寅，季月甲乙亥，夏壬癸丙丁亥，秋甲乙辛丑，冬丙子、壬辰、癸亥，无用空亡五帝辰甲戌、壬戌、己卯、乙卯、戊午、壬午、辛酉、丁巳、壬子是也。

野宿安营

日晚行疲欲下营，支干逢墓不安宁《神枢经》云：“怖不怖，看五墓。”谓干与支上见五墓也。《三十占》注云：日辰俱墓，夜必有贼，宜防之。卯辰巳等宜防贼，兵书说此是三刑《三十占》注云：神将内相遇三刑，夜必有贼兵至。若见魁罡为恐怖，将兼蛇虎重遭惊。大吉临干宜急去，不逢斯次即欢停。

行择吉道

遇寇途中择路行，胜光为武休北征。见木传为忌申酉，庚辛南往不宜兵。玄武畏方为厄地，军帅须得会其情《三十占》注云：此论专看元武所乘之神，如元武乘寅卯不宜往西方去，乘巳午不宜往北方去，乘辰戌不宜往东方去，乘亥子不宜往辰戌场面未方去，乘申酉不宜往南方去。假令庚辰日巳将申时，庚日以丑为贵人，落辰上，元武乘戌去会丑上，如此时不宜往东方行，以木能克土也。或云：元武乃贼神，殊不知我先行军，却以我为元武，不腚受克也。军行择路实多途，更以阴阳作岁模。阳岁大吉来加上，阴岁还将小吉铺。丙壬之下为天道，丙，甲庚之下是人居。惟此四方临处吉，其余方所是凶乎《三十占》注云：阳年大吉加太岁，阴年小吉加太岁，寻丙壬甲庚方为天道，入居吉。甲在寅，庚在申，丙在巳，壬在亥。按：《龙首经》甲庚所临为天道，丙壬所临为道。

察贼所在并道恐逢贼，不测前后

闻贼未知其所在，加时春乙夏居丁。秋辛冬癸名天目，贼当其下伏其形《百炼金》云：闻贼，以月将加时视天目所加之方，贼在其下，天目者，春辰夏示秋戌冬丑是也。乙即辰，丁即未，辛即戌，癸即丑。郑按：《三十占》以此四句题曰“天目察贼”，以下题曰“中途察贼”，分作两歌，可从。途中胶后疑逢寇，大吉加临知贼程看大吉所居之处。临于子午太冲下，如加辰戌伏登明。寅申定是居参宿，丑示必应藏轸星。卯酉河魁下潜伏，巳亥还于大吉停。兼刑旺相难冲击，设法抽军别路行《百炼金》云：注贼在处，或刑日辰，或旺相，不可攻，当卜吉路而行也。《三十占》注云：假令庚子日寅将辰时占，以月将寅加辰顺行，冬癸丑为天目，临卯地，其贼必在正东伏藏人马是也。又假如三月癸亥日酉将午时占，月将酉加午上，顺行，大吉在戌，其贼在登明之下潜伏是也。此时在途勾撞，登明之下必逢伏兵，须察其地旺相，抽军设法避之，其地休囚，出奇获之。在临时通变，则胜负可决矣。

疑贼前后

贼近我军推前后，加进占测用防奸《百炼金》注云：出兵临敌，不知贼在前后，或阴雾夜间，不可不占也。巳申子卯临支后，立在干头贼在前。干若临支冠当路，支若临干随我轩此二句原本作“干若居之贼当睡，支若临之随我轩。”今伟堂据《大全》及程鹏南本改正。《百炼金》注云：日干加辰上，主贼在当道，急宜备之。辰加日上，主贼随我后来，急宜回营以待之。干支若不临神占，前后俱无盗贼喧《三十占》注云：占贼在我前后，看巳申子卯四神，若临干在我前，若临支在我后。四神不临干支，前后无贼也。如支干不相凌，亦无贼也。

疑有伏兵

恐贼埋兵在要程，干支上瘊最通灵。子卯巳冒号为覆立，贼寇奸心布伏兵《百炼金》注云：四神有一神加临干支者，即知敌冠有伏兵，宜严谨防之。四字不临，无伏兵也。旺相带刑逢必战《百炼金》注云：旺者，春占得卯，夏占得巳，秋占得申，冬占得子；相者，春巳秋子冬卯季申是也。刑者，子刑卯之类。旺而带刑，必战，休废空亡不敢征《百炼金》注云：休者，春子夏卯冬申季巳。废即囚，春申夏子秋巳季卯。空亡，即甲子旬戌亥空之灰。此故贼不敢来战。干伤前伏支伤后《百炼金》注云：支上神克干并干上神，为干受伤，伏兵在我前。干上神克支并支上神，为支上神受伤，兵在后，支干俱损莫冲惊《百炼金》注云：若干上神克干，支上神克支，谓之支干受伤，胶后俱有伏兵，固守吉，战则凶。

抽军避冠我军数少，未得其便，是以避之

贼势凭凌我未强，抽军回避看天罡。系孟直须从右隐，仲季还宜向左藏。从魁太冲为胜地，天上甲加是好方闻贼来，必欲避在内宜右，在外宜左。月将加正时，如太冲从魁下凶，或避匿于旺方。如春莫行东方，余方准此。按：此原注与歌句不合，必有脱误。《三十占》注云：天罡加孟宜向右避之，加仲季宜向左避之。以月将加时，从魁太冲为胜地，天罡加申是生方，酉卯二方吉，加申亦吉。假令乙酉日申将巳时占，从魁临午，太冲临子，宜向子午二方避之，旺方亦吉，即四季之旺神方也。伟堂按：《百炼金》注云：如遇旺方不可往，春不宜东，余仿此。此又与《三十占》相反，当以此为是。

遥望人来不择善恶

遥望人来要测详，神后加临孟是良。加仲商人季发奸恶《三十占》注云：月将加时，神后落处断之。寅申巳亥良人，子午卯酉商客，辰戌丑未奸恶细作之人。船宜仲位立天罡有船来，天罡加仲常人，加季恶人，加孟吏人，若持刀棒干支看，亥子卯临为贼殃亥子恶人，卯是冤仇，巳亦主贼也。功曹传送魁罡吏，酉午其人欲匿藏以日辰上见之。或闻鼓噪喧哗动，亦用加时看闹方。合龙申未娼歌乐，勾陈刑斗虎兴丧。朱禽官吏天空学，太阴祠祷享神堂。

度关觇贼

觇贼行藏度彼关，行年岁月日冲难人行年在太岁月建日辰冲破下，不见去。将军使人同去亡。故曰视凶不凶，见彼干支上将相生旺相去即安。《三十占》注：专看年上神冲干上神，不可出。相生比合去。此论专看大将探听人行年上将，行年上神不可冲日干上神，又忌冲太岁与月建。如冲破，不可出关度彼境地。冲者，如子午之类是也。行年不论长少，只以寅上起一岁，假令甲寅年壬申月壬午时巳将，辰时壬课在亥，亥去见子，如将行年属午，此冲干不可去也。太岁是寅，如将行年是申，为冲太岁，亦不可去，余仿此。日干将命休囚恶，旺相相生去即安日辰上得登明、天罡、胜光，宜急去。

恐贼来否

贼欲相攻切要知，游都作限用推之。游都甲己常居丑，乙庚在子丙辛箕。丁壬居巳言非谬，戊癸同申更不疑逐日所在。游都覆日今将至，前支一日在明期游都加今日今日到，前辰明日到，三四皆仿此。二三依次须防御，若临前四不侵围加今日前四辰，贼已过不来也。游都量相支干畏，贼势凭凌难守持。游都合处喜降卒相生为喜，不战而降，畏下难侵大战时游都所畏之地，父子不相亲，中外不信也。成在东南灾稍重在东兵凶，在南贼有威，若临西北祸当微西宜赏劳息兵，北宜御寇也。不见游都视天乙，临处还将都推。子辰巳未加今日，贼盗猖狂疾似飞游都旺相加囚地，贼胜。游都囚死加旺相地，贼败。勾陈克游都，贼亦败，不克未败也。

闻贼去未审
</div>
    <div class="pagination">
<a href="六壬心镜_page12.html">上一页</a><span>...</span><a href="六壬心镜_page8.html">8</a><a href="六壬心镜_page9.html">9</a><a href="六壬心镜_page10.html">10</a><a href="六壬心镜_page11.html">11</a><a href="六壬心镜_page12.html">12</a><span class="current-page">13</span><a href="六壬心镜_page14.html">14</a><a href="六壬心镜_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
