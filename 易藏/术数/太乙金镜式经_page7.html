<!DOCTYPE html>
<html>
<head>
    <meta charset="UTF-8">
    <title>太乙金镜式经 - 第 7 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太乙金镜式经 - 第 7 页/共 9 页</h1>
    <div class="content">　　太乙金镜式经卷六
　　唐　王希明　撰
　　推太乙七术序　　　　推太乙临津问道一
　　推狮子反掷二　　　　推白云卷空三
　　推猛虎相拒四　　　　推雷公入水五
　　推白龙得云六　　　　推囬军无言七
　　推三才以占天地八　　推长短以占缓急九推五音以占灾变十　　推孤单以占成败十一推内外以占攻击十二　推多少以占胜负十三推隂阳以占厄防十四　推所主以占吉防十五推太乙七术序
　　太乙术者昔女授于黄帝黄帝获之败蚩尤于鹿则前术也其后范蠡习之佐越王勾践而平吴国终成霸业治平嬴秦失道炎汉将兴张良用辅沛公西入闗中子婴衔璧东防垓下项羽摧锋若然入则为师出授将畧或攻或守靡不喻兹其法有心故谓之七术焉
　　推临津问道术一
　　临津问道者常以吕申加敌兵起年当视大神之下是破年又以吕申加破年大神下是破月又以吕申加破月大神下是破日又以吕申下加破日大神下是破时假令敌以甲子年起兵征便以吕申加子则大神临
　　夘则敌当在丁夘年五月酉日子时破也
　　推狮子反掷术二
　　狮子反掷者常以吕申加敌起年常视大神之下临囚死休合破如在旺相间则不破　假令敌以甲戌年起兵便以吕申加戌则大神临丑丑且属艮在东北即知其敌当在辛夘年破也
　　推白云卷空术三
　　白云卷空者谓两阵相敌则课太乙悉宜主客便以吕申加主大将宫看大神囚死休废者若展旗交锋攻战大败若临冠带士卒战死若临帝王不可触犯　假令两军相见太乙上元第一纪第二局太乙在一宫武徳为天目主筭七大将七参将一寅为计神始击将临大武客筭十三大将三参将九先以吕申加主大将七宫则大神临一宫金神火克金经曰我尅者囚此名主大将乘囚气则主大败次以吕申加客大将于三宫则大神临九宫水神经曰生我者为相此名大神乘相气则大胜也
　　推猛虎相拒术四
　　猛虎相拒者视敌下营日以吕申加其日太乙大神临王相其营不可攻击衰死兼墓其营不久见破矣　假令上元第一纪第七局庚午日下营其日太乙在三宫便以吕申加三宫则大神临九宫木神经曰生我为相此名大神乗相气此宫不可攻也
　　推雷公入水术五
　　雷公入水者常以吕申加太乙宫看大神所临之下宫若尅主大将宫将必死尅参将亦然若尅客大将必厄尅参将亦然不然则士卒奔逃背叛矣　假令上元第一纪第一甲子元十三局丙子日太乙在六宫大炅为为天目主筭十八大将八参将四寅为计神始击将临太阳客筭十九大将九参将七便以吕申加太乙于六宫则大神临八宫属水主大将八宫亦属水经曰同类为王此为主大将乘王气胜　客大将九宫属木大神临八宫属水生我者为相此名主大将乘相气亦主小胜
　　推白龙得云术六
　　白龙得云者以吕申加其日太乙宫视大神大将所临下之宫与主乘旺相宜出军下营加临囚死休墓不可出军若彼阵大将宫刑尅我军大将宫出战必死尅小将亦然也　假令上元第一甲子元二十二局乙酉日太乙在九宫隂徳为天目主筭十六大将六参将八巳为计神始击将在天道客计三十大将三参将九便以吕申加太乙于九宫则大神临大武于七宫主大将在六宫属金大神下宫生主大将宫经曰生我者为相此名主大将乘相气于下营屯军吉　客大将在三宫属土与大神下营同类为旺此名客大将乘旺气亦利屯军下营吉
　　推逥军无言术七
　　逥军无言者常以吕申加彼军初来时日太乙宫看大神下若彼军临旺相其下有伏兵宜备之如临囚死休废彼军自破无能为也立可克之如临本军旺相亦自宜埋伏兵士　假令上元第一纪第一甲子元二十八局辛夘日太乙在二宫吕申为天目主筭十四大将四参将二亥为计神始击将在大炅客计得九大将九参将七便以吕申加彼军初来时日太乙在二宫则大神临太蔟金神客大将在九宫属木大神属金金来尅木我尅者为死此客大将乘死气无伏兵自破立可克之经曰欲知诸将休旺者常以同类为旺生我为相尅我为死我尅为囚我生为休　假今髙丛木以吕申大炅同类为旺以大义地主为相武徳太蔟为死和徳大武太阳天道为囚大神大威为休余仿此
　　推三才以占天地人八
　　三才者天地人也若筭中无十者无天天变则二曜亏蚀五纬失度彗孛飞流霜雹为害也此为筭得一二三四五六七八九为无天者也　经曰筭中无五者为无地地有变山崩地震川竭蝗蝻之象此筭得一二三四十一十二十三十四二十一二十二二十三二十四三十一三十二三十三三十四此无地也　经曰若筭得一十二十三十四十为无人人有变口舌妖言更相残贼疾疫迁移流亡也
　　推长短以占缓急九
　　经曰天目所筭主以长筭宜缓短筭宜急十一以上为长单九以下为短长多利深入短少利浅入长为胜短为负也
　　推五音以占灾变十
　　经曰筭得一二为宫宫有变占在君　经曰一为官二为比宫宫有变占在君经曰筭得三为徴四为比徴徴有变占在宗庙　经曰筭得五为羽羽有变占在后妃　经曰五为比羽羽有变占在后妃　经曰筭得七为商商有变占在子孙　经曰筭得九为角十为比角角有变占在疾病
　　推孤单以占成败十一
　　经曰筭孤单以占主客成败一三七九为单阳二四六八为单隂一十三十为孤阳二十四十为孤隂单阳幷孤阳为重阳单隂并孤隂为重隂单隂筭并不利下不利客单阳筭不利上不利主人也
　　推内外以占攻击十二
　　经曰筭有内外以占攻击者为天目前为内可以攻外后为外可以攻内天目外孤内虚欲举百事于外欲得外算于内欲得内算隂徳至太阳为内大炅至隂为外也
　　推多少以占胜负十三
　　经曰多少以占胜负者客以多筭临少主人败客以少筭临多主人胜也
　　推隂阳以占厄防十四
　　经曰太乙在阳宫筭得奇为重阳厄在火太乙在隂宫筭得偶为重隂厄在水若主人得主厄若客得客厄也
　　推所主以占吉凶十五
　　经曰筭有所主以明吉凶谓十为将军五为吏士一为兵卒无此筭者凶若数得十六以上将吏卒备百事吉也






　　太乙金镜式经卷六
　　钦定四库全书
　　太乙金镜式经卷七
　　唐　王希明　撰
　　推太乙积年法　　　　推天皇太乙法
　　推帝符太乙法　　　　推天时太乙法
　　推太尊太乙法　　　　推飞鸟太乙法
　　推五行太乙法　　　　推八风太乙法
　　推五风太乙法　　　　推三风太乙法
　　推太乙数　　　　　　推十精太乙云气法推太嵗有阳九之灾法　推太乙有百六之厄法推太乙积年法
　　置演纪上元甲子嵗至今大宋景祐元年甲戌嵗得一千一十五万四十九百五十　若考往古每年减一下检将来每年加一若求小游太乙并天目所在义见嵗计若月日时并置其积同法求之惟隂遁取阳遁所冲各得所在也
　　推天皇太乙法
　　经曰天皇太乙者在紫防宫勾陈口中星曰天皇大帝秉万国神图天皇与太乙合东方日晕大风合西方日晕云气合在南方大昏合在北方隂昏天皇与飞乌合天小隂雨与天时合有小隂昏与太尊合太隂日月有变与五风合疾风起与太乙计数合有大风雨　天皇者置积年以天皇小周二十去之不尽者命起武徳顺行十六神至隂徳大炅大武和徳重留一筭外即天皇所在也
　　推帝符太乙法
　　经曰帝符太乙者天节之使也星讃曰天节奉使専对无疑帝符若与太一合则日晕大风若合太乙旺相之地小雨小隂云气卒起若帝符与天目合小隂疾风日月有变　帝符者置积年以帝符小周二十去之不尽从隂主顺行十六神至地主髙丛大威太蔟重留一筭外即帝符所在也
　　推天时太乙法
　　经曰天时太乙者星之使也鸡鸣伺晓审昼夜察天时与太乙合于旺相之地有风云卒起或则隂雨也天时者置积年以天时小周十二去之不尽命起吕申顺行十二辰筭外即天时所在也
　　推太尊太乙法
　　经曰太尊太乙者黄星之长也经曰太尊一星威此圣公太尊与太乙合旺相之地有隂雨寒合八宫日晕合六宫隂昏合二宫太隂昏寒合四宫日晕太尊与飞鸟合天温小雨与帝符合天隂雨大昏与天目合天有隂雨　太尊者置积年以太尊小周四除之不尽命起八宫顺行四正宫筭外即得太尊所在也
　　推飞鸟太乙法
　　经曰飞鸟太乙者七星之使朱雀之体也飞鸟与太乙合旺相之地天星有变与天皇合有大风雨与天时合有大隂风　置积年以飞鸟小周九除之不尽命起一宫顺行九宫筭外即飞鸟所在也
　　推五行太乙法
　　经曰五行太乙者五星之使也共变犹影响之与形声也五行与太乙合旺相之地暴风大寒云气昏暗防即有雨与天目合有大风隂日月有变与帝符合风昏小隂与太尊合日月有变色小隂与天时合大隂风　置积年以五行小周五除之不尽命起一宫以三五七九二四六八筭外即得五行所在也
　　推三风太乙法
　　经曰三风太乙者心星之使也谓心有三星故曰三风也三风与太乙合在旺相之地日月无光寒云四起与天时合小隂与飞鸟合疾风云隂日月有变色与太尊合小隂风与帝符合小隂与五风合日月色变与天皇合有小风日月有变与天目合大风雨　置积年以三风小周九除之不尽命起三宫次行七二六一五九四八筭外即得三风所在也
　　推五风太乙法
　　经曰五风者箕星之使也箕有五星故曰五风也乐产经云月之精也上元甲子嵗起一宫次行三五七九二四六八周而复始若与太乙合旺相之地主日月连日不见天暴风疾雨　置积年数以五风小周天除二九不尽筭外即五风所在也
　　推八风太乙法
　　八风者毕星之使也毕星有八星故曰八风其星好雨近之觜参其星好风乐产经云八政之风气上元甲子嵗起二宫次顺行九宫筭外八风所在也　置积年以小周天法九除之命起二宫顺行二三五六七八九一宫
　　推太乙数法
　　经曰太乙数者五子元七十二之数也与太乙合日晕大风数与太乙冲者曰晕风起数得三十日晕大风数得四十有隂雨黄雾数得五十与天目合旺相日晕数与太乙挟天目隂雨日晕大风数与飞鸟合六八九宫者日晕数与天地并日晕【天十地九】数与主计合日晕数与天地相当大风　置积年以太乙局法七十二去之不尽命起一筭数外即得太乙数所在也
　　推十精太乙法
　　古者诸贤所论太乙嵗月日时各有篇目推而求之臣等今削去繁芜撮其精要演纪寻元步厯考数并起上元甲子求嵗月日时之积十精以阳遁所冲即各得隂遁十精所在也
　　推十精太乙云气法
　　经曰常以太乙初移宫日出日午日晡日旁【余二日不使也】及时计初移宫时【余二时不使也】当日之上下左右若云气色青而日时计得三四则变发在寅夘时若云气赤色而日时计得九二则变发在巳午时若云气色白而日时计得七六则变发在申酉时若云气色黒而日时计得一八则变发在亥子时也　经曰帝符太尊天时五行八风与太乙合在阳宫则为晴旱合在隂宫则为隂雨【合隂合阳者在位也】天皇与太乙合在阳宫则日晕昼暝天皇与太乙合在隂宫则月晕夜大昏飞鸟与太乙合则风从其下来天气纯厚则雨天气华薄则风天气黄雾则晕天气赤黒则风天气青白则寒天气凝润则雾雨云气如扫则晴云气色文彩轮囷萧索则天大晴天旱常以阳占之天雨常以隂占之十精隂阳若得旺相气则变疾速也
　　推太嵗有阳九之灾法
　　阳九灾者若入元之始及元之末或与太嵗冲并于分野亡国弑君事也该四千五百六十为一元四百五十六嵗为一阳九也十三年移一邦命起寅邦顺行十二邦筭外即阳九所在也　置演纪上元甲寅嵗至今唐开元十二年甲子嵗积得一万三千三百三十一年臣希明今求筭得炎帝熈三十五年庚寅入第二阳九少昊十二年丙寅入第三阳九　至夏王相四年壬寅入第四阳九后二十四年为羿所簒也　至殷沃丁二十九年戌寅入第五阳九　至殷王庚丁十三年甲寅入第六阳九　后渐国防至帝禄絶　至周平王宜臼二十年庚寅入第七阳九　王室防弱政由方伯　至周赧王延二十年丙寅入第八阳九　数尽之主　至汉桓帝延熹五年壬寅入第九阳九　桓灵道丧至献终亡　至隋义宁二年即武徳元年也戊寅嵗入第十阳九　隋禄永终归于我唐　至太唐开元十二年以后三百五十年方防阳九之数
　　推太乙有百六之厄法
　　百六者太乙之厄若入元之始及元之末或与阳九及太嵗冲并于分野其灾为簒弑之祸　置积年法以二百八十八年为一周十五周为一元共计四千三百三十为一元也二十四年移一邦命起寅邦顺行十二年筭外即百六所在也
　　自炎帝神农一百十三年戊寅入第四百六自帝来二十六年丙寅入第五百六
　　少昊六十八年甲寅入第六百六
　　舜帝五十七年壬寅入第七百六
　　夏王不降三十年庚寅入第八百六
　　殷王小甲四年戊寅入第九百六
　　殷盘庚二十七年丙寅入第十百六
　　至周成王诵二十九年甲寅入第十一百六周宣王二十九年壬寅入第十二百六
　　周敬王九年庚寅入第十三百六
　　秦始皇二十四年戊寅入第十四百六
　　汉明帝永平九年丙寅入第十五百六
　　东晋帝永和十年甲寅入第二元一百六
　　大唐贞观十六年壬寅入第二元二百六也


　　太乙金镜式经卷七
　　钦定四库全书
</div>
    <div class="pagination">
<a href="太乙金镜式经_page6.html">上一页</a><a href="太乙金镜式经.html">1</a><a href="太乙金镜式经_page2.html">2</a><a href="太乙金镜式经_page3.html">3</a><a href="太乙金镜式经_page4.html">4</a><a href="太乙金镜式经_page5.html">5</a><a href="太乙金镜式经_page6.html">6</a><span class="current-page">7</span><a href="太乙金镜式经_page8.html">8</a><a href="太乙金镜式经_page9.html">9</a><a href="太乙金镜式经_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
