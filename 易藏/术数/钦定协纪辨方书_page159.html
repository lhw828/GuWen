<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 159 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 159 页/共 170 页</h1>
    <div class="content">　　千金曰煞在山头更若何贵人禄马喜相过三竒诸德能降煞吉制凶神发福多此言山头之中煞小煞不用尅制而止以诸吉照之者也盖尅则尅倒坐山矣山值休囚月亦不吉
　　又曰吉星有气小成大恶曜休囚不降灾则尅制修方法也勿作一例看尅制者尅制得法为主吉星为用若小煞则不必制遇吉星自伏
　　太阳三竒能降诸煞紫白窍马能制地官符大将军以下诸煞禄制空亡贵人降诸煞以本命飞到者最为上太歳飞到者次之同到者尤吉
　　制煞之法宜用四柱尅之而不宜冲尅之则伏冲之则起而反为祸除太歳隂府在坐山不宜尅外其余诸煞如三煞官符大将军伏兵大祸等项在坐则重而难制在向在方则轻而可降
　　方上有煞可制者先从吉方起手连及修作又从吉方住手亦佳
　　凶方怕叠太歳怕太歳对冲怕太歳三合其方则皆大凶次之怕月建相叠相冲相合则亦为祸不然不甚为祸也葢嵗君与月建之力极大吉星必借其力方能作福凶星必借其力方能作祸吉方宜动不修动决不作福凶方宜静不修动亦不作祸惟年纳音所尅之方虽凶亦无害已为太嵗所制故也
　　嵗君月建冲破吉方则不吉无力故也若冲破凶方则又凶盖煞如虎如火合之固起冲之亦起惟浮天空亡占向可以八字冲之
　　太歳可坐不可向三煞可向不可坐不易之论也凡制神煞先令其星失时无气更泊死絶休废之乡得禄马贵人当旺之令修之化煞为权较之尅制尤穏恐压伏太过或遇冲合反为祸也
　　书曰若要贵修太歳若要发修三煞要大兴修火星要小兴修金神要发富修官符救冷退修灸退又曰制煞修方反获吉福此言修非言言修方非言修山也盖煞必须尅而坐山宜补尅之则山伤补之则煞旺故单云制煞修方者以方可尅故也惟太嵗或在山或在方皆可修盖修太嵗者可合而不可尅不尅则不伤山也隂府与山分而为二亦可修尅隂府不尅坐山也其余诸煞皆与山方合而为一故尅制此方即所以尅制此煞惟方不怕尅也故皆指修方言此皆修年家坐宫煞非修月家飞宫煞
　　太嵗必叠吉星不叠凶星而后修之君明臣良其吉可知故曰大富大贵
　　三煞连占一方其力极大制之得法自然发福然此煞最凶制不得法必至为祸修主孱弱亦难驾御不可轻试
　　火星乃三合旺方即打头火也尅而修之旺气发越大发人丁故曰大兴
　　火尅金神则为财以丙丁竒制之则旺田产故曰小兴地官符为嵗三合修之得法亦主旺财故曰发富三合死方为灸退以月日旺相辅之则无气而有气矣故曰救冷退
　　制煞之法古云干犯干制支犯支制三合犯三合制纳音犯纳音制此确论也又有化气犯者化气制坐宫犯者坐宫制飞宫犯者飞宫制如隂府甲巳属土则以丁壬木制之乙庚属金则以戊癸火制之此化气制化气也如病符小耗年家之不飞者以年月日吉照之此坐宫制坐宫也如月家打头火则以月家一白或壬癸水徳制之此飞宫制飞宫也又有以隂府甲乙属木戊巳属土三煞打头火官符等项在寅夘辰则属木己午未则属火本煞又自分五行尅制者仿此辨衰旺者亦仿此
　　制煞全看月令必本煞衰月制神旺月乃可惟太嵗灸退另论若诸煞聚防或与太嵗同宫则不可制勿犯可也
　　通书曰太嵗以下凶煞甚多难以尽避其各神所临之地惟奏书士宜向之余各有所忌须辨生旺休囚制化得宜如有破壊须修营者以天徳嵗徳月徳天徳合嵗徳合月徳合天恩天赦母仓所防之辰或各神出游日并工修之无妨
　　凡制凶神宜酌其轻重不可用煞之生旺如煞属木者忌春令并忌亥夘未日时如用午字则木煞死申字则木煞絶余可类推
　　按宗镜载制煞之法甚详醇多疵少故节取而録之其曰吉方不动不作福凶方不动不作祸即洪范龟蓍共违静吉作凶之理原文有曰戊巳煞不动亦凶则悖谬已甚矣隂府制法似是而非辨见后通书二则言畧而意该时宪书载扵年神之下制煞之大要也今为逐条详具扵左
　　太嵗　嵗破
　　宗镜曰太嵗君也坐之吉向之凶冲破坐山故也四柱八字合之吉冲之尅之凶以臣犯君故也叠紫白三竒禄马贵人等吉星则极吉得君行道膏泽及民也叠戊巳年尅隂府大煞等凶星则又极凶众凶有借倚势作孽也故太嵗或在山或在方审其叠吉而不叠凶则以四柱合之或一气或三合局造移徙其福大而且久非诸吉星可比也必要八节三竒太阳紫白诸吉同到本命贵禄临之尤妙曽文辿曰吉莫吉扵修太嵗凶莫凶扵犯太嵗太歳所在宜造宜移徙宜补葺皆修也不可拆毁不可穵窖开池皆犯也
　　按太嵗为歳君吉星防扵坐山乘旺固吉然不得已而修作及事则可矣若兴造之事本属可缓行险儌幸未必得福不如其勿犯也通书有用月日纳音尅太嵗纳音之説益属无理至可坐不可向则不易之论盖向太歳则坐于歳破矣虽有吉星不能解也又按坐太歳固吉而亦有不同如子午夘酉年太歳与大煞同位三然与歳破同方则坐之亦不吉宗镜因飞宫大煞名打头火遂谓太歳叠打头火凶失其义矣今改正
　　三煞　伏兵　大祸
　　通书曰三煞止忌修方先从吉方起手连及修之无害如子年三煞在己午未若巽坤方有吉星则从巽方起工连及己午未方至坤方止工亦可止忌单修己午未方是也
　　宗镜曰三煞乃极猛之煞伏兵大祸次之要制伏得倒占山造皆忌惟占方可制而修也制法有三一要三合局以胜之二要三合得令之月三煞休囚之月三要本命贵人禄马及八节三竒或日月以照临之小修则或月或日之纳音尅三煞方之纳音得一吉星到方可也三煞在南方己午未则属火用申子辰月日时在东方寅夘辰则属木用己酉丑月日时在西方申酉戌则属金用寅午戌月日时在北方亥子丑则属水三合无土局不能制忌用辰戌丑未相冲曽文辿为壬申宅主修午未三煞方取甲辰年戊辰月壬子日庚子时竖柱与壬申年生命成申子辰水局以尅火煞一吉也甲戊庚天干三竒又辰子两支不杂二吉也谷雨前太阳在戌与午方三合而甲戊庚贵人在未三吉也甲年午未方为庚午辛未纳音属土而戊辰月壬子日纳音皆木以木尅土四吉也命马壬寅歳禄歳马丙寅俱到离五吉也八白在坎照离九紫正在未坤六吉也古人之妙用如此
　　按三煞为太歳三合之冲可向不可坐故占山则造皆忌占方则可制而修也然各年不可概论寅申己亥年煞在生我之方为收开闭之位又当休气辰戌丑未年煞在我生之方为除满平之位又当相气制化之法虽轻重亦有不同而要可制之化之变凶而为吉也若子午夘酉年则三然与歳破同方对方太歳又与大煞同位虽有制伏亦难以吉论矣故子午夘酉年灾煞最凶劫煞歳煞次之寅申己亥年嵗煞最凶刼煞灾煞次之辰戌丑未年畧与子午夘酉等若寅申年之刼煞夘酉年之歳煞与太歳为六合其凶尤小如壬寅年用壬寅月日时修亥方则四禄聚亥乙酉年用庚辰月日时修辰方则一气皆金并不以歳煞论矣又寅午戌亥夘未年为煞尅歳己酉丑申子辰年为歳尅煞煞尅嵗者俟其休囚之令用之嵗尅煞者则惟忌子午夘酉四旺月余月皆可用只取吉神到方八字成格而已又化煞变尅为生与制煞之义有别煞尅嵗者用煞之子如金煞尅木歳用水局月日时则泄金以生木矣嵗尅煞者用煞之财如水嵗尅火煞用金局月日时则泄火以生水矣用子煞休用财煞囚具有妙义惟木煞无土局则不用化而用制可也水煞无土局则不用制而用化可也曽文辿取用甚精夫亦举一隅耳引而伸之触类而长之选择之能事毕矣月三煞仿此
　　年月尅山家
　　通书曰山家以得气运为妙如月分与山运生旺比和宜用之月分衰病亦可用惟忌年月日时尅山运耳然止忌开山凡新立宅舍修造动土逾月安论之旬日之内不忌袝祖茔倒堂竖造或现成基址不动地基亦不忌又本日尅山家者如甲子年作水土山年纳音属金尅山家木运当取火月日时生旺兼作主火命并禄马贵人制之吉月日尅者亦然
　　按洪范五行専论山运自为一家之言年尅山家世俗避之唯谨虽有月日尅制之説用者絶少惟旬日内不忌世多用之深以为便夫之吉凶不因日之近久旬日无咎逾月何伤荀悦曰非吉凶所从生洵知言矣然以五行生尅之理而论则以月日尅年纳音不如以年纳音生月日化尅为生于理为顺再得正五行补龙扶山自应吉无不利月尅较轻日时尤轻八字成局纳音自可勿论俗本又云年尅妨宅长月尅妨宅母日尅妨子孙则无稽已甚不足道矣
　　隂府太嵗
　　通书曰此煞惟忌山头不忌作向修方惟安不可犯又曰正隂府忌修阳宅安不忌傍隂府忌坐山修造不妨用天月徳太阳到山制之
　　宗镜曰旧説隂府单占坐山以正五行之七煞尅之必隂府衰月七煞旺相得令之月如甲乙隂府属木宜以庚尅甲以辛尅乙然必七月八月金旺木衰乃可制也又隂府生山者可制为坐山所尅者可制若与坐山同类则不可制制则尅倒坐山如震金山戊癸年为隂府癸生震戊受尅扵震可制而修也若兑木山乙庚年为隂府乙可制也若以丙尅庚则兑山伤矣此皆指修山而言若地决不可犯且尅隂府即尅嵗君嵗君不可尅也
　　按隂府之义本属纡逺义例甚明术士不知其义又以袭误传譌遂各为臆説而不可解如甲山丁壬年为隂府以丁壬属木尅甲巳之土也丙辛山甲巳年为隂府以甲巳属土尅丙辛之水也宗镜引旧説乃曰甲隂府属木宜以庚尅之将谓丁壬年用庚尅甲山则山已受太嵗化气之尅何堪又受月日正五行之尅将谓丙辛山用庚尅甲年无论嵗干不宜尅而尅又非其所尅夫甲年之所以尅丙辛山者在土不在木而欲以金尅之诚不解其何谓也若其与坐山同类不可制之説则专指尅太嵗而言而五行亦不合如兑山乙庚年为隂府乃以兑为属木而谓以丙尅庚伤兑山则又以兑为属金夫五行各有专属理之自然虽诸家取义不同亦必自成一説防无忽命为木忽命为金之理然曰尅隂府即尅嵗君犹知隂府之义在年不在山若诸家通书从年起例所列隂府皆山则所谓制隂府者皆尅山耳并未有知尅嵗君者也至其曰正曰傍诸説不一大抵天干畧近卦义尤逺然观台官所传及展转遗误之故又似卦系正文详见义例本节究之五行之义当以正五行为本其有取化气者必实有合化之义而后取之兹乃舍正取化又非逐年递变与五运之义亦不合良不可为典要世人不察以其名为太嵗也而即谓不可犯以其名为隂府也而即谓安凶又无确切制化之法为之解説多致疑畏误事宗镜补龙篇载曽文辿开干山一用丁酉年己酉月甲申日己巳时一用己酉年癸酉月壬申日丁巳时谓隂府有金制甚为精当盖干纳甲申巳化土丁壬为隂府用申巳酉年月日时一气皆金则丁壬不得化木非但制之已也且安知其非以金局扶干山乎若甲山隂府则不可用金制盖甲之化土其理曲而甲本属木其理直茍以金尅丁壬丁壬未必受尅而甲木已先伤矣毋宁丁年用火局壬年用水局用水以生甲之本行用火以生甲之化气而丁壬各从旺论自不能化木而尅土乃为得之仿此类推则制之可也化之亦可也使各从其类而自不尅我亦无不可也总之以补龙扶山为主太嵗而外各随其义以为化裁则不惑扵俗术之曲説矣
　　灸退
　　通书曰灸退为三合死地可向而不可坐取天道天徳月徳嵗禄贵人制之
　　宗镜曰凡煞皆强梁有余故宜尅灸退乃休囚不足故宜补盖二十四方位之气皆随太嵗转移灸退乃太歳死地山方无气冷淡休囚故宜择旺相月或月日时一气或月日时三合补之则不退而反盛旺也若再加尅制则愈休囚愈退败矣如申子辰年属水水死扵夘夘为灸退曽文辿取丙申年辛夘月乙夘日己夘时修夘方则三夘一气局也或亥夘未三合亦可余仿此再得命禄嵗禄同到或天干堆禄尤妙假如修夘方灸退用三乙字乙禄到夘也然以一气局或三合局为主而禄不必甚拘通书有用六合者有单取堆禄者非是已上补法虽系修方然修山亦可
　　按补灸退之法宗镜得之通书用徳禄亦是贵人则差轻耳
　　大将军　太隂
　　通书曰大将军方伯之神其方忌兴造若不防诸凶用真太阳制之吉太隂吊客同方嵗后也其方忌兴造宜太阳嵗徳三合制之
　　宗镜曰大将军占方不可修然有轻重如己午未年将军在夘甲巳年则夘乃丁夘也再以月建入中宫顺数九宫惟乙亥月丁夘仍在夘上谓之将军还位修造犯之凶余月则丁夘飞出别方夘上得年家月家之紫白或太阳三竒亦可修也
　　按蓬瀛书曰嵗在四孟太隂与大将军合扵四仲名曰羣丑必须太阳到方如申年太隂大将军合扵午必六月太阳到午宫又用午时修之所谓真太阳到方也大吉若寅月太隂与大将军合扵子子时太阳无光兼取丙丁竒九紫到方为吉若不防太隂不叠凶煞则有一二吉星亦可修也
　　官符　白虎　大煞
　　通书曰官符有天官符地官符用年月日时纳音尅之如甲子年天官符在亥遁得乙亥纳音属火以水纳音制之又用一白水星水徳制之余仿此又曰官符一年止占一字三竒紫白禄马贵人一吉星到方即从吉方起工连及修之吉
　　宗镜曰官符本非大凶遇窍马吉或太阳到或紫白到或扵其死月以天赦日解之以修主命贵人禄马临之反吉曽文辿曰纷纷神煞不须求但逢尅应便堪修吉星若照官符位为官职位显皇州此言官符之可修也地官符遇窍马即吉遇紫白亦吉不必尅也杨筠松为人解讼以命贵解官符癸亥年地官符在夘修主乙亥生命隂贵人戊子以太嵗癸亥入中宫戊子到震夘方也用午月夘木死扵午也用甲午日天赦也讼果解所谓支犯支制也天官符乃三合中煞或仿上制三煞例以三合局制之然比三煞则轻矣年月纳音尅之亦可修也己未年天官符在寅十一月有寅山申向者小雪后太阳到山平安迪吉至月家飞宫官符尤无妨碍谓必不可犯者谬也又曰天官符以年月纳音尅之或日纳音亦可再得太阳照之三竒紫白亦可若以三合局尅之则尤伏矣但不喜其还宫月分耳
　　按官符白虎大煞为嵗三合若叠凶煞则为太嵗所吊照其凶有力故以为忌若叠吉星则亦吉矣故当以吉星照临为取用之法纳音尅制次之其曰三合制之尤伏似亦以为太过之意月家飞宫复临本位谓之还宫飞伏同到嫌其过旺则以三合局尅之可也天官符为歳临官之方亦畧与地官符同义大煞叠太嵗则凶见火星条下
　　丧门　吊客
　　纪嵗歴曰丧门所理之地不可兴举吊客所理之地不可兴造及问病寻医吊孝送丧
　　按丧门吊客为嵗破三合小煞也三合之冲破则凶破之三合未为凶也如两方同修则与嵗破合局冲尅嵗君大忌若单修一方则止取吉星照盖用嵗三合月日惟忌嵗破三合月日耳如子年丧门在寅吊客在戌修寅方宜用子辰月日时合太嵗忌用寅午戌月日时合嵗破亦不用申冲寅方也问病寻医吊孝送丧应不忌且如太嵗在南方将终年不向南行乎
　　黄幡　豹尾
　　乾坤寳典曰黄幡所理之地不可取土开门豹尾所在之方不宜嫁娶兴造
　　按子午夘酉年黄幡即官符豹尾即吊客寅申己亥年黄幡即白虎豹尾即丧门辰戌丑未年黄幡即太歳豹尾即歳破当从各神以为制化黄幡为歳三合墓地忌取土开门亦属有理如不得已而用之则取天道天徳月徳到方可矣豹尾尤轻嫁娶非忌其方惟上轿下轿忌向之凡凶煞皆然豹尾却不足忌也巡山罗防　病符　死符　小耗
　　宗镜曰巡山罗防忌立向不忌开山修方通书曰以一白水星制之明原曰病符主灾病死符小耗同方忌塜墓置死丧及穿掘造作
　　按巡山罗防为太歳前一位逼近太嵗故立向忌之寅年在甲巳年在丙申年在庚亥年在壬虽近而不同宫对宫双山之月有吉星到山到向坐山乘旺犹可择吉取用若子年在癸丑年在艮夘年在乙辰年在巽午年在丁未年在坤酉年在辛戌年在干则与太歳同宫勿犯可也通书谓以一白水星制之则误作四余之罗防以为属火谬矣病符为旧太嵗故亦忌立向死符为旧歳破故亦忌开山然皆小煞子午夘酉年犹与太歳歳破同行余年则性情迥别各取山向三合月吉星盖照便自可用但日时勿干犯本年太嵗歳破耳
　　歳刑　六害【月刑月害附】
　　通书曰歳刑忌修方六害忌开山月刑月害止忌修方宜取太阳三竒紫白禄马贵人制之
　　按辰午酉亥年歳刑即太歳未申年歳刑即嵗破开山立向修方皆忌吉不能制也余年止忌修方太阳六徳可以化之月刑亦然六害为六合之冲故忌开山然惟辰戌年叠灸退己亥年叠刼煞子午年叠歳煞当兼补制之法而以太阳六徳化之余年则凡有吉星到山三合月六合六徳日即吉惟六合月不可用盖嵗之六合月则六害为月破六害之六合月则月又为嵗破皆不吉也若月害对方即是太阳但择吉日即可修惟忌刑冲耳
　　蚕室　蚕官　蚕命
　　堪舆经曰蚕室所理之方不可修动歴例曰蚕官所理之地忌营搆宫室蚕命所理之地不可举动百事犯之皆丝茧不收
　　按蚕室蚕官蚕命为歳方长生之宫皆无凶义而堪舆经歴例以为丝茧之占亦恐伤生气耳非凶煞也应忌扵其方修作蚕室若养蚕则又应为吉方余当不忌
　　力士　飞亷
　　堪舆经曰力士所居之方不宜抵向神枢经曰飞亷所理之方不可兴工动土
　　按力士恒居太歳前维辰戌丑未年与巡山罗防同位太嵗同宫不惟不宜抵向修造亦不可犯余年不忌也飞亷亦小煞子丑寅午未申年同白虎夘辰巳酉戌亥年同丧门当同各煞制之
　　火星
　　通书曰独火打头火月逰火忌修造不忌安然必与年遁丙丁或月家丙丁独火防合方忌不防不忌丙丁独火不与诸火防合亦不忌也宜用一白水星水徳制之又本曰忌用丙丁寅午戌月日时并丙丁竒九紫助其火气
　　宗镜曰打头火即大煞为太歳三合旺方又为金匮星书云人家衰弱修金匮独火将星原同位是也盖大旺则亢亢则属火然制化得宜修动旺方则发丁旺家惟子午夘酉年叠歳君不可犯其余年分仿上制三煞法以三合局制之通书忌用寅午戌局非是若己酉丑年打头火在酉不用寅午戌火局何以制金之旺气乎此煞与天官符俱可吉可凶不与三煞比三合制矣再得年月一白水星或年月壬癸水徳本命贵禄尤妙四柱忌用丙丁至八节之丙丁竒则又吉而不忌也年金匮不空则修月金匮尤穏月金匮又不必尅但诸吉同到则吉寅午戌月在午巳酉丑月在酉申子辰月在子亥夘未月在夘择吉日修之主发人丁亦要无别煞乃可
　　按制火星之法诸説皆同水徳壬癸也年家用年干起五虎遁月家用月建入中宫顺数至壬癸是也四柱忌丙丁不忌寅午戌宗镜説是三竒丙丁三元九紫虽不忌亦不取耳月家金匮方今通书不载然亦有理四仲月会月建亦须避忌与太歳同
　　金神
　　通书曰金神遇天干庚辛者宜用天干丙丁制之遇纳音属金者宜用地支己午制之更宜用丙丁竒太阳罗星九紫及寅午戌火局制之
　　宗镜曰金神忌修方动土犯之主目疾盖目属肝肝属木金能尅木也事不忌制之之法以火尅之而已庚辛干者为天金神以丙丁干制之纳音金者为地金神以纳音火制之又八节之丙丁竒或年家之九紫有气皆能制之修作无害非甚煞也巳月金生申酉月金旺则不可犯金神在申酉方谓生旺得地则必扵火旺之月以寅午戌三合制之若在午未方则火地尅之不待制而自可修矣
　　浮天空亡
　　通书曰浮天空亡乃年干纳卦絶命破军之位用天徳月徳照之本命贵人禄马制之
　　按浮天空亡以年干取纳甲之卦又以卦变絶命兼取所纳之干较之隂府太歳取义更为纡逺各本通书俱用之然亦年家小煞耳当以六徳照之非但天月二徳而已絶命破军扵九曜属金取三竒九紫到方扵义为切贵人禄马则通例也一説用月日刑冲之大谬夫以月刑冲之则其方系月刑月破矣以日刑冲之则其方系日刑日破矣二者皆选择之所忌欲以制凶而反召凶可乎
　　破败五鬼
　　通书曰修造犯之主虚耗宜用太阳三竒嵗月徳合嵗命贵人禄马制之
　　按破败五鬼为年干纳卦之冲较之浮天空亡尤为小煞歳月徳合制之固为亲切然太阳三竒紫白有一吉星到方亦自可修矣
　　月厌　五鬼
　　月厌为堪舆宗防董仲舒言之极详今时宪书与天道天德并载扵逐月之下天道天徳用日而兼用方则月厌当亦兼方论也子午夘酉月与建破同方必不可犯己亥月次之寅申辰戌为月三合丑未月为生气太阳丙丁照之可用又按古有歳厌之説子年起子逆行与月厌同义五鬼子年起辰逆行常居歳厌三合前辰今以方位考之则五鬼乃月厌之白虎厌所谓前犹歳所谓后也为月厌之后从隂中之隂故曰五鬼然亦小煞太阳三竒紫白禄马贵人盖照皆可用也
　　月建　月破
　　天寳歴曰月建所理之方战鬬攻伐宜背之不可抵向太白经曰五帝所在出军不可向之
　　按月建可坐不可向月破可向不可坐与太歳歳破同歳尊而月亲也通书建破论日而不论方大小月建论飞宫而不论定位殊失其防世俗春不开东门夏不开南门秋不开西门冬不开北门则太白经五帝之义也
　　大月建　小月建
　　通书曰大月建忌修方动土小月建即小儿煞止忌修方用禄马太阳三白九紫制之宗镜曰月家土煞为大月建小儿煞与年家戊巳煞同小月建忌修方不忌安修方占山占向占中宫亦凶大月建尤凶不可制造皆忌通书迁不载者非
　　按小月建阳年以正月寅建入中宫隂年以正月戌厌入中宫皆顺数至本建则小月建者乃月支飞宫耳大月建子年正月起艮逆飞九宫三年一周十五年三元周而复始则大月建者乃月干支飞宫即其月入中宫一星之本宫耳详见义例以理而论自较月建之定位为轻通书説是宗镜据俗术之妄説谓大月建主伤宅长小月建主伤小儿占山占向占方占中宫皆忌而反诋通书不忌安为非实为过当且太嵗三煞亦或止忌山或止忌向或止忌方安有山方中宫只占一处遂无往不忌之理乎其曰月家土煞则是然亦惟子午夘酉年正七月辰戌丑未年八九月寅申己亥年十一月大月建与本月建同宫谓之还位及叠戊巳五黄或入中宫则不可犯余月则有贵人禄马六徳之竒到方便自可修如太嵗叠吉星则吉是也大抵术士之説多自相矛盾而不可通如谓月建为吉凶众神之主叠吉星则吉叠凶星则凶而又谓大月建凶不可制其不可从明矣以上各条各随其义以为制化若然多而大凶则不可犯若二三小煞则叅互取义可也
　　四柱法
　　四柱以年为君月为相日为有司时为胥吏所贵支干纯粹成格成局扶龙相主如君臣合徳官吏奉法而人民实受其福也年为君故四柱切忌冲动太嵗月为相当旺一时故扶龙山相主命必择龙山主命旺相之月而制煞修方必择煞神休囚之月日为有司君相之徳赖以承宣故日之吉凶较年月尤切用日之法又以日干为君日支为臣干重而支轻日干必要旺相切忌休囚总看月令以辨衰旺如寅夘月遇甲乙日为旺丙丁日为相皆吉如庚辛日为废壬癸日为泄戊巳日为受尅皆不吉也然此不当令之日干如四干三干一气则比助身强如二月用四辛夘此大八字也难逢难遇则取小八字如五月甲日休囚杨筠松亥年修夘方地官符用癸亥年戊午月甲午日丙寅时盖甲日生在亥禄在寅又有年干癸水亥宫壬水以生之此古人扶持日干之法也此之谓小八字以四柱支干不纯将就取用也杨公曰取干最宜逢健旺即日干也造命书曰日干休囚非贫即夭皆名言也若日干休囚而又无比肩无印绶立见退败用时有二法或与本日支干一类或日干之禄时而已时神吉凶不必拘也
　　四柱最忌地支相冲大凶冲龙冲山冲主命亦大凶天干尅龙山凶惟辰戌丑未为四库自冲可冲山亦可冲主命则凶
　　凡四柱得天干一气或地支一气或两干两支不杂或三台或三竒三徳谓之成格三合局谓之成局皆吉格也然必扶龙山相主命乃吉如是则体立矣再得日月竒白照临山向又四柱之贵人禄马到山到命则用行矣体用兼全上也然有体而后求用切不可骛用而失体
　　按宗镜四柱法造皆然其上取大八字其次亦取小八字谓用时止有二法则其义未备三合六合贵人皆吉不专取禄如申年月甲日则禄为破要在合年月以取用耳小修止择吉日吉时与山方年命生合则吉盖选择所以利民过拘则废事篇中所谓难逢难遇是也
　　用日法
　　日贵旺相得令忌休囚无气而日干尤重日之吉凶全看衰旺日之衰旺全看月令当令者旺受生者相皆大吉尅月令者囚受尅扵月令者死皆凶日生月者休亦不为吉故母仓非上吉日
　　寅夘月甲乙寅夘为旺丙丁巳午为相己午月丙丁巳午为旺戊巳辰戌丑未为相申酉月庚辛申酉为旺壬癸亥子为相亥子月壬癸亥子为旺甲乙寅夘为相辰戌丑未月戊巳为旺庚辛申酉为相此内惟戊巳日忌动土亦忌修中宫天干旺相者吉支旺者有转煞之疑二月夘五月午八月酉十一月子乃谓转煞然古人课四夘四午四酉是不忌也杨公取午月甲午日修官符方是不忌造也古人用四辛夘亦天干四废四辛相扶故不忌也
　　日干休囚四柱又无印绶比肩贫贱夭折之课也切忌勿用
　　寅月甲日夘月乙日巳月丙日午月丁日申月庚日酉月辛日亥月壬日子月癸日既得令而又得禄吉而又吉者也辰戌月戊日丑未月巳日虽不得禄实得令中吉
　　日干为君支为臣与月令同气或与月三合或月建相生及天德歳徳月徳为上吉三徳合日天恩天赦日为次吉
　　通书忌天吏日与年灸退同寅午戌月忌酉日亥夘未月忌午日申子辰月忌夘日己酉丑月忌子日即三合死地也甚有理亦主退气不致伤人
　　破日大凶与月相冲日冲嵗亦大凶
　　正四废大凶谓支干俱无气也傍四废亦凶或支或干无气也书云傍四废吉多可用
　　荒芜日次凶与四废大同小异亦是失令休囚之日春己酉丑夏申子辰秋亥夘未冬寅午戌然正月止忌巳日二月止忌酉日三月止忌丑日为准三季仿此有谓百事皆忌者谬也
　　四废荒芜相兼日尤凶春酉夏子秋夘冬午
　　建破平收俗之所忌然惟破日最凶必不可犯建日吉多可用平日甚吉收日吉多无妨书云其日与黄道天月徳并可用
　　凡辰戌丑未月修作中宫决不可用戊巳日盖中宫与四季月皆属土再见土日必不吉
</div>
    <div class="pagination">
<a href="钦定协纪辨方书_page158.html">上一页</a><span>...</span><a href="钦定协纪辨方书_page154.html">154</a><a href="钦定协纪辨方书_page155.html">155</a><a href="钦定协纪辨方书_page156.html">156</a><a href="钦定协纪辨方书_page157.html">157</a><a href="钦定协纪辨方书_page158.html">158</a><span class="current-page">159</span><a href="钦定协纪辨方书_page160.html">160</a><a href="钦定协纪辨方书_page161.html">161</a><a href="钦定协纪辨方书_page162.html">162</a><a href="钦定协纪辨方书_page163.html">163</a><a href="钦定协纪辨方书_page164.html">164</a><span>...</span><a href="钦定协纪辨方书_page160.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
