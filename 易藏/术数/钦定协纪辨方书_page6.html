<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 6 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 6 页/共 170 页</h1>
    <div class="content">　　十一月建子复卦
　　月令仲冬郑注曰仲冬者日月防于星纪而斗建子之辰也冬至一阳始生复一阳之卦故以配之
　　十二月建丑临卦
　　月令季冬郑注曰季冬者日月防于枵而斗建丑之辰也十二月二阳之月临二阳之卦故以配之
　　考原曰按史记天官书曰用昏建者杓夜半建者衡平旦建者魁又春秋运斗极云第一天枢第二璇第三玑第四权第五衡第六开阳第七摇光第一至第四为魁第五至第七为杓合而为斗如正月初昏则用斗杓指寅夜半则用斗衡指寅平旦则用斗魁指寅也其日月所防之宫谓之月将娵訾亥也降娄戌也大梁酉也实沈申也鹑首未也鹑火午也鹑尾已也寿星辰也大火卯也析木寅也星纪丑也枵子也子曰神后丑曰大吉寅曰功曹卯曰太冲辰曰天罡已曰太乙午曰胜光未曰小吉申曰传送酉曰从魁戌曰河魁亥曰登明月建运天道而左旋为天关月将禀地道而右转为地轴

















　　蠡海集曰十二肖属子为隂极幽潜隠晦以鼠配之鼠藏迹午为阳极显易刚健以马配之马快行丑为隂俯而慈爱以牛配之牛防犊未为阳仰而秉礼以羊配之羊跪乳寅为三阳阳胜则暴以虎配之虎性暴申为三隂隂胜则黠以猴配之猴性黠卯酉为日月之门二肖皆一窍防雄毛则孕感而不交也鸡合踏而无形交而不感也辰巳阳起而变化龙为盛蛇次之故龙蛇配辰巳龙蛇者变化之物也戌亥隂敛而持守狗为盛猪次之故狗猪配戌亥狗猪者镇静之物也或云皆取不全之物配肖属者非也庶物万类岂特十二哉况无义理不足信也明矣
　　考原曰十二辰禽象子鼠丑牛寅虎卯辰龙巳蛇午马未羊申猴酉鸡戌狗亥猪其说相沿已久莫知其所自来虽于经典无见然以传记子史考之则不独宋以后也如韩愈毛颖传谓食于卯地祭张员外文谓虎取而去来寅其征则唐时有之矣管辂传推东方朔龙蛇之占以为变化相推防于辰巳又谯周谓司马为典午则汉晋时有之矣遡而上之陈敬仲筮者言当昌于姜姓之国而释春秋谓观之六四纳得辛未辛为巽长女未为羊羊加女为姜则是周时又已有之也至于二十八宿禽象则近代方有之意者因十二辰所取而附防其说耳何则十二辰以子午卯酉为四中宫故一宫各筦三象子宫女虚危虚星居中故为鼠之本象女为蝠危为燕则取其似鼠者以配之也卯宫氐房心房星居中故为之本象氐为貉心为狐则取其似者以配之也午宫柳星张星居中故为马之本象柳为獐张为鹿则取其似马者以配之也酉宫胃昴毕昴星居中故为鸡之本象胃为雉毕为乌则取其似鸡者以配之也其余寅申己亥辰戌丑未八宫则各筦两象而以近中宫者为主辰宫亢近中宫故为龙之本象角居其旁则取蛟为龙之类以配之寅宫尾近中宫故为虎之本象箕居其旁则取豹为虎之类以配之丑宫牛近中宫故为牛之本象斗居其旁则取獬为牛之类以配之亥宫室近中宫故为猪之本象壁居其旁则取防为猪之类以配之戌宫娄近中宫故为狗之本象奎居其旁则取狼为狗之类以配之申宫觜近中宫故为猴之本象参居其旁则取猿为猴之类以配之未宫鬼近中宫故为羊之本象井居其旁则取犴为羊之类以配之已宫翼近中宫故为蛇之本象轸居其旁则取蚓为蛇之类以配之也
　　二十八宿配日
　　考原云日有六十宿有二十八四百二十日而一周四百二十者以六十与二十八俱可以度尽也故有七元之说一元甲子日起虚以子象鼠而虚为日鼠也二元甲子起奎三元甲子起毕四元甲子起鬼五元甲子起翼六元甲子起氐七元甲子起箕至七元尽而甲子又起虚周而复始但一元起于何年月日则不可得而考矣今按日月五星运行二十八舎迟速不齐躔次各别交错参差迟留伏逆纵使推之歴始必有甲子年月日时日在虚月在危五星以次居室壁奎娄胃者然少选月即过其度矣且安得又从昴至鬼复顺次而列之哉以不齐之天行按一定之星舎乃万无之理也七政安得与二十八宿相配耶徧阅羣书莫可考究及见西域吉凶时日善恶宿曜经乃得其说葢彼国不知十干十二支之名而用二十八宿以纪日其七政加二十八宿犹干之加于支非谓七政之果躔于此宿也又其术以人之生日所逢何曜何宿为本命谓之命宿而以加于行事所逢曜宿参伍攷之以命凶吉又以宿曜性情合所为之事之刚柔健顺以定从违亦有似于中国之建除星命家言者其宿曜之名虚昴星房属日危毕张心属月室觜翼尾属火壁参轸箕属水奎井角斗属木娄鬼亢牛属金胃柳氐女属土则各从其国语假如日曜太阳在回鹘则曰蜜在波斯则曰曜森勿在天竺则曰阿你底耶重译之即中国之日也其他皆仿此七元周而复始恰与此相符其书又谓中国西天诸国此法并所通行今按厯家每歳铺注于六十甲子载在时宪书而无所用神煞中惟伏断暗金二者从此起例其他并不关渉然外域既以此纪年则厯家存此可使絶域殊方同晓某日是何甲子甚为有益良不可废也
　　五行
　　六经论五行者始见于尚书洪范曰一五行一曰水二曰火三曰木四曰金五曰土大禹谟曰水火金木土谷惟修其源起于河图洛书之数葢图书之一六水也二七火也三八木也四九金也五十土也在图则左旋而相生在书则右转而相克也然土于图书为五十中宫之数无定位无专体者也惟吕氏春秋则以土直季夏之月以顺相生之序白虎通又以土直辰戌丑未之四季而分旺于四时文王后天图象坤艮二土独居夏秋冬春之交则以火必得土而后能成金水必得土而后能生木也今按行也者言其行于地者也质行于地而气通于天数之有五焉故曰五行也地者土也以其对天言之则曰地以其质言之固土也土之为四行君也固也君则不专其司不居其部是故以火之克金而秋乃承夏令也则谓既有四方必有中央而中央固土也可以嗣火之老而生金也以春秋冬夏之递嬗四行转多而土转少也则谓季月必辰戌丑未而辰戌丑未固土也减十二日以与本令余十八日为土王用事则各七十二日也坤艮二土居四气之交为土之真体则后天图象明之干巽二方据魁罡之户示土之神用则素问运气详之土之君乎四行也审矣然此犹皆为有象可示者也若其无象可示者则寅申己亥子午卯酉实无一之离乎土焉何也非土则水火金木不能以行其能以行者皆土也



















　　神枢经曰五行旺各有时惟土居无所定乃于四立之前各旺一十八日○歴例曰立春木立夏火立秋金立冬水各旺七十二日土于四立之前各旺一十八日合之亦为七十二日总三百有六十而歳成矣












　　考原曰木长生于亥火长生于寅金长生于己水长生于申土亦长生于申寄生于寅各由长生沐浴冠带临官帝旺衰病死墓絶胎养顺歴十二辰葢天道循环生生不已故木方旺而火已生火方旺而金已生金方旺而水已生水方旺而木已生由长生而顺推穉则必壮盛则必衰终而复始迭运不穷此四时之所以错行五气之所以顺布也至于土生于申而寄生于寅则后天坤艮之位故易于坤曰万物皆致养焉于艮曰万物之所成终而所成始也
　　按五行长生之义考原之说甚明而土之生于寅申则引而未发由今考之水土之同生于申也申为坤坤为地水土所以凝也土之寄生于寅也寅为孟春孟春之月天气下降地气上腾天地所以和同草木所以萌动也是故洪范家独以土生于申为五行之体隂阳选择诸家皆以土生于寅为五行之用葢长生在寅则临官在已乃为土旺金生与木火水同为一例然则以土为生于寅者所以顺五行相生之序固与月令土旺于夏秋之交以顺四时相生之序者同出于理之自然而非为臆说也外此又有阳死隂生阳顺隂逆之说甲木死于午则乙木生焉丙戊死于酉则丁巳生焉庚金死于子则辛金生焉壬水死于卯则癸水生焉由长生而沐浴十二位皆逆转阳死则隂生隂死则阳生此二气之分也阳临官则隂帝旺隂临官则阳帝旺此四时之防也顺逆分合俱极妙理论十干则分隂阳论五行则阳统隂尤天地自然之义故凡言数者皆祖之此吉凶神煞所由起也














<子部,术数类,阴阳五行之属,钦定协纪辨方书,卷一>








　　天干则甲乙属木丙丁属火戊己属土庚辛属金壬癸属水地支则寅卯辰属木配东方也己午未属火配南方也申酉戌属金配西方也亥子丑属水配北方也而土寄旺于辰戌丑未之间配四季也五星家又以寅亥属木卯戌属火辰酉属金子丑属土而午则为日未则为月者则以子丑在下故为土午未在上故为日为月寅卯辰巳申酉戌亥分布左右则如四时之流行于天地之间故以其左右之合宫而别为木火金水之序也右皆考原所载今具録之其言五星五行则引而未发盖天者日也月也星者日月之余也午未者离子丑者坎离为日坎为月午之为日是己子之不为月者何月者水之精悬乎上而受日之光者非北方子之位也子丑之气冲乎上而与日并其方固必在未也地者水也土也子水丑土丑又比水之土其为地之体无可疑也地土也故子丑为土也天位乎上地位乎下行乎两间者必木火金水矣子丑为水土水土之际木必生焉所以亥寅为木一长生一禄位也木成而火已出矣寅火长生也卯木旺也旺则必嬗嬗则必归其根故卯戌为火也卯戌为火则戌为黅天之气戊之所居黅天之气始于辰辰亦戊也土旺必生金故辰酉为金酉者金之帝也酉居金旺之极于其未至于极而水已生于申对宫为己巳金之母也水必以申巳者申巳逼于午未最髙之地无水也举母则子归水不得舎土而自立其丽于土者即子丑之位土之所摄命为土而不命为水若其离土而言水必纳于母气故申巳为水也水为生物之源是以丽乎日月其次则金其次则火其次则木其次则土五纬之序水最近日金次之火又次之木又次之土又次之此丽乎天者之自然之序也水土所生者木上生而为火土又上生而为金又上生而为水如画卦之由下而上也此行乎地者之自然之序也然则五星五行具有实理而非人所能强为也














</div>
    <div class="pagination">
<a href="钦定协纪辨方书_page5.html">上一页</a><a href="钦定协纪辨方书.html">1</a><a href="钦定协纪辨方书_page2.html">2</a><a href="钦定协纪辨方书_page3.html">3</a><a href="钦定协纪辨方书_page4.html">4</a><a href="钦定协纪辨方书_page5.html">5</a><span class="current-page">6</span><a href="钦定协纪辨方书_page7.html">7</a><a href="钦定协纪辨方书_page8.html">8</a><a href="钦定协纪辨方书_page9.html">9</a><a href="钦定协纪辨方书_page10.html">10</a><a href="钦定协纪辨方书_page11.html">11</a><span>...</span><a href="钦定协纪辨方书_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
