<!DOCTYPE html>
<html>
<head>
    <meta charset="UTF-8">
    <title>三命通会 - 第 64 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三命通会 - 第 64 页/共 67 页</h1>
    <div class="content">　　【义同上】
　　甲乙若遇干宫会辰龙而必贵
　　【甲乙二字多逢干头地支见亥一位又得辰字名羣龙无首吉是刚能变柔入斯象主大贵】
　　木神如逢壬癸得巳午以为佳
　　【甲乙日生人得壬癸印生扶支带巳午是有火气水火既济龙得飞腾之象云行雨施之功命值斯象位近清光】
　　庚遇壬癸坐煞印而周瑜位重
　　【六庚日生柱中壬癸多身坐七煞印绶者主大贵如何尚书壬子癸丑庚午丙子余命壬午癸丑庚寅丙戌俱合此象】
　　蛇持劒兼金刃而贾复名髙
　　【壬癸日生柱中丙火多或寅午戌申子辰二局水属火属蛇名蛇持劒之象柱无金其劔不出】
　　庚辛重而时见巳亥虎啸风生得戊巳以相资官居极品
　　【庚辛日主再见庚辛干歳月时中得一巳为巽风或得亥亦可喜甲乙亥卯未运行东南权髙禄重行北方富入西祸莫测】
　　一气相生称五行之顺食位近三台
　　【一气相生即甲生丙丙生戊戊生庚五行顺食更地支互益者大贵或以天元一气解之则非】
　　金神带刃遇火地之炎眀官居内阁
　　【金刃格柱中有阳刃又行火乡大贵】
　　时上偏官喜刼刃印财而居歳月
　　【时上偏官格歳月时中有财资印化刃扶身强主风宪之权】
　　父传子道兼文武将相而显朝廷
　　【乙日生逢壬午时者是乙属东方青帝之神午属南方火帝之神乙为父时为子得干上壬水反生乙木是父传子道之象青赤相投之妙入此格者功髙一世宠压千官不宜水盛乙木有泛即前木生卯月时防午而震动离明运至西南官居极品是也】
　　伤官透而正官隠运煞印而位重权髙
　　【伤官透于歳月时干正官隠于地支柱内财印七煞全者大贵】
　　地天交而隂阳感得戊巳而三台八座
　　【日时得亥为干天歳月得申为坤地而干透戊巳是地在天上有隂阳交感之意内阳外隂健顺之象入此格者大贵】
　　木盛金繁得离眀而公忠正直
　　【木頼金削繁则金太多要火制金公忠正直因金木而言也】
　　金白水清遇长生而聪眀出众
　　【庚辛日生于申子辰月地支坐巳柱有壬癸无火土夹杂主聪眀有文学】
　　火明木秀逢土现而早占鳌头
　　【甲乙日生柱中有巳或丙丁寅戌字在春生竒特若地支有午戌亥卯未各得一字亦是不拘甲乙日生】
　　水木在春生遇土金而作公侯之贵
　　【水见土木见金为官水见金印木见土财春则木旺水休互相资助故贵】
　　金逢火炼早年出仕
　　木得金裁防歳成名
　　【此言五行之相济也】
　　金多失火嗟性地之顽
　　木盛无金叹功名之不遂
　　土重而无木疏通困苦奔波之軰
　　水盛而无土制伏破家淫荡之人
　　火盛而无水济死而无悔之暴夫
　　木衰火盛变灰飞功名迟而难迯夭折
　　金白水清被枭害文章秀而莫永天年
　　【此总言五行偏党无制化皆为不吉】
　　金白水清脱枭神而文章益显
　　【与前金白水清遇长生而聪眀出众互防】
　　煞官两露遇二徳而爵位崇髙
　　【二徳天月二徳也煞官两露疑混得此解之故贵】
　　财资七煞子仪司将相之髙权
　　【柱中财旺生煞煞生印又得长生之地日干旺格局纯大贵】
　　金神带煞冠凖擅庙堂之大噐
　　【金神重犯歳时月令却逢七煞大贵忌刑冲】
　　歳徳逢财煞栽根早登显仕更加印刃无妬合预擢髙科
　　【与前歳徳扶干喜财星而嫌制伏印星在运防羊刃而掌兵刑义同】
　　歳徳逢财少年请举歳徳带刃早歳成名
　　【歳徳为重煞故屡言之请举少而成名早擢髙科而登显仕以年管初年煞主威风故也假如甲日见庚年为歳徳柱中要戊巳资煞巳酉丑栽根带刃喜行卬绶忌正官妬合之辰】
　　月七煞而时歳食肃宪府风霜之号令
　　【食神制煞理固然也】
　　月煞印而时伤官受凤阁龙楼之厚宠
　　【月令有煞印歳干支得之为极妙要时透伤官为印之妻年煞之制故主大贵】
　　日丙火而时入亥宫丽乎天而文眀四海
　　【六丙日时得巳亥亥属干为天火在天上无所不照命有斯象自防至老贵显崇髙掌兵刑之任上佐天子下顺四时外抚四夷所忌刑冲破害有救者吉赋云阳火时逢亥位文明光照乎四海是也】
　　干阳荧而时逢己丑出乎地而照耀山川
　　【丙日逢巳丑时是日出土上之象顺而丽乎天大明之徳如安国康侯多受大赐命之值此鼎鼐股肱之任如姚涞状元戊申戊午丙辰巳丑合格赋又云六丙时临巳丑日在地上为极显是也】
　　时辛亥而日逢丁乃时三竒而科名早中
　　【六丁日见辛亥时辛为偏财亥中甲木正印壬水正官谓之时上三竒必主少年登科富贵长久赋又云隂火时亥富贵悠悠是也】
　　月建申而歳时遇子为坤坎顺而将相可期
　　【欲知富贵先观月令乃提纲月建申属坤为地年支子居坎为水地水师卦水不外乎地兵不外乎民得此象者大贵子时亦然日支子者则非】
　　时离歳巽日隂金透甲乙为三台之贵
　　【午时生人年支得巳字日得辛金为主金用巽木为财离火为官名曰内得巽顺而外得离眀之象柔进而上行得中而应乎刚若巽居月令则非入格大贵】
　　木秀火眀春秉令入斯象夺榜眼之魁
　　【重在春生即前火眀木秀逢土现而早占鳌头之义】
　　食神带刃结局而位至三公
　　【如甲人食丙要火局巳人食辛要金局但得一字更有刃助大贵】
　　食神带刃坐官而勲髙一品
　　【日主坐下官星歳月时中又有刃食之现大贵所嫌者偏印冲刑若行财官二运勃然骤发】
　　官星带刃班超万里封侯歳月得时周勃特然入相【正官之格用神要当时柱有刼刃为正官妻财则刚柔相济却得财星为贵官星刼刃两现天干之上尤贵赋又云官星带刃贵不可言歳月透露周勃特然入相是也得时以官星乘旺言带刃以不拘干支言透露则直指所重者言之也刃为防煞官食带之皆作权贵防如李邦珍都宪癸酉巳未壬子庚子合格】
　　财官双美透财印而居台省之尊运至比肩更刑冲抱守株之拙
　　【癸巳日坐向四月壬午日坐向午月天干透财印贵不宜北方运又怕刑冲宜斟酌】
　　财官生旺天干透露为竒而曵紫拖朱
　　【四柱财星旺不必正官透财自生官絶竒或财官两透居生旺之地皆主大贵】
　　财旺生官印刃相扶为妙而三台八座
　　【柱中财星旺得令又印劫扶持大贵再莫行财乡运】
　　干食神而时骑禄马初年题虎榜之荣名
　　【庚日见壬午时辛日见癸巳时是也】
　　透印绶而格得财官早歳镇邉隅之重任
　　【财官之格要歳时透印干为妙】
　　日干健旺而印刃相扶龚胜尽汉家之死节
　　【赋又云煞旺而得印刃之扶龚胜死节于西汉是四柱纯煞或官星从煞得印刃透出天干乃忠节之良臣也前言日干旺而印刃相扶则太过焉得好处当以后为正考龚胜汉之处士而能死节岂非五行太过之伤欤】
　　官星带刃而印绶带煞元龄歩唐代之瀛洲
　　三公之任在乎煞刃司权各遇长生更得财资极贵【如甲用庚为煞乙用辛为煞柱有巳子则煞长生甲见乙乙见甲为刃柱有亥午为刃长生更得财资煞印化刃极贵】
　　司要枢总戎政因刼带印以资官
　　【月令时上正官要羊刃资之如甲用辛为官有乙字资官是也】
　　伸枉抑理寃愆为财生煞而助印
　　【四柱七煞重叠又得财官资助则煞得势复生乎印矣】
　　进直言趋金阙因煞刃两露于天干
　　【此是煞格而煞刃并现歳月时中主言路】
　　居翰苑而掌丝纶为正官归禄于四柱
　　【归禄乃正官如丙用癸为官有子字则癸禄居子在冬三月生妙赋又云掌丝纶之命列玉堂之职因贵禄而得清竒是也】
　　年正印而月正官居国监翰林之任
　　【正官喜现于月令之中正印要露于歳元之上不见冲尅之神准上文】
　　格清竒而时得令唱鸿胪玉殿之名
</div>
    <div class="pagination">
<a href="三命通会_page63.html">上一页</a><span>...</span><a href="三命通会_page59.html">59</a><a href="三命通会_page60.html">60</a><a href="三命通会_page61.html">61</a><a href="三命通会_page62.html">62</a><a href="三命通会_page63.html">63</a><span class="current-page">64</span><a href="三命通会_page65.html">65</a><a href="三命通会_page66.html">66</a><a href="三命通会_page67.html">67</a><a href="三命通会_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
