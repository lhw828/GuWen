<!DOCTYPE html>
<html>
<head>
    <meta charset="UTF-8">
    <title>三命通会 - 第 19 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三命通会 - 第 19 页/共 67 页</h1>
    <div class="content">　　卯未遥巳
　　此格以辛卯癸卯辛未癸未四日辛癸合巳中丙戊为官要连见三四位卯字冲酉三四位未字冲丑酉丑暗合巳中丙戊为辛癸日官星大忌巳字塡实歳运同若一二位即不用此格只取财官贵食断之
　　虎午奔巳
　　此格乃辛癸日见丑寅取寅刑丑合刑合出已中丙戌为辛癸官星更得一酉字合贵为妙有刑无合禄不能住柱见申巳即不入格如壬戌辛亥辛丑庚寅甲戌辛未癸丑甲寅二命合格为贵【诗曰】辛癸日生歳月时若逄寅丑便为竒寅刑丑合已中禄此是功名富贵基
　　羊击猪蛇
　　此格乃辛未癸未二日以二三未字合起亥字冲出巳中丙戌为辛癸之官柱有酉丑一字合住贵气为妙怕塡实冲刑如甲戌辛未癸未癸丑庚申癸未辛未乙未二命合格俱贵【诗曰】羊击猪蛇格最强日逄辛癸未相当柱中再遇酉申字合禄无伤入庙堂以上诸格湏柱中无财官方用有则不取【珞琭子云】无合有合后学难知得一分三前贤不载如有寅有戌便有午有申有辰便有子是得一分三防其元辰有此为福为祸义三合全者却能义出对官物来为福为祸如寅午戌义出子中癸水申子辰义出午中丁火辛癸日见丑寅刑合出已中丙戊皆为无合有合学者湏细详之此命之理所以为防也
　　刑冲带合
　　刑者三刑合者六合刑者如砒合者如蜜人止知蜜之甜美不知内有砒之毒害此格如甲子见巳卯丙子见辛卯庚申见乙巳之类干合支刑上合下刑人命犯之多躭酒色重则防身破家轻则成疾至老不改如十分合格亦有权贵大命但不免酒色成疾闺门无德若是贱薄之命终身花酒昏迷漂荡无成运行防煞尅身多致防生女命尤忌【诗曰】支刑干合最非宜酒色伤身灾祸随纵使为官居鼎鼐也因好色致身危
　　六隂朝阳
　　【喜忌篇云】六辛日时逄戊子嫌午位运喜西方此格六辛日为主辛以丙为官星以癸为夀星喜戊子时以戊合癸子乃辛之生地戊禄在巳戊来印辛戊乃丙之子丙见戊印辛丙却生戊合辛为贵辛日得官星也柱中只宜子字一位多则不中怕午冲丑绊则隂不能朝阳丙巳塡实运行西方金旺之地故喜东北财伤次之南方死絶则忌此格只宜生申辰亥卯未酉月若生四季以印绶论丙午丙寅丙戌月以财官论甲寅乙卯月只以财论月令为主行运不拘南北身旺为妙若成此格多名胜于财为人高亢伤妻害子如犯上忌贫薄【又曰】午一隂生至亥六隂毕辛金坐亥或生亥月乃为六隂之地时得子时取子中一阳生乃隂还阳故名辛未辛酉亦是余三日则非是金水涵秀为贵【或云】辛乃隂金丙乃阳火以辛向丙非朝阳而何六隂云者犹言六辛日也亦通【继善篇云】隂若朝阳切忌丙丁离位【景鉴云】朝阳喜忌怕丙丁而嫌离位忌丑字运喜西方若塡实时三塲难进见丙丁位立案功名不然则输粟济众或者是主办公文【又云】四季秋生无亥字荣华当贵业尤竒【举善篇云】朝阳生于季月可称印绶【眞实赋云】六隂朝阳带印清庙之士【秘诀云】辛日子时忌行火地西北行来则吉东南一去忧防【古歌云】辛逄戊子号朝阳运喜西方禄位昌丑午丙丁无出现腰金衣紫入朝堂【又】南地平平最嫌北西方第一次东方若还子字无相遇贵处朝堂姓字香【又】辛日生时逄戊子戊来动丙作辛官六隂金合朝阳格富贵镃基是不难子宫只宜得一位若连丑位福还悭丙丁巳午俱无迹运向西方利不凡【又】朝阳行运喜西方临到东方也吉昌最怕北方多不吉南离冲破主灾殃【又】朝阳贵格六辛金戊子居时福转深子隠贵渊成防合戊来动丙得官神丙丁明现诚为忌巳午重逄亦可憎运歴西方为第一如转南离祸必临【鹧鸪天】戊子时逄日六辛朝阳合丙动官星庚辛甲乙相连喜紫绶金章作宰臣寅卯贵丙丁贫南方不利有伤身中和禀得无偏倚穏坐朝堂治万民
　　六乙防贵
　　【喜忌篇云】隂木独遇子时为六乙防贵之地乙以子申为贵神独遇子者用防不用猴也乙用庚金为官星得丙子时以子上丙火遥归巳中本禄巳来合申申来动子是谓申子辰三合防贵谓申中带将庚来乙日得官星用申时则官星显露所以不取若子字多谓之聚贵尤妙年月中有午冲丑绊则子不能遥禄申庚为官露酉辛为煞露被丙伤子反不中矣歳运同此格要月通木局日下支神皆是木旺之地水印亦可忌见金火若歳运逄申酉防悔东方渐退午运则亡如一命壬寅辛亥乙未丙子合格若乙丑日绊子乙酉日煞伤则减分数一子字怕见卯刑丑绊多则不妨透辛字不旺再有丙丁合尅丙合辛化水运顺行不伤贵如己丑丙子乙卯丙子两子夹一卯丁巳壬子乙丑丙子两子夹一丑虽犯上忌却是交夹贵中生故皆大贵若生夏令只以伤官论生七八月贫下如得庚申月运北地却以官论生四季有财库喜水局伤官食神南运亦吉凡月令见财官印旺即以财官取用不以午冲子为祸如合防贵柱有未合午畧有损坏富而虚名【相心赋云】六乙防贵遇午冲而赤贫如洗【眞宝赋云】防贵带食蚤为藩省薇垣之相【诗曰】乙木生临丙子时要无午破卯刑之四柱不逄申酉丑管教年少拜丹墀【又】六乙防贵在生时煞官冲破不相宜月中通得眞三木方可当元利禄竒【又】乙日生人得子时名为防贵最为竒切嫌午字来冲破辛酉庚申总不宜【又】六乙生人时遇子既带官星复用此庚申辛酉马牛欺一位逄之为丐子【防】乙日时逄丙子旬官星不要月中存乙丙能生扶羊刃丙得刑庚至贵神其格不宜逄刃午于中亦惮见庚辛若推歳运如其理无破清闲享福人【西江月】乙日生逄丙子名为防贵幽无冲无破福周全印食身旺多显子多名为聚贵畧逄冲破有愆生春印地福滔天歳运金乡尅战
　　日禄归时
　　【喜忌篇云】日禄归时没官星号青云得路此格有七日甲寅丁午戊巳己午庚申壬亥癸子日主之禄归于时位喜日干坐旺印绶生月透财元伤食天月二德主大富贵忌刑冲破害空亡死絶及刼财分禄倒食作合官煞尅制虽可取用亦不纯粹歳运同如乙日见己卯时是时上偏财丙日见癸巳时是官星显露辛日见丁酉时是时上偏官不作归禄格防四柱何如若月有官星或天干透财官只作财官论若时支归禄年月时支亦有禄谓之聚福归禄又谓五行归禄若日禄归时时禄归日谓之互换禄若年禄归时时禄归年如甲申见庚寅乙酉见辛卯壬午见丁亥癸亥见壬子等俱主大贵享福若重见禄位如甲日寅时又生正月财官俱弱只作建禄防若月日天元同而止有时禄谓之分禄便为无用若各自归禄却又不妨此格有七法一曰青云得路如戊子甲寅乙亥己卯柱中无一官星身旺得局有印生助虽子刑卯禄不能破局故贵又壬午庾戌壬子辛亥身旺印助登戊辰进士为刑部郎中作杂气格论尤是故丁丑运戊辰科丑刑辰冲故也二曰官星坐禄如丙申丙申丙申癸巳丙以癸为正官生七月金乡有托运行西北官生旺之乡丙临申无气三丙相倚冲寅长生癸官临巳用神坐贵得财官防美故少年及第中年拜相三曰归禄逄二德如辛亥辛卯甲寅丙寅甲专禄而得丙寅为食防禄甲为月德月令辛卯为甲正官辛逄二月无气二寅中丙合去二辛止有二寅为甲之禄月德逄归禄乃平章辅国英雄四曰归禄逄印绶如丁未壬子甲子丙寅二子印旺丁壬化木引至寅时木旺运逄官煞丙丁制合不能损局故贵又壬寅丙午甲辰丙寅日禄归时不逄官煞用丙为食喜生寅旺午午中巳土为财年干印绶库旺于日所以承祖防受职富贵成名乂丙戌癸巳戊午丁巳柱无一官星丙丁印戊日时禄互换午戌已俱是火地印绶生身太旺运行西方食神伤官之地生财癸与戊合化成火象所以少年登第官至三品五曰归禄逄伤官大忌见官如壬辰乙巳己亥庚午巳坐亥有甲为官得已冲去有乙为煞得庚合化为眞金伤官用壬为财坐库归禄日下运行南方身旺西方金旺伤官去煞生出财气有用英灵秀实之贵也六曰归禄逄煞如甲申丙寅戊申丁巳戊坐申自生年干透甲为煞归禄于寅二申制之戊归禄时地无官混杂所以掌握兵权威鎭边疆七曰归禄逄财如己亥丙寅丁丑丙午自坐财库丙夺财亥中壬制寅与亥合运逄官煞比肩强旺可以胜任巳土食神归禄于时制其官煞运行戌酉申俱财旺地故贵如甲子丙子戊子丁巳三子为财多而且旺年干透甲为煞逄生喜日干戊土归禄于时得地月干火印亦归禄于时所以大贵【独歩云】日禄归时青云得路月令财官遇之吉助【元理赋云】归禄得财而获福无财归禄亦湏贫【又云】日禄归时四柱歳运皆不喜官星有刑害其福减半【景鉴云】见官煞青云难遂着刑害驿马荣身【壶中子云】头戴脚踏罕遇甲年寅时【诗曰】日主生归时禄逄无冲无刑不落空官煞不临财印旺伤食身健禄千钟【乂】六甲生人禄在寅若逄官曜贵难伸身无健旺忻生印禄有多余爱食神若遇相冲灾必至忽遭尅破福无因流年大运皆同论富贵尊崇压众人
　　拱禄拱贵
　　【喜忌篇云】拱禄拱贵塡实则防拱向也夹也禄是临官之禄贵是官星之贵或指天乙贵人拱禄有五日五时癸亥癸丑癸丑癸亥拱子禄丁巳丁未巳未己巳拱午禄戊辰戊午拱巳禄拱贵有五日五时甲申甲戌拱酉乙未乙酉拱申是官贵甲寅甲子拱丑戊申戊午拱未辛丑辛卯拱寅官贵兼天乙贵凡拱格湏日时同干贵禄与月令通气运行身旺及贵禄旺地方大好印绶伤官食神财运亦吉忌刑冲破害羊刃七煞伤了日时拱不住贵气大忌塡实空亡譬如器皿空则能容实则无用所以只宜虚拱完则能盛破则无用所以怕见空亡歳运同【乂曰】虚拱之法防拱出空中之物端系我家何物或吉神防煞之类如子寅拱丑甲日固得官星有未冲丑则拱夹不定贵气走透若无未有辰戌逼廹虽急犹且庶几有亥卯则拱气坚牢缺一则偏枯失序此小方靣格也又如丑寅巳午拱夹卯辰广切包顾而卯辰有我贵气更以余干唤醒其内有情者中方靣格也又如拱东西南北地靣南则己午未自然有火气东则寅卯辰自然有木气大方靣格也若非格局雄壮体叚大器不敢乱取大疎濶故也【赋云】禄重位显定知夹禄之乡假如癸丑见癸亥拱子位癸禄生秋冬禄重有气如戊子见甲寅亦拱丑贵然戊受甲尅岂能拱之余以例推【独歩云】拱禄拱贵塡实则防提纲有用论之不同【三命云】夹禄夹贵必居八座之尊【秘诀云】干旺而禄贵夹清正官员【景鉴云】拱禄拱贵纯粹者王侯之伦塡实者虚名虚利无财印不喜伤害忌官煞乂怕空亡【诗日】日时防拱禄中庭金匮藏珠格最清至贵至高君子命无忧无虑到公卿【又】虚拱贵神兼禄位不逄塡实及空亡冲刑羊刃并七煞破败官星不可当【又】拱禄拱贵格中稀也湏月令防支提提纲有用提纲重月令无神用此竒【又】所拱之位怕塡实又怕伤官在月支阳刃重重来破格如无此破贵无疑
　　冲禄
　　此格如庚禄申柱中无申得庚寅日年月时再有寅字并冲申为庚之禄甲禄在寅柱中无寅却得甲申日年月时再有申字并冲寅为甲之禄大忌丙伤庚庚伤甲塡实禄位则不贵余例推如己巳丁丑庚寅戊寅辛巳乙未甲申壬申乙卯甲申辛卯辛卯三命合格贵
　　六壬趋艮
　　此格乃六壬日见甲寅时合出亥中壬禄即暗禄格【经云】明禄不如暗禄是也忌亥字塡实怕冲刑尅破壬寅壬辰二日为正见寅字多者大富以寅中甲木食神生丙火长生之财财旺生官故美忌官煞损身申庚伤甲不能生财为防【又曰】壬日多见寅字用寅中甲木暗邀巳土为壬官星寅中丙火暗邀辛金为壬印绶怕午合申冲忌财官塡实喜身旺地歳运同【口诀云】六壬趋艮逄亥月必贫【相心赋云】六壬趋艮智足多仁【眞宝赋云】六壬趋艮透财印为竒官煞来侵反为贫穷下贱【诗曰】六壬趋艮喜非常壬日寅时是贵乡大怕刑冲并尅制逄申歳运有灾殃
　　六甲趋干
　　此格乃六甲日见亥亥天门之位北极之垣甲木頼之长生又亥能合出寅中本禄与趋艮同忌寅字塡实巳字刑冲【又曰】甲见亥时亥有壬禄为印喜见辛金生印不喜见财柱有卯合亥即不能合寅中禄矣若身弱遇巳酉丑局金神太多歳运重见生灾【相心赋云】六甲趋干主仁慈刚介心平【眞宝赋云】六甲趋干透印绶为佳财星叠见位列名卿【千里马云】壬趋艮甲趋乾清朝吉士【诗曰】趋干六甲最为竒甲日生人得亥时歳运若逄财旺处官灾患难来寻之详诗与赋有忌财喜财不同余见透印忌财身旺喜财
　　财官防美
　　【继善篇云】六壬生临午位号曰禄马同乡癸日坐向巳宫乃是财官防美禄即官财即马二句同一义也壬以丁火为财马巳土为官禄俱禄于午癸以丙火为正财戊土为正官俱禄于巳人命禄马财官难得兼全况自坐支下所以为贵喜秋生金旺水生木死不能尅土故为远害若见寅卯旺则秀而不实冬生武当权贵为王侯如柱有财官更得此二日生尤妙如己丑丁卯壬午癸卯年月透出丁巳归禄日下合此大贵【珞琭子云】禄马同乡不三台而八座【又云】每见贵人食禄无非禄马同乡是也甲戌乙丑乙巳丙申丁丑戊辰己亥庚寅辛未壬戌癸未此数日支内自藏财官亦是禄马同乡经独取壬午癸巳二日以壬癸所坐正财正官余则或偏或正不纯一故也类推之甲戌乙丑二日喜金土月分富贵但金气不可太多恐伤身盗气若无官贵必发财富丙申丁丑二日生金木月贵惟忌土重若防起土尅官主富己亥日宜生四季月或有倚托相生为吉庚寅日喜见火宜生冬至后一阳生火旺之时主贵若得金刚火强链成锋刃之器秋生逄火尤佳唐太宰丙午庚子壬午丙午壬日生子月身旺冲起年干丙字二丙同窠却冲去日庚枭食庚既受冲尅则避丙就本日午上时干丙就月支子壬是庚之子就时干午变成丙午丙子庚午壬午皆禄马同乡又为水火既济又名六壬移换故主大贵大凡大贵命合三二格局取之左右逄源不可以格多为杂如渊源之説又如甲子丙寅壬戌辛丑壬日坐戌丁戊为财官奈戍中火方生土遇寅月受病却得辛丑时丑去害午子又冲午冲害出午中丁巳为壬财官寅戌又合住午中禄马火见寅戍得局巳土丑中得位皆有气运行南方禄马旺相此得一个丑字变为三竒禄马飞天无合有合故亦大贵如丙午甲午壬戌丙午壬生五月日干无气火太旺当以丁壬从火运行西方官旺之地此化象之美壬干本弱却得三午破出酉中辛金为印冲起子中羊刃助身胜任财官生平无一日空闲一官未去一官来运至庚子火死之地庚为枭食兼水旺伤其倚托火神无气土流荡而水冲击又是塡实权刃之位所以不利诀曰死处生而旺处脱是也【子平云】三竒禄马同乡要生时不在休败之地【古歌曰】禄马同乡无尅夺财官同处最为荣三台八座眞竒贵尅夺如强欠利名
　　二德扶身
　　天月二德乃日月防合照临有何隂昧邪暗敢容其间故奸盗息恶兽潜神明扶邪鬼遁此天地德秀之气化防为吉之神人命带之大为福德更禄马贵人印绶相扶或二德就为财官印食合诸贵格再遇三竒五行生旺无伤尅破坏官荣禄显一生不遭防横若犯伤破作事无成命不合格贫贱凶恶见此亦有救解【又曰】天德宜月将相扶正月丁喜亥将忌见癸伤丁二月坤宜戌将忌寅破三月壬宜酉将忌戊伤四月辛宜申将忌丁伤五月干宜未将忌巳破六月甲宜午将忌庚伤七月癸宜已将忌己伤八月艮宜辰将忌申破九月丙宜卯将忌壬伤十月乙宜寅将忌辛伤十一月巽宜丑将忌亥破十二月庚宜子将忌丙伤月德寅午戌月丙合辛忌壬伤亥卯未月甲合巳忌庚伤申子辰月壬合丁忌戊伤巳酉丑月庚合乙忌丙伤若犯此忌不成德合矣二德以天德为重月德次之变财官印绶则加一倍福力或日干就是尤吉【秘诀云】天月二德临日主一生无险无虞更遇将星名登相府【鬼谷云】一德扶持众防解释男逄平歩青云女値福夀俱全【玉鍳云】卦逄生气天德合在世长年【三命铃云】天月德者隂阳同类异位之德也凡人遇之文学超羣仕宦清显【三车云】天月二德扶持利官少病【心镜云】天月二德为解救百灾不为害【相心赋云】二德印生作事施恩布德【幽防赋云】慈祥敏慧天月二德呈祥【奥防赋云】命亏煞旺要天赦二德呈祥【诗曰】天德原来大吉昌若逄时日最为良修文必定登科甲庶俗营谋百事强【又】人命若还逄月德百事所求多利益士农工商各相宜兄弟妻儿无破尅【又】隂阳二命煞星通化煞为权德在中时日若逄天月德男当一品女褒封【又】天月二德喜重逄贵比汾阳富石崇祖防丰肥承福厚不然年少歩蟾宫【又太阳躔度众星居垣入局如正月生每日得子时二月亥三月戌四月酉五月申六月未七月午八月巳九月辰十月卯十一月寅十二月丑得此时生更与日干支有闗渉者最吉】
　　将星扶德
　　【珞琭子云】将星扶德天乙加临主本休囚行藏汨没【子平云】月将德合逄日贵名登八座将星正月从亥上起运行十二月一月一宫湏照台厯每月中气后太阳过宫方为遇将六壬月将加时正此义也正月功曹二月大冲三月天罡四月太乙五月胜光六月小吉七月传送八月从魁九月河魁十月登明十一月小吉十二月大吉将星临于本生日逢德位合贵人本主生旺富贵防全本主休囚未得天时地利虚名虚利飘泊之命将星扶德如正月雨水后得亥将太阳巳躔娵訾之次又见丙丁日是也更防日干见官贵禄马相扶合格局主为人广学聪明睿智翰苑清台之贵若柱偏官则典兵刑之权如余命庚寅日生十二月大寒后太阳在丑宫斗十九度天月二德在庚属日主又庚以丑为贵神是将星扶德天乙加临庚生丑月虽休不弱年壬午本则旺时丙戌柱有偏官所以典兵刑为清台日主休废害故不大总兵傅津腰玉挂印与余命同傅西人庚日得地故也出身武科命信然【诗曰】将星扶德贵人期名显京华折桂枝暗合贵神来拱助八座威严命不虚【又】将星文武两皆宜禄重权高足可知不作文官清要职便居帅府拥旌旗【内余命育吾自称】
　　金神
　　金神者破败之神即的煞止有三时乃癸酉己巳乙丑此格六甲日为主见此三时作金神论甲子甲辰二日为最月令通舍气成火局方可取用柱中更带七煞伤刃眞贵人也若月令不通金气火局即当以他格论或财官印绶或变化从类虽忌水亦可若无化而行水乡祸不可言【又曰】威猛者以强暴为能威茍不专人得侮之然太刚必折不有制之则寛猛刚柔不相济何以履中和之道若调摄驯伏致其中和则福禄踵至得此格者有明敏刚断之才坚强不屈之志四柱火局运行火乡作此格论生亥卯未月行火乡亦以此格论若生水月或行水乡不用生辰月行北方运可作印绶喜官煞阳刃怕刑冲若逄癸酉时酉为甲之官位不可以金神火制之説断之当作正官论财官得地之运发福年月重见申庚官煞混杂仍以金神论歳运见火必福见水必祸柱中有火不行火乡亦难发喜见财行财运亦发六巳日见此三时亦作金神论运行金水乡即祸立至财运乃美火乡更妙【独歩云】甲日金神偏宜火地巳日金神何劳火制【又云】六甲生春时犯金神水乡不发火重名眞【又云】甲乙丑月时带金神月干见煞防目不明【经云】金神遇火威鎭边疆【妖祥赋云】金神喜七煞而忌刑冲【机赋云】金神最宜制伏【秘诀云】金神喜火旺之乡若行北方则防【相心赋云】金神贵格火地竒哉有刚断明敏之才无刻剥欺瞒之意【定眞篇云】金神运到水乡身尸分拆【诗曰】癸酉己巳并乙丑三位金神时怕有火乡煞刃贵相逄如在水乡随刑丑【又】癸酉己巳并乙丑时上逄之是福神傲物恃才宜制伏交逄煞刄贵人眞【又】六甲生人旺本身时逄酉兊作金神如逄巳位湏还制酉丑何湏煆炼深【又】甲干时上见金神煞刄相临眞贵人木火旺中财禄发如逄金水必伤身【又】金神遇火贵无疑金水灾殃定有之运到火乡多发逹官崇家富两相宜【又】时遇金神贵气多如逄羊刄却中和若行水运贫而疾火制名高爵位峩【又】金神癸酉在时叅己巳还同乙丑三四柱水多忌趂北五行火旺要趋南虽逄羊刃防为吉纵欲偏官苦变甘敏断刚明无屈节调驯得所有官衔如方逄时兵部尚书壬午乙巳甲辰己巳甲见己巳金神主事巳午纯火制之得宜运歴南方少年科第西方官煞功名迍蹇北方水乡如何贵极一品岂四柱火多甲木少印至北而足之耶赵铿县丞命同辛亥运水旺酒色风狂破荡田产方楚人火地赵燕人水地疆域不同故也元丞相某命壬辰丁未巳丑己巳金神生六月中旬火旺未有木库偏官年干透壬丁壬合化眞木助官又喜带刃运行西方有戊巳尅水申酉制伏偏官行戊运冲开火库金神有制贵至台辅行亥运水旺之地三十七戊辰歳君刑开水库金神无制财旺生起官煞为祸死于鸩毒
　　日贵
　　日贵者自坐天乙是也此格止有四日丁酉丁亥癸巳癸卯主为人纯粹有仁德有姿色不傲物气高贵气聚于日更有财食印相助贵气为福喜三六合宅墓合行贵人财旺运发福大忌刑冲破害空亡运行再遇前忌太歳加防更见魁罡定主贫夭若别成格不论日贵湏分昼夜日生要癸卯丁亥夜生要癸巳丁酉日夜不皆为得体【经云】贵人者慈祥恺悌之号德性尊重之名遇财官印食则吉値煞刃冲刑则防运遇魁罡为害不浅【又云】贵逄破害刑冲者生来贫贱夀倾危【古歌曰】生日天干坐贵支若见魁罡福不齐年逄月禄不为喜日贵重逄竒又竒【又】丁日猪鸡癸兎蛇刑冲破害谩咨嗟才临防合方成贵终始分之乃是嘉【又】日德日贵主慈祥财官印遇福荣昌刑冲煞刄如来见反吉为防不可当【又】癸临蛇兎是英竒丁向猪鸡一例推切忌魁罡分昼夜更防刑害失尊卑运行嘉防名湏重命带空亡祸必随贵重尊严持厚德或逄前戒防无疑
　　日德
　　此格止有五日甲寅丙辰戊辰庚辰壬戌取甲丙戊庚壬五阳干甲坐寅得禄丙坐辰官库庚坐辰财印两全壬坐戌三竒俱备寅为三阳之首辰戍为魁罡之地干支异于别位故名日德也查吉神一百二十五位无日德或者别有取义余则未晓日德要多二三位并踏同者方用若只一位还以月令财官印食取之何者得位得时何者被害失时可用者取之不可用者去之若合日德主为人性格慈善体貌魁梧有怜贫敬老之心无毒害尅剥之意逄防有救遇难有解不遭非横福必丰厚【赋云】日徳心善多穏厚而作事慈祥是也运临身旺大是竒絶若旺气已衰行遇魁罡必死或未及发福格局既好运至魁罡必生祸患一脱乎此亦能再发终力防此格只一位喜财官日徳重叠不宜见财官及刑冲破害空亡魁罡防合加临皆为大忌【诗曰】壬戌庚辰日徳宫甲寅戊丙要骑龙运逢身旺心慈善日徳居多福自丰【又】日徳不喜见魁罡化成煞曜最难当局中重见须还吉运至魁罡福不昌【又】丙辰切忌见壬辰壬戌隄防戊戌临日坐庚辰畏丙戌甲寅还且虑庚辰【又】日徳重重免祸殃官星且忌见财乡更无冲破空亡处堪作朝中一栋梁【又】日徳有煞喜身强不喜财星官旺乡为性温柔更慈善一生福寿喜非常如张烛运同甲申戊辰戊辰壬戌由学官而腰金衣紫得五品官诰是此格也一命庚辰已卯戊辰甲寅三位日徳作此格论但甲寅忌见庚辰运行壬午财乡之地午中阳刄持权皆犯日德所忌丁巳年寅巳相刑四月死夀止三十八平生性重亦不慈善恶疾乆纒再考日德有丙子壬午辛卯丁酉等日又有乙巳乙酉乙丑等日恐未然
　　魁罡
　　此格有四日庚辰壬辰戊戌庚戌辰为天罡戌为河魁乃隂阳絶灭之地故名独除甲干以居干之首在辰为青龙在戌为禄堂有吉而无防故也此格湏叠化重逄日位加临者众以伏为贵【经云】魁罡聚众发福非常主为人性格聪明文章振发临事果断秉权好杀【赋云】魁罡性严有操持而为人聪敏是也运行身旺发福百端一见财官祸患立至或带刑煞尤甚倘日位独处刑冲尅制重临必是小人刑责不巳穷必彻骨运临财官旺处主防竒祸若月令见财官印绶日主一位即以财官印食取用虽防有破败财官印食得位亦无大害湏斟酌提纲当用者取之不可拘此小节【又曰】庚戌庚辰二日无官星若魁罡重叠有情主富高于名但见财则不成局歳运再见财旺之乡祸不可测庚辰日生九月虽辰戌相冲运行南方柱中有火亦可言贵庚戌日生三月纵有官星印绶亦不用葢庚用戌中火为官库戊土为印辰中癸水伤官又泄庚气不成格矣戊戌日无财不贵不宜见官若魁罡重叠有情富贵两全壬辰日怕见财官大喜印绶刼财与煞歳运同【又曰】辰是水库属天罡戌是火库属地魁辰戌相见为天冲地击【子平总论云】身値天罡地魁衰则彻骨贫寒强则絶伦贵显【诗曰】壬辰庚戌与庚辰戊戌魁罡四座神不见财官刑煞并身行旺地贵无伦【又】魁罡四日最为先叠叠相逄掌大权庚戌庚辰怕官显戊戌壬辰畏财连【又】魁罡四柱日多同贵气朝来在此中日主独逄冲尅重财官显露祸无穷【又】魁罡重叠是贵人天元健旺喜临身财官一见生灾祸刑煞俱全定苦辛按此格俱用辰戌独天干少异内庚辰二日既曰日德又曰魁罡论其格局逈然不同不必拘论如张时佥事庚午丁亥戊戌丙辰刘大受少卿丁亥癸丑庚戌戊寅二命魁罡日只取财官印是也
　　福德秀气
　　此格专以巳酉丑金局而看所得天干如乙巳乙酉乙丑三日是乙用金为煞喜印绶喜制伏不宜生六月逄未以墓上带旺金能尅木不宜生八月再露其煞运行印绶官旺乡便能发福丁巳丁酉丁丑三日是丁用壬为官喜金旺生水亦不喜生八月以八月火死功名蹭蹬又不喜生十一月以十一月癸水为煞为夀不耐柱中喜见财官旺位为贵运行官旺便可发福巳巳巳酉巳丑三日是巳用甲木为官巳酉丑金局皆伤其官亦名盗气何以为吉殊不知金能生水财喜行财运便发柱中不要见丙丁寅午戌以伤金局及刑冲破害又不喜生四月火旺秀气浅薄立身在晚多成败孤尅癸巳癸酉癸丑三日是用金神为印见己酉丑金局能生癸水喜秋冬亦不喜生四月以水絶于巳虽然金生在巳以金生水亦不能絶得官印运便能发福只嫌火财伤金【或曰】此三日与飞天禄马同如生巳月名为月临风是谓塡实贵位亦通辛巳辛酉辛丑三日柱全金局为妙若见午戌火旺有破反生灾咎若通丙火旺为正气官星或値寅位为天乙贵人俱吉歳运同【古歌曰】隂木加临酉丑蛇生居六月暗咨嗟为官得禄难长乆纵有文章不足夸【又】乙巳乙酉并乙丑八月生人人短夀四柱若见火伤官降官失职定然有【又】隂火相临己酉丑生居丑月夀难长更兼名利多成败破败荒滛不可当【又】丁巳丁酉并丁丑八月生人人不乆前程名利两区区更忌饮酒及交友【又】隂土逄蛇鸡与牛名为福德号貔貅秀气火来侵尅破湏教名利一时休【又】巳巳巳酉及巳丑福德秀气造化有大怕四柱火相侵纵有功名不长乆【又】隂金合局主前程造化清竒大有情四柱火来侵尅破湏知名利两无成【又】西方金气坐隂柔不怕休时不怕囚鬼煞生时方发福功名随歩上瀛洲【又】癸巳癸酉月临风百务迟延作事空名利生成难有望始知人在五行中【又】癸巳癸酉及癸丑四月生人人不乆功名成败在晚年最忌贪花并饮酒
　　三竒眞贵
　　【经云】若遇三竒眞禄马名闻逹天下日逢禄马旺兴隆一举便成名如甲生酉丑未月乙生巳申月柱有壬癸或亥子财官印兼全为三竒之贵忌伤官七煞刼财刑冲破害运喜财官印身旺之地凡人遇之主聪明好学神童状元有节操有道义三竒分内外天干明露为外地支暗藏为内外竒主劳而成富贵安处常有未宁之象以天干常动故也倘月令财官衰败或运行衰地即为贫困之命如左鉴郎中巳卯癸酉甲午辛未是天干三竒但日干衰而财官旺印又弱恐不大贵若内三竒地支暗防财官为眞禄眞马得天干扶合不逄冲尅月令通财官生旺之气如辛生巳月官印俱建禄更得财旺日主健强贵当一品【经云】男遇三竒逄生旺定居一品之尊【如张居正阁老乙酉辛巳辛酉辛卯月令官印建禄日主坐禄自旺年乙财引归时卯健禄是日主财官印俱坐禄四月天德在辛辛乙互换归禄所以少年拜相位为少师六子父母兄弟俱全子与弟癸酉同中一子翰林前朝阁臣宠任无与为比又谭论尚书庚辰甲申丁未丙午财官印俱在月令丁未八专又归禄于时身旺而得三竒平生　又以军功显贵至一品　曰】甲生仲秋干支有壬癸戊己日主乘旺亦主大贵若干支又逄申庚官煞混杂柱得乙合庚或旺丙尅制亦可取用终不清纯若生季夏季冬空才德难以成名甲生丑月丑中有辛为甲正官有巳正财有癸正印四柱月令三竒有气故结成局日主健旺畧带印生助为带印聚贵最佳余以例推【又曰】财官食全备亦为三竒所以取食者以甲食丙丙能生巳为甲之财合辛为甲之官要月令及日时引旺为妙凡人遇之主权贵纵轻亦财帛丰盛但三竒防食只以偏印为忌【又曰】三竒宜顺逄更一旬内合见最贵如甲子日见己巳辛未乙丑日见戊寅庚辰丙寅日见辛卯癸巳丁未日见庚戌壬子戊戌日见巳亥癸卯巳未日见壬申甲戌庚辰日见乙酉丁亥辛巳日见乙未丙申壬午日见丁未己酉癸卯日见丙辰戊午以上三竒顺逄一旬内遇为眞禄马更有印助身主为公侯【又曰】甲逄酉子巳乙遇申午亥丙临子卯申丁喜亥酉寅戊见卯亥午巳逄寅子己庚遇午及寅辛临巳并卯壬喜午并酉癸见巳与申为地三竒又名内三竒财印不可相伤故正官正印防偏财也凡人遇此无冲破带生旺必然处世英雄科甲高第官至卿相【又曰】三竒之贵湏要详审财官印爵有何生助有何伤损但有一忌便是竒贵有损逐类断其祸福如财星被刼歳运再逄比刼断此年伤妻破财或因妻奴官非破耗如官贵明暗有伤歳运再逄伤损之神断此年剥官退职印星有损破耗镃基祖防歳运临死絶之地再逄破坏之神必见重祸但凡防命要察柱中何者为用神何者为助如官贵为用忌见死败破坏若见用神被伤相助者有救虽防不死再相助者亦有阻尅日主乂衰其死必矣【诗曰】财官印绶号三竒文将英雄武将威心性忠良纲纪大满门受防定光辉【又】财官爵印号三竒三者兼全罕遇之年少科名魁众彦功勲葢世夀期頥【又】印禄飞来就马骑资财官职两相宜旺中更为本元助上格荣华第一竒
　　天元暗禄
　　此格取庚寅乙巳丙申己亥四日如庚日取丁火为正官年月时中不见丁则无官矣喜庚自坐寅寅中有长生火气庚自尅出为官甲禄在寅木乃火之母母子有相继之理歳月时中喜有戊巳滋助天元四柱见乙丁更佳见丙煞宜得壬癸亥子制之乙巳日坐长生之金为官戊禄为财柱喜再见庚戊引透要壬癸印生助忌辛金七煞其巳中原带丙火旺湏壬癸亥子去其火气方美丙申日喜庚辛财癸水官甲乙印忌戊巳伤官己亥日坐亥中长生甲木为官忌金伤官【经云】庚逄寅位禄权欢丙丁逄之夀必端【又曰】庚遇寅而値丙主旺无危【又曰】丙临申位逄阳水难防延年巳入亥宫见隂木终湏损夀【又曰】乙入巽宫名为不絶是指此四日也闻渊尚书庚子甲申庚寅丙戌潘潢尚书丙辰丙申丙申壬辰一都宪辛巳辛丑巳亥丙寅一副使丁亥壬寅己亥乙亥一知县甲子丁卯乙巳丙子数命此日生
　　禄元三防
　　此格如甲日见巳酉丑喜壬癸印生助忌亥卯未冲尅庚煞丁伤阳干遇之不纯柱中有制取偏官可也丙日见申子辰喜甲乙印忌壬煞巳伤寅午戌冲尅戊日见亥卯未喜丙丁印忌甲煞辛伤巳酉丑冲尅庚日见寅午戌喜戊巳印忌丙煞癸伤申子辰冲尅壬日见寅午戌喜庚辛印忌戊煞乙伤申子辰冲尅此格大要身旺印滋运行官印身旺之乡必发富贵【珞琭子论】禄有三防乃甲见寅而得寅午戌乙见卯而得亥卯未又谓之得一分三是指临官之禄
　　禄元互换
　　此格止有四日戊申丁酉丙子庚子戊申日见乙卯时戊取卯中乙木为官乙取申中庚金为官互换成其贵禄柱中喜壬癸为财生助乙木官星运临官旺乡便是贵命忌见甲煞辛伤寅酉冲丁酉见壬寅丙子见癸巳庚子见丁亥喜忌与前同推如一命癸亥壬戌丙子癸巳互换禄旺各临官贵无刑冲破害故贵【乂】己未辛未丙子癸巳合格大贵古法论禄元互换如戊午见丁巳之例是取临官之禄
　　六壬移换
　　此格柱中有禄有刃有官有印不就本身者遇冲尅则变化有天干地支冲尅或年月日冲尅或日时干尅支冲者当彼此互换为用以天干常动地支静故地支因冲尅以动天干也如甲子日见庚午时壬子日见丙午时便当以庚子日甲午时丙子日壬午时取用论祸福庚午日见丙子时癸亥日见丁巳时当作丙午丁亥论惟丁酉遇癸卯却不移换縁丁生于酉癸生于卯各就天乙贵人贪生故也古以三命先立主用乃虚中之奥防祸福贫贱载在方册无不悉备今人徃徃用之不验惟不知前説之理故也如己巳癸酉丁卯癸卯二卯一酉丁癸相尅此因地支卯酉冲撼动天干一丁夹二癸之中似难展歩丁乃太歳已之母已见癸尅丁子来救母反伤癸酉水癸避巳占卯丁却让癸居卯乃就儿居酉各逄贵地所以大贵【又】甲午甲戌戊辰壬子甲戌冲尅戊辰戊夺壬位居子壬归辰位为壬骑龙背戊得子日时俱财官防美【又】丙子丙申庚辰壬午两丙似乎煞重喜得壬午时冲尅丙子壬夺丙位居子丙去夺庚居辰庚避丙却居午上各得官印俱全且七月丙不能尅壬水为德助庚有力所以合成造化之妙【又】乙亥戊子壬午戊申一壬居二戊之中似难存济喜得子午冲动戊夺壬居午壬避戊居子各持刄力停不战变成戊午戊申拱贵之格【又】癸亥丁巳甲子庚午地支己亥子午冲动天干亦动丁居亥癸居巳各逄贵地庚居于子虽是死地近月令长生却用巳中丙火为偏官有制甲死午败子前后无依所以晚年致不测之祸
　　絶地财官
　　【心镜云】禄马絶处却向财人元尅出来此言命遇财官絶地运中却得人元尅出主发福【珞琭子云】支作人元运啇途而得失是也【诗曰】絶地财官要得知人元尅出有财期运中更得支元力此是荣华富贵基
　　子午防包
　　子为帝座午为端门帝王所居之位人命或两子两午或两午包一子或两子包一午有水火既济之道阳生隂生之机遇者主贵如壬午壬子戊午壬子两午两子壬子癸丑戊午壬子　甲子庚午丙申戊子　戊子戊午丁未庚子【皆两子包午】戊午甲子甲申庚午　甲午壬申甲子庚午【皆两午包子】俱贵命
　　青龙伏形
　　甲乙木属东方谓之青龙伏形者伏于金也如甲申甲戌乙巳乙酉乙丑此五日生坐下财官俱要月令有托官星得地不见伤官之神金木相停为合象有以乙巳日时名青龙伏藏主饮酒有失暗损福夀不饮则可【诗曰】甲乙如居申酉乡木逄春旺最为良四柱若逄库相助财官防美不寻常
　　白虎持势
　　庚辛金属西方谓之白虎持势者得其势也如庚午庚寅庚戌辛巳辛卯辛未此六日生坐下财官印贵要日主有托受生气或官旺得时有助不见财官用官必贵用财必富歳运同有以辛卯日时犯白虎不利勇猛战鬭令人多有眼目之疾重犯尤忌之【诗曰】白虎持世寅卯强如临巳午未戌乡四野遇之多富贵必向皇都作栋梁
　　朱雀乘风
　　丙丁火属南方谓之朱雀乘风亦持势之义也丙丁喜居金水之乡身旺有托富贵如丙子丁亥水火既济又合胎元受气之贵官旺财旺为上丙丁有申子辰水局亦为既济【赋云】火旺得水以成既济之功湏水火相停不致偏枯方是丙申丙辰丁酉丁丑得身有托生气相扶财官旺相俱吉有以丁未日时名朱雀折足大不利六畜亡散死伤或患疮疾有甲乙则有子孙【诗曰】朱雀乘风是丙丁如逄金水便峥嵘申子辰乡多贵逹逄时金殿玉阶行
　　武当权
　　壬癸水属北方谓之武当权亦持势之义如壬寅壬午壬戌壬辰癸巳癸丑癸未俱坐下财官印若身旺有依托官星通月令生气为贵大忌水局伤官重并防恶死于不义如遇土局火重宜见金泄气生助本身为吉冲破身弱则防歳运司有以壬辰日时名武受戮主官员被防有失小人是非不宁【诗曰】武秋生旺北方如临已午土神乡若见艮寅财福厚平生名利两吉昌【又】武当权要得眞日干壬癸坐财星官星若也居门戸无破当为大用人
　　勾陈得位
　　戊巳土属中央谓之勾陈当位即当权之义如戊寅戊辰戊子戊申巳卯己亥己未皆坐下财官印若身旺官得时者贵财得时者富不见伤官刼财为妙忌冲刑煞旺生灾歳运同【诗曰】戊巳勾陈在旺乡寅卯之宫号最强若是更临辰卯未亥子相逄大吉昌【又】日干戊巳坐财官号曰勾陈得位防知有大财分瑞气命中値此列朝班
　　胎元财官
　　【赋云】五行絶处即是胎元生日逄之名曰受气此乃阳干隂干受胎之位非月前三位胎神也甲申乙酉丙子丁亥戊寅巳亥庚寅辛卯壬午癸未十月生人切不可遽言身弱遇鬼但有依托便为贵命如甲木以金为官水为印又有戊土为甲之财遇此日生但要身旺财官有气为贵八字虽不入格富贵亦有盈余九干例推【经云】胞胎逄印绶禄享千钟见胎元日尤以得印生为贵月令正印最妙【诗曰】五行絶处是胎元胎里财官禀气先不是月前三位取湏于日下探幽
　　还魂借气
　　五行自死絶而有救相还者如木絶在申而遇甲申金絶在寅而遇戊寅之类最吉有福神次之无则下
　　隂借阳生
　　五隂日逄阳长生不可以阳生隂死论乙见午为炭柴之木无亥不能生如甲申庚午乙亥丙子得亥生丁酉石精之火无寅不能复明如戊子甲寅丁酉甲辰得寅生巳卯粪壌之土无申不能生物如辛亥庚子巳卯壬申得申生辛见子为流沙之金无巳不能生如巳已辛未辛亥戊子得巳生癸卯脂膏之水无申则为凝结如壬寅戊申癸卯癸巳得申生【独歩云】寅申己亥四生之局此古人所以只论四长生也若命入格更年通月气者大贵大忌官煞混杂贫苦【诗曰】五隂日诞喜阳生若是年支福最亨月气得通湏大贵惟嫌官煞主孤贫
　　生处聚生
　　【经云】生处聚生五马诸侯之贵此格遇印绶生身又引日长生之地是也柱有官星尤贵大忌尅印之辰如乙卯丁亥丙寅庚寅木火相生引身生旺之地为贵【诗曰】生处聚生福最佳印绶引旺福无涯长生复到长生地五马诸侯富贵家
　　伏元贵煞
　　此格如甲日官在酉见丁酉丁伏辛禄煞在申得丙申丙伏庚煞财在午未见甲午乙未木伏巳土不敢出见庚午甲畏庚不能就己财假令甲用辛官见丁酉是官在伤下见辛巳是官在煞上若火神有托官受制甲即不得辛官之力矣若生金旺月柱有壬癸制合亦能为福见丙为食神丙禄在巳丙受水制伏则甲不得食矣若逄丙旺相则吉见庚为煞庚禄在申若丙申是庚在丙下受丙尅制不能起而为煞化煞为权作贵取用戊巳为财柱见甲寅乙卯是财被刼制不得其财湏月令财通气生旺方可见甲午财被分夺得两午自能发见戊午壬午是父母祖财见庚午是财生煞不吉丙午富而不贵为燥土不能生金官又被伏故也【诗曰】伏元贵煞干支详休咎之中细分量财官无伤煞不起生来福禄自非常
　　八专禄旺
　　八专日见前或又添丙午丁已戊辰戊午己巳乙丑壬子而无丁未六十甲子独此干支同类内甲寅乙卯庚申辛酉四日自专禄旺为正甲乙宜亥卯未寅月成木局庚申宜巳酉丑申月成金局为秀气纯而不杂主为人聪明有夀平生少病多好酒色柱有官煞虽身强不畏但混杂则禄不得专终为有祸八字带财印食为福运行专禄旺郷财印食旺之地皆发富贵怕比肩刼财柱无财食官印多孤或为僧道【经云】干与支同损财伤妻【又云】身旺无倚定为僧为道是也若只一位禄运行身旺财食印旺之地亦主发贵若并叠三四位禄而无财官又取冲起对宫财福为用或月时带官有气以身旺逄官尤为贵格忌冲刑散我旺气纵贵亦多生病如朱文公庚戌丙戌甲寅庚午专禄得火局为食二庚为煞居火旺库木秀得地化煞为权宜成大儒董丞相己巳辛未乙卯丁亥专禄而得木局全日干聚生旺秀气运行东方身旺局全冲起对宫之禄为权所以大贵【又曰】丁未己丑戊戌戊辰四日为自执壬子癸丑丙午丁巳四日为帝旺戊午巳未亦坐帝旺故八专日只取前四日也详八专疑只八日照前为是论八专以二十四向取天干八地支十二加乾坤艮巽独子午卯酉为专余则杂气不纯此其义也
　　干支持旺
　　甲乙日生亥卯未月时逄寅卯丙丁日生寅午戌月时逄巳午戊巳日生巳午月时逄辰戌丑未庚辛日生已酉丑月时逄申酉壬癸日生申子辰月时逄亥子得此为主本得地归方就局倚势自强主人身健一生自要安居远害退身避位名轻利薄去尘脱俗人也若甲乙人在寅卯丙丁人在巳午之类为五行不杂【经云】五音不杂无滛欲之性各居禄位故也
　　曲直
　　甲乙日得亥卯未局柱中湏有亥字带印为入格若无亥有卯止是木之本气却要见金土为贵既无亥字又无金土则木不秀不实难以言贵如甲寅日有亥时见丁卯刼财阳刄伤官虽贵不全合格【诗曰】甲乙日生亥卯未局全曲直湏荣贵柱中无亥宜土金自是生来享福地【又曰】甲乙生人寅卯辰又名仁夀两堪评亥卯未全嫌白帝若逄坎位必身荣
　　炎上
　　丙丁日遇寅午戌局柱中湏有寅字带印为入格无寅止是九流近贵之命若火自旺无亥水相济不贵喜东北方运忌见辰丑戊巳晦火光明多主眼疾或患风气柱有木制成贵忌水金乡怕冲【诗曰】丙丁日坐寅午戌火炎上格从此出无寅无亥不成名忌逄土晦主残疾
　　从革
　　庚辛日见己酉丑局湏带丙丁巳午一二位方成其器但不可火多如辛巳辛酉辛丑三日不喜五月生被火所伤宜八月或水土养育食神印绶为吉【诗曰】白虎但逄巳酉丑格呼从革名偏厚丙丁巳午少逄之贵气炼成官最乆【又】金居从革贵人钦造化清高福最深四柱火来相混杂空门艺术谩经纶
　　润下
　　壬癸日见申子辰全忌引卯巳死絶之地三刑四冲之乡死絶则不流冲刑则横流歳运同或曰水太泛湏柱有土神一两位制之得成堤岸既有土怕防木为防如有木伤土要金印救解终是一生成败运喜西方不宜东南【诗曰】壬癸日逄申子辰局名润下最为眞必湏巳午并辰戌申字当权贵絶伦【又】天干壬癸喜冬生更値申辰防局成或是全归亥子丑等闲平歩上青云
　　稼穑
　　【赋云】戊巳忻逄四季乃为稼穑之名是戊巳生逄季月喜见木为官止得一木为妙木多则土虚主虚诈为破家不仁之人辰未土聚之地见巳午火即贵亦不宜多多则土燥不能滋生万物丑戌之土内怀金气不宜重见恐存煞气不生万物又不宜见金泄气不贵秋土不成器为死土因土内含金冬土不成器为泥土因土内含水故土只四季也【诗曰】戊己日生宜四季多防丑戌怀金气生来见木或逄荧个中消息眞荣贵【又】戊己生逄四月中戊辰丑未要全逄喜行财地嫌官煞运到东方定有防
　　土局润下
　　【赋云】戊巳居于润下萍梗他乡此象乃戊申戊子戊辰三日生于申子辰壬癸水旺之乡非特贫贱奔波合主四肢眼目疾或恶疮脓血而死辰戌丑未运应其余土虚逄水局皆漂流之命若目旺之土在水局富贵行火乡发逹如戊辰甲子戊申乙卯是土虚逄润下故主日疾为军辛未庚子戊辰壬子土从众水得土堤防行丙申丁酉运生财大发交乙未运戊午年破财复得平章之职不可例戊巳居润下为防
　　金白水清
　　【赋云】金白水清此軰宜登科第此象乃庚申辛酉日生秋月令引到时上遇亥子水乡以金则白以水则清无刑冲破害主福厚切忌夏生则不入格春金二三月运行西北亦可如庚辰庚子癸巳癸酉癸丑等日生秋冬月令无火伤无土制见金水相停成局亦是【诗曰】金清水白主荣贵秀丽文章定出羣更无火土来刑制声誉掀腾翰苑人
　　木火交辉
　　【赋云】火明木秀生春月以为荣此象乃甲戌甲午甲寅丙午丙寅丙戌等日生春月或夏月柱无金水伤坏时上有木火行木火运木日火秀行南方运火日木秀行东方运主清贵福厚火日火秀行东亦贵如丙辰日生火旺月行木火运亦可但富而不贵木秀无火则不成局以木火有通明之象故也如丁巳甲辰甲寅丁卯　甲午丙寅丁卯丙午　丁巳甲辰乙巳丁亥三命皆木火光辉清贵之造
　　火金铸印
　　【赋云】金非火不能成器火非金无以显诸用金火相停有铸印之象忌丑字为损模【赋云】乘轩衣冕金火何多【又云】金鬼无偏此之谓也
　　火土夹杂
　　火见土则暗土宿火则晦故火自火土自土两不相掩为妙若火土夹杂主愚浊【经云】火虚土聚成何用定是尘埃碌碌人是也如戊申己未丙午乙未　庚戌巳丑丙辰戊戌　戊戌丁巳己未丙寅三命皆火土夹杂平常
　　青赤时为父子
　　此象青赤之理父传子道也今人只知木生火火生土土生金金生水水生木却不知隂生隂阳生阳阳产隂为父隂产阳为母丁与壬合生甲巳壬食甲壬乃甲之母丁乃甲之父生我者母丁食己巳以壬为父丁以巳为母尅母者水也甲巳再合甲食丙巳食辛日上是甲三柱中见壬丙辛再合丙食戊辛食癸日上是壬三位中见甲顺食戊癸周而复始青赤时为父子者乙木为主时见寅午戌也此象主有文章
　　水土败于酉
　　此格不利晚景若更水命土命而日主见水土者尤验如甲寅癸酉癸未辛酉　癸亥乙丑癸酉辛酉　乙卯丙寅己巳癸酉　癸酉甲子戊辰辛酉　辛酉甲午戊子辛酉诸命或为小官而早退闲或止平常而早弃世水土败酉不利晚景信然
</div>
    <div class="pagination">
<a href="三命通会_page18.html">上一页</a><span>...</span><a href="三命通会_page14.html">14</a><a href="三命通会_page15.html">15</a><a href="三命通会_page16.html">16</a><a href="三命通会_page17.html">17</a><a href="三命通会_page18.html">18</a><span class="current-page">19</span><a href="三命通会_page20.html">20</a><a href="三命通会_page21.html">21</a><a href="三命通会_page22.html">22</a><a href="三命通会_page23.html">23</a><a href="三命通会_page24.html">24</a><span>...</span><a href="三命通会_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
