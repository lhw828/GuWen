<!DOCTYPE html>
<html>
 <head>
  <meta charset="utf-8"/>
  <title>
   三命通会 - 第 18 页/共 67 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   三命通会 - 第 18 页/共 67 页
  </h1>
  <div class="content">
   専财
　　乃丙日见丙申时甲日见己巳时丙之禄在己丙既坐申引巳刑出庚金丙日尅之为财巳与申合两干皆丙是为専财运行官旺财神不背大发财官忌行伤官刼财冲刑破禄之运甲日己巳时要身财俱旺生木旺月喜土多生土旺月喜木多丙日亦然如甲辰戊辰丙申丙申癸酉庚申丙子丙申二命専财格也古诗云専财丙日见申时运至官乡福更竒须登象简金鱼贵福夀防全事事宜
　　弃命从财
　　独步云弃命从财须要防财若逢根气命损无猜假如丁生酉月柱多庚辛日干无气只得弃命相从运入北方财官旺地乃为入格南行灾古歌云曰干无气满盘财弃命相从是福胎运旺财官皆富贵如逢根助反为灾
　　日坐天财
　　如戊巳土尅水为财水墓辰是也古歌云年干尅下是天财尅墓之乡正库开财入库时多糓帛家豪金物积成堆如毕状元己巳癸酉庚辰甲申是也
　　偏正财合论
　　精纪有生成财如甲乙见戊巳土为财申子辰上坐生旺库戊申戊辰戊子支干成合是也凡命入贵格除贵外须主大富仍多厯钱糓之任若不入贵格又无福神助亦是富豪百姓若自生自旺甲人见戊午己亥之例主富余仿此
　　有生合财如甲人见戊癸巳人见癸戊庚人见甲巳等类主成立富贵
　　有子母财如木命人见火月土日时之类主平生多见喜事
　　有类财煞寅午戌人见乙庚己酉丑人见丁壬申子辰人见戊癸亥卯未人见甲巳一名幽微煞主名利并行
　　有财会煞寅午戌人见辛丑己酉丑人见乙未申子辰人见丙戌亥卯未人见戊辰此妻财聚防之神遇者主富足及有美妻横财却妨妻人毒药害命
　　有名位财乃食神中见库如戊子火人见庚戌戊食庚火库在戌尅金为财逢此者一生受禄
　　有长生财如甲用戊巳为财见戊申癸用丙丁为财见丙寅之例此类多得外财
　　又曰术者多以甲见戊乙见己类为财不知甲巳见丙辛丙辛见戊癸等类为真财生居有气旺相之位主富盛又纳音本干自见真五行如乙亥人月日时中见庚乙亥纳音火乙庚真金干头自是财也此名天财主富足优逸若纳音反制尅干头如丁卯火却能制乙庚金此名鬼财主一生得世财或为豪猾胥吏起家戊寅戊申得丙辛乙酉乙卯得戊癸准此更带辰戌丑未主为艺术大获世财
　　又曰禄命身三等财库如甲子金甲为禄属木木尅土故土为禄财土墓在辰是为禄财库也子为命属水水尅火故火为命财火墓在戌是为命财库也金为身金尅木故木为身财木墓在未是为身财库也主财产丰盈少年辛苦渐老成遂
　　有嵗制月建如甲乙人在辰戌丑未丙丁人在申酉等类若人遇之主职位崇髙印绶显赫若身衰不能尅财如壬寅金见戊辰木丁卯火癸酉金之类不能尅制翻成损气余仿此推
　　论印绶【喜食神　天月徳　七煞逢印看煞　以官为引】
　　【忌刑冲　伤官　死墓辰戌印怕木　丑未印不怕木】
　　【一曰正印　二曰魁星三曰孤极星】
　　印绶者乃五行生我之名如甲乙在亥子月丙丁在寅卯月之类乃我气之源为生气为父母能防我官星使无伤尅譬人生得物相助相养受现成之福岂不为妙此格主聪明多智慧性慈恵语善良迟讷体貎丰厚能饮食平生少病不逢凶横但吝财耳为官多为正官受宣勅不拘文武皆掌印信喜官星以官能生印经云印赖官生又云有官无印即非真官有印有官方成厚福是也忌财星以财能破印经云月生日干无天财乃印绶之名乂云印绶被伤倘若荣华不久又云印绶生月嵗时忌见财星运入财乡却宜退身避位是也嵗运同论印绶不逢损伤多受父母倚防资财见成安享富贵诸命相比当以印绶多者为上月最要日时次之年干虽重须归禄月日时方可取用若年露印月日时无亦不济事四柱元有官星为妙若印绶少官鬼多或入他格又不可専言印绶若印绶复遇拱禄専禄归禄防贵夹贵时贵等格尤为竒特但主少子或无子印绶多者清孤旧集云印多则清孤不免是也凡印绶喜七煞但煞不可太多多则伤身原无七煞行运遇之则发原有七煞行财运或印绶死絶或临墓地皆防经云煞能生印畏行财乡破印助鬼决主不祥又云印墓则夀夭难逃是也凡格喜身旺惟印绶喜身弱若元局带财伤印运行比刼身旺亦能发福无则不宜如无官煞财神又行身旺主平常渊源论印绶如甲日遇子月为正印亥月为偏印最喜逢天月徳子天徳在巽月徳在壬亥天徳在乙月徳在甲时要见酉辛正官为妙或申庚七煞却要见比刼助身合煞为贵畏戊巳财星损印忌丙丁食伤生财破印乙逢亥子月喜忌与甲同丙日逢卯月正印天徳在坤月徳在甲寅月偏印天徳在丁月徳在丙喜见子癸正官或壬亥七煞却要比刼助身合煞畏申庚酉辛财星损印忌戊巳食伤生财破印丁逢寅卯月喜忌与丙同戊日逢午月正印天徳在亥月徳在丙巳月偏印天徳在辛月徳在庚喜逢卯乙正官寅甲七煞见煞却宜比刼助身合煞忌见壬癸丁财壊申庚辛食伤生财破印巳生巳午月最忌与戊同庚日生午月正印天徳在干月徳在丙巳月偏印天徳在辛月徳在庚喜见午丁官星巳丙七煞见煞却宜比刼助身合煞忌甲乙寅卯旺财壊印壬癸伤食午财破印辛生巳午月喜忌与庚同壬日生酉月正印天徳在寅月徳在庚申月偏印天徳在癸月徳在壬喜时逢己午正官或巳戊七煞却宜见比刼助身合煞忌丙丁旺财壊印甲乙食伤午财破印癸生申酉月喜忌与壬同经云官刑不犯印绶与天徳同宫又曰素食慈心印绶喜逢于天徳如孟重都宪乙亥丁亥乙丑丙戌是印绶与天徳同宫一命甲寅丙寅丙寅丁酉是天徳在丁月徳在丙印绶在寅一命庚申庚辰庚子壬午是天徳月德俱在壬印绶在辰是也此格大要生旺最忌死絶如甲乙见亥子为印见金成其仁义生养印元见土则混杂其格运行西北官印为福若时引归卯辰巳地或运行此地财印归死絶流年再遇财尅印决入黄泉无疑印绶合格行大运最忌印绶变合遇地支三合或变为伤局或变成财局或变成煞局最为不吉赋云金赖土生土厚而金遭埋没木从水养水盛而木必漂流火炎土燥则不能生物【如巳日得午之类】刚金不能生水【如庚日得戌之类】旺土见旺火逢此必主眼疾痈疽热病粪土不能生金燥金不能生水絶水不能生木遇此宜详看不可一概印绶论若水得金生而逢秋乃水清金白秀丽堪夸一水三金号曰体全之象火得木生而值春为木秀火明发焰红緑见金则伤其木灭火之焰是金木二印多者俱作吉论若火印多者火燥土烈水印多者水泛木浮土印多者土重金埋皆不为吉又云甲日子月忌巳巳时怕午冲乙日亥月忌戊辰时怕巳冲丙日卯月忌辛卯时怕酉冲寅月忌庚寅时怕申冲丁日寅月忌庚子时怕申冲卯月忌辛丑时怕酉冲戊日午月忌癸卯时怕子冲巳日巳月怕壬子壬戌时忌亥冲庚日午月忌己卯乙酉时怕子冲巳月忌戊寅时怕亥冲辛日巳月忌庚寅甲午时怕亥冲午月忌辛卯乙未时怕子冲壬日酉月忌丁未时怕卯冲申月忌丙午时怕寅冲酉月忌丁巳时怕卯冲以上日干皆喜见比肩疎通忌见食伤销印生财犯此物运又临身印衰乡财旺之地必然贪财壊印剥官退职经云印绶财星重见百事难通又云月印纯粹无财星主文章中黄甲又曰身旺印多财运无妨身弱有印煞运何伤又曰印绶有根喜遇财星印绶无根忌见财曜官星者印绶之根也印绶有官有财则财生官官生印印生身身尅财则荣贵故不忌又云印绶有根逢财则发逢官则显逢合则晦逢冲则灾继善篇云生气印绶利官运畏入财乡又云月生日干运行不喜财乡独步云印绶无根遇生发福若见多根福亦不足运限逢财破家失禄又云印绶根轻旺中荣逹印绶根多旺中不发又曰印绶比肩喜行财乡印无比肩畏行财乡又云印绶逢财比肩不忌天云身坐休囚不扶不济天元无气却宜中下兴隆通眀赋云印绶遇煞吉甫补六龙之衮又曰财印交错论其气禀之轻重倘若财轻而印气重舍财取印其贵可知倘若印气轻而财气重舍印取财虽有背禄支干重旺反作资财又云月印附日无财气乃黄榜招贤又云文章显著荣登黄甲姓名香【文章即印也】机云身旺印多喜行财地又云印旺官生声名特逹寳鉴云印绶重逢窃比老彭之夀幽防赋云印绶逢生母当贤贵又云防嵗离母只为财多印死又云印绶多而子少息稀幽赋云印绶冲而财星重身有车尘之苦寳鉴云四柱印多财露太公八十遇文王又云印绶逢财身比刼纵有财多福不全藏印露财身自旺功名荣显福须完又云印绶财伤母年早防又云贪财壊印喜行比刼之乡奥防云印绶太过不喜再行身旺地又云印绶被伤失宗业抛离故里络绎赋云印临子位受子之荣千里马云逢印看官而遇官十有七贵又云财星破印宜逢比刼之宫又云财印混杂终为守困骨髓歌云若是逢财来壊印悬梁落水恶中亡印不逢财身不死如前逐一细推详身命赋云贵人佩印定须文武兼资惊神赋云有印无官享见成清髙之福又云知文能武天徳贵人印绶日主徳贵兼全佩月支印绶为妙玉匣赋云华葢与文星共防管仲为佐覇良臣造防论云印绶逢华尊居翰苑又云印旺官生必秉钧衡之任搜髓论云印绶太多身更旺为人刑尅主贫孤若得官煞财相防亦为超迈贵人扶定真篇云印绶得刼财为贵又云煞化为印早擢髙科要诀云官印在刑冲之地意乱心忙相心赋云印绶主多智慧丰身自在心慈开化章云印绶者畏见财星得羊刃刼财必反为福渊鉴云财多用印运喜比肩之地印守提纲却要煞神相帮万祺赋云正印见财则防逢官则吉有官无印纵富贵而伤残有印无官纵荣华而有失四柱愁逢死絶三元喜见长生古诗云印绶之星福最殊更有权煞在何居忽然并守居元位声振朝廷位不虗【此言四位集福于印绶也又云】印绶生居被煞同煞同心胆反粗雄运亨便有军中职只恐将来不善终【此言防煞与印绶同位也又云】命逢印绶福非轻年少从容享见成旺相印多偏福厚受恩承荫立功名【又】月逢印绶喜官星运入官乡福必清死絶运临身不利再行财运百无成【又】印绶无享福全为官承防有田园官膺宣勅盈财谷日用盘餐费万钱【又】重重印绶格清竒更要支中仔细推支上咸池干带合风流浪荡破家儿【又】印绶重重享见成食神只恐暗相刑早年若不归泉路孤苦离乡宿疾萦【又】印绶多根不畏财喜逢比刼福胚胎印星败破官来救福夀平生命带来【又】印绶不宜身太旺总然无事也平常除非原命多官煞却有声名作栋梁【又】印绶干头重见比如行运助必伤身莫言此格无竒妙运入财乡福禄真【又】印绶忌行死絶地最怕财旺落财乡嵗运月支重临会却主斯人定防亡【又】印绶生人旺气纯官煞多遇转精神印行死絶并财地无救终为泉下人【又】丙丁卯月多官煞四柱无根怕水乡湿木不生无熖火身荣除是到南方【丙人用卯月为正印若四柱官煞多则水太旺木虽生于水而湿木又不能生火故喜南方身旺运如丙人卯月行子运虽为官运反足以壊印观此印绶利官运之说不可执泥】木逢壬癸水漂流日主无根枉度秋嵗运若逢财旺地反防为吉遇王侯【如乙生亥月壬为正印若日主无根又遇水旺之月为漂流之木元理云水泛木浮者活木此反足为祸必须行财运以土制水乃能为吉观此印绶畏入财郷之说又不可执泥】壬癸逢申嫌火破局中有土贵方知北方水运皆为吉如遇寅冲总不宜【又】壬癸逢申本月金支干有土福为真十分火重宜西北外者休来望子神【壬癸遇申月本为印绶但柱有火神则财能壊印须柱中有土生印又运行北方水神方能去火全金如遇寅冲申则提纲被伤祸即生矣若火神不重亦不宜行子以金死于子必十分火重方可此即用金愁水去病去尽之意】戊巳身衰喜见寅生逢官煞必荣身如逢火土兴名利运至西方怕酉申【又】辛日丑月为印绶干癸酉提一般神辛金喜火嫌西北癸水宜金怕火侵【又】壬癸生逢七八月财多土厚北方竒无伤无破宜行水帝旺临官反不宜【又】丙丁卯月身星健大怕庚辛酉丑伤水运渐兴木火旺西方行运定灾殃【又】印绶如逢月内遭定因庇防显英豪多能少病谋须大有印无官福亦髙上下最宜逢鬼旺中间更忌与财交运临死絶身无托即入黄泉不可逃合诸说观印绶喜忌见矣
　　鬼化为印
　　经云既济鬼化为印绶天下登科第一人如乙丑癸未丙子乙未丙临子位坐官丙为火神子为水鬼名曰既济年月时一丑二未皆为巳土为伤官鬼能销印柱有二乙二未木库结局运逆行至于印绶鬼为化尅故主大显
　　阳刃化印
　　经云戊日午月勿作刃看时嵗火多却为印绶是戊以午中巳土为刃有丁火生助同嵗时之火化作印绶不以刃论大忌水财尅制火神变为日刃发福尤重日刃是自逢刼夺有煞制伏便是合煞为贵无煞制伏见财必争如君子逢强盗无财可保其身有财必被其害如戊寅戊午戊午戊午戊为日主坐午为刃日时皆是午火当以防论却得年支寅中甲木制刃生火寅午又防火局化成印绶柱中全无壬癸水局伤损印绶又喜戊字比肩多虽嵗运遇财亦分夺疏通不能壊印故大贵
　　时逢生印
　　如甲日子时取子中癸水为印资助日主其人足智多谋安享食禄年月上要见辛官生印运行西北官印乃为贵命若柱逢戊巳土重更有午字冲破运厯东南官印衰絶百事无成公吏肆市人也
　　胞胎逢印绶
　　经云胞胎逢印绶禄享千钟如庚寅辛卯丙申乙酉等日时月令逢印绶之地主贵经云时日胞胎格月通印绶逢煞官印运助职位列三公
　　弃印就财
　　经云弃印就财明偏正印绶忌财此理甚明正印居月令者决不可见财若居年时月令见财只用财格喜印生身敌财为福若偏印月令年时见财无妨为弃印就财舍轻用重如壬生申月丙生寅月坐长生之地年时得财即身旺喜见财地如此造化必主弃祖基而自创别业立身
　　论倒食【一名吞啗煞　一名退神】
　　倒食即偏印之谓一名吞啖煞食神最忌见之如甲生丙火为食火能生土为甲之财财旺生金为甲之官食神生旺财官备矣今甲见壬为倒食者壬旺则尅了丙火丙被尅去不能生土甲无财矣壬合起丁伤甲之辛甲无官矣壬尅去丙庚煞得安来伤甲木甲生灾矣所谓用食忌见者此也凡命带倒食福薄夀夭若有制合如甲日见壬辰壬戌辰戌中有土制丁合乙日见癸未癸丑丑未中有巳制癸丙日见甲申丁日见乙巳乙酉戊日见丙子丙申丙辰己日见丁亥庚日见戊寅戊辰辛日见己卯己亥壬日见庚午庚戌癸日见辛巳辛未此等偏印不能为食害有尅制故也柱中身旺财官俱生可取为福助身阳日逢之能暗合伤官生财隂日逢之能暗合财星柱中无食只以偏印论又曰凡命有食遇枭犹尊长之制我不得自由作事进退悔懒有始无终财源屡成屡败容貎欹斜身品小胆怯心虗凡事无成尅害六亲防时尅母长大伤妻子赋云倒食者名为偏印号曰枭神值身旺而财丰福厚遇刑煞则夀夭身贫财星若见披星带月不停留煞星若生弛担息肩无定日身弱重逢偏印须愁顔子之伤正食若遇枭神未免韩信之祸始遇者精神慵懒重犯者容貌欹斜万祺赋云枭神见官煞多成多败偏印遇财曜反辱为荣身旺为贵身弱乃常有伤官而平生丰润值食神则处世伶仃元理赋云丁逢卯日遇巳土饕贪之人相心赋云枭神当权使心机而始勤终怠好学艺而多学少成奥防赋云年时月令有偏印防吉未明大运嵗君逢夀星灾殃立至络绎赋云枭居祖位破祖之基古诗云印星偏者是枭神柱内最喜见财星身旺遇此方为福身衰枭旺更无情如丙戌丙申甲戌壬申甲见丙食又见壬倒食甲生申月受煞制无气二丙窃气壬水制丙煞得施行故无名利【又】如壬申壬子甲戌丙寅会印归禄水精火神之妙木火通明之象【又】己未壬申甲子丙寅以煞化印归禄得秀木火通明水木清竒二命俱大贵前忌倒食逢制合反贵切不可一见倒食便以防论
　　论杂气【喜身旺　刑冲忌压伏】
　　杂气者乃辰戌丑未辰中有乙戊癸为水土库戌中有辛戊丁为火库丑中有癸辛巳为金库未中有丁巳乙为木库各随所藏之气而言看我日干或为官或为财或为印官系福身之物财是养命之源印乃资身之本在人最为切要四库各藏三件乃天地不正之气故以杂言也经云财官印绶全备藏蓄于四季之中是也此格喜透露冲刑忌压伏其余喜忌消详与前正气财官印同假令六甲日生得丑月以丑中辛金为官巳土为财癸水为印看天干透出何字为福次分节气浅深何物当令大槩透财者富透官者贵印绶享父祖见成之福受宣勅防庇之贵如无透出冲刑少许兼身旺为妙忌身弱冲刑太过则福聚之气散矣如柱元有破害之物再不可遇此等运再行则为太过冲壊秀气反不为吉元无破害喜冲刑运景鉴云杂气财官身旺有冲而发若太过反受孤贫是也又云杂气财官格要四柱财星多便为好命若四柱别入他格依他格断又云杂气财官有正官格偏官格正财格偏财格杂气印绶有正印格偏印格须分偏正若偏官旺亦要少许制伏则可若墓库重叠元无刑冲不透贵气兼有戊巳压其上最难发于少年故曰财官鎻闭少年不发墓中人是也又曰四库亦是衰养冠带之乡若时上见为时墓格与月上同论但发较晚如丁亥戊子丙申己丑丙用丑墓为财库行未运冲丑库发财见壬辰为官库至戌运冲辰库发官倘柱中别有戊辰巳丑压伏库上则不能发财发官难作好命看若有冲见合则又不能冲矣又曰月临库地东西南北四隅之气如未木行东方戌火行南方辰水行北方丑金行西方临库墓运行生旺之地必发如月临辰水气运转南方不见会合只以土论又曰古人以五行墓处为仓库若命中带仓库遇太嵗所尅之五行加之如木人得辛未火人得庚戌土人得壬辰水人得甲辰金人得癸丑是谓库中有财其人必丰厚若命带墓絶而反值太嵗所畏之五行加之如木人得乙未火人得壬戌土人得戊辰金人得己丑水人得丙辰谓之絶处无依其人必迍滞若五行逓相库墓纯粹而不破又有福神加临此两府之格也若破而生旺破而死絶有福神加临则减退防之若尅破而无福神只是百姓此库墓格局不问贵贱只是一生自己荣旺不利六亲仍难得子息
　　有库头鬼乃甲乙人见辛未忌丁巳丙丁人见壬戌忌戊寅戊巳人见甲辰忌庚寅庚辛人见丁丑忌癸巳壬癸人见戊辰忌甲寅一名轩车煞若犯所忌主车破辆马折足妇人疾厄常人致盗神白经云生日犯之得用若遇时不犯忌多主富贵君子早年科甲常人艺业出众
　　有库头财乃甲乙人巳未丙丁人庚戌戊巳人壬辰庚辛人乙丑壬癸人丙辰君子多主钱糓之任常人家业从容即透出财官论也如金见己丑火木见乙未金水见丙辰土土见戊辰木火见壬戌水如此之格即墓中逢鬼危疑者甚
　　独步云辰戌丑未四土之神天元三用透旺为真又云财官临库不冲不发四柱之干喜行相合玉匣赋云财库临三合之地石崇作万金之主机赋云杂气财官刑冲则发千里马云辰戌丑未遇刑冲无人不发通明赋云主临官库财墓开则荣封爵禄闭则悭吝资财搜髓论云财星入库主聚财古歌云杂气财官用月宫天干透露始为丰财多官旺宜冲破切忌干支压伏重【又】辰戌丑未为四季印绶财官居杂气干头透出格为真只以财多为尊贵【又】杂气从来自不纯天干透出始为真身强财旺生官禄运入冲刑聚寳珍【又】月令提纲不可冲十冲九命皆为防惟有财官逢墓库运行到此反成功【又】旺处生来墓库絶墓库发来生旺脱生逢生旺过非宜墓库逢防终不拨【又】官曜财星俱不露却宜破害及冲刑更详勾引成何局又分上下与中旬【又】时墓逢官主发迟喜逢冲尅最为竒镇压不来临贵处官髙职显两相宜【又】北方壬癸遇河魁南或加临丑吉时仓库丰盈金玉满优游处世福相随【又】若问财官墓库时辰戌丑未一同推财官俱要开库钥压住财官未足竒【又】要知何物能开库冲刑破害是钥匙露得财官方得用身衰鬼墓甚危疑【又】少年不发墓中人皆为财官闭库门破害故能开鎻钥压藏终是受苦辛丁壬本取辰为墓戊土来伤富作贫乙卯甲寅同救济财星涌出自然荣
　　又曰杂气财官与印同格中最忌鬼财重但宜我多生为上虽喜逢他要得中若是财多宜退职如逢官旺福无穷贪财壊印君须记蜗角蝇头枉费心【又】财官杂气库中藏最喜生身入旺乡煞重身轻宜制伏财多库实要冲伤五行有取寻他格四柱无情反有戕嵗运若临财旺地声名日进甚髙强【又】甲乙生居丑月中无根金旺不为凶重行金水功名显火土相逢破本宗【又】丙丁丑月藏官煞四季无根忌水乡运到震离兼有助须当福禄自髙强【又】戊巳生逢十二月伤官财格当时发重行金水格清竒运行火土多周折【又】庚辛丑月印绶旺火土生临福夀齐壬癸天干会透出却逢戊巳始相宜【乂】壬癸居干生丑提提藏官印格中竒顺行辰巳兴名利逆走西方壮福基【又】乙干提丑支金合煞旺身强格局髙金水行来名利厚水乡火地失坚牢【又】丙日多根丑月逢财官藏在令提中水乡有旺金乡吉火土南方总一空【又】火日身强丑月中天干壬癸却相逢福轻命薄皆逆受若显名髙喜顺官【又】三月干支日土金重行木火福还深忽逢壬癸无根主身弱财轻祸亦侵【又】丙丁日主月逢未金水虽防未必防木火土乡须富贵再来申酉祸重重【又】九秋戌月藏火土庚辛不忌日无根格中若有财印出运至东南福禄臻【又】甲乙逢秋九月生木衰金旺怕庚辛如行木火兴家计金水财乡祸不禁【又】戊日戌生藏火土或行南域或行东不分顺逆东西走大运由申夀必终【又】财官印绶藏秋生官旺身腾见卯寅顺走北方愁子丑逆行西怕酉和申【又】偏官偏印最难明上下相承有利名四库生时为最美等闲白屋出公卿【又】四季财官内伏藏刑冲破害要相当太过不及皆为祸运入财乡大吉祥合诸说观杂气喜忌无余蕴矣
　　附论墓运
　　秘诀云防年不宜逢墓库老年值此却丰隆又云旺官旺印与旺财入墓有祸伤官食神并身旺遇库兴灾又云旺煞入墓夀筭难延可见凡官印伤官七煞为用神者俱忌行墓库之运惟晚年行自库地则吉赋云老行墓地晚景悠悠是也
　　论伤官【喜身旺　财星　印绶　伤尽忌身弱　无财　刑冲　入墓】
　　【枭印一名剥官神　二名羊刃煞】
　　伤官者我生彼之谓乃甲见丁乙见丙之类甲用辛为官丁火乗旺盗我之气尅制辛金使不辅甲为贵故名伤官伤官格务要伤尽方作贵看元有官星伤之则重经云伤官见官祸患百端是也伤官虽防乃我所生自家之物伤尽则能生财财旺则能生官造化展转有情如月令在伤官四柱作合结局皆在伤位无冲无破不见一防官星谓之伤尽又有月支伤官时上伤官四柱无官星亦谓伤尽更身旺财旺或印旺名标金榜一品贵人此格主多材艺傲物气髙心险无忌惮多谋少遂弄巧成拙常以天下之人不如已而人亦惮之恶之伤官无财主贫穷葢生财气者即食神伤官盗财气者即七煞官星所以伤官要见财不要见官假如甲生午月木不南奔身势太柔岂可再逢金制金能盗土之气所以不要见官既无官星而柱却无一防财可恃虽聪明机巧不过虗名虗利经云伤官无财可倚虽巧必贫是也伤官格用财亦有用印者天赋云伤官用印宜去财用财宜去印倘使财印两全将何发福身旺者用财身弱者用印用印者须去财方能发福用财者不论印亦主亨通伤官用印不忌官煞去财方发元犯伤官须要见财则发伤官最喜行财运印绶身旺次之不喜行官乡四柱伤官多而见官者不宜复行伤运一位无妨又曰伤官格务要伤尽若柱见伤官而官星隠显伤之不尽嵗运再见官星官来乘旺再见刑冲破害刃煞尅身身弱财旺必主徒流死亡五行有救亦残疾若四柱无官而遇伤煞重者运入官乡嵗君又遇若不目疾必主灾破经云伤官叠见正官必为师冕又云四柱伤官运入官乡必破又云伤官复行官运不测灾来是也又曰五行伤官惟火人土伤官土人金伤官忌见官星若金人水水人木木人火不忌葢火以水为官以土为伤水畏土尅土得水无益土以木为官以金为伤木畏金尅金得木无益所以火土伤官格忌见官星金以水为伤以火为官水虽尅火若金寒水冷不得火温难以济物况水得火成既济之功水以木为伤以土为官木虽尅土若水泛木浮不得土止难以存活况木得土成栽培之力木以火为伤以金为官火虽尅金若木繁火熄不得金削脱难以通明况金得火成器物之象所以金水木伤官格不忌官星故经云伤官火土宜伤尽金水伤官要见官木火见官官要旺土金官去反成官惟有水木伤官格财官两见始为欢是也又曰伤官伤尽亦有不作福者伤官见官亦有不作祸者如一命丁未丁未丙午丙午丙日坐午日主自旺有二午二丁二未财官俱伤虽伤官伤尽奈四柱火气太旺窃气又重运行东南火旺之乡无一防财气身空旺无倚至贫之人切不可见伤官伤尽身旺便作好命看又如甲日生人柱有辛为官又有丁伤官若生秋月官旺虽逢丁火或居亥子之上或见午伏壬癸之下则丁不能伤官终为有官爵之命嵗运遇煞官印绶俱吉忌身衰败运切不可见伤官格有官星便不作好命防又曰人命原有些小伤官不能损贵气或运入官乡官自旺强徤或入印运制伏伤煞或有财生助或从化入于别格不失为好命怕再行伤地病而不起者有之否则文书口舌官事破败殃祸踵至柱元有财又行财运亦可成就功名利禄一行官煞地或财衰败死絶地即失财禄非官讼则丧服重并又曰四柱伤官惟年干伤官最重谓之福基受伤终身不可除去若月支更有甚于伤身七煞如甲日生人以辛为官见丁卯年生寅午戌月是伤官重犯又有卯为刼刃名背禄逐马主为人退悔反伤祖防运行官乡流年再见或煞旺身弱运必祸若月令真正伤官又见官星如甲日生午月见辛未时午中丁火伤辛乙日生巳月见庚或甲申时巳中丙火伤庚丙日午月见戊子癸巳时午中巳土伤癸之例大要日主徤旺再临伤官运可发名利日主防弱运厯财官乡祸不可言又曰伤官如甲日见丁喜壬合癸破乙见丙喜辛合壬破丙见巳喜甲合乙破丁见戊喜癸合甲破戊见辛喜丙合丁破巳见庚喜乙合丙破庚见癸喜戊合巳破癸见甲喜巳合庚破万祺云伤官元辰无官星又行伤官运此为窃气太过即一木叠逢火位名为散气之文非贫则夭喜身旺及官乡伤官见官再剥再滞运入官乡局中反吉即伤官伤尽却喜见官星伤官若带财见印祸不轻伤官若带印官煞不为刑伤官多者宜行印即食多用印伤官少者又行印乡即枭神夺食伤官若带印不宜逢财伤官若带官不宜行制伏伤官用财不宜行比刼伤官用印不忌见官煞伤官若见官星重叠莫作官星论伤官用官在年月必要剥官运在日时不宜被伤一见被伤祸不可言不可临墓住夀难延独歩云伤官见官为祸百端运限去官必主髙迁又云伤官无官遇剥则滞运行官乡局中反贵又云伤官有财子宫有子伤官无财子宫有死又云伤官之格命中大忌带印带财翻成富贵千里马云伤官见财者又官髙而财足又云伤官见官妙入印财之地又云伤官逢财而有子相心赋云伤官伤尽多艺多能使心机而傲物气髙多谲诈而侮人志大颧髙骨峻眼大眉粗定真篇云伤官若见印绶贵不可言举善篇云日主伤官嵗入伤官当破面景鉴云伤官无财而带刃行奸弄巧通明赋云重见伤官身必辛勤劳苦又云伤官多而身旺无依定为僧道艺术之士幽赋云伤官有财而佩印岂不作一品之官机赋云伤官伤尽行官运而无妨寳鉴赋云日露伤官时露财功名荣显肃乌台秘诀云伤官太重子必有亏又云年带伤官父母不全月带伤官兄弟不完时带伤官子息凶顽日带伤官妻妾不贤又云伤官伤尽论主兴隆身旺则吉身弱则凶又云伤官泄气本为败神临身旺宜财乃吉遇官盛无印则防伤官不尽须防不测之灾伤官逢财乃享优游之福七煞同来疾损须忧身旺无依孤尅难免伤官遇刼聚财如桞絮随风伤官无印求利似荷钱擎雨古歌云伤官原是产业神伤尽真为大贵人若是伤官伤不尽官来乘旺祸非轻【又】月令逢官在伤乡伤轻减力尚无妨若见刑冲并破害定知为官不久长【又】伤官伤尽复生财财旺生官互换来四柱若无官显露便言富贵莫疑猜【又】伤官其志傲王侯好胜塲中强出头路见不平须忿怒抑强扶弱不干休【又】伤官遇者本非宜财有官无是福基时日月伤官格局运行财旺贵无疑【又】伤官伤尽始为竒又恐伤多反不宜此格局中千变化推详须要用心机【又】年上伤官实可嫌重则伤身夀不延伤官伤尽生财贵财絶逢官祸必连【乂】年冲月令须离祖日破提纲必损妻时日暗冲妻子尅无冲四败一生低【又】伤官无官最忌剥运入官乡反见竒嵗运命中逢印绶诚为富贵定无疑【又】伤官不忌比肩逢七煞偏官理亦同若是无官当忌比如逢身旺却嫌重【又】庚日全逢寅午戌月逢子字是提纲如逢金水反作福火土重伤破怎当【又】日主无根午上金月通亥子水来侵只宜印绶扶身旺何虑提纲损用神【又】癸日无根水月中局中有火反成功当生不见南离物火土行来数内空【又】丙丁日主戌中旬财透天干作用神此格伤官官喜旺只愁身旺反伤身【又】伤官伤尽复生财器识刚明实伟哉纵使祖财无分有等闲玉帛自天来【又】伤官伤尽最为竒福禄峥嵘亦夀弥嵗运更行身旺地逢财身旺贵无疑【又】伤官不尽又逢官斩绞徒流祸百端月犯父子无全美日犯自己主伤残时伤子息多狼狈须知富贵不周全若是伤官居太嵗必招横祸逢斯年合诸说观之伤官喜忌尽矣论食神【喜身旺　宜行财乡　逢食防财忌身弱　比肩】
　　【一名进神　二名爵星三名夀星】
　　食神者日干所生顺数第三位乃甲食丙乙食丁之例甲生丙本为泄气丙生戊为甲偏财偏财是天禄自然之财不劳巳之心力享见成福禄甲丙有父子之道如子旺相生起财禄以奉其父母岂不安享又甲见庚为煞见戊为财其食神丙火能制伏庚煞使不得尅伤甲木能生戊财使为甲木所用凡命遇财煞之地食神旺相煞被食制不敢为祸财被食生充裕不竭故食神一名夀星一名爵星良有以也此格要日主食神俱生旺无冲破主人财厚食丰福量寛肌体肥大优游自足有子息有夀考四柱见财食在嵗月上祖父防业丰隆在日时妻男获福怕母子俱衰絶两皆无成故经云食神宜食生食旺不可食衰食絶又云食神生旺胜似财官是也又曰食神大忌偏印为倒食主为人有始无终容貌欹邪身材小心性局促多欲无成假如甲见丙为食柱中有壬作甲木偏印尅制丙火不能生戊土不能制庚金使甲木受制退财岂不窘乎元理赋云食神制煞逢枭不贫则夭一行云五行休废遇竒救灾祸必轻四柱消息值平和福徳増重若逢倒食之神决主财多耗散是也又曰阳日食神暗合官星隂日食神暗合正印官印不要明显但得食神纯粹主贵而有禄富而有夀食神只宜一位不宜太多恐窃本元之气经云一木叠逢火位名为散气之文是也食神多者宜行印运食少者不宜是枭神夺食故食喜旺禄相助月令建禄最佳时禄次之更逢贵人运行食神生旺之地大发福禄忌身衰枭旺柱中虽喜见财亦不宜多多则不清不过一富翁而已食神重见变为伤官令人少子纵有或带破抝性又不可入墓即是伤官入墓住夀难延大忌空亡更有官煞显露为太医师巫术数九流之士若食神逢尅又遇空亡则不贵再行死絶或枭运则因食上气上生灾翻胃噎食缺衣食忍饥寒而已又曰甲日食丙柱中无壬癸亥子方好如有水气丙自受制屈伏于人巳身不能卓立岂能生物以养其父如无此制又要生旺向禄如丙生夏月运厯东南火土俱旺其甲用财必厚若生三春甲旺丙火虽得生不知戊巳气薄须厯南方火土俱旺方许发福又如庚以壬为食运厯北方水旺之地发财必厚东方木旺之乡发福必细论之庚以壬为食长生于申当防申地福重暴败在酉壬水至酉便不为佳以壬生甲木为庚之财即自生分发身之财非婚配正妻之财甲至酉地为木困金乡壬水自败木岂能助养其父当断此运平平行至戌运如干遇壬甲亦只防其半吉半防逢戊可防其有灾见庚可防其防福亥运当言其大吉子运癸水伤官伤重泄本身之气又庚死于子甲败于子当防生祸身灾运至丑庚金之库水旺之乡又有已丑助庚甲冠带成人之地可防此十年发寅运亦吉卯运有灾余例此推又曰食神忌枭亦有不畏者如己亥不畏丁倒食丁与壬合化木而壬禄在亥丙午不畏甲倒食甲与巳合化土而巳禄在午乙巳不畏癸倒食戊癸化火乙巳亦火癸巳不畏辛倒食丙辛化水癸贵在己庚为众阳之首不畏戊倒食戊阳气归源之数见戊作喜神论巳不倒食辛隂气初发散之源庚不倒食壬阳气初发散之源辛有丁不畏巳倒食为丁养育辛金也况有丁处便有巳土阴阳干渉得清福之助故六辛人切要丁但从寅遁至辛人本禄位方知用丁为禄更月是金家巳土火里长生故知要火为文贵金无父母借火处有父母之气故也或问十干以隔一位为食神何也希尹曰甲巳化土故食丙辛丙辛化水故食戊癸戊癸化火故食庚乙庚乙化金故食壬丁壬丁化木故食甲巳化气相尅而食食神者十干福禄之会君子得之显逹丰赡小人得之周旋给足在福聚之地则官崇禄厚在祸聚之地则职卑命薄如以甲子论食丙子为福星之贵食丙寅为长生之禄又为禄马同乡食神学堂之贵丙辰为正印丙午为自刑破命丙申为尅身破禄丙戌为身衰破空亡余干例推若遇生旺库印天乙天官华葢文星学堂官印禄马之类为福聚之地遇尅破空亡恶煞刑害休败死絶为祸聚之地若有华葢正印虽少増培无学堂驿马虽多减半清贵之家骄奢之族以是别之又曰甲乙食丙丁加寅邜己午之上丙丁食戊巳加辰戌丑未之上戊巳食庚辛加巳午申酉之上庚辛食壬癸加申酉亥子之上壬癸食甲乙加亥子寅邜之上谓之食神见生旺更带禄马旺相文为两制两省武为建节防团无亦主财帛丰厚食神与禄全见四柱顺当为妙指迷赋云食神一处当用一代于三若遇休闲三重不逮于一食分三二财如落叶秋风枭遇一重福若朝菌暮落食神若遇空闲大扺难逃憔悴理愚歌云子返哺时逢子建更值贵人喜相见建官又在贵人乡凤阁鸾台厯华选返哺者年月日时皆自下食上见天乙官印吉煞主贵壶中子云食神嫌倒争啜争哺忽并临之乏浆乏乳有余则食前方丈不足则箪食豆羮又云犯倒食在命多被人挠重叠带者在防儿则言乏乳在老人则言缺食正食而有余者富贵争食而不足者贫贱有余如甲人得两丙三丙不足如柱中两甲止有一丙之类又曰日主时干重叠相食者曰吞防脑子时日俱食主头风脑漏早尅母死后无子送终若吞中逢吞如甲人逢壬日时又逢庚字主贫死沟壑有干合解则缓独歩云食神生旺胜似财官浊之则贱清之则垣重则不足拟作伤官杂气无用分详多端相心赋云食神最能饮食体厚而好讴歌口诀云食神带旺贤奥防篇云月令值食身徤旺善饮食姿质丰肥四柱有吉曜相扶堆金积玉声名显著又云食神旺处刼财多更逢偏印尅食神非夀夭须知乞化幽防赋云食神旺相老夀弥髙元理赋云食居先煞居后功名显达寳鉴赋云月露食神时露官荣显乌台助国臣秘诀云食神一位胜似财官戊日庚时不宜火旺三车云食神怕食耗食空最喜食库食禄心镜云夀星合处得其真此说不虗陈一座食神身坐官三监九卿防万祺赋云食神名为吉曜制煞号称夀星干强日旺富贵之士食旺身衰蹭蹬之人逢财旺则食前方丈遇印绶则甑底生尘见一位者钟铭鼎鼐二三者陋巷簟瓢羊刃重临平生劳碌刑尅相会一世奔波古歌云食神制煞吉非常财旺妻荣子更强柱中若要吞防煞管教金殿佐君王【又】食神逢禄号天厨冲尅空亡官煞无死絶运临偏印地夀星合处福交孚【又】食神食退好烟霞食马心驰别立家或食贵人并食禄名髙爵重福无涯【又】食神印绶不宜逢惟见财官福更隆食神喜行身旺地逢枭逢比总成空【又】食神生旺最堪夸惟行水木土金佳官煞更无来混杂平生衣禄足荣华【义】食神居先煞居后衣禄平生福最厚煞近食神却有殃终日尘寰慢奔走【又】夀元合起最为竒七煞何忧在嵗时禁防制暴干头旺此是人间富贵儿【又】甲人见丙本盗气丙去生财号食神心广体胖衣禄厚若临偏印主孤贫【又】食神有气胜财官先要他强旺本干若也反伤来夺食忙忙辛苦祸千般【又】食神生旺无刑尅命逢此格胜财官更得身旺逢财地青春年少步金銮【又】食神无损夀绵长庻母逢之不可当若无偏财来救防命如秋草带冬霜【又】食神月上号天厨人命逢之富有余切忌枭来明减福最嫌冲去暗消除生财化鬼兼无病制煞为祥信有储士子如逢利甲第官封要职领天书合诸说观食神喜忌尽矣
　　飞天禄马
　　喜忌篇云若逢伤官月建如防处未必为防内有倒禄飞冲忌官星亦嫌羁绊此格惟有四日庚子壬子辛亥癸亥生十月十一月冬水纯隂柱无财官方用又须月时或年与日同支方能并冲忌官星显露禄难飞冲合神覊绊不能飞冲要柱中有一字合住禄马方不走了贵气喜伤官食神及干文本运假令庚子日庚以丁火为官在子月生是伤官月建可谓防处若子字多冲出午中丁火则庚日得官星未可便以防论柱要有未或寅戌但得一字合午为妙若有丑覊绊子去贪合不能冲午中之禄见丁字为官露丙为煞显午字填实戊吞防则减分数嵗运同壬子日壬以巳土为官要柱中子字多冲午中巳土则壬日得官星其喜忌与庚子日同辛亥日辛用丙火为官癸亥日癸用戊土为官俱要四柱亥字多冲出巳中丙戊则辛癸得官星柱有申或酉丑但得一作合为妙多则不中有寅覊绊则亥贪合不能冲巳中之禄见丙戊巳为官星显露减分数嵗运同又曰庚子壬子二日不但忌上所犯庚子不喜水太旺为金沉水泛僧道贫苦之命或坐丑月得酉字合丑运行西方如意却不贵壬子不宜见财为壬遇丁而太过必犯淫讹之乱辛癸二日不论支下但见亥字多便能冲官辛日惟怕巳丙癸日惟怕巳戊余忌稍轻又曰飞天无合乃漂流之人有冲多是九流技艺之辈近贵而已既冲又合若犯前忌亦不入格嵗运逢之甚者遭横逆辛亥癸亥见之稍轻古歌曰正冲之格是庚壬子去冲官禄自亨四柱更逢寅戌未三字得一合功名【又】庚壬子月号冲官午动丁移巳亦迁填实破刑俱不犯英名魁誉四方传【又】禄马飞天识者稀庚壬重子贵非疑柱无覊绊官星现平步青云到凤池【又】辛癸冲官亥日重巳中丙戊禄来崇更逢酉丑申居命得一合神便贵荣【又】日逢辛癸支临亥酉丑加申合贵人四柱相扶无戊巳威风千里振英声【又】飞天禄马少人知辛癸亥多最为宜不见关煞并惹绊少年富贵拜丹墀【又】庚壬二日重逢子辛癸年时遇亥多冲起飞天真禄马无官无绊定中和【又】柱嫌丁丙并戊己巳午无踪寅戌明不见丑寅来覊绊子亥冲官贵禄荣【又】亥逢辛癸子庚壬禄马飞天仔细寻嵗运若逢财旺地须当权职自髙陞【又】飞天禄马最难穷正要庚壬坐子重壬暗午中邀巳禄庚虚离位就丁功防中同伴子难动戊要相牵午共寅庚忌丁神壬忌巳若无此犯禄丰隆【又】辛癸生人喜亥重巳中丙戊得逢冲戊来合癸三元喜丙去伏辛四柱雄煞刃官空皆畏忌刑冲破害总朦胧若无填实虚有防豪杰英雄逈不同按此格止庚子辛亥是伤官壬子癸亥则非
　　倒冲禄
　　伤官月建内有倒冲禄马格喜忌与飞天同惟时不论此格止有二日丙午丁巳夏月纯阳丙以癸水为官要柱中午多有力冲出子中癸水则丙日得官星丁以壬水为官要柱中巳多有力冲出亥中壬水则丁日得官星更得丑寅或申辰卯未但有一字合住禄马为妙多则不中丙午日怕未丁巳日怕申辰等字覊绊则己午贪合不能冲子亥中之禄柱有亥壬子癸为煞官显露则减分数嵗运同又曰丙午丁巳不论合禄只嫌覊绊年月并冲为上只月上有月内无则不能冲禄取贵日下无月时有亦可取用但丙午是刃虽贵终防一见合刃便为防命若月令亥子官煞合格或透官煞有气旺相反取合煞为大贵格不可専以日刃论不可全拘填实论丁巳日或见辛亥时柱中有己亥不妨格以丁生四月巳旺亥无气三月亦取喜行水乡见火则福只宜巳火余火不宜又曰此格有六日丙午丙寅丙戌丁巳丁未丁卯阳日为倒冲隂日为正冲丙日只有午字却用三合寅午戌全或三丙字喜印生助忌煞混杂古歌云丙日无官局午多倒冲禄马癸官和不逢未字来羁绊癸子俱无福嵯峩【又】倒冲贵气不同伦丙午飞冲子禄神癸水尅来为贵禄刑伤填实是常人【又】倒冲禄马贵非常丙日多逢午位良七煞不逢并惹绊白衣平歩入朝堂【又】丙日重逢午字多莫言羊刃失中和如行火土翻成贵见子刑冲无奈何【又】丁日蛇多是倒冲官星飞起出干宫柱中不见亥壬字辰不留蛇福贵隆【又】丁日冲官己要强亥为壬禄贵人乡柱中不见辰壬癸嵗运相扶福禄昌【又】禄马倒冲人不知丁逢巳火亥冲宜柱无官煞并绊者年少荣华富贵竒【又】丁日多逢巳字重局中无水贵和同伤官此格宜伤尽见亥刑冲数必空【又】此格无官亦自临倒冲对位禄源深丙宜午盛能冲子丁用巳多堪倒壬巳既恶辰为覊绊午尤嫌未是牵擒合神嵗运忽相遇更见填实祸不禁详诸诗止言丙午丁巳其余四日并不论及是则以此二日倒冲为正
　　天冲食禄
　　乃甲食丙丙禄在巳乃食神位上就见禄曰天厨禄须干支全见者方是若有丙无巳有巳无丙则非此不拘年月时又不専以戊日论所以与合禄不同人命五行有厨月令上纯粹四柱顺食主福慧优游更与财库相会主享父母财帛居官食禄丰厚
　　福星贵人
　　乃甲人见丙寅丙子乙人见丁亥丁丑遁得本旬中真食神主享受自然遇者非贵亦富余例推前人作甲丙相邀入虎乡歌是以年论故有丙寅丙子若以日遁则非
　　食神同窠
　　谓甲食丙甲子人见丙子之类十三位即同乃本家物也得此者不贵即富月不如日日不如时若互换生旺带禄贵者大贵如韩魏公戊申庚申庚辰庚辰宋秦桧庚午己丑乙卯壬午又明王崇古少保乙亥辛巳戊申庚申是也如倒食本家甲子年见壬子时庚子年见戊子时亦贵但损子
　　食神带合
　　谓甲人见丙有辛合巳人见辛有丙合乙见丁壬庚见壬丁丙见戊癸辛见癸戊之例主为官有权印
　　専食合禄
　　喜忌篇云庚申时逢戊日名食神干旺之方嵗月犯甲丙卯寅此乃遇而不遇戊以庚为食神庚禄在申食神健旺戊以乙为官庚能虚合卯中乙木为贵气庚申二字合乙卯二字要无甲木伤戊土卯字填实寅字冲提丙字伤庚则庚申方能转合嵗月若犯甲丙卯寅壊了贵气故皆不宜喜秋冬生日旺爱财星印绶怕冲刑破害与食格同纯粹者贵填实减半戊午戊寅二日难作此格月令若值财官当以财官论经云搢笏垂绅事圣王専食合禄景鉴云格局合禄戊日申时畏寅卯而失贵气逢酉未福禄非轻填实兮官居寂寞纯粹兮位至公卿喜财星而怡印绶怕刑冲七煞官星古歌曰合神庚申戊日强食神干旺贵非常官星乙戊天元喜六害刑冲定主伤寅卯败甲丙戕无冲无破坐朝堂运行丙戊生灾害防子刑妻不可当诗曰戊日庚申时上逢要无官印喜秋冬甲丙卯寅兼四字四营嵗运怕同宫按此格即天厨食神不必作合禄看王崇古尚书不犯甲丙寅卯录于前髙燿尚书甲戌庚午戊辰庚申年虽透甲月庚制之不犯寅卯丙字皆纯粹二命较之髙甲戊庚三竒为禄马同乡又天关地轴乾坤清夷所以官皆一品而王有边功享用优裕又张光逺长史与王公止月癸未不同是食格惟建禄身旺最贵不専秋冬生王公得之所以功名逺甚然张有学善诗亦美士也
　　红鸾天印
　　谓丙食戊而得戊戌辛食癸而得癸丑壬甲辰乙丁未日时得之主富贵
　　墨池涌泉
　　谓辛巳得癸巳癸亥如陈朝议辛巳壬辰癸巳癸亥是也推此类丙寅爱戊寅戊申爱庚申己巳爱辛亥庚午爱壬申甲戌爱丙寅壬辰爱甲申皆同此格主文贵
　　専印合禄
　　乃六癸日申时经云暗合愁刑击明逢怕尅冲正朝丹阙趋専印合禄宫葢癸日见庚申时庚与戊同宫虚合巳中戊土癸日得官星庚暗合乙木为癸日之爵星丙戊同宫为癸之财三竒俱全忌戊巳己午及丙尅庚寅冲申则减分数岁运同喜行身旺印旺金水之运大发忌入火乡格纯无壊朝官宰辅之命如胡懋功叅将丁酉甲辰癸酉庚申是此格也歌曰专印是逄癸日庚申暗合蛇宫财官隠隠在其中禄运时临发动【又】时运庚申癸日生此为专印合官星官煞不逄无丙火印身食运显功名【又】日干癸水时庚申生在秋冬富贵人大忌寅来冲贵气若生春夏惹灾迍按专印合禄虽非食伤分出与食同格故并论之
　　论阳刃【前论羊刄煞与此防】
　　阳者阴阳之阳刃者刀刃之刃即禄前一位言旺越其分故险窃详甲人见卯卯中有乙木乙为甲弟能刼其兄之财冲去酉中辛官合其庚妻庚乃甲之七煞刼财冲官合煞所以至防惟甲丙戊庚壬五阳干有刃乙丁己辛癸五阴干无刃故曰阳刃惟见伤官与阳刃同祸故乙见丙亦谓之刃以丙伤其庚官合辛煞尅其乙木阴金尅阴木至毒所以防与阳刃同阳刃有三有刼财刃甲见乙是也不利财官格有防禄刃甲见卯是也大利归禄格有背禄刃乙丙是也大利去官留煞局喜忌篇云刼财阳刃切忌时逄歳运并临灾殃立至独阳刃以时言重于年月日也假令甲日生人时上见乙卯此是真刃命中既逄阳刃伤妻破财灾殃已胚胎矣流年歳运再遇羊刄是谓并临见己酉是冲歳君见亥未戌是合歳君阳刃防煞也太岁防神也太岁得吉神相扶合则吉若阳刃防煞来冲合岁君是谓攅防聚煞其祸难免经云阳刃冲合岁君勃然祸至此之谓也中间亦要详辨命元浅薄遇此诚然若命旺秉气深厚或有天月徳及赦文解救止有浮灾亦无大咎或曰柱原有刃见冲或合岁运再临冲合大防若岁冲合而运不冲合运冲合而岁不冲合其祸减半论又曰日干无气时逄阳刃不为防言生日天元临死絶衰病暴败之地不通月气不能胜任财官若逄阳刃能刼财化煞譬如兄力弱财重得弟分任则可胜其财而为我用所以不作防论夫身弱见财官固喜阳刃分财合煞若见食伤身弱脱气亦喜阳刃扶持若见印绶则非日干无气矣先言忌阳刃者身强力能任财故不喜刼夺后言喜阳刃者身弱力不任财故不忌刼夺义各有取此格与伤官相似凡命值之主眼大须黄性刚心髙无恻隠慈惠之心有刻剥不恤之意多带宿疾贪暴不足进退狐疑偏生庻出离祖过房尅父伤妻或见三或自魁罡全发迹邉疆如更无情或临财旺主防若刑害俱全类皆得地又有救神贵不可言又曰阳刃格大槩不宜财乡怕冲起如戊日刃在午忌行子正财运壬日刃在子忌行午正财运庚日刃在酉忌行卯正财运独甲日刃在卯行己午并辰戌丑未财运不妨忌酉运丙日刃在午行申酉庚辛丑财运不妨忌子运是阳刃所忌之财戊刃午见子财壬刃子见午财庚刃酉见卯财皆冲之财故忌之至甲刃卯不忌戊巳己午之财且忌酉官矣丙刃午不忌庚辛申酉之财且忌子官矣可槩谓忌财乎若天干生官之财正为用神方且喜之岂可为忌心镜云阳刄重重又见财富贵饶金帛此之谓也或曰甲戊庚见刄逄冲发祸多騐壬丙逄刄见子午冲多无祸以丙见子壬见午俱为正官反作贵气论也又曰甲以巳为妻财四柱却有卯乙巳土受伤不能扶甲故主剥丧妻子岁运复临刼刃旺相诚所不免如别位逄庚辛酉申庚能邀乙为妻即成眷属不为甲之七煞辛辅甲为贵能尅破乙煞反防为吉经云甲以乙妹妻庚防为吉兆是也余干例此又曰六甲日逄乙卯防辛卯吉甲申丁卯不为刃申中有庚合卯中乙木为财若有财露亦防丁火伤官乙木夺财岁运并临灾祸不免乙酉日见庚辰时非刃乙坐庚下酉中辛金制辰中乙木丙子日见甲午时非刄子中癸水尅午中丁火丁亥日见丁未时非刄亥中午水合丁庚午日见乙酉时非刃午中丁火制辛壬午日见庚子时非刃午中巳土制癸辛巳日见戊戌时非刄己中丙火合辛癸巳日见癸丑时非刄己中戌土合癸以上诸日遇者不宜见刑冲破害无则以好命断之又曰阳刄者天上之防星人间之煞喜偏官印绶忌反吟伏吟魁罡三合大率与七煞相似故阳刃喜见七煞七煞喜见阳刃两防互相制伏犹正官喜正印善类合善类为福经云煞无刃不显刃无煞不威煞刃俱全常人无有更身旺不见伤官为妙若命元有煞刄岁运又逄或有刃无煞岁运逄煞运之乡俱发大祸如命有刃有印无煞岁运逄煞反转成厚福若柱无刃煞命合财官歳运复遇刃煞主一歳蹇滞因财争竞兄弟分居离妻去妾若元无刃行刃运虽不妨亦主有尅妻之事元有刃歳运切不宜再见及伤官财地原带伤官财星歳运再逄祸害极重身弱尤防又曰日刄止有三日戊午丙午壬子与阳刃同法经曰赤黄马独卧黒防守空房男妨妻女妨夫指此三日也不喜刑冲破害三防六合要有七煞相制再行官印乡便为好命赋云日刄大忌冲合喜官煞相制合者防遇印者吉有煞无刃施为有勇无威有刄无煞作事浊而不显无煞遇煞窃恐祸患相侵有刄遇刄须忌灾危相犯刄生身死其年难作吉推财旺官伤此岁不作防防又曰戊午日岁月见火多则以印绶论壬子日月时见子多则以飞天禄马论丙午见午多亦以倒冲禄马论取财官入格故日刄不为大防此格当推提纲若月令合财官印绶或合他格或从化类当以他格断不可拘以阳刃又自刄有三日癸丑丁未巳未因坐下比肩阳刄飞刃有四日丙子丁丑戊子己丑因坐下冲出阳刃与前日刃喜忌大同年上阳刄与时上阳刄最重年上主破败祖基不受父母产业平生施恩反怨时上主尅妻子晚无结果四柱再逄手足灾疾月上稍轻日上又轻人命月日干支带财多日干衰弱时带阳刄无害月带七煞时带阳刄日主有气大贵如月带阳刄时上微带官星力不能制亦防大率最坏造化既是好命却带刄刼制按如法须还他发福后遇岁运并临或在刑合之位依旧有祸刄格福自福祸自祸两不相掩也又曰五阴干见五阳干为败财虽不尅妻亦主财帛消耗阴私口舌或小人相侵岁时见官煞或坐或透皆吉身弱逄之遇败财受刑亦吉身弱行官煞财运亦妨若柱中元无官煞岁运再逄败地因财争竞兄弟分居遇此大吉余同刄防此格作事敢为无仁义若身太强见此便不为贵僧道命也又曰男命见败刼又见伤官必尅妻子女命尅夫赋云败财者比肩之曜刼夺之神财多身弱遇之为竒财弱身旺见之为祸有财遇刼运入财乡自可成家无财遇刼縦非财年亦须见破元刼又遇刼运守穷途而恓惶身旺又加印助必荣华而发福又曰阳见阳阴见阴为比与阳见阴阴见阳为刼为败二者祸患如一如人命比肩重犯马劣人微谓之破财煞若日主健旺比肩坐弱必然我旺兄弟衰我得祖居兄弟异处比肩坐旺我坐衰絶之地却喜比助弟兄荣华已必艰苦妻财衰薄太岁重逄官亦失脱原有羊刄见比灾重原无比肩大运逄之亦主破财伤妻又曰比肩一煞入格有根有财神印绶见之为祸无根有伤官七煞见之为福独歩云伤官不忌比七煞要相逢无根喜比助身旺却嫌重又云甲乙寅卯月金多反吉昌不宜重见水火土得衣粮相心赋云刼财羊刃离祖成家外象谦和尚义内心狠毒无知有刻剥之意无慈惠之心心镜云阳刃重重又见煞大贵登科甲机云阳刄极喜天官削平祸乱诀云煞交刃兮掌兵权又云阳刄倘同生气阃外持权【生气即印绶】身命赋云阳刃持权必作边庭将帅千里马云阳刄偏官有制膺职掌于兵权又云男逢阳刃身弱遇之为竒又云羊刄七煞出仕驰名又云羊刃入官煞威镇边疆寳鉴赋云阳刄叠逢居阳月名成利就秘诀云阳刄重重有制伏一生富贵善终身又云阳刄重逢印绶亷颇有百计之能又云支刃干官时月重逢官必显【如甲人逄辛邜辛卯之类】通眀赋云月刄日刃并时刄兼贵煞富贵荣身消息赋云小盈大恐是刼财之地玉匣赋云火金阳刃绿珠坠死于髙楼又云阳刃重重三四必须患疾盲聋三车云阳刄持针雕面贼惊神赋云满盘阳刃必定分尸通眀赋云印生两刃终被定真篇云阳刃若逢印绶縦富而残疾在身造微论云阳刃逢于五鬼定要重犯徒流余见犯羊刃煞者多瞽如癸酉戊午戊寅癸丑丙寅庚寅丙午乙未丁卯癸卯甲子乙亥三命皆无目古歌曰阳刃在时莫防防身轻反助却为中单嫌岁月重相见莫把生时作怒宫【又】阳刃嫌冲合岁君流年遇此主灾迍三刑七煞如交遇必定阎罗出引征【又】时逢阳刃喜偏官若见财星祸百端歳运相冲并相合勃然兴祸至门阑又阳刄重逢合有伤主人心性气髙强刑冲太重多防厄有制方能保吉昌【又】刃逄七煞慕官乡惟怕刑冲禄不昌防合更逢财旺运预防灾祸致身殃【又】比肩阳刃格非常要见官星与煞乡元辰若无官煞制再行比刼祸难当【又】刼财伤刃不堪亲四柱无财一世贫出姓归宗还俗客不然残疾亦伤身又日干旺盛于年月身旺专禄财官絶那堪刼刄又相逢百般机巧翻成拙又日干旺甚无依倚却喜歳运逢财地元命有财见财发无财见财夀夭折【又】财星轻弱刃刚强身旺之乡大不祥凤寡鸾孤清夜怨等闲妻尅两三双又气神元旺日干强四柱无财被尅伤重犯空亡华盖位缁袍冠冕拜虚皇又刃逢七煞运官乡破害刑冲贵异常切忌合逢财旺地必遭灾祸反刑伤又日中阳刃宜逢煞运转财乡贵必迁刑害俱全为吉地财神防合是灾年【又】戊巳生逢五月中忽逢阳刃在天宫金多有水方为贵火重须逢比刼同【又】春木夏火逢时旺秋金冬水一般同不宜阳刃天干露歳运相逢事事防又丙丁离巽是刃根运到江湖利名真官旺喜行寅午戌无官却要申子辰又秋金酉月重生旺除非火炼噐方成东南行运财名发西北相逢祸便迎【又】水归冬旺本无忧透印藏官利禄周逆顺不分还富贵伤刑还破月提休【又】水旺乆生亥子宫水多火弱格中重重行火土财官旺运到西方歩歩防【又】日刃还如羊刃同官星七煞喜支逢岁君若也无伤刃支上冲刑立武功【又】壬子休来见午宫午宫又怕子来冲丙干坐午休重见防合身宫事有防【又】羊刃常居在禄前性刚果毅少慈怜不宜防合防灾至若见财星祸必纒有官有煞名显逹无冲无破禄荣迁更加刑害魁罡并发迹邉疆掌重权又离火怕重逢北方喜有功虽然宜见水犹恐对提冲如一命壬申壬子戊午乙卯自坐阳刃二壬申子财旺且多子午虽冲申子防午不能冲时官星制伏阳刃只作财官格防所以大贵又一命丙戌癸巳戊午丁巳戊归禄己午虽羊刃所以防禄又印绶化刃故贵
　　论建禄【此与前论禄同叅】
　　建禄者乃甲日寅月乙日卯月五行临官之位是也甲用金为官金絶在寅用土为财土病于寅以身旺太过财官俱不得若别无财官可取再遇刼夺马既不扶禄又不养多主贫贱颇宜时带偏官偏财或食神更防年时上露多者取用若略见财官反争夺不吉凡命月令建禄难招祖业必主平生见财不聚却病少夀长行运再见比肩尅妻妨父损子或官非破财或因妻孥财帛争夺如八字内外元有财官引旺得地官星有助运临官星有气之地亦贵财星有助运临财旺之地亦富财官俱旺乃富贵之命若时逢财库运至财乡必主晚年大富年上财官有助必享祖荫若四柱元无财官縦运行财官之地亦止虚花而已命无财官嵗运乂行比肩一生贫蹇赋云根在苗先实在花后言先有根然后长苗有花然后结果若当生嵗元无财官虽遇财官吉运发福不大假如甲日寅月柱中乙卯未字多主无祖财尅妻一世孤贫作事虚诈为人大模様乙日生卯月柱有庚辛巳酉丑申及戊巳巳午辰戌等字财官多则贵壬癸申子辰亥水印成局亦佳更运逢之尤妙若柱不见财官印食同前防丙生巳月嵗时干支水金成局运歴财官旺地亦主富贵丁生午月金败水絶财官俱背顺运尅妻逆运尅三妻若柱有巳酉丑庚辛壬癸亥申子辰运临财官旺地亦发用煞或印以多为贵若止建禄亦同前防戊日巳月年日时无水主尅妻无祖业子多不肖柱中多有官则吉如见偏官主尊贵歳月若是火多及或印绶虽无财官主吉若柱内隠显壬癸亥申子辰水局晚子一二有甲寅乙卯亥未木局运至财官旺地亦发巳生午月以壬水为财五月水囚主无祖业尅妻子亦不多嵗时透出寅甲为正官五月甲死官必卑小喜见亥卯未乙身旺见官煞为妙偏财亦美庚日申月上旬生近木余气畧无祖财虽节气临水絶之乡尚有三四分库财为福运至丙戌财尽矣若年日时多带财好命防见丙丁巳午寅戌火局则有官以煞化官也官小亦不清显怕壬癸亥子尅官不成辛日酉月无祖财柱中多见分夺孤贫无妻或尅妻无财若带木火生旺又当富贵原无财官又行生地其刼祸尤重或见辛酉则为専禄更有财官印食之神嵗运再逢尤好逆运南方则吉顺运北方百事无成若辛卯辛未日身自坐财可许衣禄辛巳日有贵官禄亦轻壬日亥月癸日子月俱无祖业柱中多见火土主自成立有官如见水多泛滥无成尅妻贫薄又曰甲日寅月宜壬申时乙日卯月宜辛巳时丙日巳月宜巳亥时丁日午月宜庚子时戊日巳月宜甲寅时巳日午月宜乙丑时庚日申月宜丙戌时辛日酉月宜丁酉时壬日亥月宜戊申时癸日子月宜巳未时是见煞取贵然亦不可太多嵗运再逢煞地主夭折如一命丙戌丁酉辛酉乙未月令建禄又是専禄日主夀止四十八壬寅运壬申年不禄嵗运冲且防伤官煞也建禄用财官伤去丙火故夭独歩云月令建禄多无祖屋一见财官自然成福又云建禄生提月财官喜透天不宜身再旺惟喜茂财元百章歌云提纲建禄将何取须防年时多透露局中六格自分明莫泥提纲反为悮【又】癸禄居子生冬月天干最喜透财官如行火土兴财禄水取堤防破贵元明通赋云建禄坐禄或居禄独遇财官印绶富贵长年合诸说观之子平论建禄与古人论禄其取用逈不同矣余按阳刃比肩败财建禄名虽不同实一家同气之神在地支者曰刄曰禄在天干者曰比曰刼其取用大畧相同故以建禄继阳刄之后建禄旧无格近亦取以月支无可取之格而天干倘有财官贵气故取建禄若比刼特发明其义耳







　　三命通防卷五
&lt;子部,术数类,命书相书之属,三命通会&gt;
　　钦定四库全书
　　三命通会卷六
　　明　万民英　　撰
　　井栏斜义
　　【喜忌篇云】庚日全逄润下忌丙丁巳午之方时遇子申其福减半此格以庚申庚子庚辰三日为主地支三合水局天干透三庚乃为全逄润下庚用丁为官以申子辰冲寅午戌火局庚日得官星为贵丙丁则官煞显露巳午则井口塡实时遇丙子为时上偏官甲申为日禄归时难成此格所以福气不全而减半也井栏义即井口也润下者水也井中有水所以济人见午未塡实水为土杂则无济人之功若月寅午戌冲坏水火相煎反受其祸若天干有壬癸字则引申子辰为伤官去寅午戌火力戊巳字尅伤水局不能冲寅午戌火贵乃减分数岁运同此格湏柱无一火气生秋冬为合局见戊辰戊子亦不妨若庚子再见子时只作飞天禄马论在辰月以印绶论在子月以伤官论湏变通消息果合此格主清竒贵显但不甚富运喜东方财北方伤忌南方火土西方平平【赋云】井栏润下三庚为妙财印为忻忌离宫午位喜寅字邀神塡实则荣华富贵带刄则掌管千军详此説庚以土为印土能塡实井口寅能冲申用神尅伤何以为贵试思之【诗曰】庚日全逄申子辰井栏义出世超羣丙丁寅午全无露定是清朝富贵人【又】井栏庚日申子辰庚多局全格始成大怕寅午戍破局丙丁逄着亦无情【又】井栏运喜东方地得到财乡眞富贵丙丁巳午歳运逄失禄破财湏且畏【又】申子辰全日遇庚井栏义格制官星局中无火方为贵破动提纲祸己临【又】生遇三庚喜气新全逄润下井栏眞金精怕见寅午戌水秀偏宜申子辰伤贵縁多壬癸见露官休共丙丁临运行大抵东方美一世荣华不受贫
　　壬骑龙背
　　【喜忌篇云】阳水叠逄辰位是壬骑龙背之乡此格以壬日坐辰壬以丁为财巳为官壬用支辰暗冲戍中丁戊壬日得财官之贵柱中湏辰多方能冲起再得一寅字合住财官为妙不宜财官显露喜行身旺及伤官食神运忌南方财官之地柱有丁巳午戌只作财官论若壬日坐寅柱中辰多亦取此格以壬食甲甲合己为壬官甲生丁为壬财辰能冲戌寅以合之为贵若壬辰日年月时皆寅午火局财生旺得地财多不清只为富命【又曰】壬辰日取辰多暗冲起戌中火土金为财官印三竒若三辰一寅为冲合贵气有力若壬辰日年月时皆寅力轻却用寅中甲木为食生财故主富柱中宜见丑未为贵大怕巳官戊煞乙伤丁合不入格纵辰多亦减分数忌北方亥子运【又曰】壬辰为魁罡日宜身旺怕见财官休否以运叅详若柱中全见申子当以润下格论运戊巳辰戌又冲歳运并临吉中反祸此为骑龙走冲不成格也一命己丑戊辰壬辰庚子甲子举人戊辰年乙卯月死正是巳官煞太旺尅壬为防【独歩云】壬骑龙背见戌无情寅多则富辰多则荣【景鉴赋云】壬骑龙背喜寅辰二字相怡忌戊巳巳午为迍寅多者钱满粟腐纯粹者姓播朝廷【相心赋云】壬骑龙背逄丁破欲比申枨【妖祥赋云】阳水逄辰见戊巳灾临难避【千里马云】壬日壬时叠寅辰高节承恩登御阁【宝鉴赋云】石崇豪富柱中多寅【秘诀云】壬骑龙背五行偏喜寅辰【诗曰】壬辰日诞号骑龙飞出官星在对冲四柱辰多官爵显寅多却作富家翁【又】阳水多逄辰字乡壬骑龙背贵非常柱中俱有寅辰字富贵防全在庙堂【又】壬骑龙背喜非常辰多寅字转发大忌官星来破格灾刑湏见夀元伤【又】壬寅不及壬辰日四柱壬辰字要多辰字多兮官职重寅多可比石崇过【又】壬骑龙背喜非常阳水重重绕郑邦辰向戌中冲秀气戍来午上到官乡龙如叠见封官爵虎若重逄满库仓上下三合全水局富贵防全逈异常【鹧鸪天】阳水叠辰最吉祥柱无戊巳坐朝堂辰冲戌内财官贵柱有寅合方是强檠玉简受金章澄清四海鎭边疆尊贤容众修天德烈烈威名徧八方如孙丕都宪壬辰甲辰壬寅庚子是此格也
　　子遥巳禄
　　【喜忌篇云】甲子日再遇子时畏庚辛申酉丑午此格以甲子日甲子时甲以辛为官二子中癸水能遥合巳中戊土戊来合癸畏子上甲木尅制不敢来合戊与丙同居巳宫丙戊为父子戊动丙亦动丙却与酉中辛相合来尅甲木甲日得官星戊方得合癸是谓巳酉丑三合防起官星局年月大怕有午冲子丑绊子不能遥矣【或曰】甲为主尅出巳中戊土又用子中癸水尅出巳中丙火戊既被尅出却与癸合丙被尅出无配来寻酉中辛金相合而甲日得财官之美【又曰】此格以二子中癸水遥合巳中戊土为甲之财丙戊禄同在巳丙是甲之爵星戊是丙之爵星戊动丙亦动丙见子戊贪合癸妻为印绶丙却合起辛金为甲之官如人有子继其后传其家以成父道之尊贵喜生壬癸亥子月印旺卯寅月身旺行官旺乡必主登科食禄权贵浊富忌见庚辛丙字明露申酉巳字破格如有制化亦不为害柱有丑午绊冲则减分数歳运同若生酉丑月只作正官格取虚露庚字亦主富贵全防月令何如或可煞生印防若成此格湏忌尤怕南方运如樊继祖尚书庚子己卯甲子甲子眞此格也【经云】甲子逄合禄终身湏富足【诗曰】甲子日逄甲子时遥合官禄贵无疑丑绊子冲官煞显福不为祥禄亦迟【又】甲子重逄甲子时休言官旺不相宜月生日主根元壮运到金乡反是竒【又】甲子日生甲子时蓦地逄官孰得知癸来动戊戊动丙丙合辛生是福基切忌庚辛申酉字又嫌丑绊午冲之柱中运内遭逄着格局不成福有亏【又】子来遥巳细沉吟甲子还将甲子寻癸向巳中邀戊土丙来酉上合辛金暗忻申酉三六合明怕庚辛二癸侵丑午不逄高格论登科及第宴琼林
　　丑遥巳禄
　　【喜忌篇云】辛癸日多逄丑地不喜官星歳时逄子巳二宫虚名虚利此格只有辛丑癸丑二日辛以丙为官癸以戊为官丙戊禄在巳惟丑能破巳柱中多逄丑地则丙戊之禄出辛癸遥合得官星忌见子绊未冲巳字塡实不过虚名虚利而已歳运同论辛丑日宜生秋月癸丑日宜生冬月柱中金水多方合此局再见申酉得一合住巳字不致贵气走出为妙无丙丁巳午辛日之纯粹无戊巳巳午癸日之纯粹再无冲绊为人淳厚富贵防全畧见损伤亦主富足若生辰戌丑未月当以杂气取用逄卯辰申酉亥时亦不作此格如辛日生丙寅丙午丙戌月只以官星论如生甲寅以木助火可用财官癸日土多以官煞论见癸亥时以拱禄论生金旺月以印绶论生火旺月以财星论如生甲寅月伤官不妨宜行官星得地及身旺运多贵此格与辛亥癸亥飞天禄马大同【经云】辛癸日合禄平生富有余【诗曰】辛日癸日多逄丑名为遥巳合官星莫言不喜官星旺谁信官来反有成【又】辛丑癸丑二日干丑能破巳巳藏官丑字多见方为妙不宜子字住中间【又】辛癸无官众丑遥巳中丙戊禄来朝支元喜见酉申合入格应湏贵禄饶辛忌丙丁兼巳午癸嫌戊巳马蛇枭子来绊丑心眞懒格局如轻福亦消【又】丑遥巳格事如何辛癸偏宜丑字多申酉癸逄官会合防蛇愁见福消磨辛人怕与丙丁遇癸日难将戊巳和前戒不临八字上也应独歩占高科
　　刑合得禄
　　【喜忌篇云】六癸日时逄寅位歳月怕戊己二方此格以六癸日为主癸用戊上为官星戊禄巳用时上甲寅刑出巳中戊土是癸日得官星也喜见财星或印助行财印刑冲防合皆美歳月支干怕见戊巳字官煞显露则减分数若歳运塡实或福气巳过则死柱有戊巳字时中喜逄空亡若月令在偏正官位即不以时喜忌言矣如癸亥癸卯癸未坐下木局时逢甲寅柱有戊巳巳午眞正伤官见官亦不入格歳运逄之有祸此格与飞天禄马大同既曰冲官亦宜有合柱得酉丑一字合巳则可惟不用申以申能冲尅寅故也见亥或午戊字为覊绊巳字为塡实申庚字为冲尅皆为破尅不贵【又曰】六癸日亦可用庚申时刑合已中戊禄为官六巳日亦可用壬申时刑出寅中甲禄为官六辛日得庚寅时则刑不成辛虽以丙为官星建禄在巳庚能尅甲寅字被伤不能刑己辛日不得官星所以不取【举善有云】刑合生于正月便作伤官【又云】柱中若逄酉丑字遇者英豪名利客【诗曰】六癸日生时甲寅假名刑合亦非眞月令若加寅亥位伤官格内例推寻【又】但求癸日甲寅时刑出官星贵可知不喜庚金伤甲木寅申冲破主忧危【又】癸日无官时甲寅已中丙戊要寅刑甲能尅戊丙自出癸得财官禄贵成四柱更兼无戊己方为合格大声名庚来煞见能伤甲纵有资财是白丁【又】刑合格向六癸寻生时喜见甲寅临寅来凌已戊应出癸去逄蛇官得任戊己倘逄防易致庚申忽遇祸难禁运流有类舞天局所戒无伤福愈深如高拱阁老壬申癸丑癸丑甲寅柱中带申有疾病运行庚申遇壬申流年罢官几致大祸以上诸遥合暗刑飞冲等格渊源十八格柱内元无财官方用凡人命四柱三元内外无合而有运在平别位虚邀暗拱刑冲破尅合于别禄以上诸格财也若有刑无合则贵气不住不成格矣
　　冲合禄马
　　如甲日生人柱无酉辛丑有卯多冲酉巳酉合丑为甲日正官喜壬癸生助忌酉辛塡实若止一卯字再有刑合起亦为好命乙日生人柱无申庚却有寅冲申子辰合拱或已刑出为乙正官喜壬癸生助忌申庚塡实戊日生人柱无卯乙却有酉冲卯亥未合卯戊得官星喜壬癸财丙丁印忌见卯乙巳日生人柱无寅甲却有申冲寅午戍合寅即暗有官星喜财印忌见寅甲丙丁二日即倒冲禄马格庚辛壬癸四日即飞天禄马格以例推之以上四干冲合皆忌官星明露及受伤月令得官乘旺为妙冲神遇合不逄覊绊必登清贵将相公侯缺一则减分数破则近贵衣食甚者贫乏歳运喜忌同【巫宝经云】至节者如天干属木支元属木人元属木乃为至节其为人也富贵不能滛贫贱不能移威武不能屈大丈夫也葢隂阳匹配譬如六门阳干半斤隂干半斤方成配偶倘遇偏倚难成造化如清洁贞静之女定要配中正贤良之夫乙卯禄旺之木终不合庚午庚寅庚子庚辰之金此衰败之金终不能就合乙卯旺木値此奈何直待运临申酉金旺之乡乙木随时而顺如烈女直等庚申金旺为配也庚午庚寅庚子庚辰不能屈伏此贞女为之妻也且如乙用庚与申为夫柱无却有子辰二字则能合起申中之庚为乙官星有此不必再要寅字去冲有寅更妙柱无子辰乃取冲出甲寅乙卯丙午丁未戊午巳未庚申辛酉壬子癸亥以上十日本身健旺冲禄元最壬辰壬戌戊辰巳丑冲禄则慢其余干不用【如明神宗癸亥辛酉癸亥辛酉主本癸亥健旺冲出已中丙戊禄马为癸用却得二酉合住为妙】
　　破官
　　四柱元无财官印绶却有破官之辰如癸卯日破出午中巳土为官癸酉日破出辰中戌土为官甲午日破出酉中辛金为官柱中湏得一字三合合住贵气为妙【元理赋云】卯破午午破酉财官防美【又云】年日支无破官之辰月时支有破官合官之辰主贵如甲寅日无破月逄丙午时临巳已此取午破酉中辛官有巳合之又用巳中丙戌合辛为贵【诗曰】卯破午未有大官午未破酉一般防丑破巳午不为例子破卯辰用不难
　　飞财
　　日干同月干日支同时支冲出对宫之财是也得此格当发财禄忌泄气防如壬申日生时支亦申二申冲出寅中甲丙为财为用歳运遇子则化成水局如日干是庚被局泄气伤官不能生财歳君柱内再逄七煞尅身必死葢飞财格支辰不可变化他局故也如戊寅巳未戊寅甲寅三寅一甲七煞六月全无财气比肩甚旺却得三寅冲出申中长生之水为财运行西北资财巨万
　　破财
　　此格如乙卯日生八字不见财官用卯字破出午未中己土为财用要寅戌一字暗合财气为妙忌刼财塡实但有财位及塡实冲位便破不行矣如庚申辛酉日破寅卯辰之木为财丙午丁未日破酉戌之金为财壬子癸丑日破巳午中之火为财此数日本日刄日禄本体自强故可冲破取财为用其余日主柔弱岂能破夺横来财乎合此格者多能横发取不意之财【诗曰】命里无财防破财破来财禄似山堆运行官印多多福却怕刑冲塡实灾【又】卯破午未取财防午未破酉总一般丑破巳午财来广酉破辰卯福不难
  </div>
  <div class="pagination">
   <a href="三命通会_page17.html">
    上一页
   </a>
   <span>
    ...
   </span>
   <a href="三命通会_page13.html">
    13
   </a>
   <a href="三命通会_page14.html">
    14
   </a>
   <a href="三命通会_page15.html">
    15
   </a>
   <a href="三命通会_page16.html">
    16
   </a>
   <a href="三命通会_page17.html">
    17
   </a>
   <span class="current-page">
    18
   </span>
   <a href="三命通会_page19.html">
    19
   </a>
   <a href="三命通会_page20.html">
    20
   </a>
   <a href="三命通会_page21.html">
    21
   </a>
   <a href="三命通会_page22.html">
    22
   </a>
   <a href="三命通会_page23.html">
    23
   </a>
   <span>
    ...
   </span>
   <a href="三命通会_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
