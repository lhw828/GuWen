<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 157 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 157 页/共 170 页</h1>
    <div class="content">　　二位尊星宜值日一气堆干为第一拱禄拱贵喜到山飞马临方为愈吉三元合格最为上四柱喜见财官旺用支不可有损伤取干最宜逢健旺生旺得合喜相逢须避尅破与刑冲吉星有气小成大恶曜休囚不作凶尊帝二星喜扵年月到矣而日时亦宜取之更能助吉○一气堆干谓四干一様也然必与山向及命主之干支相合而无刑尅为美拱禄者如甲命禄在寅四柱用二丑二夘则拱出寅禄矣怕冲所拱及填实亦要与山头相关为吉拱贵仿此喜到山则指四柱之禄马贵人到山也修方者宜到方修向者宜到向曰山而包方与向也○飞马又包禄贵在内即活禄活马活贵人之谓也本命者以太嵗入中宫遁之本年者又以月建入中宫遁之或飞到山或飞到向或飞到方皆吉○八字以干为天元支为地元纳音为人元如堆干堆支两干两支三合局及四纳音皆以纯粹不杂而又补龙相主方为合格也○财官论主命不论山如甲生人用三四已字为合财已命人用三四防甲字为合官以合为妙不合不佳查杨曽日课凡用财官者皆十干合气也四柱地支或互相冲刑则彼此互伤而大凶故曰不可有损伤四柱中日干甚重最宜旺相得令日干休囚非贫即夭或三干四干一气不则正当月令如比肩既少又不当月令则必年月上有印以生之再用禄时亦健旺而有力矣然支干有力固好又必与山命相合补龙补山补命是得众力之扶持也何吉如之若尅龙尅山尅主刑龙刑山刑主冲龙冲山冲主是受众力之抟击也凶可知矣故曰生旺得合喜相逢须避尅破与刑冲至此而造命之法无遗蕴矣若八字自相刑冲则用支损伤之谓也古八字亦有自相冲者冲即破也如用辰戌局丑未局以补土山之类四墓之山不冲则不开也若冲主命则防防不可至扵制煞修方以吉降凶则全看月令必凶方休囚之月制神旺相之月则吉如以一白水制南方打头火必申子辰水旺火衰之月可也故曰吉星有气恶曜休囚也此指修方而言若坐山休囚则不吉矣
　　山家造命既合局更有金水来相逐太阳照处自光辉周天度数看躔伏六个太阳三个紧中间歴数第一亲前后照临扶山脉不可坐下支干缺更得玉兔照坐处能使生人沾福泽既解天机字字金精防选择可追寻不然背理庸士术执着浮文枉用心字字如金真可夸防使天机锦上花不得真龙得年月也应富贵旺人家此申结上文造命之法全以补龙为主也因龙山属何五行而以四柱补之则可以夺神功改天命此之谓山家造命法也葢从山脉而造富贵非四柱之能自造也能如上所云则造命八字已合格局矣此造命之体也有体而后言用求诸吉星皆照山向乃用如金水二星亦喜到山到向葢天以五星为经日月而外莫尊于此然火星凶烈土星木星又能掩日月之光而蔽山向之明故不可用金清水秀二星独吉若与日月同到山向谓之金水扶日月大吉之兆也此惟台歴可查外此有升元金水周仙金水皆终年守住一方而不运行不足信也太阳照临诸吉之首必以台歴日躔宫度为真外此有升元太阳都纂太阳乌兔太阳四利太阳皆不足信天无二日且一太阳在东一太阳在西终年不动有是理乎得真太阳矣又得真太隂同临山向福泽尤厚然此日月金水竒徳禄马贵人皆助福之星非发福之根本也福之根本全在坐下山脉山脉旺相则发休囚则不发此全在吉课以生扶之天干地支纯全不缺乃可若支干既缺补脉不起虽诸吉并临亦无大福如无为无用之人纵得贵人扶持终不能大有为也故再丁宁曰不可坐下支干缺葢明体之重而用之轻也人悟得此义古人之选择亦可追踪比美不然庸术之士背造命之正理不论年月之生龙尅龙只曰某山宜某年又云某日大造某日大龙山受尅主命休囚何益之有末四句复深自赞美此歌以启人之留意也
　　又歌
　　方方位位煞神临避得山过向又侵只有山家自旺处天机妙诀好留心支如不合干中取迎福消凶旺处寻任是罗防隂府煞也须藏伏九泉隂
　　二十四方位神煞占犯最多避得年煞又有月煞避得月煞又有日煞且山利向又不利向利山又不利难得全吉只取本山来脉自旺处得令有气更四柱干支乘时旺相如坐山得干取天干一气或堆禄堆干坐山得支取地支一气或三合年月日时无非扵山家自旺处斟酌调和使之更旺耳此旺则彼衰凶煞自伏是天机妙诀
　　疑龙经
　　大凡修造与埋须将年月星辰排地吉凶祸先发名曰弃尸福不来此是前贤景纯説景纯虽説无年月后来年月数十家一半有头无尾结大抵此文无十全一半都是俗人不是青囊起鬼卦便是三元遁甲铨禄马云腾兼气耀六壬局与通天窍装成图局号飞天飞天名出何人造云是祖师口诀传金盘图是左仙録雷霆九刼号升元坤鉴黄罗并武曲催官使者大单于鼓角喧传为第一统例一百二十家九十六家年月要问之一一皆通晓飞度星辰説元妙试令选择作宅坟福未到时祸先到不知年月有元机年月要妙人少知年月无如造命法装成好命恣人为吉人生时得好命一生享福兼富盛不独已身富贵髙奕世云仍沾余庆我因厯数考诸天元象幽防万万千星到晓时次第没只有阳乌万古全太隂因日有盈缺不比太阳常丽天请君专用太阳照三合对宫福禄坚更看素曜在何处福力却与太阳兼金木二星并紫气月孛同用又无嫌周天本是十一曜只嫌逆伏灾炎炎
　　右经详言诸家恍惚无如造命之妙因龙山主命以起四柱八字成格成局扶龙相主所谓装成好命也八字既好乃取吉星以照临之日为最宜到向上吉对宫即到向也三合亦吉或与山三合或与向三合也月次之五星中金水二星吉土木二星掩蔽光明火星燥烈皆凶也四余中惟紫气最吉月孛柔星遇吉则吉故曰同用无嫌葢与日月金水同用也火罗土计皆凶七政四余共十一曜若遇逆伏则凶者愈凶吉者亦凶矣
　　论造
　　造二者乃选择大端不可不慎慎之如何曰合造命之体用而已然竖造与地亦略不同以补龙为主而山向亡命次之造以山向主命为重而补龙次之葢乘生气生气旺而体自暖虽山向与亡命不甚全利亦无妨也若修造则斧斤震动且旷日持久倘山向不空主命受尅不敢妄议兴举况八宅祸福皆论坐山乎
　　论正五行生旺取用
　　五行生旺各有其时惟土分三等有隂有阳有半隂半阳故元经曰三等殊生是也艮土属阳坤土属隂辰戌丑未隶中宫辰戌属半阳丑未属半隂艮旺立春之先坤旺立秋之后四墓扵四季之下各旺一十八日此土之墓也
　　木山春旺除土旺一十八日之外惟七十二日又以冬至后一阳生处互论自冬至至立春为进气谓之向令自立春至春分为正气谓之得令自春分至清明为旺气谓之化令
　　火山夏旺自立春至惊蛰为进气向令自惊蛰至立夏为正气得令自小满至夏至为旺气化令夏至后火燥金流物极则反不可用也凡用火山不宜大暑之后金山秋旺自芒种至夏至为进气何令自夏至至立秋为正气得令自处暑至秋分为旺气化令
　　水山冬旺自立秋至白露为进气向令自秋分至霜降为正气得令自立冬至冬至为旺气化令
　　凡化令乃他山进气之时尅择之法务以财禄培根乃为中和若以官旺加之则太旺而反危矣
　　用日之法向令取其生气得令用其胎养气化令取其财源便是妙理如春月清明前后作寅山为化令取甲日用之为甲禄在寅财者四墓并纳音土也又如得令向令不同进气化令有异如春震山甲乙辅之甲向冬至而生旺震向春分而正旺乙向清明而化旺尅择之法取其将化者补以财禄正旺者培以根元向旺者益以胎息损益得中乃为贞吉
　　论补龙【造同】
　　邱平甫曰先观风水定其踪次看年月要相同吉凶合理叅元妙好向山家觅旺龙【此言先择吉地次择吉年月日时以补龙千古不易之论】
　　凡入其乡而星峰竒特龙神秀拔富贵无疑入其乡而山冈撩乱龙神卑弱贫贱无疑祸福之本总属之龙择日而不补龙又何必择知补龙之説而此道之元枢得矣
　　凡逺龙不论单以到穴之小脉为主以正五行论生尅日时四柱生扶之则吉尅泄之则凶
　　不问阳宅隂地至结穴处必有一线小脉细细察定即以罗经格之属木则用亥夘未局属水土则用申子辰局属火则用寅午戌局属金则用己酉丑局或印局生之亦可龙雄带煞者宜用财局
　　山谷隂地耸起开窝者近穴止有圆毬无小脉圆毬若阔非脉也宜扵山后蜂腰处审而补之
　　凡省城府县非午向则丙丁向其午向者必壬子癸龙也其丙丁向必亥艮龙也俱宜申子辰局但正脉已结衙署矣民居或东或西皆脉上枝分横来者不知属何五行只以补坐山为主自此以外则皆补脉而隂地尤紧葢乘一线之生气也
　　龙气之衰旺全看月令故补龙者必扵三合月或临官月墓月亦作旺月非衰病死之例也葢丑宫有辛金未宫有乙木辰宫有癸水戌宫有丁火固知四墓之旺而非衰也故三合局用之
　　凡补龙全在四柱地支葢天干气轻地支力重也有以地支一气补者如夘龙用四夘之类极妙但难取十余年始一遇而又或月家日家山向不空其可强为乎不若三合局之活动易取也三合局只要在三合月内生月旺月墓月皆可如此三月内凶神占方则临官月亦可名曰三合兼临官地支一气局或四生或四旺不用四墓三合字不必全二字亦可
　　十二净隂龙宜用隂课十二净阳龙宜用阳课杨筠松曰一要隂阳不溷杂正此谓也但五行龙各有隂有阳而亥夘未木局己酉丑金局则皆隂也寅午戌火局申子辰水局则皆阳也故旧课亦不甚拘隂阳之説古人造八字多以地支补龙以天干补主命或与命比肩一气或合官或合财或合禄马贵人又或天干合命而禄马贵人到山到向而地支又补龙脉则八字之上上局也
　　唐一行禅师宋托长老皆以四柱纳音补龙本年之纳音亦甚应验但不如地支之力耳又有论纳音者其法不论本龙之纳音而扵龙之墓上起纳音论生尅如庚寅年作戌山戌龙正五行属土水土墓辰亦用五虎遁得庚辰金音八字宜土音金音吉火音为克龙墓凶此葢本洪范变运而论者与一行禅师托长老之防有异亦宜叅看
　　凡以三合水局补水龙以木局补木龙者为旺局上吉以金局生水龙以水局生木龙者为相局又为印局次吉水龙用火局者为财局龙雄带煞者不必再补则用财局不补亦不泄也
　　补龙古课【俱以正五行论】
　　亥壬子癸四龙属水生申旺子墓辰申子辰乃三合旺局上吉临官在亥吉己酉丑为印局亦吉寅午戌为财局次吉亥夘未为泄局凶辰戌丑未为鬼煞局尤凶得壬癸庚辛干尤妙然难尽拘
　　一亥龙干山巽向曽文辿用壬寅年壬寅月壬寅日壬寅时后八子入朝系丁亥亡命取丁壬合以丁命言之为合官又四壬禄到亥龙四寅与亥命合又与亥龙合妙甚四壬水又补亥龙上上吉课也又有用癸亥年甲子月甲申日乙亥时者后发甲贵显此以申子水局补亥龙而用二亥为临官也
　　一亥龙壬山丙向杨筠松取辛亥年庚子月丙申日丙申时后出丞相此以申子亥水局补亥龙三合兼临官局
　　一壬龙子山午向杨筠松取四癸亥后多贵显葢四亥乃壬龙禄地又四癸禄到子山名临官格又名聚禄格又名支干一气格妙甚主命非戊则癸或子命俱妙
　　一子龙艮山坤向曽文辿取癸巳年丁巳月癸酉日癸丑时后代贵显此因艮山坤向俱属土能克子龙之水故不用申子辰局而用己酉丑金局以生子水而泄土气也又三癸禄到子重龙不重坐山也主命非癸则戊或戊子命尤妙
　　一壬龙子山午向杨筠松取壬申年戊申月壬申日戊申时后大贵此取壬龙四长生在申也又两干不杂地支一气丁巳亡命取丁与壬合为合官格又巳与申合也寅生人皆夭折四申冲也
　　艮坤辰戌丑未六龙属土亦生申旺子墓辰临官亥以申子辰为旺局亦土克水财局也上吉以寅午戌为印局亦吉金局泄木局克皆凶喜丙丁戊巳干然难尽拘一艮龙壬山丙向杨筠松取辛亥年庚子月丙申日丙申时大贵廖金精取庚申年戊子月庚申日庚辰时三合局
　　一艮龙甲山庚向杨筠松取丙辰年丙申月丙申日丙申时后发贵绵逺此不惟申子辰局而四丙火生艮土又艮宫纳丙主命非丙生必辛生也或辛巳命则四丙禄到巳尤妙
　　一艮龙癸山丁向杨筠松取四丙申五百日及第支干一气格艮土生申又名四长生格又四丙火生艮土又艮宫纳丙四帑也妙甚
　　寅甲夘乙巽龙属木生亥旺夘墓未以亥夘未为旺局上吉临官在寅以申子辰为印局亦吉己酉丑为煞局寅午戌为泄局皆凶喜壬癸干然难尽拘
　　一夘龙甲山庚向杨筠松取乙夘年己夘月庚寅日己夘时此单用临官帝旺二字也名官旺局
　　一夘龙亥山巳向古人取四辛夘辛巳亡命取四辛以扶辛命四夘以补夘脉又合亥山又冲动辛命之酉禄也夘龙在辛年五虎遁得辛夘木又纳音补纳音也
　　一夘龙乙山辛向曽文辿取庚寅年丁亥月辛夘日辛夘时三合兼临官赖布衣取甲寅年丁夘月辛夘日己夘时三合兼临官
　　一巽龙乙山辛向朱子取庚寅年戊寅月癸夘日甲寅时临官帝旺局
　　巳丙午丁四龙属火生寅旺午墓戌临官巳以寅午戌为三合局上吉亥夘未为印局吉己酉丑为财局次吉申子辰为煞局凶辰戌丑未土局泄气亦凶天干喜丙丁甲乙然难尽拘
　　一丙龙巳山亥向杨筠松取己巳年己巳月壬午日壬寅时三合兼临官又丙龙禄在巳
　　一丙龙坤山艮向赖布衣取癸巳年丁巳月庚午日戊寅时
　　以上皆三合兼临官葢因三合之年分月分山向不空则用临官年月也
　　申庚酉辛干五龙属金生巳旺酉墓丑临官申以己酉丑为三合金局上吉以辰戌丑未土为印局然相冲不吉以亥夘未为财局次吉以申子辰为泄局凶寅午戌为煞局尤凶喜庚辛戊巳干然难尽拘
　　一酉龙酉山夘向杨筠松取甲申年癸酉月丁酉日己酉时官旺局赖布衣取辛酉年辛丑月辛丑日癸巳时三合局又三辛禄到酉龙酉山
　　一辛龙干山巽向曽文辿取丁酉年己酉月甲申日己巳时又取己酉年癸酉月壬申日乙巳时三合兼临官吉虽是隂府金局制之无妨
　　一辛龙壬山丙向赖布衣取辛酉年辛丑月辛酉日癸巳时三合局又三辛补辛龙
　　古课甚多难以备録姑举此为式或三合局或三合中止用二字或三合兼临官或单临官帝旺二字或天干一气或地支一气总之皆补龙也以补龙为主而又不冲尅坐山不冲尅主命且坐山有吉神无凶煞主命或比肩或合财或合官或防合四柱之禄马贵人又或四柱之禄马贵人到山到向则上上吉课也地支一气者四支一様也或本龙之四长生字四临官字四帝旺字皆可若四墓字则凶墓非三合结局不用也
　　又有纳音以补龙者一行禅师谆谆尚之矣托长老为丰城宛冈黄氏墓戌龙作辛山乙向得甲戌火龙入穴也宜木音生之火音比助之正宜立夏乘旺故用庚寅年【木音】壬午月【木音】戊午日【火音】己未时【火音】下又曰造八字取用全在纳音不可分毫争差则福应如向然以前法叅之亦相合焉戌龙属土又与寅午同三合火局今托长老用寅午火局以生戌土则非徒纳音之属木属火能助甲戌火龙也故补龙者必以前三合局或一气局为主而叅以纳音之説托不补辛山而单补戌龙之纳音因知古人重龙不重山也今人不问龙而单问山岂不谬哉
　　又有一法谓之占夺一方秀气亦甚吉如木龙则四柱用寅夘辰三字全谓之占尽东方秀气火龙则用己午未三字全谓之占尽南方秀气金龙则用申酉戌三字全谓之占尽西方秀气水土龙则用亥子丑三字全谓之占尽北方秀气与官旺局同但多一字耳以三字凑作四柱择一字空利者多用一字以成四柱也三字外不可叅一别字叅一别字则乱格矣杨筠松与人修方用壬寅年甲辰月甲辰日丁夘时此必寅甲夘乙龙又坐寅夘山方也寅夘辰全秀占东方格
　　论扶山
　　坐山不必补但宜扶起不宜尅倒尅倒则凶何谓扶起坐山有吉星照之无大凶煞占之而又八字相合不冲不尅即扶也如坐山与龙同气则补龙即以补山如壬癸龙坐子向午龙与山皆属水用申子辰局可也倘龙与山不同气则止以补龙为主而坐山有吉星无凶煞即妙
　　何谓尅倒太嵗冲山则倒【日月时忌冲山嵗冲尤忌】三煞隂府年尅及伏兵大祸占山则倒此开山之紧要凶神勿造勿可也
　　年家天地官符占山俟其飞出别卦之月以吉星照之或太阳或紫白或三竒此中得一二吉星到反能发福葢天官乃临官方又名歳徳吉方地官乃显星方又为歳位合皆可吉可凶非大凶煞也但要吉星到耳忌还宫忌本月忌旺月占向同此其余神煞置之勿论凡太嵗占山叠戊巳隂府年尅打头火则大凶叠金神次凶若不叠此数凶而以八字比之或三合之又八节之三竒同到上吉其福最久
　　凡日月金水紫白三竒窍马得二三件到山大吉凡八字四柱禄马贵人到山到向大吉如寅山多用甲字甲山多用寅字名堆禄格余仿此推
　　凡主命之真禄真马真贵人以太歳入中宫遁到山向上吉
　　凡嵗贵嵗禄嵗马以月建入中宫遁到山向次吉凡八字宜扶山合山或与山比肩一气或印绶生山或禄贵到山皆吉切忌地支冲山次忌天干尅山惟辰戌丑未山不甚忌冲然嵗冲亦凶日月时内止一字冲之可也冲多亦破而凶矣
　　凡四柱中有纳音尅山者若年尅月尅忌修造不能制也则以月日纳音制之制者当令尅者休囚乃穏凡阳居原有屋而修山者兼方论忌大将军大月建小儿煞破败五鬼及金神煞此五者惟金神可制而秋月难制大将军飞出别卦无妨还宫则凶吉多无妨此俱忌修方修山不忌
　　年家打头火及月家飞宫打头火丙丁火占山占向忌修造不忌
　　月家天地官符占山向中宫得月家紫白同到又有气不忌
　　居城市者龙逺难测宜补坐山与补龙法同阳居坐山颇重与隂地不同也
　　论立向
　　向不必补但有吉星而无凶煞可也何谓凶煞太嵗也戊巳煞也地支三煞也浮天空亡也此造同忌者也内惟太歳戊巳尤凶盖太歳可坐不可向而戊巳在向猛于在山也三煞可制亦宜斟酌俟其休囚之月以三合尅之吉星照之然可而造险葢暂而造久也浮天空亡略轻主退财耳伏兵大祸占向次凶然修造亦忌不忌也巡山罗防占向一白到则吉古人有补向者所求补龙扶山也不然则坐山之财局也如艮龙作丙丁向或用四丙或用寅午戌火局者生艮土也又如子山午向用寅午戌火局者子山尅火为财也然止用寅戌二字切忌午字冲山余仿此推
　　论相主
　　相主者何以四柱八字辅相主人之命也从来皆论生年不论生日有论生日者非古法也
　　修造以宅长一人之命为主以亡命为主祭主止忌冲压余可勿拘
　　古人皆论生年之天干或合官或合财或比肩或印绶或四长生或取禄马贵人不冲命尅命而又补龙扶山则上上吉课也
　　昔杨筠松为俞侍御修阳宅俞系乙亥生用庚寅年庚辰月庚寅日庚辰时取乙与庚合合官格也乙禄到夘寅辰拱之拱禄格也四柱又名天干一气两支不杂上吉格也课曰行年七十六嵗自乙亥至庚寅年正七十六歳此论生年不论生日之证也
　　又一戊午年生人扵丙子造是非不停皆冲生年也故知生年为重
　　用合财合禄格者如曽文辿为壬午修主杨筠松壬午亡命皆取四丁未盖丁与壬合合财格也又午与未合天地合格也四丁禄到午命聚禄格也故其课曰支干合命愈为竒上上格也今人以支干合命者为晦气煞何其谬欤
　　昔杨筠松为乙巳主命修艮山坤向屋取丁丑年庚戌月庚申日庚辰时葢取乙与庚合合官格也又庚禄居申坤向驿马到艮寅山故其课曰三合马进山三禄向上颁又三庚名三台格
　　一印绶格宜正印忌枭印如甲命宜四癸乙命宜四壬之类枭印亦能生我多见则忌一二不忌也若伤官食神泄气多见则忌
　　一比肩格如己巳亡命杨筠松取四己巳比肩格也今人忌本日何欤比肩上吉如己命见三己四己是也劫财凶如己命多见戊字是也
　　一四长生格如壬生人用四申丙生人用四寅是也官不相合不宜多见多则尅身一二可也合官则四愈妙
　　七煞大能尅命忌用或年月利而干系七煞一可也得四柱中天干食神制之为妙若至二必凶况多乎昔有乙夘生人造屋用辛丑年辛夘月后大不吉乙以辛为七煞也若用庚字则合官大吉矣合官者贵格也合财者富格也不合则无情财与官俱宜一二禄马贵人宜四柱活动取之如甲以寅为禄甲命人叠见寅字乃自家之现财禄也寅命人叠见甲字乃财禄自外而来也皆聚禄吉格贵人与马仿此
　　命禄与命贵人最吉马次之乃病地也马有必不可用者如寅以申为马四柱若用申字则冲寅命凶
　　查古人造课所云禄马贵人皆四柱中之显然可见者如上数课是也然难逢难遇盖成格成局之难也又有本命飞禄飞贵飞马取造之年飞到山向中宫俱大吉此稍易取
　　一本命地支切忌四柱地支冲之若又天干尅命干者名天尅地冲最凶
　　一太歳冲命最凶月次之日又次之时为轻
　　如辰戌丑未命遇冲不吉但略轻土冲土也然太嵗冲之亦凶
　　又曰东冲西不动南冲北不移谓木不能伤金火不能尅水也亦略轻如申酉命遇寅夘冲亥子命遇己午冲是也止主是非若北冲南命西冲东命则凶莫堪矣然亦以太嵗为重月次之盖歳君力大而月乃司令也凡本命羊刃四柱切忌多见如甲命忌夘字之类本命煞惟天罡四煞最凶造皆忌
　　天罡四煞即嵗煞也修忌宅长忌化命及祭主吉不能制
　　寅午戌生人属火忌扵丑年月日时内作甲乙庚辛四向凶【非此四向则犯丑字不忌不犯丑字则此四向亦不忌二者俱犯乃凶犯一个丑字亦凶】申子辰年生人属水忌扵未年月日时内作甲乙庚辛四向凶己酉丑年生人属金忌扵辰年月日时内作丙丁壬癸四向凶亥夘未年生人属木忌扵戌年月日时内作丙丁壬癸四向凶
　　命食禄最吉能催官禄乃本命食神之禄也八字用三四俱吉或修食禄方亦妙如甲命以丙为食神丙禄在巳四柱多用巳字是也或修巳方亦吉
　　凡三合之力胜扵六合但主命喜与八字六合而三合次之惟用三合降煞者得主命与八字共成三合为妙山向又喜与八字三合而六合轻矣
　　凡坐山及来龙与命干命支同推但二十四山向少戊巳二字而多乾坤艮巽四字用禄马贵人则干与亥同坤与申同艮与寅同巽与巳同如四柱用壬字则为禄到干亥用丙丁则贵人到干亥用巳则马到干亥也坤艮巽仿此推
　　如乾坤艮巽山用长生印绶者则干金与庚金同坤土与戊土同艮土与巳土同巽木与乙木同
　　马有冲山者则取到向如寅山马在申忌申字冲寅山则四柱多用寅字又助起寅山又马到申向也禄贵到向俱吉宜活法取之毋执一也
　　又有本命飞遁真禄真贵真马则支干俱全之谓也以太嵗入中宫遁到山向中宫造安床入宅俱大吉修方者宜到方
　　如甲子年生人寅为禄马丑未为贵人用甲年五虎遁则寅为丙寅丑为丁丑未为辛未乙丑年修作以太嵗乙丑入中宫顺数丙寅到干六则干为禄马辛未到坤二则坤为阳贵人丁丑到艮八则艮为隂贵人乾坤艮三方大吉
　　按通书云本命日不宜用事诸歴皆无明説惟见道藏经今选择家通忌天尅地冲年月日时如甲子忌庚午之类并忌天比地冲年月日时如甲子忌甲午之防起例又忌日纳音尅化命纳音而地支相冲者与篇内戊午忌丙子日者相合具表扵后天尅地冲天比地冲显而易明故不列表
　　甲子忌戊午　　乙丑忌己未　　丙寅忌甲申丁夘忌乙酉　　戊辰忌庚戌　　己巳忌辛亥庚午忌壬子　　辛未忌癸丑　　壬申忌丙寅癸酉忌丁夘　　甲戌忌壬辰　　乙亥忌癸巳丙子忌庚午　　丁丑忌辛未　　戊寅忌庚申己夘忌辛酉　　庚辰忌甲戌　　辛巳忌乙亥壬午忌甲子　　癸未忌乙丑　　甲申忌戊寅乙酉忌己夘　　丙戌忌戊辰　　丁亥忌己巳戊子忌丙午　　己丑忌丁未　　庚寅忌壬申辛夘忌癸酉　　壬辰忌丙戌　　癸巳忌丁亥甲午忌戊子　　乙未忌己丑　　丙申忌甲寅丁酉忌乙夘　　戊戌忌庚辰　　己亥忌辛巳庚子忌壬午　　辛丑忌癸未　　壬寅忌丙申癸夘忌丁酉　　甲辰忌壬戌　　乙巳忌癸亥丙午忌庚子　　丁未忌辛丑　　戊申忌庚寅己酉忌辛夘　　庚戌忌甲辰　　辛亥忌乙巳壬子忌甲午　　癸丑忌乙未　　甲寅忌戊申乙夘忌己酉　　丙辰忌戊戌　　丁巳忌己亥戊午忌丙子　　己未忌丁丑　　庚申忌壬寅辛酉忌癸夘　　壬戌忌丙辰　　癸亥忌丁巳
　　论开山立向与修山修向不同
　　凡鼎新开居倒堂竖造皆谓开山立向则单论开山立向吉凶神至年与月之修方凶神俱不必论修主原有住屋欲扵屋后修造谓之修山不名开山则忌开山凶神兼忌修方凶神也向上凶神除太嵗三煞二者外其余不必论矣住屋前修造谓之修向不名立向则忌立向凶神兼忌修方凶神也坐山凶神除歳破三然二者外其余不必忌矣若所修之处前后还有屋则又兼中宫凶神论
　　修山修向修方看与修主住房利否如与住房不利又欲急修则宜避宅别居俟工完后入新宅可也既避宅而去则止论山向空利而方道与中宫神煞皆可不拘修方神煞年家则以三煞嵗破为最打头火天地官符次之月家以大月建小儿煞为最飞宫官符独火次之凡修山修向者必要兼避方煞惟新开山立向者不论方煞也修山而忌三煞在向者盖三煞在向亦凶必俟休囚之月乃可修山也修向而忌三煞嵗破在山者盖山既大不利则向亦不利也
</div>
    <div class="pagination">
<a href="钦定协纪辨方书_page156.html">上一页</a><span>...</span><a href="钦定协纪辨方书_page152.html">152</a><a href="钦定协纪辨方书_page153.html">153</a><a href="钦定协纪辨方书_page154.html">154</a><a href="钦定协纪辨方书_page155.html">155</a><a href="钦定协纪辨方书_page156.html">156</a><span class="current-page">157</span><a href="钦定协纪辨方书_page158.html">158</a><a href="钦定协纪辨方书_page159.html">159</a><a href="钦定协纪辨方书_page160.html">160</a><a href="钦定协纪辨方书_page161.html">161</a><a href="钦定协纪辨方书_page162.html">162</a><span>...</span><a href="钦定协纪辨方书_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
