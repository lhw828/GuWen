<!DOCTYPE html>
<html>
<head>
    <meta charset="UTF-8">
    <title>星学大成 - 第 54 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 54 页/共 59 页</h1>
    <div class="content">　　火星落空乃离中之虚谓之爝火大明反主发达夜生尤妙盖火遇夜则明故也
　　【如前件落空者皆是升殿入垣而有此格祸福即旬中空是也如丙辰生土为福在女度行限甲寅旬无子丑亦主退财坐地受灾能説不能行如戊申生人土禄在夘甲辰旬无寅邜行限反主奔波劳碌不利财谷所以星落空者切不可以福禄及升垣殿以为吉】
　　四时五星论
　　春月生人命限连有土孛金水太阴罗计谓之云雨不解淋漓花果触目愁景主退败可畏四五月虽然得雨然亦不可连接行限见前项星辰为久霖不晴皆主冷退愁闷生意萧然如有此格日火行限谓之久雨逢晴伸眉舒目人物欣快必主骤然大发秋月生人连有风雨星行限主霖雨伤稼冬月生人连有凶不妨
　　凡炁入申为入猴山不过作事混沌凡木炁为祸不过冷淡是非留连不寜所以木星为祸迟淹延不安炁木为人执抝不惺防
　　凡水泛扬州损自己之财命逢炁吉拏他人之财为自己之用为縁水计相逢
　　凡行水防水宫防土于寅邜上决主见灾无妨不倒金尅木于巳午火尅金于亥子木尅土于申酉水尅火于辰戌丑未皆主重灾凡金为天地肃杀之星是以行金星限未有无刑尅孝服化吉亦然春天土木相防行土限骤发名权而死则难免
　　凡疾奴兄财妻儿等宫仍兼其宫度主论之极騐
　　刬法
　　凡七政为身主命主夀主命度主夀元限主所泊躔防最怕在前刬破多死化凶亦然占煞刃尤恶其在后刬破又轻假如限行火防怕水同在火防行土防怕木同躔行月防怕土罗计日防畏木罗计孛等夺他仿此然如行木防受金春月刬脉不断行火防遇此谓雨雪载途皆非好格冷落寂寞不言可知所以晴雨之星要有相间行限得晴雨停匀生意顺快凡土孛炁罗计防日皆谓黒云暗日主大贫
　　人命五六月生火日行限却在巳午谓之旱魃南离生意焦枯如游年孛土罗计到晦掩其光反主一发过了游年又主祸依然是以喜行雨限若行限又俱是火日亦曰久晴不雨万物烁落如忽行一星如罗计孛金水太阴炁星则云兴雨降物苗勃然发达可知
　　凡行风雨星而逢日在戌或行限在戌三合对照则云收雨过落照余晖遇此格者主晚年发达凡太阳坐命极主劳碌不闲一云慷慨盖日运行不息故也冬月水罗防谓之和风解冻寒林生春火防土谓之寒谷囬春皆主发越
　　春木宜日火怕罗计如防日可谓蒸烘日火则春入园林妆缀红紫罗计到风僝雨僽反主贫夭
　　秋天水居水防见金谓寒潭浸月火寒未免清秀而贫薄炁防月在前谓庆云捧月在后谓浮云蔽月化水夏生刬脉不断金值火防秋生无害土行水防冬月反好四季之土遇木何妨最须详辩刬法至要有一人土在危三度好在危五度行土限遂死
　　抝星例
　　愚谓此法谓之全降与半降也即空亡空尽最为竒之意甚騐水在金宫遇金反吉次喜火罗三合喜木炁一木炁在酉辰角日罗亦解之在张月火可解罗子遇水可活凡木逢金要水气之扶或火罗之救便无害金在邜戌遇火反吉火入酉金入戌或火金同戌或火金同酉或火在辰金在邜或火金同辰或火金同邜皆主无妨惟金在邜一节秋生又断或寅亥或木到或炁同到或土水火救凡金入防或遇火喜土星之生水孛之救或火金而在金宫或火宫而反无害金火只忌秋生立在巳木解炁亦可解土在寅亥火罗金可救凡土喜计来救又喜火罗来救亦可又辩凡土计同喜炁木水在辰戌丑未遇金孛炁木月反可无害火在酉巳要木炁土计罗日可解太阳之断惟金拱救或月防可救太阴之断惟金孛水星可救或日可解水不断干火不断坤火归坤地害灾除土不断四木辰角戌奎未井丑斗木不断辰亢盖东方水地也冬金不断夘冬水夏火难断春木秋金易断
　　四直星
　　正二月太阳三四月太阴七八月水孛九十月木炁十一十二月金星五六月火星
　　凢遇直星煞难守照命位限宫者刑尅疾破虚耗劳碌损夀逢日伤父逄月伤母逢妻刑妻逄子刑子为煞星大凶为父母星相生相顺不以此论又合论福鬼房二防度号为天眼男命值之多是多非凶狠权豪便能反叛女主淫乱亢井主敢为敢断箕毕主病患
　　六十年乔抝诗
　　花甲循环六十年　星辰乔抝细推论一隅不以三隅反　奥妙当知在不传木躔娄度号凶躔　甲子生人又不然命限田财寅亥者　必然发福进庒田甲子生人孛在寅　化为禄主限宫迎谁知木到申宫照　不死终为带疾人乙丑金人命丑宫　太阴身主又相逢身命主星登殿驾　恶星酉未怕相逢丙寅木喜入秦州　限入东方百不忧火木同行或逢孛　前程亦许享优游丁邜邜寅惟喜计　孛在干亥子宫利木星午未罗在申　随有希求皆称意戊辰午宫遇木炁　两耗而推难一例酉罗戌孛总相宜　土防莫嫌居井位己巳计耗为有用　土在午宫福尤重孛罗战激总无妨　定主为权能伏众庚午癸巳水居申　众论皆言是吉神限逢出入皆遭险　若是孤刑免防身辛未水计罗在亥　须知亥限为最快辰巳二限最相宜　刑破六亲谁避讳壬申甲申【见前】
　　癸酉宫宜计水同　木居牛斗总无凶孛罗更且能为福　轸壁参箕火转红甲戌逢罗福更多　火星逢孛亦无疴只愁轸水夜逢土　凶祸重重福奈何乙亥辛巳丙戌
　　辛巳生人金在辰　丙戌生人好齐瓶乙亥生逢亥上木　若非伤夀必然贫丙子生人喜四余　炁罗光彩耀天衢计水为祸只宜孛　土水遭逢亦不虚丁丑人逢计最宜　黄星不可以为非只愁土孛遥相望　贫病交攻孰解围戊寅【见前】
　　己邜罗防最有权　戊宜逢计耗难言孛星逢紫居高位　安乐和平福禄全庚辰金酉若居垣　限尽穷途岂偶然计守限宫还有力　土罗虽好莫争先辛巳【见前】
　　壬午生人细品评　炁权计禄福难慿孛星若是居寅邜　为害为灾实不轻癸未木邜炁在亥　亥当祸重邜为轻计孛土罗居丑未　限行至此倍精神甲申【见前】
　　乙酉子丑逢土木　名为暗耗翻为福罗申满用实可慿　戌亥炁孛见祸乙酉生人命未宫　太隂却向酉宫逢己邜丑宫分善恶　非常贵也富家翁丙戌【见前】
　　丁亥亥木便为迍　五星亥上福难慿计罗孛限应无祸　更有金牛福气増戊子生人最怕土　当生元化为禄主若守田财大限中　不特防财仍破祖己丑行年子细推　计都孛防两相宜单行三合无争战　命限逢之作福基庚寅莫遇罗并土　巳上偏宜见计都申上水星皆不吉　谁知乔抝有二夫辛邜星辰两得宜　炁申罗子互光辉午宫水计相遭遇　衣禄随縁度歳时壬辰遇计寅増光　火孛同行亦不妨酉戌土刑难减福　寅宫单孛又须防癸巳【见前】
　　甲午生人逢炁土　皆主平生无险阻设或行限遇火罗　即许滔天多福乙未罗防最是凶　限行至此一塲空孛星土木相遭遇　试看晦滞得踈通丙申行限到东南　紫炁罗防樜境甘土孛那能添福力　计都阴险更难堪丁酉星辰又不同　桃花见孛却无凶限行罗计俱为祸　造化分明指掌中戊戌土计福平平　罗防单行有用星紫炁遭逢财不聚　可怜孤苦更伶仃己亥火罗偏有情　逢兹顺境福川增炁余为福力尤重　木计用逢各逞能庚子火星为有用　命限逢之福尤重那堪行限厯西南　名利两全谁与共辛丑炁居辰巳界　发福发财诚稳耐设使土计两强梁　命与仇谋翻取败壬寅却喜罗居未　炳耀扬辉无不利那堪孛又在枵　定许希求俱称遂癸邜逢罗又不宜　虽名禄主祸相随计都行用翻为福　乔抝宫中子细推甲辰狮子忌逢木　不主官司须夀促行限如临此位中　祸患重重难主福乙巳生人喜计都　悭贪致富语非虚常人遇此皆竒意　积善之家庆有余丙午辰邜逢土木　根基稳耐非庸俗康寜夀福足平生　蓄积多金荣福禄丁未生人偏喜计　命限逢之翻吉利此为相反仍相成　漏泄真机难自秘戊申木不喜临官　祸患须知见百端马遇空亡难着脚　限行至此倍悲酸己酉纳音元属土　遭逢木防人皆妬谁知木炁若相逢　无害无灾安若堵庚戌金命却嫌火　自我观之又无祸能以妙理定无差　命限逢之当自贺辛亥木星嫌在亥　欲求发福应空待若非伤夀定孤贫　必见非灾多横害壬子计都为禄主　限宫逢着皆无取能于造化细推寻　祸福莫言无定防癸丑土星计孛火　谁知作党非为祸却为权禄暗相扶　横发资财声誉福甲寅命若逢南斗　土防相逢反为咎刑囚暗耗总为祥　己午见之福犹厚乙邜孛星临限度　虽为禄主空遭遇除非权福【火月也】二星来　方许荣华无错误丙辰土星至在子　块然一物无可取木星化禄己午间　起祸生灾难制御丁巳土正好齐瓶　木星为福又还轻刑权囚孛皆无虑　限里逢之定有成戊午午宫忌遇日　水金辅之皆不吉安命如逢又不然　限里逢之数难出己未夘辰宜火罗　最忌计都居酉戌行限如逢火土星　却主旺家多发积庚申辰戌宜计罗　土多亥宫生意多木遇临官反无用　辰罗临出暗消磨辛酉禄宫嫌炁禄　木星朝斗多愁哭孛星土计更罗防　却主光辉能发福壬戌戊上宜土刑　亥逢火计更丰盈孛宜在巳偏嫌炁　土计如临亦不凶癸亥嫌木居亥宫　罗如在午福昌隆孛宜在巳偏嫌炁　土计如临亦不凶【限主升本垣当生太歳冲动为祸诸宫宫主星仿此为例】
　　限宫宫主本垣中最怕当生太歳冲破耗相攅宜出位限行至此总成空
　　限主还元大可愁五星带夺煞同谋更兼忌曜来虐此命须登白玉楼
　　论倒限
　　倒限之法夺星为第一夺星行限逢气生起或宫主相生或化恶背时决然倒限火土名忌乃煞星也二宫相防谓之二煞同谋最为凶害此等格局虽有过北斗之资亦难买无常之厄如忌夺相防相尅谓之二煞反目十度之外相逢不过见灾而已虽防亡亦可救也如行限遇之死无疑矣
　　煞星带刃
　　火土双星带刃来那堪垣庙两和谐流年太歳来冲倒任是公侯也受灾
　　【火土二曜乃煞星也况又带夺其恶尤甚又且得经得垣加之太歳月将冲动为祸不可胜言限行到此虽有扁鹊之智亦不能救若二星身带阳刃破碎的煞决不善终】
　　凶送凶迎
　　凶星行限又将终又有凶星后限中凶送凶迎凶铁定饶君铁汉也成空
　　【凶星如忌如夺固凶星也金罗计孛火土化恶亦恶一恶星在后行闗来关将尽又有一凶星初闗闗方来恶星光芒相射必为薤露人矣○又如刚星得田财战鬬或刚星聚吉战闘得炁救解只恐炁之光星一出或忌或夺来迎皆主大发亦速死无饶矣】
　　木星夺煞
　　木星带夺命难延五福之中夀不坚若使炁星同共到玉皇来诏靳夭年
　　【炁木虽善柰为讐星二星不宜防光景之内木星又带煞是善以需恶二星相遇于三十度内忌计孛金罗于中间间断至于防合相逢必登无常之録矣】
　　前闗后鎻
　　身命田星日月曜两个栏星占前后限到中间进退难任是神仙也难救
　　【日月二曜乃君后也初不为害于人而闗人之夀夭何欤盖日月命田之主受伤故也若日月为身命之星当生却被罗计于闗拦截掩其光彩或闗煞来犯或孛大土化恶罗计夹辅穿钓有如此者非惟日月受伤而吾之身命亦受伤矣至若太阳为身命田之主尤其切盖月是身若是恶星来钓是坏其所生之主矣岂不为南柯梦中人也】
　　刚星带战
　　刚星穿战实难当田命逢之怕受伤化恶化讐年夀促散财散福见阎王
　　【刚星为夀主命主当生遇刚星于闗内或望合相穿正照皆非吉兆傥得煞星为命田之主或带夺受二星之尅或受彼之所伤限数还元假饶化吉穿战受制得志之时速死之患难免】
　　异防相攻
　　火星行限孛星来金星行限罗防猜日月二防怕罗计孛星忌曜两崔嵬
　　聚煞交战
　　火计金罗孛一同更兼忌夺二星攻假饶徳炁中间救光景无从亦主凶
　　【火孛计罗皆刚星也若三刚互战使根基壮亦无益也纵得炁水来救光彩一出不复解救又更详其命如何】
　　聚煞反常
　　金星带煞遇罗星二煞相生奈例评老防反常还不利阎王来诏入蓬瀛
　　【金星带夺于闗内正度或锋芒交承之际或火土两煞星为主限而金孛罗兼老人遇此于生旺少年逢此于死絶此等格局多死】
　　限入空闗
　　限入空闗多煞神星辰辽逺又无情流年冲到招凶煞定作南柯梦里人
　　【限到当生所在煞上无星主事两旁三合之星亦复辽逺即为空限若火罗计孛交战于此限之正度即为梦蝶人矣】
　　又六十年诗
　　甲子荧罗紫炁辉　计都乃是祸之基人言木土虽无吉　我道其星祸果宜乙丑孛罗寅夘宫　非惟无福祸来攻刑囚暗耗非凶论　天尾牛宫福反丰丙寅木未限行东　只怕南方荧惑凶若只单行为福　限行权孛化为凶丁夘计寅孛亥子　更有罗申木未午四个星辰最为吉　唯有水星是祸祖戊辰木炁居于中　虽则囚耗最为愈更有孛罗酉戌好　土井亦言是吉主己巳计都匪耗言　孛罗交战有威权土星更喜居于午　行限相逢有福田庚午生人罗耗加　计都月孛亦堪夸凶星囚耗反为用　命限相逢福禄奢辛未阳猪木邜中　人行亥限福兴隆炁星辰已虽无吉　不免孤贫亦是凶壬申未防限平平　计在南方最有情惟有孛星还不利　求谋作事少能成癸酉火星喜失躔　计都合水亦为先孛星最好罗为忌　木斗依然以祸言甲戌夜生土最凶　罗午计未喜相通若人命限临其上　作事偏成喜气浓乙亥罗防防孛星　此星不可以凶名土星若遇还为弱　亥夘升垣反祸崇丙子土木不相宜　天首罗防紫炁竒更是四余皆有用　计都与孛福无涯丁丑孛星岂为凶　不应土防对宫冲计都若又还为用　命限相逢作富翁戊寅木炁亦言凶　月到申宫横祸宫夘上土罗凶变吉　计都遇着亦中庸己夘罗防最有权　计阳虽耗反为坚炁星若在高强位　亦是平平不十全庚辰最喜计都逢　招入资财足万重更有土罗亦可取　若人限遇事还通辛巳土寅与木罗　此星最喜限中过炁星禄主还无用　金在辰垣反化讹壬午孛临寅夘木　还言此是祸之胎紫炁为权计为禄　限行平稳可无灾癸未炁猪木邜居　若行亥限命还危祸来夘限还消防　土计孛罗未丑竒甲申孛子木寅宫　土月五星皆是空只有炁猪为福力　罗防星更不为凶乙酉吉星土木罗　独嫌孛计戌上过更嫌水日三合座　无祸仍教有祸磨丙戌孛酉邜计都　须知为福十分呼木夘亥宫土归子　无端祸患并来扶丁亥土子有灾危　五星居亥反为竒计孛罗星凶吉半　人行酉戌祸来随戊子木炁酉无凶　天尾戊辰富可求亥上土星平稳当　若临强位反为仇己丑计都与孛星　若教遇着祸来陵罗防最喜单行吉　果决威权福禄兴庚寅土罗无所取　计都却又喜居蛇人言水在参垣好　我道忌星亦不佳辛夘罗子申炁来　凶星自作吉星裁更嫌木炁居于午　便断平平不用倩壬辰土酉戌无灾　但于孤刑不免哉火孛同行无碍处　寅宫单孛祸之胎癸巳孛子罗防丑　若言福禄皆无有更有防金亦无取　若问当生土在酉甲午罗防做事来　更亥火防亦然哉尽言土炁亦为好　只有未辰反不才乙未罗囚亦是凶　孛星禄主反无功二星木土多屯否　作事还如制缚同丙申罗吉炁平平　只利东南限度荣土孛二星知可贵　计都险恶亦遭惊丁酉罗刑与计贵　遭逢命限福重重虽然囚孛桃花上　然亦平平无大凶戊戌土计有机权　更有单罗亦吉言天尾炁星还不吉　更破财糓不堪论己亥荧罗却有情　木星天尾亦为荣更有炁星亦云吉　皆是平平匪至精庚子土罗是吉星　西南限度好经营其余星防宜详断　当审飞来钓起情辛丑忌星辰巳间　限中遇得享安闲恶曜土星及天尾　此个星辰作事难壬寅金水总朝阳　命限相逢反不祥惟有断躔金是祸　秋冬却以火为良癸夘水星亦辅君　若居财帛总无成罗防化禄亦非吉　木防限行主讼庭甲辰土防忌升垣　若也升垣祸蔓延更有凶星水孛限　只能晦气不伤年乙巳还畏水金张　若在田财命限当不特防身并破祖　更教夀亦梦黄粱丙午水星利失经　夘辰土计是良星炁星天乙临寅丑　大吉须防亦有刑丁未土星在邜辰　若居恶煞免灾迍水星限度诸为显　限到水星有讼争戊申金木限中来　孝服临门更妨财唯有土荧还发福　限宫命里细推裁己酉荧罗是福基　只言太白不为竒水星与木还为祸　命限相逢大不宜庚戌秋冬愁火罗　只言土星少比和若临命限田财上　举动云为百事讹辛亥土星临限中　虚花财谷尽成空唯有秋冬火曜吉　炁罗作事正兴隆壬子计土能为福　春水水金限不宜若临命位主破相　损耗资财不用疑癸丑土计水为忌　命限如逢必见殃若逢罗防与日月　限中逢此是高强甲寅土星在于丑　命宫逢之福乃有暗耗刑囚己午间　无灾无祸平平守乙夘孛星限不宜　罗防不可以囚窥若人命限遭临着　福禄威权最是竒丙辰十福子上土　己午福星为禄主命限逢之无福禄　仍且招延祸患苦丁巳土子祸又钟　木乃平平可免凶罗孛刑囚皆有用　限行至此必从容戊午太阳居午位　水火辅之皆不利限若逢之亦可忧　更遇流凶必颠堕己未木罗居夘辰　须知生意日津津火星若遇亦冝利　唯有计都作事迍庚申土计与辰罗　此个星辰最喜过惟有木寅无用处　辰罗临出讼消磨辛酉忌禄反成殃　木计来朝亦不良惟有戌宫土计吉　辰罗逢着亦为强壬戌土刑戌亦佳　亥间火计最堪夸孛罗己午祸难测　炁计孤刑不免邪癸亥罗防不背禄　火孛逢之必有福土躔娄星亦无祸　惟有金星祸最速
　　论忌星
　　甲庚生人不用火火星在戌为殃祸乙辛生人不用金金星辰上化为尘丙丁生人不用木木徳在寅多反覆丁壬生人不用水水星在巳无依倚戊巳生人不用土土星在子多愚鲁朔日太阳居于午十五太阴居于未身命运限若相逢如此之人须正忌














　　星学大成卷二十九
<子部,术数类,命书相书之属,星学大成>
　　钦定四库全书
　　星学大成卷三十
　　明　万民英　撰
　　天机渊微
　　总论
　　先贤陈氏论星辰犹胜巫咸与石申命若契符如影响莫将机宻乱传人苗公郎子修行去云梦之中遇一贤悟了五星眞秘术布出声名天下传大梁甘石得遗文曾究乾坤验十分造化天机从此泄灾祥得与后人闻二交火土孛皆同只在东西南北逢议命须论强与弱精微全在五星中星曜照人看得力命宫少缓身宫急无星合照防空关生死穷通便消息
　　定光矞论
　　星文自有渊微诀今古诸经皆未说金木虽云本善星亦有却作灾时节土火虽云是恶星此星致福非常别五星六曜自消详岂可胶柱而定辙任他留顺并伏逆不顾乐旺并员缺也无昼火夜忌土亦无五弱七强说福德相貎并三日方主限元更迂濶但能把此数端求休咎何忧不精切
　　【天机常例星无顺留伏逆亦无好乐庙旺日无盈缩月无圆缺无昼火夜土忌无三方主向背之说不用相貌生后三日宫只以五星正生爲髙天涯地角爲卑○奴仆爲天涯相貎爲地角○见月爲不见月爲缓二明三暗爲强三明一暗爲弱若依歌断之则祸福无不应矣】
　　星性善恶
　　二明三暗则光芒四正相交坐八方作福作威从此得都缘星性属刚强
　　二明火土　三暗孛罗计
　　三明一暗属阴柔不说髙低共逆留将谓与人爲福庆元来从此作寃仇
　　三明金水木　一暗炁
　　天一生水地二生火天三生木地四生金天五生土阳爲竒阴爲偶阳爲刚阴爲柔土水木爲阳星金火爲阴星此其常性也然水属北方太阴幽防之气顺时趋流而就下木属东方少阳仁厚之气其阴可庇其水可食虽是阳星其性柔爲阳中之阴故金水木紫炁皆系柔星所谓三明一暗者是也火者南方阳明之气其性炎上不容于物金属西方干健义勇之气虽是阴星其性刚爲阴中之阳故火土罗计孛皆系刚星所谓二明三暗者是也交初爲罗防交中爲计都所谓二交者是也
　　刚强　　二交月孛是权星　不须观象又观形得限逢之爲吉曜　自然富贵得安宁火土吉曜恶星辰　刚徤辉光见日新身命见之皆吉庆　布衣换作锦衣人
　　柔弱　　金木虽是善柔星　限数相逢都不宁四正居之爲大祸　直教谨守保生平紫炁恶曜九流星　僧道孤惸及艺精此限才逢防厥福　妨财妨利又妨名
　　论刚柔
　　苗公星度真竒絶强弱诸宫皆不说只言金水是休祥火土谓之祸凶孽苗公本意秘深妙造化真机安漏泄何须仰观星辰象不必髙低比优劣根深歩取太阴宫合对同宫磨观切火土强星髙照月其间富贵并员缺四方强曜富华人五弱居强就卑列
　　论轻耀
　　二交首尾必贤豪日月相逢当亏缺朝身逢忌职司权见月宫位失臣节天吏躔月求火土金木来叅犯刑法曾因水火漫漂流不是损伤须废折明星金火但煌煌与月相逢发祸殃亦有小儿曾异母无辜风疾及痍疮异母妨亲孤害子亦悲金木作仇雠行年子午招贫困僧道爲人及九流
　　日月　　男女宫中星曜照　多凭星性穷多少于中若见至阳精　四五二男爲继绍
</div>
    <div class="pagination">
<a href="星学大成_page53.html">上一页</a><span>...</span><a href="星学大成_page49.html">49</a><a href="星学大成_page50.html">50</a><a href="星学大成_page51.html">51</a><a href="星学大成_page52.html">52</a><a href="星学大成_page53.html">53</a><span class="current-page">54</span><a href="星学大成_page55.html">55</a><a href="星学大成_page56.html">56</a><a href="星学大成_page57.html">57</a><a href="星学大成_page58.html">58</a><a href="星学大成_page59.html">59</a><a href="星学大成_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
