<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 1 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 1 页/共 170 页</h1>
    <div class="content">　　钦定四库全书
　　御制协纪辩方书序
　　粤昔帝尧命羲和敬授人时厥民知析因夷隩之节后圣有作推而弥广至于外事用刚日内事用柔日此皆载之经典百王不易者也厥后滥觞日以讹谬术士以吉凶祸福之说震惊朕师不可方物如褚少孙补史记所称彼家云吉此家云凶彼家云小吉此家云大凶茫乎不知其畔岸汉武以来已如聚讼而荀悦王充辈斥为理之所无弃而勿论者也虽然天以日月行四时人奉天而时若向明而治向晦而息后王君公所以奉若天道也日出而作日入而息羣黎百姓所以奉若天道也否则不能晨夜不夙则暮诗人讥焉人人所知也然则举大事动大众协乎五纪辨乎五方以顺天地之性岂无寸分节解以推极其至精至微之理者欤其支离昧拘牵谬悠之说乃术士之过而非可因噎而废食者也钦天监旧有选择通书刻于康熙二十二年其书成于星官之手因讹袭谬见之施行往往举矛刺盾
　　皇祖圣祖仁皇帝知其荒率不可以训曾纂为星厯考原一书刋刻颁行而未将监本改正葢以待夫后人
　　圣人之心慎而又慎如此也以谕监臣监臣曰通书之谬允宜改正朕因其请谓及今犹有庄亲王等数人曾经
　　皇祖指授稍明此理使此时不加订正恐后此益复无可任使爰命编辑成书颁布天下较之旧本谬说少除然俗所久沿则亦不能尽去便民用也命名曰协纪辨方书夫协纪辨方者敬天之纪敬地之方也一作止一语黙天地实式临之况其大乎如曰如是则吉如是则凶如是则福如是则祸则明者所弗道也虽然敬不敬之间吉凶祸福随之矣是为序
　　乾隆六年十二月望日



　　奏议
　　钦天监监正兼佐领【臣】进爱谨
　　奏为请
　　防重修选择通书万年书以昭画一以垂永久事窃惟隂阳选择书籍繁多彼此参差最难考定康熙二十二年
　　圣祖仁皇帝
　　特命九卿詹事科道防议照依前定选择通书万年书遵行仍取通书大全内二十四条附入选择通书彚为一部与万年书一同永逺遵行臣监遵奉编校缮成十卷拟名
　　钦定选择通书进呈
　　御览奉
　　防依议钦遵在案惟是从来选择诸书皆未考究根源【臣】
　　监当年编校亦止照依旧本
　　圣祖仁皇帝道通法象学贯天人康熙五十二年
　　大内养斋开局
　　命和硕庄亲王率同翰林何国宗梅防成等恭编御制算法律吕诸书并发曹震圭所着厯事明原著同大
　　学士李光地重加考订
　　亲加披览
　　赐名御定星厯考原
　　颁赐【臣】监【臣】等钦遵考校始知从前选择通书内尚有传譌即万年书与选择通书亦未画一除时宪书纪年九宫已奉
　　特防改正外其余参差错误之处甚多因系久经九卿定议遵行之书未敢遽议更改今【臣】监开设增修时宪算书馆和硕庄亲王现在总理梅防成何国宗现在总裁【臣】
　　皇上天恩特授监正职叨协理馆事所有【臣】监选择通书万年书参差错误之处应请一并考订重修庶可昭画一而垂永久倘
　　皇上恩准请以梅防成何国宗为总裁【臣】监监副李廷耀专司选择请以为副总裁再量选【臣】监通晓选择官生十员分修校録除现今在馆各员已
　　圣恩赏给桌饭银两外其余亦请照例支给应用纸张
　　等项照例该处支取书成之日进呈
　　御览恭请
　　钦定一并交
　　武英殿刋刻颁行所有应改条目关系神煞及合婚俗论应行删去之处【臣】监未敢擅便谨另单胪列伏乞
　　皇上睿鉴勅部定议【臣】监遵奉施行为此谨
　　奏请
　　防
　　计　开
　　一天徳乃月建三合五行中和之气孟月用隂干季月用阳干仲月用库宫如申子辰月三合水局申孟月以癸为天徳辰季月以壬为天徳子仲月以巽为天徳水库在辰属巽宫也天徳不用地支故不用辰而用巽通书子月巳月误载天徳宜改正
　　一月恩乃月建所生之气阳月生阳干隂月生隂干通书五月丙戌日十二月甲子日误载月恩宜改正
　　一喜神乃取时干见丙如甲日丙寅时则以寅时为喜神论方向则以寅属艮即以艮方为喜神是方向原从时起通书以丑寅皆属艮误以甲日丑时亦为喜神逐日皆误俱宜改正
　　一复日乃月建所同之干如正月建寅为阳木而甲亦阳木故正月以甲日为复日七月建申为阳金而庚亦阳金故七月以庚日为复日世俗作为歌诀云正七连庚甲通书因误以正月之庚日七月之甲日皆为复日逐月皆误俱宜改正
　　一九空乃月建三合库地对冲之日如寅午戌月合火局火库在戌故以辰日为九空通书九空误为寅午戌月辰卯寅日卯未亥月丑子亥日辰申子月戌酉申日己酉丑月未午巳日俱宜改正一大败乃月建三合五行沐浴如寅午戌月合火局火长生在寅沐浴在卯故寅午戌月以卯日为大败日通书误以春卯夏午秋酉冬子为大败日俱宜改正
　　一蚕官蚕室蚕命乃取歳方生养之地如歳在东方寅卯辰属木木养于戌为蚕官生于亥为蚕命干在戌亥之间为蚕室通书蚕命惟寅午二年合余年俱误宜改正
　　一男女合婚以生命之九宫配卦爻之变动六爻不动为归魂一爻变为五鬼二爻变为福徳三爻变为絶体四爻变为天医五爻变为生气游魂卦为游魂归魂卦为絶命牵合非伦至年命神煞虽亦附防五行然非禄命之理如以年命之纳音五行生于死墓絶之三月为男妨妻女妨夫尤属妄诞愚民拘牵俗论往往婚姻失时应请删去一红沙日忌嫁娶上兀下兀四不祥日忌上官选择通书皆不载万年书亦不载红沙【臣】监旧例注时宪书时按期添入查红沙乃己酉丑金局日孟月巳日仲月酉日季月丑日相传又误以为孟月酉日仲月巳日甚属无当上兀下兀乃俗传小六壬之留连赤口日阳年正月初一日起小吉隂年正月初一日起留连按日顺数尤为荒陋四不祥乃从朔日取对七为冲隔三为破自初一顺数初四日为隔三初七日为对七十六日又为隔三十九日又为对七二十八日又为隔三故皆为四不祥日不论月建与干支而以月朔定冲破甚属不经应请一并删去等因于乾隆四年七月二十七日交与奏事郎中张文彬等转奏本日奉
　　防该部议奏钦此
　　礼部谨
　　题为遵
　　防议奏事该【臣】等议得钦天监监正进爱条奏重修选择通书万年书以昭画一以垂永久一折据进爱奏称从来选择诸书皆未考究根源【臣】监当年编校亦止照依旧本康熙五十二年
　　命和硕庄亲王等恭编
　　御制算法律吕诸书
　　赐名御定星厯考原
　　颁赐【臣】监【臣】等钦遵考校始知从前选择通书内尚有传譌即万年书与选择通书亦未画一除时宪书纪年九宫已奉
　　特防改正外其余参差错误之处甚多因系九卿定议遵行之书未敢遽议更改今【臣】监开设增修时宪算书馆和硕庄亲王现在总理梅防成何国宗现在
　　总裁所有选择通书万年书参差错误之处应请一并考订重修请以梅防成何国宗为总裁监副李廷耀专司选择请以为副总裁再量选【臣】监通晓选择官生十员分修校録除现今在馆各员已赏给桌饭银两外其余亦请照例支给应用纸张等项照例该处支取书成之日交
　　武英殿刋刻颁行所有应改条目关系神煞及合婚俗论应行删去之处另单胪列伏乞
　　皇上睿鉴勅部定议等语查选择通书纪隂阳之正协刚柔之宜究象数本原以顺时趋事载入时宪昭示万方诚宜考校精详归于至当今该监既称尚有参差错误之处应仍请
　　勅交总理增修时宪算书馆和硕庄亲王总裁梅防成何国宗等一并考订重修至称监副李廷耀专司选择请以为副总裁等语查监正进爱现在协理馆事监副李廷耀选择既系专司自宜令其协同办理其请以为副总裁之处无庸议至分修校録不可乏员应如所请令该监于通晓选择之挈壶正博士天文生挑取十员其桌饭银两并应用纸张等项照该馆例支取报销所有单内应改条目交与该馆详核订正务于画一可垂永久书成之日进呈
　　御览恭候
　　钦定一并交与
　　武英殿刋刻颁行可也等因于乾隆四年八月二十六日题本月二十九日奉
　　防依议钦此
　　总理増修时宪算书馆事务和硕庄亲王【臣】允禄谨
　　奏为请
　　防事窃【臣】馆奉
　　防重修万年时宪书选择通书务期考据精详校订明确方可昭示天下垂诸永久但神煞宜忌各有根源而诸本吉凶多相矛盾【臣】等现将各神宜忌之事与各事宜忌之神悉心参互考订正其譌谬去其重复分派在馆各员重加修注此外根据未详彼此互异之处尚多查内阁学士张照学问淹博家多藏书且素日亦留心神煞选择之事伏乞
　　皇上天恩准令张照兼【臣】馆总裁行走遇有考订之处与梅防成何国宗一同商酌办理于【臣】馆事务实有裨益为此谨
　　奏请
　　防等因于乾隆五年二月初九日交与奏事郎中张文
　　彬等转奏本日奉
　　防好钦此
　　总理增修时宪算书馆事务和硕庄亲王【臣】允禄等谨
　　奏为请
　　防事窃【臣】馆奉
　　防重修选择通书万年书先据钦天监监正【臣】进爱奏称应改条目关系神煞及合婚俗论应行删去之处另单胪列伏乞
　　皇上睿鉴勅部定议经礼部议覆单内应改条目交与该馆详核订正务归画一可垂永久奉
　　防依议钦此钦遵【臣】等谨按图书为五行生尅之原卦畴为吉凶变化之本圣人作卜筮以前民用即选择之道所由昉也术数之家更相推衍神煞之名愈多而选择愈无准的恭查康熙二十二年为叶钟龙诬告王府动土一案奉
　　圣祖仁皇帝谕防隂阳选择书籍浩繁吉凶祸福多相矛盾且事属渺茫难以凭信若各据一书偏执己见捏造大言恣相告讦将来必致诬讼繁兴作何立法永行无弊着九卿詹事科道防同确议具奏钦此
　　圣言煌煌万世为则矣但当时定议之臣虽经删其矛盾而尚多未尽应用神煞亦未考据本原【臣】等悉心考订务求其理而得其合正其舛误加之解说因见其荒诞错误尚有出于【臣】进爱所奏之外而必不可不改者春秋传云国之大事在祀与戎今通书祭祀用神在日查所谓神在日者全无理解及检道藏乃云许真君奏玉帝而定之荒诞已甚通书出军忌九丑日今查九丑出于六壬凡十日每日各有一时为九丑乃选时之法而通书误以选时为选日大事尚然其小者又无论矣他如嫁娶周堂五姓修宅之类悉属荒唐谬说而载在时宪书内又如天徳月徳乃上吉之日诸事皆宜今注时宪书天徳日止宜修造动土月徳日止宜修造动土宴乐上官殊于名义不合其余吉凶宜忌亦多类此兹当奉
　　防重修之时【臣】等又经查出自应一并厘定昔年时宪
　　书内九宫错误
　　圣祖仁皇帝特谕钦天监具题改正有例可循但事重司天议须众允且于时宪书内多所更定大典攸关
　　【臣】等谨将一切应删应改之处与钦天监官员公同商酌另单开列恭呈
　　御览伏乞
　　皇上睿鉴勅下大学士九卿定议施行【臣】等未敢擅便
　　为此谨
　　奏请
　　防
　　计　开
　　一时宪书载五姓修宅以五音分五姓始于汉时防纬之说托之孔子歴代以来诸儒驳论不胜枚举即使其说果是则自今日以溯黄帝民间姓氏屡改岂能犹合本音况实无义理徒滋拘忌应删去
　　一男女合婚【臣】进爱已经奏请删去至其嫁娶大利月及周堂日亦属不经皆术士之妄说也查大利月以女命为主阳年本命前一月隂年本命后一月为大利次月妨媒次月妨翁姑次月妨女父母次月妨夫次月妨女本身惟妨本身月为女之本命与其对冲然选择亦无专取本命年支一字之例余更无义可推至于周堂载在时宪书以干为翁坎为第艮为灶震为妇巽为防离为夫坤为姑兑为堂大月从夫顺数小月从妇逆数遇第堂防灶为吉遇翁姑夫妇则妨其人并不论本命与日干支尤属无理细按其图合于仪礼成婚之次日新妇盥馈而舅姑飨妇之位次其所为翁姑夫妇者各人所立之方向也宅与堂者宅为坎宅堂为坐西朝东之堂行礼之所古人堂室如是也有防又有灶者防为女氏之行防所以馈舅姑灶为男氏之爨灶所以飨新妇妇在震方则防灶在艮巽乃便也此岂得有吉凶生于其间耶查月有十二而忌者居其十而两月六十日中忌者又居其半是使民间可以婚嫁之日至少也不便于民莫此为甚亦应删去
　　一时宪书载太白游方不宜抵向其法每月一日十一日二十一日在正东二日十二日二十二日在东南以次转至东北八方既周则以九日十九日二十九日为在中宫十日二十日三十日为在天查太白星随太阳出入前引后从总不逺离太阳右行太白岂能左行以算术求之万不能符考其根原出于西域日时吉凶善恶宿曜经徧查释藏并无此经不知其出何印度但彼处以每月初三为一日又或以每月上为一日与中国朔望总不相合然则太白即使左行亦与中国日辰不同况又万无此理应删去
　　一时宪书载长星短星每月各一日八九月各二日无论月之大小有闰无闰每年皆然义实无谓曹震圭以长星为金短星为火牵合虎鼠二遁为之而其数仍必不能合则迁就他说以粘合之邵泰衢以为生乎月而其说又无理之可申查长星短星所忌不过裁衣开市立劵交易纳财事既无关重轻世亦未尝避忌亦毫无应验应俱删去一时宪书伏断日密日裁衣日皆以值宿起算查二十八宿选择之法来自西域其伏断以日配宿与旬空路空之义相似尚属有理至所谓密日者乃房虚星昴四宿七政属日西语曰密主喜事中国遂以其日忌安葬启攒今查西域二十八宿分属七政其日各有宜忌与中国风俗迥然不同专取其密日殊属无谓至以角亢房斗牛虚壁奎娄鬼张翼轸十三宿日为宜裁衣亦无取义应一并删去
　　一时宪书以每月三日四日八日九日十日十一日十三日十四日十五日二十二日二十三日二十六日二十七日及申酉亥子日为宜洗头日查通书祓除澡雪之事用申酉亥子日其寻常洗头原不待择日也况初三初四等日义亦无取应删去
　　一二十八宿次舍星经天官书原系觜宿在前参宿在后选择家以酉日值觜宿为伏断日星命家二十八宿分配七政以日月火水木金土为序觜属火参属水皆依古宿次舎而定者也新法算书以参宿前一星为距星参在前觜在后则觜宿与酉日不得相值星命家以为水火颠倒查宿之距星惟人所指与算法疎密全无关碍又七政时宪书之罗防计都乃月行正交中交之度古以正交为罗防新法算书以中交为罗防星命家以为罗防属火计都属土遂谓颠倒罗计查罗防计都并非实有此星亦于字义无取于算法尤无关碍应俱依古改正
　　一通书时宪书推日出入昼夜时刻春秋分前后隔六度小满小雪前后一隔九度一隔十二度冬夏至前后隔十五度故交节气之日无日出入昼夜时刻者有之今查春秋分前后隔五度小满小雪前后一隔七度一隔八度则交节之日皆有日出入昼夜时刻于授时之义允协应改正
　　一通书以甲子乙丑丁卯戊辰辛未壬申癸酉甲戌丁丑己卯庚辰壬午甲申乙酉丙戌丁亥己丑辛卯甲午乙未丙申丁酉乙巳丙午丁未戊申己酉庚戌乙卯丙辰丁巳戊午己未辛酉癸亥三十五日为神在日其日宜祭祀曹震圭作明原谓为唐贾耽所集曲为之解而不能通又引撮要曰旧本错误十有八日今依官本改正未审旧本为非新本为是选择宗镜则曰神无所不在以此三十五日为神在日其不在日又何在乎今徧查诸家通书皆无解说惟道藏玉匣记云许真君考天曹案簿三十一日诸神在人间地府祭祀受福余日诸神在天求福反祸察其日数虽比通书少四日不同九日然其为根本于玉匣记而又加之以传譌亦可断矣荒诞不经实甚宜昔人之疑而驳之也今现用之殊属未合按明原引神枢经等书天徳合月徳合福徳普防福生圣心续世天后天巫宜祭祀祈福求嗣等事较之神在日为近理应取天徳合等日为宜祭祀其神在日应删去
　　一九丑本于壬遁其法以乙卯己卯辛卯乙酉己酉辛酉戊午戊子壬午壬子十日内视丑临于支上则其时为九丑课推其理唯此十课魁罡及日干皆落败地故谓之丑乙巳辛戊壬五干加子午卯酉四支共为九故曰九丑并非此十日皆为九丑日也今通书选时内原有九丑之说而又误用之以选日则此十日内尽有吉日非尽应避忌也应改正
　　一辛未壬申癸酉己卯壬午甲申壬寅甲辰丙午己酉庚戌丙辰己未庚申辛酉十五日为大明日今通书称上吉日明原谓是李淳风所集又以丙寅丁卯戊辰己巳壬申癸酉甲戌乙亥丙子丁丑庚辰辛巳甲申乙酉戊子己丑庚寅辛卯甲午乙未戊戌己亥壬寅癸卯甲辰乙巳戊申己酉庚戌壬子癸丑甲寅乙卯戊午己未庚申辛酉三十七日为七圣日明原谓是贾耽所集七圣者黄帝元女文王周公孔子天老董仲舒也其日宜举百事其说不伦全无义理今选择虽不用而通书犹载其名应删去
</div>
    <div class="pagination">
<span class="current-page">1</span><a href="钦定协纪辨方书_page2.html">2</a><a href="钦定协纪辨方书_page3.html">3</a><a href="钦定协纪辨方书_page4.html">4</a><a href="钦定协纪辨方书_page5.html">5</a><a href="钦定协纪辨方书_page6.html">6</a><span>...</span><a href="钦定协纪辨方书_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
