<!DOCTYPE html>
<html>
<head>
    <meta charset="UTF-8">
    <title>神相全编 - 第 3 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神相全编 - 第 3 页/共 13 页</h1>
    <div class="content">水火木金土，肝肺心肾脾。五德配五行，仁义礼智信。发而为四端，信则居其一。生相若无信，虚负躯壳体。吾见世间人，致淆于外矣。不知无文中，舍有真实理。真实即为信、四时不衍期。相中全在信．相得寿须弥。四端岂假借，各具其一理。倍寄四端中，有用无方体。 



水圆本是智之神。水性周流无滞智之体似之。 

《风鉴》云：肩粗并眼大城廓更闭圆。此相名真水。平生福自然。成和子云：水形主阅得其五圆、气色不杂，精神不乱、动止宽容。行久而轻也。语云智者乐水、又云智者动。 

秘诀云： 
水先天之气耳、贯通于六合。化机不息。口古如常。圆融似智得其形，并得其性。是为真水，主聪明敏达定贤愚也。经云：似水得水文学贵。 

火有文武礼之附。火之用有文武礼之体似之。 

《风鉴》云：欲识火形貌，下阔上头尖。举止全无定，颐边更少须。成和子云：火形主明、得其五露、气色不杂，精神不乱、动止敦厚，卧久而安也。 

秘诀云： 
以火为种水作精。精全面后神方生。神全而后气方备，气备而后色方成。火之在人为礼。得其形并得其智。是为真火。主威势勇烈，定刚柔也。经云：似火得火见机果。 

木居东位仁发生。木之德为仁舍生生之机。 

《风鉴》云：棱棱形瘦骨，凛凛更修长。秀气生眉眼。须知晚景光。成和子云：木形主长，得其五长。气色不杂，精神不乱，动止温柔。涉久而清也。 

秘诀云： 
木之枝干发于甲木。位天地长生之府、配于五德居其首，在人为仁。得其形．外得其性，是为真木。主精华茂秀。定贵贱也。经云：似木得木贷财足。 

金方断制义白然。金之性有樽节裁处之宜。 

《风鉴》云：部位要中正，三停又带方。金形人入格、自是有名扬。成和子云：金形主方，得其五方，气色不杂，精神不乱、动止规模、坐久而重也。 

秘诀云： 
金之位于乾兑，舍西方肃杀之气，秉坚刚之体。在人为义．得其形，并得其性．是为真金。主刑诛厄难。定寿夭也。经云：似金得金刚毅深。 

土定不移信常足。士之信定性立刚维。 

《风鉴》云：端厚仍深重、安详若泰山。心谋难测度，信义动人间。成和子云：土形主厚，得其五厚，气色不杂，精神不乱，动止敦庞。处久而静也。 

秘诀云： 
上浮游于四季，旺在辰戊丑末，寄在丙子。一季主事十八日，其德能生万物，在人为性。得其形，并得其性，是为真土，主载育有容，定贫富也。经云：似土得土厚柜库。 

此为五德配五行。总结上文而言之。 

《风鉴》云：木要瘦，金要方、水肥火厚土尖长。形体相生便为吉，忽然相克定为殃。 

秘诀云： 
苍松翠柏，岁寒不凋、可以观仁，精金美玉百炼成刚，可以观意，火风烹饪，鼎养圣贤、可以观礼，长江大河，天机动流，可以观智。名山大川，载重泄，可以观信，人与天地并立。天地，人也、人天地地也。知此五德配五行之说。 


 相神气第四   唐举 

贼形天地超过万灵，天地生人，性灵异于万物。 

《无形歌》云：道为貌、大力形，默受阴阳禀性情。阴阳之气天地造，化出比尘凡几样人。《灵枢经》云：人禀天地之气，肖清浊之形。为万物至灵也。王元君云：人道九形而生行形、舒之弥六合．卷之个盈据，包络大地，禀受群生者也，故云赋形天地超万灵。 

秘诀云： 
人生之道、真精融合．二五凝成，赋其形．即赋其理。虽万物皆具生成之道，蠢然而巴、未有如人最灵也。 

气似油兮神似灯。形资气以养之。 

《清鉴》云：大都神气赋于人、有若油兮又似灯。人平却自精之实，油清 
然后灯方明。柳庄云：古者方伎之道，有闻人之警格而知其必贵者、得之 
于人也。有察人之喜怒而知其必贵者，得之于气也。陈图南云：形以养血。 
血以养气。气以养神、故形全则气今。气全则神全。又云：神完则气宽、 
神安则气静。得失不足以暴其气，喜怒不足以惊其神，其为君子乎，福禄 
永其终矣一。 

秘诀云： 
令人论神，必曰眼有精神。殊不知神之元，大一生水为精，地二生火为神，精合者然后神从之。内有充足之精则外有澄彻之神。如行不动色，坐不随语，睡易醒觉，作事终。皆精神也。沦气必曰：神气固是，殊不知气有三，有自然之气．有所养之气：有暴之气。自然之气乃胎元，-呼一吸定生人之贵贱也。所养之气，乃浩然塞乎两间，定人之贤愚也。暴之气乃仲仲自好，定人之善恶也。要之神气t之子。气神之母，神能留气、气个能留神。定诀曰：妙相之法在何方；观其神气在学堂。气者有之最是良，若人认得神与气，富贵贫贱是审量。 




油若竭今灯焰熄，气丧则神亡。 

《神解》云：将全其形，先须其理。精实气固，则神安。血枯气散，则神亡。风鉴云：气壮血和则安固，血枯气散神失奔。谢灵运云：夭寿之人神离睫，泛而不救无所守也。图南云：气冷形荣寿岂宜。又云：气短精神慢，那得有长年。 

秘诀云： 
冲气乃相须者也，气既丧，神安得独存。经云：神散气聚；少孤破家。气聚神散，作事不定，神与气合，深远主寿，清秀主贵。 

灯若明今油润之。神若秀发由气助之。 

《风鉴》云：神居形内不可见，气以养神为命根。又云：英标清秀心神爽，气血调和神不昏。白阁道者云：神者百阅之秀气也。如阳气舒而山川秀发，日月现而田地清明。 

秘诀云： 
形能养神，托气而安。气不多则神暴，而不安。欲安其神，先养其气。故盂子不顾万钟之禄，能养其气者也。 

落落失常无宅守，落落不得志之意。 

《后经》云：神衰血败气将凋，失志落落不支持，鬼箭云：荒唐失志神无宅，不到到中途则夭亡。来和子云：维维失志，失志改常神已去。 

秘诀云： 
神气欲散，福禄将艾，虽处得意之时，无异君迫之际。此乃神已去舍，观之何知。歌曰：何知为官多灾难，坐时眉攒口门常叹。问知其人必此亡，尘埃面色言失常。正无守宅也。 

谓澄澄绝俗有根株。澄澄、莹静无杂。绝俗、出众异常。根株、苗裔行木也。 

陈图南云：精神澄彻、如止水之渊，惊之不惧，折之不回、君子之人也。神解云：虚化神、神化气。气为骨之苗裔，骨为神之根株矣。《肘后经》云：骨肉相滋不相返，精神湛粹寿康宁。 

秘诀云： 
峨峨怪石迷闲云．昆山片玉已琢出。此至精之宝发于外，而蕴于内，非天地之钟，道之涵养．而能有此乎。 

纵然形肉充盈实，虽有形肉，不如神气。 
</div>
    <div class="pagination">
<a href="神相全编_page2.html">上一页</a><a href="神相全编.html">1</a><a href="神相全编_page2.html">2</a><span class="current-page">3</span><a href="神相全编_page4.html">4</a><a href="神相全编_page5.html">5</a><a href="神相全编_page6.html">6</a><a href="神相全编_page7.html">7</a><a href="神相全编_page8.html">8</a><span>...</span><a href="神相全编_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
