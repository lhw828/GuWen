<!DOCTYPE html>
<html>
<head>
    <meta charset="UTF-8">
    <title>六壬粹言 - 第 7 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬粹言 - 第 7 页/共 14 页</h1>
    <div class="content">三传间退蛇倒拔，三传引进龙飞天。鬼爻逢虎官催速，德禄登门名显传。 
间退者，谓退间传。如顾祖等课是也。引进者，谓进间连茹，如登天升阶等课是也。鬼爻逢虎，谓虎作日干之鬼，名催官使者。主赴任极速。如六甲日三传辰午申，昼占，申作虎鬼，是也。凡占官得虎入传，为有权威，带煞尤美。所谓不刑则不发也。 
将逢内战递迁官，日禄临支当替职。凶丧罗网课遭屯，富贵禄马升迁疾。 
内战，谓下克上也。如戊辰日三传寅未子，寅加酉，未加寅，子加未。皆下贼上神是也。禄神临支，谓日禄加支上。如庚午子日，支上申。辛亥日支上酉，是也。主权威不正。或遥授职禄而已。罗网课，主有丁艰之事。如值干之天罗发用，主丁父服。值支之地网发用，主丁母服。干支互乘禄马，名富贵课。如丙寅日，干上申，为支马，支上巳为干禄。此例止有六课。 
两贵夹拱身命上，城吏相逢仕途畅。迁期干年支月推，内外日用生克量。 
身谓日干，两贵夹拱，见考试门。寅为天吏，申为天城，有城有吏，乃居官之象。以旺相相生为吉，干年支月，谓干神离龙常几位推年，支神离龙常几位推月也。如丙寅日，干上丑，昼占，辰为龙神加申，离干三位，主越三年。戊辰日，支上丑，昼占，午为龙神加酉，离支四位，主越四月也。日用生克，谓龙常克日生日比日，主迁在内。日生龙常克龙常，主升在外。如六甲日夜贵顺行，子为龙，是龙生日也。昼贵逆行，申为龙，是龙克日也。夜贵逆行，寅为青龙，是龙与日比也。六庚日夜贵逆行，寅为龙，是日克龙也。夜贵顺行，子为龙，是日生龙也。一云，干在岁前主外任，干在岁后主内任。 
贵遇头冲官显职，官乘天马得新恩。学堂居命词林重，勾刃临身将私门。 
头冲驿马也。如贵人带马，见于课传，主征召。如丁巳日干上亥为马，昼占乘贵是也。癸亥日返吟，贵人带驿马入天门发用，更吉。天马主朝廷信息也。如六甲日申为官星，二八月中又为天马是也。学堂，甲乙用己亥，丙丁用丙寅，戊己用戊午，庚辛用辛巳，壬癸用甲申。如见于日干年命之上，主翰苑之贵。如空陷，则为空禄。勾主战斗，羊刃为血光之煞。如干支上乘此二神主兵权。 
元胎驿马四重临，求官占差是学臣。朱虎威权推御史，如逢四季职亲民。 
四路见考试门。四马入传，有行移之象。故为学臣。朱主口舌，虎掌生杀，故为御史。四季以其有守土之责，故为牧民之官。 
贵常最喜入官乡，月将乘龙入庙堂。更值年命逢太岁，平章国事佐君王。 
常贵入官乡者，如庚子日三传巳戌卯，昼占巳乘常作官星。丙戌日三传亥申巳，昼占亥乘贵作官星是也。月将乘龙，如甲子日巳时申将占，发用申乘龙，又作月将是也。命年逢太岁者，如丑年甲子日辰时丑将占，丑贵作月将，又为太岁，占人年命在辰，主有代君行政之权。 
卯加午位轩车驾，成为符印忌辰冲。四建全逢天作合，三奇入传有奇功。 
轩盖课，午为马，卯为车，子为华盖，三神并遇，如乘驷马轩车主张华盖者然。如正七月占，午为天马更吉。铸印课为铸成符印之象，占时为辰冲破其戌，为破印则不吉。四建全逢详考试门。 
三奇入传，谓甲子甲戌旬丑为奇之类是也。更三传亥子丑为联珠。三奇乙丙丁为天上三奇，甲戊庚为地下三奇也。如值此神入传，主有异政超擢。 
斫轮百斧方成器，顾祖空传归里门，绝处逢生休可复，回环入传降旋升。 
斫轮课，卯为车轮，申为斧斤，以卯加申，有斫轮之象，名利俱得成就。如初传空陷则不吉。顾祖课有子回顾母之象，占主只宜守旧，不能动作。如值空亡，更凶。绝处逢生，如六甲日申加巳发用，申为日之绝神，加巳之长生上，虽绝而不绝也。三传四课相同为回环课，如庚子日，干上辰，三传子申辰是也。主往而又返，去而复来。故升者占之反降，降者占之反升也。 
三合生官荣显捷，四时返本赴官迟。伏吟丁马防参劾，德丧真成禄绝期。 
三合生官，谓官星加干，三传合局生之。名为催官符。如辛未日干上午三传卯亥未是也。此外又有丁丑丁巳日，干上亥，辛卯辛亥日干上午，壬午壬寅日干上未六课。返本煞，春得金局，夏水秋木冬火局是也。占赴任极迟。伏吟课，见相马入传，主行动。如神将凶，必有参劾之事。阳日返吟，名德丧禄绝，以德禄驿马，皆居绝地也。占官多不满任。如神将吉，即升迁而不久。 
夜贵居命必归田，龙伤太岁返林泉。盗立干支凶可解，鬼临三四祸谁怜。 
幕贵临年命，主休官。如六乙日昼占申加午，占人年命在午是也。太岁有人君之象，故不宜为龙神所伤。如六甲日昼贵顺行，于申酉年占，午乘龙克其太岁是也。盗谓伤官，如丙寅日三传子亥戌，子作官星为干上辰支上丑所克是也。日鬼加临支两课为鬼临三四，辛未日干上酉，三课午，四课巳是也。 
天乙卯酉号蹉跎，赤鸟作鬼防黜落。朱空并岁诏命来，太阳西坠亏官爵。 
贵人立卯酉之上，卯酉为私门，贵人临此，必有私心，或昼贵居夜方，如六甲日昼占丑临酉，或夜贵居昼方，如六甲日夜占，未加卯，名贵人蹉跎，事不能成。又贵人临辰上，为履天罗，临戌上为必地狱，更凶。赤鸟者朱雀也，主文书口舌，如生太岁日干，在官必有名誉，上章亦得君上之心。如作鬼加干，必有弹章参劾也。六甲日干上酉，夜占雀作日鬼临干上是也。如乘午而克太岁更凶。朱空乘太岁发有，主有诏到。又皇恩天诏乘太岁发用亦可用，如与二马并更的。太阳西坠，谓月将临酉戌亥子丑等宫也。 
  
卷十   指南汇笺二 
经商第五 
欲卜经商何术善，交车相合吉无疑。贵坐生合求谋遂，墓作华关动不宜。 
交车相合，谓交互六合也。要得长生财爻为吉。如带刑冲克害墓脱，仍凶也。贵临年命谓之坐，如六壬日昼占，巳乘贵人加申，占人年命在申是也。贵生年命谓之生，如六丙日昼占，占人年命乘寅卯，为夜贵所生是也。贵与年命作三六合谓之合。如六庚日昼占，占人年命处乘子，与丑贵六合，乘巳酉与丑三合是也。如贵人与年命上神刑克冲达，则不吉。华盖者，如丙寅丙午丙戌日干上戌为华盖作墓也，关神春丑顺四季，如庚辛日春占，干上丑为关神作墓也。 
干财支墓旅程苦，病符遇生旧更新。两贵夹拱生涯遂，禄神乘旺莫纷更。 
干财支墓，如甲子日三传辰午申，乙酉日三传丑戌未，主贩商失本，在路阻程。病符，如壬申日，干上申，酉年占为病符，作日干之长生，主旧事再新。两贵夹拱，详仕宦门。禄神乘旺，如六乙日干上卯为旺禄，春占又为旺气，然只宜静守为吉。如要动，则变为罗网煞而有凶也。 
无处逃生最不吉。同类相争难为力。末助初财暗助多，交车相加彼我益。 
无处逃生，如丁亥日昴星，三传午戌寅，初禄旬空，中为日墓加干，末虽长生，奈日乘蛇而夜乘虎，惊危盗窃，无逃生之处也。同类谓干支，如戊辰日三传亥寅巳，干支同争一财，财何能有？末助初财，如甲辰日三传戌申午，末传午生戌财。交车相加，如辛丑日，干上子为支财，支上卯为干财是也。 
日干逢空赤贫断，绝财逢旺白手成。生气青龙忻迭迭，常乘财印喜盈盈。 
干神空亡，如辛未日戌空，即辛空是也。绝财逢旺，谓财坐绝乡，却乘时令之旺气，如辛丑日三传卯戌巳，卯为日财，加于申之绝地。春占卯为旺气，主白手成家。生气青龙，谓龙乘生气，加干支上也。如六丙日干上寅夜占乘龙，三月为生气，乙未日支上巳，日占乘龙，六月为生气是也。或龙乘天喜亦吉，常乘财印见婚姻门。 
舍损就益方有获，明生暗克最支离。恩多怨深无终局，人甘自苦复何为。 
舍损就益，如甲辰日干上丑为财，奈坐旬空，支上卯为旺禄，又与辰作六害。凡占即宜弃此而就三传子亥之生戌土之财，方有所获也。明生暗克，如庚寅日干上巳支上亥，各乘长生气，乃交车反作脱气，是明虽受生，暗却有损也。恩多怨深，如乙未日三传午丑申，干生安装，是恩也。初生中，中生末，末克日干，是反成仇怨也。主我去助人，人所伤我也。人甘自苦，如辛丑日干上酉与戌六害，支上子与丑却作六合，甲戌日干上酉作日鬼，支上巳反生其支神，此为自身煎熬，他人逸乐也。 
不受福德本折耗，空财遭劫更堪伤。暗财临命宜居积，命被财伤争斗防。 
不受福德，如壬寅日干上申，支上亥，干神虽受申金之长生，却加于支而为其所脱耗，主张本营生，必多亏折。劫煞见考试门。如财神空亡，更遭劫煞内战，本必大亏。如丙子日，干上申，日财空亡，下临巳，又为支之之劫煞所克，是也。暗财，遁干之财，如丁卯占人命上乘午，遁干见庚是也。财伤年命，如丙子日以申酉为财占人年命上乘寅卯为财神所伤。 
日禄空亡改业宜，长生无气鬼何忌。四课源消最不佳，一旬周遍多如意。 
日禄空亡，如辛巳日干上酉旬空，旺禄既空，不宜坐用。须要弃禄而就三传卯寅丑之财。别谋改业，以致兴旺为妙。长生无气，如甲午日，干上亥为长生，夏占于月令无气，得发用申金生其亥水。则鬼亦无忌也。四课源消，见考试门。一旬周遍，谓旬首旬尾俱见干支上者，如辛丑日，干上卯为旬尾也，干上午为旬首，乙丑日干上子为旬首，支上酉为旬尾是也。 
天财临命庆亨丰，二破相加财命物空。元武持刀遭劫盗，空亡脱气益贫穷。 
天财，正月起辰顺行六阳神，如加日干年命上最吉。二破者，岁破月破是也。经云，“岁破加临月破中，上下相逢财物空”，如巳年寅月己未日申时亥将占，亥加申发用，亥为岁破，申为月破，是也。元武持刀，谓元武金煞克其干支也。如乙巳日三传酉巳丑，昼占酉乘武克干是也。空亡脱气，如癸丑日，干上寅，本是脱气空亡，那更三传寅卯辰，而癸水生其脱空，虽有千金，亦不周其所用，如日占乘元尤甚。 
财乘旺蛇乃贱货，元神生日有私财。天空并喜经营吉，常贵相逢得意来。 
蛇乘财神，加临日辰得旺相气。必因贱货而获财。元武作生干之神。旺相有气，宜求财于阴私中，如克日主失脱，更应防盗，或有小人脱赚之事。如不克日亦无妨。天空，主市井之神，更遇财星或天喜者，可营运经商，太常为财帛之神，如居贵人位上发用，必获财。 
日辰皆吉主客利，巳亥丁马远行藏。类神旺相货宜制，龙为长生是客乡。 
辰为主人，日为客，俱以旺相为吉。休囚为凶。亥为天头。巳为地足。如课传见巳亥乘丁马，主求财远方，如六处见游神更的。欲占制货，须观类神，如子为脂粉簪环，丑为谷米、斗斛，寅为医药、桌椅，卯为竹木、舟车，辰为药材、网罟，巳为弓弩、炉冶，午为羽毛、鞍马，未为衣服、食物，申为金银丝絮，酉为珠玉、铜镜，戌为纽械、瓦器，亥为丝绳、图书，贵人为珍珠、钗钏，蛇为豆麦砖瓦，朱文收羽毛，合木匣盘盒，勾皮革瓦器，龙图书文章，空壶瓶幡幢，虎铜铁骨器，常丝帛酒谷，元鳞甲笔墨，阴布帛刀尺，后稻豆丝麻，余例推心置腹。如类神与日辰生合，更得旺相吉神，或见成神，其货可居。至交易所宜之方，则神龙长生驿马等神加临之地而往可也。 
传进当进退间止，互相罗网致愁多。受生互生方有益，逢冲逢比必蹉跎。 
进行退止，得进茹进间则宜进，得退茹退间则宜止也。互相罗网，如癸未日，干上申为支网，支上寅为干罗，主我欲网罗人，人已网罗我也。受生者，如乙亥日，干上亥，支来生干，主占上门助我。不劳其力。就生干，如庚辰日，支上申，干加干而就生，主就彼受生。凡事有益。冲者，谓返吟课，俱是冲神是也。比谓比肩也。 
  
求财第六 
求财最要视青龙，旺相相生在六宫。斯神入庙喜愈喜，折足逢时财帛空。 
龙为财帛之神，六宫，为初末干支年命也。如龙乘旺相气，临旺乡，与日辰相生，或作三六合必获财。如六戊日，干上午，昼将乘龙生干，夏占又为旺气是也。又龙生本命，主获财。如克本命，主破财。庙谓本爱，经云，吉神入课喜愈喜也。如六丙日，干上寅夜占乘龙是也。折足谓龙乘申酉为用也。如丙辰日三传寅未子，夜占寅乘龙，加酉发用是也。 
求财又要视三财，命上干支仔细排。合局生干彼此助，天心作合利名谐。 
三财，干财支财命财也。戊申日亥命人春占，干上子，支上卯，命上午是也。木火又为旺相气，求财必然大获。合局生干，如甲乙日得水局之类是也。天心作合，见考试门。 
财须分别外与内，最忌是与鬼耗会。日财临命财可求，天将伤财财物退。 
日财临支二课，为外财入内主获财。如丙戌日三课酉四课申是也。支财临日二课主出财。如己巳日，一课申，二课酉是也。又支财外出，亦有吉凶之分。如得旺禄子财与我生我之神，俱吉。如为脱气则凶。鬼者日鬼，耗者大耗小耗也。大耗即岁破，大耗后一位为小耗。如子年用午，巳年用亥是也。如丙子日三传申辰子，申为日财，坐子水日支之上为脱耗。或于午年占，子为大耗，未年占，子为小耗。主财不可得，反有所费。日财临命，如丙丁日，命上乘申酉之财是也。（日克命上神为财，命上神克日凡事不顺）。天将伤财，如六壬日，干上午为财，昼夜占上乘后武，为天将所伤是也。 
顺克非凶递生吉，支扶将助并为良，财来就人利最好，财乘遁鬼有灾殃。 
顺克者，如庚辰日三传寅未子，干克初，初克中，中克末是也。主求财大获，此外尚有乙酉日三传未子巳，乙亥日伏吟三传辰亥巳。两课递生者，如庚寅日三传申亥寅，初生中，中末末之财爻是也。支扶者，如丙戌日干上申为财，得支上丑土助之是也将助者，如六丙日三传酉丑巳为财，夜占得贵勾常土神助之是也。财来就人，如甲戌日，干上戌，支财加干，坐受其用是也。财乘遁鬼，详婚姻门。 
财爻最喜逢丁马，若乘斯神动异常。壬癸二干丁马见，妻财子禄细参详。 
财乘丁马，如己丑日干上亥为财，又为丁神驿马是也。壬癸二干六处见丁神，必财动。如己丑日亥为财，又为丁神驿马是也。癸未日见未，壬午癸未日见丑，则因官事而得财。壬申癸酉日见卯，则因子息而得财。壬寅癸卯日见酉，则因父母而得财。壬辰癸巳日见亥，则因兄弟而得财也。内癸亥癸巳日为丁马交加，其动更速。 
财休财旺分宜忌，财得财失害合评。旺禄受脱名偿债，干财传助号还魂。 
财旺则不能为我作财，财休则我力乃足以克之。如庚辰日，三传卯寅丑为财，秋占则吉，春占则否。合者六合，见孕产门。害者六害，如丁丑日干上午，与支六达，支上子与干六害也。旺禄受脱，如辛丑日干上酉为旺禄，奈三传子亥戌，作干之脱气，是以己财偿债也。干财传助，名取还魂债。如六甲日，干上戌为财。三传戌午寅，合局生之是也。大宜求财。勿作脱气看，即财神空亡，亦不忌。 
艰难全凭传不吉，避难还看身下藏。用多生寡最为忌，粒米贪来反失粮。 
艰难者，谓初中空陷也。要末传见财禄长生，所谓“进步艰难喜末吉”。如丙辰日，干上卯为败气，占主从艰难中更进一步，方得如意。避难格，谓传中财禄长生空陷克绝，如此便看日干下坐财，所谓避难之财坐身下也。如壬午日，干上辰发用，如墓神覆日，中传酉空，末寅又为脱气，全无所得。细视之，其壬水之下，却有午财，为可用也。用多生寡，谓财禄长生空亡，反见脱气实在者，如壬午日，干上申为长生旬空，初巳财又坐空，中传寅又与支上卯并力盗其日干，虽有末传之日禄，不足为其所用也。贪米失粮，如六甲日干上卯为旺神，奈三传辰巳午，相引而入于脱耗，不惟无益，反有所损。此为贪他一米米，失却半年粮之说也。 
鬼财险出墓图谋，传财生鬼最堪忧。绝财也结入墓苦，初财末克复何求？ 
鬼财险出，如丙申日三传子辰申作鬼，初末空陷，独存中传申金为财，名传鬼化财，其财系从危险中出，即得亦不安稳。传财生鬼， 如辛未日干上午，三传卯亥未生之是也。绝财也结，谓财坐绝乡是也。如丙丁日，以申为财，加干寅上是也。主上宜结绝财物等事。财爻入墓，谓财爻坐于墓地，如戊己日亥子加于辰上是也。初财末克，如癸亥日三传巳寅亥，巳为日财丁神，奈为末亥遁癸所克，即不能得之也。 
罗网杜传空费力，闭口昴星皆不成，三奇六仪荣枯木，成期须交末传推。 
罗网详孕产门。杜传，谓自信课中，初中自刑，传行杜塞者。财作闭口，求财难得。如丙寅丁卯日，以酉为财，酉遁干癸是也。昴星，见婚姻门。三奇见仕宦门。六仪，见考试门。成期末传害合评者，谓要在末传合处定其定期也。 
凡占求财所得之数，以甲己子午九断之，以财及相因乘除。旺则相因倍进，相则就上下本数计。休则但取盘之本数。死囚则减上盘成数之半。然究宜专用天盘为准，如甲子则九九八十一，此本数也。旺则加倍，双大数旺，取于其另数如支。如甲子春占为九十两九钱，双件定取财爻五行断之。水一火二也。生数为锭，成数为件。如水一锭六件。亦以衰旺加减。数目财爻支上测，旺多衰少半中看。年为万数，月为千数，日百辰十。笄艮七数为一筒，四足八数为一兽，飞禽五数为一只，算人十数为一人，旺相相乘相倍说，休之本数空愁半。死依本数还减半，孤神十分减空恨，刑冲破达十减七，支干定数本先天。 
凡财弱身强，以旺地之日月为得财。若财强身弱，以身旺之日月为得。 
凡财神无气无伤，且见于三传中者，其迟速以传以次第为早晚。在初传必速，旺则尤速。相稍迟，死囚休更迟。中末次之，若归日干上，必主速。故曰速中有迟，迟中有速也。凡类神不入传在间处者，则看发用。法以年月日时候分应也。又龙上所遁之干，若为年月日时克者为真财。三传递克为克己财，名网鱼。干支俱取递克，凡财爻及龙所乘，孟为新财，仲为半新，季为旧财也。又临来年太岁为旧财，旧事来年已见。孟为四季之首，故主新，季则归墓，则旧矣。 
  
出行第七 
出行先看天干踪，五成为吉七战凶。初末两仪并细玩，或行或止定何从。 
天干踪谓天盘日干所临处也。五成，德合生旺相也。七战，刑害冲克空墓绝也。如天干临地盘得五成则吉，得七战则凶。如六丙日巳加定为长生，加申为六合，则吉。加子为克，加亥为冲，则凶也。两义干支也，吉凶均以是推。 
干凶支吉他乡也，干吉支凶莫远行。初旺终休往不遇，初休末旺客安宁。 
干为本地，支为异乡。干凶支吉，则他乡有益。干吉支凶则在家为宜。一云，支生日干年命者吉。干与年命者克支亦吉。支克日干年命者凶。初旺终休，则所往不吉，初休终旺，为客当有机缘也。 
中末逢空初不空，行人半路欲回踪。初中空陷末传助，在此艰难在彼丰。 
助谓得长生财禄吉神也。如丙子日三传申亥寅，初中空陷，末作干之长生是也。 
远行谁不渡江河，发用干支要合和。干逢生旺宜行陆，支上临财听棹歌。 
干支和合，谓干上神与干生合，支上神与支生合，发用神与干支生合也。如交车相合，主不能行。日为陆路，支为水路，如干上见吉审吉将宜陆，支上见吉神吉将则宜舟。若支吉干伤，则宜舟而不宜陆。 
河井相加不可往，舟车冲破凶不爽，岁遇神后宜避之，登明加季须放桨。 
壬癸子为天之三河，卯酉三月为地之三井，如三河有一河加井，舟不可地。如戊戌日三传卯寅丑，卯上遁癸加辰发用，为天河地井相迫，主有沉溺之灾。一云，卯为在河，未为地井，盖卯为天汉之源，其下有河，未中有井宿，其下有泉也。卯加干为车，加支为舟，如被干支冲克，主舟车破坏。惟庚辛日有之。余无例。神后子也。如神后加太岁位上发用，主有水患，盖子宫虚宿内有哭泣二星故也。如丑年甲辰日占，丑加子发用是也。登明，亥也。亥加四季上发用，则水受土制，舟行为家，如癸丑日亥加丑发用是也。 
干乘元劫克年命，陆路提防盗贼连。白虎临干克年命，断然抱病客中眠。 
元武劫煞加干，遥克占人年命上神，主有盗劫。如癸酉日，干上寅，日占乘元，又要为支之劫煞，占人年命上乘辰戌丑未，为元劫所克是也。又劫煞支上亦不宜见。经云，“劫煞入辰，萧墙祸起”是也。白虎临干克年命者，如六己日干上卯，夜占乘虎，占人年命上乘辰戌丑未，为干上卯所克是也。 
年命加支三与六，吾爱吾庐乐潜伏，丁马加季利奔波，传阳思游传阴复。 
三者三合，六者六合。如占人年命加支作三六事，名本命恋宅，凡占值此，即二马丁神发用，亦不能行也。如乙未日，支上午，占人年命在未，是六合也。癸巳日，支上丑，又支上酉，占人年命俱在巳，是三合也。甲子日干六，十二月占，辰为天马，加丁卯位上发用，主有非常之动。如占人年命在子，即无动意是也。又驿马加六丁位上，亦同此推心。稼穑课，或见丁神，或见天马，为游子，凡阴将阴阳，罚在家欲出，如乙巳日，三传未戌丑，顺行是也。阳将传阴，主在外思归。如乙亥日，三传丑戌未逆行是也。 
干神归支安居吉，太冲加子水行凶。斩关只为魁罡遇，时煞还忧抬士逢。 
干神归支，谓不备课中，干神临于支上者。中丙戌日巳加戌，庚子日申加子是也。主利静而不利动。太冲卯也。如丙午日三传子酉午，子加卯发用，则舟行不宜。盖卯为舟楫，故忌水神加之也。辰戌加干支，曰斩关，如传见寅卯未，子将乘贵龙阴合，为天地独通。盖寅为天梁，卯为六合，未为玉女，子为华盖，天乙为神光，青龙万里翼，六合为私门，太阴为地房，得此数神庇佑，最利出行。如得传送白虎，亦吉。盖二神皆道路之神也。如欲逃亡伏慝，当神阴合所临之日，趋阴合所临之方可也。抬士即月建，又名小时煞，如乘蛇虎加干支，主有惊恐。 
斗系日本利家栖，天网张时急避宜。墓空登路昏迷客，死绝加临死绝期。 
斗系日本详孕产门。占时与用神同克日干，名天网课，如癸巳日戌时未将占，三传戌未辰，戌为正时发用，克日是也。干支上神乘空墓，则人必昏迷，干支上乘死绝，必有死丧之祸，如壬寅日，干上卯，支上午，俱乘死神，丙寅日反吟，俱乘绝神，是也。 
逼迫令人难进退，干前一位视何因。年神如被方神克，歧路凄凉不忍闻。 
逼迫难进退者，谓进茹三传皆空者。如壬寅日三传辰巳午皆空，不能前进，欲退一步，逢卯寅为盗气。再退一步，逢丑又为日鬼，如此便观干前一位之神，即知其所因。如用夜将，前一位丑乘太阴作鬼，主有阴人缠绕，用昼将前一位丑，乘太常作鬼，主有衣食缺憾等事也。年被方克，谓占人行年上神为所在之方神所克也。如占南行，占人年上乘四季，午位上乘寅卯是也。又如庚辛日占南行，丙丁日占北行，名为灭旺方，亦不吉。 
  
行人第八 
行人占法亥多门，学者还当仔细论。二马、命年入课传，类神临处定归程。 
二马，天马驿马临初传，又逢生旺，主行人即对。中传稍迟，末传又稍迟。如乘传送白虎则急，盖二者皆门路之神也。如入墓夹克则不行，入墓者，亥马加辰之类是也。夹克者，申马加巳，午将乘蛇雀是也。类神见捕亡门。 
初中空陷先时阻，末传空亡近地延。初克末兮车已驾，末克初兮人未旋。 
初传空亡，先时有阻，中传空亡，半途有阻。末传空亡，邻近有阻。欲知何事，即以课传决之。如干支发用，见元武劫煞克年命上神，主有盗贼等事。见病符日鬼克年命上神嘛有疾病等事也。 
三传逆行贵又逆，用在日前归计迫。若逢末足抵干支，故园应见归来客。 
</div>
    <div class="pagination">
<a href="六壬粹言_page6.html">上一页</a><span>...</span><a href="六壬粹言_page2.html">2</a><a href="六壬粹言_page3.html">3</a><a href="六壬粹言_page4.html">4</a><a href="六壬粹言_page5.html">5</a><a href="六壬粹言_page6.html">6</a><span class="current-page">7</span><a href="六壬粹言_page8.html">8</a><a href="六壬粹言_page9.html">9</a><a href="六壬粹言_page10.html">10</a><a href="六壬粹言_page11.html">11</a><a href="六壬粹言_page12.html">12</a><span>...</span><a href="六壬粹言_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
