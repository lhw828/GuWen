<!DOCTYPE html>
<html>
<head>
    <meta charset="UTF-8">
    <title>增删卜易 - 第 8 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增删卜易 - 第 8 页/共 37 页</h1>
    <div class="content">又如：巳月亥日占仆何日回得夬卦变履卦
兄弟未土″    动          兄弟戌土′  
子孙酉金′世              子孙申金′世
妻财亥水′                父母午火′  
兄弟辰土′    动          兄弟丑土″  
官鬼寅木′应              官鬼卯木′应
妻财子水′                父母巳火′  
亥水财爻为用神，亥为月破，临日建而不破，不宜重叠四重土动以伤之，谚云：双拳不敌四手，不独难望归期，预防不测，果于午月卯日得信中途已遭害矣。此章当与月建章参看。
总注：旺之者，爻之帝旺于日月也；比之者，爻与日月同也；扶之、拱之者爻与日、月同类也；墓之、绝之者爻墓绝于日月也。
李我平日：易以爻临日辰莫能散之、莫能空之，谓逢空而不空也，然动逢日冲谓散，既作日辰又有日辰来冲乎？旬空者乃旬内之所无也，既是旬空其又有临日辰之事？故知读书之不足如此。
六神章第十八
甲乙日  丙丁日  戊日    己日    庚辛日  壬癸日
元武    青龙    朱雀    勾陈    滕蛇    白虎
白虎    元武    青龙    朱雀    勾陈    滕蛇
滕蛇    白虎    元武    青龙    朱雀    勾陈
勾陈    滕蛇    白虎    元武    青龙    朱雀
朱雀    勾陈    滕蛇    白虎    元武    青龙
青龙    朱雀    勾陈    滕蛇    白虎    元武
诸书无不以青龙为吉，白虎为凶。天元赋曰：身旺龙持多吉处。碎金赋曰：龙动家有喜，虎动家有丧。卜筮元龟曰：滕蛇白虎忧尊长。卜筮大全曰：畏口御刀之白虎，喜赴水之青龙。阅奥章占疾痛滕蛇主死，白虎主丧。此皆不以五行，竟以六神而断生死。惟千金赋曰：虎兴而遇吉神不害其吉，龙动而逢凶曜难掩其凶。此正理也，然则六神而不验耶乎，乃附合之神也，卦之吉者逢龙而更吉，卦之凶者逢白虎而更凶，且元武主盗赋，朱雀主口舌，无不验也，至于家宅坟茔不可少也。
如戊子日占生产，得山地剥变风地观卦
朱雀		妻财寅木′                妻财卯木′  
青龙		子孙子水″世  动          官鬼巳火′  
元武		父母戌土″                父母未土″世
白虎		妻财卯木″                妻财卯木″  
勾陈		官鬼巳火″应              官鬼巳火″  
滕蛇		父母未土″                父母未土″应
子水子孙化绝变鬼，本日落草而亡，却是青龙临子孙，亦可谓之喜耶？
又如申月甲辰日占兄病得屯之震
元武		兄弟子水″                官鬼戌土″世
白虎		官鬼戌土′应  动          父母申金″  
勾陈		父母申金″    动          妻财午火′  
媵蛇		官鬼辰土″                官鬼辰土″应
朱雀		子孙寅木″世              子孙寅木″  
青龙		兄弟子水′                兄弟子水′  
子水兄爻为用神，卦中忌神、元神同动，土动生申，申金动而生子水，月建又生子水，至戊申日沉疴复起，其可谓之蛇动死，虎动主丧耶？
六合章第十九
子与丑合、寅与亥合、卯与戌合、辰与酉合、巳与申合，午与未合。相合法有六：日月合爻者一也。爻与爻合者二也。爻动化合者三也，卦逢六合四也。六冲卦变六合卦五也。六合卦变六合卦六也。日、月合爻者，假令丑月占得坎卦，世爻子水与月建作合是也。爻与爻合者，假令得天风姤卦、世爻丑动化出子水作合是也。卦逢六合者即如天地否卦内外六爻自相和合是也，不动亦是。六冲卦变六和卦者，假令得乾为天乃是八纯六冲卦，若外卦三爻值动，乃是乾之泰卦，谓之六冲变六合是了。六合卦变六合者即如占得旅卦变贲卦是也。
爻之合者，静而逢合，谓之合起。动而逢合，合谓之合绊。爻与爻合谓之合好，爻动化合谓之化扶。爻静或与日月动爻合者得合而起。即使爻值休囚亦有旺相之意。爻动或与日月动爻合者谓之动逢合而绊住，反不能动之意。爻动与动爻相合，乃得他来合我，与我和好，相助之意。爻动化出之爻回头相合者，谓之化扶，得他扶助之意。
凡得诸合，诸占皆以为吉，占名成，占利利就，占婚必成，占身发福，占宅兴旺，占风水聚气藏风、占求谋遂心合意，然必用神有气相宜，用若失陷无益。卜书曰：万事若得三六合，诸事必得久远，有始有终。但宜吉事逢之，事必就，不宜凶事逢之，事之难结。
如申月丙子日占出门，得明夷小过。
父母酉金″                官鬼戌土″  
兄弟亥水″                父母申金″  
官鬼丑土″世  动          妻财午火′世
兄弟亥水′                父母申金′  
官鬼丑土″                妻财午火″  
子孙卯木′应  动          官鬼辰土″应
世动破，余曰：合住必有事绊，不能动身。伊曰：因何而阻？余曰：卦中子动变鬼，防儿女不安。彼曰：因小女多病，男家催促成婚，今欲往外求取财物以备妆奁。余曰：所得何病？彼曰：血枯成劳。余曰：卯木子孙申月绝之，子日刑之，且动而变鬼，恐嫁之不及矣。后因病重，此人未去，女死辰日，夫应不去者，世动而逢合也，女死辰日者，卯木子孙变辰土之故也。此乃爻之遇合、卦逢六合之验也。余又验其六冲卦变六合者。
如未月丁巳日占已悔婚还可成否得离卦变火山旅
兄弟巳火′世              兄弟巳火′  
子孙未土″                子孙未土″  
妻财酉金′                妻财酉金′应
官鬼亥水′应              妻财申金′  
子孙丑土″                兄弟午火″  
父母卯木′    动          子孙辰土″世
断曰：此卦从来难以吉断，因得屡验六冲变合，散而复聚，离而必合，此婚一定还成，果于次年三月仍成婚。
诸合皆以用神旺者为吉，独此六冲卦变六合得不看用神，竟以吉断。占婚姻先吴越而后朱陈，占夫妻先参商后必合好，占功名始则艰驻，终顷荣显。占求谋先难后易，占身命先困后显，占风水巧处奇逢，占家宅先衰后盛。
六合卦变六合。爻逢六合已为吉兆，动而变六合谓始终而作合也。占风水百代显荣。占宅舍千秋基业、占婚姻白头相守，占功名仕路亨通，占财帛聚积如山，占兄弟累世同居，宜合吉，不宜合凶，诸占用神临日月者，吉之又吉也。惟占讼狱不利，冤仇难解，及占忧疑怪事，终不开心，占孕胎安，占产难生，若再用神受克，更为凶兆。
如卯月甲寅日占风水得困之节。
父母未土″                子孙子水″  
兄弟酉金′                父母戌土′  
子孙亥水′应  动          兄弟申金″应
官鬼午火″                父母丑土″  
父母辰土′                妻财卯木′  
妻财寅木″世  动          官鬼巳火′世
余曰：占祖茔必有其故，自葬后何事不亨？今日之念因何而起？明以告我，方敢决断。彼曰：自葬之后功名屡困，年近五旬，尚无子息，是以问之曰：此茔之有疑否？余曰：龙自右脉来，水亦从左而还源，流水不归漕之故耳。彼曰：何以知之，余曰：亥水子孙化申金生之，申为源流，寅日冲之，若能使水归漕，不至傍流者，明年起用，再拜丹墀，申年定生鳞种，彼曰：长久安泰否？余曰；六合万载安然。
申子辰合成水局、巳酉丑合成金局、寅午戌合成火局、亥卯未合成木局。此三合者有四。一卦之内有一爻动而合局者一也。若两爻动一爻不动亦成合局者二也。有内卦初爻、三爻、动而变出爻成三合者三也。又有外四多爻、六爻动、动而变出之爻成三合者四也。然此三合者有凶有吉。如占功名合成官局谓之官旺,合成财局财旺生官，倘若合成子孙局者乃伤煞之神也。如占求财合成财局者谓之财库；合成子孙局者谓之子局生财；倘若合成兄弟局者乃破财、耗财、阻隔之神也。如占祖茔、家宅宜父母爻而合局也。如占婚姻、夫妇、宜财官旺而合局。凡占求谋喜庆之事宜于成局，永远坚牢。
若占官讼、忧疑而合局者，终身团结，其心难于消释，但三合其局者必要世爻在局者为美，若世爻不在于局内，须要局生世爻为吉，局克世爻为凶，三爻若有两爻动，不成局，须待后之补凑合成其局，谓之虚三待用。一爻明动一爻暗动亦作两爻动。三合局中若有一空破者，待填满之日月成之。有一爻入墓者待冲开之日成之。凡得三合名利婚姻、家宅、风水、用神旺者无不为吉，必要世爻在局为美、若不在于局内须要局生世爻为吉，局克世爻为凶。如占财，财局生世利于我财，局生应利于他。占出行用神在三合内被合而留。占行人用神在三合之内被合不回。又有内卦外卦而成三合者须分内外。如占家宅若属外宅不宜外卦克内，若居内宅须宜内卦生外卦，又如占彼此之形者，内卦为我，外卦为他．外卦合局而内卦者为吉，克内卦者为凶。
如卯月丁巳日上下两村因田水撕打得离之坤卦。
兄弟巳火′世  动          妻财酉金″世
子孙未土″                官鬼亥水″  
妻财酉金′    动          子孙丑土″  
官鬼亥水′应  动          父母卯木″应
子孙丑土″                兄弟巳火″  
父母卯木′    动          子孙未土″  
断曰：内卦为我村，亥卯未合成木局，外卦为人村，巳酉丑合金局来克木，幸衰金不克旺木，不足畏也。况系六冲卦变六冲，有人解散必不成讼，后果劝散。
或问：彼此之形，必以世应为主，如何不言世应？余曰：若无内外合局者，须看世应，今彼此两村即内外两卦人众同心，彼此合局，神之如用灵验显然，故舍世应而不用也，若非卦化六冲，未有不成非也。
六冲章第二十
子午相冲、丑未相冲、寅申相冲、卯酉相冲、辰戌相冲、巳亥相冲。
相冲之法有六。日月冲爻者一也，卦逢六冲二也，六合卦变六冲三也，冲变六冲四也。动爻变冲五也、爻与爻冲六也。
冲者散也，凡占凶事宜于冲散、占吉事而不宜，必兼用神而言，用神旺虽冲不破，用神失陷凶而又凶，六合卦变六冲卦者，用神旺者始吉终凶，图事难成，有始无终也。爻冲有五：爻与月冲谓月破。爻遇日冲为暗动。休囚而遇日冲谓之日破。动爻化回头冲。如逢仇敌。爻遇爻冲谓之相杀也。
如巳月戊戌日占财得风雷益
兄弟卯木′应              兄弟卯木′应
子孙巳火′                子孙巳火′  
妻财未土″                妻财未土″  
妻财辰土″世              妻财辰土″世
兄弟寅木″                兄弟寅木″  
父母子水′                父母子水′  
辰土财爻持世，因值旬空，戌日冲空填实，本日辰得财。
又如午月丙辰日占出外经商贸易财如何得恒之豫卦
妻财戌土″应              妻财戌土″  
官鬼申金″                官鬼申金″  
子孙午火′                子孙午火′应
官鬼酉金′世  动          兄弟卯木″  
父母亥水′    动          子孙巳火″  
妻财丑土″                妻财未土″世
世爻酉金化卯相冲及反复之卦，幸辰日合之，冲中逢合，又得戌土为财，暗动生世，虽则反复不常，却有财利。果此人去而复反者三次，中途发财。前曰：爻动化冲，如逢他敌，乃是化回头之克也。此卦世爻酉金化卯冲世而不克世，又得辰日冲动戌财生世所以为吉。
又如酉月乙未日占子久出不归生死如何得坤卦
子孙酉金″世       
妻财亥水″         
兄弟丑土″         
</div>
    <div class="pagination">
<a href="增删卜易_page7.html">上一页</a><span>...</span><a href="增删卜易_page3.html">3</a><a href="增删卜易_page4.html">4</a><a href="增删卜易_page5.html">5</a><a href="增删卜易_page6.html">6</a><a href="增删卜易_page7.html">7</a><span class="current-page">8</span><a href="增删卜易_page9.html">9</a><a href="增删卜易_page10.html">10</a><a href="增删卜易_page11.html">11</a><a href="增删卜易_page12.html">12</a><a href="增删卜易_page13.html">13</a><span>...</span><a href="增删卜易_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
