<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 42 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 42 页/共 170 页</h1>
    <div class="content">
<子部,术数类,阴阳五行之属,钦定协纪辨方书,卷八>
　　通书曰天官符忌修方一年占一字○选择宗镜曰申子辰年在亥巳酉丑年在申寅午戌年在巳亥卯未年在寅以月建入中宫顺飞九宫遇本年天官符所占之字为本月天官符每宫占三位
　　按月家飞宫天官符即本年天官符逐月飞吊之位如子年天官符在亥正月修作则以寅建入中宫顺数复至中宫遇亥字即正月天官符在中宫若子年三月修作则以辰建入中宫顺数至震三遇亥字震宫统甲震乙三位即三月天官符在甲震乙也又按二十四山四正位不用卦而用支飞宫又不用支而用卦者以卦可逐宫而数也余仿此





<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>
　　通书曰地官符忌修方一年占一字○选择宗镜曰太嵗前五位为地官符以月建入中宫顺飞九宫遇本年地官符所占之字为本月地官符每宫占三位
　　按地官符义例巳见年神月家飞宫地官符即本年地官符逐月飞吊之位如子年地官符在辰正月修作则以寅建入中宫顺数至兑七遇辰字兑宫统庚兑辛三位即正月地官符在庚兑辛也若子年二月修作则以卯建入中宫顺数至干六遇辰字干宫统戌干亥三位即二月地官符在戌干亥也余仿此







<子部,术数类,阴阳五行之属,钦定协纪辨方书,卷八>
　　通书曰打头火忌修方寅午戌年在午亥卯未年在卯申子辰年在子巳酉丑年在酉葢子午卯酉是本宫旺乡飞宫犯之则凶○选择宗镜曰打头火即三合旺方又为金匮将星主火烛若叠太嵗尤凶葢太旺则亢亢则属火也其法以所用月建入中宫顺飞九宫遇本年三合旺方为本月打头火每宫占三位
　　按打头火即本年大煞逐月飞吊之位大煞义例巳见年神其逐月飞吊与天官符同法天官符为临官大煞为帝旺其曰火者以其旺极为灾亦犹灾煞之又名天火耳打头火名不雅驯又嫌多立名色易致失实故名曰飞大煞以存本义云













　　通书曰小月建即小儿煞忌修方○选择宗镜曰小月建忌占方然占山占向亦忌子寅辰午申戌为阳年正月起中宫丑卯巳未酉亥为隂年正月起离九俱顺飞九宫如阳年正月起中宫二月在干六三月在兑七隂年正月起离九二月在坎一三月在坤二是也每宫亦占三位
　　按小月建即月建飞宫也修造最重太嵗次则月建故忌之其法以月建为阳建月厌为隂建阳年用正月阳建寅加中宫顺行故正月在中五二月在干六三月在兑七顺飞九宫隂年用正月隂建戌加中宫顺数至本月阳建故正月在离九二月在坎一三月在坤二亦顺飞九宫厯家谓隂年起离九顺飞九宫乃捷法也又按月神飞吊皆以月建入中宫此从月建起例已是飞宫故不又用飞吊大月建仿此










<子部,术数类,阴阳五行之属,钦定协纪辨方书,卷八>
　　通书曰大月建忌修方动土○选择宗镜曰大月建系月家土煞占山占向占方占中宫皆不宜动土甲丁庚癸年正月起艮八乙戊辛年正月起中五丙己壬年正月起坤二逆行九宫
　　按元经以上元甲子一白中元甲子四緑下元甲子七赤为太嵗一星子午卯酉年正月起八白辰戌丑未年正月起五黄寅申巳亥年正月起二黑为月建选择宗镜载嵗月建之法以太嵗寻月建以月建寻太嵗又载元经起例下元甲子年七赤为太嵗一星子年正月起八白为月建如六月修离方正月起八白二月七赤三月六白四月五黄五月四緑六月三碧则三碧为六月建即以三碧入中宫顺寻七赤到离九即月太嵗一星在离凶由此观之则太嵗即三元年九星入中宫之一星而月建即三元月九星入中宫之一星葢九星顺行六甲逆转其年其月到某宫则其宫之星即入中宫而用事是其星乃太嵗月建之用神而其宫即太嵗月建之所在也今通书不用飞太嵗而用飞月建岂以月建较太嵗尤亲切欤然其例当三年三十有六月而一周其义当十五年厯三元周而复始选择宗镜所载甲丁庚癸等年分虽亦皆隔三年但误用天干起例则惟甲子至癸酉十年与元经合至甲戌年则不与癸酉年相轮而又自甲起不惟与太嵗相寻之例不合且与其月之九星俱相矛盾是葢止据甲子至癸酉十年而撮其例遂致误也今依元经改正子午卯酉年正月起艮八辰戌丑未年正月起中五寅申巳亥年正月起坤二逐月逆转则其例与月九星及元经月建脗合而其义亦晓然矣又按小月建専用月支故曰小大月建兼用月干故曰大月建为土府故动土忌之然在山在方自以定位为重飞宫为轻选择最重太嵗而未有用飞太嵗者则月建之轻重可以类推术士不明其义乃因其大小之名而谬为之说谓犯小月建则伤小儿犯大月建则伤宅长又别名小月建曰小儿煞举世畏忌而不知其由惑世诬民不已甚乎















<子部,术数类,阴阳五行之属,钦定协纪辨方书,卷八>








　　通书曰丙丁独火忌修方其法以月建入中宫飞吊得丙丁二字到方修作动土犯之凶
　　按丙丁独火乃诸火星之总要葢取天干丙丁之气照于其上为火之所由发也如甲巳年丙寅月修作则以丙寅入中宫顺数丙在中五丁在干六即正月丙丁独火在中宫与干宫也若丁卯月修作则以丁卯入中宫丁在中五戊在干六以次顺数丙又在中五即二月丙丁独火在中宫也然必与年独火飞大煞并方忌
<子部,术数类,阴阳五行之属,钦定协纪辨方书,卷八>
<子部,术数类,阴阳五行之属,钦定协纪辨方书,卷八>通书曰月游火忌修方其煞与打头火或年独火并飞得丙丁二字同到方其灾方发无凶神并不妨
　　按月游火即来年太嵗为进气方旺之辰于二十四山则又在巡山罗防前一位去太嵗尚逺又为四利太阳本不为凶第以火未发先炎故取太嵗前一辰曰火月移一位故曰月游然必与打头火年独火并又得丙丁同到而后为忌也如子年前一辰为丑丑年前一辰为寅丑寅皆属艮故子丑年正月月游火同在艮八二月在离九三月在坎一顺行九宫寅年前一辰为卯卯属震故寅年正月月游火在震三二月在巽四三月在中五顺行九宫是也余仿此又按月游火逐月顺飞九宫不以月建入中宫与大小月建同义



　　钦定协纪辨方书卷八
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷九
　　立成
　　神煞之所由起义例备矣然各为一篇不能一览而尽其条理且年神方位通书时宪书取用各有不同而月家吉凶神又合建除丛辰诸家以轻重为次第则义例犹未尽焉今将时宪书及月表所用吉凶神另编立成入万年书外而合通书万年书嵗月日时吉凶神煞彚列成表各分起例以类相从庶其例益明而其义亦从可知也作立成






　　年神从嵗干起者



</div>
    <div class="pagination">
<a href="钦定协纪辨方书_page41.html">上一页</a><span>...</span><a href="钦定协纪辨方书_page37.html">37</a><a href="钦定协纪辨方书_page38.html">38</a><a href="钦定协纪辨方书_page39.html">39</a><a href="钦定协纪辨方书_page40.html">40</a><a href="钦定协纪辨方书_page41.html">41</a><span class="current-page">42</span><a href="钦定协纪辨方书_page43.html">43</a><a href="钦定协纪辨方书_page44.html">44</a><a href="钦定协纪辨方书_page45.html">45</a><a href="钦定协纪辨方书_page46.html">46</a><a href="钦定协纪辨方书_page47.html">47</a><span>...</span><a href="钦定协纪辨方书_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
