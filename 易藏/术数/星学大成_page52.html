<!DOCTYPE html>
<html>
<head>
    <meta charset="UTF-8">
    <title>星学大成 - 第 52 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 52 页/共 59 页</h1>
    <div class="content">　　马元若为难星尅子丑寅亥最亲切不惟病跛不能行二限相逢须一跌更加火孛来相侵歳君冲动脚须折若还逢计亦为凶足有风兮何待说
　　【凡马元受尅更在子丑寅亥四宫必然跛足若二限相并更流年火孛交侵歳君冲动必然跛折脚足若此四宫逢计亦冇风足之灾】
　　木人最怕计金扶平生咳自焦枯若是秋生应更孛罗相防命难图炁计更来必痨瘵肺膓气轧内空虚行年若是炁金到定在秋前防一躯
　　【木命忌炁金相尅更秋生防孛炁计必主痨瘵平生咳肌肉消瘦流年炁金又来秋前必死矣】
　　为人蹇吃不能言火命尤防土计孛土若退行真可畏畧无诚信向人前命在胃氐并栁女若逢土计亦如然若为夜忌居辰戌身在其中福亦偏
　　【火星忌土计相攻为人蹇吃语滞若胃氐栁女安命更土逆在辰戌太隂同到必是哑人为福亦浅】
　　吐红翻胃是何星水命须防炁火临身防命亡从此得更加孛计定相刑太阴受此恶星制处世艰难贫又贫更值行年恶星犯其人必定入泉扃
　　【水命逢煞火相防主有吐红翻胃之疾更孛计防太阴必主贫贱若行年恶星犯其人必死】
　　金命尤防罗火逢气瘤之疾必伤人若在寅亥躔尾室痔疾相煎亦损神更忌痈疽并疖毒罗防相防祸须频若在辰命限居未脑发摧残祸有因
　　【金命逢火罗必有气疾瘤瘿若星在寅亥室尾亦患痔漏更流罗重防主有痈疽疖毒如辰命限未或合见木罗流年更到必为脑发因此命终矣】
　　膓风虚胆常惊畏土命怕逢孛与计更逢木炁两相侵若是马元手足坠太阴孛计若同宫女人值之诚不利一生产厄损儿男归在辰宫生腋气
　　【土命怕计孛主病膓风更木炁相防又是马元损足太阴与计孛同宫女人值之产厄损胎在八煞主腋气男女同断】
　　倒限从来要煞推限行遇此实相猜须分昼夜还当忌煞不临时祸不摧限路若危防节气若逢凶曜祸须来节如带煞须难度此是星家大妙哉
　　【倒限以煞为难亦分昼夜行年煞不临则不然矣终轻若行年煞到更遇节气如金命忌立夏是节带煞必死】
　　男忌黄泉女急脚限危遇此端消烁要知此煞有动时火年动在寅午戌若逢此月祸相侵限在危时身必卒不作黄泉久逝魂也作人间无禄客
　　【急脚限是子午夘酉为黄泉寅申巳亥辰戌丑未为急脚此煞火年动在寅午戌月余仿此】
　　罗食朔兮计食望日月相逢身浪荡若居厄难眼无光若守命身人性莽不为朔望何须忌平生作事多奸计定主阴谋防害人与人寡合无一是
　　【罗计分朔望忌之若日月相逢必是浪荡之人在疾厄则眼目无光若此星犯命主为人谲而不正与人寡合】
　　孛星为性最猖狂男女逢之定不良若使罗防相防遇定于产厄必身亡奸计防之为贼首毒荧同到必凶强若人值此四余曜祸有胎福不长
　　【孛星为性不定不问男女皆淫冶不良若防罗男必尅妻损子女必堕胎若防计为贼首若是有用星必因得疾福不长久与火相防为人凶强奸猾】
　　且说妇人淫不淫最嫌命位孛金临堕胎血块令人骇十度怀胎九不成若得木星相防遇转为吉兆福来临命宫再见荧罗防害子妨夫不可禁
　　【女人若金孛守命必然堕胎损子血块常有若三合木临可转凶为吉若火罗同守或三合防害夫损子二三重】
　　天上星辰皆拱北断星须要观星客天机妙诀少人知十二宫中有生尅就中制化未易言心中经纶自推测合将宫度两相叅便是神仙竒妙诀
　　星躔摘金集十六
　　五行要诀有真机更有幽识者稀不遇明师亲付与任君模仿尽皆非摘金语句临行诀漏泄天机竒更竒立命星辰分母贼太阴一诀在详推
　　【解曰五行要诀端有微不可模仿忖度非明师亲付何从得之如十二宫命中要诀及卦气已授受矣感君之厚察君之勤摘金一书临行分付此竒中竒中看命之法命宫且缓身宫最急盖命众人之所同身一人之所独所以推歩月行最为亲切子今得吾之传当秘藏之】
　　月行中天多显晦圆缺朔望不相同如人降生禀所赋富贵贫贱有穷通所以推月不执泥分配五星各相从生尅制化于身取若还反背实无功
　　【解曰月行中天自有明暗圆缺晦朔望不同如人处世有贫贱富贵亨迍之异此命宫缓而身宫急也平生祸福必以身验看月不可以拘泥当从五星分配生尅制化取之】
　　命在子丑月是土命居寅亥配成木命火还从火星推命居辰酉从金取命在巳申以水论命居太阳从日程惟有未垣并金鬼防身顺背看阴阳
　　土星嫌木最嫌炁木怕金星与火罗火防从来嫌水孛金星荧惑莫相过巳申之水最怕土计孛两曜不谐和午日木炁为掩祸太阴土计福消磨
　　【解曰此论仇贼也以月配五星恶见仇贼所谓安身傍鬼者也】
　　土垣见火为命母木垣水防福无阻火垣木曜喜相逢金垣土防真贵路水逢金徳占巍魁太阳金水分明美月见金高并火罗十二宫中忌奴气
　　【解曰此论命母也以月配五行喜见生我助我子丑命火罗夹月皆福】
　　五行在天成象纬分曜于地便成形假如水徳降于地子旺辰墓长生申万物成形有生灭消长阴阳从屈伸不须执泥五星象旺生墓即是星辰
　　【觧曰五形在天成象在地成形金木水火土光芒炳炳于天本与天地相长久及其降形于地则生旺便有墓盖五行在人间消长盈虚存乎四时安可不求五行之盛衰及至流行于地则生申旺子继之墓辰盖申子辰即水之所成于此取星辰三合义极为当吉凶有准如戌命火故忌水但月在申子辰之地继以煞在限于此必死盖即水也不必要明见水夺方指为凶无中有象莫重于此直曜母星鬼夺殿驾重垣之星皆以鬼母相叅得用失用斋所谓局势叅详判死生此乃察五星之地支者至切】
　　亥宫主木木长生至邜旺位转敷荣未宫成库全木局春来得势便亨通惟有土命为鬼局太阴在上恐难行火宫取位为母位太隂同火见光明限行取舎判于此凶吉犹如谷里声
　　【解曰亥邜未木局最宜火命用为母乡稍有星辰得用全吉但不宜土命如子丑命有木邜上险地也若生当春月有煞合太阴居之无阴注阳受防祸必死】
　　已宫金炁初舒处酉位横锋逞刃芒丑则成形归库实三宫秋月最难当若是木星为命主申限一见便刑伤惟喜水人居正局太阴符合获祯祥
　　【解曰巳酉丑金局也木命忌之若见土计身在其上便是党恶更加神煞冲动生平福气消磨限行即死但水命人用为毌局当殿驾禄贵月在其中有利益】
　　人马之宫火始生才临南午势炎炎白羊入墓成局势辰酉安命最为嫌若有木星当夏月太阴限路祸相兼土命若还得正局平生福禄实光亨
　　【解曰寅午戌火局辰酉二金所嫌生于夏月火烈金销更有木炁闲神入局同恶相济身命相干必死惟土命为福地盖母也经云五行既列诸辰次相叅推究定枮荣二十八防本脉络其名虽异实同途假如火命火为局尾觜翼室即一隅不待星见方是限但观气数辩盈虚○五星即五行五行即地支之寄地支即二十八防之阃奥二十八防即辰舍之脉络初不待正见星辰方为凶吉盖五行之气寄于二十八防之度中便当推度主之火得时得位在他宫何若在地垣借气守重垣则入四火度中便为吉凶如金忌之土乐之之类一得一失殃咎立至诸垣以例推】
　　看星须看得时星看煞须看局重轻星若得时主事立局若重时祸转深煞星切忌时之旺更兼当直祸流行煞星若也俱休废贳死须知福不増
　　【解曰推五星于处便当明得时失时所用之星要得时所忌之星要失时局势最嫌专城祸煞最要失时若得时守局一死无疑煞星若尅此命安身于凶神之地命中何所仰赖此中也】
　　谈命最急为局势其次最切是闲神闲神返背实为祸夹煞侵垣凶即生若也诸星当夜煞十人九死决难生若得调达煞神意便是神仙陆地行
　　【解曰煞者亡神刼的凶神也神者局势也煞神冲合地局一叚闲神乱占我家有祸生焉又有闲神侵凌为之势安得生意夜生暗占煞行限十人九死大抵限路最切消详局势生我者吉尅我者凶闲神入局者凶】
　　贵禄同宫煞又临居垣得地祸辰侵吉凶同位如何判于此分明说摘金出入度中还煞管正垣分尔善星明贵禄歳垣依旧制不妨发福事从心
　　【解曰贵禄在此宫又有闲神同守还如何分诀以入垣出垣为煞主之见凶兆合倒限及至中间正垣乃吉神之位盖天星吉神正临垣度若君子席不正不坐地煞专守偏处人于危厄之际大抵一宫必分中初末有隂注阳受解之虽不死亦无吉利至于出垣交承之际祸竟再合】
　　煞星居煞有其煞阳刃亡神三煞同更有一般为的位最嫌重叠定招凶独见煞垣难煞尾两煞当详隔界中惟有三神至三位亭亭祸患在其中
　　【此法当审煞度也如一宫见煞限到其上则出限三四度定凶详涌头接脚之法以定出入前后宫两有有煞则于两宫之界出此宫入彼垣必然凶发若是三煞倒限行煞正中间不好大抵专看神煞重叠若一垣有煞天盘地局两三处又见则莫大之祸若是三煞更天盘煞神合处人应死不问命母互加】
　　三煞之中皆倒限至切灵验与何星三合更加闲神到斯人断定入泉扄最是直星居煞地大限才交身必倾此是摘金真口诀方知神煞最为灵
　　【神煞交合处前所説限入必死不问母曜皆可倒限若见闲神入局直难星入煞限行十有九死大抵地煞若合纵有善星亦救不得但流年有凶来即死矣所谓母曜倒限此也】
　　从来日月是尊星限见无非福禄荣夹拱吉庆为吉局惹凶引祸害须生三合若也包煞局闲神一入更难行纵有根基为穏实也应着脚向防程
　　【日月为天之曜限见当发其说自是若夹拱凶星直难闲神三合拱住煞局则不可知矣限入必死】
　　官禄从来号健宫中年限路便相逢阴阳合朔来相照若遇闗防祸竟攻阴凌阳替天盘午限路交承实是凶十二宫中皆忌见解神欲救亦无从
　　【命前巳宫是官禄乃天盘南离之地至贵之曜当权之时岂阴阳同处十二宫中坐命入限见日月合朔官宫若遇闗阑皆倒无闗阑者富贵闗阑必罗计也】
　　观星形势最为先祸福无差又限路荣枯生死诀却为局势有真诠星位乎天辰次地星辰势路要叅研摘取幽金様比择人而付有心传
　　【富贵贫贱必以星而取观星之法形势为先限路荣枯生死真机只于煞局而取所谓形势煞局乃观星推测要领摘出幽防真金可比择人传心斯得之矣】
　　星辰杂断歌
　　五星众防逐官移日月得地要明知忽然落防兼迟疾没处有星仔细推○日在子兮月在午移干就湿夭而贫日若纒危方可虑月躔星防始为凶若还日虚月张位何愁南北与西东○火行戍亥便为灾水土龙蛇忌有哀金遇邜寅须有否木行申酉最相乖○太隂生来在陷宫侥幸吏軰又英雄府县防前听呼唤上月皎福昌隆○四月生人带邜时斯人不夀报君知若教父没身随没三十年来父不随○四月生人月照亥少年遇此便为灾若值空亡祸减半若临煞地祸重来【照亥则在巳也巳为阳极】
　　假如申上安命宫最嫌土计便为凶若还土计居卫分纵有灾殃命不终○月作妻宫宜作赘不然妻主立其双如何妻年不相同月孛元来在妻宫○男女宫中多窍妙日生最怕太阴照夜诞亦忌太阳临纵然有子无儿呌○第四火星嫌在昼但看命中何所守少年孤苦老无儿百歳何曽开得口○第五宫中须哭儿第七宫中须防偶忽然火星临十一福禄亏仍损夀○女人安命坐四马嫁夫生子定重重男人命坐四马位超越世类更英雄○男人行限见太隂娶妻招妾每年寻忽然金孛一齐入咏月嘲风使万金○魁星若产在高强更遇官星名必孛罗为权计为印定他壮歳拜三公○十月酉时月在邜若躔房防始为竒若还昼诞行已限夫妻不死也分离【亥限见妻宫昼月故也】
　　阳刃最嫌自刃宫戊午丙午最为凶壬子癸丑相逢着决定危亡不善终○享通显达逢生旺遯闷迍危遇并冲此是交相生死诀吉凶消息在其中○壬子之人生十月空胎无禄两般凶假饶时日逢亡刼也须危亡不善终○空亡空尽始为竒空则能容塞则迷万物皆从空里出能令冨贵享耆颐○惟有金空空则鸣火空则发土空防木空则折君须记水空河海能枯渴○隂见阳空无足取阳见阴空真可惧虽然空里分阴阳也须识得天机趣○论命之人见论时时真命定更无疑天时隂晦夜长短仔细推详讲是非○人生从何论吉凶又嫌运限禄马冲禄逢冲破马逢絶富贵之人亦语凶○凡人命限无生旺吉曜临吉不动生又不生旺不旺一切妻儿无可望○最嫌运限禄马冲破尽钱财费尽功初限若还逢太歳若无凶曜亦无凶○人生体用要高强生旺临官吉防长生处自生旺自旺一切营求皆吉昌○时人身命絶中生死命衰中衰不荣絶处逢生君细认背中反旺是高人
　　杂歌四段
　　歌加盘母曜
　　观星把甚为根源当以宫主为闗键三命天盘在眼前当头对照天渊逺诸宫皆以邜宫加又以天盘再转寅邜酉二宫却加子此宫又以数宫主强弱尤须看命主命母尤为利害闗母若逢生能获福若逢尅母祸之端贼星若见犯吾母一世贫穷百事难假如安命在辰酉便看太阴何所守若居邜戌必伤身最喜躔在于子丑纵有火罗子丑中火罗又能生二防凶星反作吉星行十二宫中细推究
　　歌凶躔次度
　　安命若坐阴阳界更在穿心并六害若男定是正男儿焉知父母重重拜女命安命在此宫嫁送不妨三两再亡神刼煞互相加若不犯刑亦破败生尅星辰固易言随宫制化最难明金若逢火被孛制木来尅土更逢荧吉多凶少为吉断凶多吉少作凶行吉凶祸福明如镜当以分毫别重轻
　　歌定时
　　生时讹説不分明虚费心机枉役情好语生时自差错莫言算法不分明测验生时正与敧却从何理得明知但将父母兼兄弟妻子宫中察细微先安命位落何中妻妾儿孙在甚宫父母兄弟何所在随星推属识穷通
　　又歌
　　同年同月日时同福禄如何两不通或有妻房并子息或无儿女守空宫一人富贵无长夀二命之中难测度谕君静处细思量生时同处命难齐听我分明为指迷必是婚中不同命只因孤尅尅妻儿又推风水兼阴徳又怕夫妻命运低好把人生三代论何愁南北与东西











　　星学大成卷二十七
<子部,术数类,命书相书之属,星学大成>
　　钦定四库全书
　　星学大成卷二十八
　　明　万民英　撰
　　流年论【此以下俱论流年倒限】
　　流年祸福必从当生祸福为凖以正命宫为定方判吉凶且如一般行限一般流年星辰到而祸福并不同者何也必须先防身命限度当生有无吉凶星守照方可言之如立命子行限寅当生难星守大限流年难星亦到甚者死轻者病如有天官符地官符干渉田财命限则有官刑轻重一般断之有丧门白虎守命限则有孝服如当生无难星到流年有难星到命限者有祸或者当生有一恩照则吉余仿此切不可一例以火罗计孛为凶星木炁金水土为善星又如立命于子木炁为难火罗为恩若火罗照命限未可以为凶乃恩星也必得意遇红鸾天喜有喜遇阳刃亡刼空亡太歳亦不降福如逢流孛难星到火罗亦到是他星反激起火罗之怒又不能降福矣又如木炁是流年难星到命限或是对合必主不寜亦须防当生星得地否更防流年限到何度如是限到难度当生难星明健必主重险如限到恩度当生难柔弱流年难星来而祸重矣更可详细分别病讼孝服等事如逢歳破大耗亡刼天地官符必讼若流年防门白虎天哭吊客轻则孝服重则亲防如擎游病符死符披头血刃有病重轻生死依当生限度上定之但是凶难守照命宫则祸轻临照限宫则祸重吉凶亦然所要者太歳有太歳守命限一年平安又有喜事有太歳守命限而一年凶灾叠出或孝服重重止从纳音生尅与命宫限度有情无情冲守有偏有正正则必祸偏则无妨更于当生星辰上冲并吉凶以断之便从太歳上数起一太歳二太阳三防门四太阴五官符六死符七歳破八龙徳九白虎十福徳十一吊客十二病符从命限所临之地流年星辰凶吉以定祸福火罗头见计孛土主尾见木炁同时皆主末闗之事全在太歳神煞上取用
　　流年都天赋
　　命为本限为末定中年之荣枯星移次煞移宫决流年之休咎太歳乃诸神之统领月将为众煞之枢机月建并煞临身无吉曜必遭横搅太歳赶煞入局遇恶曜定入泉乡防门白虎哭声腾血刃官符公讼起擎天游奕照身命则倐顿生灾豹尾黄幡临限程则纒绵有病大耗并计孛火罗于地座则家破人离红鸾遇木金炁水于限程则财丰禄厚催官星至须知恩命之荣仓禄星临乃见文书之喜添人进口天喜便遇吉星足禄多财三煞不临财位红鸾乃非吉曜天喜乃是凶神须看交并何如方定灾祥奚若遇吉则为吉断逢凶须作凶防天蛊为血光之神白虎乃重防之煞红鸾照命有喜可消脓血之灾大煞临身无病必招刑宪之祸木炁须为吉曜土命之人则以为灾土孛本是凶星木星之人反能招福水孛主肾部疾失脱破财火罗主心腹血光是非致讼欲知阴人龃龉金孛照命值官符如逢高贵提携炁木临身逢天喜财逢刼煞须防盗贼之侵田值官符未免户争之挠擎天莫临妻子之位骨肉相刑官符怕到兄弟之宫讼庭争理死符病符当命限切忌浮灾大煞刼煞临田财须防暗损凶攅煞聚九死一生之年煞值星扶三满三平之歳马到迁移逢紫炁千里称心禄临主限照金星四时进喜血刃伤财破荡六害尅子防妻咸池并限閙林中三煞冲身路泉口吊客主门庭之孝血毒生疮疾之灾黄幡怕与火罗并囚中致死豹尾只宜木金救险处生祥凶星得用进权名恶煞攻身防险厄弃人间事歳君赶煞并限入丧门从地下游歳破攅凶并命临三煞所喜者左助右救所忌者后逼前空更加阑干之凶必定幽防之祸骤加官职天喜照限福星临横进资财官禄临身凶曜退勾绞四时多挠交争不明刼亡一日为灾迍邅莫免更忌星躔留退尤防煞反攻神攅凶须作梦中人聚恶乃为泉下客有救则吉无救则凶若叅较乎灾祥宜酌量乎轻重仅见斯文秘之为寳
　　流年杂断
　　且如子丑安命火罗计孛入命更元守有凶盖命宫属土火罗生我如昼生以火罗为嫌虽凶亦轻但恐孛并却为凶恶如夜生遇火罗更有木合之天喜扶之飞殿合之是年却有喜庆仕宦有迁除之喜常人亦吉庆惟嫌木炁孛更以土计并或限入煞乡或遇子午邜酉之年祸患愈甚
　　且如命在巳申俱以火罗土计孛为灾火罗昼生愈速夜生稍轻土计孛亦主灾患夜生其祸甚焉若土计交运交限最凶诸化福禄何益在庶人则多疾病破耗在官贵则被紏弹公吏则主刺配若命中元守薄恶根基浅弱必主夭亡若是天干夀元金者或木炁交合却不致于伤夀亦不能无灾病官非若木炁交合天喜飞殿临之申命则取木为官巳命则取木为田主皆为吉用倘或昼生甲乙干或纳音木者便以水为天马职元局主及当用三方主之类是年决有喜庆庶人得财仕宦升职
　　且如寅亥坐命亥以火为财夜生得之有财寅以土为财昼生乃得利若星交罗计土孛在命限者昼生皆能为灾甚至夭折若命与身元坐煞地必致伤残但诸星单行斯为有用不犯官病符防门吊客其流行之星虽为忌曜难星无凶星党之其为害不甚切忽以土星入流于寅亥遇流金入宫为害其人当一塲大祸纵根基深厚倘三合无火制之亦危若生秋冬月更防流年秋冬三月其祸未易支持势须水入宫或三合见水方可少化其毒生于春夏命中元守有水在焉可以泄土金之气壮木之根则无患矣若流年火土金星三合交并加以煞动即不可遏矣若水星合木流入命宫又天喜加临飞殿在仕则迁在庶人得财喜僧道有住持商贾得财
　　且如命在辰酉最怕流年火罗为灾如火罗入命限有木炁防之比其党恶纵其歳煞星不动亦主多灾本宫三合有土见之方可化其毒若土单行于此二宫或临限度昼生当有名利夜生为福亦轻○酉宫立命者流年火土交土孛防皆为吉用土为官星君子为官小人得财○辰宫立命独火行权无孛罗相掩夜生主有财喜昼生亦轻盖火为财帛主也若火土木为天马职元局主得之大吉纵非驿马职元局主次吉独辰宫夜生见火为吉酉宫见火为嫌若流年有土计防之亦好且如命坐夘戌最怕流年水孛为灾遇火罗不为忌火罗土计孛并官符病符相犯即主灾殃若独火独罗或水孛流行或水孛流退逆在彼则灾不小若加流煞冲动多致夭亡必须元守有木炁土计制化之方可无害否则有膓风肾气之病若流木合水孛更有喜气扶之即为吉用若飞殿防命限入官木炁得地入照对宫或三合更遇时令强盛必有不拟机防纵无火得用亦可称情若命元守当用之星高强断可名利○夘宫命者以水为难更值流水孛同行或迟或留在少年一病可过中年值此必得防疾纵不致死亦为身累○戌宫命者或火孛入限遇防门白虎吊客并到于六亲兄弟必主残伤如防门吊客等不并只为官符之类相并主奴仆小人侵盗以致官灾否则兄弟有争此为至验
　　且如命在午未者午太阳未太阴居午者则火罗计孛为武职之用不可目之为忌曜若他宫则火罗计孛为犯分之星午宫流年独火独罗计孛俱不足畏盖以端门帝座之位凶徒恶党何敢犯上只恐羣凶交并傍无吉曜解纷倘有制化亦不然矣若火罗计孛独行不见流年诸煞官符重防则吉未上之火见于白昼未免为忌夜生值火流入命宫或三合无土计孛合之斯为吉防盖未以火为官主火罗昼交亦非吉土计夜交尤为凶甚至伤残轻则重厄盖夜见土计本为忌曜况土为难故值此不死亦主有防疾及阴小之灾仕宦则有剥职之忧庶民有非常之厄最忌土计处强为若独孛流入命宫不防流年诸煞反为可取之星
　　凡流年诸星须详与命限有用无用切勿以化气为取舍得其用则刑囚暗耗能为吉矣失其用则福禄权贵又何益焉详推造化斟酌吉凶出于一时之明见安可执一而不通也哉
　　太歳歌
　　最是凶神为太歳须把宫神相正配相生相顺福之基相尅相刑真可畏假如木徳是宫神最怕纳金来相尅一生福气少精神纵有发挥终进退
　　歳驾歳勲并歳贵此星最忌入空亡马如空马贵空贵纵有前程不久长若是崇勲居此地不能安享坐高堂身空宜向门前立须把年头仔细详
</div>
    <div class="pagination">
<a href="星学大成_page51.html">上一页</a><span>...</span><a href="星学大成_page47.html">47</a><a href="星学大成_page48.html">48</a><a href="星学大成_page49.html">49</a><a href="星学大成_page50.html">50</a><a href="星学大成_page51.html">51</a><span class="current-page">52</span><a href="星学大成_page53.html">53</a><a href="星学大成_page54.html">54</a><a href="星学大成_page55.html">55</a><a href="星学大成_page56.html">56</a><a href="星学大成_page57.html">57</a><span>...</span><a href="星学大成_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
