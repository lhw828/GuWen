<!DOCTYPE html>
<html>
<head>
    <meta charset="UTF-8">
    <title>六壬指南注解 - 第 28 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬指南注解 - 第 28 页/共 28 页</h1>
    <div class="content">月建所刑之位也，诸占不吉。
满破开兮天贼逮，辰酉寅未子巳在，戌卯申兮丑午亥。举动招盗。
五鬼之星忌出行，午辰寅共酉卯申，丑巳子亥未戌寻。出行大凶。
正二登明三四丑，依例顺阴人相负，冤枉屈情冲位有。主被人负及有冤。
阳日瓦煞阴冲出，正巳子丑寅卯辰，七亥午未申酉戌。此阳日之瓦煞也，阴日干冲位取之。
正五九兮三合轮，三酉辰卯煞曰门，辰戌丑未梦神论。此二位以正五九例起之，门煞主门户事。梦神主梦事。
旬煞
三奇六仪
旬乙盗神庚响动，丁祥动处六亲详，旬辛便是五亡煞，癸闭空为孤寡方。
旬乙为盗神主盗贼。旬庚为响动官病忌。旬丁须视六亲如壬癸日见丁卯则因子动而有财之力。旬辛为五亡七煞，出逢盗贼，若并空亡主走失。旬癸为闭口主机关莫测，病不食人不言。空亡十干不到之处，主失脱忧喜不成。凡凶神将喜空，吉神将忌空。
干煞
阳德自居阴在合，克偏为鬼正为官，长生顺逆宜详取，禄墓须教此处看。
天月干支四德为百福佑助之神，临日入传转凶为吉。干德尤良，俱宜生旺，不宜休囚，忌逢落空，与神将外战。
干合者甲己中正合类。生合以干合为主，支合次之，行合又次之。凡德合同入传，百事皆吉。若乘凶神吉助则反凶矣。
昼鬼主公讼是非，夜鬼主神祗妖祟。凡鬼恋生、受制、陷空，皆不能为害。若鬼空无制，则大凶。
日官功名喜。
长生诸事吉。
日禄主食禄事。
墓主暗昧不通。辰未为日墓，主刚速。戌丑为夜墓，主柔延。凡墓逢冲则吉，逢合则凶。若年命上神能冲制亦可救。
庄按：火生寅，金生巳，木生亥，水土生申，有顺无逆，此五行长生也。甲生亥，乙生午，丙戊生寅……此十干长生也。五行家土寄于坤，故上行与水行同也。六壬家丙戊同宫，丁己同宫，故土干与火干同也。土干既与火干同位，而复袭水行之生败墓绝，可乎？且临官即禄，顺逆得之，既为独不然，今改正如前图内。
子奇甲日午行逆，庚日还于未顺行。飞符甲日巳逆转，己日胜光复顺征。
子奇消祸增吉。飞符百事勿举，出行忌，走避出入不可抵向；如日德入传，凶中生吉，若并朱勾凶尤甚。
游都牛鼠虎蛇猴，游都冲处鲁都求。亥申未丑酉日解，卯亥丑未巳医流。
游都主逢盗贼，加大煞来速；占贼来路，出行忌。鲁都不可漏税，占贼去路，出行忌之。日解解凶。日医病用。
亥酉辰申巳奸言，子亥卯中巳盗伍。日贼辰午申亥寅，贤贵丑申寅寅午。
奸淫盗贼俱不吉。贤贵立天门其人可传道。二章以甲己日同例起之。
大煞亥未戌寅巳，日淫午未戌寅巳，文星亥寅午巳申，两两言之此法是。
日下大煞凡事忌。文星并龙加子大贵。此章以甲乙同例起之。
甲乙福星子丑取，子未丑巳双双语，刑冲支位寄官论，癸干亥逆兼务举。
福星求望吉。刑主人情不美。冲主反复不宁。举主兼务官职双行。
恩赦之星本十干，禄前羊刃对飞安。进神子午卯兼酉，丑未戌辰退莫难。
恩赦吉占。羊刃静吉动凶，又主血光。飞刃血光凶事。进神凡事不可退，退则可惜。退神凡事不可进，进则多阻。
支德解凶巳顺支，六三合事有成期，支仪子日午行逆，午日未宫又顺之。
支德解凶增吉。支合者，寅合亥破，亥合寅就，卯合戌新，戌合卯旧，辰合酉合，酉合辰离，巳合申刑，申合巳疑，午合未虚，未合午晦，丑合子空，子合子实。行合者，亥卯未繁冗驳杂，巳酉丑矫革离异，寅午戌党侣不正，申子辰流动无滞。凡合临日入传和合成就，惟不宜占病讼；又当视其进退，传进利进，传退利退。支仪解凶增吉。
酉子卯午门户败，丑辰未戌墙坟坏，亥寅巳申破终欣，鸡孟蛇中季牛碎。
支破：人情暗中不顺，事多中败不完，宜散凶，不宜成吉。破碎见月煞凶。
寅刑巳官灾动阻事复起，巳刑申仇将恩报事终成，申刑寅人鬼相残各不宁，丑刑戌尊伤卑贱忧因桎，戌刑未少凌长上妻财畏，未刑丑大小不利丧孝有，子刑卯门户败淫尊卑扰，卯刑子水路不通子不轨。
自刑：自逞其才，妄自更改。
穿心六害暗相伤，对位支冲散事良，戌火丑金木墓未，辰坟水土顺支详。
六害：暗相伤克，子加未官非口舌，未加子阻塞有殃，丑加午官病不睦，午加丑去就不明，巳加寅口舌疑阻，寅加巳进滞退良，申加亥先得后阻，亥加申谋事不长，卯辰相加，虚诈争财有阻，酉戌两害，病凶阴小逃亡。
支冲：子午道路奔驰，卯酉门户改易，寅申人鬼伤残，巳亥反复无实，丑未兄弟相持，辰戌奴婢离异，凡冲日身动，冲辰宅移，生旺忌冲，凶旺宜冲。
墓主暗昧不通。
阳克阳兮阴克阴，明伤支鬼宅中侵，死神卯顺病符亥，绞即破兮勾对神。
支鬼明相克伤。死神病凶。病符主疾病。勾绞二神俱主缢绞。
雨师申顺滂沱落，明朗午宫日影灼，辰未戌丑寅卯排，双双雷电空中作。
申为水母，故雨师起焉，此与月煞不同。三位占天时用。
驿马诸神同岁月，白衣入翰情欣悦，从魁逆转六阴方，庄氏图歌掌内诀。
驿马等详见岁月煞内。白衣入翰林，上下吉祥之星。
以上支煞载方圆图下列。
神煞辨讹
岁月神煞壬式所需，然百家异同，杂驳尤甚，予因遍访《青囊》，详搜秘史，删芜就简，去谬标真，复参稽之星家历纪，选卜阴阳，期在合符有征，斯能用之不爽。如天喜为四季养神（春戌顺四季者是，顺十二者不是），大煞为三合旺气（正午逆四仲者是，正戌逆四季者非），雷公风伯位起先天震巽（雷公正寅逆四孟者是，顺十二者非。风伯正申逆子二者是，余说非。）雨师晴朗位起后天之坎离（雨师正子顺四仲者是，晴朗子日午顺十二者是，余说非），雷动风散自下及上以逆行，雨润日暄由上及下而顺转。诹訾次有霹雳雷电之星，析木次有南箕好风之宿，此雷风二煞所从起也（雷煞正亥逆四孟者是，风煞正寅逆十二者是），然雷公风伯神之号也，是以居乎先天之位，而雷煞风煞化之行也，是以占于有象之星。坎阳陷阴中，故天耳起先天坎位而居支，离阴丽阳，故天目起先天离位而居干，此耳目二司所由附也。（天耳春戌夏丑秋辰冬未，天目春乙夏丁秋辛冬癸，相对者是）然坎离正卦虽定例于东西，而耳目傍官不得行乎仲位。转煞云者，言物极必反也（春卯顺四仲者是，顺十二者非）。四废云者，言囚死而无用也（春酉顺四仲者是，正申顺十二者非），秦野有舆鬼尸气，故枯骨起于此（正未顺十二者是，正申正辰俱非），赵次有卷舌天谗，故天机生焉（正酉顺十二者是，正丑逆十二者非），四孟玄胎逢三合绝地，非女之灾乎？（正亥逆四孟者是，正未顺十二者非）登明幼子作哭忌飞魂，非儿之厄乎（儿煞正亥顺十二者是，正巳亥非）？四土之神令人昏暗，故日逢之而迷（迷惑正丑逆季者，逆十二者非），夜逢之梦也（梦神辰戌丑未三轮者是，正丑顺十二者不用），狴犴之司不敢当阳，故天狱居三合绝位（正亥逆四孟者是，余说不用），地狱居四时墓乡也（春未顺四季者是，余说不用），驿马不同天猴，吉凶异焉（驿马正申逆四孟，天猴正申逆十二不同），天车不同关锁，占候殊为（天车春巳夏辰秋未冬酉，关锁丑夏辰秋未冬戌不同），以至子天鼠起子，天牛起丑墓不以类相从，然鼠畏缩猴猱贪，故退而逆行（顺者非），牛驯顺羊刚躁，故进而顺转（逆行者非）。聊举数端，可推其余，斯理既明，厥数亦符，此皆天地万物自然之化，非有牵强附会于其间也。孝订十稔，始获小成，次第为韵语，既可轮于掌上（将前歌于掌上一句一位移读便是）；复层叠作旋图，更了彻乎目中（转法如子年正月甲子旬甲子日，先将上位圆图，以太岁加子，岁驿加寅，仪神加子，奇神加丑次地。下位圆图，以天喜加戌，月建加寅，月合加亥，月驿加申，成神加巳，天马加午，圣心加亥，而圆图所不能载者，则于前列方图内视之，即此时之岁月旬煞也，其日煞则于后列方图内视之，即此日之干支煞也，余仿此）虽不免金根之诮，或可辟三豕之讹，其于壬式未必无小补焉。云岳山人庄广之再识。

</div>
    <div class="pagination">
<a href="六壬指南注解_page27.html">上一页</a><span>...</span><a href="六壬指南注解_page23.html">23</a><a href="六壬指南注解_page24.html">24</a><a href="六壬指南注解_page25.html">25</a><a href="六壬指南注解_page26.html">26</a><a href="六壬指南注解_page27.html">27</a><span class="current-page">28</span>
    </div>
    <div class="pagination"><a href="index.html">返回目录</a></div>
</body>
</html>
