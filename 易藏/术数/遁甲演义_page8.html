<!DOCTYPE html>
<html>
<head>
    <meta charset="UTF-8">
    <title>遁甲演义 - 第 8 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>遁甲演义 - 第 8 页/共 10 页</h1>
    <div class="content">
　　三奇喜怒

　　乙奇者，日奇也。到震为白兔游宫，造作谒见，出行吉。到巽谓玉兔乘风，百事吉。到离谓白兔当阳，宜作显扬煅药炼丹，百事宜良。到坤谓玉兔暗目，又名入墓，上官、远行、市贾、迁移、修作、用之立见灾殃。到兑名受制，事多不利。到乾名玉兔入林，上官、远行、修筑、并吉．到坎名玉兔饮泉，到艮名玉免步青，宜利。

　　丙奇者，月奇也。到震谓月入雷门，架柱修门，修营永逢吉庆。到巽名火行，风起龙神助威，发生之道，事皆宜利。到离为帝旺之乡，但除子午二值符时，不可急用外，其他寅申辰戌用之，俱良。到坤谓子居母腹吉。到兑谓风凰拆翅。到乾谓光明不全，又名入墓凶，不可用。到艮名凤入丹山，艮为鬼道，丙火烁然，凶必然矣。

　　丁奇者，星奇也。三奇之中，此星最灵。六丁本火之精，化而成金，到震最明。若修营此方，可用竹级七个，燃火前引人夫，行四步外灭火，则兴工必有祥应。到巽为少女，名玉女留神，大风成象是也。到离乘旺而太炎，能销烁万物，燥暴不常。到坤，坤为地户，谓玉女游地户吉。到兑火，无金旺之乡，能凶能吉。到乾名大照天门，又名玉女游天门，其妙异常之比。到艮名玉女游鬼门，凶。到坎名朱雀投江。又丁入壬癸乡，威德收藏，可慎静勿显扬。

　　冬至阳遁时奇起例

　　假如万历二十五年四月十二壬申日丙午时用事，初四甲子符头己到，初七丁卯戌时小满，乃符先到，而节后到，用超法。甲子至戊辰五日，小满上局，五中起甲子。己巳至癸酉五日，小满中局，二坤起甲子。甲戌至戊寅五日，小满下局，八艮起甲子。今壬申日午时正是小满中局，阳遁二坤宫，起甲子逆布三奇，顺布六仪。甲子坤，乙坎逢乙奇，丙离英丙奇，丁艮任丁奇，逢戊还元，甲子戊在坤，甲戌己在震，甲申庚在巽，甲午辛中寄坤，甲辰壬在乾，甲寅癸在兑。原用丙午时，甲辰旬管下甲辰同壬在乾，即以乾下心星为直符，丙午时干泊离，乃移天盘心星加地盘离上，蓬乙奇到坤任，丁奇到兑英，丙奇到艮。

　　丙午时甲辰旬，即以心星为直符，加离顺数，甲辰原在乾，即以开门为直使，顺点去，甲辰乾、乙巳兑、丙午时艮，开门加艮是也。丙午时，丙奇到艮。曰凤入丹山，开门相生，丁奇到兑，火旺金死，景门加兑，宫迫不吉，乙奇到坤入墓，杜门加坤门迫不吉。

　　夏至阴遁时奇起例

　　假如万历二十五年五月十一辛丑日丙申时用事，初四甲午符头己到，初八戊戌日辰时夏至乃符先到，而节后到，用超法。甲午至戊戌五日，夏至上局，九宫起甲子己亥，至癸卯五日，夏至中局．三宫起甲子。甲辰至戊申五日，夏至下局，六宫起甲子。今辛丑日申时正是夏至中局，阴遁三震宫，起甲子顺布三奇，逆布六仪。甲子震．乙巽辅乙奇．丙中禽丙奇，丁乾心丁奇，逢戊还元，甲子戊在震，甲戌己在坤，甲申庚在坎，甲午辛在离，甲辰壬在艮，甲寅癸在兑。原用丙申时甲午旬管下，甲午同辛在离，以离下英星为直符，丙申时干泊中寄坤，乃移天盘英星，加地盘坤上禽丙奇，到兑火入金乡，不吉，心丁奇到坎火入水地不吉。辅乙奇到离玉兔当阳吉甲午旬丙申时，即以英星为直符，加坤逆数，甲午原在离宫，即以景门为直使，逆点去，甲午离乙未艮，丙申兑，景门加兑是也。辛丑日丙申时，离兑坎三宫，得奇不得门，艮震巽三宫得门不得奇，此时不宜用事。凡有急事欲行，即于天门地户天马等吉方而出，所谓急则从神也。又依张良运算玉女反闭局行之，必有天神护佑，事缓则从奇门吉方而行为上。

　　推九星分野吉凶

　　天有八门，地有八方，加以九星察其气运，随星消息应以八方，非惟可以戡乱除暴，扶助邦国，又必先知岁丙丰俭灾祥，而可预为备荒之计耳。尝以本年立春过宫之日布局，使符用星就九宫分野，以辨吉凶。盖太乙奇门六壬，皆同此应，故为之三式。然入门各有不同，要其极至，则无二理也。太乙书日：太乙在阳宫，辽东不用兵。正以坎艮震巽为阳宫，辽东艮地也，太乙在阴宫，蜀汉可以全身。正以离坤兑乾为阴宫，蜀与汉正坤在西南及西方之地也。占用九星遁临八方，以决善恶，随其善恶所到之方，定人民灾祥岁时丰俭，人事得失，旱潦兵火，无不应焉。若天乙临方，当出大魁也，

　　乾宫西北属周秦之分，在天文至胃初度隶焉。

　　坎位北方，应冀州晋魏之分，在天文觜至井十二度隶焉。

　　良宫东北，应充州韩郑之分，在天文角亢之南，较宿之北隶焉。

　　震位东方，属齐国之分，在天文氏四至尾初度隶焉。

　　巽居东南，应荆州之分，在天文井鬼之翌轸之初隶焉。

　　离居南位，应扬州吴越之分，在天文南斗牛女隶焉。

　　坤居西南，应益州之分，在天文觜参初度隶焉。

　　兑位正西，应梁州卫国之分，在天文牛西室三度隶焉。中宫应蔡宋之分，在天文氏心西隶焉。寄遁坤宫，北辰斗柄之间。

　　奇遁布局法

　　夫遁甲之法，三重象三才，上层象天列九星，中层象人开八门，下层象地列八卦九宫。天蓬及休门与坎一宫相对，三才定位也。乙丙丁三奇也，乙为日奇，丙为月奇，丁为星奇。戊己庚辛壬癸六仪也。一局六十时，六甲周流而甲子常同六戊，甲戌常同六己，甲申常同六庚，甲午常同六辛，甲辰常同六壬，甲寅常同六癸。甲虽不用而六甲为天乙之贵神，常隐于六仪之下，为直符。其发用实在此，故谓之遁，此大衍虚一太玄虚三之义也。蓬任、冲、辅、禽、英、芮、柱、心九星也，号为直符。休、生、伤、杜、景、死、惊、开八门也，遁为直使。二十四气直于八卦，坎则冬至小寒大寒，艮则立春雨水惊蛰，震开春分清明谷雨，巽则立夏小满芒种，离则夏至小署大暑，坤则立秋处暑白露，兑则秋分寒露霜降，乾则立冬小雪大雪。四时分至及四立，为八节，得八卦旺气，故为初中末三气，从之以分天地人元，又间六宫而行各为中下元也。冬至后十二气为阳遁，皆顺行。夏至后十二气为阴遁，皆逆行。二遁各占四卦，为节气之中各六，诸气一周八卦，岁事备矣。此以月取之也，五日为一候，故遁法遇甲己易一局。盖自甲子至戊辰五日六十时，足为上局；己巳至癸酉又五日六十时，足为中局；甲戌至戊寅又五日六十时，足为下局。三局三才之道也，余如之。由是甲巳加四仲，皆为中加四季，皆为下三局。四之而六十甲子备矣。上局则起上元，中局则起中元，下局则起下元，不易之法也。故凡日虽以气候相推，至三元先后不同，三元始终，日有多少，在经有超辰接气拆局补局之法，超接不及而闰生焉。因日定局，因局起元，终不可易。此以日取之也。凡选时先分二遁，次定三局，方起三元。盖先看其日在何节气内，合为某遁，次看其日在何甲己内，合为某局。于是本局起遁冬至后为阳遁顺布六仪，逆布三奇；夏至后为阴遁逆布六仪，顺布三奇。其法自甲至癸十干，常以序行。如局逆顺，前人俱先布三奇，后布六仪，今皆反之。因指六甲为六仪而布局，及布三奇并以丁丙乙为序，皆捷法也。布五宫则寄坤土，此土长生于申之说也。此寄宫终非正位，故遇直符直使，在五则皆注避五于本时之下．恐人误用之也。九宫已布方点，出其时旬头之甲在何宫，以其星为直符，以其门为直使，然后以加临法用之，寻本时支落处，加以直使寻本时干落处，加以直符加临己，乃视其时，课大纲作方命位，得合开休生二门，并天上三奇，主大吉，方可用事。纵遇太岁金神等煞，亦无害。凡遇寄宫，终非正位，虽得奇，亦不宜用事。诸事乘三吉，而避五凶，直前无惧，但于《符应》不可不详究也。

　　玉女反闭诀

　　阴阳二遁，有闭塞八方皆无门可出，即依玉女反闭局而出，此缓则从门，急则叭神之谓也。凡入阵掩捕，出入远行，见贵上官赴任，即出天门入地户，乘玉女而行，去人皆不见．用事之人，右手持刀闭气作法，画地布局，室内六尺为式，在庭六步为式，门外六丈为式．在野二百四寻为止，画匝四围，并以六为数，先定六数讫，先左手持六筹；各长一尺二寸，右手执刀，向旺方呼浊气一口，次吹旺气，默饮讫，叩街七二通，了祷祝心下事，然后却回身皆旺气启请祝日：维年月日时，某敢昭告于天父地母，六甲六丁玉女六戊藏形之神，某好乐长生之术，行不择日出不问时．今欲为某事虔告天地神祗，丁甲大神，谨按天门拜请六丁玉女真君，画地局，出天门，入地户，闭金斗乘玉辂，玉女、青龙、白虎；朱雀、玄武、匈陈、腾蛇、六合、六甲、神王神将，乘我而行，行到某所，左右巡防，随行随止，随卧随起，辟除盗贼，鬼魅消亡，君子见我，喜乐非常，小人见我，欢跃惶惶．男女见我、供侍酒浆，百恶鬼贼，见我者亡。今日禹步．上应天罡玉文侍傍，下辟不祥，万精厌伏．所向无殃，所理病瘥，所供者达，所击者破，所求者得，所愿者成。帝王大臣，二千石长吏，见我者爱如赤子，今日请召玉女真君护我，进急急如九天玄女道母元君律令。

　　咒曰：吾左魁右（鬼票），右魁左（鬼票）．上魁下（鬼票），下魁上（鬼票），吾藏身三五之中，（鬼+鹳无鸟字旁）（鬼行）之内．（鬼+鹳无鸟字旁）（鬼+甫）之里．颠倒三五，低昂步罡，为我生形，吾载日载月，足履北斗，三台七星，覆我五星．照我二十八宿罗列，卫我璇矶玉衡．卫我身形，衣斗履斗，与斗同仪，今我步罡三五合成，步璇蹑衡趋祥，紫微三五腾声，乘罡御斗，乘正天威．万世常存，日月同曜，邪道五害皆伏，魁罡之下无动无作，急急如律令。咒毕，左手执筹，右手执刀，自鬼门起，左画一圈，布四方八千十二神位。甲日便从甲地入局，乙日便从乙地入局，丙日便从丙地入局，丁日便从丁地入局．庚日便从庚地入局，辛日便从辛地入局，壬日便从壬地入局，癸日便从癸地入局。一说戊日只从乾入局，己日只从巽入局，手痔六筹祷祝四方。

　　谨请东方功曹大冲天罡，青帝甲乙大神，降于局所，侍卫我身。

　　谨请南方太乙胜光小吉，赤帝丙丁大神，降于局所，侍卫我身。

　　谨请西方传送从魁河魁，白帝庚辛大神，降子局所，侍卫我身。

　　谨请北方登明神后大吉，黑帝壬癸大神，降于局所，侍卫我身。

　　右谨四方神讫，便从所求日辰上安置筹法

　　假令子日子上安第一筹，丑上第二筹，寅上第三筹，卯上第四筹，辰上第五筹，巳上第六筹。

　　术曰

　　鼠行失穴入狗市，便移子上第一筹，安戊上。大呼东方青龙下。

　　牛入兔园食甘草，便移丑上第二筹，安卯上。大呼南方朱雀下。

　　猛虎逡巡入巳位，便移寅上第三筹，安巳上。大呼西方勾陈下。

　　兔入牛栏伏不起，便移卯上第四筹，安丑上。大呼西方白虎下。

　　龙入马厩因留止，便移辰上第五筹，安午上。大呼北方玄武下。

　　蛇行宛转来申里，便移已上第六筹．安申上；大呼东方六合下。

　　若午日，即从午上命上第一筹。

　　马入龙泉饮甘水，便移午上筹安辰上。

　　羊羔易位入酉乡，便移未上筹安酉上。

　　猿猴踊跃向猪中，便移申上筹安亥上。

　　鸡飞扑落来羊位，便移酉上筹安未上。

　　狗入鼠穴捕其子，便移戌上筹安子上。

　　猪入虎穴自投死，便移亥上筹安寅上。

　　喝筹讫，但两支夹一干，先成者天门，后成者为地户。如子日先取丑上一筹，掩闭天门．次取申上一筹，横闭地户，向庚上玉女方而去一百二十步外，不可回顾，如事三呼，本日玉女，并念玉女咒，或再念三奇咒而去，大吉。若值何奇，念何奇咒，方如遇四仲地户，不成将初筹第一筹，安冲辰命之成地户之门，亦依此法作用退身少许而行。

　　十二日图式

　　子日，丙天门，乙地户，庚玉女，丑上取筹，闭天门，申上取筹，闭地户。

　　丑日，丙天门，乙地户，辛玉女，丑上取筹，闭天门，申上取筹，闭地户。

　　寅日，丙天门，庚地户，乾玉女，丑上取筹，闭天门，辰上取筹，闭地户。

　　卯日，庚天门，丁地户，壬玉女，辰上取筹，闭天门，亥上取筹．闭地户。
</div>
    <div class="pagination">
<a href="遁甲演义_page7.html">上一页</a><a href="遁甲演义.html">1</a><a href="遁甲演义_page2.html">2</a><a href="遁甲演义_page3.html">3</a><a href="遁甲演义_page4.html">4</a><a href="遁甲演义_page5.html">5</a><a href="遁甲演义_page6.html">6</a><a href="遁甲演义_page7.html">7</a><span class="current-page">8</span><a href="遁甲演义_page9.html">9</a><a href="遁甲演义_page10.html">10</a><a href="遁甲演义_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
