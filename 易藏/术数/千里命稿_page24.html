<!DOCTYPE html>
<html>
<head>
    <meta charset="UTF-8">
    <title>千里命稿 - 第 24 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千里命稿 - 第 24 页/共 42 页</h1>
    <div class="content">但不趋于太过。
身旺官弱而逢财，
身旺财轻而遇食。
身旺而食伤吐秀。
身弱而印绶当权。
月令无冲无破。
行运皆与用神相神不悖。
凡命局有如上述情形，皆主寿也。
贫贱凶夭篇
贫
伤轻财重。
财轻官重。
伤重，印轻，身弱。
财重，劫轻，身弱。
财轻喜食，伤而印旺。
财轻劫重，食伤不现。
财多喜劫，官星制劫。
喜印而财星坏印。
忌印而财星生官。
喜财而财神被合。
官杀旺而喜印，财星得局。
财为忌神。
用财而被冲破。
凡命局有如上述情形，皆主贫也。
贫之区别
（一）财轻官衰，逢食伤而见印绶，贫而贵。
（二）喜印，财星坏印，而得官星解救，贫而贵。
（三）官杀旺而身弱，财星生助官杀。有印，则一格易得，亦贫而贵也。无印，则老于儒冠，乃清贫之格。
（四）财多身难任，有帮身而不能取用，以不能从财，既贫且贱。
（五）年月财星极美，而日地尽量冲之破之，乃先富后贫，或败尽祖产，而致贫困。
贱
财者，思想龊龌，操行卑鄙之谓也。非阶级低下之称也。上级人未必无贱，下级人未必皆贱。所以贱之一字，如伪君子、假小人，最不易辩。亦衡命所最难看耳。
官轻印重而身旺。
官重印轻而身弱。
官印两平而日主休囚。
官轻，劫重，无财。
官杀重，无印。
财轻，劫重，官藏。
官旺喜印，财星坏印。
官杀重，无印，食伤强制。
官多忌财，财星得局。
凡命局有如上述情形，皆主贱也。
凶
凶者，逆也，咎也。贫苦而易遭刑伤破败，多险恶风波，大抵偏枯无救之命局皆凶。
财旺身弱无劫印。
杀重身轻，无伤食，印绶。
用官多伤而无财。
官多身弱而无印。
印劫并重而官轻杀轻制重而无财。
满局比劫而无官杀。
用食而多枭。
忌杀而多财。
喜财而多劫刃。
满局伤食而无印。
喜印而多财。
官轻而印重。
喜官而杀混。
外格既成而又破。
凡命局有如上述情形，皆主凶也。
夭
印绶太旺，日主无着落。
财杀太旺，日主无依倚。
忌神与用神，杂而战。
喜冲而不冲。
忌合而反合。
忌冲而反冲。
喜合而不合。
日主失令，用神浅薄，而忌神深重。
行运与用神相神无情，反与忌神结党。
身旺而克泄全无。
重用印而财星坏印。
身弱逢印，而重叠食伤。
金寒水冷而土湿。
火炎土燥而木枯。
凡命局，有如上述情形，皆主夭也。
补充篇

上辑四卷述焉未详，致从学诸君，或病简短，或竟质疑。特作补充篇，以济不逮。
天干
十干阴阳之异，不过阳刚阴柔，阳健阴顺。阳不甚，受阴克；阴不甚，畏阳克。阴易于他从，阳难于他从。阳干气旺，阴干质坚而已。而命家作为歌赋，比喻失伦。如称，甲为栋梁，乙为萝藤，丙为太阳，丁为灯烛，戊为城墙，己为田园，庚为顽铁，辛为珠玉，壬为江河，癸为雨露，不可信也。
阳干主刚，威武不屈，而有恻隐之心，其处世不苟且。阴干主柔，见势忘义，而有鄙吝之心，其处世多骄谄。大都趋利忘义之徒，皆阴气之为戾。豪侠慷慨之人，皆阳气之独钟。然阴阳停匀，不偏不倚，尤属顺正之命，自无损人利己之心也。
甲者乙之气，乙者甲之质。在天为生气而流行于万物者，甲也。在地为万物而承兹生气者，乙也。又细分之，生气之散布者，甲之甲；而生气之凝成者，甲之乙；万物之所以有是枝叶者，乙而甲；而万木之枝枝叶叶者，乙也乙也。方其为甲，而乙之气已备，及其为乙，而甲之质乃坚。有是甲乙，而木之阴阳具矣。以木类推，余者可知。甲者阳木也，木之生气也；乙者阴木也，木这形质也；庚者阳金也，秋天肃杀之气也；辛者阴金也，人间五金之质也。木之生气，寄于木，而行于天，故逢秋天肃杀之气，而销克殆尽。而金铁刀斧反不能伤。木之形质，遇金铁刀斧而斩伐无余，而肃杀之气只可外扫落叶，而根柢愈固。此所以甲以庚为杀，以辛为官，而乙则反是也，庚官而辛杀也。丙者阳火也，融和之气也，丁者阴火也，薪傅之火也。秋天肃杀之气，逢阳和而克去，而人间之金，不畏阳和，此庚以丙为煞，而辛以丙为官也。人间金铁之质，逢薪傅之火而立化，而肃杀之气，不畏薪傅之火，此所以辛以丁为煞，而庚以丁为官也。即此以推，而余者之相克可知矣。
地支
地支所藏，非仅一干。故生克制化，其理多端，然以本气为主。寅必先甲而后及丙，申必先庚而后及壬，余支皆然。阳支性动而强，吉凶之验恒速；阴支性静而弱，福祸之应较迟。在局在运，均以此意消息之。
寅卯者又舆甲乙分阴阳天地，而言之者也。以甲乙而分阴阳、则甲为阳，乙为阴。木之行于天而为阴阳者也，以寅卯阴阳，则寅为阳，卯为阴。木之存乎地而为阴阳者也，以甲乙寅而统分阴阳，则甲乙为阳，寅卯为阴。木之在天成象，而在地成形者也。甲乙行乎天，而寅卯受之。寅卯存乎地，而甲乙施焉。
子午卯酉，秉气最专；寅甲巳亥，容积最广；辰戌丑未，收敛最宜。
子午未属阳因子中藏癸水，午中藏丁火，所谓体阳而有阴故作阴论。巳亥本属阴、因巳中藏丙火，亥中藏壬水，所为体且则用阳，故作阳论。
阴阳生死
干动而不息，支静而有常。以每干流地于十二支之月，而生旺墓绝系焉。阳主聚，以进为进，故主顺。阴主散，以退为进，故主逆。此长生沐浴等项，所以有阳顺阴逆之殊也。四时之运，成功者去、等用者进。故每干流于十二支之月而生旺墓绝，又有一定。阳之所生，即阴这所死，彼此互换，自然之运也。即以甲乙论，甲为木之阳，天之生气流行万木者，是故生于亥而死于午。乙为木之阴，木之枝枝叶叶受天生者，是故生于午而死于亥。木当亥月，正枝叶剥落，而内之生气，已收藏饱足。可以为来春发泄之机，此其所以生于亥也。木当午月，正枝叶繁盛之候，而甲何以死，却不知外虽繁盛，而内之生气发泄已尽。此其所以死于午也。乙木反是，午月枝叶繁盛即为之生。亥月枝叶剥落即为之死。以质而论，自与气殊也。以甲乙为例，余可知矣。支有十二月，故每干自长生至胎养，亦分十二位。气之由盛而衰，衰而复盛，逐节细分，遂成十二。而长生沐浴等名，则假借形容之词也。长生者，犹人之初生也；沐浴者，犹人既生之后，而沐浴以去垢也。如果核既为苗，则前之青壳，洗而去之矣。冠带者，形气渐长，犹人之年长而冠带也；临官者，由长而壮，犹人之可以出任出；帝旺者，壮盛之极，犹人之可以辅帝而大有为也；衰者，盛极而衰，物之初变也；病者，衰之甚也；死者；气之必尽而无余也；墓得，造化收藏，犹人之埋于土者也；绝者，前之气已绝而后气将续也；胎者，后之气续而结聚成胎也；养者，如人养胎母腹也。自是而后，长生循环无端矣。
帝旺盛极，盛极将衰，不若长生沐浴冠带之方兴未艾。绝，为衰极，衰极将盛，远胜衰病死之全无生气。
干克
十干代表五行，分为两金、两木、两水、两火、两土。金克木，故庚辛克甲乙；木克土，故甲乙克戊己；土克水，故戊己克壬癸；水克火，故壬癸克丙丁；火克金，故丙丁克庚辛。是以干之相克，即代表五行之战斗也。
干克之影响
 （一）如庚见甲。庚为主克，甲为受克。受克者败尽无余，主克者虽胜亦劳，所谓两败俱伤是也。
（二）日干本身，逢克我或我克，不作两败俱伤论。盖克我者为官，我克者为财。是我之财官，何为两败耶。
（三）如庚年甲月相克。既两败俱伤。似非局中之喜，然或庚或甲，若为局中喜神，相克固凶，若为局中忌神，则因克而反和解凶也。
干克之区别
（一）如年庚月甲。地位最为贴近，克为亦为最重。
（二）如庚载申。甲载寅，或两庚两甲，势均力敌，克力亦重。
（三）如两庚一甲，一甲已不敌一庚，逢两庚更如摧枯拉朽当非劲战敌，战克反轻。
</div>
    <div class="pagination">
<a href="千里命稿_page23.html">上一页</a><span>...</span><a href="千里命稿_page19.html">19</a><a href="千里命稿_page20.html">20</a><a href="千里命稿_page21.html">21</a><a href="千里命稿_page22.html">22</a><a href="千里命稿_page23.html">23</a><span class="current-page">24</span><a href="千里命稿_page25.html">25</a><a href="千里命稿_page26.html">26</a><a href="千里命稿_page27.html">27</a><a href="千里命稿_page28.html">28</a><a href="千里命稿_page29.html">29</a><span>...</span><a href="千里命稿_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
