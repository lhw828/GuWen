<!DOCTYPE html>
<html>
<head>
    <meta charset="UTF-8">
    <title>星学大成 - 第 13 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 13 页/共 59 页</h1>
    <div class="content">　　若只三合五年定对冲三嵗见迍邅
　　【三合宫有恶星不过五嵗对照不过三嵗】
　　更防星宿几时入再侵元限定为寃
　　【行年恶星入守旧位则凶】
　　生值紫炁木星照自然长大少灾躔此限管年十五嵗防取生时祸福元
　　相貌宫十嵗
　　相貌十嵗限须知防取生时善恶推若遇昼荧并夜土十六七上定须危若遇吉曜生时过一自六七喜欢归更言孛计相临照十年困苦似神迷初入宫中十六嵗对冲八九喜兼悲
　　【初入限一二年有应对照三四年方应灾福】
　　三合十与十一数宜须逐位细详推此限管防都一十通前二十五年期
　　福徳宫十一嵗
　　福徳十一细推排二旬六嵗限方来生时善宿躔于此二旬七八受恩回
　　【金木紫炁罗防水月入顺旺合照此位大吉】
　　若言忌曜当临照定须催促入泉台
　　【生时忌曜日火夜土恶星同此二十八嵗身亡也】
　　若遇行年吉星照吉星退后必兴灾五七三方善星照三旬一二笑顔开
　　【三合有喜星至三十一二嵗见喜也】
　　若是恶曜同前述祸恶皆从生受来
　　官禄十五嵗
　　官禄十五限髙强生时善宿在何方紫木金罗来照此三旬七上入朝堂
　　【官禄宫住十五年三十七嵗入五十一嵗出若吉星守照主荣位进职也】
　　生逢忌曜当临位行年暗宿又来伤四七之年当恶死未交前限早身亡三合见逢六七嵗对冲三十九恓惶【如三合见凶星四十一二重灾若对照主三十九嵗身亡】
　　此限管行五十一宫中善恶细推详吉曜生临当喜梦恶星照处恶还当
　　迁移宫八嵗
　　迁移八嵗命合方但看生时善恶详五旬二上交中限吉星临照足财粮
　　【合方三合也五十二嵗入五十九嵗出】
　　加官进职分明定在外须知利四方
　　【主星有力乃紫木罗星守此主进职僧道加服庶人有财喜】
　　若逢恶曜凶星守五旬六七定身亡
　　【忌星计孛照此主灾五十六嵗主身亡也】
　　对照防灾七八嵗三方五十八九防
　　【如对恶星五十六嵗有灾如吉星守则喜庆三合恶星照五十八九有灾危也】
　　疾厄七嵗
　　疾厄七嵗限须防但看生时善恶详吉曜六旬添喜庆灾星照着有灾殃
　　【六十交入六十六交出初入限逢吉星六十交限便受吉庆】
　　蚀神首尾如狼虎利害计孛大为殃忌宿若非是方主六旬有一定身亡对照六十三灾至三合六旬六限当【正逢限星六十一嵗灾如对冲六十三凶如三合六十六主身亡】
　　生逢恶曜灾应厚吉曜临时百福昌
　　妻妾十一嵗
　　西没妻妾十一年六旬七嵗到其邉生值恶星居此位六旬七八便忧煎尅妻害子加灾至为官罢职不堪言三合防灾七十一对照六十九来躔
　　【恶星火土计孛也六十七交入七十八交出吉则吉凶则凶】
　　奴仆田宅男女共十三嵗半
　　奴仆子孙与田宅此限共计十三年每位分明四载半都来半载一周天七旬八嵗交前限生时星宿细推迁八旬一嵗归男女八旬四上入田园五宫恶曜八十一四位八旬六七言
　　【男女宫凶星八十一主身亡田宅宫凶星八十六七身亡】
　　善恶限看当生宿灾殃须算降生年
　　【看当生星辰元守宫排凶吉逐限交入合遇吉凶一一如是】
　　前限不逢凶恶曜兄弟五年财帛全
　　【财帛兄弟各五年也】
　　逐年行宫到此吉寿星高照亦安然限位都排一百六仍须学者细推研若更有人彭祖寿又从命里説根源
　　綂论
　　大抵洞微所急者限主也洞微所贵者禄星也所重者诸曜顺行也所发者庙宫也所畏者忌星也所好者吉神也所辅者行年也所助者三方也所恶者计孛在他宫也如是善星防逆则福慢顺行则福紧凶星防逆则灾紧顺行则灾慢如遇吉星顺行即得本宫加数若遇恶星他宫则其数半减若是限星居庙度即于本数外更加四年居旺乐度即増算二年如一限之中见两星在旺乐合共延四年以此増损数更在子细加减凡逢恶限行年上却逢吉星临照身命即延得一年寿其行年星过便亡也大凡吉星居七强为福紧五弱力慢灾星在强宫为灾慢五弱为灾紧凡限本宫见星灾福之应十分对照七分三合四分凡限星在终末之度即灾福之力侧微而不可以定数言之凡忌星在好乐宫入限三年内为福三年以后反为灾咎大凡限逢忌星不死亦灾若火在阴宫土在阳宫或为三方主虽有厄而不亡故歌曰夜忌土星日忌火三方不是死无疑此星若是三方主虽有灾侵命不离火阴土阳宫尤妙好乐位中别有奇谓此也凡灾忌星生时在伏段限内为灾祸只有三四分力福星生时在伏段亦只得三四分力盖被太阳所伏光芒不见有类臣居君侧包藏光美之象凡一限中见吉凶星同聚即以入宫先后及顺逆而防吉凶故限入宫深者先见限入宫浅者后逢之也凡遇本限及对照三合并不见一星名曰空限主多灾凶图事不成若得限主当生有力之位则反此惟有官禄宫上逢空限最凶必于四十六七嵗死矣凡当生若吉星照身命者主中年富贵纵逢灾数直至限末始见灾厄若当生凶星照身命者中年虽逢福限四旬之后亦主迍滞至限末方为福大都吉凶之应全借根基当生有禄则吉限上无禄则喜宫难发是犹无根之木虽逢春终不能发葩而成实也故经云若无一星居身命自是贤愚别有因此之谓也
　　洞微歌
　　百六惟推星命人　有星方是富豪论若无一星居身命　自是贤愚别有因夜诞昼生忌自别　昼土夜火前经説阳宫昼火阴夜土　此限逢之死可决
　　【夜生人忌土昼生人忌火此是忌星各自别也若更昼火在阳宫夜土在阴宫限数遇之死无疑矣】福曜相兼荣里亡　暂时延得少时节
　　【若忌星限内却有福星照临即此人在称意中亡但是一时也】
　　生时计孛若同宫　迍邅还是死前发
　　【生时若计孛同宫而限内逢者必先失宫散财然后己身亦亡也】
　　夜土昼火是主星　亦为灾害亦为荣夜土昼火非为主　灾祸相仍难再生日月金木并紫炁　当生限内成贵荣
　　【以上七曜要当生得力度分不移旺庙宫掩映方为贵气】
　　罗防亦是贵权星　限若逢之无不利
　　【罗防是天中贵曜别无凶星刑尅当领重权】
　　当生孛至为灾异　家宅不宁祸有余
　　【限遇月孛主老幼不宁阴私气闷兼有哭声夜生较轻惟到金牛胃宿九度巨蟹二十一度则反有迁荣】剥官退职因何事　限里元来见计都若在亥宫并戌位　反为迁转涉亨衢纵有吉星同限内　些小灾患不能无三空若遇灾顿并　六年之内増重病惟到狮子十五年　出限之时须丧命中限灾福有迟速　对时三四合五六惟是正八最无疑　一二年中之祸福好星限内恶星来　身命行年小可灾限星最忌逢恶曜　定行催促入泉台
　　【凡人逢忌星行年又有凶星照临防定不生】
　　限星若在旺庙处　必见贵人有遭遇庙星増算四五年　乐旺一二年为据忌星若在庙旺宫　不为灾害福相逢星入宫浅官早来　星入宫深晚为职大凡五纬忌留逆　善恶逢之皆减力计都要在戌亥宫　命限之中不可逢星限之内一百六　説尽人间灾与福好星増算恶星乖　限内分明一一排阴阳大抵须消息　必候聪明可防裁
　　洞微歌二
　　前限惟推富贵人　不知更有苦并贫若要得知从何起　但看生时与限辰太阳为父在高强　火孛同之必早亡太阳两处怕猪蛇　凶宿临之少哭爷太阴为母同恶宿　不死之时祸又速火月相对如非主　方信无男亦无女金与孛计入阴阳　不见妻身媱乱戕多姊多妹多兄弟　只看命前第三位命前三位有恶星　兄弟多伤亦无义限数如来到火上　昼诞夜生不为主及与二星相对时　不配不溺遭虫虎生来何得早贫穷　二星同到兄弟宫如有善星对合照　纵教有始也无终
　　【孛计到兄弟宫及火日在四宫虽有金木紫相冲合身命始贵终贫作盗贼也】
　　尅妻丧妇从何得　二宿同来见太白太白反与火宫同　阴阳身命须消息
　　【凡妻星与水火同在阳宫主生离及性恶在阴宫主自缢暗死与孛计对照主无亦主缢离】日月同宫夹火星　月宫人马土星临平生虽道无灾福　久后须交眼不明出家移父在他乡　不必星辰在庙堂但看生时与九宫　四星何处奠其方此歌虽是长如牍　子细推之有灾福学者要得逢其真　看取行年限迟速
　　百六吉凶歌
　　人生贵贱禀星推　限数交宫各有时
　　【凡人贵贱皆禀日月五星之气如以星限推之可见休咎限数者若夘宫十五辰宫十之数是也】若遇罗防金木曜　太阳紫炁月宫随限逢此曜迁官职　火土星宫到便危
　　【若人当生以上吉曜在高强得力度分限数遇之必合迁官喜庆如其星生时不得力虽逢之为福亦微薄此歌中略不言水星灾福者盖水无定性附善则善附恶则恶也】
　　夜逢土星昼火曜　三方不是死无疑此星若是三方主　好庙宫中别有奇
　　【夜生人土不是主昼生人火不是主限数逢之立见灾危若是方主虽有厄而不亡又如甲人逢火戊人逢土惟此二命虽是忌曜亦于其限内迁官转职将出此宫然后身亡故也】
　　家宅不宁因孛至　更兼迍闷恰如痴
　　【月孛多主家宅不宁心神不快阴私迍闷昼生尤甚惟六乙生人较轻也】
　　计都失职终须记　若逢奎娄立转移
　　【计都临限居官者失职常人散财疾病如更值日月其灾转深移到白羊宫奎娄二宿则反有迁荣称意之喜】
　　首曜阳宫为福紧　尾星阴位定灾稀
　　【罗防好昼在阳宫则福力更加计都好夜在阴宫为灾较可】
　　宫中对视三方净　空限凡营事不期官禄上逢空限死　四旬六七命须悲
　　【凡遇本限及对照三合并不见一曜名曰空限主多迍邅图事不成若得限主当生在有力之位则反此惟官禄宫上逢空限最凶必于四十六七身亡】
　　善星限内逢灾忌　称意中亡是此基只有灾星宜详审　剥官孛计限仍知更逢忌曜因何死　失职中亡请细推
　　【若人行金木炁限昼火夜土与计孛同宫即有禄者迁官而死无禄者进财而亡如星限中只有灾星不是忌曜即须子细消息定之盖灾星慢于忌曜故也孛计限仍知失官散财忧挠疾病如更于忌曜同行此人必有灾而后身亡】
　　昼土夜火如是主　限逢称意主官资火阴土阳宫为妙　好庙宫中别有奇主领重权王委任　延年四二细推之
　　【昼土夜火如是主仍土在阳宫火阴宫则有加官进财之喜诸星入好乐庙限者合綂清要之权为王腹心兼庙限者于本限别更延得四年在好乐限者延得二年】
　　五星伏段临宫位　灾福三分与四齐
　　【五纬居伏段与日月相近则灾福之应有三四分盖为太阳掩映光芒不见故也】
　　吉曜七强为福紧　灾星五弱有灾疲
　　【吉星在七强则福倍加灾星在五弱宫则灾较重也】
　　临宫一二对三四　三合年中五六推
　　【凡限在本宫者发在第一二年中对照限者发在第三四年中灾福之应十分三合见限者灾福之应四分而发在五六年中也】
　　限数临宫未一嵗　身命行来灾忌随前宫更有忌星迫　未交前限命须悲
　　【大凡行限到将来之时身命行来宫上见灾忌之星前一宫又遇忌星来迫则更不候入前宫而便亡假令夜生白羊是命生时土在人马自三十七至五十一限在磨蝎于五十嵗又遇土星临照身命则便不候交人马限而亡也】
　　身命行年逢吉曜　不候交宫福佑之
　　【如人将入福星限未交限前一年遇金木紫炁罗防照身命行年宫则不候交到前限便有迁官喜庆之事】
　　灾星忌曜命宫位　乐宫二位莫生疑一二嵗中为福庆　已后灾侵祸不迟
　　【若昼生人火在天蝎夜生人土在磨蝎寳瓶数遇之初入限一二年主有喜事已后必有灾危】又看疾厄迁移宫　更详诸曜命宫推孛计相逢无吉曜　限数将交定死期
　　【妻妾疾厄迁移名曰三紧位当生切忌恶曜照临若见计孛则寿夭而不善终行限至此又无吉星照临则出宫时死矣】
　　限中紫炁星相见　职位清高主翰词
</div>
    <div class="pagination">
<a href="星学大成_page12.html">上一页</a><span>...</span><a href="星学大成_page8.html">8</a><a href="星学大成_page9.html">9</a><a href="星学大成_page10.html">10</a><a href="星学大成_page11.html">11</a><a href="星学大成_page12.html">12</a><span class="current-page">13</span><a href="星学大成_page14.html">14</a><a href="星学大成_page15.html">15</a><a href="星学大成_page16.html">16</a><a href="星学大成_page17.html">17</a><a href="星学大成_page18.html">18</a><span>...</span><a href="星学大成_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
