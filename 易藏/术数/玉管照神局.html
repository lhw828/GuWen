<!DOCTYPE html>
<html>
<head>
    <meta charset="UTF-8">
    <title>玉管照神局 - 第 1 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉管照神局 - 第 1 页/共 6 页</h1>
    <div class="content">　　钦定四库全书　　　　　子部七
　　玉管照神局　　　　　　术数类五【命书相书之属】提要
　　臣等谨案玉管照神局三卷旧本题南唐宋齐邱撰齐邱字超回改字子嵩庐陵人初以布衣事李昪授殿直军判官擢右司员外郎累迁同平章事兼知尚书省事李璟嗣立以太傅领剑南东川节度使封楚国公寻得罪被废自经死齐邱生五季俶扰之世以权谲自喜尤好术数凡挟象纬青乌姑布壬遁之术居门下者常数十辈皆厚以资之是书专论相术疑即出其门下客所撰集而假齐邱名以行世者也宋史艺文志焦竑经籍志皆称玉管照神局二卷其名与此本同陈振孙书録解题则称玉管照神而无局字且仅有一卷疑所见本非完帙呉任臣十国春秋则载齐邱有玉管照神经十卷名目稍异而卷数亦与宋志不符钱曽读书敏求记所载与十国春秋相合且称上局所论皆人之体貌有形可见故谓之阳局下局所论皆出形之外无象可观故谓之阴局其言体例甚悉此本为永乐大典所载大指皆以形状立论与钱氏所云有隂阳二局者不符疑此本即宋志所称之二卷故与十卷之本多所同异欤术家之书为后人縁饰増损彼此抵牾徃往如此不足深诘特以其议论颇为精析而所取各书尤多世所未覩犹属相旧文故稍加订正厘为三卷録备一家焉乾隆四十六年九月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀

　　钦定四库全书
　　玉管照神局卷上
　　吕洞宾赋　相貌有异贵贱不同量肌肉之轻重揣骨格之肥充行似龙腾此相超羣胆智坐如虎踞其人出众英雄原夫郎郎当当者地阁瘦尖气气智智者天庭饱满鼻梁耸直谷食丰厚山根不折者功名俊美学馆清高者凌云折桂泪堂深陷者【眼下也】刑妻害子若更持行立正端的忠良更兼鸡眼虎睛决明词理【鸡眼黄赤】是以鼻如鹰嘴吃人心髓齿如石榴爲国封侯脑门敦厚者常清贵颧骨尖高者不自由悬壁无路燕腮莫浮【结腮机闗多】金门一字四横偏多贪啖鉄鎻深闗罕用却被拘留【金门鉄鎻口也如无腮贪啖拘留】八卦也干【额也】须壮大欲象盖盆【干乃天庭欲圆而耸】坤若寛停必须朝口【地角用朝上也】坎【口也】若清兮足才学【唇红声亮】离宂者常游走【两颧骨无肉上爱逰走】步重一身如奔马行穿两脚聊充口巽起三停于外越便使愚痴【巽乃两耳不贴】艮若端直而齐丰聪明富有【鼻正直而齐也】夫何重分次第目下异端有刑害者太阳防无破败者面门寛夭夀者则辨其唇掀穷俭者则知其骨寒金柜满者主有厚禄【眼下有肉如横指者】小得大者必有高官【眼下重纹眼头有角】妖人邪视偷人低观【贼人眼视地】鳯眉象眼营生正易鸭背鹅胷饿死何难人中既现不必须长轮廓虽小且要有气【耳虽小且要白】眼眶薄兮清竒穏【眼眶寛也】鼻若仰兮窍不详眉若长者唇掀无害面若大者结喉不良任是猴防之形终有财粮见他端坐直须高贵多是蛇奔雀步乞丐之辈狗坐蛟腾毒害之徒官杀现以爲吏【眼肉有赤筋是】兰防肿以爲奴【鼻偏面肿多为奴仆】栁叶眉齐而有艺了字眉反而定孤却不鼻头悬胆耳末缀珠女眉垂兮在宦族男额寛兮达帝都岂不识御苑公卿田面本来无异边尘将帅龙头必竟无殊莫怪泄尽天机二仪皆能和合四象寜无后先是则富贵不则贫贱更有一百二十部星辰排于面上
　　千金赋　神传气授精合形生禀隂阳钟秀之源受水火智心之本才成相貌鉴识权衡凡有清竒先分古怪清则如珠在渊竒则如玉蕴石古则万斛之舟怪若悬岩之桧四般贵格皆在精神因形见心辨人伦之真僞听声察色知穷达之愚贤嗟乎齿露唇掀岂京朝之贵宦眉攅口撮非防谏之公卿防目獐头必竟难登仕路蜂腰燕体如何解作勲臣林泉有碧眼神仙世上无交眉宰相要知富贵定须骨秀神清欲见光华尽是气明色莹虎头龙目武文兼宰相之权仙表星标辅弼作公侯之格龟形鹤体心灵而道徳仁贤雀腹豺声家破而愚顽蠢浊逢灾有救颧骨高而福堂明遇险无防隂隲见而神不露眼深又暴至亲而亦必他人边地丰隆非亲而偕同言笑犬形蛇视常懐妬毒之心鸡目马声每蕴防强之性头小脑薄浪走他乡喉结牙踈难招妻子伤乎闻善不善谓金柜之盈当忧不忧頼玉堂之朝揖耳轮反薄亲祖难招骨少肉多夀数必夭天庭端耸得上贵之提携地阁浅招下人之不足若也面濶神莹虽气滞而不贫骨露形偏纵色明而不贵眼澁眉遇色衰而亦防恶貌寒体薄守困穷而见恓惶鳯目龙瞳位三台而居八座腮鹤顶游四海而泛五湖足跛目贪毒贪奸顶细神昏无成无立呜呼贫寒下贱无非胷凸臀高胥役舆防大抵身麄面细眷属同心偕老骨气分明亲朋中道分离泪堂深邃齿踈而多是多非口薄而招屯招怨抑夫贵贱夭寿无不造于形神得失荣枯实难逃于气色
　　陈先生风鉴　人之生也受气于水禀形于火水则爲精爲志火则爲神爲心精合而后神生神生而后形全形全而后色其是知显于外者谓之形生于心者谓之神在于血肉者谓之气在于皮肤者谓之色形之在人有金木水火土之象有飞禽走兽之伦金不嫌方木不嫌痩水不嫌肥火不嫌尖土不嫌浊似金得金刚毅深似木得木资财阜似水得水文章贵似火得火兵机大似土得上多柜库似禽者不嫌瘦似兽者不嫌肥禽肥则不飞兽瘦则少力如鸾鳯之形则眉目耸秀与夫形体清痩如犀虎之象则头角高耸与夫颐腮丰满如此之类皆贵矣反此者皆贱矣形之在人木形本瘦其色青痩则不露青则不浮青瘦则细而实露浮则粗而虚世之论木者但知其瘦取形不知其有麄如松栢之木其本以实其叶愈青谓之细实至如梧桐之木其内本虚其外不牢谓之麄虚然取木之形安可一槩而论哉木之形非在其一有金者有水火土者水之形非在其一有土者有金火木者火之形非在其一有水者有金土木者土之形非在其一有木者有水火金者其相生则吉其相尅则凶如人之始则痩此木之形也中则麄是金形也次而肥是水形也其次厚实是土形也始瘦次肥爲水生于木次又厚实此木之得土也始若瘦次麄爲滞也始瘦次肥厚此爲发也庶人进财官员加职木滞土浅爲知县土深爲郡守又或面方背厚此爲有木有土则作职司或武则止于列职之官文则止于选人是木无土也其在职司之上神之在人欲其深不欲其浅神深则智深神浅则智浅用则开于眼合则收于心近观则有媚逺观则有威其瞻视有力其睡卧易醒譬如灯之火其心之分则谓之神其灯之花则谓之神光其四畔之光则谓之魄油乃精也油明而后灯明此谓之着也气之在神要其坚响清韵而不在乎刚健强鸣其内平则志笃其外舒则气和有清焉有浊焉有清中之浊有浊中之清若以浙人淮人之气论之浙人之气重而不鸣淮人之气鸣而不重南人之气清而不厚北人之气厚而不清阳气舒而山川秀茂日月出而天地光明此气之着也色之在人虽在皮肤之上要其实不要其浮欲其聚不欲其散生于五臓之表里饰于一日之光润唐举先生曰光不足爲之色人之有得则喜形于外有失则忧存于心有老焉有嫩焉嫩者谓年纪深而后生之色色老者吉色嫩者凶然相法之中不惟其色之如此者滞凡形嫩者亦如之有三光焉有五泽焉有三暗焉有五枯焉形神者有形有余而神不足者有神有余而形不足者形有余而神不足者初见似威乆视而晦神有余而形不足者初见似晦乆视愈明神形俱有余者识与不识见而恱之神形不足者不必更问令人可恶形与神相照气与色相扶神全则形全气全则色全神能留气气不能留神气能留色色不能留气至于形则载之而已有厚焉有薄焉厚者吉薄者凶世人有遭时得志者其始皆欲有爲也及其中则滞末则卒皆由度量浅狭不能容载也墙薄则易頺酒薄则易酸纸薄则易裂人薄则易亡水土薄则不足以致隂云之附不度己短专谈人过侵削人物以爲己恩面前说是背后说非不睦亲长却奉外人性本轻率佯爲沉重改常弃旧忘恩忽人未贵先盈未富先骄未学先满此大薄矣若此者不惟破相又损其夀殃及子孙然夀之相非在乎形貌恢伟眼目浮凹便言天矣形貌恢伟之人若有时情寛性厚此谓之情气相附也若度量褊窄此谓心不称也世之人惟知其眉上兼耳内生毛多寿骨入耳兼人中深长法令分明便言有夀然不知其有所禀也此盖精气内实其骨乃从精髓而透出然后毫毛方始生于眉耳法令方始分明人中方始得深长如树之根本牢实上面方始发生枝叶似油盛灯明精足则身安唐先生曰虎骨龙睛世人皆知其吉结喉露齿世人皆知其凶然而吉者未必爲吉凶者未必爲凶结喉露齿虽则劣相有时心地吉者又贵矣但利其身不利妻子如三尖五露之人贵者多矣但其神气深粹皆可取也神气深粹之人形安体静不随语行不随黙止不随色动不随色转安而定详而雅如此之人皆知分也今之人享富贵而心不足不快者多矣其神气安静之人心地空闲而所爲放心然形气色之于人有滞者多矣形滞八年则尘埃神滞四年则身硬气滞三年则心倾色滞一年则神困有隂有阳焉阳者不可隂隂者不可阳若男女相懦而无立女懐男相主失其夫妇人要柔而顺男子要刚而正良人之妇有威而少媚娼家之妇有媚而少威然世之相者但观其面部之多而不究其根本如骨者凡人于眉鼻两颊之上皆有也在贵人则有从精髓内生出故其骨乃秀而细及贫贱之人则浮于上而麄如颧骨上一位庶人入耳不过有夀不露不过有富至若作监司之人生入两鬓两府之人则生入天仓其作太守之人则堆成峯而入两眼之尾而已至下辅主仓库奴婢若其地阁濶厚自有仓库奴婢设使地阁缺陷是无宅可居安有奴婢之躯兼仓库哉视逺智逺视髙智髙视下智下视斜智毒睛屡转者杀人或流视廹上廹下此瞻视不常之人不可兼立事矣有天者贵有地者富有人者夀有天有地人事不修是徒有相也陈抟袖里金　妙相法在何方先看骨格次看学堂无学堂者人不贵学堂备者却能成此人定且早驰名若有学堂无骨相虽负文章漫费心一防真认得分明识贵人凡相贵须看法不看状貌与浑身自有神色细嫩者音声亮重似钟鸣先听声后观色两般俱要得神恱恱气洋洋似有似无在面上神清骨气两分明此人必作公卿相气澄神清状如醉神气相合又爲贵一品朝中贵人身若未遭逢莫轻视清亦贵浊亦贵真浊真清方始是若还认得浊中清便知贫贱富与贵清怕浮浊怕实更怕骨麄甚无益中肉紧骨又清晚年必定成官职俗中人俗中气小人似卑真如是男人定作人家奴女人定作人家婢气充满骨又横行坐昏昏似醉人肉缓筋缓加色嫩三十六前是去程只有气又无神堂堂容貌却雄身尅妻害子离乡祖纵有衣粮必苦辛足象地头象天地要厚天要圆天不圆兮日月暗地不厚兮无甘泉行要重步要轻重行兮不要声早死步纒破二者相逢反爲祸人眉怕曲又怕直直者原来看不得曲者多艺却聪明直者妻儿害子息名以遇利以见穷相形骨不改变壊官失职只如此凡带风尘便爲贱名未显利未荣生得身形似就成此相定知只如此何须广去问星辰凡人相定有方不见街头在铺郎神凛凛貌堂堂地阁承浆更济锵色杂神光都不见直饶富贵也防常
　　陈相歌　形神色气虽与美纹理须分色泽匀认取神藏缓处其间深浅亦闗人古竒怪秀青俊厚七者于身是大纲崖岸须高未能贵精神闲暇盖非常穷寒尘土浅露薄干汗如粘尽未竒要识贵流非泛有清端秀润却相宜肥无臃肿何妨事痩不尫孱将变形肥忌少年肥肉缓痩虽常定骨棱层形如菜叶知多病面似桃花亦小儿陷口短眉无昆仲颐长异母有兄疑洞经杂断歌　气粗切忌精神短骨细偏嫌肉顿生此相少年须得禄【五总云此相少年湏横杀】年过四十属幽防人生孤独问如何颊骨高兮气不和更如鱼尾枯无肉妻子宫中自有魔　蛇眼豺声【五总作形】休缔结鹊行防窜莫相亲非人是已多虚诞美语甜言不是真　有形无气应难发有体无神立见衰笑貌融融仍郁郁自然知不混尘埃　张眉立目似金刚一片痴【五总作粗】心不可当若更气粗形属火【五总作面带火】杀人持刄绕村坊眉目分明秀气生龙瞻虎视步行轻声音落落高辞简年少登科有异名【人伦风鉴云虎头燕颔公卿位鸭步鹅形贱且贫豹食狼飱爲将帅虎威虎怒握兵权余同前】　眉爲华盖眼爲星华盖须高眼贵明地阁朝天城廓穏尘中好好认公卿　若遇三尖五露人莫言此相更埃尘有时驿马连边地也作兵官与细论形容洒落精神秀举步雍容气更和对语言辞能委曲定知年少中高科　精神似露还非露骨格如麄又不麄若见此般形相者定知弓矢是亨途【五总云定知弓矢役官途】神垕杨先生神部论　照神之法说相之宗看青黄赤白黒而定吉凶察金木水火土而知贵贱是故以头为主以眼为权头则五行之首眼则形相【太清神鉴云眼则四象之先】之先观头之方圆察眼之黑白头圆身必贵眼善心必慈眼竖【五总云眼竪而性刚太清神鉴云睛藏】而性刚睛露而心毒斜观而妬嫉低视而暗藏性刚强而心必曲气愚恶而色不和满面青蓝多逢迍否红黄不杂固遇昌荣黑白色侵忧横灾之疾病纷纷紫色见福禄以由迟要见尅子害妻必是眼下无肉若有平平而起【五总龟云卧蚕平起后嗣相随】子孙福禄相随眉中心有旋毛兄弟同胞必众横眉一字信义爱人欲知奸诈孤贫看他鼻头尖薄官高位显凖头圆似截筒衰困中年定见风门昻露山根位断仆马多忧露齿结喉相中大忌丈夫如此骨肉分离女人如斯妨夫絶嗣外忌恶死赤脉侵于白睛贵禄难求只为印堂狭小口尖唇薄此人多是多非印上有纹决定难逃刑罚口角低垂向下固知奸诈便宜欲知贵禄聪明须得眼如防漆口如四字唇似朱红两角朝于天仓便是公侯之位眉高耳耸官禄荣迁部位学堂须得六处不陷在僧道则千人之上在仕路则位至三公初年水厄之灾但看眉间黑子痣生眼尾中年必主水灾口角黑靥忽生末年更防水厄人肥项短命不乆长大凡贵格上流骨脉形神清秀两眉卓竪立见贫寒气浊神昏此爲下贱斯文简畧灾福易明余术繁多贵贱莫晓后之学者切在精研目撃道存万物一本
　　西岳先生截相法　好头不如好面好面不如好身且要三停相称五岳四渎丰成眉秀眼清人贵印广名现天庭口似朱丹终富切嫌相侔纵纹口川定主饿死交眉必至愚身羊目蛇睛人毒眉毫耳毫夀星眼下无肉尅子头偏脑陷妨亲且看和尚道士最要貌丑神清眉轻眼轻福薄口小鼻小无恩眼深眉高刑责更嫌赤脉穿睛凶貌急急改节免使横祸相侵西岳先生截法相人祸福如神　凡相人之法上自髪际下至颏颐玩视其左复窥其右举止为前瞻视为后故富贵论其眉目贫贱视其颏颐智慧察其皮毛苦乐视其手足【眉目踈秀澄彻富贵之人颐颏贵乎丰满主福厚若浅薄主贫贱皮肤细腻毛发柔泽主多智手足者身之枝干若多节近薄者谓之废材主劳苦手白如玉纎如笋滑如油足方厚乃享乐之人】
　　胡僧论玉管相书緫要诀　夫相者要辩传许负之遗论得吕公之妙诀观盈亏有理数便是袁天纲也须向前察使无差假使皇甫镈亦要靠后阅人多少由我重轻非惟道也光武为王刘先主垂手过膝不枉分三国汉高皇大度美髭所以创四百年之社稷秦桧当朝拜相谁知他眼有夜光尧舜以无为为君盖有眉分八彩面部分百二十相眉边按一十三家人不在短长要取身方端正耳不拘大小只要轮廓分明头上无恶骨男儿怕削却嫌防目獐头偏喜鹅行鸭步为甚许太宗登位盖有天表鳯姿班超有豹头燕颔【别本作虎头燕颔】果获封侯张飞有环眼虎髭岂不为将上等之人最要有相论相法中有富相有贵相有贱相有穷相坐时如镇石行处如浮云谓之富相额有朝天骨眼中有夜光谓之贵相行如水中防形如雨打鸡谓之贱相未言先齿笑摇脚坐频移谓之穷相有清竒古怪之人有氷壶秋水相貌宗之潇洒号酒仙李白秀曜居翰苑按相法谓之清相如号贵客陈平美丈夫潘安容貌居显官宋玉当朝为宰相按相法谓之竒澹台生得丑孟子貌不蜀王姊脸带三拳桑维翰面长尺二按相法中谓之古仲尼头生窝鬼谷子露齿结喉赵方眼望地观天采桑女臼头深目按相法中谓之怪
　　通仙録　真宰生育妙无停皷动元气开陶钧禽兽草木赋万象秀出万象惟吾民头圆足方肖天地高挂眼目为星辰面分一百二十部五岳四渎相经纶欲知贵贱与贫达仔细铢铢为君说喉音深重声清圆喘息气长出丹阙俯然濶步如流水突兀背中耸骨纎纎十指虎降龙睛黒眼长神焕发三阳卧蚕如横指鼻梁耸贯天中发背后接语和身转位冠人臣作防契眼深反视鼻低弱齿细眉攅唇又薄举足未起身先摇项后无毛额如削接人谈论首常低一生穷苦无依托脐须深兮腹须厚胷中平平四字口对人数步不见耳齿白唇红手如藕三停端厚眉骨起富贵科名还自有声不要轻须严毅心上生毛非逺噐头偏顶陷耳倾侧父母位中终有忌睛浮缕赤光射外白日杀人诚可畏心虽刚兮色又嫩一生无成空自奋不富似富老有财此是生来合长运家财巨万性贪鄙开口欲谈声焦毁劝君用意休读书名曰蝇声人不贵我唐佐命房龄鳯睛龙体谁识真惟有下邳张子房一见爱重还如神龙体形长背体耸口丹背俯皮如鳞虎形眼大项颈短舞鹤不高瘦而真形须辨鼻大小鼻小之乐山沼优游无事宜僧道只得年高不促夭犀牛厚肉须丰望月为儒名早了防形似兎诚难测兎则少滛防被尅欲知犬豕与蛇鸡身上无衣口无食戯猴入相情猜敏肤似凝脂贵无敌狮子眉大头面圆若得正形真可惜欲向前兮欲向后只在人前似奔走人中垂唾常不干睫上生眵频抖擞必知兄弟不得力乆乆贫穷无所守借问何人年过百耳内生毫眉半白项下防绦胜一绦此是人间夀星魄偶然遥望形堂堂坐来乆视无神光只可居家承父业中年切忌形相伤忽然相见形貌古乆视风骨声琅琅巉岩气格旋发露有类古狱埋干将先贤曽着圣贤论此说犹宜着意详一床同睡息不觉不带兰麝自微香有人欲识廊庙噐汉祖昔日求张良名冠甲科谁氏子额骨棱棱耸防耳项骨若折眼露睛不过中年须夭死语声极短面微赤昆仲不才还少力言须端兮语须正莫向人前无的信欲求身计必迟迟富贵早来须殒命爲性轻掀不持重爱乐贪欢宜入众莫教家破身无依徃徃命乖遭鬼弄皮骨虽竒怎可恃亦须修心理仁义心形相称福有根不在天机在人事休说形凶必遭辱能行忠孝须増福不然形善心火烧定见沦亡陷刑狱问君此法胡为然所谓貌余心不足此法凭君细细观究尽精微莫妄传突然项后肉粗起虽则为儒性不贤三停上短长脚胫腰硬行来却掉拳唇开涎垂眉压眼齿露臀高又缩肩口尖两额旋成窟耳薄无轮向面前可怜相貌多刑尅夭暴孤单遭祸纒眼不拘大小黑白要分明耳不在大小轮廓要重城青蓝满面多凶否色带微黄必少荣敢问堂堂貌峰耸因甚年来无土耕定知眉蹙山根折不然口小鼻梁横背薄头偏喉露结食物欲吞如硬咽纵有衣粮必客死又忌行时如跛鳖瞻前顾后爱傍窥媚眼奸门骨如垤语无绪兮笑无经混乱闺门常不别须要风神有棱崿威重恢谐又端恪云雷遭遇必有时不坐邦城即台阁紫红皮厚发必晚肤薄色黄年少作莫教家内方富豪生得儿郎却轻弱入众神虚色先丧叶未开兮花已落等闲袒好容仪才被衣冠气势低背后谈论似风火对面嘉宾无一辞只好居家无横祸至老无成徒尔为贵人须得凖头黄口濶藏拳舌又长足下生毛兼黑痣地角丰隆定富强口边不欲毛粗裂有子应须出外乡独卧何縁三度娶閤门枯陷鼻头昻纵理人中多抱子下尖上广亦空床掌中横断心无智若更无纹必乏粮面细身麄名八极项促形恢忌少亡上长下短公侯相昔日孙权覇一方眉旋成螺终鬭死三甲三壬入老乡闻君聪慧计百出尿必散兮屎必方言辞在口唇上掀举步倾危似倒墙眉成八字复蹙额深恐临终卧路傍难得防瞳如防漆掌散红纹多贮积位高地阁须丰起富贵无过手垂膝面麄体滑手如绵早入金门受通籍行须重兮步须轻咀嚼凝然不浪鸣俯背端然如坐虎少年濶步上天庭女人眼下肉常枯不杀三夫即两夫见人掩面笑不断爱逐行人夜半逋雄声唇濶面颧耸纵得丰荣亦守孤膝摇背耸须奸荡手若干姜却有余言辞窈窕从夫贵眼似流星口似朱未言先笑腰肢硬相法名为破败猪额窄唇掀微露齿杀子无夫亦自居眼如明月声音响温厚还如掌上珠丈夫女子形皆一贱则浮虚贵则实五短之形并五露此辈人中少俦匹颧骨成峯玉枕高必作朝堂贤辅弼身微声大隔江闻千里看看腾羽翼驴唇防耳并蛇眼谤语奸贪心似螫眉头直起性刚强面肉横生心妬嫉试问何者是行尸精乏神光肉似泥人中渐满唇先缩逺去应无百日期天中黄色如蒸雾下遏山根与凖齐加官授印来须速不过三旬便可知若在山根并地阁色分黄紫喜应迟忽然无事心微动顔色纷纷似醉时防眸赤晕兼青黑祸至君须细细推脉莫言无病患隄防须早去防医梦中忽与公卿防又似承恩到玉墀荣贵欲求心预觉穏穏青云万丈梯大凡万种人之貌精微不可铢铢较先看信行次形神方辩贵人并不肖因摅鄙思作短歌说尽源源无限妙【诸家相法少室山人李铨长歌同】
　　杂论　头骨欲起额骨欲峻眼则欲长眉乃欲秀发则欲黑耳乃欲硬鼻乃欲隆口乃欲方法令欲长【一作深】人中欲长边庭欲丰兰台欲深井灶欲明山根【一作林】欲厚仓库欲满驿马欲肥井则欲寛声则欲宏齿则欲白气则欲寛胷乃欲濶心乃欲平腰乃欲厚体乃欲正皮则欲滑脐则欲深腹则欲垂【一作坚】手则欲长脚则欲短色则欲明坐欲如山神乃欲清行欲如水小便欲散而疾大便欲方而细水户欲急而滞火户欲垂而深入于此相者不贵而富也额虽广却尖颐骨虽峻却皮麄耳虽厚鼻梁低眼虽长蹙破眉口虽正声如嘶背虽隆手如槌【麄枝如木槌】舌虽红口如吹【如吹火】唇虽方齿不齐气虽清行歩欹腰虽厚行如驰【如走马】语虽和神如痴眼虽明视东西卧虽静食淋漓头虽长折腰肢入此相者名折除善恶相杂也或富则夭或贱则寿或贵则贫或先贵而后贱或先富而后贫宜精理而推之　诗曰貌异形殊各有宜元来相法最难知莫教一见知凶吉须更留心仔细推　眉粗额窄或声焦相子形容食不饶借问因何逢禄位奈縁皮滑好身腰　问君因甚为官职两眼精神色不昏惟有一声脐下出浑然却似瓮中间　鼻低齿细结喉高腰薄知君命不饶为甚仓惶今已老必须耳内出长毫　鼻隆欲厚好腰身耳耸唇方目有明近入中年闻暴死定知顶陷脑成坑　进歩如云色又清更兼皮细背隆平忽然暴夭人难觉只为喉干似鸭声　神枯气薄色还干相尔丰隆事且难郤道而今多积谷必然不语寸心寛　耳薄唇目不明此人何事有官荣更看背厚如様又听声圆眼秀清　印堂低窄又交眉相法无官众共知不意初年霑禄命中年暴夭死相随　少年不欲大充肥肉重筋寛禄自迟但看朝廷公与相骨隆肉少歩如飞　相君形貌太麄踈肉缓牙尖眼似珠今已居村家富盛必然脑满气寛舒体轻口薄少年郎气狭神空性有狂今日虽然衣食足莫教父死便乖张　只宜带骨不带肉莫令肉多骨不足暴亡只为眼无神又怕肩寒筋似束　黄白神清气不同便知禄位少年丰若言赤黑并红紫食禄中年似合逢　神庭不粹色常昏笑语惊狂走是奔莫讶少年衣禄足逡廵祸发鬼临门　又云目为主眉为客眉目俱长如漆富贵不贱格目下一字平所作皆分明目下卧蚕纹当生贵子孙目小终无禄眉麄却主孤目下无肉一子相逐【亦主隂毒】睛屡转者多奸诈目尾后有穴如粟米者谓之聪明开口睡命夭滞下唇长贪食忙口薄两角垂多是被人欺兰台起声誉美鼻高昻主官昌鼻如截官不歇耳轮贴肉金玉满屋头尖耳小多苦多脑耳白过面天下钦羡耳高于目合受天禄耳高眉一寸永无贫病困人中浅财命蹇人中短子孙罕人中高厚无夀无后人中深长有夀有郎人中分明性直如神眉毛婆娑儿少女多眉短于目多主顽福眉连休望禄奸妬偷财谷不得强开目多遭横祸逐眉浓发厚心贼损夀眉毛平尊贵人眉过于目智过人伏男面要昻女面要方面如黄富贵荣华面上忽黑气大病明朝至夜半听声白日看行语笑面赤不藏事迹语笑面黑心情秘宻男雌声妨妇女雄声妨夫金骨肉细滑如绵多贵又饶钱木骨痩而青黒色骨头麄大多穷厄水骨多头尖富贵不可言水骨多头麄无德贱如奴土骨大而麄子繁富有余富贵在于骨发喜爱在于容色骨肉硬夀而不闲骨多肉少尊上骨少肉多卑下龙行为三公虎步为将军行而视隂狼贪利女行返回顾淫乱逐人去手臂虽长语须如篁项须麄短足厚须方手掌无纹作贼遭论指如春防食禄万钟手足如绵荣贵中年指背纹多一生蹉跎臂长好舎臂短好取手如噀血富贵不絶腹如抱儿名振京师脐深广福禄旺脐兀出命先卒
　　论五应五合　何谓五应天庭直起而方正地阁朝揖而圆濶是谓天地相应鼻直起而梁不露面无痕而肉平正是谓天宫相应印堂方正而光明三部等齐而方正是谓天心相应眉目疎秀而有神日月耸直而不粗是谓天机相应耳耸而轮明口方而角起是谓天轮相应　何谓五合骨正而有隂阳言正而有刚柔是谓天地相合瞻视穏而声音清体貌重而行走轻是谓天宫相合气温粹而光华色洁浄而无瑕是谓天心相合识见明而机变度量深而寛厚是谓天机相合敬上下而懐忠孝爱亲旧而足信义是谓天轮相合或应多合少官崇位寡应少合多誉大官卑应合相称则两得矣能以分数増减看之自选人至两府皆可见之
<子部,术数类,命书相书之属,玉管照神局>
　　钦定四库全书
　　玉管照神局卷中
　　形分十相
　　丑
　　孤夀相孤神貌斗睛
　　目反轮耳孤眉酒查
　　鼻露齿



　　古
　　孤夀相怒气口坠轮
　　耳卧蚕眉睡眼悬
　　胆鼻




　　妍
　　福夀贵相鳯眉腮大
　　鳯眼胡羊鼻四字口
　　性刚




　　清
　　清贵相小鳯眼齐竹
　　鼻一字口鬓清





　　伛
　　孤善夀相龟眼狮子
　　鼻棱角口





　　老
　　孤夀相夀眉龟鳯爪
　　鼻兎耳





　　粗
　　武相【有福无夀】大鳯
　　眉雄鳯眼鹦武鼻朝
　　口耳鹦武口性刚




　　少
　　武相有衣禄一字眉
　　悬胆鼻小杏眼一字
　　口平垣耳性懦





　　奇
　　贤福夀相入鬓眉连
　　鳯眼齐竹鼻含丹口





　　直
　　性善相鳯眉走轮耳
　　初丹眼齐竹鼻小珠
　　口

　　许负先生云有心无相相逐心生有相无心相随心灭诚哉是言也【自释云相莫谓我心相莫谓他相乎玮琳洞中秘宻经云伏匿者相生也刘子云腹内有心相离心即是神心神能正直便是福荣人余同相法入式】古今贤圣　清　汉髙祖隆凖龙顔寛仁爱人李珏日角珠庭唐太宗天日之表龙鳯之姿曾子珠衡犀角　古　老子身如槁木傅説身如植鳍周公身如断菑孔子靣若防倛【方相】伊尹靣无须麋闳夭靣无见肤　秀　张良羙如妇人李雄目如重云鼻如龙口方如器耳如相望陈平洁如冠玉　怪　卢杞鬼貌青色龙唇豹首赵方眼望地观天鬼谷子露齿结喉采桑女臼头深目　端　臯陶色如削李白形色秀曜班超豹头燕颔张飞环眼虎髭异　尧眉八彩禹耳参漏项羽重瞳李峤息舜目
　　重瞳文王四乳苍颉四目王敦豹声　嫩　顔渊子山庭日角性聪慧闻一知十终命夭岑文本学堂莹夷眉过目肉不称骨非寿兆　夫七者如隂阳寒暑能御此者贵不能者贱隂阳寒暑相代取以相成相推取以相生皆本乎造化之妙人之形貎不出乎清古秀怪端异嫩而神气不能御之不足为美故有形不如有神有骨不如有气得之者存失之者亡复于山川风土细详之风土有异　闽人不相骨西域不相鼻川不相眼西人
</div>
    <div class="pagination">
<span class="current-page">1</span><a href="玉管照神局_page2.html">2</a><a href="玉管照神局_page3.html">3</a><a href="玉管照神局_page4.html">4</a><a href="玉管照神局_page5.html">5</a><a href="玉管照神局_page6.html">6</a><a href="玉管照神局_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
