<!DOCTYPE html>
<html>
<head>
    <meta charset="UTF-8">
    <title>星学大成 - 第 57 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 57 页/共 59 页</h1>
    <div class="content">


　　引扶月曜加金计　铨衡俯拾更封侯
　　二交木水【火土计月】火土刚强木紫柔　太阴合木见罗防二交四正居南北　他日成名播九州木星水炁及二交　相参火土性雄豪此船格局觉烦冗　及至荣华寿不髙
　　二交金木【水火孛月】命守木星并火孛　身値罗防金水月照人必主性英灵　巧妙千能登玉阙
　　二交金木【水土孛月】土孛二交同太白　身命如遇福髙迁或逢水木加居北　富贵荣华寿更坚
　　二交金木【火土孛月】金木土星如合照　计都月孛作前扶二交火曜来闗月　早见功名显帝都火土计临身命宫　孛罗如防禄重重若逢金木为扶引　坐禄须为给事中木星金孛见三合　财帛罗计无柔轻火土照临官禄宫　坐使蛮夷皆振栗
　　二交金水【火土孛月】二交火土孛寅申　金水相逢有大勲合照太阴当四位　金为将帅水为文西方火土性虽强　金水同行见月光引从二交兼土孛　定教权握展旗鎗金水同宫必有声　六经博览冠羣英火土二交纒孛月　枢机辅相列王庭
　　二交木水【火土孛月】天吏头防吉星扶　火土水木命身居罗计若临强位上　此为上将入中书
　　二交火土【金炁孛月】但用金星闗照月　二交孛炁向寅申
　　南方火土高强照　高位中书与舍人
　　二交金水【火炁孛月】水紫柔邪加火孛　二交太白照无私
　　福星若也居沉溺　只须学问有文声
　　二交金水【土炁孛月】二交金紫贵何加　水星土孛照蟾华
　　的是中书堂上坐　优游富贵是荣华
　　二交木水【火炁孛月】木星水紫入宫来　火罗合照孛为台
　　此是铨衡眞格局　自然平步上天阶
　　二交木水【火炁孛月】水火明星加计孛　土罗紫炁髙叅月
　　荣华富贵一生竒　定是人间为俊杰
　　二交木火【土炁孛月】二交火土孛同居　木紫相叅性最聪
　　若也聚于身命上　便教平日振英雄福星月孛照火炁　月犯木星及罗计土宿三分合命宫　定作枢机并两制
　　金木水火土【炁孛计月】水木英灵火计星　土金孛紫又扶身
　　福星强近相叅月　定是三台侍从臣
　　二交金木水【火土炁月】火土交计性刚强　木罗紫炁照三方
　　水金若也居官禄　职位还迁入正郎
　　火土金星照命中　木金水紫照身宫
　　官宫水宿相闗月　闾里称传丰富翁
　　二交金木水【火土孛月】二交水宿向寅申　孛星犯月吉星辰
　　木金火土来临命　遇此荣华主贵人
　　二交木水火【土炁孛月】火土水紫四星竒　二交木孛更临之
　　命身相会斯强曜　赐紫分明又着绯
　　禄宫水火二交躔　土炁木曜又相闗
　　更居生旺无刑尅　聪俊英豪发少年
　　二交金木火【土炁孛月】二交金土炁相闗　木土孛星前后安
　　钱糓丰盈无刻剥　荣华富贵俗难攀
　　二交金水火【土炁孛月】土孛相逢计月罗　火金强位入官居
　　一生水紫同闗命　引从声名到帝都
　　火孛金星对与月　二交水紫照南宫
　　土星引从台元好　享禄他时及万钟
　　二交金木【水火土炁孛月】命宫金土罗兼孛　火计紫星高对月岁星水宿守南方　驸尉武僚居右列刚明火土罗并计　木犯蟾光加孛炁金水计都入命中　状元及第非常贵二交紫炁向寅申　火土木曜吉星辰此位更加金水孛　照人身命贵无伦火星刚健紫星柔　南北之宫土计防土水木金闗月孛　自然富贵两优游
　　太阳定命宫
　　太阳本是太阴主不为福庆不为祸限宫身命任相逢男女居之招四五
　　诗曰　一日行一度名曰太阳星推时分节气一岁一周经入命生时定都从此位成顺行逢卯止逆数定枯荣
　　论身宫
　　月到之宫格局成太阴坐处吉凶生会宫只为无星照推命之人切辨明
　　【大元经星甘石纪之元矞定之陈卓论之皆命宫为首身宫次之天机例论以命宫为缓身宫为急命宫者以太阳所在之宫加所生之时顺数至夘即就夘上所得之宫为命似于人无所系月者众人之身太阴所在即为身宫实为要害故言月到之宫格局成太阴坐处吉凶生然人之吉凶祸福率皆在于身宫则凡推命宜先定于身躔身躔即太阴太阴既定则祸福无不应者欲知月躔所在即以太阴星正身宫悉以十二月起常例防之至于当闰之月或前后差互不定即以日直闗节气及望推之】
　　起太阳法
　　背闰初过度
　　正月朔起室二月奎三月胃四月觜五月鬼六月星七月翼八月亢九月房十月尾十一月斗十二月虚歌云　正室二奎胃暮春　四觜五鬼六星邻七翼八亢九房宿　尾斗同虚冬月循
　　向闰取中半法
　　正月朔起危二月壁三娄四毕五井六栁七张八角九亢十心十一斗十二女
　　歌云　正取危壁季春娄　毕井朱明栁上游次到三秋张角亢　心斗须女暮冬求
　　当闰第三迟诀
　　正月朔起虚二月危三奎四胃五参六鬼七星八翼九轸十房十一箕十二斗
　　歌云　春月正虚危又奎　胃参从鬼九夏移秋星翼轸相连带　房箕三合斗柄移
　　【闰月多是十五日或前后一日是初气为一月节候即为初气起日宿依常例防以望日与太阳相对晦朔与太阳同宫其太阴如此约之万不失一】
　　论身命所在宫
　　身在狮子容貎端正身在人马【寅】能干男女命在四角【大贵】身在辰强【戌亥无星方看】身与命或在戌上主人性机狡并肚肠毒害此不以星辰论强弱
　　四方有强星　身低诗曰火土加孛有星高
　　柔星犯月　　身低诗曰富贵不用看星辰
　　强星犯月　　身低诗曰暗星蚀月天涯也
　　火土犯月　　身低诗曰星曜分张小二宫
　　又曰火土太阴同与对诗并见前
　　论身在陷宫为祸
　　奴婢第一陷相貌第二陷兄弟第三陷游行第四陷
　　论身在高强为福
　　命宫第一【正】官禄第二【正】田宅第三【正】妻妾第四【正】
　　论身在强半
　　福徳第一【官禄合元髙】财帛第二【命宫合元髙】男女第三【田宅合元髙】
　　身在沉宫
　　诸曜虽强居暗处身宫沉者是虚儒纵饶学问过顔孟终没功名禄已殊
　　身在死败宫
　　死败二宫身与命二交强曜入南曹声名虽则传州里纵得为官也不超
　　身宫值陷
　　身宫值陷居闲地又以其人强曜推强忽有星居大限中年亦可及绯衣二明强曜午宫当更临身陷落何方吉星若也居闲地门荫之官子细详身陷无星四正强纵然不贵足钱粮强星若不加身命财物虽丰寿不长
　　宫有所主
　　十二宫中见所主卯为夫兮酉为妇夫妇左右前后宫不出二交荣孛土申辰前后为仆从寅戌左右属财库震离坎兊宫辰别善恶之星从性説巳亥丑未男女宫鳏寡軰流因独月
　　论四空
　　本宫对视并三合四位都縁不见星强曜更加沉溺所陷才出没便沉防
　　论四正
　　四正无星身在强难名衣食足钱粮安知四正无强曜爵秩如何至正郎东西两位无星照南北宫中聚首星错杂阴邪无克剥状元及第拥旗旌何知人命有英声四正无强有一星三四坐髙名位好其人必定有虚名
　　论五刑
　　水星刑火火刑金金曜无令陷木星水是天元忧土到木为禄主怕金刑土人忧木来相尅此徒谁与免刑名
　　天元忌星恶曜
　　甲计乙罗丙忌火丁孛戊木却为祸已忌金星庚土星辛阴壬水癸炁过【化囚也】
　　论星散
　　每一宫中坐一星此名为散限头干仍存四正加临着财利驱牵过一生
　　【每一宫坐一星无同宫者为散凡星祸福不甚切无成多败区区用心劳烦过生尔仍取强星加四正见月方可断其人仅足不尔更寒贱也但每一星人命罕有值此者有一二星同宫而散者多亦可以此防之如景徳丁丑年正月初七日生诸星各占一宫惟有火月一处是也】
　　论星聚
　　星辰聚作一宫安相生相尅性不纯正坐四方言食禄天涯地角必艰辛五七星辰同一位互相辞避难专事相生即是富豪家相尅还忧贫困悴
　　【诸星一宫聚以五纬取次必有相生相尅书云相生则富贵相尅则贫困忧悴此以序推之也如木在先火次之土又次之是为相生木为先金次之火又次之是为相尅若相生坐见月即是富贵之人卿相之命若相尅更在天涯地角必是艰辛亦不至贫如景徳丁未六月十八日生人木金火土聚于狮子宫是也然则星散者五星六曜皆散星聚者止言五星不言六曜】
　　相生相尅歌
　　五纬相生与相尅举此二端为凖则火土水土并水金此外余残鬬相贼如此相生与相恶交互变成一十数第一火土丰厚人第二水土丰家户第三金水多才艺第四火木空仓库第五水火破薄家第六土木无男女第七木金孛计虚第八水木孤寒聚【一云水火相刑御】第九金火主骄淫【一云金水土相刑】第十土金频官府止言同宫并对照更值太阴福祸愈二交叅错生异端强弱宫辰量力取
　　论星辰换宫见月
　　曽説换宫星照曜素闻火土主丰盈但看金水人才艺不久京华振大名
　　【十二宫皆有五星所主火土换宫正坐见月富贵之命金水换宫见月巧妙技能之士木水换宫见月清闲文艺之軰水火换宫见月薄技飘蓬之人】
　　论火土金木月相叅贵贱
　　火土要高金木防生来富贵世间谈若交火土与金木贫贱催残实不堪
　　【星主看尊卑有金木防火土火土叅金木识其尊卑方可论此处髙为尊处低为卑居先为尊居后为卑火土居尊金木居卑则谓之金木防火土反此谓之火土防金木亦以见月为凖】
</div>
    <div class="pagination">
<a href="星学大成_page56.html">上一页</a><span>...</span><a href="星学大成_page52.html">52</a><a href="星学大成_page53.html">53</a><a href="星学大成_page54.html">54</a><a href="星学大成_page55.html">55</a><a href="星学大成_page56.html">56</a><span class="current-page">57</span><a href="星学大成_page58.html">58</a><a href="星学大成_page59.html">59</a><a href="星学大成_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
