<!DOCTYPE html>
<html>
<head>
    <meta charset="UTF-8">
    <title>六壬指南注解 - 第 13 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬指南注解 - 第 13 页/共 28 页</h1>
    <div class="content">占验一、乙酉七月庚子日甲申时，扬州兵盐道讳汉式刘公祖占，不言某事，涉害、顾祖。（辰巳空，寅卯落空）
     六勾
朱 卯辰巳午 龙   白玄六龙   鬼  甲午  龙
蛇 寅    未 空   申戌辰午   父  甲辰  六
贵 丑    申 虎   戌子午庚   财  壬寅  蛇
后 子亥戌酉 常 
     阴玄
断；胜光同天马，来意问行人，过月望赤龙，眷属到门庭。曰：然。盖因中末空亡，是以月内不来，过月驿马临辰，故应丙辰日。
曰：此课占功名能复旧缺否？余曰：顾祖中末空，有初必无终。龙化为蛇例，请告始得荣。盖因初龙末蛇，止于兵宪，龙神克下，上官不足，复任月余，被劾逮问。
详此课，占官之事分为二段：月将龙神作官星发用，官职必迁之象，以月将为当时之主宰也。此官不为长久，以课得顾祖且中末空亡也。此过程之法甚是精妙，宜详思之。
占验二、戊辰十一月壬戌乙巳时，余在上京，江都倪子玄占女何日到京，路途平安否，元首、玄胎。（子丑空，酉戌落空）
     朱蛇
六 寅卯辰巳 贵   蛇阴贵玄 财 丁巳 贵
勾 丑    午 后   辰未巳申 子 甲寅 六
龙 子    未 阴   未戌申壬 比 癸亥 空
空 亥戌酉申 玄 
     虎常
断曰：行人已抵燕界，丙寅日方到，但途过马贼劫夺。盖二马见于课传，末足临寅，乃幽燕之分，二阴夹阳，中传见寅，故主寅日到。玄武驿马临干，遥克庚午命神，主大路有马贼劫夺之应。果寅日到平子门外，雪中遇雪贼，劫银四十两。
占验三、庚寅七月丁丑午将巳时，江西吉水少司马李梅公先生住扬时占行人，重审、连茹。（申酉空，酉戌落空）
     勾六
龙 午未申酉 朱   常玄朱六   财 甲申六
空 巳    戌 蛇   卯寅酉申   财 乙酉朱
虎 辰    亥 贵   寅丑申丁   子 甲戌蛇
常 卯寅丑子 后 
     玄阴
行人尚未起程，九月节后子丑日方能到扬州。曰：何以迟来？盖因连茹逢空，玄武劫杀入辰之阴阳，主当地及交界兵戈盗贼扰害，宅中眷属退避山水之间，迟来必矣。果九月郎同亲家刘左车临扬。
占验四、辛卯九月辛巳日辛卯时，庄公远在江宁，占看东翁程翔云先生何日到省，蒿矢。
     后阴
贵 午未申酉 玄   后贵空白   鬼 壬午 贵
蛇 巳    戌 常   未午子亥   印 癸未 后
朱 辰    亥 虎   午巳亥辛   兄 甲申 阴
六 卯寅丑子 空 
     勾龙
公远断曰：行人自宅中已起程，应于丙戌日到。盖驿马临干，贵人入辰。又蒿矢为用，行人速来，故知其起程。丙戌者，因马临戌地，又为发用之墓绝，且寅为本命，午为用神，与戌作合也，后果丙戌日至。
增补占例：
占例一、辛巳二月辛未日丁酉时，问王怀志今晚来否。弹射。
    龙空虎常
未申酉戌        玄白  贵后       财 寅  贵          
勾  午    亥 玄     亥酉  寅子       父 辰  朱
六  巳    子 阴     酉未  子辛       官 午  勾
辰卯寅丑   
朱蛇贵后  
断：弹射课为己谋人，非人谋己，故不来也。
验：果未来。
占例二、戌将二月己丑日卯时问：本村小学陈清云耳鸣请假，于校长问按时销假否。斫轮
    贵后阴玄
子丑寅卯 
蛇 亥    辰 常            玄勾六阴   卯  玄
朱 戌    巳 虎            卯申酉寅   戌  朱
酉申未午              申丑寅己   巳  白
    六勾龙空
断：斫轮主迟，必不能来也。
验：果然。
趋谒章第十二
干谒之利三六合，彼我两仪欲相洽。六阳公事和谐看，六阴私谋素亲狎。
舍益就损忌动用，根断源消防耗失。逼迫旺禄守旧宜，周遍循环所求得。
初空末吉终有获，首上尾加干何益（旬尾加旬首）。度亥塞鬼二者推，有阻无阻此处绎。
引从告谒往必唔，任信寻访必难谐。二贵合害分轻重，六亲生克吉凶排。
日德阴神见长短，末传合处是成期。斫轮空亡须图改，昴星蛇虎安旧宜。
选举章第十三
帘幕贵逢黄榜策，魁罡将遇青云客。鬼斗临干魁可抡，文华克岁犯时责。
从魁生扶亚魁中，辰未来临解首逢。万里风云看龙奋（蛇化龙），一生泉石有蛇封（龙化蛇）。
六阳月将生光辉，两贵拱夹荣名遂。墓神覆日文理差，罗网缠身书旨晦。
德入天门中必崇，河魁度亥失登庸。旬首冠群详五甲（甲戌甲子甲寅甲辰甲午也），真朱超众忌三凶（一克太岁，一克幕贵，一榜将出而乘丁马）。
格见天心贵异常，源消根断（四下生上也）费商量。雨露润泽（谓四上生下也）中无虑，刑害空亡取次详。
占验一、庚寅七月甲申日丙寅时，宜陵景兄占府院试可入泮否，交车、重审、玄胎，午未空，酉戌落空。  勾六
龙 申酉戌亥 朱     后朱  龙常  鬼  甲申  龙
空 未    子 蛇     寅亥  申巳  父  丁亥  朱
虎 午    丑 贵     亥申  巳甲  兄  庚寅  后
常 巳辰卯寅 后 
              玄阴
断曰：不但府试高取，院考定然首荐。盖因月建旬首发用。龙朱乘旺相（龙乘申月建旺，朱乘亥相），现于初中，末传德禄驿马，又干支交车生合，传将进引，斗罡天喜加行年（秋三月天喜在辰，加行年丑上），朱雀乘丁神进气，文字必贴主司之意。且格合天心（年寅、月申、日申、时寅皆在四课之内），主非常喜庆，掀天揭地也，是以首荐无疑。又问：该就府送考，该就司送考？予曰：六合加于辰未酉籍稳妥，后果首进。
占验二、壬子五月丙戌日己丑时，予住淮安都府前，有江阴六壬袁友，为宿迁陆庠友讳夺翼者占考试，不备、知一、度厄，午未空，丑寅落空。
     朱六
蛇 子丑寅卯 勾     蛇空  常蛇  鬼  戊子  蛇  
贵 亥    辰 龙     子巳  未子  兄  乙未  常
后 戌    巳 空     巳戌  子丙  父  庚寅  六
阴 酉申未午 虎 
     玄常
断曰；院试必取，科举省试未能遂志。问曰：史抚台已升凤督去否？余曰：必不能去。盖因驿马坐墓（寅为马临未），干神归支（不惟归支，且为支所墓，为在家不动之象），静象也。
又问女病，余曰：胎鬼发用，血忌加支（血忌者，正月丑二未三寅四申五卯六酉，五月应在卯；血支者正月自丑顺行，五月在巳，此血忌乃血支之误也。），又四课不备，病主脉息虚弱，心胸不利，以致失血，必因胎产所致，冬月不保。
又问：宿迁边合战，安堵否？余曰：贼符加干支，冬月必有兵警，然日之阴阳自战，中传制初，来兵败怯而退。干神生支，居守保固，无破城之患（此又不以日禄临支徒妄作论）。后四事皆验。

乡试章又第十三
验一、癸酉七月辛卯日庚寅时，扬州明经宗开先先生偕张向之占科场事，报寅时。（午未空，戌亥落空） 
勾龙
六 酉戌亥子 空  涉    龙蛇  贵常  父  乙未  蛇
朱 申    丑 白  害    亥未  午寅  子  丁亥  龙
蛇 未    寅 常  曲    未卯  寅辛  财  辛卯  玄
贵 午巳辰卯 玄  直
              后 阴  
断曰；即今中矣。曰：何以报一时即知其中。盖因先锋为幕贵（虽寅时，用昼贵，故寅时为幕贵），且临日上。（寅加戌）月将官贵又加寅命（盖命在寅，午为月将，乘贵神加之），是以必中无疑。然发用未作旬空，必俟未年太岁填实，方中甲榜。
占验二、戊子八月丙辰日，余住金陵时右方伯东省孙兴功老师写本日辰时，又写酉时，占两人乡试。 虎 常 （子丑空，未申落空）
空 巳午未申 玄 玄胎    青青  勾勾  比  丁巳  勾
青 辰    酉 阴 斩关    辰辰  巳巳  财  庚申  玄 
勾 卯    戌 后 伏吟    辰辰  巳丙  父  甲寅  六 
六 寅丑子亥 贵 
朱蛇
断曰：辰时者前，列酉时者次之。盖缘天罡为领袖之神，从魁幕贵在后（天罡乘龙为前五，从魁乘阴为后二），故云。及排辰时课，三传巳申寅，干乘德禄，支见月将青龙（八月将在辰，乘龙临支），又禄马入传（巳禄寅马），凡士子已试后得伏吟，必中。
酉时三传子未寅也。初传太岁空战，墓贵又入墓库（用夜贵酉，故亥为幕贵，临辰为入库），故次之。放榜时，辰时者陆可球中二十二名，酉时者常熟赵姓中副卷，此二者俱以时断中也。
</div>
    <div class="pagination">
<a href="六壬指南注解_page12.html">上一页</a><span>...</span><a href="六壬指南注解_page8.html">8</a><a href="六壬指南注解_page9.html">9</a><a href="六壬指南注解_page10.html">10</a><a href="六壬指南注解_page11.html">11</a><a href="六壬指南注解_page12.html">12</a><span class="current-page">13</span><a href="六壬指南注解_page14.html">14</a><a href="六壬指南注解_page15.html">15</a><a href="六壬指南注解_page16.html">16</a><a href="六壬指南注解_page17.html">17</a><a href="六壬指南注解_page18.html">18</a><span>...</span><a href="六壬指南注解_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
