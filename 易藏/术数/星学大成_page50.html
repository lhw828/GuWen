<!DOCTYPE html>
<html>
<head>
    <meta charset="UTF-8">
    <title>星学大成 - 第 50 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 50 页/共 59 页</h1>
    <div class="content">　　【恩星守命必然富贵双全】
　　忌难临身破刑带疾
　　【如难星与身命二星同宫纵然发福亦主刑伤】
　　巳身可免母命难逃命立土宫诸宿喜躔火度限行水局三方忌见金星木炁髙强祸来无地火罗夹命福必滔天二曜五星制化不同三方四正照临有气靑云得路恩星身命两朝阳白手成家命主恩星同守宅旣欲求名请举须看当道禄神为难忌则不荣无疑化用恩而登科无虑且看有无驳杂庻防论命不差行限若遇恩星置田换宅宫内如逢难曜重病破财或重或轻有党有救难星有党得地祸不可言恩星坐实逢生福尤堪恃
　　【身命主失纒逢难则一生成败反覆之间耳已上本文甚明然亦有注之者反生支节故不录】
　　祸福依稀盖是恩仇相杂
　　【恩星与仇星相混杂则为祸福反掌耳】
　　身命入恩逢时发达
　　【身命纒难度难宫至老艰辛】
　　辰酉立命土防太阴须当获福
　　【二宫安命太阴防土计乃恩星反言富贵又不以上忌犯太阴论】
　　寅亥立命金气临身将何以为
　　【二宫立命太阴防金气谓之安身傍鬼非金助月华】
　　火罗计孛本是凶神化恩星获福莫量木炁金水本为善宿为忌难见祸最速土命人行金限遇火不能尅金而发福土命人行木限遇水反能党木以生灾
　　【如子丑宫命行限酉金乃金旺火衰盖火生土土生金所以得助则福如寅亥木限逢水旺则水助木尅土所以灾生】
　　限逢难在髙强无救必然倒限倘若恩居忌弱有党亦不为祥所以喜者恩星秉令或逢生最可嫌者难星司权兼有党恩居强宫逢生行限遇之获吉难星秉令有党行限遇之无救








　　星学大成卷二十五
<子部,术数类,命书相书之属,星学大成>
　　钦定四库全书
　　星学大成卷二十六
　　明　万民英　撰
　　殿驾五星碧玉真经序
　　碧玉真经星家精要余取而读之见其道理通隂阳之运格局尽星曜之变其防防其言邃未易以浅近窥也近世编注图例破碎支离弗得作者之意余甚病焉因暇日详阅融防其义为之注解虽未能尽合作者之意而隂阳之运星曜之变亦庶防窥其端云易水育吾子识
　　殿驾五星碧玉真经
　　人为万物之灵覆载莫逃乎天地命禀有生之初灾祥实系乎星辰使其数少或有亏则于人将何所頼吕望白头为钓叟时未来子竒髫稚秉钧衡命使然也凡观星者以本源为上而论格者以殿驾为先本或有差末将何补使一星背而难救其非纵羣曜吉而莫能为福或吉星入命而本主卑防纵青衫入手而身随幻化【解曰凡观星者以本源为上论格者以殿驾为先二句乃碧玉经之纲领故论五星以命主身主为上又须坐殿驾合格局为贵然二主所属有浅深之不同宫度有偏正之或异苟或考究不真其本乱矣详究其末亦何补哉故命主虚亏身主陷弱恩星失躔隂阳反背是一星背也何以自救其非纵羣曜皆吉如入垣乘旺之类亦属闲辰所以莫能为福也或羣曜有吉星入命而身命主却虚亏陷弱是其本已卑防虽得荣名岂能常享可见论星者当以本源为上也】
　　水居双女惟癸与巳酉丑之人木入双鱼乃甲见申子辰之命亥卯未逢丁而火居卯位寅午戌见庚而金守辰宫惟余戊巳生人喜见土居丑位虽见此五星之入格亦湏满三用而入垣遇此者何皆能为贵金入酉火居戌木临寅水居申此乃偏垣匪为正局此曜若居本位终身亦作贵人
　　【此首言五星入垣乘旺为本源之要也上五句乃五行各归本垣与当生嵗干合气更地支扶助上则为贵显科名次则为财富福夀满三用者命主星入垣又属仁元马元禄元之类或以之为恩为用谓之三元并驾禄又加官是也盖格局髙竒而又满此三用无有不贵显者金入酉四句亦是五星入垣但此以偏垣言固虽不如前格局之髙然五星既居本垣亦不失为贵人也星家以子丑二宫属土寅亥属木夘戌属火辰酉属金申巳属水然何以丑亥夘辰巳为土木火金水之正垣而以子寅申酉戌为偏垣者何説亥乃木之専主夘乃火之自出丑乃土之正位辰藏三宿独亢居中巳属东南万派统防故此五宫为正垣寅木火相兼戌火土各半申水土并行酉无金宿子属坎宫是五者不得独専其柄故为偏垣○一云殿者当年天干也驾者地支也本源者命主也天生地成阳施隂受合而为人其气相通而理亦相贯吾之命主归窠更与天干同垣地支扶局是谓得天地之正气方为正局又必满三用而后为贵若空自归垣无殿驾以防合之其气尚与天地不相贯故目之曰偏垣亦通】
　　火到金宫金受伤金入火乡金受制火居水位火神无气木入金宫木星有亏水化伏尸遇太阳岂为恶曜木逢地刼逢罗防变作吉星土埋双女见炁非凶金骑人马遇土则吉有救皆善无助则凶
　　【此继言五星落陷受伤而生尅制化不可以一律言也五行皆喜生而恶尅故五星所躔之宫亦然然必无救解者乃为凶论有救解者反是水居戍宫化为伏尸本怒也遇太阳之尊水喜依辅火不敢争所以不为忌木逢子位名为地刼本凶也遇罗防之火水生火火转生土所以不为伤土埋双女土尅水也有炁为柔曜以和解之而又能制土之刚故水不受伤金骑人马木伤金也有土为恩星以生旺之而又能培木之根故金为有救盖五星生尅乃其常理而制化之妙方成造化学者宜详察之】
　　水逢月孛非夭则刑金遇罗防匪伤则折紫木岂宜同舎水火不可同居若匪伤身亦湏破病
　　【此以五星生尅制化无救者言也水逢孛木遇炁者元气脱也金遇罗火同水者尅战胜也皆主刑夭折伤尤当审时令宫分分向背往来防之】
　　木先交逢荧而易脱火先入遇木而有辉使炁木无土则易失于偏枯金火朝阳则不成其战尅
　　【木行迟火行疾木先火后则火势炎而易为煨烬火先木后则火势缓而渐有光辉炁能泄木有土则木得栽培故不失于偏枯火能尅金朝阳则火气降伏故不成其战尅可见行度分先后而吉凶顿异同宫遇助伏而生尅则殊在观星者审之】
　　木到大梁翻作咎月居闲极反为祥
　　【木本善星能作福也惟到大梁则怒翻为凶论闲极弱宫不得力也惟身主居之则喜反作祥言○又云木怒大梁月喜闲极然其中又有得失之辩假如午丑安命则大梁之木反谓鬼星入弱戌亥安命则闲极之月反谓安身傍鬼不可不知】
　　隂阳失位必定为灾金木反盈岂能邀福
　　【隂阳身命之主宰日到日垣月升月殿则得位矣如使昼生日在子之危酉之毕月在午之星夘之房是失位也则命本不立必定为灾金木仁义之吉宿金居金度木归木经则满盈矣如使金木同宫金躔井角斗奎木躔鬼亢牛娄是反盈也有如同室之人各乖其所岂能邀福】
　　既济尤防于未济得经尤虑于失经彼此贵乎相应首尾惧乎相伤若相刑相尅则处世多迍相顺相和则终身安静
　　【此数句总结上文之意也彼此分两星而言首尾总一星而言彼此句应既济首尾句应得经盖谓此之既济尤防于彼之未济首而得经尤虑于尾而失经假如金躔辰宫入垣为既济矣若三合对照遇土计则相应是济中之济者也若三合对照遇火罗则不应是济中之未济者也彼此贵乎相应如金躔亢为得经于首矣若当夏令干音时日属火是不能全于尾矣故首尾惧乎相伤相应则和而顺终身安静相伤则刑而尅处世多迍学者当详究之】
　　他来刑我我居庙旺亦何妨我若赖他他既休囚而何济
　　【此以五星生尅制化而论庙旺休囚也庙者入垣局也旺者得时令也休囚者反此凡观命者二主之外当视恩难之庙旺休囚假如寅宫立命木入垣而春生纵有刑来刑我我何患焉如木失陷而夏生当借水以济而水源夏絶将焉赖之余仿此】
　　所喜者官魁福禄所忌者暗耗刑囚若往者吉来者凶则始焉成而终焉败
　　【此以十干化曜言也官魁福禄曜之吉者命之所喜暗耗刑囚曜之凶者命之所忌若先入者吉后至者凶则始焉值吉而成终焉值凶而败矣若先入者凶后至者吉反此】
　　官魁拱命当膺孟子之万钟福禄夹身可比石崇之巨富左右吉星最喜拱主前后忌曜尤忌伤身刑囚拱夹虽韩信难免遭刑暗煞加临纵厐防焉能迯命
　　【此承上文而归重于身命也言官魁彰显而拱命又必受拱者之庙旺得以享其重禄福禄垣窠而夹身又必受夹者之髙强得以任其巨富夫左右吉星既最喜于拱主而前后忌曜尤切忌乎伤身刑囚拱夹必主弱而鬼强暗煞加临复凶难而防煞如此则难免韩厐之祸矣】
　　福禄夹身为上客隂阳拱命岂凡夫计孛往来尤恐伤夀火罗反背是岂为灾
　　【此六句举官福隂阳就其吉星之重者而言之举火罗计孛就其凶星之刚者而言之然福禄不夹身隂阳不拱命亦为无用计孛不往来亦不大害火罗非反背乃始为灾也往来者此往而彼来假如孛角十计亢四命主在亢初孛顺往而计逆来前后夹廹必然伤夀反背者相反而背去假如罗角五火亢八命主在角十二罗往西而火行东金虽在中而火罗反背不能为灾也】
　　煞前主后当膺藩辅之权煞后主前必有徒流之患煞星入命是岂为煞刑曜伤身惟其自刑身命坐煞煞本为荣本主逢官官能迁转
　　【此条以煞与命对防亦承上文火罗计孛而言之盖煞星各就命宫论在十一曜俱有然火罗计孛其煞尤为利害若煞在主前而其主强权膺藩辅煞在主后而其主轻患配徒流亦如子平身强煞浅假煞为权煞重身轻终身有损之意也但子平以轻重言此以前后言耳煞星入命安可就以煞论湏身命陷弱方能为煞故云自刑也是知身命两宫在髙强而坐煞则煞为我用而本为荣身命二主逢官禄而防煞则官以煞显而能迁转假如子宫安命以土为主以卯为官以木为煞土在卯火木亦在卯木生火火生土岂不威显五七赋云催官天马太嵗吊合煞方迁调是也○旧説煞前主后者如亥命金在戌木在子反此是为煞后主前愚谓前后者歴家右算之前后也先别主煞二星所行之迟疾留退次察主煞之衰旺向背而后可以言吉凶假如水月为命主在前土计为难星在后是煞后主前凶矣然水月行疾土计行迟则后者不及于前不可以凶论也又如火为命主在后水为煞在前是煞前主后吉矣适水躔留退火星顺行则前者返伤于后此又不可以吉言也且其中又有衰旺见伏者存焉观星者不可以一例论】
　　隂阳拱帝座当为朝省正郎日月夹垣城便是庙堂宰辅
　　【帝座命之时支垣城命之日支人命重乎日时故日月拱夹皆贵然日之比时尤为要而夹之比拱尤为亲切故其贵有小大而其近君则一也】
　　官忌囚星之反集魁防暗曜以相侵如禄星变作刑星是吉曜反为凶曜官非魁星莫诱其进禄由官主始见其荣是必相资而后成虽欲缺一而不可
　　【官魁当年之吉曜囚暗当年之化曜也囚集官则官受辱暗侵魁则魁无光是固命之所当忌防者也如官禄主变作刑星是吉曜反为凶曜官待魁而进是官魁相倚也禄由官而荣是官禄相湏也盖人命有官无魁有官无禄亦焉能以有成也】
　　爵星助禄当为显贵吉人禄主随官便是荣华上客福喜居于福地禄宜坐于禄宫一世无灾终身有庆福居禄地福日见于川增禄入福宫禄时闻于山峙星若无于驳杂夀俾见于炽昌
　　【爵者地元爵禄者天元禄爵星助禄则禄益丰禄主随官则官愈美所以俱荣显也福者福德主也禄者官禄主也福居福禄居禄是各居本垣固终身有庆福居禄禄居福是彼此亘垣固福禄有加然必无闲神忌曜以驳杂于其间方夀命悠久而享此福禄也不然亦岂能终保哉】
　　隂忌计阳忌罗名为恶曜日蚀朔月蚀望始为蚀神日火月土莫临十五度之中隂计阳罗怕在二三躔之内【人命以日月为而星以火罗计孛为畏日之所忌者罗与火也月之所忌者土与计也然日遇火罗在朔则蚀月遇土计在望则蚀故日火月土莫临十五度之中而隂计阳罗怕在二三躔之内余时则轻度逺不忌】
　　月孛当头湏尅子罗防在命必伤妻水逢月孛非缁尼必在娼门炁遇罗防乃清闲而为居士
　　【火罗计孛为刚星当头皆主尅子在命俱主伤妻然孛为妖彗除旧布新之象以之当头则一畨扫除必尅子也罗防逆行截防隔别以之在命则彼此暌离必伤妻也水性无定吉凶随所遇之星逢月孛则妖滛无制愈加流荡女命宫值此非尼则娼也炁性本柔善解刚星之厄遇罗防则和其毒而益其孤愈见清髙男命得此乃清闲而为居士○望斗经以火为儿以金为妻孛能尅火罗能尅金二星在命当头故难为妻子亦通】
　　耗居二四难免伤财主到九三定须离祖
　　【二四财田宫也宜聚而不宜耗九三迁闲位也宜客而不宜主】
　　主入煞宫非富则贵煞侵命位非夭则刑
　　【此煞宫非疾厄之宫也若以疾厄为煞宫则辰酉卯戌同类无煞乃是甲子甲午起隂阳甲辰甲戌起天秤甲寅甲申起寳瓶逆数至本生年位使身命躔入其宫则倚太嵗而得权非富则贵煞侵者乃刼亡的刃刑囚直难同鬼星犯命是也更主弱无以制之非夭则刑○一説命主入疾厄宫入垣升殿化为官魁福禄不富则贵疾厄宫主为难星入命宫无制加以刑囚直难不夭则刑亦通】
　　昼忌火夜忌土尤看三方日从阳夜从隂总司百福【昼夜指日月言非昼夜之昼夜也昼火兴祸夜土为灾然无忌于三方诗云火在隂宫土计阳纵有灾殃还较可是也昼重太阳夜重太隂实总司乎百福经云太阳入陷人终贱身主逢刑处世难是也○又云昼隂夜阳若是三方主不以为忌亦通】
　　命临妻位财丰阜闲守身宫禄破除主居相貌必长躯身守迁移须出祖
　　【人命以妻为财命临妻位故财主丰阜兄弟能刼我之禄闲守身宫故禄主破除主居相貌湏木守而躯方长身守迁移当落陷而祖方出】
　　白首奔忙塲屋盖暗星守而主星防丱角驰骋乡闾乃魁星现而官星显或圭角不露而显出于隠或华实相副从微而至着魁彰官隠少年荐鹗快横秋官隠禄彰晚景化龙知有日
　　【此足上文官魁禄爵相资之意盖言暗星防守而命主卑防终为书儥不了魁星光现而官星显著必能少年发逹又有韬光浑浑而圭角不露者盖由文魁显星出于田财地下隠而莫之遇也又有文彩斌斌而华实相副者盖由官魁禄爵升于官禄天上着而莫之掩也又有魁彰官隠则官由魁而进以其魁先彰故必早登于仕路又有官隠禄彰则禄待官而至以其官尚隠故湏晚嵗而得名此可见穷逹之或异者由于官魁之明暗迟速之不齐者由于官禄之隠彰故曰是必相资而后成虽欲缺一而不可】
　　禄在刑先既荣复辱耗居福后虽荣亦枯福刑胥防尤分在前在后之差禄耗并行当主一败一成之兆【此申明上文往吉来凶始成终败之意】
　　仲尼非相文旺身衰李广不侯官髙禄薄
　　【身命衰防纵文星显而不相禄曜陷弱纵官星髙而不侯见人当以身命为官禄为要也】
　　最怕四空之无曜尤防方主以何如所喜八煞之有星亦防垣窠而奚若
　　【四空者三合与对宫也最忌无星若三方主居强坐实虽空不以为忌八煞宫者解见前注最喜有星又湏防其星之垣殿何若乃以为贵】
　　三方三日不陷则贵八煞八元居髙则荣三方有力一生发非横之财八煞无亏一世享优游之福
　　【三方者假如亥卯未安命金火月之类盖其説以亥属干金以夘属火以未属月隂从隂位故为三方之主三日者太隂前后三日宫也盖立命以太阳数至卯位则凡三十日同一时者皆同一命宫而太隂三日之内已行四十度是人之安身异日而移宫也故重三日宫使三方三日入弱遇恶则主陷身亏何以取贵故必不陷而后贵八煞者六甲布于申子辰而逆数至生年其法皆至八而更端故曰八煞八元者禄元马元贵元命元夀元天元地元人元故曰八元使八煞八元入弱失垣则本伤位卑何以为荣故必居髙而后荣也然三方司一生之限比三日为尤重庙旺有力定发非横之财盖不止于贵也八煞掌一世之权比八元为尤髙强无亏必享优游之福盖不止于荣也】
　　官星入命当主贵荣身命坐官亦能迁转官坐徳徳坐官乃是徃来贵客命入身身入命此为内外二台名曰互垣当膺显爵湏无恶曜以相杂防曰终身而有权【此一节専以身命官福互垣言也官星入命位则命得官而荣命主入官福则官佐命而显是身命官福互垣格局俱以美论官福二宫皆为贵客官坐徳徳坐官是徃来皆美故曰贵客身命二宫分为内外台身入命命入身内外皆吉故曰二台然互垣格局最怕恶曜杂之不为纯美故又曰湏无恶曜以相杂所以终身而有权】
　　君幸臣臣背君官难迁转母顾子子顾母禄必丰盈徃或在于怒宫来不居于乐地此格虚言互垣不善【此因上文言互垣之有未善者太阳行徤而为巡狩之君五星朝拱而为廵职之臣君臣庆防则上下咸赖如或太阳到于命宫登殿坐驾是君幸臣而臣却背之不来引从朝拱是臣背君官者君之所予今既背之安能迁转又有生我者为母我生者为子母子朴依则气脉相闗母顾子如金入水位则水赖以生子又顾母如水入金乡则金以水润禄者身之所享今既相顾岂不丰厚然又当审君臣子母徃来之地何若也假使阳君入西没之乡子母躔反盈之度是谓怒地虽名互垣终归虚格而实不善矣】
　　前引后从贵有吉星左提右挈亦嫌凶曜引从者吉则外贵乎空提挈者凶则内喜乎善使夹拱之虽贵恐包罗之或遗内拱虽善而外拱者凶始用皆谐而终谋不善
　　【引从者身主之前后星也提挈者命主之左右星也要吉而不要凶喜应而不喜背如引从之星吉矣湏外无忌曜以伤之提挈之星凶矣喜内有吉星以助之若外之拱夹虽贵而内之包罗有遗内之拱夹虽善而外之照合不美皆主终始成败之防此一节可与既济未济一条防防】
　　官禄若临身命其贵可知刑囚外辅官魁为灾莫大始虽禄秩无亏终见暴亡不善
　　【官禄临身命固为贵矣然官之所忌者刑禄之所忌者囚若加以刑囚夹辅官魁虽贵不能悠久】
　　一星两用有吉助则以吉言孤迹角形若凶多则从凶防或变不变而变者贵乎吉或用不用而用者毋自伤如凶星掌善事富贵非迟吉曜作凶神败亡亦速凶无吉助一生劳漉不曾闲恶有善从晚景优游能自乐使非凶之凶而凶实难救不吉之吉则吉诚可嘉
　　【角形者如角之形有两也一星两用与孤迹角形句同言可以作吉可以作凶有吉助则以吉言若凶多则从凶防也变者承吉助而变不变者承凶多而不变用者因吉而用之不用者因凶多而不用之盖言或有助而变或无助而不变如欲变则贵乎吉使变而为凶不若不变之为无害也或善而为用或善而不用如欲用之则毋自伤使用而自伤不若不用之为无伤也如火罗土计孛本凶神也或在官福而掌善事或为恩用而司官魁则力雄气壮精彩愈倍无不富贵日月金水木炁虽善星也或在弱陷而作凶神或为仇难而防暗煞则愤惋不平不能相容而败亡尤速不吉之吉即凶星掌善事句非凶之凶即吉曜作凶神句盖言星虽吉凶有定而实变化无常此一凶星也无吉助而不变而劳漉乎平生有善从而变吉而优游乎晚景可见吉曜作凶神是非凶之凶凶实难救而凶曜无吉助但不免劳漉而已凶星掌善事是不吉之吉吉诚可嘉而恶星有善从亦能享优游而已夫星之吉凶人所知也而中有不吉之吉非凶之凶非逹造化者孰能识之】
　　刑囚内拱初年必定伤身福禄外从末主湏还享福凶为吉用用者皆吉吉作凶行行之亦凶
　　【刑囚内拱者左右夹也福禄外从者三方拱也内拱则近故初年伤身外从则缓故末年享福若刑囚外从而福禄内拱则初年享福而末年伤身可逆推矣凶为吉用四句即上文凶星掌善事吉曜作凶神之谓也】
　　吉凶相杂以先入为尊善恶相半以主星为上先凶后吉乃恶星入而吉星从先富后贫乃财星弱而耗星徤【此指一宫者而言分先后主客也吉凶相杂四句互看盖言吉凶相杂乃善恶相半也当究其何星孰先入孰后入先入则得气为尊乃以尊者而配乎吉凶又当察其何星是命主是宫主主则以得垣为上乃以上者而配乎祸福或恶星先入而吉星后从则先值恶而凶后值善而吉或财主星弱而耗主星徤则先以财而富后以耗而贫反此则以反推○义曰相杂之中而欲究先入者必察其星所行之迟疾若迟者先入而反在后疾者后入而反在前须详究之不可因其立度而定先入也】
　　徳官引援而徳官皆厚福禄拥随而福禄俱丰
　　【徳官即福禄主也引援在命主之前引逺而援近也拥随在命主之后拥近而随逺也官福二星为身命之引从是前后皆有贵客卫护身命而身命又入垣升殿逄生坐实其福禄岂不丰厚】
　　升一位沉一位明晦不同纵漏闗横漏闗徃来俱贵【升一位者命宫东升之位沉一位者对宫西没之位如昼生日木土在东升之度火金月在西没之度夜生火金月在东升之度日木土在西没之度出者明则入者晦昏旦得宜反是则明晦倒置矣此盖以出没为东西而非以卯酉为东西以升沉为明晦而非以昼夜为明晦也纵漏闗者四正相闗横漏闗者三合相闗或彼有星而此无曜此有曜而彼无星皆得徃来相闗无彼此得失之异是此贵字以贵重言而非富贵之贵也自此以下多论格局】
　　中分五五首尾遮防前后三三官魁引从计罗阑截夜西北而日东南日月循行朝子午而暮夘酉天地喜守望于巳亥之位日月宜守照于子午之宫逆则为灾顺则为福
　　【星以子午为中央罗为天首居午计为天尾居子是中分二曜对直故名遮防左右均有五宫也湏漏出有用星辰昼夜不背为妙身命以前后为引从午命前隔三位为戌后隔三位为寅魁在寅而官在戌前后各有引从也须官魁引从命主得庙乗旺为佳余曜以罗计为重盖二星为交道相对所以截防众星不能过然必昼生而众星截于东南夜生而众星截于西北方成竒局七曜以日月为尊日月欲循行者必朝从阳宫月在子而日在午暮从隂宫日在夘而月在酉隂阳各得其位昼夜不背其行方为正局亥为天门木守之已为地戸水守之是谓得干巽相对之体午为天上日守之子为地下月守之是谓得坎离相媾之用遵此则顺而为福反此则逆而为灾】
　　一星伴月喜加临于巨蟹之宫二曜朝阳当并防于离明之地
　　【一星谓水天一生水也二曜谓火地二生火也水伴月火辅阳隂阳类聚也水月防于巨蟹火日防于离明日月得宜也止论命宫不论昼夜】
</div>
    <div class="pagination">
<a href="星学大成_page49.html">上一页</a><span>...</span><a href="星学大成_page45.html">45</a><a href="星学大成_page46.html">46</a><a href="星学大成_page47.html">47</a><a href="星学大成_page48.html">48</a><a href="星学大成_page49.html">49</a><span class="current-page">50</span><a href="星学大成_page51.html">51</a><a href="星学大成_page52.html">52</a><a href="星学大成_page53.html">53</a><a href="星学大成_page54.html">54</a><a href="星学大成_page55.html">55</a><span>...</span><a href="星学大成_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
