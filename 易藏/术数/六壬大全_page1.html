<!DOCTYPE html>
<html>
<head>
    <meta charset="UTF-8">
    <title>六壬大全 - 第 1 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬大全 - 第 1 页/共 71 页</h1>
    <div class="content">《六壬大全》术数类四
提    要
臣等谨案：
《六壬大全》十二巻，不着撰人名氏。巻首题“怀庆府推官郭载騋校”，盖明代所刋也。六壬与遁甲、太乙，世谓之“三式”，而六壬其传尤古，或谓出于黄帝元女，固属无稽，要其为术，固非后世方技家所能造。大抵数根于五行，而五行始于水，举阴以起阳，故称壬焉；举成以该生，故用六焉。其有天地盘与神将加临，虽渐近竒遁九宫之式，而由干支而有四课，则亦两仪、四象也；由发用而有三传，则亦一生二、二生三、三生万物也；以至六十四课，莫不原本羲爻，盖亦《易》象之支流，推而衍之者矣。考《国语》伶州鸠对七律，以所称“夷则”、“上宫”、“大吕”、“上宫”推之，皆有合于六壬之义。然占卜之属，特以五音、十二律定数，未可即指为六壬之源。《呉越春秋》载伍员及范蠡“鸡鸣”、“日出”、“日映”、“禺中”四术，则时将加乘，与龙、蛇、刑、徳之用，一如今世所传。而《越絶书》载公孙圣亦有“今日壬午时加南方”之语。其事虽不见经、传，似出依托，然赵煜、袁康皆后汉人，知其法着于汉代也。其书之见于史者，《隋志》二家，《唐志》六家，《宋志》三十家。而焦竑《经籍志》所列，多至八十三家，然多散佚不传；其存者，如徐道符《心镜》，蒋日新《开云观月歌》，凌福之《毕法赋》，及《五变中黄经》，术家奉为蓍蔡。而流传既久，其说多岐，或専论课体而失之拘，或専主类神而失之粗，或杂取神煞而失之支，又皆不可以为法。是书指《大全》，闲人按总集诸书遗文，首载《入手法》、《总钤》及贵神月将徳煞、加临喜忌，旁采唐以来诸论，若《括囊》、《云霄赋》、《课经》之类，而纬以《心镜》、《观月》诸篇，采撷颇为详备。案《明史?艺文志》有袁祥《六壬大全》三十三巻，名目相同而巻帙不符，未必即祥所辑。要其博综简括，固六壬家之总汇也。惟是六壬所重，莫过于天乙贵神阴阳顺逆，为吉凶所自出，如匠者之凖绳矩矱。而先天之徳起于子，后天之德起于未，以五干徳合神取贵。承学之士多未究其源，我圣祖仁皇帝《御定星历考原》一书，贯串玑衡，权舆圭臬，以订曹震圭昼丑夜未之讹，实足立千古之标凖。我皇上御纂《协纪辨方书》，复申畅斯旨。谨按《呉越春秋》所载子胥之占，三月甲戌，时加鸡鸣，而以为青龙在酉，是甲日丑为阴贵也。范蠡石室之占，十二月戊寅，时加日出，而亦以为青龙临酉，功曹为螣蛇，是戊日丑为阳贵也。沿溯古义，皆与圣谟垂示先后同符，是书所取天乙尚沿俗例，巻中仅载先天贵人一图而不用，未免失之舛漏。又所载十二宫分野，亦多拘牵旧说，未能订正；今以原本所有，姑仍其旧録之，而附订其失如右。
干隆四十六年九月恭校上
总纂官 臣纪昀 臣陆锡熊 臣孙士毅
总校官 臣陆费墀
钦定四库全书
六壬大全巻一  起例
入手法
十干寄宫
甲课寅兮乙课辰，丙戊课巳不须论。丁己课未庚申上，辛戌壬亥是其真。癸课原来丑宫坐，分明不用四正神。
一 贼克法一下克上曰重审，一上克下曰元首
取课先从下贼呼，如无下贼上克初。初传之上名中次，中上加临是末居。三传既定天盘将，此是入式法第一。
二 比用法即知一也
下贼或三二四侵，若逢上克亦同云。常将天日比神用，阳日用阳阴用阴。若或俱比俱不比，立法别有渉害陈。
三 渉害法
渉害行来本家止，路逢多克为用取。孟深仲浅季当休，复等柔辰刚日宜。
四 遥克法
神遥克日曰蒿矢，日遥克神曰弹射。四课无克号为遥，日与神兮逓互招。先取神遥克其日，如无方取日来遥。或有日克乎两神，复有两神来克日。择与日干比者用，阳日用阳阴用阴。
五 昴星法
无遥无克昴星穷，阳仰阴俯酉位中论初传也。刚日先辰而后日，柔日先日而后辰论中末也。
六 别责法戊辰、戊午、丙辰三刚日各一课，辛未二课，辛丑二课，丁酉、辛酉各一课
四课不全三课备，无遥无克别责例。刚日干合上头神，柔日支前三合取。皆以天上作初传，阴阳中末干中寄。刚三柔六共九课，此课先贤俱隠秘。戊午戊辰与丙辰，干上皆午是为亲。辛丑辛未各二日，下上皆是丑未真。丁酉当为己丁是，辛酉原来是酉辛。
七 八专法论克不论遥
两课无克号八专，阳日日阳顺行三连本位数。阴日辰阴逆三位，中末总向日上眠。
八 伏吟法
伏吟有克还为用，无克刚干柔取辰。迤逦刑之作中末，从兹《玉厯》职其真。若也自刑为发用，次传颠倒日辰并。次传更复自刑者，冲取末传不论刑。
九 返吟法
返吟有克亦为用，无克别有井栏名。若知六日该无克，丑未同干丁己辛。丑日登明未太乙，辰中日末识原因阳日用辰，阴日用日，辰上作中，日上作末。
神煞
岁神煞
岁君：甲见甲之类。年中天子之象，统摄诸位神煞。入占尊长、部官之事。占官有面君之喜，不宜受克。
太岁：子年见子之类，利仕人不利常人。受克尊长凶。如六月以前见旧年太岁，旧年事；七月以后见来年太岁，来年事。
太岁神煞：
太岁排轮十二宫，岁破大耗与年冲，前五死符并小耗，病符后一不离宗。后二太阴并吊客，后四白虎是凶神。岁前二辰丧门凶，前四畜官官符神。太岁前维力士位，对冲蚕室有灾星。奏书后维冲博士，五鬼逆行子加辰。黄幡只向三合来，对冲豹尾不虚云。金神之杀随年干，纳音金位同庚辛。三合中冲两边去，便是伏兵大祸神。亥子丑年将军酉，三年一移顺仲神。
子丑寅卯辰巳午未申酉戌亥
将军 酉酉子子子卯卯卯午午午酉占行人用
岁刑 卯戌己子辰申午丑寅酉未亥
岁破 午未申酉戌亥子丑寅卯辰巳
岁煞 未辰丑戌未辰丑戌未辰丑戌
大耗 午未申酉戌亥子丑寅卯辰巳即岁冲也，岁建前破也。
小耗 巳午未申酉戌亥子丑寅卯辰岁建前执也
丧门 岁前二辰
吊客 岁后二辰
岁墓 岁后五位，如子年见未。
岁徳 即岁君，阴年从阳如。已年见甲之例。
岁合 即甲年见已。
年月三煞：未辰丑戌未辰丑戌未辰丑戌
金神 酉巳丑酉己丑酉巳丑酉已丑即破碎。
岁宅 岁前五位。如子年见巳。
病符 岁后一辰。
岁虎 岁后四辰。
十天干神煞
甲乙丙丁戊巳庚辛壬癸
福星 子丑子子未未丑丑巳巳
日徳 寅申巳亥巳寅申己亥已
日禄 寅卯己午己午申酉亥子
日医 卯亥丑未己卯亥丑未巳
直符 己辰卯寅丑午未申酉戌
仪神 午巳辰卯寅丑未申酉戌
游都 丑子寅巳申丑子寅巳申
天盗 子亥卯申己子亥卯申巳
天贼 辰午申亥寅辰午申亥寅
稼穑 丑丑辰辰未未戌戌戌戌
羊刃 卯辰午未午未酉戌子丑日前一位。
天罗 卯巳午申午申酉亥子寅
天解 亥申未丑酉亥申未丑酉
三竒 乙丙丁
三竒 甲戊庚
三竒 辛壬癸
十二地支神煞
子丑寅卯辰巳午未申酉戌亥
支徳 巳午未申酉戌亥子丑寅卯辰支前五辰
支马 寅亥申巳寅亥申巳寅亥申巳
支刑 卯戌巳子辰申午丑寅酉未亥
支破 酉辰亥午丑申卯戌巳子未寅
支冲 即对宫。
支害 未子巳辰卯寅丑子亥戌酉申
时煞 巳寅亥申巳寅亥申巳寅亥申
支仪 午巳辰卯寅丑未申酉戌亥子
金神 巳丑酉巳丑酉巳丑酉巳丑酉
收魂 凡墓神为元武皆是。
马倒 驿马前一位。
劫杀灾杀岁杀知，天杀月杀地杀齐。亡神将星扳鞍是，驿马六厄华盖驰。
内天罡行十二经络
每日寅罡在肺经，卯时流入大肠中。辰胃巳脾午心上，未时却入小肠行。申在膀胱酉在肾，戌在胞络亥三焦。子胆丑肝循环转，昼夜周流十二遭。今年某月初一日赶来年某月初一日，有闰前加二十五，无闰后退六爻神。阳日后三辰，阴日前三辰。
天徳丁坤壬辛亥甲癸寅丙乙己庚
月徳巳寅亥申三轮
月合辛巳丁乙三轮
天马午顺六阳
天喜春戌夏丑秋辰冬未
天诏、游魂亥顺十二
天赦春戊寅夏甲午秋戊申冬甲子
天医子卯午酉三轮
天书戌顺十二
皇恩戌丑辰未卯酉子午亥寅巳申
圣心亥己子午丑未寅申卯酉辰戌
进爵申亥己申亥巳申亥己申亥巳
鳯辇辰未戊丑三轮
</div>
    <div class="pagination">
<span class="current-page">1</span><a href="六壬大全_page2.html">2</a><a href="六壬大全_page3.html">3</a><a href="六壬大全_page4.html">4</a><a href="六壬大全_page5.html">5</a><a href="六壬大全_page6.html">6</a><span>...</span><a href="六壬大全_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
