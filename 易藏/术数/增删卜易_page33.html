<!DOCTYPE html>
<html>
<head>
    <meta charset="UTF-8">
    <title>增删卜易 - 第 33 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增删卜易 - 第 33 页/共 37 页</h1>
    <div class="content"> 应一何空，财化进，夙有良缘O应空他人不实，若动化退神，必有退悔之心，若得财爻动化进神而生世者，虽见退悔，终是良缘。若世应动而破者。亦应实破之时、
 世应皆空多费力，反吟多变事难成O世应俱空，皆无准实，反吟卦变，反覆难成O野鹤曰：倘得空而逢旺财鬼相生，先虽不允，后终还成。
男占兮兄动，卦中非配偶。兄爻持世或兄动，乃伤妻阻隔之神，此婚必难成，已成者，遇此不免刑伤。觉子曰：兄爻持世，若得财爻动来相合，此婚必成。世兄爻化出财爻，此婚亦能成。
女占兮官爻持世是良缘。女占男不宜子孙持世发动，子孙乃伤夫之神，未成者不成，已成者伤夫再嫁。惟官星持世合世生世旺相者，不独姻缘必就，可期举案齐眉。卦中官鬼重叠亦主再嫁。
    财官世应刑世夫妻反目。
    如巳月已亥日占夫妻不和将来如好否？得需之大过卦
妻财子水″                兄弟未土″  
兄弟戌土′                子孙酉金′  
子孙申金″世  动          妻财亥水′世
兄弟辰土′                子孙酉金′  
官鬼寅木′                妻财亥水′  
妻财子水′应  动          兄弟丑土″应
断曰：女占夫，不宜子孙持世，乃克夫之象，幸寅木子水相生，不能伤之，所以不和，今兼应爻为夫，应逢子丑作合，夫已有外遇，水木相生，两人情密。彼曰：果然。后如何？余曰：两人不是姻缘，虽则不能死别，必有生离，果于次年寅月休妻，此人六月再取彼妇，应寅月者，夫临寅木而冲世也，应六月者未土冲开初爻丑土，子水来生其寅木也。
旺相爻逢六合彼此同心O爻逢六合占婚最宜，更要财官旺相为吉，男忌财逢破墓，女防官位克绝，六冲变六合者更吉，眼下不允，日后必成。已成婚不和睦者，终究和美。忌六冲，卦无财官，主婚不成，勉强成之，若非死别，定是生离。六合变六冲，虽许允后必更张，已成者终须折枕。
占用咸临节泰，忌逢暌革解离O觉子曰：易冒有云，卦得咸临节泰，若不遇合冲变，虽财官衰陷随墓助伤，皆不为凶。暌革解离，则为凶兆，虽用神全备而化合，亦不为吉，此言用神不腾于卦，验也。
    曾于巳月丁卯日占婚于何时 得泰卦
子孙酉金″应              子孙酉金″应
妻财亥水″                妻财亥水″  
兄弟丑土″                兄弟丑土″  
兄弟辰土′世              兄弟辰土′世
官鬼寅木′                官鬼寅木′  
妻财子水′                妻财子水′  
余见此卦，兄爻持世，亥财临月破旬空，子水之财，世爻克之，日辰刑之，古虽以泰卦为吉，余焉敢以为之婚姻大事而试卦耶，命之再占
    又得坤卦
子孙酉金″世              子孙酉金″世
妻财亥水″                妻财亥水″  
兄弟丑土″                兄弟丑土″  
官鬼卯木″应              官鬼卯木″应
父母巳火″                父母巳火″  
兄弟未土″                兄弟未土″  
世爻休囚为日破，亥水财爻临月破，卦遇六冲，大凶之兆，故知前得泰卦，非为吉也，仍用财官世应者为是，然亦不可竟以为是，凡有所疑，勿执古法而断，须以再占之卦而决之，后卦若吉即以吉断，后卦凶者则以凶推，神不欺人，彼此两无误矣。
财化财未必婚姻两度，鬼化鬼难曰相守百年。黄金策曰：财爻重叠，重作新人，余屡试之，男家占女家，财爻重叠旺相生合世爻者，多主贤妻美妾，财化财，或应双娶、或应婢妾同来、或应妻妾之多、或应收妆奁甚厚，惟忌爻中兄动及日月冲克财爻，花烛重重亦不免耳。
兄临元武，防劫骗。鬼临白虎，遇凶丧O兄鬼动临元武，防局中奸诈骗财，纵使世应相生，财官无害，必须大费，鬼临虎动或不来过门或遇门不久，必见丧事。
应财世鬼，夫唱妇随。应鬼世财，夫权妻夺O世持鬼应持财，谓之阴阳得位，必然鸾凤和鸣。鬼临应财持世，牡鸡司晨，妻夺夫权，惟赘婿得之反吉。
此婚子嗣有无章第八十三
子孙旺相或休囚而动及动而化吉，皆主有子。子化进神化回头生，有子必多。如逢子孙墓绝动而变鬼鬼变子孙父化子子化父父动克子，皆因我命无儿，不成此婚亦无子也，惟多积阴德以培之。
    如申月丁丑日因有妾多占何命者有子   得革之夬卦
官鬼未土″                官鬼未土″  
父母酉金′                父母酉金′世
兄弟亥水′世              兄弟亥水′  
兄弟亥水′                官鬼辰土′  
官鬼丑土″    动          子孙寅木′应
子孙卯木′应              兄弟子水′  
断曰：卯木子孙绝于申月，鬼变子孙又逢月破，公命无子，与女命何干？即出八字看之，甲寅甲戌甲子戊辰，余曰：八字虽有纯阳包阴，兵权显赫，但嫌并头重重叠叠克罡，亦主无子。公曰：有何法耶？余曰：多积阴德以培之。公曰：不孝有三，无后为大。嗣后施济贫寒，全人夫妇，修桥砌路，施药施棺，连生二子，临终嘱其子曰：我非阴功，不能有尔，尔皆成人，多宜积德。
此婚有宜于父母否章第八十四
专以父母为用神，父母爻或旺或衰，皆不忌也。所忌者财爻发动，必此婚之有妨。如财化父母，父母动化墓绝空破及回头克，动而破散或日月克父母，乃桑榆暮景之秋，不成此婚亦难免耳。
纳宠章第八十五
为子嗣故，以子孙为用神，与前段同断，否则专看财爻，亦与占子同断o占配仆，以财爻为用，财爻持世，或动而生合世爻，动而化进、化生、化财，皆得忠诚效力；散破空绝，非懒惰即疾病。财爻克世冲世，负义忘恩之徒也。财化鬼化绝化墓化克及鬼化财爻，贫穷寿夭。
取离妇跳娼妇章第八十六
防患者，用子孙。子孙持世，子孙发动，皆无忧也。财爻持世，子动相生者，更吉。鬼兄克世随助伤，鬼爻持世，婚姻虽就，病患随之。财克世，兄持世，落人之局，必人财两失。防拦阻者，鬼动有祸，兄爻持世，到底难成，财动相生，不谋而就，六冲变冲为凶。三合六合者吉。六合变冲，成而不久。六冲变合，终必有成。强夺婚、遂私约，非祥非义，勿告于神。出妾休妻，原非所欲，有不得己而出者，必去难留。
胎孕章第八十七
卜胎之虚实，占孕之安危，问产妇之吉凶，测胎中之男女，各宜分占，亲占代占，皆用子孙，惟子占母孕，以弟兄爻为用神也。
福神旺相遇生扶，麟捶兆瑞。子孙休囚逢破衰，泡孕空虚O子孙临日月、或遇日月动爻生扶、或动而化吉，皆许成孕。若临空破衰绝、或被刑冲克害、或动而变鬼化绝化破、或鬼变子、父变子、子化父，水泡空灯，惟动而空者不防。
子化子双生有准O子动化子孙、或卦中子孙动、或已有旺相之子孙动者他爻又变出旺之子孙，皆主双胎。卜筮元龟云：子孙两旺，定是双胎O觉子曰：两动两旺者，此断是也。内有一衰，一死一生，一阴一阳者一女一男。两现一不动者，非也。
阳变阴男女可辨。六爻静，先看卦包阴包阳，生女阳包阴，生男阴包阳，坎卦、大过、小过、咸、恒卦是也。阳包阴，离卦、中孚、颐、损卦是也，其余非也。六爻既静若无包，须看子孙值阳为男，值阴为女O卦有动爻虽有子包而不用，神兆机于动，先看动爻。一爻动者，阳动为女，阴动为男；两爻动者，看上爻；若有三爻发动，看中爻；卦中多动者，来心不诚，改日再占。即刻连占亦不验也。
    如辰月戊辰日占孕男女得小过之豫卦
父母戌土″                父母戌土″  
兄弟申金″                兄弟申金″  
官鬼午火′世              官鬼午火′应
兄弟申金′    动          妻财卯木″  
官鬼午火″                官鬼巳火″  
父母辰土″应              父母未土″世
余曰：尔之来意，还是问妻孕平安？还是问孕之男女？彼曰：两事俱问。余曰：日后须宜分占，不可同问。幸此卦两事俱现，兄爻虽动，不克变出之财爻，草正坐草无虞，卦中阳动变阴，必然主女。彼曰：小过卦谓之阴包阳，如何生女？余曰：神兆机于动，先重动爻。果于壬申日生女，产母平安。觉子曰：占妻平安及占男女，原宜分占，彼若闲时而问兼问者，还可同断，若在临产危急时而问者，切不可以男女而断。
问产妇安否章第八十八
坐草临盆嫌鬼动，胎前产后忌兄摇。财临绝破妻难保，鬼化妻财命不牢。问产妇夫占代占，皆以财为用神。虽则不宜鬼动，倘若兄动克财，又宜鬼动制服兄爻。不宜财变鬼、鬼变财、兄化财、财化兄，及妻逢月破休囚破绝化墓化绝，或日月冲克，皆为凶兆。
觉子曰：问胎产妇，虽宜分占，另有不待分占，而卦中先现者，须宜留心。
    如子月乙亥日占妻孕平安否 得丰之小过卦
官鬼戌土″                官鬼戌土″  
父母申金″世              父母申金″  
妻财午火′                妻财午火′世
兄弟亥水′                父母申金′  
官鬼丑土″应              妻财午火″  
子孙卯木′    动          官鬼辰土″应
断曰：午火妻财临月破，又被亥日克之，冬天之火囚被克，全无生扶，命之难保。彼曰：卯木子孙，动而生火，何谓全无生扶？余曰：卯木子孙动而变鬼，神曰：母子皆丧。非生火之卯木也。断卦者须以知机，会神之意。彼又曰：财虽不旺，卯木子孙得子月亥日以生之，何谓子亦难保。余曰：变鬼之子孙，纵临日月亦无益矣。
卦得六冲，子旺财强终是喜。爻逢六合，财空子破亦为忧。
产期章第八十九
产期有远近之分，远则应月，近则应日。子孙动者逢合逢值，静者逢值逢冲，空者冲空实空之日，破者实破逢合之期。白虎兄弟而动，值日而生。子孙临绝，待生旺之日。又有子遇长生胎养之日。伏藏者出现之日而生也。
婴章否泰章第九十
身命子孙章同断
出行章第九十一
人为利名，奔驰道路，风波不测。占卜应以世爻为先，旺相宜行，空亡宜止。世为出行人，生旺有气则吉，动而化吉，及化子孙者更吉。如若休囚空破，动而化凶者不宜行也。应为地头，又为傍倚人，他若空破墓绝或动而化绝化回头克者，去之无益。
世伤应位，不拘远近相宜。应克世爻，公私皆主不利。我去克他，所向通达。应来刑冲克世，不可行之。
八纯乱动，在处皆凶。两间齐空，独行则吉。六冲卦及动而变冲，世爻休囚被克者，终去不成，有始无终，去亦诸般不就O两间爻者，乃同行附载之人，动而克世，必遭其害，动临兄爻，破我之财，生合我者为吉，倘两间齐空，若非中途梗阻，定然无伴孤行。
静遇日冲必动，动逢合住而留O世爻暗动者必去，世爻旺静逢冲之日必去，世爻动而化合或被日月动爻合者，必有事故，阻滞不行。
觉子曰：余常得验，亦有应在冲开之日而行。
官鬼交重灾祸重O武鬼动忧盗贼，雀鬼发防讼非，虎鬼疾病缠绵，蛇鬼风波警验，勾陈鬼动，事有勾连。鬼动逢龙，戒于嫖赌。鬼发震乾车马患，鬼发兑坎虑风波。坤艮之鬼，山间道野逢殃。巽离之官，炎厂林窖罹难。余在趋避章中详之。
福神发动患殃消O出行得子孙发动，子孙持世、世化子孙，程途万里，百祸潜消，子孙克世者亦吉。
父克世爻，风雨舟车行李O父母持世而动或被父动冲克世爻，余得验者，有应舟车行李之累，有应风雨淋漓。世爻旺者无妨，最怕休囚而为凶也。
兄冲世位，花月散耗灾非O财爻持世，兄爻冲克，有应在花朝月夕，无端浪费，有应小辈明欺暗骗，致成灾非，破耗百出。
反吟化退中途返，六冲随墓始终凶O卦得伏吟世动者，冲开之日月成行。卦得反吟可到中途亦返，世逢冲克大凶，六冲卦世静世空必不能行。随鬼入墓，世若休囚，不返之兆。
六合化冲不吉，六冲化合方亨O六合卦变六冲，及卦变克绝者，坐家亦恐凶危。
舟行章第九十二
登舟问何日至，世爻发动，合日值日而到。若得子孙持世及子孙他爻发动者，值日而到。世化退及反吟卦，中途而返O问舟行平安否？子孙持世克世生世合世，一路平安。官鬼持世忧郁惊恐，官鬼冲克世爻灾非必见，兄动破财O风阻者勿以兄弟为风云，乃以子孙为顺风，动而逢合逢值，静而逢冲之日，空逢冲实之日，与天时章阴晴同断。
同舟共行章第九十三
同行共处应为尊，南路同舟一样论。应伤世位遭他害，墓绝空破见吾恩，只宜生合相扶助，永赖维持如至亲。三合同途皆遂意，六冲半路便灰心。起居为害摇兄鬼，水睦清平动子孙。占他人以应为用，占亲戚必看用神，不宜兄鬼动而克世，最宜相合相生。
行人章第九十四
问行人之归期，有远有近，远则应月，近则应日，亦有去久，若在日下当归，又可以日断也。问行人之否泰，另占一卦，不可一卦而兼断也。
世克用兮人未动，用爻克世必然归O占亲人在用神章中求之，疏者以应爻为用神，世克用神且无归志，用神克世近日回家。余试果验。墓绝空破，归信杳然，明摇暗动，归鞭发矣。伏藏才出现之日，动而逢合之日，动化进神不返，用神化退而归，动逢合有事阻隔，动化鬼在外危灾，最怕动而化克，还防卦变反吟。世爻空者行人即至，用神静逢休囚空破者且不思归，动空旺空者实空冲空之月日必归，惟恐卦变克绝及反吟卦，用神被克被冲者，皆难望其归也。用神三合，冲开之月日而来。卦逢六冲，行人无定而不返。用爻墓者开墓之日，用爻无病可断归期，用爻有病在外不安。野鹤曰：用神墓绝空破受伤，谓之有病。来人问行人在外平安否，须看有病无病。若问归期，只可看卦象来与不来而断也。
    如酉月戊申日占母在外何时来得旅之艮卦
兄弟巳火′                父母寅木′世
</div>
    <div class="pagination">
<a href="增删卜易_page32.html">上一页</a><span>...</span><a href="增删卜易_page28.html">28</a><a href="增删卜易_page29.html">29</a><a href="增删卜易_page30.html">30</a><a href="增删卜易_page31.html">31</a><a href="增删卜易_page32.html">32</a><span class="current-page">33</span><a href="增删卜易_page34.html">34</a><a href="增删卜易_page35.html">35</a><a href="增删卜易_page36.html">36</a><a href="增删卜易_page37.html">37</a><a href="增删卜易_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
