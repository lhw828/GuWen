<!DOCTYPE html>
<html>
<head>
    <meta charset="UTF-8">
    <title>增删卜易 - 第 9 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增删卜易 - 第 9 页/共 37 页</h1>
    <div class="content">官鬼卯木″应       
父母巳火″         
兄弟未土″         
世持子孙以临月建，未日生之，虽是六冲之卦，此子必归。果于子年建功卯年得意而归，此应静而逢冲之验也。
又有巳月甲寅日占严师训子得天地否卦变乾卦
父母戌土′应              父母戌土′世
兄弟申金′                兄弟申金′  
官鬼午火′                官鬼午火′  
妻财卯木″世  动          父母辰土′应
官鬼巳火″    动          妻财寅木′  
父母未土″    动          子孙子水′  
以应为用神，世应相合，应临戌父，巳月生之，乃饱学之士，独嫌卦变六冲，合而变冲，不久之兆，彼问曰：因何事而不久？余日：子水子孙值旬空，卦中未土父动，防子孙灾变，后果两月，其子得病，辞师未久而子死矣。
凡得六合变六冲者，诸占先合后离、先亲后疏、先浓后淡，始荣终悴，得而复失成而后败、惟占官非，盗贼事者宜之。
如申月已卯日父子七人俱蒙拿问。得巽卦变坤卦
兄弟卯木′世  动          官鬼酉金″世
子孙巳火′    动          父母亥水″  
妻财未土″                妻财丑土″  
官鬼酉金′应  动          兄弟卯木″应
父母亥水′    动          子孙巳火″  
妻财丑土″                妻财未土″  
此系卦变巽木化坤土，名为化去不克，当主无妨，只因世爻变鬼，卯木化酉金，木破金克，巳火子孙又化亥水，父子两爻皆被其伤，六冲乱室，一家俱受刑。占法皆以六冲卦宜于官事，喜其冲散，然必看木之大小，又宜兼用神而言，此卦六冲变冲，亦可谓之官事逢冲而散。
三刑章第二十一
寅刑巳、巳刑申、子刑卯、卯刑午、丑戌相刑、未辰相刑。又云：辰午酉亥谓之自刑，夫三刑者，余屡试之，或因用神休囚又兼他爻犯之，刑者则见凶，而独犯三刑得验者少，占过数十年只验得一卦。
如寅月庚申日占子痘症，得风火家人变离卦。
兄弟卯木′                子孙巳火′世
子孙巳火′应  动          妻财未土″  
妻财未土″    动          官鬼酉金′  
父母亥水′                父母亥水′应
妻财丑土″世              妻财丑土″  
兄弟卯木′                兄弟卯木′  
断曰：巳火子孙既当春令，子孙旺相许之可治，后死于寅日寅时。后悟月建在寅，日建在申，与巳爻子孙共作三刑，独此一卦，无他爻之伤也，至于子卯、辰戌丑未亦有验者皆附和而为凶也。
暗动章第二十二
静爻旺相日辰冲之为暗动，静爻休囚日辰冲之为破，暗动者有喜有忌。用神休囚得元神暗动以相生；忌神明动于卦中，得元神暗动而生用神，此皆谓之喜也。用神休囚无助，若遇忌神克害用神，此皆谓之忌也。占以暗动福来而不知，祸来而不觉。
又曰：吉凶之应于动，有急缓之应，则缓非此论，何当不知不觉，报应亦非缓也。
即如寅月已未日占女痘得坤之师卦
子孙酉金″世              子孙酉金″应
妻财亥水″                妻财亥水″  
兄弟丑土″                兄弟丑土″  
官鬼卯木″应              父母午火″世
父母巳火″    动          兄弟辰土′  
兄弟未土″                官鬼寅木″  
酉金子孙，虽则春令休囚，得日辰生之，二爻巳火动而克金，得未日冲动丑土，土动生金，花虽密以全生。彼曰：目下甚危。余曰：不妨，今日未申时有救，果于申时遇明医救治，何当缓也？
动散章第二十三
占以日辰而冲动爻，谓之冲散，又以爻动冲爻，亦能冲散，予屡试之，旺相者冲之不散，有气者冲之不散，休囚者间有冲散，亦千百中之一二也，其故何也？神兆机于动，动必有因。虽则今日受制，后逢值日而不散也。
如丑月丁酉日占父出外一载无音得风水涣变坎卦。
父母卯木′    动          官鬼子水″世
兄弟巳火′世              子孙戌土′  
子孙未土″                妻财申金″  
兄弟午火″                兄弟午火″应
子孙辰土′应              子孙辰土′  
父母寅木″                父母寅木″  
卯木父爻发动而生世，又化子水回头生许之，在外平安。世空者还至交春即归，果于二月得意而回。此非卯动酉日冲之？何当散也？李我平日：黄金策以空亡为重，冲散为轻。易冒最重冲散，细阅占验多因错课。
卦变生克墓绝章第二十四
卦变者：变生、变克、变墓、变绝、比和。予得验者，凡遇卦化克者，不论用神之衰旺皆以凶推。
此乃巽卦变坎卦，巽木变坎水谓之化生，水回头以生木，也即以吉断。
此乃震卦化乾卦，震木变乾金谓之化克，金回头以克木，也即以凶推。
卯月辛巳日来人不言所事。占得巽卦变乾卦。问之所占何事？伊曰：代卜长辈功名。余曰：功名须要亲占，代占难取用神，从不敢断，幸此卦而易见，巽木化乾金，即为化回头克，为绝卦也，不必问名，寿命不长，果于削职后七月而终。
又如午月丙寅日占主病，得离卦变坎卦，离火变坎水，回头来克，但因午月火旺，许之冬令必危。果卒于九月丁亥日。此皆不看用神之衰旺也。李我平曰：易冒墓绝章云，日月当令非真，却不知凶事将来，神机早兆，日月当时虽旺，过时则有消，即如此篇，占主病午月得离变坎，目今夏火虽旺，冬来火衰命绝。易冒反伏章云：（日月非空破，徒往则重。又曰：半徒往徒未半凶吉），种种疑论，皆非经验。卦体如人之根本，卦变刑克绝，如树连根出土，目前枝叶虽青，能保长不朽乎？当时旺，过时而衰，空破虽虚，填实则应，且半凶半吉之论，难作后人法，此书只以回头克者为凶，见易胃反伏章中之占验，明是回头之克，误作反复休囚。如寅月癸酉日占长子病。得震之兑，此非震木化兑金回头之克耶？此二卦竟未看出，土遭木克，木被金伤，以震为长男，占长子所以不吉。殊不知卦变回头之克，少女亦难保也，今以彼之占验而谓彼之错误，无他说也。
反伏章第二十五
卦有卦变，爻有爻变。卦变者内外动而反伏者同一卦也。如乾卦变坤卦。
爻变者内外爻动而反伏者，非同一卦也。如升之观是也。
又有外卦反伏而内卦不动者，如观之坤是也。
又有内卦反伏而外卦不动者如巽之观是也
内卦反伏，内则不安。外卦反伏，外则不宁。内外反伏者，内外不宁之象也。皆主成而败，败而成，有而即无，无而即有，得而失，失而得，来而去，去而来，散而聚，聚而散，动而思静，静而思动。
占功名者，用爻旺相，迁而又行往他处，去而仍复来。用神失陷有或降或升，或得或失矣。占财物聚散不常，买卖经营兴衰往来不定。占坟墓宅舍，欲迁不迁，或迁之而再迁，或目下就有迁移之事，占以久远之事者目前就有变动。占天时晴而即雨，雨而又睛。占婚姻反复难成。占疾病愈而有病。占盗贼官非，见而又见。占出行，行至中途变反，即使到彼，一事无成。占行人外卦反伏者，用神旺相必归，不然变他处。在外之人而占家宅者，内卦反伏，家庭人口不安。占彼此之形势者，内卦反伏，我乱他定，外卦反伏，他乱我定。反伏卦用神旺相不变冲克者虽则反复，事之必成，第恐用神而化回头之冲克者，即是卦变大凶之象，如卯月壬申日占随官府上任。得比之井
    妻财子水″应              妻财子水″  
兄弟戌土′                兄弟戌土′世
子孙申金″                子孙申金″  
官鬼卯木″世  动          子孙酉金′  
父母巳火″    动          妻财亥水′应
兄弟未土″                兄弟丑土″  
 断曰：世临官鬼值月建而旺，随去必成，因内卦反伏，事有反复，不宜世爻绝于申日又化回头冲克，此行不吉，不去者为上，后有官府直接得缺，近於贼营，辞而不去，及至官府去后，忽又因他故而随去矣，至七月城破与官府一同被害。与官府同害者，世爻与官鬼同受酉金之冲克也，不去而又去者，卦得反伏之故也。
又如卯月已亥日占升迁，得临变中孚。
子孙酉金″    动          官鬼卯木′  
妻财亥水″应  动          父母巳火′  
兄弟丑土″                兄弟未土″世
兄弟丑土″                兄弟丑土″  
官鬼卯木′世              官鬼卯木′  
父母巳火′                父母巳火′应
断曰：世临卯木月建之官，又长生于亥日，世与官星同临旺地，许之即升，果于本月闻报，由江西升任山东，未及一载复任江西，应本月升者卯官而值月令升山东者，官临卯木，复任江西者，外卦反伏，去之而复反也。
反伏者有内外伏呤者，内外忧郁呻吟之象。内卦动变伏吟，内则呻吟，外卦动变伏吟，外则忧郁。占名者久困官途，淹留任路。占利者财源耗散，无利可图。占坟茔宅舍，欲迁而不能，守之而不利。占婚姻而不乐。占疾病呻吟。占口舌官非，事非难解。占出行总於动移。占行人在外忧郁．占彼此之形势者，内卦为我，外卦为他，内伏吟我心不遂，外伏吟他忌不安。然伏吟而较反吟者，反吟有冲有克，爻若受克，得祸不轻。伏吟之卦，用神旺相，冲开之年月，其志则伸，用神休囚，冲开之年月，忧郁不吉。如申月癸巳占父外任平安。得到姤之恒卦：
父母戌土′    动          父母戌土″应
兄弟申金′    动          兄弟申金″  
官鬼午火′应              官鬼午火′  
兄弟酉金′                兄弟酉金′世
子孙亥水′                子孙亥水′  
父母丑土″世              父母丑土″  
断曰：巳火日辰生父母，当许在任平安，独忧卦得伏吟，乃是不祥之象，任上必有事故，不得意以呻吟也。彼曰：开地方苗独之变，可有妨碍否？余曰：日建生父，他事无碍。有问：何时归来？余曰：伏吟欲归而不能，辰年可归，后知苗独作乱，地方不祥，惊险异常，寅年占卦，辰年缺归，午年又官者，占时遇巳日扶起午火之官，当日亥水克之而不尽，今午火官星值年依然旺矣。
 李我平曰：易林补遗有曰，爻有伏吟不吉，术者未闻卦有反吟最凶，占卜家谁觉？不看用神之衰旺竟以反吟为畏途，今野鹤此论法，比之井卦，世途冲，事反伏，身受其殃。临之中孚，世官得地，虽反伏，官连迁转，教人之法，何等透澈。
旬空章第二十六
甲子旬中戌亥空    甲戌旬中申酉空    甲申旬中午未空
甲午旬中辰巳空    甲辰旬中寅卯空    甲寅旬中子丑空
何谓旬空？如甲子至癸酉日为一旬，此十日之内，并无戌亥，以爻逢戌亥为空亡，又名旬空，馀仿此。旬空之法，诸书论太烦，有真空、假空、动空、冲空、填空、无故自空、有散而空、墓空、绝空、害空、安空、破空。野鹤曰：旺不为空，动不为空，有日建动爻生扶者不为空，动而化空、伏而旺相皆不为空。月破为空。有卦不动为空，爻反伏而被克为空，真空为空，真空即春土、夏金、秋木、三冬逢火是真空。
夫余初学卜，凡遇旬空，无法而断，欲以之为到底全空，却又应乎填实之日，而不空以之为不空，却有到底全空。后得多占之法，凡遇旬空，命之再占，卦吉者许之出旬而不空，卦得凶者许之空矣。
如辰月乙卯日占求财得家人之贲。
兄弟卯木′                兄弟寅木′  
子孙巳火′应  动          父母子水″  
妻财未土″                妻财戌土″应
父母亥水′                父母亥水′  
妻财丑土″世              妻财丑土″  
</div>
    <div class="pagination">
<a href="增删卜易_page8.html">上一页</a><span>...</span><a href="增删卜易_page4.html">4</a><a href="增删卜易_page5.html">5</a><a href="增删卜易_page6.html">6</a><a href="增删卜易_page7.html">7</a><a href="增删卜易_page8.html">8</a><span class="current-page">9</span><a href="增删卜易_page10.html">10</a><a href="增删卜易_page11.html">11</a><a href="增删卜易_page12.html">12</a><a href="增删卜易_page13.html">13</a><a href="增删卜易_page14.html">14</a><span>...</span><a href="增删卜易_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
