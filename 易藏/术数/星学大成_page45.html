<!DOCTYPE html>
<html>
<head>
    <meta charset="UTF-8">
    <title>星学大成 - 第 45 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 45 页/共 59 页</h1>
    <div class="content">　　池忌实见
　　【如咸池煞命主带之四柱上又见深忌之其人必因色而亡身】
　　相忌疾亲
　　【相貌宫与疾厄宫主有相关及同位互换者主破相有疾】
　　阳不守于四凶
　　【阳者阳刃也寅申巳亥为四凶之宫惟辰戌丑未四宫値之偏重也】
　　狗独嫌于五七
　　【天狗星嫌居五七之地在夫妻尅夫妻在男女尅子女不尅则亦如途人耳】
　　产星用二
　　【此星遇之男主血光女主产厄犯重者凶轻者亦有血气之疾】
　　帝城则一
　　【帝城垣城也为贵人之地忌凶煞居之】
　　贵人迁变
　　【此二星诸宫遇之则能伏煞当各论其迁变必论阴阳也】
　　禄神恊吉
　　【禄神者甲木孛兮乙水星丙计丁罗是也作生星则吉作尅星则凶用之终不吉也旧本云催官恊吉】
　　生气宜身
　　【太阴居于生气上者主一生无险难事其例有二月后第三位是也考通书合乃生月后此法可用于小儿】
　　金匮宜室【子午】日子【丑未】日寅【寅申】日辰【卯酉】日午【辰戌】日申【巳亥】日戌
　　【金匮星主妻财宜居二七位吉田宅轻偏宜妻宫坐之得妻之财】
　　刼不利于少年
　　【刼在命主少年多滞老后主有权柄】
　　刑主妨于就晦
　　【本宫之星不喜与四柱内相刑为就晦之祸太重也】
　　坐马忌冲
　　【寅午戌马居申之类如限星坐马上忌年冲之大凶凡命吉星坐马上主机狡乖劣有格者主五马之贵如凶星破之诸星不来如五马之害己也有禄马压之则吉】
　　子妨华盖
　　【华盖男女宫忌之身命亦不宜居之】
　　六合在全
　　【六合者子与丑合之类此六合全不空方为合】
　　互垣宜制
　　【互垣之星看其吉凶相制随处断之】
　　白羊立业镇水同宫金牛处命罗土相从闲处则吉要处则凶
　　【如戌上安命水土偕行当命限上则欲作用酉宫安命罗土同居亦然若刃水刃火最为利害忌之】
　　兎逐鸡窠龙居犬穴马驰防道牛奔羊结凶可为祥吉可为孽
　　【此言卯酉辰戌子午丑未二宫之星吉凶如何用别轻重反吉为凶反凶为吉变化不测论造化异于常人当口传心授】
　　【兎逐鸡窠火入金鄕龙居犬穴金入火位马驰防道移干就湿牛奔羊结土镇月宫】
　　借宫则论煞
　　【巳亥二宫坐命以寅申水木借用寅忌土计申忌土金】
　　四余则论绝
　　【金木水火土絶处如以孛罗计作用神行事吉凶立验如神金因絶于寅而火生于寅金生在巳火临官己金败午火旺午故金无余气金主杀天道好生故无余气且水有孛火有罗木有炁土有计天地闲水土木多火燃处即多独金虽神仙烧炼亦无有也】
　　宵中火金
　　【凡夜生人火星看坐何宫论空实则大验自未至子为阴自丑至午为阳】
　　昼逢太阳
　　【同上丑至午为阳此二章论其空实之理也】
　　二德相拱
　　【天德月德三方拱者至吉纵然凶终有救解无大害】
　　岁在箕度
　　【冬至之日太阳在箕七八九度便作下年例之看前后月之大小便知其箕之几度若上月大则牛一度上月小则后一度如二月俱小则是九度】
　　身値独处
　　【太阴只要独行最忌刑冲则吉凶在目前淫乐亡败有之】
　　用在七强
　　【用者限元也起处要临七强宫方为得地随其制化】
　　冲处不起
　　【四殿拱处伏了诸星皆实行则祸福于此最可贵可富可贫可贱】
　　空处不生
　　【生我之星空了诸星不在取福反取祸其中凶能致吉吉反为凶】
　　身元极关于命主四正刑切于三方
　　【虽三方照主吉亦主凶若四柱与命盘中相刑则切致祸矣】
　　祸福先后岁籍晦明
　　【命之死生或应前或应后三年者直年太岁与人之生时关系或因冲战或三方吊起以论吉凶】
　　财帛积聚水计论量
　　【凡命中水计同处或命主或财关系可致富己宫立命之人水计同行可富可贵可寿皆在冲尅中之类量其或水木水炁水日月水金之类】
　　福自为福殃处为殃
　　【此承上文财帛积聚之説言之福自福祸自祸难用推除此言极当】
　　蓦驾立命狡性战争
　　【如子生人亥宫命谓之蓦驾其人多狡猾好与人争鬬】
　　生曜逢空反不为祥
　　【坐命处忽有生星至本宫被魁鬼空了反不为吉余宫减半】
　　杓宜指禄
　　【斗杓指禄者骤富合格令者大贵人也又须论生尅则应自生月起至生时是也非甲禄在寅者乃甲人用辛为官辛禄居酉是也】
　　财宜制尅
　　【财星起处要尅他宫星必主富值空反不为祥尅他不空为上吉也】
　　夹位喜母
　　【有用处有母曜在内拱夹者妙如身坐处有吉星拱夹者亦有变化之妙也】
　　拱喜时徳
　　【时者生时也德者生年也年时拱官命财者妙拱凶者主为祸不轻】
　　三空四空变化不同
　　【三空者魁鬼流魁也四空者日月时斗空也与本年者辗转相关】
　　囬冲顺冲贫富难容
　　【年月日时相关冲实冲虚顺冲者星随而去之老人忌冲空之位虽吉处他宫亦多灾厄冲则轻也且如卯上値酉冲行卯年来则云回冲也】
　　五常为吉二符忌凶
　　【官福田财身宫主星皆作吉星论生年病符死符到处恶星坐其上限又逢之作恶星用主大凶】
　　寅卯辰位巳丑相关巳午未人申辰欠安申酉戌申亥未翩翻亥子丑宫寅戌最难
　　【寅卯辰人水土之星限见生则为吉惟夫妻兄弟之中有妨年月日时亦有相关己午未生人或坐命处金水二星申酉戌上木月二星亥子丑上木火二星命限见之尅与上同】
　　坐星生星尅制非凡
　　【水木金水木月木火虽是生星但生年与日时命限逢之富自富贵自贵亦须有尅】
　　星宫乱合宫分偏正逐兎攀龙超凡入圣
　　【炁与罗合木与日合凡星坐命宫分偏正浅深验生时之尅制刻数则行限便知吉凶前后如行卯限先入乎辰则吉凶可知】
　　以金伐木猴来则变作权人
　　仇土打蛇猪见乃靑云得路
　　【土埋双女己上行限路遇此猪乃亥星正管限则有变化之理平歩可致公卿若不空不冲大凶亥宫命是也金骑入马遇水则转生木土埋双女遇木则制其难要不外乎生尅制化之理耳】
　　直财入库富有千金直禄入官位居极品
　　【更有田星拱之足禄如财帛星入库水土辰金丑木未火戌如甲生人禄在寅更得命限好大富宫主又作禄神如禄宫为官宫若受拱为大贵】
　　魁临学馆主冠世之文章马入身元乃离鄕之杰士【文冠临于学堂之上者生平有文学魁世以文得名声马与身主防离祖成名身性无定女人切忌】
　　众星静处不作僧徒翻作贫人五星致凶不露暴流自微得着
　　【五星皆静而不相生者一生不能发越必下等人也凶人欲行上人之志立身后欠善终一时暴发】
　　君臣庆防凡人卽拜公卿命毋犯冲当路卽为寒士【年月日时同处为实地平人即为公卿生我之星谓之母曜被冲壊了在限上不吉或于他处亦然终作贫寒之士也详究之】
　　命立岁主配偶犯重命立破鄕生意蒙蒙
　　【如子年生人立命子上则妻必犯重或生尅逢生亦主富贵子生人立命午则为岁破必然自权自立限行遇吉星生之则亦富贵若又子时生则管限中亦能反覆其吉凶也虽吉则七旬上必亡子上有生星亦吉】
</div>
    <div class="pagination">
<a href="星学大成_page44.html">上一页</a><span>...</span><a href="星学大成_page40.html">40</a><a href="星学大成_page41.html">41</a><a href="星学大成_page42.html">42</a><a href="星学大成_page43.html">43</a><a href="星学大成_page44.html">44</a><span class="current-page">45</span><a href="星学大成_page46.html">46</a><a href="星学大成_page47.html">47</a><a href="星学大成_page48.html">48</a><a href="星学大成_page49.html">49</a><a href="星学大成_page50.html">50</a><span>...</span><a href="星学大成_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
