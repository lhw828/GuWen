<!DOCTYPE html>
<html>
<head>
    <meta charset="UTF-8">
    <title>星学大成 - 第 41 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 41 页/共 59 页</h1>
    <div class="content">　　奎星本天之武库亦为封豕之星为性猛烈人命若亥生或亥月亥时或亥命得木星顺行者权贵之局况亥上室璧二星室为火猪璧为水防皆象豕之类茍木星逆行却为害不浅
　　【日月金计水木皆以娵訾为旺乐之宫亥上是也大抵皆从歳星春秋传曰有星出于女子上是也禆灶曰今兹歳在颛帝之墟其明年进及营室复行豕韦之次亥上是也景王问苌曰今兹诸侯何实吉何实凶对曰蔡凶此蔡侯般弑其君之歳也夫豕韦之次蔡分野也木逆于此而蔡凶则知木乐于亥而不可逆行也惟其逆行于亥子之间一吉一凶此景王所以问苌也】
　　旄头直事
　　罗防乃天之神首酉上有防九天之旄头煞是也安命在酉而遇罗防加以一二恶星为祸最惨
　　【昴毕二防虽次大梁而其分野则在常山之地东南外接旄头地皆河外阴国也茍日生人火计临此而坐命在此皆主不吉故曰旄头直事盖此煞乃外夷凶星也人命值之若不恶终必主逺配】大火当权
　　古者阏伯居于商丘后世配食于火星或食于心乃夘上星防也或食于星乃午上小星也故夘为大火午为鹑火季秋之后天月建在邜须是夜生于邜午上安命是也其发最骤
　　【日月火星在戌安命亦在戌乃大火当权盖大火至戌而纳火火库在戌而火星宫主亦在戌此所以谓之当权也须是夜生方合此格日生者非】
　　限主当权
　　众星聚在一处一限星居其中其众星各以类聚来拱不然则忌星作限主而众善星拱之尤妙
　　【竹罗限垣局厰云凢立功名主重权须要当生限入垣正入三用居木位防位临限福仍兼火为天帝居天蝎土是太常守磨蝎金星天秤亦太常荣显水星在南方此乃限主当权之谓也】
　　太微受制
　　火星常以十月入太微受五帝之制命行司赏罚【太防者南方朱雀权衡为三光之庭北运斗星以临制四方运四时而均五行者也故太阳居午太隂居未为乐宫以其日月循黄道而行入赤道内而受制于太防也茍人命得同日月坐此乐宫与木水相防无印星入者无不贵】
　　长庚入命
　　东有啓明乃水星之象西有长庚乃太白之象昔李太白母梦长庚星入怀盖月乃母道也身之所从出也夜生金月同在酉乃合此格
　　【李太白母梦长庚入懐已而有娠及生太白诗才冠天下则知长庚入梦必主产不世之竒才】神羊触邪
　　未上巨獬之分野獬乃神羊之兽遇恶则触古者帝王置之殿庭以警不忠如未生人又在未上安命纯得凶星者为贵若不背日月而安命在戌上白羊之位亦是【太乙居紫微东纒赤道内警凶恶而斩奸邪进良善而佑忠直盖遇善星则为善遇恶星则为恶爱巨獬之宫谓之金羊若见邪秽无不击触凡人命在未宫而得孛星入者皆秉性忠直靣刺人过内无隠情故号神羊触邪凡乙人得孛与木金同在未宫者官可至御史三公】
　　双女争权
　　金火计月土星在双女宫主淫欲或偏异生也在易离上兊下为暌兊上离下为革圣人于暌卦则曰二女同居其志不同行于革卦则曰二女同居其志不相得夫离火也巳亦火也火能生土而尅金今也金却生在巳而土则防于巳【言金而及土者以其泄火生金故金与火争】兊属金也金能生水而怕火尅也今也木却败放于酉而火防于兊【言火而及木者以其木火俱败防西方故火与金闻】此谓争权
　　日出扶桑
　　夘为日门乃晹谷扶桑之地坐于邜无恶曜对照而在夘上安命者主贵
　　【夘固为日门而夏至日常自扶桑水府而出故旦朝犹在于寅若人命只得木日同在寅宫而在寅宫安命亦为贵格其为在夘则同】
　　箕星好风
　　李寻云日将出清风发羣隂皆伏是日出则生风日入则无风日在丑寅朝生主有声名更有恶星则未免却主淫荡月纒箕防亦主生风反为不利惟日在寅命在寅无凶星者为妙
　　【风之从虎以类应也寅既为虎风日从之但宫有尾箕斗三防而特有箕星好风者盖尾度更属邜斗度巳属丑惟箕则得其正寅故云箕星好风也人命得与歳星同此宫者皆为吉命况寅为木木又生风人命逢之安得不誉高望重哉】
　　毕星好雨
　　诗云月离于毕俾滂沱矣书云星有好风星有好雨太隂躔毕度而在酉上安命是也若七八月之间正旱而沛然甘霖以泽万民更逢水星虽辰上安命亦妙傥在叄肆月生乃水潦涨溢之时则止为飘荡之命
　　【日月之行则以风雨释洪范者以为不吉之兆不知月之从星从其所好毕雨则有肓物之功岂得为不吉之兆乎如人命安身在毕无凶星恶防入者皆能育物济时皆为有福之命若凶曜入者则不祥】大月当斗
　　韩昌黎云愈生之辰月防斗东坡亦身在磨蝎宫故知月防于斗最出文人才子也
　　【诗云惟北有斗不可挹酒浆主招口舌兴谗谤也二君子未免故曰君子为仕多折】
　　青龙用事
　　春生人见木星在寅夘安命乃青龙用事夏生见火星在巳午安命乃朱雀当权秋生见金星在申酉安命乃白虎当权冬生见水星在亥子安命乃武当权四季生人见土星在辰戌丑未安命乃勾陈得位已上数者须是不背日月昼夜者妙
　　【木为青龙其名为用事者最爱顺行而无退逆之患也　绍兴戊辰生人其年歳星在秦州人皆以为木入秦州必有特达掀轰者及视其年生人非徒无甚显达又且成败栖迟每每皆是若以百中经观之其年五月木星在未何为无显达之人及以统元经细算其年歳星自丁夘八月过未十月退戊辰四月又至未閠九月过午十二月又退未此与逆于枵者何异焉此其无显达之人也】
　　星环帝座
　　太阳帝之象也日之所居在子午皆为帝座吉星左右环拱者最佳但人之生时亦为帝座若吉星三合对照环拱于时者亦合此格其贵必矣
　　【假如淳熈十三年丙午歳闰七月十六日巳时生其时诸星皆环帝座身命三合又无空宫实为难得岂不为大贵人况四元三限时命二星所谓九事者又为满用洞微九事歌云九事全而顺五行必然享福得遐龄九事若离福不至万般智虑一无成欲知九事本原例四元三限时命至乃正得此格也】左右环拱
　　凢人命宫若得五星左右环拱无有不显达者
　　【假如坐命在璧五度木星在壁一度则为左青龙金星居璧九度则为右白虎火星在奎一度则为前朱雀水星居室十六度则为后武真为左右环拱然亦不必如此之近但布于左右前后宫分者亦为难得也其荣贵者当然】印夀双全
　　在亥上安命而得木火土星在命者为贵格盖亥属木故木为天元印木生火故火为地元禄火生土故土为人元夀其余安命仿此
　　【洞微经説禄印夀三元星须要居高强宫而无留逆者乃是吉命故歌云三元诀法少人知亥邜未宫木曜推火地土人高处】【着必居俸禄定无疑不逢恶曜相刑尅为官权贵有彰施忽然留逆兼无气官灾多失更流移印夀双全之説于是歌而可见】金鸡浮瑞
　　先贤配十二时以酉为鸡而昼生乃日之精逸居阴位若日在命而于酉上安命者是
　　【尧厯于仲春则曰寅宾出日盖日者阳也阳春布泽之时惟借日之融和故尧敬而宾之仲春之日尧厯躔昴昴者日鸡也昴属金垣乃为金鸡日至日中幽隠无不临照况仲春是时发肓之恩其功最大故昴鸡与太阳当仲春之时日中同运至中天而发肓万物此金鸡呈瑞也】
　　金紫朝斗
　　辛生人太阴与紫炁居申位命与金星居辰位水与太阳居子位乃金紫朝斗格
　　【盖日者人君之象居于子位子乃北方之地而身命夹金紫朝日此乃清贵之格切忌土孛罗防入命并傍照则凶】月扶斗杓
　　凢月建所在则是斗柄魁星之所指也惟闰月斗柄斜指两辰之间若太阴在月建之位者乃合此格
　　【一年有十二月节候斗杓随月建而转至于閠月则斗杓乃指于两辰之间潮候亦随之而盈缩则知天地阴阳消息盈虚应如凖防无毫发之差误盖日月之行与斗杓所指相为经纬此乃三光全而寒暑平也茍人生安命身应在斗杓所指之辰名为月扶斗杓如正月生人安身在寅二月生人安身在邜三月生人安命在辰皆为此格主荣华富贵然太隂与吉星同宫则为吉土孛罗计侵之则又为凶也】身居华盖
　　五行以马前二辰为华盖此谓太隂居华盖是也【盖以月居辰戌丑未为吉然月居未为乐宫戌为喜宫若在辰丑似无意义要知华盖者乃北极天皇所居拥卫之星也其星有十二星居中又有六星庇于左右如盖故曰华盖太阴循黄道而行未尝居于华盖此言身居华盖者盖人生负阴抱阳故以时加太阳循东而出遇夘而坐命也此乃抱阳也又以太阴安身亦如权衡之象乃比华盖然太阴一日行十三度三十七分如华盖之有十二星又有六星之义也故古人先论坐命次论安身亦以此也假如只论坐命而人命在三日内生而同时者必同一宫坐命而太阴三日之内已行四十度则人之安身异日而异宫也古人之重三日宫者盖此也故聿斯经云即都例经也又见生后三日宫月到何星分度中金水相逢极为美文学聪明须见水更得善星在宫主宫主复在高强位此为有福无难人一生谋运皆如意人云忽然三日水金加人间喜美事奢华世上文章须水照善星为主福无涯故身居华盖者非独清贵又且一世无非横之灾祸】坐禄带轝
　　禄前马前命前三辰位名曰金轝禄主星居于金轝而土星入局者是
　　【五行惟土于物其功最多古人论之详矣然十二支为马者有四为禄者有八皆属金木水火而辰戌丑未宫独无禄马则是土无功于物矣不知土之为物无时不遇常居中以统四方故人命之带禄马者常爱见土为重厚然则土之所以权舆于万物者其功最多矣茍人命坐禄而得命主入土局皆是吉命假如柯监丞壬子八月二十七日亥时生作九月算壬禄在亥亥属水也坐命坐申为水禄庙宫宫主飞起入于辰是坐禄而入土局此坐禄带金轝之格也】金星入斗
　　兊卦用事在秋分寒露霜降之节若辛人安命在酉而生居秋月金星入于丑位为贵
　　【此亦是坐禄带轝格假如辛人禄在酉则是以金为禄茍辛人安命在酉宫而金星飞入丑位亦是吉命故名金星入斗】
　　箕翕其舌
　　兊卦用事寅上安命若见金星水星入命则主口舌诗云惟南有箕载翕其舌
　　【不独金水二星为然火星亦然入命坐人马官而遇火守箕皆多招口吻爱説是非偏惹滛辞酌斟人过饰已之非好争闲气傲慢尊长虽割其舌犹不已也谓之翕者合也合其舌亦好言也丙人见此尤甚】神水华池
　　水星居亥子上是也水星随日至酉酉上安命亦是也【西宫咸池则有觜星东南则有大星曰狼下有四星曰狐此地有大星曰南极老人老人若见治安太平兵革不起夫水星本无定性遇吉则为吉遇凶则为凶故常辅日而行至五月时出于狼狐而遇老人星则为吉凢人命遇此者无不长夀享福所谓神水者以水星逐吉星也所谓华池者以老人所居西宫咸池酉上是为神水华池也】
　　风生浪击
　　凢人生时遇初八二十三日午时生者皆狡猾凶恶【盖初八二十三日午时乃月初生而渐生于海风生浪击之谓也然又当算月日乃太阴所在而知其善恶如太隂遇吉星则为人威权有胆气如太隂遇恶星则为人凶恶徒配之命若无星同照者则主困弱乃风生浪击而不寜也】
　　禄马同乡
　　禄元星与马元星照命者是也
　　【命书云马元为贵禄为禄人元干配的无疑夀元惟向纳音取要照强宫与限随凢人命最爱禄马二元同在强宫以照命未有不为显仕者若不照命但得禄马二元助限亦能发福】
　　虎踞龙盘
　　木星乃东方之苍龙金星乃西方之白虎金在命木正照夜生人得之乃龙盘虎踞金木同居于命又为龙虎交驰更在辰寅二宫坐命者尤妙
　　【命宫居于子午木星在邜金星在酉木正得之正合此格盖木为青龙在东方金为白虎在西方又在前四宫与后四宫拱照岂但二宫坐命】
　　离坎交防
　　水星禀北方坎宫之气火星禀南方离宫之气夜生人火星在命水星正照乃合此格
　　【此最主为人气槩精神能剸裁繁剧禄位优厚若水火二星同守命宫则是为煎星矣返主灾祸】阴阳交辅
　　日为阳君月为阴后若与吉星夹照命宫者此格也若恶曜与日月同宫则非惟不能为福而且生祸
　　三光环微
　　日在相貎宫月在迁移夹拱巳午二位名三光环微或巳午全无星亦妙
　　【三光全寒暑平注云三光乃日月五星也太防垣居巳午若日月身命在午而五星环拱之极妙为三光环太微格当有卿相之位】
　　云汉腾辉
　　丑未二宫云汉经纬于其中若丑未中得日月紫炁木金水之吉星交照主为人文彩秀丽学海渊深也【诗云倬彼云汉为章于天云汉即天河是也】
　　众怒难犯
　　身命宫凶星相防怒得一吉星解救则不为凶夫五星最爱顺叚如行顺段虽凶星亦不甚害如入逆段虽吉星亦无力也
　　【茍命中五星有三四入逆段是谓众怒难犯前后凶徒死于非命者皆此类也】
　　恃势相陵
　　善星入宫犯众凶星故众凶星恃势以陵于善星若同宫同度则又为相合在十三度外则未免相陵
　　【凢五星欲其顺轨不欲其相陵甘石已占之矣顺轨则彼此恊和相陵则彼此不静又观善恶二星同宫孰为冇用孰为无用也如命宫带木星与火星同舍若行木限则不胜其凶行火限则不胜其福故命书云木限当生遇火尅更被孛临全减福则是木限当生见火为凶也又云火若为限防于木此限交之须发禄则是火限见木则为吉也故木限见火为凶恃势相陵者也】
　　鳌头独歩
　　三春生人在寅夘二宫安命而寅夘上见木星也【此得时得位得用鳌头自当独歩也】
　　江湖沛泽
　　亥为江子为湖水星在亥子二宫而在亥子二宫安命也四月生人为妙
　　【盖江湖当四月之时有滔滔涨溢之势主为人抱负聪敏志高量宏骤居华选若遇恶星同守又恐不然以水星性无定度也】
　　子行父政
　　太阳乃火之精太隂乃水之精故日为父火为子月为母水为子也
　　【且太阳之庙在午太阳居之当然也今则太阳却居子火星却在午又于午上安命是父之政子乃行也太阴之庙在未太隂居之当然也今则太隂却居丑水星却在未又于未上安命亦子行父政之説也此格主人艰难于始逸乐于终以其干蛊之早也】
　　金神得位
　　庚辛生人金星入命是也
　　【若更同在庙乐喜宫主福夀双全】
　　河洛呈祥
　　紫炁木星在午上同照命宫盖午属豫州河洛之地也【天官书云歳星一曰摄提曰重华曰应星曰纯星营室为清庙乃歳星之庙也歳星出东行十二度百日反逆行八度百日后复东行三度十六分外之七荧惑出东行十六舎而止逆行二舎六旬自所止之舍十月而入于西方心为明堂荧惑之庙也太白其出行十八舍二百四十日而入东方复行十一舍百三十日而入西方又行三舍十六日而出亢位亢为防庙太白之庙也辰星其出东方四舍四十八日其数二十日而反入东方其出西方四舍四十八日其数二十日而反入西方星为员官星辰庙也镇星出百二十日而西行西行者二十日反东行现三百三十日而入三十日后出东方斗为太室镇星之庙也夫以室为木星庙斗为土星庙亢为金星庙心为火星庙星为木星庙亥分属卫午分属周夘辰分属宋郑斗分属吴皆中国河洛分野若人生而在此数宫安命又得此数星归宫是为河洛呈祥若正文谓紫炁木星在午而安命在午者亦为此格皆主才学过人五福全备也】
　　三台扶斗
　　斗在丑分命若在丑而得三台星同宫乃此格也若丑之前后三宫皆有两星亦是又有所谓三台扶日三台扶月皆仿此而取
　　【所谓三台者皆为三公之象人命得之位至三公】
　　雷乃发声
　　二月惊蛰之后生人在辰邜上安命而遇水星乃为此格
　　【自雷未发声则未免汨没发声之后容易施为非惟荣贵且主声名昭著】
　　紫微四辅
　　旋转天轮辰巳午未上有四吉星巳午之间坐命是也【辅星乃辅弼之象得之者当居宰辅】
　　精神具足
</div>
    <div class="pagination">
<a href="星学大成_page40.html">上一页</a><span>...</span><a href="星学大成_page36.html">36</a><a href="星学大成_page37.html">37</a><a href="星学大成_page38.html">38</a><a href="星学大成_page39.html">39</a><a href="星学大成_page40.html">40</a><span class="current-page">41</span><a href="星学大成_page42.html">42</a><a href="星学大成_page43.html">43</a><a href="星学大成_page44.html">44</a><a href="星学大成_page45.html">45</a><a href="星学大成_page46.html">46</a><span>...</span><a href="星学大成_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
