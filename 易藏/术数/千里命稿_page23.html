<!DOCTYPE html>
<html>
<head>
    <meta charset="UTF-8">
    <title>千里命稿 - 第 23 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千里命稿 - 第 23 页/共 42 页</h1>
    <div class="content">（十一）日主强，印多，无财，取官杀为用。
（十二）日主强，印多，无财，无官杀，取伤食为用。
（十三）日主强，比劫多，取官杀为用。
（十四）日主强，比劫多，无官杀，取伤食为用。
（十五）日主强，比劫多，无官杀，无伤食，取财为用。
（十六）日主弱，伤食多，取印为用。
（十七）日主弱，伤食多，无印，取财为用。
（十八）日主弱，伤食多，无印，无财，取比劫为用。
（十九）日主弱，官杀多，取印为用。
（二十）日主弱，官杀多，无印，取伤为用。
（二十一）日主弱，官杀多，无印，无伤食，取比劫为用。
（二十二）日主弱，财多，取比劫为用。
（二十三）日主弱，财多，无比劫，取官杀为用。
（二十四）日主弱，财多，无比劫，无官杀，以印为用。
（二十五）日主弱，印多，取财为用。
（二十六）日主弱，印多，无财，取比劫为用。
（二十七）日主弱，印多，无比劫，无财，取官杀为用。
女命取用解释
（一）日主强，伤食多，身主既健，子星亦美，取财为用。盖赖财生官杀，则夫亦荣矣。
（二）日主强，伤食多，无财，身主子星虽美，官杀直接受伤食之克。夫星有缺，取印为用。盖赖印制伤食，以保官杀之夫星耳。
（三）日主强，伤食多，无财，无印。只身与子星之佳，官杀受伤食之克而无救，夫不可靠。取伤食为用，盖唯有鞠养爱子，恃以终老耳。
（四）日主强，官杀我，身主与夫星皆健。取伤食为用，盖冀子星亦成立也。且官杀多而用伤食制之，亦帮夫之道耳。
（五）日主强，官杀多，无伤食，仅身主与夫星之健，取财为用，盖赖财帮夫耳。
（六）日主强，官杀多，无伤食，无财，只身主与夫星两健，以官杀为用。盖从夫管束，亦妇道之顺也。
（七）日主强，财多，身主健，帮夫重，取官杀为用，则夫得财助，大有可造矣。
（八）日主强，财多，无官杀，身主虽健，帮夫虽重，奈无夫星可助，则取伤食为用，夫既不可靠，唯恃乎子矣。
（九）日主强，财多，无官杀，无伤食，如人之无子无夫可靠。幸有财，尚可度生，则不用财星，将归诸谁耶。
（十）日主强，印多，身既健，复得父母旺气，惟太强则趋刚，非妇道之宜。取财为用，盖赖财制印，稍杀其盛，并以帮夫。或曰何勿用官杀拘身，殊不知有多印之泄官杀而生身，官杀岂能制身，如妻不受夫制，用财则尚能助夫也。
（十一）日主强，印多，无财制印，身旺已极，取官杀为用。虽不能拘身，官杀究属夫星，如健妇虽不受夫制，但终须嫁夫从夫也。
（十二）日主强，印多，无财，无官杀，身既太旺，夫又无靠，则唯子之是恃，故以伤食为用也。且是言得印生，而生伤食，辗转相生，则灵秀之气，亦可吐发矣。
（十三）日主强，比劫多，无官杀，是旺而无制，且无夫星可恃，则用伤食以泄气，并为子星宜矣。
（十四）日主强，比劫多，无官杀，是旺而无制，且无夫星可恃，则用伤食以泄气，并为子星宜矣。
（十五）日主强，比劫多，无伤食，无官杀，是旺而无泄克，且夫子不可靠，取财为用，盖财分我力，亦可稍杀我势，且赖以为养命之源也。
（十六）日主弱，伤食多，取印为用。盖印能制伤食，保官杀，帮弱主，所谓夫子、自身三合者，皆印之功也。
（十七）日主弱，伤食多，无印，身既弱极，夫星亦危（官杀多伤食之克，无印之救），取财为用。盖财能泄伤食而生官杀，夫子仍保两全，仍自身较弱而已。
（十八）日主弱，伤食多，无印，无财，夫危不可靠。子息亦艰（伤食多，身弱必无子），则唯保身为尚。故以比劫帮身为用也。
（十九）日主弱，官杀多，夫重身轻，取印为用，盖印能泄官杀而生我身，与夫得平匀之妙矣。
（二十）日主弱，官杀多，无印夫太重，身太轻，取伤食为用。盖赖以制官杀自身虽愈弱，夫子得两平，亦计之善也。
（二十一）日主弱，官杀多，无印，无伤食，则既夫子两不可靠（无伤食，则子星为不及；官杀重，则夫星为太过），唯强身是尚，故取比劫帮身为用也。
（二十二）日主弱，财多，取比劫为用，盖赖制财则保身，生伤食，则全子也。
（二十三）日主弱，财多无比劫，则身弱子难（财多则伤食受盗泄，身弱则伤食欠生助，子自难矣），取官杀为用。盖官杀泄财，既可稍杀财势，亦全夫星之美也。
（二十四）日主弱，财多无比劫，己身弱子艰，又无官杀，则夫星亦不可靠，其唯强身是尚，故取印生身为用也。
（二十五）日主弱，印多，夫子身皆不足（主弱则身不足，印多，克伤食，则子不足，印多泄官杀，则夫不足），取财为用，盖财能坏印生官杀，三者之病尽去矣。
（二十六）日主弱，印多，夫子身皆不足，又无财之生官杀，并去印，则用比劫，帮身而生伤食，庶身与子得两全也。
（二十七）日主弱，印多，无比劫，无财，取官杀为用，盖求夫星之成立也。
富贵吉寿篇

富
财星生官，官星卫财，
忌印而财能坏印。
喜印而财能生官。
伤食重，而财神流通。
财神重而伤食有限。
无财而暗成财局。
财露而伤食亦露。
身旺财旺，有伤食，或有官杀。
身旺印旺，食伤轻，而财星得局。
身旺官衰，印绶重，而财星当令。
身旺劫旺，无财印，而有伤食。
身弱财重，无官印，而有比劫。
为用神而不遭克破，财助用神而有力。
凡命局有如上述情形，皆主富也。
贵
官旺身旺，印绶卫官。
忌比劫而官能去比劫。
喜比劫，而官能生印。
财神旺，而官星通达。
官星旺，而财神有节。
无官而暗成官局。
官星藏，而财亦藏。
身旺官弱，财能生财。
官旺身弱，官能生印。
印旺官衰，财能坏印。
印衰官旺，财星不现。
劫重财轻，官能去劫。
财星坏印，官能生印。
印露官亦露，官为用神而遭克破。
官助用神而有力。
（以上所言之官，偏官正官并指）。
用正官而无偏官混杂。
用偏官而无正官混杂。
偏官旺过于身，而有食神制住。
凡命局有如上述情形，皆主贵也。
吉
吉者，善也，利也。虽非富贵，一生少险恶风波。得稳就永之妙。论命断吉，全以标本平均，用神安顿为主。兹举例如下。
身旺用神，有食之生财，或有官杀之卫财。
身旺用官，有财之生官，或有印之卫官。
身旺用杀，杀重有伤食之制，杀轻，有财之生。
身旺用伤食有财之流通。
身旺用印，有官杀之助印。
身弱用比劫，官星重，有印之生身泄官，财星重，有官之泄财生印。
身弱用印，有官星生印，或比劫卫印。
凡命局有如上述情形，皆主吉也。
寿
五行停匀。
四柱无冲无克。
所合者皆闲神（无关紧要之字，曰闲神）。
冲去者，皆忌神（妨害用神之字，或造成偏枯之字，皆曰忌神）。
留存者，皆相神（帮助用神者，曰相神）。
日主旺，而得气（地支为日干之长生沐浴、冠带、临官等，谓之日主得气）。
</div>
    <div class="pagination">
<a href="千里命稿_page22.html">上一页</a><span>...</span><a href="千里命稿_page18.html">18</a><a href="千里命稿_page19.html">19</a><a href="千里命稿_page20.html">20</a><a href="千里命稿_page21.html">21</a><a href="千里命稿_page22.html">22</a><span class="current-page">23</span><a href="千里命稿_page24.html">24</a><a href="千里命稿_page25.html">25</a><a href="千里命稿_page26.html">26</a><a href="千里命稿_page27.html">27</a><a href="千里命稿_page28.html">28</a><span>...</span><a href="千里命稿_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
