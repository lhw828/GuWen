<!DOCTYPE html>
<html>
<head>
    <meta charset="UTF-8">
    <title>增删卜易 - 第 26 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>增删卜易 - 第 26 页/共 37 页</h1>
    <div class="content">子孙巳火′    动          妻财未土″  
妻财未土″    动          官鬼酉金′世
妻财辰土″世              妻财丑土″  
兄弟寅木″    动          兄弟卯木′  
父母子水′                子孙巳火′应
余曰：今秋必有险厄，寅木动爻临月建化进神克世，此时大盛贪荣，不来克害，六七月衰墓之时，防土木之厄。彼曰：可避否？余曰：宜往外方可避。又问何方为吉？余曰：目下去者宜往西方。六七月去者，宜往东方，何也？六七月木衰矣，所以反宜于东。此人竟未出门，捱至七月初七，又得凶梦，初八即往东行二十八里，地震房塌，人口被伤，独伊得免。
世在外，克在外，宜于家居。世爻与忌神皆在外卦者，不可出行，宜家居可避。世与忌神在内卦者，不可家居，宜于外避。出行章云：路上有官休出外，中有鬼莫居家。同此意耳。
如未月丙子日占仆人为祸否得解之震
妻财戌土″                妻财戌土″世
官鬼申金″应              官鬼申金″  
子孙午火′                子孙午火′  
子孙午火″                妻财辰土″应
妻财辰土′世  动          兄弟寅木″  
兄弟寅木″    动          父母子水′  
此公知仆役变心，意欲处治，尚无实迹，故占之。断卦者若执奴仆为财，则迁矣，彼既防患，只看忌神，此卦世临辰土，两重寅木伤之，余曰：不独此人，还有附从者。彼日：何法处之？余曰：彼实无实迹，如何处之？但未月乃木之墓，七月乃木之绝，此两月乃露之月也。公宜出外，自能免祸，果依语而行，往庄上住过半月，两仆矣一妇随去一妇未去，未去之妇而曰：彼二人原欲害主而逃，今因外出，不能相害，此非避凶之征耶？
避患于生世之方，趋吉于福神之地。凡避兵、避盗、避瘟、养病、避是非、皆宜避于生世之方及子孙为吉。子孙若发动于卦中，不拘克世持世，俱以为吉
 如巳月戊辰日占防流兵得临之暌卦
子孙酉金″    动          父母巳火′  
妻财亥水″应              兄弟未土″  
兄弟丑土″    动          子孙酉金′世
兄弟丑土″                兄弟丑土″  
官鬼卯木′世              官鬼卯木′  
父母巳火′                父母巳火′应
彼时流兵为害，到处遭殃，此人知易占得此卦，终日焦忧，余问其故，彼曰：巳酉丑合成金局而克世，世爻又临腾蛇之鬼，数在结中，乃万莫能逃矣。余笑而曰：尔与兵贼同居，保尔无事。彼曰：何也？余曰：子孙合成金局，克去身边之鬼，夫复何忧？彼曰：酉金子孙，旺于巳月，又化巳火，论克如何论生？余曰：酉金得丑未二土以相生，如何为克？后此人屡次遇兵变，或避之，或有惊无险，自癸未占卦到地方安定。彼曰：子孙福神，信乎有验，世之看书不到，论理不彻，以吉为凶者，不独我一人而已。
如巳月丙戌日占通乡避乱 得乾之大有
父母戌土′世              官鬼巳火′应
兄弟申金′    动          父母未土″  
官鬼午火′                兄弟酉金′  
父母辰土′应              父母辰土′世
妻财寅木′                妻财寅木′  
子孙子水′                子孙子水′  
众以子孙属水，金动生之，北方为吉。余曰：非此议论，兄动化进神乃破财之象，午火得令而生世，往南避之为吉。信余之言，皆从南避，后果从北来，放火烧村而去，房屋稻毂尽成灰烬，乃申金兄动破财之故耳，所以生方为吉，子孙之方亦吉，又当以旺衰分别，火乃鬼方，生我何碍。
世遇生扶，百年正寝，身遭克害，分五类推O凡占终身结果如何，但得世爻旺相，或有功爻日月生扶，或动而化吉，皆许无疾而终。
如若世逢克制刑冲，须以五行兼六神而断，受五行之克，以疾病而言，如兼六神之凶，即以横亡而断。火属金肺经之病；土来刑水，肾受其伤；水克火，以伤心；金克木，而肝疾；脾虚胃弱，皆因木旺刑冲。肠损腰伤，乃谓仇神独发。兼腾蛇以心惊，带青龙而酒色，勾陈肿胀，朱雀颠狂，虎必血灾，元因气恼。
虎元金鬼，难免盗贼兵戈；水鬼龙元，宜远江湖池井；蛇雀木鬼犯官刑，临火须防焚害，蛇木又言缢绞，勾陈土鬼牢狱。谚云：一样之生，百样之死，卦如神见，理宜细详。
如未月癸亥日占定何罪得中孚变临卦
官鬼卯木′    动          子孙酉金″  
父母巳火′    动          妻财亥水″应
兄弟未土″世              兄弟丑土″  
兄弟丑土″                兄弟丑土″  
官鬼卯木′                官鬼卯木′世
父母巳火′应              父母巳火′  
断曰：木鬼临白虎，绞罪定矣，但幸世临月建，木鬼虽动，又被酉金回头之克，外卦反覆，虽定绞罪，终有改刑，果议绞罪，后蒙驳番拨活罪。
父母寿元章第四十一
凡占祖父祖母，占父母须宜分占。
父临日月椿庭晚放荣华，母值空破萱草残年憔悴。
古以阳爻为父，阴爻为母。此论非也。父母爻或旺相或临日月动爻生扶及动而化吉，长享遐龄。父母爻休囚，不遇刑伤克害，晚年多病，远保无伤。休囚又被刑冲，或日月动爻之克及动而变凶，承欢宜早。
如丑月庚子日先占父寿得姤卦
父母戌土′                父母戌土′  
兄弟申金′                兄弟申金′  
官鬼午火′应              官鬼午火′应
兄弟酉金′                兄弟酉金′  
子孙亥水′                子孙亥水′  
父母丑土″世              父母丑土″世
又占占母寿得大壮之升
兄弟戌土″                子孙酉金″  
子孙申金″                妻财亥水″  
父母午火′世  动          兄弟丑土″世
兄弟辰土′                子孙酉金′  
官鬼寅木′                妻财亥水′  
妻财子水′应  动          兄弟丑土″应
断曰：前卦两现父母，取月建丑土为用神，旺于子日，又与日合，蒂固根深，大椿永茂O后卦午火父母动被日冲，初爻子水又动，此午火有克无生，因初爻子水化出丑土，贪合不来克火，防丙子年。加以太岁冲之，是其时也。癸酉年占至乙巳年三十余载，复遇其人而问曰：尊翁健否？答曰：甚健。问及堂，答曰：果终于子年。若以古法，阳为父，阴为母，前卦丑戌两现，俱以旺而断者，如天远矣。
又如巳月乙酉日占父寿得巽之姤卦
兄弟卯木′世              妻财戌土′  
子孙巳火′                官鬼申金′  
妻财未土″    动          子孙午火′应
官鬼酉金′应              官鬼酉金′  
父母亥水′                父母亥水′  
妻财丑土″                妻财丑土″世
断曰：亥水父临月破，又被未土相伤，虽则酉日冲动卯木克土，土旺木衰，不惟不许长年，且无长月，果终于本年冬至日，应子日者冲去午火而未土以克亥水。
又如卯月丙寅日占祖母寿得中孚
官鬼卯木′                官鬼卯木′  
父母巳火′                父母巳火′  
兄弟未土″世              兄弟未土″世
兄弟丑土″                兄弟丑土″  
官鬼卯木′                官鬼卯木′  
父母巳火′应              父母巳火′应
断曰：巳火父母，日月生之，且有大寿。伊曰：家父为祖母拜天，许拜七年，我因家父劳于公事，我停妻未娶，代为礼拜。余曰：可见乔梓大孝，感格天心。此卦日月相生，勿谓非神之力，戌年占及至次年，偶因痰堵，此子又来卜之。
丑月庚子日占得归妹变复卦
父母戌土″应              兄弟酉金″  
兄弟申金″                子孙亥水″  
官鬼午火′    动          父母丑土″应
父母丑土″世              父母辰土″  
妻财卯木′    动          妻财寅木″  
官鬼巳火′                子孙子水′世
刚未装毕，家人来曰：老太已去世矣。此子急去，余详此卦，丑土父母，既临月建，又有午火暗动相生，虽则木动克土，化退神绝于申日，岂无救耶？随即赶到其家，北人上欲临终，不肯停床已抬于门板之上，痰塞于喉，稍有微息，余以白生磨三钱，滚水化开，掀牙灌之，忽而叫曰：冷甚。随即复移烧坑，又活十有三载。
兄弟章第四十二
 凡占兄弟，须宜问明，或因弟兄不睦，将来和好否？或因弟兄虽多，将来得济否？或问将来有兄弟否？或占兄弟寿元，便于判断。
兄弟爻旺相遇生扶，紫荆并茂。兄弟爻或旺或相，临日月或日月动爻生扶及动而化吉，长杭大被和睦致详。
弟位休囚兼受制，雁亭公飞。兄弟爻休囚者，若问得济，虽有如无；若问将来有否，从此无矣；如问兄弟寿元，长年有限。倘休囚又逢破空及日月动爻刑克或动而化凶者，诸占皆不吉也。
如申月丙辰日占弟兄和好否？得济否？得大有之乾
官鬼巳火′应              父母戌土′世
父母未土″    动          兄弟申金′  
兄弟酉金′                官鬼午火′  
父母辰土′世              父母辰土′应
妻财寅木′                妻财寅木′  
子孙子水′                子孙子水′  
弟兄临月建，未土爻动以相生，又化出兄爻。余曰：弟兄虽多，有一位属猴者得济。彼问何故？余曰：神化于动，动而变出，以临月建，自是超群拨类。彼曰：果有金弟属猴，克曾功一第，余三人皆从别业，可见数之责验如此，后一年又登申榜。
又如未月辛丑日占兄弟还有得既济变革。
兄弟子水″应              官鬼未土″  
</div>
    <div class="pagination">
<a href="增删卜易_page25.html">上一页</a><span>...</span><a href="增删卜易_page21.html">21</a><a href="增删卜易_page22.html">22</a><a href="增删卜易_page23.html">23</a><a href="增删卜易_page24.html">24</a><a href="增删卜易_page25.html">25</a><span class="current-page">26</span><a href="增删卜易_page27.html">27</a><a href="增删卜易_page28.html">28</a><a href="增删卜易_page29.html">29</a><a href="增删卜易_page30.html">30</a><a href="增删卜易_page31.html">31</a><span>...</span><a href="增删卜易_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
