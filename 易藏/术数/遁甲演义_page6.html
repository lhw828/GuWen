<!DOCTYPE html>
<html>
<head>
    <meta charset="UTF-8">
    <title>遁甲演义 - 第 6 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>遁甲演义 - 第 6 页/共 10 页</h1>
    <div class="content">
　　天禽值丑时，有孝妇人持锡器来，小儿拍掌笑，吹笛打鼓叫闹为应。造葬后赌博获财，或拾窖发财，三年后因获盗贼致富。

　　天心值丑时作用时，北方有匠人携斧至，树木上生金花为应，造葬后六十日，进羽音人金银器，三年被火，一贫彻骨，出入弄蛇戏犬。

　　天任值丑时作用时，有青衫妇人携酒至，四方有鼓声为应。造葬后半年后，进无名财物，周年有鹦鹉入屋，主口舌得财，三年后猫犬相咬，生请举。

　　天英值丑时，东北方有师巫人至，及锣声为应。造葬后一月内，主火烧屋，一年内大作，人言百怪，俱见死亡大败。

　　九星寅时克应

　　天蓬值寅作用时，有青衣童子持花来，北方有和尚里衣头巾至，女人着衫裙至。造葬后有贼劫家财，六十日内，有蛇入屋咬人，因马牛死伤人，及鬼打屋，三年后进田地，大旺财谷。

　　天芮值寅作用时，有瘦妇怀孕至，更有蓑衣人至。葬日有奇门旺相，六十日有水牛入屋，大进血财，加官进禄，子孙大吉。

　　天冲值寅作用时，有贵人乘轿至，及童执金银器至。造葬后二十日进角音人，契字六畜及琉璃入屋，六十日鸡母啼家，主死，因口舌争讼得财大发财谷，主生乙巳，丁人发福。

　　天辅值寅时，当见公吏人手执铁器，及艺人携物至为应。葬造后六十日内，白鼻猫儿咬鸡时，有贼送财宝至，赤面人作牙，进羽音人、田契，十二年大发，生贵子。

　　天禽值寅时作用时．金鸡乱鸣．玉犬吠．有人带深笠至。造葬后六十日．进羽音契字，发人丁田旺木。

　　天心值寅作用时，有白鹭鸟，及水禽至，金鼓四鸣，女人穿青衣携篮至。造葬后遗火烧小口，六十日内，由赖公事至，百日内，大进金银，因拾得吉窖，进商音羽音人物产，三年内因妻得财生贵子。

　　天柱值寅时作用时、有牛马喧叫，及僧道人持盖大雷雨至，喜鹊喧噪。葬造后六十日内，有贼牵连公事，因公事说讼破财，女人堕胎，产死。

　　天任值寅作用时，女人成队把火前行，童子拍手大笑，西北有人轿马至。葬造后六十日内，甑鸣妇死，百日内，进六畜．女人财宝自至．田蚕大旺。缺唇人争讼，婚事败。

　　英值寅，东方有军马至，及捕鱼猎网人至。葬造后女人因行路拾得财宝，六十日内，进寡妇人田产契书，百日雷打屋即败。

　　九星卯时克应

　　蓬值卯，黄云四起，妇人把铁器前来，大蛇横过。造葬后十日内，角音人相请。半月内，有徽音人送财物。六十甘内，女人因贼牵执大破财。百日拾得窖财大发。

　　芮天冲值卯时，有女人穿红送物，及贵人骑马至，两犬相咬，水牛作声。造葬后六十日，进东方绝户产业，因汤火伤，小儿进血财，及羽音人物二年内妇人堕胎，产死。

　　辅值卯作用时，女人挑伞至，及师巫吹角声，葬造后六十日，大发添人丁，有生气入屋，旺财谷，因女人公事得财帛，及田地契字。

　　禽值卯大风东起，小禽四叫，怀孕妇人至，造葬后半年，猫儿自来园内，得窖大发。

　　心值卯作用时，有跛脚妇人相打，及犬吠，鼓声北方有人轿至，葬造七日内，进横财三年，后有牛自来大旺六畜，有人请因军得财。

　　柱值卯有瘦妇持刃至，及僧道持盖至，及女人相骂。葬造后六十日内，火笑鸡母啼昼鸣，犬上屋。周年疫病死绝。

　　任植卯，有老人持杖至，及喜鹊喧噪为应。葬造后七日内，有人进古器物，六十日内，外因女人获财宝，进牛羊六畜，因赌博得财加官进职。

　　英值卯时作事时，有女人持灯来应，或执木棍来应。若见雷鸣应，六十日内，进女人财宝，因而大发。

　　九星辰时克应

　　蓬天芮值辰东北方，树倒打人，鼓声四起，女人着红至。葬造后乌鸦四鸣绕屋，有劫贼至，破财，六十日有风脚人上门，由赖后家生贵子，大发财谷。

　　冲值辰，主鲤鱼上树，白虎出山，僧道成群。至葬造后，抬得黄金白银物大发，横财七十日内．来因家，主见伤折之灾，一女一男进。

　　辅值辰，白羊与黄犬相撞，卖油人与卖菜米人相撞，白衣小儿哭，怀孕妇人至。葬造后大发财谷，一年内双生贵子。

　　禽值辰，有师巫术人相争大叫，及东方鸦噪，葬造后六十日内，有僧道人及绝户送物产至。

　　心值辰，有云从西北起，青衣人携鱼至，女人僧道同行。葬造后六十日，井中气如云出，三日内．家生贵子，请举及第，大富贵。

　　柱值辰，有人扛树过，及男人持鼓过，黄衣老人持锄至。葬造后六十日，鸟猫生龙子，鸡生双子，进北方人财物，寡妇送契至，红面人佐牙，进羽音人田产。英值辰，西北方大雨至，鸡飞上树，女人着红衣，携篮至。葬造后七日内，有生气入屋，六十日内，进横财大发。

　　九星巳时克应

　　蓬天芮值巳．有驼背老人披蓑衣至，女携酒及师巫人至。葬所造后一百日．因火大获横财，至周年因武获职，加官进禄。

　　冲值巳，有牛相打，羊争行，女人相骂，西南方有鼓声喧闹。葬造后六十日内，蛇咬鸡，牛入室，有女人送契至，一百日犬生花子，大旺田财。

　　辅值巳，有人相打，女人抱布来，风四起，小童叹叫。葬造后六十日内，进东方人财物，有魁运禾大发。

　　禽值巳，有白颈鸭成队飞鸣，及师巫人相打，贵人骑马过。葬造后七十日，有妇人来，合生贵子，成家立产，三年田产大旺。

　　心值巳，有女人着青，抱小儿至，紫衣人骑马至，乌龟上树。葬造后半月内，得四方人财物，跛人作牙．进商音产契，六畜兴旺，三年内，女人成家，寡母坐堂。

　　柱植巳，有黑牛过，钟声鸣，猪上山，后二十日内，进商音人财物，六十日内，家内女人下水，有生气物入屋，周年内，猫捕得白鼠，大发大贵之兆。

　　任天英值巳，有两犬争一物、野人负薪过，吏人持盖至。葬造后六十日内，获异路人财，南方人送鲤鱼，生贵子，异路显达，进田财。

　　九星午时克应

　　蓬值午作用时，有人持刀上山，妇人持青衣，童子至发叫叹声。后四十日内，家主亡，六十日内，犬来作人语，入屋为怪。赤面风脚人上门，由赖行凶破财，三年内得古窖大发。

　　芮值午，主天中有人缺唇，白衣人至，有妊妇过。六十日内，有猫鬼咬人，因买卖发横财，周年内得妻家财产大发。

　　冲值午，东方人家火起，穿白衣前来大唤，山禽噪闹。六十日内，抬得古器鬼运钱禾发。

　　辅值午，有僧道持盖，女人穿红至，有石火光，后六十日内，有贵人至，送异物，六十日内，进西方人金银，周年内，得寡妇人绝户物。

　　禽值午，有白衣女人来，狗衔花，山鸡斗叫，风雨从东来，六十日内，有犬自外来，或野犬入屋，主进东北方人财更赌博公事得财，一年乌鸡生白雏，生气自来为应，田蚕大旺。

　　心值午，主大风雨骤至。蛇横路，女人着红裙，携酒至，后六十日蚕鸣，有跛足人送生气物，五年内，进金银田蚕大旺。

　　柱植午，西方有人骑马至，就有大雪鸦飞鸣起，后五日内，孕妇先病行丧哭泣，六十日内，水边得古器，水边神为福，退小口。

　　任值午，西北方黄色飞禽来，师巫与君子人至，后四十日进外宝、贵人财物，紫衣入屋，生贵子。

　　英值午，南方有婚姻事，过捕猎人执弓箭至，后六十日内，被木伤死，及自缢公事败。

　　九星未时克应

　　蓬值未，童子牵二牛至，及惊鹅群，至北方，有女人着红衣至，后六十日内．军贼入屋劫掠财物败。
</div>
    <div class="pagination">
<a href="遁甲演义_page5.html">上一页</a><a href="遁甲演义.html">1</a><a href="遁甲演义_page2.html">2</a><a href="遁甲演义_page3.html">3</a><a href="遁甲演义_page4.html">4</a><a href="遁甲演义_page5.html">5</a><span class="current-page">6</span><a href="遁甲演义_page7.html">7</a><a href="遁甲演义_page8.html">8</a><a href="遁甲演义_page9.html">9</a><a href="遁甲演义_page10.html">10</a><a href="遁甲演义_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
