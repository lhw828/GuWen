<!DOCTYPE html>
<html>
<head>
    <meta charset="UTF-8">
    <title>星学大成 - 第 21 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 21 页/共 59 页</h1>
    <div class="content">　　同室操戈必遭祸变
　　【如立命在子不问主星客星但有水火同垣金木同位虽彼自相战尅与命宫不相干终是窘我室庐祸起萧墙之内也】
　　飞星破驾终是废人
　　【凡论命必殿驾为先假如甲辰生嵗驾在辰金为驾主辰酉立命金为命主若有火罗飞入辰宫乃为害曜破驾必贱人也余仿此】
　　刼煞抗冲威烈以怒
　　【如壬子生人命在已乃的煞之地更有刑土刃星居其上是谓煞见煞行限必夭】
　　三元并驾禄又加官
　　【如甲子生人禄马俱在寅甲生人又以木为天元是木为三元若临身命必显达子丑午未命凶】
　　相顺相生当观向背
　　【如立命戌火主入丑宫躔斗九度又有木躔斗十此谓之向发福必大若火斗十木躔斗九谓之背虽发亦轻】
　　相顺相尅须验实虚
　　【如命在已水在申躔参有土在辰躔角彼自受制安能尅我若有木炁临照彼虚我实矣土若躔氐更有火罗合照助其实是彼实我虚矣行限至此必夭若其间有金照临又能生我之水反凶成吉】
　　原守推详流年尤急
　　【经云原守虽然无咎流年尤怕为灾此二句不可忽之且如火为命行年水星到命限焉得不为祸占煞尤重】
　　步天经序
　　大凡论五星先以本主为重然本主强弱闗系轻重而命母厚薄亦闗系轻重命母固有闗系而身宫尤为切要命本既弱身主有失虽命母不能以救其为夭折必矣命主之弱身宫之陷得命母之力以救之却能易危为安斋所谓论命主须论身宫又当论命母三主不陷不弱其为富贵格局明矣其次则论福徳官禄福气重则享福必厚官气重则名位必髙又其次则论尅我之星他强我必弱他弱我必强彼既伏降我方得以施其志耳他若强梁负固必能为我之敌我自受制之不暇何暇为人福哉盖三方四正当看拱夹之何如然三方四正又不可以一槩论若论三方又论四正不无泛杂盖子午卯酉生人于子午卯酉上安命便当以四正为重三合为轻所谓太嵗宫神互相管摄是也或者又曰四正无星便观三合三合无星便观四正亦是一说设若生于子午卯酉坐命于寅申己亥辰戌丑未又以三合拱夹防看不必专论四正也十二宫中皆効此例斋曰专以宫主断人之祸福则二十八宿躔度不必论又何谬乎盖二十八宿天经也金木水火土五星也四余乃地纬也常相脉络互相往来二十八宿实于五星有所闗系且如子丑宫乃土之位子宫有虚日危月又是一家之阃奥如隔界又是一家藩篱也吾家所主却以土为主宰焉得不以宫主为重度主为轻所主却论度以此观之万无一失盖五星之中木怕炁火怕罗水忌孛土忌计此理甚明如子宫安命所怕者木假如行限到木便观木起何宫躔何宿若受制坐陷皆不足虑若居生旺之地岂不为我挠不待三方四正照着皆为祸患如或拱夹临限灾愈重也其余皆効此例十二宫中独有午宫星日马有五数正是人君九五之位安命于其上主生平为人寡合作事无气不能胜任大事若有凶星恶煞居之皆不能施其凶恶天下自古无臣犯君之理也如危月张月心月毕月乃后妃之殿安身于此必主聪明膺富贵又如安身安命于觜火觜星天上无曜不能安载其身主人生平飘泊无有定居鬼有二度号为天眼此上立身安命多是奸雄冦盗之流盖星辰吉单行为福愈力如是凶星恶煞三方为党自相鬭战又不能为祸若有一党恶其为祸莫大焉大凡星辰在天激之则变如安于垣安于驾升于殿其性虽恶亦善耳又不能为祸也且如安命于子午卯酉乃四煞之地桃花之位男人安命于此必能夸逞英雄躭迷酒色女人安命于此过于伶俐酷于贪淫寅申己亥为四马之鄊不问男女皆不闲逸多受艰苦辰戌丑未乃为四库安命于此处性晦迷多是尅战孤寡故斋论有十忌一忌破禄二忌空亡三忌太嵗当头四忌闲神入局五忌飞星破驾六忌客曜临朝七忌吉星背行八忌背宿入命九忌女带男星十忌昼行夜曜犯此十忌如有吉星扶之亦不能为吉小儿闗煞莫若三六九十二之煞为是士夫功名便以天马运行为凖男人无妇皆縁身命坐孤神妇人尅夫大抵身命居寡宿僧道格局多于华盖安身娼妓贪淫并以冠带安命又如立身于午未分明以金水日为富贵若背行于辰巳虽有官亦卑若向于申酉其为官必显若迁官转职又以天马加流年而数之若帝旺长生必有迁转若休囚死絶必罢职剥官论其造化其应如响其流年祸福看大小限有何星辰临照吉星临之则吉凶星临之则凶便以一太嵗二太阳加减而论遇官符则必有官符遇嵗破则必招破财其余十二煞神推筭祸福无不明验后之学者可以宝之然其术也源髓老人得之于斋斋得之海上异人故以此为序以为星家之衣鉢云
　　步天经警句
　　十二宫中何所忌加临原守细推求宝瓶最怕飞来木紫炁临之不必忧丑宫又喜金临照木炁分明是我仇大喜火罗为福气若还水孛转为仇
　　【斋曰子宫怕木却不怕炁何为喜炁以炁窃木之气是以木不为患多有癸丑生子上安命有炁化囚者在命发积如丑宫喜金怕木炁盖金为官禄以尅其木与炁之仇况丑为金局又与子宫不同然其所喜者火罗所忌者水孛盖火罗乃是吾家之命母水孛乃吾家之贼也】
　　寅宫亥宫皆属木惟有水孛能为福逢金端的是焦枯遇火亦能为恶毒寅上火罗俱不怕罗防能煮双鱼腹更嫌土计两陆梁设若侵垣多不足
　　【斋曰二宫属木所喜者水孛所忌者火罗金此説诚然盖木有二説亥上冬令之木寅上春令之木冬令木火罗焚之其势衰败至于春旺之木虽遇火罗不能焚之是所怕土计则一也土计是吾家贼焉得不怕】
　　卯戌二宫皆属火卯宫与戌不相同卯宫不以罗为忌戌上逢罗定是凶最此两宫喜木炁但于水孛莫相逢火命若还逢木炁必是当年运限通
　　【斋曰二宫皆属火喜木炁亦喜土所怕者水孛金也金能党贼为凶人能制吾命母之木炁也若罗则二宫所怕者不同戌上最怕罗如在子丑之间化土亦无妨害寅亥逢之必夭折卯宫之火却不忌罗盖火败之地反为救而不为虑也】
　　辰酉二宫从太白却于取用有差别酉垣最忌水孛侵水孛必能为我泄辰宫又喜水孛逢若遇火罗必消烁土计能为命母星木炁闲神何所说
　　【斋曰辰酉二宫皆属金喜土计但取用不同金旺到酉怕水孛泄其气辰宫水局喜水孛滋润相生忌火罗喜土计此两宫功用皆然若夫木炁虽是财亦能为命母之蠧号为闲神忌曜】
　　申巳二宫皆属水申宫独得水之清西方专禀金之气何怕当头土计侵最是已宫忧土计昼生尤怕火罗临二宫之水皆防孛若遇刑囚祸转深
　　【斋曰申巳之宫皆属水申宫乃金临官之地怕上计轻已宫乃四月之水怕土计重二宫最怕者孛也孛为水余能泄水气若夫已宫之水忌者火罗申宫之水忌者木炁火罗炎炎能燥其水木炁闲神能泄其水所以忌之】
　　狮子之宫有太阳明知金水必为祥至尊之地皆无忌只怕当年木作殃炁乃余星何足畏无形安得蔽其光秋冬行令俱零落春夏之时乃受伤
　　【斋曰太阳之位不怕火罗计孛最忌者木也木乃八煞之主能蔽日光秋冬则枝枯叶落春夏则叶茂枝繁却能遮蔽日光紫炁乃木之余宿在天无象焉能为害多有癸丑生人炁在申遇此限亦有发者纵不发亦无大祸】
　　狮子分明怕木星我之所喜水和金申宫见木灾重叠木到金牛祸不生酉限当头逢卯木加临照命却灾迍金星入庙如生旺限到金牛禄福臻
　　【斋曰此一段専言午宫安命人最以木星为忌行限至申申上有木必主重叠之灾至于酉限是金为管摄若有木木到大梁无忌不能为灾于人更看金在何处如入庙生旺必能发财若是木在卯加合酉或三合四正照之却生祸碧玉经云木到大梁畨作咎是以木为主者言非指午宫命也】
　　未上分明是巨蟹独以大阴为主宰喜逢木炁火罗星土计却能为蚀晦躔在心张危毕地夜里生人尤可爱土星若健木星弱生平反覆多成败
　　【斋曰未上月为主怕土计若木炁强何忧乎土计木炁弱土计强未免成败若躔四月之地其福于人可知矣】
　　命入寅宫多口舌骂人骂鬼无分别为人清秀更文章身命因躔壁奎列立命若居心与毕止堪巫觋并才术安命室火定为灾回禄多遭家业失
　　【斋曰寅乃喉舌之府奎壁乃文章之宿安命于寅必多口舌骂杀时人若在奎壁则为文章之士也又如心月狐毕月乌诸星中甚有灵性立命二宿主多才艺堪作巫医卜筮术数之人若室火安身则多回禄之灾】
　　生尅星辰固易言若言制化诚难取申命不怕土居酉酉命何怕子上火酉宫有土土生金子宫有火火生土纵不为福亦无凶十二宫中皆仿此
　　【生尅制化理之自然且如申上安命水为命主所怕者土也设使土居酉此土能生酉金金盛水强反吉若不为福亦无祸及人若土为忌在戌却有火生土以党凶神为害己甚余仿此推之】
　　假如命在亥中居却有金来窘室庐三合加临无救解分明最喜炁之余奴星反与敌相抗本主依然得自如更得木星强位立福根反壮祸根除
　　【斋曰亥之为命木是主宰最怕者金也如有金星在命或三方照或行限临之却有紫炁合照加临乃木之余气抗金之敌木之本主却无伤也如更木星入库旺必能转祸而为福】
　　日月虽为原守星最嫌日月两同行日无晦朔皆明显月却无光借日明若是昼生为福力设逢夜诞断无情术家何可一概论当以晨昏论重轻
　　【月本无光借日之光日无晦朔一般光明月有盈亏难与同论昼生之人月借日光多有权福夜生之人日既无光月安有辉昼生月为命主怕与日同夜生日为命主怕与月同有此必废人也此指日月同宫论】
　　火忌罗防木忌炁水怕孛兮土怕计假如立命子丑宫木炁同行何足畏木星只以炁为仇那有工夫侵我位罗火单行诚可取同行端的无生意
　　【斋曰土之为命所怕者木炁也若木炁三方临照或同躔共度木炁自相仇耳何暇为我仇哉又如火罗为命母若单行则吉同行却不能为福二母争权姑息太过是也余依此例】
　　最是火罗为性决若逢牵惹便能燃土宫坐命限到卯恩地官乡喜两全更有火罗临正合骤然一发必滔天如逢水孛来加防夭折贫穷在少年
　　【斋曰火罗之为宿与他宿不同牵惹便能燃烧子丑立命行卯限火垣恩地必能发达更有火罗三合四正临之必主大发如逢水孛决是贫穷夭折在少年见之】
　　水星为性爱流东限路循行最喜空除是金星生则旺闲神若阻不能通月金若是三方照为名为利若御风秋怕孛星春怕土混居杂处必无功
　　【斋曰水之为性疎则决窒则塞此理然也如以水为命一路行限三方见金见月便有生意其发可知其余火罗能燥水性终是作事蹇滞若春逢土秋逢孛亦为祸也】
　　土孛从来最破官单行作党一般看九流艺术为伦品杂学多能不一般若在长生多智识若居死絶又艰难若还木炁临身命便作巫医格局看
　　【斋曰孛星主巧土星主多能官禄乃官星之地如有孛土二星或单行或作党破我官禄便是九流人物其人多学多能加之木炁临照便是师巫造化更加白虎胎神临之必骂神骂鬼妄谈祸福之人也】
　　日生専取日木土夜生却以火金月若是当年有用星以是发用皆无阻设若闲神无用处背时生旺皆为祸却将昼夜细推详不宜拘泥三方主
　　【斋曰日生论日木土夜生论火金月此理明甚假如土之为命若是昼生遇火是有用之星必能为吉夜生遇之愈见光彩不分昼夜皆能为福如是昼生金神当道乃闲神非惟泄气又能为祸却不可以三方主为拘泥故曰女人最忌男人曜日里须防夜里星】
　　行限须防太嵗冲不能破尅亦能凶若还灾病重重见行限亭亭在此中要免此灾除是喜喜神当道煞逢空若从太嵗上行限灾难无侵祸不逢
　　【斋曰太嵗当头立诸神不敢当太嵗之神大可畏也行限若冲太嵗必见破必见尅若在中心对冲尤为利害自古道喜神压煞除是喜神可以压煞也设若太嵗上行限又有喜神而无凶厄术者不可不详】
　　吉曜未来先作吉凶神过去始为凶先前见了曾为福此后相逢定罔功假若火人行水度须看水起在何宫若躔旺位兴灾害死絶休囚方免凶
　　【斋曰人之命且如辰乡有吉星为福主卯限末便有发用起来至于行限则是受用了设有凶星在卯正在卯限不能为祸过卯交辰方有余殃如子上安命丑上见火见罗初年必发一段福力至于辰巳二限三合四正再见必无再发之理如水行过不必重见又如卯上安命行轸水限最以水为忌如水生于申旺于子他得势我必衰微受制宜矣如或败于酉制于土局彼自受制岂暇为祸初不待三方四正见之皆为祸福于人】
　　煞神为煞最难当煞地无星不必防更有凶星来煞位相逢必定见灾殃闲神入煞何干预吉曜临垣始吉祥若遇空亡难着脚斗乡午位更无伤
　　【斋曰申子辰生人刼煞己寅上安命最怕逢金乃是金生在已逢此煞能为然尔若煞地无星不须防也若是闲神居之与我无干亦不为祸设若水孛居之反为吉祥如甲午生人辰巳为空亡纵有恶星居上亦无所施其恶余仿此南斗之地狮子之乡煞星自伏何暇杀人】
　　隔角星辰相照应往来经纬可防俦本宫原守当研究莫把加盘探隠幽天地人盘多错乱恰如楼上驾髙楼若还无曜当加合既有星辰莫逺求
　　【斋曰天地盘加合不必过而求之如本宫既有星辰三方四正可以防详如本宫无星辰便当加天地盘以验吉凶最是十二宫隔角上不同三方四正俱照得着】
　　子午卯酉为四煞唤作阑干并贯索子行卯限定遭灾午命到酉难着脚行限若教逢恶曜人离财散家消铄此闗唤作鬼门闗十有九人难过脚
　　【斋曰子午卯酉乃黄泉之门亦是贯索阑干之煞如子上安命卯末端的一闗午上立命酉末端的一闗及有凶神恶煞临之其死无疑如无凶神恶煞亦难迯一险卞试九验有如影响】
　　主星若是朝君位定是当朝作贵臣设若母星依日月必能大富润其身崇勲嵗驾相闗摄日月朝之定出伦若是凶神侵禄驾阴阳相拱反为迍
　　【斋曰假如亥上安命木为命主若木起朝君居前为引居后为从似此必是朝贵之命更兼水孛强健便以贵命论若是水孛依日月却不能贵是为大富造化或有阴阳拱禄必致富拱驾必致贵如拱忌难星必见破败其命徒然得贵人敬重不得贵人之力】
　　若论功名何所据甲人端的将金取先看官禄次临官又看此宫星所制为官蹭蹬老无成第十宫中逢难火爵星若陷印星制懦弱无权椎且鲁
　　【斋曰多有人以科名科甲魁星官禄定人之前程不亦难乎假如甲人以金为官星金星受制于火虽是官职未免蹭蹬无成若使官星髙强爵星印星弱陷是为人真闲懦耳官星为上禄星次之其余不必论余依此断无不明也】
　　官当迁转论官星财主尊隆定富人财若压官官不显资财必重决名轻官星若把财星尅纵合为官彻底清两主相生俱壮健必膺富贵一般荣
　　【斋曰为官必看官禄主论财须论财帛星财星尅官星宜致富官星尅财星为官清要财官比和无相尅战是两全造化富贵命也】
　　安身安命如向贵职掌文书为吏辈命身若在贵人边职在堦墀无坐位若是刑囚破贵元为胥不了终编配贵星生我我星强出入贵人终见爱
　　【斋曰如人身命坐贵能为贵人如向贵近贵是曹吏造化此最有理如丙子生人申上安命水为命主出门逢酉上之贵酉上或三合逢金贵人必然敬重六丁生人以孛罗为刑囚破贵如在酉上必为编配虫蛆之人行限逢之必然不利】
　　有甚星辰能致富不论田财先论库水人端的在辰宫破夺侵欺财不聚财帛宫神不必论若还木命须观土生成旺相必兴财若陷刑囚拘不住
　　【斋曰水为命库在辰最怕凶神破库又怕金星泄库所怕者金气也余宿侵库者紫炁也有此星辰在宫生平不住财惟守耗财而已若是孛为福禄守辰宫必得妇人财亦能骤发又看土在何宫居财帛有气更有火生土必发财若居陷弱不会发财却更破财余凖此也】
　　得富非难得夀难夀星须把令星看令星若起逢生旺夀筭巍巍等泰山不怕尅星惟怕煞根基浅薄福阑纵敎主曜逢生旺也作顔回夭夀看
　　【斋曰令星者春木夏火秋金冬水土在四季也论令星生尅以此占人长短盖金木水火土在人为仁义礼智信俱能致夀如令星入煞必是夭折之命若不陷于休囚死絶而入于长生帝旺临官无不长夀】
　　嵗星最是分凶吉却把令星明得失令星若陷嵗星强创业为艰却富室嵗令二星俱明健富贵荣华无劳力更于命主有相闗系是人间髙贵格
　　【斋曰人之造化最重者纳音次重者令星此二星命中根本若髙强壮健更与命主有相闗乃是人间上等之命若嵗星强令星软柔终能致富难享见成令星强嵗星弱成败进退人也】
　　最怕闲神来守驾又怕淫星奔坐马更忌飞星破驾勲尤嫌余宿侵吾舍背星入限黯无光孤曜当头孤且寡阴阳无辅各单行到老艰难无片瓦
　　【斋曰闲神守驾是外人当权我何气力淫星坐马是妖邪无制奔走不停飞星破驾禄则恶曜占强余宿侵本垣乃小人用事背星入限谓之失时孤宿当头谓之无伴独阳不生孤阴不成所以到老艰苦】
　　自古男儿志四方主星不喜库中藏主如入库为人晦纵有文星也不光独有妇人偏喜此为人守志在闺房若还孛彗来侵库奔走他鄊自嫁郎
　　【斋曰库者藏也男命主星入库纵能为官亦晦女人主星入库必能守志如有孛侵库必发淫奔之兴先贤以为彗星宜也】
　　坐命如居四马宫动摇不定飏心风田财二位如逢此成败兴亡顷刻中若是女人临马位嫁夫招婿必重重临官帝旺那逢着多是逾墙暗里通
　　【斋曰四马之地不宜安身立命男子得之主心不定田财二位逢之各有动摇女人于上安身立命必然招夫叠叠若是临官帝旺相逢更主淫荡盖寅为人马申为阴阳已为双女亥为双鱼皆犯重叠耳】
　　贱人格局是寻常安命安身细酌量若在马前并马后主星受制暗无光更嫌奴宿侵吾舍奴隶为驱离逺乡纵有吉星来救助亦须植立傍人墙
　　【斋曰贱人之命如在马前安命马后安身多是贱格如甲子生人或卯或丑上安命是马前后也若是火为卯主土为丑主失陷本为奴隶之命又若计丑罗卯必为驱使奔走他鄊是为马以拦赶尔设若有吉星救助亦傍贵人门墙终是无植立余仿此】
　　男命须防八煞星女人切忌刃锋辰煞星照限遭官祸刃宿伤人乱血经受制不能为我挠党之愈重见灾迍男逢阳刃女逢煞纵发为灾亦少轻
　　【斋曰男怕八煞女忌阳刃八煞主官灾阳刃主产厄此理甚明男逢阳刃女逢八煞却不为害也】
　　那个合为僧道格分明木炁为孤尅不于华盖上安身或者孤神为命宅若是木罗相会遇终身只作山林客炁星在命好安闲亡刼临之闲不得
　　【斋曰人之安命若在孤神寡宿之鄊又如木罗相防天华地盖合照拱照皆是僧道造化如亡神刼煞在命虽欲闲散不可得也】
　　且说夫星是尅星髙强必是聘贤人若居父母并兄弟端的因亲上致亲以我生他为子息若他陷尅必无成我之尅破为奴婢他若髙强必弄权
　　【斋曰尅我者为夫星我生者为子我尅者为奴婢此理甚明若是夫在强宫必招贤夫若在兄弟父母之宫必因亲而致亲此议论不可破人皆以妻妾男女仆马宫不若此之为真学者可以知之如是受尅之星髙强必招妾弄权也】
　　水金原来是情星相顺相生必有情中有闲神来间断为人刻薄义恩轻女人却把为淫宿生旺其间必杂行若是朝君居嵗驾君前父侧不行淫
　　【斋曰金水二星谓之情星可相合而不可杂如有相顺相生必有恩义如有一星间断于其中必无仁义之人不问何命当以此断女人反是当以金水星为淫星金水分明非娼则婢如近君嵗驾则不然以此用之万无一失】
　　多是女人为水性水从上下多淫佞罗防相向逆而行血经来往为无定火孛同行午未宫到老已招劳倦症设如八煞遇罗荧胎前产后多灾病
　　【斋曰妇人最以火罗为忌火罗主血经也罗若逆行自辰至巳必是月经不定设若水顺流而行为人必主淫荡火孛同行于午未之宫必招恶症设如八煞逢火罗胎前产后必致多灾只为八宫见灾】
　　那见妇人好淫冶不怕贵人不怕马身宫若在冠带位临死好淫重叠嫁更加火孛恶星临月下花前多引惹不为婢妾也为娼亦是人间女豪霸
　　【斋曰妇人淫荡非惟贵人驿马最怕冠带安命不惟重重嫁夫乃淫欲不止婢妾娼妓之命】
　　最怕小儿逢直难刃兼刼煞不须嗔甲壬戊子从申起庚丙旬人数起寅数至本年方是数三九六十二为真小儿若是逢斯难父母徒然生此身
　　【斋曰甲子壬子戊子旬生人从申上起子去未上逆数至本生年住庚子丙子旬生人从寅上起子逆数至本生年住却又从本生年起自一数至本年安命宫住若逢三六九直数也更逢直难其杀身必矣此乃休扣和尚秘诀】
　　五黄系是朝廷客三碧临垣多破尅为人清贵有文章六白一白并八白生逢四绿必为灾口舌官符为七赤九紫山林客散人压身破相为二黑
　　【斋曰此乃方道之书一白主人秀气二黑宜为僧道破相可免三碧主人先破后成四绿主人多灾病破祖五黄主贵七赤主凶狠为军卒九紫主人清间为山林客以上起法从太嵗顺数至命宫住看发何数以定白黑而论祸福】
　　【谨按六白一白八白者以洛书干坎艮之数也五黄者中央之五也九紫者离也三碧四緑者震防也二黑者坤也数以北方一白为最美故主清贵文章五黄为黄中故主朝廷贵客而三碧四緑二黑为凶其法起太嵗顺数至命宫四仲旬生人起坎四孟旬生人起震四季旬生人起坤而逐位飞数至本年遂起一白数到命宫是何色以断吉凶此法以后天之八卦与洛书之数相为经纬以之防看人命不亦备与】论倒限
</div>
    <div class="pagination">
<a href="星学大成_page20.html">上一页</a><span>...</span><a href="星学大成_page16.html">16</a><a href="星学大成_page17.html">17</a><a href="星学大成_page18.html">18</a><a href="星学大成_page19.html">19</a><a href="星学大成_page20.html">20</a><span class="current-page">21</span><a href="星学大成_page22.html">22</a><a href="星学大成_page23.html">23</a><a href="星学大成_page24.html">24</a><a href="星学大成_page25.html">25</a><a href="星学大成_page26.html">26</a><span>...</span><a href="星学大成_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
