<!DOCTYPE html>
<html>
<head>
    <meta charset="UTF-8">
    <title>太乙金镜式经 - 第 1 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太乙金镜式经 - 第 1 页/共 9 页</h1>
    <div class="content">　　钦定四库全书　　　　　子部七
　　太乙金镜式经　　　　　术数类六【隂阳五行之属】提要
　　【臣】等谨案太乙金镜式经十卷唐王希明撰希明不详其里贯开元时以方技为内供奉待诏翰林是书乃其奉勅所编见于新唐书艺文志故书中多自称臣而其间推太乙积年有至宋景祐元年者则后人已有所增入非尽希眀之旧也史记日者传术数七家太乙家居其一史记天官书中宫天极星其一明者为太乙常居而封禅书亳人缪忌奏祠太乙方名天神贵者太乙郑康成以为北辰神名又或以为木神而屈原九歌亦称东皇太乙则自战国有此名汉志五行家有太乙阴阳二十三卷当即太乙家之书然已佚不传惟周易干凿度有太乙行九宫法而今所传次序乃特右旋以干巽为一九希明谓太乙知未来故圣人为之蹉一位以示先知之义郭璞则谓地缺东南故蹉九以填之乐产又谓太乙之理后王得之以统天下故蹉一以就干其説颇参差而皆近于附防故黄宗羲至诋为经纬混淆行度无稽葢术家又有所汨乱矣核其大防乃仿易厯而作其以一为太极因之生二目二目生四辅犹易之两仪四象也又有计神与太乙合之为八将犹易之八卦也其以嵗月日时为纲而以八将为纬三基五福十精之类为经亦犹夫厯也其法以八将推其掩迫囚击闗格之类占内外灾福又推四神所临分野占水旱兵防饥馑疾疫又推三基五福大小逰二限易卦大运占古今治乱术士传习其来甚久故汉书已载有阳九百六之语南齐书髙帝纪赞所引太乙九宫占自汉髙祖五年推至宋祯明元年几数百年而其术遂大显于世至希明承诏纂次参校众法益为详备观李焘续通鉴长编称夏主元昊通蕃汉文字尝推太乙金鉴则其书且行于四裔矣然其所论徴应实多错谬如东周逢阳九而不及于夏癸商辛少昊帝舜皆以灵神首出周之成宣唐之太宗其时亦可称治安乃谓与秦始皇同逢百六其说殊不可通且凶神吉星所防皆以分野为凭而割裂牵配尤为茫无据故宋时刘黻亦尝极议其非【宋史刘黻传黻疏言佞者谓太乙所临分野则有福近嵗自呉移蜀信如其説坤维安堵可也今五六十州安全者不能十数福何在也】葢术数之学如星平壬遯之类所推止及于一身一时匹夫之精神志气不能与造化相通故韩苏箕斗蠡种龙蛇亦间为数所操而不能遁然已为圣人所罕言至厯代之治忽兴亡则以为克享天心者实在主徳以为凝承之本故圣王御世而八荒宾眼九谷顺成时有和甘物无疵疠其太和洋溢自有敛畴锡福之所以然夫岂演纪寻元之可得而推测是书所列乃秦汉间纬书之遗禨祥小数之曲説不衷于正宜为圣人所必斥特以其术为三式之一所传尚古其书亦出自唐人故附着于録而详加辨正以祛千古之惑焉乾隆四十六年十月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀





　　太乙金镜式经序
　　太乙天帝之神也下司九宫中建皇极钦若则彛伦攸叙怠弃三正错乱五常黄帝以惠迪吉而为五帝之圣大禹戒从逆凶而衍九畴之文炎汉髙祖受命张良秘金刀之録吴主争权刘惇演炎旌之祥神用于不言之载睿化于无为之间闭户而休咎自征拂鉴而毫髪皆极非主精妙物执契于混沌之始者又何足以知之爰发上元迄是帝载几千年而一圣数百年而一贤得隩隅有登龙之喜窥闭键而若重闗之隔沿波独往泛沧海而不归讨本穷源恃孟门之崭絶至于计神审物天目司奸一三置将之数四六对絶之气掩迫孤单闭杜十精防交较以八节占水旱九州言吉凶五将定主客亦犹兵戈胜负丘明受经而作传见非公谷子夏师圣而序诗复殊毛鲁学而时习之攻乎异端笑他人之【阙】未忘已拙以蠡测海以管窥天心见之外愚衷谓尽或指陈实録或诞嘉名正二局有隂阳之殊糺六壬附时计之谬淮南分野纵博我以多闻黄道日躔竟有疑而则阙源流则广枝叶扶疎孤裘同士荐之风玉石抵昆山之鹊虽亿则屡中时自贤于仲尼而谋之不臧且推过于季氏王大实遂偃风国之事多惟惭徳伏惟开元皇帝陛下明极稽疑睿圣作范察璇玑以齐七政制礼乐以穆百揆明太乙之威神封泰山之能事髙视万古名言谓何神嘉承日月之照荷覆帱之广参诏赐于金马观秘借于兰台嗟此式经有乖防防乃上稽天象中迹筭术下统人事旁贯嵗时考帝先于神女之符歴载纪于苍颉之笔甲乙之终数宫元之往复奇偶之二筭胜负之八门与人惎法式之阵图水火之失礼乐不兴之论周字狂简之文或义通而即流或理僻而便削皆考经义以一贯之穆若蕙畹声如玉振夫诗对恵连輙得嘉句笔因乐广便至能文万殊皆极而同归独见忘言而既騐校之以元纪又精之以日时代谋于述作之前总括于天人之际防披览得意之妙动契合如神之在亦旷代之能事也经凡十卷名曰太乙金境式经若笔削后于孔明用贤则子房升堂风后入室宋琨乐产李淳风属可座廊庑之下如以尔言过矣将俟来哲











　　钦定四库全书
　　太乙金镜式经卷一
　　唐　王希明　撰
　　推上元积年　　　　　推太嵗所在
　　推入六纪三元法　　　推太乙所在法
　　推天目所在法　　　　推计神所在法
　　推太嵗支合神法　　　推月计【缺】
　　推六纪月建法　　　　推太乙月计差法
　　推积月　　　　　　　推闰月
　　推月计太乙所在法　　推天目所在法
　　推计神所在法　　　　推日计差法
　　推积日幷法　　　　推日计太乙所在法推日计天目所在法　　推日计计神所在法
　　推时计差法　　　　　推求冬至
　　推求次气法　　　　　推求加时法
　　推太乙冬夏至入纪　　推冬至太乙时所在变行推夏至太乙加时所在变行
　　推冬夏二至以后太乙所在法
　　推隂阳二遁时计天目法
　　推隂阳二遁时计计神法
　　推时计太乙变卦法
　　推求阳遁太乙直使法
　　推求隂遁太乙直使法
　　推二十四气黄道日度所在立成法
　　推黄道度数立成法
　　推列宿十二分野立成法
　　推太乙当时法　　　　推太乙命法
　　推太乙考时法　　　　推八门用法
　　推冬至加时所直门法
　　推夏至加时所直门法
　　推八卦八门占嵗计法
　　推上元积年
　　自上元以来嵗代绵逺纪法差殊虽设繁词备而靡用今从上元甲子到唐开元十五年甲子嵗通前计四万八百一筭臣按宋琨置元似童儿戯推求人纪之年下求不得日辰上求不得冬至自三百余年学者何多逮于淳风但效尤而已臣今别修甲子元四分厯法与太乙同元举而备用得上元甲子冬至引而下之齐距嵗计太乙行宫进不违于四分退不失于元纪自上元混沌甲子之嵗至今大唐开元十二年甲子嵗积得一百九十三万七千二百八十一筭
　　上考往古每年减一筭下检将来每年加一筭
　　推太嵗所在法
　　置上元甲子积年以三百六十去之不尽以六十去之又不尽命甲子筭外即太嵗所在辰也
　　推入六纪三元法
　　置上元以来距所求积年以周纪法三百六十去之不尽以纪法六十去之所得为纪数不尽为入纪年数也
　　积太乙所在法
　　推上元积年以周纪法三百六十去之不尽以元法七十二去之又不尽以太乙小周法二十四除之又不尽以三约之为宫数不满为入宫以来年数其宫数命起一宫顺行八宫不游中五筭外即得太乙所在及入宫以来年数也
　　推天目所在法
　　置上元积年以周纪法去之不尽以元法七十二去之又不尽以天目周法十八去之不满者命起武徳顺行十六神遇隂徳大武重留一筭外即天目所在
　　推计神所在法
　　置积年以纪法六十去之不尽命起寅宫行十二辰筭外即计神所在也
　　推太嵗支合神法
　　假令太嵗在子合神在丑行十二辰十二年一周天矣
　　推六纪月建法
　　一纪二甲仲辰甲子甲午二甲仲辰十一月建甲子太乙在一宫武徳为天目计神寅合神丑
　　二纪二巳孟辰己已巳亥二纪孟辰十一月建甲子太乙在六宫地主为天目计神合神如上同
　　三纪二甲季辰甲辰甲戌二甲季辰十一月建甲子太乙在一宫大炅为天目计神合神如上同
　　四纪二巳仲辰已夘已酉二纪仲辰十一月建甲子太乙在六宫武徳为天目计神合神如上同
　　五纪二甲孟辰甲申甲寅二甲孟辰十一月建甲子太乙在一宫地主为天目计神合神如上同
　　六纪二巳季辰己丑己未二已季辰十一月建甲子太乙在六宫大炅为天目计神合神如上同
　　凡三十有六纪　三十年有三百六十个月是以甲子甲午同建太乙天目计神合神用式之法一同嵗计之法占騐逆顺其义亦等臣今为李淳风定时计五日六十时法以为月计五年六十个月三十年有三百六十个月若有闰月只以逐月节气时刻为正也
　　推太乙月计差法
　　章嵗六百五十七　　章月八千七百二十六闰差二十秒二十七　周纪法三百六十
　　秒法二百
　　推积月
　　置积年所求年以章月乘之
　　章嵗而一为积月不尽为闰余若有余月随数加之
　　推求闰月
　　置闰余每月加闰差及秒满法从闰余满章嵗则闰月所在或六百三十秒者以上无中气者详之
　　推太乙月计所在
　　置积月以周纪法三百六十去之不尽以元法七十二去之又不尽以太乙小周法二十四去之不尽以三约之为宫数不满为入宫月数命起一宫顺行八宫不游中五筭外即月计太乙所在也
　　推天目所在
　　置入月纪以天目周法十八去之不尽命起武徳顺行十六神遇隂徳大武重留一筭外即天目所在也
　　推计神所在
　　置积月以纪法去之不满者以周法十二去之不尽命起寅逆行十二辰筭外即计神所在也
　　推日计差法
　　日法四十九　　　月法二千四百四十七防二十九　　　小余三十六　纪法六十推积月法
　　置积月以月法乘之日法而一为积日不尽为小余以纪法除积日不满为月余命甲子筭外即所求年天正十一月经日辰及小余也　若更有余日随数加之求次月每月加二十九小余三十六各加法求之望筭如大厯非此所须也臣按梁武帝天监三年甲申帝召太史虞履乐茂言之今日太乙在八宫和徳为天目文昌将外宫迫灾轻无所畏也退谓人曰外宫迫为外人之迫也四十年后辰巳之年同于桓公大亨之嵗臣以日计太乙求之积至梁天监三年甲申嵗六月八日凡得七亿七百五十万一千六十一日以周纪法除之得一百九十六万五千二百八十不尽以二百六十一小纪法除之得四不尽二十一为入第五纪也
　　推日计太乙所在
　　置积日以周纪法三百六十去之不尽者以元法七十二去之不尽以太乙小周法二十四去之又不尽以三约之为宫数不满为入宫以来日数其宫数命起一宫不游中五筭外即太乙所在也
　　推月计天目所在
　　置积月以元法七十二去之不尽以天目周法十八去之又不尽命起武徳顺行十六神遇隂徳大武重留一筭外即天目所在也
　　推日计计神所在
　　置积日以纪法六十去之不尽者又以计神十二除之命起寅逆行十二辰筭外即计神所在也
　　推时计差法
　　全数二十六万　　【阙】千八百四十三
</div>
    <div class="pagination">
<span class="current-page">1</span><a href="太乙金镜式经_page2.html">2</a><a href="太乙金镜式经_page3.html">3</a><a href="太乙金镜式经_page4.html">4</a><a href="太乙金镜式经_page5.html">5</a><a href="太乙金镜式经_page6.html">6</a><a href="太乙金镜式经_page7.html">7</a><a href="太乙金镜式经_page8.html">8</a><a href="太乙金镜式经_page9.html">9</a><a href="太乙金镜式经_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
