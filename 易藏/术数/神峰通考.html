<!DOCTYPE html>
<html>
<head>
    <meta charset="UTF-8">
    <title>神峰通考 - 第 1 页/共 31 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>神峰通考 - 第 1 页/共 31 页</h1>
    <div class="content">
神峰通考  明 张楠   著


叙
神峰子曰：天之所赋者命，穷达夭寿，系诸气禀之先，虽圣贤在儒，莫能移易。故君子居易以俟命，唯不知命，无以为君子。然命之理，溯其原则肇于轩辕氏，始有干支之降，师大找作甲子，遂以人之年月日进所生，谓之命焉。盖与天赋之命，其揆一也。但始无书稽考，至唐袁守成，始作《五星》指南书（原文为“指南五星”应为《五星指南》，后文即作此名，故改。）吕才作《合婚书》，一行禅师作星历书（指一行所订定《开元大衍历》等。）五代有《辘轳》书；前宋有《殿驾》书，南宋辽金有《乔拗》书，元有耶律楚材书（耶律楚材著有《庚午元历》《五星秘语》等书。）裴大猷有《琴堂虚实》，均以人之生年，五行纳音所属，身命限度为之主，七曜四余为之用。至有明徐均作《子平》书（本名为《渊海子平》），专以日干为主本。
    月令为用神，岁时为辅佐。吁！命书之作，至此尽矣。其故何欤？盖五星之说，只是以生年为主，月与日时或遗焉；，或以纳音为主，干与支或遗焉，熟若子平之理，独得其中，日通月气，岁与时为脉终，日为身主，月为巢穴，岁与时为门户，得于此而不遗于彼，通于上而不遗于上，抑有余，补不足，中正之道，孰得是焉。余涉猎群书，颇领旨趣，独观命理，有《五星指南》，〈琴深尝书〉，〈渊海子平〉书，理出于正，立法之善，但其中间颇有不根之言，进退之说，无确然一定示人之见，后世缘此，立说益多，益滋人惑，虽授受不过袭谬。殆若行书者迷道，问盲人指示焉。是以究之穷取，僻壤，尽皆招摇售术，听其言则是，校其理则非竟无一人能埒其堂陛而是撮其枢要也。呜呼！非惟诬人，实自诬也，子深慨焉。由是究心此道，四十余年，一理恍然有得，始觉其理有正途，断无旁出，立五星正说，五星谬说，子平诸格正说，子平诸格谬说，动静说，盖头说，六亲说，病药说，雕枯弱旺损益生长八法说，人命见验说，盖取诸尊崇正理，辟诸谬说之意，因名之曰：〈命理正宗〉付诸剞劂，以分同好，庶可有补六艺中之万一云尔。临川西溪逸叟张楠叙。
五星正说类
安身命宫，原取逢卯安命，逢酉安身，其理何欤？然卯属东方正木，木主仁，仁主寿，故以命宫寓焉。酉属西方之方正金，金主义，义主宜，故以身宫寓焉。然命宫为受胎之初，故以仁木主之。仁有生生之道也。身宫为受胎之后。故以义方之，义有成身之道也，身命之立，其原于此，理出于正也。
    安星辰法，当以 ，《五星指南》为之体，《琴堂》、《殿驾》为之用。体可祖之，而为造命之矜式，用可则之，而为祸福之根底。若《乔拗》，若《加盘》，若《步天经》，俱以命宫为祖。如寅亥二宫属木，畏金克这，喜之生之。卯戌二宫属火，辰酉二宫属金，申巳二宫属水，子丑二宫属土，午属太阳，未属太阴，生克之例同前。独午属太阳，被木星遮蔽光，其理颇非近正。然太阳为万物之尊，穹隆于万仞之上，木岂能蔽焉。但喜金水以伴之，其理甚是。未属太阳，未土计以独之，喜火罗金以护之，但诸星生克俱当以命而论，未可以身宫论之，善命在身先也。
    限行于命宫之后，而不从身为庐舍，盖命属身之先也，胎之后，即以命宫为庐舍。人之祸福，但当究诸命宫。有何恩星？有何难星？如难星守命。［主］一生孤苦，恩星守命，［主］一生富贵。如命宫无星辰之可考，当以三合宫看，如坐寅。则看午戌宫也。如三合无，则看四正宫。但四正宫，颇不近理，如命宫畏金为难，行限亦畏之。凡诸财帛田宅等宫，俱同此也，此系五行生克，正理之说也。
    度主，即以木度所属。如寅宫立命，缠尾火虎度，即以水克火星度星，为划度星，即以木恩星，但论度为准，则又有一说焉，或命宫所喜，或又度主所忌，一喜一忌，将何为主？然但以命宫为主，其理则近，若又以度论之，由惑人心矣。划度则以张剔谷《划度歌》为则。若日月木火土金水为正七曜星，若罗星则为水之奴，计星则为土之奴，气星则为木之奴，孛星则为水之奴，此为四余星。然七曜星命限逢之，见祸或浅。四余星命限逢之，见祸式烈。何也？七曜主星属君子，四余奴星属不人，狐假虎威，正理然也。
    五星诸书之立，惟《五星指南》，所立起八字，安身合，安星辰，节气五行生克之理，此系看命之门户，不可无也，其余同则陈诸五行谬说类内。又若《五星》、《琴堂》、《殿驾》、《加盘》、《步天经》俱属正理。但五星之说，近正理者颇少，近谬说都颇多也。
五星谬说类
夫金木水火土，原天一生水，地二生火，即以水一、火二、木三、金四、土五次第列之。后类景即是以海中、炉中、大林、路旁之妄说配其纳音五行为歌，使后人可以成诵。夫何后世妄以海中炉中无理之说，立为门户。若《三车一览》、《望斗真经》、《耶律经》、《玉井奥诀》、《兰台妙选》等书，俱不以祖其身命限度，近理之事为言，漫以江山、水石、道风、道雨言之，又以人之生年、十二支生肖所属，论人吉凶，夫何谬也！盖原生肖本以十二禽兽身中各欠一件肖者似也，以十二禽兽似此也。如鼠欠光，牛欠牙，虎欠项，兔欠唇，龙欠聪，蛇欠足，马欠瞳，猴欠脾，鸡人贤，猪欠筋，皆以十二支所生肖此也，全不关系人之八字干支。妄以此生肖而论命耶，然以人所生之年地支一字而论，如剜人肉而贴己肉，血气实不相通。且如今宜黄县显宦谭二华命，庚辰甲申丁未丙午，本然八字是身强杀浅，行杀旺地，贵封万户之候，其理甚是。舍此正说，谬言其命属龙，得丁未丙午日时，谓之龙天河，以龙遇水龙为极贵。假如有一贫命，是庚辰甲申癸亥癸亥，亦可以龙归大海论之，何以极贫？盖缘此八之水多，以水为病，再行北方之运，以水济水，正谓北禄逐马，守穷途而牺惶也。且如人属鸡狗锗羊。迹有贵人命，请问将何理论之？二者所说俱谬。一五星指南，载破碎吞啖等杀，及小儿雷公金锁断桥休庵百日，四柱鸡飞等关。中以生年一字，以犯某时甘日为言，又立险语，哭断不过三岁死，及打脑断桥之说，以惊人之父母，并不以八字干支生克制化财官论之。且以正理搜寻，尚且祸福不验，此只把一字以定生死，以实谬说也。
    吕才作《合婚书》，岂有是理耶？盖人之婚姻，由于月老硷书，赤强系足。今之择婚择命，无过欲尽父母爱子之心，男之择女也，八字贵看夫子二星，女之择男也，八字贵得中和之道。夫何以下文男女所噩这诸般为忌，其理甚谬。说见下文。如俗谚云：此是来蛮经。盖灭退蛮人，羞与中国为婚，故将此无下理之说，以哄灭之，其理或是。
    骨髓破铁扫帚六害：大败、狼籍、飞天、狼籍、八败、孤虚谬说。此说原止是将人之祸不与日地相关，断头绝脚为说，不特立诸空言，而且刻诸版籍，立险语，以骇人之听信。后世愚夫妇，遂以为真，或有斯犯，即骇而惊，或有高明，知其果于应验，以破其说，彼亦不信，且言曰：只读儒书，未谙此理，或亦酷信，遂使下愚之人，曰此上人尚且信之，我何疑焉！一犬吠形，百犬吠声。又或储备了，果系偏枯，太弱太旺，有病无约，兼带谬说，愚人且不以储备字正理不好为说，只浪怨带此谬说之害，又蔌浪听愚人谚语，飞天狼籍是八败耶，，此非君子之言，齐东野人之语也。愚谓此等妄语，刊诸版籍，必须焚其版，火其书，而后可出。
    进财退财，望门守寡，妻多厄，夫多厄，死墓绝妨妻，死墓绝妨夫，斯说之谬，原止以人之生年。金木水火土纳音所属，只论年月以上一字犯之，呜呼，岂有是理耶！只论年月，丢下日时不论。年月日时全备，方能论得人之祸福。且进财退财，系乎自己命运所招，安有他人家男女而能致我之祸福耶？俗说退九年，退十年，益见此说益也。又有金舆禄，以马前一位所犯一字，浪以男人为忌，其谬之甚何惑人之甚耶！
    妇命祸福淫乱，式以八败、桃花杀为道忌，八败则以猪羊犬吠春三月，盖以亥未戌生人，见三月生者，遂为之八败，并不联属日时，并不论其夫子和之道。假如亥未戌三个生人，见此辰月，终不然是他仇家也，亦非天地将此此辰月亏负此三人也。八败之说，其谬甚矣。又桃花杀之说曰：寅午戌兔从犯里出。盖其立说之意何耶？其寅午戌属火，火则裸形，沐浴于卯，谓其火在卯上，浴水有裸体之嫌，妄立此名，其谬可知矣。吾尝屡见富贵夫子两全老妇，幼带八败，父母另将年命改造适人，及至临终，始夫子真造，以纪谱券，其夫又无大败之对。乃我尝将此妇真造视之，果系夫子星秀，理得中和，八败谬说果然也，。又或本然八字偏枯，
夫子星亏，又带八败，世俗之人，只谓其带败，不知其八字本然不差了。故人择女之命，但以夫星为主，子星次之，柱中若有夫星，便以夫星论之，原无夫星，另寻他格。盖夫贵妻亦贵，夫贫妻亦贫，富贵从夫，其理甚明，何以名其官星为夫？盖克我者，官星也。则身受制于夫，不敢淫乱，不敢妒暴，又喜夫星生旺之运，及有财神助起其夫，大畏食神伤官之运，以克其夫也，若日方弱，夫星太旺，带有二三重者，此非好夫也，乃命之夫也，则喜食神伤官以制之，大运亦然。若制之太过，则又不足，贵得中和。大抵女命有夫则有子，子则从夫生，无夫则无子，子从何处觅？愚曾欲觅河准桥黄女为子妇，阅其八字不美拒之，是己未丁丑甲寅甲子。愚曰用丑中辛金为夫也，嫌未中丁火，钻入丑中，破去其夫星，再加丁火透出天干，寅中又有丙火进气，原夫星衰，而制夫星旺也。吾推其运，入寅五月必死，果五月患痘疹而顽强也，又如淫乱娼婢之说，亦甚有理。盖或身主太旺，无夫星以制之，或又无财星以为依托，尤且身主血气太旺，无官克制，无夫管摄，逾于规矩准绳之外，安得不放逸为淫为奔乎！非特无夫，又且无子。盖八字柱中无夫星，则子星何而生也？又或身主太弱，被其偏官正官，三四点夫星以制之，又无食神伤官以制其夫星，又或财多以挠其身主，虽曰官杀为夫也，此则非夫星也，乃克身之贼也。若有此等，必须制夫之运。又若日主无根，官杀太多，或从夫星，要行夫星旺处，盖弃命从杀从夫，如人舍命而从强贼也。亦主富贵有子，但畏见从，苟或日主有根，而惟官杀太旺，又无克制，多是为婢为娼，是不得已而从人也。此等八字，俱系淫乱。或因八字有此旺身弱之病，而又带桃花，愚人不言八字偏枯之病，而浪以带桃花为名，此等之谬，有智之士，请当细察。
男女合婚说
原出吕才蛮灭之说，只以男女年，浪立数目，配合相成，名曰合婚。妄立天医福德为上婚，游魂归魂为中婚，五鬼绝命为下婚。其谬甚矣。安可只以男女二年命，舍去月与日时，而能论人婚配者乎？若是有理，则天下之议婚者，俱择上中二婚者而配之，择下婚者而舍之，其书其易而不难，宜乎天下先天奇之妇，丧偶之矣。夫何后世又有孤孀之患者？分虽出于宿世之所定，而亦由于议婚者之明也。然议婚之礼，人道之端，亦不可不慎也。其理当何如耶？但当看男命，带比肩劫财重者，必择妇命带伤官食神重者配之。若妇命带伤官食神重者，必择男命带比肩劫财重者配之。此系合婚之正理。岂可以吕才上中下三婚无根之说，无据之理，而议人之婚配也耶！吕才说之谬，不足信也明矣。
总论子平谬说类
格曰：如《珞录子》，专以财官为主，据其为说亦谬矣。虽人身以财官为依据财官太旺，日主太弱，则身主不难任其财官。苟日主太旺，财官气轻，则财官不足身主之理。以财官日主参看。若子平书云：“财官轻而日旺，运行财官最为奇。”此主至此至当可为看命之法则。右《珞录子》所言，止要财官生旺，不看日主旺弱，岂不甚谬乎？
    日贵格，如甲戊庚牛羊，乙巳鼠猴乡之类也。焉有斯理“虽曰天乙贵人，日主临此贵人之上，或作日贵论其体咎。然贵人之说，名有数端，原取名之不据理出。即与五星小儿、诸多关妄谬之说同。虽曰日主临之，不论财官印星，独以贵人为主，甚为虚诞。且原立诸多贵人之说，只是飘空而立，不根理出。岂可信乎？六乙鼠贵格，亦同此例。谬说无疑也。
日德格有五：甲寅、戊辰、庚辰、壬戌曰也。何以见其为德也？不考原委，不询来历，误以日德名之，岂不是子平中之谬说乎？
    魁罡格，取壬辰，庚戌、庚辰、戊戌，临四墓之上，取其为魁罡，难掌大权，并不以理论。何以临此四墓之上就能掌握威权？此亦子平书之大谬也。
    六壬趋艮，谓用寅中甲木，能合己土，为壬之官；谓用寅中丙火，能合辛金，为壬之印。俱是无中生有之说，吾恐谬也。大抵与前拱禄、飞天、禄马之说，相为表里。此说尤非，故以谬名之也。
    六甲趋乾，谓该上乃天之门户，谓甲日生人临此，谓之趋乾。假如别日干生临亥上，何以不谓之趋乾也？然天门亦只好此六甲日主来趋也。然天门体至圆，本无门户可入，然乾乃西北之界，类天之门户，岂可论人祸福乎？此说是子平之谬也。
    勾陈得位，以戊为勾陈，其一理也。得位谓其临财官也，若戊己身主不柔，则能任财官也，则谓这勾陈位也。宜矣。若戊己气弱，临其财宫太旺之地，或为财多身弱，或为杀重身轻，若以勾陈得位为美，岂不谬首？玄武当权，与此理相同也。
    从革格，谓庚辛日干，见申酉戌全，或巳酉丑全，此多剥杂，原非纯粹可睹，与壬癸润下格理同，此二格多矣。未曾有富贵者，但当以别理推之。止有曲直稼穑二格多富贵，火全巳午未格，亦未见其美。由是尊其所正，而辟其所谬也。
动静说
何以为之动也？其体属阳，阳主动。故天行健。圆转循球而无端。故以人之八天干透露于上者，为之动也。如八字天干之甲木，但能克运上天干之戊土也。不能克巳中所藏之戊土也。盖以动攻为亲切。，如男人之攻得男人也，不攻闺阃中所藏之女人也。但虽不能攻人，而亦不能摇动震惊之意，但不能作实祸也。如女人见男来攻，虽不能加捶楚于其身，而亦有恐惧之意焉。如运中申中地支之庚金，亦不能攻我八字中天干所透之甲木也。是以天干之动，只能攻得天干之动，不能攻地支之静也，明矣。
    何以为之静也？其休属阴，阴主静，故地承顺，方静守固而有常。故以人之八字支隐藏于下者，为之静也。如八字地之庚金，但能克运上地支之甲木，不能克运上天之甲木也。盖以静攻静为亲切，如女只攻得女人也，不能攻在外之男人也。但虽不能被其攻，亦有摇动震惊之意也。如运上地支之庚金，亦不能破我八字天干之甲木也。是以地支之静，只能攻得地支之静，不能攻天干这动也，亦明矣。又如辰戌丑未四地支之物，乃天地四方收藏之库，极牢固，假如八字地支，辰在有戊土，乙未癸水运，或行寅，寅中虽有甲木，亦不能破其戊。又运行酉，酉中虽有辛金，亦不能破其乙。又或生行午，午中虽然己土，亦不能破其癸。非不能破也，盖其库中，锁钥甚牢，真要戌字动来冲开之，就如有了锁匙，开了其锁，而入出戊土乙木癸水出来。如丑字就要未字冲，别物不能攻之。故曰杂气财见冲，正此意也。
盖头说
何以谓之盖头也？如人之一身，独有头为一身为端也。头与面相连，耳目中鼻系焉，统而言之为之头也。其下若四肢肚腹，稍有不善，可以衣服以饰其不善也，若头之诸物，发见于外，则为之动物。非若四肢肚腹所藏之物，不足为轻重也。大抵人之八字，类如此。八字中上四个字是头也，下地支四字是肚腹四肢也。支中所藏之物，是五藏六腑也，如肚腹秀气，发出在面头上来，便是英发华出外来，一生富贵贫贱，只从头面上见得。如八字畏伤官，这伤官藏在内，尚不足畏，如天下透此伤官，便是头面上已见了，怎能掩饰？凡有所害之物，露出头面，便是动物，就能作害。凡行运如原八字是乙日干，用丙丁火为伤官，乙日干伤重者，便以庚金官星为病，若八字上见了庚金，便要丙丁为疾病之神。如早年行壬申癸酉运，便不是好运。盖因壬癸水盖在申酉头上，是壬癸水盖了头，便不好也。后行甲戌乙亥运，便好了，是甲乙木盖了头也。又行丙子丁丑动又好，盖行丙丁火盖来克庚也，虽下面地支有亥子丑水，其水被丙丁盖了头，亦不能为害。又如庚辛日干，喜甲乙丙丁四字为神，庚辛壬癸四字为病神，行运望见甲乙丙丁数字，盖了头便好。如望见庚辛壬癸数字，便是坏命，虽运上地支有甲乙丙丁，亦被庚辛壬癸盖球了头，此地支虽有甲乙丙丁，亦不能作福盖为庚辛壬癸，盖在上面，出头不得。看八字以此盖头望见了，就识得人一生好歹，此是真传秘诀也。 
六亲说
年上财官，主祖宗之荣显；月上官杀，主兄弟之凋零。又曰：年看祖宗兴废事，月推父母定留存。然年属祖宗之宫临财官之地，乃坐禄马之乡，荣显理然也。但坐比肩劫财，无财官之地。乃坐禄马之乡，荣显理然也。但从比肩又当与罗土之祖宗，月上兄弟两宫相寓而参看焉。若岁月无财官，俱主根基浅薄，白手成家，独月令官杀司权，俱主损伤兄弟。虽有兄弟，多主阋墙，何也？比肩乃兄弟之寿星，见官杀面克之，安得不损兄弟乎？故曰：官杀排门兄寿夭，杀官司户弟成行。故月乃门户也，又若日通月气，比肩神旺，多主鸿雁成行，理虽如是，变贵变通。苟或日主根多，比肩太旺，亦主参商，盖缘兄弟多来劫财神也，此又喜官杀而得兄弟也。偏财为父，比劫重重损父亲，正印为母，星旺处虽损母，以官杀为子，伤官食神多损子。若官杀太重，克制日主，早自身救死不赡，安能生子乎“必须食神伤官，制去官杀，方能生子也。男命如斯，女命亦然。若财官旺而日主弱，夫家兴而母家灰，盖财官乃旺夫之物也。然财能损母，官能克兄弟，多主父母兄弟凋零。孤鸾曰：木火蛇无媚，盖乙巳日也。然乙巳坐下有庚夫，丁巳会下有庚财，有财能生夫也，不可谓夫婿也。女命生此二日，多主旺夫旺子也。金猪岂有郎，辛亥日坐下有正财，财亦能主夫，岂可谓无郎乎？土猴长独卧，乃戊申日也，坐下有庚金，能克夫也。发命戊申日，极损夫也。木虎定居孀，甲寅日也。夫星绝于寅也，不能生子也。又喜印星损其子，养其精，方能生子也。若食神伤官少，而又嫌印星，能损其食神伤官子也。若辰戌丑未四字全，此坐天地之四狱也，又安能生乎？若止犯二字，亦不畏也若夫星子入墓，亦难为夫子也。男女二命，俱不可犯。妻星夫星子星而论之，但只看八字，有病能去其病，由有妻有夫子也。论六亲只是死格，说见上文五星谬说内。
病药说类
何以为之病？原八字中原所害之神也；何以为之药？如八字原有所害之字，而得一字以去之谓了，如朱子所谓各因其病而药之也。故书云：“有病方为贵，无伤不是奇；格中如去病，财禄两相随。”命书万卷，则四名为之括要。盖人之造化，虽贵中和，若一于中和，则安得探其消息，而论其休咎也？若今之至富至贵之人，必先“劳其筋骨，饿其体肤，空乏其身，然后动心忍性，增益其所不能，”人命之妙，其犹此乎！愚尝先前未谙病药之说，屡以中和而究人之造化，十无一二有验。又以财官为论，亦俱无归趣。后始得悟病药之旨，再以财官中和参看，则尝八九而得其造化所以然之妙矣。何以言之？假如人八字中，四柱纯土水，日干则为杀重轻，如金日干，则为土厚埋金，火日干，则为比肩太重，是则土为诸格之病，俱喜木为医药，以去其病也。如用财见比肩为病，喜见官杀为药也。如用食神伤官，以印为病，喜财为药也。或本身病重而得药重，又宜行运，以取其中和。若病而药，大富贵之人也。究人之命，将何以探其玄妙？如八字中看了日干，次看了月令，且如月令中支中所属是火，先看月令中此一火字起，又看年上或火，又看月时上或有火，宜将以上各火做一处看，或为病，或非病。又或地支虽又藏有别物，且不必看，若再看别物，由混杂不明，故曰：从重者论。此理是看命下手法处。若以火论，又再年水金看土，则不知命理之要也。若财官印绶有病，就要医其财官印缓也。如身主有病，就要医其身主也。如八字纯然不旺不弱，原财官印俱无损伤，日干之气，又得中和，并无起发可观，此是平常人也。然病药之说，此是第一家紧要，得斯术者，不可不精察也，详见见验类。
雕枯旺弱四病说类
何以为之雕也？如玉虽至宝也，雨贵有雕琢之功；金虽全宝也，而贵有锻炼之力。苟玉之不琢，虽曰荆山之美，则为无用之玉也；金之不炼，虽曰丽水之良，则为无用之金也，人之八字，大概类此。如见官星未曾有伤官，见财星未曾有比劫，见印绶未曾有财星，见食神伤官夫曾见印绶，若此纯然无杂，不犹未琢之玉，未炼之金乎？大抵天之生人也，盈虚消长之机，未尝不寓焉。若四时之有生长也，必有春夏焉；若四时之有收藏也，必有秋冬焉。又如地理骨龙穴砂水之美，而来脉又贵有蜂鹤膝断续之妙焉。人之造化穷爱寿夭之理，亦贵宜有去留舒配，以取用焉。是以八字贵有雕也。
    何以为之枯也？风霜木之，春华之至可观焉。旱魑之苗，得雨之机难遏焉。故冲霄之羽健。贵在三年之飞，惊人之声雄，贵在三年之不鸣。是以清凉之候。恒伸于炎烈之余。和煦之时，每收于苦寒之后。故人之造化，官贵有桔也，行官旺地，贵不可言。财贵有桔，行财旺乡，财难计数。然又当然喜其有根在苗先，实从花后，但贵具有根而桔也，不贵其有苗而桔也。苟若官星无根，官从何出？财星无根，财从何生？是以财有印绶，贵有根而桔之病也。或若无根，而自为之桔焉，则亦非矣。贵有根而桔之病也。或若无根，而自为之桔焉，则亦非矣。是以八字贵有根桔之病也。
    何以为之旺也？群芳茁长，可观真木之光辉，万物凋零，可识真金之肃杀，是以各全其质，各具其形。若木不木而金不金，旺不旺而弱不弱，则五行之质有亏矣。所以考入祸福也哉？若人之用木出也，则宜类聚，斯木性之当杂。若人之用火也，则宜照应，斯火性之不裂。若春林旺，见水多益壮其神。夏月火炎，见木多愈资其烈。由引区别，则知其所以旺者，当何旺者，宜行比劫动以去财星；印星太旺者，宜行财星运以破其印是；日干太旺者，宜行官杀运以制其日主。一理如是,百理皆然。若其旺弱之相参,斯其下矣。是以八字贵有旺之病也。
    何以为之弱也？雨露不足，则物性为之磨。血气不充，人身为之赢瘦。天根可蹑，六阳之弱可闻乎，月窟可探，六阴之弱者究也。是以六阳之弱，不至于终弱，而有《临》《泰》之可乘。六阴之弱，不至于终弱，而有《遁》《比》之可托。犹人之命，弱不弱而旺不旺，则何以稽其祸福哉？然虽贵有母也，则犹恐极弱之无根，故水虽至已为极弱，然己有庚金为水根也。火虽至亥为极母也，然亥有木为火之根也。人之造化，财官印绶，贵有弱也。弱则有旺之其焉。若官星太弱，宜行官旺之乡；财星太弱，宜行财旺之地；日主太弱，宜行身旺之地。然犹畏弱之无根，所谓根在苗先也。弱而有根，则官星虽弱而可致其旺，财星虽弱而可致其强。是以八字贵有弱之病也。
损益生长四药说类
何以谓之损？损者，损其有余也。然木生震位，正木气之当权也。金产竞宫，正金神之得位。当权者不宜资助，得位者不必生扶。假或水又滋土，土或培金，若木有余之病，用金以制之；金气有余之病，用火以克之。官星之气有余，则损其官星；财星之气有余，则损其财星。壁如人身元太旺为族，当以凉剂通药以济之也。是以八字贵有损之之药也。
    何以谓之益？益者，益其不及也。若木之死于午，若水之死于卯也。不及则宜资助，且如木气之本衰，庚辛又来克木也；水气之本衰，戊己土又来克水也，则水木不及之病在此矣。益之之理又当何如耶？若木之不及，或行水运以滋其根本。或行木运以茂其枝叶。若水之不及，或行金运浚其源流，或行水运以广其澎湃。若宫星之气不足，则喜官旺之乡；财星之气不足，则喜行财旺之地。譬如人身血气之不足，则用温药之剂以补之也。是以八字贵有益之药也。
    何以谓之生也？六阳生处，真为生也。如甲木生亥，亥有壬水，来滋甲木也。六阴生处，俱为弱。如乙木生于午也，午有丁火泄木之精英，有己土为乙木之挠屈。又如六阴死处俱为生，如乙木死于亥，亥有壬水，反来滋木也。六阳死处死真为死，如甲木死于午，且午中有丁火，泄木真精，己土为之挠屈。且如生之理，形气始分，赤子未离于褓，精华初判，婴儿初脱于胞胎。如木之生于亥，根气犹桔也，未可以木为旺也。如火之生于寅，气焰犹寒也，未可以火旺也。又或财官印临于生地，未可以财官印为旺也。凡气之不足，故贵济之有生之药也。
    何以谓之长也？春蚕作茧，木气方敷。夏热成炉，炎光始著。如木临震位，火到离宫。若此帝旺之乡，实不同于生长之位。是以生者长初，长者生之继也。如财官属木，则长养在寅卯辰之方，此木气方敷也。如是则贵行金运以克之，则与长生之木理不同也。如财官属火，火则长养在巳午未方，此火气之方炽也。如果则贵行水运以克之，则与长生之火理不同也。走以生长二字，衰旺之不同，故运行有喜生喜克之异。是以八字贵有长之之药也。
    以上诸格，楠于合理者取之，背理者辟之矣。以后各格，楠所未及者，附陈于后。以备参考。
正官格
楠曰：正官者，何以言之？盖以阳见阴，阴见阳，故曰一阴一阳之谓道，如人之一夫一妇之有配对也。何以谓之官？盖官者答也。如人焉，必须官管，然后循规蹈矩，居仁由义，不敢放逸为非，故为制我身主之宫也。然月令提纲之官，若我之本府太守本县之令尹也。但当服其管，则岂能用之。故凡月上官星，世无用官之理，如此将如取用？但或止有官星一点，日主又旺，则官星轻而日主弱，运行官旺最为奇。譬如府县官，是我之主也。今主人弱也。当以财生之，行官运以助之。若行印运，则又泄弱官星之气。若官星犯重，日主根弱，克制日干太重，则不曰官星，而曰七杀也。七杀克身，则伤官食神，以制其官杀也。大抵用月上官星，要官旺，官旺方好取用。要官星有病，各因病而药之，官旺官多，喜食神以制去之，官星气弱，喜财神以生之，官旺之运以助之。若日干官星二者，纯和无病，俱是平常人也。若岁日时上虚官，用之十有九贵。然官为扶身之本，夫人非官，则放于礼法之外，故官星不宜破损，而亦不可用也。惟官星太弱太旺，方为有病，因其病而药之，斯可作为用神而论祸福也。
    《继善篇》云：有官有印无破，作廊庙之材。
    楠曰：旧洋谓有官有印，乃杂气所藏官印也，牵强不可从。或曰：有官有印，盖言人命中有官星印绶双全者，更无刑冲破害之物，破伤官印贵气之物，则官生印，印生身，其人必是廊庙栋梁之大材。此说可从。盖乙生辛月，丁生亥月，己生寅月，辛癸生巳月，皆官印两全，何必拘于杂气两全乎。况杂气喜冲破，谓之无冲可乎？
    古歌云：正气官星月上推，无冲无破始为奇。中年岁运来相助，将相公侯总可为。
    补曰：正气官星，谓阳见阴、阴见阳，如六甲日生酉月、六乙日生申巳月、六丙日生子月、六丁日生亥日之类，乃月正官也。柱中无冲刑破害，功名显达，始为奇特，下文云“登科甲第，官星临无破之宫”是也。中年岁运遇财星印绶，身旺之助。更无刑伤杀杂，则台阁可登。古歌云“官印相生临岁运，玉堂金马作朝臣”是也。
    司马季主云：真官时遇，早登金紫之封。
    补曰：真官时遇，谓真正官星，遇于生时，正《渊源》所谓时土正官格是也，必早得腰金衣紫之贵。解时作月令之时，非生时之时。又于时正官格，删而去之，则非也。若以此时遇为月令之时，则《喜忌篇》云：“偏官时遇，造微论之时”，遇官星生旺位，亦可谓令之时乎？牵强不可从。
    强都宪造 辛未 乙未 丁未 辛亥 
    亥中壬水，为丁火正官，则真官为主时之遇也，有准矣。
    《通明赋》云：禄得天时，奇花生于金带。
    补曰：禄得天时，乃时干得正官，而且见其言之禄，必有奇花金带之荣贵。与上文大同而小异。解谓禄马为官，则是为天时即干，则泛而不切。曰天下，则年月亦在其中矣，于时干，则隐而晦矣。
    都御史造 癸未 乙卯 丙子 癸巳
    此造时干，以癸水为官，而建禄于子，官印相生，则天时为时干，不可泛言天干也明矣。
    甲午 丁丑 壬辰 乙巳    宜黄县刘景八公富命生生活巳格
    楠曰：壬生丑日水源深，叠叠财官共拱临。水入巽官寻贵格，陶朱之富异乎人。
    壬水生临丑月，水寓根源，四柱财官七杀太旺，此造本难寻究。盖得巳时，水入巽宫，合起金局，盖壬水能生甲乙木也。甲乙木不生丙丁火也。且四柱纯粹，并无间隔，上下相亲，正作生生不巳格看。所以行东南西北俱美，宜邑第一富人也。寿高五福，盖得时上有庚金印星也。
    癸卯 甲子 乙巳 癸未    富夫女克制克星格
    楠曰：乙未逢庚便作夫，伤庚丙火气盈余。火神未上重相见，见火伤庚寿必殂。
    乙木生于子月，用巳中庚金为夫星，则夫星得生于巳也。所以富出红缕，原日主不弱，能任夫星。不合遇入丙寅，夫星克制重重，患瘵死也明矣。
    辛丑 乙未 戊戌 庚申    贫夭女见夫受制格
    楠曰：夫星子宿两星期，最是夸苗实不成。枯木不堪金过克，早行金运寿先倾。
    戊生未月，乙木夫星透出，俗儒推其夫明子秀，不知乙木被金破之。未中乙木，被丑中辛金破之，夫星受制太过，虽有庚金子星，夫星既制，子安可生乎？大运入酉，乙木损重，自缢死矣。
    壬戌 辛亥 甲子 丙寅    贵而早寡金轻火重
    楠曰：夫明子透透天干，运入西方福自完。最恨南方金受制，不堪镜破舞孤鸾。
    甲木生亥月，夫子星透天干，日主有根，乐堪任矣。夫何夫星颇弱，运入西方星生旺之地，夫登科甲，官至御史。运入南方，火制辛夫太过，入未夫死而孀居也。丙午火气盈甚，带疾而终验也。
    丁巳 戊申 丁巳 乙巳    夭女官轻制重
    楠曰：丁逢戊土太重重，壬水重遭克制凶。戊运不宜重见土，中间早已失行踪。
    丁火，以壬水为夫也。夫何戊土四重，克制太过，虽巳有庚金，亦不能生之，大运入戌，又见戊土，一勺之水，岂胜众土之攻乎？患瘫疾而死，盖为丁火身衰，见土泄弱精英也。
    丁酉 壬寅 辛巳 丙申    贵女命去留官格
    楠曰：杀星得制独留官，官杀相停两得安。最喜南方官旺也，时师莫作等闲看。
辛金生寅，本畏丁火为杀，得丁壬化之。更畏丙火官星太重，喜有申中壬水，冲去月上丙火，独存时日丙火为夫星。原夫星气弱，喜行甲乙丙丁旺夫之地。夫作廉使，其贵宜矣。
    甲辰 甲戌 癸未 壬戌    孤夭女土重木轻格
    楠曰：癸生戌月土重重，甲制干头返有功。大运不宜重见土，再行土运寿年终。
癸水生戌，夫何年月日时俱有土旺，水强进气，亦不能胜众土也。早行壬癸，水滋木旺克土。母夫家富，但四库太多，生子不良。运入未字，土神太重，呕血而死。
    丙午 辛丑 甲戌 己巳
    楠曰：甲木逢辛本作夫，庚辛夫旺木神桔。岂宜再入西方运，孤苦贫寒寿早殂。
    甲戌日主，四柱官杀太盛。本以官星为夫也，夫星太旺，变为克身之杀也。运入西方，官杀重见，克子夫淫贱，为身不由己，而从人也。运入申运，杀重死矣。世入不知，谬以八败而责其不美，殊不知八字本然不美也。
    癸丑 己未 戊辰 庚申    贫夭女命未轻制重
    楠曰：戊土分明赖木扶，木星入库两模糊。不堪再入西方运，贫夭应知赋禀枯。
    戊土生未，未星入墓，再加丑字冲之，辰中虽亦有乙木，庚申金帖克牛山之木，安得为美乎？运入西方，绿窗贫女，夫出远游，入酉会金，损伤乙木夫星服药而死，宜矣。
    庚午 戊寅 己酉 甲子    先富后孤贫夫弱被制格
    楠曰：己生寅月正初旬，木嫩逢金太损神。运早北方夫子秀，西方运入受孤贫。
    己生寅月，甲木夫星得禄，岂不美乎？夫何生在立春后一二日，甲木柔嫩，年上庚金露出，酉中又有辛金，其木极衰矣。早行丙子乙亥甲运，衰夫得生。旺夫生子，富足金珠。一入西方运，夫星受制，夫子俱死，而孤贫也。
    丁巳 丁未 乙未 庚辰    布政妻命火重金轻
    楠曰：乙逢庚旺旺夫星，火重伤金理自明。自信柱中夫子秀，重重封赠岂常人。
    乙木未月，夫子两星明透。且日主有根，则夫子两星能任矣。运入西方，相夫相子，俱登云路。运入北方，见水破火存夫，享受褒封，其理然也。
偏官格附弃命从杀格
楠曰：偏官为阳见阳、阴见阴，原非阴阳配合。更得食神伤官，以制去其凶锐，虽先为克我之凶神，今则驯致其凶，而反为我之奴仆也。用偏官，如人之畜奴仆，擒制太过，则为尽法无民，则奴仆力衰，不能为我运动。若擒制之不及，则奴欺主矣。偏官即七杀也，如甲日干，数至七个字逢庚字，号为七杀，乃克身之刀剑一般，偏官无制曰七杀，故宜制伏，亦畏太过，亦畏不及。凡看命先看七杀，若有七杀，就要将此七杀处置了，方能用得别物。若不能制去其七杀，则杀星能害我性命。譬如人虽有金银田产，无性命，此实为闲物。原书去云：“有杀须论杀，无杀方论用。”盖先人立有此言，特未分明显说，故使学者心上模糊，但杀是势恶权贵，奸邪小人之象。故用杀得宜，多主显耀，宦臣相类与其媚于奥，不若媚于灶之意也。月上逢官无可用之理，但能管束我之身，安肯为我用也？但或官星衰，则生之，官星太旺，则克之，取此定祸福。吾亦未见用月上官星是贵命，只见用杀星，多富贵人也。子平书俱涵说隐，而不发其真理。故杀者，杀我也，是杀身之对手。官者管我也，是制身之绳法。此造化之正理，不可知也。
</div>
    <div class="pagination">
<span class="current-page">1</span><a href="神峰通考_page2.html">2</a><a href="神峰通考_page3.html">3</a><a href="神峰通考_page4.html">4</a><a href="神峰通考_page5.html">5</a><a href="神峰通考_page6.html">6</a><span>...</span><a href="神峰通考_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
