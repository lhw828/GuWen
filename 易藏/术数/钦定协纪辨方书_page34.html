<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 34 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 34 页/共 170 页</h1>
    <div class="content">
　　总要歴曰隂徳者月内隂徳之神也所值之日宜施隂隲行恵爱雪寃枉举正直○歴例曰正月起酉逆行六隂辰○曹震圭曰隂徳者是月中坤隂之道也正月起于酉应坤之上六酉者坤之世爻故从酉逆歴坤之六爻坤者厚徳载物也含光大万物资生故宜如此按阳徳干六爻之纳甲也隂徳坤六爻之纳甲也卯酉者日月也各从夘酉起初爻以歴十二辰阳徳夘月干初子隂徳夘月坤初未阳徳辰月干二寅隂徳辰月坤二巳阳徳巳月干三辰隂徳巳月坤三卯阳徳午月干四午隂徳午月坤四丑阳徳未月干五申隂徳未月坤五亥阳徳申月干上戌隂徳申月坤上酉而六爻各一终矣复自酉至寅以次顺列焉从卯至申生万物者也从酉至寅成万物者也帝出乎震而复生焉生生不巳也夫乾坤以生万物成万物为职而其用在日月今六阳六隂从卯酉顺布天施地生之象备矣阳曰阳徳隂曰隂徳言隂阳之徳皆在于生成万物也其日必吉
















　　神枢经曰天马者天之驿骑也其日宜拜公卿择贤良宣布政事逺行出征○李鼎祚曰天马者正月起午顺行六阳辰○曹震圭曰天马者是干体六阳用事之神也易曰干为马
　　按乾卦纳子寅辰午申戌天马则四十月在子四月乾卦十月建亥又干宫也午为马诗曰吉日庚午既差我马说者谓午为马祖之神寅申为道路午起寅顺歴六阳辰则申又得午取象于马之用也








　　总要歴曰兵禁者用兵凶辰也其日忌出师振旅阅武教战○歴例曰兵禁者正月起寅逆行六阳辰○曹震圭曰兵家所利者隂道也所忌者阳道也故兵禁正月起寅逆行六阳辰也又月令曰孟春之月不可称兵称兵必天殃兵戎不起不可从我始故正月以寅为禁辰也二月子相刑四煞也三月戌耗破之辰也四月申四煞三刑也五月午自刑也六月辰天罡四煞也七月寅破耗三刑也八月子四煞死神也九月戌河魁也十月申六害也十一月午破耗也十二月辰四煞天罡也其忌可知
　　按易曰地中有水师说者谓伏至险于大顺之中王者之师所以有征无战也兵禁则与卦义相反夫坎之六爻纳甲寅辰午申戌子也今自坎之初爻翻转至上倒行而逆施之是以其至险显然横行于天下矣若由乾坤以日月为用之义推之则卯月起坎上爻逆行而下岂非坎之所为上六失道凶三嵗者乎从上而至初系用徽纆而入于坎窞岂非兵之大禁欤







<子部,术数类,阴阳五行之属,钦定协纪辨方书,卷六>
　　歴例曰地囊者正月庚子庚午二月癸未癸丑三月甲子甲寅四月己夘己丑五月戊辰戊午六月癸未癸巳七月丙寅丙申八月丁夘丁巳九月戊辰戊子十月庚戌庚子十一月辛未辛酉十二月乙酉乙未○曹震圭曰月令云孟春之月天气下降地气上腾天地和草木萌动盖草木者震也故易云动万物者莫疾乎雷故正月震纳甲为地囊也仲春之月雷乃发声蛰虫咸动启户始出当养生者徳莫比坤故二月用坤之纳甲为地囊也季春之月时雨将降下水上腾覆育万物莫大于天故用干之纳甲也孟夏之月农乃登麦聚畜百药靡草死蚕事毕能烜燥万物者莫熯乎火故四月用离之纳甲也仲夏之月隂阳争死生分雩祀山川百源设坎坛无用火南方故使万物润泽者莫润乎坎故五月地囊用坎之纳甲也季夏之月不可以兴土功土润溽暑大雨时行烧薙行水利以杀草如以热汤可以粪田畴可以美土疆以配中央之位故用坤之纳甲也孟秋之月农乃登谷万物有成用始行戮故易曰万物之所以成终而所以成始也莫盛乎艮故用艮之纳甲也仲秋之月务蓄菜劝种麦雷乃收声蛰虫坏户隂浸盛阳日衰莫说乎泽故用兑之纳甲也季秋之月蛰虫咸俯在内皆墐其户霜始降草木黄落农事备收五谷之实藏帝借之收于神仓是万物之所收蔵也莫劳乎坎故用坎之纳甲也孟冬之月天气上腾地气下降闭塞而成冬水始氷地始冻雉入大水为蜃虹藏不见反动于下也故用震之纳甲也仲冬之月氷益坚地始坼芸始生荔挺出蚯蚓结土事无作隂阳争诸生荡万物洁齐故用巽之纳甲也季冬之月数已终歳更始水泽腹坚修耒耜耦耕具田器出土牛以送寒气其徳厚载而致役者莫大乎坤故用坤之纳甲也
　　按地囊乃四时三合卦之纳甲盖三合无土局而土旺于四季木火金水之所以生旺墓者无适非土故用当时三合卦内外两初爻之纳甲为地囊日其一卦两用者则再用世应二爻之纳甲日春木亥夘未局为震坤乾卦正月用震内卦初爻庚子外卦初爻庚午二月用坤内卦初爻乙未外卦初爻癸丑三月用干内卦初支甲子外卦初爻壬午夏火寅午戌局为离干艮卦四月用离内卦初爻己夘外卦初爻己酉五月用干世爻壬戌应爻甲辰六月用艮内卦初爻丙辰外卦初爻丙戌秋金巳酉丑局为兑艮巽卦七月用兑内卦初爻丁巳外卦初爻丁亥八月用艮世爻丙寅应爻丙申九月用巽内卦初爻辛丑外卦初爻辛未冬水申子辰局为坎巽坤卦十月用坎内卦初爻戊寅外卦初爻戊申十一月用巽世爻辛夘应爻辛酉十二月用坤世爻癸酉应爻乙夘今世传歴例二月乙未譌癸未三月壬午譌甲寅四月己酉譌己丑五月譌戊午戊辰六月譌癸未癸巳七八月互易丁亥譌丁夘九月譌戊辰戊子十月譌庚戌庚子十一月辛夘譌辛未十二月癸酉譌乙酉乙夘譌乙未曹震圭不辨其误曲为之解而愈不能通今推其义而改正之盖旧本传写谬误四十八字中误二十三字亦天愿之类也






















　　总要歴曰土符土神也其日忌破土穿井开渠筑墙○歴例曰土符者正月丑二月巳三月酉四月寅五月午六月戌七月夘八月未九月亥十月辰十一月申十二月子○曹震圭曰土符者乃土地握符信之神使掌五土也假令春木旺土受其尅故托子金以制之是春三月歴巳酉丑也夏火旺土休頼火为母以飬之故夏三月歴寅午戌也秋金旺土相不畏木制故秋三月歴亥夘未也冬水旺土亦刚坚頼水以柔和之故冬三月歴申子辰也
　　按曹震圭以土符为符信之义似也而以夏为土休秋为土相则于五胜之义舛焉夫天之生物皆地生之者也故十二辰无非土也万物生于东旺于南收于西藏于北而由北而东则土之所以终万物始万物者也由南而西则土之所以盛美昌炽夫万物者也由西而北则土之所以伏藏保固夫万物者也寅巳申亥长生之位则以丑寅卯辰为其长生之符子卯午酉帝旺之位则以巳午未申为其帝旺之符辰未戌丑收藏之位则以酉戌亥子为其收藏之符故曰土符也其有所忌者亦犹月建之为土府尊之故不敢犯也













　　神枢经曰大煞者月中亷察也所值之日忌出军征讨嫁娶纳财竖柱上梁移徙置室○李鼎祚曰大煞者正月在戌二月在巳三月在午四月在未五月在寅六月在夘七月在辰八月在亥九月在子十月在丑十一月在申十二月在酉○曹震圭曰东方之位生育万物南方之位成熟万物西方之位杀伐万物北方之位收藏万物大煞者月中廉察也子丑寅月歴西方申酉戌者盖谓阳气将出万物将生故巡察西方无以妄杀也夘辰巳月歴南方巳午未者谓万物生长之时故巡察南方使有成熟也午未申月歴东方寅卯辰者谓万物成熟宜在养育也酉戌亥月歴北方亥子丑者谓万物收成使有敛藏也
　　按月之大煞即嵗之飞廉其义亦相同见第三卷



















　　广圣歴曰归忌者月内凶神也其日忌逺行归家移徙娶妇○歴例曰孟月丑仲月寅季月子○曹震圭曰子者一阳丑乃二阳寅乃三阳盖此三辰阳气始盛主动于外不可反归于内也○考原曰孟月忌丑仲月忌寅季月忌子者皆忌退后一辰所谓归忌也如子为仲丑为季寅为孟故孟月忌退归于季仲月忌退归于孟季月忌退归于仲也
　　后汉书郭镇传曰陈伯敬行必矩步坐必端膝还触归忌则止寄乡亭注曰隂阳书歴法曰归忌日四孟在丑四仲在寅四季在子其日不可逺行归家及徙也然则归忌之说其来旧矣曹震圭与考原所云俱有理而其旨未畅盖子一阳也丑二阳也寅三阳也阳主进隂主退今丑退于子寅退于丑卯退于寅是逆阳之道也故为归忌余月仿此又按归忌与飞廉同义子丑寅为支辰之始子旺之始也丑墓之始也寅生之始也寅申巳亥四生之月归忌在丑是忌生之退归于墓也卯午酉子四旺之月归忌在寅是忌旺之退归于生也辰未戌丑四墓之月归忌在子是忌墓之退归于旺也故其日忌逺逥移徙广圣歴谓并忌嫁娶者盖以妇人谓嫁曰归而忌之夫谓嫁曰归明从夫之义云耳非逺行之归也易渐卦彖辞曰女归吉渐进也非退也诗曰女子有行行亦进也非退也汉书注及他通书亦无忌嫁娶之说应止忌般移逺逥不忌嫁娶
</div>
    <div class="pagination">
<a href="钦定协纪辨方书_page33.html">上一页</a><span>...</span><a href="钦定协纪辨方书_page29.html">29</a><a href="钦定协纪辨方书_page30.html">30</a><a href="钦定协纪辨方书_page31.html">31</a><a href="钦定协纪辨方书_page32.html">32</a><a href="钦定协纪辨方书_page33.html">33</a><span class="current-page">34</span><a href="钦定协纪辨方书_page35.html">35</a><a href="钦定协纪辨方书_page36.html">36</a><a href="钦定协纪辨方书_page37.html">37</a><a href="钦定协纪辨方书_page38.html">38</a><a href="钦定协纪辨方书_page39.html">39</a><span>...</span><a href="钦定协纪辨方书_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
