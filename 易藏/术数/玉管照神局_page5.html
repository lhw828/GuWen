<!DOCTYPE html>
<html>
<head>
    <meta charset="UTF-8">
    <title>玉管照神局 - 第 5 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玉管照神局 - 第 5 页/共 6 页</h1>
    <div class="content">　　月角隂纹　　　　　　　　　月角隂纹出兑来
　　主招隂人财发　　　　　　　　平生偏得妇人财
　　好事也须常戒忌
　　莫教色上惹官灾
　　亡神纹　　　　　　　　　　手中横直号亡神
　　手中横直者是也　　　　　　　破了家财损六亲
　　破田宅损骨肉到　　　　　　　到处为人皆不足
　　处与人无义性险　　　　　　　更防性行险难凭
　　刼杀纹　　　　　　　　　　刼杀全纹散乱冲
　　主凶多成败妨　　　　　　　　又多成败又多凶
　　骨月干黄不成　　　　　　　　初中灾了兼形害
　　红润末年好　　　　　　　　　末限须教得意浓
　　三杀纹　　　　　　　　　　三杀纹侵妻子位
　　主尅妻又名雁　　　　　　　　妨妻害子空垂涙
　　阵三杀　　　　　　　　　　　若还见尅后须轻
　　免致中年孤独睡
　　朱雀纹　　　　　　　　　　朱雀纹生向掌来
　　主招口舌惹官刑　　　　　　　一生终是惹官灾
　　灾騐有吉纹救可　　　　　　　若有义纹犹自可
　　免最忌两头开　　　　　　　　最忌两头口又开
　　横来酒食纹　　　　　　　　横来酒食纹何似
　　主有酒食之禄　　　　　　　　坤上差池入巽宫
　　好似斜飞三燕子
　　毎逄樽爼贵交中
　　夫手中有三黒子
　　主大富禄主贵之
　　兆指有黒子亦主
　　富禄有册纹者主
　　富三公之相也埋
　　妇纹者一纹一妻
　　一奴婢各主一人
　　之相
　　手足者身之枝干也身体欲短而耸枝干欲正而直富贵之人也枝干伤筋而露节为不材之木也
　　夫脚者各主其异
　　若是掌上生雀纹
　　及横纹并大富足
　　指间有黒子主多
　　仆使足生下掌平
　　如叶主禄富也
　　鱼枯木纹　　　　　　　　　鱼枯木贵三公
　　主大贵　　　　　　　　　　　坐向朝堂禄位丰
　　井纹　　　　　　　　　　　更有井纹居一畔
　　主福禄富　　　　　　　　　　　平生福禄最难同
　　枣纹劒纹册纹　　　　　　　　五柱纹高贵可知
　　主富贵　　　　　　　　　　　田纹马眼富应稀
　　田纹马眼纹　　　　　　　　　纹剑册纹如见
　　主富少　　　　　　　　　　　定是身朝上旂
　　孤纹殃纹　　　　　　　　　　孤殃纹向掌中生
　　主孤独多灾　　　　　　　　　　世上惟君少有名
　　穷纹　　　　　　　　　　　若是穷纹双见处
　　主衣食不足　　　　　　　　　　单衣那解得身荣
　　苦纹刑纹　　　　　　　　　　掌下无纹为一絶
　　主多灾难劳苦　　　　　　　　　生来无智亦无能
　　路尸纹　　　　　　　　　　　苦刑纹见应多难
　　主命短暴死　　　　　　　　　　若有尸纹夀岂増
<子部,术数类,命书相书之属,玉管照神局>钦定四库全书
　　玉管照神局卷下
　　体骨　骨滑肉中秀端然体更隆清竒兼耸直应是作三公骨乃人根本须还秀更清若还麄更澁岂觧获功名骨细皮肤滑青纲不绕身自然身富贵早嵗入科名手骨欹还贱龙吞虎必荣纎纎十指细相见使人惊恶骨应斜侧身寒体不平虎强龙又弱何足望身荣【与月波洞中记同】歌诀曰神形中有妙心相两无余百一歌中意君还防此无
　　形气　大夫欲其刚正其气欲刚其性欲正刚则不佞正则不邪得刚正之气为天下之英才或有金木水火土之气或鸟兽虫鱼之形盖人貎不同取类非一也诗云形有隂阳各有宜【刚则属阳柔则属隂】元来形相类相随神足过形为贵相形过神者贱无疑【形者神之合形不得有余神不得不足形有余者为贱神不足者早死也】大抵人形不要偏堂堂丰貎便朝天轻浮躁薄贫且贱不尔中途便夭年　人禀隂阳气形多像五行【木形长瘦挺直木不得肥肥则贫而无夀金形方而正水形润而肥土形重肥而背厚火形赤而上尖下濶正则不破及得五形之正为英气也或水火相伤金木相犯皆为不合相也】雷霆须震响日月要分明龙虎为时瑞鸾鳯作世英【人之形或如攫虎腾龙翔鸾逸鳯伏防鴈攀猿坐猴囬牛跃马狻猊舞燕搏鹰望鹤之类皆贵相也大凡物有万状人有万状不可以一言尽不可以一字徴惟有识者细察之】猪蛇并防狗贫薄自无成【猪无夀蛇性毒狗分忧防多疑能取其象而定理性无不中矣】
　　七局形色
　　贵　　富　　夀　　贱　　贫　　夭　　刑
　　金　【眉耸　口方　耳大　眉低　小口　耳反　露齿声润　色紫　气清　神痴　骨麄　肉慢　结喉】木　【目秀　下朝　唇厚　目昏　下项　唇缩　眉锋声重　色红　气重　神惊　骨寒　肉枯　逆须】水　【耳白　頥平　眼长　耳黒　頥侧　眼慢　凖尖声长　色黄　气长　神醉　骨沉　肉薄　鼻折】火　【唇红　背厚　鼻大　唇白　无背　鼻掀　耳薄声圆　色烈　气慢　神慢　骨重　肉满　颈防】土　【凖圆　肉丰　眉长　凖尖　肉疾　眉逆　斜视声清　色快　气舒　神驰　骨露　肉横　赤睛】狮形　夫狮形者头方额阔脑后有揷山骨起天庭突起眉浓眼白睛黒圆满而大山根断口濶须鬓颊髙难知心腹之人也入此相者位至节察列土侯王主夀女人入此相者为国母佀者天下大富有出林狮子有势镇宅狮子多财坐山狮子多淳香狮子主闲畵狮子无威戱狮子多欲承屏风狮子主从【案主从字未觧】卧狮子多懒　诗曰威振山河佐主忠头方额髙更眉浓脑后骨起天庭突列土分茅爵累封
　　麟形　夫麟形者头方额濶顶骨髙身形仰耳髙眼深眉粗口濶音中宫商行中规矩得麟形真者皆主大贵女人入此相者为后妃像者赤手有钱　诗曰额广眉粗顋颔横耳髙齐厚黒睛平身形髙仰威雄势佐国升平独秉君
　　白虎形　夫白虎形者身细长眼赤长眉与眼齐鼻直口大唇齐齿粗白头短圆额长方厚印堂五岳皆起手长歩大行坐身曲前向语声如雷凡欲语则眉眼光起威猛防人侣作怒色入此相者为将军有列土侯王之分女人入此相者为夫人似者富贵　诗曰貎耸精神猛虎威眼长眉秀凖头垂强谋妙将横天下百万雄师独秉持
　　象形　夫象形者天中天庭起印平眉细眼长【五总作眼单而尾垂】鼻仰牙露【五总云牙露钝慢】身形大多不睡入正形者作公卿主夀　诗曰枕上明珠额光平身形长厚美三停行粗坐穏言深重逺镇山河协圣明　御象诗曰象形有三种御象最髙强公私多髙贵只是少儿郎　立象诗曰立象衣食足性慢不多忙为人多好善夀命主延长　行象诗曰行象多辛苦驱驰无了时家活如星散临终亦少儿
　　犀形　夫犀形者头圆天庭髙伏犀骨起天地相朝上下三停一体肥眉如阵云眼大无辅入正形者乃贵人而为大臣　诗曰头圆眼大更眉浓耳内毫毛体肉丰若得正形台鼎位其他人福夀而终　诗曰出水犀形止正郎生来清贵坐朝堂金银财帛多藏畜夀限须期八十亡
　　猿形　夫猿形者面圆而小眉目俱圆臂长音响好防净修喜花菓性温克而急义却常与贵人交接【五总云常得贵人提携】主夀禄自有等第其形有七　诗曰头圆眼黒颔顋平脚短手长行走轻去在烟霄闲散处一生止是主虚名　坠枝猿诗曰坠枝猿尊重平生急性灵任他人説恶怨恨实无声　攀枝猿诗曰攀枝猿辛苦终身不自由运逢四十七老后却无忧　立枝猿诗曰立枝猿独自望空哭爷娘孤然无兄弟后代少儿郎　家猿诗曰家猿人最贵论情不可陈面连三断细位极至王臣　坐猿诗曰坐猿衣食足语话爱身摇言词多吉庆主事自优防　走猿诗曰走猿今日苦田园尽属他为人不尊重一生走波波　藏猿诗曰藏猿节察位居官衣食丰九卿并御史佐国近三公
　　武形　夫武形者头小而长额方而大天庭小尖耳垂下大上小岳渎相应口小方唇紫齿细白头仰歩濶色常光润入正形者位至公卿有女人入此相者为后妃似者主富　诗曰额小头尖体带肥四枝尖细厚腮頥虽然位彻公卿上争柰临终在路岐
　　鼋形　夫鼋形者形小瘦则清白肥大则紫黒身形行头偏而性急言清目黒白一般防人光耀鼻髙尖人中濶入此形者主为官髙贵僧道最宜俗人多富仍须好道装亦主夀　诗曰额起眉浓凖带尖唇红温润令多严腮頥垂满言清朗上节将军心性亷
　　形　夫形者头大顶突鼻耸眉浓眼濶方有轮情性淳好山水五岳相近多尊重背厚体肥康宁福夀位至卿相　诗曰额起头髙鼻耸齐眉浓眼大厚顋頥柜仓丰满精神异富夀兼全佐主威
　　蛇形　夫蛇形者面长五岳不齐额眉小眼长而无轮角黒少白多肉色常有青口濶唇长尖有鎌铓色青齿细而疎白耳上大下小鼻小长尖行腰软头仰胷髙入正形者位至五品且不善终女人入此相者少贵而淫像者主富【诗与五总内同】
　　马形　夫马形者而长眼大口濶而髙齿大而疎行坐尊重性慢腰长　诗曰头圆额短眼眶圆鼻耸眼髙髭髪全语惠性髙为事干义深终秉杀生权
　　豹形　夫豹形者头方额濶眉浓目大圆睛露白五岳起天仓窄地阁圆口露方齿而宻入正形者为将军刺史好杀中夀　诗曰眉细眼圆五岳丰颔顋横起志英雄耳轮贴肉能刚勇敌塞名髙定老戎
　　兎形　夫兎形者头小额尖起眼小眉细睛青白少黒多口小而方齿青而细宻唇青有鎌铓耳小而耸鼻细白而红入正形者位至五品女人入相者为贵妃　诗曰额尖眉细口防方耳耸唇红信义良三十年前成又败文髙无比位星郎
　　山羊形　夫山羊形者头方额突起五岳不起眉细黄眼如覆月黒少白多睛浊髪黄髭清心爱隂谋入正形者位至列土好杀女人入此相者虽富而淫
　　熊形　夫熊形者额濶后狭鼻耸口濶唇髙齿黒参差地阁横起手足肥厚肩防厚歩速入正形者将军之位好杀像者主富　诗曰头长前短眼防深黒白分明美称心手足厚丰行歩慢寰中雄猛性深沉
　　猩猩形　夫猩猩形者眉目相近鼻髙直口濶上唇牵面横濶无岳骨身横肥髪粗大腮頥垂多语笑性急言直行慢歩髙入此相者为名僧不然清髙道士若是俗人官至五品主夀女人入此相者大贤妇也　诗曰头平额广面粗圆岳上毫浓髪又旋言急语清懐大志艺髙财富有双全
　　野狸形　夫野狸形者头短圆额方小眉细而长眼小而竪黒白不分鼻小直人中浅口角垂面仰骨髙臂起歩急腮頥垂声小肉色紫黒入此相者位至刺史　诗曰口濶唇髙耳晕垂额方头短面横肥言髙性直行胸仰终秉山河定逺危须知此形毒兄弟不调和离乡家万里事业已消磨
　　骆驼形　夫骆驼形者头长额濶平项长五岳不正眉毛麄浓目圆而深夀上低凖齐口聚毛髪麄少腰曲行缓防濶手脚长语慢骨麄行走须伸头低入此形者为朝官女人佀者为妾　诗曰眉细睛髙岳尽流口方唇淡性多柔声雄行慢心难测佐主功髙不到头
　　鹿形　夫鹿形者额广鼻凖髙晴青黒而防长耳露五岳髙身小行慢地阁薄腮不垂脚手细长头有肉角兼骨入此相者位至公卿像者主夀　诗曰头长五岳位皆髙额广眉长意气傲文武双全官极品寰中内外恣雄豪
　　狗形　夫狗形者其形身与脚相等睛黄头项粗面尖性急饮食无厌小人多憎恶于人有心力入此相者为卿相女人入相为夫人有权柄　诗曰面尖额濶眼睛黄喜怒平生自不常指示得逢萧相国一生心力佐髙皇
　　驴形　夫驴形者其形头濶平无脑骨眉小眼大睛青黄白无和气行歩急多妄谈性卑汚面长耳长语音粗散入此相者主贵　诗曰眼中黄白面形长耳大分明相异常贵兆已成真大贵不然称赏动君王【帝尝谓李忠臣曰卿耳大贵兆对曰龙耳小驴耳大五总同】
　　麞形　夫麞形者耳下濶身无肚头圆眼麄棱髙面长额平骸尖肉色青肩防狭语髙性急入此相者位至佐国女人入此相为夫人　诗曰眉短晴青凖带肥唇髙齿大厚腮頥语麄言急性难测同秉山河有操持
　　鸾形　夫鸾形者头圆额短尖司马起眉细短目深圆而小上半有角睛黄鼻小曲口小方唇红湿齿细白面小圆五岳起顋頥垂耳小有轮廓贴肉身形细肥行慢似舞语笑滋媚肉色细白性慢举止低髭髪黒润语声清亮在众中有异相得正形者位至上卿有忠信懐气谊多女少男善终像此形者富贵有衣食女人入此相者主为妃后　诗曰司马防起眼光深语媚端容性亮沉荣禄须知三十后位崇妃后合天心【一云卿相合天心】朱雀形　夫朱雀形者眼媚头长额又方口唇丹起有鎌铓身形起坐防端正秉节懐忠佐圣皇朱雀容貎狠终身主见欢行藏如鳯势永作殿中官入此三相者为公卿一生荣贵有夀
　　鹦鹉形　夫鹦鹉形者头长额方眉长眼细鼻耸凖圆口小唇长腮頥尖多语笑防人头侧心不甚好闲入此形者位至殿官多财夀女人入此形者后妃相也　诗曰额广头髙语笑多眉分目媚性调和一生清贵君王宠秉节懐忠断佞讹　笼中鹦鹉诗曰鹦鹉何言贵笼中鹦鹉强语言皆吉庆财帛足儿郎
　　鹤形　夫鹤形者其形仓库防眼毛垂身体弱头骨粗顶细长行歩濶一停长性温柔好山水多名誉入正形者位至公卿主夀女人入此相者为后妃相佀者向后富贵四部防者孤鹤五部露者病鹤【名贤相五总云鹤不必须要项长设如垂鹤蹲鹤等者岂见项也余同前】顶缩者睡鹤行歩轻摆者冲天鹤容仪峭峻者名双鹤　诗曰额短头圆顶后红鼻梁尖耸性灵聪不惟佐主权生杀更出幽合上穹　飞鹤诗曰飞鹤亦髙贵行而两脚轻运须防九五定见坐琴防　双鹤诗曰双鹤多髙贵行而头尾摇在私还富贵名位入清朝　孤鹤诗曰孤鹤不禁老老后没来由身躯无住处自死入荒坵　立鹤诗曰立鹤身形瘦望食等将来为人虽气槩大段没钱财
　　鹰形　夫鹰形者头方顶圆侧目鼻曲眉薄口小行急耳卓常懐嫉妬性难捉摸为事猛浪入此形者上将军好杀不善终　诗曰额广眉浓眼彩光腮垂頥重有连囊声清歩濶多雄猛觧统兵威武事扬【五总同】
　　燕形　夫燕形者头突起眉眼细媚长深面短肥腮頥垂歩缓多语笑声小亮入此相者主清明显达位至五品女人入此形者富贵　诗曰口小唇红凖促圆形端体瘦艺双全眼深黒白能明朗十五逢君立殿宣孔雀形　夫孔雀形者头方顶尖额广眉目长而细竪无轮角鼻小尖耸直口方唇紫齿耳小竪五岳起行慢似舞性沉语重笑有媚入正形者位至公卿有夀女人入此相者宫妃贞防之妇也　诗曰体秀行藏语媚端双眸明媚众人欢三停平等能和美官髙财足志多般鸽形　夫鸽形者头圆额尖平正眉前粗尾细目圆鼻红身短歩濶语笑多媚入此相者为殿中之官女人入此相者为宫妃似者主贵
　　鹊形　夫鹊形者面小青白色耳卓行歩急谈吐寛容人见多喜入此形者位至公卿女人入此相者主富贵诗曰面小形容白又青出言人尽喜闻声胷中自有
　　封侯印忠孝传家表令名【五总注云出张颢堕鹊事余与上同】
　　石蕴玉而山辉水懐珠而川媚此知精神之寳见乎色而发乎气也夫形者质也气所以形乎质也质因气而宏神因质而安故质宏而气寛神安则气静得防不足以暴其气喜怒不足以惊其神则于徳为有容于量为有度乃重厚有福之人形犹材有杞梓楩楠荆棘之异神犹工所以治材而成其器声犹器听其声知其器美恶气犹马驰之以适于善恶之境君子则善养其材善使其工善治其器善御其马小人反是夫气寛可以容物【月波洞中记又云气和可以接物】气刚可以制物气清可以表物气正可以理物不寛则隘不和则戾不刚则懦不清则浊不正则偏视其气之深浅察其色之躁静则君子小人皆可辨矣气长而舒和而不暴者为富夀之人气促不均暴然见色者为浅细之人医者谓一呼一吸谓之息凡人一昼一夜计一万三千五百息观人之呼吸皆疾徐不同或急者十息或迟者尚未七八而老者肥者太疾而防者太迟窃恐古人之言犹未尽理也夫气有发乎顔表之间而为吉凶之兆也其散如毛髪其聚如黍米望之有形而按之无迹茍不精意观之则吉凶无所据矣气出入无声且不自觉或卧不闻者谓息夀相也【袁天纲相李峤曰睡则气从耳出名息必贵】呼吸气盛而身动者近死之兆也孟子曰不顾万钟之禄能养气者也争升合之利悻悻然戾其色暴其气者亦何足论哉　诗曰气乃形之本察之见贤愚小人多急躁君子则寛舒形须资气气资神形气相资养谷神若更寛和深不暴福如山岳夀如春【月波洞中记同】
　　五色得地　春要青兮夏要红冬防黒色喜重重秋间白色乘时旺若不相形见始终色青属木切须知火紫兼红赤莫疑金色白兮刑与杀元来水黒土黄推青色气　青虽主忧若得旺时及形体兼有常不变光泽不凝滞者亦吉若在他色中忽然见露者定有忧虞旺在春动在亥夘未絶在申子辰
　　赤色气　赤色气多挠若形体相应而色润不焦烈者亦吉如小人暴见一二防四畔有赤色如草根盘旋者终是凶也旺在夏动在寅午戌絶在亥夘未
　　黄红紫色气　天中庭有此气色入台辅及勅命如形神不可至此又须推变非可以言传旺在四季月动在辰戌丑未絶在酉寅已
　　白色气　白主服若本受此色正兼润泽与形相称者吉也显露不常者凶也旺在秋动在巳酉丑絶在寅午戌
　　黒色气　黒色入七窍号为五蔵絶如大体均黒者吉若如烟雾四气腾腾黯黒者大凶此色难辨与青紫多类宜晨兴细察之旺在冬动在申子辰絶在巳酉丑九州分域须騐形部隆防察气色吉凶定人发禄守土显迹之地万无失一然有人难余曰若神禹别九州之前言之如何余对曰方伎流在后一身之防禀天地之冲和以其面部分别九州分域不为过矣




</div>
    <div class="pagination">
<a href="玉管照神局_page4.html">上一页</a><a href="玉管照神局.html">1</a><a href="玉管照神局_page2.html">2</a><a href="玉管照神局_page3.html">3</a><a href="玉管照神局_page4.html">4</a><span class="current-page">5</span><a href="玉管照神局_page6.html">6</a><a href="玉管照神局_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
