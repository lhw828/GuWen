<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 160 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 160 页/共 170 页</h1>
    <div class="content">　　按宗镜用日法专取旺相自为一家之言而与建除丛辰诸家亦不相背甚为可取然其论戊巳日则谓辰戌丑未月日忌修中宫者是谓动土最忌者非论四废日则以正四废为凶者是以傍四废为凶者非荒芜日即五虚日以忌百事为谬者是谓一月止忌一字者非盖古人造四柱取全局故春月忌巳酉丑及庚辛申酉年月日时夘月酉冲故尤忌非谓见一字之即为荒废也且又有此肩相扶之法亦非概以荒废为凶观其谓子午夘酉为转煞而又载古人之不忌以为明征其义可见至其以寅月甲日夘月乙日为得令得禄则醇乎其醇胜扵复日之义逺矣总之日神吉凶皆以生旺为主四时五行至为活变当与宜忌叅看则轻重取舍甚明至以年时合成八字则又非宜忌之所能尽神而明之存乎其人耳用时法
　　时者日之用也全在幇扶日辰或与日支干比和或与日支三合六合即吉时家吉凶神不必尽拘惟贵人禄马为吉如甲戊庚日以丑未时为贵人甲日禄到寅时子辰日马到寅时是也
　　时冲月令冲歳君皆凶大事则忌小事可勿论
　　时破大凶日支冲时支也如子日午时之类
　　时刑次凶日支刑时支也如子日夘时之类
　　五不遇时次凶时干尅日干也如甲日庚午时之类三元歌曰纵得三竒与三门五不遇兮损光明可知其凶切忌之
　　旬中空亡截路空亡忌出行不忌事
　　时建吉与日比和也凡犯五不遇则凶古人多用建时决不用破时用五不遇者亦少杨筠松丁巳亡命子山午向用壬申戊申壬申戊申建时五不遇然取两干不杂地支一气又戊禄到己申与已合且戊壬同生扵申故不以不遇为嫌也凡用时小修则只取幇扶日主大修与埋则要幇扶四柱使四柱纯粹以补龙山相主命乃千古不二之法也
　　孟月甲丙庚壬时仲月艮巽坤干时季月乙辛丁癸时谓之四大吉时又为神藏煞没但学者不明归垣入局之理以取吉耳如正月雨水后亥将用事用子时上四刻作壬子山向则为神藏煞没其他甲庚丙山向亦仿此推每一日只有一时诸星归垣入局如太阳在子则壬子时吉太阳在午则丙午时吉此即归垣入局之妙也吉莫大焉元经云善用时者常令朱雀铩羽勾陈登陛白虎焼身元武折足螣蛇落水天空投匦所谓六神悉伏也如不得六神悉伏则得吉将加时亦吉
　　日干不旺用禄时则旺如甲日寅时乙日夘时皆吉时能幇日干及幇四柱者真吉神也时家亦有三竒紫白仿月例推
　　遁甲竒门时乃行兵之用非为造也然造修方嫁娶上官出行等事用之皆吉
　　凡选时用竒门之法先以超接为定次看禄马贵人到局与竒相合斯为上吉能解一切凶煞召吉致福如竒到而禄不到为独脚竒禄到而竒不到为空亡禄不能为制煞之用也
　　按宗镜用时之法甚为切当惟四大吉时一条误以四煞没时为神藏煞没辨见义例元经六神悉伏则神藏煞没之正义也其曰太阳在子则壬子时吉太阳在午则丙午时吉专取太阳当自为一义其以壬时为子时上四刻扵义尤精见义例贵登天门条下其曰壬时作壬子山向乃取真太阳到山到向之法但时刻系天常赤道度山向系地平方位度惟北极之下赤道与地平合十二支占时之中四刻八干四维占前后时各二刻合之亦为四刻如已正二刻至午初二刻属丙方午初二刻至午正二刻属午方之类自是以南则北极渐低偏度渐多又夏至日行北陆距地平逺则偏度多冬至日行南陆距地平近则偏度少术家不明天学乃以二十四方位为二十四时既与六壬之法不合又不与山向相应今按京师北极出地推得各节气太阳到方时刻列为表




<子部,术数类,阴阳五行之属,钦定协纪辨方书,卷三十四>
　　甲为北极乙为京师天顶甲乙相距五十度五分丙丁为赤道戊为太阳甲戊为夏至太阳去极六十六度三十分即戊巳之余戊庚为髙弧庚辛为太阳地平经度距午七度三十分即庚乙辛角用弧三角形法【法见考成上编】求得戊甲乙角二度二十六分即丙巳弧为太阳距午赤道度变时得十分以减午正得午初三刻五分为太阳到午方时刻以加午正得午正初刻十分为太阳到丁方时刻也余仿此推
　　太阳到方时刻表







<子部,术数类,阴阳五行之属,钦定协纪辨方书,卷三十四>











　　地平二十四方每方十五度子正初刻当子中午正初刻当午中则是午正前七度半巳交午而午正后七度半方尽午而交丁也前后递加十五度算用表之法如夏至节作午方宜用午初三刻五分至午正初刻十分皆为太阳到方余仿此造权法
　　通书云凡修造必身命年月方向皆利则修作吉如或不利而又不得不作者则当迁居自所迁之处视所作之方为吉可也如年命利作兑不利作震则当迁居而东既居扵东则自其居视所作之方昔为震者今为兑矣自此作之则无不可
　　论作方终始凡所作止在一宫选择固易如连跨数宫有吉有凶则当扵吉宫起工自此连及不利之宫殊无害也若兴造月日利而工作未办则畧起造以应日时自此接连以作之固无不可也及其毕工须归福徳之方吉
　　论取土方道太歳三煞官符大小月建等方忌取土若逺隔百步之外目所不见则不问方道
　　论清明前后修墓法凡已墓茔或加土或种树或砌祭台或破壊修整宜扵寒食清明之间鸠工修作不论山向年月日时按荆楚记寒食系冬至后一百零五日以古厯平气计之清明在冬至后一百零六日半寒食乃清明前二日也魏时寒食亦是三日
　　论竖造宅舍大寒五日后择日拆屋起手立春前择日竖造完工不忌开山立向年月尅山家及歳月诸凶神谓之歳官交承如已过立春后年月凶神方位已定不可修作如方位无凶神修作不妨
　　论安择大寒五日后立春前先择日破土又择日安不忌开山立向年月日时尅山家歳月诸凶神要扵立春前依时谢墓或扵来年寒食清明节加土谢墓论凶法凡人初死乗凶之虽值凶神亦不为害今人尽三日之内或一旬之内并不问开山立向年月但择吉日破土尽一日之内成坟俟凶神过方加土谢墓右权法世多用之虽属变通而亦有理利用之道扵斯备矣

　　钦定协纪辨方书卷三十四
<子部,术数类,阴阳五行之属,钦定协纪辨方书>
　　钦定四库全书
　　钦定协纪辨方书卷三十五
　　附录
　　选择之道自本原以至利用亦綦备矣顾有世俗相沿虽无甚义理而今犹仍其旧者亦有台本流传虽不甚遵信而昔已备一説者又或醇疵各半举其全而义乃明抑或名异实同抉其原而情始见是虽不比于正编而亦不可缺也至于壬遁之法虽非日家之本义而亦选择所兼资略举大要以备叅考作附录
　　推测时刻
　　男女九宫
　　逐日人神所在
　　太白逐日游方
　　长星短星
　　百忌日
　　祀灶日
　　洗头日
　　嫁娶周堂
　　五姓修宅
　　事类总集
　　杂用宜忌
　　年月神煞
　　天星吉时
　　吉将加时
　　竒门三元






　　推测时刻
　　春分戌宫初度　日出夘正初刻　　　　昼四十八刻
　　日入酉正初刻　　　　夜四十八刻
　　六度　日出夘初三刻七分　　昼四十九刻一分
　　日入酉正初刻八分　　夜四十六刻十四分
　　十二度　日出夘初二刻十四分　昼五十刻二分
　　日入酉正一刻一分　　夜四十五刻十三分
　　清明　十五度
　　十八度　日出夘初二刻六分　　昼五十一刻三分
　　日入酉正一刻九分　　夜四十四刻十二分
　　二十四度　日出夘初一刻十三分　昼五十二刻四分
　　日入酉正二刻二分　　夜四十三刻十一分
　　谷雨酉宫初度　日出夘初一刻六分　　昼五十三刻三分日入酉正二刻九分　　　夜四十二刻十二分
　　六度　日出夘初初刻十三分　昼五十四刻四分
　　日入酉正三刻二分　　夜四十一刻十一分
　　十二度　日出夘初初刻六分　　昼五十五刻三分
　　日入酉正三刻九分　　夜四十刻十二分
　　立夏　十五度
　　十八度　日出夘初初刻　　　　昼五十六刻
　　日入戌初初刻　　　　夜四十刻
　　二十四度　日出寅正三刻九分　　昼五十六刻十二分
　　日入戌初初刻六分　　夜三十九刻三分
　　小满申宫初度
　　三度　日出寅正三刻一分　　昼五十七刻十三分
　　日入戌初初刻十四分　夜三十八刻二分
</div>
    <div class="pagination">
<a href="钦定协纪辨方书_page159.html">上一页</a><span>...</span><a href="钦定协纪辨方书_page155.html">155</a><a href="钦定协纪辨方书_page156.html">156</a><a href="钦定协纪辨方书_page157.html">157</a><a href="钦定协纪辨方书_page158.html">158</a><a href="钦定协纪辨方书_page159.html">159</a><span class="current-page">160</span><a href="钦定协纪辨方书_page161.html">161</a><a href="钦定协纪辨方书_page162.html">162</a><a href="钦定协纪辨方书_page163.html">163</a><a href="钦定协纪辨方书_page164.html">164</a><a href="钦定协纪辨方书_page165.html">165</a><span>...</span><a href="钦定协纪辨方书_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
