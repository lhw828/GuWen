<!DOCTYPE html>
<html>
<head>
    <meta charset="UTF-8">
    <title>钦定协纪辨方书 - 第 9 页/共 170 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定协纪辨方书 - 第 9 页/共 170 页</h1>
    <div class="content">















　　亥壬子癸属水寅甲卯乙巽属木己丙午丁属火申庚酉辛干属金辰未戌丑坤艮属土此八卦干支之五行也后有双山洪范诸家因名此为正五行













　　图外层所列为正针乃二十四山之正位内层所列为中针其子位在正针壬子二位之间比正针先半位其双取者为双山其取三合者为双山五行地理家格龙用之盖龙为来脉故用先至者承之乃无失也












　　图外层所列为正针内层所列为缝针其子位在正针子癸二位之间比正针后半位其双取三合者为三合五行与双山同特比中针正差一位耳地理家用以消砂纳水盖砂水为去路故用后至者收之乃无遗也按双山五行即三合五行也地支十二取生旺墓三者为三合局而四卦八干各在支前一位今以支前一位之卦干与支双并而同取地支三合之五行故曰双山五行坤申壬子乙辰合水局六山皆属水干亥甲卯丁未合木局六山皆属木艮寅丙午辛戌合火局六山皆属火巽己庚酉癸丑合金局六山皆属金地理书曰正五行乃五行之质双山五行乃五行之气故推龙气之生旺用双山而不用正五行也又地理家有三针一曰正针乃二十四山之正位定向用之一曰中针其子位在正针壬子二位之中格龙用之一曰缝针其子位在子癸二位之缝消砂纳水用之故中针与缝针差一位在中针则曰双山五行在缝针则曰三合五行其实皆双山法也















　　甲寅辰巽戌坎辛申八山属水离壬丙乙四山属火震艮已三山属木干亥兑丁四山属金丑癸坤庚未五山属土
　　地理大成曰洪范者即正五行而进推其本初之气者也子午卯酉五行之正位故无变卯为木木必借水故甲变水酉属金金必借土故庚变土午为火火不必木生而生于日之光故丙为太阳之火子为水水不必借金生而反根于火水不得火则寒冻而冰死故壬为水中之火卯为木木旺则喜生火故乙为火酉为金金旺则喜生水故辛为水午为火火旺则喜镕金故丁为金子为水水旺无土则散故癸为土此十二位皆以八干辅成四正之气其中水火异于金木者金木以形用其理易直水火以神用其妙奥曲也四生者四正之始气水之始本于金故亥是金木之始本于水故寅是水火之始本于木故已是木金之始本于土而申不变土而变水者燥土不生金土必得水而生金水实金之始气道家所以水中求金故申是水也四墓者四正之归气万物生则向上归则向下在下之物水土是也火归于土而灰水归于土而涸故丑未为土金出于土不复能归于土木出于土亦不能归于土故同归于水金入水则沈木入水则朽故辰戌为水也四维者四方之交也干本生北水之金坤本生西金之土二老也故不变艮居水木之交受水以生木而土不能生木故从而变木巽居木火之交木固能生火而火实根于水盖坎中之阳为火根离中之隂为水根水火互为其根故巽变水以为火根也
　　神煞起例曰晋赵载注郭氏元经山家五行篇不用正五行而用洪范可见其传已久或谓始于唐时一行禅师者妄也惜郭赵诸公用之而未尝解释其义逮元季无着大士始有紫白原本连山洪范论以洛书方位生成奇耦之数定五行而分吉凶又皆引而不发人不能解后见楚江万民英所注三命通防论河图及洪范五行颇有发明其言曰古者庖羲氏之王天下也则河图以作八卦故序乾坤坎离震巽艮兑之名设天地日月风雷山泽之象系辞曰天地定位山泽通气雷风相薄水火不相射八卦相错八卦成列而二十四位同行乎其中迨夫以隂阳消息验之八卦之变甲本属木纳卦于干干与坤对以坤之上下二爻换干之上下二爻化成坎象甲随坎化故属水也乙本属木纳卦于坤坤与干对以干之上下二爻换坤之上下二爻化成离象乙受离化故属火也丙本属火纳卦于艮艮与兑对以兑之下爻换艮之下爻化成离象丙受离化故属火也丁本属火纳卦于兑兑与艮对以艮之上爻换兑之上爻化成干象丁受干化故属金也庚本属金纳卦于震震与巽对以巽之下爻换震之下爻化成坤象庚受坤化故属土也辛本属金纳卦于巽巽与震对以震之上爻换巽之上爻化成坎象辛受坎化故属水也壬本属水纳卦于离离与坎对以坎之中爻换离之中爻化成干象壬受干化本当属金纳于离火火焰金销不能退立而自附于离火立焉故属火也癸本属水纳卦于坎坎与离对以离之中爻换坎之中爻化成坤象癸受坤化故属土也此八干纳卦之变其爻之交换虽有不同而要各有取义如乾坤上下二爻交者取象于否泰之义故曰天地定位震艮以上爻交于巽兑巽兑以下爻交于震艮者取象于咸恒损益之义故曰雷风相薄山泽通气坎离以中爻交于乾坤乾坤以中爻交于坎离取象于既济未济故曰水火不相射是也至八卦所属之五行变不变虽有不同而亦各有取义乾坤本乎金土而不变者乃隂阳之祖宗众卦之父母也退身于休息之地老亢而不变也坎离震兑位乎四正金木水火而不变者以子午卯酉隂位各専四旺之地宣布四时之令而气化行焉故不变也艮巽用变者艮土易位于坎震东北之界处身于衰丑病寅之间思于更相代立自然成山而化木也巽木易位于震离东南之界立身于衰辰病已之间不能自立反归于水辰为墓地故巽辰皆水也亥本属水因金以生乘代金立故亥属金也寅本属木因水以生乘代水立故寅属水也巳本属火因木以生乘震之衰代震而立故巳属木也申本属金水能生申金助水势故申属水也辰戌丑未五方五土之神分为四季作造化甄陶之主为厚载之质本不可变因土以生木木附于土夺土一半为水水动土静辰戌阳之动也故属水丑未隂之静也故属土化气五行所取之由大率类此盖天地交而万物通上下交而徳业成男女交而志气同古往今来未有不交合而能成其造化者也衰病代谢未有不继禅乘代而能致化机之运者也故洪范为大五行凡人命遇甲乙丁庚辛壬癸干居于干艮巽坤之乡又当以所变者而论之与十干化气六十纳音纳甲相参互看不可只以河图正五行论
　　储泳袪疑说曰自古所用大五行虽郭璞元经亦守其说谓之山家五行然先辈皆谓莫晓其立法之因既无可考之理古今岂肯通用而不疑者哉深思其理求之太乙统纪之数而不可得求之皇极先天中天之数而不可得求之后天化合五运六气之说而不可得反而求之卦画于是得其说焉分列于后庶几易见
　　乾卦纳壬甲　干为天天一生水


　　戌属干自戌顺一周匝至辛而极干阳极而变坤故辛纳乙
　　坤纳乙癸　坤为君火


　　坤用乙而不及癸者六癸皆不化火也癸却自化木






　　木受坤化终于己之隂土
　　土受干化终于戊之阳土
　　干用壬申而生水坤乙生火而癸生木各主八位乾坤用足继以长男长女庚辛运化金土攸定五气迭布造化之功备矣本以卦画象数参之六十甲子始得窥其立法之端倪不悖经防允合象数后有明者不易吾言矣○大五行出于乾坤者十二位出于六子者亦十二位合六子足以当乾坤之数盖乾坤之策三百六十合六子之策亦三百六十足以当乾坤之策也但郭景纯所载未本属木而金土木各得四位故山家五行篇曰癸丑坤庚名稼穑艮震己未曲直应今皆以未属土殆必有所据其理亦通木三金四土五是也然一为数之元总摄八位可也火何以不二不七而四耶二说未知孰是将以质诸専门之学造理之士云山家五行郭景纯既以名篇又于葬元一篇论坎坤水土之山则曰崇土益申长生位也及论艮山则曰崇土益亥非木之长生乎论巽山则曰崇土益申水长生也此又景纯笔之书而用大五行之明证也○医书有左瘫右痪之证人身一气脉也一息往来骨节毛窍何往不达及其感疾左瘫者病不及右右痪者病不及左五脏六腑一而已矣岂有界限使左之病不得右而右之病不得左耶夫五脏皆一而肾独有二左为肾而藏精右为命而藏气神依气立故曰神门配壬子之水是以人之精败者必左瘫气败者必右痪两肾各有所主故其病亦各有所归壬子一位也子属水而壬属火左肾配子右肾配壬子水为精壬火为神五脏犹五行也六腑犹六神也甲乙配青龙丙丁配朱雀庚辛配白虎壬癸配元武戊乃配勾陈巳乃配螣蛇盖坎水纳戊离火纳己故五行而有六神犹五脏而有六腑壬火子水之说近取诸身理尤明甚
　　今按地理大成之论世所共宗顾牵强支离不足以厌人之心神煞起例所载八干位以卦变而从化似为合矣至于壬不从金则又不可通于是自改其例且所为换爻者亦人之换之以凑合其说非理气自然不得不换者也至其他迁就处亦不异于地理大成至于储泳袪疑说以纳甲纳音得之实超出两家之上言有本末但癸化木一语究无着落今按葬藏于土而土气之生死在水故论正五行止有水土二行其金山火山木山云者皆言其形似而非真也所以不用而此洪范五行之说水居八而土居五为独多也坎水离火兑金震木干金坤土神煞起例谓其不变是己顾其余者亦各从方位实有之五行而抉其幽元之义要亦不得谓之变也艮统丑寅其方为木之始气故为木巽统辰巳其方为水之尾闾故为水然艮方本土也巽方本木也故丑为土而巳为木震统甲乙兑统庚辛木金之全局也震为木木之为行也其滋膏皆水而生气皆火也是故始于水而终于火其始必由雨露之泽焉其终往往出火以自焚故甲水而乙火也水者震之所以为龙也火者震之所以为雷也兑为金金之为行也水土之所际由水土相比久而成石石乃生金金生而泉发是故始于土而终于水其始必土其终必水故庚为土而辛为水其土也兑之所以为刚卤也其水也兑之所以为泽也坎统壬癸离统丙丁水火之全局也坎为水四兽北方有两龟为水而蛇为火是以壬纳于离水又比于土地中之水离地即失其性癸地中之水也故壬为火而癸为土离为火火能成金无火则金终埋于土是以丁为庚夫而兑纳丁丙者日也八干之中唯丙当与乾坤同例故丙为火而丁为金日月与乾坤同而専言日者辛为月月为水辛固水也若夫寅之为水则以地不满东南自析木之津以达于巽之地户皆积水之区所为尾闾泄之不知何时已者也故寅甲辰巽皆水也若夫亥之为金也则以天不满西北自少昊之墟以至于亥之天门皆积山之区山者石而石者金故兑干亥皆金也金积于西北而水盛于东南海为百川之朝宗而河为之源焉祭川所以先河后海也河源出于昆仑戌位也故戌为水也史记天官书曰汉者其本曰水河图括地象曰河精为天汉唐书天文志曰北斗自干携巽为天纲云汉自坤抵艮为地纪然则寅申者水之终始也故寅为水而申亦水也要而论之皆幽元之义实有之理而非或变或不变任人造作者也



















</div>
    <div class="pagination">
<a href="钦定协纪辨方书_page8.html">上一页</a><span>...</span><a href="钦定协纪辨方书_page4.html">4</a><a href="钦定协纪辨方书_page5.html">5</a><a href="钦定协纪辨方书_page6.html">6</a><a href="钦定协纪辨方书_page7.html">7</a><a href="钦定协纪辨方书_page8.html">8</a><span class="current-page">9</span><a href="钦定协纪辨方书_page10.html">10</a><a href="钦定协纪辨方书_page11.html">11</a><a href="钦定协纪辨方书_page12.html">12</a><a href="钦定协纪辨方书_page13.html">13</a><a href="钦定协纪辨方书_page14.html">14</a><span>...</span><a href="钦定协纪辨方书_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
