<!DOCTYPE html>
<html>
<head>
    <meta charset="UTF-8">
    <title>六壬大全 - 第 16 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六壬大全 - 第 16 页/共 71 页</h1>
    <div class="content">魄化死囚白虎随，干支年用凶祸连五一蒙 罗网。
三阴贵迍日辰后，死囚玄虎时克年五二中孚 四逆。
龙战卯酉日兼用，年立卯酉事迍邅五三离 飞魂 丧魄 丧门。
死奇月缠天罡用，丘墓岁伏殃灾随五四离。 
灾厄丧吊游魂用，丘墓岁虎伏殃边五五 死色。
殃咎三传克日囚，神将克战乘墓真五六归妹。
九丑子午与卯酉，配合乙戊己辛壬五七解。
鬼墓日辰鬼作墓，鬼克墓覆祸宅身五九困 鬼呼 丧门 五坟四煞。
励德日辰看前后，天乙立在二八门六十随。
盘珠岁月与日时，传课俱全此为云六一大壮 即天心格、回环格。
全局三合之课是，水火木金土中存六二大畜。 
玄胎三传皆四孟，玄中有胎名义深六三家人。
联珠连茹兼进退，间传顺逆此中论六四复 间传 撞支巽 撞干 。
六纯十难兼物类，三课之说是纷纭六五革 新故 拘检 始终。
    补论
凡干支相害，犯外好里槎枒者，止五日：丙寅、壬申、乙夘、辛酉、戊寅。
凡上神作合，支加干邻近相会，止三日：壬子、丙午、戊午。
凡万事喜忻三六合，止八日九课：壬寅、乙酉、壬午、丙申、丙辰、丙子、戊辰、戊申。
凡源消根断课，止四日四课：癸未、癸巳、癸夘、辛夘。
凡六庚日，巳加申，皆丁神临宅，人灾宅动，旦将反生。
凡六辛日，午加辛，亦丁神临宅。
凡昴星止十六课。
凡丧吊全逢，惟十日：甲午、丁亥、己亥、庚子、癸巳，乃干上乘吊客，支上乘丧门；甲戌、丁卯、己卯、庚辰、癸酉五日，乃干上丧门，支上吊客。
先天贵神图
先天阳贵图
己
戊巳  午  未 申庚
辰         酉辛
丁卯         戌
寅  丑  子 亥
丙 乙癸 甲壬
后天阴贵图
丙 乙癸
丁巳   午   未 申甲
辰           酉壬
戊卯           戌
寅  丑    子 亥
己    庚 辛
此贵神昼顺行，夜逆行。不坐辰戌牢狱之地。各取喜其合处，不喜其刑害之方。如昼贵甲从子起，为诸干之首。且贵人之前不敢有对冲坐者，故午上无寄。干癸无所处，特寄在别宫。故昼寄丑宫，夜寄未宫。今内干系昼，外干系夜，互相取合。今画其昼贵，夜贵仿此。其说甚有理，而近不用。
贵神无处不临
子上解息用童仆，丑上升堂名利途。寅上按几可干谒，卯上登车宜奔嘱。辰戌入狱多忧惧，巳午受贡君臣福。未上列席申求干，酉入私室亥操笏。贵人在申愿神动，丑巳圡地及皂神。酉上逢之多咒诅，须防午上贵人嗔。
贵神当权，神藏煞没。天乙入狱，诸事不治。贵登天门为当权，到辰戌上为入狱。
螣蛇不临戌亥
子上坠水可消忧，丑上盘龟福善俦。寅上生角宜进用，卯上当门主官愁。辰上化龙利科甲，巳上入穴不出头。午上飞空才官利又云乘雾，未上入林防暗幽。申上衔刀酉露齿，戌眠亥掩目无咎。螣蛇在酉他多妒，阴人不足怒嗔心。若是男儿伤风病，卯中门户闹时临。
螣蛇交战，毒气凌迟。螣蛇当卧，鬼怪伤夷。交战者，正卯、二酉、三子、四午，周而复始；逢之则凶。当卧者，春亥、夏子、秋巳、冬酉，遇之皆吉。
朱雀不临酉戌亥子
损羽投江子丑为，寅卯安巢文书遅。辰上投网巳翱翔，午衔符凶未喙食。申上厉嘴主怪异。酉上夜鸣官降职。戌上无毛亥入水，朱雀行宫须细推。朱雀来飞申酉位，传言妄说酉申看。谈天论地戌咒诅，要之酉上是为端。
朱雀衔物，婚姻财物。朱雀开口，争斗填塞。衔物者，正酉、二巳、三丑、四子、五申、六辰、七卯、八亥、九未、十午、十一寅、十二戌，宜求财婚事。开口者，正巳、二辰、三午、四未、五卯、六寅、七申、八酉、九丑、十子、十一戌、十二亥。
六合不临申酉戌亥子丑
反目严妆子丑是，寅上乘轩卯入室。辰上违礼巳贺书又云不谐惊悖，升堂纳彩午未居。申上结发成欢好，酉上私窜走阴私。戌上亡羞加罪过，亥上待命便为吉。六合失利申酉乡，消灾折本业将亡。辰上大小生唇吻，戌上姑姐也难康。
六合不合，阴阳相杂。不合者是六合乘子午卯酉又或入四仲之辰，为之相杂，主阴私不明事，凶。
勾陈不临酉戌亥子
子丑之宫皆被辱，寅卯受制官事起在寅遭囚，宜上书；在夘临门，家不寜。辰上升堂狱勾连，巳上捧印官职喜。午上反目未入驿，申上佩剑酉病足。戌上入狱亥遗冠，勾陈方乡无好处。勾陈克日祸殃纒，公私牵连不暂闲。日克勾陈宜干事，寅方公吏有灾连。亥上见之多不测，子逢出入更难平。巳午只是迟延势，辰戌二位更难陈。
勾陈交会，连绵祸深勾陈本凶将，又值天罡，是神将俱凶，故主连绵之祸也。勾陈仗剑，疾病伤残伏剑者正月起已逆行十二支是也。
青龙不临戌亥
子上入海丑盘泥，寅上乘云卯戏珠。辰上闭目巳飞空，午上损尾折角未。申上无鳞酉伏路，登途逰江戌亥是。
青龙开眼，万事相宜开眼者，孟月寅，仲月酉，季月戌，逢之皆吉。。青龙若卧，人灾祸随卧者，春丑，夏寅，秋辰，冬巳是也。
天空无处不临
子上溺水丑虚诈，寅上受制夘被刑。辰上入狱巳被控，午上识字未得食。申上鼓舌酉巧说，居家诬词戌亥宫。
天空下泪，哀声聒起。天空凶将而又临壬癸，故曰下泪，主哭泣之事。凡六甲旬中壬癸日是也。如甲子旬中传出申酉二字，即是下泪。
白虎不临辰巳
子上渡江丑临栏，寅上登山夘门前。辰上咥人巳丧身，午上断尾未逰田。申上衔书酉当户，戌为落井亥溺泉。
白虎遭擒，已免凶恶白虎凶将，若临巳午为烧身，绝命之灾。白虎仰视，凶咎大作仰视者，正申、二寅、三卯、四亥，周而复始，逢之主咥人之凶。
太常不临夘辰巳午
子上遭枷丑受官，寅上侧目夘遗冠。辰上捧绶巳作印，午上乗轩未列筵又云升堂。申上捧爵酉作劵，戌上持印又云逆命亥诏宣。
太常被剥，百事销铄。销铄者，春辰、夏酉、秋夘、冬巳，得之亦凶。
玄武不临寅夘辰巳午未
子上散发丑虚诈，寅上入林夘窥室。辰上入狱巳反顾，午上截路未不治。申上折足酉拔刀，戌上遭囚又云被察亥藏匿。
玄武横絶，盗贼发兵。玄武凶将，若临辰戌丑上，主盗贼侵凌事。
太阴不临夘辰巳午
子上垂帘丑入内，寅上跌足夘征行。辰上理冠巳伏枕，午上披发未书通。申上执正酉闭户，戌上刺绣亥裸形。
太阴拔刀，阴谋害之。太阴乗申上，主小人暗害，吉中有凶。临申酉亦是。
天后不临辰巳
子上守闺丑窥人，寅上修容夘倚门。辰上毁妆巳裸体，伏枕沐浴午未存。申上理妆酉把镜，居帷治事戌亥真。
天后淫乱，女喜他人若阴月临申，阳月临酉，为犯淫乱浴盆煞也。
十二天将惟贵神、天空不乗辰戌，玄武、六合不乗丑未，其余无神不乗。
六壬大全巻一终
钦定四库全书
六壬大全卷二  神将释
大神总论
十二支神有阴阳之分，各司其事。以十二宫论之，凡五行、五方之次序，四时、四季之循环，三垣、二十八宿之次度，七政、四余之星辰，九州万国之分野，阴阳生克之体用，莫不包罗于其内，经纬于其间，斯天神之大概也。故以天上斗罡旋转而言，则天罡为首顺布；以太阳躔度过宫而言，则登眀为首逆布。逆布者谓之月将，其实即十二神也。壬课取用配合，皆曰“神”，不曰“将”。视其加于日辰年命，或生或克，或刑或合，而休咎判矣。凡十二神相加，上克下与上下生比者，俱取天盘言之；下克上者，取地盘言之。
又总说
子午为阴阳二至，夘酉为日月之门。寅申为道路之神，辰戌为牢狱之地。丑未为天厨之所，巳亥为堂庙之宫。
十二神释
登明亥
水神，雨水后日躔娵訾，正月将。
登明云者，正月三阳始兆于地上，见龙在田，天下文明。《易?明夷》有曰：“初登于天，照万国也。”又亥为天门，故曰登明。
登明神，面长髪黄，手足黒色带破。为阴水，亦名天怪，古之修宫室匠人也。壬寄其上，木生其下，玄武之象。音角，数四，味咸，星室壁，禽猪貐熊，宫双鱼，分野卫、并州，属猪，位天门。
所主祯祥、征召、阴私事，为自刑。为极阴之位。又主争讼、狱囚、沉溺谓乗凶将，主取索、亡失巳酉丑日、不浄。
类为天雨师，又为鬼神，天马、天耳，为幼子、将军、夫人、上客、醉人、乞丐，为肝、肾、髪、头加酉临日干、足阳日加申，阴日加未，为脾病、哭临辰、眼斜青丑、壊头面亥加已已加亥、病泻加年命上，为盗作元武、杀贼、奸神作后元，为寳殿作贵人、楼阁加寅不作贵加寅又龙为楼合为阁、台加卯又加卯为灯台、廷院、坑园、墙基、狱犴、厕加戌又甲乙日作天空加已，为图画、幞头、帐幙、笔墨、伞葢、管钥加已、笠笈、圆环，为梅花、葫芦，为廪廏、酢醤酉加、稻、麦、盐朱雀加。
为姓杨、朱、鲁、卫、干、房、季寅卯加、壬丑未加、邓、范俱六合加、冯蛇乗已午加亥，凡点水字様、直傍之类皆是。
登明天柱亥为天柱廪乘太常楼台乗青龙临申，贼盗乗元武伤人乗虎幼子乘六合哀乗蛇丙日占更的。狱乗勾主狱甲戌庚壬癸的厕秽乗空主秽厕猪忧溺死乗后主溺死，阴私乗阴主私管钥乗雀召征乗马作贵或贵临亥的来。
注云：五音山向，以登明为天柱，若乗太常主廪禄，葢太常是谷粟之神，家未与亥三合也。乗青龙主楼台，然必临申，加他处则非。乗武主盗贼入室故也，乗虎主伤人，亥是木之父母，虎作木鬼故也。乗六合主小儿，木到亥上方生故也。乗蛇主哀哭，太乙丧车煞，与蛇同体；若丙日占之，更的。乗勾主狱，若甲壬癸三日有战，主吏嗔；戊庚二日，与神和，不妨甲壬癸三日，又云丙丁二日。乗天空主猪秽厕，亥为天猪杀也。乗天后主溺死，以水投流，溺之象也。乗太阴主阴私，乗朱雀主管钥，葢四孟钥神所居之地；若占讼，得放之象。贵人临天门主征召，作驿马更的。 
河魁戍
土神，春分后日躔降娄，二月将。河魁即天魁，斗魁第一星，抵于戍故名。建卯之月，万物皆生根本，以类聚合；魁者，聚之义也。
河魁神，古之狱吏也。辛寄其上，火墓其下，天空之象。音商，数五，味甘，星奎娄，禽狼、狗、豺，宫白羊，分野鲁，分徐州。属犬，位西北。
所主诈欺、印绶及奴婢逃亡；若发用，旧事重新之象。又主虚耗、失钱物、带众。
类为天斗魁，又为天罗、计都、兵神、厌神作元武、地户，为监司加月建、都辖加太歳、官长作雀加日辰、司直、善人、长者、僧道、猎人、小童、奴仆、屠恶、强盗作虎克辰、兵士戌加申申加戌、舅翁、妹、贫丐作元空。
为命门、膀胱、足、腿加年命主足病，为城廓、寺观、冈岭、牢狱作勾陈更的、窑冶作蛇加巳午、虚堂、仆室、土物、坟墓作虎发用、墙埙甲日加寅，为朝服作雀、印绶、鞋履、军器、杻枷作元武临刑、劔仗、城钟、铁锄、铲枪、锁钥、碓磨、瓦器、石作勾陈加申酉、数珠，为五谷、田丝。
为姓魏、王、鲁、徐、娄、倪，凡土傍、足偏之类。
</div>
    <div class="pagination">
<a href="六壬大全_page15.html">上一页</a><span>...</span><a href="六壬大全_page11.html">11</a><a href="六壬大全_page12.html">12</a><a href="六壬大全_page13.html">13</a><a href="六壬大全_page14.html">14</a><a href="六壬大全_page15.html">15</a><span class="current-page">16</span><a href="六壬大全_page17.html">17</a><a href="六壬大全_page18.html">18</a><a href="六壬大全_page19.html">19</a><a href="六壬大全_page20.html">20</a><a href="六壬大全_page21.html">21</a><span>...</span><a href="六壬大全_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
