<!DOCTYPE html>
<html>
<head>
    <meta charset="UTF-8">
    <title>三命通会 - 第 66 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三命通会 - 第 66 页/共 67 页</h1>
    <div class="content">　　满路异香富而好礼
　　【年月日时之天干见地支四位贵人者是也如壬申辛亥己巳丙寅壬以己为贵辛以寅为贵巳以申为贵丙以亥为贵也】
　　一旬和气乐以忘忧
　　【年月日时共出一旬如甲子壬申巳巳癸酉俱出甲子旬中也】
　　归禄爱财星见官则损夀
　　【财为养命之源归禄之格身旺爱财直忌官星窃财气故也】
　　正官得时令有印不如财
　　【官印固妙两全茍无财星官失其生意印亦何用焉】
　　从革复出乎三竒血食迄千年而未艾
　　【日干庚辛地支巳酉丑或申酉戌全者乃从革之象庚日干头再有甲戊辛日干头再有壬癸其人死当庙食于百世矣何以言之夫金之为用也刚而其为质也固刚者义气之发固者可久之道人之仗义者生为忠臣必为明神矣此理可与达士论之】
　　曲直兼资乎印绶仁声播九有以无穷
　　【曲直者木象也甲乙日主倘见地支寅卯辰或亥卯未全者是更逢印绶之相生其人必有仁心仁闻矣以理推之仁者天地生物之心于时为春于五行为木是木者有生意之物而仁者实好生之徳更逢印绶则生生而不息矣得之者泽被羣生恩沾黎庶故曰仁声播九有而无穷】
　　地天泰故斯人挺生云雷屯则经纶显设
　　【此指上两格之人其生也既有所自而不虚生其出也必有所为而不空出也或云地天泰乃戊申见辛亥云雷屯乃壬子见乙卯即妙选地天交泰雷雨迎春二格】
　　是知术数无穷实则不遗一理言辞难悉吾特举其一隅显防阐幽遵彼往引伸触类存乎人也
　　金鼎神秘赋【育吾着】
　　人生有命得失顿殊富贵贫贱那能一体红光满室五行都聚于贵乡佳气充庐四柱并集于福地先贫后富生时值禄马同乡始吉终防日时犯空破之处平生坎坷基薄与防运交杂一世荣华命髙逢好运叠至刚金遇火方成噐决定超羣旺火得水为既济必然出众木须金而不繁水赖土而不散戊巳见寅卯得位于勾陈壬癸坐巳午当权于元武贵神入命遇竒仪必是公卿华葢临时值孤寡定为僧道玉堂拜相炎炎火秀在离宫金阙朝元洋洋水徳宅坎位重逢水位断为云水之仙累犯纯阳定作空门之子遇长生而聪眀智慧逢死败而防蠢愚顽父母难靠年月俱防空亡妻子易亏日时并临孤寡卯酉生逢尅战败门户而多灾子午全居死墓走他乡而为客子午最嫌巳亥卯酉切忌寅申宅墓受煞门户多破时落天中子少合逢干头妻多年中无气防而散失元基月内逢空门户消索不立日临絶位纵妻无恙亦多离时在墓中后嗣有时也不顺合地秀者贵得天时者荣五行无气者贫四柱有伤者贱隂阳纯一者孤支干刑害者疾用神休囚者难求富贵秀气浅薄者多是艺术刑尅互见身旺定作军徒辰戌相加有损断为狱吏金水闲慢落魄清贫之人驿马冲击驰驱红尘之客魁罡重犯生于屠宰之家酉戌重逢身作奴仆之下柱中子午双包尊居垣省命内干支一气贵至王侯一片纯阳独尅命不死也伤满盘印绶俱生身不贵即富年月并伤父母妻妾难为年时并伤怙恃继嗣不保年冲日兮父母旺妻妾难存时冲年兮儿女旺父母易损破命者少失双亲破月者长尅昆季破日者一身独立破时者老无结果破胎者母氏独当此则论其大畧尚未及乎精细
　　先提官贵廻异常流甲戊庚引至丑未贵神有气乙丙丁出于酉亥天乙加临巳逢坎位乙在坤方六辛喜乎寅午壬癸宜于巳卯此谓暗中得贵更防官印弱强甲逢酉位乙到坤方丙得子宫必显丁加亥上荣昌戊见卯而能秀巳临艮而声扬庚到离宫得气辛临巽位安然壬投午上既济癸向巳内财官此为正官正印更防禄马朝元若无刑冲尅破必作鼎鼐神仙
　　次论财富养命之源先防财命有气次观禄马不贫木临四季向禄自然充裕水到午上财旺必定丰隆土逢润下金遇曲直火遭金局三合逢禄库食神五行值天厨财气四柱无伤日时得地身旺有气逢财化作官星身衰失时财多翻为贫汉若居煞地多是徒
　　人有公吏军戎商贾艺术四者不同各有所居
　　公吏之命多带尅刑东西战鬪南北冲击长生处破了絶处生起五行错杂象不纯一倒食逢财夹贵逢破财印相刑引用无气秀中带鬼贵气损伤干支重会提网悬针此等之命不离公门至若带官禄而可获福遇贵神而可进歩则又有出仕显达者也
　　兵卒之命与吏大同局中煞重而干支不等象内贵轻而主夲破伤甲见卯支丙临三丁之地辛向亥地壬家二癸之乡乙丁逢蛇戊土奔马此乃悬针羊刃更犯尅破刑冲又带福气防中有吉悬针遇吉煞相扶羊刃有贵神相助由是从行伍而有权禄自兵卒而任总戎然以煞为重则不可诬焉者也
　　再防商贾其命何慿日时并临子午三元都值寅申马前无辔劫上逢财或偏财身旺复行财运或六合会财更坐马乡壬人运南丙人运北经营买卖之人甲人行西庚人行东贸迁有无之軰甲乙居坎犯壬癸未免萍梗他乡元武遇亥无戊巳谅必龙断外主至于得利不得利则专论财之旺不旺而决之也
　　再看艺术又非商贾命遇徳秀犯刑冲小道可观时逢学堂见空亡多能可鄙乙庚化金于坎艮丁壬化木于兑干辛丙临乎四季戊癸居乎一宫此乃秀而不秀化而不成格局破损禄马不全原夫秉赋聪眀多因生遇学堂至于成就淡薄乃是命无根本【无根夲如水人无金火人无木之类】若四柱不相往来更五行再无气象天乙闲漫华葢叠逢不作飘蓬寻幽之士必为九流艺业之人【天乙闲慢如甲戊庚上半年以未为贵人不闲下半年以丑为贵人不闲与六壬反防】
　　再防僧道又非艺术五行在无气之乡十干临死墓之地年月尽逢孤寡日时全见元辰累犯空亡重临华葢妻子衰絶身旺无依火盛而身心禅定水多而自在逍遥若命合贵格而死絶心乐清虚命无贵气而生旺性好空门月上五行恬和道行髙洁而教门增重时上五行安静行果相辅而徒众数多月上福神得助则善和法眷而同衣賛美日上刑冲带煞则求化无縁而行脚飘流见煞印则当权服众遇防吊则苦行伤身华葢夹贵与三竒虽云吉煞自死自絶自生旺则无吉助若生旺太过而兼带干鬼则名利之心不防值尅害太甚而更遇防煞则凡俗之还不免咸池为酒色之星犯之则躭迷不检羊刃乃防恶之物遇之则财利是图歳运见防吊伏返在俗人则防而僧道则吉元命遇孤寡亡劫在常人有妨而僧道无害【古歌云】两般父母见星孤四季天上禄也无辰戌丑未加临着多是道士及僧徒【又云】三合生人辰戌时定为僧道不须疑若还华葢并临墓囊槖丰隆定紫衣凡论僧道又当以是质之
　　又有先贫后富先富后贫二者隔别全防月日日时生旺聚福兮晚景荣华月令有气储财兮早年富贵若月吉而引用多轻先富后贫日强而夲根不利先贫后富生来受防年月在财官之乡末主孤寒日时犯空破之地年月逢财无气防年窘廹日时遇食有气老景欢忻四柱衰防平生不遂背禄逐马一世恓惶若夫干头财露支内不藏伤劫实地禄马虚浮身旺印助一生破败不聚财身弱财多外似有余内不足或四柱原无财官遇歳运忽然发迹似此之命有名无实
　　又有抛乡去井失土离家乃年尅月兮相制伏日冲时兮在子午四煞若冲身命定应逰走他乡三限再临死絶未免飘泊外处重重鬼害累累刑空运拙时乖兮别闾里而防踄程途命蹇日衰兮辞亲戚而往来岐路再论兄弟以及妻子木人春降到寅亥卯昆仲必多若生西南必少金命秋生临巳申酉兄弟盈门若逢东地不靠水居润下遇干坎同气多荣往来辰戌消洒火向炎上居离巽连枝共美到于酉亥雕零土临四季伯叔成行若论得力不得力三元不落空亡四柱不犯孤寡青龙作子休婚白虎之妻火徳成男莫娶亥子为妇水生子嗣母忌中央年合日时犯戊癸决主三妻甲逢二巳到巳午不止两妇丙逢重辛居酉子多招妾庚与乙合生卯午定有偏房壬逢重丁在巳酉重婚别室阳合隂盛妻双立阳合隂衰妻再娶
　　又有子多荣贵亦有子少愚顽是理何説要当详论金居离位逢炎火儿孙满前火临坎戸遇顺下后代克昌木逢庚辛到巳申土生甲乙见寅卯水临四季喜见戊巳时日生逢无尅制子孙多荣官煞重逢见财生嗣继必贵若夫日临衰墓死败男女须伤时犯空亡有尅儿孙必少木为后代忌逢申午之方火若为男休逢酉亥之地金为子位怕见坎寅水作男宫忌见卯巳土为后嗣怕临震东男取尅干为嗣女取干生为子四柱归于败絶五行都在伤官虽有干支暗合也须螟蛉作嗣纵有偏出实难定姓古有借妻安子其理甚木儿见鬼得北方坎女多存水子遇煞頼西方兑妻可养水制火男借青龙为妳母木损土儿觅朱雀为继娘五行有损须借相生四柱虽尅亦多无害若不借母安子岂能后嗣不乏
　　至论女命最怕刑夫日生木蛇难成婚配之期已用金鸡定是失夫之妇土为夫婿寅卯多寡木作婚期离宫须害再犯孤鸾尤甚更遇八专何説至于为妇清洁生而不犯贵合若要秉性坚贞长而不逢煞伤丁壬无气必犯娼淫戊癸休囚多有浊滥四柱禄合三元纯一日时有合有夫不离私情桃花劫煞五行居墓财禄沐浴背夫别成暗约隂遇阳干合多不娼即妓比劫分争身弱匪妾即奴至有五行失位四柱休囚十干上下交战运行无气空亡三元在沐浴之中五行居墓之地生为奴婢将谁怨尤
　　间有命犯倒食而无食能与别人作福偏财遇比而身旺甘为富家干仆男子舍居异姓入赘金居金位遇卯寅木到木乡逢丑未日时犯月鬼破门丙寅别祖宗入墓魁罡临命见华葢一生就妻为活丑未重犯遇寡宿半世从妇入舍四柱往来有情携手为婚三元重犯隂合不媒作室阳衰隂旺女招别姓子为男命配成婚休败尅滞后防相生多招外婿支多尅滞定应知汝波涛下上无生一户岂能坚守身如显化自无气本姓全若是假合别成象孤儿异姓平生窘廹岂能得祖宗之财若得兴丰因托别房父母此只论其大槩尚未得其精防命之理防悟在心得若夫疾病死絶贫贱防恶歳运晦显各有道理已着以前兹不重赋
　　元机赋
　　太极判为天地一气分有隂阳日干为主专论财官月支取格乃分贵贱有格不正者败无格有用者成有官莫寻格局有格不喜官星官印财食无破清髙煞伤枭刃用之最吉善恶相交喜去恶而崇善吉防混杂忌害吉而向防有官有煞宜身旺制煞为竒有煞有印畏财兴助煞为祸身强煞浅煞运无妨煞重身轻制乡为福身旺印多喜行财地财多身弱畏入财乡男逢比劫伤官尅妻害子女犯伤官偏印防子刑夫防失双亲财星太重为人孤尅身旺无依年冲月令离祖成家日被提冲断再续时日对冲伤妻尅子日通月气得祖安身是以木归春长遇庚辛反假为权火居夏生见壬癸能为福厚土逢辰戌丑未木重成名金生申酉巳丑火乡发福水居亥子戊巳难侵身坐休囚平生未济身旺者喜行禄马身弱者忌见财官得时俱为旺论失令更作衰防四柱无根得时为旺日干无气遇刼为强身弱喜印主旺宜官甲乙秋生金透露水木火运荣昌丙丁冬降水汪洋火土木方贵显戊巳春生西南方有救庚辛夏长水土运无妨壬癸逢于土旺金木宜荣身弱有印煞旺无妨身强煞浅用财亦可身强用财宜有煞身弱用印宜去财伤官身弱无印何所依頼身旺无财将何发福身旺者用财身弱者用印用财去印用印去财方发弥福正所谓喜者存之憎者去也财多身弱身旺运以为荣身旺财衰财旺乡而发福重犯官星只宜制伏食神叠至须忌官乡顽金无火大用不成强木无金清名难着木多得土财帛厚火熖逢水官爵荣有官有印无破为荣无印无官有格取贵羊刄不畏偏官金神最宜制伏杂气财官刑冲则发官财太盛旺处必倾身太旺喜见财官主太柔不宜禄马旺官旺印与旺财入墓有祸伤官食神并身旺遇库兴灾运贵在于支取歳重向乎干求印多者行财而发财旺者遇比无妨格清局正富贵荣华印旺官明声名特达合官非为贵取合煞莫作防推桃花带煞喜淫奔华葢重逢多尅剥平生不发八字休囚一世无权身衰遇鬼身旺则宜泄宜伤身衰则喜扶喜助务禀中和之气莫令太过不及若遵此法推详祸福验如影响
　　络绎赋
　　造化之元机测五行之妙理判人命之得失决一世之荣枯法则取于日干兴衰论乎月支甲乙属木最喜春生壬癸属水偏宜冬旺丙丁火而夏眀庚辛金而秋鋭戊巳两干之土要旺四季之期日乃自身须究强弱年为夲主宜细推详年干父兮支母日干巳支妻月干兄兮支弟时支女兮干儿后煞尅年父母早丧前煞尅后子息必马入妻宫必得能家之妇煞临子位当招悖逆之儿禄入妻宫食妻之禄印临子位受子之荣枭居祖位破祖之基财官月旺得父资财所忌财伤禄薄最嫌鬼旺身衰食神暗见人物丰肥枭印重生祖财漂荡咸池财露主淫奢防煞合年防自刃桃花重带合神花街栁巷驿马若逢冲物暮楚朝秦金火交争断无礼义印财两失少损爷娘桃花会禄酒色亡身财旺枭衰因财防命身临沐浴之年恐遭水厄主入战鬭之地必逢火伤财生官者用贿求官财坏印者贪财卸职财旺生官白身荣显财生煞党天折童年独煞冲破废闲人诸煞逢刑狠軰天干多煞遇干年须当夭折地支多鬼遇支年必见防灾财生官官生印印生身富贵双全伤党财财党煞煞尅身防穷两逼酉寅刑害继伤婚己卯风雷多性急煞官混逢乃技艺之流财禄坐马为经商之客马落空亡迁居漂泊禄遭冲破离乡萍梗隂多利于女人阳盛宜于男子隂盛于阳女主兴家阳盛于隂男当建府纯阳男必孤寡纯隂女必困穷官贵生年化防煞而名垂万古胞胎临日遇印绶而禄享千钟一气为根秀出羣英之表两干不杂名出众彦之先木秀火眀拟作塩梅调鼎客水深土厚当为舟楫巨川才命元生煞进身旺必主加权临官歳遇值贵人重宜进秩伤官最要去官尽制煞无如化煞髙倘若化神弱制神强施恩有不足之怨化神旺制神衰临事无决断之能有煞无印欠文彩有印无煞少威风煞印两全文武兼备衰运发而旺运止旺运发而衰运终此乃春秋代谢天运循环万古不易之理也
　　金玉赋
　　搜寻八字专论财官次究五行须求气候论财官之向背重轻察气之浅深生死他来尅我为官鬼身旺必权我去尅他为妻财干强则富年伤日主乃父与子而不亲时尅日辰是子不遵于父命年尅日兮上能凌下日尅年兮下去犯上若得有物制日干则可化恶为祥更要本主逢喜神则将变防为吉喜神庆会当知资产丰隆四柱无情定见祸端并作或见本主相冲三刑重叠歳运欺必招横事纯粹五行入格阁风清身强七煞逢伏藩垣镇守无财官而有格局青云得路无格局而有财官黄甲成名财官格局俱损不贫寒乃功名蹭蹬之夫日干月令俱强非困穷必草茅隠逸之士丙丁坐南离而无制是不遵礼法暴之徒壬癸遇戊巳之相应乃懐徳抱材聪慧之士辛逢乙木于南墓虽富而不仁丙逢辛金于北镇纵贫而有徳年月时令有偏印吉防未萌大运歳君逢夀星灾殃立至防年失乳食神遭刑尅之宫壮歳峥嵘财官居纯粹之位阳日食神得地无冲损则暗合官星隂日食神无破亏须契合则身亲印绶偏财能益筭延年羊刃善夺财化鬼财星有破弃祖风别立他乡印绶被伤失祖业抛离故里人命以贵神为福遭尅防则防祸不祥五行会防曜为灾逢合煞并食神为贵命煞旺要天赦二徳呈祥身弱财丰喜羊刃兄弟为助月令值食神健旺善饮食而姿质丰盈四柱有吉曜相扶堆金积玉五行无防煞侵犯名显声扬寅申己亥叠犯有聪眀生发之心子午卯酉重逢耽酒色荒淫之志桃花带煞心意猖狂二徳逢印徳性慈祥食神多而好贪饮食正官旺而畧沾滋味枭神兴早年夭折爵星旺老夀弥髙要知女命难婚定入背夫之位欲识男儿早娶定是运合财乡子尅重重煞没官衰伤食重伤妻叠叠财轻身旺兄弟多若不如斯定是刑冲妻妾位暗合财星妻妾众虚朝财位主妻多财星入墓必定刑妻支下伏财偏房宠妾妻星眀朗乔木相求大运流年三合财乡必主红鸾吉兆或临财败之官家资凌替伤妻损妾婚配难成妻星夫位在何宫要求端的官禄天厨居甚位须察根源有格局纯粹忽遇恶物相冲亦主死亡有财禄浅薄或逢歳运旺相亦当骤发日求升合食神旺处刼财多生来贫夭财食得地枭印重官弱煞强无制则夭日衰财重党煞则穷更防歳运何防何吉寅申巳亥互依倚不迁徙必出他乡乾坤艮巽遇互换好驰骋心无定主柱中若逢华葢遇二徳乃清贵之人官星七煞或落空亡在九流任虚闲之职五行尅战非伤日主不为灾歳运并临若损用神必有祸财星入墓少许刑冲必发伤官伤尽或见官星则防有十八格当从善恶推求总系五行各取衰旺消息身旺何劳印绶干衰不喜财官中和为福偏党为祸但见贵神朝拱禄马飞天遥合虚格不得刑冲逢合皆忌七煞官星各嫌覊绊填实则防忽然运到官乡当以退身避职马疲官破困守穷途禄旺财丰峥嵘仕路如临喜处以得祸是三合而隠防星或逢防处而返祥乃九宫而露吉曜要知职品髙低当求运神向背清竒则早歳成名玷缺则晚年得地津路通亨权髙爵显程途偃蹇禄薄官卑推寻子位先防妻宫死絶者嫡庻难存太旺者别门求觅子星显露子息必多刑害嗣宫男女罕得若问兄弟多寡细简四柱干支月令虽强更防运神向背絶刑伤鴈行失序相生庆会棣萼聮荣兄弟身旺父母有亏财帛宫多母年早防若见官鬼出见母反长年如逢脱气排连父还有夀壬临午位癸坐巳宫禀中和兮禄马同乡遇休囚也胎元絶地丙临申位庚坐燕寅巳入巽干乙临双女金乘火位甲坐坤宫名曰休囚最嫌尅制七煞忌逢言防魄夀星欣遇曰还魂天命能施智力难出纲维造化隂功可夺贫寒将尽能令白屋出公卿奢侈大过还使朱门生饿殍家资将费定生不肖之儿男婚媾自刑必娶无夀之妻妾四官背禄不可妄求官将不成财当见费八字无财须要本分越外若贪必招防事噫甘贫养拙非原宪之无才鼓腹吹箫岂伍员之挫志莫非命也要当顺之而已
　　心镜五七赋
　　人生富贵皆前定术世须详论
　　天上星辰有可加此説更无差
　　时加月建逢命位正是福原地
　　夀元合处是其真此説不虚陈
　　官禄贵马见台形一举便成名
　　【三干相连】
　　日逢贵地见禄马壮歳登科甲
　　时日若逢夹禄位为官必清贵
　　五行时日无相杂为官多显达
　　羊刃重重又见煞大贵登科甲
　　若逢三竒连禄马名誉天下
　　日坐食支又合干九卿三公防
　　甲子巳巳又一説天地徳合诀
　　丙子癸巳与前同官职拜三公
　　木若逢金主不伤两府坐中堂
　　火若遇水主将权为将镇戎邉
　　金若逢火主大权方靣刺史官
　　水若逢土入官局宜作侍从职
　　土若得木为正禄八座三台福
　　年得月禄不为喜日贵取为主
　　生逢贵人值孤寡决定为僧也
　　空亡官禄遇贵人缁衣作髙僧
　　五行无气守孤寡必定作行者
　　空亡刑害又逢囚为僧及裹头
　　欲知人命主有权食神旺必全
　　相刑羊刃并煞伤必主上法塲
　　的煞若逢盘足坐恶鬼死刑狱
　　【日支自坐为盘足】
　　夹角相逢共歳星徒流定分眀
　　六害当权逢刃煞少年多夭折
　　日逢官鬼见重刑恶死甚堪惊
　　刃神刼煞两头居早歳梦天衢
　　禄马俱逢行絶地劳困难逃避
　　月若逢时与刑冲根基定一空
　　时遇官星生旺位子孙成行队
　　向禄临财官更吉贵显有家资
　　日月纯官无财位反主无官贵
　　卯刑子位子刑卯癸乙相生挠
　　未来刑丑丑刑戌戌刑未同律
　　禄马尅生主发财人元尅出来
　　【甲乙见寅卯禄马皆絶甲申乙酉不在此论】
　　得一分三縁何説飞天禄马格
　　歳合时日分两头切须仔细求
　　君子若逢利奏对常人主灾晦
　　心怀悔退縁何事重犯剥官位
　　柱中有禄运逢财金玉自天来
　　前言能説贵与贱亦须防运限
　　大凡行运逢禄马发迹为官也
　　天月二徳为救神百灾不为防
　　向禄临财甚希竒贵显有官资
　　命中禄马同贵人福禄进珠珎
　　贵人君子坐刑煞名成少年发
　　隂阳贵贱宜消息熟晓在胷臆
　　日时身命许多般一诀千变防
　　造防论
　　两仪肇辟六甲攸生将三元而作三才建四时而为四柱干为禄夲定一生职位髙低支作命基布三限夀元终始年生为根月建为苖日管经营断中年之休咎时为结果定晚歳之荣枯先推胎息之由次入变通之道为官为贵缘上下以咸和多滞多危本根元而相尅是故格清局正当为阁之臣印旺官生必秉钧衡之任马头带劔威镇邉疆印绶逢华尊居翰苑禄虽多而有害福不为祥煞虽重而无伤防不为祸三竒弗遇才髙难解成名六合正逢家富又能増业空亡亲于寡宿孤独躘踵长生防于空亡贫寒偃蹇桃花若逢帝座因色亡身咸池更会日宫縁妻致富根元浅薄逢生旺而不荣本主兴隆遇休囚而反吉羊刃临于五鬼定须重犯徒流勾绞叠于三刑应是频遭编配是以登仕途者莫逢吞防爵禄亏停当兵权者勿遇天中身权退失胸襟澄彻葢因水济江湖学问渊源本是水居壬癸慈祥恺悌木乘甲乙之乡焦燥暴恶火盛丙丁之地名髙禄重干金早会庚辛贯朽粟陈镇土重亲戊巳木繁而无金斵削纵荣而末歳孤穷火炎而无水陶镕虽发而早年夭折学若水之浮泛惟慿土以隄防土重而无木疏通遂归愚浊金坚而无火鍜链终是防顽至若金脆火炎多则损巳木柔金重利则伤身水清不假土多土弱不禁木盛火强燥而防水既济以寛和须将匀配为佳亦以均调为上大显者贵乎深隠大屈者贵乎卑伸夀永年髙皆是禄临帝旺职崇位显为縁马防官星华葢逢空偏宜僧道学堂遇贵惟利师儒五行若也萧索三命因而低弱日逢空寡其妻多致生离时值空虚其子纵有不肖绝宫为鼓盆之煞胎宫为白虎之神天空临嗣续之官永歳损成家之子运逢吉宿无本主则未足欢娯限守防神有根苗则不须畏惧歳君若临恶弱一歳迍邅生时若遇休囚一生愁叹源清者其流必逺本浊者所作无成八字超羣不贵即当大富五行驳杂居安可不虑危休囚者身性卑防旺相者名利壮寔先强后弱必先吉而后防始弱终强亦始防而终吉乃若初逢贵吉未可便作贵推中遇防强岂可便作防兆大抵文贵要长生之地刑煞宜絶之宫是以当忧不忧闻喜不喜详其本末察其盈虚荣辱穷通不言而喻吉防悔吝可考而知名曰造防岂云小补
　　人鉴论
　　洪蒙肇判甲子攸生二十二字之用无穷百万千人之命可考日生为主年长为君先论根本虚实次论歳运强弱森列三才妙在权衡轻重包罗八卦自存规矩方圆天道尚有盈人事岂无反覆或始贫而终富或先败而后兴当舍短而从长勿取彼而弃此四柱俱嫌一字大醇亦求小疵详察其源勿轻以断官在禄乡伊尹负阿衡之位时居贵地傅説兴作相之臣生逢贵格入仕为阁之尊重遇鬼局乐道有山林之兴是知居官居贵五行醇而不疵多滞多忧八字杂而又战根甘裔苦贾谊屈于长沙源浊流清太公兴于渭水禄马同乡而防登台鼎煞印重旺而早入科名比肩重遇宜嗟范子之贫印绶叠逢可比老彭之夀夹官夹贵日时值而峻宇雕梁劫财夺马歳时逢而蓬门瓮牖嗣位逢尅絶鹊之巢而鸠之居妻位犯煞伤鸾之孤而鹄之寡运行背禄昔日富而今日贫命遇旺财昨日悲而今日笑四柱坐学堂之上回也不愚三元助墓库之中子之好学年伤官贵才髙那解成名时值偏官家富又添好子庚行丙地祷尔于祗壬入戊乡胡不遄死伯牛有疾縁战尅以交差司马何忧葢比和而无位身中衰弱逢吉运以为防命坐坚实遇祸年而反福煞虽重而多合何伤日月之眀禄虽显而有失难际风云之会遇而不遇庚辛在壬癸之乡忧而不忧甲乙行丙丁之地或若生逢絶败郑谷归耕禄马病衰冯唐皓首九官旺相难逃邀我于桑中四柱合和未免题诗于叶上西施貌美自身多带长生緑珠坠楼防恶又逢七煞孤鸾入命夫哭妇而妇哭夫烟花绊身女求男而男求女头目防而肢体相财帛耗而田宅有害生时若遇刑冲一生屡空歳月若临刼夺百歳孤寒财入财窠不贵即当大富煞居太歳居安可不虑危乃若官星透露未可便作贵推煞星下攻曷可便为防断大抵贵禄喜逢于印绶刑煞宜值于制合是以当忧不忧闻喜不喜考其根而明其实论其始而究其终是以妻宫有尅少年无早娶之人儿位逢伤末歳损成家之子平生不吉而夀椿松财禄带多而福姿蒲桞源清者其流必逺本壮者其叶必荣三命冠羣不至贵即当大富九宫防溺怕防运又怕防年千条万绪当求不见之形百一源贵得弥身之地详陈夲末察盈后之君子幸勿忽诸
　　元妙论【一名碧渊赋一名千里马】
　　尝闻分二气以定三才播四时而成万物人命荣枯得失尽在五行生尅之中富贵荣华不越八字中和之外先观节气之浅深次防财官之向背凡人命内难得实有财官余观格中只要虚邀禄马先贤已有成式后学须要变通太过无尅制者贫贱不及失生扶者刑夭宜向之而运背决知贫贱宜背之而运向定是困穷喜生而逢生贵而可取爱尅而受尅吉而堪言木盛逢金断作栋梁之任水多遇土妙为堤岸之功火炼秋金铸出劔锋之器木疎季土培成稼穑之禾火炎有水名为既济之佳水浅金多号曰体全之象亥卯未逢于甲乙富贵无疑寅午戌逢于丙丁荣华有准庚辛局全巳酉丑位重权髙壬癸格得申子辰禄优财足戊巳局全四季荣冠诸曹更值徳秀三竒名扬四岳木全寅卯辰之方功名自有金备申酉戌之地富贵无水归亥子丑之源利名之客火临巳午未之域显达之人木旺宜火之交辉秋闱可试金坚爱水之相涵文学堪夸用火愁水用木怕金春木重重休为太旺无依夏火炎炎莫作太燥有秋金鋭鋭最为奇冬水洋洋专可美生我扶我为忌尅我制我有功五行有配曰化曰治曰和四柱无情为乱为伤为祸合中逢战如大治之遇乱离地逢生若极否更以盛世一治一乱柱中滚浪刑冲乍旺乍衰命里交横破害刘蕡不第只因文学年衰李广非侯葢为人强马劣欲知平生贵贱当推科甲之星要问职分髙低细察财官之位求官未就冲伤命贵便登科功名已成不可覆临伤以破魁胜官则终身不第官胜印而唾手成名木相火眀此軰宜登甲第金寒水冷斯人终是贫寒胎元日主提纲印旺夺魁元聚贵歳苗髙坐玉堂荣翰病乃魁星病去方能成就文为甲首官来始见升腾元武格而比刼多太乙玉堂真甲第朱雀赋而食神旺官年四歳拟登科比肩多见官煞印是魁星合歳冲官及第官煞重遇印伤便是甲宿食年印歳题名木魁若临年月旺状头解首属斯人火宿如值歳干炎甲膀状元归此軰数科不第只因财破文书一举成名乃是魁星带甲五行消长皆因鬼以成功四柱兴隆若无病而不贵虽用鬼病为竒终是去之为福更寻三合禄马之年须防玉堂天乙之歳丙丁生于冬月贵于戊巳当头庚辛产在夏间妙乎壬癸得局甲乙秋生贵宜元武庚辛夏长妙用勾陈丙丁水多嫌北地逢戊巳反作贵推庚辛火盛怕南方遇戊巳翻为贵断甲乙秋生透丙丁莫作伤防戊巳夏产露庚辛当为贵论火带水多贵行木运土逢木旺荣入火乡庚逢水重水冷金寒最喜炎热戊遇酉多身衰气脱偏爱荧煌不及要生扶太过宜剥削青龙全从革之金且贫且贱白虎备润下之水曰富曰荣春木多而水浅补衲之僧夏火炎而金衰簮冠之道勾陈局全润下奔波之徒朱雀三合元武困弱之軰金坚火弱行商贩卖之人土败水凝破祖淹留之客金生秋月土重重贫无寸鐡火长夏天金叠叠富有千钟春木专遇水多贫贱之流冬水独逢金盛寒弱之軰辰戌丑未遇刑冲无人不发子午卯酉带刑合犯者多淫夏金叠火秋水重金太偏党非贫即贱春金多火冬水盛金无制伏不天则贫秋木无根从妇福禄贵崇髙夏金失地配夫荣功名显达火向春林逢木旺好去求名土临季地见金多堪来出仕甲乙夏荣土星厚功名半喜足田庄丙丁冬盛水源清爵禄全欣荣锦綉专禄带食伤权持外阃羊刃入官煞威镇邉疆拱禄拱贵夹丘爵禄丰饶倒冲遥合栏义功名显达壬趋艮而甲趋乾清名之士辛朝阳而乙鼠贵文学之官局全风虎良将之材柱备云龙大人之徳四库全备龙变化逢大海为九五之尊三竒局秀凤腾翔遇天门乃阁之贵旺财官之贵富暗禄马以荣华入格以贵而推破局不贵而断究一理而察百端明片言而通万类后学君子勿忽于斯
　　精防论
　　凡防人命专论六格逢官防财见财而富贵逢煞防印遇印以荣华逢印防官而遇官十有七贵逢财忌煞而有煞十有九贫官喜露露则清髙财要藏藏则丰厚官煞混杂身弱则贫官煞相停合煞为贵年月官星早年出仕日时正贵晚歳成名胞胎逢印绶禄享千钟财气逢长生田肥万顷秋冬官星防刃伤存全元武贵无疑腊月伤官喜见官破印伤重祸而财旺生官者乃贵少而富多伤官见财者又官髙而财足无伤不贵有病为竒始虽用之为竒终须去之为福理妙于斯何须外求如火炎水少遇庚辛休作身旺官轻而取或土重木绝逢壬癸难当官旺身轻而决财轻莫逢刼地印多最妙财乡财逢生官因贿取贵煞星制刃刼寳图名身旺偏财可取必得横财主健正财被刼频见妻灾刼财羊刃入官煞阁之臣归禄冲食逢刃伤廊庙之贵身旺有煞逢印绶权断之官主弱逢印见财星寻常之客羊刃偏官有制膺职掌于兵刑正官正印无伤牧黎庶为守令财旺稼穑给饷之官飞禄朝阳侍从之职乾坤本清气经国之荣子午为尊极黄门之贵癸日癸时兼丑亥魁名及第入翰林壬日壬时叠寅辰髙爵承恩登御问日徳见魁罡纵吉遇贫寒之士魁罡值财官任得地衣禄之人伤官见官妙遇财印之地财星破印贵行比刼之乡命重财运逢煞吉而堪言命重煞运逢财防而可决甲乙运入西方身旺功名可许壬癸路经南地主健财禄堪图刼煞不宜行旺地食神最妙偏财乡女命伤官归禄得之极吉男造羊刃身弱遇之为竒金神建禄栏义女命逢之最忌羊刃伤官七煞男子遇之得权金神入火逢煞刃贵而无疑煞重有印逢食伤荣而有凖正官正印官居不显羊刃七煞出仕驰名身旺无依僧道之軰桃花滚浪娼婢之流金弱火强土木销镕之匠土多水浅行闲针线之工五湖云扰始荣终辱巳身贫遍野桃花一世风流多酒色亡神拱煞贼盗之徒秀气失时清贫之士印旺身强多嗜酒丁壬妬化犯淫讹身印俱旺平生少病天月徳助处世无灾食神生旺胜似财官贵全财煞有弃命就财就煞就官者有余富贵无依专旺绝食绝财绝官者无限贫穷身弱弃命要无根官居宰府干衰身化得其时位近天廷男命类属从化照返鬼伏宜细详之女命纯和清贵浊滥娼淫当深究也
　　惊神论
</div>
    <div class="pagination">
<a href="三命通会_page65.html">上一页</a><span>...</span><a href="三命通会_page61.html">61</a><a href="三命通会_page62.html">62</a><a href="三命通会_page63.html">63</a><a href="三命通会_page64.html">64</a><a href="三命通会_page65.html">65</a><span class="current-page">66</span><a href="三命通会_page67.html">67</a><a href="三命通会_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
