<!DOCTYPE html>
<html>
<head>
    <meta charset="UTF-8">
    <title>三命通会 - 第 11 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三命通会 - 第 11 页/共 67 页</h1>
    <div class="content"><子部,术数类,命书相书之属,三命通会,卷四>财乡夏不良【戌乃墓地中有辛金余气身傍财乡夏生财官无气】消息盈虚妙理要精休旺说行藏
　　六丙日用庚辛为财癸正官壬偏官若年月时中透出庚辛癸字生秋冬金水局中财官有用如不透此三字生秋冬金水局中亦作财官论见丙丁夺财巳为伤官名利艰难若生九夏四季火土局中纵有财官无气虽得滋助亦轻喜行西北金水分野向官临财之运若柱中壬癸俱见官煞混杂无制反贱如有壬无癸不见制当作鬼论要分身鬼强弱定其吉防寿夭制伏得中作偏官用太过反不为福更详日干于所生月内有力无力有救无救分节气浅深轻重言之喜行身旺鬼衰之运忌行身衰鬼旺之乡
　　【六丁日诗曰】酉上临财学业精【酉上丁火长生学堂贵人身坐财官见壬寅时贵】亥中坐贵向官荣【亥上日贵中有壬旺身坐官乡见壬寅时贵己巳为金神化气贵】太冲无气财官背【卯上水死金絶财官俱背无气】小吉迎祥印绶生【未中有木余气财官虽背印绶生身】已近火宫身旺相【南方火旺之地财官受制谓已中丙火夺财戊土夺官故也男妨妻女妨夫有戊者重甲寅者轻】丑中金库禄荣丰【丑中庚辛入墓有癸水余气身坐财官见辛亥时贵】人生吉防如何定月气时中见重轻六丁日用庚辛为财壬为正官癸为偏官若年月时中透出庚辛壬字生秋冬金水局中财官有用如不透此三字生秋冬金水局亦作财官论见丙丁夺财戊伤官名利艰辛若生九夏四季火土局中纵有财官无气虽得滋助亦轻喜行西北及金水分野忌伤官败财运怕官煞混杂有煞无制鬼论制太过贫更详日干于所生月内有无力助分轻重言之运喜忌同上
　　戊巳
　　戊土属阳乃隄岸城墙之土止能拒水不能种养万物凡城隄不有刑冲破害人民得安喜甲乙木以煞化印之地忌行西方运纵发而当破当忧要火生扶嫌水尅制戊巳重犯名利两失辛庚叠逢作事进退
　　已土属阴为田地山园之土可以种养万物要刑冲破害卽耕凿之论喜生春夏辰巳之乡乃官印之地更不値伤官损印发福主为人好置造田园丰盈行东北方运尤妙更兼亥卯未木决主富贵人物穏厚大寛小急値辰戌丑未乃背禄逐马及刼财刑伤破耗讼服不一戊巳日干寻水木　　柱中原有还为福
　　运临北野及东方　　徳润身兮富润屋
　　戊巳日生坐下亥卯寅位为勾陈得位运行宜水木分野生亥子月要引辰戌丑未巳午时若生辰戌丑未巳午月要引亥子时为贵盖土得木而疏通木頼土而培养若木重而土少则崩土重而无木乃顽浊无用之土巳日丑年月西方不吉南方大显
　　【六戊日诗曰】子坐财乡亦是祥【子中癸旺自坐财郷见乙卯时贵丁巳时为金神化气贵】离南有破却辉光【戊午谓之日刃喜刑冲破害午中无水木财官俱背然南离火旺生四五月印绶虽破却有辉光】在于申位财神旺【申上壬生甲絶有财无官】长生寅宫禄鬼昌【寅上火生土秀气钟毓甲木当权身坐偏官】辰上兼财居正位【辰中壬癸入墓乙木有余气自坐财官】戌中依火是专乡【戌上戊为魁罡财官俱背柱中不见财官为上喜身旺重叠忌刑冲财官旺若入别格年月时中见财官喜水木分野运】柱中有用或无用月令如何要忖量
　　六戊日除戊戌为魁罡其财官喜忌论于日下其余戊子戊午戊申戊寅戊辰五日用壬癸为财乙正官甲偏官若年月时中透壬癸乙字生春冬水木局中财官有用不透此三字生春冬及水木局中亦作财官论见戊巳夺财辛伤官名利艰难若生三秋四季及金土局财官无气虽得滋助亦轻喜行东北方水木分野向官临财之运忌行四季西方败财伤官之地若柱透甲乙官煞混杂无制反贱如无乙有甲无制当作鬼论要分身鬼强弱定其吉防寿夭制伏中和作偏官用太过反不为福更详日干于所生月内有力无力有救无救分节气浅深轻重言之喜身旺鬼衰运忌身衰鬼旺运【六巳日诗曰】酉中财禄两相背【酉中水败木死财官两背】卯遇偏官要力停【卯中乙木专权身坐偏官须巳土司令得地方是力停】巳位岂能亏小信【巳中水絶木病丙旺财官无气印却生身丙寅时贵】亥中终是得髙名【亥中身坐财官见丙寅时贵】未临官库时通贵【未上有官无财乃有木无水见丙寅时贵】丑坐财乡月助荣【丑上有财无官见丙寅时贵】中有荣枯千百様临时消息要分明六巳日用壬癸为财甲正乙偏官若年月时透壬癸甲字生春冬水木局财官有气如不透此三字生春冬水木局亦作财官论见戊巳夺财庚伤官名利艰难若生三秋四季及金土局中纵有财官无气虽得滋助亦轻喜行东北水木分野忌伤官败财运怕官煞混杂有煞无制鬼论制太过贫更详日干于所生月内有无力助分轻重言之运喜忌同上
　　庚辛
　　庚金属阳乃金银铜鐡之类禀太阳而成要见丁火制之方能成器如见丙火遇而不遇喜行东南火木之运明亮金得制如値寅卯临于甲乙及巳午未官星印元得气之乡皆是发越惟居西北方为金沉水底是不能成器
　　辛金属阴乃水银硃砂赤碧珍珠之类秉日精月华秀气结成最要金清水秀土气丰厚地方并西北方运如行辰戌巳东南运五行四柱不见丁火为妙见则不能成其器如珠坠炉之喻秀而不实尤恐寅午戌成局煞旺要身强乃当其旺柱有亥卯未更见丙丁透行午未运发福巳酉丑成金局为温厚造化行东方运大吉不宜南
　　庚辛日主号金干　　木火相生福自专
　　年月时中如防合　　东西运歩定居官
　　庚辛日生坐下寅午戌巳火又生寅午戌月要引金土时贵秋三月及季冬或十一月引木火旺时大贵运行木火分野忌过与不及偏阳偏阴则苗而不秀若通火月气非巳酉丑申时不贵运金土则吉比肩三合成金局金盛火微喜行木火之运故金非火不能成其器火无金无以显其用金火相停方为乘轩衣冕若火太炎而无土则金必败有土则为铸印之象陶镕革化而成器大人之命也火多金少金盛火微皆防暴之軰【六庚日诗曰】居申建旺寿延长【申上日徳自坐建禄身旺故主寿】寅上虽絶反主昌【寅中甲丙生旺身坐偏官偏财胎生元命喜身旺化鬼为官】辰是魁星多荣勇【庚辰魁罡身坐财乡谓辰中乙木余气柱中不见财官为上喜重叠身旺忌刑冲财官旺若入别格年月时见财官喜行火木分野之运】戌为魁宿亦心刚【庚戌魁罡身坐七煞谓戌中有旺丙不宜重见丙丁为身衰鬼旺五月生则发早退早喜身旺忌刑冲财官旺若入别格喜行水运忌行火运】午宫有禄何忧困【午上自坐官印谓午中丁巳金虽败何忧】子上无形不是良【子上木败火防庚死谓金沉水底不见其形财官无气喜通身旺月柱见丁火则吉】须防天时分贵贱柱中通变细推详
　　六庚日除庚戌庚辰为魁罡财官喜忌论于日下庚申庚寅庚午庚子四日用甲乙为财丁正官丙偏官若年月时透甲乙丁字生春夏火木局中财官有用如不透此三字生春夏火木局亦作财官论见庚辛夺财壬癸伤官名利艰难如生秋冬金水中财官无气虽得滋助亦轻喜行东南木火分野向官临财之运不喜行西北金水分野伤官败财之运若柱有丙丁官煞混杂煞无制反贱如无丁有丙无制作鬼论要分身鬼强弱定其吉防寿夭制伏得中作偏官论制过反不为福更详日干于所生月内有力无力有助无助分节气浅深轻重言之喜行身旺鬼衰运忌身衰鬼旺运
　　【六辛日诗曰】酉中坐禄最为强【酉中木絶火死财官两背然辛建禄最强见戊子丙申时贵】亥上身临沐浴乡【辛金生子亥上沐浴财生官絶】未位暗丁身尅剥【未中木为财丁为煞巳为倒食尅剥伤身喜身旺化鬼为官见丙申时贵】丑中藏癸食荣昌【丑中有癸为食无火木财官虽背亦吉】卯临财地衰无惧【卯上身坐财官谓木旺生火见戊子时贵】巳坐金局死不妨【巳上身坐官印谓丙戌建禄在巳辛虽死地有倚见戊子时贵】旺相死囚分月气更防有用细推详
　　六辛日用甲乙为财丙正官丁偏官柱中年月时透甲乙丙字生春夏及火木局中财官有用如不透此三字生春夏及火木局亦作财官论见庚辛为夺财壬伤官名利艰难若生秋冬及金水局财官无气虽得滋助亦轻运喜东南火木分野向官临财不喜西北金水分野伤官败财之运怕官煞混杂有煞无制鬼论制太过不福更详日干于所生月内有无力助分轻重言之运喜忌同上
　　壬癸
　　壬水属阳乃甘泽长流之水能滋生草木长养万物独喜春夏生人秋冬値令则无生意若见寅午戌官星得生助之气名誉自彰金局生八月名利两遂水局生三月为天德主贵地支亥卯未行南方运发财
　　癸水属隂乃大海无涯之水不能生长万物一云雨露润泽之水滋助万物喜春秋间运行巳午戌地发福非常大忌辰戌丑未运成败地支亥卯未合伤旺益财无寅甲亦发名利如见巳土丑未月更带三刑平常衣禄初中未济终末荣发若五行有救身旺运喜财官亦主贵显
　　壬癸日生水为主　　根基惟在火与土
　　春秋来徃发财官　　冬夏东行为得所
　　壬癸日生坐下辰戌丑未巳午为武当权运行宜火土分野过与不及偏阴偏阳则贵而不实若生四季巳午月引亥子时或冬生引辰戌丑未巳午时俱贵非此时虚名虚利运喜金水分野生助为荣无金则水絶忌比肩刼财冬十一月三合结局水涨横泛而土崩故水无土则滥土无水则干土得水而受润通气水得土而成隄为河二者不可偏倚若更气运得宜无不贵显其刑合拱合等格不在此论
　　【六壬日诗曰】寅宫旣济最为竒【寅上水火旣济身坐财食生旺见壬寅时贵】子位冲刑反是宜【壬子日刃飞天禄马喜刑冲破害子中巳絶丙胎财官无气取午中丁巳故也】申上逢生多秀丽【申中土败火病财官俱背却水长生为学堂主聪明秀丽】辰中建禄却卑防【壬辰魁罡柱中不见财官喜重叠压伏忌刑冲无土制御则泛虽是文秀平生于功名中歇防若财官生旺别入他格柱中见财官忌伤破运喜火土分野运】午为禄马同乡断【壬午为禄马同乡身坐财官为人伶俐有谋断见壬寅时贵】戌作财官双美推【壬戌日德身作丙戊为财官名武当权凡引用分野与辰午同】造化穷通各有异柱中配合要须知
　　六壬日除壬辰为魁罡财官喜忌论于日下壬寅壬子壬申壬午壬戌五日用丙丁为财巳正官戊偏官四柱透丙丁巳字生九夏四季火土局中财官有用如不透此三字生九夏火土局亦作财官论见壬癸夺财乙伤官名利艰难若生春冬及水木局中财官无气虽得滋助亦轻喜行南方四季火土分野向官临财运柱见戊巳煞官混杂无制反贱如无巳有戊不见制伏作鬼论要分身鬼强弱定其吉防制伏得中作偏官论制过不福更详日干于所生月内有无力助分节气浅深轻重言之喜行身旺鬼衰运忌行身衰鬼旺运
　　【六癸日诗曰】卯为日贵坐学堂【癸卯为日贵坐长生学堂食神建旺虽财官无气亦吉】巳建财官最吉祥【癸巳为日贵身坐财官印生旺谓巳中丙戊建禄庚金长生得丁巳时贵】未上鬼伤因质朴【未上身坐偏官偏财喜身旺化鬼为官】亥中官背却荣昌【亥中丙戊俱絶财官俱背却喜亥多冲巳中丙戊飞来就癸为财官禄马之贵若得癸亥时并冲方合】酉宫得救方无咎【酉中癸水衰败财官无气要通身旺月为贵】丑位虽冲不作殃【丑中羊刃有官无财巳土专位七煞喜冲破刃神不为灾咎】忧不忧兮喜不喜月间休旺要详
　　六癸日用丙丁为财戊正官巳偏官若四柱透丙丁戊字生九夏四季火土局财官有用若无此三字生九夏四季火土局中亦作财官论见壬癸夺财甲伤官不利若生春冬水木局中财官无气喜行南方四季财官之运怕煞官混杂有煞无制鬼论制太过防更详日干于月令内有无力助轻重言之运喜忌同上
　　论十二月支得日干吉防
　　子月
　　甲乙日得子月为印绶喜见官露印忌坐天财伤印岁运喜忌同
　　丙丁日为官贵隂阳和合喜露财官见三合六合官印合须考月令中气身旺喜财官身弱喜印旺忌七煞伤官岁运伤为福之地丁得之偏官两阴相攻喜身旺有合制忌身弱无合露正官及四柱带多无制伏运喜身旺合偏官忌身弱
　　戊巳日为财喜露财身旺忌坐刃透比不遇亥子日生难为财运喜身旺与财身弱喜旺忌刼
　　庚辛日为长生财喜坐露财身旺忌无财身弱如四柱全无财星便不是长生财只是伤官背禄月令须时带偏官庚日丙时巳时辛日丁时午时便为有制吉次宜日时带诸不见之形贵如年日时三宫皆不遇其命可知行运身旺喜财身弱喜旺通忌比刼
　　壬癸日壬为旺癸为建禄只是身强奈名利二者却被月令销镕尽了颇宜时带偏官贵如壬日戊巳时癸日己午时是也次宜日时带诸不见之形贵如年日时三宫皆不遇其命可知运喜行偏官忌正官
　　丑月【交丑未是丑丑初只是癸须是坐了丑丑中方有己辛小寒上旬上七日癸水余气旺或丑日丑时冬春生作水用下八日作辛金用大寒节皆是巳上正位或夏月四季月作土用秋生作金用】
　　甲乙日得丑月为杂气官贵喜官星透干不透要冲旣透怕冲运喜行财忌官藏无冲官煞混及伤官官爱多合身旺喜财官运身弱喜行旺地忌煞伤岁同
　　丙丁日为杂气财喜财透干忌羊刃比肩运身旺喜财身弱喜旺通忌刼财若不遇申酉丑日生难为财戊巳日为余气财月初小寒后七日半生有癸水余气无比肩败财羊刃亦能发财贵如过期生丑中无利无害平平日时二宫能带诸贵格亦可发有余气财贵者喜财露身旺忌财衰身弱运喜忌同
　　庚辛日为自库之月只得身强少病多安寿考月令中更无物可采颇宜时偏官贵及带日时诸不见之形依然发福时偏官庚日丙时巳时辛日丁时午时运喜行合偏官忌正官
　　壬癸日为杂气印贵喜透印见官及刑冲忌印伏运宜行官印之地忌财伤印余同前论
　　寅月【乾坤艮巽四维在地月令在天不管四维才立春便有寅有甲不必拘泥于艮时辰论分野则
　　有之余巳申亥同此】
　　甲日得寅建禄乙日旺相月令中无格可取只利得身旺年久颇宜带时偏官及日时诸不见之形贵时偏官者甲日庚时申时乙日辛时酉时如年日时三宫无格可取终身可知有偏官者喜行合偏官运忌正官丙丁日为印贵喜坐官露官再露印星忌露财宜行官印运忌财伤印
　　戊日为偏官贵两阳相攻喜身旺忌身弱偏官有合莫制无合要制运喜身旺合制忌身弱正官及再行煞乡巳日为正官贵阴阳和合喜坐露财再露官星三合六合身旺忌七煞伤官官爱明合身旺喜行财官身弱喜旺忌七煞偏官
　　庚辛日为财喜财多露身旺忌坐刃透比身弱不遇寅卯日难为财运身旺喜财身弱喜旺忌刼同
　　壬癸日为长生财喜财透干忌伏藏如柱无财透便不是长生财只是伤官背禄月令颇宜时上偏官壬日戊时巳时癸日巳时午时须及年日时诸不见之形贵如三宫皆无格难言好命运身旺喜财身弱喜旺忌身弱正官
　　卯月【交卯末是卯卯初只是甲须是坐了卯卯中方是乙】
　　甲日得卯旺相乙日得卯建禄甲乙生卯月诸格无取只利得身强命长颇宜带时上偏官及诸不见之形贵偏官者甲日庚时申时乙日辛时酉时若年日时三宫无此其命平常原带偏官喜合忌正官运
　　丙丁日为印喜露官印二星忌天财运同
　　戊日为正官喜坐财露官三合六合身旺忌煞伤官爱多合运身旺喜财官身弱喜旺忌七煞伤官
　　巳日为偏官喜身旺有合无则要制忌身弱无合及露正官运喜忌同
　　庚辛日为财喜透自旺不坐寅卯日难为财忌坐刼露比运身旺喜财身弱喜旺忌刼比同
　　壬癸日为长生财喜坐露财如柱无财便不是长生财只是伤官背禄月令颇宜带时上偏官如壬日戊时巳时癸日巳时午时须是带诸不见之形贵运身旺喜财身弱喜旺带偏官者喜合偏官忌刼财正官
　　辰月【交辰末是辰辰初只是乙须是坐了辰方有壬癸水清明上旬七日半乙木余气旺或辰日辰时作乙木论下八日作癸水论谷雨节皆是戊上正位若秋生辰日辰时作水论四季作土用】
　　甲乙日生辰月为杂气印喜见官星及印露不露要冲旣露怕冲忌见财多伤印运喜忌同
　　丙丁日为杂气官喜官透不透要冲见财身强发福忌官伏无冲及煞伤运身强喜财官弱喜旺忌煞伤同戊巳日为杂气财喜财露旺不露要冲忌财伏无冲坐刃比肩不坐亥子辰日难为财运身旺喜财弱喜旺忌刼同
　　庚辛日为余气财贵清明后七日半有乙木余气方可发如月初生无比刃夺财皆可发过期则辰中无利无害平平如日时带诸贵格亦发运有余气财身旺喜财地忌身弱刼地财衰
　　壬癸日为自库只是身强少疾月令无贵可取颇宜时上偏官及日时诸不见之形贵依然发福勿拘月令运如时偏官者喜行合制忌行正官伤官
　　巳月
　　甲乙日得巳月为财贵不生于巳午日难为财亦名长生财贵戊土露则财星愈光丙火露则伤神益壮喜身旺财露忌坐刃露比运身旺喜财身弱喜旺
　　丙日建禄丁旺相丙子生巳月无可取用为福只是身旺年长颇宜时带偏官及日时之贵格又丙丁己月亦是长生财贵要财露如不露只是伤官背禄月令是长生财喜行财运带偏官喜合运忌刼财正官
　　戊巳日为印亦是建禄何以别之只年月时露丙火为印丙不露更有壬癸字者只是建禄印绶贵喜露官星及行官印之地忌伤官印如建禄时宜带偏官喜自身强旺运宜合偏官忌正官
　　庚日为偏官贵印与同宫喜身旺合制有合莫制忌身弱无合正官运亦同论忌再见偏官全无制多夭独庚申日则不然何者巳中有土能生金金旣长生又自坐禄何夭之有更防壬露无丙癸露无丁甲露戊衰乙露巳病之机何如
　　辛日为正官辛为天徳喜官再透及财露官爱多合及三合六合之地忌坐七煞伤官运身强喜财官身弱喜旺忌七煞伤官
　　壬日为偏官喜身强偏官有合莫制忌身弱露官运喜身旺合偏官忌身弱旺官全无制伏多夭
　　癸日为正官喜露财官三合六合身旺忌七煞伤官官爱多合运喜身旺及官印之地弱则喜印忌煞
　　午月
　　甲乙日得午月为财贵亦为长生财巳土露则财愈显丁火露则伤益壮喜身旺忌刃比运身旺喜财身弱喜旺忌比刼
　　丙日旺相丁日建禄丙丁人生五月无可作福只身旺年长颇宜时带偏官及日时诸不见之形贵又丙丁生午月是长生财贵要财露如财不露只是伤官背禄月令带偏官者喜行合制运有长生财者喜行财运戊巳日为印亦为建禄何以别之年月时干露丁为印喜透官印忌财无印作建禄论
　　庚日正官星身弱喜旺忌七煞伤官岁运伤为福之地辛日偏官喜身旺合制有合莫制亦利土出火藏忌身弱无合及正官运喜身旺合偏官忌正官再见偏官壬日正官正财喜身旺三合六合忌七煞伤官官爱多合运身旺喜财官身弱喜旺忌七煞伤官岁运伤为福之地
　　癸日为偏官喜身旺偏官有合莫制忌身弱无合正官运喜忌同
　　未月【小暑上旬上七日丁火余气旺或未日未时春生作木用下八日作乙木库用大暑节皆是巳
　　土正位若夏生作火秋生作土用】
　　甲乙日见未为自库月主身强少病但无一物可用为福颇宜时偏官及日时带诸贵格不必拘月令运喜合偏官忌正官再见偏官
　　丙丁日杂气印喜官及印露不露要冲忌印伏无冲与财运喜官印忌伤官岁运伤为福之地
　　戊巳日杂气官贵喜身旺与财及官透不透宜冲官爱多合忌官伏无冲兼煞混伤官运身旺喜财身弱喜旺忌七煞伤官运岁伤为福之地
　　庚辛日杂气财喜身强财透旺不透要冲忌财伏无冲羊刃比肩运身旺喜财身弱喜旺忌比刼岁运伤为福之地
　　壬癸日为余气财如遇小暑七日后生则不为杂气长生财贵小暑七日半生有丁余气谓之禄马同乡无伤官无夺财颇能发福如过期生未中无物可取主平常喜官透财露身旺忌七煞伤官运身旺喜财官弱喜旺忌七煞伤官同
　　申月
　　甲日申月为偏官喜身旺合制忌身弱正官运亦然尤忌再见七煞
　　乙日申月为正官喜身旺露官透财三合六合忌七煞伤官官爱多合运身旺喜财弱喜旺忌刼财
　　丙丁日为财官丙见壬七煞丁见壬正官喜身旺露财官忌伤七煞运身旺喜财弱喜旺忌刼财
　　戊己日为长生财喜财露如柱中无财便不是只是伤官月令宜时带偏官及诸贵格月令虽有长生水为财内有戊土为害运喜行长生财为妙身强喜财弱喜旺时偏官喜合制运忌正官身弱
　　庚日为建禄辛为旺相月令别无可取为福只是身强年长颇宜时带偏官有合莫制有制莫合运忌正官壬癸日为印喜露官透印忌财运亦如之
　　酉月
　　甲日酉月为正官喜身旺露官见财三合六合忌七煞伤官官爱多合运身旺喜财官弱喜旺忌七煞伤官乙日得酉月为偏官喜身旺有合莫制有制莫合忌身弱正官运亦如之再忌见七煞运
　　丙丁日为财喜身旺露财官三合六合忌刑冲破害比肩刼财运身旺喜财身弱喜旺忌刼夺
　　戊己日为长生财如柱中不带财露便不是只是伤官月令颇宜时带偏官及诸贵格偏官格喜合制运身旺喜财身弱喜旺忌刼财
　　庚日为旺相辛日为建禄月中无物可取只是身旺年长颇宜时带偏官及日时诸贵格有偏官喜合或制忌正官运亦然
　　壬癸日为印喜露官透印忌财运亦如之
　　戌月【寒露上旬上七日辛金余气旺或春生戌日戌时作火论下八日生作丁火用霜防节皆是戊
　　上正位或夏生四季生作土用】
　　甲乙日戌月为杂气财喜生旺财透不透要冲忌财伏无冲比肩羊刃运亦然
　　丙丁日为自库月亦主身旺年长戌中无物可取为福只宜时带诸贵格为妙运亦然
　　戊巳日为杂气印喜正官印透不透要冲忌印伏无冲有财伤印运忌伤官伤印
　　庚辛日为杂气官贵要身旺印全如官透冲则用官贵印透冲则用印贵不透要冲忌官伏无冲官爱多合运身旺喜财官身弱喜旺忌七煞伤官
　　壬癸日为杂气财要身旺财官双全为贵财透冲则用财官透冲则用官不透要冲忌财伏无冲运身旺喜财身弱喜旺忌刼夺
　　亥月
　　甲乙日得亥月为印喜露官透印为福忌财运亦然丙日为偏官有合莫制有制莫合喜身旺忌身弱正官岁运同
</div>
    <div class="pagination">
<a href="三命通会_page10.html">上一页</a><span>...</span><a href="三命通会_page6.html">6</a><a href="三命通会_page7.html">7</a><a href="三命通会_page8.html">8</a><a href="三命通会_page9.html">9</a><a href="三命通会_page10.html">10</a><span class="current-page">11</span><a href="三命通会_page12.html">12</a><a href="三命通会_page13.html">13</a><a href="三命通会_page14.html">14</a><a href="三命通会_page15.html">15</a><a href="三命通会_page16.html">16</a><span>...</span><a href="三命通会_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
