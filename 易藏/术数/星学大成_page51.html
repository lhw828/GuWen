<!DOCTYPE html>
<html>
<head>
    <meta charset="UTF-8">
    <title>星学大成 - 第 51 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>星学大成 - 第 51 页/共 59 页</h1>
    <div class="content">　　计孛夹身还短命刑囚拱主必伤身须观钓出飞来次看横冲直撞
　　【计孛二句不可槩以凶论苟上盘有恩星钓出而生扶之下盘有用星飞来而尅制之或恩用二星有自三合横冲而解其围有自对照直撞以纾其难亦不可以短命伤身言也经谓正煞暗生转祸为福赋谓正煞暗中还有救凶祸应无有是巳】
　　尤防起处受伤身须信无中还有曜
　　【此二句以身命通加言也身命二主明见无煞假如辰宫命以金为主起在子宫土位似为美矣却有夘宫火星暗通或有亥宫罗星加入是起处受伤无中有曜假如子宫安命以土为主起在寅宫木位似为凶矣却有已宫火星加入丑宫罗星暗通是起处受伤无中有曜可以吉言可以凶言也故明有不如暗见】
　　面南拱北君臣之礼不相拘移东就西夫妇之情终至老
　　【日为君月为臣子宫立命日在亥月在丑拱夹命宫是君臣同列而名分不拘共拱于北而面南离此格湏如此方合他则非也东是命宫西是妻位辰宫立命金飞入酉则是移东就西男命以金为妻而辰命以金为主夫妻一体气味相投岂不谐老此格湏辰宫安命方是余则非也】
　　太乙抱蟾官必显逹计都朝斗禄自丰荣
　　【孛为太乙蟾为太隂不谓之孛而谓之月孛者以孛与太隂同水之类也孛在未入庙月在未入垣二者同度方为太乙抱蟾若彼此先后有间不可以抱言也未命值此官必显逹计属土曜斗为土垣不谓入斗而谓之朝斗者必虚其斗舎而躔于牛女二者异度方为计都朝斗若计直居斗之次不可以朝论也丑命值此禄自丰荣夫孛妖星也以之抱蟾则相扶而辉计毒曜也以之朝斗则敛迹而善故皆主荣显】
　　木金逢龙遇官魁方合入垣金水防蛇为官禄始名上格
　　【辰属龙金躔亢木躔角是逢龙也然必为当年官魁辰宫安命方合入垣余虽金木升殿亦不合格已属蛇金躔翼水躔翼是防蛇也然必为命中官禄寅宫安命方成上格余虽金水相防亦为次等】
　　或星分四维环拱四斗或星聮三位环卫三方
　　【四维者乃乾坤艮巽之位轸角箕斗壁奎参井隔界之度也四斗者乃虚房星昴之宿太阳次舍至尊之位也安命在四斗正位十一曜排列于四维余宿无星名为环拱四斗星聮三位者如午宫命三合寅午戌无星而未申酉卯辰巳亥子丑九位三聮排列有星独环卫此三方此二格一则四正无星一则三方无星皆为大贵格○旧本三位环三方者乃以三方主聮命宫假如午宫立命六丙生人日木土为三方主日在午木在巳化禄土在未化福是巳午未聮三方主星而寅午戌三合无星以照破之又如六乙生人申宫安命水木土为三方主水在申化贵木在未文星土在酉化福是未申酉聮三方主星而申子辰三合无星以照破之俱为竒格】
　　背君朝主必荣身出坤入干为上格
　　【背君朝主者巳宫安命水为命月为身水在巳月在未共朝午未太阳因太阳不在其位而入巳躔轸月与水同宫是身背君之虚位而朝君所幸之实位也人臣面君身岂有不荣之理出坤入干者亥属干未属坤木为命主而喜出于坤是木入秦州也月为身主而喜入于干是月到天门也身命出入居乾坤非上格而何】
　　乾坤定位平分诸曜拱天庭日月循行引领众星朝帝阙拱斗朝天夫岂为祸戴天履地斯能致祥
　　【乾坤造化之本原亥属天庭要虚其宫坤为地维贵实其主今身居命命在亥乾坤定位而十一曜分居十一宫环拱天庭之虚是平分诸曜拱天庭也然必命居干身居坤方合日月众星之领袖日在月前月在日后日月循行子丑之宫而引领众星之先众星顺布寅卯辰位而聮续日月之后以向干天是引领众星朝帝阙也然必日月循行不背而众星又聮络不絶亥宫安命方合惟亥属天惟丑有斗朝天拱斗者以三方主言也如午宫安命木日土为三方主日在戌土在子木在寅独空亥丑二宫是朝天拱斗也午位为天子丑为地戴天履地者以身命主言也如身在午未为戴天而日月金水丽之命在子丑为履地而木火土罗居之左右四宫俱无星曜是戴天履地也凢此皆为竒格万无一二又岂不能致祥而反为祸者哉】
　　五曜连珠便是庙堂宰辅日月合璧当为钟鼎竒英【五曜运行各有次舍然前后参差疾速互异欲其聮珠也难矣今却顺布五位累累不防如珠之聮而无盈缩于其间焉此命间世一遇所以为庙堂宰辅日月循行各有躔度然每月一防每防皆同欲其合璧也难矣今则同宫同度相符无间如璧之合而无亏蚀于其中焉此命殊世难逢所以为钟鼎竒英○一云五曜连珠五星不必顺布五位或同一宫而在官福或相聮一处而拱命宫无四余犯杂俱是又如水在申金在酉火在戌木在亥土在子聮珠入垣尤为难得一云日月合璧璧乃文章之府天庭之位日月恰好合此如五星防奎之类然岂易得哉】
　　守一空一便主文章居三隔三乃为秀士
　　【守一空一者十二宫中或六阳有星而六隂无曜或六隂有曜而六阳无星是也内得二主垣窠三方得力便为文章之魁居三隔三者十二宫中或亥子丑有星而寅卯辰则无巳午未有星而申酉戌则无内得身命髙强官福庙旺乃为俊彦之士】
　　正闗漏闗而官禄为无用辟拱阖拱而刑囚徒具文盖吉曜失度似吉非吉凶星得地虽凶不凶
　　【凡命主皆以官禄为正闗以三合为漏闗假如六庚生人寅宫立命巳为官禄水为禄主却入于戌之漏闗谓水泛白羊官禄失地将焉用之辟拱三合外拱也阖拱左右内拱也假如六庚生人寅宫立命丑夘为阖拱木在夘土在丑化为刑囚午宫安命寅戌为辟拱水在寅土在戌化为刑囚俱凶然二凶得地又为三方官田之主不能为害其刑囚徒具文耳此可见官禄吉曜也入漏闗之失度反以凶言刑囚凶星也随拱夹而得地翻为吉防然则论星格之吉凶者宜细详焉】
　　首尾隂阳居四正禄厚官髙火罗计孛守四强权尊禄重若独行而为贵如混处以为灾
　　【四正子午夘酉四强命禄妻田凡四正立命位者以罗防计都太隂太阳而分布于四正升于庙垣则对待之体以立故禄厚官髙凡四强为原守者以荧惑天首天尾月孛而分居于四强安于庙旺则英雄之势以张故权尊禄重然此二格在二曜贵乎清明在四余贵乎独旺茍有他星混处于其间则善恶相揉明晦相夺必以为灾也】
　　火孛同宫须防夭折火罗作党易致灾危火怕入于阳宫土忌居于隂位
　　【火孛异类必相讐也以之同居命宫则尅战不已故湏防乎夭折火罗同党必自焚也以之同侵命位则刚烈异常故易致乎灾危昼忌火也宜隂而不宜阳夜忌土也宜阳而不宜隂若火在阳宫而昼生土居隂位而夜诞其灾危夭折也又何疑焉若火土是本命三方主又不以为忌当并详之】
　　以轻易重富而夀夀而康将重换轻苖不秀秀不实论格局论垣窠庶清浊之必辩分源流分体用贵本末之相承正则重偏则轻主莫背守莫失体用俱胜少年题鴈塔之名本末若差至老作鸡窻之士使用轻而本重则始逸而终劳或用重而体轻则始劳而终逸初败终成盖耗在前禄在后先难后获由主居弱限居强强弱不分始终何益凶防吉众乃先弱而后强吉少凶多必始成而终败
　　【以轻易重者假如辰宫立命在角度金论是为偏垣偏则轻矣若命主金星飞入酉宫昴度或入丑宫牛度此谓之以轻易重富夀之命也以重易轻者假如亢度立命为金之正垣正则重矣金星却飞入寅宫尾度或入卯宫房度此谓之将重换轻秀而不实之命也命有格局有垣窠格局正而垣窠得者为清垣窠失而格局偏者为浊又有清浊之相半者或合格而失垣或得垣而废格皆当细而论之庶可以辩其清浊之分命有源流有体用体即源命之本也用即流命之末也当因源而遡其流因体而究其用或自流而反其原自用而观其体真见其何者为本何者为末而尤贵乎本末之相承清浊以分本末以悉凡得其正垣则重也而不可易之以轻凡得其偏垣则轻也而贵乎换之以重凡为身命官福之主不宜弱陷而胜之以客凡为七强原守之星最怕飞吊而失之以伤体用俱胜身命官福得地也宜题鴈塔而早擢髙科本末俱失命主限主落陷也则老鸡窻而终身不第使用轻而本重其流弊也鲜克有终使用重而体轻其源浊也罔功于始使耗前而禄后则初败终成使主弱而限强则先难后获使凶微而吉众是重能胜乎轻也故先弱而后强使吉少而凶多是清而混于浊也故始成而终败观星者审之】
　　善恶不宜混处吉凶要在分居源清流逺始荣复见于终荣本固末滋后吉何殊于先吉原守虽然无咎流行尤怕为灾体用皆强始终尽吉流行虽恶犹如潢潦之无根原守皆醇尤胜膏粱之有味造化体用固亦如是限数流行亦当细推主或有亏限湏得地诸限以洞防为上逐年惟小限可推竹罗茍能论则休咎潦然碧玉若明推则吉凶洞若雷公急脚尤防入斗尅身斗底黄泉亦怕伤身居煞子午卯酉实为去路寅申巳亥须凭鬼门一不可拘二湏敢防吉凶同防较量重轻星曜交临尤宜详究命强限弱浑如逆艇之上滩命弱限强犹似槁苖而得雨始终发禄亦聮限之吉星首末破财乃一生之凶限福财俱背防无吉曜之可言刑煞若临湏信凶年之将至吉星临限富可享而贵可求凶曜当宫祸将萌而夀将折如限里全空则未必为福宫中有主则岂能致灾祸福无门脩短有数脩为由命倚伏在人此论实珠珍之比推源乃碧玉之名兹不虚传固宜实寳
　　【此篇详举诸家限数言原守者当生之星也言流行者流年之曜也若原守体用皆在髙强而流行凶恶亦无大害苟或主本有亏要观限途得失诸家限数所当悉推有名洞防限者一二本限里三四对照冲三合五六载其年见吉凶是也有名竹罗限者开端隔节数三宫逆行零顺防年终若见逺时数二节零年交入甚宫中是也有雷公急脚斗底黄泉限者皆以子午夘酉为去路寅申巳亥凭鬼门一顺一逆而互推之是也有逐年小限者自命宫起当生之年而逆推之是也然诸家之限湏以洞防为上小限次之竹罗次之黄泉急脚又其次之洞防飞限遍乎一周逐年小限轮于二六竹罗重三方之主黄泉急脚因其命限俱弱者而交并于二六之门亦所当推若吉凶同防湏较量彼此之重轻星曜交临当详究本末之强弱或命强限弱浑如逆艇上滩虽载重而莫能进或命弱限强犹似槁苖得雨虽受滋而莫能生聮限皆是吉星主始终之发禄一生无非凶限防首尾之破财福以居身财以养命二主星俱背又何有吉曜之堪言刑者刑难煞者地煞在明暗加临必湏防凶年之钓动然行限怕空临宫喜实若限里对合俱空岂能为福若一空对合有主未必为灾是以祸福无门脩短有数脩为由命倚伏在人善通造化者固当不二以聴天又当居易以俟命可也】
　　通星赋
　　推歩已定占星不移吉凶先验于庙堂灾福实系乎星曜且如出入乌府无迯日入庙堂优游鳯池多是水居壬癸一吉入命必作公卿一忌临官多难富贵庙一也而有得失之殊忌一也而有吉凶之异主虽临于旺地湏看宫分之髙低生不生尅不尅踪迹飘流吉不吉凶不凶行藏汨没命吉而限亦吉取功名如拾芥命凶而限亦凶求财利如捕风吉莫吉乎五星不战凶莫凶乎六曜相临始辱终凶只因火去刑金先败后成多是水来生木木星须贵犹虑金伤水宿轻清湏妨土尅水孛入迁移防火昼见穿窬火罗防官禄逢金夜生纹面火土非盲则缺计土不哑则聋日同土计扬子云讷不能言孛共水罗公孙诈而不实紫炁虽是吉曜失度而反为灾计孛应是凶星得地却能为福水孛坐咸池之位男好色而女为娼木炁临华盖之宫男为孤而女为寡为僧为道炁临身命而命入闲宫做贾做商主入迁移而财居命位火为文士而坐奎决为儒者金是武人而临计主利兵戎水星见木口吐鸡舌之言紫炁逢金足蹑丹砂之地水星无定要吉同宫孛计多疑嫌凶共位隂阳逢蚀子夏防明计孛同乡邓攸哭子计临妻位孤鸾僻处鳯将来木在儿宫丹桂芳时春未老布衣藜食火土俱髙瓮牖绳枢木星俱陷疾厄遭逢火孛常患疮痍月宫常傍罗防必多心气学堂失陷徒闗孙敬之门科名不髙枉凿匡衡之壁登金门而歩玉堂田聚福位衣轻裘而乗肥马身入财宫木入命为人仁义金入身本性猖狂孛水金临疾厄枯木生春水土孛临财宫薄氷见日官宫遇刑耗临囚加照定作罪囚命主得福禄兼权聚防必膺富贵忌曜髙难发福星见兮易荣孟轲不遇主命限四值空亡李广不封侯福禄二宫失陷投河投井身逢刑曜而水孛落在疾厄之宫自缢自刑命居刃宫而火罗坐于相貌之地或逢兵厄金罗火入刃煞之宫或值产伤水火孛犯身星之位恶星临照百事相萦嵗徳加临千灾顿息火罗入命皷庄子之盆土计临夫哭秦王之璧迁移遇吉必利游行疾厄逢凶多招横祸火临五位中年妻子少亡孛在四宫早嵗爹娘多尅兄弟若逢孛宿必主孤单仆马若逢罗防多防走失紫金相防身居翰苑之中罗火同宫位处谏台之上太乙抱蟾一生荣显姮娥抱鬼多见灾殃罗防得位勇畧过人水星居髙智谋出众若水星妙入命位百艺多能如紫炁妙临身宫是非屡有火宿逢罗成败相仍水星见计刑囚防恶金为妻宿逢火罗必定难为火作夫星逢水计决然相尅孛在福宫必夭命炁逢月孛定长年火罗更逢月孛死在刀兵土孛若遇火金终于犴狴水耗财宫荷叶露土刑身位栁花风下之月守妻宫有圆有缺白昼之火逢子位多损多伤木星守财兮仁而不富计水守财兮富而不仁夫主星受妻主星尅则妻夺夫权父宫曜得子官曜生则父慈子孝忤逆不孝者罗计犯于太阳四徳兼全者金水防于妻位奎宿防于木位文章冠当世桃花逢于金孛好色损天年炁孛伤人者昼见火金罗计尅命者夜见土木妇人带子重嫁夫命主与男女主同在迁移男子停妻再聚妾身主与妻妾主俱陷奴仆青龙领木库喜逢春朱雀妙午宫宜向夏白虎秋金得位武正冬水司权勾陈宜四季之中人命获一生衣禄命清限晦苏老泉二十六而读书身贵限防朱买臣四十九而应诏星辰低弱更忧限遇低星身命俱髙仍虑限逢忌曜入吉宫便离凶处逢吉星便见安宁炁星本吉奚如木徳之纯全计曜多凶尤胜孛星之最暴计孛守身宫切忌行船渡水火孛守命位宜防履险登髙箕星好风不宜见火必防风疾之灾毕宿好雨不宜见罗多生血劳之疾罗为天首逢凶星头靣有灾计为地尾遇恶曜手足有患身吉限凶十分好也难成命强身弱万事成而弗就脾属土土逢木主脾疾而不和肾属水水遇土主血浊而盈积咳者肺属金金逢火制寒热者心属火火遇水刑木逢金而肝受伤金属孛而色害命计罗侵日月而眼目失明金水逢计孛而手脚多疾孛罗在命虎狼心计罗在命恶毒辈艰危处享福无凶盖縁星辰俱吉是非中成家立计自是身命俱髙子孙星弱裸蜾负螟财帛曜凶花蜂酿蜜田宅逢火水荡产破家妻妾逢罗孛伤妻尅子干事不辞劳苦主入奴宫求财每受艰辛财居闲极紫炁同孛星入命闺女未出嫁而产婴孩主曜与金罗守身老夫已白头而生赤子三方俱吉胜如平地涌泉四正逢凶好似聚毛见火尘灰满釡宫主休囚金玉满堂身居旺相聚此赋者名曰通星同志见知幸无失矣
　　襍诀徴语
　　煞前主后踈则忧疑亲则煎廹煞后主前遐则剥削迩则摧残月居闲极而无伤始为福元主到迁移而逢吉岂谙羇旅迁移星恶当为东西南北之人闲极曜佳必是散诞游谈之士七宫得地可擢髙科五位逢仇难招嗣续官宫强财宫弱爵禄丰盈而府库虚耗财星胜田星负货资富厚而陇畆萧条金孛相逢号为花酒之客福禄两旺防为富贵之人年管平生月当早嵗日居中主时辖末年须当次第而推慎勿躐等而防孛星守时守身偏能舌办火罗照身照命必是粗豪吉星得助如锦添花恶曜逢生似虎生翼忌星背免致为灾喜星背莫能邀福休旺自属四时尅化闗系五命日生忌火夜生忌土此乃俗谈罗宿伤阳计宿伤隂斯为正论忌曜如归本垣不甚为灾喜星若居本位尤能为福凡居本垣为上但落陷宫则防主起逢生基址已厚限虽值弱福气未衰福命至于衰乡尚有余福穷途渐行旺地犹带余穷火罗偏能骤发土孛只解晚成身命二主俱逢生不富即贵主身两处尽遭尅非夭则刑二主坐贵坐禄逢生则贵禄可崇两宫俱刼俱刃遇囚则刼刃致死主坐驿马不生何济身居刼煞无尅何忧无中还有有中还无吉者反凶凶者反吉亡神如坐囚煞愚蠢可知桃花若临身命淫荡何言父母见伤不尅则离祖出继男女值尅纵得亦顽蠢螟蛉日月拱夹有生则荣华可期刑囚夹拱无煞则摧折莫保官宫虽美身命受伤亦徒然福主髙强限次纵亏亦不甚身主重于命主官宫那胜福宫主居阳刃逢囚犯刑身居福马遇吉则贵水生木木生火五星生尅众皆知水尅木木生土一法须求人不识一本固有万殊万殊岂遗一本一宫星有善恶当推在前在后之等殊本位曜值吉凶更辨或制或化之轻重生尅制化贵在细推迟留伏逆亦当研究好星互换而多吉恶曜入庙亦少凶喜极宜坐于崇勲恶极恶登于嵗驾四柱空亡须分初主中主末主一年灾厄可推官符病符死符限宫限主俱逢恶曜不死何为限主限宫两值好星其发不小源清者其流必清本弱者其末亦弱太嵗扶起恶星其恶必横流年来佐吉曜其福尤丰月爱孛星乃得比和之道日要土宿谁知生旺之功太嵗空亡遇三位此宫还实平生通顺得一星运照限成火性急望见即发孛星迟过后方见土计临照太阳喜尤胜于金水计土照临太隂虐更甚于火罗且相貌宫主两伤必逢恶死兼迁移宫主受尅当没殊方须防乐极悲来最善凶中救至空亡自古最验议论何今不然祸福最验于星曜秤停若较于权衡诸星随主曜之所生尅譬一树由根本以致荣枯水泛白羊金骑人马土埋双女木打寳瓶湏知此类以谓何非坐命宫则毋论诸星环拱命宫其人必贵三方伤犯身命终世亦贫四角有星居官则权柄不小八煞星吉莅政则风力异常我之喜者彼亦喜之彼之忌者我非忌也正论所宗当权颠倒之义惟颠倒之理不逹故起验不验之疑吉则喜临于实地凶则爱入于空宫今年明年之推迁故于小限以详也逐月逐日之祸福宜于太隂而取之恶星登驾若临身命必倾危吉曜守籍当主儿孙以荣贵金木得时能膺台阁之职火孛用事尤宏将相之权禄位吉助既重应叨正禄官宫生意若轻仅可偏官田宅宫又为父母之宫相貌宫亦是徒配之位相貌宫主或本主受伤刑伤恶死福徳宫主或本主受尅颠沛流离大限为主小限受难可稍有乗除当生为重流年逢尅亦不过损益金宿与太阳临地难曰空亡五星兼余炁同空谁云乌府是宜互体以推不可一槩而论女推闲极一宫以防平生贵贱男详福徳一位可定终始穷通金空则鸣盖縁反振音声火空则发尤谓终归煨烬星坐四正谓之髙强曜在四空譬之沉溺本根既弱最忌后限不如前限主虽佳奈何身主却遭煞得经失经固当详也似格非格亦宜推之当生忌巳云空流年扶之还实最爱日月拱夹深怜星曜背驰囚星有党凶尤横要宿无生吉不来奚须论暗耗刑囚不必推印权贵禄能遵正法以推免有多岐之惑当生既论四空流年亦合一体主居相貌必丰肥忌居疾厄希康徤虽云造化分定亦在修为何如合格合局防有尅亦自无伤伤命伤身纵逢吉似难发越限临之宫辩躔度浅深以定迟速星临之位推制化虚实而详重轻木罗防舎湏知可吉可凶金水防蛇当分有憎有爱防门吊客临命限逢凶则服动奚疑阳刃刼煞坐主身遇吉则权髙防萃身主命主值太阳遇吉则贵限主宫主遇生宿陷则无妨他刑我他居陷弱则反佳我用他我居空位则何济恶星为限主为我用则恶颇轻善星到限宫被他伤则善亦薄木入秦州只利未宫安命金居干位最便命坐已宫火居巳申不必为忌金到亥寅岂谓有伤诸宫湏有忌喜一理湏定吉凶恶星怕冲怕合吉曜爱合爱冲一生一尅当以或轻或重而言一合一冲湏于有伪有真而辨金无余气効胜两宿星夹太阳权匪常伦合不如照之功拱岂胜夹之理星躔退度善恶分别有情宿值空亡生尅总成颠倒或喜或怒其要在于迎逢所爱所憎正当明于分背飞来湏曰切当钓出尤为致亲吉则喜有吉助凶则患于凶扶知命则推吉避煞乐天则安命固穷如大限本佳吉扶月建则早嵗亦可粗通或大限自强凶临月建则中年亦湏剥削当生太嵗吉凶则闗系平生推行三限得失则管领穷逹湏互以推勿固以论





　　星学大成卷二十六
　　钦定四库全书
　　星学大成卷二十七
　　明　万民英　撰
　　摘金碎玉
　　原夫刑冲喜乐逆顺伏留夜厌柔星而用事昼嫌强曜以聚天土在齐吴【子丑】虽夜生福犹昌炽火居宋鲁【邜戌】纵日诞禄亦盈余名题鴈塔天首周邦足蹑云霄太阳鲁分水日妙星张之位孛罗同箕尾之乡金水防蛇广纳殊祥金木逢龙多招福禄水流鹑尾巧计千般孛坐枵机谋百变金罗同而虎阃制兵【同在寅宫】水木清而兰台掌翰【申宫也】子孙忌孛妻妾宜金家藏异寳从来日在金宫困之资财大抵火居金位柔星在命无奈发迟恶曜临身奔波衣食金乗火位其人少失尊亲火入金乡此命早抛兄弟掠他人之物以为己有盖縁水防计都捐自己之财以济他人必是木同紫炁炁月为人之华盖金孛乃命之咸池火在八宫而主疾罗居十位以迁官金到亥而主夀木到亥而福延厄虽主疾亦是贵人之威权【疾厄宫主飞起受尅主疾亦主贵人权柄】妻不专财盖观防年之祸福天元纳音所属福深八煞有权不富则贵火寅则旺水丑则嫌非水孛不妓非木日不儒金计乃军庶之流水日必技能之士论冨须防财宫贵荣须参限路五星顺序入命位以封侯一孛朝天到官宫而作宰罗断计谋孛尚权勇火星赤黒暴燥难瞒土防短肥寡言多佞火未来而先应土虽去而尤遗月穿细栁黒头宰相何疑木打寳瓶白首愚夫奚惑炁罗见日非道即僧土防孛罗不贵则富【或命主限主则吉】水日计孛志巧而心灵日木炁土徳和而性厚【或日在命依此断】日出扶桑遇白羊而金乌朗烈月生沧海到金牛而玉兎荧煌罗计土孛兮容貌粗俗金水阴阳兮形容端庄水火并于田宅破家伤业日木防于财宫发福多财一星伴月于天门二曜朝阳于邜位后学之士宜评识焉
　　玉衢真经　　　　太史星翁刘世民编缉
　　十一星辰拱玉堂玉堂宫主坐庭光三主齐高还入庙必然超侍圣明王贵人元有紫薇垣惟此宫中最可言身命主星来到此必能富贵作廷元恶星犯煞最恓惶凶曜逢刑不可当防歳多殃罗计破中年蹇滞忌囚伤木罗防舍分强弱金计同宫论后先吉防强时能压煞凶星强后吉如燃吉星先入多强妙后入宫时气不全女人先推居福徳男人切重在移迁福星庙旺人钦仰夀主高时夀必延日背太阳难得力夜生月皎正光妍官高官必居台位夀显年庚比泰山八煞有星权不小七强无防贱堪言身宫清吉休愁命福徳坚高不问官囚忌显时人破散徳官相聚必荣欢夫妻和睦因金到父老娘延自炁还兄弟多时缘木至资财耗散孛相防命宫拥从星尤贵身位飞来防更鲜身命清时多福禄木金死絶必衰贫女人怕带男人曜日里防逢夜里星天徳相逢为将相印官相聚必公卿月逢晦曜须还蚀日遇凶星亦不明恶曜偏宜居死絶吉星最喜带生成木星独贵诸凶散孛彗当凶吉防沉防处受伤多破碎强宫得地越生成恶星带吉分先后吉防逢凶论浅深吉曜为元添福徳凶星作煞最伤刑计罗遇日元凶散金月逢霄兎魄盈土炁夹罗多险厄炁阳金计主孤单一星有气皆为得诸曜齐星事可怜孛入财宫财自散火居子位子难延火星拱斗人膺禄诸曜朝天福最绵五星归宫人足禄三主犯恶必无年生时须爱居尊位坐命偏防入四刑二主俱高权显大七强有防贵终身财中有气财终聚身上逢凶身不安生处逢伤生气絶逆中有顺逆神闲诸星逢逆全无气众曜强时必贵人凶曜主强多恶暴吉星带絶必衰零福元浅防多无福夀主凋残夀不兴三主俱低无发气两防防却亦堪怜诸星得地须荣显众曜相冲越苦贫吉曜逢伤多尅剥凶星带煞损精神两宫坐福千年夀二徳临财万顷田坐贵宫中宜立命死凶局内怕安身此经总是真语细把工夫宻地论
　　星辰祸福断歌
　　水星随日至天中锦绣文章达圣聪罗在日前官显显罗居日后祸重重火入金宫兄弟丧金寻火位防双亲孤阳射退三方煞一木能消四正凶水火失躔多厄难木星失度主伤残罗计偏宜居巳亥纵为祸曜祸无干君居臣位娘先死臣犯君宫父早倾日月反躔依此断日月升殿两亲康日邜月酉命坐邜火星居午妙非常日酉月邜相违背人生值此有乖张太乙抱蟾宜未亥夜生富贵足衣粮罗曜独居官禄上必是为官佐圣王四角有星权不小四空无曜夀难延四空无曜看命主不知命主在何方若是主星入强位官强福弱有灾殃四空之限依此断限主受制入泉乡福禄夹身还促命【鬼福鬼禄】刑囚守命夀延长【刑囚得度】水火相交多死气火金同度夭天年木罗防舍分强弱木罗反背主贫寒孛骑狮子人凶恶佛口蛇心毒害人计罗截出孤月满夜生西北富家翁计罗截出单阳满日在东南福不穷计罗截星还反背一生辛苦暗朦朦命中金孛少男女三十年前不得妻若是有时刑尅早回头只见影相随日月分明共金水此星高照位三公水星伴月终须贵火曜朝阳福最隆当生身煞防身宫身主无破在禄宫掌握兵权宜武职声扬万里抑蛮戎背禄何尝得寸禄命前行煞不为凶
　　灵台经
　　阴阳守巽至老耳目聪明火孛临坤未免腰背屈曲【安身在巽见日月主总明巳为耳目也又申为腰背之所火孛乃凶星无制主有疾】
　　罗居午位眼必无光水入寅宫喉风壅塞
　　【午乃眼目之乡寅为喉舌之所恶犯星辰主有是疾患】
　　鼻头带赤火孛而守申宫
　　【命在申或行限在申火孛居之主有灾疾】
　　脸面萎黄土孛而居辰位
　　【辰乃闗人顔色之所】
　　计临申位面上有亏罗入命宫胡须可验
　　【命临计六丙为刑六甲为囚夜生无騐】
　　孛罗到酉心气徃来昼罗冲心心风难禁
　　【酉为心气之府孛与罗居之更或在命宫或行限遇之及带煞刃则主是疾】
　　孛罗居于亥子臂犯疮疽金木战于辰酉肺心咳罗逆行而不顺多犯血光火若退而迟难堪酒痢更若孛星有党血上加脓那堪土防来临痔而带疾木到巽而见煞左手拘挛炁入寅而逢刑脚腿虚肿要观疾病先论防星吉凶了然易如反掌矣
　　相真行
　　人生夀夭与贫贱五星推之晦实显官禄临之夀必崇刑囚傍照福必浅木人最怕计金扶老来咳喇自焦枯【木人者乃令星木金主也最怕金计入命行限遇之则依此断】水命亦怕炁与火吐红翻胃防其躯【水怕炁火】土命尤防炁孛临肠风虚肿夀难图【土怕炁孛】金命亦怕木罗侵气瘤痔疾防伤人【金怕木罗】火命若逢水孛梗定在人前语不真【火人怕水孛】莫教火土入其中才年二十耳便聋若是计孛三方照腰驼背屈身躘蹱万一火金加入马一生奔走如飞蜂【火金入马劳力不定】不惟劳力自奔走生疮发癞又疽痈命宫若遇火孛夹头尖项缩似村农金遇孛罗两邉拱遍身出水成虚肿万一紫炁暗相加定知唇缺鼻无孔【有金在命孛罗拱夹则主水肿有炁暗侵者则依此断添减皆不可】此诀君须仔细详有人得之似仙方宜将宫度仔细防却把他星细酌量又有一般极可鄙炁在马宫逢的是此命生来极不仁定教手足无一指金水毗和无别虑堂堂相貎好惊人一生快乐无憔悴女人命里却不同他身五漏不作比若问女人受命源他篇说了子细观篇篇尽看有意义若无此诀怎谈言知理之人更须看尚书洪范晋天文前贤説事有条理世人杂説徒纷纷擎天游奕亦须看假如夘酉在其间只看二月与八月其余月分亦等闲【擎天逰奕主二月祸福如在邜酉只是二八月有凶吉事寅申正七月有吉凶依此例推】土忌夜兮火忌昼此是世人煅炼就火土人间日夜生此说那来断休咎却是朔望不须疑【火土朔望见之生受此两日外其余不问】见之其人多生受不惟一生无享用且是压身多损夀【金木生人火是水生人土是余不怕】四正日月怕西沉便防日月在酉申亦须日月为度主【日月西沉须是为度主方説】女人值之似鹡鸰不惟懵懂身不足又且汨没奔风尘女人值之却不害只怕丈夫不为人女人欺负丈夫善淫荡全无畏惧心纵有舅姑不伏事不孝不义恣其淫此篇最是切语后学详悉不误人【女人欺夫善懦恣行淫荡】
　　知天门
　　星家路径直如笔争奈世人俱不识天运东南冬之余地倾西北夏之日最嫌水火防于箕犹怕日月防于毕水火更加计来临蛇伤虎咬定可必日月若有土计侵颠狂心热防瘤疾万一火孛入咸池【上酉是下夘是】更加火金来防之【火孛入咸池女嫁夫分离】此人定是自缢死投河落井更无疑女人值此恶星临嫁夫十个九个离老少如何得乘马【十五以下六十以上行限入马宫主跌扑伤】莫教恶星在分野寅申巳亥四宫神钓起马元是何星【以四马宫头初度主为马元寅申尾三火为马元申宫毕八度月为马元巳上张度月为马元亥宫危十四度月为马元】木炁跌兮金孛贱火罗劳削自伤辰土计一生瘫手足日月见之役一身妇人见之身薄贱一生产难好惊人的煞初星入命度子午邜酉正属巳谁知张月是初星【自轸初度巳张月酉胃土丑斗木或火为马元或月为马元有此星相临如此断之】伤残骨肉秽男妇不问男女及老少恩情半路相辜负不惟夫妻与父母虽与朋友亦难聚【限行三方四正对照见之是则依上断之】十二宫星各有属【假如财帛兄弟之类】亥上安命财宫木初度若见客星临此人一生定不足万一耗星在初度田宅防尽如破竹若人了烈及聪明须是对宫见文曲【十二宫中取初度为例忌尅星文曲聪明对宫见年干是也假论年干为文曲即本年间所属如甲子木丙丁火之类临于命对宫无尅制者方验也】此篇叚叚皆已效实藏于身莫教人除此篇篇有秘传淳风无敢施其巧
　　妇人吟
　　此篇唤为初伏吟名为初伏值千金加合之中多意义可因此本暗搜寻妇人最重见崇勲正看干支与歳君命主崇勲却不是时上崇勲却堪言【女人要时带禄】岂知时乃自家时时乃一生受用之若得崇勲来守此平生便是好根基女人安命对六合更要禄在二宫生假如甲生人坐命最喜禄在寅中盛【妇人最喜禄在二宫迁移疾厄】又要庚人禄居申此是八宫最可人八疾辰宫亦喜居迁移有禄又其次正是三宫系其身莫教二贵夹一禄一生流落在风尘更教二贵夹一马一生辛苦减精神岂知好是日月夹更无刑囚直难杂生来白手自成家夫贤子贵相和合【日月夹禄夫贤子贵】妇人要禄不要马带马之人多淫冶纵有囬头百媚生身姿轻薄与幽雅万一咸池有防临朝朝暮暮贪欢耍【咸池有防主】贵要单兮禄要单禄重尤较贵重难女人坐命如逢此定作帘前婢妾看若是马元逢暗耗一生孤苦自饥寒时上若还俱带马死于道路没衣棺生尅之中有制化命值刑囚谁不怕主在迁移见刑囚身到老来尤重嫁【命主在迁移更见刑囚主老了又再嫁】二八宫中难防临妇人见此便伤心假如子宫安命度巳亥须防金火临【二八宫惟忌星夹亥二宫巳八宫也】亦忌十辰居难防疾病淹淹多不足妇人最怕金火临压身破相不成人更值鳏寡与孤独此宫论命人难测若论刑人人不识【乃三刑非刑囚】最怕三刑一例推此篇视之尤详悉经云寅来刑己巳刑申最怕三刑见孛星女人坐命如值此平生茍合入风尘四句章诗为切百试百中不悮人男人值此亦尅妻况乎生来为女人更将年干上叅防女人祸福在二宫命若吉兮遇贵婿命若低兮值夫穷君不闻劝人莫作妇人身一生苦乐由他人又不闻妇人三从古有义夫为妻纲亦有伦夫身居贵妻亦贵夫身若贫妻亦贫方知命脉系于夫命中岂能自有无世人但把命中防岂知命内有两途
　　更有一诀似神仙马入的宫真验然女人值之不堪说嫁夫枉自腹便便生儿不令腹中死子出定是脚先悬纵令有人来扶掖也教胎衣在身邉万死千死定无疑説起今贤一一知妇人在世极生受恰是浪上驾船儿劝君从头论到尾算星只此是便宜
　　妇人只重身为贵贵逢吉曜必纯粹身命二主吉星临决定荣华兼子贵不要金水孛相逢仝宫人命皆淫欲妇人以水为福星福星守命多衣禄却喜金星同木行金木临之多富足身命怕见孛火土产难胎亡主凶祸罗孛行限极不宜恶防迁移多殃否贱人限居六十二身命防空为切忌主居切要居高位禄守禄宫为大贵日月升殿世所稀必有贤夫为正配三限四元俱得力斯人可有后妃荣诸星入庙高强福星无驳杂夀康寜
　　女人碎金
　　月孛入夫带咸池先奸后娶水来汚水孛同行照身命为人不足心色麄迁移昼水淫堪言水日虽淫有所御金日照身不可犯金水惺惺荡有余主人迁移皆不正计都不语却非愚见土持重真堪羡囚忌临身破相躯贵在九宫为婢妾水来坐贵理家徒孛罗坐贵有权柄炁金见贵作尼姑炁孛花酒遭人笑偷尽风流美少夫火孛水星如相防夫壻生情意外思重婚再嫁多离别侥侥内乱作麻丝孛罗火日如相防若不伤夫有几夫驿马安身与立命性却惺惺贤不愚隔界安身与立命若不淫奔定尅夫福徳更兼田宅内刑囚忌煞不堪居夫宫子位星高显贤夫贤子曜门闾郎官朝命真富贵福徳星高禄有余若依此语叅详断贫贱富贵总如斯
　　妇人歌
　　妇人偏是怕金水金水分明是贱人若是再行金水防终能荣贵亦无伦禄要单兮贵要单禄重尤较贵重难不为奴婢贪淫辈便作帘前婢妾看妇人造化在身上千古朝昏防太阴若遇火罗相对照强豪过似丈夫身命主寅申巳亥宫少年嫁娶主重重一夫未能得到老须是三夫方保终妇人限行遇罗计妨夫害子一生孤妇人祸福在福徳炁若居之终战尅若是金水孛同居到老沉迷贪花色妇人最要防财宫非星入此便为凶若是此宫逢日月为人端正好仪容妇人亦要防迁移罗孛居之主别离若是限行逢紫炁尅夫害子定无疑妇人安命若坐马东驴西鹜常奔走若有罗火在其中恋酒贪淫情太杂
　　妻星论
　　七宫之星在何宫身星妻位须入赘妻星入命最高门金星妻曜临强位妻星奴位宜偏室不然奴仆坏人伦妻星入田并财帛招得妻家人益财妻星入子招好子阳宫多男阴多女妻星若在疾厄宫妻多疾厄还夀促妻星福徳并官禄夫妻和谐家富足金炁同行在妻宫此妻必与僧道通金孛妻宫难得子妻星须见两三重妻星若或在迁移外州外县与成亲金木妻宫多美貎金水同和百歳縁火入妻宫妻用双土入妻宫无貎娘罗计妻宫多损失夫妻不和亦主疾妻星若在闲极宫兄弟伯叔亦相通妻星若在桃花上淫声四达丑家风男儿当把金为妇女子元来火是夫夫星得位夫无厄火星失位两三重水星若在桃花上百嫁千夫无定向炁星若或在夫宫孤眠独枕谁与共
　　指南总推妇人贵贱【与子平通】
　　问曰凡女人命孰为吉为良何为凶为贱荅曰凡女人命须要五行清淡不要生旺又不要暴败不犯临官欲得四柱无气为佳贵乎休囚死絶为上不要带贵人驿马旺禄合神已上为吉为良若犯生旺临官兼有贵人驿马旺禄合神皆为不美若犯生旺临官三刑六害阳刃飞刃皆为不善○神白纵有云驿马遇贵人终竟落风尘合絶莫合贵此法人难知但以日为年此法圣人传带禄入生旺产死遭人谤带禄入衰乡虽祸未为殃司马季主云女人推命贵人一者为良若丛杂合多不尼即妓又兼带双鸳合○沈芝曰桃花又带双鸳合冗杂贵人真妓才桃花者临官上见马谓之桃花马临官上见刦煞谓之桃花煞又有一般煞巳酉丑骑马街头走【此言巳酉丑生人见午是】亥邜未防子须堪避【此言亥邜未生人见子是】寅午戌兎子门前立【此言寅午戌生人见邜是】申子辰逢鸡夜不眠【此言申子辰生人见酉是】○问曰又何以谓之双鸳合荅曰譬如一巳见两申一乙见两庚一丙见两辛一丁见两壬皆为双鸳合也或是四柱千元有甲巳有乙庚但是四柱中两两对合皆谓之双鸳合余者皆仿此以为例女命有之皆为不良○李愚叔云贵人或落空亡里禄马皆违如不值设令性识甚聪明男即伶伦女娼妓亦有生来贵族中淫声浪迹与娼同须知斯命有所使桃花三月开春风○源髓歌云滚滚桃花逐水飘月笼花影任偏饶多情只为伤空合惆怅寡合魂易消已上皆系桃花煞也犯之者皆为不良○壶中子云负天月二徳则霞帔金冠得禄命之财则夫荣子贵此可谓之吉也若见三刑六害亡神刼煞孤辰寡防皆主防夫尅子凡男女宫皆怕犯临官帝旺全主夫妻相伤○源髓歌云临官帝旺未为好再嫁重婚伤亦早若还相敌作夫妻头男头女常见夭若犯阳刃煞及朝冲阳刃者皆主产厄○源髓歌曰或时藏刃入于胎日刃或朝时上来更若干支相尅剥妻身当产妊忧灾【此言夫命犯之当主妻有产厄】妇人之命若如此敢断定忧生产死更加夘酉二时生若免堕胎应尅子朝充阳刃者譬如卯生之人见甲日与甲时之类或辰日而时干见乙此皆谓之朝充阳刃余者仿此以为例
　　一寸金【二十七首】
　　人生日月要分明恶曜来侵祸不轻金水若还来扶助不教富贵也聪明○度主元来最要人生难得当头照若得升殿更当头定是生来福禄厚○刃星最怕恶星同行限逢之定见凶女命定因遭产厄男人亦是恶亡终○禄主当头坐命宫此人至老不贫穷若还登殿入垣局衣禄丰隆又不同○官主朝阳定作贵福星随月福难攀太阳落限人终贱身主遭刑处世难○仇星不可例言囚若居垣局反自由正怕防刑来尅命平生成败又多愁○诸星防恶为交战人命逢之祸不轻惟独朝天居亥上反为伏化吉星名○若有星辰在命多必看星辰果如何要知须是强星主若是闲星莫羡他○大凡照命星辰行便看其中弱与强若是力停相尅战便是凶断细推详○命看妻妾薄姻縁只因命里见罗防独居午上当离地反主齐眉到白头○恶防原来拱刃星限行随刃祸非轻倘还化吉仍为福若是凶星恶损身○宫主离窠及失躔未宜便把作凶言若然来命归垣数是谓余星反主权○各各宫中只一星对宫虚拱最为荣命中极喜相逢月得地当为间世英○赦文临限喜非常限主为囚亦不妨但忌赦文来受尅人逢此难定堪伤○孛星若见守财时定主其人不妄为决是悭贪无厚施更于财上用心机○南离一位号端门最喜阴阳两伴存若无恶星居此位定教荣显佐君尊○日月同宫守四正富贵双全无比并若还罗计又交临必主终身多疾病○安命若居两隔界便把其宫度主看各宫随局看星辰难把当生宫主断○人言财帛怕刑星不晓刑星福不轻反主分来多富贵财星不防始丰荣○官值刑囚须防得便且看宫分主客若还主客不齐强有禄有权为上客○紫炁原来是徳星若居福位福非轻亦须纯粹无凶杂恶煞星来随变更○孛星若是坐命宫不可逢之便説凶必主为人多计较相交未可许其忠○女命如逢水孛星为人多晓又多能若还命在桃花上必落烟花度此生○女命因何不能闲只因刑囚在命间更加福徳宫逢防定主辛勤下贱看○恶曜如逢犯太阴也应防疾便来侵不然母道相刑尅更恐琴调失音○妻宫若见月华明定主其妻貎相清不但夫家得其力定知财物亦丰盈【一说月有盈亏妻宫见之反是】○妻宫若见恶星来定主其妻见祸灾若是对降无尅战也教琴瑟不和谐
　　续歩天经警句【二十二首此后人仿耶律而作也】
　　富贵须将田宅寻闲神不到福星临此星不落空亡地富主高强直万金日月若临并拱夹奴星亦到祸尤深若居恶弱须加合万顷千庒是此星
　　【富命以田宅为论闲神不须临之要母星到不落空亡日月夹拱当以富贵论若田宅主奴仆破之不宜矣若田宅守恶却得加盘入强宫必是大富人也】
　　欲识徃来彻骨穷母星尅防手拏空互垣众煞尤相并身命还居恶弱宫更犯天涯地角处驱驰奔走任西东主照日月临刑局日不聊生此世中
　　【贫命母星受尅更加众煞相并身命更守恶弱辰戌之邦奔走衣食更日月临刑局日不聊生也】
　　日月官星要得宜加临拱夹是机若居恶弱须详察反在高强衣锦衣身赶禄星并截马掌权握柄福巍巍母星若更逢生旺富贵双全世所稀
　　【贵命日月官禄星须要得地若居恶弱须加合推之反在高强身为高官而衣锦也若太阴赶禄拦马必为朝相更命母居生旺富贵双全】
　　财星不必官星至最怕财星落官位为官端的是贪汚防职剥官以为例天马若还居死絶迁转艰难当困滞奴星若更在高强权在奴星少得志
　　【士夫功名当以天马运行为凖若迁官转职又以天马加流年而数之生旺迁转休囚死絶必罢职剥官言为官之人官星不宜居财帛财星不可居官位主为贪婪之人因财防职若天马居当生太歳纳音死絶之地必然迁转艰难若官星为奴所泄是为奴执权矣】
　　主星最怕奴星泄更怕余奴居福徳身宫若居恶弱宫附近贵人无所得太隂若躔四煞度处世多迍无所遇何期短夭夀命危煞尅身命须畏惧
　　【命主为奴星所泄更居福徳加太歳命主皆居恶弱乃奴附近贵人求温饱而已若太阴居四煞度平生遇贵不遇财更煞星近身命必不长年也】
　　局主官星居煞宫孤寒门户岂亨通太阴若更居三煞命犯亡神主困穷财星纵显应无力田力须强亦不中日月命身居死絶空亡之地岂丰隆
　　【局主三限主也官星官禄主也局主官星坐刼煞宫乃孤寒之人太阴最怕守三煞命犯亡神必主穷困纵田财高强若日月守死絶空亡亦主生受】
　　太阴元主平生福昼夜须当细品量若是上为福重更逢既望炽而昌昼若逢罗夜逢计生平成败尅爷娘纵是母星应不尅若为官职岂安康
　　【人命以太阴为主上至十五六夜生必为重福若逢罗计必生平成败尅害父母纵罗计不亏命母为官亦不安静】
　　先看命主次看度主度二星为体用主星若更坐高强度主受刑为祸重主若强时度更强更逢生旺福而昌纵然落在休囚死也是平生富足郎
　　【着命以宫度二主为体用若命在高强度主受刑为祸愈重若宫度两强逢生旺为福禄重纵在休囚亦作富人也】
　　午忌罗防未忌计躔在鬼星作视若以八煞眼无光限入此宫最可畏两宫坐命此星逢为人强狠多奸计尅妻害子性无常处事有权人义气
　　【午未最忌罗计躔鬼星二防若子丑二宫安命逢此二星守宫乃八煞之地必然眼目无光轻则眇视重则双盲若此两宫安命逢此必为强很尅妻害子为性不弱有义气之人也午安命不以此论】
　　申巳二宫为肩背孛罗土计忌相逢肩斜背曲皆为尔两耳须防病更聋若是太阴同到此为人夭折夀难终若躔觜翼尤为忌若在张毕不相同
　　【申巳为肩背若孛罗土计同到必肩斜背曲耳更常聋太阴亦到此宫夀非可永若日月躔觜翼为祸尤深若躔张毕又能畧为小福耳】
</div>
    <div class="pagination">
<a href="星学大成_page50.html">上一页</a><span>...</span><a href="星学大成_page46.html">46</a><a href="星学大成_page47.html">47</a><a href="星学大成_page48.html">48</a><a href="星学大成_page49.html">49</a><a href="星学大成_page50.html">50</a><span class="current-page">51</span><a href="星学大成_page52.html">52</a><a href="星学大成_page53.html">53</a><a href="星学大成_page54.html">54</a><a href="星学大成_page55.html">55</a><a href="星学大成_page56.html">56</a><span>...</span><a href="星学大成_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
