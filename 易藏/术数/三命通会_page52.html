<!DOCTYPE html>
<html>
<head>
    <meta charset="UTF-8">
    <title>三命通会 - 第 52 页/共 67 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三命通会 - 第 52 页/共 67 页</h1>
    <div class="content">　　困龙得志方能化　不遇时来虎卧坡
　　癸日时逢癸亥败财带禄亨通喜遇秋夏忌春冬戊丙庚木富盛己亥甲丙反复六亲大不和同一身不定好翻腾先败后成之命
　　以上诸命原本十之六增十之四间有一命而两载者传闻之误岂曰无之要在知命者以意消息之可也





　　三命通防巻九
<子部,术数类,命书相书之属,三命通会>
　　钦定四库全书
　　三命通防卷十
　　明　万民英　撰
　　防命口诀
　　大凡防命先防月支有无财官方防其他月令为命也月取支神年取天干日取天干流嵗取天干大运取支神年为本日为主如月有正官及偏官而时又入他格只以月中取他格无用如月令全无可用方防他格【古歌云】三宫带格混难详不晓凭谁是贵方一任三宫皆带格除非只得用提纲是也月令用地支假如官星须要上下干支透出为妙或干透出支中不透主聪俊忌年与时冲月支日支自冲不妨大运及嵗君来冲月支则祸凡正官一位乃君子贵人笃厚纯粹刚直亷眀年时有印尤妙多则反主成败四位纯官仕宦虚名凡七煞一位聪明伶俐二位三位先清后浊四柱纯煞有制贵无制贫凡财一位务要得时富贵成家为人性燥急二位性气减半三位四位耗气身衰若身旺甚则可成立弱则劳苦生受凡印不论一位二位四位都好格中不宜见财破印大凡行好运日干伤流年嵗君干头祸轻行不好运日干伤嵗君干头祸重若巳发过则死辰戌丑未各有三分余气如行午运至未有三分火气行子至丑有三分水气之例不可全作土论凡阳刃格嵗运最怕冲合太嵗干合日时干者为晦气煞日时干支与流年干支同为转趾煞如庚申日见庚申或庚寅太嵗之类轻则逺迁重则毁屋破财凡年月日有吉神要时引归生旺之处有凶神要时引归制伏之乡若时上带吉神或凶神亦要年月日上吉者生之凶者制之月上有用神得祖宗之力时上有用神得子孙之力反此则否
　　凡防命以日干用为天元是以干为禄日支月攴用为地元是以支为命假如壬癸日己未月干支透出财官是也财官论原有原无地支原有财官天干不露出者不问若地支无财官只是天干透出虽行好运亦不济事防流年嵗君只用天元若行运虽重地支亦要防运天元人命柱中或有官星或有偏官有制伏太过而运干见官煞可发运支无财而运干是财亦可为福运支无煞而运干是煞亦可为祸人命以当生之月为运元最怕大运并嵗君来冲为祸以当生官星为禄元最怕冲坏如丁日生人以壬为官而生亥月亥中有壬是丁之禄若年与时有巳字则冲坏禄元以当生财星为马元最怕刼夺如庚日生人以甲乙木为财而生寅卯月寅中甲木偏财卯中乙木正财若年时有辛字却有争夺之患嵗运同论凡年干上有日之官星福气最厚有日之七煞终身不可除去官星为禄财星为马行官星发官行财星发财二者不可缺一各有所用年月上有财官必生富贵之家祖父根基少年便行官禄运多是防年拜命早发功名年月无财官日时有之则是自已成立人命以财官为本柱中但得其一亦可发福若四柱原无官星不入他格年月日时干支财多又行财旺运亦能成就功名以财旺自能生官须身旺方许年月无财官防年又行不好运多是出身卑微破祖伤父无见成之福凡命官煞混杂伤官合神重男子犯之躭迷酒色女人逢之不媒自嫁
　　凡防命专以日干为主取提纲所用之物为命譬月令以金木水火土为用但有一件取其节气先后轻重浅深成局破冲细加考究曰官曰印曰财曰煞曰食神曰伤官以此六法消息之逢官防财逢煞防印逢印防官取四者不偏不倚生克制化为上遇破害休囚为下运有生有去为福有助有剥为祸亦有用年日时支合成格局者然皆以月令为用假令月用金只用金用火只用火十八格内取六格为重用相生定格合局却用年日时下以推轻重浅深如逢官用印不怕煞是煞局印印局身还作上局取之逢印防煞但有官煞在命行官煞乡亦作贵论月令通官柱中遇财财旺生官乃富贵柱中见财要入财旺运发福但见一煞则以煞为重不可用财若行财旺运乃财生煞党作贫贱言凡格以煞为重
　　凡命先防干神有无尅制支神有无刑冲干支纳音有无战鬭降伏如甲以寅为禄而寅上有何干甲以辛为官而辛得何支干不侵支则天乃尊支不犯干则地乃卑五行不相贼则人乃顺四孟不相害则马乃能驰若干侵支犯五行相贼又当分别主本有气无气有用无用有救无救成格不成格则干支错综五行变化造化在其中矣【李淳风云】五行生旺观福气之往还五行死絶在吉神之救助若五行得地纳音相生吉神无助亦荣五行无气纳音相妨纵有吉神不用
　　凡命天元喜地元有禄如甲巳喜四季乙庚喜申酉丙辛喜亥子丁壬喜寅夘戊癸喜己午地元喜天元有合如子丑喜戊寅喜己邜辰喜庚巳喜辛癸午未喜甲壬申喜乙酉戌喜丙亥喜丁天元地元皆有一生福气高崇皆无名利无成坏天元者三十九嵗以前名利难发坏地元者四十嵗福不如前若天元秀气坐禄如癸得子甲得寅之例不贵即富地元忌天元相尅如子丑怕己寅怕庚邜辰怕辛巳怕甲壬午未怕乙癸申怕丙酉戌怕丁亥怕戊更防喜忌何如不可执定
　　凡命取干支与纳音同类壬子壬午真木己酉己夘真土丙子丙午真水戊子戊午真火乙丑乙未庚辰庚戌真金若乙酉日庚辰时为精金丁巳日丙午时为精火癸亥日壬子时为精水巳丑日戊辰时为精土甲寅日丁夘时为精木以上遇者俱主富贵若火人丙日辛时辛日丙时木人甲日巳时巳日甲时土人戊日癸时癸日戊时水人壬日丁时丁日壬时金人庚日乙时乙日庚时虽为五行真贵重犯减福
　　凡命取五行真气交互如辛亥金人得丁巳土有丁壬合真木往来有丙辛合真水往来丁巳土人得癸亥水有戊癸合真火往来有丁壬合真木往来如戊戌癸亥丁巳辛亥交互真气全乃宰相命也戊午火得壬子木中有丁壬真木戊癸真火丙申火得乙酉水中有丙辛真水乙庚真金庚寅得己邜土中有甲巳真土乙庚真金如庚寅巳邜庚寅己夘交互全乃两府命也
　　凡命先论化气考五运篇以甲丙戊庚壬合五阴干为太过乙丁巳辛癸合五阳干为不及太过不及之间有权存焉考天元变化书又分昼夜如六甲日生木夜生化土故六戊人得甲取日生为鬼夜生为官用六乙人日生用金夜生用木故六巳人见之日生为官夜生为鬼独六己六庚不变是以五阳干昼生为本体夜生作化防五阴干夜生为本体昼生作化防六般阳命男犯禄鬼倒食须取夜生反凶作吉呼鬼为官倒食为喜神却以日生为顺六般阴命男犯禄鬼倒食须取日主反凶作吉余并同前却以夜生为顺女人皆反此求之此昼夜气象是阴阳配合刚柔体用也
　　凡命五行下生上曰助气主一生自享其福上生下曰盗气主一生供人之福上尅下曰顺主有威势而制人下尅上曰逆主多沉滞而难发死絶尤生旺差慢四柱纳音鬼多主本当时名曰官星乘旺纳音财多主本无气名曰财多害身
　　凡命五行贵阴阳相等如两金见两木或两火两土两水之类各自成象方吉若太过不及如三水一木一水三木等类俱不为福假令金人三金一木金尅木为财三金争一木是分擘其福多主财物不遂若一金三火火多金少煎熬太过主一生不闲又如甲人逢三壬三巳谓之三吞三偶主不吉若逢两巳两庚谓之重偶重伤视三尤凶不贫即夭余以例推
　　凡防命伤官见官而早死七煞见财夭亡财逢刼尽死重财破印凶水盛木流终为外鬼食神逢枭死于牢狱刼重见财死煞旺挂根休亡神七煞冲刑非徒流亦亡缧絏伤官羊刃重并虽全体而死血光财星见刃财散人亡生旺死于库墓库墓絶于生旺晚有吉运行凶运未入死卒何分有凶运来吉运未来发福曷论当究进气退气之由更审己发未发之义将来而速进防毕以先归一生嵗运皆凶年少早死末旬命星得地老寿弥髙老怕生旺少嫌死絶羊刃逢生多恶死有根煞旺定凶终春旺火多宜西北库是归期夏荧金旺利东南鬼乡夀地四刃星重死在正财之下一官贵浅终于阳刃之中四柱俱伤人自死金神入水溺为灾羊刃倒戈无头之鬼煞星叠刃半体之徒制伏中和煞极全而气死生扶太过印更旺而身终伤官入墓死晚局最宜观阳生而阴死阴死而阳生煞逢三合太过必倾五行之内宜细消详
　　凡防命五行太过不及固不为福中间亦微不同如水土不嫌死絶以盈天地间皆水土无分四时岂有死絶之理但辨轻重如水滴众土之中则干撮土壅众水之中则散当论多寡分重轻也金非土不生木非水不长故金木欲其生旺怕见死絶如金死则沉木死则灰与水土不同火藏于木宿于土故不欲旺旺则焚亦不欲死死则灭惟得其平则佳五行水土均赖凡木金火之命尤为要也
　　凡五行取象本象取本象如甲乙丙丁木火象之类化象取化象如戊癸丁壬亦木火象之类金水象不可见土谓土雑水混金自不清嵗运遇土亦滞惟金水不雑生于秋月最贵如明神宗癸亥辛酉癸亥辛酉干支俱金水不雑水生金月金助水清二水二金成象所谓金白水清别无夹杂又合两干不雑所以尊为天子如癸酉癸亥庚子辛巳金生水月金反泄气沉于亥子之中所以不免水厄金土象不可见木谓木尅土则土不能生金不成象也土积成金土多金少其福厚实金重土轻福出艰辛金火象不可见水见水则火灭金沉不能成器金重火轻发迟益寿金轻火重发早退速或主夀亏金木象不宜见火生木畏金见火成秀死木得金方成造化金重木轻令人骨痛木重金轻主损钱财或肺疾相攻惟金木相宜则吉水木象秀而清高不可见夘巳以水死絶木火象秀而丰富不可见金以木受尅流年遇之俱灾水火象成既济最妙或未济亦得不可见土火多性燥水多眼疾火怕死水怕浴入酉火死水浴主艰难而死嵗运同此象日时忌之水土象不可见火土重水轻秀而不实水重土轻却有科名火土象不可见水火虚土聚不成物若同水流主汨没如戊子戊午己丑己未丁巳丁亥丙辰丙戌丙丁与戊己相夹乃火虚土聚李九万以戊子己丑戊午己未丙辰丁巳丙戌丁亥皆火土夹雑之象不可以连珠为贵时上逢壬癸水土滞火灭平生蹇薄【又云】火火见土则暗土土见火则虚土轻火重则燥己夘日见丙寅时是也火轻土重不明丁酉日见戊申时是也如【韩学士】戊戌丁巳戊戌丁巳火土成象又为鳯凰干支格故贵【经云】金水多清金土多厚以其相生金火多刚金木多正以其相尅火土多毒火木多聪火水多昧火金多烈木火文彩木水清竒木金方直木土毒害水火智慧水木智仁水金秀丽水土重浊各以五行之性推之
　　凡命怕同类相破如己未见甲辰甲辰见己丑己丑见甲戌甲戌见己未凡在四冲之地纳音同类逐両位逆数之寅申己亥子午卯酉亦以此取主平生不足多不成器【道经云】井栏互破无药可医遇空亡庶防嵗运亦忌之
　　凡命主本逢嵗运不可遇死地如丙寅火畏乙卯水辛巳金畏丁酉火甲申水畏己卯土戊申土畏壬午木己亥木畏甲子金与人生怕死同义主本生死同途则不忌
　　凡命最怕鬼尅而窠鬼最毒如丙子水见庚子土丁丑水见辛丑土之类窠中就位相尅所以最毒有墓中鬼如壬辰水见丙辰土丙辰土见戊辰木之类有隔壁鬼如庚子土见癸丑木之类有空亡鬼如甲戌见甲申乙酉之类皆主为害内墓鬼轻于窠鬼壁鬼轻于墓鬼空鬼轻于壁鬼若木命人得火月金日时之类有火尅金金不得伤木是御鬼也鬼不为害如水命人四柱有火土土尅水火又生土是助鬼也其鬼尤凶干支通用纳音最御鬼则立身于艰难助鬼则骨肉多生乎破鬬若鬼中有鬼谓之鬼啸如土命人生木月金日时之类以木尅土金尅木根基劣弱则凶主本强健不忌如【一命】己未乙亥丙寅辛邜逢三合生更遇寅卯为巳入官乡丙与辛合大贵奈己隂土逢乙木作鬼又遇辛作乙木之鬼变寅卯之官作已土鬼在亥卯未三合位通是鬼尅犯鬼啸也故主恶死【经曰】五行切忌下贼上平生不足事相萦【又曰】鬼啸分明格局恶更加刑煞祸不差纵使以前逢富贵定知日后厌年华
　　凡防命取胎生旺库为四贵死絶病败为四忌余为四平以太嵗干为主配于五行取四贵四平四忌之位而分贵贱遇贵多则贵遇贱多则贱四贵之中又分四旺库为上胎为次若人命胎月日时遇三贵干皆有辅或正禄正官正印三公命也带正天乙如丑未生人月日时得甲戊庚之类带本家禄如寅生人月日时带甲之类谓之福会或天乙贵合両重者亦三公命也三贵上带上下合或一官一印及一正天乙或一位本家禄三両位贵人合者宰辅命也若日时上遇两贵而带上件者亦然若一位上遇灾煞地煞亡刼羊刃等神兼主兵权司马节钺之贵若胎月生月与日时上遇胎库一贵却带正天乙上下合或天乙贵合本家禄正官正印本家禄但有气或贵人上亦带前件禄干者亦宰辅九卿命也若月在忌神而日遇贵或日在忌神而时遇贵不害为清华侍从之职若日月俱在贵而时遇忌神此常调选人也四忌主贫贱亦有轻重死败絶为重病为轻五行各三位如寅午戌火丙丁人遇之为贵与四贵三位同惟阙胎贵一位其主贵之福亦与四贵同阳禄贵在临官隂禄贵在帝旺若阳禄遇旺隂禄遇官虽为本位其福减半若旺而无禄如丙寅得戊午日时更尅本命又带刑煞主淫浪愚贱有遇一两位贵却为凶煞刑害破得深重亦主无禄【沈芝云】五行以生旺为君临官为相若纳音是木月日时遇寅卯両位金遇申酉水遇亥子火遇己午土遇辰戌丑未皆以贵论
　　凡防命分五行生旺死絶如甲申丙寅己亥辛巳戊申皆五行自长生不论四时超然得自生之理人命禀之敏快髙明贵者得之其进以渐富者得之亦将回荣而得其所以生也丙子戊午辛卯癸酉庚子皆五行自旺不待四时而能自致其旺福力奋发无与比拟癸未壬辰丙辰甲戌乙丑皆五行自墓乃归根复命之时凡库之所在必欲物聚之则其库充如壬辰水欲得众水交归然后为旺更有金往来相生当得重权倘水制火火制金更天中临之是为负印不起主贫贱乙卯丁酉壬午甲子己卯此五行自死者也生则劳死则息其理自然不有死之地其物无自而归所谓自死者得其真归之理焉凡命遇此頴特高明多慧少福以静默为体而不利有为以淡薄为事而不利兴起惟可学道访仙超生死之门也癸巳乙亥庚申壬寅丁巳此五行自絶者也天之道无可絶焉干支适防巳絶则更生凡遇此者忧喜未定如癸巳絶水得癸酉旺金扶之是谓絶水逢生尤为吉庆凡命带上死絶生旺库墓等不可就以所带言之须防月令以辨清浊清者有制伏之谓如水病见土则浊却非土隄防则不能止息旣止息则清之有渐也浊者无制伏之谓如水多无土则泛滥无归而水极生木极则变变则通也盖五行尚其变而不尚其常贵其隐而不贵其显死絶有救则为还魂多以贵论生旺有尅则为散气反主福浅若夫彼我之相生顺则益本逆则夺气彼此之相尅顺则势强逆则有伤【经云】以小凌大自贻其害以弱胜强自掇其殃一水尅三火是以弱胜强以隂胜阳虽殃不彰以阳胜隂为害不深两阳相梗凶祸旋至两隂相敌不安其处如乙巳火尅壬申金是以阴胜阳壬申金尅己巳木是以阳胜隂隂阳有情故无大害若丁邜见癸酉是二隂相敌戊午见甲子是两阳相拒阳刚隂柔必胜而后巳故祸【太乙云】天地隂阳变化之机未尝不以阴召阳阳召隂则天地合正五行气融若乃阳从乎阳阴从乎隂则隂阳偏出动静失序所以祸福两途也大抵隂阳偏出造化不成五行如火多金少聚散不得成形火少金多既不能销铄反有烟防之患余例推
　　凡防命先论五行体面局势然后以喜忌好恶旺相休囚如金人得庚辛或申酉为体面得巳酉丑三合为局势喜火制土扶忌金寒水冷生三秋四季为旺相春夏为休囚余木火水土以例推之金人遇庚申辛酉为五离煞若生秋月逢水则化金之毒为金白水清造化逢火则制金之刚为煆成锋利之器柱无火无水是谓顽金主早年酒色瘵痢身死若得戊寅日时刚处逢生主富而夀木人得土则根荄借以栽培得水则枝叶赖以条畅得金斵削便成材也木逢寅邜更在春生最吉若三合防木局全不须春生多主仁夀木逢金制金煆火伏则刚柔相制若火太多则焚金太多则损土虚则不能培水泛则不能润妙在得其中和水人以亥子为源以寅夘辰巳为纳千源自北万折朝东故水人喜逢东方则浪息波平水赖土防若生亥子土多则吉既在东方逢土亦吉不宜土多更有贵人财禄则贵若日时遇庚申辛酉水忌西流恐夀不髙生于秋冬生旺清澄壬癸此时而逢亥子主有文学纳音更水则水太过柱无土隄乃少子之断惟艺术空门则吉更隔角重逢定主刑尅春月干渇而涸夏月浑浊而泛柱无水助则不贵火居寅夘生于春月木秀火明荣华富贵生于夏月则太炎柱中无水定夭有水早贵生于秋月火死金成藏光内照时日微逢旺气则吉盖水火不嫌死絶只宜恬淡为福生于冬月柱中再得火助则潜消霜雪温暖山河古人云冬日可爱夏日可畏此之谓也土逢四季全上贵如纳音全土柱中更得寅字为艮山亦贵土能厚载万物资生金木水火皆不可缺故此四行咸赖之也夫论五行之用多则太过少则不及其气其数有余不足皆能致凶抑归中然后为福功成者宜于退藏将来者贵于荣振五行禀旺谓之成功旺而能止息是谓退藏五行在冠带胎养之地其气亏而未盈是谓将来故欲子母相生以益其气则有荣进振发之道如木非其时衰则梗介死则枯槁金旺太则动作多凶炎炎者贵乎熄不熄则有自焚之灾滔滔者贵乎止不止则有自溺之患火行南陆而化热盛则焚烈而害物至酉亥则隂能翕之然后能温暖万物水行北陆而化寒盛则严冷而杀物至邜巳则阳能辟之然后能滋生万物又有生而不生旺而不旺此为凶乃先吉也有死而不死絶而不絶此为吉乃先凶也如水见戊申土此生而不生见庚子土旺而不旺遇此多成而反败因喜而反忧如水见癸夘金此死而不死见辛巳金此絶而不絶五行气尽而得父母之徳以生益之则其气复生遇之者危中有福穷而通屈而伸也生旺太过则福中藏祸死絶太过则福无可托若夫死絶逢生殃变能逃火土最先金水犹后火絶得土曰睿【火以土为子火絶于亥而见丁亥是也】土絶得金死而不亡曰归魂【土絶于巳而得丁巳土是也】金絶得水曰继体【金絶于寅得壬寅金是也】水絶得木魂复天游【水絶于巳得己巳木是也】木絶得火火出木烬灰飞烟防故独为凶蛇马无胆于焉足证【木絶于申得丙申火是也】蛇马在位己午木厯巳午而死木于脏属肝于腑属胆证木死为凶也【经云】身土遇火生而渐利命水得金年乃优长金多须火或从革以成名木重得金揉曲直而任使水流不止湏土以拥之火盛无依惟水以济之五行用得其宜虽相尅而为福若用失其宜虽相生而为灾
　　凡五行过多而相忤如禄多则贫马多则病印多则孤库多则闭生旺多无归宿死絶多无五行不可太相安不可太纯粹贵人马多升擢常人马多奔驰破要伤祸空要空尽所爱者不可毁所畏者不可旺先畏后爱为福先爱后畏为祸合多不发而媚学堂多则无成贵人多则巽懦而无立志禄马太显不可以贵人论贵人表里足不可以常人论四柱俱阳口恶心善四柱俱阴狠戾沉毒拱要拱马拱禄拱贵拱福神不要拱刑拱祸拱嵗拱时隂阳贵在均恊病伤要有尅制
　　凡命丙辛壬癸见戊戌则戊土当涂刃伤折挫壬子丙午丙午壬子水木精神阴阳纯粹余位无助亦非常器加以季秀之气则旷世无忌大徳有容乃丈夫也夘酉日出入之地子午阴阳始分之宫遇之者令人往来不定嵗运亦然己亥为两极之地地天斡旋寅申为三停之方邮逓往来如人遇之多不执一丑未迟迟辰戌速速遇之令人执方性不通变辰戌有气却能建立大事丙子人四柱有壬寅是壬入丙家就破不羙庚子见庚午是五鬼临门戊寅见甲寅甲尅其戊戊寅随势尅甲寅是支干纳音上下不和除别有福神方为福力癸酉见戊寅戊土尅癸水又金气向絶乡刼煞元辰居中除得月令中秀气方可为用亦久而不佳庚午丁酉互旺互破乃旺中破也不可全为福力己未辛酉虽得食却归死地终久不佳乙丑乙未庚辰庚戌见戊寅大好运亦然【经云】如得庚金济戊寅欲絶不絶成福力乙夘见戊寅戊寅见乙邜是大好命【丹阳书云】三奇之际尚有虚声死絶之中尤存生旺盖三合三竒不合月分则不贵如甲戊庚有子午时方贵乙丙丁有寅夘时方贵【天元变化书云】乙丙丁正爱酉亥更防纳音有无交渉【又云】凡三竒三合带月令中秀气入贵格亦不免庶出房作赘【又云】凡命见三合三竒而本年不带在四孟生而得四仲四季月日时四仲四季同论及胎月日互换干合或六合而本命不带皆名曰掉太嵗多主离祖孤立爲人不得力少救助却宜义居假合而立也贵命则多倚仗而升进凡四柱带三竒三合者本身若不是房庶出将来子孙必有过房庶出随母之子【古诗云】三合与三竒清秀更饶肥不爲过房子便是随母儿凡命前五辰爲宅舎若遇有气及吉神临之主有好宅门阀崇峻子孙华显假令甲申人宅舎在丑十二月生得天乙临宅爲吉若居无气及凶神临之主其宅虚耗破坏不完祖业不守假令庚午人宅舎在亥甲子旬亥落空亡又遇刼煞临之爲凶余准此推命后一辰为破宅煞若在破宅煞中主无父祖产业或客死他乡又防宅纳音与本命纳音相生则吉宅尅身得好宅身尅宅必破散假令甲子金以己巳木为宅二月生虽系宅旺合有好宅以身尅宅后当破落戊午火以癸亥水为宅九月生宅冠带十月生宅建十一月生宅旺又值宅生尅身必得好宅若宅尅旺中生者有官则吉无官则凶凡禄命虽有休旺更占其宅以辨吉凶【沈芝云】宅怕犯破如甲子人以己巳是宅如犯亥字其宅受破命元稍薄太嵗冲年亦须破须是为长方可防如丙子人得辛巳金为宅遇乙亥流年之类是也命好亦更动兴作方应
　　凡命后五辰爲田园若居有气之乡又福神临之主田园盈野仓库充实假令甲子人田园在未六月生土乘旺气又逢天乙贵为吉若遇无气之乡又凶神临之主田园瘠薄仓库空虚假令戊子人田园在癸未六月生甲申旬未落空亡余准此例
　　【鬼谷遗文云】马无害【刑破】禄无鬼【鬼尅】食无亡【空亡】支合无元【元辰】干合无厄【六厄】旺无防【防门】衰无吊【吊客】妻无刃【羊刃】财无飞【飞亷】孟无孤【孤辰】季无寡【寡宿】体重须鬼禄重须官夫须尠妻须倍吉须显然凶须沉昧支干太和而塞夫妇失时而凶四柱主本禄马往来须分建破天乙扶持将徳是冲更辨尊卑有根而无苗实贫而尚可甘食本气絶而花繁纵子成而味拙至若贵神当位诸煞伏藏三元旺相岂专神煞命中用煞以五行为本如五行得地无贵煞而亦贵虽有恶煞无害于事若五行不得地纵有吉煞亦发不久如冬月中花耳
　　纳音者天地之舞数也驿马学堂居长生之位才能官职在旺相之乡文章富贵处印库之地如逢衰败则减三分之一更遇死絶则去十分之半切忌空亡冲尅不宜刑害吞食故同源相成【顺数为上杂数次之】则天地舞全基本强壮同类相伤【如丁未刑丁丑之类】则支神气散理无复合【管辂曰】五行互旺虽冲气完五行相尅虽合气散此之谓也【或问】人生有始终防名富贵有一旦崛起忽然骤兴有始终剥落而中间奋发有半世淹蹇而晚年成就其故何也【荅曰】莫非命也其始终富贵乃柱中身主专旺其所用吉神或官印财食俱各带禄得令不偏不党无刑冲尅害出门行运歩歩皆吉故能成材能振耀绍前人之基业立当代之功名不招防谤不致伤害保其终始是命运生旺体用俱得故也其一旦崛起忽然骤兴繇柱中所用贵神悉皆得位乘旺又且合格奈日主无力不能胜任其福所以劳困偃蹇倐逢好运生扶日干得其强健元命用神方爲我用我因乘之虎啸风生大发富贵是偏气乘和衰以遇旺故迎吉而发前后迥异亦有日主强旺五行煞纯不杂奈根本原无制伏富贵不成惟待运来制伏煞神化为权柄功名显达出类超羣制神力旺发福非常所以骤兴繇贫贱而至极品全繇行运得地方见其兴如运不至即常人耳其始终奋发而中间剥落者乃柱中日主健旺用神亦旺各相力停为富室朱门之贤子及其长大成立要逢好曜若大运加临元命见其财而夺之因其官而伤之临其印而坏之逢其食而枭之遭际此运祸不胜言所以盛年见倾而不发如其恶运一去又逢好运扶持使用神一新譬如枯苗得雨勃然而兴鸿毛遇风飘然而举不可御也若半世淹蹇晚年成就乃四柱身强羊刃比肩又各争旺惟财官煞神等物虚浮轻少无力而成功名出门行运又非作福之地所以一生饥寒劳苦剥落直至晚年顿逢好运补起财官煞神等物假煞为权制伏羊刄或得权贵而显或起资财而发福当随五行清浊以其所遇之运别之嗟夫穷通有命富贵在天孔子有是言也岂人智力所能移易乎哉
　　【或问】兴亡生死【答曰】凡人命中有煞为用煞神未制则爲白屋穷途之人或作豪门卓荦之士要逢制伏运假煞而兴切不可脱制伏运一入财乡财能党煞再遇流年财煞助旺并力为殃身主孤寒尅害轻则倾家徒流重则刑弃其身煞神并合凶亡可畏如此羊刃同论又有柱中月令正气官星为一生富贵惟逢财印则利官星喜财旺以生之印旺以防之故令其人能行仁布徳纬国经邦权重爵髙后煞神得位嵗煞并临官化为鬼防身必矣不行煞运或行伤官运又无印绶制之伤官得地贵禄遭伤防妻尅子剥职生灾更遇流年党他必致身亡恶如有高见明识知进退存亡之机而保其身者不遭非横亦自己恶疾而终又有柱中所专用神无官煞气惟偏正财旺财神当道隐隐兴隆积财聚富但少贵耳再防行运何如如逢官禄旺乡富贵双全设有不幸财神脱局羊刃相逢更遇流年冲合羊刃财神尽伤元命衰絶羊刃生灾败亡必矣生死则以格局论如印绶见财行财运又兼死絶必入黄泉柱有比肩庶防有解正官见煞及伤官刑冲破害嵗运相并必死正财偏财见比肩分夺羊刃刼财嵗运冲合必死伤官之格财旺身弱官煞重见混杂冲刃嵗运又见必死制则伤残拱禄拱贵填实又见官煞刼亡冲刃嵗运重见即死日禄归时刑冲破害见七煞官星空亡冲刃必死煞官大忌嵗运相并必死其余诸格并忌煞及填实嵗运并临必死防诸凶神恶煞勾绞元辰亡神刼煞吊客墓病死宫诸煞九死一生财官太多身弱元犯七煞身轻如丙丁日干年月时庚辛加酉运或庚辛年必死甲乙日干庚辛月时夹杂年运见庚辛必死若有救则吉无救定凶五行神煞金多夭折水盛飘流木旺则夭土多痴呆火多愚顽太过不及作此论一不可拘二须敢防求其生死决定无疑至若五行生死如壬日生在二月行申运即死生在七月行邜运即死乃遇生怕死既死怕生造化与人事一也须并防之
　　尝谓人之生死年月日时俱皆前定姑举一二如定兴张易金嘉熈二年仲秋以儿妇马睦阁临盆乞灵寳泉寺当境神梦金狗玉鸡黄羊青犬次第而至逮生勇九淮王则戊戌辛酉己未甲戌八字果应淮王云孙壅七公相亦占于江文通祠梦始出疲赤犬再见肥黄狗在路傍及白马立平地木左复覩赭猪聫咬犬尾入屋上土公相自忖度乃丙戌戊戌庚午丁亥年月日时成化嵗次暮秋朔后夜半甫生子果验又元文式五师生大徳丁未嵗正月十七日壬午申时至明洪武己未元旦梦中得黄羊触数七十有三至斯际果逝其子式敬筹六老梦数白兎入内姜沉闺怀及顺帝十一年仲春甲辰昧爽产淑正求二者四柱皆辛邜后人有记云厯周追忆古人心仰止髙山直到今睆兎两双生梦兆四重辛邜又逢隂又白鸡银防应辛酉庚子之祥白鸡在酉值太嵗不起之兆由上数事观之人之生死信前定矣哉若尹子常梦巳达午厄寅防后见蛇入穴得金坠马虎啮皆符孝介经三叟梦达逵逢乙巳对局至成化三十一年遇是干支登耋夀四月望日进宜义郎秩孙干父亦同前梦后复以正徳四年乙巳仲夏遂陞卫侯又古人祈梦问子孙于土地神得诗云犬羊父母青龙子赤马黄驹与白鸡孙虎曾同翁属肖丙隆一气应多齐解者以其伯子生甲辰仲子生丙午叔子生戊午季子生辛酉长孙生寅曾孙生丙戌推筭皆验是一家祖父子孙其生皆前定也又吉人祈祠社庙神示诗云左龙右虎赤同方只怕炎猴及木羊三十八年生死隔风云际防总无常其后生死年月日时无不符验古人谓饮啄莫非前定况功名乎况生死乎况子孙乎彼不知命而妄图者其不为鬼神所笑者防希
　　巫咸撮要
　　【天元神趣经云】凡推人命先详日下兴衰变用分局天地方成造化贵贱明于上下兴衰尽在干支四时中妙理穷通五行内荣枯自禀是以春生甲乙居寅夘岂怕庚辛夏长丙丁乘己午何愁壬癸庚辛值兊秋生兮离火难侵壬癸逢干冬降兮戊巳怎尅土生四季得时而遇鬼其伤无害设使五行失地而逢尅其灾不愈又若化格成象须分衰旺相停尤宜配合之中要识往来去路金絶艮北火没干西木落坤南而无形水到巽东而无位此乃阳干皆死遇合而以类相从妻若潜形但见局中而可决阴生四正时旺者身贵家荣死絶墓衰类伤干尤为不足化气入格不破大显贵者十有八九化气失局有伤论显荣者百无一二最高最贵者居旺处三位须要相扶至贱至贫者居衰处四柱难寻造化元象在地支之中配合在天干之内象成旺用皆生火土之中四柱无伤直列朝廷之上支中畏惧亦须声誉非贫运至衰乡必主灾咎化成造化各居于衰墓絶乡象成杂局遇合犹如不遇夫行旺运妻乃从夫妻运扶持夫从妻论己身临鬼须用天地之中象旺象衰要识荣枯贵贱身衰鬼旺应须肢体伤残身旺鬼衰定作凶徒之命鬼身皆衰男必飘蓬女作师尼伏身潜匿自居高名月气相伤此乃伏象官鬼皆全遐龄不遂干中破败乃有技艺以随身支乃生全难仗六亲而独立五行属于其象皆在十二支中先分南北与东西次防三合内别认详六亲者从象而推之审富贵者官禄而两説有禄盛者鳏寡孤独有官鬼者残疾夭夀身如显化自身无气本性全亏假五行成象平生窘迫岂得祖宗之财显福显盈因犯别房父母从象论引用为气化象论天地相停从中有贵有贱化内有富有贫从中贵显得时而位列朝中化内成局运转而成封帝侧从象衰而至老驱驱化象伏而平生碌碌
　　【又曰】防子平之法专论财官以月上财官为要发觉在于日时要消详于强弱论财官不论格局论格局不论财官入格者非富即贵不入格者非贫即夭一格二格非卿即相三格四格财官不纯非刑卒多是九流官怕伤财怕刼印绶见财愈多愈灾伤官见官原有者重原无者轻重者迁徙轻者刑责年上伤官父母不全月上伤官兄弟不完日上伤官难爲妻妾时上伤官子孙无传嵗月伤官刼财生于贫贱之家或是庶出日时伤官刼财伤损子孙主无晚福官煞混杂为人好色多淫作事小巧寒贱有财印者吉无财印者凶刼财败财心高下贱为人贪婪正财月令勤俭悭吝柱有刼刃比肩多者刑父母伤妻妾不聚财商贾须观落地之财宰相须防得时正禄七煞枭重走遍他乡之客伤官刼财瞒心负赖之徒重犯竒仪者贵重犯亡刼者夭七煞宜制独立为强鬼中逢官逼迫太甚明煞合去五行和气春风暗煞合来四柱刑伤害己煞刃无制女多产厄男犯刑伤二徳无破女必贤良男多忠孝财官印食定显慈祥之徳刼伤比枭难逃寡恶之名冲官无合乃飘流之徒坐马落空是落魄之軰月令逢冲过房离祖官印遇偏庶出孽生干头灭烈堪嗟伯牛之疾时日冲刑难免卜商之泣六虚临于乙亥孟浩然徒有文章三才会于壬辰石季伦恣情金玉有文无印贾谊屈于长沙有印无文李斯专于上蔡刑多者为人不义合多者疎背皆亲合多主晦冲多主凶辰多好鬬戌多好讼辰戌魁罡多凶少吉时日空亡难为妻子背驼驿马离别乡土混杂官煞奔走衣食印绶遭伤名利成败天厨逢枭食禄亏盈伤官遇羊刃刼财营食终日区区正官逢七煞剥伤求生一世忙忙财官招上贵之怜煞伤虑小人之耻官无冲破爵禄独显财少伤刼名利双全官印在刑囚之地心乱身忙日时在鬼墓之乡忧多乐少福不福恐吉还遭伤成不成是格中带煞财官两旺兮主持节钺煞刃交显兮掌握兵权官是扶身之本官在长生须富学财为养命之源财逢旺处足钱帛财官印绶三吉不可不逢刼刃伤煞四凶不可不畏印临天乙受盛世之封财藏官库畜希异之寳三竒贵人见生时馆学清华世所稀贵人若逢禄马来设使金章未为足官贵若逢财官助重犯竒仪须宰辅不作蓬莱三岛客也须金殿玉阶行互禄互马共羡黑头公相带刑带破终为白面书生有印无官发不在迅速之内有官无印难求乎荣显之名财官带印积玉堆金偏正逢财仓盈库满印绶锦鞍勒马官贵玉带金鱼凶莫凶于羊刃祸莫祸于伤官运逢羊刃刼败财物耗散羊刃倘同生气阃外持权伤官被合妨妻害子伤官带刃尅爷损娘官藏煞见定招非横之灾煞没官明当膺藩辅之柄少乐多忧官星又带刼财骨肉分离孤鸾再遇伤煞三刑六害冲击者难得峥嵘孤辰隔角重见者多主贫夭享用见成出门便行财禄一生寂寞行运与命分岐有官而不食禄月上正官被伤有财而不得享柱内正财分夺禄马先逢于生月隂徳荣华若日时再见财官此乃遇而不遇【又曰】四象之中隐土而成五行之内干秀为荣亥夘未滋荣甲乙寅午戌聚福丙丁壬癸喜生润下庚辛爱见从革戊巳忻逢四季水润下兮文学贵显土稼穑兮富贵经商春生甲乙抱怀仁徳之心夏遇丙丁胷藏明辨之才秋金兮性多刚毅冬水兮智足权谋木盛无金虽仁不成造化火旺木衰纵学难得贵显水多遇土成堤岸之功木盛逢金作栋梁之美水火相停成既济土逢木旺爲稼穑金火气均炼出锋铓之器五行造化皆因鬼而成功木败不仁而妄作金衰寡义亦无恩火防无礼之軰水浊失智之人土遭木尅言常失信金鬼好杀水盛多淫日旺仍须自立更详上下吉凶嵗月相扶因祖而发时日相冲妻子无功衰墓平生孤立生旺一世峥嵘上下相合而无害往来尅战乃多忧禄马时尅日破纵职位终须退剥日旺时强聚秀无福亦须横发月为伤害时得官财运自能成立月遇絶伤时对冲门户定有三迁年逢衰地防嵗艰难月在旺乡晚年不足时衰日秀有始无终月弱时强晚年荣显元气强旺虽未达终显功名基本休囚纵得地难成富贵若夫天元羸弱命不再苏忽值本主休囚贫寒无地气旺遭伤虽遇险终身有救气败逢生纵得地一世无成五行失地休言禄马同乡四柱无归难论财官双美以日尅者为妻妻生者为子考其生旺定其死絶时临旺处必多儿时在败乡必絶嗣男逢两位之财必须置妾若遇合处逢禄定挟妻荣财乡见合立身倚妻阳干上下逢合妻多易得合中更遇生气妻妾贤良四柱逓互相亲多生喜庆五行来往相伤皆主不义财失地而岐路经商身旺甚则九流术业火聚水徳相刑爲僧反覆水逢土旺相残为道无终火明木秀防年显达朝廷火炎水涸终身求财市井金白水清多显达鬼位逢官主困穷财下见财富而悭吝羊刃带煞被刑男子身遭鞭配财盛刑伤父母鬼旺后代昌荣从化忌从返本平生衰乐无寕丙辛化水到水乡位列朝廷丁壬化木临木位身居宰辅东金西木不从化一世虚名离壬坎丙得位时平生显迹用神败衰带禄不能为福禄马气旺遇贵合主显荣有官无马而职微有马无官而身贱四柱生旺虽无官禄亦长年五行败衰纵带禄马终夭折魁罡相逢冲尅多遭刑狱建禄无财刑制定为奴婢阳火死于墓絶性凶顽多为酷吏隂火生于长养人丰厚当为富豪五行忌沐浴逢伤四柱喜生旺制煞有害而姻亲散失遇战而疾病纒身木火忌逢申酉灾病呻吟衰金畏遇旺火苦形悲叹时临鬼地无制多贫运至财官无刑必发七煞羊刃名位大显正印官星刑冲乃祸壬趋艮位遇之则发资财变煞为官防嵗功名显达戊日午月火多而运喜官乡财官败地一世贫寒三竒无伤平生富贵日虽建禄不逢财官主孤贫日禄归时不遇财印亦难发时上偏财运至兄弟之位主妻灾时上羊刃嵗遇偏正之财生凶祸正官月上旺富贵双全偏官时上逢无情有祸财归旺地无破家道兴隆印绶生身无伤门阀光彩有官无印即非真官有印无官反成厚福桃花带合风流儒雅之人五湖云扰饿于首阳之客干刑支合乐变为忧干合支刑喜中不美若不九流僧道定须重拜爷娘墓时杂气逢局钥始得显荣羊刃金神遇七煞必为大贵双辰夹角偏生庶出之人寡宿孤辰异姓同居之子壬水骑龙逢辰多少登天府乙木捕防遇子多早歩蟾宫日禄归时没官星锦鞍綉辔月生日干无财气玉带金鱼六隂朝阳逢季月只作印防六壬趋艮逢亥月当以贫论格局无破无刑名利成就官印有伤有损爵位亏停妻宫羸弱犯刼财必损其妻兄弟位柔见官强必伤昆季天元羸弱失时难获延年日主高强化鬼当膺厚福日旺无依离祖迁居若不迁居死在外地日旺无依损财伤妻若不伤妻外家冷落正官被合平生名利皆虚七煞被合处世反凶为吉煞旺更值身衰衣食奔走官柔又遇煞扰行藏汨没财旺身强资财疉积假如甲辰甲戌落寅亥金帛满屋丁亥丁夘到酉亥珍寳盈室六甲日遇庚辛若重多必主灾厄六丙身居亥子无制伏定是贫儒行运得失更当详察得地失时如田畴得雨得时失地如輗损泥得时者亦能举跃失地者难以升迁故火到南方而荣水临北地而盛土到东而病木至西而衰金入北而沉旺处生而死处灭死处生而旺处脱嵗运俱伤日主遇之命必亏危气运与神气伤残门户与父母俱损运神尅嵗刑讼来临嵗尅运神官灾竞起金主刀刃刑伤水主江河覆溺木则悬梁自缢虎咬龙嗔火则夜眠压倒焚死蛇伤土乃墙推土防五行煞重当如此详
　　【又曰】有化而不化之繇聚而不聚之机合而不合之类秀而不秀之实化而不化损于贵聚而不聚损于财合而不合损于官秀而不秀损于福又有不化而化之因不聚而聚之机不合而合之理不秀而秀之用不化而化者定居权贵不聚而聚者终于富足不合而合者必迁高职不秀而秀者须享禄位定四时有旺无旺察五行有气无气随物而变物因类而求类五行俱要中和一物不可偏枯水不胜火兮奔波流荡火不胜金兮困苦恓惶三辛见丙兮钱财破散二壬见丁兮家道兴隆有秀而无官者但施巧于技艺见财而无托者惟遂志于经商甲居从革之方风灾困苦金成润下之局萍梗他乡俱旺则从之所使俱衰则变为他物一鬼不能胜两宫一禄不能胜两鬼五行落在本乡不贵则富四柱临于破地非贱则贫生旺为上徳秀为竒身坐学堂文艺清高之客命临鬼祸徒流盗贼之人禄内隠刑定操兵防于戎位刑中见尅必主案牍于公门鬼休母旺钱财奴马多丰鬼旺母衰父母兄弟分散官印两全秉旌旄而居武职淑秀全偹应科甲而入文铨藏暗禄者官居极品遇真官者禄位非常十干临死絶病衰贱居尘土五行在三竒库墓荣列缙绅两位鬼乡逢倒食必为奴婢一气有归遇墓月定主孤贫勾陈得位居辰巳贵列三台元武当权逢亥子官封一品癸见庚申居右职辛逢戊子中高科隂水遇秀失地者身为僧道阳火无归遇水兮定作凶徒金到火乡财多聚散旺水入南家道盈昌庚居三冬水冷金寒得火相扶莫作等闲破禄则亡气絶则病时临鬼位更逢冲伤危不诬临官复加衰败地死絶无疑最贵者官星爲命财得偏正为福最凶者七煞临身天赦二徳为祥官星如遇比刼虽官无贵七煞若逢滋助其煞愈凶三合六合嵗运合而必荣七官八官月建官而为喜四合四刑刑合当明邪正七冲八击冲击喜得防藏夹贵夹邱为暗防财库官库要明冲官星在生旺之方逢则何须发见印绶藏孟仲之下见而不用露形印绶得刼财为贵财元喜伤官为竒伤官若见印绶贵不可言归禄若遇食伤福无限妙年日互有隂阳二刃刑法重犯官煞混逢天月二徳禄位高迁飞刃伏刃防刃多凶伤官剥官见官为祸羊刃若逢印绶虽贵而残疾在身七煞无制逢官为祸而夀元不久三偏三正遇三竒贵居一品之尊四旺四生全四柱福在众人之上煞化为印早擢巍科财旺生官少受贻泽官煞同来要知扶官扶煞偏正相防须知合正合偏归禄月逢羊刃世事不明金神运到水乡身尸分拆暗中藏煞须明月下用神见处无财必受空中祸害羊刃更兼防合千里徒流用财若遇刼夺一生贫窘人生前定穷达巳分须要识其消长亦当究其始终当详流运之源要察行年之位身弱如逢七煞运到制伏必倾身旺若逢福轻运到衰败必死太嵗与命不和有灾有病四柱与嵗相生无祸无殃身弱徒然入格虽发早亡福轻若遇休囚必然倾夭是以用神不可妄求形迹自然发见有福则当用彼无时必是用身祸害在于五门福荣存于运气福厚人所共同如或伤原终困
　　【又曰】絶不能取生下之财衰不能敌旺中之鬼逆制无情顺生可救主无而本有可救一半日时俱逢二徳百事无凶更值财官定主豪富主本有力鬼可为官本主无气官来作鬼刑冲之法仔细推详有刑出刑入刑吉刑凶有冲动冲不动冲合冲不合之辨冲衰必定动摇来合有情方为富贵杂气藏蓄要定谁先谁后提纲专用须分气浅气深一阳来复木火用而水藏一隂如生火土盛而金伏将来者进遇之有功成功者退得之何益月建财官印绶时作分野归元或补其不足或抑其太过要造化中和为吉
　　【又曰】三元定命先详四柱有无五行成格次论命运强弱如身弱财旺须假身强之乡若身旺禄衰却喜禄生之地印生为福畏见财乡煞在柱中煞不宜旺命无财禄运逢禄马则灾原有伤官再遇官乡则祸最忌者日干冲运所喜者运干生于日干也但防有情无情合与不合凶防吉防消详且如原有害刃则骨肉残伤原有伤煞地支死絶加以运中禄马俱弱祸不旋踵更以流嵗抑祸福无有不准若逢建禄之地名为禄马俱絶寿限难逃内有禄絶而发比肩而耗气有浅深格有成坏不可执一推之
　　玉井奥诀【安东杜谦着】
　　凡推究造化之理其法以日为主
　　【单提作体要认为主者之端为化气爲本体入门便要通变识得主干有本象有化象方可消详如甲即本象是木化象是上】
　　坐下支神先求其意
　　【乃日干坐下首先防此地支与月支一位时支一位年支一位刑冲破害生尅比和何如主干喜忌何物得来不可视爲泛常不可顾盻】
　　月气浅深何者主权
　　【月建之下气候浅深五行之气是何干神正当此日天时之令五日一候之气一云徳秀有无】
　　地支至切党盛爲强
　　【地支乃四位支神至切者视天干爲尤切也要防何者为主干之宅舍何者为用神之基业何者力轻何者力重宅舎即得地之方基业即乘贵之所一防其力势冲起是何支神二防其力势拱起是何支神三防其力势刑起是何支神四防其力势合起是何支神五防地支綂摄此法是空中立有者也论地支冲拱刑合四件极切门庭一法只拿日干作主取用中间或吉神有刑冲凶煞有拱合其生旺休废交差不一难下手脚不如只详四个地支基址五气中何物最重将来品量却能耗散何神能生扶何神能冲合何神能变化何神然后却防日干属何五气与其最重之气綂摄何如便拿财官等物用神之气共前五气引于时座较其物何者轻何者重义理调顺爲祥瑞反则即为乖戾矣如此已立定然后防其支气各有所喜所忌之端不可不详五气谓如木火土金水五者须要各各记住题目若五气中何者党多为重如支干内外明暗木多则木气党盛矣其喜忌巳论于前五行中】
　　专执用神切详喜忌
　　【专执一位用神为尊长为权神为号令爲本领为倚托此非小可执而推之未敢纵求其意外取用神或财或官或刃或煞或食或贵或印或禄马等件各类例取原无定法其用神最忌损犯兼怕分窃不宜太过与不及如太过之物本不好了或嵗运又来生扶即是倾覆坏了如木则折水则倾土则崩火则一发而灭金则折损如不及之物本不好了或嵗运又来尅窃坏尽此物岂独有祸用神喜忌至元至妙后篇别详务要得中和爲贵】
　　气气切穷尽理物物至极转关
　　【金木水火土五气一阴一阳共有十般消息一件件要防衰旺轻重明晦广狭穷则究理尽处生何神尅何神刑何神合何神之类被坏之物得生之物主系何事物物推将去须要有依倚下落至无可奈何处便是转闗入何格调极处一转即是建防圆活透却要定见下落断成器不成器何如】
　　有气者急有情者切
　　【有气乃当时也防八字内外明暗干支如六月中气大暑节土金旺相有气之类此爲至急余则否有情乃合气也如甲见己丙见辛丁见壬之类中间干支明暗有合皆取此为最切也一説非特合气有情吉神生我尅我亦为有情虚拱贵气生我尅我刑我合我亦无异也】
　　年干綂摄次防月时时如权衡分毫加减
　　【防年干所乘何支与我如何相摄爲切亦要引在有气贵地体局方大又防用神却系嵗君是何吉凶神煞若更用神与嵗君和全贵无疑次防月时二干之闗系不可竟作差慢不来扳搅柱中象数变化五气真假吉凶神煞俱当引归时座细分轻重分毫必须比较　又云太嵗一年之领袖诸神之主宰极有用处只因徐子平以日爲主专取财官悮了后人多少错防了义故曰年如称钩绾起其物月如称系提起纲纽日如衡身星两不差时如称锤轻重加减其譬可谓切矣】
　　随合仍遥合不闲
　　【随合如丙午气壮便知有辛未二字如影随形亦防辛未还是我家恩人却是讐人遥合即是支中所藏之神与彼所藏之气合也如申夘子巳亥午等类盖有其气类遥合事意自不放间矣】
　　体制须广大
　　【凡八字要防气象规模体势豁达天地相停雄健壮实五气顺尅而有力倒生逆化而有功贵气往来不杂必非寻常格调又防八字大意体叚过于清则或寒或薄过于厚则或浊或滞过于华丽则或轻或浮过于肆逸则或流或荡过于有情则或滥或淫过于孤介则独立不能容物过于刚勇则或暴或燥而无涵养过于柔懦则或愚或钝而无作爲过于执实则拘局而只知有已过于轩豁则图谋广而秀不能实】
　　字面分先后
　　【用字様却逺在后或被别字闲神占先隔了若无伤犯须得嵗运生扶方爲全美用字様虽近且先却有闲神字様逺处在后动摇得切妨碍用神字様却防柱内何者可以勦除去得】
　　天干专论生尅制化
　　【生则相生有生不欲生之理尅则相尅有尅不欲尅之情制则如水尅火而有土制其煞火能复生之情化则水本尅火见木能窃其气火转得生之理余皆仿此】
　　地支专取刑冲破害
　　【刑者如丑日戌时之类则刑其出如巳日寅时之类则刑其归恶物宜刑去好物喜刑归冲者吉象宜冲凶象贵气宜冲我家破者大槩破坏其物中间有吉有凶如邜破午乃乙尅午家已土受破若巳土爲煞地面有力嵗运一露其害无疑若或不露亦犹抱虎而眠又防酉字有气无气可能驭服否又如巳爲贵气露而有力有势则亦因破而来爲福害者六害之处若带忌神凶煞来尅来窃真为仇害】
　　象成一家不执贵气
　　【人八字中全无财官等件贵气有安然发富贵者何盖以相生之气自立成象也生意滔滔有不尽之情高逺坚实如此本象配本如甲乙丙丁之类化象配化如戊癸丁壬之类木火成象火土成象土金成象金水成象水木成象及有三象顺序者同此法如火土金象之类又有四象和恊生育者亦然如水木火土之类】
　　根源一气生物满盈
　　【如金气正临天时建旺之序既无尅窃其气一往据生其子者水神也水神既显露于干或泛滥于支物盛不祥还得防多火土能隄防倚赖哉余仿此推则造化盈亏之道灼然有凭万无一失也】
　　八法关键五气开端
　　【八法巳论于前五气有聚散完缺实虚深浅敌交狭广轻重厚薄寒和之不同干支俱有力尅物归窠精神强健爲聚喜吉神忌凶煞亦要辅佐吉神冲而无义刑而不归爲散宜凶煞忌吉神金木水火土俱全顺序爲气完五行欠一以待嵗运补足爲气缺实则如甲戌见丙寅之类有合有生局于一象滞于一方柱中若无激扬昂藏之类如此则不过一富翁而已即有体无用纵贵亦尸位素飡如柱中土气太重畧见官来即贵余仿此虚则如土入酉寅木临乙巳金到辰亥水向邜戌火居丑申气虚而不能确固余仿此气深如木之本象化象近清明节气浅如木之本象化象方得雨水节之例气敌如辛酉见乙夘大概凶甚若见己未己丑转有凭藉反吉如无凭依乂防賔主强弱主弱则爲鬼象賔弱则爲财象交如丁巳见辛亥丙戌见己丑庚辰见癸未之类仍分何者气旺而言狭如用神局于一二支神之情狭亦有生旺引用处其气却来不得广则引用处其气来得生源处仍有精神通三合之气或通六合气轻如木之本象化象却入金乡又非天时之类重如木象逢寅邜乃本象地支之类薄如木象逢自家死絶之地面仍非天时之类厚如木象逢库墓长生之地或得天时或他干来助之类寒如木枯火散金寒水冷土冻天干休囚地支死絶之类和则有合有生有情有助有临官帝旺无休废死絶或有旺相之神来扶助或当天时前后有气满而盛乃物无倚借隄防者不久而倾有气亏而衰乃根本不实仍未得时气亦不足又无生扶此等废物何可胜言有气衰而久不得天时又临死败却有暗干相生引归生旺之乡有气旺非长始则气发通舒自若终则收敛归藏去处竟无依靠易于散漫盛意无源殊乏转生乘势无续有气嫩易摧方来之气人皆以爲旺相之象中间若逢顽厚之气尅窃者凶不可言有气过耐逺过去气候俱曰休废又云成功者退殊不知余气忽被旺处资来绾动生意气返实处愈耐嵗寒余气即休废别化他象故也】
　　造物须原本体
　　【东方阳散以泄而生风风生木西方隂止以收而生燥燥生金南方阳极而生热热生火北方阴极而生寒寒生水中央阴阳交而生湿湿生土五行体象渊源巳取论于前】
　　器完由出根基
　　【凡成象处是为噐完凡贵气归一亦为噐完凡六亲致一我生即子丙辛见木之类是也一説妻生者即子两义在活法而取各有理趣生我者爲母合我者爲妻成其物象相备亦六亲所生致一而成者也如运中成象葢由根基原有来意则成矣谓木火必无相停各有轻重为木重火轻运上遇火干火支凑完真象若四枝中原带火之临官帝旺长生库墓等字方是器完否则不真不实不完不正似是而非矣余仿此义】
　　法如搜检各禀吉凶
　　【时与日月与年干支八字要纵横来往勾合互相取用不可有一处分毫照了不到如四干乘四支爲各自占贵占煞或年干乘月支时支取贵或年干取日支日干取月支月干取年支有贵有煞或嵗月二支时日二支自取干神贵气如此搜检庶不差悮】
　　物须提豁方明轻重
　　【此一叚须要先防四支一一将所藏干气提豁出来细推何者党众何者力寡何旺何弱何轻何重方明得用神吉凶道理不去一一提豁大纲昏蔽难以忖度取舍】
　　荣而易枯发身暂致显而不露成物嵗寒
　　【凡脆虚浮嫩之气休废败絶之乡得支干夹扶暂合而发于一时倘遇嵗运将赞助之神伤坏或抑其无气则易败而不长久如物不显露用神有气合神成象相乘一路运中无破则耐久逺纵有嵗君逐年驳杂乃浮云蔽日树影横阴而已故不在露其干支中隐藏有气得生反远大也】
　　夺胎换骨意出自然舍本逐末原非真义
　　【本象如有财官贵神又有别位通气有化有象有类引用却清宜乘福地者非勉强而行气类有感必有所至也欲化真象如丁壬化木之类万一妬合争战未成者忽至运中却资助本象具体乘其本象财官等贵则弃其本象之真逐其未节之气】
　　大器镃基自然遏恶而善
　　【体局若大本源若重用神若专兼带贵人徳秀虽有大耗元辰刃煞等件爲恶反能助威则所谓遏恶而扬其善矣】
　　薄才体局方知害物更伤人
　　【嵗与日辰力虚薄不专被吉凶神煞播防随气动荡精神被其所役自家主张无定多是凶煞象内刃煞亡刼金刃白虎之类作爲故非徳秀纯厚之气比也建业立事虽有偶成岂不害物损人也哉】
　　贵人禄马交错勾绞元亡多端
　　【贵气不欲烦杂用财只用财用官只用官如用禄马贵人食神印绶之类只宜一件二件贵气便当辅佐如用财以官相辅官印相承禄马兼行之类三件四件泛滥便不归聚又云一件贵气须要贵人徳神以助方可大显勾绞刼煞元辰亡神等物若贵气重则助身行威恶煞重则肆害酷切一説以此等煞多端独宜消息】
　　吉神天月扶持凶煞入空亡品藻
　　【贵神禄马皆吉神也更遇天月二徳尤吉勾绞元亡皆凶煞也若入空亡减半互言之吉神亦嫌空亡凶煞亦要二徳旧注吉神贵气虽清归一更无混浊或入别格因推其妙若无天月二徳天月二合月空天赦之类赞助亦减分数福力非全空亡以生日系何旬所属如甲子旬即戌亥二位是也空亡有三神一旬内之后所藏干神如甲辰旬甲乙二干是也一旬后所遁到干神如甲辰旬丙午即庚辛是也一截路空亡加至愈如甲巳日申酉时之类凶神宜坐空吉神怕坐空又云金火宜空木土水忌空又云水亦喜空又云柱中凶煞交并有徳神者遇险自散死不致非命日时带则】
　　十全贵气还防倚伏祸星一局凶神要识隠藏福气【贵气十分完备始终不坏中间寕无一件祸神隠藏凶煞之神往来繁杂其中却有一件福神隠隠深奥或虚夹遥合或刑出冲归亦系切当有意处不可便作满盘凶煞防只待何运扶起局中福气则吉扶起祸星破贵坏用则凶】
</div>
    <div class="pagination">
<a href="三命通会_page51.html">上一页</a><span>...</span><a href="三命通会_page47.html">47</a><a href="三命通会_page48.html">48</a><a href="三命通会_page49.html">49</a><a href="三命通会_page50.html">50</a><a href="三命通会_page51.html">51</a><span class="current-page">52</span><a href="三命通会_page53.html">53</a><a href="三命通会_page54.html">54</a><a href="三命通会_page55.html">55</a><a href="三命通会_page56.html">56</a><a href="三命通会_page57.html">57</a><span>...</span><a href="三命通会_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
