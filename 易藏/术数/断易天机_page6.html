<!DOCTYPE html>
<html>
<head>
    <meta charset="UTF-8">
    <title>断易天机 - 第 6 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>断易天机 - 第 6 页/共 32 页</h1>
    <div class="content">看世爻在交拆爻为阴，在重单爻为阳。卦上月者（即：月卦身），是卜事之身定矣。俱爻从初爻数至世爻，便知何月卦也。子月系十一月也，与子午持世身居初（即：世卦身）不同。
喜旺相，又得天喜、贵人、解神、福德诸吉神临身，大吉。添进财喜。临身忌空亡，官鬼文书、兄弟缠害，相克入墓，刑冲破害干涉，不吉之兆。不可不察。

占来意休囚旺相吉凶要决

欲知卜者来何意，先看旺相休囚气，旺相婚姻宜官职，休囚争财官退位（1）。身居世上欲行游，鬼更当门官病忌（2），胎没怀胎犯鬼神，阴私逃避失财人（3）。外发胎生人觅己，内动旺相己求人，日月生合从吉说，若知刑害则凶陈（4）。身在财乡欲觅财，亦忧父母及妻灾，变入空亡奴婢走，定知丧死福临来。日辰生卦及其世，多占父母及其身，卦与世爻生日者，应卜妻育及子孙。卦与世爻同与日，必须六畜及婚姻，卦世与日无相克，应占坟墓弟兄亲。日克世爻占丧事，并占怪异及相论，游魂世应自相克，卜心无定为他人。世应日月破并刑，官灾盗贼死亡惊，若不与人相争讼，却有亡财哭泣声（5）。应来克世人谋己，世动克应己谋人，旺相相生官作碍，休囚带杀鬼相侵（6）。阴世月前事未至，阳爻月后事先过，但能仔细寻其意，卦中何事不包罗。

断易天机
卷     二

碎   金   赋

子动生财，不宜父摆；兄动克财，子动能解。
     摆，动也。盖子动则生财，若是父动克子，子不能生财矣。
     兄动则能克财，若得子动，兄必贪生于子，忘克于财，谓之贪生忘克，而财反得生矣。
    
财动生鬼，切忌兄摇；子动克鬼，财动能消。
     摇，动也。盖财动能生鬼，若是兄动克财，鬼不得生矣。
     若子孙发动，则能克鬼，若得财爻发动，则泄子孙之气，而生官鬼之精神矣。
    
父动生兄，忌财相克；鬼动克兄，父动能泄。
     父乃兄之原神，忌财克之，鬼乃兄之忌神，喜父泄之。父动生兄，若见财爻动，则父无用而不能生兄矣。
官鬼发，克兄弟，若见父母动，则漏泄官鬼之气，而不能为大害矣。盖鬼生父，父生兄，是皆贪生忘克之义也。
    
鬼动生父，忌子交重；财动克父，鬼动能中。
     交重，动也。鬼动能生父。若是子动，则克制官鬼，不能生父矣。
     财动则能克父。若得鬼动，财必贪生于鬼，忘克于父，是鬼为财之中人也。
    
兄动生子，忌鬼摇扬；父动克子，兄动无妨。
     摇扬，动也。盖兄动则生子。若是鬼动克兄，子失原神矣。
     父动能克子孙。若得兄动，则泄减父之凶势，而子得无妨也。
    
子兴克鬼，父动无妨；若然兄动，鬼必遭伤。
     兴，动也。子动必伤官鬼。若得父动克子，则鬼无事。
     若是兄动生子，子愈有力，其鬼必遭伤害也。
    
财兴克父，兄动无忧；若然子动，父命难留。
     财爻发动，必克父母。若得兄动克财，财不能克父也。
     若是子孙发动，生助妻财，财必乘势，其父必难救援也。
    
父兴克子，财动无事；若是鬼兴，其子必死。
     父动克子，若得财动克父，子孙有救。
     若是鬼动，愈生父怒，其子必死无疑矣。
    
鬼兴克兄，子动可救；财若交重，兄弟不久。
     官鬼动能克兄。若得子动克鬼，则兄弟有救。
     若是财动生鬼，则鬼恶愈盛，其兄必难救也。
    
兄兴克财，鬼兴无碍；若是父兴，财遭克害。
     兄弟动则克财。若得鬼动克兄，财得无事。
     若然父动生兄，其兄愈加狂戾，财必遭于克害也。

知占者详之。

论   伏   神

飞神，即世位是也，一世卦至游魂。乾卦但认本宫浑天甲子，至游魂卦即壬午是也。八纯卦则取坤卦世位癸酉，归魂卦则取坤宫应爻乙卯是伏神也。余卦仿此。

左边旁象号飞神，右畔亲爻以伏名。
伏去生飞为泄气，飞来生伏得长生。
爻逢伏克飞无事，用见飞伤伏不宁。
飞伏比和为有助，伏藏出现审来因。

出现伏藏

出现旺相，为久为远；伏藏有气，只利暂时。

占财伏兄

用财伏兄，口舌相侵；若在世下，旺相可成。

占财伏鬼

财伏鬼乡，买卖遭殃；日辰福德，方始荣昌。

占财伏父、子

财伏父母，旺相得半；财伏子孙，有气必满。

占官鬼伏兄

用鬼伏兄，同类相凌；若不虚诈，人不一心。

占鬼伏财乡

鬼伏财乡，因财有伤；官吏阻节，休废乖张。

占鬼伏父母

鬼伏父母，举状经官；若财世上，求之不难。

占鬼伏子下

鬼伏子孙，去路无门；官乘旺相，透出可分。

占鬼伏官

官鬼伏官，小人作难；若亲见发，方许开颜。


</div>
    <div class="pagination">
<a href="断易天机_page5.html">上一页</a><a href="断易天机.html">1</a><a href="断易天机_page2.html">2</a><a href="断易天机_page3.html">3</a><a href="断易天机_page4.html">4</a><a href="断易天机_page5.html">5</a><span class="current-page">6</span><a href="断易天机_page7.html">7</a><a href="断易天机_page8.html">8</a><a href="断易天机_page9.html">9</a><a href="断易天机_page10.html">10</a><a href="断易天机_page11.html">11</a><span>...</span><a href="断易天机_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
