<!DOCTYPE html>
<html>
<head>
    <meta charset="UTF-8">
    <title>御制诗集 - 第 898 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 898 页/共 1326 页</h1>
    <div class="content">　　不借氊磨与链成湛然呈照漾轩楹坐观久弗见鳞类始悟縁他水至清
　　横云馆
　　三间朴室筑平坡古树竒峰户外罗设使横云真作雨东郊农父乐如何
　　九曲彴
　　卧坡野彴致多曲其数竒爻恰象阳设曰武夷能缩地幔亭应在那边张
　　栁烟坡
　　黛青浓染防丝丝欲舞因风不自持一片横烟与隔断画家留白法如斯
　　古防堂
　　泉林有树无非古杞栁古中巨擘抡喻性他年轻告子临风此日识前巡
　　红雨亭
　　老榦庭前列几株春过梢上忆华敷杏坛此去知非逺自与寻常态度殊
　　泉林行宫晩坐叠辛夘旧作韵
　　静坐心无外物侵如鱼潜藻鸟栖林思惟不息敬诚验学匪徒空义理寻绕砌泉音暗曲峡满窓月影度遥岑防畨旧什厯书壁境业如何一再吟
　　书幌重开又五年仍余结习敲【去声】吟肩奉游
　　慈辇言期后黙对幽斋心惜前岩嶂色收帘幕外松涛声递榻床边如斯声色摐摐里不觉流隂即渐迁
　　留别泉林再叠辛夘旧作韵
　　重临知复是何年祗觉今畨颇逊前那似来逢优既渥【辛夘至泉林连日得雨极为优渥今已将去尚无雨意忆昔为之不怿】却慙去付咏和诠畧无逸兴飞为句虽有微云散以烟孤负鸣鸠终日唤【时虽不甚昐雨而麦方秀穗得雨尤佳初至泉林闻隔林鸠声喜为雨兆因有乔木恰闻鸠唤雨我心先得所同然之句不意竟成虚望】甘膏未霈越怦然
　　中水行宫晩坐
　　壁上伙粘辛夘诗去时冀雨返优滋【辛夘春自泰安至中水正当盼泽及驻泉林三日连霈甘膏回跸至此四野极为优渥兹往返俱属望雨抚读前巡壁诗为之怃然】今畨岂异前畨也昨望仍増兹望之念叶休徴惟益愧心闗农务那能怡虽非五日堪十日廹待却逾苏氏辞
　　晓云
　　晓云暗逺天庶防作甘雨行行散以轻失望意为怃结穂者陇麦吐苗者坂胥待膏泽滋吾民一何苦已近圣人里敬忆圣人语秀而恐弗实学与农同矩
　　四依
　　皇祖过阙里诗元韵
　　五嵗睽瞻拜一时谒
　　庙堂从来遵礼乐惟是慙【去声】门墙
　　元韵重赓处
　　崇文仰教长炷香申敬叩馥郁满衣裳
　　驻跸古泮池叠辛夘诗韵
　　鲁颂明云在泮献幸兹耆定敢称功向评新地即故地【丙子驻此据一统志曲阜故城在今县东十里云云因有新城安得沣池名之句壬午再过此复覈之县志则新城乃明正徳初移宋祥符间徙去之城复筑其实祥符以前县治原在此古之鲁城亦即在此盖新筑隘而故址寛且证之水经注所载孔庙泮宫方位近逺亦当在今行馆之地曽作古泮池证疑以纪之并有此地非常地新城即故城之句】总属周公与鲁公渴雨顿怜麦苗绿婪春那喜药花红明当执礼申殷悃佳气西瞻拥
　　庙宫
　　不寝
　　明当致洁禋数问例不寝况值望泽际晚云布已审惧听风声泠盼报雨丝淰如是达五更而总未霈甚一路看佳麦本可期获稔可期为【去声】患失吾过宁辞恁
　　阙里祭
　　先师礼成述事叠辛夘旧作韵
　　又得东巡奉
　　大年
　　庙庭释奠展殷防古今防萃有若述尧舜犹贤宰我宣觉世崇文斯有志牖民传道那能肩五春秋阅一承祭蒇礼回瞻意眷然
　　金丝堂
　　宪章祖述纪中庸岂系金丝发鲁共
　　天地辟如久覆载道斯在讵在声容
　　诗礼堂
　　当日陈亢问伯鱼学诗学礼两言余敎传万古惟如是以立以言共勉诸
　　故井
　　万世敎垂永津逮当时未拟叹王明易云改邑曾不改况此新城原旧城【今之曲阜县城即宋祥符以前旧城明时复移建于此详见昔所作古泮池证疑】
　　终日
　　终日霏微雨细零弗成分寸祗蒙溟慙予诚未格时化敢防民艰曷恵宁
　　过陋巷顔子祠
　　宏规庙宇奂而轮陋巷今时岂更贫屡空【去声】一瓢无改乐其心三月久于仁如愚谁似不违处克已独臻好学真报施【去声】善人
　　天若此龙门倡议未为淳
　　谒孔林酹酒
　　一坏如五岳永古此幽宫天朗林原气川流洙泗风奠椒溯思处瞻楷不言中【林旁为子贡庐墓处复有枯树半截相传为子贡手植楷】万载读书者水源木本同
　　谒少皥林
　　八旬年在位【在位八十四年举成数也】一百嵗长龄修法齐太昊降生感大星史书不多事古道泯仪形存没都曲阜永安万刼灵
　　大庭氏库三叠李白诗韵
　　三读太白诗逸韵何卓然铿锵突金石舒巻如云烟旧迹虽难寻仍此齐鲁天望古遥集思无能托氷弦视今后由昔逝波迅流川
　　谒元圣祠
　　礼乐自姬宗惟公剏所从庙非八佾舞庭有百年松文子克成孝武臣真是恭
　　宣尼叹梦见夫岂在形容【孔子之不复梦见周公盖叹其不能复行周公之道今人于难行之事未逢之人率云未曽梦见夫子之意亦如是而已若如程朱之注则夫子未识周公形容何从见诸梦寐怪力乱神子所不语岂肯为此不稽之説乎向作诗尝论及之今附注于此】
　　河南巡抚徐绩奏报得雨志事
　　廿四五之际鲁郊微雨看那知即其日豫省渥膏寛【徐绩奏河南省城于廿四日辰时甘霖大霈至廿五日尚未止入土深透且雨势甚浓所霑必广】遥念心虽惬近观眉益攅慰犹弗抵愧摛句赖吟安
　　济宁行馆八咏
　　书堂
　　芸编插架备观书自昔观书輙悚予内圣外王非漫尔礼齐道徳竟何如
　　云楼
　　出墙楼屋临平野近逺齐郊一览中封建井田行岂得治民惟有为【去声】祈丰
　　椶亭
　　谁将一具椶笠子置在乔柯怪石间恰似应真渡杯后七徴征罢八还还
　　月台
　　望月从来借月台广寒世界素光皑三千遍满一轮照岂较高低寻尺哉
　　药栏
　　药栏绞缚致玲珑骋目仍宜内外通黙会个中具深义视无形盖冕旒同
　　花砌
　　闲花绕砌有余姿正是春风三月时暮把朝吟本无暇黄蜂紫蝶任相随
　　竹埭
　　植里号清不号妍故宜免俗爱前贤设论本地周旋久齐甸微嫌匪渭川
　　松坡
　　摄山延得好佳賔【摄山叠浪崖上有九株松此坡种松亦九辛酉驻此曽有亦知亢父非白下拘数何须定九株之句】坐对茏葱意觉亲闭户未曾著书此却看亦自长【上声】龙鳞
　　登太白楼再叠旧作韵
　　亢父重来厯市闉酒楼太白迹留真助休自是斯为主吟咏谁堪与作宾聊以余闲赓旧韵不忘正务慎时巡诗仙已喜兹欣遇更有南池诗圣人
　　题南池少陵祠再叠旧作韵
　　城南数武有园池池上原存工部祠空后絶前心早下因文缅道歩迟移谁无五字与七字我惜此时隔彼时自有不亾真者在水声云色岂非诗












　　御制诗四集巻三十六
　　钦定四库全书
　　御制诗四集巻三十七
　　古今体一百十一首【丙申五】
　　四月朔日作
　　祝
　　寿献功礼毕过流隂宛转入清和易舟北上希膏切夹岸青看结穂多人曰无妨未谌我麦虞有失更廑禾期逾五日柏十日【昨在中水行官因盼雨未得有虽非五日堪十日迫待却逾苏氏辞之句距今又将旬日颙望甘泽益切于怀】对此农民愧若何
</div>
    <div class="pagination">
<a href="御制诗集_page897.html">上一页</a><span>...</span><a href="御制诗集_page893.html">893</a><a href="御制诗集_page894.html">894</a><a href="御制诗集_page895.html">895</a><a href="御制诗集_page896.html">896</a><a href="御制诗集_page897.html">897</a><span class="current-page">898</span><a href="御制诗集_page899.html">899</a><a href="御制诗集_page900.html">900</a><a href="御制诗集_page901.html">901</a><a href="御制诗集_page902.html">902</a><a href="御制诗集_page903.html">903</a><span>...</span><a href="御制诗集_page899.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
