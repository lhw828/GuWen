<!DOCTYPE html>
<html>
<head>
    <meta charset="UTF-8">
    <title>毅斋集 - 第 6 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毅斋集 - 第 6 页/共 9 页</h1>
    <div class="content">　　少年将
　　翩翩马上带防鞭宝劒珠袍美少年畨直每从防阙下射雕常在万人先传来鬼谷兵书秘演得鱼丽陈势全为问防秋老边将白头曽未上凌
　　夏日闲居乐【二首】
　　緑竹苍松引夏凉方塘曲沼藕花香千峯独对空山静一鸟不鸣清昼长舂得细粮如玉子酿来新酒胜璚浆人生快意能如此何用荒唐入醉乡
　　翠竹埀隂喜晚凉蝉声断续芰荷香钩帘坐久暑无到得句吟时兴自长闲展湘纹蕲竹簟爱斟琥珀茘枝浆生涯物外浑无事不似儒官滞一乡
　　雨中防司训舒同文书楼
　　小楼对坐雨来时愁思茫茫尔所知负郭田荒苗带草髙堂亲老髪埀丝一声黄鸟朝扪虱满眼青山昼咏诗却笑山阳狂阮籍穷途何事不胜悲
　　游湖漫兴醉中走笔呈孟博孙公
　　红莲白莲开满湖小娃唱歌闲且都故人相防能防度美酒何妨倾百壶防拳藏防握松子万钱赌胜赛摴蒱暮归酩酊白马上谁识山翁非酒徒
　　西湖饮游书赠沈茶博
　　百斛美醪终日醺碧瓯偏喜试先春生石鼎飞青霭香满金盘起緑尘诗社已无孤闷客醉乡还有独醒人因思儤直銮坡夜特赐龙团出紫宸
　　留别孙孟博
　　相辞明日去朝天楚水呉山兴杳然千里断云随去马一江明月载归船草庐晦迹怜君老玉署登名愧我先预买蜀牋三万幅朝朝挥冩寄来篇
　　留别林宗旦
　　交游曽忆十年前西舎东隣隔防烟万巻诗书连架读一窓风雨对床眠霜蹄自足行千里云翼还期入九天何事相逢复相别暮云春树思悠然
　　挽袁太常廷玉代时彦作
　　蚤从藩邸识天顔喜得功名半世闲归去天涯防白鬓梦囬江上一青山寒岩夜静闻猿唳秋浦云深见鹤还寂寞遗庄何处是数株烟栁夕阳间
　　哀医士林叔旻
　　初从海上见三山虚得仙经论大还天上鹤书真有召枕中鸿宝竟谁看风吹丹斾秋云杳草宿荒坟暮雨寒遥想襄阳老耆旧懐君终夜泪澘澘
　　李士端杏轩诗巻
　　尔祖东垣积徳深孙枝挺挺茂森森囊中防贮君臣药脉底能安父母心轩外杏开花绽锦井边橘熟颗埀金何时解印归来日柱杖敲门与细吟
　　文防轩为句容司训揺昌赋
　　红杏花香槐树隂焚香长日对青襟心通秘检从教问口诵遗文不待寻暮雨自滋堦下草春风时动壁间琴愧予衰朽豋天禄独对青藜坐夜深
　　七言絶句
　　题梅花美人圗
　　欲寻春信苦无因行遇梅花却怨春妾貎与花俱似玉可怜不见陇头人
　　题嵗寒亭巻
　　宜春园里百花香嫩緑嫣红竞艳阳宁似嵗寒亭下友独凌寒色耐风霜
　　题画菜为周郎中赋
　　生平常诵伐檀吟独爱春畦紫翠深随处烹羊与炰鳖醉归还此对弹琴
　　送江克显还杭
　　饯别江亭日未斜东风开遍禁园花朔云呉树三千里一路青山直到家
　　题梅花纨扇圗为沈公俌赋
　　瘦蛟天中倒埀尾万斛明珠悬颔底长风半夜海上来和月堕落青云里
　　题青山白云圗
　　萝薜隂隂覆野亭雨余春树满春汀白云一任风吹散放出溪山防防青
　　题画【二首】
　　初日髙峯照画堂乳莺啼处緑隂长朝来试看春多少一路桃花涧水香
　　两岸荻芦秋着花钓丝烟艇隔人家白鸥飞尽孤云外万丈青山带晚霞
　　题张真人墨竹【三首】
　　河汉凝云淡不流玉箫声断鳯凰楼天风吹下瑶台露散作人间五月秋
　　翠竹萧萧粉署隂疎帘髙卷画堂深朝囘日日焚香坐爱尔凌云一片心
　　翠节香根带雨移萧萧偏与静相宜春花零落秋霜后独立青云君始知
　　纸帐为虎跑求上人赋
　　纸帐溶溶似雪轻防回聴彻万松声天风吹破中宵梦只有空山片月明
　　题鹧鸪圗【二首】
　　楚云深处自飞鸣江草江花总是情两岸客舟聴不得春风并入棹歌声
　　黄陵庙前春日晴黄陵庙前春水生孤舟送客楚江暮落日时闻三四声
　　题竹次夏文度韵
　　谷口森森玉万竿鳯毛揺动不胜寒西窓记得曽留【阙】月送青鸾醉里看
　　题纺绩圗
　　紫罗步障游时展红锦纒头醉后分宁识田家重耕织缲车终夜彻青云
　　红白荷花圗为湛知县题
　　并蒂芙蕖出水新翠裳红袖玉精神半醒半醉秋波里愁杀莲塘荡桨人
　　过杨州东闗戏王时彦【二首】
　　杨栁青青水岸斜城中初日散啼鸦闗情最是闲桃李处处春风解放花
　　髙楼小妇坐吹笙杨栁春风动逺情却笑天涯芳草色青青常是逐人行
　　与时彦登岸折棃花口号
　　一树繁花开逺田闲来攀折晓风前天涯何处无春色不遇情人空自怜
　　题竹赠沈公俌
　　丹山月出防鳯舞湘江雨歇苍龙吟长风万里楚天碧一枝髙拂秋云深
　　题无为天师画渭川秋雨圗
　　朝天初自玉清还鹤氅生凉鳯管闲想见上方挥洒处雨余星月满仙坛
　　题梅花万玉圗
　　大珠小珠千万斛满地月明防寒玉东风吹【阙】
　　凭防聴彻南枝曲
　　题张真人画竹
　　防成醉后鼔云璈一夜凉生翠羽毛长空万里【阙】歴歴白榆秋影髙
　　五马圗
　　五王花马早朝归侍宴彤廷出禁迟一玉箫人醉后芙蓉园里浴春池
　　题竹次夏文度韵
　　种成无数碧琅玕翠羽常含宿雨寒半夜行云潇洒过小窓欹枕梦初残
　　咏朱买臣
　　印佩黄金出帝畿锦衣闾里亦光辉覆盆桥下东流水曽笑担柴独自归
　　诗余
　　舟人竹枝词【五首】
　　妾貎如花朝暮新郎心似水荡青春相逢好是回塘路荷叶深深不见人
　　门前杨栁岸边花防度逢郎来吃茶日晚莫【阙】
　　月明直送到侬家
　　荷花浦头春月明问郎何处唱歌声月明易缺似郎意花开不断是侬情
　　前年粜米上瞿塘今嵗装盐过岳阳伴侣相逢终日醉有钱不似在他乡
　　五月瞿塘无客过黄陵庙前春水多但使黄金随处有任他湖海足风波
　　夹城八景
　　夹城夜月
　　孤月泛江秋露下髙人静期着佳人夜不来坐转霜梧影　吹彻紫鸾箫宝篆烟销鼎桂子飞香下广寒银汉秋波冷
　　斗门春涨
　　惊雪喷髙崖雷响青天晓刚道呉胥驾海来势压沧溟小　满岸是渔舟拨乱飞春鸟谁信神鱼去不留五色祥云绕
　　半道春红
　　宿雨涨春流晓日红千树防度寻芳载酒来自与东风遇　弱水与桃源有路从教去不见西湖栁万丝满地飞风絮
　　西山晚翠
　　斜日照疎帘雨歇青山暮白鸟鸣邉一半开香霭和烟度　楼上见平湖影隔青林雾吹断鸾箫兴未阑月照芙蓉露
　　花圃啼莺
　　旭日照芳林莺啭春风早一片红云暗不开无奈春声搅　乗兴且闲游莫待韶华老随意飞红防緑苔休着家童扫
　　皋亭积雪
　　积玉映空青蓬岛人间近珠树瑶华满眼开缥缈仙台影　便欲跨青鸾直上三山顶鹤氅披云防下方月白银河冷
　　江桥暮雨
　　淅沥带秋烟两岸蒹葭响何处渔舟暝未还隔浦闻清唱　撩乱下枯槎一夜苕溪涨天目应添翠防重明日看晴嶂
　　白荡烟村
　　緑竹绕清流草舎人家逺防处牛羊晚下来烟外闻鸡犬　禾稼满秋原路向桑麻转箫鼔从教乐社神嵗嵗常相见

</div>
    <div class="pagination">
<a href="毅斋集_page5.html">上一页</a><a href="毅斋集.html">1</a><a href="毅斋集_page2.html">2</a><a href="毅斋集_page3.html">3</a><a href="毅斋集_page4.html">4</a><a href="毅斋集_page5.html">5</a><span class="current-page">6</span><a href="毅斋集_page7.html">7</a><a href="毅斋集_page8.html">8</a><a href="毅斋集_page9.html">9</a><a href="毅斋集_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
