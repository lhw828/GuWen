<!DOCTYPE html>
<html>
<head>
    <meta charset="UTF-8">
    <title>御制诗集 - 第 717 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 717 页/共 1326 页</h1>
    <div class="content">　　将欲登北峯聊因憩东冈东冈得畆平有室亦有堂憩云我夙名路便足相羊是时秋云敛秋日耀清光独憩亦欣然所欣在宜旸
　　肩舆登玉泉北峯
　　玉泉本双峯南北对耸峙南则向恒登登北今嵗始允因寺初成妙髙与名矣喜新情之常我殊未免此早秋复晓凉磴栈遵迤逦肩舆旋转便效勤固工彼五歩十歩憩人劳恒廑尔岩亭厯石衙宋苑非所拟牝洞礼楞伽那悟西来防信哉小飞来【亦新与峯名】镌崖貌法喜下视緑云弥却胜彼西子
　　妙髙寺口号
　　每喜好山搆寺有却嫌汚法着僧无金仙独坐钟鱼寂意谓妙髙或是乎
　　该妙斋
　　逥廊循曲转三架得芸斋縁以朴为尚因之静毎谐茨茅虽异屋凿石便成阶妙至忘妙防其忘真个佳
　　逺清轩
　　豁目凭栏逺益清遥山东北耸新晴情知阿那翠深防指日其间过跸旌【将以七月初八日唘跸幸避暑山荘】
　　崇霭轩
　　陟降仍在原书轩北峯右仆伇寜弗劳憩言凭晴牖晴则霭宜无而霭恒斯守乃识山特灵朝夕所常有一缕欲出楹揽之不获手
　　咏素堂
　　一室惟虚万趣该纸窓木榻足徘徊无端把笔欲成咏却恐素翻失本来
　　倚晴楼
　　秋来何事最怡情恰喜髙楼号倚晴消尽薄云天一碧照延皜日景双清已看緑野黄将染小揽画窓诗早成风自西南经树杪萧萧飒飒总金声
　　涵漪斋
　　玉泉殊胜其他防翠濯山光浸水光着个闲斋为合撰呈来虚镜对中央有风那作波澜汹无刻不涵恬澹常却是便宜今度者披纨花様递真香
　　乗舟至影湖楼
　　梁家图画观大略【故大学士梁清标鍳藏书画最多但押观其大略印记帧中率不着一语】我毎用扵逰豫时适可乗舟曰归矣影湖路便得栖遅层楼宛在水中央来往均资漾防航闸口放舟速扵箭一逥眸顷出园墙
　　拾级登来頫迥空窓开南北受金风适才嵒龉劳攀陟不及据牀坐览中
　　去嵗新秋意不舒未斯延眺俯临虚壁诗却欠庚寅句翻觉白驹迅弗如
　　伊犁将军奏土尔扈特汗渥巴锡率全部归顺诗以志事【有序】
　　伊犁将军伊勒图等奏土尔扈特汗渥巴锡及其台吉防伯克多尔济并舎楞等率其部众三万余户来归先期遣使至伊犁具书通欵自言为阿玉竒汗正系向居俄罗斯地乆愿为大皇帝臣仆而无机可乗乃扵去冬谋弃旧逰牧挈属内附因自彼逸出行程万千有余里阅半年余始抵卡伦乞准令入觐以伸积诚渥巴锡等亦先后来至伊犁察其词意恳切邮函以闻先是安泰奏侦知土尔扈特部内附信即遣额驸色布腾巴尔珠尔往迎之今即谕其偕渥巴锡等至山荘朝谒而舒赫徳亦先所命由乌什驰往莅其事者因令代伊勒图为将军驻伊犁安辑新附之众给以饩赡振其乏也授之牧地资其生也其汗及台吉宰桑至者将锡宴赉封爵秩而其部众则量地分编以居聨其情亦涣其势也盖土尔扈特自入俄罗斯逺阻声教越今几六七十年乾隆丙子秋其汗敦噜布喇什虽曽使人入贡第宴而遣之兹乃不借招致全部内属诚有不期然而然者且凖噶尔自底防以来筑城安屯无异中国郡县今土尔扈特复我藩属于是四卫拉特之众尽抚而有之可谓盛矣然余履泰持盈之念弥以是为兢兢序而系之以诗纪实也其详分注各句下此则毋庸覼缕矣
　　土尔扈特部昔汗阿玉竒今来渥巴锡【渥巴锡为土尔扈特汗阿玉竒之孙敦噜布喇什汗子也】明背俄罗斯向化非招致颁恩应博施舎楞逃复返【平定伊犁时舎楞曽计害我副都统唐喀禄逃匿俄罗斯彼时即向索取而俄罗斯以土尔扈特旧系彼属竟不送还今舍楞既弃彼来归俄罗斯即向我求索亦有辞折之然莫若先以此意令典属传檄示知尤见中国光明正大】彼亦合无辞
　　卫拉昔相忌擕孥往海濵【准噶尔旧凡四部曰绰罗斯曰都尔伯特曰和硕特曰土尔扈特为四卫拉特筞妄阿拉布坦时与土尔扈特搆衅其汗阿玉竒统全部西北去乃以辉特为一卫拉特而土尔扈特部遂居俄罗斯地】终焉懐故土遂尔弃殊伦【俄罗斯素不奉佛土尔扈特在彼俗尚不同知伊犁黄教振兴因思还归故土且闻从前投诚之都尔伯特部在此得膺封爵乐业安居遂弃其现居之额济勒防牧率属内附】弗受将为盗【初闻土尔扈特来归之信议者或以舍楞前此负罪逃去不宜与众同受其降余以彼既弃俄罗斯而来若拒而弗纳彼退无所归必为盗抄掠非所以寜我邉圉且恐舍楞不来同行之众或疑畏不敢前殊非善全之计若俟其既至执而罪之尤非所以昭威信示懐徕也彼既悔罪输忱则宥其已往益足彰我寛仁而卫拉全部莫非王臣亦从来未有之事又何必过为頋虑乎】俾安皆我民从今防古类无一不王臣
　　愁雨【七月初二日】
　　昨雨彻昼夜今晨未放晴再多恐害稼乏计解愁情岸齿浸将满阶心涨欲平无能善调幕慙愧只怦怦
　　襍言
　　未至盼来其盼非剧将得愁失其愁实迫春雨如膏秋雨如涛膏则艰致涛则易滔百年几何四时必有意每不足寜谢白首事鲜两全理戒太盛咄哉向言岂云敬胜人谁无愁愁那可辞漠弗知愁非愚而谁
　　直总督杨廷璋奏定兴迤南无霖雨秋成有望诗以志慰
　　定兴南去二百里未逮秋霖秋望收正尔滞云方注防一为慰复一为愁
　　即事
　　一雨春三日东坡为之喜一雨秋三日而我愁无已三日岂弗同时殊事异耳过三纵少间【去声】其势实未止刚盼天容现旋见云头起蒙昧信艰开淋漓偏易委宵枕那得安食箸谁知防敢诿气数然慙愧不堪矣
　　喜晴是日七夕
　　悔祸无一往
　　皇天果是慈正当复七日【七月朔日后三昼夜作霖其后虽间晴时复霏丝弗止至今日傍午始快晴】始觉展双眉浩浩尽以散萧萧渐可披秋森辞扇得曦朗曝书宜幸矣又虞放慰哉敢即怡巧筵行例事那去祷情私

　　御制诗三集巻九十九
　　钦定四库全书
　　御制诗三集巻一百
　　古今体一百十六首【辛夘八】
　　七月十日启程幸热河驻跸木兰行围即事叠去嵗启跸诗韵【有序】
　　三驱狝吉涓将启虞旌两日秋霖涨盛致稽跸路展行期之信宿快晴已过洗车遣卫士以经营穏渡无烦渉马牵舟诚速昨来正报梁成洒道何频晨后又逢雨集岂柔金之生水信有恒占乃旬嵗而一经竟无愆度辛巳之成规可按
　　大安之豫适宜遵小
　　驻御园计里畧同缓顿先临行馆诘朝仍勑停銮惟农事之关心积潦惧妨良稼幸田功之蓄目如云畅好髙原十五蠲租倍常年而更咨善防七言纪事叠旧韵而兼志惄懐
　　腻霖今嵗又逢过生水隂金屡涨河【辛未辛巳皆大雨水今嵗又然或以辛为隂金值嵗主多水占騐之说岂果有之乎】桥待毕成权驻
　　辇途防可治先【去声】循阿幸然髙陇仍秋熟惜矣低田受潦多满望惧将作虚望【今嵗春夏少雨自夏至后膏泽优霑早稼晚禾并皆芃茂满拟可望丰收乃七月朔日以来大雨两昼夜涨潦殊盛深惧妨农今沿途所见髙田丰蔚可观实为得之意外然下隰业已受伤勑免经过租赋十分之五视常例有加并令督臣勘察被水成灾者照例抚防用副廑念】自慙之外更云何
　　驻跸懐柔县行宫作
　　辛巳扵石槽两日曽停跸今嵗似少差一日唘行辔而昨徘徊间甚觉弗畅志躁縁渐长【上声】年愁以多经事返躬一体騐涵养殊欠粹昨晚晴夜隂侵晨大开霁廿里非为遥稍进犹胜退归化兹驻旌桥待前途备【石槽行宫唘跸按程应驻宻云辛巳因河涨未退前途桥尚需时曽于此停跸今亦因桥难即成仍驻此以待此间行宫为皇祖所建且每程适中之地俱有行馆备憩想见当年　　圣意深逺】按顿有行宫
　　圣尧具深意
　　喜晴【七月十二日】
　　每有喜晴诗足知忧涝倍今朝晴似定徂云轻变防西北卷碧天东南归大海农功望庶仍行旅愁稍解白河涨未涸谁谓可立待
　　白河水涨待桥未成因暂返御园恭问
　　皇太后安即事书懐【有序】
　　伏庚甫退时行宿涨犹留处暑初交置顿成杠未遍谘首途而请纡掖
　　辇稍须东上之园率前导而期偫方舟徐驻适中之馆乃问白河而径度戒道将需半旬因瞻
　　紫籞而依驰询
　　安已经三昔爰逥御苑敬侍
　　慈顔虽两辛之卜胥符演润或縁乎嵗纪而一水之占倍惕沮涂偏轸夫农功至如典重诘戎伫俟风髙而表扈矧若恩推懐逺行看日近以迎銮是用摛言以当志事
　　今嵗秋霖过辛巳厗奚异涨桥搘五朝待那安清跸【宻云城外白河水势湍急深至二丈余不能及时减落搘柱既难以施工牵舟又艰扵速致努三在彼督办桥座云非四五日弗克蒇事若因此停跸乆待殊为无益且违　　定省已阅三日因于十三日仍逥御园恭请
　　圣母安俟奏报桥成再奉　　安舆启行】三日濶应谒
　　圣慈遮莫园中仍复返逍遥河上岂其宜箕畴黙騐咎徴应惕与惭俱祗自知
　　处暑
　　云敛秋曦耀风轻午爽招天容真防暑地气已收潮【潮润潮湿之文虽不见字典而人率以为常谈范成大有征衫潮润冷罏薫之句则知宋时亦用之不自今矣】御苑身聊憩河隄念正焦【髙晋等奏黄河伏汛甫退七月初水复加长在在平隄清口亦有倒漾之势拟开王营减坝以泄其涨未识迩日消减若何廑念殊切】更思白檀畔涨退可支桥
　　河南廵抚何煟奏报黄河伏汛已过工程平穏诗以志慰
　　秋雨霃霪实异常河工防防虑周防驿驰五百初惊惧【今秋畿辅雨水甚大昨髙晋奏黄河防险情形云河南汛水亦长兹闻何煟有五百里驿章颇为疑惧唘阅惊懐始定】牍览始终悉审详【何煟奏立秋以来沁黄并涨水势甚为浩瀚因督率工员相机防防加堰镶修现在涨水全消工程平穏额手欣慰谕以抚河诸臣及在事员弁下部议叙】拍岸盈堤将有事安澜消涨幸无殃手加额为欣犹惕更望徐淮报吉章
　　两江总督大学士髙晋总河李宏等奏报黄河水势渐消各工平穏诗以志事
　　南河居下游其险倍豫省昨闻涨水増廑望常引领朝来接报章手战不敢省见云各工平怵然心始定【叶】毛城峯山闸宣泄势犹猛无已权轻重王营减溟涬两岸谨修防子堰筑隄顶坐蛰及渗漫随宜补里戗【叶】赖值异涨消无事获宁静洪湖亦渐长抵黄力期并【今年洪泽湖水小力弱又值黄水盛涨清口遂有倒漾之势兹髙晋等奏日来黄水虽尚髙于清七八寸而清水既旺日内自可畅出清口及阅所绘之图黄水直至淮安已歴数十里恐所过沙停淤积日乆有妨运道因谕相度形势量施人力濬治毋专待清水涤刷坐致延悮】其清河安东潦或成灾眚【七月初黄河涨势甚盛隄工在在危险虽开毛城铺峯山闸宣泻尚不足以杀其势髙晋等议唘王营减坝以泄异涨导由盐河归海前经奏报情形深切廑念今据奏自开减坝以来黄水日见消落其隄顶漫水堤坡坐蛰渗水之处并皆抢筑子堰或防帮里戗各工现俱穏固即下防出槽漫滩之水亦未伤及田庐惟减坝泄下之水径由清河安东二县地濒河草屋低田间有被淹者已饬属确勘抚防不使一夫失所览奏嘉慰谕部将髙晋李宏及在工员弁并予録叙】一体善抚防弗致民饥窘【叶】览慰南顾忧敬哉敢自幸
　　恭奉
　　皇太后启程之作
　　临河转跸谒
　　徽萱五日徘徊驻御园涨退桥成驰奏牍秋髙途治启銮轩【前以白河涨盛宻云桥难猝成仍囬御园驻跸敬询　　圣母起居既命努三等扵河干董视架桥并遣侍卫往来询促昨始奏报克日成梁遂扵十九日恭奉　　安舆唘行而经涂坦治如常则由预勅步兵代为执役因行赏以旌之】已期旧例可违约【每嵗巡幸木兰随围之扎萨克王公台吉等例扵古北口外次第迎銮今已逾期十日岂可复令其乆待乎】况觐新来待沛恩【土尔扈特汗渥巴锡等率全部来归谕令扵木兰觐谒观围囬至山庄宴赉一切亦须早为部署也】尚有低田存潦水民艰一路重详论
　　纡道
　　纡道将三里河干易搆桥地髙避泥泞潦逺茂田苗聊为【去声】农功慰那知野路遥崖邉痕及丈【宻云旧桥岸经水冲汕不可施工搆架因迤北纡数里就河面平狭防营梁所经地髙阜无泥秋稼极为茂硕览之慰懐然视岸邉过水涨痕髙几盈丈逥念不禁烦懑】逥忆懑难消
　　过白河
　　涨水退河濵桥成路可循取材近城郭【月初白河涨盛桥材被冲无存兹扵近城另为购覔鸠工集事】运舫自通津【旧有桥船随波漂损因勅扵通州另购船只并遣侍卫溯流督运船甫至而桥即成】卓午
　　安舆度前驱明晓遵【今晨　　皇太后自石槽行宫唘銮午间已度浮桥舆行安适明日拟奉　　慈辇驻罗家桥后日　　驻遥亭仍合缓顿安行且可前途阅视桥道益臻妥善】迎銮纷老幼原是意中民
　　出古北口
　　柔金胜刚金生水自倍蓰秋初涨潮河势过昨嵗已而何新筑城啮根复致圮頼人知预防避潦早迁徙所以灾转轻不幸中幸耳【今嵗潮河涨势较去嵗更甚因军民等曽经水患七月初一等日见大雨昼夜不止即徙髙防预防水至虽庐舎被冲而人无伤损犹为不幸中之幸然人鲜宁居亦堪廑念因发帑赏葺房屋并开仓平粜赏借月粮以资口食兹复降防将旗营各兵粮嵗支本色两季使米谷留余赡给永期饶裕】经过涨已消沙痕存岸涘颓墙埋草木原占川路峙再筑仍再倾当让地于水【昨嵗新修邉墙复经水倾圮兹亲临阅视其地适当来水之冲荡击势所难免不宜与水相争因谕就缺防结筑礟台以存规制现倾之垣竟毋庸补修使让地于水可杜后患】宣命罢重为庶免纷更屡如云弛御邉御邉岂繋此【自古长城之筑原以设险御邉已昧在徳之训我朝幅员逺讫口外仍属近畿即防古新旧诸藩皆臣仆并不得仅云中外一家更无可议为轻弛邉备又何借此重门之御屡事脩复滋费耶】
　　闗外
　　关外田赢闗内佳连朝马上防来皆低虽经潦消原易髙自如云茂正排茅舎地头还种韭篱墙角更堆柴覩斯生计较彼可将曰纾懐转缱懐
　　北来
　　日向北来日减愁黍风禾露茂迎眸已知下隰未成涝更喜髙原可卜秋图近忘遐谁则免小佳差胜意堪留爱斯每为迟行辔计里何须问野邮
　　滦阳别墅
　　滦江横渡至滦阳松盖隂森防广堂虽是当前尚余热已知不乆欲成凉遥看云影闲将淡静聴波声犹觉狂溪狭迅消无害稼独迟行旅正何妨
　　至避暑山庄即事有作
　　涨消桥就坦途培至止还迟十日来【初传防扵七月八日唘銮因雨展期两日复以白河涨盛宻云桥难猝就仍自懐柔囬驻御园直至督促桥成扵十九日唘程较每常至山庄计迟旬日】岭过广仁境詄荡门临丽正象昭囬峯容水态如相迓松牖云荘畅好陪不事招徕归逺域行看嘉宴此重开【土尔扈特汗渥巴锡等率全部十万众投诚其汗及台吉等逺来觐谒计九月中旬可至山荘当于万树园开宴行赏如都尔伯特筞凌等之例也】
　　永佑寺瞻礼
　　一年一度仰
　　如云是日秋风豁霁氛緑水青山恒恱
　　圣绳
　　前唘后示为君幼龄
　　恩育那能忘望嵗防求祗益勤将抚新来行庆赏庶几昭鉴有余欣
　　碧峯寺
　　调御中间坐丈夫飞来花雨着曽无门前正与碧峯对试问于斯同也殊
　　味甘书屋
　　寺后萧然精舎宜浮香漉雪试聊为设如每事耽甘者语有之乎亦可思
　　秀起堂
　　先至其他姑舎诸山堂真比众超如近峯逺岭秀无尽秘思妍辞起有余将拟披襟顿延爽试教搴幌迥含虚拈毫得句肩舆去孤负谁防架上书
　　出丽正门恭迎
</div>
    <div class="pagination">
<a href="御制诗集_page716.html">上一页</a><span>...</span><a href="御制诗集_page712.html">712</a><a href="御制诗集_page713.html">713</a><a href="御制诗集_page714.html">714</a><a href="御制诗集_page715.html">715</a><a href="御制诗集_page716.html">716</a><span class="current-page">717</span><a href="御制诗集_page718.html">718</a><a href="御制诗集_page719.html">719</a><a href="御制诗集_page720.html">720</a><a href="御制诗集_page721.html">721</a><a href="御制诗集_page722.html">722</a><span>...</span><a href="御制诗集_page718.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
