<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 66 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 66 页/共 296 页</h1>
    <div class="content">　　厯落风尘意气孤即看人世满穷途宁因久客轻弹铗纵得微官忍滥竽家逺并州成故国身闲魏阙有江湖相逢未少衣冠态且向城南伴酒徒
　　题寺壁
　　翛然落日在庭梧病骨经年药懒扶身退不妨成逺志路穷谁与赠文无逄将怖景真同鸽参得禅心已是狐总为人天多眷属欲捐衰鬓事浮屠
　　仲子仁罢官后出访善果寺有作
　　握手招提旅思停即看鸿色逺冥冥十年鬓向长杨白一疏山从檇李青寳地重逢今作雨金门不遣歳为星清尊莫恠频倾倒我亦风尘未敢醒
　　寄许殿卿相国
　　设醴君仍上客行和歌予但酒人傍中原劒色寒相慕独夜琴心惋自伤赋就三春梁苑雪书成五月蓟门霜唯余径寸防然在岐路人间未可量
　　戴伯常锦衣携酒萧祠贻诗见赠未能报访聊抒此答
　　萧祠丛栢迥成秋麈尾谈天竟日留一代文章谁正始百年樽俎见名流君停杜曲花间骑我学山隂雪后舟不是子猷能尽兴帝城风雨使人愁
　　答仲子见问
　　窜迹空斋废蓼莪间行孤影傍湘罗官同蚁穴功名浅身比鲛人涕泪多未死烟霞终自若不羁天地奈予何十年厌听君房语念尔今抛白玉珂
　　问仲子归期
　　萧然襆被出词垣时复持螯佐酒罇为问淹留沧海楫可能供奉茂陵园畏途冠盖谁终老清世渔樵也自尊何限吴山秋后色好凭双屐过阊门
　　伏承御史院王大夫再损肴醴之贶聊抒短句情见乎辞
　　蓟苑花飞奈客何蒯缑无恙始成歌恩深越石知难报饷愧山涛得已多钟动不将僧饭乞樽开渐有酒人过青云岂少髙阳侣回首那能问薜萝
　　醉中赠山上人
　　已覔苾刍为酒客还依兰若筑糟丘青山看罢无他事黄巻抛来且自由六欲界中须让醉四禅天上始寛愁狂夫偶作狂颠语不道生公石防头
　　午卧
　　亭午疎林黄鸟声此身虽卧梦还惊才名未了浮生事踪迹空关异代情天濶冥鸿双倦色途穷老骥一悲鸣艖符拟趁江梅水可待莼鲈唤步兵
　　陈司理公与余有国士之知二纪余矣其犹子太史君防于蓟门始成此寄
　　曾沾拂拭与羣髦回首垂髫已二毛斗色旧为雷焕劒风尘今愧吕防刀峰过衡岳鸿偏晩水入湘江鲤更劳不待蓟门逢玉树久知贤叔似山涛
　　其二
　　病懒青山意自如颇惭文似负吹嘘无论孺子曾悬榻犹忆中郎旧授书茂苑棠成初惜防武陵花发不通渔吴歌敢作阳春拟祗是酬恩一寸余
　　赠临淮李小侯
　　谁是平阳第一勳五陵裘马尽输君雕弧甲夜弯秦月彩笔商秋犯楚云乐府争传都尉句孤儿别属子侯军他年自扫燕然石不待班生为勒文【君有楚集】
　　题半华山房
　　端合图君丘壑间能从郭内买青山峰隂欲借莲花掌海色疑分玉女鬟倚槛浮云生浩溔当阶明月写潺湲相看但少求羊过不为藤萝易掩关
　　倪舍人八十有三矣犹能跨马见访招提赠以佳句第用赐环为慰差非鄙懐聊抒奉答
　　紫薇舍人冰玉姿跃马看山犹未衰生平颇诧和郢句此日见为招湘辞世才沾沾足自喜余髪种种奚能为明年物色五湖畔却挂羊裘君始知
　　赠封君雷翁
　　新压乌纱鬓未皤不烦清醴自成酡匣中霜是丰城旧架上芸抽酉穴多草罢亭长自掩花时篮轝故人过如闻圣主临雍日鸠杖来扶白玉珂
　　同舍弟敬美真上人游大佛寺遇雨作
　　飞鹫岧嶤傍紫冥坐来烦暑入清泠千山忽掩风云碧双眼偏留薜荔青檐鸽过雷时自堕鉢龙旋雨暗闻腥深杯但至毋论数慧逺于今也不醒
　　贻王百谷
　　王郎风调好谁伦手裂军繻再入秦雅有暮云横碣石絶怜春色散平津弦中白雪寒相语镜里清霜晓自新我欲东归君且住岂无能诵子虚人
　　秋日王百谷康山人朱在明过庵居分韵得来字
　　双服柴门偶自开铿然屐齿破苍苔秋驱北极浮云尽客与西山爽气来坐久雨花时防席歌清风叶暗侵杯相看共是江南侣不为莼鲈兴已催
　　赠朱鸿胪在明
　　翩翩裘马自声华率尔髙阳兴未賖白苎裁教周小史青萍脱赠鲁朱家书成上苑容栖树梦就中山欲吐花莫以故人堪入洛只今秋思满天涯【君赠诗以二陆见拟】
　　方徳新侍御见访分韵得蓬字
　　十载风尘意气中剧知倾盖解相同朝阳此际多鸣凤野父由来不避骢出匣星文欣自吐当樽风色为谁雄君看万里比隣在把袂毋劳叹转蓬【寻当逺别故云】
　　赠范礼部
　　材美东南信有余士龙名下更无虚蕝茅亲定句陈礼袖草时存諌猎书异日三禾应自协于今八米许谁如江湖岂必论同调未拟新诗一起予
　　过徳州不及访于鳞有寄
　　渭河新水淼漫漫东望踟蹰思万端我自可无衰鳯叹君今仍作卧龙看归鸿落照乡心剧立马浮云岱色残岂是剡溪偏兴尽古来天上聚星难
　　其二
　　北风吹土染征裘岐路安期可自由疋练转深吴马色千金不散鲍山愁青萍合日方为劒白雪寒时独倚楼最好渐圆新夜月片帆无赖下扬州
　　暮发邵伯驿作
　　平楚黄匀緑尚饶渐来秋思未萧条烟低邵伯当年埭月出扬州第几桥桃叶渡时那用檝桂花丛处不须招欲知无限穷途感才听吴歌半已消












　　弇州四部稿巻三十八
　　钦定四库全书
　　弇州四部稿卷三十九
　　明　王世贞　撰
　　诗部
　　七言律九十一首
　　余与南海欧子相慕久矣北归过维扬访余舟次喜不自胜投诗见赠且多劝驾之语惜无何遂别情见乎辞
　　维扬枫叶逗行舟麈尾言欲少留任是观涛无起色还因招隠失穷愁中原劒在寒相问南海珠成暗莫投岂为身惭羊叔子邀君不遣过洲
　　殷无美下第
　　一赋河东若有神忽惊风雨失龙鳞暂收三寸囊中頴仍作诸侯幕里賔掩镜清霜俱是恨拂弦流水为谁新长干夹道青楼眼愁絶烟花梦后身
　　题潘中丞留余堂
　　中丞卜筑霅川隂萝薜春深好易寻长将不尽还天地别有无穷待古今门可容车寛自得庭堪旋马意何深江湖总是相忘处知尔元无竭泽心
　　于鳞赴浙臬邂逅吴门有赠凡四首
　　十年龙卧杳难寻握手相看思不禁天上客星聊作使人间旧雨复成今地过步风烟软潮满胥江月色深鹏鷃逍遥俱自得肯将踪迹论浮沉
　　其二
　　楼船金鼔殷如雷宪府春当海国开西岭白云推案出中原紫气渡江来翛然自喜千秋事去矣谁当一代才今夜吴阊寒更好最怜分手各登台
　　其三
　　知君偃蹇故金鱼除目何当问草庐不必齐讴称独行于今越絶有新书离愁明月杯堪失懒病青山枕自如醉后萧条还四望浮云终古卷能舒
　　其四
　　徴君姓字动青霄防笔寒廻气象饶出后东山仍逺志见时沧海失阳鱎风尘偶贷嵇康懒春雪还堪宋玉骄寮佐祗今多后进谁将傲吏忆先朝
　　赠郭开府帅南粤
　　虎符金印出长安主圣连登上将坛百粤旗开鱼鸟色三吴劒夺女牛寒帆樯带日雄争舞组练防云静不讙君去浣花花自发谁堪小队驻江干
　　送别吴枢季使君迁府倅一首
　　济上风尘盖始倾即看雄劒气峥嵘异时陈纪犹难弟今日吴均不愧名政就棠隂移大府才髙璧月掩连城干旄陋巷仍堪过惆怅浮云暮已横【君旧省伯子峻伯济上实定交焉】
　　吴使君邀饮沙头梅花下得扬字
　　使君露冕春行部忽对梅花喜欲狂积素乍为瑶岛色轻红不散夀阳妆停杯雪缓千林暝拂袂风沾十里香况是新篇饶藻逸法曹那敢擅维扬
　　寄朱鸿胪在明
　　长安车马逐芳菲可向天涯叹滞违名就不嫌方朔醉官贫肯学曼容归青山是处江南色白雪从他蓟北飞若问故人丘壑事于今战后颇能肥
　　答寄王百谷
　　似因留滞爱蓬蒿书到萧条感二毛田父只歌将进酒主家谁问郁轮袍斋中落日尘偈泽畔浮云句反骚自是不才能世左敢容孤枕向人髙
　　戚大将军入帅禁旅枉驾草堂赋此赠别
　　初闻小队驻呉江忽漫花溪隠画艭细栁尚虚金锁甲前茅时缓碧油幢南中旧部思驰义塞上新城喜受降倘写云台须第一如论国士总无双
　　史徳充少府尝从姜都督夏州寻官于闽从戚大将军破岛防有功当迁防失用事者指为王官不赴放浪江湖间谒余海上漫成此诗为赠
　　看君双颊话时红憔悴功名耻众同曾逐虎头歌出塞却依龙试乗风朝端緑盭论兵左槖里朱提借士空总为王门裾懒曳季鹰新号醉江东
　　答用晦王孙
　　朱邸春风玉轸闲能将流水落人间毋论帝子开髙阁别与书生赋小山南极斗寒双劒在大江天濶片鸿还亦知七略君家有夜色青藜未可攀
　　寄余徳甫闻有盗警
　　自尔巾车返豫章萧然五栁似柴桑江秋月隠芙蓉佩山晩云归薜荔房身在青氊偷不惜酒酣黄犊坐何妨飞扬总为千年事邺下狂名已鴈行
　　送龙司理被徴
</div>
    <div class="pagination">
<a href="弇州四部稿_page65.html">上一页</a><span>...</span><a href="弇州四部稿_page61.html">61</a><a href="弇州四部稿_page62.html">62</a><a href="弇州四部稿_page63.html">63</a><a href="弇州四部稿_page64.html">64</a><a href="弇州四部稿_page65.html">65</a><span class="current-page">66</span><a href="弇州四部稿_page67.html">67</a><a href="弇州四部稿_page68.html">68</a><a href="弇州四部稿_page69.html">69</a><a href="弇州四部稿_page70.html">70</a><a href="弇州四部稿_page71.html">71</a><span>...</span><a href="弇州四部稿_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
