<!DOCTYPE html>
<html>
<head>
    <meta charset="UTF-8">
    <title>御制诗集 - 第 1165 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1165 页/共 1326 页</h1>
    <div class="content">　　公麟有慨南关事遐想澶渊写渭桥钦若反云设孤注如簧佥计万年昭
　　石渠旧蔵是巻后有呉郡陆柱防云伯时此圗写太宗与突利防盟便桥之事复有元张颉防及郭畀等鉴赏印记流传有绪洵为名迹按公麟在仁宗时亲见辽人求关南十县之事且去澶渊盟好三十余年其必有感扵国威之不振因遐想夫贞观之盛不战而屈人兵此深心之所托扵毫素也若澶渊之幸防凖力排众议终却强敌而王钦若反以孤注之喻肆如簧之巧成败是非有足为后人殷鉴者因披览是图慨然成咏并识如右
　　咏汉玉桃杯
　　一枚肉白与皮红曽驻防霞度索崇【陶望龄咏桃诗度索山头驻防霞】疑共玉环献虞舜三千结实玉相同
　　题贾全咏梅图
　　卉中图貌取其一【是图祗写梅而无松竹】尘外盍簮益者三【三人聚坐】不识青邱雪满句擘牋吟处是谁堪
　　古玉璧歌
　　谓玉中国本有乎蓝田徒名鲜玉状谓玉中国本无乎和阗名始炎刘剏其前谷蒲传周璧玉自何来琢工匠而况此璧非谷蒲朴素制在姬周上琬琰赤刀视子孙比肩苕华见尧让穆然曽弗事雕防数千年浸黄白绛【叶】其质羊脂亦间【去声】露肉好原合考工様天地精英星宿芒夫岂世代可论尚
　　新正幸御园即景成什
　　行庆新正幸御园轻舆清晓出都门郊原喜色银花积【去嵗腊月八日后连次得雪至二十八日复得尺许兹来郊外祥霙积地土膏霑渥适叶三白之占洵为丰年吉兆】村舍欢声爆竹喧灵囿又看鹿麀伏康居恰觐雁臣蕃【西域平定后左右哈萨克咸向化内附按之舆图证以史册即汉时康居地也兹新袭哈萨克王汗和卓遣其弟阿哈岱入觐朝正昨紫光阁锡宴即令与年班回部畨部一体入宴以示柔逺之意】顺时灯火难概禁踵事微嫌日渐緐
　　清晖阁曡乙巳韵
　　春旭依然嫩春光故是融去来隂付幻今昔景凭中防胜迎晖灿银檠入夕红向年奉
　　赏节【向年上元节例扵此恭迓　　慈宁观灯庆赏】回首怅东风
　　味真书屋口号
　　书屋分明额味真知真味者信谁人新春即景扵何是一字无他曰在仁
　　旷然阁有防
　　旷然即廓然顺应无私邪春林未发叶近逺景莫遮髙阁符其名纵目与之賖目亦安有穷景亦安有涯不如收其视寸田守清嘉斯实旷然本大公滋道芽
　　品诗堂
　　品诗非谓品诗阶【谓品其等级也】触目知为诗品皆【谓触目防心皆供诗之品料也】岂似三唐分甲乙由来万物入情懐大都乐在臣民泰亦每忧扵旸雨乖四集吟成三万首【御制诗己刻者自丙辰编至癸卯共四集凡三万四千余首其自甲辰至丙午三年中又约得二千余首矣】辞多那免躁人侪
　　古香斋有感
　　到处书斋顔古香取名六十一年长【予自雍正五年移住重华宫即以东厢为古香斋践阼后凡御园山荘佳处无不以是为名屈指六十一年矣】防曽书史得真味祗觉昔今度幻光修已蓬心惟有愧治人蒿目更无方对时又值春和候汉诏勤民那可忘【汉文帝以方春和时下诏勤民即周礼始和布令之意兹每扵嵗前驰谕各督抚咨询民隠新正降防施恵亦犹西京遗意也】
　　题文源阁
　　文源夫岂异文渊作记中曽义备宣【四库全书分弆四阁皆冠以文而渊源津溯皆从水以立义者取范氏天一阁之为盖文源即文洲即如海渊也众水各有源而同归扵海似海为其尾而非源不知尾闾何泄则仍运而为源原始反终大易所以示其端也津则穷源之径而溯之溯也津也实亦逮源之渊也水之体用如是文之体用亦如是详见前记】斯则御园觉日近来当春孟赏天然三通逮蒇催教蒇四库云全畧未全【四库全书均已校録完竣弆置阁中惟续修之通典通志通考之类未蒇者现在督令馆臣迅速集事以成美备】咨尔儒臣慎膏晷莫频鱼鲁混芸编
　　趣亭
　　文阁前头列假山磄石底冻泉潺耳聆目睇都成趣适我新正一晌闲
　　月台
　　西则趣亭东月台奇情各占俯崔嵬上元灯火辉不夜助景宁须借此来
　　咏和阗玉汉兽环方壸
　　迩来和阗玉来多官贡【和阗春秋有玉贡驻防大臣司其事】私售【私商渐多回人亦渐知为贵物其私窃而售者较官玉多质美者虽有查禁然利之所在人所共趋亦不严究也】运接轸専诸巷里工匠纷争出新様无穷尽因之玉厄有惜辞凡涉华嚣概从摈【叶　近时玉工制器竞为华嚣牟利以致琢损良材屡见题咏有世降人心巧争竒炫新裁曽谓玉之厄孤负球琳材之句】知不获利渐改为方壶兹以汉为凖兽琢双耳连以环既朴以淳纎巧泯夏商曰尊周曰壶虽云递降古犹允返古在兹惧在兹君人好尚可弗谨
　　周之冕梅花用图中陆士仁题句韵
　　玉戏天公洒玉尘山中雪满见髙人可知防防几圏里函得三千世界春
　　官窑小瓶
　　宋时秘色四称名【谓汝官哥定】不及柴窰一片瑛下视永宣兹又贵由来品第鲜常衡
　　新正设武帐宴新旧外藩
　　三接无妨锡宴稠贵山况复觐遥驺【每嵗年班防古回部藩部等到京向例嵗底扵大内之抚辰殿新正扵瀛台之紫光阁锡宴今年以新袭哈萨克王汗和卓遣其弟阿哈岱来觐因复扵御园之山髙水长设大幄次筵宴新旧外藩以示加恵逺人至意】恰当御苑新正暇共喜西山积素留乐奏和平宫征叶【凡筵宴以次奏中和韶乐及丹陛清乐乙巳秋以俗工止知五六工尺上等字为音不知即古乐之宫商角征羽也因命扵乐章内一律骈注宫商角征羽及五六工尺上等字令乐工肄之亦引俗入雅之意耳】礼娴中外肃雍酬穹窿日午千人帐应有顔家不信流【顔之推家训江南不信有千人氊帐云云言少所见也兹所设武帐中央穹窿径七丈余中设御座旁列宴席故戯及之】
　　题知过堂
　　搆筑书堂成五载偶来清憩亦题词星添须鬓依然我曦阅隙驹岂改其未致闾阎衣食足敢言礼乐俗风移过而能改则无过徒此云知实未知
　　合翠轩
　　千林未吐叶交枝翠合休嫌遮莫迟恰似拈毫属咏际无妨腹藁黙存之
　　新赏室
　　室名新赏由来乆每值孟韶輙赏新念此可中有不可返初欲训作文人【近世科塲为文日趋华赡而鲜精蕴与经义渐逺故末句及之】
　　次辛
　　祈谷还宫斋戒之作
　　例弗隔年斋【今年上辛在正月初二日若扵是日行祈谷礼则致斋当自上年十二月廿九日为始是以遵定例改用次辛】次辛
　　精祭谐还宫三日先【去声】即景五言排东壁图书聚【斋宫东配殿贮国初以来臣工恭进诸盛典诗册之入选者】层楼珠玉皆占年诚庆慰然敢释防懐
　　题彭元瑞撰皇极殿灯聫词【有序】
　　寳柱簇行行防胜制昉乾清绣旛先面面华灯庆长宁夀【乾清宫灯柱树扵腊月廿四日即每日缀灯聫至嵗除日换灯收聨此旧例也】俟八载方临兹御而万事贵豫以成蕲集吉语扵王春用表祥辉扵皇极爰咨内翰聿奏聨词其惟瑞簮朶殿之毫乆经予纳大钧之铸成文来上省览载嘉体以偶连裁廿言而云属辨由位正动八方以风行十六聨务去陈言五十年胥胪实政曷克臻此赖
　　天恩
　　祖徳之贻是惟艰哉皆旰食宵衣所致语有征而可信思取巧而不佻异宋宫内禅之三盛真稀古驾明制虚言之耦事必因时【乾清宫灯聫仍眀代翰臣所拟不过防窜灯节虚词巽元瑞此聫逺甚】什以弁吟书宜表巻属词泰陛较富张説之七言述职眀廷实殊章懋之一疏屈指筹开八袠建竿生蔼蔼之春盟心宇御六旬负扆犹孜孜之日云尔
　　凡事曽闻豫立诠嘉称元瑞制灯聨东西次第南而北左右分明后与前神以通灵气以运六为之俪四为骈双撑寳柱辉皇极【灯柱树皇极殿前】防祝
　　天恩待八年
　　题文伯仁山水
　　玉磬山房妙法贻无心写出总成诗却称笔意仿荆浩野鹜家鸡语可知
　　再题古玉尺
　　纵赢周尺横二寸弗受土华一色温代所无双出何代言之不足更长言公曽扵此服神识【见世説】延吉居然擅世论疑是上清寳鼎侧仙材量尽落人垣
　　祈谷前一日诣斋宫作
　　开年数【上声】日又逾旬旧例钦依
　　祀次辛十二层楼层积雪銮舆徐出凤城闉
　　葱郁围坛峙古松瑞龙碧瓦迥三重培根时玉髙如阜较比昨年泽更浓
　　皇干寳殿肃拈香趋入西门百步强【向例诣斋宫日先扵　　皇干殿拈香由砖城门外降辇自壬辰年改由西门步入稍节行陟之劳然至　　皇干殿尚有百余步今精力尚强不需扶掖实赖　上苍佑贶也】视履无庸借扶掖诚防
　　昊贶幸身康
　　祈谷礼成述事
　　启韶初祭重
　　祈辛滋味金穰祝屡申【今年丁未祀日纳音又属金】独厚防
　　恩诚感激忍轻辞老弗躬亲中心惟敬三成陟大乐同和九奏春希复八年寅执事如能符望是全人
　　题敦素堂
　　溪堂坦坦俯氷池敦素因而题额楣返朴民风未臻此华镫悬屋率慙之
　　澄虚榭
　　水虚氷则实斯固其常理然而同为澄呈鉴可知矣实澄虚亦澄本一同无滓实之澄静乎虚之澄动耳以是相较量在此不在彼
　　澄景堂
　　溪堂近水裔澄景俯清泌以限扵气候氷时似艰致然氷岂非水凝融畧差异融则澄形露凝则澄意閟取意畧其形是谓第一义
　　豁如室口号
　　一室空空号豁如四时佳景纳无余小逰适以瞻檐额触目防心足警予
　　丰乐轩
　　小轩题丰乐乆矣焕
　　奎文【是轩　　皇考所题额】园中辟弄田课量观耕耘祈嵗祝丰乐丰乐岂易云九州伙三农胥愿登髙囷乐少忧实多家法遵惟勤
　　安澜园十咏
　　葄经馆
　　芸防贮有六经存礼义之门道徳源暖席何曽来便去寻思宁不愧题言
　　四宜书屋
　　春夏秋冬无不宜诗书礼乐亦如斯一为难耳【谓诗书礼乐】一为易【谓春夏秋冬】愿朂其难易置之
　　无邉风月之阁
　　风月三千与大千所包含者信无邉其间人物令得所曰实难哉愿勉旃
　　涵秋堂
　　缀景奚妨多与名涵秋因以额楣楹若论春景和秋景丽处原当剂以清
　　逺秀山房
　　山顶三间户向西西山爽气袖襟携灯宵热闹飜生厌不可无斯淡景题
　　染霞楼
　　染霞自是夏为宜氷沼斯言似背驰傍晩西园烟火起烛霄红影致然疑
　　緑帷舫
　　有阁临溪遂称舫莫愁难与泛烟波问他坞里真舟者此际可能鼓枻麽
　　飞睇亭
　　一景隅园粉本分【海宁陈氏隅园壬午南巡时赐名安澜园寻扵御园中规仿其景为之】孤亭飞睇迥超羣设如絜矩民艰处昨嵗差排事却纷【上年浙省查办亏空一案学政窦光鼐叅奏平阳县知县黄梅亏帑累民地方官意存袒防嗣据窦光鼐查出该县田单粮票赃证实据因复遣大学士阿桂江苏巡抚闵鹗元往浙查审黄梅抵罪徇縦之各上司分别黜谴昨嵗查办此案再三体察往复驰谕盖民艰吏弊务得实情不惮案牍之纷矣】
　　烟月清真楼
　　轻烟淡荡偏依月寳月虚名不妒烟试向其间叅合相清从太古示真禅
　　采芳洲
　　岸芷汀兰郁冻枝陟鱼未负坦氷池慿栏试问如何采宜在羣芳未发时
　　题董其昌临顔真卿争坐位帖
　　鲁公坐位效香光玩古因披寳笈蔵搨宋搨明一临董【石渠宝笈旧蔵董其昌临顔真卿争坐位帖一巻后有香光自防云唐贤名迹鲁公最为杰出而争坐位帖尤顔书之烜赫者余既取家蔵宋搨勒鸿堂帖中惜刻手不称不能尽传古人笔意复临此本云云】本髙本矮近收张【上年秋得张照临顔真卿争坐位帖一巻摹仿神似得平原之筋髓因题四絶句今嵗新正又得照所临一巻纸幅较矮而神采逼真两巻先后同入内府宛如延津之合因题矮巻一絶有髙本无何矮本连丰城弗啻两龙泉之句并合弆一匣以识珍赏】积薪慢议吾享帚得髓无孤彼面墙绰态柔情防诚合【此巻结体运笔流丽颇觉得鲁公神韵香光自防中有此临本畧存优孟衣冠俾后之览者知顔书扵鬰屈瑰竒之中自具柔情绰态是则鲁公知己之语盖自道其得心应手之妙然以余视之终逊照之两巻也】魏征妩媚譬文皇
　　咏汉玉鸠头方竹杖
</div>
    <div class="pagination">
<a href="御制诗集_page1164.html">上一页</a><span>...</span><a href="御制诗集_page1160.html">1160</a><a href="御制诗集_page1161.html">1161</a><a href="御制诗集_page1162.html">1162</a><a href="御制诗集_page1163.html">1163</a><a href="御制诗集_page1164.html">1164</a><span class="current-page">1165</span><a href="御制诗集_page1166.html">1166</a><a href="御制诗集_page1167.html">1167</a><a href="御制诗集_page1168.html">1168</a><a href="御制诗集_page1169.html">1169</a><a href="御制诗集_page1170.html">1170</a><span>...</span><a href="御制诗集_page1166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
