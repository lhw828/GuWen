<!DOCTYPE html>
<html>
<head>
    <meta charset="UTF-8">
    <title>御制诗集 - 第 63 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 63 页/共 1326 页</h1>
    <div class="content">　　猎罢归来妇子围露沾秋草鹿初肥折杨共炙倾浑脱醉趂孤鸿马上飞
　　热
　　塞景浑无定午暄晓暮凉甫欣过岭背便觉畏曦光防树全余绿驰莎半染黄今年刍牧好共喜未沾霜
　　八月朔日作
　　形胜行行揽年芳歴歴收闗山连北塞云物近中秋辐辏来诸部逶迤驾六虬近光陪后乗输悃导前斿覩此瞻依切寕予徳泽流鸿猷思
　　祖业燕翼逮孙谋更喜随
　　慈辇无妨视膳羞筵开亲捧爵津渡手扶辀丙夜封章览良辰藻思抽词臣随豹尾壮士拥旄头人带秋阳色衣霑湛露浮鄗京佳气绕指日谒
　　珠丘
　　闻近京一带得雨喜而有作
　　行旅虑久霖防渉沾涂泥南畆种麦人方望秋雨滋自我始于役二旬已有竒未遭滂沱苦率遇晴霁宜岂不利辎重中心有所思思彼陇畆间来牟正其时亢旸土脉干耰锄将安施忽览封章奏膏泽自天垂四郊一犁雨雨公还及私良农既不悮塞路仍如兹雨旸各适可孰非大造贻悬悬差已慰芃芃犹可期廻銮歴緑畴应有喜农诗
　　即事
　　轻舆缓过丛榆路晓烟蒙蒙迷白露荆篱土室学荒村爽籁寒风呌枯树树旁迤逦猎骑过惊起爰爰树根兎壮士未及弯乌号深巷已见歇骄怒三窟乍失遭奋噬犬主持献迎鸾辂还兎更命赐白金怜伊芹曝心殷注防见韦韝毳幕人似此输忱实可赋
　　新月
　　莭近中秋且未中生西已见半开弓一天素彩谁能赋万里寒光讶许同为问龙坰吟皎洁何殊松阁写朦胧前年塞景依然在不信流隂类转蓬
　　鴈
　　去嵗畿南人送鴈今年塞北鴈迎人因知此地寒常早却比他秋景倍新唳月有情惊客枕冲烟无意恋霜津衡阳故国三千里底事劳劳来徃频
　　赐塔尔岱
　　奔走戎臣軄怜伊老更慇旌门仍扈跸册府久书勲但识旗堪夺那知笔可耘成诗还译告两字表忠勤
　　观敖汉瀑布水
　　我闻奥区天所秘疑信向半今信然浩浩万里沙漠塞乃有瀑水崇冈悬车尘方苦纷堨豁开壶里别有天侵寻峰岫罗嘉树渐润防谷无埃烟是时仲秋曝晶日忽闻雷声殷前川坐令林峦失轻籁朗吟清眺万虑蠲大者明珠小者玑如倾栲栳投深渊虎狼骇走不敢饮下疑千载苍龙眠巨石横断无土壤粤生羙箭竒而坚山叶红绿如错绣无名野卉相新鲜鹳鹄徘徊不忍去鼪鼯时向虬枝穿禹凿龙门未至此胡乃三级限鳙鲢【防古相传瀑水以下鳞类甚伙而以上絶无亦甚竒云】吁嘻泉石诚观止赏咏自我谁先匡庐香炉无足喻山灵占此永不迁设置飞觞搦管地混沌窍凿应难全
　　朕恭谒
　　祖陵至敖汉覩此岩悬水跳珠琮琤防古逰牧地所少
　　也因名此水为玉瀑而繋以诗
　　椒列巘防丹枫树色烟容绿间红始信人间无玉阙
　　水晶帘内水晶宫
　　却笑拘墟李谪仙匡庐当目便茫然飞流讵止三千尺絶胜银河落九天
　　沈沈碧潭毛髪寒琮琤不断仙佩浑如白傅歌中句大珠小珠落玉盘
　　清渫萦廻受复斟防筌坐对可观音何湏隠约求弦指已写成连山水心
　　玉名名瀑玉谁名名相由来总现成逝者如斯来不舍长懐尼父在川情
　　敖汉捕鱼
　　一水带龙冈三秋理钓航蒹葭飐寒渚鸥鹭貎江乡乐事渔同猎嘉鱼鰋共鲿便途资众饷莫漫比如棠玉镜澄秋浦林峦入照佳不纲仁未逮结网念常懐献获甘谁后颁恩与众偕鸣榔歌快豫齐泊白云涯
　　夜雨
　　塞山能作云头防缕布有渰始萋萋如丝肖霏雾数日苦尘喜此甘膏防湿润忽被野延绵乃入暮牧马声渐息啼蛩乍如诉欹枕聴淅沥旷懐良可赋丙夜漏防防微见星河露明朝发征鞍清切秋烟路
　　咏挂缾中花
　　清秋野卉纷荣谢不知其名爱其姹迎风粲粲笑靥开晞阳湛湛露珠化我非骚人亦搴芳挂缾贮之氊帷舍浑似春园桃李朝那知鴈塞星霜夜只少琵琶一曲弹玉鞍红頬明妃嫁
　　月
　　塞天悬半镜西岭迓流蟾鸟道微茫辨霜华取次添近河光渐隠入树影犹繊不必迟眠爱清吟意亦忺
　　野流
　　野流西去复东来日日鸣鞭渡防回照水汀花红烂漫试霜江草绿防防匪同洛浦当年遇用尽陈王八斗才极目烟波方浩渺然疑源在白云隈
　　射雁
　　弯弓射雁行雁落弓犹满无能笑虞人底事髙张防
　　闲
　　日徃月来运不已寒暑逓催谁始屈信相感本无心槖籥万物孰愈此自我东行今月余塞程正值清秋羙朝逐原兽控青骢夜览封章兰焰紫行过村落咏桒麻时坐溪头捕鲂鲤分堋较射燕嘉賔更复行宫视甘防旁人云我身已劳我觉我心甚安止设使憧憧复摇摇九重宴坐岂其是穷神至化我未能且学郑崇心似水
　　夕
　　牧马已敛羣行人率止顿万幕旌帜别傍晚各归趂山霭送寒来陆露犹余润懐抱既已适翰墨差堪论去嵗松梢月依旧窓间印
　　两江总督尹继善折奏淮扬秋禾有收喜而有作
　　淮水嵗为灾饥馑苦已久垫居鹄面人安得饱升斗死别妻哭夫生离児牵母言念民何辜致此皆予咎大臣屡命徃庶吏胥奔走帑金曾莫惜救荒遑恤后稍幸室家完三春兴耜耦金隄期永固防濬利容受凡此人力施经营曷敢苟尤赖天泽垂余忱能格否顷擘奏书嚢喜值嘉禾有公田多穂膏壤鲜稂莠稍济菜色民老弱可糊口寰区皆赤子普熟岂易偶灾余得免饥南望频额手多稼敢即侈一诚矢常守
　　镜
　　满月光明秋水流共人欢喜共人愁塞山碛草归清照个里曽无一防留
　　日日曲
　　日日复日日夏去而秋来【叶】少壮弗努力老大将何为日日复日日阅世如行程佺羡者乌有即此是长生日日复日日为治亦已难临渊不结网得鱼知何年
　　暮雨朝晴
　　暮雨朝晴不悮行程朝晴暮雨有益禾黍天地之大人犹憾所欲必得何厌君不见得陇望蜀畴能免甑破不顾人应鲜
　　八月十四日隂
　　璇霄桂魄欲圆时乍见鳞空天幕垂为恐多人动秋思不教流影白榆枝
　　谷风初息岭云横玉防朦胧半掩晴不道丰隆偏解妬纎阿也让十分明
　　碧空月御似遅留触拨诗肠塞景収明日氷轮应满放一年能得防中秋
　　科尔沁归化防久世结姻盟今过其扎萨克见王公以至舆咸倾心效顺出于至诚实可嘉也
　　思齐思媚久兴周带砺山河
　　恵泽流毳幕韦韝经部落金风玉露正清秋扼吭北鄙丸泥固献夀南山斚醴浮愧我无能协万国惟应兢业奉
　　前猷
　　中秋夜晴
　　只道姮娥太嬾生却欣今夜倍晶明光涵朔塞浑无际影照征人似有情歴歴白榆银界逈寥寥碧宇玉河横擘云何用劳双手云到中秋缬彩晴
　　中秋日侍
　　皇太后宴
　　月到今宵满秋当此日中佳筵开虎帐皓魄丽璇空欢赏陪
　　王母闗山入桂宫舒华泠坂露防影荡林风午夜蟾应冷千年镜早砻持将对
　　慈夀辉暎一般同
　　风
　　龙沙作噫气清路复鸣空不借山灵势安知屏翳功东南应识巽戊己巳屯蓬迎骤难夸马催飞越迅鸿声喧驰道畔兴发翠华中猎猎聆何已摇摇望岂穷孔懐君子徳敢恃大王雄为问欧生赋何如舜帝桐
　　静夜读书
　　虎帐无多暇书林趣转嘉研精当夜静息虑防尘哗别是中秋景依然旧月华陈编同汲绠精义喻披沙焰结银檠烛香生玊椀茶何湏吟出塞四海久为家
　　晓行
　　白露为霜犹带露和霜和露湿蒙蒙秋烟忽卷金支灿朗照扶桒日御红
　　马蹄踏晓不湏催得得竿尖日上来谁学坡翁续残梦无邉塞景待吟裁
　　即景
　　雁知塞冷依南冩马为风髙向北吟注出羲经真易简分明天地圣人心
　　野村二首
　　野村临水复依山鹿柴蜗居镇日闲妇女溪头浣衣出儿童牛背唱歌还年年黍陇常遗夜夜柴扉不掩闗更喜秋来羊酪羙篘成新酿共酡顔
　　河桥迤逦接旗亭八月霜遅草色青黍圃荳场今乐土黄沙白骨古严坰防余画何曽卷兴至吟鞭輙为停试问从来小隠客防人不负草堂灵
　　咏盘中佛手
　　闽南塞北地非隔秋实春华体不分无定相中常定相旃檀风绕吉祥云
　　晓月
　　中秋今已度圎轮日就缺东冈出纵遅西宇明犹洁流光利征人防影宜素莭林风惊雀眠冷露蘅埒荒原乏晨鸡旧顿行行别车马何萧萧峦岫争巀嶭如逰广寒界桂华随意撷
　　马上行
　　行行踏年华夏逺秋亦半流隂将塞山日逐当前换归雁带溪烟寒蝉辞宿榦野葩紫丁星试霜尚明粲徘徊拂吟鞭聊共金风判
　　闻蛩
　　我从御园来蛩声方唧唧昨过塞中山鸣秋已早息是地转暖隂虫犹皷翼喧黙本无常菀枯曷有极忽如读豳风在宇莭堪识
　　见山
　　漠中无崇峦沙冈率平坦绿盖乏松柏白穂多芦笴如是经破旬诗情因亦短行行近吉林【吉林乌拉盛亰东北界】碧栁【山名】目前宛岚烟接匪遥山翠来自逺红叶与青枝防缀髙低巘譬逰沧海中波天一望满依稀见数峰知是蓬莱苑
　　至克尔素河奉天官兵来接
　　马蹄渐尽诸藩地人语饶闻故土音谁道西賔异东主可知徃古逊来今沧溟浩渺源流逺长白巃嵸雾霭深此日干城争扈跸百年休养廑予心
　　驻跸吉林境望叩长白山
　　吉林真吉林长白鬰嵚岑作镇曽闻古钟祥亦匪今邠岐经防逺云雾望中深天作心常忆明禋志倍钦
　　九月朔日作
　　千万叶碧云浮早是风光逼九秋黒水白山多王气三韩百济旧神州横汾逰豫非同汉宴镐安舒却比周故国耆民羣望幸肻教恩泽尚遅留
　　雨
　　登程两月未经雨说与旁人信实难疑是山灵全宿约故教霡霂洒征鞍
　　半夜氊庐乱防繊晓来微觉峭寒添白云恋岫风偏露出青青防笋尖
　　低山作雨髙山雪灵境从来得自由为语长年占毕客可能一例论春秋
</div>
    <div class="pagination">
<a href="御制诗集_page62.html">上一页</a><span>...</span><a href="御制诗集_page58.html">58</a><a href="御制诗集_page59.html">59</a><a href="御制诗集_page60.html">60</a><a href="御制诗集_page61.html">61</a><a href="御制诗集_page62.html">62</a><span class="current-page">63</span><a href="御制诗集_page64.html">64</a><a href="御制诗集_page65.html">65</a><a href="御制诗集_page66.html">66</a><a href="御制诗集_page67.html">67</a><a href="御制诗集_page68.html">68</a><span>...</span><a href="御制诗集_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
