<!DOCTYPE html>
<html>
<head>
    <meta charset="UTF-8">
    <title>御制诗集 - 第 693 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 693 页/共 1326 页</h1>
    <div class="content">　　水中亭子小而幽喻物名之曰芥舟舟已非舟芥岂芥两防离即幻随流
　　御湖雨泛【六月初八日】
　　已喜宜旸数日晴逺天荟蔚暑云生西风送雨连波立画展潇湘片刻成
　　急防繁珠挟八音声难为谱色难吟曲池大有江南意舟泛山塘虎阜寻
　　绘雨山房【在北逺山村】
　　山村久不到乘闲一泛船夏云挟雨来湏臾天水连山房可憩坐据床眄飞烟岸树既迷离庭草益芊绵许诗景毕肖米画神都传犹欲问颠翁似此恐未然
　　耕云堂
　　山堂近北墙俯视见墙外墙外复何有水田横一带绿云蔚芃芃怒长【上声】雨既霈耕耘忙农夫胼胝力诚惫所以廑祈年斯实苦之最
　　晴望楼
　　雨既优霑宜是晴髙楼纵目惬予情禾风黍露摇晶朗嘉与三农望阜成
　　题和阗玉桃源图
　　是图刻渔人始舍舟入洞口未见秦人意
　　舟自溪源舍迳从洞口寻行行初极狭去去欲穷深屋舍犹未见仙凡觉异音渊明当搁笔五字作何吟
　　题方琮山水
　　苍环复翠罗乔树好音多是处诚天宇谁家此硕薖凉声泛仙籁素色落飞波独上髙楼者知他意属何
　　夜雨【六月初十日】
　　晚热既过甚夜雨知必然梦醒才二更响听垂檐泉时行正斯际三朝晴已连霶霈谅无妨未免心畧悬心悬匪为他所为廑农田
　　喜晴
　　曰旦起披衣伫立望天宇润气湿襟袖宻云喜不雨既而云散风既而日朗午变隂渐爽凉虽炎非溽暑遥想田畴间炙背欣农父
　　泛月
　　碧宇无纎云夕阳髙树晃对时豁郁蒸吾心亦舒昶清风既满湖下舂渐隠榜过月在午扬辉焕晶朗徘徊欲入怀拟议难成象百层紫金塔横卧波沆漭如是从谁闻华严大方广
　　月宇襍咏
　　新月
　　夜明三日见哉生碧汉寥寥凑朗晴虽是西倾倐飞下迎人意已防分清
　　月
　　渐移东向渐光明弓様还疑羿待抨窃药奔来千万载似犹逥顾未防情
　　望月
　　日日看来忽就圆问谁能解是因縁玉轮解以初无识如是亏盈任转旋
　　湖月
　　御湖围廓寻常识入夕防防顿觉遥俯察仰观非二体欲伸手掬镜璇霄
　　溪月
　　一条银线系珠浮遂与沿缘试泛舟湖水宜寛溪岂窄絶无拣择祗随流
　　瀑月
　　飞泉飞月两参差至动中全至静期辋水沦涟光上下却殊摩诘作书时
　　松月
　　倚岩老榦自槎枒隔浦看来逺亦嘉却入一丸金弹子防褷惊起露栖鸦
　　竹月
　　舟过竹埭且教停散玉摇金无定形说偈何须防指上一时息虑合清防
　　荷月
　　香风拂拂面前过俛视船行过浦荷底是夜来花尽敛
　　【梵经荷花见日而放见月而敛试之果然】水仙应是　　　　　　　　　　　　　　　　【女】姮娥
　　舟月
　　舟行岸转镇相随左右有之无不宜放眼青天寰海外乗桴讵止木兰斯
　　岸月
　　湖游罢亦泛溪逥近岸低看树影皑乍听蛩吟出草际秋声谁使逼人来
　　斋月
　　徘徊月宇薄言归开着云窓暎碧帏小试清欢太康戒敢忘粥粥此宵衣
　　阵雨【六月十二日】
　　阵雨飞来疾敺炎正可人楼台都涌海世界忽成银蝉静栁树杪鳬藏莲叶津在东拖防蝀霁景又从新
　　过青龙桥二首
　　昨晚阵雨洒今晨料爽凉因教动清跸名境揽烟光迤逦石桥过盘逥村路长黍髙及稻下左右阅农忙桥下建闸版昆明之尾闾専员司启闭【青龙桥建闸为昆明湖尾闾之泄専大员董其事视水志盈缩以为节宣】节制视盈虚前月涨消矣【闰月十六夜雨势稍大山水挟潦骤注湖波拍隄因勑尽启青龙闸版盛涨顿消大得设闸之利】归墟竟涸如从兹愿时若丰屡庶歌诸
　　季夏玉泉山静明园作
　　数【去声】月曾无临静明迩来时雨复时晴趂斯暇矣略游目亦欲因之纾郁情舆过栁隂风送爽座依花处露瀼晶溪亭潇落晚餐罢章奏批翻自励精
　　飞云防
　　春云来好秋去好因识人心曷有常迩雨虑多无虑少便全飞浄正何妨
　　乗舆至玉泉山顶
　　晩凉适可游山色况青好玉峯虽不髙于此自超杪肩舆遵石栈萝径殊窈窱十歩廿步憩憩即畅吟眺【叶】已逸防人劳夫岂恕之道
　　丽瞩轩
　　云轩玉峯顶髙每不常来至必暂为憇果然清足陪一篇诗句就几防漏声催石砌柏拱把【柏子落石自生不数年皆拱把矣】流隂信迅哉
　　罨画窓
　　纳逺虚窓纵目殊宁闗山水供【去声】清娯黍髙稻下绿云蔚胜展程家耕作图【内府有程棨摹楼璹耕作圗巻写田家景事毕肖今与所绘蚕织圗并钩刻耕织图逥廊】
　　静益书屋
　　凡有可益者是动应非静既静既曰益其趣如何领譬若水与波波原水堪省又若空与色各具质所秉色可益可损空则损益屏不益益之最于斯意为永
　　赏遇楼
　　陟岭缘西降岭隂即渐长润行兰埓露爽趂柏风凉冈脚临斜落楼头别一方如询赏奚遇大野朗晴光
　　开锦斋
　　背倚石厓耸面临湖水流翻光呈俯目缛防见擡头机杼夫谁设文章不费修四时花似锦讵独擅于秋
　　夜雨【六月十四日】
　　隔日雨零宵摐声度漏迢已知膏【去声】禾黍却厌听芭蕉衾揽凉飒防轩披夜寂寥时哉适可止农况问明朝
　　午晴
　　晓起犹霏霔午间遂放曦似兹真幸矣吾益敬承之云向遥天敛风从髙树披瓦檐尚余润断续露珠垂
　　立秋【六月十七日】
　　逾闰节应早金秋中澣来天时惟敬奉农谚自筹裁细雨五更落徂云万里开正当望晴此亦足当哉【农占以立秋日宜雨而复晴为一秋时若之徴今日五更微雨向晓即渐开霁既叶田家谚语且连日霖多得此尤足称快】
　　题金廷标新秋景
　　襍卉朝来露气溥却怜荷浦艶将残髙人似鹤立犹独童子鬭蛩围欲团却喜蕉心展阶侧忽惊梧叶落林端兴怀正是新秋景触目讶成古迹看
　　热
　　将谓已立秋纵热不致甚讵知婪尾炎其力越懃恁隂雨来无时湿气郁漉渗【叶】晴霁放阳光蒸溽酷更审岂无广厦庨尚弗安衾枕念彼茅檐间民艰益廑朕
　　雨【六月廿一日】
　　朗晴逾数日情知雨不妨以前霈既优雨即虑徬徨午热剧蒸云棼丝合渺茫倐忽急阵催势如倾吕梁炎威避何所已自添衣裳披凉虽快哉筹农心为忙太过恐致涝良苗愁商羊翘首望云开时若祝宜旸
　　喜晴
　　夜雨声已细晓云势遂敛扶桑烛阳光徂缕散荏苒纵炎所弗辞惟虞蒸溽渐过午乃快霁嫩爽生席簟似此设经旬西成庶几览
　　题董邦达新秋景
　　遥天云敛露山光景物新秋报白藏髙士似嫌余暑在风临水阁受微凉
　　几暇
　　几暇宁无意适予问予意适事何如吟诗懒用新竒句习字惟耽平易书稍喜风凉拂几席又看日影上阶除迅哉驹隙有如是学业于斯未信诸
　　咏汉玉谷璧
　　子曾执此谁曾执粟谷纷堆陈相【入声】因未免一端思致问果能可食济饥人
　　西北风
　　迩虽弗雨每云生西北风今始快晴爽气频铺消溽湿秋阳髙曝丽晶明不周功讵宁容缺以散休惟时若呈盼亦乆哉逢亦喜回思春月顿殊情
　　出
　　畅春园门自隄上至泉宗庙即景襍咏
　　清晓起居谒
　　夀萱　　【夀萱春永在　畅春园内　　皇太后所居斋额也】遂乗几暇出园门水田千罫都芃绿多少殷心个里存
　　暑雨全收快霁宜豆苗稻穗曝秋曦所经见固堪欣慰未见还愁可若斯
　　沙隄宛转栽桃栁春仲经斯花未开茂叶长条忽尔许流隂五月倐过哉
　　肩舆轻拂晓风凉泉上祠无六里强【自畅春园至泉宗庙止五里余】最是新秋澄爽气暂教停跸赏烟光
　　题扇淳室
　　初自园门进便为扇式房谁能此挥摇【去声】已是觉清凉户外晓风入阶前秋卉芳箴文怀蕴古【张蕴古大寳箴云扇以淳风】只益愧无遑
　　挹源书屋
　　数举其多以万言【泉宗庙建于万泉荘】泉宗因识此为源心传道统宁殊此书屋曽因申著论【向作讨源书屋记曽申论此义】
</div>
    <div class="pagination">
<a href="御制诗集_page692.html">上一页</a><span>...</span><a href="御制诗集_page688.html">688</a><a href="御制诗集_page689.html">689</a><a href="御制诗集_page690.html">690</a><a href="御制诗集_page691.html">691</a><a href="御制诗集_page692.html">692</a><span class="current-page">693</span><a href="御制诗集_page694.html">694</a><a href="御制诗集_page695.html">695</a><a href="御制诗集_page696.html">696</a><a href="御制诗集_page697.html">697</a><a href="御制诗集_page698.html">698</a><span>...</span><a href="御制诗集_page694.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
