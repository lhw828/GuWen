<!DOCTYPE html>
<html>
<head>
    <meta charset="UTF-8">
    <title>御制诗集 - 第 529 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 529 页/共 1326 页</h1>
    <div class="content">　　鼎湖廿载过恒忆佛肩愁弗逮増愁是此途多
　　麦色
　　西来麦色较东强讵敢先言饼饵香忍饿怜他播种出慰中总切视如伤
　　襍言
　　行过髙原处揽辔问农父云不雨无妨其意似资雨曽未数里遥下隰多湿所农言不雨佳雨实艰种黍以予观大局麦苗已全吐大田亦种齐雨不雨均可【叶】所厪在津门防涸功半补【海河宣积水五之外现既増防十沟旁近被涝二百九十一村已涸二百有十田亩渐次播种余亦日减数寸复命兆恵同方观承再赴津门详度蒇事】益以雨仍潦安望春耕举迩日颇多风时复霏塳土一幸不雨暂一惧不雨久【叶】方寸万虑多所従竟奚主然无非为民襍言识心苦
　　过安河叠辛巳旧作诗韵
　　辛巳过濡水初命濬濡源安东及髙阳仿佛名同传【濡润也故以名水者不一而足在直已有三说文出安东入漆涑者涿郡之濡也左传出髙阳者河间之濡也广舆记出易州穷独山一名圣女水者即此地方大吏名之曰安国河条陈防渠事宜乾隆辛巳凖其奏赐名安河是濡在州北为三易上源之一又独石口外濡水读作难即滦河源字同音异与此无渉也】圣女出易州实与易水连嵗久浸入沙无足资灌田天然利民泽可使虚渗干发帑俾防剔其功非唐捐安河易新名聴予有后言虽云善其初久要宜敬旃闸时脩治俾毋滥轶川轮日以输溉人和可格天经过示梗概所重惟吁年
　　永慕斋
　　别馆
　　红墙外苍茫睠岭烟质明将有事彻夜耿无眠
　　冠劔惟希见露霜又隔年暗琴阶下滴総是写哀弦
　　恭谒
　　泰陵
　　呼
　　天难应地万古不春时到此惊如昨无言秪益悲爱民承
　　昔笃勤政励今为九叩还三奠逥瞻欲去遅
　　风
　　迩日东风颇觉频沙田堀堁见扬尘或言沮洳利水涸已虑因循防雨屯好恶真教难定已溺饥惟是厪忧民眀知时若原艰致时若今年盼益谆
　　半壁店
　　前朝方过去今日复归来一瞬诚速矣百年视此哉帘垂风自卷花对客新开何必懐虚掷摛毫与作陪
　　菜花三首
　　菜花韡间麦苖芃一片黄云飏恵风亦有蜂逰将蝶戏絶胜李白与桃红
　　连阡正色灿裳裳漫议枝头不吐芳功在闾阎资日用此香真比蕙兰香
　　花叶分眀两色披亦农计也禁驱驰衣裳黄緑非颠倒邶邑风人若刺为
　　回銮诣
　　畅春园问
　　皇太后安
　　展叩礼咸施回銮谒
　　圣慈曰方敢易地言复不过时
　　纯嘏惟
　　天锡遐龄以
　　徳基蟠桃花满树举目是西池
　　赋得従善如登【得难字八韵防试题】
　　四徳曽抡长【易文言元者善之长也】一心亦有端【朱子诗因心有明训善端得深培】虽云本皆具可识欲从难防易义犹着逸诗语岂谩舜因乐取大囘致末由叹克已祛非礼同人应【去声】所安况居元首贵敢弃谠言寒九仭亏当戒片长纳必殚遐思虞夏积景仰意遑寛
　　和苏轼过溪桥诗韵
　　南山幽邃防结庵倚陵邱其上多风篁四时恒似秋庵名曰方圎无碍何着留辨如口悬河讷若龙归湫讷辨两非真题斋强出头当时过桥笑至今溪水浮却拟问东坡底重较劣优惟余嗑然声不共逝波流懿彼泉石间我亦曽吟逰然无学佛闲而有勤民忧
　　爱乌罕四骏歌
　　天山左右多囘部声教古艰通译鞮分疆划界各领众其名不可偻指稽爱乌罕实土著国遥在防逹山更西遣使进表非招致浡泥蜡纸金字题先以乗马色不一嘉诚那责比物齐使者邮至早赐遣按程马到怜穿蹏曰超洱菊花簇度西海忽蹀金隄【右超洱】昂蔵之駵若歕玉用昭徕逺房星低【右徕逺駵】有騋有騋生月一形十影耳竹批【右月騋】凌昆之骏色正白不湏鞭策行追霓【右凌昆白】髙逾七尺长八尺为龙一一皆駃騠于阗董氊四五尺【见李伯时五马圗】伯时圗画犹艳提别毛按品予嘉号永志底贡无乖暌所幸在此惧在此太保作训吾将徯
　　题张宗苍竹坞林亭
　　般礴曽看运意亲无多烟树足精神虚亭留待千秋客活画重逢百代人
　　遣闷
　　盼风风甚又嫌风过恐沙埋稚麦芃似此爱憎期必得果然天地憾犹同已思小雨滋当好复虑低田涸未空展转不知何所适更无闲绪问芳丛
　　赋得宫漏出花迟【得含字八韵】
　　景短晷长御林春已酣声闻髙阁报影在液池隔叶徐传响出丛似带馣畴人方戒井院吏正擕篮飘若芳蕤护度如香气含金徒遅抱箭朱鸟欲停骖宵旰扵焉对寒暄亦借探防曽恒有喜惟是每懐慙
　　静鉴室
　　鉴以照为徳更以静为用惟其物不示是故形随贡既无妍丑见亦免爱憎中题室拟铭盘甄心企空洞
　　四宜书屋
　　朴斵三间足攸芋四季佳堪消机政暇仰缅圣人懐山色迎眸静禽音入聼谐言肯堂构未得识根荄春秋花月好风雪夏冬佳一室过容膝四时都惬懐琴书趣逾永池馆静偏谐緑满窓前草因之玩道荄
　　无边风月之阁
　　清风明月无尽蔵千秋公物何拘方髙阁之中非享帚髙阁之外随探囊乍思玉局赋赤壁又若青莲歌襄阳咄哉无逸是我所安能效彼恒徜徉
　　飞睇亭
　　翼然亭子冠嵚嵜防仿龙式创为【龙亭在西湖龙井上】飞睇寜论千百里直如井上朗吟时
　　绿帷舫
　　傍水林斋叶吐齐烟舲疑挂绿帷低设如借与青莲李应是风流到剡溪
　　逺秀山房
　　山房来逺秀宜望复宜餐朝暮岚和霭杉枫翠与丹虚明无尽蔵遥绪可探端缅想陶徴士方当五字安
　　题葄经馆
　　书馆信攸寜新名曰葄经无忘惟好学有暇毎来停沼刺削蒲緑芸馡汗简青个中如尚友李揆足芳型
　　山影楼口号
　　无定是山态云烟朝暮殊笑予真捉影合付小楼圗
　　夜雨【三月廿一日】
　　惧雨未久侵寻望辗转无非悯农苦常年望愁在未来今嵗望愁加过去潦余麦秋益廹切亟待青黄接二鬴迩日不雨縦可待风则甚焉苗覆土二更报雨才作声三更雷电势已鼓四更即止量地看不过寸余嗟何补一宵不寐盼成空京兆奏章朝阅怃
　　襍言
　　幽谷惟无私有至斯荅响洪钟惟虚受来叩必应往河海不择流故能成其深泰山不譲壌故能髙万寻众力并则万钧不足举羣智用则庶绩不足康尺有所短寸有所长一日二日廼有万防动曰已是谁言厥非
　　无寐
　　寸雨刚教润昨宵终朝隂偶细丝飘春云入夜仍虚度无寐惟慙六幕调
　　马逺江山万里圗
　　岷峡西来海去东横陈南北戒寰中计之万里惟斯耳牛女遥源固莫穷
　　和阗玉幽厓垂钓圗
　　跽饵幽厓上直钩应不嫌设如寻姓氏弗吕定为严书和苏轼过溪桥诗毕复成一首仍用其韵
　　摹帖无少似仰山还隔邱书诗偶师意望梧颇识秋一如米临唐慑于真迹留【米芾帖有展文皇大令阅不及他书临写数本不成信真者在前气焰慑人之语前段临真迹似之】一如董书杜石浦懐深湫貌相非圣教防乃同钗头【董其昌书杜诗自识仿圣教序张照防尾云貌相之无丝毫似七十老翁岂漫以欺世诚于此顶有眼许与共学书是言洵得摹帖神解后段书和韵诗似之】天缾揭其义眼巨言不浮而我此何为哓辩劣与优迹蔵作者三【蘓诗及米芾董其昌真迹并蔵内府兹临坡书长卷付龙井弆蔵以当纪逰】亦共云烟流徒因付名山聊记曽一逰终非所当勤当勤如舜忧
　　王元中古木幽篁口号
　　古木似撑罗汉臂幽篁如现龙女身如是说法如是聴倒退一切拈椎人
　　题烟月清真楼
　　春烟淡荡罥栁丝春月徘徊临华池不嫌冉冉互暎带雅宜淰淰相逶迤轻笼那碍虚明委朗照兼之防缀绮两层楼室四面俯畅遥吟无不美真为清体清真用烟月名殊其实共底湏秉烛与飞觞大块文章工错综
　　多稼轩
　　弄田园北鄙引溜借输斟防罫塍遥叠数楹轩上临黄云菜花甲绿水稻秧针多稼孜孜吁
　　当年此日心
　　农器圗十咏【有序】
　　我
　　皇祖题耕织圗于凡耕夫织妇力作情状之时之事无不绘其神而咏其苦以示衣食为生民要计也语曰工欲善其事必先利其器兹于多稼轩中命工写农器十具各系以诗农之器多矣然自初耕以至纳稼十器大段已具书不云乎惟土物爱厥心臧俾日目厥艰心厥劳较之圗豳风而书无逸者此物此志也
　　犂
　　耒耜由来揉斵为叔平始教以牛施深耕利用希多获玉食惟当念在兹
　　耙
　　渠防破块佐犁功着土根牢且避虫践履欲频培欲宻即云为学岂无同
　　耧车
　　耧车播种有神权一日能教一顷全曰力曰勤曰巧备雨旸时若尚由天
　　防碡
　　南亩虽云播种齐更湏防碡压塍畦功夫不惜层层进所戒荒唐志或擕
　　锄
　　去莠扶良古所闻萌之薙氏教春耘镃基要在待时举锄雨吾方望甚勤
　　水车
　　龙翻车置水濵农家灌溉踏双轮怜他胝足縁无雨慙作髙居调幕人
　　铚艾
　　我稼当秋幸有逢腰镰千亩日相従可知铚艾奄观日尔许艰辛老农
　　连耞
　　村屋邉傍筑圃平振茎留秸起耞声丹青不是圗山水仿佛当年刻木情
　　簁
　　粗细筲三簸用精古称玉柱岂虚评请看纳稼犹无暇防变勤治【平声】粒乃成
　　杵臼
</div>
    <div class="pagination">
<a href="御制诗集_page528.html">上一页</a><span>...</span><a href="御制诗集_page524.html">524</a><a href="御制诗集_page525.html">525</a><a href="御制诗集_page526.html">526</a><a href="御制诗集_page527.html">527</a><a href="御制诗集_page528.html">528</a><span class="current-page">529</span><a href="御制诗集_page530.html">530</a><a href="御制诗集_page531.html">531</a><a href="御制诗集_page532.html">532</a><a href="御制诗集_page533.html">533</a><a href="御制诗集_page534.html">534</a><span>...</span><a href="御制诗集_page530.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
