<!DOCTYPE html>
<html>
<head>
    <meta charset="UTF-8">
    <title>御制诗集 - 第 1108 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1108 页/共 1326 页</h1>
    <div class="content">　　释奠忱祭台更诣酹乔林桑田大海有时变方趾圆颅无不钦立教惟
　　师真是独作君则我愧于心柞枌闻说门人植万古千秋永郁森
　　过陋巷顔子祠题句
　　侑食甫经释奠行旧祠过【平声】偶致遥评兰堂石表殊巍耸可惬当年瓢饮情
　　赐衍圣公孔宪培
　　久住京师学问蘉【孔宪培为衍圣公孔昭焕之子向随妻父大学士于敏中在京读书嗣因昭焕患病宪培回籍承奉祭祀】言归承祭
　　圣人乡亲仪慎勿仍其短【昭焕嗜酒失学宪培当勉励学行绍承遗泽以盖前愆勿效昭焕所为也】
　　祖徳思惟衍以长修己无过守礼乐睦宗首在率端方卌年两见崇公袭【孔昭焕于乾隆十年承袭今宪培于乾隆四十七年又袭公爵】怅忆人生曷有常
　　谒元圣祠
　　终始不离周惟公心笃悠至今斯庙食万古祖儒流东国成迎切金縢武病瘳睿王有同躅寃雪沛恩优按周公夹辅成王乃心王室尚因疑谤居东及金縢书啓出郊礼迎然后心迹始明我朝睿亲王多尔衮当开国时首先统众入闗抚定疆宇寻即奉迎
　　世祖定鼎燕京厥功最着顾以摄政年久颇多自専诸王大臣未免畏忌致殁后为苏克萨哈等搆陷诬以逆谋削爵夫睿亲王果萌异志方兵权掌握何事不可为乃不于彼时因利乗便直至身后以僭用明黄龙衮指为觊觎之证有是情理乎予因恭阅
　　实録谂知王之立心行事忠荩出于至诚为史册所罕亲
　　皇祖时亦有睿王即我朝周公之防因于戊戌年降防追复王爵并予配享
　　太庙以妥功宗而昭渥典因谒元圣祠感王之心迹实有与公先后同揆者并识其畧若夫修身立教则王实不及公然不必以是责贤矣
　　至泉林驻跸
　　由旬计里近而便【自中水至泉林才四十六里以佛经计之为一由旬】林是儒林泉圣泉那可言过于此地因之成驻似前年不教七萃严诃跸竟许羣黎拥亸鞭旭暖风和畧乗马古稀腰臂尚依然【近南气渐和将至泉林数里遂易乗马以慰就瞻虽年逾古稀控御犹不减昔时也】
　　泉林七曡旧作韵
　　泉林是我藏诗薮花木秀而水石明瑟尔入歌还入绘妥然宜雨又宜晴不无旧约寻他践似有新题向我迎底事七言艰拙速不堪回忆侍
　　游情
　　甫才
　　阙里行寅祀川上恰当此顺来总是
　　圣踪钦想像宁关胜境恣游陪遥吟俯畅诚佳矣昔日今时何速哉一宿饶他松与栢间【去声】间【平声】清月伴防徊
　　八题泉林行宫八景曡庚子韵
　　近圣居
　　适才
　　阙里祭丁朝【二月十一日丁卯适当　阙里丁祭之期恭诣行礼】东道兹临回望迢近
　　圣居原我所额躬行心祗愧其遥
　　在川处
　　是川宁可比他川
　　子在时无殊昔年道脉千秋流不絶即看石罅此琮泉
　　镜澜榭
　　澜如有动难为镜镜自常明何碍澜如是镜澜齐置却榭栏闲倚试为观
　　横云馆
　　馆北堂曽
　　慈昔御【横云舘北构堂三楹为圣母昔年驻宿所】再来举目望为迟七年石火光隂速即景低徊孟自悲
　　九曲彴
　　溪上小桥成九曲前行人额后行招于斯设悟行文理不借旁求理自超
　　柳烟坡
　　仲月韶光递以轻柳丝为竖柳烟横于斯识得化工妙画理诗裁总在情
　　古防堂
　　古杞千年以外计菁葱犹见翠云铺杯棬为顺抑戕贼论自斒斓树识无
　　红雨亭
　　临亭多值弗花时纵值弗花花在枝明日依然啓行跸南邦民隐切畴咨
　　驻跸泉林四叠辛卯旧作韵
　　两卯忽过十四年【谓辛卯癸卯逮今甲辰】不堪徃事忆乎前望云祗有増悲绪即境那能契静诠饶我侍臣留笔墨【壁间有辛卯春命钱维城所写泉林雨景并董邦达画】共他隐士伴云烟【周宻号泗水潜夫所着有云烟过眼録今董邦达钱维城均已物故而画犹在壁正不啻云烟过恨云】设云曡韵増绮语口过多哉然不然
　　泉上六咏
　　泉源
　　泉源有四分而合泗水因之得以称溶瀁灵源殊别水西经阙里
　　圣踪征
　　泉云
　　泉容雅似云容逸云起原从泉气蒸肤寸设如膏雨霈东郊农事恰方兴
　　泉风
　　风水由来声气求籁行波面送泉流落花益致文章趣笺展薛涛一幅柔
　　泉石
　　泉为动物石弗动动者能流弗动停试看寂然感通处分明错综注羲经
　　泉藻
　　地生草乃水生藻草遇冬枯藻弗枯谩曰水凉水温也镜中翠带视兹乎
　　泉花
　　泉流沿壁壁临泉壁上春花初放妍恰似开奁鉴光暎色香都向净明湔
　　泉林行宫晚坐三曡壬午旧作韵
　　旧韵逮兹三曡侵尚斯泉也尚斯林一心如是原无改生面宁须别有寻现岂为今过岂昔流仍此水峙仍岑因难见巧何妨尔八首【三曡并旧作则为八首矣】居然泐壁吟壬午诗成廿二年【此题自壬午创作二首辛卯丙申逮今甲辰凡三曡韵得诗八章】新题每并旧题肩奉
　　游尔日空期后【丙申诗有奉游　　慈辇言期后之句今所望竞空对景倍深怆忆】絶望今时怆忆前石罅泉声鸣竹外窻櫺月影度松边清宵假寐明朝去恰自迁中识不迁
　　望防山五曡韵
　　孤望如期致不同【辛未丁丑壬午三度经此皆遇雪乙酉正值望泽有将谓其滂昔嵗同不期孤望此行中之句庚子则雪后继雨入土霑足故诗有云雪而继雨不同同谓胜前畨此度中虽前后景致各殊然祈嵗之心则一也】同惟祈嵗寸心中以休巡法夏时谚育徳境思羲象防髙处峯姿犹防雾坳回柳眼细摇风閟宫偶忆歌奄有曽纪鲁侯几许功
　　注经台行馆作
　　平野祠堂疑信征云惟郑氏注经曽固殊贾董治乱策颇胜毛韩议论兴何事其傍栋宇建更教此外榭台増设如呼起斯人问行馆于斯应不应
　　万松山行馆杂咏再曡前韵
　　松
　　山得号因青玉鍼体如阳必统乎隂那能指树相话旧郁郁丛中路可寻
　　栢
　　他柯皆可呼为弟于栢何妨让作兄庭下偶来一相抚有情者愧对无情
　　迳
　　之字谁书宛转佳依然得我旧吟斋子游延客不由者行饭无妨一散懐
　　窻
　　逺峯犹自见防山六度曽无一度攀【南巡六度但逺望防山曽未一至】七字寄吟最髙处春风万古共髙闲
　　廊
　　斋连彼此必资廊腰曼回因搆地方【是处向为地方官所备行馆】一宿底须工若是非尧心愧屋称黄
　　石
　　石弗称多称以竒虚轩掩映雅相宜未当耽此消清暇民务勤咨觐有司
　　梅
　　缶植那论北与南疎疎几朶也喷馣先声递到孤山北句拟逋翁畧自慙
　　月
　　圆满轮光松榭前倚楹相对适其便狂吟不作太白问一晌忘言意洒然
　　花朝
　　今日夫何日花朝是此朝气寒虽勒菀春闰得延韶陌柳才轻眼盆梅自老腰递来江国信芳润不其遥
　　写松
　　万松山写峙庭松三载春风一日逢畧与传神扫疎笔异同底问两苍容
　　问官里行馆咏事
　　郯为少皥后因有问官名述古犹称里于今那见城却看馆早筑不说事之成一宿仍前进徘徊弗惬情【春秋郯子来朝因有叔孙昭子问官之事其地应在曲阜孔子见而学之亦未明言至郯惟韩诗外传载于郯遇程子倾盖赠束帛一事又山东通志载郯城县治西北有碑曰问官故里又一统志载问官祠在县北世传即孔子问官之地则此地问官里之名于古既无证据且距郯城甚逺知出于传防所称也】
　　孝子里咏王祥事
　　魏为太尉晋太保于孝求忠如是乎却是防刀有灵验非人为害语诚符【孝子里为王祥故居祥仕魏为太尉至晋为太保求忠臣于孝子之门祥于是滋愧焉又史称吕防有佩刀工相之以为必登三公可服此刀防赠祥曰茍非其人刀或为害样虽为三公而事二姓是刀或为害矣】
　　过沂水
　　青州之浸沂为大春水初生泛细漪缅想子房受书处史迁纪载属然疑
　　王右军故里
　　琅琊经陆邮故里右军留云有墨池在谁能荆址捜千秋传笔法一代擅风流要以立身重当从誓墓求
　　郯子园三曡旧作韵
　　涂山朝万国鲁境更吴墟尔日封疆窄无过数里余【禹巡狩防诸侯朝者万国其时中国提封不过万里分为万国即一国只得一里也有是理乎疆域褊小可知郯子为鲁附庸若任与颛防之类盖一鲁国中即有十数国矣今天下疆宇数倍于古然中国亦只千五百州县则今一州县可当古数十国也此皆属后人傅防迁就亦存而弗论可耳】地寛真过古政冗益殷予以此巡狩切欲因休助诸郯园自宛在清跸复斯于驻早仍多暇明窻一阅书
　　入江南境
　　甫过三载复行春为恋民情望幸纯逾古稀人应简出趂今健体一来巡当年壮者多成老此日观之益觉亲却喜畺臣知我意不教缀景竞竒新
　　六依
</div>
    <div class="pagination">
<a href="御制诗集_page1107.html">上一页</a><span>...</span><a href="御制诗集_page1103.html">1103</a><a href="御制诗集_page1104.html">1104</a><a href="御制诗集_page1105.html">1105</a><a href="御制诗集_page1106.html">1106</a><a href="御制诗集_page1107.html">1107</a><span class="current-page">1108</span><a href="御制诗集_page1109.html">1109</a><a href="御制诗集_page1110.html">1110</a><a href="御制诗集_page1111.html">1111</a><a href="御制诗集_page1112.html">1112</a><a href="御制诗集_page1113.html">1113</a><span>...</span><a href="御制诗集_page1109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
