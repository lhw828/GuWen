<!DOCTYPE html>
<html>
<head>
    <meta charset="UTF-8">
    <title>御制诗集 - 第 708 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 708 页/共 1326 页</h1>
    <div class="content">　　泉花
　　岸侧崖垠照影鲜只称娟浄不称妍濂溪老设移居泗对此防无爱作莲
　　雨【三月朔日】
　　过午雨丝落时徐时疾霏望麰才觉盼渥黍实逄稀【时大田亦有播种者】劚土盈五寸看云低四围更思普被否千里绻王畿
　　扵泉林雨景八咏
　　雨泉
　　觱沸源泉淙不穷气蒸雴雨益鸿蒙摐摐接上为灵液始信相资有异功
　　雨林
　　昨日林姿惜有尘今朝茈虒沐从新米家墨戯分眀是大有铺牋欲仿人
　　雨山
　　逺山若失近山存漠漠防防入晚昏石罅树丛多积水归根都以益灵源
　　雨麦
　　下陇髙阡芃麦苗遍倾甘露緑琼浇谁知迩日怦怦意一旦释然为尔消
　　雨花
　　润紫濯红各逞竒闲花亦自具良知飞来鸟欲锦丛入虑湿翎毛转复疑
　　雨竹
　　墙根砌角湿飞烟雰雰被猭虽不云栖髙十丈滴珠敲玉有同然
　　雨幕
　　扈来七萃幕张稠防雨深开之字沟歌舞农夫怨行路权轻重实慰先忧
　　雨舫
　　傍溪屋肖舫为形舣防烟波合杳防安福舻中前半月较输此景岸傍停
　　夜雨二首
　　入夜雨未止时踈时宻濡髙原料已渥春日得曽无聴到四更半想当千里俱眀朝本停跸【原拟泉林驻跸两日】奚虑潦行途
　　行馆寻常驻希逢好雨濡因之切京国似此亦霑无送响清聴永不眠静想俱啓銮田父老定是喜盈途
　　晓
　　夜雨方始收晓云犹未泮林枝余坠露泉气清平旦滃然复霭然乍合还乍判禽声既朗浄花色犹眀粲昨朝阁本至庶绩率批断胜地值兹暇得未曽有观
　　题董其昌天降时雨小巻
　　小巻常随行笥中希逢时雨得相同今朝润景当前证始觉传神有独工
　　风
　　前日隂而风切恐敺云去今日雨而风乃喜敺云聚配藜霮防间髙下弥漫布风无如之何翻觉其势助便晴佳亦欣即雨过【平声】岂虑别有箫韶音泠泠在髙树
　　题钱维城雨景画
　　属车扈従有词林佳处欣逢雨【去声】麦霖行旅农夫同忭喜一人写出万人心
　　津叶濯花晻间果然仿得米家山【昨咏雨林有米家墨戯分眀是大有铺牋欲仿人之句维城果成此帧】眀朝润浥无尘路饱看耕人叱犊还
　　赐两江总督髙晋
　　壤接因来辇路迎六年一日此丹诚防河积谷胥筹度察吏安民属老成省嵗稔多原致喜【去嵗江以南秋收均有十分髙晋云乃数年来所仅见】任官贤少輙为怦俞防回任勤诸政岂在劬劳扈跸行
　　复雨【三月初三日】
　　一夜风声送雨来侵晨雭势交催
　　天膏额庆真优矣田计心量实幸防泉石音清漫留恋宫墙瞻迩敢徘徊由旬本近无多路泥泞何妨啓跸回
　　题文徴眀禊饮小图
　　罗【文瑞】家临帖文家画双絶真宜作袖珍恰值泉林逢上已山隂端不让精神
　　晴
　　风雨连朝作侵寻未免凉逺天散云势傍午放阳光栁叶带烟重麦苖较昨长相看田父老共尔庆宜旸
　　上巳
　　古时惟上巳【无防日】后世用初三【防以月之三日】谁解仍脩禊况逢此驻骖雨霑花濯濯晴烘【去声】麦鬖鬖昨去诗题壁【昨过此有麦苗望雨之作】慰防莭许探
　　曲阜道中作
　　雨后何妨料峭寒启行晓日未三竿风吹亦自消泥泞行旅农夫一例欢
　　树郭山村毎接连相闻鸡犬辟耕田有其民矣待王政思孟子言輙恧然
　　莺衣耆老路旁排既带银牌更乞牌【颇有先获赐及方得赐而复来者亦无従辨也】一笑俞之重【去声】行赏无嗔赤子父娘懐
　　麦苗遍野喜宜旸今日看増昨日长曰秀矣夫更曰实敢因目下敬勤忘
　　至
　　阙里瞻拜因成八韵
　　九年别庙貌午夜结神心所喜
　　慈躬健得陪
　　圣迹寻乗朝至曲阜信宿憩泉林总是资钻仰于焉知古今眀当簋芹奠先此鼎香钦惬矣伸颙望肃然对照临尊闻独已恧立教百王任歩入逊非昔【向谒　阙里俱由圣时门前降辇歩入兹朕躬已逾六旬若逺歩过劳恐仪节转不防安舒展敬因自东角门入至　大成门傍下舆且祭　阙里仪注原称自大成门降舆今始依之】尤増惕念深
　　三依
　　皇祖过里诗元韵
　　肃躬兹谒里有志未升堂汉帝曽过鲁叔孙徒望墙鳯麟防类迥洙泗彂源长卓尔诚瞻
　　庙瞠乎愧袭裳
　　驻跸古泮池叠丙子旧作韵
　　本因旧迹室庐搆讵是新勤土木功子嵗初临诗欠覈午年重订论方公【丙子驻跸诗十里东郊旧鲁城新城安得泮池名盖据一统志曲阜故城在今县东十里之文以为言及壬午过此详覈县志则新筑县城乃眀正徳七年移宋祥符间自此徙去之城其宋以前县治原在此兹过宋时故城而来其相去此城亦无十里之遥而城址甚寛安知鲁时故都本相连非一城防因有此地非常地新城即故城之句并作古泮池证疑纪其事】依然柏树城头翠岂借花枝砌角红信宿翻増尔许愧虑人此后号行宫
　　河南巡抚永徳奏报得雨
　　齐鲁甘膏遍被濡浓云其日喜弥铺开封四野报深透【永徳奏河南省城扵三月初一日午后大雨倾注入夕宻稠匀晓犹未霁四郊均极深透】益廑京畿同也无
　　题王振鹏鱼藻圗
　　古泮无鱼有藻耳孤云小巻趣堪论设如抛向池中去拾起定知空纸存【用巻末董其昌跋语李思训画鱼事】
　　阙里祭
　　先师礼成述事
　　释芹久濶为
　　髙年得遂瞻依慰倍防翟籥惟彬六佾备笙镛以间八音宣右文
　　列圣传家法望道微躬励佛肩必世后仁
　　夫子训因之返已益慙然
　　赋得手植桧再叠旧作韵
　　礼乐诗书地星辰日月天岂因树存没直共道留传补植谓多矣重生或信焉髙低敷叶缬左右互皮纒奠茒霑精气焚檀引庆烟真赢灵五百即是字三千
　　题乙夘登基遣
　　祭碑石隂
　　词臣撰拟不当云敲磕铿锵声振闻此事适逢偶然耳漫称首祚兆崇文
　　朕即位之初例应遣官告祀
　　阙里其碑石戞击之有金钟玉磬音人尽以为竒而朕实未知也去年幸鲁之旨降张若溎以曽为山东学政奏其事始知之兹试之果然至扵碑文则谅隂中词臣所拟朕亦未细览也今观有后圣实承
　　先圣之语甚觉不伦诗以志过且无贻后人口实
　　金丝堂用前题韵
　　殿旁堂剏鲁共云壊壁金丝响应闻
　　圣道只如
　　天广大神竒反觉小斯文
　　诗礼堂
　　趍庭那有异闻竒亦曰学诗学礼宜问一得三陈亢喜似知之却未知之
　　故井
　　汔至初虽未有功一时万载固非同即今故井传津逮徳教依然养不穷
　　古泮池叠丁丑旧作韵
　　常谓泮成别居然跸复停照形鬓増白蓄目柏犹青数仭颙瞻美一方得俯渟祝
　　厘兼仰
　　圣礼蒇志差【支韵】寜
　　渌水曲
　　渌水渫然清无鱼堪下钓曽经照古人今人复来照
　　题唐寅云白山青小巻
　　出岫蓊蒙态无定带烟峭蒨势偏竒昨来陪尾初过雨云白山青故若斯
　　翠竹丛中有竹楼云山四绕畅吟眸还因欲问登楼者禹偁髙情得似不
　　过陋巷顔子祠
　　石巍华表庙堂模报施【去声】惟
　　天信岂诬君子居之何陋有贤人不改其乐乎心仪讵繋藻芹晋【祀　孔庙以四哲配享例无致祭】道在寜逾食饮需千载下谁私淑者依稀宋室有程朱
　　谒孔林酹酒
　　平原如峻岳佳气郁茏防地植四方树天生万古宫光流因徳厚道重自功崇肃拜椒浆奠企予望莫穷
</div>
    <div class="pagination">
<a href="御制诗集_page707.html">上一页</a><span>...</span><a href="御制诗集_page703.html">703</a><a href="御制诗集_page704.html">704</a><a href="御制诗集_page705.html">705</a><a href="御制诗集_page706.html">706</a><a href="御制诗集_page707.html">707</a><span class="current-page">708</span><a href="御制诗集_page709.html">709</a><a href="御制诗集_page710.html">710</a><a href="御制诗集_page711.html">711</a><a href="御制诗集_page712.html">712</a><a href="御制诗集_page713.html">713</a><span>...</span><a href="御制诗集_page709.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
