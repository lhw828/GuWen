<!DOCTYPE html>
<html>
<head>
    <meta charset="UTF-8">
    <title>御制诗集 - 第 568 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 568 页/共 1326 页</h1>
    <div class="content">　　于公宅咏古
　　东海有孝妇狱因姑女寃于公争弗得太守竟杀旃以此阖郡中枯旱致三年后别太守至于公为具言立祭表其墓大两乃获田先是治门闾公令髙容轩谓已多隂徳子孙兴必传定国果封侯他事姑弗论但论孝妇事弗防无疑焉旱甚民受困太守逭诛防以一殃亿万皇天必不然读史鲜卓识目迷随马迁好竒缪如是永言砭厥偏
　　望防山三叠旧韵
　　将谓其雱昔嵗同【前三度经此皆遇雪有诗】不期孤望此行中山姿虽是分明见麦色偏怜尘土防罨画懒看平野景吹云厌作落崖风亦知遇闰迟莭令及早心希利穑功
　　过古鄪城咏事
　　千取百焉亦已多不厌不夺竟操戈防先要在慎名器尾大徒劳叹若何
　　万松山驻跸
　　前廵停跸兹驻跸为【去声】爱苍松欲久陪白月喜于踈防度清风时自杪间来小轩早是临髙置悬牖偏宜向逺开我本不希学仙者而何逰渉宛蓬莱
　　万松山行馆即事襍咏
　　松
　　底论三鍼与五鍼盘虬撑盖总嘉隂本来不借时人种个个拏枝耸十寻
　　栢
　　有松那可独无栢恰似夷齐弟与兄落落庭前正相对便先忧者也怡情
　　迳
　　迳以萦纡乃致佳脩篁错植护书斋一时防笔促成咏不道畅懐道欿懐
　　窓
　　下俯横溪逺见山坐逰领要谢跻攀南来大吏咨询罢【是日两江总督大学士尹继善等来迎召见问政务】恰合消兹片晌闲
　　廊
　　斋旁轩侧接逥廊各有云窓俯下方屧歩其间如读画一时莫辨孰倪黄
　　石
　　突兀玲珑各鬬竒髙低位置雅相宜尽心用此勤民务吾不忧无贤有司
　　梅
　　盆桩消息递江南三五踈英清且馣故里原称何水部欲因摛藻却先慙
　　月
　　半弯新月又窓前研洁瓯香伴静便一宿底湏费尔许越因已意怦然
　　题万松山北轩
　　北轩殊不遥平地履数武据榻忽下视讶在霄汉宇祊河近萦带防山逺罨户山峙与河流岂不自千古炽然有去来讵识安心所
　　暖
　　春光临仲月地势进东南总属向暄去寜须数【上声】莭探征裘换细毳客路缓轻骖喜在芳郊望麦苗緑意鬖
　　鴈
　　南来早识吴江暖北去先传太液春肃肃横空清送响笑他思发羡诗人
　　氊庐夜雨【二月初五日】
　　云隂便思雪获否尚疑然何幸逢春雨真资润大田披寒一庐永听响半宵连为想眀朝路芳郊景异前
　　晴四首
　　晓烟轻泮欲开晴润浥东郊唘跸旌三寸已霑不致泞农夫行路两怡情
　　麦陇南来已发青香含宿雨湿溟溟爱他平野珠光缀日照风翻无定形
　　似此春霖遇岂多老农村外笑婆娑传宣大吏驰邮问迤北霑膏究若何
　　雨润日晅恰适宜栁条黄染露珠垂分明一段江南景借与人间二六时【明日即入江南境】
　　郯子园叠旧作韵
　　兹尚程郯境昔犹少皥墟鸟官荅问逺涂盖论倾余述古真班尔居今又驻予数间虽朴若一宿岂烦诸苔砌讶如许芸编伴所于摛吟排日有右史可同书
　　入江南境
　　雨霁仲春初筞骢却辇舆瞻依従众愿【长途虽御舆辇毎筞马则民得遂瞻依趋随几至万人亦盛事也】呵禁戒相扵【弗令侍卫呵禁羣情益喜竟集鞭镫左右矣】麦露含平垄栁烟护逺墟划圻各迎送分野异青徐民望真怜彼【江浙之民望幸者多】河防益厪予入疆欣幸者气象较前舒【淮徐向为瘠土毎嵗被灾迩年防濬六塘水有所归幸逢连嵗有收民间气象较前畧蘓为之欣幸】
　　四依
　　皇祖示江南大小诸吏韵
　　士不谈王道或致笑樵棷而况任保障民瘼应细剖繄予廵江国三年隔未久入疆古有庆要务安黔首汉良二千石召父与杜母政不在催科心惟筹畎亩扬徽彼居前继美谁当后其司水土臣金隄在巩守文武縦殊途和衷贵相友前度示训言已勒琬琰夀赓韵重申意实践毋虚负
　　度永济桥再叠旧韵作歌
　　长桥卧波如虹迤中有水旁无水夏秋淫潦借此消前人建议所由起其如六塘填阏多重臣命徃悉心视【湖水由桥下注为六塘河河中向多淤埂夏秋涨水宣泄不畅輙漫及田庐前廵经临筹度命大学士刘统勲等上下履勘定议濬壅培隄俾资利导】土水合穰俾剔导大禁淤田侵河里责成则各有司存【六塘旧无専驻之员土人侵占河淤莫知莭制又尾闾横经盐河商利蓄而民利消唘闭所阕綦钜自前廵増设牐坝且简防员移驻董事章程始为可守】怠缓従事将罪尔三年以来颇见效秋禾未致为波毁下民清问较前苏乃知事在人经理临斯上祗切恫瘝善斯后莫懐矜恃此去淮黄审所行两言敬畏常铭以
　　六塘河叠旧作韵
　　治水无竒术要当使归海骆马之下防厥有六塘在防斯受利益淤斯受危殆而何久因循弗谋更张改往勘命诸臣事在壬午载地利相机宜民瘼救吝悔佥同亟举伇肯作道谋待咉咽与濬通卑薄与培倍盐河置闸坝莭宣有定楷自兹潦归壑耕犂得兴乃力田免水患民自以不怠近嵗颇获収闾阎象熈恺讵予独断臧实借羣言采
　　顺河集行馆叠旧作韵
　　桥过永济不多程行馆西邻宿预城数宇瓦房朴非旧周围布帐制如营【南来行馆率简朴非宫殿比至此防则益令従约内则数宇外列布帐为周庐仍如行营之制】栁丝墙外摇还弱兰朶阶前馥以荣到防懋勤供研匣舍斯何用遣闲情
　　题马逺雪景
　　纑地传南宋芸香满幅吹六花飘未止万嶂迥如夷旅客桥头踏渔翁蓑上披河中独妙防不必置然疑【是幅多经装裱名已裁去然玩其精神笔墨非马逺不办的系真迹】
　　暖
　　隂晦便凉晴便暖江南风气早曾谙不知香雪防相待开到盆桩十已三
　　顺河集行馆咏盆梅叠旧作韵
　　借问时廵奚所重盖在观民与课吏余暇风物亦因探绿栁红桃岂留意言花其必属寒梅恰见枝头数英缀前度曾无一朶开拂纸为写含苞致今来乃放十之三是则色香标浄味搁笔讵关欲蔵拙我于无咎得其义非因逰蜂觧神韵防以野梅遭顿置独不见粉白黛绿尽精工乃有时人与深契
　　赐江南总督大学士尹继善
　　纶扉昨已命和羮江国仍资扈跸行眀代称贤必王【守仁】石【永】汉家推盛则韦【贤】平【当】封疆防防皆时望旌莭卅年独老成亦识心殷依北待宣入阁賛枢衡
　　赐协办大学士刑部尚书仍管江苏廵抚荘有恭
　　重教任苏抚近复擢秋卿岂不轻车借要资法网平跸涂暂留扈翰幄自归并【荘有恭早官侍従厯典封疆昨谢陞刑部尚书折深以仍趋侍内廷为喜】徳政吴松在何曾让毕亨【眀毕亨开吴松江大恵民前年荘有恭亦奏请防治苏松湖泖圩荡各工】
　　凉
　　一夜浓云时细雨晓隂凉顿生尔许廽忆昨午欲脱裘其暄瞥眼归何所江国暄凉幻若斯人情寜独无有之辅相左右胥吾事讵惟问景恒吟诗
　　过宿迁县
　　大隄临运水宿预过名城烟火隔隄庶仓箱际嵗亨殷勤询吏治亲切爱民情花栁迟何碍寜因揽胜行
　　隄上四首
　　淮北由来本瘠土六塘防治起耕畬迎銮万姓休称颂为汝宵衣尚愍如
　　累迹摩肩隄上铺果看气象较前苏寜徒云慰毕吾事骈叠恩纶有后图
　　夹隄栽栁为【去声】河防【河兵例于隄内外种栁以供下楗之用】髙下成行护野塘却是春风不相让轻摇丝缕半薫黄
　　大隄内外麦菁葱食接青黄跂望中趋觐万民畧尘坱恰欣细雨润蒙蒙
　　过仰化集自警
　　筞马重过仰化集因之返已深长思三年必世斯已歴风醇俗美夫何时长官宣训有典故【毎月朔望有司宣圣谕广训庻环集祗听以广教化着在令甲】家喻户晓诚难其设曰程督俾尽力矫枉恐益骚扰滋神禹惜隂乃敏徳大舜南面臻无为富犹艰致教岂易頋名安得不忸怩
　　降防免宿迁等四县本年正赋十分之五诗以志事
　　忆我三畨曾过此满目民艰恫瘝视蠲租加赈不少靳究亦无防疮痏起壬午之嵗博咨访畧觉其中悉源委因之防剔六塘河果然潦退堪耕耜人事尽而
　　天贶随连嵗秋收皆获美兹来殊觉大改观凭舆厯览心生喜户有盖蔵育鸡豚衣鲜【上声】防裂赡妇子不灾不赈奚所加究欲加恩念无已因思时廵免正供十分之三常例耳数县瘠土应倍怜益二至五斯可矣留有余用苏茒檐减一半惟投县匦伫看元气复闾阎庶协以休以助理
　　雨【二月初十日】
　　云容两日宻铺空晓雾旋霏细雨蒙故识江南此易致却思移泽遍齐东
　　赐江南大小诸吏食因示志
　　负弩概劳勤肆筵洽众欣聨情交泰陛霈泽叶需云【是日值雨因各赐帛为霑衣也】后乐吾犹愓先忧谁共分恵鲜端有要所望莫孤殷
　　清河道中襍咏
　　夜雨达晨晓未晴大隄以上御车行山东尘土江南泞转眼如人无定情
　　迎銮黎庶聚犹多雨里那曾笠与蓑爱敬真如子扵父可无恵保计如何
　　御营将近忽开晴隔岸清河见故城遗迹元眀籍可按孰非保障为民生
　　和门近对运河濵来往谁何禁不申瞥过风帆信如画明朝也是画中人
　　阅中河
　　东西悉屡更惟此协中行
　　圣制利千古【中河　　皇祖相视所定利赖无穷】时廵仰
　　大成黄河南滙近汶水北分清拟命溯洄舫详观济运情【向来南廵返跸皆遵陆今年命由水路御舟而还欲以观运河莭宣情形亦要务也】
　　杨荘牐四依
　　皇祖诗韵
　　通漕北南千里余审形建牐俾纡徐临黄最以斯为近防巩莭宣计漫踈
　　仲春迟日霭晴丝玉马观民辔缓移叠迹摩肩縦瞻就不诃七萃早羣知
　　渡黄河六韵
　　雨霁物熈春风恬波静沦防棚叩
　　灵渎【渡河时有司扵北岸具防棚为躬祀河神之所瓣香展敬始登舟径渡】画舫发通津恵济【祠名】瞻前见
　　慈寜奉四廵安澜一川喜彼岸片时臻
　　天意昭恩佑人情惬爱亲自维何以荅勤政与仁民恵济祠
　　河畔崇祠金碧煌渡河瞻礼敬诚将代
　　天旉佑今兮古行地昭灵清与黄利渉往来赖
　　神贶升香楮帛吁民康敢云
</div>
    <div class="pagination">
<a href="御制诗集_page567.html">上一页</a><span>...</span><a href="御制诗集_page563.html">563</a><a href="御制诗集_page564.html">564</a><a href="御制诗集_page565.html">565</a><a href="御制诗集_page566.html">566</a><a href="御制诗集_page567.html">567</a><span class="current-page">568</span><a href="御制诗集_page569.html">569</a><a href="御制诗集_page570.html">570</a><a href="御制诗集_page571.html">571</a><a href="御制诗集_page572.html">572</a><a href="御制诗集_page573.html">573</a><span>...</span><a href="御制诗集_page569.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
