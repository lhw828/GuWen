<!DOCTYPE html>
<html>
<head>
    <meta charset="UTF-8">
    <title>御制诗集 - 第 880 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 880 页/共 1326 页</h1>
    <div class="content">　　卉中头踏领春风品格孤髙画岂工和靖先生却小讶讶他萼瓣带防红
　　蜡梅
　　巵蜡其言蜡岂常栁文鞭贾漫评详却因题册寻名氏展阅重闻扑鼻香
　　西直门外作
　　夜雨快晴晓爽侵还宫又复值斋临改观农务祝登玉应节羲爻凛柅金如砥石衢行处惯似油緑野望中深倚虹【堂名在髙梁桥向屡有诗】小憩传朝膳正值军营报喜音【阿桂等奏官兵攻克噶尔丹寺及噶朗噶等碉寨竭三日四夜之力攻获寨落一百十余处战碉三十余座寨房二千余间其地距勤乌围不过数里】
　　咏和阗玉雷纹豆
　　商家以玉豆周代有雷纹用琢和阗质如歌小雅文五三养老度黍稷荐神芬扵事不师古曽闻匪説闻
　　王防松林髙逸图
　　卜筑岩阿好溪山惬志清有松堪作友无物可萦情葢色连峯色涛声答瀑声隔林来筞杖疑是访逢萌
　　题饮鹿砚
　　端溪岩石种尚有矿金存体具刚柔质光涵雷电翻神龙谁割雾玉免昔朝元琢作饮泉鹿天池即此源
　　日日
　　日日有阵雨非过非不及无碍麦之收益增黍之浥北郊值斋居朶殿爽风习防闲阅四库开篇益可挹恶者吾戒鉴善者吾慕袭永昼用以消遥古于焉汲陡思鸿捷近红旗盼乃急
　　夏至日
　　北郊礼成述事
　　大祀重躬承频年
　　厚祉膺沐
　　恩恒切切执礼益兢兢声振叶金石馨香荐豆镫吉辰三值未【今年嵗在乙未五月为丁未朔祭日又值辛未】滋味祝三登
　　恭奉
　　皇太后幸避暑山庄是日启程即事成什
　　年年避暑奉
　　慈闱
　　慈谕钦承弗敢违土厚气清宜
　　夏清千秋万载扈
　　音徽前行
　　后宿依恒例昔往今来验道机夜雨朝晴便【平声】跋马习劳即是勅惟防
　　过清河
　　筞马东门例踵前据鞍调适喜依然麦秋逮半黍禾蔚体验田功胜昨年
　　髙架石桥横卧波东流酾水赖清河杀其泛滥资灌注筹画功夫费防多
　　桥北尖营向南缩【凡停跸处支武怅俗谓之尖营缩地向南圗近桥也】至兹易马遂乗舆虽因行路翻书便【乗舆仍可阅书筞马则不便也】筋力较前愧弗如
　　雨中过懐柔县
　　迩日虽时作阵雨有霑足处有尚欠心期优徧始为佳今夜五更霖滥晓起乗车就潦涂更厪行旅渐车厌复为【去声】迤南慰渥泽【迩日每傍晚必有阵雨各处均霑惟畿南一带分寸尚欠今日自丑初起雨滂沱至晚始畧止恐潦阻桥道或滞行程然雨势自西南而来其方必更霑渥迤南等郡县此次冀得优霑为慰耳】益嗤方寸无定念虽然此皆目前近遥缱军营惄思兼贼巢已迫指日克阻因札达堪愤憾【明亮等昨奏正在兵分道进攻因连日大雨不止稍阻军行此必贼畨札达所致实堪切齿然邪不胜正此等邪法岂能经乆官军雷轰霆击之威贼必望而气阻克捷应在指顾矣】何当两处都快晴扫却痴云卸愁担
　　喜晴
　　云气四出敛天光万里晴已知滋渇壤更喜利行程仆役罢叹息黍禾资怒生
　　安舆应就道　　【皇太后初顿驻汤山次日　　驻怀柔县缓程而行以冀安适此近年来定例也昨　　慈驾至汤山因夜雨过大潦溢经途仍扵汤山行宫　　停跸随令庄亲王永瑺等率虎鎗侍衞前往督同司道等经理桥道只奉　　圣母安行兹喜天气晴霁梁成目当迅速即日想可就道矣】回望切欢情
　　过九松山
　　偶过防野忆栖霞【栖霞山亦有九株松南巡时屡留题】为葢为龙两不差南北未知谁伯仲要皆举数以名夸
　　摄山曾拟会昌老【丁丑栖霞咏九株松有九老居然防防昌之句】此九株何喻阙予便即相同才二九较诸胜典未能如【前因　　圣母七旬万寿曾集文武及致仕为九老三班系以图咏　　八旬万夀亦然】
　　遥亭行宫晚坐
　　渐觉山光扑面青路傍行馆便居停已开襍卉香笼砌新种清槐隂满庭随地勑防敢偷暇逐程观稼不遑寜北来小雨晴犹快感谢灵祠果有灵【昨雨中过白河神祠祈晴过午即放晴河流亦顺轨真感　灵佑云】
　　晓行
　　山出内云语不诬枚乗今日可征夫红钲才上东峯有白絮都归北岭无万里髙空敛雰雾一条黄陌净泥涂畿南此际应霑矣【京城至口外雨已霑足而廿五六等日雨势俱自西南而来畿南各郡县自应普被今尚木据奏报深为厪念】处处康功总切吾
　　出古北口作
　　秦筑长城土色紫因名紫塞至今贻【见崔豹古今注】残垣剰堵依然见冠岭梯岩那搆思兴者不知作者苦前人徒遗【去声】后人嗤塞邉使不侵中国邉境而今岂谓斯
　　口外
　　口外山田例倍佳低冈髙岭绣铺皆麦将报熟黄笼穂禾正怒生緑到荄不禁民迁聼谋食【口外隙地甚多直山东山西人民出口耕种谋食者嵗以为常方今中外一家口外仍系内地小民出入原所不禁一转移问而旷土防民兼得其利实为従古所未有】虞瓯脱致椎埋霁天如洗无纎翳縦目鸣鞭信慰懐
　　直总督周元理奏报保定一带得雨诗以志慰
　　扈跸方従古北回保阳接报奏章来【周元理扵古北口送驾后归途连接保定府宋英玉禀报廿六日省城得雨四寸廿七日自已至酉续得雨五寸入土霑足附省各州县所报相同莭据驰奏为之欣慰】连朝四寸五寸矣遍野既霑既足哉已定麦秋非啬歉益欣禾夏得滋培谁知前此望晴处移泽畿南两合媒【廿六日驻石槽夜雨滂沛廿七日亟扵盻晴过午即开霁而彼时畿南望泽甚切今适扵是日槩得优霑晴雨一转移间彼此实各遂其欲矣】
　　将军阿桂奏报攻克逊克尔宗诗以志事
　　逊克尔宗贼要害攻之数月未能克【逊克尔宗为勒岛闗贼巢外险自昨嵗四月间阿桂即拟往攻至六月中尚未能克】绕隙因据黙格尔反出其后期必得【阿桂因逊克尔宗久攻未下探得日尔八当噶之下荣噶尔博之上其间有黙格尔山梁若能袭取则进攻勒乌围既为得势而凯立叶日尔八当噶之贼皆在我后遂派海兰察等绕道前往抢估黙格尔山梁并攻压宻拉噶拉木大寨及其旁碉卡又克获凯立叶各寨此上年十月中事也】我后彼彼亦后我故悉力守聚羣贼康萨工噶虽屡勦【自攻克黙格尔山梁阿桂在彼顿兵两月余贼扵康萨尔山梁添碉力拒今年正月中阿桂派兵三队克其三碉并将其下碉卡尽行攻取贼人因距巢愈近益竭力死守阿桂复扵彼顿兵三月而木思工噶克丫口尤为贼境咽喉然必须与得式替同日并攻贼始不能抽掣琽御因扵四月中句乗积雪消霁与明亮订期防勦遂派兵将丫口碉卡悉行攻占隔河望见明亮官兵亦従萨克萨谷而下直至河沿其日旁等贼寨俱已不战而逃矣】仍死拒碉中匿噶尔丹庙既已获勒围巢穴近咫尺【五月初官兵攻克噶尔丹寺及噶朗噶距勒乌围仅数里】置此扵后终非计分兵首尾俾受敌偏伍弥缝未可施仰攀侧越手为翼冒雾突冲进丫口火攻短兵各尽力或斫寨门或越墙贼不能支遂奔北木城石碉获数十【官兵自得噶尔丹寺并抢占舍圗枉卡业已居髙得势因思留逊克尔宗扵后非计但其下丫口山势陡削贼人木城石碉互为聮络必须従上下压方为得力随扵五月十二派总兵成徳逰击普吉保分兵前往时雾气四塞丰升额察视机宜未便再为遅待遂令官兵用礟轰击使贼人不疑我兵进攻而成徳普吉保等即乗雨雾攀越崖磡潜至碉根尽将丫口上下石碉木城悉行攻克复进克其下二大碉阿桂以逊克尔宗在荣噶尔博山阳第七峯之后恐贼人尚可沿沟来往后路未絶随派副将曹顺领兵循荣噶尔博山阳而下放鎗縦火与丰升额相犄角丰升额因思官兵将次合□逊克尔宗贼必窜逸应及早攻扑庶可多殱贼众遂派兵三路与之合力并进或斫寨门而入或梯墙跃进贼碉奋勇击杀羣贼力不能支悉于墙穴遁去官兵追蹑殱毙甚多计克石寨六石碉十二平房七遂拟兵由直古脑下压至勒乌围矣】一嵗之功成顷刻是役固借众鼓勇副将军实丰升额锡名继勇继乃祖【自上年四月攻勦逊克尔宗以米至今始攻得经乆相持成功顷刻深用欣慰在事将佐虽皆勇往出力而身先士卒调度合宜则副将军丰升额之力居多丰升额所袭之公乃其髙祖额宜都世爵额宜都本系巴图鲁公因扵其公号果毅之下增继勇二字以奬其能绍乃祖勇略且庆国家之得世臣宣力也】国之荩臣绵世徳
　　雨中至喀喇河屯
　　夜霔垂檐晓发旌渐车无碍就山程农夫袯襫欣方渥仆后泥涂盼亟晴近失峯容云角竖防侵凉气雨丝横藩王路左纷来接惜尔霑衣命赏行【防古王公等逺来迎驾雨湿行衣因命分赏羽縀坛呢黄褂以示体恤】
　　喜晴
　　西北卷云幕【自西北云敛露天防古语谓之哈牙噶尔齐哈牙者幕也噶尔齐者出也卷也甚合此语】碧天放午晴山呈本靣目人趂好途程日晃烟郊濶风轻夏爽生潮河不致涨
　　鳯驾想安行【今日之雨路虽泥泞而势极防纎且晴霁甚速河水不致増长计程缓顿　　皇太后明日当出口渡潮河自无虞河涨阻滞但雨后桥道或未能尽妥心切驰念因命庄亲王永瑺率侍卫等驰往南天门恭迎】
　　虬葢亭
　　红日髙遮夏亦寒滦江座下俯雄澜颇同景青霞挹不作嗣宗白眼看
　　至避暑山庄即事得句
　　仁皇避暑此巻阿恭奉
　　慈舆嵗一过适以明禋举
　　方泽遂教启跸秩南讹仙庄夏景迎吟马画嶂晴光濯黛螺五十余年忆
　　恩顾昨朝今日不争多
　　永佑寺瞻礼
　　继绳何处不钦思
　　知遇偏深此地悲四十年哉【以即位言之】有成愧六句嵗矣故吾嗤虽云旰食还宵衣【去声】未致民安与物熙永佑即今祈
　　佑者军营早晚逓红旗
　　写心精舎
　　精舍永佑寺之傍寺之为言义可祥讵止只园脩象教试看大理与太常古人定名原有以乆假不归属缁黄祈祐在此岂在彼绍庭陟降思时蘉我欲写心弗忍写中心藏之何日防
　　碧峯寺
　　碧峯实乃肖只园防缀园姿画意存亦弗着僧守门户常看有鹿到庭轩云开色濯山容翠雨过声添涧响湲即色即声谁所设不知何以悟三幡
　　味甘书屋
　　几浄瓯香早瀹煎顿消诸虑只如然譬人饮水知冷暖甘否由来岂在泉
　　丛碧楼
　　山楼八窗敞山峯四邻纳叶态与枝姿一碧万丛合然疑岳阳记奚必烟波挹縦目拟云铺披襟喜风飒据座略生慙斯岂陈蕃榻
　　西峪
　　西峪窈而深来必先至此其下乃西沟山路俯迤逦适才之所经后防过行李碧峯门在兹进兹近五里曷弗従是入丽正【门名】当阳启行贵不由径何处外斯理肩舆兹寻胜乃益穷宛委亦堪悟为文肤浅无一是
　　秀起堂
　　四邻围秀中冈起适有书堂构扵此舆来颇觉路幽深床据乃欣山在底青萦碧逻指顾间縦目其表彻其里是理窟乎是文津我亦油然防厥防
　　振楼
　　拾级髙楼万景披亦清真也亦雄竒扵斯只合搁吟笔富媪方当振藻时
　　经畬书屋
　　三间朴屋倚嶙峋额以经畬亦有因如罫层峦研田界欲垂瀑墨池津韦家不羡满籯富徐氏无慙负未贫四库而今经检勘斯文知在读书人
　　题文津阁
　　庋四库全书之阁凡三文渊文源而外山庄之文津其权舆也阁始于乾隆甲午秋月越次年乙未夏月蒇功适驻跸于此赋诗落成若夫溯源必先于知津与夫仿式浙江范氏之天一阁则记已详言之兹不赘
　　四库耆成将弆之范家天一仿而为基营去嵗才择向鼎落今朝弗滞时子晋漫夸秘书逮长沮徒议执舆知名山藏实无过此却待他年枕葄兹
　　趣亭
　　天一阁前原有池池南更列假山峙文津之阁率仿为故亦叠石成防有峯有壑有溪涧涧水琴音泻池泚束则月台西西山又如寳晋斋传米山亭因以趣为名林泉引兴诚佳矣贮书四库其趣多餍饫优防意在此
　　月台
　　文源之阁【在图明园其前峙玲峯而为之歌】有玲峯八十一穴胜米老此文津虽偶阙其假山石态却苍好西山况复是真山真假因縁相值巧米家范氏【谓范懋柱家天一阁】两兼竒而更御园所欠少最爱锤峯倚玉镜登台欣毎得于早上下千古横八方赢彼希逸资探讨
　　阵雨【六月初四日】
　　西北忽云生凉风催以行才闻雷鼓响倐至雨盆倾白霔未逾刻碧霄即放晴石梁应弗泞　　【皇太后缓顿安行计程今日应过青石梁此雨才落即止无论相隔百余里隂晴未必相同纵咸似此雨过旋晴亦不致山程泛泞也】鳯驾好登程
　　晓凉
　　阵雨欣晚霁峭风生晓凉浑防夏时节换袷衣裳问景迟游豫翻书资就将如询切已处无逸已言详







</div>
    <div class="pagination">
<a href="御制诗集_page879.html">上一页</a><span>...</span><a href="御制诗集_page875.html">875</a><a href="御制诗集_page876.html">876</a><a href="御制诗集_page877.html">877</a><a href="御制诗集_page878.html">878</a><a href="御制诗集_page879.html">879</a><span class="current-page">880</span><a href="御制诗集_page881.html">881</a><a href="御制诗集_page882.html">882</a><a href="御制诗集_page883.html">883</a><a href="御制诗集_page884.html">884</a><a href="御制诗集_page885.html">885</a><span>...</span><a href="御制诗集_page881.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
