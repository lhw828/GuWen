<!DOCTYPE html>
<html>
<head>
    <meta charset="UTF-8">
    <title>御制诗集 - 第 982 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 982 页/共 1326 页</h1>
    <div class="content">　　缀景阁之前假山太古然明亭乡【去声】敞宇暗窦出幽泉物理叶声应尘忘契道诠秋云归岫去生翠洗遥天
　　题延山楼
　　山只静为体楼乃延之来而楼岂解延以人凭牕开三者设阙一斯名托谁哉子舆亦知此曰万物我该然觉执我矣未若顺应恢
　　碧静堂
　　云栈萦纡蕙露披肩舆步步入幽竒未逾碧也彼万树真是静哉此一时鹿不避人牕下过鹤如陪客砌傍窥驻庄两月斯初到自笑何须搆筑为
　　枕碧楼
　　岩楼叠树中高出揖寥空似枕碧云表堪呼颢气通欲咨叶有意莫傲緑无穷试看枝梢上星星防防红
　　双松书屋
　　阶际撑双干埙箎伯仲兮阅年难与计隔嵗若相徯霜露那能犯沧桑可共稽僧机图忽忆曾是赋夷齐【木兰僧机图岭下有乔松一根二干逺望谓两树实同本也因名曰夷齐松而系以歌至已卯重经其下则松已燬于火有叹夷齐松赋】
　　山庄即景
　　无暇今年幸木兰仲秋山景御荘看连林高下犹蔚緑间树两三忽染丹支繖寻吟趂午热倚窗习字避晨寒旧新藩部都散遣消得清闲防日槃
　　避暑山庄回銮谒
　　陵驻跸喀喇河屯之作
　　践阼之初廿五曾居诸忽逮七旬增未其陨越深防业用是
　　东西敬谒
　　陵蹙跸罢围非少懈【今年余七旬初度礼应恭诣两陵防申展谒因罢木兰行围即于八月二十八日自热河啓行计回跸至圆明园仍在九月下旬初】指庄订豫励丕承滦阳别墅行来近穏度舆梁众喜仍【昨因夏潦浮桥难立往来行人问渡稽滞兹秋爽连晴舆梁穏度扈从人等并无防涉之苦】
　　入古北口
　　敬以谒
　　陵清跸旋岩关入乃早常年寥寥空宇浄云气【昨夜微雨】矗矗诸峯朗霁烟石彴柴桥敛秋潦崇墉比栉获山田迤南防地多遭沴缱彼忘兹只然
　　渡潮河望盘山即事
　　潮河渡来还渡去【入古北口渡潮而西兹因谒陵复由宻云渡河而东】却以徂东问道便一路农功验蓟野防棱画意阅盘田徒令逸兴托七字漫説名山别五年【自乙未至田盘弗到者今五年矣】静寄【田盘山荘名】设如相借问荅云无暇我应然
　　至白涧行宫作
　　定光遥见塔鍼尖【定光塔在盘山云罩寺最高峯】遵甸翻因廿里添不驻田盘驻白涧纡行雅合避疑嫌【自大新荘至盘山由盘山至隆福寺行宫为近兹不驻盘山而驻白涧者以谒陵而来至盘山近于游览也】
　　恭谒
　　孝陵
　　丙申肃拜谒即日报红旗【丙申二月十二日恭谒祖陵是日将军阿桂奏攻克噶喇依红旗报防有谒　　陵本为告功来是日红旗即至哉之句】
　　威徳防奕世防瞻隔久时秋霜黄草色太古緑松枝全韵近成什【戊戌嵗赋全韵诗恭述　　世祖定鼎燕京平定天下施仁胜国禁抑内监诸开创大政凡四首】宅中钦创垂
　　恭谒
　　景陵
　　山庄昨返跸取道拜瞻防回顾受
　　恩地痛呼法
　　祖天惟惊时似电不觉泪如泉孙已七旬矣壬寅忆恨填
　　孝贤皇后陵寝酹酒
　　已是别多时能无一写悲七旬忽我逮百嵗任他期幻景徒惊速故人不慭遗【随　皇后殡地宫者慧贤皇贵妃淑嘉皇贵妃如在世皆年逮七旬今皆辞世益增怅然】曾孙毕姻近眠者可闻知
　　桃花寺口号
　　桃花已谢菊花未【今年秋暖已近重阳菊花尚未开】试问金仙作麽【上声】拈路便一宵成小憩东坡且漫傲陶潜【苏轼云世人有见古徳因桃花悟道者使将桃花作饭五十年转没交涉】
　　烟郊行宫作
　　白涧烟郊路不赊驻銮卓午赏清嘉趁闲耐可披芸帙应节何须问菊花【是日重九】所过防田存潦水因怜灾户有咨嗟【今嵗夏秋雨水较多兹已深秋所过低田潦水尚未尽涸恐穷黎生计不免拮据】便宣畺吏询赈务要使向隅泽遍加
　　徳夀寺
　　徳夀禅林成
　　世祖【徳夀寺建于顺治十五年详见丙子重修寺碑记】尔时达赖喇嘛朝何期一百经年久【五辈达赖喇嘛以顺治九年十二月来京时我　　世祖驻跸南苑即于此迎谒赐宴至今百二十余年班禅额尔徳呢祝厘来觐又复于此谒见后先辉映实为国家盛事】又见班
　　禅祝嘏遥适我东归西去便【今嵗以余七旬初度敬谒东陵礼毕取道南苑恭谒　　西陵适为经行顺路】许其驻锡谒銮翘翻经持律寻常谨可悟钟声披七条【喇嘛教以讲经持律为事虽有悟无我无生者不似禅僧之竪拂棒喝单提向上流而为口头禅者】
　　旧衙门行宫晚坐
　　衙门犹是胜朝旧提督尔时特弄权今则行宫偶以驻适因旋跸即之便古榆飒防落秋叶平野沧凉收晚烟挿架芸编曾熟读慙为故我只增年
　　团河行宫作
　　团河本是凤河源防濬于傍筑馆轩断手三年未一到【团河出南苑墙酾为凤河又东南流资涤永定河之浊由大清河归海既经防濬因于傍搆筑数宇以供临眺惟登览无暇故工成三年兹始因路便一到耳】临看此日识长言非关踈嬾身无暇惟爱朴淳志弗谖流出清波刷浑水资安永定意斯存
　　涵道斋有防
　　斋建书堂后临池俯淡然因之额涵道遂以凛临渊讵曰羡鱼谓亦思愿治焉贤良防虽读敢易视更弦
　　鉴止书屋
　　结搆率临池是处富于水璇源【堂名】言其实涵道【斋名】言其理书屋别一曲爰名曰鉴止动实滥于面止乃彻其底彻底鉴斯明孰能混臧否偶来俯空澄心境两清美不波胜其波有鉴谓多矣
　　新衙门行宫作
　　衙门旧矣尚称新明季于斯驻内臣孰谓名当逊乎实试看假乃胜其真嵗时聊以识庚子诗句奚堪阅丙申【丙申四月东巡奉　　圣母曾驻此题什宛在壁追忆不胜凄感】此去
　　西陵叩七袠来年
　　庆典那由陈
　　过卢沟桥
　　东曰归心西已悲拜瞻犹迟【去声】四朝期过桥絜矩懐南渎【昨陈辉祖奏睢宁郭家渡漫工东西两坝同时进埽拟于九月十五以前赶堵合龙似可不日蒇工而李奉翰奏考城芝蔴坝工合龙后张家油房新刷沟槽又塌十余丈等语是河南新工又不知何日方可合龙矣】遇涨冲隄亦北陲【昨防袁守侗奏永定河北隄头工于七月中旬因雨大河水涨发水过隄头冲寛七十余丈幸料物夙储督率道防等赶堵筑于八月初九日已报合龙】幸即合龙成
　　不日尚思漏蚁剧前兹由来永定原无定救弊补偏而已而
　　麦色
　　麦色西来好秋风緑垅披虽然潦逢向【本年夏秋霖潦低田不无被灾而地土沾润即可种秋麦又一幸耳】却幸润含兹一弊亦一利既畊还既耛三冬占汜胜复为望孜孜
　　永慕斋
　　丁戊已皆两度临　　【皇考梓宫于丙辰冬送至　　泰陵次年始安奉　　地宫故丁巳戊午各两诣展谒及圣母大故于丁酉夏即安奉　　泰东陵其冬复一至仍遵前例于戊戌己亥两次亲诣谒祭】兹来専叩展哀忱
　　我生
　　我鞠敢殊视不数不踈尽一心复此行斋驻永慕聴其流水送悲音明朝毕礼仍归去留得题词对碧岑
　　恭谒
　　泰陵
　　山庄
　　神御处甫叩
　　忌辰来未敢
　　百三冀【我　　皇考若在世今嵗当享年一百有三非人子所敢望忽隔四十五春秋益增悲恸】徒深卌五哀丕承惟慙【去声】耳无黍益蘉哉礼蒇当辞去翘瞻首重回
　　恭谒
　　泰东陵
　　无端临七袠反本叩
　　双亲恨昨三周阙【今春以南巡　　圣母三周忌辰未得亲来祭奠】悲今一意申
　　明楼并霄迥仪树布隂匀失望素懐者明年祝
　　九旬
　　江南河道总督陈辉祖奏报睢宁郭家渡隄工合龙诗以志慰
　　原报季秋半【前陈辉祖奏郭家渡隄工拟于本月十五前赶堵合龙今据奏到督率道将带领备弁奋力儧办即于九月十三日黎明赶合龙口镶柴镇土立见断流水势全归正河顺流下注等语览奏实为欣慰】合龙可蒇工果然引正溜全势赴中洪命叙劝彼众【此次踈防各员自有应得处分而办理迅速功过各不相掩因降防将陈辉祖及在工员弁等均着交部议叙】因欣惕我衷缱懐仍在豫【郭家渡虽报合龙而河南考城张家油房沟槽掣溜之处正须上堵御因传谕李奉翰等悉力赶筑以期及早合龙仍不胜悬切之至】切切念何穷
　　昭庙六韵
　　昭庙缘何建神僧来自遐因教仿西卫【既建须弥福夀之庙于热河复建昭庙于香山之静宜园以班禅逺来祝厘之诚可嘉且以示我中华之兴黄教也是日自谒　　陵回跸至香山落成班禅适居此庆讃又昭庙肖卫地古式为之卫者畨语谓中俗谓之前藏班禅所居后藏乃实名藏藏者善也】并以示中华是日当庆落便途礼脱阇【见楞严经注唐语谓法憧也】黄衣宣法雨碧嶂散天花【是日本晴甫至经坛乃微雨皆以为散天花之喜云】六度期羣度三车演妙车雪山和震旦一例普庥嘉
　　回跸至御园作
　　庆典防懐礼毕全銮舆次第厯因旋迎人园景仍依旧蓄眼秋光又以鲜拈笔却愁得句懒抚时惟觉逝隂迁知应结习久而淡其奈子心益眷然
　　鲜寐
　　冬夜本亟长高年复鲜寐交寅率已醒未肯披衣起叶近侍彼亦人丙夜念劳伺又思宵而衣端居应问事朝臣来自家或者有未至我自无眠耳人岂乏眈睡宴起既兴箴自公复致议【谓东方未明章】进退两涉咎为君难不啻腹藁澷成吟天明书以志
　　雨【十月初四日】
　　秋霖既渥霑不雨亦无嫌逾月逢晴霁兹辰欣雭霜菘滋老叶冬麦润新尖防笔凭栏处峭寒何碍添
　　香山对雪【十月十八日】
　　冬孟依然余嫩暖静宜【香山园名】偷暇偶来游诗篇将满嬾着句【今嵗黄绫诗本第三册已至百十余页矣】画景当前欲黙酬四宇晓云忽宻布一天冷雪遂纷投香山似惜无言去遮作玉岑待什留
　　唐寅雪岩锦树
　　千岩飞雪正攅围锦树仍余翠与丹裘笠骑人自寻胜奚奴可识不胜寒
　　题宋端石聚奎砚
　　灿然五柱五星悬昭象文明干徳年濓洛闗闽传道统是真儒也岂词妍
　　雪【十一月初四日】
　　五更才报布同云侵晓银珠遂落纷渐觉中天霏宻片旋连逺宇羃浓雰花开鸡树先梅朶玉罩龙楼暎桂枌三白今冬已霑二【上月十八日有香山对雪之作】占年惟以敬为欣
　　题快雪堂
　　昨嵗成堂方望雪徒为记事未为诗即今正值时晴美对景方知快雪竒石榻砌廊补木榻【昨嵗杨景素进快雪堂石刻乃冯铨子孙鬻于闽之黄氏者因筑堂为廊嵌石旧有木刻三版并命补摹泐名俾较若画一其木版仍置堂中详见快雪堂记并题句】旧姿弆匣证新姿气求设有云龙应腊瑞仍当此伫之
　　题宋端石紫袍金带砚
　　伴谁草制玉堂卿石是端溪出老坑身着紫袍束金带笑他责实太循名
　　冬至
　　南郊礼成述事
　　黄钟嶰谷应声吹防举
</div>
    <div class="pagination">
<a href="御制诗集_page981.html">上一页</a><span>...</span><a href="御制诗集_page977.html">977</a><a href="御制诗集_page978.html">978</a><a href="御制诗集_page979.html">979</a><a href="御制诗集_page980.html">980</a><a href="御制诗集_page981.html">981</a><span class="current-page">982</span><a href="御制诗集_page983.html">983</a><a href="御制诗集_page984.html">984</a><a href="御制诗集_page985.html">985</a><a href="御制诗集_page986.html">986</a><a href="御制诗集_page987.html">987</a><span>...</span><a href="御制诗集_page983.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
