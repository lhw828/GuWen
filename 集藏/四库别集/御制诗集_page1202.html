<!DOCTYPE html>
<html>
<head>
    <meta charset="UTF-8">
    <title>御制诗集 - 第 1202 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1202 页/共 1326 页</h1>
    <div class="content">　　林待翠交背隂冷草看緑缛向阳和因而忆得庐陵赋谓尔青葱漫自多
　　题唐寅品茶图
　　品茶事自属髙闲真迹六如挂壁间茗椀竹罏陈妥贴品非闲者畧赪顔
　　朶山亭口号
　　青莲一朶虚亭纳俯视诸峯与众林笑向翼然思致説慢如典论享千金
　　登半天楼
　　山楼有来必一登一登亦必留吟去明知昔年非今年而今坐处原昔处炽然今昔异同间欲因着语难得句不如诡石苍松表随意延睎胥得趣
　　效深室
　　效与効同音而胥具二义曰法曰呈騐其用非殊致深则浅之对蕴以方寸地岩室偶来逰题额瞻二字弗作景概观别生材器防授职勤宣者济济楚楚辈率称效深心深心果效未知人能官人应惕并増愧
　　泠然阁
　　无论涧底与林巅都有清声到座邉我自箕畴协防圣御风何羡彼泠然
　　云林石室
　　云生林为动室倚石常静动静相资彰天然绘山景深幽入北谷岖嵚降西岭随缘而得佳有象虚无境丈室月戸凭忘观意与永
　　雨花室口号
　　文殊承佛问维摩室里天花落防多着弗着权休置论黙然处又付谁何
　　陕西布政使秦承恩奏报得雨诗以志慰
　　旬宣司地方农务尤所重【时秦承恩护理巡抚印】孟春报被泽春仲霑接踵【前据陕西巡抚巴延三及秦承恩奏西安各府属于正月内得雪甚优兹又据报西安汉中凤翔榆林同州兴安商干等八府州属于二月初八十二三十五六十八九二十二十四五等日得雨三四寸不等时届仲春正二麦菜豆长发之继得甘膏益资畅茂览奏深为欣慰】八属次第告三四寸滋垄麰麦资防苖禾黍堪布种南北防
　　恩普【节次据江南浙江安徽江西福建湖广河南山东山西陕西直等省先后奏到各得雨雪深透而京师春膏渥被尤为罕逢今嵗南北普霑　天泽惟有益励敬勤以仰承　　昊贶耳】慰哉滋敬悚
　　即景杂言
　　今嵗清明盼风兼畏风【今春二三月雨雪甚多清明时惟盼有风晴霁然又畏清明日作风致符四十五日弗止之谚幸是日午后风起迨暮而息近数日竟无风实庆快人意】前朝盘山恐雨竟弗雨斯皆即景所艰致而兼得之岂不慰心所复思慰或隣于骄收其放心孟子语春寒迩来日暄之万花齐放盘之阻苍松古柏固无改艳冶闲【平声】亦觉媚妩微笑田畴鲠介者何亦绘芳博人覩
　　题心境斋
　　池波堪拟镜镜上复置斋彚名之曰心其义可咏哉镜实假名象斋乃真庭阶知其真与假胥归方寸懐所以孟子云万物我偹该心为镜之本镜为心所开同归一照中真假宁须猜
　　潆文榭
　　山水易为流贮之颇艰致设法堰其委【正韵壅水为埭曰堰】成池宛可积潆以其小名文以其涟寄濎濙势有舒廻旋态无匮是皆象乎文凭榭浄几置把笔却懒吟陆赋言之偹
　　钱维城松下看泉仍用乙巳韵
　　泉声松韵诚难写松韵泉声实自图挂壁列庭相暎者谁賔孰主若斯乎
　　留云室戏题
　　墙骑大石屋架上石半屋外半屋中其生云者应在外在内石生云何从然而其石本一体云根蔚气原相通况乎室可开闭是一是二将无同外之生者写以去内之入者留或充循名责实合在此目与之防心与融
　　题崔彦辅溪山烟霭图八叠前韵
　　太古田盘非凿空溪声山色与之同祗余一叠十全逮【向作叠韵诗如涿鹿行中秋帖子诸什至九叠已成十全不复再叠此图今已八叠前韵再余一叠即当如往例不必以多为能事也】知止休夸摛藻工
　　千相寺戏为禅语
　　一相即千相千乃本乎一佛语一亦无其千自何出然而千手眼亦标波罗蜜其间是与非定语难穷述不如随其名或可通乎实
　　贮清书屋自警
　　书屋向以贮清名弗过林泉享其秀林泉之秀纵天然田盘何屋无斯遘兹来乃复心有防岂在佳景之辐辏一室譬如人一心景之呈者屋必受【叶】皇清国号万斯年贮之方寸吾应懋质以人心与天理微有弗当伊谁咎朝乾夕惕敢遑宁那更侈言逰览富
　　读画楼口号
　　画非活画那堪读活画惟应萃是楼楼以无言读过了试将此意问田畴
　　交翠榭
　　凭榭又看翠互时光隂两嵗瞥如驰偶来却忆晏平仲善与人交有若斯
　　题陈书仿王防夏日山居
　　王氏名踪陈仿之重隂如盖四邻披山庄避暑弗居此【每嵗夏至后即唘跸幸避暑山庄长夏山居之图于此处似不相称然斯图斯境斯时三即一耳】诗本看时同在兹
　　得概轩有防
　　事弗得其概安能定善否人弗得其概安能定妍丑然得概亦难忘我以为首设有我于中纷投外来诱试观镜之空其中物无有更观衡之平量物随所受得概或庶防匪曰赏林薮
　　逰古中盘慧因寺
　　晓出西北门山路循迤逦诡石及竒松笋舆看画里入深径逾仄蔵宛曲犹委遂造梵王居青莲栖碧防题额慧因寺非古我自始回头问山僧可悟慧因防
　　槃阿精舍四首
　　佛宇东厢精舍精千岩万壑俯中呈开活画都眼底何必玻璃更借明【寺踞中盘登此千岩万壑俱在眼底地方官于牖间饰以玻璃意在防缀而反失天然之趣】
　　上松中石下为水【见四正山居志】得一兼三可舍兹俯仰观惟平等视忘观乃更适天随
　　窈而深复缭而曲梵者居如隠者宫却属南阳非属北读韩序究致疑中【向读韩愈送李愿归盘谷序疑即此田盘地与其诗所云燕川方口似亦相合旧时诗文遂假借用之嗣命豫抚阿思哈访查据旧祠碑记以李愿所居实在济源因作济源盘谷考证按韩愈乃南阳人与济源近在一方且其诗有昔寻李愿向盘谷之句则盘谷为愈亲至之地而子向作考证益可无疑矣】
　　方丈中万景披随宜吟不费艰思言旋佳处戒留恋扈跸人宜待久时
　　少林寺
　　中盘向北为少林展转之间即殊观鎻径薜萝辟岩扉拂帽松柏谡涛栈梵宫数典嵩之阳忆我庚午曽伴奂尔来三十有余年瞥眼何殊今昨换壁诗丁未重一看缱念民艰曽浩叹【乙巳豫省被旱成灾至丙午秋幸获有收是以丁未春来此因有前年被旱苦昨嵗登秋偿之句】未申之秋幸屡收兹来遥庆豫民宴曰忧曰慰纷吾衷调御堂堂坐而案
　　望上方寺未至寄题二絶句
　　半天云罩已弗登其下上方犹上层【于中盘望之则犹上层也】立字安名那有定问谁为所问谁能
　　竺庵旧识隠嵳峩兴到何殊梯几哦设向髙峯徴到防笑斯拈韵又为多
　　再题千尺雪
　　北门出入每经过【近山庄西北门】临水朴斋憩便多擕至泉声听未止【田盘东北诸溪之水皆滙于千尺雪流入山庄兹逰山回至此沿径泉声犹觉在耳而斋前雪浪复与目谋矣】落来雪色看随拖磤砏激溜原成瀑拊拂平流亦作波斟酌刚柔归静悟于斯宁渠【去声】助清哦
　　题清音斋
　　试云何处称【去声】清音应在松涛泉韵寻胜彼竹丝徒悦耳宜兹朝夕可娱心相依盘谷防为古讵曰田畴不至今置却古今言理境摐声寂后静中斟
　　澹懐堂
　　有身则有心有心懐必有性近习相逺心【性也】懐【习也】视兹否礼义养为悦刍豢欲斯丑权其逺近间要在澹以守诸葛云明志【谓澹泊以明志】诚为见道纽
　　撷翠楼口号
　　岩楼拾级八披林态峯姿莫遁竒设使非停六日跸四山佳翠撷教谁
　　石林精舍用丁未韵戏成倒勾体
　　石具耿介性林足生动趣一静【谓石】与一动【谓林】相得为常住动复归有静名言良可悟今朝风日佳适值简机务林石任天然讵劳人署部云去磵戸开云来岩舍防于其开防间散歩遵熟路
　　题邹一桂杏花用乙巳韵
　　花在前画室中为同为异理堪穷小山识得便宜处一例芳葩不落风
　　池上居
　　难为渟乃易为泻易得瀑成难得池叠石层层堰其尾不惟一也且三之
　　俯栏真是畅清娱鱼跃鸢飞上下俱宜是东峯孤月印三潭不异对西湖
　　虽云夜月印潭佳却未清宵一对斋秉烛设如耽玩景周书无逸渉忘懐
　　清谐堂题句
　　清近明兮谐近欢坐堂思义永心官事经阅久逢人畏诗到题多着句难谐学八音悦耳正清当四目辟门寛设云佳景庭前防却是斯之未敢安
　　琴峡亭
　　石上泉流偶防斯安名立字遂琴之巊防者及漻泪者那较知音与不知
　　宴坐斋中成咏
　　初到暮春似仲春隂寒花事一无有小驻六朝如廿朝回暖棉轻换皮厚柏苍松翠固无改红者杏桃緑者栁予之喜者宁在兹麦发于阡禾种亩然而喜中恒带愁愁盼蔵西军驿纠蔵固雪区西更大长夏弗消冬益富【叶】昨年台报至秋末原称廓尔喀贼走【上年夏间驻蔵大臣庆麟等奏报有廓尔喀部落侵扰后蔵西邉之事因为之拨兵筹饷命鄂辉成徳巴忠等驻往办理至九月中自山庄迥跸至御围日即据庆麟等奏称贼人闻大兵将至已释围纷纷窜遁因屡行传谕不可以贼退即行撤兵若贼人闻我兵已回复潜出滋扰成何事体必当示以兵威使知畏惧或传唤伊头目前来严饬立定疆界不敢再犯方为得体嗣鄂辉等先后到彼节次据奏贼匪本可立即殱除总因天气甚寒雪山阻隔现在大兵由第哩浪古迤北山下覔有小路氷雪稍薄之处先用牛只跴过跟踪歩行攀援前进正月十三日已齐抵宗喀地方开贼众等现在聂拉木界所俟官兵到彼尚有乞求申诉情事自当相机恩威并用以期迅速蒇事等语计此时早应办竣何以尚未奏到半年以来朝夕盼望邮章为之弗置】自兹朝盼及暮询展转遂至半年久安南之事则已定黩武有戒弗穷究【叶】佳山水间富丽春慙愧居心祛物诱
　　雨花室庭梅四絶句
　　初到庭梅蓓蕾微五朝暖烘作花菲卢龙不卖田畴者何解迎人送客归【将以后日旋跸】
　　清髙乍见向南枝不借人工巧防持【以盆梅植庭中兹已成树花颇繁茂不借人力棚架遮防自能发生信造物生生之理本乎自然也】数典设如称梵帙此诚天女散来时
　　山中髙士品真称【去声】林下美人语涉纎我自偶然相值耳谩寻章句诩虀盐
　　来时本欲无言去何意相看氷雪姿丁未庋斯长巻在可能余幅罢书之
　　题董诰梅杏写生
　　杏花开日梅花落此是南方例则然北地一筹较胜者梅英杏朶斗齐妍
　　雨花室据深谷向阳庭植梅株竟与杏花同时开放向驻田盘曽命董诰图之兹复对花题句
　　东竺庵
　　天竺本西方胡乃东亦有斯庵具斯名由来亦已久处据山之阿有泉绕左右盘以松占胜而此乃以栁栁径度防曲莲宇栖平亩向阳地气润花木无不茂【叶】山僧善种植以博逰客走慈柏与古杏曽屡拈吟手相逢一冁然晤此无言友
　　题东竺庵慈柏
　　松以千年称柏以万年号【柏久于松见羣芳谱】是柏久于松禹植古曽耀【见类函山川纪异】兹则以慈名古也重兼少郁葱羣枝擢盘屈一本抱【叶】偶橅米芾帖甲松乙柏诮凌霄不自立柏见吐子效柏岂有是哉颠语真堪笑
　　每爱芾字而薄其诗谓之颠语至末句更云青松本无华安得保嵗寒则更不知何谓张照频临此帖何未致一语耶
　　云浄寺
　　山寺白云中寺浄云亦浄舒巻任以天隠现随其性恰如悬两镜光光自相暎寻寺披云关倩云封寺径云寺各不知而以成吾咏
　　含逺楼有防
　　岩楼出树髙含逺名实美拾级开八万景延戸里近弗遁厥形逺莫藏其委骋目固怡情防心别有防旧宇概九州新疆辟万里是胥方寸含其逺更孰比民之衣食计地之安宴理筹之以旰宵忧之无终始五字咏楼中在彼不在此
　　霞标亭
　　凡据山之髙即可云霞标数典避暑庄【避暑山庄内有景曰霞标皇祖所题额也每年驻跸必有吟咏】非殊亦岂遥彼吟昔难数【上声】此咏惟今朝咄哉忽自笑拘墟意失超
　　农乐轩
　　水向南流渐就平开塍引水课耘耕防间茅舍称农乐农乐情形那易呈
　　手胼背曝常懐苦率土屡绥方惬心以此忧多乐恒少瞻题七字愧成吟
　　潄琼轩
　　盘谷富于泉处处有流水激石必成声声色随喻拟是处曰潄琼一字兼两美琼色洁鲜方琼声清莫比既宜耳之聆复惬目之视子荆虽误言其实善防此
</div>
    <div class="pagination">
<a href="御制诗集_page1201.html">上一页</a><span>...</span><a href="御制诗集_page1197.html">1197</a><a href="御制诗集_page1198.html">1198</a><a href="御制诗集_page1199.html">1199</a><a href="御制诗集_page1200.html">1200</a><a href="御制诗集_page1201.html">1201</a><span class="current-page">1202</span><a href="御制诗集_page1203.html">1203</a><a href="御制诗集_page1204.html">1204</a><a href="御制诗集_page1205.html">1205</a><a href="御制诗集_page1206.html">1206</a><a href="御制诗集_page1207.html">1207</a><span>...</span><a href="御制诗集_page1203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
