<!DOCTYPE html>
<html>
<head>
    <meta charset="UTF-8">
    <title>御制诗集 - 第 545 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 545 页/共 1326 页</h1>
    <div class="content">　　澹闲室
　　筑室山水间水澹山斯闲等度与佳名不出此一园春秋趣防殊向背景各存名固莫可穷阿谁能防言室乃不着语澹闲于是闲
　　再题廓然大公八景
　　双鹤斋
　　緑栁阴中鹤刷翎月明疑是两仙停毎从
　　标牓窥
　　深意能和犹然愧法经
　　防月桥
　　防成圆圆莫如月月自先天防后天试看卧波分上下却因半故体常全
　　峭蒨居
　　假山阅久讶真山莫谓疑黂见布还古假唤真真唤假更谁能置议其间
　　影山楼
　　拾梯人似壶中歩卷幔栖原镜里披窈窕本悬石谷画冲融合读杜陵诗
　　披云迳
　　诡石攒丛鶱欲飞又疑云片是耶非此中寻迳入深处安得蒙蒙不湿衣
　　绮吟堂
　　成吟寓目只斯须工拙何烦更计乎五字设当髭撚断卢家笑欲作髠徒
　　韵石淙
　　流泉石上似琴调讵是寻常防尾烧莫讶宫声非漏越五弦
　　当日叶箫韶
　　启秀亭
　　已觉芳茵衬歩青东风有脚善形形朝葩夕蘤行看启解报先声是此亭
　　题李唐滕王阁图
　　逺秀分从衡与庐江邉楼阁迥临虚峥嵘直写绛州记歌舞遥思帝子居南浦西山相映带今来古徃此踟躇家将军法能津逮蔚纸雄浑青出于
　　蠛蠓
　　蠛蠓浮撇天阳气始奏达塘北氷欲蘓池南水已活醯鸡甫辞波飞空乱腾越非瓮无酒气扑地随唾沫驱散仍复聚纷不可究诘粘衣丧其生较菌犹飘忽微物亦一时化工浩旋斡
　　董其昌竒峯白云即用其韵
　　重之曰书翁轻之曰画客香光两不知云峯伴寥寂
　　正月廿九日诣
　　畅春园问
　　皇太后安遂命驾还宫舆中即事
　　庆莭承
　　娱荏苒过仙园言返奉
　　慈和问
　　安遂命还宫跸祭
　　社兼修进讲科勤政心殷宵旰切行时志凛惕干多青郊含润将兴耒为祝仓箱卜若何
　　木根如意
　　冺尽山中生意却供座上挥如欲笑石家賔铁金刚禅此非虚
　　髙克防云横秀岭图
　　廻薄气蒸泽淋漓润逼人溪头覔津渡云外见嶙峋自是大家法能传诗者神小亭檐柱迥借问待谁廵
　　正月晦日瀛台即景六韵
　　经筵尚迟日西苑偶行春底论一分去聊为片刻廵笙歌却舟泛诗句笑楼抡谁见蓂全落恰欣藓渐新芳菲无逺限蕴借有良因最好寻吟处由来不染尘
　　绮思楼
　　口过非惟宜戒之【佛经口过四一绮语也】有为终不若无为请看万紫千红者大块何曾费绮思
　　淑清院
　　苔皴松盖防石激泉琴鼓假山四百年冈峦郁吞吐草木虽未芳阳和已将煦徘徊阅淑清世界即上古墙外市声疑是修月户
　　千尺雪
　　流泉不冻表垂氷动作雪花静雪凝此是六霙真面目寒山阁上得何曾
　　题鉴古堂
　　檐楣标鉴古鉴古意聊论讵玩豹奴帖非珍虢叔尊缥缃足神徃劝诫在思存义府真堪乐休言众妙门
　　植秀轩
　　阶下猗猗緑竹栽林丞分付善滋培怡然揽秀翻余愧几见菁莪乐育材
　　虚白室
　　谽呀望中深既深始宜静窈窕一径通希夷六情屏妙达目为明寥朗意因永克已顔四勿守约曾三省殊途而同归虚室其首肯
　　藻韵楼
　　金碧楼台阆苑邉八鸿只在镜中悬不经意想天然得月露风云总道诠
　　春及轩
　　畴咨罢几暇不可孤良辰韶春行将及柳稊藓已皴是处亦三迳松竹扶嶙峋缅懐渊明翁清风穆如新我当勤思政安能效其人
　　补桐书屋作
　　新桐如旧桐交枝伯仲伍书屋每朅来輙忆其初补披芸恰羲经旡咎一絜矩如云借取资吾懐仲山甫
　　聼鸿楼
　　阳鸟云中未发声髙楼何不可为名一般聼有百般意宵雅劬劳切我惊
　　沈周溪舟夕照图用吴寛题句韵
　　无碍溪烟黯欲迷挐舟几曲只沿溪渚旁小泊廻头望却见厜防茅屋低
　　摘梅
　　梅花无仰开云善避风雪騐之果诚然反侧枝间缬是谓具机智宁只芳且洁盆莳虽由人其性不可夺春来葩益繁累累纤条结韵妍以为清味郁而不烈太盛物所忌间摘非连折置之水精盘一色难分别几上扑鼻香不辨琼英设欲呼宋广平重赋心似铁
　　仲春经筵
　　文华春讲集羣英书义经微细讨评四海耕桑因所利万几勅毖省其成【是日进讲论语因民之所利而利之尚书屡省乃成】讵惟守注毋甚解亦曰尊闻在力行内外交修非二事隣哉思日赞治【平声】平
　　春仲斋居
　　仲月临上戊将以祈
　　右坛法宫肃致斋穑事筹大田去嵗沐
　　鸿贶二收颇可观稍以济灾黎吾心为少寛即今农方兴防防敢即安颙希旸雨若庻得绥丰连所厪万民食所凛为君难髙居非习静黙审敬怠端
　　汉玉双鸠
　　刻玉成鸠汉制遗双栖恒不离【去声】雄雌那因晴雨为呼逐可向榛桑想羽仪京索追求虽説俗长安变幻亦传竒老安本是宣尼志祝防扶危合廑斯
　　明一首
　　明讵曰尚髙闲辟达重华志仰攀越若临民愼防已克知图易在思艰
　　题韩干马性图
　　不求形沛艾端取性骁腾试看骅骝夀谁云凋丧曾
　　反韩偓鬬鸡诗
　　偓诗嘲其不问枭而害同羣葢有激而言之然枭本非鸡所当制而报豢飬以御来侮亦不可谓之害同羣也因作此诗以反之
　　狸膏芥羽主人施驱向羊沟鬬敢辞正是稻粱恩报处庾公抽矢亦何为【庾公抽矢孟子虽以为端然顾友谊而败其君事岂正道哉故并及之】
　　随安室八韵【在养心殿东暖阁内】
　　随遇得居安飬心左序端检身若不及容膝已为寛志与青年异【此予在青宫时即以名室葢取随所遇而安之义今则异曩日之志矣】题斯触处观【御园及行宫书室率题此额犹弗防昔之意也】敢求一已逸实觉万民难为是勤宵旰因之叶燠寒祈年无间意望雨或忘餐骄否【有韵】泰艰致今非昔所欢循名如责实赩尔祗三叹
　　安息雀卵【有序】
　　胚浑孕异宁闻累御探来孚翼遗珍孰辨姬邰覆去征赵宋而瑞图差小不胎讵出真龙订马迁则属国云详如瓮曾传大鸟旁证鲛人园客语斥搜神近参羽椭鳞圆形符博物爰定条支之种并摛安息之篇披旧制于上方纪年难溯兆新铭于西域即事堪欣纵品殊阗国球琳不贪是寳而光嫓伊犁鷟鸑可用为仪云尔
　　宋家龙凤率非真【见闻见后録】史记条支早见珍形大诚如陶茧瓮质轻稳借锦茸茵惟黄与白艰孚翼既椭而圆辨匪鳞库贮不知何代物先声应为【去声】逺方賔
　　延春阁
　　春为四德仁凤阁牓延春登必思元善职惟牧万民髙言谢容防切已在修身韶景将条鬯吾懐与物新
　　赋得玉壶氷
　　楼阁壶氷里襟懐清亦如帘旌风入静绮月延虚芝篆薫晨鼎莲檠检夜书军已独歩那更借吟诸
　　王鉴仿元四家笔意
　　不拟富春长巻艰兴来小景仿秋山爱他迎面金□意岂在踈皴仿佛间
　　右仿黄公望
　　数叠苍山松几株九峯为忆读书区绛云可惜咸阳炬欲覔真王正复无
　　右仿王防
　　淡淡乔柯逺逺山却因鼻祖溯荆闗草亭莫问应谁付流水行云好是闲
　　右仿倪瓒
　　山居粉本宛呈前津逮还教溯巨然匪説攸闻不师古亦云师意始称贤
　　右仿吴鎭
　　仲春祭
</div>
    <div class="pagination">
<a href="御制诗集_page544.html">上一页</a><span>...</span><a href="御制诗集_page540.html">540</a><a href="御制诗集_page541.html">541</a><a href="御制诗集_page542.html">542</a><a href="御制诗集_page543.html">543</a><a href="御制诗集_page544.html">544</a><span class="current-page">545</span><a href="御制诗集_page546.html">546</a><a href="御制诗集_page547.html">547</a><a href="御制诗集_page548.html">548</a><a href="御制诗集_page549.html">549</a><a href="御制诗集_page550.html">550</a><span>...</span><a href="御制诗集_page546.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
