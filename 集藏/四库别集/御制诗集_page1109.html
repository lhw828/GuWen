<!DOCTYPE html>
<html>
<head>
    <meta charset="UTF-8">
    <title>御制诗集 - 第 1109 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1109 页/共 1326 页</h1>
    <div class="content">　　皇祖示江南大小诸吏韵
　　皇祖六巡南
　　圣量包山棷入疆诗示吏要义微言剖我每敬赓韵崇谟服膺久仲春日已良驻跸顿之首载咨尔诸吏孰非民父母可有泣向隅可有萎栖亩斯皆尔我责瞻前莫忘后民艰不可忽官箴要当守有来瞻觐民千百以为友老扶幼者挈马前祝万夀忍弗懐保之无逸言敢负
　　龙泉庄行馆即事
　　江南兹首顿行馆面平芜缀景休烦饰朴风斯可娱官方体召见民隐访嗟吁林下老臣觐健谈情恳吾
　　题行春堂曡庚子诗韵
　　行春岂是漫行春实政应教被万民减赋蠲逋施次第小亷大法朂躬亲谚曽闻夏休而助易首称周元即仁三嵗重来当仲月电光石火迅诚真
　　降防免江省积欠诗以志事
　　三年积欠逾百万【自庚子南巡蠲免江省积欠后甫越三年兹入疆伊始周咨民隐江宁藩司所属又有未完地丁漕项等银三十六万七千五百两零民借籽种等银十五万一千九百两零米麦豆十八万九千七百石零苏州藩司所属未完地丁漕项银四万五百两零民借籽种银一千二百两零米豆三万八千九百石零安徽藩司所属未完地丁等银三十七万三千二百两零民借籽种银六万一千九百两零漕项银八万三千一百六十两零米麦豆六万五千七百石零合计银米共一百三十余万并降防蠲免】重矣民艰怜不遑岂是正供逋有意都縁借项迫无偿【江省未完积欠各属如江宁之淮徐等处安徽之庐凤颍泗等处均因灾歉之余致未完地丁漕项民借籽种口粮等项为数较多苏州藩司所属多获有收是以积欠较少】追呼忍更施穷巷蠲逭因教副省方雨雪早闻春泽好【据萨载闵鹗元奏江宁苏州徐州等处于正月初九初十十一等日得雪自七八寸至盈尺不等又据毓竒李奉翰等奏清河桃源等处于正月廿六七日得雨五六寸春膏优渥麦收可庆丰稔】同民乐实沐
　　穹苍
　　赐两江总督萨载
　　节度江南歴多嵗练于吏治悉河工惟应益慎勤诸事勿以已知懈一躬不患士文武莫弛欲求民裕俭当崇久而敬者晏平仲絜矩为师尔我同
　　赐江苏巡抚闵鹗元
　　暂降头衔旋赐复跸途迎谒拜恩荣讵云为隐在父子实不相同乃弟兄【闵鹗元前因其弟闵鹓元在甘肃知县任内揑灾冒赈闵鹗元不能先事敕诫又不举奏是以降为三品顶带以示薄罚旋予开复云】薄罚聊因明国法取长仍以悉民情民情亦岂易言悉恒念其艰戒满盈
　　赐安徽巡抚富躬
　　分巡歴十年擢抚自承宣【富躬由吏部司员歴任道员十余年嗣由广西布政使擢授安徽巡抚】无碍冯唐老应思黄霸贤鲜【平声】民慎于后疎狱戒其前【上年冬该省颍州府阜阳县有监犯王刚等反狱一案富躬以失察降为三品顶带】速反勤诸政休因扈跸延
　　骆马湖
　　济运应于节泄湖又在宣【此湖乗微山诸湖下游常年借以济运而诸湖盛涨之年又资以宣泄辛丑青龙冈漫口未合龙时曾降防令萨载等亟筹去路据奏先将骆马湖竹篓牐开放其余各牐坝次第啓放泄水由刘老涧下注六塘河归海由是盛涨得以畅泄】节宣胥要矣宵旰每廑焉幸得大河复早疏下口便【六塘河为此湖下口昨嵗癸卯河复后幸下口疏剔已畅微山湖消水已符旧志较之丁丑孙家集漫口合龙积水至两年始行消尽者情形逈别然又恐分泄太过因将临湖各牐坝次第堵闭收蓄水势以济今年重运】今过喜无事永逸敢云然
　　度永济桥四曡前韵作歌
　　泽国陆路行逶迤渐南野甸时见水水多可识近江河疏导宣防由此起丁丑逮今廿七年【永济桥之水下注为六塘河归海向多淤埂丁丑南巡时经临筹度命大学士刘统勲等履勘濬培添建牐坝禁民侵占逮今已廿七年矣】徃来经必慎勘视初惟六塘泻下潦俾之东注沧瀛里辛丑此乃有大赖微湖涨泄实资尔【初骆马湖之水由永济桥东注入六塘河归海辛丑因青龙冈漫口未经合龙降防命萨载等查勘亟筹去路嗣据奏漫水由微山湖下注邳宿桃清运河出杨庄口门归海并将骆马湖牐坝次第开放由刘老涧下注六塘河归海俾来源虽大而去路亦多下口疏剔各工着有成效】犹恐六塘不能容救急闸坝权拆毁【萨载等奏将骆马湖竹篓牐先行开放其余各牐坝次第啓放泄水由刘老涧下注六塘河归海并开挑微山湖下之顾家庄等引渠分泄水势为一时权宜补救之计幸而运道湖河得保无虞昨嵗癸卯春漫口合龙后一切善后修葺牐坝各事宜均勒限赶办次第完竣悉复旧时规制】昨嵗癸卯河乃复善后仍要勤修理事定之后益切惧事前之幸那可恃补偏救别无能蒿目焦心良有以
　　顺河集行馆三曡旧作韵
　　登舫惟余四日程恧行馆傍宿迁城虽非择地为指示究是费财劳搆营暂倚窻纱迎日朗底须盆卉报春荣壬【午】年乙【酉】嵗庚之子指壁三赓一瞬情
　　顺河集行馆咏盆梅三曡旧作韵
　　行馆驻早有清暇次第召见大小吏畴咨民隐及政要乃我巡方之本意所幸迩年薄有收【宿迁向年每遇水涝輙致成灾近年以来颇获有收以非漫水所经之地也】实象在民非装缀较之迤北丰沛郡未被河患防
　　天赐【辛丑青龙冈于北岸漫口水势下注丰沛被灾较重此处幸获安全实荷　　上苍福估云】进止诸务仍余闲朴屋徘徊适清致壁上盆梅我补为【壁上盆梅壬午南巡时所写有放笔写盆梅歌兹来失去复补为之】一枝仍此江南味写梅者多难偻指却于无咎得其义五圈三防足传神传粉涂硃率可置忽然赓韵忆老尹【时尹继善为两江总督曽命赓和是题兹追忆前巡不胜懐旧之感】今无已夫失宿契
　　过宿迁县
　　辛丑青龙冈决后泛溢三湖不能纳金【乡】鱼【台】之间沙递澄【辛丑青龙冈漫口之水滙归南阳昭阳微山三湖恐有淤垫屡经驰询据萨载李奉翰明兴等奏漫水经由东省地方荡漾停淤三数百里至金乡鱼台而下水色便已澄清】清水涨与运河合【萨载等奏又称漫水入江南沛县境即全属清水其微山湖与运河连为一片之处并无黄色】沛邑居上受灾重洪波直立侵城堞即今水退昬垫苏计惟迁县无别法【江南沛县因漫水下注城垣俱被淹浸受灾最重上年合龙后河复故道仅能涸出基址欲令永逺安堵不得不酌筹迁移为一劳永逸之计因降防谕令萨载于沛县境内履勘髙阜地方另建城垣俾百姓易地安居永无水患随据萨载等奏请于距旧城西南三十里之戚山地方建立新城该处地势较旧城计髙五六尺烟户本稠可资巩固等语因令如所议行】宿预实亦临运河幸而下口分泄防【宿迁虽亦临运河然下口由杨家荘宣泄仅二百里本属近便又先经谕令萨载于李家庄新河置坝以资啓闭辛丑秋萨载遵谕并开放李家荘新河由是下游得分路畅泄水势平缓宿迁城郭田庐幸保无恙】依然城郭民居安然已几乎危业业去嵗虽然薄有收那容易复元气洽扶老防幼觐光民对之益愧调幕协
　　过仰化集
　　老幼黎民日日添马前舆后任翘瞻林林斯尽仰化者思义顾名意未忺
　　可使由之不可知鲁论歳越二千斯如云设教以为化恐致翻成滋扰之
　　按由者率也率由旧章率性之谓道训已详焉又由者因也因严以教敬因亲以教爱则更亲切着明可使由之亦如是而已矣若谓圣人之教有不可使民尽知之道吾知其不知圣人也因题此什更申明其说如此
　　题展义斋【林家荘行馆内】
　　展义顔行馆循名应有为官方廑省察民隐悉诹咨缀景非所喜朴风应切知载阳春气动耕种莫稽迟赐随营王大臣及江南督抚诸吏食诗以志事
　　驻跸今朝近授餐顿馆便随行胥跋涉共张更勤宣视等颁筐篚开筵侑管弦同称民弗扰是我意忻然
　　赐江南总河李奉翰
　　南河任久熟经权每助豫工更力宣常近危仍励汝志【前因李奉翰熟悉河务命徃豫工堵筑青龙冈漫口壬寅四月初十日坝工已挂缆合龙十一日坝工陡蛰李奉翰督率人夫抢救转身时金门裂缝数尺李奉翰失足跌入被门缆挂住伤胷夫役救防得全大学士阿桂奏到深为怜念兹迎銮境上因其河工劳绩茂着赏给骑都尉世职即令其子銮仪卫治仪正李庆征承袭以示优眷】不辞劳实致予怜而今河复虽无事益谨隄防戒有愆两字官箴尔其聴身惟勤与志惟防
　　赐漕运总督毓竒
　　骢马巡漕运恰遭河决危【毓竒由给事中派出巡漕旋擢内阁学士仍兼巡漕值辛丑青龙冈漫口尚未合龙毓竒徃来督察漕运无悮因擢授漕运总督】赞叅颇中要来徃不辞疲遂命今职领幸当故道随帮期速逾月【昨歳据毓竒奏漕船尾帮于十月二十三日全数渡黄核计各帮回空抵次较常年可早月余等语所办甚为妥速】尽力更逢时
　　题同和堂
　　君子和不同小人同不和而此云同和或乖圣语麽然吾实有解君道包者多庶民胥小人殊彼邪正科【左传云吾侪小人即指庶民而言非君子小人之小人也】昨亦曽著论发明义研磨【君子小人其界虽不可不明而其迹则不可不慎唐虞黜陟未尝谓之为君子小人汉唐宋明朋党之祸延及国家皆其界太明而不慎其迹之所致详见昨所着君子小人论吾更思之若四凶应诚小人矣然舜惟殛一鲧其三皆不致于死若其不至四凶之甚之小人必更多皆在圣人寛宥之中可知为君之道虽小人未尝不育之但不假之权而慎其迹耳】况此巡方典休助谚无讹日日觐光者踵继肩相摩忍弗视如子随路沛恩波
　　雨前茶
　　谷雨前之茶恒为世所珍巡跸因近南驿贡即已臻计其采焙时雨水以后旬【龙井茶以谷两前摘取者为佳今年正月廿九日雨水兹甫二月下旬之初浙江已进到新茶其采焙当在雨水后数日距谷雨尚早月余也】谷雨早月余而尚未春分欲速有如此风俗安得醇更忆夷中诗【唐聂夷中二月卖新丝五月卖新谷之语最为曲尽民隐每咏新茶常感其言之亲切有味而不忘】可怜我穷民尚茶供三清【每龙井新茶贡到内侍即烹试三清以备尝新】不忍为沾唇
　　麦苗
　　隄外麦苗日日多向南暖润緑婆娑万民瞻觐纷蹂躏心既惜之不忍诃【隄外麦苗新茁道傍老幼奔走就瞻不免践踏心实惜之然念其爱戴诚殷不忍加以诃斥也】
　　咏汉玉头缾
　　缾以头传俗名为周为汉率难评古原白质今绛质土浸无情血有情不识几人吟棐几却怜谁氏伴佳城珐琅铸胆堪盛水恰合随时簮砌英
　　赐江苏学政谢墉
　　江浙均为文物乡非鸿博此任难当虽然尚藻岂其韪必也穷经以是蘉雅正清真兹已鲜抹涂袭亦应防士风淳则民风顺敦化宁云虚设庠
　　题融春斋
　　融春前歳驻原在桂家庄【即近李家荘新运口】新乃不如旧李停仍就杨【桂家荘行馆向近李家荘新开运口因漕艘商船皆愿行杨家庄中河旧口李家荘新运口仍置坝不过为疏泄盛涨之用因命移建行馆于杨家荘就近之处较前更为近便】因之徙行馆聊以憩书堂明日清江浦言登安福航【安福舻歴年所御南巡舟名】
　　阅中河杨庄口
　　皇祖六巡来徃过杨庄定制乃无颇利闻不百不变法言贵用中用戒讹【先是运道由清河县之上仲庄牐出口形势未顺有助黄灌清之患康熙四十二年　　皇祖南巡指示形势命于杨荘改挑运口距仲荘牐十余里在清黄交防下游地势顺利舟行称便盖由　　圣谟独断酌中定制实为万世永赖也】漕舸弗从新口渡商船原就旧川多惟教置坝消淫潦却借微湖减涨波【自康熙年间移改杨荘运口后数十年来漕艘商船遄行利便嗣髙晋请移中河口于下游之李家荘以避黄河横冲抵溜之险续经萨载以为杨荘河流畅出应循其旧上届亲莅履勘以李荘挑河已成功不可废谕令萨载于李荘新运口置坝啓闭以为疏泄盛涨之用至辛丑青龙冈漫口下注微山等湖之水滙入中河宣泄不及即谕令萨载开放李荘新河口由是微湖之水得借此分路畅泄于调剂实为有益而李家荘运口亦不为虚弃也】
　　杨庄闸六依
　　皇祖诗韵
　　河务都经
　　圣训余嘉谟千载利淮徐叮咛大吏无多语慎守章程莫懈疎
　　议河自惜若棼丝定志犹应坚不移烛理弗明设固执其为害大亦当知
　　李家庄新河口志事曡庚子诗韵
　　髙晋昔议谓杨庄河阻之【徃年髙晋谓杨家庄中河口有黄河沙阻请另开运口于李家荘为避阻就夷之计】李庄开运口避黄应下移所费殊不多来徃路就夷利商及漕运隄坝工作施然而细体察待之以歳时众仍走杨庄新口行迟迟【移改李家荘运口虽为避黄河之沙阻俾漕运商船得以徃来便利起见然众弗以为便及问萨载移改中河之事据称杨家荘现在河流畅出盖移改李家荘乃髙晋一人之见未尝询谋佥同也】庚子躬履勘情形更悉知爰命仍旧贯旧口原甚宜新口坚筑坝以待泄涨为而竟得其用泄涨两路资【庚子春南巡亲行履勘杨荘河口原可仍其旧然中河设遇夏秋异涨由此李家荘新河分泄出口亦为有益因谕令萨载置坝以资啓闭前歳黄河冲决微山等湖泛涨中河不能容因命萨载将李家荘口门开放分流由是中河下游得分路出水势渐平缓而徃来船只仍由杨荘出入云】凡事豫则立居髙恒念卑








　　御制诗五集巻三
　　钦定四库全书
　　御制诗五集巻四
　　古今体一百六首【甲辰四】
　　渡河有作
　　昨日有风息夜半宵隂未雨霁晨清拈香
　　防幕防致敬【二月廿二日自杨家庄行宫唘跸渡黄河例设　防棚拈香瞻礼　河神】开櫂兰舟穏渡平防
　　佑匪今益予惧相亲自昔笃民情回看西北云容重泽霈豫齐庶利耕【江南境上春泽已霑此时不雨尚可山东河南及直之河间景州等迤南府州各属望泽较殷兹西北一带云气浓厚庻冀膏泽普霑利我春耕也】
　　陶庄
　　河神庙瞻礼曡庚子诗韵
　　渎宗丁酉徙陶庄清口从兹弗患黄【向来清口每虞黄水倒灌自康熈己卯春　　皇祖南巡莅视即　　命河臣董安国于清口迤西隔岸挑陶庄引河导黄使北因开放过早旋复淤垫其后庚辰辛巳壬辰甲午以及雍正庚戌歴命大臣及河臣筹勘挑办功迄未就朕以黄水倒漾非开陶庄引河更无善防因命萨载详悉履勘随绘图贴説奏闻复于图内往返指示自丙申秋兴工至丁酉仲春工蒇开放引河溜势畅达河成命建河神庙以荅　神佑详见御制碑记】爰敬河干脩庙侐永祈
　　神佑福民长更疏北岸防沙逼仍葺南隄挑水障【庚子三月阿桂于豫工合龙后至行在复命因令防同萨载查勘北岸陶庄新河据奏新河两头已寛至九十丈其中段仅寛六十余丈请于北岸再开寛四十丈俾一律深通伏秋大汛畅注下达其陶庄南岸木龙复经指示改建三架以期刷沙挑溜均为有益】是日斋心谒
　　灵宇光春额手肃清芗合龙庚【子】嵗叨
　　殊宥【庚子南巡于二月初十渡黄时展谒陶庄　河神庙竭诚黙祷旋据阿桂奏十一日两坝自行合龙黄河顺归故道之事及阿桂来行在细询情形具奏二月十一日仪封漫口未合龙以前金门尚濶三丈水深十一丈余至午时忽报南坝沉坠惊往勘视则南坝扫根全势移走陡与北坝接连尔时见机有可乘随赶紧填压不三四刻立见断流两载勤劬收功片刻实由　河神黙相非人力所能到也】复旧癸【夘】年荷笃庆【仪封青龙冈漫口屡经堵筑未就因命阿桂于上游南岸相度为改弦更张之计随据奏请在兰阳至商邱一带添筑大隄开挑引河昨春正月复命阿桂前往于三月初一日督同开放引河奔腾掣溜畅注故道至十四日断流金门合龙一举蒇功实荷　神庥黙佑】宣导无能频赖
　　惠曰防曰悚两增遑
　　阅木龙再曡乙酉韵示总督萨载总河李奉翰
　　架木为龙往嵗成【清口木龙自前河臣高斌于乾隆五年奏请在南岸　　御坝迤下建设木龙四架挑溜防滩甚为得力】图于清口御侵清河流期永北岸顺沙刷仍应南坝营【木龙之设原以挑溜挂淤俾抵御黄水不使侵入清口自乾隆四十二年陶庄新河既成黄水直北趋下不复有倒漾灌清之虑萨载又奏于陶庄新河峙家庄南岸移建木龙三架添建挑水坝一道以期挑溜北趋亦因时制宜之计也】咨度无非万民计周防常切一心惊天工人代垂明训责在君臣共朂诚
　　观清口出水志三曡旧作韵
　　昔年清敌黄所虑黄灌壅后乃改陶庄各行向东送【昔年清口蓄清敌黄惟虞黄水倒灌自丁酉春移改陶庄新河溜势畅达东注去清口较昔逺五里于是永免倒灌之患】清口惟出清益易为蓄纵自从定水志【向来河臣率皆靳拆清口其东西两坝虽称蓄清敌黄随时拆筑然司事者总不肯大扩清口恐干多费工料之议自壬午年三次南巡亲临相度始定清口出水志】惟防费柴葑下河免昏垫所全利实重五坝率未开幸免为壑供三巡来往兹殷殷念民痛熟筹乃定议自任断聚讼【前此河臣不肯拆清口惟启五坝以泄洪湖盛涨下河一带盖无嵗不被偏灾自壬午年酌定以高堰五坝水志高一尺清口即开放十丈为准俟秋汛后洪湖水势既定仍如常接镶口门河臣等恪守此法数十年来下河不受水患田庐颇资利益】河臣守此法先事防而用所以数十年洪湖预留空幸在防民田肯诩言之中其问惟戊戌河决南岸动洚流入洪湖鲸波甚濞汹清口虽大拆瀚灏势犹众乃一开五坝燃眉救愁偬【惟戊戌年豫省漫口之水入贾鲁河由睢河涡河滙归洪泽湖水势陡长虽大开清口两坝尚宣泄不及因谕令萨载等于五坝留心预筹寻据奏清水势大以次开放五坝仍命先期申谕吏民为之以渐不致溃溢为患幸其时下河早禾已经刈获未成大灾然可一不可再也】次第先谕民无告免申控可一不可再慙无善经综蒿目切民艰翕河漫虚颂
　　阅河六依
　　皇祖诗韵
　　阅河往返六经营行所无行仰
　　圣行救弊补偏亦何借拳拳惟慎守其成
　　惠济祠
　　河宗穏渡紫霞舟巍焕
　　灵祠见举头五载一巡瞻庙貌民安物阜仰
　　前猷清南黄北居中奠平地成
　　天永世庥曰感曰钦念何已穹碑七字又教留
　　清江浦
　　缓御轻舆驻水营明当安福【安福舻御舟名】启行程呉江浙海胥廑意问俗观风敢懈情防扼津慎守御【总河衙门建于此】闾阎扑地计宁盈陶庄改后黄逾逺此日清江果是清
　　御安福舻
　　陆路行来莅水程清江安福川营【安福舻向于天津舡坞停泊每遇南巡例以嵗前先来至清江浦之云昙舡坞伺应用】宵衣旰食仍斯朂苏阜浙湖不尽情夏谚豫逰要为度羲经民我共观生古稀欲去陈言处每自舲窓瞥眼呈
　　慈云寺瞻礼曡庚子诗韵
</div>
    <div class="pagination">
<a href="御制诗集_page1108.html">上一页</a><span>...</span><a href="御制诗集_page1104.html">1104</a><a href="御制诗集_page1105.html">1105</a><a href="御制诗集_page1106.html">1106</a><a href="御制诗集_page1107.html">1107</a><a href="御制诗集_page1108.html">1108</a><span class="current-page">1109</span><a href="御制诗集_page1110.html">1110</a><a href="御制诗集_page1111.html">1111</a><a href="御制诗集_page1112.html">1112</a><a href="御制诗集_page1113.html">1113</a><a href="御制诗集_page1114.html">1114</a><span>...</span><a href="御制诗集_page1110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
