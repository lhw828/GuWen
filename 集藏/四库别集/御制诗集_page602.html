<!DOCTYPE html>
<html>
<head>
    <meta charset="UTF-8">
    <title>御制诗集 - 第 602 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 602 页/共 1326 页</h1>
    <div class="content">　　松云楼
　　老树新楼一合相间【去声】间【平声】每得见西山却欣云卷松青蔚即景拈毫那可删
　　露香斋
　　过雨晴明露气瀼收来不用结丝囊竹鑪瓷椀原清袐煑茗偏欣分外香
　　涵徳书屋
　　进徳之方譬若何源泉有若蓄盈科设如欲速与中止逹海无期愧益多
　　茹古堂
　　假山之上有书堂芸简常霏四座香茹古岂縁夸博雅由来治乱此中详
　　随安堂
　　此予昔日书室名也扵凡精舍率以题额亦不忘旧之意云尔
　　书室额随安毋忘养徳端昔诚容膝易今觉作君难尺宅寰区蕴万年磐石完求斯不遑暇逐景那寻欢
　　题霁华楼
　　一年不数登登在快晴凭夏霁今朝又云华空宇仍就闲方递信罢溽恰相应緑蔚田茂即看铜雀徴御制诗三集巻五十八
　　钦定四库全书
　　御制诗三集巻五十九
　　古今体一百三十三首【丙戌七】
　　七月朔日作
　　孟朔宜晴朗披襟爽气浮眀朝应入今日信先投竹叶响轻递荷花香欲流西风卷云浄庆慰兆佳秋
　　立秋【七月初二日】
　　嬗代无停运金秋律又临西成知渐近火帝去侵寻树影长扵昨花光减自今晚来微雨歇农政惬懐深【农政全书有立秋日小雨吉之占】
　　新秋玉泉山
　　亦阅农功亦便逰夹途菽緑如油昨朝已自知辞夏今景居然是入秋松益凉间风盖舞花从香防露珠流须教趁爽登层巘畅好晴光得骋眸
　　心逺阁
　　林下来清风徐徐陟兰巘崥崹虽不髙出树有岩馆适入罗汉洞毛髪生寒满左侧敞阁栖可以蹔延缓久矣吾别斯旧作徒盈眼由今视如昨刹那言非诞畿甸蔚緑云吾心与之逺
　　静室口号
　　一嵗之间偶一来一来亦未久徘徊顾名设问静中趣眀月清风常与陪
　　妙香室
　　莲宫精舍倚山腰一俯云窓尘念消自有岩花霏浄馥沈檀火气那须烧
　　鹤安斋
　　借问鹤安防山中真是宜弹声风为【去声】送刷羽月来披鸟雀寜须拒云霞常与随精蓝无白足漫拟上人支
　　丛云室
　　山巅静室丛云揽结超超迥出羣今日秋云无一防对时真得意中欣
　　静縁书屋小憩得句
　　峯顶畅四临吟兴留余可延縁降西嵒野芳红碎琐廻瞻舍利塔云表矗巍峩舆者逸则然肩者劳亦果书屋兹少停树隂众聴坐耽静固未防时时廑物我
　　泛舟至影湖楼
　　饱看【平声】山态看水态恰有轻舻岸边此是玉泉胜常防静眀两字注真诠
　　闸门聊趂建瓴流棹出无须更换舟逥望玉峯髙下景都呈画向影湖楼
　　舟到何曽引去风楼窓凭亦与舟同迤南一带荷犹盛时有香飔递座中
　　满天风物报新秋荡漾光中骋目逰此地宜防无上乗一空万有影间流
　　界湖楼六韵
　　水源要莭蓄乃识进盈科用以隄为界行来舟碍坡烟楼成接待月牖得延俄蝉树周遭唱渔船欵乃歌花香因露重物意向秋多易舫言归可逰吟亦戒过
　　题董邦逹画轴二幅
　　淡霭全収山半脚凉风欲动树梢头展图怪底晴岚别昨夜精神恰入秋
　　右仿董源仙馆晴岚
　　没骨溪山烟霭苍防株红树护书堂卿家思白眀重见笔意翻称是仿杨
　　右仿杨升翠岩红树
　　新月
　　西宇初生一捻纎髙梧踈影掠堂檐人间天上秋管领分付中涓索轴帘
　　陕甘总督吴逹善奏报各属得雨诗以志慰
　　去年甘省旱发帑大赈济【甘省臯兰等二十八州县去嵗被旱蠲赈兼施多方筹画今春复命加赈银谷共散至数百万民困始苏】今嵗农尤要旰宵时廑意昨复有暵象西望愁弗置使防章奏披知幸霑膏恵早田可结实晚植益芃穟街头米价减僻壤民生遂间有被雹者补种勘次第是诚大吉祥胜扵言祥瑞
　　晴望楼
　　秋月恰宜晴登楼信畅情碧天云尽敛緑地稼将成露气盈眸润风凉拂面生皓曦如有约檐角正悬清
　　暎清斋
　　回廊半浸水水气入斋凉互暎色空际含清上下光契神扵缥得景即苍茫物色与人意相将报白蔵
　　半月台
　　台形规半月白玉以为栏即是广寒界雅宜秋夕看防当银魄满不碍碧虚寛太白镜湖句常思欲和难
　　题和阗玉山水图
　　农谈相聚话柴扉举手溪桥送客归髙谢儒巾防议论操戈却辨是和非
　　右溪桥送客
　　石林兰栈歩徐徐刻玉为人人玉如若论髙峯著名号了知亦不让匡庐
　　右五老山逰
　　泛月
　　将月宜泛日日就圎轮光是秋无比情扵人有因闲云犹防缀闪水亦涟沦朗照银河畔黄姑待渡津
　　七夕
　　织女司组纴牵牛主农功
　　昊灵斯示象原因民务崇垂名亦防古宵雅传大东毖祀应在兹寜在今夕逢沈约及王筠无稽语徒工
　　恭奉
　　皇太后秋巡唘跸之作
　　昨夜微霏雨洗车朝来霁景畅晶如天髙气爽临秋囿山峙川流奉
　　懿舆自有三千驱赳赳那须十二驾鱼鱼沿途又此屡丰阅曰慰曰兢并切予
　　午热
　　午热今朝剧行宫已驻旌阶芜蒸溽润庭树息风声旷野憩羣伇汤山企后程　　【皇太后唘銮初顿　　驻汤山行宫计可缓程一日以适
　　頥养】肃伻悉
　　慈豫欣释望中情
　　夜雨【七月初八日】
　　婪热蒸为雨中宵大霈霶无余驱去暑有意送来凉布帐多人廑栁街前路长即聴云脚过两美幸双偿
　　早行
　　早行期早到犹在数【上声】庚中【是月二日立秋秋后仍余末伏数日也】散去云容白升来日色红野溪新涨落村路断桥通马上披轻爽一川禾风
　　过白河
　　白河虽涨不至盛穏度浮桥枕两埒犹忆辛已逢秋霖马上渡河看撇捩【其年秋雨过多河水盛涨桥不能搘因驻马河干勅扈行厄鲁特之善水者泅马以渡并命舣舟分载人装遂得利济】旅行渐石讵足云稼潦无收心为【去声】切迩来绥丰幸屡遇今年可继去年辙适百里半九十里此时岂敢满望设昨夜渥雨利晚田晓即快晴皜日烈吾惟农务庆时若又何妨斯卓午热
　　即事示直总督方观承及属吏
　　未午行宫驻御蕤余闲仍不废畴咨载宣大吏询农况都道今年又屡绥有稼自应无别事我兢并愿尔如斯途经蠲免虽常例【每秋巡幸木兰诏免所过州县额赋十分之三嵗以为例】亦要俾民普被之
　　宻云行宫晚坐
　　雨后庭柯有好飔绳牀坐就緑隂移延谁识一晌趣炎畏全殊昨晚思唧唧蛩声依砌唱溶溶月色向牕披两株夜合三开罢故是夏徂秋晓时
　　九松山
　　穆家峪北拖横山乃自其左见梵宇行行从右过山隂髙下乔松列岩岵地势使然顺成蹊设寻捷径翻成阻一川禾緑如油炎以晅之实栗普老农鞠笑道旁此幸信同我与汝
　　骤雨【七月初十日】
　　骤雨驱残暑凭轩凉顿生阵云才席布急防遂防倾驼马逭病暍菜荞滋茂荣潮河眀日渡仍望即时晴
　　晚晴
　　西风吹雨脚傍晚忽开晴已自蠲炎炽犹欣利旅征潢池鲜蛙鼓院树有蝉笙入夕秋云擘银蟾露体眀
　　揽胜轩作
　　天门此日又言羾【诗韵虽不收此字应入东韵又是防俗名为南天门也】揽胜轩牕傍梵宫侵晓忽生云靉靅到山即遇雨溟蒙闲情望逺吟无尽旅景冲烟画莫工小憩筞骢就前路魏文侯事讵相同
　　出古北口
　　闉阇栖嶂迥嶙峋望幸黎元迓跸巡虽是一年经一度怜他每度较前亲
　　北门锁钥重【去声】提封组练旌旗列防重谩道清时全不用聴教【平声】例事耀军容
　　工犹恐不能兼人力安施峭壁尖设使千秋无此迹至今谁复笑防恬
　　身先【去声】从来雨不辞鸣鞭迤逦破烟丝予心自有惬懐防正是秋田结穂时
　　过青石梁
　　塞山过雨晓犹云隠现诸峯濯黛纹为喜农功益茂实何妨旅景自殷勤近藩已有聨翩至一体曽无内外分祖训聪聴仰深意髙谈底更事云云
　　闻京师得雨志懐
</div>
    <div class="pagination">
<a href="御制诗集_page601.html">上一页</a><span>...</span><a href="御制诗集_page597.html">597</a><a href="御制诗集_page598.html">598</a><a href="御制诗集_page599.html">599</a><a href="御制诗集_page600.html">600</a><a href="御制诗集_page601.html">601</a><span class="current-page">602</span><a href="御制诗集_page603.html">603</a><a href="御制诗集_page604.html">604</a><a href="御制诗集_page605.html">605</a><a href="御制诗集_page606.html">606</a><a href="御制诗集_page607.html">607</a><span>...</span><a href="御制诗集_page603.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
