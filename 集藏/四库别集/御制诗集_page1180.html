<!DOCTYPE html>
<html>
<head>
    <meta charset="UTF-8">
    <title>御制诗集 - 第 1180 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1180 页/共 1326 页</h1>
    <div class="content">　　近耄而今弗演耕耤田亦复间【去声】年行【春耦斋在丰泽园中　　皇考昔演耕扵此予即位后踵行之自甲午后以年逾六旬且扶犁之典久习是以不复演耕至耤田亦间年偶一躬亲举行矣】所司播种原依例【演耕礼近年虽不行而内府大臣每年原按例耕种也】毎一临观惭畧生
　　纯一斋
　　纯谓功无间【去声】一当志不移合为诚字注永仰
　　圣文垂克巳私应逺临民恵在施七年归政后或可弗勤斯
　　延赏亭
　　延训待而赏训芳稚春芳意尚为蔵山亭徙倚聊同待觉未赏前其趣长
　　爱翠楼
　　林光翠犹待楼额爱恒书试看髙低若即成防蒨如放弥应有尽巻宻合留余谓彼昌昌者其来无碍徐
　　紫光阁赐宴外藩得句
　　紫光朝旭射斑斓赉宴俶春例有颁都土进京以身熟【都尔伯特亲王策凌乌巴什土尔扈特贝子锡喇扣肯皆身熟来京盖防古以未经出痘者为生身不令进京出痘者为熟身方可进京随朝班行礼策凌乌巴什者即自凖噶尔首先归顺三策凌之一而锡喇扣肯即噶尔旦策凌之外孙在彼皆为贵族人也】筰邛入席值年班【每嵗年班西域回部外四川畨部头目亦令分班入觐一体与宴】执规惟是廑行令柔逺那能言闭关【用汉光武事】抚此人归
　　天与际益思保泰守成艰
　　新正重华宫二律
　　正值传餐憩武成【殿名在紫光阁后是日锡宴外藩先扵此传餐】置邮忽见逹红旌众欣贼首必生获细按军书未报明【将陞座时忽闻红旗报至云生获逆首一时与宴藩臣及执事人等皆欢喜动色及览福康安奏祗云拏获林爽文父母家属逆首尚未就获又称令投出贼目阮和陈泮等入山跴探俟得确信带兵前往并云林爽文恃其地势险僻勾结生畨祗须严防隘口一面招致生畨协同堵截并不言现往何处擒拏所奏殊不明晰至此么防小丑亦不值逓红旗而红旗又非自军营发来者不知驿站何处添饰驰逓军务岂容虚惑现在严行饬查】虽此春韶行赉酒那能欢乐听歌笙宴回卓午重华坐七字聊摅不快情
　　东壁聨吟例有诗咄哉兹畨【去声】乃迟之生擒贼首题方称【去声】谩颂功成我不为速进督程劝且训安居深戒虑而疑【林爽文逃入内山虽据畨社等俱称协拏但即当趁此新胜之际一鼓作气以重兵压之该畨社等怖扵军威自必上擒拏若仅坐守逺处传谕擒献或畨社贪其赀财转为蔵匿或令窜入他处而众心因迟生懈必致更稽时日况据称南路尚有贼匪窃出滋扰福康安宜急将林爽文拏获即驰赴南路殱除余党倘疑虑不决未免扵事机迟缓因驰谕训戒督其进程朕心殊未惬也】易云君子彊不息决防宁殊少壮时
　　题汉玉长乐佩
　　长乐号镌宫炎刘气蔚虹如宜子孙式【旧玉佩多有镌宜子孙等语】可匹夏商同傅者妒必有冯乎恨莫穷【即用汉长乐宫事】致传禁中语曰勇异当熊
　　咏旧端石直方砚
　　谁氏蓄文房千年翰墨香不风惟是直【古砚多有作风字形者】曰性本来方中则无弗正柔而亦具刚研朱防周易坤二正相当
　　题苏轼石茶铫即用其韵
　　符调曾闻玉女泉【即用东坡事】遗来石铫朴而寛武文【谓火也】自适煎汤熟提挈宁须濯水寒【执热者必濯水】周赠不妨自劾谬【苏轼石铫为周穜所赠轼先曽举穜充郓州教授元祐三年穜上疏乞以王安石配享神宗轼两上章自劾谬举之罪】韩诗慢举外苞干【苏句云水渍云蒸藓未干盖用昌黎石鼎聨句意】姜盐虽是蜀中法和【去声】茗思之究未安
　　按苏诗有姜新盐少茶初试之句夫茶可比墨清物也天寒少入姜已伤茶质必无入盐之理盖蜀中鸟嘴茶有此法见唐曹邺诗今不知蜀中有此事否轼本蜀人故用斯语然亦所谓鸟嘴茶或可用耳扵一切荈茗岂可用之今俗所谓果茶者亦不过入龙眼松实之类不致溷茶味也若盐则溷矣余昔咏三清茶畧见其义而未辟用盐之说若夫用盐则正宜扵今之奶茶所谓酪也王肃贱茗饮不无阿其所好然而姜盐并用实益芳腴子瞻盖未知此矣
　　新正幸御园即事成什
　　红旗未识发何方饬命沿途查勘详【昨日紫光阁宴前军营报到不知何站添发红旗诡称报防不可不严查惩治以儆虚饰】将谓贼渠擒逓防徒因逆属获腾章【始闻红旗逓至以为贼首巴得及阅奏折仅云拏获林爽文父母家属虽逆匪势已穷蹙不致漏网而现尚未得生擒之信览之殊未惬意】顺时行庆宁当简筹策应机滋更蘉【盼得防音日甚一日乃福康安已克贼巢未即乗此兵威震慑生畨擒渠蒇事办理殊近迟缓生畨等平时当抚之以徳行军之际不可不惕之以威事机稍缓彼将不复知惧宁肯効命献贼因即应机筹策训示再三新正顺时行庆加恵柔逺必不可少而盼捷焦思实不知有赏节之乐】午霁未成雪微惜【上年腊雪频霑舆中厯览郊原土膏甚觉融润今早云隂浓布冀复得雪近午开霁未免惜之】不知足固我之常
　　含芳书屋
　　御园书屋不一足各因其致安以名是处名之曰含芳细绎斯义乃至精试看九十昌昌者何莫非由醖酿成乾元一气具四时然亦应思由乎贞
　　披襟楼
　　偶登披襟楼因思披襟义人各有襟懐蕴中各深閟对面千里如倾吐实艰示必也廓然公兼之坦若意胥忘物我心乃契光霁致设云畅逺观未悉顔额志
　　题文源阁
　　缥缃四色弆虽蒇【缮写文渊文源文津文溯四阁全书告蒇因以青赤白黒四色分别装潢经史子集插架排籖固称书城钜观然既已珍储册府若非校讐精审何以嘉恵来兹】讐校由来不厌详【每分书缮成后即设立分校总校専司校对惟是载籍浩繁未必俱能悉心从事去秋驻跸避暑山庄已命皇子及扈从诸臣将文津阁之书校阅三分之一并令在京之皇子大臣派大小臣工二百余员将文渊文源二阁之书全数详阅据总司其事之大臣彚奏各书中讹错者果尚聨编累牍则此畨之重命校阅固不厌其详也】累牍聨编原每舛统观分阅再教蘉薄行赏罚宁为刻【礼部尚书纪昀向充总纂此次所校出讹舛之处伊固不能辞咎但念书已告成姑寛吏议祗罚令赔写示惩并率领未经校出之分校总校前往山荘将文津阁未校书籍再加详阅将来再有疎漏之分校总校罚往盛京重校文溯阁之书其非当时原经手之大臣官员现充详校者俱分别赏赉文绮有差若纪昀既受厚恩原校均邀议叙此时不加重谴仅予薄罚当亦俯首无辞耳】垂示古今期致臧纵曰斯之未能信较扵大典已称良【永乐大典中亦多秘籍然依韵分函贪多滥取已为踳杂不伦而书成又未详校岂足昭示艺林兹重校全书改正者不可枚举虽未敢信其一无讹错但较之扵彼亦犹称为善本】
　　趣亭
　　假山防缀小亭幽散步﨑岖趣每投试问在斯还在彼对书楼趣较兹悠
　　月台
　　小筑平台防嶫间每延壁满与钩弯西楼灯火厌繁盛未及氷光清且闲
　　皆春阁
　　书阁号皆春皆春名在循
　　天心惟爱物君道止居仁试看三阳泰敷为万彚新吾民可得所返已愧惟真
　　沈周山水八帧即用其韵
　　古树佳隂坐来爽石泉逺韵望中深幽人此景相商不可闻言可识心
　　三株乔木不成林一个空亭弗设座待他千古客来逰此是石田别裁作
　　山容淡沱欲生雨树影糢糊已接云一带横溪隔南北却教宾主自然分
　　有山祗作平坡野无树不标老叶林暗与倪迂争伯仲已看防染气森森
　　碕岸岂同踞虎夜秋湖未作鲤鱼风一个扁舟泛漭沆外空恰合此中空
　　从来取适丝竿者自诩人间第一流试问孜孜羡鱼际可能弗愧此扁舟
　　泉声落落都含冷树色萧萧已报秋不着樵青坐船尾防人认是志和舟
　　刻画楼台妖艳枝嫌伊画院事浇漓竒柯诡石萧疎写老沈许他此道知
　　咏旧澄泥石渠砚
　　澄泥自是汉瓦贻石渠之阁亦汉制比隣未央岂其遥未央之瓦祗弆二【西清砚谱中载汉未央宫东阁瓦砚一汉未央宫北温室殿瓦砚一】至扵澄泥蓄已伙【内府所蔵澄泥砚最伙其入谱者已三十余方】合而为一惟此值或逢刘向用传经杜老叹他违心事
　　题唐寅山水
　　孤峯迥出羣万嶂俯临纷卜舍依深樾登台望逺云泉声縁涧冷林意以霜分策骑来访者或因闻所闻
　　咏和阗緑玉百兽豆
　　和阗緑玉中【去声】为豆命工追琢成百兽四足双翼无不有竒形诡状难穷究较之夏楬胜其质等以商玉如其旧式取西清周代图【西清古鉴摹周百兽豆图通盖髙六寸七分深三寸口径五寸三分足径三寸四分兹玉豆仿其式为之】想厠笾左爼之右意存复古去华嚣鄙哉时様今犹富
　　题鳯遇云画苏轼黠防赋
　　空槖何来书史陈遇云用古失传真【画格与赋意不合故嘲之】东坡智者愚扵鼠却赋长篇愚世人
　　武帐一首
　　武帐穹窿御苑张上元钖宴嵗为常东鲜【平声】西筰胥幅辏北漠南球总享王布恵行时宁可阙持盈保泰益无遑大都举事毋忘旧【嵗例防古回部畨部等年班入觐频有宴赉嵗底则扵大内之抚辰殿新正则扵瀛台之紫光阁上元则扵御园之正大光明殿又扵灯节前在山髙水长张设武帐筵宴以示加恵我朝　　祖制相传联情中外所当万年法守也】法
　　祖规应奕叶蘉
　　雪【正月十二日】
　　四更初洒稷雰霏【稷雪细雪也】侵晓随欣畅发挥大片小珠恣磅礴旉膏澡气入精微传宣罢宴仍分馔虑恐聨班或湿衣【今日应山髙水长筵宴外藩将入宴前雪势甚为浓畅因念与宴之内外诸臣及执事人等皆防服将事恐或沾湿遂令罢宴仍将筵间果馔颁赐既示慈恵兼寓体恤之意】何必谢荘独称瑞即看农事起青畿
　　雪后御园即景
　　渥雪宜欣霁又嘉优霑
　　天泽浩无涯时晴王帖真称善见晛周诗未许夸【是次雪已逾尺十余日亦不能融消尽也】圆璧方珪难计玉乔松低栁总开花是应和豫酬节令意不舒悬望防赊【庆赏佳节得此渥雪更应悦豫惟尚未擒获逆首盼望防音意殊不舒耳】
　　题狮子林十六景
　　数典由来自天目为图瓒贲各夸长【元僧维则好聚竒石俱状类狻猊因以狮子名所居或云维则得法于本中峯本时住天目狮子岩盖不忘授受之源也迨后倪瓉徐贲俱为维则苐三辈弟子如海作狮子林图徐贲画册分绘各境为十二帧倪瓉则合写长巻各极其妙】中峯如海逮五世广孝防承愧弗遑【自本中峯至如海凡五世俱能清修梵行不愧禅宗至姚广孝后名道衍辅永乐成功后还吴夜深微服访其师扵狮子林师扪其顶未蓄髪曰和尚留得此在又云和尚撇下自己事却管人家事广孝闻之顔沮见陆深防徐贲狮子林十二景册后】
　　右狮子林
　　虹桥即是小飞虹徐贲为图岂异同春月希逢是过雨【垂虹之景惟夏秋过雨后乃有之春月则无也】饶斯想像望云空
　　右虹桥
　　假山称最惟湖石彼近金阊取不遥【谓维则狮子林取湖石为假山也】此则西山运来易玲珑趣亦不相饶【园中假山即取西山石为之其玲珑之趣不让湖石云】
　　右假山
　　未冶韶光趣莫穷岂关草緑与花红如询所纳为何景塞北江南方寸中【避暑山荘亦有狮子林】
　　右纳景堂
　　大家品里号超羣【倪迂画品为元四大家之一其清疎处迥超恒径】赝鼎由来迹亦纷六种仍教弆清閟云林有识得无欣【倪瓉画即内府所蔵亦多赝鼎曽选佳者六种置之阁中髙士有知当亦欣其得所矣】
　　右清閟阁
　　正月无花三月花初春频咏季春赊【藤花以三月始放每题此处藤架则在初春去花时尚逺也】因思世事原如此扵得意中每致差
　　右藤架
　　直上宁如步欝屈削棱枯干尽堪扪因而悟得为文理曲折中多至味存
　　右磴道
　　叠石为山栖四柱坐来佳景俯临供翻思欲问额楣者峯占亭乎亭占峯
　　右占峯亭
　　春物未昌清合矣春容欲动淑当之凭等度相应【平声】句两字名斋称【去声】此时
　　右清淑斋
　　香幢自是梵家仪何事倪迂亦用之掷笔前言戯之耳今题全景那删其
　　右小香幢
　　四库全书浩渊海扵何枕葄得遵循重华十六字深味虽未得真亦近真
　　右探真书屋
　　四时之景此中延春则言春冠【去声】彼先骋望漫嫌迟艳裔试看物意已訚然
　　右延景楼
　　画舫犹然收坞里氷湖岸立望如空莫嫌帆檝静无用无用中蔵用不穷
　　右画舫
　　崆石防三间室蒀郁云生一带林可识春云最艰致漫空雪岂异甘霖
　　右云林石室
　　溪上书轩俯岸横四蔵新复与题名【癸夘年得明雕漆匣恰宜置文房四事因即蔵扵轩内各为之什而以四蔵名其书屋】文房四事赅诸事形色何须致揣评
　　右横碧轩
　　水门祗可进舟行氷上原来步更轻然则设防竟何事荡平王道防应精
　　右水门
　　湛虚书屋口号
　　屋号湛虚縁近水稚春鱼负尚存氷水虚氷实名如紊转语问谁可着能
　　懐新馆
　　渊明咏良苗清言曰懐新初韶时尚遥借用理则均试看百昌意无一不含訚所包较陶广仰识造物仁
　　融緑堂
　　緑趣虽未表緑意则渐融融为始醖意欲发而待充形形色色初大哉造化工
</div>
    <div class="pagination">
<a href="御制诗集_page1179.html">上一页</a><span>...</span><a href="御制诗集_page1175.html">1175</a><a href="御制诗集_page1176.html">1176</a><a href="御制诗集_page1177.html">1177</a><a href="御制诗集_page1178.html">1178</a><a href="御制诗集_page1179.html">1179</a><span class="current-page">1180</span><a href="御制诗集_page1181.html">1181</a><a href="御制诗集_page1182.html">1182</a><a href="御制诗集_page1183.html">1183</a><a href="御制诗集_page1184.html">1184</a><a href="御制诗集_page1185.html">1185</a><span>...</span><a href="御制诗集_page1181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
