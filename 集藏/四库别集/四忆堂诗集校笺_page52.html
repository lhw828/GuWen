<!DOCTYPE html>
<html>
<head>
    <meta charset="UTF-8">
    <title>四忆堂诗集校笺 - 第 52 页/共 92 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四忆堂诗集校笺 - 第 52 页/共 92 页</h1>
    <div class="content">　　“永夜立清砧”，《杜诗详注》卷七《捣衣》：“亦知戍不返，秋至拭清砧。”仇注：“江淹诗：‘秋至拭罗纨《玉篇》：‘砧，捣石也。’按：“清砧”，捣衣之石；秋至天寒，立清砧以备寒衣也。

　　感怀口号十五首

　　寸丝一粒天王贡，旧赋新徭长吏恩。岁费金钱兵不减，檄征莫怪夜呼门。

　　保障功高竞出财；东京旧址起楼台。奏章博得冠绅上，

　　卜式非情信可猜。

　　霏霏春雨尽扶犁，直到先陵寝殿基。稼穑相传王业地，粢盛谁贡《大田》诗。

　　景略当年扪虱谈，逸才独步老兵惭。金刀一起江分左，玉屑何关晋已南。

　　天阁抡材欲拔尤，相怜等辈各淹留。经纶自古归屠狗

　　，辇下何须识字流。

　　陈余张耳功名薄，向秀王戎意趣嫌。吾道艰难争末俗，市朝恩怨莫相兼。

　　专城租税轻冯煖，薄俗公卿重灌夫。尔辈古人何所似，暂来就食亦良图。

　　欺人日午饥枭语，坏壁月明怪鼠骄。安得秦灰重不燃，依然社火事耕樵。

　　梁雍两地各防秋，杀将覆军战不休。六诏衣冠轻汉礼，三羌旗帜掩秦沟。

　　泽畔行吟帝期高，灵均憔悴寄《离骚》。幸留山野容闲放，稍待秋风觅酒螯。

　　汉阁招贤翠羽帘，一时霖雨庆新沾。犹烦寸纸容函否，为道苍生意未厌。

　　六州荐食原秦旅，三窟狡谋据蜀江一。胜算王师多不战，专征之子已招降。

　　更筑长城岂偶然，从来设险卫山川。龙蟠日月交伊洛，龟卜东西食涧

　　高烽俭岁日相仍，公子王孙尚五陵。七尺珊瑚输石季

　　，万钱餚馔费何曾。

　　铜驼背洛绥绥卧，彗尾垂秦焰焰馋。共问守龟新兆在

　　，草茅洒泪只儒衫。

　　校记：

　　一］“寸”，强善本作“十”，误。

　　二“征”，强善本作“符”。

　　［三］“旧”，强善本作“奋”，误。

　　［四“淹”，强善本作“掩”，误。

　　［五］“怪”，强善本作“妖”。

　　［六］“重不”，强善本作“不重”。

　　七“杀军覆将”，强善本作“兵气横空”。

　　［八］“期”，强善本作“阙”。本衙本、力轩本同，是。

　　九“螯”，强善本作“鳌”，误。

　　十“容”，强善本、本衙本、力轩本作“空”；重刻本、扫叶本同。

　　［十一］“狡”，强善本作“深”。

　　十二“洒”，强善本作“潇”，误。

　　笺注：

　　本组诗作于顺治六年前后。

　　“东京”，东汉都洛阳，时人称为东京，五代后梁以汴京为开封府，建为东都，后晋天福三年改称东京，后汉、后周、北宋因之。明末福王国洛阳、周王国开封。洛阳宫室为农民军所毁，开封周王府崇祯十五年为黄水所没。

　　“卜式非情信可猜”，《汉书》卷五十八《卜式传》：“卜式，河南人也，以田畜为事……。式入山牧，十余年，羊致千余头，买田宅。……时汉方事匈奴，式上书，愿输家财半助边。上使使问式：‘欲为官乎？’式曰：‘自小牧羊，不习仕宦，不愿也。’使者曰：‘家岂有冤，欲言事乎？’式曰：‘臣生与人无所争，邑人贫者贷之，不善者教之，所居，人皆从式，式何故见冤？’使者曰：‘苟，子何欲？’式曰：‘天子诛匈奴，愚以为贤者宜死节，有财者宜输之，如此而匈奴可灭也。’使者以闻，上以语丞相弘。弘曰：‘此非人情。不轨之臣不可以为化而乱法，愿陛下勿许。’上不报，数岁乃罢式。式归，复田牧。”

　　“先陵”，明帝先陵在凤阳，见前卷三过《凤阳陵园》诗笺注。

　　“粢盛”，祭品，指盛在祭品中之黍稷。《左传》桓公六年：“粢盛丰备。”注：“黍稷曰粢，在器曰盛。”疏：“祭之用米，黍稷为多，故曰黍稷曰粢；盛，谓盛于器，”故云在器曰盛。”《孟子滕文公下》云：“诸侯助耕，以供粢盛。”“《大田》”，《诗经小雅大田》之《小序》云：“《大田》，刺幽王也，言矜寡不能自存焉。”《毛传》：“幽王之时，政烦赋重，而不务农事，虫灾害谷，风雨不时，万民饥馑，矜寡无所取活，故时臣思古以刺之。”

　　“景略当年扪虱谈”，《晋书》卷百十四《前秦载记王猛传》：王猛，字景略，北海剧人也，家于魏郡。为人瓌姿俊伟，博学好兵书，谨重严毅，细事不干其虑。隐于华阴山，怀佐世之志，希龙颜之主，敛翼待时，候风云而后动。“桓温入关，猛被褐而诣之，一面谈当世之事，扪虱而言，旁若无人。温察而异之，问曰：‘吾奉天子之命，率锐师十万，杖义讨逆，为百姓除残贼，而三秦豪杰未有至者何也？’猛曰：‘公不远数千里，深入寇境，长安咫尺而不渡灞水，百姓未见公心故也，所以不至。’温默无以酬之。”按：王猛的对谈，揭穿了桓温为了篡晋，借北伐以捞取政治资本的阴谋，故下句云：“惭”。

　　“金刀”，卯金刀，指刘裕。桓温图谋篡晋未果而卒，出身行伍的刘裕亦步桓温后辙，通过北伐与讨伐桓玄以扩大其政治影响，终于篡晋而立。见《宋书武帝纪》。

　　“天阁”，尚书台。“抡材”，选择人材。

　　“经纶自古归屠狗”，《后汉书》卷二十二《朱景王杜马刘傅坚马列传论》云：“议者多非光武不以功臣任职，至使英姿茂绩，委而勿用。然原夫深谋远算，固将有以焉尔。若乃王道既衰，降及霸德，犹能授受惟庸，熏贤皆序，如管、之迭升（齐）桓世，先、赵之同列（晋）文朝，可谓兼通矣。降自秦、汉，世资战力，至于翼扶王运，皆武人屈起，亦有鬻缯屠狗轻猾之徒（按：灌婴，淮阳贩缯者；樊哙，以屠狗为事），或崇以连城之赏，或任以阿衡之地，故势疑则隙生，力侔则乱起。萧、樊且犹缧绁，信、越终见菹戮，不其然乎！自兹以降，迄于孝武，宰、辅五世，莫非公侯，遂使缙绅道塞，贤能蔽壅。朝有世及之私，下多抱关之怨，其怀道无闻，委身草莽者，亦何可胜言。故光武鉴前事之违，存矫枉之志……。”《壮悔堂文集》卷八《豫省试策》一：“今一时从龙侍从，皆起兵间，而皇帝又有畋猎狗马之好，岂特长沙之不合于灌、绛哉？”

　　“陈余张耳功名薄”，事见《史记》卷八十九、《汉书》卷三十二《张耳陈余传》。张耳，大梁人，少时曾为魏公子毋忌门客。尝亡命游外黄，广交天下士，为外黄令。陈余，亦大梁人，好儒术，以年少，父事张耳，相与为刎颈之交。秦灭魏，以二人魏之名士，购求之。二人乃变姓名，适陈为里门监。陈涉至陈，二人谒涉，求为略河北地，耳以功为赵王右丞相，余为大将军。秦将章邯、王离围赵王、张耳于巨鹿，余以兵寡勿救，二人遂有隙。后耳随项羽入关，被封为常山王；余以未入关故，仅封为侯。余不平，与齐田荣袭耳，耳走依汉王刘邦。汉二年，耳与韩信击破赵军于井径，遂斩陈余泜水上。《汉书张耳陈余传赞》曰：“张耳、陈余，世所称贤，其宾客厮役，皆天下俊杰，所居国无不取卿相者。然耳、余始居约时，相然信死，岂顾问哉！及据国争权，卒相灭亡，何乡者慕用之诚，后相背之戾也！势利之交，古人羞之，盖谓是矣。”“薄”，《易经系辞下》：“德薄而位尊，智小而谋大。”

　　“向秀、王戎意趣嫌”，《晋书》卷四十九《向秀传》：“向秀，字子期，河内怀人也。清悟有远识，少为山涛所知，雅好老、庄之学。庄周著内外数十篇，历世才士虽有观者，莫适论其旨统也；秀乃为之隐解，发明奇趣，振起玄风，读者超然心悟，莫不自足一时也。嵇）康善锻，秀为之助，相对欣然，旁若无人；又共吕安灌园于山阳。康既被诛，秀应本郡计入洛。”过康之宅，闻邻笛声，作《思旧赋》。“后为散骑侍郎，转黄门侍郎、散骑常侍。在朝不任职，容迹而已。”“王戒”，字濬仲，琅邪临沂人，先时与嵇康、向秀同为竹林之游，“任率不修威仪，善发谈端，赏其要会。”后袭父爵，辟相国掾，迁豫州刺史。以伐吴功，征为侍中。迁尚书左仆射，领吏部。以晋室方乱，“与时舒卷，无蹇谔之节。自经典选，未尝进寒素，退虚名，但与时浮沈，户调门选而已。……性好兴利，广收八方园田水碓，周遍天下。积实聚钱，不知纪极。每自执牙筹，昼夜计算，恒若不足。而又俭啬，不自奉养，天下人谓之膏肓之疾”（《晋书》卷四十三本传）。

　　“专城租税轻冯煖”，《战国策齐策》四：“齐人有冯谖者，贫乏不能自存，使人属孟尝君，愿寄食门下。孟尝君曰：‘客何好？’曰：‘客无好也。’曰：

　　‘客何能？：‘客无能也。’孟尝君笑而受之曰：‘诺。’左右以君轻之也，食以草具。”后孟尝君问其门下客曰：‘谁习计会，能为文收责（债）于薛者乎？”冯谖愿之，辞曰：“责毕收，以市何而反？”孟尝君曰：‘市吾家所寡有者。”驱而之薛，召当偿债者悉来合券。券遍合，乃矫命以债赐诸民，因烧其券，民称万岁。长驱回齐，孟尝君问曰：“以何市而反？”冯谖曰：“君家所寡者义耳，窃以为君市义。”孟尝君不悦曰：“诺，先生休矣！”“后期年，齐王谓孟尝君曰：‘寡人不敢以先王之臣为臣。’孟尝君就国于薛，未至百里，民扶老携幼，迎君道中。孟尝君顾谓冯谖曰：‘先生所为文市义者，乃今日见之。’“煖”，一本作“谖”，《史记》作“驩

　　“薄俗公卿重灌夫”，《史记》卷一百七本传：“灌将军夫者，颍阴人也。夫父张孟，尝为颍阴侯灌婴舍人，得幸，因进之至二千石，故蒙灌氏姓为灌孟。”吴、楚反时，夫以千人与父俱，父死吴军中，夫誓取吴王与其将军头以报父仇。驰入吴军，至吴将麾下，所杀伤数十人，独与一从骑归。身中大创十余，适有万金良药，故得无死。创少愈，复请前往，太尉固止之，以此名闻天下。“不喜文学，好任侠，已然诺，诸所与交通，无非豪杰大猾。家累数千万，食客日数十百人。陂池田园，宗族宾客为权利，横于颖川。”后为武安侯田蚡所害。

　　“欺人日午饥枭语”以下二句，以鸱鸮白天午）鸣叫与妖鼠黑夜骄横，喻坏人当道、社会动乱，故下句云：“安得秦灰重不燃”，使人们能够安居乐业。

</div>
    <div class="pagination">
<a href="四忆堂诗集校笺_page51.html">上一页</a><span>...</span><a href="四忆堂诗集校笺_page47.html">47</a><a href="四忆堂诗集校笺_page48.html">48</a><a href="四忆堂诗集校笺_page49.html">49</a><a href="四忆堂诗集校笺_page50.html">50</a><a href="四忆堂诗集校笺_page51.html">51</a><span class="current-page">52</span><a href="四忆堂诗集校笺_page53.html">53</a><a href="四忆堂诗集校笺_page54.html">54</a><a href="四忆堂诗集校笺_page55.html">55</a><a href="四忆堂诗集校笺_page56.html">56</a><a href="四忆堂诗集校笺_page57.html">57</a><span>...</span><a href="四忆堂诗集校笺_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
