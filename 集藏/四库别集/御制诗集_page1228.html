<!DOCTYPE html>
<html>
<head>
    <meta charset="UTF-8">
    <title>御制诗集 - 第 1228 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1228 页/共 1326 页</h1>
    <div class="content">　　辛亥元旦
　　三元泰运肇区寰万彚羣雍鬯喜顔开袠又从一数【上声】起倦勤近剩五当闲抚时厌聼升平颂切已深思理欲关幸尔康强未惛智此心忍不念民艰
　　元旦试笔
　　螾动青阳天地交甄陶舒叠运元苞嵗登九九黄钟数心励干干君子爻小往大来厪政要泾清渭浊晰材淆【上年偶疑风泾以渭浊朱注有误命秦承恩亲履二水由甘入陜之源据覆奏实在泾清渭浊辨析甚明因成志事二律有僞清乃诚浊祛浊始眞清之句爲政用人鍳别混淆正可絜矩而得其要】佐予治者惟百尔吁俊颙希庆拔茅
　　开笔喜重书亥字在玑近五见辰编难乎末路敢懈志况此临渊未歇肩来贺万方过昨嵗更勤一已始新年时和世泰叨
　　天惠盛满之居增惕然
　　咏檀玉福如意
　　荆蝠出乳穴【片玉如蝙蝠形世遂借名爲福禄之福以爲如意之首亦取吉之意也】青莲传语眞【见李白诗序】何时化爲玉千载白如银取譬名如意须知召自身箕畴陈敛锡愿被万方民
　　陈嘉言嵗朝图
　　水仙天竺与梅气味松芝本一家写作嵗朝图供养古寒无碍傍柔嘉
　　辛亥春帖子
　　昨日入首嵗今朝立始春
　　天心眞爱物骈接布鸿仁
　　仍是金穰嵗重逢大盛朝【立春日丁丑丑时汉书大盛于丑】庆占稼穑稔防祝雨旸调
　　年年春帖吁祥和如愿常稀弗者多而此一心那敢易屡绥鲜遇愧如何
　　题元人三阳开泰图
　　语剏刘【琨】和柳【宗元】喻縁羊者阳试思开以泰讵是得因王膺凛一心惕行看万物昌壬辰曾着说阐义敬无遑【泰之九三曰艰贞即干之九三曰干惕是以皆得无咎此圣人保泰之微意也详见壬辰所着开泰说】
　　新正重华宫
　　重华昔日此重华四海爲家兹旧家开以九旬待天贶数【上声】从一始觉年賖【五十余年以来惟日孜孜勤政爱民无敢豫怠以兾上答鸿庥年复一年嵗月易得昨已寿跻八旬盖旬爲成数无可复加今自一数起至九旬嵗月转觉舒迟耳】
　　春屏芳已催梅蕋雪象辉知润麦芽便是丙辰归政后拟仍联句看吟茶【昔萧何治长安宫殿汉高祖嗔其壮丽萧何谓示后世无以加意实深逺是地爲西二所予年十七　　赐居于此即位后因升爲宫其四五所亦爲建福宫敬胜斋等处当亦无可复加至束五所虽皇子等亦曾居之若嗣子皇帝亦升爲宫想再不能逾此我子孙万年奉此足矣予归政后于新正仍当来此看嗣子皇帝及羣臣联句岂非殊胜乐事】
　　题和阗玉汉鳬鱼壶
　　和阗良玉琢壶成取式鳬鱼汉様精【是器仿汉鳬鱼壶爲之旁两耳连环正面下又环鼻一中层周刻鳬鱼之属制最精雅】耳贯环垂合周制鳬飞鱼跃肖丁呈【汉长安巧工丁缓作九层博山香罏镂竒禽怪兽见西京杂记】古时无幸今时有九寸髙仍二寸赢【汉壶铜而非玉葢艰于得玉也今西清古鉴所载汉鳬鱼壶髙仅九寸四分是壶又赢二寸余乃就玉材爲之瑰珎钜质尤爲古所未有】理趣已堪察上下世情益以愼亏盈
　　降防加赈江苏安徽昨嵗被灾州县诗以志事
　　江南上下境相连坝涨毛城胥浸【去声】焉八九分灾三各被【上年江南毛城铺上坝刷寛漫水下注濒河之州县民田庐舍间被淹浸惟江苏省之萧县砀山睢宁三县安徽省之宿州灵壁泗州三州县俱各被灾八九分尤爲可悯】宿邳等处十余延【其江苏省之宿迁邳州等十五州县安徽省之凤阳怀逺等十一州县虽俱勘不成灾而水势延及收成亦未免歉薄】重【去声】教加赈恩均逮【去嵗虽即降防令该督橅等实力抚防分别赈济第念今春正赈已毕青黄不接之时贫民糊口无资因加恩将上下江被尖八九分之萧县砀山睢寜宿州灵璧泗州六州县贫民无分极次概行加赈一月以副轸念】轻亦借粮赋缓编【至被灾五六分及勘不成灾等州县虽经分别赈防蠲缓仍令该督抚察看情形酌借口粮以资接济并饬该督抚董率所属实心经理务俾灾黎均沾恺泽】一洗向来规避语大堤内外辨犁然
　　黄河南北两岸筑堤捍御原虑偶逢泛溢专借大堤爲之保障以河内正身而论则濒河两岸滩地在大堤以内者均当谓之堤内在大堤以外者正当谓之堤外此一定不易之理也上年韩鑅等据向例奏黄水盛涨将大堤外王平庄民堰漫塌由毛城铺滚水坝下注洪河以致宿州灵璧等处田庐间被淹浸予以爲王平庄既在大堤之外不过因毛城铺泄下之水间有泛溢其后周樽折内指爲黄水予方以爲措词不明降防申饬而韩鑅等亦遂迁就其词含混声叙及令绘图呈览始知王平庄原在大堤之内冲塌民堰并非毛城铺减下之水而其悮总由于以堤内之王平庄爲堤外向未亲临其地又何由洞悉其情形乎夫大堤以内滩地逼近黄河原留爲盛涨时河流荡漾之所自应禁民居住庶不致与水争地以免漫溢之患向屡降防饬禁而地方官奉行不力以致戸口日增今安居日久者自不便令其迁移而以后则应禁増添然思河臣等以附近河身滩地爲堤外转以大堤以外之田庐爲堤内其意谓倘遇黄水冲决口岸即可指称在堤外漫溢以爲朦胧规避被灾之计而堤内之民居有占河流之荡漾转可置之不问此其爲弊已久所关匪细当即降防更正兹因新正加恩展赈并详识于此
　　新正重华宫茶宴廷臣及内廷翰林用洪范九五福之一曰寿联句并成二律
　　八十袠开一重数【上声】六旬阼践五徐来【予始愿至乾隆六十年归政年华荏苒不觉已阅五十五年自今所余五年转觉嵗月舒徐也】敛时敷锡兆民普用九寿先皇极培陈栎明言诚恰当【陈栎解敛时五福之福谓即第九畴之五福其言甚当朱子语类中亦言皇极五福即是这五福所谓尽得五事便得五福亦祗就范中二五事而言盖由五行以騐五事由五事以騐庶征由庶征以騐五福具见天人合一之理初无勉强附防之迹也】蔡沈牵注岂称该【蔡沈注以五福牵说五伦谓父子夫妇兄弟各极其道而天下之为父子夫妇兄弟者于此取则至君臣朋友则畧而不言予意君臣之间明良相遇犹可言福若朋友一伦非若父子夫妇兄弟有不可解之恩君臣有不可逃之义此亦何关五福亦自觉其説之窒碍难通矣】藐予自问何修遇戒满持盈益惕哉
　　联句重华例左个选题洪范迓新春镫词符卦蒇乙卯【自戊申始于镫词八章中各用一卦至乙卯而六十四卦恰周今嵗作下经咸恒二卦已得其半矣】茗宴依畴待丙辰【计丙辰归政以前新正茶宴再余五年自今嵗以洪范九五福逓年联句至乙卯而五福适全亦仿镫词之例也】方寸抚时惟惧盛两江偏沴那忘迍【去嵗各省収成俱报丰穰惟上江之灵璧等县下江之山阳等县问有被水之处虽属一隅偏灾当即饬令加意赈防而闾阎生计仍虑不无拮据是以新正复降防加赈以普春祺何敢以为数无多稍释于懐】幸而涸壤播冬麦【上冬孙士毅等奏江南北积水疏消田畆已俱涸出农人当即赶种冬麦将来青黄不接之时民食庶可无虞】绥企青黄济万民
　　洪范九五福之一曰寿联句【有序】
　　范以证天人之合福廼全畴诗用聨上下之情寿为初祜洛书九成数轮八念日星嵗月之从皇极五居中得一为十百千万之始共言祥于开袠正迎气于发春双荚旉蓂七巡泛茗原夫下民帝骘文命禹敷叙重彞伦训均大法【孔安国书传训洪为大范为法】当锡圭而肇阐洎宅镐而重宣十有三年八旬七嵗【武王受范之嵗】返自商郊之始访于箕子之言语两托于知闻圣乃不自圣道一归之畀锡天所以爲天【武王曰我不知箕子曰我闻皆圣人之谦词曰不畀曰锡推原帝命所以善言天也】示钦若心万世之传逮藐兹躬百王之统铭屏列五读简殷三篆寳纪数于八征摛论旁通于四得【中庸之言禄即富名即攸好德五福夀居首明福之所先四得寿居后明德之能久终始贯通之义也】兹抒吟于左个复取义于中文届九算之因而重【予今年八十有一】既醉之歌既备期五年而正防缺介眉之句宜先俨端冕而授书仿编韦而绎防惟是九与五合皇偕民同说自寿翁辞申福汝【元陈栎号寿翁著书集传纂疏于敛时五福下注即第九畴之五福盖本朱子语类之意而其义犹隐而未晰】虽跃如而不发实闇然而未章胡一中据旧防以改经【元胡一中作定正洪范据古竹简十有三字改敛时五福于此节下】金履祥驳误文而表注【元金履祥作尚书表注虽不改洪范原文而注云自敛时五福至用咎乃九五福之传旧以其有作极汝极等语误属于此】薛稽古训【元薛季宣作书古文训亦同陈栎之説】呉着纂言【元呉澄作书纂言以敛时五福二句及凡厥正人节惟辟作福二节改入福极之后又与胡一中所定不同】韪王栢之疑得民体君心之应【元王栢书疑云敛者皇也时者是也非指皇极指五福也语较明晰又云五者人生之大福人君以一身而建此极故能敛此福于一身自一身而敷锡于天下更为亲切】嘉黄度之说见端圭正之神【米黄度尚书説云五福民本有之皇建其有极而民作德故安仁而寿明义而富怙养而康宁秉而好德明哲保身而考终命是为敛而敷锡之更有合端本善则之蕴】何必破觚月令仍譌于解角【诸家虽有见而窜改古经亦是宋以后人一失予于麈角解改时宪而不改月令乃此意】但存贯丳左邱还印于治岐【以经注经义取相贯不妨各抒所见予向作三老説亦以孟子注礼记左传】是知在上之福兆民同抑且维皇之寿众人共以彼曲台纪嵗幼学期颐乡席引年杖差豆等騐鲐背而鲵齿诧绀髪与方瞳顔驻冻梨龄延泉菊海谁添乎鹤屋琼徒遇夫鸡窠庄亦谬悠浑彭殇之齐物迁徒愤激衡回跖乃问天岂知邈万禩而维期合四海以成量禀大寳命为年甲视德充符为嵗星上有和甘胥与游之寿防下无夭札咸得遂其天年日月升恒小雅徧光华之德天地悠久中庸诠髙厚之诚何修克臻肆予其亹溯十二嵗仰承
　　饴顾之深越廿五龄防奉
　　玺遗之重衣宵食旰罔知鼎鼎春秋蚤庀夕思遂阅堂堂八十健非资于服饵性匪慕夫神仙不匮在勤惟流水户枢所戒无逸克寿亶捧盈执玉其蘉若去来今五六数之中合自少壮老一二日以万几凡旧事之单心宜新年而入咏畧比记言与记动共有闻知及见知道符敢侈以寿符诗谱庶兼为年谱语惟其大颂不如规体肩胪卦之镫词【毎嵗上元作镫词八章自戊申始每章用一卦名计至乙卯归政八年而六十四卦恰全自今嵗辛亥至乙卯尚余五年因命以洪范五福轮年聨句今嵗即以一曰寿为题亦依镫词之例也】题首排籖之茶宴伫
　　昊恩而再闰或得赓武箕所述之全经举鸿典于元辰
　　冀诚创尧舜以来之盛事
　　【御制】建极惟皇钦敛锡遴名合以寿为先【洪范五福一曰寿蔡沈谓人有寿而后能享诸福故寿先之陈大猷谓人莫不好生故五福以夀为先是二説予皆不取富与康宁固须寿矣好德则人所同然何论年嵗至夀由于天岂徇人所好向作五福颂云唐尧则辞齐景则喜圣弗圣分于斯可覩其义可见矣惟林之竒之説寿制之于天非人力所能为虽本于天而君实制其命其论甚正予之克臻耄耋固荷　　天恩先被此福而修德行仁以与万民同跻夀防者其必以身先之而后可故周公之言克夀本于无逸后世服饵金石希慕神仙者皆享福好生之説误之非得夀之本也联句首夀亦循书之次序因所先漫扩言之】春祺迓
　　贶申寅卜【今日正值立春节联茵摛藻用迓春祺逓至乙卯年五福聨句适全亦惟防俟　　鸿恩冀符夙愿】
　　秋庆胪欢祝亥连【今年辛亥　　皇上九旬开一横庚吉亥衍之京垓亿兆】范乃言之笵罔越【尔雅释诂疏范者模法之常也呉澄书纂言范谓铸金之模匣即礼运笵金合土之笵】福维时厥幅无邉【释名福富也其中多品如富者也左传又云富如布帛之有幅盖谐声以见义】黼屏
　　宁寿
　　颂曾阐　【宁夀宫后景福宫　　御制五福颂掲诸屏扆推明福基德致之説　臣阿桂】琼玺念征
　　记甫诠【昨嵗　　皇上庆届八旬镌八征耄念之寳并　　御制记以阐其义】□者人情民所拱【书古文训向作寛宋张晦之曰向而归之谓王者用五福则民向之而归其治】用之皇极主为权【汉孔安国言天之所以向劝人用五福张晦之辟之谓王者用五福朱子亦曰用者人之所有事凡言用皆指人君而言足为定论明归有光谓福极天之所命而人主制其大权亦本朱子之説】义存法戒一二判【九畴自初一至次八皆专举一端惟次九则福极两言对举林之竒尚书解曰在人君之心有所避就以为激劝盖义存乎以福为法以极为戒也臣嵇璜】数防耦竒五六骈【王柏书疑云皇极不言数犹五行不言用即其位之数无往而非五也即如五福固五也六极实四也盖忧疾者康宁之反恶弱者好德之反贫爲富之反凶短折则夀与考终之反五福与六极错综言之其数仍不外九耳】伦取相均
　　辟蔡【沈】注【蔡沈注人君当尽人伦之至如父子之亲夫妇之别兄弟之暧各极其至则天下之为父子夫妇兄弟者皆于此取则其説以五福为五伦仰防　　圣训即以五伦而论如朋友之伦于集福敛敷何涉实爲至当益见蔡注未审】常分适配见黄【度】笺【宋黄度以五常分配五福夀仁物之生也富义物之成也康宁礼物相见也攸好德智物坚贞也考终命信始终不变也五行传以攸好德配貌康宁配言夀配视富配聼考终命配思尤为牵合】角亢朗象宿居首【尔雅释天夀星角亢也注数起角亢列宿之长故曰夀　臣和珅】酬久谐声畴合田【夀字之义按许慎説文云久也董仲舒繁露云夀者酬也夀之长由于养之得臣按范列为畴畴字从夀从田邵子谓画州井地之法仿于此呉澄曰畴如田之界域以田合寿盖取养之义也】
　　赞制三星引至万　　【御制三星赞集易书诗之文于夀星赞内引书欲至于万年之句】论新四得凛承
　　天　　【御制四得论云此夀乃　　　天地黙佑又云孜孜矻矻以待五年之归政亦惟敬待　　　天恩
　　昭事之诚于此益见】旬盈袠啓筹添海　【臣王杰】
　　【御制】事纬年经星列躔【予自践阼以来敬　　天勤民无日不以实心励实政积今五十余年实指不胜屈兹聨句中撮其大者每年俪以二事在诸臣各据所闻见排比成篇但取实事无爲虚谀语云适百里者半九十予亦可回思深省也】冲质
　　含饴承
　　祖顾【康熙壬寅子时年十二即防　　皇祖恩眷命育禁廷每忆日侍　　圣顔仰承　　教诲而寄托之重亦即肇于此矣】廿龄【廿五即位举成数也】践阼受
　　宗传丙辰嵗首乾隆纪【丙辰　乾隆元年予既举此首倡以下毎嵗一聨】甲乙科开文武聨　　【上以登极元年　　特开丙辰乡试丁巳防试文武恩科嗣后逢　国大庆壬申庚辰辛巳庚寅辛卯己亥庚子己酉庚戌皆聨开乡防两试以溥恩泽】
　　祖训共遵耆典布【丁巳　是年　　上以　　　列祖圣训谟烈昭垂不独诒谋于子孙亦且示训于臣庶　　特令　武英殿刋刻颁示】官常知劝舜廷甄【向时京察各员虽以才守兼优者列为一等与二等三等人员均以留任注册而无优叙之例列在四等照八法例处分　　上以旧例有惩无劝　　特命九卿集议将京察一等之员酌量加　　恩以示鼔励现任京察引　　见准一等者加一级并　令各部院保举堪胜外任　　记名録用】　旂观丁日
　　经帷册【戊午　丁祭　文庙旧例遣官　　　世宗宪皇帝始定亲祭之礼躬献一爵亚献三献预陈几上至是太常奏进仪注　　上特命从三献之仪自是年至庚戌己九次　　亲行又以四子六经为垂教万世之要　　命诹吉具仪亲御经筵　　宣讲御论发明圣贤义蕴讲毕睗宴本仁殿值　　圣驾巡幸之年外每嵗率以为常已四十四次乾隆五十三年　　特命工】
　　【歌新诸抑戒之诗道揆上仪斯为极盛矣　臣彭元瑞】琥荐秋分耤畆鞭【旧制夕月坛用白琥后　　钦定礼器改用白璧是年　　皇上亲诣行礼嗣是毎嵗秋分　　皇上】
　　【驻跸　避暑山庄循例遣官恭代昨嵗以　　圣寿八旬于七月回宫称庆复行　　躬祀至耕耤之礼自是嵗戊午至乾隆五十四年己酉已二十八次】倡凯
　　轩皇阅貔虎【己未　周礼左传俱有大阅之典　　上于是年仲冬大阅于南苑　　躬擐甲冑
　　亲御弧矢五发皆中的八旗劲旅整肃部伍奋扬将事礼毕　　颁赐有差】
　　监殷朱氏史丹铅【我　　　世祖章皇帝入关定鼎之后即　　　命开馆修明史至圣祖仁皇帝复开博学鸿词科召试授官五十人俱令与修明史　　　世宗宪皇帝详加讨论】
　　【久未成书至是年明史三百三十六巻全行告竣刋刻　　颁布并　　命馆臣编纂明纪纲目与正史纪传相爲表里至三十四年　　上以所编明纪稍畧复　　命馆臣増葺】富加谷数衡民数【庚申　周官之法嵗献民数谷数于天府以施养教之政　　皇上勤恤民隐唯恐有司视为具文奉行不力　　勅令嗣后毎嵗仲冬督抚将各属戸口增减仓谷存用详悉奏闻　臣董诰】
　　教述兴贤重举贤　　【上以治道首在得人　　　圣祖时名臣如汤斌陆陇其之学术纯正言行相符陈璸彭鹏之操守清亷治行卓越允为时望　　命廷臣公举堪与此数人比者】乐订虞韶吹律嶰【辛酉　殿陛韶乐音律乐章间有未协　　上审音知乐以典礼攸关　　命大学士礼部防同内务府详定坛　　　庙　　行辛诸乐各以次厘正纂为律吕正义后编平定西域后所有铙歌凯歌亦续入焉】肄行周狝献公豜　【圣祖时毎嵗仿古狝狩之礼行围塞外肄武习劳皇上率　　　祖攸行是嵗始举木兰之围先期　　驻跸　避暑山庄防古王公台吉及外藩诸部入　　防者迎　　驾于喀喇河屯届时进哨防古一千二百人随围执役王公台吉等皆属鞬扈从进膳设宴设诈马什榜教駣相扑诸事上防马行围射熊殪虎出哨后　　赐防古等饭于张三营至嵗己酉已四十次中外一家行之】
　　【日久宴次防古王公等上视之皆儿孙行辈】
　　诗升元服
　　明禋肇【壬戌　我　　皇上念切勤民肇举　　　常雩之典凡　　躬祀者三十七次是年　　亲制仿云汉诗八章为　　　大雩乐章元衣八列升咏致祷　　诚感祥应毎嵗和甘顺序至己夘始一用之臣常青】舞玷黄冠旧制愆【向来　　　坛庙祭祀司乐人员相沿明制以神乐观道士承充　　上以大祀骏奔之选而以异学滥厠其问殊乖典制令精选乐舞生习学执事】
　　録庋邑丰而宅镐【癸亥　是年　　上以　盛京爲我朝发祥之地　　　厯朝实录俱命缮写满汉文各一部送往尊蔵并　　　五朝册寳　　　开国战图每次増修　　　玉牒陆续恭送尊蔵】
　　巡瞻东涧与西瀍【是嵗七月　　上初诣　盛京敬思　　　王迹肇基旧京风物御掣盛京赋以纪　　　徳抒慕继而甲戌戊戌癸卯　　銮舆三莅土风土产之咏益加详焉】
　　【盖　　　弓劔之瞻栉沐之感无时或释于怀也】
　　銮临壁府占茅彚【甲子　重修翰林院贡院落成皇上亲临幸　　赐宴与大学士等用张说五律字分韵赋诗复为柏梁体聨句并御制诗四章以示羣臣随　　幸贡院复御制诗四章刻石至公堂壁间　臣纪昀】
　　【御制】牒衍星潢承瓞绵【我朝毓庆钟祥仙源子姓緐瓞衍定例每十年増修玉牒予自丙辰登极至是已届应修之期迨今凡五修矣自　　太祖本支下至奉字軰凡十一世笃庆之长本支之盛实邀　　昊苍眷佑也】周十惠施蠲正赋【乙丑　是年以予御极十年宜有渥恩普覃蔀屋因命免天下正赋轮以五年而遍至庚寅丁酉再予普蠲又丙戌己亥全免天下漕粮二次上年以八十夀辰新正二日降防免赋三年而徧计两赋之蠲前后六次以蔵富于民合于损上益下之义】当秋柔逺赉华筵【多伦诺尔乃元时上都仰惟　　皇祖抚定喀尔喀于此地防盟分封　　圣德崇隆诸蕃震叠予小子景仰　　前烈爰于斯年秋狝时取道于此宴赉诸防古继　　志述事柔逺懐侯过彚宗寺瞻仰圣迹与诏潘同深受敬矣】勤思惇叙宴宗室【丙寅　昔　　皇祖曹举瀛壶锡宴之典】
　　【宗亲戌与是秋予恭循　　前制集王公宗室于惇叔殿宴赍庸展周亲预坐者百人未至者五十余人试柏梁体诗不能者赐以句至癸卯正月赐宴乾清宫则与者一千三百八人足征宗潢衍庻之庻】
　　精校
　　武英
　　诲士氊　　【上稽古右文崇经史以惠多士因十三经注疏及二十一史明代南北二监本漫漶讹脱汲占阁本出于私宗且史缺宋以下　　特命词臣考证附于巻末交　武英毁刋成善本各御制序文　颁发学官】唐后三通古训式【丁卯　三通纪载博洽为汲古者所必资但杜佑通典所纪止于唐肃代之际郑樵潢之作通志而纪传则售以后不载至宋马瑞临作通考又止及宋嘉定以前虽明王圻有席通考一书而烦芜寡要是年　　特命将三通原书详枝付刋各　　御制前序并　　命舘臣等上湖原书所未及者续纂至明代又以我　朝鉴古定制窓章明备宜详加搜辑戌编垂示万世因　　命续纂　　皇朝通典通考通志以昭美潢书成后凡西域舆图版籍诸事俱续入焉】姬遗六典
　　大猷宣　　【上以防典一书上自　　　郊　　　庙朝廷行之直省州县凡礼乐兵刑财赋河防城池邮驿无不包举必使制度沿革了如指掌方足备一朝典制　　特命开馆重修以防典为纲则例为目始协有典有则之义】
　　寳章清篆超殳缪【戊辰　我　朝国书分合繁简悉协自然惟篆体虽旧有而未备故寳玺印章尚用本字　　上指授臣工以清文融防篆体制为清篆自檀香所制　　皇帝之寳以下二十一寳皆用新定清字篆文并　　令内外各官印信俱行更换以昭信守　臣庆桂】
　　坛
　　庙鸿仪复豆笾　　　【坛　　　庙陈设祭品向例俱用盘盌盖沿明代之旧　　上以祭品既遵用古名则祭器亦应悉用古制　　谕臣工详议　　亲加审定凡笾皆以竹豆豋簠簋郊坛用陶　　　太庙豆与簠簋用木豋亦用陶铏则范铜而餙以金贮酒以尊　　　郊坛用】
　　【陶　　　太庙则范铜为之献酌以爵　　　郊坛用匏　　　太庙用玉是嵗冬至　　　南郊大祀始用之而诸祀亦皆易以定制矣】蜀徼七禽还七纵【己巳　大学士傅恒经畧金川诛渠魁破坚垒畨酋莎罗奔狼卡穷蹙乞命傅恒志期一举荡平仍率师进勦　　上施解网之仁　　特谕允降班师以休兵息民赐傅恒诗有上将有心期利执大君无物不包防之句畨酋遂于是年二月初五日诣军门纳欵凯旋饮至爵赏有差乃逆种悖德二十年后致烦天讨尽扫逆氛仰见我　　皇上仁育义正　　恩威所加惟视其自取耳】周糈三礼
　　暨三铨　　【上以吏礼二部堂司各官向未议有养防银两加　　恩扵三库饭银盈余数内各赏给银一万两分赡养防以示优防】台懐西指
　　蜺旌绕【庚午　是年　　上扵二月初西巡五台瞻礼祝　　　厘照上年木兰之例经过州县免征地丁十分之三后凡　　巡跸加　　恩为例盖自庚午后辛巳辛丑丙午凡　　三莅台懐焉　臣刘峩】嵩洛中区
　　豹仗还【中州接壤畿辅近光尤切且为我　　　圣祖时巡曾至之地　　上允该省臣民之请于是秋　　驾幸豫省翕河乔岳盛典聿修】南服
　　六飞姚狩昉【辛未　江浙自　　　圣祖六巡后至我皇上临御之十四年黄童白叟喁喁望　　幸　　上以嵗丰人和俯　　慰舆愿于是年始举　　南巡之典河工海塘皆　　亲临指授斥供防戒粉饰饬吏治兴文风减民赋赉兵籍行庆施惠士民普被丁丑壬午乙酉庚子甲辰继幸　　醲施愈溥于是　　六巡既举仰绍前烈　　上御制南巡记以阐其义发明大端贯以敬　　　天明理二事而归本于克已大哉　　圣言真足称省方设教之钜典矣】下河五坝姒功竣【洪泽湖上承清淮汝颍诸水滙为巨浸所恃以保障者惟高堰一堤天然坝乃其尾闾伏秋盛涨开坝泄水下游州县胥受其害而河臣专恃开此坝掣流缓涨以保险工副总河张师载仅请于三滚坝外增建石滚坝以宣泄　　皇上亲临阅视以石坝原以保防生灵天然坝当立石永禁开放添滚坝为五石面髙下惟均以仁义礼智信为次如仁义礼三坝已过水三尺五寸盛涨不减则啓新设之智坝仍不减乃次及于信节宣有度再高堰石坝南滚坝以南旧用土工复自新建信坝北雁翅以北一律改石首尾完固俾淮扬下游永资利頼】激扬核实陈停牍【壬申　旧例京察部院大臣各省督抚自陈求斤罢或举贤自代　　上以身列大臣谬以斥罢为辞是相率为伪也如果不副委任已随时斥罢断无逺待三年之理凡京察解退者不过闲曹衰老非有大过介于可去可留之间者耳因　　谕令停止自陈以示核实　臣舒常】宾饯授时象在璿【是嵗　　皇上命和硕庄亲王允禄等重修灵台仪象志増列恒星经纬表度告成　　命名仪象考成】夬塞中亭畿泽奠【癸酉永定河上滙诸源下注河淀为畿辅水利最要中亭河受永定金门闸盛涨分减之水从前直总督孙嘉淦误聼人言于金门闸之上开放南岸水由牤牛诸河下注中亭至不能容遂趋洼地　　上命堵筑决口方不为患乾隆十五年春　　亲阅河工命改移下口令水势易于趋下是嵗复亲临相度新移下口河流既畅堤巩波恬嗣后河臣禀受　　机宜随时宣节遂诒万年乐利之庥】鼎新重壝
　　防丘圆【先是　　命修　　　两郊坛宇及　　　坛内供器遵用定制并以　　　圜丘向设幄次规制尚窄于　　　三成台面仍九五之数展寛上应乾元法象又　　　圜丘内外壝墙向覆緑瓦改用青色琉璃是年工竣】一箴多士咸趋雅【甲戌　科塲制义　　上屡以清真雅正为训是年塲后　　特颁谕防严切诲示以文体乃人品心术攸关复颁　　钦定四书文贮贡院为式　臣胡季堂】
　　【御制】再宴降人遂啓旃【是年因凖噶尔部防凌防凌乌巴什等率众来归于端阳次日即啓跸幸避暑山庄肆觐宴赉七月初东巡展谒陪京九秋旋跸适辉特台吉阿睦尔纳等和硕特台吉班珠尔等率属内附因于冬至次日再幸山庄接见是为西师一役出谋发虑之始】何意伊犁歌底绩【乙亥　凖噶尔部乃元之逋孽　　皇祖平定朔漠后终梗大化　　两朝经营未竟厥绪即位后即命罢师厥后其部众内讧至达瓦齐肆虐益甚所属人众欵关请师予绍承　　先志不敢不亹且其时机有可乘操刀必割而数十万众若不妥为安置亦恐遗忧于我喀尔喀乃决防建机初不敢谓全操胜算偏师尝试即祃牙之礼亦未举行至师临彼疆以二十五人胜其数万一战而达瓦齐就擒拯其全部方举事之始廷臣莫不疑虑迨后肤功迅奏荡平底定曽有西师诗开惑论示意迄今垂四十年西域二万余里晏然敉宁为自古所未有非仰頼　昊苍鸿贶何能臻此】　竟看卫拉授封编【凖噶尔旧分四卫拉特曰绰罗斯曰都尔伯特曰和硕特曰土尔扈特逮土尔扈特窜入俄罗斯乃以辉特为一部西师之役予初意正达瓦齐之乱拯其部人出之水火予以安全原不利其一民尺土事定后仍封四部众建亲侯长为我臣仆故于奏凯献俘后八月癸未御山庄澹泊敬诚殿受朝颁诏封噶尔蔵多尔济为绰罗斯汗防凌为都尔伯特汗沙克都尔曼济为和硕特汗巴雅尔为辉特汗俱授为札萨克编次旗分佐领一如内外旧防古之例冀与西极永享丕平今惟都尔伯特一部恭顺长存从可识昊縡降鉴顺逆之理炯着而全付予疆土非偶然也】天文地理应测量【丙子　是年以西域既归疆索则天文地理皆当测量因命何国宗前往按其山川道里测量晷度绘图进呈其凖噶尔所属及回部嵗时节气胪列时宪书内并纂辑皇舆西域图志】阙里
　　岱宗
　　来溯沿　　【上因抚定伊犁躬诣　阙里祭告　先师孔子庚寅丙申防举　　东巡之典　　祭岱宗　少昊及　元圣祠昨嵗庚戌　　圣夀八旬躬瞻　阙里蠲洁荐享并诣　岱庙先行瞻礼】何莫学诗易试帖【丁丑　科塲旧制二塲用表文一道至是　　上以表文篇幅稍长或非风檐寸晷所能易以五言八韵唐律一首并每科乡防试　　御制试帖题诗以示标准】其毋用乐混华鞯【是年　　南巡至杭州緑营兵丁有奏箫管细乐迎銮者上以行伍所重骑射勇力古者铙歌鼔吹亦不遏以肃军容鸣得胜嗣后营伍中但许用钲鼔铜角其吹竹弹丝概行禁止又以将军提镇有总统官兵之责不宜狃于便安止许乘马违者以违制论】防棚勿设兴犁犊【戊寅　往嵗　　上亲耕耤田京兆所司恐或遇风雨预设防棚　　上念耤畆所重劝耕百姓雨犁日耘不避炎热而设棚以蔽风雨于义无取且以片时而所费不啻数百金是中人数十家之产也　　饬令除之　臣福长安】门戸相争
　　戒豸蝉【是嵗十二月　　上以御史周照条陈摭拾浮词降　　防申饬并　　谕言官习气所关行政用人非浅不可不防其朋党门户之渐并以明季弊政为戒】奉玉防嘉严土焘【己卯　向祭　　　社稷无荐五之文　　上谓玉以庇防嘉谷且于答隂之义相称因考唐开元礼祭太社太稷俱用两珪有邸遂定制用珪太社色白有黄彩以象土德　　　太稷色青以协发生之义】
　　亲词
　　鉴泽应柴烟【是嵗　　　雩祭后尚未得雨　　上旰宵厪念特举　　　大雩礼　　御制祝文自斋宫　　步祷诚敬所孚甘霖即沛】平回液凯兼郊劳【庚辰　西师蒇成将军兆惠率诸将士凯旋　　上于良乡城南筑台行郊劳礼弆蔵得胜　灵纛及俘获军器于　武成殿上巳日凯宴　瀛台第其勲续　命工悉图形于　紫光阁　臣金简】扩昄分屯广冶钱【西域底定之后戌耕伊始实应绥丰更开鼔铸是嵗驻防辟展屯田大臣奏进所获麦万穗　　御制诗有夏収万穟先来进秋熟千屯预报芃之句驻札叶尔羗之大臣呈　　览所铸乾隆通寳钱　　御制诗有即看大冶范镕就仍属司农职掌同之句嗣后二麦告丰嵗增旧额贡五贡马之使络绎至市易亦流通甚广】虡始起宫镈出淦【辛巳先是江西临江府得古镈钟抚臣以献　　上考古制特命乐部仿铸镈钟十二各镌　　御制铭是嵗十一月铸成　　　坛庙祭祀及　殿陛宴飨皆用之】
　　殿成移席椀擎阗【往嵗外藩朝正皆扵　丰泽园幄次筵宴是年　紫光阁落成锡宴聨句嗣后　　示恵外藩遂皆移宴扵此】丈寻寸尺水标志【壬午江南髙宝甘泉宿清海沭各属防称洼下毎遇伏秋大汍霖潦堪虞而蓄泄机宜惟洪泽湖要关键是年上南巡先命将归江归海各路详勘标志回銮时取道按阅就彼时洪湖髙堰五坝髙于】
　　【清口水靣七尺而清口现寛二十丈即以此酌定成总以上坝増一尺之水下口加开十丈之门为凖俟过秋汛仍将清口收至二十丈或十数丈以定蓄泄之宜自经　　指示永庆安澜　臣李绶】一万五千旗受廛【是年户部以积存地畆一万五千余顷请编入官圏上令内务府经理俟归清官赎原帑即全数赏给八旗作为恒产】积潦甸修鲸浪帖【癸未　畿辅洼下之区因壬午嵗秋霖积水未涸　　上命设法疏消以利东作复　　谕海河五闸宣泄未畅宜多开坝口以为釡底抽薪之计诸臣禀承　　谕防督率经理积水以次消减农民兴作及时】瓌材磬采象山悬【回部辟尔汉语为象其山所产玉材尤钜是年新疆办事大臣奏辟尔山所采玉石命匠造成磬料俱竣时　　上以回部采玉依律琢特磬十二以俪镈钟镌　　御制铭均如钟式】万间庇厦居斯棘【甲申　是年上以外城闲地尚多　　发帑盖造房舍既壮京邑观瞻复可资百官居处　　特派大臣督理鸠工兴作后陆续増建地爽僦轻皆防圣恩体恤周至　臣金士松】
　　【御制】百代崇龛德孰荃　【厯代帝王庙于乾隆壬午嵗降防重修是嵗仲春落成制文立碑后于甲辰嵗阅大清通礼见所祀帝王位次未协因勅大学士九卿等详议更定以臻至当详见所制记中己酉嵗以次年寿屇八旬凡　中祀皆亲祭一周复诣行礼】厯世臣工登国史【乙酉国史臣工旧传祗有褒善而恶者惟贬而不録非所以昭彰瘅且杂取私家志状志书传记繁文猥多更难传信是年命开馆重纂示以体例采取　　实録记注及内阁红本六科史书奏折部档凡非在官文字毋得谰入传末刚賛语以杜毁誉门户之渐又命纂国初四王列传冠首而于草昧之初身事二姓者创立贰臣传复视其入本朝后有无功绩区为甲乙二编植伦称实不嫌创例】长年士子子京员【各荀举人毎有年力尚壮铨选濡迟因令大学士九卿等筹酌疏通举人铨法如各督抚騐看时有年在七十以上者奏请给予予小京官职衔遇防试后挑选时除以知县教职分别简用外有年在七十以上者请防交部掣与中书科中书等项职衔用副优老至意】久而始敢纪
　　恩敬【丙戌　予于是年始作图明园纪　　恩堂记是堂即旧所谓牡丹台者康熈壬寅　　皇考奉皇祖侍宴于此始以予名奏闻此予受　　恩之始即位后兢兢业业惟恐负　　皇祖　　皇考昭鉴付】
　　【托之恩三十余年回环自度差幸小康然后题额以志亦以额手日瞻久逺无斁云尔至避暑山庄三十六景中所谓万壑松风者幼时从　　皇祖巡跸　　赐居于侧癸巳年亦题曰纪　　恩堂记所谓念兹在兹随地弗释也】
　　慎乃攸司书壁便【各省文臣自总督以下知府以上武臣自将军以下总兵以上
　　命书名殿壁以便考核】
　　厘正勲阶班秩秩【丁亥　文武官阶文职自二品以下分正从惟一品俱授光禄大夫武职二品至六品分正从而一品七品亦未区分上特命吏兵二部酌定移武职所授之荣禄大夫为文臣从一品阶武职一品七品亦分正从复増设武职八品九品正从官阶品目秩然益昭画一】昭垂
　　方防服拳拳　　　【世宗宪皇帝硃批谕防至精至粹皇上恪遵　　　成宪寤寐服膺是年出　内府所弆五百余部　　颁赐内外臣工景仰遵循上副　　　世宗垂训万世之意】明同厓海古无有【戊子　是年通鉴辑览告成初上以前代鼎革之际史臣纪载未公正闰统亦多异议　　御批　　御制屡以统之去留视德之轻重定论垂戒是书于乙酉年仍存福王年号复以明之唐桂二王虽流离转徙不能自立然究可同于宋昰昺亦宜存其事迹附着编末仁至义尽为从来史防所莫及　臣沈初】白咏隂山
　　今不然【唐白居易隂山道乐府刺时以有用之缣市无用之马价重而货轻盖惧回鹘不得已而为此耳我　朝荡平西域哈萨克至伊犂来市每匹不过三四金而伊犂屯牧官马孳息充牣自屯田各处应用外并可拨给邉营伍较居易所咏情形大不相同已详见　　御制反白居易隂山道乐府二首】
　　释菜颁彞合符节【己丑　我朝　　　列圣右文重道崇祀　先师尊礼有加　　皇上御极　　诏庙殿易黄瓦是年　　特发帑金二十余万鸠庀鼎新　　亲书门殿诸额　　御制碑文并于二月　　释奠落成复出　内蔵周笵铜鼎尊卣壶罍簠簋觚爵洗凡十器陈之　大成殿中以合　先圣志在从周之义】劝耕贵织写胝胼　　　【圣祖仁皇帝尝题耕织图镂版行世　　皇上得元程摹宋楼璹耕织图弆　御园多稼轩轩之北为贵织山堂皆世宗宪皇帝题额也并　　命勒石颁布以示　　　家法】内曹外吏宜车熟
　　【庚寅　是年　　上以外官陞用京职惟俸深循资无庸置议其卓异及即陞人员俱为外任得力之员一经循例内陞虽有迁擢之名转投闲防殊非器使之道因　　令外官陞授京职督抚出具考语送部另班引　　见分别内外録用以资驾轻就熟后复　　命外官内陞及回京者毎年冬查明引　　见　臣刘墉】干满枝回叠毂旋【向来时宪书后纪年祗载花甲一周上以周甲世所常有而三元之序数本循环毎嵗直省题老民老妇百嵗及百嵗以上者不可】
　　【胜纪岂可阙其纪年　　令钦天监自三十六年辛卯为始于一嵗下添书六十一嵗仍依干支以次载至一百二十嵗于是开袠欢颐共跻　　寿域】额济勒归忘路逺【辛卯土尔扈特本伊犂四卫拉特之一后投往俄罗斯居于额济勒河先于丙子年曽遣使入贡是年其汗渥巴锡仰企我　　皇上德威恩泽率数万人不辞防涉逺来归顺　　上嘉其诚悃交伊犂大臣指地安挿予以衣食牲畜并自渥巴锡以下封为汗王贝勒贝子台吉等有差】兀良哈备笑城坚【是年古北口邉墙因潮河冲圮　　上谕祗须稍加甃葺以壮观瞻缺处毋庸再行补筑是处邉外在明朝为兀良哈之朶顔泰宁福余三卫距京仅二百余里已为穷邉我　朝则防古诸藩久臣仆口外耕屯相望西域二万余里如在户闼此地每嵗秋狝　　翠华来往商民耕贩口税永捐又安借此重门之险为哉】彚音统解皆依鉴【壬辰　前史所载辽金元人地官名多承讹袭谬　　上命馆臣厘正三史国语解以清文鉴一书屡经修定　　谕令奉为式程与前所编辑同文韵统三合切音对音字式均颁发中外于是字音译语皆详定确覈臣邹奕孝】贮溯源津实始渊【是年　　上特诏中外搜访遗书进　　览编辑四库全书旋　　命建文渊文源文津文溯四阁各贮一部阅十年文渊阁第一部告成以后每年缮成一部又　　特发帑金缮写三部于扬州金山浙江建文滙文宗文澜三阁蔵弆】遥塞戊疆黉并建【癸巳　西陲底定后生聚既繁民知劝学乌鲁木齐廸化宁逺二防已夀设学额是年　　命于巴里坤设镇西府乌鲁木齐为属州设官建学定额取中举人一名】垦畬丁赋畮长蠲【康熙五十二年　　　恩诏盛世之民永不加赋即以是年丁粮之数作为定额我　　皇上绳　　　武劭民深仁厚泽是年因部臣议准外省民屯新垦丁银随年摊征特颁谕防以国家承平休养百有余年生齿繁庶安得复有未辟旷土即间有濒河沿海东坍】
　　【西涨之区祗须照例妥办若复将丁银摊征尤非惠下恤民之道事不可行煌煌　　圣谕真其量万世也】豳原旧笃时言语【甲午　是年　　上以我朝发祥东土国语人应熟习而宗室为尤要因　　命宗人府查明王公子弟除本家自能延师者外俱令入宗学学习训戒周详不忘旧俗大雅公刘之篇所谓于时言言于时语语豳原王业之隆实肇基于此　臣】
　　【童凤三】
</div>
    <div class="pagination">
<a href="御制诗集_page1227.html">上一页</a><span>...</span><a href="御制诗集_page1223.html">1223</a><a href="御制诗集_page1224.html">1224</a><a href="御制诗集_page1225.html">1225</a><a href="御制诗集_page1226.html">1226</a><a href="御制诗集_page1227.html">1227</a><span class="current-page">1228</span><a href="御制诗集_page1229.html">1229</a><a href="御制诗集_page1230.html">1230</a><a href="御制诗集_page1231.html">1231</a><a href="御制诗集_page1232.html">1232</a><a href="御制诗集_page1233.html">1233</a><span>...</span><a href="御制诗集_page1229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
