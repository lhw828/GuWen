<!DOCTYPE html>
<html>
<head>
    <meta charset="UTF-8">
    <title>御制诗集 - 第 615 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 615 页/共 1326 页</h1>
    <div class="content">　　苍松千百年白石四五迳诘曲皆得入隂森亦相暎深防有朴宇既幽复洁浄可以读诗书可以恱心性招提在上方小坐钟声听
　　题鉴空楼
　　半天池岭表渟三间山楼池上横春风动籁契幽韵秋月入影为佳朋无过缀景费尔许笑我十年余未登今朝余暇试登偶一鉴开奁暎虚牖佳防此鉴真无心物来彼自呈妍丑鉴人于我夫何有
　　浄凉亭
　　山中有流水入地即渗漉筑石贮为池乃可一掬其上置小亭十笏犹未足凉意披满身浄光谋两目风漪亦縠练溜响亦琴筑虽俭白家篇其意可三复
　　得一书屋偶会
　　隂阳动静互为根借问谁当是本源无极继之曰太极一乎得者总緐言
　　薫卉
　　立春迟复北方寒将近花朝花尚拦自喜山中芳意酿笑他薫卉襍供看
　　山鸟
　　当春山鸟尽能言縦有緐声静不喧拟以管弦犹顿置那湏阿滥六么翻
　　泉上
　　泉上重来坐悠然一室寛有声满清听无色不澄观恰与松篁古奚妨襟袂寒何当此习静又未觉心安
　　题张宗苍画
　　泉上山房幽且恬宗苍神韵扑毫尖笑予据榻曽何谓此画方宜此室黏
　　玉泉山停跸题涵漪斋
　　三日香山已畅逰言旋路便静明留【玉泉山名静眀园】别峰亦自堪如画【玉泉山万夀山皆香山所分别脉也】新水居然可泛舟遂到溪斋那劳歩闲披漪牖信澄眸廻看西巘足相傲智乐还能似此不
　　练影堂咏瀑
　　本是香山脚下水惜其渗土不成流引来已自卑百丈尚觉髙髙挂屋头
　　韬光接竹引流泉【西湖韬光寺山顶有泉寺僧刳竹引之随山势髙下曲注云林以供香积之用是瀑即用此法而易以甎沟】易以甎沟图久坚不识本来面目者祗称云瀑果天然
　　含峭居
　　众峭含此居此居复含峭一二二而一如镜光相照有欲与无欲观及观妙是皆为絮言逹者不禁笑
　　静縁书屋
　　静眀园里书屋信防以静为縁自有山环林抱且无鸟语花妍骋目亦凭蜃牖防心每展芸编独是髙明光大尊行时觉恧然
　　罨画窓
　　窓前绘景四时新不较何家笔法皴一带香山遥展画昨来也是画中人
　　积书岩
　　倚岩屋如栖幽胜擅林薮插架富竹素取名拟二酉嵗或一再来枕葄吾何有不如虚室白恒以无言守
　　玉河泛舟三首
　　静眀一水逹昆眀桂棹乗流画舫轻防曲栁塘偏致逺薫黄丝挽淡烟横
　　溶溶春水冻全消饮练忽过玉带桥数日山居切问寝那更【平声】逐景恣逍遥
　　翦湖片刻到东隄卫士轻舆已齐廻首玉泉烟树渺祗看塔影蘸玻瓈
　　花朝
　　春光刚九十一半判花朝那见辉芳信空传缀防招柂桃才吐蕾杨栁欲柔条却是迟迟好速荣还速消
　　香片梅
　　防缶竒桩香片梅半才吐萼半全开却怜不胫饶幽韵带得江南春信来
　　照乗珠
　　昔者齐魏田于郊魏问齐亦有寳否尔时威王实善对正言告之曰无有梁王夸有径寸珠照车十二乗前后威王乃曰与王异有臣四人境兮守诸侯皆来不为冦道不拾遗盗避走是则可以照千里梁王不怿自觉丑寳人寳物固不同贤愚倍蓰奚待剖径寸之珠世实无况十枚焉腾妄口马迁好竒每传讹韩诗别纪齐宣久
　　唐寅山水
　　或课栽花或望泉髙人各适适应然不知伯虎成图日可忆白驹空谷篇
　　女乐
　　女乐于古无周末始间【去声】置不朝孔子行父母邦之义洪涯托三皇荒诞传何自汉武乃剏设以待无妻士【叶】战在鼔其勇斯实不经惠侵寻至唐宋公然有官伎【叶】白苏犹不免其他奚足议功令久所禁越前诚善制至于宫禁中歌舞或应备霓裳广众观此更成何事本朝踵胜朝向亦有其队康熙不盈千贞观三千出雍正益沙汰十祗存三四所司请踵行初未解吾意吾意非沽名盖欲究实际且如梨园部自有防出类防诸九御列不可复执艺即其庸众流岂令终老肄为期既弗长为业安能诣不如尽去之代之以宦寺内外可通用洒扫仍不废逮今卅余年始终如一致亦弗颁明禁拂人何必试但读斯诗者或可动深思
　　闗仝山谿待渡
　　磔裂已看纑地陈谿山千古自精神苍然暮色横川上尚有担囊待渡人
　　晓隂【二月十八日】
　　晓起春云滃作隂土膏发润气深沉亦知举趾时犹未望泽谁能有足心
　　题横云堂
　　迩日每作云云作随风今晓势尤浓无风旋亦泮情知犹早渴嵗由来惯理政逮已牌山堂逰伴奂空澄仰太虚逺宇余防片安用此横为惜心付柔翰
　　石帆室
　　堆石翩如风帆【去声】浮三间室亦似虚舟会心此即蓬莱岛何必裹粮更往求
　　丰乐轩
　　北村缀景有田园学圃兼将学稼论望矣因之号丰乐诚然实不易由言
　　题澄景堂
　　轩窓得暇便来凭触目玉壶一片冰有趣图书千古调无边风月四围胜畧耽静乐即时惕敢忘忧勤与日増因识每孤佳景防祗縁心绪未能澄
　　松云楼
　　假山之上峙真松时蔚英英云态浓青白由来投气味便当为雨契从龙
　　泠然阁
　　山上则平屋面前亦逺洲御风惟御冦画水是营丘淡防堪澄虑豁如真畅眸縁梯向南降降乃识为楼
　　竹宻山斋
　　歩来全是碧云丛漠泊中间有路通斋阁坐闻八琅戛看时枝上动微风
　　题畅襟楼
　　湖心轩榭写蓬瀛【是防在福海中央即蓬岛瑶台为圆眀园四十景之一】旁有书楼俯碧清岂是虚无仙侣居然经史乐平生逺隄四面栁桃绘春水一鳬雁鸣设问畅襟真畅防端惟时雨与时晴
　　题倪瓉山水
　　落落踈林逺逺山无波有水带前湾草亭漫讶虚茵席留与千秋憩者闲
　　赋得怡情邱壑
　　无怠庙廊政敢耽邱壑情不妨聊寓意遂与偶题名户外山防叠庭前水一静深概常効澹泊趣时呈地僻尘应逺春和景亦眀神怡契倪筦心旷泯形声因忆范文正曽箴滕子亰懐防肥遯者可矣防茅征
　　昆眀湖泛舟
　　画棹泛澄空春光即渐融栁丝低染緑桃蕾逺看红平水无多浪徐帆那借风西南山榭好舣岸陟其嵏
　　睇佳榭
　　舟中遥指真佳防坐榭廻看湖景佳何去何来何彼此镜光影里契无懐
　　题畅观堂
　　轩榭据崇峦春风披峭寒琴书一时畅山水隔年观庭鸟弹和瑟阶芜铺翠纨物皆乐生意即景愿民安
　　懐新书屋
　　一俯蜃窓万景披镜光近逺漾轻漪稻田虽迟【去声】插秧候意托懐新恒在兹
　　复岫亭
　　假山环抱似真山亭在翠微深秀间坐便捜吟成便返笑予那得味斯闲
　　沿湖岸过玉带槗二首一韵
　　湖口长桥锁玉河常时槗下漾舟过肩舆偶欲循西岸緑意廻苏阅菜坡
　　往来画舫每従河今日初従桥上过写影一围真玉带防曽印老赚东坡
　　题延赏斋
　　溪上防间屋近临耕织图可知延赏防不为恣情娯湿岸生春芷新波下野鳬田桑虽逺此意每廑吾裘曰修録近作静宜园诗并呈逰碧云寺长歌因用其韵率题并令和近作韵
　　忆昨小驻静宜园春云忽敛春日暄近臣知有逰山喜那识惜望殷岩轩【是日咏晴诗有过午春云惜防难置懐之句】尚非廹切待泽散闷石磴聊登援旷览之台一骋目下视鸟背相飞翻翼日清晓起问政轮班毕集诸卿垣惟虞伺意称事简那肯适已嫌人喧勑防已罢听退食碧云有寺别有门挈朋携侣许逰歴严禁奚用谁何尊古松卧墙挂飞瀑活水如画蜀两孙浄土春阳已作意并无荆棘惟兰荪俗僧缁黄概弗借【缁者汉僧黄者畨僧非谓羽流】钟鱼静伴山朝昬一株银杏十合抱千年以上人曽扪其杈寄生郁苍柏茏葱叶共扶晴暾世间竒事无不有炙毂那辨淳于髠洗心亭下渟水到此心洗空潺湲山房试泉更恱性摩挲筠鼎光且温北壁之下淙乳窦流隂可会如斯奔荇藻梳似緑玉带一一皆可寻其根胜迹吾无隠乎尔词臣于此能忘言録我近作殿长韵防窜岂无意所存杂咏五十皆短什书厨未足酬长恩乗兴輙复赓巨作乐天中的已示樊更当全册尔遍和东坡例具悬水村屈指三朝即唘跸促成佳话不可谖
　　董邦逹灌木廻溪图
　　碕岸弯环接渚汀石攅凿凿水泠泠流云解与为踈宻越致丛林无定形













　　御制诗三集巻六十三
　　钦定四库全书
　　御制诗三集巻六十四
</div>
    <div class="pagination">
<a href="御制诗集_page614.html">上一页</a><span>...</span><a href="御制诗集_page610.html">610</a><a href="御制诗集_page611.html">611</a><a href="御制诗集_page612.html">612</a><a href="御制诗集_page613.html">613</a><a href="御制诗集_page614.html">614</a><span class="current-page">615</span><a href="御制诗集_page616.html">616</a><a href="御制诗集_page617.html">617</a><a href="御制诗集_page618.html">618</a><a href="御制诗集_page619.html">619</a><a href="御制诗集_page620.html">620</a><span>...</span><a href="御制诗集_page616.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
