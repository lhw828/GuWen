<!DOCTYPE html>
<html>
<head>
    <meta charset="UTF-8">
    <title>御制诗集 - 第 959 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 959 页/共 1326 页</h1>
    <div class="content">　　早来或夏迟冬偶恒此当秋弗遇春问我一言何谓好曰他四徳首惟仁胸中常养十分盎砌下试观众卉訚生意各懐即元长【上声】其间责实已名循
　　巢翠亭口号
　　叶云浓布翠婆娑巢意无殊安乐窝遐想穴居野处世一亭犹觉此为多
　　绘云楼即景
　　风来西北不孤雄碧宇萧岩上下空今日覔云无一片便教好手若为工
　　狮子园叠丙申旧作韵
　　底事斯来迥异前面增皴皱髪增宣居忧虽度忧縁境抚已惟慙已长年
　　赐食依然看象席【每嵗八月初十日恭奉　　圣母幸狮子园逰覧并　　赐食于此今邸园如旧而　　慈豫难陪转瞬三年兹晨复至追忆　　昔时情事曷胜悲戚】侍
　　逰那再掖
　　翚軿悲吟七字广前韵埋恨千秋志塞堧
　　题宋緑端兰亭砚
　　数典临池稧帖宜固应图景再三之【兰亭景砚先后凡有三此砚于集序四十二人全列且各具景态为曲水廻环尤为工巧合法】王孙跋里分明道得骨得皮者阿谁
　　咏木刻屏
　　云敛遥峯潦尽滩旅行各据防程鞍营营都为利名计仆仆那知途路难招宿野帘迎目展翻风落叶打头攅诗人此景言多矣我欲防言作静观
　　右秋栈旅行
　　山围水绕乔柯防于此卜居意自殊傍屋并无田二顷催租何虑吏人呼
　　右村坞居恬
　　崇冈亭子当谷口出谷风来飒爽比似宋图无不及【屏幅景与石渠宝笈所藏郭熙树色平逺图相似】却因汉诏有微慙【刻木为山水图景较之绣织设色者固为朴素然忆及汉景诏雕文刻镂伤农事之语防觉有歉耳】
　　右亭皋景爽
　　方琮山水
　　红墙緑树白云隈宜是金仙梵宇开覆釡上人约饭罢石桥防杖自归来
　　题鉴始斋
　　鉴始顔斋额兴予忆旧长
　　含饴沭恩渥舞象课书蘉望七今同
　　嵗【康熙壬寅予居此时年甫十二是嵗　　皇祖正六十九夀兹予亦六十九矣】当秋偶自伤息肩兹尚未不息曰惟强
　　再题敞晴齐
　　迩来每作云虽云而不雨晩田已获毕秋菘方在圃闻之云防霜【云隂则弗霜故止霜之法惟求云】于菘霜实补况兹驻山庄亦无碍行旅云弗云皆可即景欣晴覩万嶂朗霁辉一纳尔许
　　红叶
　　万緑丛中红一枝塞山无借染霜为两年一瞬讶新见石火流隂又若斯
　　咏乌玉砚
　　不冰虽足用严寒受墨终须逊旧端应寄香山白少傅陆机文读试烧看
　　题郭熙関山行旅图
　　欲作画应先搆思河阳此巻足当之乃成晩嵗苍古笔一改少时巧赡为【用巻末李衎跋语意】磵道崎岖氷雪厯旅人来往马驘疲青莲夜宴序中语不待披图合共知
　　咏官窑瓷
　　殿是宋家殿【盘底刻一殿字而无名】陶真生氏陶阅曾海田屡成以坎离遭细缬氷纹裂全沈火气韬原非赤瑛比漫虑笑樱桃
　　赋得鸿雁来【得时字八韵试题】
　　物皆具性雁岂不知时适值仲秋节遂辞朔漠陲北殊雨水【雁北在正月雨水】賔异露寒期【九月寒露为鸿雁来宾与此异】月令凡四举长言乃各摛【月令大寒又云雁北乡葢其时雁自南已向北至雨水节遂北归此云东乃自北而南先至者为主寒露来賔则以后至者为賔也所言雁凡四见义各不同昨为七十二候诗并分晰□咏之】山庄如迎先【两字皆去声】帝里觉来迟【雁南来此处必先见関内当遅数日也】呌宇声犹照波影尚疑授衣廑织妇登谷幸农师协纪闗民瘼重儓且漫嗤
　　中秋日作
　　塞苑中秋两度违依然圆魄发清辉酉年此日收乌什末嵗今朝克勒围【乙酉二月乌什小伯克类黑木圏拉等聚众生变明瑞时为伊犁将军闻而赴援即命其督兵攻勦贼众拒守六月余势渐穷明瑞抡锐登陴奋击遂于八月十五日攻克其城乌什复平定西将军阿桂统兵征勦金川所向克敌乙未秋进薄勒乌围其地为促浸最要巢穴寨密碉坚阻河负磡阿桂相机布置官军如法筑栅汩水拽桥设伏选勇分攻至夜半众皆蜂拥而入歼贼殆尽遂克勒乌围亦八月十五日也勒乌围急读之则为勒围是均于此度节筹军务而在木兰闻捷者】敢谓诘戎绳祖烈那重养志侍
　　慈徽每逄佳节思
　　亲倍句忆右丞泪暗挥
　　夜雨【八月十五日】
　　佳节行成祠月筵塞天云净玉轮圆隂晴万里例同夕【使燕録载蘓东坡曰故人史生为予言尝见海贾云中秋之月虽相去万里他日防合相问阴晴无不同者】低迥千峯总一仙却到夜中醒枕梦忽闻外滳檐泉逾旬觉燥霑时泽惬意欣然倍悚然
　　热河启跸木兰行围之作
　　中秋节过唘搜程
　　祖制昭埀奕叶明肯以长年有所倦亦惟励已不渝诚乍惊两嵗倥偬阅益切诸藩爱戴情廻望难堪追忆处防曾清晓问
　　安行【向年唘跸幸木兰日必先诣　　慈闱请安申出告之礼于今追忆寔难为情】
　　雨【八月十八日】
　　防马刚过笔架峯行宫【波罗河屯】平野到来重鸣鞭已喜云容重【去声】税驾遂看雨意浓似锦满庭霑落叶如珠防树贯长松此方秋麦虽弗种南望遥同慰老农
　　张三营行宫即事
　　夜雨晓来晴山蹊厯坦平当秋防纳稼末午驻行旌执役迎猎骑【喀尔沁随来之布围防古例于此接驾】献新来射生不同往年事【向年入崖口之前先遣射生者于围场外捕得麅虎即遣侍卫驰进　　慈闱以献新味廻思往事不禁戚然】慽慽若为情
　　入崖口
　　仲秋入崖口九曲溯云源又值行围候毋忘
　　家法原两年阅瞬息小猎习櫜鞬【初入崖口必先小试行围子亦亲御櫜鞬遇麅鹿辄射之以次日即有围场预为演习也】试看南流水动中不动存
　　于永安莾喀作
　　沙冈近崖口第一猎场呈【是地为入崖口第一围场】初地受
　　恩处【壬寅秋随　　皇祖行围至永安莾喀围有一熊皇祖御火鎗中之熊伏不动久之　　皇祖谓其已薨命御前侍卫引予往射　　意欲使予于初围得熊之名也予甫欲上马而熊突起奔前　　皇祖御虎鎗殪之事毕入武帐　　指予頋　温恵皇贵太妃曰伊命贵重乃以射熊事告之曰使伊至熊所而熊起马惊成何事体此寔孙臣受　恩之始详见山荘纪　　恩堂记】终身法
　　祖情光隂惊水逝爽朗喜秋晴惜矣无前軰【忆壬寅年随　　皇祖于此行围者今惟予一人得预其时即兹防古王公之扈围者竟无与予同辈之人为之怅惜甲午秋于此作诗有诸藩扈是儿孙辈之句既道其实且以恩頋之也】勉之示后生【皇子皇孙及曾孙皆今随围】手柔挽弓燥路熟驾车轻一箭中【去声】硕鹿献
　　谁徒意怦【今日围中壹发殪一大牡鹿众皆欣喜称颂然不复能似往年之遣使驰　　献予意实因之增怆耳】
　　题苹鹿玉韘
　　白露为霜苹野披肌肥色泽乐伊尼【梵名鹿曰伊尼】合围命中兹重举【木兰秋弥诘戎忠逺之意存焉兹既过二十七月依例行之弗以长年图逸罢围也】出哨防幽久不为【哨鹿必趂天未晓鹿方鸣之时厯险寻幽而后得虽国家习劳旧制忆　　圣母每以廑念故久不为矣今重思之不觉潸然】弓矢既调资佽手画图堪胜只传皮设如发羽方省度慎弗失之鉴在兹
　　木兰廻跸至避暑山庄作
　　往还原自向年同叠树髙低緑变红税驾徒然驻塞苑问
　　安那复谒
　　慈宫即今对景淡无味忆昔承
　　欢恨不穷清夜芸齐频有梦梦醒其奈总成空
　　题碧静堂
　　夏秋三月塞园居围返山堂乃到初慙我未能领此静知他毕竟笑其疎归根树叶露峯骨泛乳茶瓯防菊菹一晌消闲旋复去似兹搆筑若为诸
　　松壑间楼口号
　　松壑之间两架楼千林叶落逮深秋爱他独树为奇者韵自寒涛翠自流
　　防檀林八咏
　　霜坂
　　迟较木兰早较京渐南而暖递相更天时粤宛堪因悟印得门前鹿迹明
　　氷池
　　天半从来艰有池雨盈暂弗雨而亏一氷翻得不致涸蠖屈求伸理在兹
　　蜃
　　夏曰疏櫺全彻去寒来例合蜃施面前似看玻璃画却讶无端活画移
　　毳幔
　　塞苑秋疑冬月同毺为幔御寒风楣间忽讶施绛帐博学原来愧马融
　　落叶
　　孰与为留孰与摧何曾枝叶自相猜杜家诗忆萧萧下山幻长江滚滚来
　　緑芜
　　向阳仍有緑芜存治理堪因絜矩言察察与其似秋肃恢恢宁可作春温
　　鹤磴
　　众鸟中斯大不凡羽衣道士署头衔本来坡老过舟者却早逄之于履岩
　　雀檐
　　夏晓早鸣冬晓迟总之不舛质明时【雀鸣冬月以辰时夏月以寅时其早晩率以天明为】无知雀尚有灵性性善子舆言莫疑
　　廻跸至御园叠丙申旧作韵
　　秋搜复此御园还俯仰之余只腼顔昔日承
　　欢霄汉隔斯时忆
　　旧梦魂间菊花过节秋容老枫叶迎人泪眼殷
　　订约难堪缅
　　温谕【丙申廻跸诗有更防　　温谕申前约明嵗依然看塞山之句孰意竟成虚语廻思增慼】防曾重赏塞垣山
　　雨【九月二十三日】
　　九秋之杪仍逄雨暖律应知今嵗长急阵倾盆非决骤濯枝润叶恣揄扬翻来新土益滋泽【今秋既获有収民情悦豫有翻犁以待雪泽为明春播种之资者观之既慰益廑良农之苦】种得宿麰正渥秧慰以卷帘凭飒景拈毫摛句岂妨凉
　　养心殿晩坐
　　又当冬季还宫廻忆往时意惘然旬日问
　　安从此罢【向年九月杪还宫后每阅旬余必诣畅春园问安一次驻御园数日而回直至仲冬月　　万夀前十余日恭奉　　慈驾回宫遂不复往御园廻忆曩事惟增感怅】三年如幻忽其迁登秋旸雨多逄若【今嵗各省雨旸时若西成均获丰稔而畿辅及近京诸省秋収后透雨频霑于宿麦尤为有益】出治刚柔敢用偏廑念豫工尚稽就黄流防祝顺归川【阿桂等昨奏引河开放后流势极畅廿二三日为西北风所阻略觉缓滞风息仍然畅行深处尚有水一丈余尺连日赶进埽今顺黄坝南北相距口门仅十余丈若无风阻可冀速蔵要工以此盻望合龙喜信尤切】
　　题宣和雪江归棹图
　　山如韫玉各分层水似拖银波不兴艮岳宁惟擅花鸟化工夺处固多能
</div>
    <div class="pagination">
<a href="御制诗集_page958.html">上一页</a><span>...</span><a href="御制诗集_page954.html">954</a><a href="御制诗集_page955.html">955</a><a href="御制诗集_page956.html">956</a><a href="御制诗集_page957.html">957</a><a href="御制诗集_page958.html">958</a><span class="current-page">959</span><a href="御制诗集_page960.html">960</a><a href="御制诗集_page961.html">961</a><a href="御制诗集_page962.html">962</a><a href="御制诗集_page963.html">963</a><a href="御制诗集_page964.html">964</a><span>...</span><a href="御制诗集_page960.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
