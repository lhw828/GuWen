<!DOCTYPE html>
<html>
<head>
    <meta charset="UTF-8">
    <title>御制诗集 - 第 492 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 492 页/共 1326 页</h1>
    <div class="content">　　蒲萄
　　有苞无核亦竒哉緑玉琼浆到口开堪证汉书非大误移根新自叶羌来【蒲萄始张骞移自西域汉以下无异词独防泉杂言引夲草已具神农九种及魏文诏称中国名果云云为不自西来之证然攷腹地蒲萄别种虽多而色緑无核者絶无其产今回部胥定叶尔羌诸城嵗以充贡并命移条植之则汉书所传自为有据】
　　藕
　　天然白质吐花红太华峰头想像中却讶縁何丝不断多因七窍特玲珑
　　石榴
　　一颗中含子百房问谁解与醖天浆六根八识胥何物不及于思可口尝
　　沿篱豆
　　引牵条讵善縁垂垂花实飒姗然秋风篱落金刚句络纬声中又一年
　　香橼
　　具珠之体具檀味总是祗园席上珍设使不妨以色见囫囵金粟即前身
　　柿子
　　霜落秋林熟爪鸿下过中社酒村翁似兹那借封侯号却见稗官拟剪桐【见张定在田録纪明太祖事】
　　萝卜
　　淡白深红带露新熟餐生啖胜行麟包山设色诸贤咏同是个中识味人
　　夜雨【六月十五日】
　　诘旦细雨卓午晴傍晚西山云复生风吹雨去露皎月载月不乐心怦怦初更就寝二更问云虽屡作星犹明三更假寐略睡去忽闻檐溜激越鸣疑是梦耳宛醒在妙哉酬我延伫情时疾时徐聴欹枕鋗人报已歴四更摐声乃在五更失晓起余恋懐中萦不雨固可冀再雨多多益善资农耕
　　复雨【六月十六日】
　　昨夜雨已好侵晨趋问
　　安视事取近便依例憩讨源进止次第毕驾言万夀山山气较前佳吾犹冀泽连便命肩舆归御园才登船雨脚森然落三峡忽倒悬丰隆奋厥鼓列缺扬其鞭咫尺几曲川渺若无涯邉但见上与下一水无余焉炎熇顿如失切体生微寒此畨实畅足额手慰且防明当返清禁吾将騐诸田
　　郊外
　　园居欲弥月心在郊外田不如目见之今朝始欣然早苖固已秀新秧亦芊緜都因一雨佳寜不谢
　　泰元谢惟期实耳欣即虑矜焉实励以敬勤矜祛益惕干
　　季夏镜清斋
　　皇子成防返禁林水斋取便一来临石泉过雨声偏壮夏木铺隂翠益深成趣静因工断手引机动以景怡心如驹迅影即常住何碍星星鬓角侵
　　沁泉廊纳凉
　　云廊对镜斋沁泉斯其名引水流屋下落溪飒有声歩屧过石桥乗凉坐南荣松风送来正值宿雨晴澄照与清聴均足怡神情因悟就湿性所贵由天成搏激夫何为子舆论实精
　　画峯室
　　踱石度溪流书室秀而野初不知有峯峯列北窓也髙下入画情是谁逸笔写谢客句斯拈李仙烛斯把丹青色或渝松杉韵非假竒在聴有声瀑水泠泠泻
　　太液池观荷词四首
　　宿雨初収太液池红花总是出尘姿巧逢鸣跸旋清禁似向人言正好时
　　迹久泥深花防稠西池原在帝王州人间若复方君子应是八元八凯流
　　香霞难想檀兮麝文锦何妨绿与红却恨春明真梦语独教佳景让秋风
　　等闲未放撷芳船叶叶花花契静縁读遍三唐采莲曲阿谁不是爱妖妍
　　待月【六月十七日】
　　夏夕载月宜盈手氷光满今嵗雨旸时幸可闲遨散近旬泽稍稀踊惧将成旱未至彻减甚泛舟心独懑一夜大霑膏雅得事逰衍谁知时易迁月上较前晚待之迤西岸东冈屡举眼金轮涌出林大地清辉转谯楼已初更却命兰桡返徘徊讵不佳流连实非善
　　书箑头赐驻守伊犂内大臣阿桂
　　典属今时班定逺冠军昔日霍票姚【阿桂于平回部时以歴战奏竒捷今统留驻伊犂兵循行诸部屯政抚辑合宜其勇决沉断殆兼霍班之美】雪涂无借持清暑欲扇仁风万里遥
　　读书
　　聪明不可作逸豫亦戒盘长夏防务鲜为之弗遑安何事足陶情谅无过简篇开巻斯有益淳化垂名言三百蔽以一无邪得心官切已更请进惟曰为君难
　　恭奉
　　皇太后御园观荷作
　　霁云初过雨拖雨又生云暑月无炎气清花有净芬允宜邀
　　懿赏至乐谢繁文镜面披仁夀香霞于上氲
　　藻园五咏
　　石
　　莫谓一拳小请防九仭髙飞来舞鸾鳯卷去拥波涛得受衣冠拜谁能绳墨操置之沧海上端合驾神鼇
　　泉
　　墙外引髙水流为石下泉虽云因假借亦自有沦涟可爱一贮寜湏百道悬回回萦碧涧琴语聴成连
　　松
　　放干迟杨栁大材不速成卅年才入画九夏正当楹蔽日衣衫疏风几席清如逄橘中叟借与置棋枰
　　莲
　　谷雨分秧藕三庚吐蕊莲育才应育徳称洁不称妍露叶含香细风葩入影鲜何湏渉江采俯槛便芳搴
　　鹤
　　胎仙抱卵成埭畔引教行虽觉同厮飬犹防是傲生身无入俗韵喉有唳霜声设使冲霄去可能识玉京
　　连隂【六月二十日】
　　山易生云云易雨时行应莭已连隂刚欣緑野歌优渥又觉周书陡厪心
　　绘雨精舎漫作
　　春雨惟知喜言北非言南夏雨愁喜半取时非取淹喜愁自在人何与【去声】彼惟人所欲多舍喜趋愁甘望之未久忘对之转微嫌似此无厌求母副子难堪绘事在传情聊志吾所慙
　　题霁华楼
　　初収宿雨霁华披近逺峰峦濯翠姿却似髙楼觧着语壁间宜有喜晴诗
　　喜晴志言
　　望雨雨喜雨冀晴晴喜晴究之冀望多可以觇人情知足弗冀望繄我犹未能我恒吁诸
　　天时防
　　恩佑承万民徯我泽可忘保赤诚尧舜虽犹病愿言存哀矜
　　夜雨【六月廿三日】
　　刚喜两日晴复闻半夜雨间作知不妨终觉忧心怇二麦収已定大田美兆许何以保美兆惟頼时若叙经事虑转多患失愁益怃明朝晴斯佳欹枕以延伫
　　西直门外
　　夜雨防纎破晓稀视朝清禁驾言归东华日朗浮云散郊外晴光飏翠旂
　　刚盼时晴果放晴苗而秀实待西成霁烟犹恋衢旁栁万缕珠光缀灔晶
　　丰泽园小憩
　　朴斵
　　先朝制劭农今日同若时真是泽未获敢言丰惟此勤民计无他厪我衷晓凉复余暇暂憩瑞云丛
　　虚白室
　　石缝若无路松巢别有天虚原白之母夏以日为年风度座抛扇雨过树噪蝉吟安便移歩借悟不流连
　　植秀轩
　　不栽杨桞不栽槐但植筼筜绕阁斋万玉晴烟敲秀色肩吾句里识真佳
　　古籁堂率述
　　太古此天地太古此风月斯堂籁称古名因古栝发栝虽老他树生自金源勃以视嵩阳植籁古千载越偓佺遗尧物古更嵩阳突展转溯厥初古固不可竭惟其不可竭谓斯古亦达乔枝落落鸣那管闲批抹
　　沁香亭
　　台亭百歩接廻廊液沼平陵号沁香甲煎罢烧云锦缬果然六月有春光
　　养心殿晚坐
　　园林夏气清宫庭市烟近视朝不可阙暑莭彤闱返雨霑弗觉炎凉飔鸡树晚此时虽几闲农务筹迩逺大抵麦収佳禾黍苖芃菀但祈时旸若可冀西成允谁为无望人望嵗吾尤




　　御制诗三集巻十四
　　钦定四库全书
　　御制诗三集卷十五
　　古今体一百二十一首【辛巳七】
　　季夏太和殿视朝
　　一夜隂晴云未消朝氛敛尽旭光昭或縁敬事防天佑虽喜宜农戒意骄恭已奉三钦扆御宅中图治慎衣宵林钟东序声韶乐应月详求律吕调【先是设朝皆用黄钟宫乐部奏定十二月各用其律从之】
　　淑清院二首
　　朝罢乗凉御苑归淑清咫尺换朝衣假山古即真仙境松籁生寒翠十围
　　石罅淙泉声益壮竹梢滴露翠犹深卅年前此徜徉者回忆原无此日心
　　千尺雪
　　引流亦借天然势雨后峥嵘落激湍底识不孤盛名防坐来六月却生寒
　　望瀛台未至寄题其壁
　　御园宜夏日亟图趂爽还液岸度肩舆过置咫尺间着句题其壁亦如亲厯旃试防昔亲厯所题奚殊焉瀛台信瀛台木石皆神仙笑似掔腕人可望不可攀
　　乐善园小憩
</div>
    <div class="pagination">
<a href="御制诗集_page491.html">上一页</a><span>...</span><a href="御制诗集_page487.html">487</a><a href="御制诗集_page488.html">488</a><a href="御制诗集_page489.html">489</a><a href="御制诗集_page490.html">490</a><a href="御制诗集_page491.html">491</a><span class="current-page">492</span><a href="御制诗集_page493.html">493</a><a href="御制诗集_page494.html">494</a><a href="御制诗集_page495.html">495</a><a href="御制诗集_page496.html">496</a><a href="御制诗集_page497.html">497</a><span>...</span><a href="御制诗集_page493.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
