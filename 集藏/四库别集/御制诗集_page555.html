<!DOCTYPE html>
<html>
<head>
    <meta charset="UTF-8">
    <title>御制诗集 - 第 555 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 555 页/共 1326 页</h1>
    <div class="content">　　快雨还佳霁乗凉合陟山羣芳滋长养万绿鎻孱顔天色琉璃表波光襟袖间幸因遇时若稍以畅防闲
　　霞芬室
　　兰麝纵宜薫微嫌有火气烂如一湖霞其芬实佳致缬成淡逺色喷出清浄味目视与鼻齅洒然无所繋君子竟禅和觌面来説偈
　　借秋楼
　　窓挹波光庭种楸一天飒景在髙楼履霜早是羲经着底事循名更借秋
　　题味闲斋二首
　　周书无逸是吾师岂不图闲闲岂宜笋席何常暇暖坐输他三字镇横楣
　　林姿峯态朗含滋分付虚斋受所宜开眼见眀闭见暗味来总是少闲时
　　石舫
　　石舫寜非舫不浮恒是浮广舆微具体寳筏喻从头佳景风还月烟波春与秋忘懐鱼鸟适恰似泛沧洲
　　题耕织图
　　隄界湖过【平声】桑苎桥水村迎面趣清超润含植稻连农舎响讶缫丝荅客桡栁岸风前朝爽度石矶雨后涨痕消分眀一段江南景安福舻【南廵所御船名】中引兴遥
　　泛玉河至玉泉山
　　玉泉无十里一水喜舟通值此良辰暇兼乗顺势风到园刚片刻问景似仙鸿旧句重吟处新题独覔中
　　冠峯亭口号
　　絶顶为亭云荡胸天然画意亦禅宗目逰千里生遥想讶胜南朝纱帽峯
　　嘉防堂
　　菁防万叶夏中齐着个书堂古与稽已自氤氲含宿润讶如荟蔚阅朝隮翔乌縁隙真难逞归鸟寻巢忽易迷别有防心非适已欲敷嘉防福苍黎
　　竹鑪山房烹茶作
　　饮食寻常総玉泉【大官饮膳之需例向玉泉取水】却因泉近事烹煎寜非着相斯多矣难觧循名曰偶然火武文信谁辨茶差供奉笑他便睾思陆羽卢仝辈免俗真应让尔贤
　　招鹤庭
　　逐处爱放鹤放鹤每成诗于斯乃招之招之又何为翼翼白羽客其心夲不羁设如放之去招之复来随则是恋稻粱何异彼埘鸡偶然立闲庭絜矩繄予思蒲轮称盛事南山致隠辞辟吁有正道名髙讵宜师
　　题翠云堂
　　逭暑书堂夏耐寻两株古栝植庭隂风来北牖声含峭代阅金源事已沈低俯草花任苒苒仰防云汉自森森种时伯仲同斯翠殿防承光郁禁林【御河桥东承光殿前墀森列古栝松柏皆金时物】
　　甄心斋
　　水秀山眀窟林深径曲关防宜消夏暑况复值防闲趣在形神表妙因淡逺间甄心非防象仍以忆民艰
　　裂帛湖三首
　　越縠吴纨水面铺不须裁剪费工夫春眀胜景惟余此防殿金源觅迹无
　　不独当前淡色呈泉临溪口静常鸣白家诗里寻清防正是四弦如一声
　　织出鲛人不费缫倩谁新様制宫袍清风似识杜工部借与并州快翦刀
　　静縁书屋
　　云境静人乎意恬趣自逖云人静境乎谷深机亦寂是谓两相縁既静縁谁识分别义落二拟议文犹饰书屋乃无言漠然防以黙
　　偶读白居易赠尹公亮诗因用其韵
　　居易诗云如何持此将干谒不及公卿一纸书是以诗为仕宦捷径矣尚可谓之诗哉观其诗可以论世抑亦有所不足扵此老云
　　抹月吟风乐有余反招隠操着康琚若云干谒资斯道言志先乖虞帝书
　　庭松用白居易韵兼效其体
　　清晖阁之前九松盘当阶五十年以长【上声】已与髙阁齐无端被回禄枯焦气为低是有叹松作园人命补栽青瓦重覆屋白石仍起防禽故弦调春草还茵铺泥风清朝自爽月白夜犹凄嫩篁戛不改闲花敷亦衰祗有新移松未卒放乔枝特立坚贞性迟成异凡侪我方伫凌云痴望固宜咍嘉防虽艰臻谡籁亦时来隔窓试披聴一例尘襟开用悟为学方欲速非良才鳯凰翺青霄蚯蚓僵黄埃因赓庭松诗了识乐天懐
　　博洛尔部沙瑚沙黙特所献匕首歌
　　风胡欧冶徒传昔淬锋敛锷术谁核外域尚鬭防暴廹必佩利器求精饬博洛小部自守域近防逹山时被逼诉之守臣为和息【防逹克山与博洛尔部接壤屡行搆衅围城刧掠其部长沙瑚沙黙特乞援于驻剳叶尔都统新柱遣使诫谕防逹克山恪遵约束还俘罢兵沙瑚沙黙特进贡谢恩匕首尤其部中所防珍者】感恩献此表食徳出匣月芽光奕奕断蛟龙复剸犀革觧纷懐逺斯堪式非同侈诩郑遵得
　　恭奉
　　皇太后赏荷得句
　　去嵗山荘荷似锦今年御沼锦为荷可知夏莭承欢处便是宫中行乐多徼叶润时晨露重递花香际午风和春眀盛事传西苑曽见临池得句麽
　　咏黄山松
　　巧匠移云根劚松辞叠巘植盆忽过江盘枝故偃蹇依然标古度卓尔契道筦三十六峯翠郁防常满眼春风声奏涛秋月隂张繖昻首问庭松何不可为伴恰似陁移人夀长身则短
　　题任仁发张果仙踪图
　　中条山色郁防差中有幽人道术竒未许世间知里系忽从朝宁谒威仪坐如鹤痩神犹逸放出驴驰意不羁可惜虽曽仙药进霓裳惊破那能医
　　阅伊犁将军眀瑞奏章因成口号
　　伊犁奏章传驿至无他惟筹耕牧事更喜葱海每霑膏虽不言祥此真瑞
　　热
　　寒暑运四序夏炎讵可无今嵗酷炎迟其因雨时乎不雨五六日顿觉歊蒸殊扇薫郁巽女防光勃阳乌二麦既获定大田绿云铺雨弗雨皆可略得心闲吾以言湔溽热莫若频霑濡
　　雨泛【六月初九日】
　　飞云【舟名】六棹共云争一片沧池汗澷行頼有雨丝聨贯处却如和事与调平
　　不疾不徐势作长洗将炎热送微凉诗情画意皆酬了恰喜天边朗夕阳
　　去嵗
　　去嵗山荘称避暑也原炎热炽如薫今年膏雨常依莭消得书堂静不纷髙树总能布嘉防夏花偏觉有清芬神心适处忽弗怿为缱农夫炙背耘
　　泛月四首
　　朗月轻舟有宿期其间夏夕更清宜水风淰淰含凉度星斗踈踈让魄披
　　过弦便觉素光流每带夕阳早放舟轮碾向东今昨异可能望不屡廽眸
　　披拂清波澹荡光去年今夕泛山荘素娥漠漠天还水那与人间论幻常
　　防度登舟兴迥殊起吟谁得比肩乎追欢防合留余兴谢客楼栏那重【去声】扶
　　含经堂对雨【六月十三日】
　　晓云送宻雨落地便如霑不可诗无纪所欣泽有添声全响檐瓦凉半入门帘卓午便开霁西山露逺尖
　　爽籁居
　　筑园年歴半百余乔木得地枝扶踈就树搆屋不数架团团嘉防含山居九夏飒然无暑到惟饶凉籁飘襟裾树古因之屋亦古其居使然闻子舆进此宁弗更有事进徳脩业交殷予
　　耕云堂
　　书堂枕碧川川水灌鳞田目厪耕耘苦心祈稼穑防益筹旸与雨那共胝和胼莫更屏风画前呈七月篇
　　若帆之阁
　　髙阁平陵水之裔动影漪摇网轩字若帆题额真若帆下浸烟波上云气讵因风势为转旋常与月轮共光霁恰忆浮玉坐江楼孰主孰賔孰同异然予絜矩在羲经时乗六龙御天际
　　望瀛洲亭子戯成三絶句
　　湖心搆舎防三岛湖岸开亭号望瀛标榜莫猜出想像便真壶峤也虚名
　　早觉真痴鄙汉帝那更幻乐羡唐臣可知名利场中客不是神仙队里人
　　东海金波一缕丝须臾玉镜大千披仙家日月迅如此望彼瀛洲亦底为
　　山东廵抚崔应阶奏报得雨
　　情缱青齐上下田麦登余地未耕全此霑讵可彼因忘问致居然报忽传【方厪东省麦收后有望泽处防防询问兹抚臣奏报各属于夲月初旬先后俱沐甘霖自二三寸至四五寸不等初九初十等日省城被泽尤渥大田可望有秋】近逺泽称一犁被髙低稼卜二收连谁知半月殷勤望片刻封章览霍然
　　半月防用李白韵
　　依山为露防形与半月俱弯弓抱前面掎角出两隅其上有何树猗猗植双梧其下有何草芊芊铺碧芜广寒白玉栏光落影娥湖忽欲赓太白寻思又踌蹰
　　御湖夕景【六月十四日】
　　御湖夕景今夕竒晴雨云月全揽之初载斜阳延晚爽树蝉响荅如埙篪尔时东宇月已挂渐觉光朗乌蔵曦须臾西南云作势横塘斜拂霏棼丝棼丝旋止云片破忽隠忽现金波披维舟际复全体露花漏曽未过一时恍可人目有如是变化顷刻谁所为欲问变化谁所为太空防防付不知
　　雨【六月望日】
　　麦收定矣稻抽秧正借甘霖大霈霶迩日虽云势作屡应时要欲泽流长落阶沤影还生灭铺宇云容自幻常情识今宵孤载月便孤载月又何妨
　　讨源书屋对雨
　　彻夜霏细霔晓来势暂收
　　起居诣仙园退憩书屋幽宻云复低布落雨掠空稠砌石易积水池波乱起沤鸟雀树底蔵蚯蚓土上浮须臾墙闸口新涨垂响流佳哉夏霖况既渥还既优各省披奏章多称膏泽休额手谢
　　天贶农劳庶可酬
　　晚晴落照【六月十六日】
　　时行作霖虞多不虞少既霑斯愿晴奢愿吾自晓过申云片涣傍酉曦轮皛髙树偏有情叶叶霞光照蜗篆干壁间蝉笙亮林杪溽暑一以湔朗照真称好今夕才逾望正宜泛琳沼
　　抑斋
　　青宫旧题额懿戒儆懐吾书室每仍以初心敢忘乎威仪审缜宻严正谨防隅一再尊闻揆惟増愧恧俱
　　岚镜舫
　　近岸木兰横飘飘意与轻云舟曽不动阅水亦如行幻里浮岚影想中鼓枻声因知号真者何莫浪安名
　　碧澜亭
　　池亭绨几对南薫轻拂波光练影分今日防闲宜底事便当异水一成文
　　题湛虚翠轩
　　四面窓棂弗纸糊网轩了可隔翔乌光眀通彻内还外顾盼真教有若无却暑袖招凉籁拂延清襟惹绿隂铺一碧水阶前俯心所澄然得似乎
　　得趣书屋
　　今古读书人盖已无央数问无央数人防人得书趣或焚膏继晷或削栁扫树或不求甚觧或记忆细故其趣在自知其得非外骛繄我所宜味典谟垂法度孜孜尚弗逮逢源那余裕
　　挹香室
　　砌下千葩总递芬架间万巻又霏芸挹清真觉乐无射火气宁须睡鸭焚
　　溪亭对雨【六月十八日】
　　时行大雨正斯时倒峡倾盆势畅竒今嵗犹然此初遇为符农谚也欣怡【农人有六月连隂吃饱饭之谚】
</div>
    <div class="pagination">
<a href="御制诗集_page554.html">上一页</a><span>...</span><a href="御制诗集_page550.html">550</a><a href="御制诗集_page551.html">551</a><a href="御制诗集_page552.html">552</a><a href="御制诗集_page553.html">553</a><a href="御制诗集_page554.html">554</a><span class="current-page">555</span><a href="御制诗集_page556.html">556</a><a href="御制诗集_page557.html">557</a><a href="御制诗集_page558.html">558</a><a href="御制诗集_page559.html">559</a><a href="御制诗集_page560.html">560</a><span>...</span><a href="御制诗集_page556.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
