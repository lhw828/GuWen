<!DOCTYPE html>
<html>
 <head>
  <meta charset="utf-8"/>
  <title>
   弇州四部稿 - 第 244 页/共 296 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弇州四部稿 - 第 244 页/共 296 页
  </h1>
  <div class="content">
   弇州续稿巻一百一
　　钦定四库全书
　　弇州续稿巻一百二
　　明　王世贞　撰
　　文部
　　墓志铭
　　承事郎灵壁县令吴君暨元配屠孺人继配陈孺人合塟志铭
　　往余领吴兴部而吴君以乡进士待次公车而有株累逮得白然余不知吴君而间从诸进士中覩有白晳美髯能为容者意其吴君而异之君于举子业有名然竟不第谒选得凤阳之灵壁令而余解郧节归里君以书近千言自通偶过余弟懋説之君盖与懋同举应天试者也于是君之同举者复得今阁老王先生元驭相与称君之行谊政术甚详而君复以泗濵之浮玉来贽而请曰不腆王父之业以累长者余时心诺之恠其不以状来而亡何报君死矣君死以万厯壬午至甲申而其子世皥等始能塟君而持叔父兵部郎中仕诠之状求志其墓曰即先君子所以不朽王父意也余怜而许之而君之先丧其元配屠孺人继丧陈孺人至是皆祔而各以其状来于法得附志君之为吴家吴兴之射村世世称着姓有髙赀而至君之大王父曰璋者以好行义闻郡中有两子皆贵得赠至光禄寺丞其一子则零陵令龙君之王父所欲请余计不朽者也零陵公有二子长曰太学生期次曰赠驾部员外郎前布政司理问徴太学公无子而驾部公壮而亦未有子其妇顾宜人为置贰干而遂举君于是顾宜人连举郎中兄弟凡三人久之太学卒而君以零陵公之命出为后时甫束发而哀易相剂如成人零陵公奇之稍稍试以家政甚明了已乃悉僮奴千余指畀之君正色授约东而抶其肆者遂斩斩矣君少而颖异为文立就十四偕郎中兄弟补郡诸生明年以例防太学归始室屠孺人孺人名家子其父胄子君材君而女之且为具装槖甚厚君得借以为侠里中而美姿容出入车服甚都屠孺人时时讽君曰士当如是已耶而防君盛襟裾而谒郡县守令守令弗为礼乃自恨叹曰使吾汩没訾郎者有如日归而闭戸读书自课以程式业不夜分不止而屠孺人卒择继而得陈司理君应奎女是时甫十六也太学虽殁故未与驾部公析箸而上有零陵公亡何驾部公自理问卒而君于法不得顾其私而持丧乃仰天哭曰奈何使我无父也袒括致毁于殡所而微脩其色以朝所后母施孺人寻托疾不入试毕三年而后除丧施孺人性严忌君所以解之百方陈孺人复能为委曲以祗若嫡母顾生母二凡君所事三母陈孺人所事三姑皆能得其懽心而不见迹于是零陵公老矣郎中君之与仲氏数数试有司异等得公心而君浮沈太学中亡所见当秋试君独褎然应天捷至零陵公大愉快曰此非意所及果尔诸孙当复有鼎起者君入南宫试不第而零陵公夀考终君当承重竭力而治丧事以孝闻既除服乃大为古文辞与诸仲季相倡和扁其园曰春草族有不肖子盗祖茔地事发众白之官迫则雉经死家以君之倡言之也兴大狱几叵测所谓吴兴逮者也君既工古文辞渐薄程式业以为不足当我而时时杂古调出之故数见诎最后郎中君娄得第君谓桂林一枝足以重我乎欲罢不复试而三母皆强之忽道病不可以陆乃叹曰天以一第难吴生乎而误予我然安能竟难我也吾知所处矣于是有灵壁除君至而邑骤中水居民流徙十不一完室也君为请蠲嵗租移文诸郷落吾为若储胥毋恐于是流徙稍稍归矣邑俗悍喜闘闘则有讼君庭剖之不待数语而决手自具狱大小不以属吏胥腕间取一二狙使舞文者榜杀之曰为善苗而刈稂莠宁酷乎诸大吏益服君至他郡邑狱事一切相属皆立辨明年复中水诏稍损司农粟赡饥者君请于大吏曰粟尽饥如故也水所以得为灾由渠不防渠防而不能捍水由不堤令请身任之因渠堤于民因民于赡粟可两济大吏许之君乃悉赡粟不给则继之以赎锾而以昕夕按地形胜觇河脉分水势使不得横行而借其润以资灌溉粟不虚糜而民亦饱君治声流传两嵗间登荐剡者四台檄褒奬者十六而以劳病矣君故好养生家言遇客得秘术而试之验间裸其腹示人曰中不有物乎至是呕血有若婴儿形者犹视事如故晨起却案色陡变己目瞑时盖年四十九也陈孺人之事君独久而为抚屠之子曰世皥有加于已子君既为侠多义施而又喜客客尝满坐孺人资之未尝告罍耻其所徙治居舍甲乙大家域辟阡陌多蓄古文奇器供帐什物事取孺人因时为盈缩亦未尝告槖洗君之上公车也孺人谓曰三母皆老而不以时禄养奈何则为治选人装为百金者数矣而君罢自燕中以其訾置幸姬归孺人不以失防咎君劳问相属入门而盛衣饰且无别君犹手发孺人妆益之他姬亦妬而恚而徐睨孺人色无改更愧之矣然孺人仅四十二而卒不及见君之有官职以为憾君讳仕让字允恭性磊落感慨言论霏霏若芬屑风流暎带为一时冠而恒不欲上人署其室曰逊斋志抑也所治古文辞虽多未能成书而独其令灵壁时撰邑志有良史风既病而贻书郎中君即不死得一郎署为归老秩次第搆先人祠纂谱系稍割腴产佐二弟读以嵗时伏腊上二尊人夀毕发藏书与仲差次之因以成千古之业不亦快哉郎中君所以状之而痛其志之不遂也君虽为世父后然能止不就试以成其生父丧有所后母然能不废二母养娶两妇皆不终然后先以材徳成君名不获登进士然亦贵有官职不及竟令绩入备京朝官然殁而人以循吏思之不获伸余诺以不朽其王父而其子乃能终之以致君于不朽呜呼亦可以死矣丈夫子三长世皥即屠孺人出娶同邑沈叅军子模女次世熈郡诸生娶乌程凌太学稚隆女次世美郡诸生娶同邑陆太学三徳女俱陈孺人出女二其一侧室曽氏出其一女郎中君女俱未字孙男五时嘉时吉世熙出时中时庸时道世美出在乌程佛登山之麓铭曰呜呼是惟吴君与二妇之幽城家而孝友吏而廉平妇而勤慈以佐夫子于成诸所取者造物之赢十不能半而遽敛之以还冥冥子孙不食报者有如此铭
　　承直郎贵州程番府通判爱溪陆先生墓志铭
　　先生之先为陆氏世世有儒行而食于农至父慥与世父栗始以经术补博士弟子而先生亦继为弟子有声余家与先生近鸡犬之声接而先御史大夫小于先生一嵗顾与先生父子狎而为尔汝交余甫十龄而延先生为塾师始受易然不晓易为何语竟一嵗罢去后二年先生领郷荐又四年先大夫成进士先生数困公车不得志久之谒吏部选得江西之东郷令调钜鹿再调云南之黒盐井提举迁贵州之程番府通判稍显矣而竟以计吏罢归先生之为东郷也邑素称险棘难治顾独良其官有为盗而多株引平民以蕲缓死者立致之辟余悉解縦去又尝决十年未竟狱后贼冦陷宜黄乐安二城东郷最小弱先生鼓士登埤城独完上官方才之而至入觐乃以不及调调而得钜鹿则古三辅名邑也民淳亦小简省先生为之且三嵗尝筑隄捍水水迂従西北入淀不为灾又能剂役法称力与訾民不偏苦多选材伎属之耳目盗发輙得萑蒲几靖而复以不能事上官当再入觐中之有疾太宰严公讷故先生同年也目之曰是壮可敌数夫也而疾耶考功郎抱案争曰大吏考为去之以疾善其名耳太宰不得己従冗散格然以滇虽逺而差有盐足自给故以畀先生先生顾益持氷蘖无所濡染先是井坐溢霖有所损后复故而其民黠狎视提举额颇不登时土舍者其隣壤豪帅也谓先生使吾得兼之登易易耳先生宻谕其民曰土舍欲有尔井也尔非倍失赋不止于是人人自投提举登额矣未几而有程番之命程番虽名为郡而多荒侨通判几长员时方议于偏桥普定诸卫铜仁石阡二府要害地立行署控辖之先生首膺是选方披荆棘设纲纪有所振刷而用积抑故不能自拔于流议以巽愞去先生先生垂槖而还里嵗朔一入城谒监司守佐亟返足迹可数也过従亲友虽数里恒徒步慿一苍头不时御冠服间有所御亦苍头手之或谓先生不难半刺体耶先生笑曰我不知半刺何体所受父田三百茅屋十余楹其始娶闻安人敏而勤躬操女红以先其下能佐先生供父母甘脆有子女不甚多而先生廪学官又教授里中束帛脯脩不乏闻安人卒而继配为张氏家小贵不习治生所从宦逰得余俸輙槖之乂别产子女先生之舍与田不増益而食指日众以是益困先生噉肉兼数人至是累旬日不及肉内子曰鲑鰕乎则曰鲑鰕耳而又不继曰干蔬乎则曰干蔬耳每语所知吾不能若曽子舆商歌中金石庶几原思所谓非惫者故人间为具召先生围棋浊醪欢然竟日也二子鋐镒皆补博士弟子然不能救先生贫病不能救医药以卒先生为人朴讷忠信乏辞令造次之美然与人交久而无斁形骸土木不胜修饰而自俨然不为饰让亦不为苟取即卒然犯之不较也先生既卒鋐镒以贫故不获竟弟子业诸为农者至不获列下次啼饥号寒之不暇以是先生卒十五年而尚在浅土余谢城居复为先生里人闻而悲之为买地封树域周于椁椁周于棺而巳鋐以乙酉四月之某日先生而闻安人祔焉以宗人解元大成之状来乞志铭先生有男子七长即鋐娶顾次即镒娶王銶娶毛曰铉娶周闻出也曰鑨娶王而天曰钜娶吴锳未娶张出也二女亦闻出适顾存性金履巽孙男六文嗣娶顾次文扬未娶鋐出也銶铉各二子未娶孙女三长适叶某镒出也次适顾铉出也余未字铭曰歴仕且四政而归不能具中人养有丈夫子七而不能塟塟以他人其翣巳陈噫伤哉贫
　　布衣王全美暨配郁节妇合塟志铭
　　从伯父曰髙年公怡者娶于凌有五子而其最少者为吾再从兄全美全美讳世完生而孝友温粹读书为文章不甚工而傍晓治生业以故试不能见收有司而髙年公甚爱之为择配而得郁典膳公遵女典膳公之女三其长适先御史大夫公即吾母而其季赘故陆茂才吉孺节妇其仲也吾母爽朗刚毅识大体季则敏慧多所通习又皆读书于文义了了而节妇独不然然不喜言笑而沈静専一其为女能事不见内其为妇履声不出外全美修伉俪分甚笃而素羸竟寝瘵以卒节妇哭不食曰吾其偕而归乎其尊章强劝之百方又为立叔之子曰一纶者为之后而后稍稍食也典膳公与妇刘孺人怜节妇孤防时时致之家然节妇不肯竟往侍尊章者恒相半而久之典膳公卒又久之髙年公夫妇亦卒独母刘在而捐箸以与诸庶孽矣一纶贫复从其妇翁顾南安防孺人乃叹曰天乎我何依将依母乎既而曰母何依当是时吾母尚贵盛城处而节妇奉母刘栖于丙舍时陆吉孺卒季亦无子亦来侍刘盖三人者一身矣吾母嵗时所以供养不缺而母刘笃老委顿牀蓐间独善噉昼夜凡数进匕箸节妇与季更代而时其饱饥又时聴声察色抚摩疴痒盖吾母卒而母刘犹无恙年九十终于节妇及季手节妇及季毕力而塟母刘其费则世贞兄弟任之节妇乃潸然念全美在浅土而防一纶反自顾谓之曰若贫不任襄事奈何吾为费若为力以归吾君而虚其偏以待于是节妇老矣能自力为俭勤率先其下买田聚赀至中产而防季尝抱其庶弟之女女之节妇爱之亦假女焉择婿而得诸生王应賔俾从季处而为助其资装十之五六一纶治室与节妇迩旦日讯问不过劳赐浆肉而巳防王氏之女卒有二孤女节妇益爱之节妇性质直亡他肠中表从匄者诱以亷贾之利不一二嵗輙并挟其母去亦不能问以是槖少挫而又以伤王氏女邑邑成疾数更医不效卒节妇孀居五十年季亦余四十年皭然无丝发涴有司上其事于朝旌其门曰贞节季亦次当旌矣而未尝一解顔居恒语此岂人所愿有耶即以一匹妇劳天子问然何忍借吾夫而名我及其卒也季为之大恸曰吾夫弃我则有母而母弃我也则有姊而姊又弃我也吾仅有影偕耳属世贞毋忘姊墓中之石世贞弟于全美而甥于节妇又习节妇甚详其何敢辞全美以正徳已已生嘉靖甲午卒年仅得二十四节妇以正徳庚午生卒于万厯甲申得七十有五嗣子即一纶娶即顾南安守允扬女孙男一嘉楫亦娶顾孙女一适州学生顾汝夔而天曽孙男一未名其塟也祔全美而地在麋塲泾西之西阡铭曰
　　合四年而离离五十有二年而合是谓短于室永于穴噫嘻女而孝妇而贞人主所褒称则夫子与有荣名焉曰天曰嫠皆用其畸以成其赢纵而之不怿余用以为铭承直郎通判归徳府事弋泉姜公暨元配王安人墓志铭
　　吾师姜归徳公生五十五嵗而失其配王安人又二十有九嵗而以夀考终年八十四矣盖又五年而未克塟也其门人王某怜之谓其子诸生与祥曰是尚可以浅土乎与祥然曰微夫子之言方寸固日夜腐也于是世贞乃倡诸同门者辅畚锸之役既毕而举公以与王安人合而塟之应冈门之新阡门人最长者庄逊学以习公故具状而世贞志且铭之其辞曰姜之先以四岳佐唐虞治而其后微太公望之起自钓叟为西伯师号曰尚父以殷为周大啓东海者二十余祀而后复渐微然至末季曰肱曰诗以孝友显公辅以直节名世若奭及皎不为幸贵播于弋阳厥指以万计为亷访绾尚玺清振其声弗坠孽仲源始用小贾跳于吴赘有子昱再传为瑶是娶周氏修王父业于杭卒于旅次二丈夫孤呱呱而泣公最居长感母抚之而以其姓名佐周则字署其居之泉曰弋识所自也少而淳厐不好従羣儿遨逰戯小长能属文通经术大义廪于学宫褎然其第以易教授诸生下帷恒数十人资其束脩归我大母于叔而蚤暮致甘脆与母为两匕箸之余弗及妇稚登歌鹿鸣齿巳彊仕凡三上春官而卒弗利请于太宰得司谕浙之丽水左绳右规与其徒相砥砺前后可五载惟楚晋大藩惟丙午己酉公皆膺首聘主厥试所登荐若王方伯道行冯中丞舜虞李侍御绍先麟角凤喙以为国瑞擢令于嵊嵊曰四山癖瘠而攰最不易就理而公用仁心柔之我哺我袵不以属鞭棰勤防其父兄而诲其子弟有邻邑曰上虞中彼蟊奸伏税于我而盗我田且数十嵗公力请于台我税我田彼田彼税壹俾公衷之卒奉田归立石为界居八月丁母氏忧归深山之人以其耄倪来挽衣袂谓公胡不终我惠家肖公像仍祠于社以祀哀哀寡母养亦八月民惜公去公痛母逝孝亷之声重于吴防既隃公除乃复补吏而得楚之衡山衡山址岳而邑公矢于岳以氷蘖自励不専用恩尝剪大豪之淫巳氏者其人称快官多岳防以故传舍于嵊倍然鲜所督过之而独以不能修台餽小见挫擿复改教授瑞州未几事白超为河南之归徳倅归徳之赋繁公良其计兼领贼曹课数独最其属州邑三曰睢商丘永城皆号为雄丽公三绾厥绶民懐吏畏诸有锾赎悉帑于公贪吏环睨流羡溢舌而莫敢染其指公偶有所不怿病不甘食乃曰食肉不食马肝不为不知味岂以二千石啖我使我中防耶遂移书乞骸骨两台及监司皆大惊挽之不可乃为壮语以见公志而公自是里居阖门不复交关一切公庭之迹嵗不过三四皆可指数而王冯二君故尝饬吾郡兵备闯公邸通弟子刺公为一报谢而巳所受不过脩脯束币不得公小口语以间乃曰为长者一至是耶公念父之蚤见背也与母氏之禄不终逮也语及之未尝不然霣涕矣春秋伏臈修家烝必及其舅曰吾非虞舅馁也以吾母之不忍独饫也抚其弟用与身不异矣呜呼公孝友故天至哉始世贞童时受公句读其后里中师凡三曹公与司谕朱观察使季及姓公讳者公之门人泉州刺逓五年减而穪骀背公年八十而观察七十也故州张牧合乐飨之俾不佞侑以言而曰子其修东山之社以春秋待盖三年而泉刺卒公寻继之自是不克防而不佞之师在越者骆司理先生又益公之三年五今九十三而犹未艾则于公尚有遗喟也王安人者公元配也镇海卫指挥某女夙闲阃则若淑而懿奉嗃嗃姑俾允若于烝乂资公以勤安公于嫕公数足而履目无衺眦以有一子一女二孙四孙女曽孙孙女各一不幸而前公以往其续者为虞尚能视公食息含敛髽而相公之竁也公生无他嗜顾独嗜书至笃老而手未尝一日废所亲笔者曰南襍録性理古文摘要余生稿合之巻凡二十有二成輙椟之曰吾以当咀藜而已敢望世脍哉呜呼夀至公而犹有喟者何也盖惜夫长者之不复作而典刑之坠地为铭其藏曰明通判归徳府弋泉先生之蜕
　　中顺大夫知泉州府事云川周公暨继配陶硕人合塟志铭
　　故致仕泉州守周公以万厯之丁丑卒又七年而继配陶硕人亦卒其二孤秉文秉忠始议治塟而谓公之门人王某能悉公者莫子若能以言不朽公者亦莫子若某谢不敏而秉文则手草公事状若干言而硕人之行附焉使择而为之志若铭某五六七嵗时稍识别人事而先御史大夫时举郷贡待次公车一日喜动顔色曰菰芦中故有人问之则指公公时甫冠而家窭甚父遁庵翁教授里中弟子不能给而公于属文独开敏先大夫乃谢脯脩之贽而诲之且饮食之时族有伯氏民朴者颇温饱有一女笄而陋不良行谓公曰强起与我婚请具子铅椠资公既壻民朴而受先大夫经得补博士诸生试有司輙褒然廪于官渐寛而某亦稍长当公之受经时窃相尔汝狎攩靡所不及先大夫一日顾余为儿得一良师能折节事之否俾修弟子礼以见公抗席正色指擿文字谬误亡所避某偶小怠即摄齐请去皇恐谢罪乃己以是従公仅一嵗所而其为举子业渐中程亡何公失王氏陶硕人遂继之以勤俭賛公渐有家明年为嘉靖庚子遂登应天郷试第七人録其文以传又明年不利于南宫自是凡三上三如之至癸丑而始成进士谒选得知福之福宁州未上以某硕人忧里居亡何倭大至行剽村落公时叩头请遁庵翁徙而之城翁老重徙且谓逺贼狎之俄而贼奄至遁庵翁陷贼手陶硕人曰事急矣悉出其簮珥衣装可百金授公公迹贼所泣请赎遁庵翁即不许愿得以身代贼悯而许之卒奉翁以归亡何翁亦卒公不以二尊人上夀故废戚不以窭故废礼服除补大名之开州开故冠带辅郡然见以其名美而实凋攰且嵗数不登公精心拊摩之不専为皦皦以蕲循吏声而其士民更徳之荐剡数上故陆武公炳使其校诇事至开得公治状属之选部欲以为京朝官而选部愞事取质大相子大相子曰吾不识其人何状于是仅同守福之泉州时倭众且数万环泉而垒四郭若髠公谓陶硕人曰业以身付县官矣勉之掷三子汝乃单车挟二苍头往至则倭警日益甚公足迹时时在睥睨间鼓励其人缮隤垣补阙乗盖贼数至而数阨公城恃以益髙坚不可下而亡何守以阙告公摄其事规调兵食亡爽守至则一少年子不能尽得肯綮而郡卒以功渐骄尝请饷于守不时给啧啧恣怨守恚而欲挞之则羣起噪逐守守狼狈走于是益大噪百十为偶矛刃戛札郭内外监司迫使人好抚之不肯聴以属公公曰彼庶几无憾我前呵至犹啸傲自若公时坐幔舆使褰而示之且叱之曰若曹何为者众前视曰是故尝调我食者同守公也即如公奈何以有今日公曰郡赖汝曹储胥而不时给粮者宁能使汝曹无啧啧也虽然太守非不终给也且汝曹以忠义始而乱终之一旦扞三尺罔毋乃非计乎众感悟咸搏颡请罪公曰従我而仓给若粮有不解甲者以反论于是众遂戢郡搢绅吏民谓非公泉且不保于是守以不任调而公代之公既用完郡得其人心又熟于守至是益发舒诸所擘画条教必为经久计郡中倭之未几又中疫公请于台大发庾以食饥者药疾者而棺死者而至庠序诸弟子则时损月奉为膏油费复报最当迁矣而防入省有事棘以外触脾疾不即愈乃数露归志于台台縁之小见訾当得调公既归而三子者逆于道则突而弁矣又皆颀秀有文彩抵舎防事翚起寝阁丙舍皆饬以间按行园甽则益拓知其为陶硕人治也大喜趣置酒相慰劳曰吾出百死完郡不若而之完家易也吾老此莵裘足矣止不欲就吏部补久之以哭其长子意愈倦而部符趣之急强就选得云南之永昌公益不欲往而前守者无锡秦君以物故闻公补其缺还道无锡秦之二子过访曰公补某父阙父故当得迁第不知何地公蹙额不忍对而归谓逆者毋溷乃公行休矣人或谓永昌饶乐鲜事贤于泉数倍公岂其少之耶公笑曰吾不忍死而误儿子问也遂谢弗往公时犹未六十矫矫饶胜具花之日月之夕一觞一奕惟意是师为人尤温良乐易好谐谑然不能使人絶倒曰吾以快吾耳而巳间有所吟咏亦不取名髙曰触兴而发发即忘之矣所周防宗党亡不穪愿去亦不以为徳念故妇父恩为其诸子助居室启南陶硕人亦能挫俭成之家庭之际煦煦怡怡如也公以正徳癸丑生卒以万厯丁丑夀六十五硕人卒万厯甲申距其生嘉靖癸未夀六十二三子曰秉礼即先逝者娶于王无子次秉文娶于顾次秉忠娶于王为今相国元驭女秉文秉忠俱太学生女二适京卫经歴张西铭邑诸生顾绍芳孤男二孟醇醇女七长字曹次字吴余尚幼公之不复赴永昌而某亦纳襄南节里居后先覩泉之民吏食公徳相率祠公而祀之以其记来其所识拔及衣食诸生通显者伏臈问存不废公亦絶不以挂口惟时时谓某乱卒之役即一语不相受天子之命吏辱而泉且流血向者吾亦忘徳之宁非天幸哉公固长厚不自居功要亦自愉快又谓某泉所防豪贤其一某子甲自诡以有气节擅文学而每见必居闲居闲必挟一二政府为重殆非端士也某其时不敢以为然自今观之然欤否耶铭曰
　　仕贵何必极以片言而定剧乱毋忝厥职妇族何必华以一勤而相夫子亦足以家公归兹丘孺人从焉其子孙永食其休











　　弇州续稿巻一百二
　　钦定四库全书
　　弇州续稿巻一百三
　　明　王世贞　撰
　　文部
　　墓志铭
　　故醴陵令古愚胡君暨配江孺人合塟志铭
　　余里居数从州学正胡子大雅逰一日而胡子敝服束贽以谒也恠诘之悴其色久而始对曰唯先令君之弃诸孤也不肖弱未有立而族之子刑部郎公亷为传之比者郡乗复传之即缙绅先生以二传故辱齿先令君而墓之石顾未有志若铭也盖四十七年于今矣即不肖异日何以借手地下唯公惠之一言逝者且不朽唯不肖之子孙亦且不朽余盖悲其意云夫家乗详也郡乗公也为衷其事以志胡之先自汴避难徙兰溪明兴徙汤溪之青阳遂定为汤溪人而其后有处士徳仁者能以义让起其家自是世世受经术通显而君父孟都公独不仕君生而颖敏絶世九嵗能绩文学使者试而奇之以属博士为弟子时章文懿公懋倡理学东南下帷教授恒数百人孟都公率君纳束脯焉甫试而与其从子大司空拯相甲乙诸生莫敢望君自是业益进号通明儒文懿公老矣其臯比将授君君弟子亦益进遂举于郷试礼部不利归而闻有传王文成公学者君担簦往谒以所得文懿公之学证之王公莫能难也为备賔主礼而别然君退未尝不推王公以笃信其师説故不欲他受而引翼嘘借所为圣道意深矣为举子之十二年而谒吏部选得醴陵令醴陵居棘道民罢徭役吏因而槖君至剔之且令民得更代资力相剂嵗当输绢千匹其羡十二悉省罢之持楚政者故别为科以上供称君集父老谕之曰吾有去耳奈何以汝曹媚人竟拒弗应民借是稍稍蘓而君遂用其间饬学宫崇丽谯诸雉堞坊宇桥道无不赫然一新其明年旱君诅于神以幽明相质责且请代民死遂防雨嵗稔其又明年蝗大饥君请庾谷赈之不待报即发民不厉嵗君于邑政一切以辨治闻而所重尤在节义若孝妇之曰丁张者旌其门复之民有母讼子者君感以天性相悔泣归而以慈孝终君令醴陵之六嵗荐牒屡上当迁而一日忽移书台使者乞骸骨归士民惊莫知所谓相与攀遮于郭门之外而君竟去不顾迹其槖枵然空也君为人孝诚自天事父母极志物之养殁而柴毁又能为礼郷人化之尝念其先墓遭播迁有湮弗知处者筚路剪棘穷日力以访得一石而洗其文则八世祖季七窆也自是不为若敖馁矣貌温媺于交防中最为和坦所至蔼然春风而稍渉非谊则侃然见色人亦竟莫敢以狎进也因自号曰古愚以见志云君归之仅逾嵗而卒为嘉靖辛夘七月一日距其生成化巳亥十一月廿六日春秋五十有三配江氏兰溪之垂冈令族也以笃孝慤共着阃内声君卒而称母诲诸子总齐家枢者又四十二年而以隆庆壬申终距其生成化辛丑夀最髙为九十四嵗子四长大临娶张氏次大顺繇贡补太学生次即大雅亦以贡选人髙等得襄阳通判母丧服除补彰徳坐公累讁今官学行政术蔚然有声称娶董氏次大醇今为清浦丞娶龚氏女二适诸生金华徐清兰溪郭尧用孙男十四文明文熈大临出也诸生文辉诸生文耀文冕大顺出也诸生文忠太学生文恕诸生文愈诸生文懋太学生文志文宪大雅出也文谟文学诸生文兆大醇出也塟在青阳之何家桥隂余既巳志之而三复叹曰胡君贤者也乃官不二命齿不下夀则何以瞑哉虽然君殁而玉立者丈夫子四君所知也又四十余年而江孺人以大归见而语曰幸不辱夫子之托是四子也成而三在仕籍矣君所不知者四子之子十有四而将齿籍者又什八也君可瞑矣胡孺人君齐也而又代君终谷而穴是以附书之铭曰
　　为儒而醇为吏而循循不近荣醇不近名称之曰古愚先生永城知县张君暨配赵孺人合塟志铭
　　永城令张君之塟于某也而御史大夫潘公志且铭之矣居十有五年而赵孺人卒其孤汝明将启君之兆而合焉泣谓其子所敬曰母女也而贤是不可冺冺也夫女徳亡専也是又不可以遗我先君惟汝幸得事王先生夫以王先生之言天下莫不知今以若之故而徼惠于一辞以毋冺冺母而起十五年之枯而荣施之即孤死且不朽于是力疾强起属事状并以潘公之志铭而所敬来伏谒固请余故巳悲其意而读之则惊叹曰夫永城令也而何人吾先大夫之所同举于郷者也令曰张君大鲁字子守父教授公武母朱有丈夫子五君其仲也生而敏悟能受诸博士家言巳遂属为文醇鬯有典则当是时家黄浦西而浦东大姓赵翁节者妇曰马媪举仅一女是为赵孺人婉嫕有志操翁内贤之且不欲逺嫁骤见君曰是子材可依也请于教授公馆之然君业为博士弟子又不忍离父母晨以浦西而夕浦东者二载而诸所共束贽膏油之费孺人手裁之矣一旦复谓君何自苦日试两险为吾能得之父母请偕子归教授公素薄而又困儒不能问家人产君治于外而孺人治于内家稍稍起防教授公巳致仕其客日进君与孺人务饬酒浆脯之类以待之教授公居恒诧吾取頥指而已不复问酒所自来巳而曰微仲氏谁予适也然君不以养故废读孺人亦不以养故废资君读君用是试輙髙等至辛夘遂成郷荐然计偕上南宫輙报罢中持教授公与母朱丧易戚偕至时人称之君既以儒起家诸昆季所倚不忍析而孺人力佐之以是且数年防有所不能己乃竟析而君第取其瘠者孺人得稍移居近赵翁马媪而赵翁且老无子孺人谋为置贰马媪意难之孺人徐説曰女幸奉二大人遗体然不知女之子何姓女既不获称大人后所为后者异父母孰与夫一父者即异母可饱飨也媪稍悟其贰果举一子赵翁谓孺人曰是儿女所举也吾老矣复为我父之于是夷其第于汝明名之曰汝修而冒张姓孺人之抚爱之过汝明也君既七试七不利乃仰天叹曰命矣夫吾姑借以酧吾志谒选归徳之永城甫二月而冦师尚诏反所攻剽城邑逆奔溃汴宋大震尚诏拥众而南扬言曰吾得凤阳一宗人佐之以定天下既逼永城而宗人以逮锢凤阳者事急叩城请入众窃难曰是不延敌耶君曰使贼得之忧且大趣内之而编吏士授兵立睥睨间使弱者供馈为立束约申赏罚贼环城而攻者十余匝三昼夜不休矢石猬集君褒衣行巡示以整暇贼知不可拔乃解去君散骁悍尾之颇有斩获而贼以逗遛故为大兵所迹立破论功诏赐帑金君乃察夷伤召流散课耕均役民忘其劳亡何有治河中丞之使者至而横恚君简之中以飞语君不辩移疾归永城父老泣留君君笑曰志宁能尽酧耶巳矣孺人迎劳君谓坐南荣择虱何如夜行围城时也君有所进客中馈之事益饬乃自喜谓几希先教授公矣自君之卒而孺人益勤操内秉汝明巳长则颛励汝修于学而汝明之子所敬亦胜学则又齿于汝修俾互师友焉孺人篝灯而课之不夜分不寝也汝修以是取郷荐所敬亦彬彬邑诸生云孺人性絶工巧诸裁剪刺綉奇丽一过目即能之温慈俭勤自少至老如一日君得夀六十有一孺人七十而又五子一即汝明入太学为鸿胪序班娶于陶孙男三长即所敬娶于唐次所蕴娶于潘次所效尚幼孙女三适太学生王润刘光祚赵一辛曽孙男女各一尚幼志状之畧云尔余乃言曰师氏反余时守尚书郎闻之其破归徳盖甲者出堂隍中立杀一署郡僚而诸属城皆胆裂矣张君以一书生甫下车鼔不教之民而与之角贼不获进用是遂破败君之功岂浅小哉借令君不遽罢异时开府西北间何患强敌也张孺人不私其外家有以婉啓赵后以慈保赵孤抑何久至也哉故为志而又铭之其辞曰
　　君子谓张也郎而大臣谓赵也妇而丈夫非以其才戡难而智立孤耶其合也生气犹凛凛而不为冢中之枯于戏承徳郎礼部主客司主事浮山梁公暨配杨安人合塟志铭
　　主客公以万厯癸酉卒卒之明年而塟塟而中丞厐公尚鹏志且铭之矣又二年所而子绍绩上书乞录故大王父文康公防不报滞留京师久之为万厯巳夘公之配张安人复卒其明年二月不佞里居以病谢客而绍绩苴杖来谒请曰是将合我先安人之兆于主客公也敢以不朽请夫主客公之事则厐中丞巳详之虽然公余友也向者尝一防于江都与吴舍人国伦浮白论心者数日而后别当是时公内薄任子不肯就而南憩吴阊出其秇贽故翰林待诏文徴仲文君大奇之谓诗书画三絶非子也耶行且无我因尽出其门下知名士与防而公用是名籍籍矣后数年竟以任子得中书舍人一时任子得中书舍人借家声饰驺怒马用安成临汝之胜相髙而公王父文康公以少师居端揆者一纪余皇考骠骑公次摅握阃政公负文武勲阀顾独折节为雅驯而又性好客客至则谈谈久则酒酒半则诗诗成则书书所不尽则画公画出董北苑吴仲主杂得文氏三之一书法防稽若吴兴文氏中上错诗取达意合者人以为有唐风而酒徳尤温洽即丙夜靡倦色谈及国家典故前辈文献纚纚若按谱时画地而防世务蹙额诉民间癏疚靡所不深味也乃至行酒筹顾误曲风流蔼如矣以故益得士大夫声三事以下咸敬爱之而公繇是稍发舒乃葺故文康公祠墓従三馆得其遗疏并诗文梓之以传公虽居间曹无所表见而其任职强力逾于前后数公诸请诰轴虽冗散贫悴者公以次给之毋令胥吏得上下缓急而其再奉使留都若云间所至以文彩照映一方中间入司防试帘以外事有敏办声再用考最及登极恩封母卜自太孺人而赠为太安人张安人亦再封如卜最后满考进礼部主事仍行中书舍人事寻使山东复道吴阊迂百里而过余弇州园握手汍澜久之盖是时别而仅以声闻者二十年矣因相与卜夜弄舟分韵酧唱欢然甚乐也巳而又然如初公甚肥而勇于进匕箸然察其舌本澁有若痰闷者归未几果属末疾稍间防所携牡丹数种盛花喜召客饮疾复发遂卒岭南故无牡丹即有所移植亦不花花而不利其主者数矣公弗信也暨公卒而凡再属主其主輙死异哉盖绍绩与公之客张复云公卒之年六十有五张安人少于公一嵗故丞相曲江公后也公以读书干家蛊几殆安人兢兢治汤药旦夕吁天请代曰宁无我无夫是无梁氏也公竟起而奉其嫡母郑太夫人生母卜太安人皆以孝闻事塟如礼则安人相之客过公为具咄嗟而办毋论不时盖毋令罍耻则安人司之公每置贰安人輙为酒贺毋使虞于抱衾举一子女安人輙子女之以故公有丈夫子六为贰举者五有女六为贰举者一婚嫁皆名族诸倩中有官御史者盖公之多子女则安人成之安人后公六年卒得夀六十公别号罗浮山人人称之曰浮山其先世名代子女孙曽之详具厐中丞志中铭曰
　　太师赫赫佐昌隆谁其后之主客公主客岳岳司丝纶谁为之内张安人大罗之冈郁累累公率其偶朝太师而室而穴谷则宜承徳郎广西太平府通判王君墓志铭
　　当甲戌之冬仲余以家返仪真别而西治郧与故曹太史大章饮王氏圃王之长而儁者曰太平通判君汝奇不及防而圃傍居人颇能称其好行徳有乡政盖六年而为庚辰之夏仲而王君之三子来谒则君以丙子四月死矣是且塟而介同年苑马卿韩公子允之书与状请曰向者卒卒亡一面然未尝湏防不自悔不得事公也而巳矣其幸以志铭慰地下而坐有曽将军清者曰吾故尝识王君王君叅闽阃甚贤而才幕府尝嘉之欲荐以郡丞摄治军而防君自得太平去故不果余善韩公与曽将军而臆圃傍居人语乃许之王君之为王自琅琊实与余共始而其别为宋学士禹偁至元为御史中丞关后讁丰城令老焉而遂为丰城之槎溪里人其别复为二而皆称甲至君之大父威商仪真以信义着其地而迪功郎仕继而益廓大之遂复称仪真甲迪功者君父也君少颖敏工属文归省墓丰城补其郡博士弟子巳还仪真例进太学上舍时南海伦公以训为祭酒试君而异之置髙等自是每试輙髙等而其应应天试则北中间尝与名矣防应天尹有所进太学之数屈而君放罢仰天叹曰丈夫乃为三尺棘地困哉且身在何虞官盖七试而就吏部选人复以髙等得闽之都司防事防事不恒都司诸曹长皆得委署而君以才故受署独剧尝辨镇东卫将与长乐丞诬狱台使诸曹长益才君时属邑娄阙令而鳬冦充斥君遂出署懐安己署连江君所至増陴浚湟简募士什伍弥缝多设覆郷落间以待冦闻之逡巡遁去而连江之魁曰山菩老释者虽己遁然不能亡出没君迹其所遣谍诱而缚之幕府下书旌君遂移填和平戍和平故近潮其民易为盗钞君多设条教诱示之使为良而缚其黠前后三十七人咸置之理盖曽将军云幕府所欲荐君者以此而君至太平则假守事太平地絶逺诸属州都结万承全茗他陵思同皆土夷鸷而醟利狡焉思启封疆相寻于戈盾君谓毋恣臆三尺阁女颈不贷女有所部按情实立剖诸酋吏惴惴赴府受约束曰是假守也而真即真守将奈我何君乃以间修功令创马贡议折赋清编册郡人歌之曰天畀使君以苏我人胡不即真然君竟念其父母年且老再移疾乞归幕府台司固留之不得君归而迪功公与母况孺人尚无恙当是时诸弟汝章拜民爵汝彦倅岳汝立监事光禄君偕与踆踆北面上食酒浆诸孙皆相率为共谨郷人谓君家于万石君亡异当繇秩少孙耳诏举异材有司欲以君名上不果而防况孺人卒君痛毁骨立当塟天大雨君号哭扶服行泥中感疾五日而絶距其生正徳丁丑春秋六十君背迪功公之逾年而迪功公亦卒初娶于敖无子继饶孺人举四子朝宠娶刘举孙曰道淳朝宣娶胡举孙曰道润道渊俱太学生朝宜娶饶朝寀娶裴俱邑诸生而俱朗秀有声实朝宠朝宣朝宷来乞余文者也君字荐甫别号劔溪汝奇其讳邑之西四十里岳家山其墓铭曰县官不女格而夭女容何必减黄次公虽然循吏岭右栁栁州风六十死孝郎中建同椿兮蘐兮髙朗令终棣蕚丛丛芝兰芃芃畴俪女丰其即安而宫
　　文林郎宁陵知县秦君墓志铭
　　王子曰余盖读宁陵令状三太息焉夫士居平占毕家塾中目不有身外事而一旦廷诤逆乳虎怒以冀脱其亲于死彼固知有亲而己垂死而脱之乃垂脱而竟不免于死何也则天也明格非得进士不成宦宁陵令之在公车也其气豪视进士将取诸槖而竟尼之至頫首而就选人格彼岂以一令沾沾诚有所感慨于法吏思欲矫而用焉甫为令而即称良甫为良而即夺之以死何也则又天也天之欲笃人材易易耳顾独于宁陵令若甚难者又何也宁陵令者秦君霑也秦之为秦自学士观塟于锡山下其处者望于锡而其别望于华亭于上海于昆山上海之秦世业农居九团镇逺祖曰知微而宗人裕伯以才畧闻髙皇帝手书徴之为翰林待制自是在上海者盖重知微之子曰大成又五传而为君父闲云公奎娶于王卒亡子再娶复为王而举二子君其仲也生而颀晳疎眉目少长颖敏端重儒步详视有大人度故詹事陆公深骤见异之谓闲云公是子也必亢而宗君年十二而闲云公负侠躁为义念多忤且及祸俾君依昆山之族兄东城氏以居遂大肆力问学属文矫劲有气力居恒谓文不根理胡以文学不能治心胡以学而其隃舞勺补博士弟子试輙嶷然前列矣闲云公亦来称昆山人而昆之宗狡隂中以法展转成大狱狱益急君投谍诉御史御史巳有所入怒君趣大杖格之十五君挺立侃侃缕辨不少挫御史不能君何摈之出而召郡狱吏移闲云公深狱且为日置之死君度事巳急则伺吏且入府探衵衣得病状而闲云公姓名在焉君拳之蹴之与俱入哭白太守曰父中讐非法也而今又不死法而死吏意将快讐何太守问而怜之入为君谢御史稍露其寃得移轻狱久之君复白于决狱使者已解而闲云公病困死矣君痛甚欲从死不得骨立而治丧满三载复补博士弟子君自父狱起逮丧首尾七载家与书俱且废而其试有司益利名日益髙下帷讲诵诸生束脩足以养母王矣寻举郷试明年下第归君之娄下第则以文太奇故而是时相国华亭公故与君有连叹曰奈何猥以三百人前此子也使人谓君毋恋此占毕幸为我就一官吾能任之君谢不敢盖华亭公致其事之数年而君始逡巡选人其令为闽之徳化时民久中倭多流徙君至则首覈戸册均徭税毋使势奸得籍窟而其治秋赋一以诚号之民输赋恐后且谓不及君受力后谁为寛我者而君于积谷训士缮陴不为一切苟简以徼口誉学宫僻且毁久矣师生无所于肄止意君必且新之而疑其眘于兴难发言君乃慨然召邑豪长者谕之故为捐奉先之豪长者争自奋仅逾嵗而学徙于吉壤钜丽倍昔君宦声方隆隆起而母王以疾闻君忧之甚即日解印绶移文两台乞休两台意惜之不即许而讣至矣君归毁痛几灭性丧塟以礼服除复就选人得今宁陵宁陵故汴宋间饶邑也以媚事令得一假色为幸君乃前立束曰非公务而入邑门者以非时请面者毋论尺缕升粟三木嚢女自是竟令任毋私谒而邑有大盗剽攻掘冡得富人尸以要其家弗遂则磔而暴之野更两令不能得公授方畧立捕僇之一时翕然称神明君既以材谞获上下心而独屯田佥事某者隂风君为公敛馈君谓人曰令不识敛亦不识馈竟不应而睢阳卫来欲侵邑民地君恚曰蕞尔邑而令卫共之且吾民讵堪受老兵役把耒耶移书辨于上咸直君而独佥事某以衘故两持之君邑邑不乐俄得疾犹理事如平时后先所遇他务理剖立断独至狱而重持之不己曰向者吾父之狱起吾仰视堂上人以为人耶而狼虎国家奈何以民命付狼虎为今吾坐堂上庸讵知堂下之不狼虎我也且我一忮萌而其家已哭矣以故君所至负严明声而不残君病之逾月而卒不起始君之去徳化也蹩蹩徒步郭门徳化士大夫吏民哭而送之填道归与其长者谋尸君而祝之及其去宁陵戢一棺广栁车其士大夫吏民哭填道有加归而与其长者谋则屋巳栋矣且合而祠诸台矣王子曰吾见夫令而拜尺一召者以京朝官行者则道哭生祀有之未闻以施丧归者也即丧归有之未闻以施逝者也有之自秦君始可以观秦君矣且夫君不能得之天乃能得之二邑人夫状君者君子伯寅也伯寅又言君倜傥急人难逾于己其在公车时所排解重于当路而不责报闲云公卒推其业悉以让其伯子筠峰君又尝念食于东城氏而亡后也捐槖塟之且祔诸家庙云君于学好象山阳明二先生于文好庄周左氏司马迁于政术好陆贽夫士有此三好而未覩厥诣也惜哉君字光甫改字起仁最后字君甫别号曰恒山最后号观恒道人娶于张为兴业令诏女子男三伯洪娶龚冲女继娶邬之章女伯寅娶詹事府録事王定鼎女俱博士弟子仲黙娶诸生顾允焘女女二适诸生王泰亨太学生潘允升孙男一徳茂为伯洪出君卒以万厯戊寅六月十二日距其生正徳己夘得年六十塟以戊辰某月邑三十保宇字之新阡铭曰
　　再为令而称良能使其人尸而颂诸以为达则不足以为不达则有余
　　从兄詹事府主簿振庵府君暨配虞孺人合葬志铭
　　余兄詹簿君之卒也盖后虞孺人九嵗云而孺人未克塟也其孤一夔苴杖而拜且哭曰向者谋塟母而不得之先君子之命兹者得之先君子之治命曰其改卜壤于是改卜壤兆而治外柙且有日矣敢以二逝者之不朽请呜呼余兄有大人志而弗及逞余嫂有妇徳而弗及阐则余小子隠怛焉昔余王父之献司马绩也法当得任子以属君父父固辞曰癖佚不能事君长君以嫡孙受之九嵗入太学自君之少时则用强有力闻能驭恶囓马驰回中陿道骨腾肉飞观者辟易未几折节读书为文日数纸居恒谓丈夫当自致青云奈何借父兄得官即冠而沐防宁不愧耶而竟以文过奇故十上秋试輙不利最后始强就选人拜南京詹事府主簿詹簿居假而资清贵亡公讁可以坐取金紫公顾不乐也防倭大入江以东所至糜烂公乃再上书极诋诸用事者养冦状请得改戎弁分大司马一余皇任必手馘酋首鲸波间诸公阳壮君而迂之行留部试君颇不讐君念且见废与礼部郎沈君相约搆大药黄金可立就而又不讐遂弃其官归当是时君父静庵先生与龚孺人方东西走避倭不暇问产而君计所受产为腴田二千悉以上之官佐军兴费两台交旌之而君父意大窘防予之先君子方在事乃走谋以解居恒谓君有官而故失之吾老矣忍死以待一命之褒而乃尔寂寂虽不尽露于君君亦微觉之益怏怏不乐防君父母相继老夀死君既乃叹曰丈夫身自有耳吾欲以七寸管博一公车名不得及欲以重吾父母不得受大父所予官欲自见以少报大父不得属盗鼎沸吹箫子往往万戸侯而老我所读书欲覔少武功爵不得沈郎诡吾且冲举而罏间一刀匕不得竟安用此身为于是益薄先业田宅苑沼花木声伎之属皆漫为不訾省而性伉直轻树矛防笔札间黠族重起狱相窘以是益大困君不喜衣绮丽其食或起面饼麦饭冷淘至斗许要以取足而已为古文辞捉笔輙就矻矻有气骨然不甚好之其好独围碁相马以是终其身君讳世徳字求美始署其室曰绍堂凡数更而最后复曰振庵盖深寓意焉呜呼君所谓有大人志而弗及逞者也孺人虞姓讳某字顺卿虞与王族抗甲而王父少叅公与余王父同年相善因以字君孺人婉嫕修内行其于经史子説诸家靡不晓尤闲女红中馈之事君既刚矫自好孺人善调之能因事为功尤能得舅姑意和声色而荐之所接遇妯娌姊姒及所不悦于君见孺人则解曰吾不难龁此子独奈贤妇何其弱者曰吾幸而遘孺人安敢复修君怨也臧获大小即为君所劳苦得孺人一言曰吾再愿为孺人死而何劳苦计为盖终孺人身君寡内外郄己孺人用冢妇承家秉嵗时义庄墓祭合飨牷腯浆防性好施予即槖恒枵然而王之族所匄亡弗遂者虞之族亡弗润者以至尺帛斗粟三尺之童取之若寄帑或不给则脱簮珥质库继之矣日者君尝叹咤语余妻亡而后知有妻也天乎天乎此所谓有妇徳而弗及阐者也盖君之亡以万厯戊寅夀七十孺人亡以隆庆己己夀六十一而生皆以正徳己已子一曰一夔太学生娶张氏广平令擢秀女孙男一缨孙女二长适顾大庆余尚幼一夔有才性自具状草累数千言且读且酸鼻弗忍竟乃稍衷其溢而志之仍铭之铭曰抱德以潜女则宜含志以殁男之悲夔状余铭毋朽之以慰九幽则汝夔
　　例授指挥佥事一川于君墓志铭
　　盖金坛多贵族于为甲而于有郡丞公本者死国事世世祀檇李遂复以义称弟处士闰凡三传而为契公镒由郷荐释褐令万载以卒善谈名理着中説成一家言契公有丈夫子七皆材而独器其第五子一川君曰是儿类我当尽以箧中书授之而君果用明经补博士弟子工制科业有声称进补太学上舍然数试輙不利诸子中伯为御史中丞能赠契公及公父如其官仲有子拜侍御史封亦如之余皆仕州邑要职而君独困公车久不得意然能授奇防干获傍拓舎与千戸侯埒防大司马以军兴法勒所部入粟补官君粟满千石得指挥佥事服金紫出入张盖骑从甚都人或以为中丞也者而辟之既乃谓曰第五何必减骠骑竟骠骑耶君尚意縁此杖一防南埽倭北守边陲而寻知其名假之因稍稍厌勌不复好而顾愈好客客过即呼酒酒必令醉飞筹益笾烛跋斗阑而罍不聴耻缨舄交道与粉黛错君周还其间秩如也当君倾意食客时客亦自意极以为必报君而语鲜讐乃至中有叛而他客者君若不闻也顾又好施予尝积责券金至干度不能偿则焚之隣人丁济者老而贫君赡遗至数四亡倦其人亦视君以为囷廪不啻也属嵗侵君大出藏镪粟衣食其里棺死者邑上之台台为树表曰尚义又当城邑而君所任板筑十之五君虽用奇防起家操母权然濶畧不把筭而又以急义故中落意豁如也逾艾尚未有子则顾影自语曰如乃公伟而独者耶巳举今太学生秉有文试不利则又自语曰如乃公之子才而终不利者耶盖君长身濶膺方頥丰背人望之以为福徳人即所树负亦尔其生也治庚申至万厯已夘而卒得八十娶于范亡子举一女适太学生虞立道贰蔡举一子二女子即秉娶王氏推官纳言女女二长适诸生王维坦次适戸科给事中史继辰张云南祥鸢之状云尔吾闻之君故泛食客然其所推贤必天下长者白下则邹祭酒守益蔡侍郎汝楠里居则王给事煜马司业一龙皆与君善以故君跌宕膏腴间无染态所谓従子侍御者名业与余同年友固不辞秉之请而为之志若铭其辞曰
　　朱其门垩其室儒其腹武其饰游侠其节长者其德八十考终以即真宅将无蝉蜕纨袴而螘观货殖者耶










　　弇州续稿巻一百三
　　钦定四库全书
　　弇州续稿巻一百四
　　明　王世贞　撰
　　文部
　　墓志铭
　　迪功郎嘉兴丞竹淇顾君暨元配钱孺人合塟志铭
　　通之顾自盂城徙曰福二者五传而至菊泉公某任侠起赀雄里中有三子而少最良曰滋阳公譿以文行廪学官芥视一第竟不获晩而膺贡入太学得饶之余干簿以殁娶于保有子而良曰嘉兴君讳希顔字学儒小时厐阙不妄嬉笑余干公口授之书輙诵稍长工属文补博士弟子余干君为择配而得良于钱委禽焉是为钱儒人君之治博士家言有声然不能趣绳尺而以受家秉余干公时病读乃叹曰使我俛首持一经待鞭棰我有所不能且与天下之豪贤长者防以间道取科第乎遂入赀补上舎复有声第其试应天輙不利而又乆之余干公用好客喜施予不能问家故至为余干而累贷进千余金余干公忧之甚谓君曰籍责进者麕而集簿室簿不能以蕞尔吏民馁之将柰何君曰无忧也归与钱孺人谋悉箧中装簮珥衫珩之属鬻之不继则转贷其亲知故人以偿进所急几大半余干公既用自寛而复恠之曰儿何渠能却劵己得其状曰吾弗如也今而后免吏诛矣君虽已寛余干公忧而槖日益匮又当偿其亲知故人钱孺人曰无忧也吾与君姑相长为俭勤家亦竟起钱孺人为君举数子皆不育而最后乃举今邑诸生良驭意犹少之曰歌螽斯者何人哉于是谋为君博选媵既媵而抚之其长者若弟而防者若女寻余干君用老且劬瘁卒官君号泣昼夜驰而奔讣至则以防归所繇大江暴起舟佹覆君抱棺哭曰天乎请得以不孝躯代而施鱼鳖则可柰何忍于吾亲之蜕且哭且抟颡俄止舟济当是时舟中人皆股掉不能支则相率归君孝感而君归治防毁瘠骨立钱孺人复佐之相长而为礼盖又二嵗而钱儒人寝瘵剧时君犹在苫不室也良驭甫七龄姢秀而颖孺人为稽颡保孺人而属曰以此儿累姑又谓君强为善福不君诳遂卒当是时君自上舎升吏部选人而念保孺人己老寻有所续亦称钱孺人弱不任负忽忽不欲出保儒人从容谓曰丈夫宜以时建树耳每念而父晩不能竟一官令人郁郁奈何复效之君强就吏部铨得宁阳丞宁阳故近家而君之丞未几忽心动乃以间归卂保孺人果病剧母子相持泣甚悲己甚懽也君虽委身聴医觋竟不能起保儒人以至大故一恸几絶遂得疾者三嵗而后痊乡人怜之为赋孝亷之篇而君服除补嘉兴嘉兴东南沃邑赋额繁其民勇私赇而怯公输君至则争以其私帑谒曰例也君叱曰去之谁为若例屈指嵗三之日以次第输曰此县官例也违者輙抶之虽贵豪无所贷其民廪廪相戒如君约而君以近家故即米絮醖瀡之类亡不自家取者邑人见江北赍舫至輙惊曰昔者槖而去今乃槖而来耶邑赋登逾于傍邑娄获旌且迁而防苦吏故属疾使使呼良驭未至疾既革谓其继钱孺人曰良驭也才若可依而老也指诸媵与他子女曰防吾故妇力谁与有此吾问故妇所徃偕矣欷歔者乆之而逝君逝以万厯戊寅距其生嘉靖丁亥得年五十有二尝治斋所竹环之清流袭其外因自号曰竹淇钱孺人先君十五年卒得年仅三十五有男子七人良骥夭良驭娶四川左布政使袁公随女良骊娶太学生龚维干女良騄聘番禺丞冯立女媵陈出也良金聘贡士葛址女继钱孺人出也良知聘太学生钱崇孝子余遗腹子一尚防媵时出也女二长适马承烈次许字太学任子陈遇孙男三长承瑞聘诸生马承勲女次瑞鳯瑞芝皆防孙女一许字王从谨君卒之又三年而始塟袁公既状其事乃叹曰贤哉顾君夫岂唯顾君盖世世好行徳焉然其始不获以一命显余干君稍显而弗获终簿君又稍显而弗获终丞譬之千斛之庾其舒积不过升斗何以遽已耶乃钱孺人则又修妇仪克妇怨而夭更甚也天道所由晦矣谓良驭必请志铭王先生以慰之王先生者其友也良驭既致请余故竒其材而以袁公谊不克辞则谓良驭而不欲终显顾耶且令吾子材诸仲叔复繁起孰非而父与而母贻也天道逺以为晦然哉铭曰汝勤于外而以瘁死汝妇勤于内而以瘵死爱者怜其弗防报而知者归其报于多男子噫江之北土厚而风淳汝偕汝俪以栖汝真谁与铭之江南之人兮文林郎知何南汝寜府光州商城县事芷阳沈君墓志铭
　　万厯十年壬午秋七月而沈君之父封工部公卒明年癸未小祥之又三月而始成塟塟之一日而君忽暴中风仆于茔盖戚毁之极而重以劳遂灭性也于是君有四弟五丈夫子其处者号之嘘之其任行者狂走而问医药不及则又狂走于梓人得美材焉以治君后事而君之最少季工部君仰天哭曰天乎遂夺我伯氏哉则又曰吾曹不肖忝为先公子而伯氏遂得趣侍公地下蓐蝼螘也夫我乃不能且夫伯氏之死死孝也明年与其孤某塟君于某所而又仰天哭曰伯氏二十一年而荐于乡四十三而始成进士仅一为令四十八而以先公讣归四十九而弃我于乎是何成之晩而夺之速也于是手草君事状以属余而俾余为之志其墓君初讳令闻后改孚闻字贞孺尝自号翼亭后亦更号芷阳其先为吴江之名族至王父仕为湖广按察副使以材守着声仲子讳理出后于仲大父岱取黄安人而生君后以工部君贵封如其官有文学风槩善谈论而不废为长者君甫三嵗而封公授之书俾黙志之则己得五百余字稍长强记工属文下笔輙就尝受易于张某先生能抉其秘以故遂用易魁诸生为第三人而其于礼部试輙报罢然君之修治经术与制举业益勤当按察公之卒而里中无赖子搆君子有司数起狱相窘君能不废业而因以习城旦家言且晳于公府情事既成进士刻登科录当以生齿闻而君具实数或谓减不过三嵗而可以预馆选即毋选而更五嵗以当给事御史选毋害也且今诸进士谁为不讳齿者君曰甫仕而遽欺吾君可乎于是君之齿在百人后而列第四人不顾也其为令得光州之商城商城虽山邑而独当淮蔡江黄之防奸民相聚而薮以椎剽相雄髙君痛以法裁之下令曰盗集而十里之内不合围者皆抵罪里中恶少年为非而不觉察者罪如之有犯亡所纵舍咸惴惴相戒而邑大豪多入赀司农少府假衣冠文其贱令之官輙相率投谒通姓名而重其币嵗时刲羊豕射虎豹麋鹿雉兔之类以献稍熟则为具张乐蕲令过而觞焉其又熟则狎令而借其威福以役使弱小令中悔之则己尽得令长短有所挟持度不聴不己君至预约束典谒一刺之外有以他物入者榜至百客入见伏谒戚施唯唯而退【阙】　外不敢再致辞君又能察伺豪过失即燕处恐【阙】　若置一令小民鼓腹而逰豪门亡所逊邑既逺【阙】　鲜约束卒之借名于官者一而私籍者十有【阙】　摄则麕聚而徃蚕食徧于隣里君一日而汰者六百人下令曰被汰而入令庭者必戍其入丞尉庭者如之且谓羣吏彼一而十之民十其害使若为所欲为即十令也必戍不贷汝于是吏洗手而奉三尺令庭鸟雀下矣赋额故九等而其最上上者徃徃数姓为一户人自户者虽富而亦下中之君悉令人自户而后第其家为赋等以故无弗均征输者例先易而后难君于难者急之易者缓之必如限而后已民悦服亡所规上下其赋遂起为河南诸郡邑冠司计大吏取而式之当事者希权相意行丈田令于天下州邑檄至君独持不可曰令为民不胜赋使我多取饶而寡取瘠瘠者多赋额必减减乃徳意也今不能寡瘠者而但多饶者以取盈而奉好利之孔且夫令不能废百务而寸寸度之贵势之为彊而奸猾之为巧胥吏于中市焉且饶寡而瘠多何丈田为不得己俱勒从旧贯稍平其太者以故商城之田与赋独不溢令别以他治状旌独不得旌丈田而君行意自若无所悔始君之在公车而习城旦言傍及吏其为令若承蜩掇之而已生而善治生则凢所稽考库庾出纳便益教民蓄水灌田种菓芋其洼者植菱芡莲藕之属一如其为农事暇则考课博士诸生经术文谊不倦一如其诲子弟事而其民亦戴之如父母诸生奉之若明师至两大试娄中选如岩邑君亦两奉檄分校所得皆知名士前后治商城可四嵗余荐剡娄腾上尚书尺一且下而已忧归矣君性孝友赠公虽甚爱君而御之严有过犹赐讉责恂恂受之其待诸弟抚其存者而防其死者最少季则为工部君君之举于乡工部君犹未生而后同赐第盖所师友于君不浅云慷慨好行义食酒至斗余酒后耳热意气豪举无前而晩节温然自克使人欲倾家酿予与君托姻娅乆即所闻始而乡人之善之者十五然不能尽得志于月旦既而善之者十九又既而亡弗善之矣迨君卒而咨嗟涕洟以为君不死其为万石太丘无难也嗟乎以君之才而屈于年其可纪者仅一令而已虽然王涣不亦一洛阳令耶而乐府至于今歌之不衰安知商城之不祠君而其能言者不被之乐府也又安知百世之后其不以予志铭而称君若洛阳令也君始娶闵继娶黄皆先卒又继娶顾子五长同寅侧室李出娶钱次同生侧室翁出聘周次同己侧室吴出聘顾次同壬侧室王出聘周次同阳亦翁出聘陶女三长闵出归举人王士骐予子也次侧室李出适诸生顾谦服次侧室平出未字诸嫁娶及字者皆名族其所着周易日杪十一巻行于世其铭曰
　　士有百屈而仅一伸其伸之几何乃能使诵者宛然其若新岂所谓死而不亡者夀没而不能忘者君子之仁也耶枣强丞赠文林郎元城令东丘万君墓志铭
　　万之先世以武显也自其始祖杰繇大同归中山王显名太原下为壮士然不获有官称子钟从文皇北征以获级功进总旗子寜再以获级进百户子瑛徙籍偏头再以获级进副千户子祯再以获级进正千户子亿用千户为郭都督司中军奋击破敌遂进指挥佥事守备应州自总旗至守备公凢五辈五积功而始世世为指挥守备公有四子长曰山仲即公也公讳岩字民瞻母曰刘恭人少而沈黙于诸兄弟中独不为声酒六博之好毎之塾师所见授经者輙徘徊不忍舍守备公贤其意遣之塾公遂之塾日读书伊吾至乙夜不能得数行然益自刻励亡间昕夕寒暑矣尝读豳风而思之至夜分叹曰王业之所由兴其在勤民哉意若有豁然者遂纵笔为文辞滚滚不休而其所受书輙诵竟以精洽名弱冠试学使者为诸生第一廪于庠乡试不利归而读书西山佛庐始得开元诸名家诗独于少陵氏有深契曰此吾师也乃复为诗有佳语书壁壁为满明年以选贡入太学太学诸生窃少之而马文简公汝骥顾独奇其文试輙首列以是有声称诸生间其识诣亦益进公既负其奇谓科第可芥取而独困于乡试至再三乃太息曰吾亦自疑之然吾小试利者何也得非命耶于是谒吏部选为枣强丞枣强故雄县然其民顽悍大豪任武断而中豪以下好修睚眦博徒讼师纵横衢野吏急之则搆飞语相中伤亡不自危者公颇用钩钜术得其隠巳而时有所纵舍曰勉之三尺不贷若矣以故咸摄公相戒莫敢犯项御史者欲有所逮豪跳弗得以属公公诇知其处窘夜归公公阳惊曰毋所事若也豪意益寛居数日复呼之乃以昼见公防而送御史大奇之防有坐法当死者狱具而毙郡王丞妄意公有所主摄其家属簿公置对公据法辨王丞恚遂欲阑入公罪公立而振衣曰累当死而死耳并死执法者何也且死不必汚公挺刅请触阶死王丞掩耳起走诉项御史御史谓万亷吏必不至枉杀人何相煎为王丞愧谢乃已而公娄拜诸台奬摄邑篆可二载所一切治办暇则延礼诸儒生讲説经义彬彬矣以继母任恭人忧归始获侍守备公养其疾病丧葬忧毁逾礼人人称之公既除服或谓且复仕公笑曰仕贵行志耳今己束于格矣何行志为而防其伯兄山袭人复谓公将种也不为丞将为指挥乎公又笑曰吾生困铅椠乆矣安能复把三寻矛与诸弁伍也诛茅搆一亭于东山扁曰栖云又慕陶彭泽之为人种菊东篱下浊酒自放间为诗语曰今古皆吾有谁云处士穷又曰虽当尧舜世巢许亦硁然其寄寓潇洒视人间世泊如也第家北边匃奴白羽蠭午监司守臣急延公问计公至则画地形望敌气谈説要害中窽诸老将莫及又尝驰骑峻坂下深谷若飞挽强命中少壮莫敢角而公时时读史传至忠孝节义事与兴衰得失之际未尝不感激用壮泣涕数行下人始知公有文武才虽以时消息其志固卓诡不易测也公有子曰文明以易成进士事刑部念公且老欲归养公力止之授南阳令谋欲奉公与偕公不可曰禄薄毋溷汝朝夕汝食亷吾立稿东山不憾也亡何公骤中风一夕卒得年六十九始娶于杨为千户培女先卒继娶陈则千户璧女后公四年卒丈夫子二长即文明陈出也补元城令考防赠公如其官陈为太孺人娶杨氏封孺人次世明聘张继先女侧室薄出也女二长适千戸黄云龙次适诸生常守中陈出也孙男二时孚以指挥优给聘守备苏来后邦孚尚防始余按察山西与场事得一巻异之以示御史今中丞饶公饶公曰是国器也其取进士若反掌既启而知其为文明也文明将以明年【阙】月【阙】　日葬公于祖茔既手辑公之遗诗词三巻而藏之复衘哀次事状凡数千言走二苍头防防氷雪四千里而以志铭请呜呼余不识公以公之子而识公可也铭曰惟万之先繇武功竞诗书业就与介胄并父老而丞子少而令丞生有涯令贵未竟姑安若宫有贲来命赠奉政大夫春山乔公暨配封太冝人储氏墓志铭
　　王子曰余后先读乔公与储太宜人状而慨之曷慨乎慨夫侠节者之不易见也侠者之为行也振施而不责报先人后已然徃徃背公树私之谊成即县官有缓急未能得其丝毫之力以至女子之为节有捐胫毁质以殉逝者然未有能毕逝者之志也夫此二端者皆自成其名者也独乔公之为侠与太宜人之为节则不然始乔公之少而就外塾能读书属文奕奕有隽气识者以为能得文士之用而已所严事父竹溪公委曲谐指为凿沼裒石藩卉竹以左右耳目之娱又尝北出至清源而心动疾驰归归而竹溪翁病病得之忆公骤见公愈以为笃孝长者而已其治生裕于竹溪翁又能延明师诲其子以为善理家秉闲父规人而已及其防太学以材器见奇大司成马先生汝骥又能慷慨赴急不寝然诺车辙迹相踵于席门至相指倾曰若名士何以不识乔君耶而君还里又尝捐腴田二顷余佐里中役建义塾以收不能束脩者树义塜以归不能保骨者乃稍稍用侠闻然公犹秘之寻倭冦暴入杀掠所调募若处之筅齐之矛北地之弓百越之镖遇伏輙披靡解散公乃为议曰是夫也技岂尽出冦下哉以不习土险故夫习土险则必借土人而是时蔡中丞克亷日夜忧念亡所出闻公议而异之以属翁叅政大立方守亷召公覆防咸合乃稍试公以海塘外濠公与其役夫最下者分功畚锸间濠立就于是牒下公募土人团练公大出其私槖得骁勇且千掎角破贼斩卤过当又为竒兵断洼口以危之贼遂遁幕府上功簿大司马为论奏予冠带俾越选人格受官且再赐金帛而忌者起矣公自以一介为万乗知感慨益治兵自如而后守黎遵训檄公城川沙诸任版筑多中下豪公抶其失职者不少借自是谤讟日甚至闻于御史起狱窘公公忿恨不肯置对病三日而卒当公卒时凡五子独其伯木学已成而诸叔季尚防是时竹溪公已老太冝人不忍于公死欲从死念死而上负竹溪公下负诸子何乃不死太冝人之姓储储亦邑着族也其父筠母金父筠之归太冝人于公也实自择之太冝人少婉静其始事竹溪公与姑丘也属性严毋可当意者顾独当太冝人公好学已又好賔游诸浆酒脯胣饼果之类太冝人咸任之不露声而办爲公置侧室二抚之均于已曰公接也已举子二女一字之均于已子曰公体也以故公殁而竹溪公怡然而若有子也诸为子者肃然而若有父也乆之木成进士守安吉州太冝人来就养嵗余輙思归安吉守泣请留不可曰若祖乃父勤思种徳以有汝乃不汝享我何心独汝享且我归为汝治家以安汝官盖又乆之而安吉守迁潞安同守考最赠公为大夫而太冝人如其阶且加太焉亲捧诰堂下太冝人始色喜口凡若父所未竟者若竟之吾死可以报地下矣于是同守泣复请留太冝人正色曰汝骤猎天子恩而骤负之可乎同守乃还治又二嵗许而擢佥河南宪星夜驰归觐而太冝人感疾卒矣嗟夫乔公不惮弃其身从里中少年犯首熖之冦而挫之此其志虽欲以自见然离去室家友朋之好而精欲致之于天子夫岂俯仰资功名者太冝人外行不尽见然其敬事慈育恩施先族亲慰抚深臧获乡之人类言之且公乍没而佥宪未成进士时乔氏之门第不改色产不少挫可想已吾故曰乔公之为侠而太冝人之为节非世所皮相侠节者也公讳镗字子声别号春山其先为宋枢宻执中者居新安元季而子才课鹾上海遂为上海人六传而为晟即公父竹溪公也其卒以嘉靖丁巳距其生正徳戊辰夀五十太冝人卒以万厯丁丑距其生正徳丁未夀六十七丈夫子五长即木娶周蚤卒赠冝人次术先冝人卒娶潘太学元孝女次本太学生娶沈故广信守阳女俱太冝人出也次楠娶王次桢娶周俱邑诸生侧室周出也女三长适徐待次适倪邦化亦宜人出也次适唐继宗侧室薛出也孙男十一长拱辰太学生娶潘【阙】　女继林都諌景旸女次拱宿娶陈乡进士寿荣女次拱娶王次拱璧聘陆都察院都事郯女次拱奎聘唐次拱斗次拱翼聘金余尚幼孙女二长适邑诸生王时行次适陈治年盖乔公葬而处士诸侨状之故奉化令徐君献忠志之矣其以太宜人合则都谏公复状之而王子复志之从佥宪公之请也乃又为铭曰气所欲摅郁为虹光志所欲酎冽为冰霜兹惟乔公与储宜人之藏
　　故封征仕郎户科右给事中居素尤公暨配陆孺人墓志铭
　　万厯己夘之十一月二十日太学生尤茂先祔其母陆孺人于封给事公之兆而先期以状请志铭曰将窆石也惟吾子之言是丽问孺人己乎曰将以宠及先公也唯先公之葬也业有之然而再借子以母扬也余乃曰礼乎哉观过可以知孝矣余故尝为九龙山人歌而山人者即茂先也不知其父母知其子是宜志志曰始封给事公之有陆孺人也盖其元配周孺人夭而父雪蓬翁焕母卢老矣遗孤鲁仅九嵗讷六嵗耳封公为诸生朗儁于文事着声然不能问家人产而孺人理内政谧如也其奉雪蓬翁与卢栗如也抚二孤蔼如也其佐封公之治父母防葬秩如也盖封公称孝子矣封公之为诸生三十年而始当贡中蜚语夺廪又七年而获以贡士名终其身然鲁举乡荐矣又七年而鲁成进士矣已遂繇行人拜给事中积左右资至都给事中为顺天丞矣其爲左给事而以九庙恩封公获如其官孺人亦获今封然而封公不色喜为顺天丞而以九庙灾谢事归朝封公封公不色悴顾日杜门焚香煑茗赋诗暇则蹑履洞虚观招羽客谈对奕觞咏移日弗倦邑以乡饮大賔请则辞之秦端敏诸公招致诗社为一再赴而已当是时邑之封公重而给事御史封犹贵倨即伺公居闲豪取迹不可得邦君大夫以是益贤之年七十三以卒自是孺人始独称母而府丞鲁与弟诸生讷亦相继卒孺人自有子曰茂先自孺人之事赠公以居约始而后小裕又用鲁贵显乆之复与茂先以约终盖其为妇而母者七十年而不废勤俭如一日也晩节谢女红及授茂先妇政所好礼佛诵内典日一菜羮一饭暮畧近杯勺三四行麋佐之而己茂先为诸生乆孺人意不怿曰得无作若父遘耶且吾安能而子之为鲁也于是为防之俾入太学而茂先亦自以游大人籍甚两都公卿大夫若申学士汝黙文博士夀承黎秘书惟敬辈皆有诗以为孺人祝而孺人之开七袠至八袠不落落矣茂先念孺人老不忍离竟用夀死得年八十九呜呼谁谓孺人以约终耶尤之先自闽而徙为锡甲族宋有文简公袤者大儒名公也陆氏自福智用将作贵而其子景贤为尚书工部景祥遂至侍郎而侍郎之孙寛者以工篆书得官再迁临江幕归夀至九十七赠公讳基字惟徳别号居素有诗文行世曰居素集鲁侃侃持诤知大体娶通判张贤女封亦孺人讷娶周氏茂先魁然长者博学能修父业其娶钱氏女四孙男八人孙女七人曾孙男十一人曾孙女七人所聫姻皆仕族余既已知赠公及孺人而志之矣是宜铭铭曰
　　于嗟尤君而以子尊于嗟孺人而以子有闻岂以子尊行媺而文岂以子有闻志洁而温藏之表之庶以荣往而慰存封奉训大夫知滁州事右石唐公配陈太冝人合葬志铭
　　万厯八年余里居而滁州守唐君汝礼以书币介进士张子新而来请曰我大夫右石公之背不肖孤也以嘉嘉靖壬寅盖于今三十有八年矣居十【阙】年而为【阙】而葬葬而得乡进士徐公用检之状将以乞志铭于贤长者而未偶也其又十【阙】年而为隆庆元年癸酉而孤由南太学正貤封公登仕郎已出守兴国州奉吾母陈以官养竟夀终将奉而祔公之兆念墓之石璞然未有文而是时业已心向先生愿且托不朽将徼惠状于兴国之人吴叅政国伦而以阔疎故弗得则又谋状于太常兄汝楫而汝楫忽病死弗得卒卒迫葬已葬而除服而滁之移命下矣乃不肖孤合二守最而登仕郎进称大夫母陈亦获进称太冝人以伉荣我皇考夫向者痛大夫之养不及禄太冝人之称不及生而墓之石璞然且犹故也不肖孤何所迯罪輙冐昧以不腆之状请而徐公亦进而为叅政其所撰故状亦稍稍有所裒益余既读而悲其意乃许之按状公讳熊字虞弼世为金华之兰谿人大王父曰某王父曰思州府推官贤父曰篁屿公某俱以伯氏文襄公龙贵赠太子太保兵部尚书母曰郑太夫人篁屿公有五子而公次文襄公为仲公少茂朴寛然大人度篁屿公念欲成诸子儒而不自任家以次推公然窭亡可以家者太冝人十五而归公即操井臼视匕箸以上奉舅姑而安文襄公伯季于读小不继即簮珥时时母钱家矣文襄公既成进士补郯城令而篁屿公殁文襄公奔自令毁瘠几殆公旦暮吁于天请得受兄病而文襄公果愈服除拜御史而公属末疾自是展转牀笫者周七年而又属析箸坐是益困太冝人之自励勤苦逾于妇时盖日分一时调浆粥药饵饵二时治女红为鲑菜资即夜分不甘寐为恒而隣火暴侵室危甚有壮夫阑入曰唐公长者为负而出之而太冝人犹在熖客遂欲并出之太冝人曰死耳不可以身试人手自投舎后池得浅以免公与太冝人虽免顾益贫且惫甚第其意豁如也槖得文襄公藏书而读之遂能文所着人鉴录徃徃有文襄家法而又好吟吟多出李杜遂以似李杜称一夕梦游仁山而遇皇初平兄弟谓曰熊来汝能食三黄则起就视之盖黄连黄栢黄芩也醒而弟豹来视公时已舌本强不能言姑取方书指视豹豹曰兄病乆癈而乃受此寒剂耶必不敢公恚甚欲自投地豹不获已乃合以进公始进即愦愦欲絶寻若有闻者曰是药与病鬭也亡害乃趣更进之夜半暴下黒血者数斗而苏遂复言进饮食如常而防元旦公复梦谒城堭神神授之杖出而视庭两除皆菖蒲艾也公乃自解曰吾起必以五月五日乎夫菖蒲艾者五日需也及期果起而是时文襄公业益贵用事诸子弟从而起家者踵相接公独就里社为童子师以资旦夕日亭午不能具饭姑以一握干米粉呼水佐之人或谓公膓无不充乎公笑曰易耳吾已约裙带膓从细矣邑令丞数请问公自匿避曰奈何以吾兄识邑大夫乎寺有迫于贵势且毁者其寺僧欲赂公解公摇手曰毋污吾吾不晓解也公念母郑太夫人老失明而文襄公方在事愳重老人思所以共奉百端间取委巷新事时时说之太夫人为忘倦文襄公毎贻书公曰弟寛我忧成我名我毋以报若必且有后而公寻得疾卒年六十一盖仅有子汝礼耳而太冝人始为政太冝人之急汝礼甚顾爱而能教之所以切劘责厉如严师汝礼既树立而太冝人于族属最长诸族指千计毋不取一言决防而汝礼所之官皆便地輙奉太冝人以行恒谓即莱芜釜生鱼不敢使太冝人食亷而太冝人耄时时思其中外孙子汝礼及使其婢子诈袭其衣冠而教之应对太冝人乃恱曰谁谓官舎遥吾犹步武也汝礼以退食问安否暇则亦举委巷俚语説之太冝人曰吾彷佛忆而父之语吾姑若是也虽然吾糜而簋多矣既病且革犹谓汝礼老人足死苐食于国者七年而毋忘报也盖太冝人八十有九矣当公卒而仅一汝礼及二女子长适徐让少适蒋弼弼夭以节称而太冝人卒时汝礼所娶妇某封亦如之丈夫孙五廷忠廷化俱邑诸生廷珍廷寳为太学生廷试亦邑诸生女一适太学生邵时习曽孙二应绍应荐曽孙女亦二人公之葬也垂四十年而太冝人始合凢再得赠阶阶五品又得祀邑之乡贤祠孙曾之称男女十人公可以慰地下矣独恠唐君之于志铭难其人与其辞垂四十年而及不佞何也不佞故尝悲君意窃复以王父司马公之托文襄公世讲也勉而勒之石铭曰
　　子不语神神实起公而昌公之子若孙公实为之神道无亲五福备臻报不冺冺归以告公于嗟乎宜人弇州续稿巻一百四
　　钦定四库全书
　　弇州续稿巻一百五
　　明　王世贞　撰
　　文部
　　墓志铭
　　周府崇善王教授秋岩萧公墓志
　　萧君之解度支部而佐吾州也盖嘉靖末云而防守不时阙萧君数行守事余方自废里居君不予鄙时时过从焚香防扬秇文甚适也而君之父秋岩公来视君因防飬邸中萧君为人峭直彊敏以干济见长而公间用博大寛平剂之以故萧君所得上下声逾于前而公益自晦不憙见客属萧君与守后先上事幕府火暴起丙舎翁挺身出督吏卒扑之火垂及堂皇而息翁又别饬干吏移牍避火诸猾黠不得有所侵舞州之士大夫翕然称之而公一日谓萧君吾向者虞女以迁客故倦吏耶今者乃不倦吏也吾去女归矣毋所事乃公矣公归而萧君进蕲州守再入为度支员外郎萧君之守蕲属天子新即位应诏上书条十事事多剀切公闻之惊曰封事固不限逺臣即逺臣遂封事耶儿伉犹昔也何以免而亡何君竟坐蕲守计罢公乃迎谓曰吾固已言之虽然吾念而之不得老也庶几从我老而又五年公以夀终萧君故尝令浮梁而最则浮梁之士大夫以帛徃已吾州以帛徃已蕲以帛徃具如浮梁而又十年萧君来介观察使郑公茂之状以请曰不孝之不得志于地下也十年矣以公之未宁宇而不敢请今者公诚归矣而竟不请是不孝之死吾先子也余欲谢毋诺而吾州之尝受经者侍御吴君进士杨君毛君佐之州之称荐绅者复从臾之盖郑公状畧云公讳桂字芳卿其先自兰陵徙安成又自安成徙兴化遂为兴化人宋宣和中有抡及发者相继成进士遂号甲族至明而世世受耕与儒其后有公璇者合羣从子弟共居戒毋得徙着有子曰公俨以博雅称所著书甚伙而皆邃于理性传子公仁甫出授经旁郡尝郤奔女归遗金于主时人称之三世事皆具郡志中公仁甫妻林而举公五嵗不能言既言即敏异受书輙诵十七补卫诸生亡何以优等得廪食当是时公为诸生声籍甚故侍郎邹公太仆丞郑公与公同起诸生其试相乙甲而内庄事公数操经质疑难然公天性孝谨居丧毁瘠骨立三载不入内客有绐公入酒肆者甫坐伎以酒来公大惊絶道走归舎竟夕自责数郡有吴丞者礼公诲其子公自讲诵经术外不旁及他事吴丞亟谓其守周识吾萧生否后进中叔度也公友爱其仲季槐樟甚防皆蚤卒抚槐之子奇熊而教之夷于萧君而又有从弟标者亦从公指授举子业皆后先取科第而公始膺贡除广之泷水训导泷水自得公师而诸生梁棠举于乡二百年所未有防使者材公连摄封川及泷水事二方之人皆爱之防泷水令来公解令事无几而落徭以尉之扰之也叛而攻城令登陴譬解不得公徐轝而启闉郡徭前罗拜曰是萧公耶尝摄令真长者取一言解公尝逺出迓御史为蛮所窘且及矣乃黙祷曰天以某有隠慝则殛之毋使王吏见污贼刃忽大雷电风雨蛮解去又尝部诸生宿于江夜有龙起隣舟尽壊而公舟独吹徙陆以免擢浙之太顺教谕亡何倭来薄城令当出战谓公曰将毋内顾何公曰毋虑也愿一切假令权吾请闬狱帑而后从事于睥晲凡旬日竟无他公又尝捐嵗奉修学宫博士弟子感之像公以春秋祀而公迁教授得周之崇善时公尚在浙颇宦簿而浮梁令入南度支部请以禄养公公遂移牒乞致仕御史监司交异而礼之观察使茂其一也公之就度支维扬关养谓曰关讥而不征非古耶即不能无征如竭泽何萧君唯唯以故其灋恒务依寛平而故大司冦毛公恺慎许可人也一见公而贻之诗有古貌古心语其来吾州州人今大司马凌公云翼亦以公长者而器萧君公之先既聚其族不别食而食指日益众至公代为政且不给公与萧君谋务节缩其出入而均共之其返自吾州尽出其帑纡家困且以防故师后及亲友之忧衣食者公之殁卒之十年而萧君用公教不衰部使者以义门格上当旌公之卒以隆庆庚午距其生治己未春秋七十有三唯公之先世世有夀考凡四预乡饮而公独为宾祭酒娶蔡孺人再娶陈孺人俱有贤行而俱先卒丈夫子三曰奇勲即萧君癸丑进士娶于吴其次曰奇烈又次曰奇照俱郡诸生而亦俱先卒俱娶于林倭之变又俱以节死载郡志女二适栁璵陈龙光孙男二维堪娶于陈维増邑诸生娶于郑女三适俞腾蛟陈维学其一许林廷选曽孙男三大抚大振大拔女二其一许黄垣奇勲尚未有子子弟之子某墓在金鸡山之原王子乃言曰吾故知公而贤萧君然以吾州人之故益贤萧君以萧君故益知公是宜铭铭曰公归而介二姥以安而土不知公者知公之子竒勲甫奇勲之为奇也未竟吐是必有子噫公且终为祖赠文林郎南京江西道监察御史萦河张公暨配伍孺人继配王合葬志铭
　　公始娶于伍而举三丈夫子也伍以嘉靖甲辰卒而中子伯大尚少云居二十年而公始卒而伯大成乡进士矣人或谓伯大子哉痛而曰未也其又二年而公之继俪王卒其又三年而合葬于翼龙山之阳人谓曰魄以安矣子哉伯大曰未也逝者犹尚冺冺其明年伯大成进士又六年以邑令髙第徴拜御史又三年以两宫恩赠公如御史官伍得赠为孺人如公品人乃曰是不冺冺矣子哉伯大曰犹未也吾今而后始图所以不冺冺者乃手为状走使与币而请曰向者窆而虚幽宫之阳以俟石也唯先生辱之言夫乆矣不佞之与伯大知也夫不知其人知其子今以伯大知而志其父母则何辞状之畧曰公讳引字升之世为蜀之定逺人父曰乐潜公福公生而明颖寛和所受书輙诵又善三仓家学当是时大学伍公臣有六女顾爱其第【阙】女曰是女也淑必有以偶盖数偃蹇而后得公而奇之曰女可依而显也公书成当补诸生而病目毎益读病輙益甚乃叹曰奈何以书夺吾目哉目废矣有书安所用之遂罢去不复留意而所诵臆经史輙能通其防奉二尊人夔夔斋栗伍孺人尤能洁烹餁调齐臡葅以相之公嵗时课农省耕敛修闾左之社酒茗修脯不问而继则于孺人乎资矣嘉陵江自天汉擘果阆至邑而迂囘互曲若不欲去者公结庐受其胜曰王子方所谓长河已萦者哉因榜其斋萦河而今大司空曽公省吾题诗纪之人以为实録云乐潜公始授公家家故给而燬于火渐困乐潜公晩而娶小妇举二子割公成腴以与之公以是大困人或谓公公曰令吾父业而未至此将何所取偿也维伍儒人意同公公用以益舒而诸子自任步趣则伊吾里塾中矣乐潜公与公母【阙】夫人俱老夀然俱病咳逆不成寝则公与伍儒人俱不寝盖三年一日也其卒而俱毁痛丧葬易戚人盖两称之公初不喜饮影响避酒人若讐晩而更乐之谓醉乡吾真宅也遇酒輙饮饮輙醉醉輙长歌古诗篇以是终其身王亦名族也性慎慈其继伍而俪且老矣公曰以分吾家秉忧代伍母遗子女而已王能如公教公夀六十有八伍夀五十四王则七十四盖长于公四嵗焉所谓三丈夫子者一鹗为散官娶于宋次一鲲即伯大今方按行留仓文学政纪重防端娶于席封如伍又次一鹤以特贡入太学女一适嘉定教谕章尚忠诸孙男三肇淳肇隆肇熈女五婚嫁皆士族伯大又言公易箦而手不肖曰吾死复何恨所不覩若易青衿不覩若母易浅土少介介耳今不肖幸易青衿而绣吾三尊人易浅土而乐而竟不能使公覩之已矣非先生文又奚慰哉不佞不能辞伯大请顾所慰伯大者则非文也铭曰
　　生而家于江以观夫波流之击撞风烟目而日月胸殁而归于翼龙以避江之啮冲其土丰而气厐郁芊葱茏防然其标曰有明张端公偕二室人之藏
　　封文林郎句容令懐梅丁翁墓志铭
　　余里居而嘉善人丁君賔为句容令其治所与家俱距余四百里而近诸自句容来者无不啧啧称令以为在古桐乡中牟之间而嘉善人则又亟道丁君贤不置已而曰非独丁君贤也乃其父尤长者余故己自废物外然不能尽忘所谓贤长者而丁君繇令髙第入拜御史今年正月忽舎御史冠而冠麄麻恃竹而来谒介其友人管大夫志道之状以请曰父己矣所借以不朽者惟先生大夫亦曰是状也御史之兄寅草也而不佞润色之不佞以御史知丁翁以御史兄草悉丁翁是故状而无愧色也余乃曰吾故闻丁君贤而其父尤长者何敢辞志曰丁翁者讳衮字龙卿父曰梅隠公干母计夫人其先五三公自宋理宗季而显数传为黄州府判长如又四传为梅隠公公之生儿时已颖防有气槩尝与羣儿戯泽中相者过而目属之曰是儿也不贵则大冨且能以名见重公亦雅自负曰冨贵易耳不以名见者非夫也于是梅隠公阴器爱之授之书与赀不问而亡何梅隠公卒时公甫弱冠而诸弟庖表褒咸稚不任乃衔毁庀丧事小绪即拮据理家秉奉寡母抚诸稚中外谧如也然坐是不竟治博士家言而其闾左豪故难梅隠公而少公者谋起狱窘公所讼牒后先且三十六纸公挺身出而直之诸少公者咸服而一族子独嚚以公故腴田九百畆为赝劵浅直投余姚之贵人某贵人来行田公长揖曰贵人故贵耳不能加桑梓即某欲事贵人不敢以先人之饘粥为贽贵人无以应曰与之邑庭质之公请摄诸佃户与族子对呼曰某某其族子不能识也取劵而验其迹族子迹也乃以其田归悉分授诸弟曰善有之毋以饱他人腹也公所治家其操放大率如梅隠公而加精又出之以恕诸勤苦必先其臧获所分而必取后以是咸感奋不爱力南畆益拓公世世长赋至公而益然不一切避曰吾而逸谁当其者令治城备倭计工分任公独得水门或谓冦来独为若耶公曰夫孰非我宗党闾里且徃役义也卒以先期就里中贵人闻而有所询属令好语素勇役是不能一相代乎公曰役吾役为义代他人役不为义且某非贵人家马牛也令亦无如之何于是里贵人相戒毋敢加公而公益折节为恭谨某子甲醟踵门而詈公公敛众入避之居三日其人忽暴卒人以贺公公愀然曰非意所及也公既以赢闻诸缓急告贷者輙得所欲去狎而娄至应之无倦色且曰钱者泉也又通寳也是安能虏守我公恒谓少孤夺治生不能终博士家言以为恨吾有三子安忍弃之农若贾乎于是长子宦最颖工属文蚤夭寅与賔之所就外塾经师斥置书籍其直不复为訾省矣寅既补邑诸生次当賔而学使者家比壤故有连居间者相属公闻而笑曰吾解授子经不解授子谋进独谢弗徃而宾已褎然登选乆之例俱升太学上舎明年秋当应试二子文皆在髙等而寅以小迕格见斥宾报至公不色喜曰小儿子乃遂敢先兄耶既寅归而得所以见斥状邑邑成疾公慰之曰儿幸有身在何虞也一第外物耳自是賔之举进士及为令公皆有所训勅而于令尤切曰吾向者旁视令不职噤不敢吐今可以吐矣宁拙毋巧宁缓毋骤唯勤与亷可以补孱勉防哉令以是淬厉有声其满考而封公如其官御章服与诸荐绅齿委蛇若素习者郤而从田父野老游又怏然适也守相数以乡饮大賔请谢弗应居恒谓冨贵而过自损故善犹为冨贵动也然迹其舎垩乃更闇闇减敝矣公生平喜赴义一饭之恩不敢置之然亦不能忘睚眦晩而与俱化性朗爽不设城府与客语必肺腑一然诺若执左契而不责于人盖环公里而衣食凶吉之费多于公乎取公末疾垂四载为祷请仁祠踵相属也殁而哭之亡弗恸者语云冨好行其徳即公所行徳寜借冨哉公时时念梅隠公蚤逝不逮养榜其斋懐梅曰所以志也毋论伏臈烝祀即一语及其先艰难状涕涔淫下不止矣奉计夫人以色养属诸弟立而计夫人欲次苐就食公力止之曰儿幸长得供奉大快且奈何以一食故而仆仆吾母耶计夫人乐之为加匕箸竟老夀死賔为御史无几念公病遂请急归归六阅月备志物之诚公卒不起当公之病时人或谓公不以时析箸耶公笑曰析以止争不争奚析且易箦神采扬扬不乱公之卒以万厯壬午七月十八日距其生正徳庚午二月二十九日得年七十三娶吕孺人有内行先十五年卒事具唐先生枢志中所谓三子皆其出也陆氏来继之寅娶于浦举一子太学生铉娶倪有子一賔娶于吴封孺人女二亦吕出也长适太学生朱可宗先卒次适诸生盛洪项鳯梧寅一女适陆启颛賔二女尚防葬【阙】　之【阙】嗟乎公虽称御史父其封乃令耳以一令不足荣公为贤令父足荣公虽然成令贤者公也是宜铭铭曰
　　手起家而授之子又为之师业成而后身食其推父以子贵识者曰非若树隂德而务滋贵自致之有冢累累过者必式请徴余辞
　　太医院冠带医士竹逸吕翁暨配钟孺人合葬志铭
　　吕翁者讳麒字希文有妇曰钟孺人吕翁之先吴邑之乌鹊桥人也至明兴而有敬明者避兵常熟之沙头己割沙头太仓州遂为州人而又六传为乐隠公益乐隠公饶兄弟而以材见竒于里人曽老尚其孤甥女遂为曽氏赘举丈夫子四其长曰赠中书舎人彪而季曰吕翁王先生曰余甫髫而从外王父沙头则识赠君盖是时犹称曾氏云赠君长身飘须其丙舎子钱徧闾里膏腴之业相望而沙头俗故以赀相髙酒食徴逐所谈説无非游大人者而赠君性倜傥能以义舒敛其财不甚从俗诸季以赠君故皆有家余颇识其人顾独不识吕翁而里中乃多称吕翁恂恂长者语云何知仁义已向其利者为有徳曽未何时而赠君之子廷评道爔别驾道煇诸生道光乡进士道炯吕翁之子兵马指挥道煜公乗道灿太学道炳辈皆鸷起为京朝官文学行谊衿带郡国间而吕氏得复为吕夫本厚者末繁且夫不有居者谁与行者吕翁之从赠君起而其后席之以其资诵法而取显膴故曰邹鲁之雍容与周郑之纎啬其相待而成一也吕翁之始游于清源也尚中贾而独不好挟持伍中伎以无贰价称顾独有天幸輙倍息乆之遂进为大贾而輙弃去之曰吾奈何以末冨耶归而课家人耕其耕而息则使代垦里之芜者语其主曰县官不而假也属长赋则又以余谷为贫户输曰吾不忍若相牵就敲朴也尤好以徳偿怨里姓之苏尝搆公于官官治得苏侵赋状当戍吕翁顾匿而免之曰以尔恶我恶尔我寜异尔也徐老为吕翁行贩归而空槖以见斗酒劳之更出毋钱贷之至再不倦顾氏贫鬻吕翁田而并其先圹地既得直谋徙圹吕翁固止之曰汝毋徙圹吾代而税代而守盖四十年封树犹欝欝也有恶少某者醟而詈吕翁市欲以尝吕翁而如弗闻也者竟自愧去吕翁之为长者非有所縁饰盖自天性然以赠君之覆露之旦夕上食如子姓礼仲兄鳯夭而遗嫂曰曹吕翁供养甚备时防人曰儿辈用有家故使我得还吕虽然防曾谁与我吕也毎家祀未尝不先曽而后吕而是时道治北金吾部有声惧吕翁之不逮封也例上公乗冠服为一御即谢去曰田舎公何知冠服毋苦溷我当是时钟孺人旁睨而笑曰固知翁之不恒御公乗冠服也曩者佐翁最纎啬时未尝有损色也及稍进而饶至大饶未尝有益色也吾故曰公乗冠服之不能吕翁当也吕翁虽能用计然起家而钟孺人寔共之事取规画吕翁或能得八九钟孺人乃十不失一矣而又慈而好施予里中儿颂称钟孺人毋下吕翁钟孺人先吕翁十三年以嘉靖甲子卒夀七十吕翁以万厯丁丑卒夀八十三状其事者从子即道煜云道煜又谓吕翁中嵗疾尫且委顿而遘异人黄授之以吐纳之术立起他受黄吐纳术者即弗起也钟孺人老得蛊胀且殆如吕翁而梦神人授之丹一丸而茹之亦立起此其事近诞然钟孺人生平好佛氏言吕翁即不好佛氏言而能行慈悯与其言不倍其殁也皆无疾而钟孺人至欣然谓儿辈吾行良快口诵弥陀号而逝嗟乎拘儒斤斤守方内言宁足与语此吕翁有子五长道灼其妇项甫就室而夭贰陆出也次即道煜妇王继妇朱又次即道灿妇苏又次即道炳妇凌继妇顾孺人出也又次道焯侧卢出也夫孺人所共计然起家者也而又居约乃为吕翁置二而首尾二丈夫子亡间者此不为尤难哉五子之有子女者各五长者亦补太学生曾孙之为子女各三诸嫁娶皆名族墓在某所铭曰
　　始末业终末俗与天游无顽璞佳者藏润者屋畴者穴室且谷曾而吕鼎厥族
　　故听泉张翁暨配洪孺人合葬志铭
　　吾州之称恂恂笃行长者盖南郭张翁云翁之配曰洪举三子而长者材曰兰溪令新洪之卒也在嘉靖末而新尚困为诸生窭行营窀穸张翁固止之曰俟我而后入土盖又二十一年张翁始以夀终新时用兰溪最移剧淦父老请留毕均邑亩赋事未发而奔自兰溪故犹称兰溪令而殷子都之状则称新淦令云其略曰翁讳淮字伯东别号聴泉其先归徳之夏邑人也挺者髙皇帝时从起兵冯宋公有战功不尽録仅长其侣为纛帅徙镇海卫又数传而至翁父全娶于陈廼生翁少读书且就病咯血而弃之为小贾寻进中贾矣而是时洪孺人之父某以赀雄上海里中孺人颇挟家槖而来公全任侠喜客以是益发舒客日益进而又不能其伍中人数起狱相窘翁与孺人悉内外而佐之应而防令甲诸纛长入都校枪不胜降入伍公全以翁壮任之俾傍肄他武事贾为废又以孝奉公全终附身附棺其费不赀数寻有岛夷讧余皇传翁井翁与洪孺人挺身出庐槖委之矣始翁少而感疠不食饮尸卧者旬余而孺人谢膏沐不御以身共浣袚几并殆至是孺人颇以挫产故意邑邑翁解之曰向若出百死以为我今我幸故在而身外胡恤乃相与懽然僇力什一余息稍稍不虞嵗矣而新用博士弟子髙第廪州学宫少子仕明亦补嘉定诸生翁故善吴音季弟湖继之愈精而诸子间亦有能和者于四候得佳适輙相聚谈説山林间事兴至歌发激羽流商贯石行云翁父子兄弟饮量不能合一升而相对啖少菓饵蔬粥日夕忘倦人谓翁何所见乐翁曰必汝所见乐而乐者则无日矣新之成进士而得岩邑也翁乃时嘿然若有深思隠忧者人恠之曰翁岂有所不足耶而更不恒若翁曰否吾念诸师帅黔首者不能得黔首心以与吾子语輙扼腕谓己力不能得之今者力能得之矣而未保也且吾所以乐者谓不尝窃造化赢矣吾甚畏之及新之为令乳哺其贫赤而徂击大猾去虎冠剪厥爪牙党之者阴喝翁兾以书沮令翁闻而乐复故时呼弟湖谓曰可贺我我又何所虞然翁竟以不戒风露病矣翁古貌骨坚硕飘须垂臆间孝友敦厚与人接煦煦惟恐其伤之也诸少年多妄语翁则亦日与语然欲伺翁一妄语不可得而其亡负然诺出入不异价盖环翁而居者数舎大小信之矣里社有疑事翁推为三老有赛防翁推为祭酒以至州举乡饮礼翁推为上賔然恭谨益不废翁素强鲜疾至开八袠健防幸内视聴步履如壮夫既病寝剧犹强起不废盥潄属兰溪有移命翁手书勅之曰冝以便道急之任母念我我故亡恙也寻谓新之子介儒治丧如其家可耳且吾不忍独侈于吾俪遂卒春秋七十有八前卒者洪孺人甫五十有三而已新之归治丧也世贞实吊之罢哭而犹咽已语防属曰伤哉不肖之晩于成也盖不获以一命逮我父矣乃吾母又见背不肖蚤而至不获升斗沾也胡以称人子既而曰不肖之始习凡将以至制科也今犹耿耿焉若机杼声中出矣盖母授之也伤哉何以报我母也世贞故兰溪令友也是时心以不朽许之矣无防而墓成无几而新以志铭请无几而殷子之状来殷子亦兰溪令友也其文核而婉世贞弗如也翁有文夫子五而所谓洪之出三者长即新其配桂举孙一介儒娶封御史吴文炳女次忻两配皆黄举孙二鲁儒娶王继朱鸿儒娶李又次即仕明其配陈继顾举孙三绍儒聘陆启儒睿儒防未聘侧室周出者二曰晳曰旂亦防未聘女二归陈时政者洪出也先卒次许字朱某者周出也孙女三长适通其志曾孙女四俱幼墓地在彭家浜以八月某日葬铭曰
　　造化遗我赢而不承之则迂多取之则愚翁以乐承赢而归其余有妇曰菜实惟拮据同厥劬不同厥愉相率而安睾如之墟于戏后之人有不勃然而兴也乎
　　云南路南州知州进阶奉政大夫六柱曾君墓志铭
　　衡阳去京师六千里而遥故路南守曾君之子绰偕计吏北未几而君以夀考终其讣不能之绰所至罢公车应归道金陵而后闻之恸哭驰抵家则已附木者四月余矣大痛诧曰奈何毋可以致一念逝者乃具事状授币于同宗之契长洲令鳯仪俾介而以隧道之石请属不佞已倦笔研谢絶一切而长洲令为言之急且不忍于绰之孝思也返币决例而志之按状君讳乔字子木其先不知所自徙居衡阳者六世而为槐谷翁琦以行谊称里中娶于余无子继娶卢有四子而君其季也槐谷翁多隠徳垂六十而举君毎抚曰善不必不报则是儿也实当之君果少警颖有大度仲氏行贾而舟败尽没父槖后析产法当稍赔以补其兄弟而君甫十嵗余独让不受曰所与铢镂析者何人也父益大奇之而君稍长精经术属文烂烂有声华十七而补郡诸生弱冠试髙等食廪粟自是毎试輙髙等郡太守吴兴蔡子木余姚胡【阙】　前辈慎许可不敢以诸生待君而君亦用古文辞自标显不尽用经术然自是遇省试輙北而益有声束贽北面称弟子者屡屡矣乆之始以贡升南雍垂十年所总之后先十屈于大试乃数曰天乎必我所有逞于志者不能得之彼彼亦安能尽格我志谒吏部选而吾郡太保严公讷为尚书试而异之擢第一人得广西浔州府推官至则署贵县事时贵方以凋攰闻君为之节浮冗寛力征修赈贷绥流移甫效而移署平乐府之贺县治复如贵浔阙守还视守篆守至复以调行君复视篆如故中间三奉防覈南太诸郡赋狱俱以明恕称而其于郡政尤办治台使数下书慰问司理上摄守下摄令中沿檄考覈他郡邑井井司理起诸生胡考于吏也间且有尺一上尚书矣满三载得迁云南之路安守时卢太夫人且近百嵗公以道远不欲徃人或谓太守佩银绯垂若若绶不快耶公曰吾安敢薄路安守吾奉百嵗母而防涉贵竹箐砦间固所不能即东吾母里又安能出聴事吏民毕而亡所间食寝也吾归矣盖人人称君孝亷云已太夫人遂安君养以终而君能毁瘠备礼不以烦诸兄诸兄毎自叹曰固也吾于十嵗儿已愧之而况今长者然君之事诸兄则益谨性不喜问家人产娶于寗而贤悉以委之节缩之羡尽斥买图籍晩节庋一室随手得之即吾咿反覆早暮寒暑亡间也尤不喜自奉食不重肉衣不累纩取无饥寒而已室不别供张取具而已既里居以两宫推恩赐爵一级君当拜大夫逡廵乆之曰奉职无状安敢以辱明主恩而防绰荐乡试第六人君复谓曰小子得吾所不能得虽然益吾畏也绰念公居约乆制一绮幔一祾襦以进君骇不视曰此非我所安若念我乃欲我为子孙侈师耶绰谢不及乃已君之卒以万厯壬午十二月距其生正徳壬申春秋七十有一妇即寗夫人举丈夫子二长即绰娶罗氏先卒次绚郡诸生娶陈氏女一适太学生朱公芾孙男三文翰郡诸生聘吴太学谐女文典聘廖太学汝功女一尚幼绚出女三适太学生陈孔琯次字祝元芳次尚防葬地在政义乡弥陀桥之原绰既叙君行而复称之曰君于书无所不读至为史则指掌千古贤于倚相矣书学则三仓矣文则匠西京矣诗则滥觞六季归闾于开元矣大小今山阴父子矣行草分篆则次仲子玉以逮虞永矣余不能尽信以质之长洲令曰然吾见路南君之门乞书与言者踵相囓也其古之不知于今则鲜俪矣长洲令故能名理不讇语者也铭曰以为遇靳一第以为不遇试循吏不夺于仕维乃志不累于道维廼艺是曰孝廉曾大夫之隧
  </div>
  <div class="pagination">
   <a href="弇州四部稿_page243.html">
    上一页
   </a>
   <span>
    ...
   </span>
   <a href="弇州四部稿_page239.html">
    239
   </a>
   <a href="弇州四部稿_page240.html">
    240
   </a>
   <a href="弇州四部稿_page241.html">
    241
   </a>
   <a href="弇州四部稿_page242.html">
    242
   </a>
   <a href="弇州四部稿_page243.html">
    243
   </a>
   <span class="current-page">
    244
   </span>
   <a href="弇州四部稿_page245.html">
    245
   </a>
   <a href="弇州四部稿_page246.html">
    246
   </a>
   <a href="弇州四部稿_page247.html">
    247
   </a>
   <a href="弇州四部稿_page248.html">
    248
   </a>
   <a href="弇州四部稿_page249.html">
    249
   </a>
   <span>
    ...
   </span>
   <a href="弇州四部稿_page245.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
