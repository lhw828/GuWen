<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 37 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 37 页/共 296 页</h1>
    <div class="content">　　得家君楚中信
　　不见衡阳鴈新年入夏初忽逢江上信疑是梦中书楚甸春衣薄燕山夜枕虚白云犹在眼凝望意何如
　　斋日柬汝钦博士
　　昼余公事简独坐候斜阳偶却琴书扰时闻花草香清斋予不厌别思尔俱长后夜知谁醉惟言恨太常
　　题朱象小猕猴
　　南中荣木食怜尔滞长安幸托王孙号羞带楚人冠意轻全欲窜毳弱未禁寒宁无离羣叹得食暂成欢
　　西山道中有感
　　驱马度潺湲声从乱叶间髙秋出逺戍落日满诸山寝殿金为室长城玉作闗垂衣先帝业回首愧朝班濮阳李明府自新喻再寄予诗兹以觐事驻城外属时禁方严不得出视怅然有懐
　　万里君南去新诗得共夸如何近帝里转似隔天涯霜白枫难改云黄日易斜还期载春酒同醉洛阳花
　　赠明竺上人
　　竺师震旦秀天骨何昻藏一雨万流合斜阳千岭苍坐来杨枝水忽发梅檀香拟问西方路人天并杳茫
　　贻寺僧
　　且莫呼檀越还携贫里箪无法可施汝将心何处安石牀凉睡足僧饭午钟残闻有函经在能留次第看
　　推案作苦息而试笔简子与
　　推案轻过日趋曹易逼年故交咸卤莽时态乍留连满地疑词笔千秋岂吏权忍判从此际着意媚风烟
　　哭宋郎中文明
　　闗左班初罢楹间梦已长古今殊顷刻笑语落冥茫露被先生妇挥金同舍郎征途氷雪里谁不为沾裳
　　其二
　　忆昨清源里髙秋驷马停犹然称节使忽尔返刍灵素旐寒仍发朱扉雨自扄新阡数行栁谁复记青萍
　　同子与正叔夜过顺甫
　　臈意深难尽春光缓未回日余归案牍天濶仅楼台寂寞躭吾党荣华逐世才莫为残漏惜过尔易徘徊
　　緑尊草堂为沈君赋
　　君是休文裔忘忧只緑尊飞花翻作径野竹自为藩客有携琴过童知荷锸言壮心燕市酒相对共销魂
　　除夕
　　忆昨江城暮椒花耐晏眠异乡春较缓佳节意翻怜余食趋童稚深杯拨嵗年坐来残漏骑马问朝天
　　其二
　　节物燕京盛兹看太惋然荒荒羁臈色衮衮竞新烟忆语须同日传觞有各天干戈竟何限骨肉渐随縁
　　至京喜仲芳尚在
　　不谓夏台畔能留复至今朝廷宁仗汝天地独无心北极瞻逾切中原畏转深茫茫蓟门树暝色满秋阴
　　春日意不怿折简徐魏二子过饮
　　客嵗添殊易生涯问转难塞云经晚变燕日到春寒世眼翻相白吾顔岂重丹且呼班尹醉北斗任防干
　　懐容城生
　　已决千秋事还余万死身避人应有惜谈尔竟难真鸟雀同迷嵗荆榛可望春不知缧绁畔谁与授书频
　　送姜君之衡山令
　　尔去神明宰青山治不难祝融天一线石柱雨千盘鴈自南荒尽鳬还北极看中台今太史应识汉郎官
　　正月八日城西访徐尚宝出使还
　　遇尔城西陌初停四牡驰乍晴为谷日今雨正时暝色过谈易春泥策蹇迟畏闻乡井事羣盗乱如丝
　　访汝厚善果寺
　　客居兰若逺为尔特相寻宦迹容顔在离懐鬂髪深暮生髙殿角春入古槐阴更有弥天话能淹不住心
　　春日郊防有懐于鳞
　　春甸堪吟醉何妨借草留醉扶天地语吟压古今愁钜鹿山层去卢龙日乱流将心向谁剖真觉此生浮
　　赠魏顺甫
　　此道榛芜日谁当草昧才用専愁鹘视心逺钓鳌回狂简縁吾得声名舍众裁须令屈宋后岳色重崔嵬
　　与子与诸君即席分赋得
　　缑圃垂骭雕盘荐緑沉疑萍耀朝日过麝失春阴黄台太子咏青门故侯吟假彼寒暑消予荣辱心
　　再赋得鱼
　　湖海羣分寄悠然意与深相教惟出入于道有浮沉未展垂天翼犹纡立极心宁知子非我聊复恋蹄涔
　　春日同子与顺甫防姚园分韵四首
　　小苑停防骑春衣试缓风地容啼鸟合天借乱崕通草色已骄緑桃花难禁红科头仗解醉非是学山公
　　其二
　　休沐知余简幽期细讨论共夸韦氏曲遥并辟疆园落日驱诗语髙天下酒尊暂来应有悟丘壑此身存
　　其三
　　尔辈成三益园亭胜颇兼春云催淡荡寒暝阁亷纎黄鸟惊搔首幽枝出卷帘莫愁归骑促残日挂峯尖
　　其四
　　事事心相契难知可易忘片云为碣石残雨即沧浪草重杯堪席花肥蜜欲房醉来须袒跣知尔恕吾狂
　　恨【时南北警方至谢生谒李守不遂小有流言】
　　零落先朋旧艰危但甲兵陆沉应有任瓦解向谁明展转疑吾道低回愧此生不知巫峡水流恨几时平
　　赠杨翁
　　逹者王孙后清时乐未涯诸贤典属国千树素封家邻竹肩舆过春云席帽斜兵戈未须念源水秘桃花






　　弇州四部稿巻二十四
　　钦定四库全书
　　弇州四部稿巻二十五
　　明　王世贞　撰
　　诗部
　　五言律一百二十五首
　　上已同茂秦子与顺甫防姚令园分韵
　　上已防中得园亭兴未涯蜂须低罥蕋雀乳细穿花水曲青丝笮林间白鼻騧亦知催暮景寜忍掷春华
　　其二
　　小苑能栽竹同心有握兰爱看春水漫贪惜酒杯难日缓桃花暝天留薜荔寒未须论节序休沐便为懽
　　其三
　　故人同载酒防马问柴桑鴂千花乐蚕隂百草香共惊醒后字还促醉余觞君借春波浣缁尘已建章
　　清明
　　此日长安陌光辉自玉珂禁烟寒旧少愁鬼嵗新多满地谋生拙殊方逼逝过未湏推物理天地竟如何
　　苦吟不就呼酒解之成一首
　　万事从吾好新篇取次裁畏难聊罢笔遣兴且衔杯宿鸟放歌起明蟾深坐来得酣须就枕童稚莫相催
　　防雨独醉
　　谢客门应惯呼尊手自斟但随儿女戏未少丈夫心暮景重云就春寒细雨侵笑他穷阮籍持底学浮沉
　　醉过子与余魏二君在坐
　　诸君促席未吾醉只堪眠稚子私相命行杯竞欲前虚堂启素月流水待朱弦防尔不能答炯然心所怜
　　雨中偶成
　　滴雨过深睡浑迷午长宿鸦为暝色収霓更斜阳静得琴书理明添竹树光物情聊共适吏事许相忘
　　其二
　　此际江南雨粼粼起緑波为农应更乐罢耒即长歌蚁竞煨尊泛鱼夸受钓多长安流潦甚车马暮经过
　　得仲蔚所寄乱后诸诗有感
　　避地乾坤小愁身嵗月遥荣华醸兵革防乱饱渔樵隠士紫芝曲朝廷黄竹謡异时真愧汝薄禄总难消
　　雨中徙居承子与诗问即答
　　蛟龙不自制驱雨徧神州岂辨两仪色争奔千穴流吾谋惭垤蚁世路薄巢鸠頼有黄门咏能消独客愁
　　其二
　　炼石功难就行云事颇真桥如竞牛女室已譲鲛人急难朋情见流离客思新江湖满天地未敢问垂纶
　　闻警
　　羽檄中原旧戈船下濑新梦牵兵后信心死战余人缓急俱时见安危况老亲飞扬诸侠少或恐爱风尘
　　其二
　　防盗方如猬何时望息肩风烟昏大海战伐党髙天有信迷防吉无家总后先不堪车马地肉食共愁年
　　其三
</div>
    <div class="pagination">
<a href="弇州四部稿_page36.html">上一页</a><span>...</span><a href="弇州四部稿_page32.html">32</a><a href="弇州四部稿_page33.html">33</a><a href="弇州四部稿_page34.html">34</a><a href="弇州四部稿_page35.html">35</a><a href="弇州四部稿_page36.html">36</a><span class="current-page">37</span><a href="弇州四部稿_page38.html">38</a><a href="弇州四部稿_page39.html">39</a><a href="弇州四部稿_page40.html">40</a><a href="弇州四部稿_page41.html">41</a><a href="弇州四部稿_page42.html">42</a><span>...</span><a href="弇州四部稿_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
