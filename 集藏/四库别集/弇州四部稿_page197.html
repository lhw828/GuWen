<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 197 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 197 页/共 296 页</h1>
    <div class="content">　　父老讴歌拥别筵谁能借冦不朝天清心白璧看同莹治行黄金赐独偏叶县仙人鳬逺日中牟茂宰雉驯年翻嫌刘宠生多事不遣行囊长一钱
　　游金泽古寺
　　花宫一刹耸烟霏像教虽存法力防佛供可周饥防食僧雏时傍倦鸦归尚书剰有棠隂榻丞相留将藻火衣却笑东亭痴舍宅如云甲第许谁非
　　伯玉建精舍于肇林犹子肇元百歩外构室署曰东林赋而书之
　　精蓝法防创何年仍许东山傍谢屋拟鴈门呼作市身依莲社好逃禅斜阳易得西归境新月迟窥乍上弦从此只应寛酒戒莫教陶令废周旋
　　支简亭学宪谢病归问讯之
　　清秋五岭倦炎蒸一疏天廻玉井氷合浦采还珠的歴郁林装借石崚嶒到时韩子能驱鳄归后支公不飬鹰消渇已蠲饶起色可无新赋颂中兴
　　吾郡太守朱公治行为天下第一天官卿言之上超拜淅省大叅分理明越余老且病于其发也不获从父老攀挽之后仅以一诗为赠
　　明堂大计中兴年蚤有除书下颍川膏雨尚留呉地润徳星初傍越江悬政成神雀飞还下课最金鱼赐独偏他日史臣循吏传可容谁在次公前
　　赠蔡生去疾
　　老觉朱弦倍可怜那能对尔不蝉连名从元礼门中得酒爱知章水底眠物色要搜瀛海外风流须问建安前莫夸仙骨天台易不浅丹房四十年
　　丙戌元日试笔
　　条风吹腊媚初辰六十俄惊又一春总为书生心事足翻欣甲子厯头新荐来椒酒顔从頳浴得桃汤鬓已银不向青童觅如愿岂烦朱绂挂吾身
　　李照者故徐方伯子与与仆之笔砚交也膺贡北上一诗赠之
　　襄南纳节任居诸地下修文亦替除谁信青氊余旧宿于今白首向公车垂钩渭叟长嫌直结网唐家故不疎主府似怜三语椽槖装无恙万言书
　　寿华湖西翁八十
　　一防身事五湖南八袠淫书意更躭名向白衣无可妬诗如酒自言甘鞋轻不染尘中迹麈秃縁深物外谈姓字可知西母刻见多清梦绕吾弇
　　武昌刘长卿先生见访与谈啖河鲀鲙残作
　　问余何事忽轩渠乐府刘生意气余垂老数行游侠传居平一纸絶交书时清不救鮿生窘事往那论剑术踈偶为海王输俊味对君犹忆武昌鱼
　　送申比部还朝觐省侍
　　畵省仙即上帝畿春风桃李有光辉过庭转觉诗礼熟休汝翻矜冠盖稀署里白云封隠几山中璧月媚初衣似闻麟阁诸名世容得桐江一钓矶
　　应城陈令自贵竹枉驾弇园小宴分韵得开字中字
　　衡门春色日相催况是新知万里来緑鬓向谁谈拙宦青云何处觅怜才航留锦里先生泛花待河阳令尹开纵有唾壶那用击与君相对但衔杯
　　其二
　　春城忽尔下冥鸿把酒论心事未穷炙日暖将花共媚临波影与石争雄孤踪汝托浮云外百感吾残返照中莫恨须臾便成别古来文苑几人同
　　寄顺天蹇中丞
　　清尘下马卷朱旗正是呼韩欵塞时烽火不惊刁斗色铙歌偏写越裳诗雅闻茂苑棠千树行见渔阳麦两岐任使胙茅酬大国不如调鼎賛无为
　　送林君自江南帅入领禁兵
　　白麻黄帋日相闻燕颔虬须故不羣父老争持都防绶君王借控羽林军轻舟敌浪全须石大斾凌风半入云见说匈奴先欵塞可容麟閤畵元勲
　　刘介徴司农损书及新诗见示多哭仲氏国徴语却寄一章慰之
　　闽海缭虹纵复横畴堪意气比刘生第惊鲛室传来泪多是鸰原痛后声老觉断金差有味病逄埋玉不胜情交游岂乏钟期耳莫向人琴恨未平
　　再寄介徴司农时家弟已定交矣
　　漳江天尽尺书来茂苑人惊匹练开可是已经平子目谁能不惜孝标才防鸿失序犹堪矫黄鸟迁乔且莫哀他日单车追入洛迟君携手阖闾台
　　寿宜兴呉詹簿六十
　　玉珂犹记倦登瀛无忝尚书旧履声少日功名三语掾故人风味五侯鲭山余琼树堪呼寿水入荆溪转更清遥想畵堂文酒宴鹤能传信鹿能迎
　　苏子瞻学士初通判杭州过秀州遇乡僧本觉庵文长老赋一诗留赠其后以学士再莅杭过之则文已退院三过之圆寂矣皆有诗志其感慨后四百年太守龚君勉于庵内别搆丙舍祀苏公顔之曰三过而悉歩其韵一时诸贤和之不佞继焉
　　五马防白髪中文殊已老尚呼童由来万刼俱成幻何必三过始悟空此日使君眞好事当时长者不言功若同圆泽论行迳只在钱唐东复东
　　其二
　　树杪招提郭外村端明遗偈镇山门髙僧夏腊何烦计前辈风流可重论谒罢只知词客贵觉来眞让法王尊尚疑此话多人我何似翛然两不言
　　其三
　　莲社老僧随幻去蓉城学士也难寻三毘尼地无生死一刹那间有古今不向空王抛世法却从初地寄乡心法堂总自巍峩在还有茱萸探浅深
　　再赠金山上人
　　鳌山今日道初成尤乞凡夫为证明信我浮杯无剰语耐他弥勒有求名新书任作璚云色绮语如过黄鸟声举付丹霞烧像火翛然一鉢信心行
　　渔阳蹇中丞走使惠饷谢之
　　春深一叟倦婆娑忽有材官鼓箧过始信郑公移鎭后依然陶令酒钱多人从北斗占干莫天与南薫施薜萝贫病愧无琼玖报自呼如意按燕歌
　　徐茂呉司理解事之后三辱过存投赠新诗逈絶辈流泛澜众体逾自斐然庶几不孤黄梅授衣之托矣聊报四章以志区区
　　才脱青衫便自由五湖烟雨足渔舟居然只字归风雅别与防权傲胜流有酒可无桃叶妓移家须傍藕花洲长安逹者应何限不为悲吟也白头
　　其二
　　怜君落魄走词坛白帢青鞵紫箨冠探得骊珠谁比价握将牛耳不论官流言似与湖山会失意翻骄天地寛莫怪老夫儿态发时时绮色到蒲团
　　其三
　　屈指归田事事眞可从时态怨沉沦天留歳月私黄巻我自春秋得素臣若下但寛賖酒处沃洲何待卖山人逄君且説弇中好莫遣梁间一榻尘
　　其四
　　江左诸徐不乏贤菰城接武廸功先还惊天上麒麟骨载覩洲前鹦鹉篇拙似君苖思毁砚老逄钟子重留弦莫安渔父无人妬尽自能操物外权
　　助甫中丞解夏州节候次新蔡里中得二律寄之
　　夏州城北赫连台东望燕云黯未开总为中丞初解节还因父老一传杯金城郁作千秋壮玉帐殊深万族哀最是君王空拊髀可能偏借异时才
　　其二
　　解组归来乐自余胎簪桐栢绕君庐依然上蔡东门猎不害中山满箧书万事总输文苑在百年难共酒人踈老夫丘壑差无恙好为相思一命车
　　送杨司理被徴
　　清白闗西代不衰风猷呉下去还思生平自是无三惑暮夜何烦有四知明主自传青钥举朝争诵皂囊辞莫谈江汉垂纶叟十载天容一壑私
　　张将军要余与沈令尹潘林曹三子骏儿同泛海时风日清美颇穷胜槩乐而赋之
　　天鸡唤白晓云和歴歴帆樯镜里过羽扇徐挥散鵞鹳石梁初解辨鼋鼍廻风叠鼓浑疑近暎水横旌转觉多应有越裳来贡舶祗今犹自不扬波
　　其二
　　空青一片引牙樯不遣乾坤属混茫风伯挽波廻碣石日君排雾上扶桑承平渐偃千烽色转饷曾飞万庾霜任使兴公心境杂也应安坐听鸣榔
　　月夜与张将军及诸贤合饮海舶即事
　　暝色苍然逈自开舵楼殊胜妙髙台灯如列宿黏空出乐似钧天飨帝来忽捧骊珠霞防灔乍惊鳌足水潆洄老夫大有挥毫兴欲嗣虚愧不才
　　其二
　　万顷清光溢建牙孤城隠隠送悲笳眞人自稳凌风叶使者频窥贯月槎急下酒筹縁舞柘繁敲羯鼓为催花不须指防蓬莱境囘首人间便可夸
　　卓澂甫光禄邀汪司马及仲季诸社友大会西湖南屏选伎徴声分韵赋诗伯玉以髙字韵见寄俾余同作得二首
　　一时江左擅风骚遂使湖山应接劳花坞乱扶卿月上筚门孤掩客星髙纵呼陶令愁难入不学苏生醉始逃若问弇园佳胜事翛然坐对一方袍
　　其二
　　秋半南屏景更饶六桥新水碧于醪社中名胜推三雅【谓司马仲季也】湖上诗篇鬬两髙【谓南北二峯】客重王孙骄自得操成司马兴逾豪非縁彦辅书生语老去风流付尔曹
　　为王光禄赋白鷰
　　不向残阳逐倦鸦暂依新月隠梨花玉闗霜被将军颔银剪春裁浣女纱鸟色移新亳社乌衣名改旧王家令人转忆昭灵閤曾覩瑶钗压鬓斜
　　顾进士懋善令闽之瓯宁
　　别酒呉江更一巵与君聊说宦游竒七闽山翠偏夸胜十月林红正弄姿渡忆骖鸾仙吏好山逄灵鹫宰官慈莫贪烟路鳬飞近且漫看云度武夷
　　丙戌仲冬五日为余悬弧之辰与敬羙弟及子孙小饮得一七言近体
　　今年今月有虞世此日此时生甫辰世间甲子粗已足厯尾支干仍换新诗书馥郁见三代骨肉都卢完十人莫愁防鼓朔气自许红友招青春
　　丁亥元日即事
　　今歳元正大隂晦儿童寂寂收笑喧已无云物媚清旦祗有雷电揺黄昏老慵不作畵鸡帖病废何知白虎樽嗒然匡坐了吾事莫教剥啄惊柴门
　　题陈方伯玉叔天尺楼
　　髙楼去天只一尺韦杜城南那许同倚槛星河翻下界卷帘阊阖吐刚风自怜王粲登临嬾不怕陈登意气雄尔道神仙好居此刘郎井干委秋蓬
　　寄宗良国尉
　　江水粼粼无限声接天风雨豫章城俱传子政为亲累不拟文休入弟评朱户蓬万添傲色清斋橡栗助饥鸣蒲团欲掷人间世却为交游感慨生
　　二月三十日清明又唐初晦节
　　二月已破三月新清明节晦来争春堦前蓂荚落不惜陌上桃花娇自亲分无久住世间客何用悲他泉下人帋钱拭罢枯泪眼长有残酒呼西邻
　　沈同守过我山园要常广文陆太学共集颇极登泛之乐沈以四咏见贻仅酬其二
　　海上三山未敢云沧浪一曲若为分座头白帢狂司马船尾青氊醉广文惊网巨鳞时自闪坐林幽羽数相闻莫疑桃李多生态总为春风属使君
　　其二
　　老夫仍葺浣花庄判得山僧半日忙太学诸生夸并舫江州刺史喜留觞【沈君携所醖淳醪续饮】藤萝挟瞑羣峰壮兰芷将风一水香谁为髙楼题八咏只今犹是沈东阳
　　临淮彻侯李君知六军事赋此寄贺
　　将星今旦耀中阶轧轧推轮出禁槐银管细书穿月崛金吾娖队拥天街异军偏号苍头子别校多骑白鼻騧见说朔方新气色只今还是李临淮
　　周进士移居贺之
　　周郎江左旧名流况逐乌衣诸从游通籍已分金马地移家全傍玉峰头门前问字开三径坐里看山傲五侯最是后庭琼树好一枝仍报郄家秋







</div>
    <div class="pagination">
<a href="弇州四部稿_page196.html">上一页</a><span>...</span><a href="弇州四部稿_page192.html">192</a><a href="弇州四部稿_page193.html">193</a><a href="弇州四部稿_page194.html">194</a><a href="弇州四部稿_page195.html">195</a><a href="弇州四部稿_page196.html">196</a><span class="current-page">197</span><a href="弇州四部稿_page198.html">198</a><a href="弇州四部稿_page199.html">199</a><a href="弇州四部稿_page200.html">200</a><a href="弇州四部稿_page201.html">201</a><a href="弇州四部稿_page202.html">202</a><span>...</span><a href="弇州四部稿_page198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
