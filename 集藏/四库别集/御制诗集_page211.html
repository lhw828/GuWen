<!DOCTYPE html>
<html>
<head>
    <meta charset="UTF-8">
    <title>御制诗集 - 第 211 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 211 页/共 1326 页</h1>
    <div class="content">　　远碧极空明风恬镜影平鸿絧排叶舫齐止视虞旌水猎方山猎欢声发棹声合围徐俟际五字适因成皇祖修春猎端因重武功继绳予悃切踊跃众心同箭发鸥浮水鎗鸣雁落空停挠颁获罢满意畅东风前岁试爲初今春乃继诸【戊辰东廵过赵北口便道一试爲之今春实特举水猎云】拂云频射鹳傍渚亦义鱼老幼就瞻切闾阎气象舒覩兹廑保乂
　　圣泽实贻予
　　任邱县行宫作
　　猎罢羽林各系船行宫秀野搆溪边蜃纵望湖天濶钿几搜吟花栁妍春色芳菲入图画化机活泼悟鱼鸢庭柯似欲迎人语重识东风廿八年【自康熈壬寅至今乾隆庚午未举水围者葢二十八年矣】
　　题远碧斋
　　斋名远碧恰相宜几席之间万顷披河伯涛声争击鼓轩皇圣躅俨垂碑智仁并乐兼山水高下齐观忘险夷即渐风光临上已浴沂防也岂游嬉
　　水村杂咏
　　荡桨沿洄过水村水村生事略堪论地收一麦无租赋父老讴歌忆
　　圣恩【康熈年间　　皇祖岁行水圜于此因周视地界而免其租赋一以习武一以爲畿南潴水之区圣人之意葢深远矣然土人每于淤出之地仍播麦爲饼饵之计夏水潦时则麦已收俗谓一麦当三秋云】
　　蜗寮栉比尽渔家杨栁风轻碧水涯捕却鱼虾横系艇夕阳一抹网丝斜
　　鱼租雁赋随时足春酿秋醪不待沽无心歆羡志和者尽入烟波钓叟图
　　不争水地足安流岂是区区爲豫游畿辅黔黎防乐利神尧遗制庇千秋
　　郭里口行宫稍憩
　　溪村绿栁边结宇亦清便名里犹传郭招贤因忆燕云轻熟食节景媚养花天坐俯澄波濶依然子在川
　　渔舟
　　渔舟舣棹丛芦曲棹近御舸不教逐老翁鞠擎栁筐云捕修鳞三十六【鲤鱼大小皆三十六鳞】银刀数尾春水肥供庖聊比献芹曝怜彼心殷笑领之命取一尾老翁辞吾侪水物取不竭一鱼讵足将我私俞哉翁悃吾已知持归食汝孙与儿更赐白金制汝衣今年庶免寒与饥取一大钱戏效而
　　赵北口行宫对雨
　　行宫卜筑临春湖轩纳远朱栏扶凭虚纵目渺无极如对云梦与具区尔时骊龙未吐珠河伯歌舞丰隆趋烟波变幻莫可测忽成米氏潇湘图风中远溆舟人呼卧波苇叶藏双鳬我方乐在春畴濡应接无暇有是乎须臾雨止斜阳露三两扁舟向何处
　　赵北口杂咏
　　夹隄桃栁三春雨两淀烟波十一桥朅忆东廵前岁景宜生欢处乍魂销
　　西淀水流东淀去南天雁向北天来桡人望幸分明记初试春围第二廻
　　天光波影碧相涵岸芷汀兰绿已酣谁识敲诗吟赵北大如披画阅江南
　　叠前岁赵北口阅水围韵
　　泛滥畿南水归斯淀受之试围曾举昔习武再临兹鱼颉鸟防处风恬波静时沿洄青雀舫演漾绿蒲涯蛇阵分前后龙文合正竒潜鳞浮箭发飞羽落鎗施武子法犹阙
　　仁皇制永垂偨池明节度緁猎式威仪继
　　武常思亹乗时岂爲嬉隔年行殿侧重仰
　　鄚州碑　　【皇祖御制鄚州碑在赵北口行宫侧】
　　赵北口水围罢登陆之作
　　三日舟围足悦心归途六辔听如琴河防要欲筹防濬【永定河下流觉淤允督臣之请亲临视之以商防濬之防】民瘼还因便酌斟平野新看麦苖长环隄背指栁烟深风光此处留余兴吴越明年待畅吟
　　排日
　　排日诗章似例成底须向导纪行程括题略遍燕兮晋取义相兼粗与精祗以寄怀宵旰共那期中律神惊较来幸胜常年者志喜频因若雨晴
　　晓行即景
　　拂曙行旌度栁隄水村咿喔尚闻鸡晓风袅袅侵人袂春草萋萋没马蹄二月征途如画展一鞭烟景入吟低依然前岁东廵路囘首思量重惨凄
　　过雄县
　　春光披澹艳绿野歴绵芉古郡民其庶今廵景胜前【戊辰东廵亦过此今春民间气象较前岁爲胜云】新烟传禁火宿雨报开田代赈兴櫜鼔重看雉堞全【直各城頺废者多命以工代赈次第经理是处新经修治亦熈续之一端云】
　　暖
　　行围驻水乡水风送寒浅春服未可更轻裘始称善登陆才两日顿觉迎人暖风光融绿郊日色暄黄繖阳和普敷芳庸讵因地转冯夷欲矜竒未免一筹展对时有防心得句正凭辇爲政择洪纎丙吉乃问喘
　　过永定河
　　取道阅河干浮桥度广滩汛凌过竹箭水潦未桑干四载由来仰尾闾今度看【适以下口应筹防濬故度河纡道阅之】敬绳仁祖志【永定河自　　皇祖时始爲隄障之而赐今名】永定冀安澜
　　玉兰花
　　南苑相离近一程驻营中使早来迎御园报道韶光好木笔描春照眼明
　　分来含韵斋中韵【圆明园含韵斋玉兰最胜】擅得众香国里香大邑瓷瓶清供好行庐得句也殊常
　　依然氊室拈吟处乍忆宁阳问俗时【前岁东廵于宁阳道中见玉兰花有诗】却恨人无此花分东风一晌发清悲
　　一朶银云马上来半星曾不惹尘埃相看果是通身净何未姮娥月里栽
　　清明
　　禁火传烟久不行良辰犹自说清明风光澹冶才迷蝶榆栁悠扬未隐莺两宿乍先三月节【时二月廿九日】一鞭都入七言评几廻更欲停吟笔杜牧司勲已擅名
　　风
　　闻道清明日常遭风雨加果然逢堀堁岂惯妬芳华坞始含红蕊町多茁绿芽应时应即止吾匪爲看花
　　阅永定河隄因示直总督方观承
　　水由地中行行其所无事要以禹爲师禹贡无隄字后世乃反诸祗惟隄是贵无隄免冲决有隄劳防偹若禹岂不易今古实异势上古田庐稀不与水争利今则尺寸争安得如许地爲隄已末策中又有等次上者御其涨归漕则不治下者卑加高隄高河亦至譬之筑寛墙于上置沟渠【叶】行险以儌幸几何其不溃胡不筹防濬功半费不赀【叶】因之日迁延愈久愈难试两日阅永定大率病在是【叶】无已相咨询爲补偏救弊下口略更移取其趋下易培厚或可爲加高汝切忌多爲减水坝亦可杀涨异取土于河心即寓防淤义【向来河臣治隄率以加高培厚爲请朕以培厚尚可加高则隄高而河亦日与俱高非长防也其培隄取土类取之隄外朕谓就近取隄外之土以益隄隄虽増而地愈下宜取河中淤出新土用之则培隄即寓濬淤之义似爲两得】河中有居民究非久长计相安姑弗论宜禁新添寄【河中淤地穷民辄就播种搆草舍以居水至则避去虽不爲害而筑墙叠坝未免有填河之患只以迁徙非民所愿不得已姑听之而禁其后勿附益增廓云】条理尔其蘉大端吾略示桑干岂巨流东手烦计议隐隐闻南河与此无二致未临先怀忧永言识吾意



　　御制诗二集巻十六
　　钦定四库全书
　　御制诗二集巻十七
　　古今体六十三首【庚午四】
　　题黄公望烟树溪亭小幅
　　日日身在画中行何用行幐擕画巻以画证境妙趣多此中防心良不浅小幅周方不逾尺纵目顿有千里逺惨澹经营素所工岂是造物传粉本溪亭四柱俯清流背树稍露横云巘晴烟浩荡望无涯桥邉村墅依微辨山环水抱别一天胜处卜居真复善悦心亭前波暎心【端村行宫前有亭曰悦心】招提寺侧峯来眼【三箭山侧有招提寺】到底还输画里兼大痴首肯吾精辩
　　二月晦日作
　　大堤晓踏绿杨烟仲月蟾光又隠天九十韶华过六十今年旅况忆前年鸣鸠乳燕各相惜弱栁繁桃俱可怜賸得余闲归品判春郊轮日有诗篇
　　行檠
　　髙下因心防烛枝展收到处纸窓宜金釭落带奢惩昔氊室支床便在兹春夕秋宵常与共关中塞外不相离火传即此叅无尽夜夜含花照搆思
　　回銮
　　台麓祝厘虽素志淀池试猎偶乗闲此行正务因河道两日详观歴栁湾无作聪明随水性惟懐恻隠厪民艰騑騑四牡催归辔南苑春光指顾间
　　防马
　　佳节过清明郊原防马行连村多緑树贴水见红英秋廪犹髙积春田已遍耕熙熙来老幼道左跽相迎
　　南坞
　　里名南坞喜清幽衍沃相宜种植稠入画浑如对花县停鞭为惜度官邮纸鸢一线风光美杏酪数钱节物酬到处闾阎安乐利今来差不负春逰
　　三月朔日
　　春暮之初景更和三分已是二分过虽然暇日不教弃未免新诗太觉多防染花光红蓄眼蔫绵草色绿封坡芳辰上已临修禊拟访兰亭愧玩鵞
　　南红门外
　　轻烟澹沲低村树平原迤逦青春曙阅河事罢命回銮南苑经临兹取路莱畦花圃带郊坰物土耕桑随意度民风墟里宛在忆是我少年行乐处耳后生风逐狡兎弯弓向云落孤鹜而今珍重久不为饶有先忧胜于故
　　咏盆中温牡丹
　　速较清和迟较腊【腊月亦有牡丹故云】圃师剪拂竞天工谁云春色让凡卉早见花王绽恵风绿藓铺盆欣映朶黄蜂隔户讶迷丛防看秾丽堂堂过下防何须更火攻
　　南红门行宫晚坐
　　别馆暂闲居春巡返辔初重教坐芸室颇似胜氊庐铙吹云韶竞盆花锦绣如那忘前嵗况秉烛治军书
　　德夀寺六韵
　　精蓝礼法王取便憩禅房壁认前巡句炉焚今日香隔林飘静籁满院贮韶光座爱芬春蕙庭将绽海棠重来云处却忆少年塲妙谛当机示何须论幻常
　　丁观鹏九成宫图
　　参差宫殿倚峥嵘风落云中度曲声傍槛醴泉谁作颂依稀犹记魏元成
　　避暑当年作胜游紫丝歩障外人留文皇讵是忘温凊婉谏随教进马周
　　上巳日作
　　良辰南苑畅登临婉娩青春即渐深蛾月一痕刚挂汉莺时防树欲笼隂悦懐诗境无邉富蓄眼韶光底用寻猎罢佽飞陈马技【是日偶观内府羽林立马伎】聊徴故事射华林
　　饍榆钱饼
　　汤官十字不须夸榆荚登盘脆熨牙未必八珍输此味要将风物识农家
　　防榆书屋
　　三间白屋绿云天棐几闲凭读旧编内圣外王均若寻章摘句尚依然鸣因风至常闻籁买得春归漫费钱一瞬纸窻朱鸟度分隂怪底惜前贤
　　微雨
　　夜来淰淰浓云布旋报霏微落甘防北方春雨殊艰致总不虑多少是虑频叠方欣被霑润终风乍听号古树从未徬徨望泽虚终惜蓬勃驱云去岂缘迩来太顺时使予戒满慎侯度
　　谒元灵宫
　　澹荡暮春天迎门花欲然萧台万灵列玉陛两成圆籁奏虚无韵香凝缥缈烟仰瞻昭监切非是为求仙
　　见耕者
　　好雨让风晴真教可惜生清晨排猎骑沃土见春耕犁起新泥润布来嘉种盈田功时尚早稍以慰吾情
　　阚虎駵惜辞
　　我之十骏皆权竒昔纪诗歌并图取就中巨擘乃有三万吉【骦】霹雳【骧】及阚虎【駵】曰骦曰骧早物化惟汝駵存镇天圉向资汝力効腾踔那教于菟潜林莽迩来齿长宜就闲英气轩轩压羣马【叶】不必受鞍宛相识昻藏似欲迎人语心有余兮力不足使我不忍频顾汝太仆刍秣嵗有费筋埋肉胀多难数信惟駵也不虚糜左氏有言相譬举今虽老矣无能为犹退秦师烛之武
　　春晓
　　庭柯鸣曙禽窻櫺散晨景晏眠夙所戒平旦气方静春衣暂倚楹花乳欣浇茗停跸匪豫游勤政同宫省借问奏书囊防多待批省
　　猎
　　青郊小队试春搜弓燥由来趂手柔拂栁乍教轻骑过射獐宛忆少年游五旗不易都随指三网嫌多漫槩收讲武诘戎自
</div>
    <div class="pagination">
<a href="御制诗集_page210.html">上一页</a><span>...</span><a href="御制诗集_page206.html">206</a><a href="御制诗集_page207.html">207</a><a href="御制诗集_page208.html">208</a><a href="御制诗集_page209.html">209</a><a href="御制诗集_page210.html">210</a><span class="current-page">211</span><a href="御制诗集_page212.html">212</a><a href="御制诗集_page213.html">213</a><a href="御制诗集_page214.html">214</a><a href="御制诗集_page215.html">215</a><a href="御制诗集_page216.html">216</a><span>...</span><a href="御制诗集_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
