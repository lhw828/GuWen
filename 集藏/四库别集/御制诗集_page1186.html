<!DOCTYPE html>
<html>
<head>
    <meta charset="UTF-8">
    <title>御制诗集 - 第 1186 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1186 页/共 1326 页</h1>
    <div class="content">　　重此津门问俗来渚宫小步曲池回喜他三鉴中之一为我渟澄素影开
　　右曲池
　　缀景有溪必有桥桥安谠论防非遥却看啮柱増波漾墙外知他到海潮
　　右横桥
　　顔堂偕乐在楣楹触目因循实及名所愿万民饱与暖颙谐一歳雨和晴
　　右偕乐堂
　　商资岂不縁民力一晌徘徊缱虑萦预备笙歌翻觉闹书斋愧尔播醇名
　　右播醇斋
　　东风尚勒芳华索莫乔枝俯砌苔谁与较量今昔树【海棠防之名久有之但今树未必仍昔树耳】聊因防笔记斯来
　　右海棠防
　　近经四库校堂堂鱼鲁研穷白与缃【文渊文源文津文溯四阁全书前已办竣贮架其分贮江浙之文滙文宗文澜三阁全书昨春亦经缮校全完因念珍储秘籍嘉恵艺林必须精审无讹斯为美备去秋驻跸避暑山庄因命皇子及扈从诸臣详加校阅并令在京之皇子大臣等派科甲出身大小臣工二百余员分司详阅乃其中鲁鱼亥豕之误累牍连篇皆由初开馆时于敏中派陆费墀为提调及诸总校分校等办理不善所致已即饬部议处并罚令赔写示惩矣虽校书如扫落叶然经此畨改正之后庶亦可称善本耳】大典讵徒笑永乐【永乐大典编韵分字割裂诸书其体裁最为踳驳而成书后又未详校是以讹错不可枚举现在所办全书详加校正非欲与之较胜惟是金匮石室之储流传千古必得完善方可惬意也】亦惟求是一心康
　　右校籖室
　　赐两江总督书麟之任之作
　　入觐刚逢六辔琴遂随安福【御舟名】析津临歙徽灾务纾予念【乙巳上江安庆徽州等府被旱书麟时任安徽巡抚督率所属办理赈恤事务颇为尽心俾灾黎不致失所实纾厪念】廉谨家风望尔任【书麟之父髙晋前为两江总督防谨有为今书麟擢授此职亦当勉继家风庶不辜予简任之意】渔舎蜗庐非异景龙陵虎阜忆前吟谓卿此去推行好寄我怀民一片心
　　李侍尧奏截停各省运闽米石诗以志事
　　军务昨年恐弗完筹粮百计每从寛【上年因台湾军务未即蒇事节次谕令江南浙江江西四川湖广等省拨米一百余万石又有台州等九帮以守冻不及受兊之米并令陆续运往闽省俾军储民食悉臻寛裕】蒇功却至用不竭截运诚教慰以欢【兹据李侍尧奏现在军务告竣将各省拨运之未除筹备应用外尚多米四十余万石所有台州等九帮及未抵闽境之湖南四川二省米石飞咨各省俱可无庸续运一体截留等语】进【福康安】坐谋【李侍尧】力各尽宵衣旰食意差安虽然敢即云无事惕息为君敬识难
　　闻京师得雨
　　津门昨雨不成寸此日京师二寸滋却似甘膏偏避我【二月十四日京师得有微雨据长芦盐政穆腾额奏天津府于是日得雨四寸兹留京王大臣奏京师得雨二寸而予驻跸天津昨又仅得微雨盼望益殷】对斯芃麦切忧其虽云苗长【上声】尚容待将逮秀临可再迟逺靖迩安宜豫悦愁农务那免焦思
　　海光寺
　　清跸礼莲宫东瀛吐旭红万民恣瞻仰一意祝和丰我自勤宵旰那能悟色空如来按指处厯刼海光同【楞严经我若按指海印生光汝才动念尘劳先起寺名盖出于此】
　　赐山东巡抚长麟
　　连疆因接来驻跸许追陪去宄消尘案【长麟任山东巡抚颇能整顿地方严切缉捕上年十二月连次拏获积年贼匪巨窝捐职运判田玉堂及包五李徳朋等三案并贼犯二十余名戢匪安良具见实心任事已即交部议叙以示奬励】有猷真干材逢年幸同庆【上年各直省俱获有收山东据报收成九分有余】元气要深培五字非虚誉尔惟益朂哉
　　山东布政使缪其吉报雨口号志闷
　　山左雨滋二寸田【山东藩司缪其吉奏省城于二十九日自夘至辰得雨二寸并附近之章邱济阳长清齐河等县禀报同日得雨一二寸不等】非优究润麦芊芊北南被阙中间此【京师在北济南在南天津则在中间也】把笔欲吟转恧然
　　上巳日赐御前大臣侍卫等食
　　海峤首俘至行宫一日停【巡幸津门原定于上巳日回銮因逆首林爽文等于初二日晚间解到次日廷讯复停跸一日】重三逢令节上巳溯前型左右嘉勤扈笙歌合与听如云较马射岂彼足相形
　　栁墅行馆中有辛夘忆故大学士傅恒之作见之怅然既而快然因用旧韵
　　题句光隂十八回【自辛夘逮今已十八年】无端一见引余哀戊申辛卯弹指耳旰食宵衣仍我哉肩佛尘寰将逮缷【计至乙夘归政不过七载退居宁夀宫之后亦可少息仔肩矣】威扬海峤竟成材【福康安素练戎行此畨渡海禀受方略统率劲兵生擒二凶威扬海峤国家又得一将帅之材是傅恒虽亡而有子克继其勲转为快然也】存亡造就循
　　天理倾者覆之栽者培【福隆安侍朕左右谨慎小心尚无大过但其自奉未免躭于安逸究不能肖其父之忠贞殚心国事迨后中嵗而亡不能永年承恩其家又两遭回禄未始非感应之理确乎不爽若其弟福康安屡着勲猷为国宣力是应优加宠锡以旌其劳盖栽培倾覆予惟视其自取即予欲宥过而冥冥之中　　天理亦有所不容者吁可畏也】
　　天津回銮之作
　　到来日报大田擒又值讯俘协众忱【天津驻跸六日初至即得生擒庄大田之报将回銮复值林爽文觧到亲加鞫讯众情胥快数日之内诸事颇得顺意】似此诸般皆顺意祗殷一雨独萦心回思春雪虞孤负深究盈虚凛酌斟【新年雪泽甚优嗣后得雨总未霑足岂因诸事顺意敢懈此祈年望雨之意哉】安福舻窓静拈句却欣渐逺管弦音
　　北仓
　　截漕南粮建北仓军民胥被
　　圣恩长【天津北仓四十八座建于雍正二年盖遇水浅之年军丁可省拨运若遇截留赈恤则贫民又得早沾实恵　　皇考用意至深逺也】拨船更许新排造【昨乙巳嵗据长芦盐政征瑞先后奏商人两次呈请捐银三十九万两共造拨船一千五百只以为每嵗拨运漕粮之用民船既免官封而商运亦无虞壅滞当即允准并令湖广江西二省先行动欵赶造令该商等分限归欵似此商民两利之举正不厌其详偹耳】有利于人不厌详
　　陜西巡抚巴延三奏报得雨诗以志慰
　　春前腊后雪称优下澣雨堪寸计筹二至三或五至六七为府及四为州【巴延三奏西安同州凤翔汉中延安榆林兴安七府属及商邠干鄜四州属禀报正月二十六七及二十八九等日先后得雨二三寸至五六寸不等节逮春分得此膏雨二麦乗时透发且春耕布种更为有益民情欢悦等语】东兴利种禾和黍夏熟堪期麦与麰披奏能无批慰览却斯望泽更生愁
　　雨【三月初五日】
　　半夜作狂风怅然无雨望风乃挟雨至无望中生畅与防声色难形状开舟尚淋漓风细雨犹壮縴者诚苦辛量劳行赏当【雨道泥泞拽縴兵丁用力较劳因令酌量行赏以示体恤】逮午始开霁徂云逺宇向驻营畺吏报四寸叨
　　天贶弗止利麦苗大田耕可谅怅然易惬然春巡荷宥相既而増惕然诚恐此心放
　　登陆
　　今朝登陆驻行宫润野迎眸麦色芃已是春巡称事顺更教时雨解心忡栁围桐柏【村名行宫旧建于此】墙头緑杏发静宁斋角红【是日始见杏开】向北霑膏较南逊【武清县以南雨实有四寸向北渐觉不及路旁马行有尘起】又因望泽切乎衷
　　桐柏村行宫八景
　　孚恵堂
　　水程厯尽陆登途旧有行宫近帝都驻马前堂觐畺吏恵心勿问亦知乎【益之九五言有孚恵心勿问元吉本义云上有信以恵于下则下亦有信以恵于上不问而元吉可知予以为勿问当云不计天下人之感戴与否若有计较之心便是不孚于心而涉于违道干誉之为向每持此论凡为地方大吏者亦当常存此心方可以宣导徳意耳】
　　古芳书屋
　　书屋怡情萃缥缃于斯枕葄趣偏长盆中尚有梅花朶彼此都堪号古芳
　　融春堂
　　纪过倏阅重【去声】时巡益切民情赤子亲布恵讵云循例事试观堂额曰融春
　　心矩亭
　　方亭一别十余载触目循名益切吾敢曰从心得所欲亦云矩步黾无逾
　　寒碧径
　　植竹假山不计竿个中寻径曲非寛画情颇似九思法【石渠寳笈君子林巻中有柯九思苔石烟树图】风过饶他一段寒
　　环胜斋
　　书斋曲折不夸多面面都供佳致哦亦曰防心酬景耳李仙杜圣那论科
　　来青阁
　　畿南行馆开平野骋望四邻都逺山阁里静思仁者乐来青意正萃斯间
　　泛虚舫
　　来往观河安福【舻名】居行斋式却舫相如笑他结习工防景岂识予心似泛虚
　　入南红门
　　廿里路非逺【是日自普周营尖营至南红门不过二十里】行行南苑看毕差遣畺吏迎驾萃京官数日期斯驻向年迹厯观土墙砖以易海户沐恩寛
　　海子周围原皆土墙夏雨每致淋頽则海户出力脩十分之四官发帑脩十分之六此向例也因思海户虽皆受田力役亦其当然但怜其贫穷或不支即官发帑亦每嵗多费无止期爰命次第易以甎既免每嵗之费而海户免此力役受恵实多矣通发帑三十八万余两成之受雇贫民亦资其利然出之内府无涉司农此知过论所谓不可已者仍行之者乎南红门行宫晩坐
　　行宫即禁苑憩息久安愔嵗月堂堂过诗题厯厯吟昔时阅景幻
　　皇祖沐恩深敬念承
　　殷顾敢忘赤子心
　　轻舆六韵
　　轻舆向旧衙【旧衙门行宫原明季内侍之衙门也屡有诗论之】十八里匪遐猎骑春搜猎【是日沿途小猎国语谓之阿达宻畧寓春搜之义非如木兰秋狝大猎合围国语所谓阿巴喇宻也】
　　家风法纂家子孙勘射艺【我朝最重骑射无不自幼学习兹自天津回銮驻跸南苑数日皇子皇孙皇曽孙辈来迎即命随行射猎以观其艺之能否凭舆无事口占是律亦以志愧云】平仄就诗义虽曰心犹喜其如力不加逸行稍自恧教寓此惟賖六十六年我【予自十二嵗侍　　皇祖在此今七十有八是六十六年矣】隙阴了未差
　　徳夀寺再叠庚子诗韵
　　庚子戊申阅八载班禅追忆此来朝【班禅额尔徳呢以庚子嵗为予七旬万夀自后蔵不逺二万里至避暑山庄祝厘嗣予恭谒东陵毕取道南苑恭谒　　西陵班禅又于此寺谒见偻指已阅八载矣】阐宗似彼真无二祝嘏嘉其不惮遥谈偈梵宫元理契拜膜藩部众诚翘化身七嵗通经始【据留保住奏班禅示寂周嵗呼必勒罕生后蔵扎什伦布所属地方年已七嵗能通梵典】春至禅枝更发条
　　旧衙门行宫即事
　　旧衙门作今行馆胜国纪纲堪论何致貂珰恣炀灶竟于苑囿建军门【南海子始于元时曰下马飞放泊晾鹰台即元之仁虞院明季于适中处有庑殿为行宫今俗呼为吴殿者是且置提督太监一员闗防一员又分置东西南北提督四员今仅存新旧两衙门】百年树木松榆在一瞬光阴几存书屋如将刮目待人犹故也恧无言
　　戏题张照南苑大阅诗
　　大阅惟因旧典沿初行例合进诗篇【乾隆四年冬予初于南苑大阅亦惟遵守　　家法率由旧章时羣臣皆恭进诗篇为铺张扬厉之辞如张照诗册学有根柢书格亦峻整有法因爱而蔵之于此嗣每驻跸辄加展玩】忘规祗颂固无可众口同辞少有鲜铸史镕经出独撰爱书蔵架此多年笑他位置张学士一展看常一冁然【诗册后幅有惟以习劳无伐可张之句下文即接学士臣照云云乍视之若自着其姓为张学士者然张照曾任刑部尚书继以获咎革职是时复加恩用为内阁学士诗词髙自位置巧于寓意而又近乎东方朔之谈谐予固早烛其隠特爱其文髙书古每一展册为之冁然】
　　永慕寺瞻礼
　　竺宇近邻西【在旧衙门行宫右】防瞻两载睽金仙不动念梵侣有来徯【是寺向住喇嘛僧】旛影净空色呗声契筦倪
　　畅春建
　　恩慕
　　前事述重提　　【皇祖为　　太皇太后于南苑建此寺　　皇考为　　皇祖于　畅春园建恩佑寺丁酉予为　　圣母建恩慕寺于恩佑寺侧盖兼用二寺之义】
　　瞻谒
　　元灵宫
　　顺治建萧宫【是宫剏建于顺治丁酉年】防心礼
　　昊穹郁罗百年久顾諟
　　四朝同讵为【去声】祈已福惟殷希嵗丰百年都沐
　　贶惕仰
　　厚微躬
　　夜雨【三月初九日】
　　夜雨落三更隔听淅沥时密时复疎未至檐响滴因之不成眠晓起霁光白移顿向团河凭舆晴野厯昨日堁扬尘今朝露含泽然深刚及寸于农嗟何益行馆亦即至邮章批览悉热河山海闗报雨四寸得【热河副都统恒山保奏热河等处三月初五日得雨四寸余又据山海闗副都统麟宁奏是日山海闗等处亦得雨四寸余】逺慰近仍愁拈吟顔为赤
　　团河行宫作
　　宿雨曽惟一寸滋麦无益袛濯花枝溪斋山馆于焉梨白杏红正及时岂不临芳堪悦目却因待泽少闲思隔年到那无言去促就犹嫌鲜妥辞
　　题璇源堂
　　溪堂昔以额璇源疏濬益清资刷浑【乾隆四十二年疏濬团河开拓下防东南流出南苑是为凤河之源又东南流入淀池借以涤永定河之浊于是就挑挖团河之土畧加防缀搆筑行宫以备憩息】防缀遂因置轩榭周遭且复筑墙垣昔成今憩过曽论【去声　是处行宫弗用正帑惟以内帑所节省者物给价工给值不惟不以累民而贫者且受其利究之兴工作即为予过详见向所作知过论】宜也否乎恧那言题什壁间明即去不留寓意戒斯存
　　鉴止书屋有防
　　书屋临碧沼向名曰鉴止不必言其他可以返诸已临五十三年辟二万余里虽未大当致亦可小康拟此而弗知足其欲将何底知足徒云乎惴惴増敬耳
　　山西巡抚明兴报雨
　　晋省报春雨府州各以三【明兴奏太原汾州两府及忻州代州辽州三直隶州所属于二月廿八日得雨二三寸不等又大同一府所属之天镇县及丰镇防同时得雪三四寸该府地居闗外节候稍迟得雪亦可翻犁布种等语据所报虽未为霑足然较之未得雨者究为被泽也】寸深二至四雪冷北殊南虽小较为泽厪农向所谙近畿颇亦似【近畿虽连次得雨亦祗二三四寸尚未优霑正殷盼望】亟冀霈优甘
　　新衙门行宫作
　　小猎旋收有底忙行宫憩息趣犹长驰驱筋力嫌他懒宵旰精神幸自强庭树又看今日景砌花不是少年场读书习射胥陈迹剰得拈成字几行
　　裕性轩忆旧
　　少年于此地习射复攻书望道犹未见诘戎兹更疎向惟霜鬓耳今乃雪须诸惟是性无好【去声】迩来并裕如
　　古秀亭
</div>
    <div class="pagination">
<a href="御制诗集_page1185.html">上一页</a><span>...</span><a href="御制诗集_page1181.html">1181</a><a href="御制诗集_page1182.html">1182</a><a href="御制诗集_page1183.html">1183</a><a href="御制诗集_page1184.html">1184</a><a href="御制诗集_page1185.html">1185</a><span class="current-page">1186</span><a href="御制诗集_page1187.html">1187</a><a href="御制诗集_page1188.html">1188</a><a href="御制诗集_page1189.html">1189</a><a href="御制诗集_page1190.html">1190</a><a href="御制诗集_page1191.html">1191</a><span>...</span><a href="御制诗集_page1187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
