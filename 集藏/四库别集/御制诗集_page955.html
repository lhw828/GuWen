<!DOCTYPE html>
<html>
<head>
    <meta charset="UTF-8">
    <title>御制诗集 - 第 955 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 955 页/共 1326 页</h1>
    <div class="content">　　右栁塘新霁
　　春景花卉
　　有香非艶更无尘信递江南早报春越使一枝人不识盈廷固合笑梁臣
　　右白梅
　　弗以香称以色夸近疑火齐逺疑霞菜榴焦萼奚堪比知是滇南鹤顶茶
　　右山
　　谁将花雀以金称两翅翻飞若弗胜篱下墙边春自好知他无意上觚棱
　　右金雀
　　春月开花秋结实淡红深緑缬芳枝定知缾史闲堪傲庶子家丞兼者谁
　　右桃花
　　紫衣换却白衣裳色固佳防恐逊香【紫丁香香味不如白丁香弗啻此大凡花之白者多香】更笑僧家多羡此有人偏恶识超
　　常
　　右紫丁香
　　红白曽夸両种竒即今杂色变纷披【雪球本以白得名今五色皆有枝头日变其色谓之绣球却觉相称】抛来设利令人悟悟否而花总不知
　　右绣毬
　　艳朶轻盈缀细丝当场欲舞力难持折腰大小休相拟雅似霓裳入破时
　　右垂丝海棠
　　重重花瓣逞鲜妍卫足还同葵亦然莫惜枝头香气少大凡物颇忌兼全
　　右刺蘼
　　底须魏紫与姚黄【牡丹以此二种为贵然紫者已鲜而黄色者总未见也】红拟太真艶晩妆【见薛凤翔牡丹谱此花似之】祗向册中标一朶知他已足冠羣芳
　　右牡丹
　　射干各色论难同【李时珎云射干即扁竹今所种多是紫花者呼为紫蝴蝶苏恭陈藏器谓紫碧花者是鸢尾红花者是射干韩保升谓黄花者是射干苏颂谓花红黄者是射干白花亦其类朱震亨谓紫花者是红花者非本草纲目杂采各説而引土宿真君本草云射干一种紫花一黄花一碧花且以为鸢尾射干本是一类但花色不同如牡丹芍药菊花之各异似亦不得谓之定论也】一例生因广莫风翻却简文旧佳句【蝶黄花紫简文句也】试防紫蝶入花丛
　　右紫蝴蝶
　　鲜防踯躅色深黄逺异宣城呌断肠但以别名称老虎早知气味足惊羊
　　右黄杜鹃
　　飘萧緑叶衬葩红设色能探造化工试防此花殿羣卉要知春在四时中
　　右长春
　　到含青斋因题句
　　别兹冬夏二年余到复晨昏七日踈似此幽佳不经意何须构筑合慙予溪流山峙呈来静翆逻青萦妙入虚凑以新晴风日爽一尘弗染润盈裾
　　挹秀书屋
　　山中书屋原含秀经雨山容秀更佳林下过来犹滴露风边披去欲开懐
　　松霞室口号
　　容容落落罨窓纱梦里为吾醒不差浪説馈尧尧弗受赤松常自傲青霞
　　含粹斋
　　逺流恒此带清溪【是处岩室名清溪逺流斋其别舍也】岩室南头别舍栖曰水曰山皆道筦惟纯惟粹合天倪逢源左右垂云藻仰慕高坚朂日跻安得他年真谢政于斯读易静探稽
　　题养粹堂
　　诘曲幽蹊遥豁然开朗见云寮来经含粹憩养粹【含粹斋在谷口　　皇祖题额也昔屡有咏来此所必经路】
　　昔训垂尧今述
　　尧讵喜山容纯不杂拟穷理趣静而超无须更展韦编读举目文言义总标
　　延山楼得句
　　出树有高楼山姿举目收四隣若可揖一意与相投妙理闲中悟清吟静里捜蓍占需上六不速客之俦
　　题山近轩
　　古曰入山恐不深【入山惟恐不深见韩愈文集】无端我亦有斯心丙申初搆己亥得【是轩经始于丙申秋今于己亥夏落成】仲夏新来清晓寻适兴都因契以近摛词那敢忘乎钦究予非彼幽居者偶托聊为此畅襟
　　清娱室口号
　　窈窕中蔵室一区逺尘因以号清娱虽然讵可恒安此吏治民生总系吾
　　簇竒廊
　　穿石入壶天借岩架云戺岚霭荡胸懐摇刖变尺咫攒簇列镜中生动揽画里无之而不竒祗惜移歩履
　　古松书屋
　　草房虽不古而松与古之借问松何年不知种者谁宇宙以来山有山松在兹适兹搆草房宛共松同时落落凉隂翻谡谡寒涛吹觉当夏五直如对伊耆无须阅世书总可儿孙其
　　题文津阁
　　建由甲午成乙未四库将因备弆珎即此钞刋未及半【彚辑四库全书分别应刋应钞并命缮为书册弆阁中今校録之功尚未及半】羡他渊海那探真图书先贮古今集【阁中列架备贮全书因尚未蒇事先命装古今图书集成陈之架间】言行惟期枕葄循偶至据牀辄蒿目望洋徒自愧知津
　　趣亭
　　假山纵新成林古山因古峻峯隠曲涧活泼流泉吐仄径可攀陟小亭栖岨峿穿奥遂得旷万树园堪覩其趣不可穷槩以趣为所
　　月台口号
　　不盈十笏俯嶙峋也可称台望月轮大似襄阳帖中句却无甘露炫时人
　　题旧端石雁柱砚
　　赵宋李唐难辨年鹆睛廿五柱端镌义山几上设逢此锦瑟那吟五十弦
　　陈洪绶消夏图
　　或拨阮咸抚琴防防莲朶黙成吟座中三友虽殊致消夏原同一片心
　　题汉玉辋头缾
　　辋头于古不为重重以厯今千百年物亦当前弗称宝人应逮后乃知贤试防血土经沈浸已阅沧桑防变迁张释之言真可省拈毫欲咏意犁然
　　咏雕竹七贤笔筒
　　竹林醉客恣狂娱刀写还看代笔濡虽仿恺之七贤意未如舜举五君图【内府有钱选五君图曾经题咏】
　　夜雨【五月廿六日】
　　四日连晴一夜雨逮时行审无妨松轩听有落檐瀑纱帐送来拂席凉忆得麦囷已收定数【上声】余莲漏防声长防纎过午势将歇却望云开朗夕阳
　　喜晴
　　昨晩晴犹夜微雨今晨雨止晩开云虽非霪终为惧兹朗霁曦乃觉欣苔篆鹿踪庭际见羽衣鹤唱岭边闻阁章待久迟时刻【昨京城所发□章应于今日未时到山庄兹迟至一时有余盖因雨后山河水涨阻滞耳】应值山溪水涨濆
　　题钱陈羣和韵书仍用甲午诗韵
　　两嵗山荘倐别诸案头香树重【去声】观书独嘉老手饶丽则讵为连篇多颂誉有主世南宁让彼无儿伯道并怜予【陈羣子汝诚颇能世其家学兹不幸病殁为之惋惜】明春安福舻中路迎跸遥愁识者疎
　　六月朔日作
　　昨日虽晴夜犹雨纵微终觉不如无今晨四宇隂仍重卓午一天云散都正值朔辰真幸也言逢时霁实佳乎人多经事乃多畏怵惕因心敢放吾
　　广元宫六韵
　　元为善之长【上声】生物主东方因肖岱宫式【碧霞元君庙在泰山顶北方祠祀极广屡着灵应京师建庙城外有五顶之称而中顶南顶西顶尤着皆官为葺治兹仿其制为之】落成灵宇庆万家烟火庶兆姓息孳昌承徳今升府兴文并设庠祈年协旸雨希
　　佑富耕桑惟以民情愿无非
　　祖迹□
　　蕴奇斋
　　峯层复岭重岚秀防阶浓锁径多诡石羃檐着古松起思无定趣引睇鲜常容恰似青云士诸奇蕴一胷
　　山室
　　山本静无动无动无去来而室顔曰其义何居防诸峯自画展一牖惟虚开朝暮恒与俱岚霭恒与陪去亦弗遮留来亦弗拒推是谓不速客敬之终吉该
　　古俱亭
　　乔松足有千载古峻岭今防一笠俱小坐消摇得竒会忘年之友定无殊
　　山荘即事
　　电光石火刻难驻不到山荘隔两冬知我有悲白云色慙他无改碧山容
　　堂题乐夀成虚望　　【圣母所驻山荘行殿向曾敬题乐夀堂额以寓祝望】心识音顔祗梦逢惧不忍言昔所咏【昔孔子于父母之年不可不知谓一则以喜一则以惧余向惟知有喜而不忍言惧甲午秋曽有知年不忍举宣尼之句乙未夏有我惟知不忍言知之句今复何言防】而今覔惧亦何从
　　题宋蕉叶白七子砚
　　蕉叶还因侧理为久坚发墨故其宜设如七子询名姓应是竹林雅会时
　　咏汉玉素璧
　　素璧异蒲谷土华蔚赭苍知非内因惑【子华子内之所惑赭黄互色】喜以外含章规中【去声】春应执虚标月满匡置宜何处好十二紫金堂
　　题金廷标画册
　　长林丰草带清江牛背闲嬉牧竖双鼓掌拍来如按板哆唇吹去不成腔那知饥牯拖犁慢似会忘蹄并降苗稼犯人则何有且防露地任摐摐
　　右牧笛
　　倚石居然二老者溪边蓦地偶相逢飞来白水若振鹭横入苍松状舞龙似已拈形以上望中欲覔色无从得神去韵应如是法契南宗最上宗
　　右观瀑
　　枫丹云白问程天弗校途中孰后先一幅画斯为旅矣三人行必有师焉【图中三人防蹇】鸡鸣茅店应才别驴背石桥夫岂然却笑蹇犹费牵策忽忘身被利名牵
　　右旅蹇
　　茅屋风清腊欲残梅花开未倚防瓷缾永冻不禁插鐡榦雪消且任攅若有若无香世界非仙非俗古衣冠奚童避去围炉火祗个先生独耐寒
　　右玩梅
　　千尺雪
　　雄声凉色互交加石缝云端欹复斜前日塞山初过雨落来綘雪自仙家
　　一处弆蔵四处图【西苑盘山及此俱仿吴中千尺雪各为一图图凡四巻分贮四处毎至一处展巻则彼三处俱如在目前也】展防何异遍逰娱寒山明嵗试数典端觉难分同与殊
</div>
    <div class="pagination">
<a href="御制诗集_page954.html">上一页</a><span>...</span><a href="御制诗集_page950.html">950</a><a href="御制诗集_page951.html">951</a><a href="御制诗集_page952.html">952</a><a href="御制诗集_page953.html">953</a><a href="御制诗集_page954.html">954</a><span class="current-page">955</span><a href="御制诗集_page956.html">956</a><a href="御制诗集_page957.html">957</a><a href="御制诗集_page958.html">958</a><a href="御制诗集_page959.html">959</a><a href="御制诗集_page960.html">960</a><span>...</span><a href="御制诗集_page956.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
