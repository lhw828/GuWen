<!DOCTYPE html>
<html>
<head>
    <meta charset="UTF-8">
    <title>晦庵集 - 第 18 页/共 166 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>晦庵集 - 第 18 页/共 166 页</h1>
    <div class="content">　　次圭父观鱼韵
　　平生三伏断追游谁唤来穿涧树幽初讶网横天影破忽惊人蹴浪花浮鸣榔不用齐吴榜鼓枻何须学楚讴便有金盘堆白雪却怜清泚向东流
　　奉同黄子厚赋白芙蓉呈刘彦集平父
　　湛湛曲池水晓含风露清田田緑萝盖粲粲白玉英澹然絶世姿不与秾艶并俯鉴氷雪影讵懐儿女情山中徒淹留堂下空目成独有防机客相看两无营
　　观洪遵双陆谱有感呈刘平甫范仲宣二兄
　　近从新谱识枭卢拟唤安阳旧博徙只恐分隂闲过了更教人诮牧猪奴【陶桓公尝语人曰大禹圣者乃惜寸隂至扵众人当惜分隂岂可逸逰荒醉生无益于时死无闻于后是自弃也诸参佐或以谈戏废事者乃命取其酒器蒲抟之具悉投之江吏将则加鞭朴曰樗蒲者牧猪奴戏耳君子当正其衣冠摄其威仪何有蓬头跣足自谓宏逹耶】
　　次刘彦集木犀韵三首
　　众芳揺落九秋期横出天香第一枝莫似寒梅太孤絶更交遥夜笛中吹
　　仙衣才试欝金黄便觉秋风满院芳定观极知先透彻通心岂是故迎将
　　秋到寒岩桂树丛小山吟罢思悲翁不妨更作淹留计占取人间十里风
　　寄谢刘彦集菖蒲之贶二首
　　君家兰杜久萋萋近飬菖蒲緑未齐乞与幽人伴岑寂小窓风露日低迷
　　泉清石瘦碧纎长秋露悬珠炯夜光个里无穷间造化别来谁与共平章
　　公济惠山蔬四种并以佳篇来贶因次其韵蔊
　　灵草生何许风泉古涧傍褰裳勤采撷枝筋嚏芳香冷入根閟春归翠頴长遥知拈起处全体露真常
　　芹
　　晚食宁论肉知君薄世荣琼田何日种玉本一时生白鹤今休误青泥旧得名收单还炙背北阙傥闗情【时公济试礼部】
　　笋
　　新笋因君寄康庐入梦中丹元余故宅翠竹尚余风日日来威凤年年馔箨龙犹嫌有兼味不似一源功【庐山简寂观道士陆修静之所居从逺法师莲社之游赐号丹元先生观有甜苦笋今者所惠乃甜笋也】
　　蕨
　　西山采蕨人蓬首尚倾国懐哉逺莫致引脰气已塞倾筐忽堕前此意岂易得良遇不可迟枯笻有余力
　　题吴公济风泉亭
　　涧谷居永久髙情未云酬兹焉发天秘始造寒岩幽上有茂树隂下有清泉流结亭倚苍峭凿磴穷嵌丘翠壁自屏立青藓亦环周朅来憇永夏凛若临清秋仰空韵笙竽俯槛锵琳璆幽听一以防悠然与神谋遐哉超世心暇日聊娱忧笑问车马客谁能淹此留
　　再题吴公济风泉亭
　　华林翠磵响风泉竟日闲来石上眠更结危亭俯幽听未妨长作地行仙
　　奉和公济兄留周宾之句【丙申九日】
　　端居感时序驾言谁适从聊携二三子杖屦此日同悠哉素心人宴坐空岩中真成三秋别梦想情何穷行行陟崇冈引脰希髙风忽然两相值俯仰迷西东鳣堂偶休闲鸡黍聊从容不辞腰脚劳共上西南峰佩萸笑长房把菊追陶公遐观众山迥一酌千虑融兴罢复来归杳霭秋堂空窥樽讫余沥倚阁闻疎钟主人意未防骊驹勿怱怱
　　寄吴公济兼简李伯谏五首
　　客子归来春未深祗应寒雨罢登临闲窓竟日焚香坐一叚孤明见此心
　　三径莓苔昼掩闗君来问道却空还从今蜡屐应无恙有兴何妨再入山
　　盘翁别去久无书可复因循自作疎珍重寄声烦问讯个中消息定何如
　　繁弦急筦盛流传清庙遗音久絶欲识寥寥千古意莫将新语勘尘编【谓盐官中庸】
　　忆昔殊方久滞淫年深归路始骎骎傍人欲问箪瓢乐理义谁知恱我心
　　公济和诗见闵耽书勉以教外之乐以诗请问二首
　　至理无言絶浅深尘尘刹刹不相侵如云教外传真的却是瞿昙有两心
　　未必瞿昙有两心莫将此意搅儒林欲知陋巷忧时乐只向韦编絶处寻
　　伯谏和诗云邪色蛙声方漫漫是中正气愈骎骎予谓此乃圣人从心之妙三叹成诗重以问彼二首
　　任从耳畔妍声过特地胸中顺气萌个里讵容思勉得羡君一跃了平生
　　阙里当年语从心至今纵迹尚难寻况君真到无心处肯向人前话浅深
　　游百丈山以徙倚弄云泉分韵赋诗得云字
　　执热倦烦局驾言起宵分随川踏晓月度岭披朝云攀縁白石梯拂拭苍藓纹喷薄惊快觌琮琤喜先闻奇哉此精庐眇然隔尘氛诸公肯同来定非俗子羣永日坐清樾短章防奇勲慨然念畴昔聫裾已荒坟中路忘磬折寸心谩丝棼惟应泉石愿三生有余薰兹游获重寻十载心氤氲他年访旧躅山灵莫移文
　　百丈山六咏
　　石磴
　　层崕俯深幽微迳忽中断努力一跻攀前行有奇观
　　小涧
　　两崖交翠隂一水自清泻俯仰契幽情神襟顿飘洒
　　山门
　　置屋两三间巧当奇絶处峡束百泉倾涧激回风度
　　石台
　　出谷转石棱俯身窥木末夕眺岚翠分朝隮云海濶
　　西阁
　　借此云窓眠静夜心独苦安得枕下泉去作人间雨
　　瀑布
　　巅崖出飞泉百尺散风雨空质丽晴晖龙鸾共掀舞
　　游芦峰分韵得尽字
　　芦山一何髙上上不可尽我行独防疲泉石有招引须防出防密矫首眺无畛已谓极峥嵘仰视犹隐嶙新斋小休憩余力更勉黾东峰切霄汉首夏正凄杖防同攀跻极目散幽窘万里俯连环千重瞰孤隼因知平生懐未与尘虑泯归涂采薇蕨晚饷杂蔬笋笑谓同来人此愿天所允独徃防淹留寒栖甘菌蠢山阿子慕予无忧勒囘轸
　　同丘子服游芦峰以岭上多白云分韵赋诗得白字
　　登岩出嚣尘入谷媚泉石悠然惬幽趣不觉几朝夕髙寻倦冡顶旧赏叹陈迹仰慙仙人杖俯愧谢公屐昨日吾弟来勇徃意无斁今晨蓐食罢千仞一咫尺心期未究竟眼界已开辟浮野众麓青萦云两川白须臾互吞吐变化已今昔旷若尘虑空悲哉人境窄平生有孤志万里思矫翮感此复冲然胡为尚形役
　　登芦峰
　　行到芦峰最上头几囘振防又还休因君好句撩孤兴却恨云烟未肯收
　　将逰云谷约同行者
　　跻险择幽栖搴罗结茅屋疏泉下石濞种树满烟谷时登北原望一骋千里目云物下逶迤冈峦逺重复暂辞忽旷歳再徃恨牵俗因悲昨逰侣或己在鬼録【前年元履同游】暄风悟新阳一雨欣众緑明发君莫迟幽期我当卜九月六日早发潭溪夜登云谷翌旦赋此
　　懐山不能寐中宵命行轩亭午息畏景薄暮登危峦峻极逾百磴萦纡欲千盘行行遂曛黑月落天风寒羽人候中涂良朋集林端问我何所迫而尝兹险艰疲劳既云极饥渴不能言投装卧中防幸此一室寛怒号竟永夕客枕无时安旦起辟幽戸竹树青檀栾惊喜非昔覩披寻得新观淹留十日期俯仰有余欢寄语后来子勿辞行路难
　　云谷二十六咏
　　云谷
　　寒云无四时散漫此山谷幸乏霖雨姿何妨媚幽独
　　南涧
　　危石下峥嵘髙林上苍翠中有横飞泉崩奔杂奇丽
　　瀑布
　　峰囬危迳转垂练忽千寻不为登山倦踌躇秋涧隂
　　云闗
　　白云去复还黄尘到难入只有涧水声出闗流更急
　　莲沼
　　亭亭玉芙蓉迥立映澄碧只愁山月明照作寒露滴
　　杉迳
　　南起云闗口萦纡上草堂天风发清籁山月度寒光
　　云荘
　　小防横翠几层嶂复嵯峨释耒闲来看岩姿此处多
　　泉硖
　　入闗但平田复此得清响何必问真源神襟一萧爽
　　石池
　　两岸苍峭石防此碧寒秋月来窥影骊珠吐玉盘
　　山楹
　　山楹一怅望恨此云迷谷仙人不可期缥缈双髻緑
　　药圃
　　长镵劚灵根莳此泉下圃珍剂未须论丹荑已堪煑
　　井泉
　　山髙泽气通石窦飞灵液默料谷中云多应从此出
　　西寮
　　畬田种胡麻结草寄林樾珍重无心人寒栖防明月
　　晦庵
　　忆昔屏山翁示我一言教自信久未能岩栖冀防效
　　草庐
　　青山绕蓬庐白云障幽戸卒歳聊自娱时人莫留顾
　　懐仙
　　西望多奇峯北瞰独仙府欲致武夷君石坛罗桂醑
　　挥手
　　山台一挥手从此断将迎不见尘中事惟闻打麦声
　　云社
　　自作山中人即与云为友一啸雨纷纷无劳三奠酒
</div>
    <div class="pagination">
<a href="晦庵集_page17.html">上一页</a><span>...</span><a href="晦庵集_page13.html">13</a><a href="晦庵集_page14.html">14</a><a href="晦庵集_page15.html">15</a><a href="晦庵集_page16.html">16</a><a href="晦庵集_page17.html">17</a><span class="current-page">18</span><a href="晦庵集_page19.html">19</a><a href="晦庵集_page20.html">20</a><a href="晦庵集_page21.html">21</a><a href="晦庵集_page22.html">22</a><a href="晦庵集_page23.html">23</a><span>...</span><a href="晦庵集_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
