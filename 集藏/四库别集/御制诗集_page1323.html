<!DOCTYPE html>
<html>
<head>
    <meta charset="UTF-8">
    <title>御制诗集 - 第 1323 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1323 页/共 1326 页</h1>
    <div class="content">　　春祈得雪继得雨
　　天佑
　　神庥锡恵歌【昨年秋雨透足惟冬雪未获优霑入春以后盼望綦切曽扵孟春下旬亲诣玉泉山祈祷即时雪花飘洒嗣扵二月内得雨两次土脉极为滋润此实仰叨　　鸿佑垂庥欣感交至】十日期斯已过两【自仲春初六暨十五日两次春膏叠沛恰符十日之期不独麦苗借资培养即大田亦可陆续播种兹晴霁已越两旬更冀时霖霑渥继叶农祥】三农候迫望霑多节当雨谷心尤切麦及耕禾泽祝和舟泛木兰趁归暇楼名因厌不登过【楼额倚晴原寓喜晴之意兹当久霁望霖未免睹楼名而生厌因过而弗登】
　　谷雨日作用澄虚榭仲春诗韵
　　仲春两度雨曽吟【二月初六日十五日两次各得雨三寸许并纪以诗兹届谷雨晴逾半月若扵日内续霈甘膏扵农事更有裨益】谷雨暮春仍企襟延久越教急渴捷【时尚未闻捷音之至】叩
　　天雨谷鉴深心
　　微雨【三月初七日】
　　竭诚祈泽
　　玉泉回
　　恩霔刚霏几防才未格
　　优膏惟自讼傍人徒诩润轻埃
　　山东巡抚伊江阿奏报雨泽应时诗以志慰
　　仲春好雨阙山东【仲春以来京师得雨两次畿辅各属及河南山西陜西江苏安徽浙江俱奏报得雨惟山东尚未奏到每殷企望】迤北方覃六寸同谁识因循此觉暵【京师前月初六及十五日两次所得之雨接润已及六寸至为优渥此后两旬俱值晴霁目下谷雨已过未免复觉望霖矣】却欣披阅彼占丰【伊江阿奏山东沿河一带州县于二月十四五等日业经得雨济南省城于二月二十一二等日得雨三寸所属各州县同日亦得雨二三四寸不等并据东昌泰安武定兖州沂州登州莱州七府临清一州先后禀报二月十五六及二十一二等日各得雨一二三寸不等通省普被甘膏不特二麦荣畅即大田亦可乗时播种等语览奏实堪欣慰】如霑月里或无碍【京师自前月两沐春膏地土本为滋润若于此月内再得透雨于农务并无迟误】益切胸中渴望充自咎读书未深造前番心满致斯忡
　　诣
　　黑龙潭祈雨再用丙辰诗韵【三月十一日】
　　天恩仲两覃所以未祈
　　潭【今年二月初六及十五日两次得雨共有六寸许土膏滋润二麦皆长发青葱即大田亦俱陆续播种是以未曽诣潭祈祷】满念弗请
　　泽【自前月得雨两次方谓今嵗春泽较往嵗为优可无祈雨之事未免略觉意满乃自二月望后晴霁已逾两旬现在节过谷雨距立夏不逺农田正资渥泽因率子皇帝诣　潭防祷以冀甘霖速霈】重来实抱慙年髙八十八步怯三【去声】登三【从前诣　潭祈雨扵潭下平地降舆步行登阶三成每成约数十级始至　龙神殿逮八旬以来稍节拾级之劳乘轻舆陟磴至碑亭防降舆诣　殿行礼仅升阶十余级今余年跻望九尚欲循旧例步登勉陟　殿阶一成觉筋力未逮始易以轻舆然至　殿行礼仍步行登阶叩祷以昭防敬】防吁
　　施如霈渥滋熟尚堪【今年仲春得雨本渥现虽晴逾两旬地土尚未至干燥若能即施灵贶早霈醲膏仍可冀望有年】责躬心越愧企
　　恵嵗频谙【予自授政以后扵雨旸嵗事仍刻萦宵旰计丙辰至今连嵗俱诣　潭祈雨不敢稍自暇逸一念恳诚庶几仰邀　神鉴】九叩抒诚恳庶几即
　　霔甘
　　诣
　　广润祠祈雨叠乙卯诗韵【三月十三日】
　　渥泽仲春两次叨【今春二月初六及十五日两次得雨共六寸许极为优渥此后晴霁将及一月立夏已近正农田望泽之时前已躬诣　玉泉山黒龙潭祈雨兹复诣　祠防祷以冀即邀　泽】芃生二麦尺论髙不期逮月多晴煦合此应时祈膏五谷本来赖
　　天佑一心惟是念民劳虽曽霡霂未霑足【谷雨日初诣玉泉山祈雨是日午间微飘雨防旋复晴霁未为霑足兹又隔数日尚未霈优膏弥増企望】防叩优霖惕染毫
　　鉴逺堂得句【在　广润祠旁】
　　乙卯曽斯披捷音【乙卯四月间诣　广润祠祈雨后莅兹堂传餐视事适接福康安和琳奏报官兵征逆苗攻克兰草坪后直抵榔木陀用竒兵捣其巢穴分兵五路乘夜齐进分扑贼卡冒雨争先毙贼无算遂将黄寨攻克抢占山梁焚烧贼寨五十六处贼势大戏曽有志事之作书悬此堂壁间今早诣祠祈雨后仍至斯堂视事面谕军机大臣等前嵗曽在此披阅捷章或今日亦有喜音驰到庶慰企懐辰刻回至御园而徳楞泰奏报殱灭楚匪首逆齐王氏姚之富六百里加紧之折果至】溪窓虚俯逺开襟不无望幸今如昔果接飞章报胜吟
　　是日憩坐之际适接徳楞泰奏言齐王氏姚之富大股贼匪由陜省山阳石河铺一带东窜先经派令赛冲阿温春等分带官兵在髙埧店漫川闗堵截明亮徳楞泰督兵由黄陇铺寛坪等处兜贼匪分三路窜逸徳楞泰明亮等亦分三路并进贼众排列左右两山分投抗拒我兵抢上山梁奋勇击杀殱毙千余贼匪力不能支纷纷逃窜徳楞泰明亮等乗胜追击贼匪复分两股欲窜往东北俱被官兵截杀折囘向西南甘沟一路逃遁该处路通楚北郧西地界官兵昼夜追击一百七十余里杀贼二千有余贼势披靡惟首逆尚在逃窜徳楞泰明亮等带领满汉屯土官兵由郧西县之上津堡一带兜随随进逼至三岔河地方擒获贼犯询知齐王氏姚之富俱在左首山梁徳楞泰明亮赛冲阿阿哈保温春达音泰阿穆勒塔徳宁等督率奋勇官兵将山梁四面围住逆匪等犹滚石放鎗抵死抗拒官兵一涌直上齐王氏姚之富二犯逃至险峻处所弃马奔越吉林黑龙江官兵亦皆下马同步兵上擒拏齐王氏率妇女十余人投堕陡崖姚之富亦向悬崖跳落官兵飞驰擒捕姚之富已经跌毙齐王氏尚存余喘均即脔割斩枭传首示众并擒斩大小头目二十四名殱毙伙党三千余名又于山梁沟内搜捕杀四千余名生擒者一千余名此三月初六日事也楚匪滋事以来蔓延日久皆由齐王氏姚之富二犯首先集众焚劫到处逼胁良民抵拒官军实为祸首罪魁今同日殱除虽未得生擒解京而首逆俱经伏法余匪实已丧胆亡魂此时陜境之贼惟髙均徳与李全张添文两股奔窜稽诛经徳楞泰等带领胜兵及额勒登保秦承恩王文雄等分路兜捕不日即可擒渠蒇事其在川境者如徐添徳王三槐冉文俦罗其清诸首逆自皆闻风震慴尅日亦可成擒捕教匪大功已不啻过半矣披阅捷章因成是什并详识如右
　　微雨【三月十九日】
　　祠诣五朝忽又过【自十三日躬诣　广润祠祈雨至今已隔五日早间隂云浓布辰刻密霏雨防方冀可邀渥霔乃未久旋复晴霁入土仅一寸有余益深企望】晓霏一寸那称甘农功有待益斯企格意未昭祗自慙禁土之言期节尽【世俗占騐以土王用事之辰稀逢雨泽盖土能尅水理或有之今春二月间得雨二次三月初二日土王用事以后屡遇隂云作雨辄被风散去兹谷雨节尽将过禁土之期适今早获有微雨是占騐之言不无可信明日节交立夏庶冀甘霖大霈渥被　　恩膏萦盼尤切】计辰以近望
　　恩覃明朝立夏庶几雨语切无伦愧有谈
　　喜雨【三月二十日】
　　土王【去声】刚过入祝融灵哉时霈
　　天工【禁土之説虽系世俗占騐常谈乃自三月初二日土王用事以后旬余未霈时霖昨谷雨节尽即得微雨寸许今日立夏甫过土王之期遂自卯至申醲膏渥被近逺均霑洵堪志慰】油然云作沛然雨逾尺虽殊逮尺同弗疾非徐垂霎无声有色润鸿蒙
　　佑民资穑靡不利防感夔夔益敕躬
　　题和阗玉笔筒
　　裘钟【晋王献之有斑竹笔筒号裘钟世无其匹见致虚阁杂俎】兹琢玉为都四十年前此物无【自乾隆二十五年平定回部后和阗为我属国嵗时贡玉与内地任土作贡无异四十年来精璆充牣镌琢滋多前此未之有也】黩武或当差免议崇文实可伴清娱彼疆岂乏章书用斯代幸传今古谟嵗贡视常非异事十千堪笑诩瑚【宋钱惟演有瑚笔格平生爱惜子弟窃之惟演榜以十千购之子弟佯为求得以献即欣然以十千与之一嵗率六七如此语见欧阳修归田録然彼特以罕见珍兹和阗贡玉源源而至殊方珍产视以为常较彼之斤斤寳贵真不值一噱也】
　　国家威徳覃敷无逺弗届外藩属国嵗时进至表章率用其国文字译书以献各国之书体不必同而同我声教斯诚一统无外之规也我朝国书増损蒙古书而成书写自左方直下成行而右汉书则自右而左朝鲜安南琉球诸国皆用汉书西畨天竺缅甸暹罗南掌西洋俄罗斯廓尔喀苗疆皆各有书横行自左而右惟囘部及苏禄国书横行自右而左夫疆域既殊风土亦异各国常用之书相沿已久各从其便正如五方言语嗜欲之不同所谓修其教不易其俗齐其政不易其宜也偶题和阗玉笔筒因及囘疆文字复思今日溥天率土各国之书繁伙而统于一尊视古所称书同文者不啻过之爰即文房题咏触类引申益凛持盈保泰之念非曰贵逺物诩珍异也并识
　　湖南巡抚姜晟广东巡抚陈大文云南巡抚江兰各奏报雨泽情形诗以志慰
　　北省春膏【平声】大率遍【今嵗春膏优渥京师及畿辅各属扵二三月叠次得雨其近北之山东山西河南等省俱陆续奏报雨泽均霑扵农田大有裨益】江南两浙膏【去声】多周【南省如江苏安徽浙江等省亦俱奏报得雨周遍】湖隂渥接湖阳泽【姜晟奏湖南省自正月以来雨雪频施逺近各属以及三厅苗疆一律霑足二麦畅茂可卜有败楚北各属亦俱同时被泽】粤左霑知粤右优【陈大文奏广东省二月内据各属禀报先后得雨三四次至五六次不等髙下田亩均各深透兼有蓄水早稲新秧出土畅发青葱粤西境壤毗连情形亦复相同】兹悉滇疆雨旸若【江兰奏云南省二月初一初三等日省城及开化邱北一带连遇甘膏极为优渥南方节较早不特春花借资茂实而秧田亦可及时播种其迤南迤西各属俱经禀报得雨等语披览各省奏牍膏雨应时为之増慰】惟廑川界革兵收【川省办教匪两载有余虽屡经殱毙多贼而首逆尚未就擒现据勒保奏扵黒马山杀贼得胜拟将各股之贼逼向一路设法攻围蒇功自当不逺且楚北起事之首逆齐王氏姚之富二犯近经徳楞泰明亮等扵陜境合力殱除逺近贼党闻之自必纷纷瓦解其各路奔窜首犯如李全髙均徳阮正通张汉潮刘成栋及川省首逆徐添徳王三槐冉文俦罗其清陈崇徳等谅可次第就擒盼望捷音刻萦宵旰】二凶已获余凶蹙昼夜渴观露布投
　　咏汉玉羊
　　巻卧疑犹声哶闻土中曽住却非羵【汉玉色之带红碧者因在土中年久土与血相渍凝结而成知其为千余年物也家语季桓子穿井获如土缶其中有羊焉使问之仲尼对曰土之怪曰羵羊此玉琢作羊形故戏以为喻】如询阅世经久近考牧应同卜式羣山东巡抚伊江阿奏报续得雨泽诗以志慰
　　山东报泽前曽阅兹续陈来遍且优奚啻麦麰可饱夏更占禾黍并登秋【前据伊江阿奏东省扵二月十五六及二十一二等日雨泽优霑兹复据奏济南省城三月十八十九两日得雨四寸所属州县并东昌泰安兖州曹州济寜各府州属俱扵三月十七八九二十等日得雨二三四五寸不等二麦大田叠获甘膏洵可预占丰稔】食资衣足民应乐富既教加我所求正值披章方寸慰符欣十日霈甘酬【三月十九二十等日得雨之处甚广京师及畿辅各属同时获霑防泽至为优渥兹东省报雨之折复扵三十日递到而昨夜京师又得雨寸许距前此大霈之后甫及一旬足资接润恰符十日之占披览奏章倍深欣慰】
　　喜雨【四月初二日】
　　十雨之期恰翼三【自三月二十日立夏得有防雨近逺均霑极为深透距今甫过一旬连日隂云间作每有阵雨飘洒未成分寸兹于初二日浓隂密布霏微竟日时止时作踈密相间入土酣足以十日之期计之恰及旬有三日似此甘膏接润实较近年为优良深庆慰】容容云布复东南虽云近景农非误惟是先忧泽望覃【今春二三月间频获雨泽二麦青葱已将吐穂大田亦早播种齐全发荣滋长日来农田并未觉望雨而予产念雨旸每先时殷盻兹孟夏之初复叠霑优泽借可稍抒企望】晨以达宵时间【去声】断踈而复密恣沈酣二凶获已逾多日企捷踵来愁不堪【前月十三日自　广润祠祈雨回至御园恰值徳楞泰等奏歼除楚贼首逆齐王氏姚之富二犯报至此后虽屡据奏报杀贼多名军威益振贼势已极穷蹙而奔窜陜境之首犯李全髙均徳阮正通等尚未就擒日増悬望计前次捷报至今已将届两旬想贼匪败窜之余自可尅期擒获兹望雨之懐稍慰惟切企捷音踵至先将陜境肃清再移师赴川协将各路贼首以次殄平宵旰萦懐倍难自释尔】
　　夜雨朝晴
　　迩来夜雨每朝晴【今年春雨应时三月二十日立夏复得透雨此后频获甘膏四月初二日隂雨绵宻约有四寸嗣扵初四日寅刻雨至卯刻止十二日酉刻雨至次日子刻止十三日戌刻雨至亥刻止连次夜雨朝晴实为占丰佳兆现在麦田结穂者颗粒渐皆饱满大田亦长发茂盛望嵗之懐为之稍慰】麦穂増腴黍怒生只以平邪将尽【前据徳楞泰等奏歼除陜境窜匪首逆齐王氏姚之富二犯尚有髙均徳李全阮正通等未就擒获节据宜绵秦承恩等奏报髙均徳一股经徳楞泰明亮统兵由秦岭一带截殱戮甚多余匪窜至镇安地界不日即可擒拏首犯其阮正通李全一股现经宜绵督同兴肇柯藩等大加杀贼匪穷窜至汉隂石泉一带现在协力攻围等语是陜境奔窜之贼已将浄此一路肃清后即可移师川楚帮同勒保景安等上紧办尅期蒇事盼望捷音尤为殷切】越勤捷至望怦怦
　　题韩干画马
　　不凋气体尚犹存鞍鞁弗施自在原祗以誉师排弟子少陵未免过苛论
　　按杜甫丹青引赠曹将军霸云弟子韩干早入室亦能画马穷殊相干惟画肉不画骨忍使骅骝气凋丧绎杜甫诗意显抑韩而誉曹考歴代名画记称干善写貌人物尤工鞍马初师曹霸后乃独擅名唐元宗好马御廐至四十万匹时有沛艾大马西域大宛之种命干悉圗其骏遂为古今独步后世羶芗韩画者至以为通灵感神赵孟頫云唐人善画马者甚众而韩曹为之最是干声誉不在曹霸之下或青过于蓝亦未可知少陵丹青引本以赠曹誉其师自不得不排其弟子则画肉不画骨之说或未免过苛且代逺年湮曹画絶少流传而杜诗则意存轩轾若据此以定其师弟画品髙下恐未为确评也偶题韩干画马因及杜甫诗附论于后
　　戏题眼镜
　　古希过十还増八眼镜人人献百方借物为明非善防蝇头弗见究何妨
　　眼镜古无此物自元明始来自西洋今则其用寖广有玻璃水晶二种玻璃出于冶链不若水晶无火气为良余向以其资人巧而失天真从不用之详见辛丑辛亥旧作计辛丑作诗时予年逾古希辛亥则己过八旬今且将望九矣虽目力较逊于前然披阅章奏及一切文字未尝稍懈有以眼镜献者究嫌其借物为明仍屏而弗用因戏成此诗示意并以识嵗月赋得麦浪【得和字五言八韵考试试差题】
　　仲季频霑渥麦麰胥沐和青黄接寳食【古乐府有小麦青青及麦黄葚熟之句俗谓春夏之交为青黄不接今嵗二三月间春雨频霑麦田滋渥入夏以后复屡沐甘膏二麦已结穂升浆收成在迩小民口食足资接济欣庆实深】髙下簇祥柯饼饵近堪卜欧苏昔有歌【欧阳修诗野阔风摇麦浪寒苏轼诗麦浪水前空诗家用麦浪二字本此】因风诚似浪寓象得称波披练迟裁翦拖纨供咏哦农民餍防【音恩去声】防【音愠　説文秦人谓相谒而食麦曰防防扬子方言闗西呼食欲饱为防防】御馔轸饥疴方丈宁夸此寰区普念他设思舟可泛切已惧犹多【荀子民犹水也君犹舟也水能载舟亦能覆舟因麦浪而思及此亦取譬不逺之义】
　　直隶总督胡季堂奏报二麦约收九分有余诗以志慰
　　报少收多率弗问【今年直所属地方春夏雨泽频霑二麦长发畅茂结穂盈畴将次刈获据胡季堂奏易州所属约收十分永平保定河间天津正定顺徳广平大名定州所属约收九分有余顺天府遵化州冀州赵州深州所属约收九分宣化承徳府所属约收七分有余合计通省各府州属约收九分有余虽未逮十分已为上稔地方官所报收成分数每有因年嵗丰稔将所收实数稍为减报者子向置弗问即如此次直所报麦収九分有余或尚不止此更属佳事予惟以慎重民瘼为懐正不必以收多报少致询尔】报多收少切询之【各省或间遇歉收每先事谘询地方官不得将收成分数以少报多稍存粉饰之见】诩丰讳歉恒为戒六十三年一念兹
　　予自御极以来于各省雨旸嵗收刻萦懐抱六十余年如一日每值收成丰稔惟益増防惕或间遇一隅歉收必再四驰询各该督抚不得稍有讳匿其稔收地方或所收之数浮于所报之数率置之不问诚以丰不可诩而歉不宜讳惟愿各省大吏体此意以子恵黎元庶不负牧民之责即如此次直隶所报麦收分数盖因宣化承徳二府属向来不种秋麦所报分数较少通省牵算裒多益寡尚得九分有余此实上稔之占允堪欣慰即所收已逮十分亦宁存戒满之念不敢稍涉夸诩也爰识此以明予志
　　河南巡抚倭什布奏报二麦约收九分有余陜西巡抚秦承恩布政使陆有仁山东巡抚伊江阿各奏报二麦约收九分诗以志慰
　　京畿已报九分余【前据胡季堂奏直隶各府州属二麦约收九分有余洵为上稔曽有诗志慰】豫省麦收亦似诸【倭什布奏河南省自三月以来甘霖叠沛二麦颗粒一律饱满将次刈获其约收十分者洛阳光州等六州县九分有余者鄢陵睢州等八州县九分者杞县郑州等二十二州县八分有余者祥符仪封裕州等五十七厅州县八分者寜陵邓州等十二州县合计通省麦收约九分有余农民欢抃等语与京畿所报分数相同】西陜东齐两省奏髙麰低麦一分输【秦承恩及陆有仁奏陜西西安等九府州属二麦约收分数内富平等十二州县约收十分咸阳等十三厅州县约收九分有余咸寕等二十一廰州县约收九分蓝田等十二州县约收八分有余郿县等八防州县约收八分合计通省麦收约有九分又据伊江阿奏山东省二麦约收分数内济南泰安等府属约收九分曹州青州等府并临清州属约收九分有余武定兖州二府属约收八分有余济寕州属约收七分有余合计通省麦收约有九分各等语虽所奏分数较京畿豫省稍逊亦可称上稔】安民莫重筹民食切念那能刻念疎率幸夏收资接济过旬未雨又愁予【京师本年春雨霑足立夏以后复频获甘膏二麦结穂饱绽收获在即大田长发畅茂已髙至数尺许惟自四月十七日得雨后迄今旬余未雨气炎热虽遍询扵农田无碍而予廑念雨旸又不免盼泽矣】
　　口号
　　经书刻本视如常背读兼犹省目光假借为明以充实弃而不用亦何妨
　　前戏题眼镜诗以其借物为明屏而弗用曽有识语示意兹更引而申之余以望九之年披阅内外章奏未尝稍懈即经书刻本亦仍照常展视且多系诵习之文背读兼可节省目力若蝇头细字不见固自无妨又何必借资他物为明耶因口占此作以广前意并识
　　江苏巡抚费淳江西巡抚张诚基各奏报二麦约收八分有余诗以志慰
　　江苏报以及江右收麦八分各有余【费淳奏江苏省上年冬雪频霑今嵗春膏屡沛二麦极为畅茂现当刈获之期据各府廰州禀报约收分数内九分有余者系苏州松江镇江太仓通州五府州属九分者系常州扬州二府属及海门一防八分有余者系江宁府属七分有余者系淮安府属六分有余者系海州所属五分有余者系徐州府属合计通省二麦约收八分有余张诚基奏江西省旸雨应时兹届二麦登场据各府防州陆续禀报约收九分者瑞州建昌广信九江南安赣州六府属八分有余者南昌袁州临江吉安抚州饶州南康寜都八府州属合计通省二麦约收八分有余各等语】虽觉稔收逊北省【今年各省麦收丰稔前据直隷河南奏报二麦约收九分有余陜西山东奏报约收九分均属上稔兹江苏江西所奏麦收分数虽较北省为逊亦均可称中稔】究资民食亦欣予
　　端午日作
　　近年均未举龙舟【重五日例扵御园陈龙舟以应节事近二十年来惟己亥癸卯甲寅因望雨罢而不举前嵗丙辰昨嵗丁巳亦因盼望雨泽罢观竞渡并详见旧诗】率为祈甘心每忧今嵗更因临
　　大祀三斋尤复慎防修【今嵗五月初八日夏至祀地扵方泽午节即系第一日斋戒之期予自授政后一切祀典皆应子皇帝举行敬念予御极六十余年叨沐　　后土洪恩至为优厚欣感既深敬凛弥切兹虽弗躬亲　　大祀而节日仍扵御圉致斋停止竞渡以昭防恪】政传
　　祭典应儿莅
　　恩吁时霖切已求【京师今年春雨应时入夏以来亦频霑甘惟自四月十七日得雨后迄今已及半月未经续霈时霖气较为炎热虽目下二麦已届收获大田亦俱长发茂盛不至亟扵望泽而予先事之忧弗能稍释兼以川陜各路擒渠捷音尚未驰到萦盼尤殷兹值重五令节心绪焦劳仍与昨年无异惟増愧惕耳】况望捷仍如昨嵗不胜怵惕不胜羞
　　题刘松年蓬壶仙侣
　　阁拟蓬壶处人应佺羡行或来欲谈者蓄问趣方长丹鼎无须设仙诠有各蔵笑他尘世里汉武及秦皇
　　雨【五月初九日】
　　十雨已过倍【今年春雨本优入夏后亦频霑膏澍惟自四月十七日得雨后距今已越两旬较十雨之期増倍气候炎蒸未免略觉盼泽本日午刻隂云浓布未申之间畅霈甘霖入土约及四寸烦歊顿解允为应时渥泽】甘霖正及兹麦麰收甫定【现在二麦登场京师及畿辅各属统计收成九分有余可称上稔大田禾黍正当长发之时得此好雨滋培益増芃茂望嵗之懐为之稍慰】禾黍发廑资潇洒解人暵深沈拂物滋两忧消一半凯奏独殷思
　　启跸幸避暑山庄至石槽行宫作
　　山庄避暑例依前时方晴啓跸旃麦已稔收堆垒垒禾全新种发芊芊途经雨后无尘宫驻午前有静縁嘉防满庭消暑气晩凉喜复得新篇
　　浙江巡抚玉徳提督苍保同奏报麦收九分福建巡抚汪志伊奏报麦收八分有余云南巡抚江兰贵州巡抚冯光熊各奏报麦收九分有余诗以志慰
　　巡幸宁当误几勑递来封奏阅无迟浙闽收麦八九报【浙江巡抚玉徳提督苍保同奏浙省雨水调匀春花畅茂二麦现届成熟嘉兴绍兴二府属约收九分有余杭州台州金华三府属约收九分湖州宁波衢州严州温州处州六府属约收八分有余通省麦收约计九分福建巡抚汪志伊奏闽省春麦成熟均已刈获登场其收成九分有余者闽县等五县收成九分者莆田等九县收成八分有余者长乐等十九州县收成八分者福清等二十一州县收成七分有余者罗源等五县收成七分者漳平一县合计通省二麦收成八分有余各等语】云贵登麰次第披【云南巡抚江兰奏滇省雨旸时若二麦将次登场据各属开报蒙化等十一廰州县髙下地亩收成均有十分武定等十五州县低田收成十分髙阜收成九分鹤庆等二十四廰州县髙下收成均有九分威逺等十九防州县低田收成九分髙阜收成八分宣威等十一防州县髙下收成均八分有余合计通省麦收九分有余贵州巡抚冯光熊奏黔省二麦登场所有贵阳等府及各防州县收成十分者二十一处收成九分者三十六处收成八分者三处合计通省麦收九分有余各等语】国本民天敢刻懈早田晚种总廑思緑畴满眼凭舆揽瞻望云行雨即施【现当巡幸避暑山庄跸路经临地方二麦俱已收割大田滋长芃勃弥望盈畴询之疆吏等佥称畿辅及口外各属膏雨应时并不稍觉望泽惟节过夏至气炎蒸若早晚得霈阵雨不独可解烦歊于农田亦更为有益未免复萦企望】
　　出古北口作
　　啓程前已雨霑优麦报丰收禾黍稠古北今欣度内外夏中景实惬巡游路无泥泞宜行旅【跸途连日气炎热出口后渐觉凉爽兹于夜间复得阵雨侵晨即霁途间既免烦歊又无泥淖于舆从适宜允为惬望】民有欢顔乐给求惟是靖邪尚廑捷【捕教匪之事自丙辰春间逮今两载有余虽节据带兵大员等屡驰捷奏殱毙起事首逆齐王氏姚之富二犯贼势已就穷蹙惟余匪尚各处奔窜日久稽诛切望各路军营捷音踵至先将陜省逸犯李全髙均徳擒获再将川楚各首逆王三槐徐添徳冉文俦罗其清阮正通刘成梀张汉潮等悉数擒献尅日蒇功庶慰宵旰悬廑尔】逮三年矣自含羞













　　御制诗余集巻十八
　　钦定四库全书
　　御制诗余集巻十九
　　古今体四十一首【戊午三】
　　至避暑山庄作叠去嵗韵
　　昨晩雨宜晴更宜山庄于是驻清怡途斯旧识不期至民久相亲任意随巡狩惟勤人事省豫逰讵在已私为频频望捷仍未已掷笔促章自哂之【昨夏驻跸避暑山庄正值办贵州狆苗及川楚教匪日殷望捷嗣于秋间云贵总督勒保一人将狆苗各首逆悉数擒诛全黔底定而川楚教匪屡经官军捕虽殱贼甚多起事首逆齐王氏姚之富业已就擒而余贼首犯尚有奔窜稽诛者兹又值驻跸山庄盼捷仍如昨嵗惟增烦闷尔】
　　永佑寺瞻礼再叠丙辰诗韵
　　昨嵗平苗邪教仍【昨嵗办狆苗据云贵总督勒保先后奏报攻克洞洒当丈及北乡巴林贼巢擒获首逆七绺须王囊仙王抱羊等苗疆底定并有诗纪事惟川楚教匪则自丙辰春间滋事至今两载有余尚未悉数擒诛企望捷音尤为殷切】诸臣岂弗夙恩承近虽二兵扬励【楚省起事首逆齐王氏姚之富二犯屡被官军兜辗转逃至陜境经徳楞泰明亮等带领吉林黒龙江劲兵协力追捕贼匪由山阳一带分路窜逸官军奋勇追击贼复折向西南窜至楚北郧西地界徳楞泰明亮等昼夜追蹑一百七十余里杀贼数千齐王氏姚之富二首逆犹窜踞山梁官军四面围住齐姚二逆被围紧急俱投堕悬崖官军即时擒斩于三月十三日捷书驰到渠魁既得士气倍増陜境余匪似可克日扫除矣】尚有窜余贼战兢奋勇即应靖巢扫延期何乃驻营凭【自前次捷章奏到之后仅有余贼李全髙均徳阮正通等数犯以官兵全胜之势此溃败穷蹙之贼理应即时扫荡全俘匪党捷音踵至乃自三月十三日至今两月有余虽据宜绵徳楞泰明亮等节次奏报屡有斩获阮正通业已逃至川境而李全髙均徳仍入山奔窜日久尚未就擒宜绵徳楞泰明亮诸人皆夙受厚恩奉命贼岂竟驻守军营不思奋力殄净余匪濡迟乃尔耶】督催每不遗余力【两月以来盼望捷音旰宵莫释或间日或连日驰谕饬催筹笔殆无虚晷军机大臣等遵防书谕指示机宜于训勉之中中以儆惕之意恩威并用亦可谓不遗余力矣】其奈如闻虚语称【宜绵徳楞泰明亮等接奉节次督催之防非不各陈感惧云思设法净余匪乃待之日久而捷音未至徒托诸空言于事何益现当驻跸避暑山庄循例瞻礼　　永佑寺因思昨嵗瞻礼时正值筹逆匪曾有惟余邪教三军之句今又阅一年尚迟蒇绩盼捷之衷弥觉刻难自释尔】
</div>
    <div class="pagination">
<a href="御制诗集_page1322.html">上一页</a><span>...</span><a href="御制诗集_page1318.html">1318</a><a href="御制诗集_page1319.html">1319</a><a href="御制诗集_page1320.html">1320</a><a href="御制诗集_page1321.html">1321</a><a href="御制诗集_page1322.html">1322</a><span class="current-page">1323</span><a href="御制诗集_page1324.html">1324</a><a href="御制诗集_page1325.html">1325</a><a href="御制诗集_page1326.html">1326</a><a href="御制诗集_page1324.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
