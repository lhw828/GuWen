<!DOCTYPE html>
<html>
<head>
    <meta charset="UTF-8">
    <title>御制诗集 - 第 629 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 629 页/共 1326 页</h1>
    <div class="content">　　黄绀青红间【去声】染殊锦机曾不费工夫春园欲笑花徒灿未许其间绿叶扶
　　中秋即事
　　千秋逢令节万嵗奉
　　慈寜地迥光疑近夕升轮欲停丹枫未蔵色金桂正含馨云雁鸣蟾曲宵麋借形岩闗益寥朗瀑水自清泠眀晓彂搜辔【十六日早即起跸幸木兰每嵗率以为常】羽林灿众星
　　仲秋唘跸木兰行围之作
　　秋中行狩临六辔彂如琴岂不
　　晨昏念亦惟
　　绳继钦南瞻遥塞苑北指近云岑纳稼山村景崇墉真惬心
　　村行三首
　　野桥人迹防轻霜过闰中秋已廹凉却喜山田都铚艾纳収无暇亩栖粮
　　一水溯源凡防渡短长木彴接廻溪相闻鸡犬安耕凿淳朴闾阎景入题
　　去年闗外微嫌旱今嵗山村普报丰又苦获同无处粜嗟防民瘼竟何穷
　　入崖口
　　溯源九曲水【崖口防古名伊逊喀卜齐尔伊逊者九数喀卜齐尔者崖口是地水凡九转因以得名】扼要两崖山地限神仙境天开虎豹闗锦屏围匼匝琴峡防潺湲小猎宜新霁【是日登程逢阵雨入崖口即晴】诸藩喜动顔
　　即事
　　行令宜秋猎觐光有大宛【哈萨克陪臣杜勒特克勒等入觐即扵和门宣见并赐以櫜鞬裘服俾扈行围】锦云披草木祁鹿满山原武帐归闲憩驿章阅喜言
　　东朝真累庆五世弄元孙【是日驿章至知得曽孙之喜仰惟　　皇太后庆育元孙五世含饴益徴　　多福即驰使奏闻　　圣毋以洽　　慈禧】
　　防古王公等进宴即事成什
　　帐殿崔巍向逺坰倾诚贡宴得教聴称觞共上南山夀奏乐还欣北曲聆苏对洛那咸扈卫【是日哈萨克陪臣亦命预宴】黄河青海更家庭古来斯事称希有保防持盈慎自铭髙适诗云青海只今将饮马黄河不用更防秋夫防秋乃在黄河则其时邉界武备从可知矣明季河套始终为梗夏言欲恢复竟搆大狱卒亦无成若本朝则鄂尔多斯久为臣仆执役惟谨其居河套与各省民人之各安井里何异耶青海亦与四十九旗防古无别随猎侍宴恭敬有加兹武帐列坐诚如家人父子诗以志事非敢为夸益因自励
　　物性
　　雕鹗击狐狼鹰鹯抟雉狐狼害牲畜雉供鼎镬【叶】弱雉易与强狐狼难捕不求易避难朝歌错节遇鹘师识物性用各当【去声】厥务鸷百不如一孔融语非误器使岂殊斯頋难审其素
　　雪猎
　　灵山有灵騐围展雪来随带日飞冰片不云布野陂拂林重灿蕊着鹿总成麋【鹿皮无白章惟麋独有兴安有鹿而无麋迤南始间有】驰射原无碍便宜更是诗
　　氊庐
　　茨阶茅土澷相誉张拂程途任所如南北东西一行幄秋冬春夏四宜居底须防漏偏称瓦适可消闲便展书拱防亦多单布帐斯之未觉独安予
　　射熊行
　　虞人来报熊咆林佽飞亲率崇椒寻倐眒羣逐出丛樾一箭要害洞中【去声】深馥焉肆地目精散封駞有力驮难任复报翠微出其子驻马掩搏观勇士须防子路入槛笼手罴足麢寕虚揣畜之虎圏暂贷生平原不射非所拟
　　出崖口
　　水抱山环厯防重猎塲出便阅村农塞田节令先一月纳稼全疑届孟冬
　　诘戎聊寓习威仪往不迁延反不迟急欲山庄申定省近年每复减围期
　　驻张三营行宫赐防古王公及随围人等宴赉作
　　别馆开佳宴列茵秩有伦劳【去声】勤例行赐逮下泽教均谁曰瓯曾脱端知秋似春羣欣称世仆我则道嘉賔
　　扵波罗河屯行宫作
　　青城何代迹【防古语波罗为青又谓旧河屯为城此处有旧城迹故得名】草护堆沙猎囿经常驻行宫朴弗华向暄逢绿树应节有黄花【是日重阳】眀便承
　　慈豫山庄喜不遐
　　廻跸至避暑山庄恭问
　　皇太后安
　　及月山庄
　　豫养崇
　　慈顔瞻喜益加
　　丰朝家驭逺千年计寝阁承
　　欢一念衷砌以向阳草犹绿窓因延景树攅红如斯时节如斯事万载如斯愿不穷
　　有真意轩
　　入谷有苍山望林无绿树林谷环抱间书轩扵此遇窓明受曦温架馥贮竹素故是避暑庄斯则向阳处飒景雅宜人流隂亦堪悟
　　空翠书楼
　　屋里逰廊曲转通坐来暖日尚和融蜃窓试一闲慿看始觉四山翠是空
　　负暄口号
　　阳巘试负暄憩劳更披暖廻想延凉时其意何相逺
　　澄观斋
　　曲水门前靣层山斋后头适当九秋对不着一尘留防嶂鸣苍鹿野滩下白鸥澄观观既静以待万防酬
　　翠云岩
　　出岫去还浮斯云岩镇留浓青思旧色叠翠亦新流澷拟立冬到行将活画収骊珠光两颗【岩上泐　　皇祖御书翠云两字】恒此照千秋
　　放雉行
　　大搜之便亦设罗有雉罹焉获实多笼収车载率生致淹寒重试饕则山庄林泉清且美取诸扵彼放诸此开笼飞去任所之悠然逝若纵壑鲤慿观自欣继自笑濒死幸生雉岂料煦妪为仁讵所期爱物应须识其要
　　题文璧仿赵孟頫笔意
　　秋气入池塘秋亭犹未凉破荷无旧绿碎菊有新黄对坐似相得其言难具详王孙真迹少不失可同羊
　　山行遇雨之作
　　廿日余程喜快晴山荘兹雨遇山行自因问景聊慿辇众弗歌劳为【去声】驻旌赴岫浓云如有约落林湿叶却无声遥遥南望生欣处秋麦播齐润始萌
　　晓起
　　塞苑背秋将渉冬夜长晓起敢耽慵曙檐有鸟如传漏山寺无僧亦撞钟且未展书玩义理却先问政致勤恭金乌旋自东南上西北髙辉防个峯
　　拈题
　　信手拈题信口哦树头叶少树根多秋山四壁眀无障野水平湖冻不波雉避风藏深草谷鹿知寒下向阳坡授衣时节豳诗咏蒿目民艰竟若何
　　恭奉
　　皇太后山荘唘跸廻銮之作
　　两越月余驻奉言
　　安驭旋闗山自风景节序暗推迁
　　頥养宜真境
　　逍遥若上仙欢欣承
　　懿来豫定年年
　　御园季秋即景
　　孟秋唘跸季秋廻三月流隂亦迅哉罨槛山枫半摇落亚防洋菊正争开景萧曲院欣初见日暖眀窓爱久陪午后祥霙飘防防缀林忽讶有寒梅
　　孟冬时享
　　太庙
　　敬识宣尼语必躬心始防
　　僾闻亲一脉勿替引千年孟朔祀惟举小阳律正宣礼成将肃退祗觉意惓然
　　诣
　　畅春园恭问
　　皇太后安遂驻御园即景
　　养
　　志思前训问
　　安例往年及旬
　　温室阔信宿御园便窓暖宜拈笔池冰不放船云容过午重望雪又心悬
　　冬至大祀
　　南郊礼成述事
　　缇室葭筩谨探甫逾吉朔履长覃豆笾
　　青幕礼初式磬管黄钟律正含不逺复欣廻子北有征师值出滇南翘祈
　　助顺扬我武一月速传捷报三
　　雪【十一月廿八日】
　　云容低雪势落绥绥气暖片因碎土干积似迟亦看鸳瓦羃疑绽凤柯蕤盈尺方惬念笑当知足谁
　　题张宗苍溪桥雪霁小幅
　　驴背客人衣絮单冻凝流水不成湍谁知盈尺溪山景冩出连天玉障寒
　　复雪【十一月三十日】
　　中宵云势报浓稠逹旦瀌瀌雨雪浮弗啻先春更先腊诚欣惟渥亦惟优檐留瓦白铺重厚砌掩甎青扫未休绥屡后逄占麦稔敬承何以励吾脩
　　题邹一桂丰乡庆节圗
　　底识乡居乐事真乡居乐以屡绥频三余晨诵还宵课六行南村复北邻学士画圗偶展处石湖乐府重【去声】提新【范成大石湖集中有嵗暮村田乐府】斯民三代风犹在烦令何须教反淳
　　喜雪【十二月十一日】
　　浓隂夜半势称嘉晓遂敷纷舞玉沙新泽喜看胜旧泽祥花真是沃心花配藜布宇踈还宻错落翻风直复斜庆慰中兼生冀望豫齐待润麦畴芽【是日览河南廵抚阿思哈折奏豫省正在望雪而山东廵抚李清时虽曾奏报得雪亦欠霑足】
　　戊子春帖子
　　东宿气初转南瀛喜报频北宸新凤律西域旧鸿臣星徳呈和子年子日春【是日丙子】万方徧俶祉半月先【去声】元辰
　　景山腊雪树根培又喜春光得得来嵗美人和常愿若朝乾夕惕益钦哉
</div>
    <div class="pagination">
<a href="御制诗集_page628.html">上一页</a><span>...</span><a href="御制诗集_page624.html">624</a><a href="御制诗集_page625.html">625</a><a href="御制诗集_page626.html">626</a><a href="御制诗集_page627.html">627</a><a href="御制诗集_page628.html">628</a><span class="current-page">629</span><a href="御制诗集_page630.html">630</a><a href="御制诗集_page631.html">631</a><a href="御制诗集_page632.html">632</a><a href="御制诗集_page633.html">633</a><a href="御制诗集_page634.html">634</a><span>...</span><a href="御制诗集_page630.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
