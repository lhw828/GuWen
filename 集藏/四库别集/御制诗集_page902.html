<!DOCTYPE html>
<html>
<head>
    <meta charset="UTF-8">
    <title>御制诗集 - 第 902 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 902 页/共 1326 页</h1>
    <div class="content">　　宋甆臂搁
　　物有其竒必有偶乾坤示象羲经纽宋甆臂搁天府乆兹获其双不胫走瓦形长短同薄厚鐡足淡青出蓝受后先合德相为犮官窰脩内陶成后瘦金笔法搁臂肘羲之悬腕或弗取此理倩谁为判剖文房雅玩堪享帚那数琅玕琼瑶玖卵幕杯只盛体酒小哉浮梁昊十九
　　题邹一桂仿王蒙山水
　　法不拘其荷叶皴山樵早已得精神柴篱童子开扉望采药还乎待主人
　　夏至日
　　北郊礼成述事
　　年年勤毖
　　祀嵗嵗沐
　　申庥礼以质明执
　　恩同甘雨流【是日雨】六英奏允协三爵荐思柔耆定重防佑钦承励敬脩
　　祭毕廻御园恭问
　　皇太后安舆中襍咏
　　祭罢
　　斋宫小憩迟更衣就道辇逶迤夜来渥雨晓防歇【玉更雨极稠宻向晓祭时渐防后即止】
　　富媪甘膏允赐禧
　　已喜大田深渥陇恰看二麦渐登场思量此际晴犹好因识人心曷有常
　　蓟门古迹是耶非【蓟门烟树旧为燕山八景之一其处不可考因于土城闗俗所谓防连坡者建小亭竪碣以存其迹】七字曽留吟笔挥【乾隆辛未年曽咏燕山八景即以蓟门烟树诗刻于碣间】今日雨丝风片里补他八景认依稀
　　致斋三日踈
　　温凊旋跸凌晨诣畅春奏对青郊农况美
　　慈心同我念惟民
　　御湖晴泛
　　轻云聚散容无定细雨宻踈意欲防厯未逮申遂开霁棠舟耐可泛澄澜
　　篷支筠片画如入棹拂桞丝珠尚垂习习轻风翻碧浪金鳞万防面前披
　　禾苖助长总芃生此际宜晹喜麦成却忆东廵归水路舟中盼雨每嫌晴
　　蔚蓝天色深欺碧拖黛山容浅隠苍着个虚舟任去住光明镜里泛轻凉
　　东园观麦
　　仲春暮春雨时霑秋麦春麦苗胥茂大胜往愁陇干而我适值东廵狩兹来方逮夏之至结穂饱满熟已透奄观铚艾堆圃塲亦有栖亩收未就是宜时旸资毕获昨近小雨乃频遘心期云防日以暄无刻不因农务究
　　对云楼
　　緑云恒在山对之四季无向背白云或在天对之一时有憎爱望雨而爱望晴憎方寸何曽有定情不如緑云无忧喜后凋之色恒如此
　　抱朴草堂
　　草堂虽缀景抱朴意犹深既念茅檐苦敢忘阶土心绕门有流水对户亦遥岑一巻唐诗在浩然什合吟
　　观畴楼口号
　　收麦堆塲禾满田如油緑色蔚芊芊今朝拾级凭观处遥祝秋成意更防
　　花韵轩
　　已过三春候谁称万物华幻中付荣谢静里悟根芽雁去书空杳燕来窥栋斜文轩韵恒在何繋有无花
　　敦素堂见莲花始开
　　过由复道复过来咫尺如园小憩陪暗付春光与花谢底知夏景见莲开淡妆雅韵诚宜素外直中通不染埃那借徐熙称绘事可从敦处玩真材
　　挹泉榭
　　榭俯引流水渠防墙外边非泉乃曰挹有若假借然既复思其通何水而非泉逺近纵有别盈科无异焉坐以是之取有本究精诠
　　晴望楼口号
　　既雨人心即向晴髙楼纵目惬遥情村村塲圃堆新麦持穂都期饼饵成
　　豁如室
　　何室弗四壁此独曰豁如廓然顺应物闻诸复性书心地茍充诎逼塞徒逃虚坦坦冺芥落落无方隅谁能忘筦倪试与观古初
　　益思堂
　　额檐义各别率以励身脩防意畨畨异题吟每每留兹来已仲夏重到拟深秋试问益何思喜晴望麦收
　　映清斋
　　弓様廻廊扇様斋溶溶池水緑侵阶凭轩不必五弦抚一曲薫风早入怀
　　写镜亭
　　一亭如虚舟澄波映其下写镜因得名可凭不可把物来而顺应妍媸随照者惟弗设成见所以为公也偶临忽有思镜复谁为写
　　合翠轩
　　新叶两三见吐曽春徂荏苒夏临仍谁知往返跸途里翠合翻怜得尔能
　　题唐鼓腔尊
　　是噐乃都统索诺穆筞凌得自乌鲁木齐呈进者考其地唐为役庭县与金满轮台西海同北庭大都防府今屯田军士因垦土得之色泽斑斓入土年久当为唐代之物其式与遵生八牋所载鼓腔尊相合因以名之并成是什
　　伊犁逺域易田畴乌鲁木齐为近陬垦土噐呈戊已尉范铜形异子孙卣自唐以上应无纪入塞而来似有由辟地开疆听彼议安民和众尽吾谋
　　尊蔵得胜
　　灵纛于紫光阁诗以纪事【有序】
　　师中麾督劘旌军胜壮风云之色徼外绩成偃伯兵销腾日月之光郊台既列拜以
　　告勲紫阁遂尊藏而志武溯自虎符申命壁垒新而一将宣劳因之貔旅同心弓刀利而八旗鼓勇应指挥以破险咸励赳赳桓桓运钤略以出竒仍合堂堂正正艰辛百战先登则蚁聚就殱摩荡七斿并举则鹰扬奋击顾壁间之图画建牙称是英姿振地角之鼓钲展斾知其勇号韬函嫓昔与西陲珠饰以交辉櫜戢从今叶北斗玉衡而永定
　　郊台武定叩
　　苍穹陈列
　　灵斿凯礼雄宣力勤劳资众将坐谋筹画頼元戎建时吉气占刚日竪处军祥符胜风例以伊犁及回部尊蔵髙阁纪成功
　　蕃劒行
　　功成俘受甲已弢归来蕃劒呈票姚西羗尚武相争嚣盈尺利噐常系腰毺戎服为衭襓强食众暴逞厥豪防鸡连足掀彼碉究亦何成嗟汝曹徒观鱼肠室饰鲛缀以七寳蚌殻雕龟纹隠起星芒昭卭筰寳物斯称髙匣蔵紫阁识勲劳光明日月兵气销
　　弆蔵所获金川军噐于紫光阁并志以诗【有序】卭笼劖浄深林无伏莽之遗槃木俘来逺徼有戢戈之喜指防战图张壁慑我威弧检稽获簿陈庭收其脱帽金璅已抛残重甲嗤犀兕之尚多铅丸惟悬賸空囊识虫沙之早化短锋谁佩漫矜犵党之铦左插何施自敛脱光之影荡两川而兵洗金气全消铸九鼎以勲铭铜标讵比虎皮韬椟连函用志武成鳯咮濡毫长律寜夸文具
　　出师宁曰图俘物弆噐亦因纪武功贝甲蛮刀胥就获搴旗斩将并称雄金川金小穴俱扫【两金川分东西东为小金川西为金川俗亦谓之大金川云】白鹿白狼迹岂同那肯事平忘众力惟应泰保慎吾衷
　　夏日讨源书屋
　　书屋西园里由来近
　　畅春【恭奉　　圣母所居园名即前园也】问
　　安此憩息勑政览敷陈不觉半年隔又临仲夏新讨源竟何若所愧尚迷津
　　万夀山清漪园即景
　　轻舆乗暇揽名山迤逦长隄俯碧潺东挹鳞塍望秋稔北看黛巘入云间清华水木防心处来往风光瞥眼间况是防余罢筹笔吟情于此可能删
　　题玉澜堂
　　窓蜃临池玉空澄与目谋风来每拂水澜作却非流动有文章趣静无起灭沤蓄波今嵗盛喜足灌田畴
　　养云轩
　　岩半虚轩俯明湖爱此兼得山水趣因之醖酿易生云靉靅亦恒于此住迩来膏泽足青郊禾怒长麦秋属却是宜晹日以晅无借容容致雨霔分付养者须靳之莫使出楹满空布
　　藕香榭口号
　　藕在深泥讵解香生莲风馥满池塘莫嫌榭额失颠倒无藕何由莲吐芳
　　无尽意轩自讼
　　轩窓纳万景故名无尽意但此所该广纳景实不啻试问天下人其意谁尽既而我岂不然属望怀恒置久晴希雨霑已雨盼晴备持盈保泰心更觉时萦思宣尼鄙患失当之允难避
　　寻云亭口号
　　既霑渥雨对晴欣晒麦堆场功正勤岂是无端来问景今朝那肯重寻云
　　再题恵山园八景
　　载时堂
　　春仲来游未及吟兹当夏仲緑隂深载时多少惜时意一瞬流光没处寻
　　墨妙轩
　　弆蔵名迹命精摹墨妙苕华与众俱未识当年把笔者羶芗今日可知乎
　　就云楼
　　名园缀景无不具楼就山腰山吐云时正宜旸资晒麦英英此际漫殷勤
　　澹碧斋
　　溪斋临水水溶溶碧实邻虚澹匪浓妙处可凭不可说清风波面拂其踪
　　水乐亭
　　静非无进动非流九夏凭来意亦秋设曰披风有真乐应为水调奏歌头
　　知鱼桥
　　石桥曲折镜光披潜跃文鳞适任伊俯仰清华谁弗乐便当鱼乐亦应知
　　寻诗径
　　窈而深更缭而曲歩歩神传七字真若谓寻诗于此合可知诗亦解寻人
　　涵光洞
　　石林苍逻复青围空洞如含静者机那更入来讶生白南华早已示其微
　　题霁清轩
　　冠巘搆三楹来欣霁景清徂云飞片片皎旭丽晶晶仲夏不知暑宜晹真惬情倚防吟五字今日善循名
</div>
    <div class="pagination">
<a href="御制诗集_page901.html">上一页</a><span>...</span><a href="御制诗集_page897.html">897</a><a href="御制诗集_page898.html">898</a><a href="御制诗集_page899.html">899</a><a href="御制诗集_page900.html">900</a><a href="御制诗集_page901.html">901</a><span class="current-page">902</span><a href="御制诗集_page903.html">903</a><a href="御制诗集_page904.html">904</a><a href="御制诗集_page905.html">905</a><a href="御制诗集_page906.html">906</a><a href="御制诗集_page907.html">907</a><span>...</span><a href="御制诗集_page903.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
