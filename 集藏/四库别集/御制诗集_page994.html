<!DOCTYPE html>
<html>
<head>
    <meta charset="UTF-8">
    <title>御制诗集 - 第 994 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 994 页/共 1326 页</h1>
    <div class="content">　　蕉林端砚为蕉叶逸趣绿天契雅音不识付之撰明史如何泚笔以书心
　　斋中
　　斋中永昼静愔愔消遣惟欣翰墨林懒作新竒可喜事常存后乐先【去声】忧心岂因久厯生骄泰越以小康励敬钦何必赋诗多颇忆难忘熟处毎成吟
　　热
　　迩日朱明盛深居已觉炎麦秋催报熟禾雨略思霑爱静不开牖防歊慢卷帘芸篇最消暑晰理契心潜
　　闻蜩
　　蜩即蝉之类应时五月鸣谁能解诗义未免动秋情饮露声犹涩因风韵已清无知随化物亦自乐生生
　　麦熟
　　麦熟今年胜往年北南一例报丰连【今嵗麦收北省之直隶山东河南奏报九分有余南省之浙江福建湖北湖南广东奏报九分及八分有余南北一例豊收实为近年罕觏】曰欣曰惧心难措遇此何修益惕干
　　夜雨【五月廿二日】
　　炎热蒸为雨摐霖入夜清檐泉千瓦注簟爽一床生幸惬祈年意仍劳廑逺情【时尚未闻畨回苏阿洪即四十三擒获之信】麦塲收未毕亦为【去声】愿时晴
　　甘肃布政使福崧奏报得雨诗以志慰
　　殱贼命王师无非计安民行程计近逺一再遣重臣【前因苏阿洪即四十三肆逆遣京兵往勦因命尚书和珅及海兰察等驰驿速往兰州时大学士公阿桂在浙办海塘回即命由河南取道前往】和珅入甘境即有雨随轮【和珅等于四月望前入甘肃境即遇雨】今接旬宣奏屡被膏泽均【福崧奏称甘省春夏之交每患雨泽稀少本年自四月内省城得雨三四次今五月初七初九十二等日近省一带又连次得雨三四寸地土滋润往年罕有等语】甘省艰致雨地瘠民诚贫犁巢虽未蒇农兆慰则真宣来咨实情珅回复由秦【苏阿洪一案勒尔谨总未将前后确实情形明晰具奏因念该处阿桂一人尽足了事而朕往热河御前领侍卫及军机大臣扈从者不宜少因命和珅回京并面询甘省一切事宜据称沿途经过甘肃西安山西各省麦收即日登场收成均在九分以上云云】云秦晋麦收胥至九十分何以承
　　天庥惟益励敬勤
　　题项元汴端石四螭砚
　　四螭鉴式法炎刘书画千秋朗鉴收不识当年天籁阁躬行鉴已亦思不
　　喜晴【五月廿六日】
　　前朝咏夜雨【廿二日夜雨】已有望晴意昨日复作霖较前倍其势虽未碍麦收长此恐成沴彻夜问云形反侧愁弗置眷言麦迨收实栗胜往嵗临得更患失患失因农计傍午云始散西北风来遂晶阳朗烜之无虑霉变穂大田更渥润勃长【上声】益芃穊我愁共云徂额手志五字
　　题仿古犀角杯
　　仿古原非逺古时宣城规制近犹遗切磋写出溪村景淇澳风人喻有思
　　唐寅层岩梵宇
　　峭峡若无路谁欤架木连仄蹊曲致逺竺宇逈成悬网水足尘洗珠林与呗宣锡应义公驻不染自安禅







　　御制诗四集巻八十一
　　钦定四库全书
　　御制诗四集巻八十二
　　古今体一百十五首【辛丑六】
　　西直门外
　　又迨
　　北郊举大禋还宫迁坐致斋寅昨宵云防余微缕念在念消浄碧旻
　　二麦丰收实异常半犹蔚陇半栖场耞粗砻细需时日此际殷祈曰若旸
　　粱髙禾矮总芃芃晓露浓濡漾细风一种农慿览处惧遥欣近寸心中
　　斋居即事
　　雨后节迟暑尚悭【今年逢闰五月晦日始夏至】凉生秘殿逺尘阛对时已惕阴将长【上声】抚序应知嵗渐孱心尚清明敢辞老政闗治忽戒偷闲斋居永昼间原有诗本黄绫手自删
　　周代半玉尺口号
　　周尺欠犹一寸强考难缺折始何方【此尺长正今五寸较周制尚欠寸许其两端必有一缺折处即工人改制完好亦不知防多年矣】昔那全竟今那半此所短输彼所长
　　咏宋端石仿唐石渠砚
　　石渠唐砚贮西清赵宋端溪此仿成虽曰文房聚所好欲因题句辄惭生
　　夏至日
　　北郊礼成述事
　　节应阴阳防
　　恩叨晴雨时二麰幸称获多稼祝如茨奉
　　祝久弥肃防
　　庥深益寅躬承卌六载惟以吁
　　鸿慈
　　北郊礼成回跸御园即目成咏
　　礼成更服例斋宫岁久槐隂满院笼礼寺石栏欲修饰笑而弗许好【去声】难同【太常寺奏请修整斋宫并石栏皆欲刷凿见新以石栏经雨渍苔痕颇存古意不许兹视之实佳也】
　　轻舆清晓歴郊衢芃緑黍禾灔露珠此象十年艰一遇秋收时逺益殷吾
　　麦半登场半未收宜旸颙兾获丰稠絮云空宇时聚散难措寸心慰与愁
　　觉生【寺名】路便每传餐十里烟郊破爽寒洪雅园过畅春近【洪雅困即米万钟勺园今为郑亲王邸第】追思不忍举头看【向每自北郊礼成回跸必先恭诣　畅春园问　　安今追忆不可复得惟増凄感】
　　题钱维城山水册
　　作径既诘屈卜居喜幽雅脩业祗静縁时事了无惹东方笑吏隠徘徊托金马
　　右疏静业
　　山泉泻为溪溪抱村成趣山霭与溪烟昕夕常相遇漫问是谁家防茫不知处
　　右溪村烟霭
　　岩云暗茅屋展巻四启窓古道有防心俗虑一以降滴露任筠林清聼互摐摐
　　右竹聼雨
　　流泉落平湖晴光漾溔渺岂必非江海于焉亲鱼乌不拟张志和船上渔童少
　　右晴湖倚棹
　　飞鸦往或来日暮归林木草实与粟粒随逐饱自足比之牛羊下賸觉无拘束
　　右春树归鸦
　　蜀峡多恠石其险当剑门出险乃张帆榜人眉乃轩回睇蚕丛溪犹觉畏心存
　　右蜀峡张帆
　　磵以幽而閴柯因乔益竒樵人所弗到竟逭斧之斯流泉定名菊延龄无不宜
　　右幽磵乔柯
　　伐木闻鸟鸣求友绎诗防相擕素心人共入深山里以是锦衣归鄙哉彼翁子
　　右层岩樵侣
　　振鹭擘岩落就平流激湱太古声色摐那复计寻尺山亭待谁观却了无人迹
　　右云嶂飞泉
　　昭邱结梵宇崇林相暎带如闻钟鱼声泠泠答清籁是谁墨名人蝉蜕尘嚣外
　　右松壑香台
　　秋水澄清潭秋林疎旷宇泛泛坐阖闾而非事网罟渔隠斯已多何须偻指数
　　右秋潭清泛
　　玉戏夫何如改观神自超无圃不为悬有林皆作瑶画图犹絶胜弗虑见晛消
　　右悬圃瑶林
　　咏定窑莲叶椀
　　赵宋传来白定名尔时却以有芒轻即今火色全消尽一朶玉莲水面擎
　　闰夏逰玉泉山即事得句
　　西廵回跸此曾过偶至又经两月多率以万防少闲暇敢图一豫畅吟哦风生满樾敲清籁雨足诸峯滴翠螺结习由来难尽涤起予佳景况骈罗
　　创得斋
　　创得名虽久斯来即创来壁题八年阅斋景一时陪槐古叶相接荷迟花未开溪亭披晓爽奏牍细批裁【是日于此传膳办事】
　　撷翠楼
　　林姿树态四隣稠色相空机七字收却是偶兹撷翠耳曰恒还祗属斯楼
　　题丽瞩轩
　　晓爽颇不炎可以陟髙岭数息遂隮巅有轩据层逈因逈弗恒到偶到兴亦永壁间多旧题嵗久一瞬等山容与水态方方供防领丽瞩讵在兹乃在緑千顷麦收将迨全禾黍如油挺此景实罕遇何修励自省
　　罨画窻作歌
　　山房有窻向东开率与名之曰罨画画中四时景不同而最宜者鳞塍界鳞塍忧乐亦弗齐乐惟时若忧则水旱萦深思今年幸值麦收好日烜兼被渥雨滋慿窻骋目如错绣黄者麦场緑者黍禾茂絶胜林木及岩花开我殷懐吟兴凑昆明近俯澄水其源玉泉原在此乳窦混混不舍间百顷湖光致渺弥本因节宣济农功何来榭敞与楼重知我罪我艰置答惟増惭愧心田中
　　静怡书屋口号
　　翼然书屋山腰据小憩笋舆肩者劳片刻去来静安在输他虚白此恒陶
　　憩倚晴楼有防
　　从来有登必有降自策而登因降西数武之间具至理因悟万事视此齐在原陟降消片刻登难降易更可思曰堂曰楼各缀景倚晴楼额檐端题雨足宜晴利晒麦分明惬我愿所希一逰讵祗赏山水闗情稼穑恒殷兮
　　防漪斋
　　溪斋临水裔漪练一窻防檐闪光不定簟翻影若含虚无艰拟议流动称【去声】吟探合相叅离即前三与后三
　　挂瀑檐
</div>
    <div class="pagination">
<a href="御制诗集_page993.html">上一页</a><span>...</span><a href="御制诗集_page989.html">989</a><a href="御制诗集_page990.html">990</a><a href="御制诗集_page991.html">991</a><a href="御制诗集_page992.html">992</a><a href="御制诗集_page993.html">993</a><span class="current-page">994</span><a href="御制诗集_page995.html">995</a><a href="御制诗集_page996.html">996</a><a href="御制诗集_page997.html">997</a><a href="御制诗集_page998.html">998</a><a href="御制诗集_page999.html">999</a><span>...</span><a href="御制诗集_page995.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
