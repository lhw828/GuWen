<!DOCTYPE html>
<html>
<head>
    <meta charset="UTF-8">
    <title>御制诗集 - 第 642 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 642 页/共 1326 页</h1>
    <div class="content">　　东园观麦
　　东园有隙地种来验田功一月未经临麦穂簇芃芃都縁屡霑泽额手谢
　　鸿蒙实颖既已佳实栗更冀充庶防继霈雨获秋当益丰迩日颇作云云作随以风诚恐遂靳膏失望嗟三农祈嵗无止念慰不抵忧忡
　　题邹一桂花卉册
　　杏
　　同梅五出异梅香结实甘胜一着尝小雀不知闲拣择栖枝聊复爱红妆
　　兰
　　不在防中不畹邉折来带露防枝鲜无端那虑风吹谢人是长生杜氏仙
　　长春
　　緑叶红葩防染匀竹栏石砌镇鲜新分眀注出羲经防一气乾元四季春
　　荼防
　　色如重醸味加芬屡舞风前若带曛可惜蜜蜂忙两翅不防尝得祗饶闻
　　紫藤
　　风中婀娜月邉斜逸态闲姿总不差縦使季伦锦为障紫丝终是属王家
　　梨花
　　月眀何独李难分为【去声】是梢头喷静芬设使扵斯防色相等闲亦得证声闻
　　虞美人
　　垓下楚歌闻四面失时可奈美人虞芳魂千古帐中舞韩信陈平俨丈夫
　　秋海棠
　　花钿委地尚余姿小字何妨人尽知不恨三郎恨元礼乗危安得托忠辞【通鉴纪杨妃马嵬自缢事以陈元礼计弭兵变不失为效忠之举杜甫且揄扬之殊不知元礼扵杨氏方张时何不犯顔请诛乃当随君播迁时身统卫士不闻引义镇抚徒欲甘心国忠乗衅激军胁主律以鲁论虽曰不要之诛其无辞矣】
　　蓝菊
　　名冒黄花色却蓝东篱开先【去声】月余探虢州设读柴桑传体物防无黙自慙
　　牵牛
　　瓣瓣花房嬝嬝丝牵牛那解助耘耔河邉凉露新秋夕似黄姑过渡时
　　芙蓉
　　照影江邉上下红丰姿雅合飏轻风飞来翠雀栖横苇欲啄芳葩向水中
　　菊
　　各种东篱晚节香幅中何故独遗黄【是圗菊花四种而无正黄色故戯及之】小山深意人知否同气防他尽敛芳
　　水仙
　　休论涿河与洛濵玉为肌骨雪精神世间更有谁堪比合是水晶宫里人
　　天竺
　　珠串瑚不借丝宁湏百八数为期名称天竺实相称【去声】曾是婆罗门呪持
　　蜡梅
　　腊月江乡兴不孤偶将蜡瓣写成图花前试问高闲客也忆金门献嵗无
　　热
　　去年腊既望已立今嵗春所以节早消息推畴人清和月之杪如仲夏首旬迩来适未雨赤日辗朱轮炎熇不可当纵风热郁湮御园清凉境广厦挥汗频惓彼畎亩间炙背方耕耘黍禾苗已茁牟麦穂正振何当山出云一雨万事訚
　　闻蝉【四月廿三日】
　　初鸣声尚涩再鸣声已畅旋闻桞塘间一和而一唱万物各趋时片刻不相譲玩日愒时者胡不思所向
　　汤泉荷花
　　水温复早四月绽荷花中使携瓶贡新葩暎座嘉翻阶友红药望浦想朱霞设以方君子甘罗岂足夸
　　夜雨【四月廿五日】
　　晚云意颇浓其雨犹未降披衾稍假寐薄冷侵纱帐徐闻雭声隔牖飒舂撞惜哉风随作雨势遂相让展转不成眠春膏恐孤望所希大霈泽庶防利耕防
　　将军公眀瑞及领队大臣都统扎拉丰阿防军统领观音保灵榇至京亲临奠酹即事成什
　　全师原是出蛮陬何事三臣命独休【将军公明瑞师次小猛育额尔登额逗遛不接应以致旱塔木邦之贼并力邀遮时以营中病疲之卒谊难径弃三臣矢志不肯轻还殿后接战临阵捐躯】被阻棱棱耻生返捐躯赫赫永名留殿军无愧孟之反陨节同如赵庆州故里榇归临奠酹酒杯酾尽泪还流
　　题金廷标画八帧
　　渔舟
　　泊舟危壁下伸臂探滮涆获珠畀丈人定将取石鍜
　　樵径
　　担柴縁曲径石磴耸迤逦买臣热中人是固非所拟
　　水车
　　春陇待灌溉水车踏聨络本是无机心那虑汉隂薄
　　夜读
　　梧月栉银云展书汲古芬乐此清宵景非学陆佃勤
　　抚琴
　　独坐崇岩巅膝上横琴抚飞鴈落平沙妙合曲中谱
　　欵鹤
　　胎仙伴朝夕岂曰无佳賔忆在云龙际神防张山人
　　书课
　　衡石较芸编工夫课多少虽曰效祖龙清浊殊了了
　　横笺
　　横笺复把笔童子持梅进欲画抑欲书总可为春信
　　五月朔日恭奉
　　皇太后观龙舟
　　今嵗端阳适值斋【夏至月之七日端阳日应致斋】龙舟先【去声】节浦中排讵因一已供【平声】逰目为是
　　万年博豫懐延夀缕长拂仙艾迎凉庭爽羃髙槐麦秋已报八分获幸可
　　慈欢抚燮谐
　　以菩提叶书心经并成是什
　　心经二百六十八足该三蔵之全文书惟贝多罗始称【去声】金粟亦惟祖蔡伦贝多罗既不可得粤东菩提犹其邻竺僧智药持种至植之虞苑传虞翻授偈百十七年后菩萨扵此示肉身六祖祝髪果其下风旛不动堂犹存树厯千载叶万亿谓非佛力谁縁因般若波罗书既竟得母见布而疑黂
　　钱选石榴
　　火齐囊盛冷玉珠枝头緑叶蔚相扶熟来佳实天然剖诡辩夷维更借无
　　宋旭禹王村夜话圗
　　禅关访静侣不觉夜深时既曰谈空谛留圗复底为
　　题莹徳堂
　　书堂枕碧溪漪影近平隄澄照契轩豁怡神协筦倪澡身眀徳业取象俯玻瓈责实循名切吾宁漫与题
　　对云楼即兴
　　重隂緑树羃檐披出树层楼眺逺宜此日对云无别念念惟大霈雨应【平声】时
　　松簧馆
　　不竹而为簧非虚而为窍吹万风入之落落吟古调素琴或可写和笙奚防肖扵古有师旷解防声前妙
　　写镜亭
　　铜犹待旃摩玻瓈待锡贴【西洋玻瓈镜必以水银和锡贴背面然后防照物】惟水则不然有照非他借【叶】波澄那更兴物来随所接讵设妍媸见真觉性情惬以弗写写之虚亭了无渉
　　乐性斋口号
　　量雨较晴勤望嵗性予所廑在元元即今正复希膏泽乐岂不佳不易言
　　新赏室
　　弥月未经到夏光又异春花红何防去树緑满庭匀不解琴樽趣惟耽书史因圣经从幼读奚有在新民
　　题抱朴草堂
　　讵云无画栋偶尔爱茒茨借羃緑隂下还临碧水涯稀来原似剏暂憩颇相宜黄屋非尧志吾犹景仰斯
　　挹泉榭
　　阶临流水澹然披容是文章声是诗久坐何妨挹芳润句成辄复歩前移
　　静虚斋
　　虚室峭蒨间既深斯致静阶前草逓芳窓外竹摇影棐几置博山馥馥浄香领清思扵以生尘念扵以屏子西得同然时防日方永
　　雨中西直门外
　　彻夜霏微势未成晓来宻霔始传声凭舆那复知尘土凉润光中问景行
　　迩来甫切望霖懐此雨时哉信大佳仆役湿衣非不虑还宫有事为【去声】临斋
　　黍禾及尺緑苗蕤收麦堆场穂遗此际吾心廑【平声】又别优霑快霁乃为宜【大田得此膏防可谓及时而二麦正在登场又宜即霁既慰之余复生冀幸】
　　养心殿对雨作
　　适来郊雨已称佳心犹不免嫌未畅还宫广殿坐清昼洞唘纱防眄云状宻铺四宇浓且低歴午达申势酣放京兆晓报二寸霑其实言过恐无当斯乃既优复既渥助我穉苗长诚谅转思麦收尚栖亩快雨快晴希两偿
　　题金廷标人物画
　　松柏之间谁则宜舍梅卉里更宜谁山凹选得含英品自课奚僮为【去声】接枝
　　右选梅接枝
　　竹篱茒屋幽居致山雾溪烟过雨晨移得桃花栽绕舎个人疑是防锣人
</div>
    <div class="pagination">
<a href="御制诗集_page641.html">上一页</a><span>...</span><a href="御制诗集_page637.html">637</a><a href="御制诗集_page638.html">638</a><a href="御制诗集_page639.html">639</a><a href="御制诗集_page640.html">640</a><a href="御制诗集_page641.html">641</a><span class="current-page">642</span><a href="御制诗集_page643.html">643</a><a href="御制诗集_page644.html">644</a><a href="御制诗集_page645.html">645</a><a href="御制诗集_page646.html">646</a><a href="御制诗集_page647.html">647</a><span>...</span><a href="御制诗集_page643.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
