<!DOCTYPE html>
<html>
<head>
    <meta charset="UTF-8">
    <title>御制诗集 - 第 1164 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1164 页/共 1326 页</h1>
    <div class="content">　　歉　　　谕行备荒事例】劭农
　　家法重耕桑　　　【太祖甲寅年令国人屯田旷土太宗天聪九年禁滥役妨农崇徳元
　　年禁屯积米谷令及时耕种二年令各屯堡及时劭农】
　　朂勤虞亮戒丛脞【天命八年　　　朂羣臣勤职十一年　　　朂诸贝勒母习逸乐崇徳二年　　　谕诸大臣勤修国政七年谕诸王贝勒勤修政事　臣茅元铭】
　　教俭豳居臻阜康　　　【太祖尝出猎雪初霁恐草上浮雪沾濡撷衣而行侍卫等私语曰上何所不有而惜一衣耶　　　太祖闻之笑曰吾岂无衣而惜之吾常以衣赐汝等与其】
　　【被雪沾濡何如鲜洁为愈躬行节俭汝等正当效法耳】同我太平效犬马际伊季世沸蜩螗取残张伐师迎斾【顺治元年四月命睿亲王统大军定中原值流贼李自成破明北京呉三桂致书乞师除暴王遂整旅入闗　臣郑际唐】
　　【御制】后舞前歌曲振防【睿亲王击败贼将唐通于一片石入山海闗李自成率马歩二十余万列阵以待是日大风迅作沙尘蔽天王令军士呼噪者三风遂止奋击大败贼众追杀至四十里自成遁走王直趋燕京以防书驰奏】谨备銮舆迎
　　圣主肃清宫禁赖贤王【李自成既西窜睿亲王至燕京故明文武官出迎五里外王进朝阳门老幼焚香跪迎众以明卤簿御辇陈皇城外启王乘辇王固辞乃以王仪仗前列乗辇入武英殿故明众官皆拜贺王定议都燕即具疏恭迎　　世祖驾至燕京定鼎】得天下正古无匹【自古得天下者如唐宋皆前朝大臣躬行篡夺汉明虽以兵取而汉为亭长明亦元民皆干犯名分未有如我朝与明隣国兴师本以复仇入闗且为破贼明已失之天下我朝得之贼手光明正大亘古无伦】
　　作
　　世徳求庆未央
　　三圣重光兼守创
　　一人继序更恢皇
　　仰瞻
　　寳箧防晨夙　　【皇上每日夙兴恭读　　　列圣实録周而复始者数十年　臣严福】肆谒
　　珠邱惕露霜　　【皇上于癸亥甲戌戊戌癸卯年四次恭　　诣　盛京展谒】国俗训镌文噩噩【崇徳元年　　　太宗御翔鳯楼集诸王贝勒大臣等　　　命内文院大臣读金世宗本纪　　　谕以金世宗奋图法祖勤求治理衣冠言语悉遵旧制时时练习骑射垂训至切后世渐至懈废忘其骑射以致倾危又谆谆以改满洲衣冠效汉人服饰忘旧制废骑射为戒垂示万世子孙至为明切乾隆十七年　　皇上恭读　　　实録敬述　　　训谕立卧碑于箭亭俾子孙臣庶皆遵聴母忘以绵亿载丕绪】
　　战圗
　　咏绘阵堂堂【乾清宫敬贮　　　太祖实録战圗八册乃　盛京时旧本　　皇上以尊藏之帙子孙不能尽见因于辛丑春　　命依式重摹二本以一本贮上书房一本恭送　盛京敬蔵并御制敬题诗什】伐碑其地
　　勲桓烈　　【御制　　　太祖己未年萨尔浒之战书事一篇癸夘嵗　　命镌立清汉字碑于其地
　　以志　　　鸿勲　臣戴心亨】
　　作赋于京义炳烺　　【御制盛京赋万言述祖功博皇道为万古第一大文】乐府标新谐律吕　　【御制新乐府五十章敷陈　　　显承之义】
　　诗编排韵首宫商　　【御制全韵诗以上下平声三十部首咏我　朝　　　祖　　　宗盛徳大业】振车旦钺仍封号【乾隆戊戌　　特旨以定鼎初睿亲王之功最大身后受谤为之昭雪复其王爵仍世龙罔替又开国功王中如礼郑豫肃诸亲王及克勤郡王后经改封者皆仍还原封之号以彰勲伐且令其后人覩名思义念祖抒忠　臣程昌期】武穆文昭表賛襄【乾隆二十九年　　上特谕开国时有军功之王公等裒举事迹纂为宗室王公勋绩表传】
　　録本
　　内廷铺景铄【编纂　　　方略皆本于　　　开国实録盖崇徳元年所辑文直事核足资垂信　　　开国实録系以满洲防古汉字三体恭缮旧蔵　盛京翔鳯楼后贮　内库　　皇上命于颐和殿之后建敬典阁移奉　　　太祖以下歴朝实録永世尊蔵兹　　　方畧成録一分亦贮此阁】书参胜国证精详【明臣纪载我　朝事迹如黄道周博物典彚之类命馆臣择其书中有可采可辟者节取辨证附识　　　方畧各巻之末以征信实】恭吟
　　臣庶起而舞【臣秦承业】
　　【御制】聪听子孙慎勿簧仁
　　圣祖仁勤民务宪
　　皇考宪饬官常古稀所惧半百里犹日孜孜敬不遑命缓徴安徽庐州凤阳颍州等府十六州县旧欠诗以志事
　　各省昨秋被灾鲜加恩防少沐
　　恩稠【昨嵗直隶山东河南山西陕甘湖广江西江苏安徽各省据督抚等奏报秋収均在八九分以上内惟江苏之清河安东等县安徽之鳯庐等州县被水成灾不过一隅中之一隅于通省全局无妨是以今嵗新正加赈恩旨仅止江苏安徽二省此实上天恩贶伴民气较前苏息也】新正合再丝纶沛安歙重廑十六州【昨已降旨加赈安徽懐逺等偏灾十五州县兹复念安庆庐州鳯阳颍州等府属前年灾歉之复适逢疾疫民间元气未复若将所欠歴年灾缓之项新旧同时并征未免拮据因再加恩所有安庆等府属之懐宁等十六州县祗徴本嵗正项其应徴旧欠及歴年灾缓钱粮借欠本折口粮籽种等项俱缓至今嵗秋成后视民力如何再行补征以示恵恤】本嵗幸完租赋正歴年奈欠旧新留都教缓至西成后元气吾民庶暂休江南总督李世杰河道总督李奉翰奏请添建牐座诗以志事
　　邳运流湍似建瓴向无牐蓄泻难停前年建两工失缓【邳宿运河自猫儿窝以下三百余里地势建瓴河流易于泄泻前年萨载李奉翰奏请建牐两座以时启闭乃该督等挑濬河身于上防未曽放水之前并不赶紧建闸以致水无拦蓄漕运阻滞嗣经两牐建成复谕以运中河一带路长河流迅驶若两牐仍不足擎蓄不妨据实奏明再行添建一二座以资収蓄】今嵗増双议合听【昨冬据李世杰李奉输覆奏前次所建利运亨济二牐于漕运往来相机启闭甚为得济但河道绵长水行迅驶尚不足以资擎蓄悉心筹度请于河城利运两牐中间马荘集地方添建一座又于亨济牐至宿汛坡墩地方添建一座按时启闭自更有益等语已批依议速行勿再迟误得此节节闗拦水有停蓄今嵗漕艘自足资浮送矣】往复咨胥为民计曡层建在就河形庶防转漕抵通速仍借春膏望靡宁
　　题张照临顔真卿坐位帖
　　髙本无何矮本连丰城弗啻两龙泉端庄流丽印千古先获我心然不然
　　昨丙午秋得顔真卿祭侄文槀为之记有合端庄流丽为一之评嗣得张照临真卿争坐位帖巻复检石渠旧藏有照所节临坐位帖幅本因题巻中四絶有句云兼存节録石渠中流丽端庄活鲁公兹于丁未春复得照矮纸所临争坐位帖一巻其自防云曽见祭侄文真迹所谓端庄杂流丽者令人慨想如见其人正与予昨嵗语相脗合直是先获我心可见笔墨中有真印也此矮本乃临戯鸿堂刻跋中有旧搨不可得之叹髙本则临自宋搨两本各极其妙先后同入内府不啻延津之合而皆不及幅本之尤为神明规矩盖照醉中所仿手活神全妙得天趣其所云勃勃十指间者亦自道其得意处也因题矮巻并识题和阗玉防昌九老圗用白居易诗韵
　　和阗质写防昌防雅称【去声】皤然眉与须七益二来成九数三山五竺拟多娯【二句櫽括居易诗意】秘书【秘书监狄兼謩】府尹【河南尹卢贞二人以未至七旬不及列见居易诗注】嵗未至李老【元爽】满公【僧如满】格畧麤【入此二人则为九老然不在七老之列故居易别有诗】我亦祝厘鸳集侣【辛巳嵗恭值圣母七旬万夀命于香山举九老之防诸王及在朝文臣为一班武臣为一班致仕者别为一班各得九人】
　　【辛夘年复依例举行而显亲王及钱陈羣邹一挂三人已于辛巳入防后复康强预列尤为盛事并有诗纪事】独嘉赓韵鹿为扶【钱陈羣游香山赓韵诗有鹿驯岩畔当童扶之句嘉其竒而正因以其诗意仿梁楷泼墨法为图赐之】赢其翰墨徒成画视此琢磨重作圗欲问清通裴叔则玉人交此可能无










　　御制诗五集巻二十七
　　钦定四库全书
　　御制诗五集巻二十八
　　古今体一百三十六首【丁未二】
　　新正养性殿
　　养心贵有为养性图无事初成是殿时【在丙申年】率己言其义倐忽阅十年新正每一至去者日以逺来者日以近叶屈指复八年宿愿庶防遂有望惧无成増年乃减嵗兹犹日孜孜遑敢懈初志既而辴然笑胥非第一谛
　　景祺阁
　　层楼为后殿【殿后之殿非谓宫殿也】晏息雅相宜拟待耄期处【上声】亦非遥逺时韶光欣复至曦影看旋移宿愿如诚副天恩沐景祺
　　寻沿书屋口号
　　水有源而木有本讵当为学本源无寻流沿委如从事切我惟应在典谟
　　古华轩【前有古楸一树因以搆轩故名】
　　树植轩之前轩搆树之后树古不计年少言百嵗乆孙枝亦齐肩亭立如三友粗皮皴老干冬时叶无有积雪为之华是诚循名否
　　抑斋口号
　　抑斋本是少年居【予向扵重华宫治西厢为书室名抑斋践阼后凡御园行馆可以凭几展编者无不以是为名详见抑斋记】随处频教署额书致政诚能居此室武公庶得嵗相如
　　题倦勤斋
　　规制如敬胜【是斋一如建福宫内之敬胜斋之式为之】楣檐号倦勤耄期应有养劳逸自攸分设果愿能副洵为福出羣春秋剰八度年近一年欣
　　遂初堂自警
　　堂以遂初额遂初岂易言必其世平泰方可付儿孙百里半九十斯时益慎原春秋复八阅孙赋或符论
　　题元人三阳开泰图
　　干九三为泰九三因之开泰有名谈应思往复平陂理已在朝乾夕惕含
　　题文山集
　　忠义根心节烈身宋家终始一全人文山不独嘉其艺题句为师千古臣
　　奔波江海竟南回一木难支大厦摧丞相却原入师返那辞浮语致人猜【天祥以右丞相入元请和与元相巴延抗论巴延拘之夜亡入真州制使李庭芝疑天祥来为元逰説移文令真州苗再成亟杀之再成不忍绐天祥出城遂得脱至髙邮东泛海入温州又元刘岳申作天祥传称苗再成欲合淮西制置使李庭芝淮东制置使夏贵两军为堵截元兵之计天祥然其説故寄书二阃庭芝得书反以丞相无得脱理罪真州不当纳天祥且谕再成亟杀天祥以自白等语抑扬其词以庭芝疑天祥为怪然是时庭芝先闻扬州脱归兵言元遣一丞相入真州説降而天祥适至故以为疑且安知非元将料天祥必投扬州先纵反间使庭芝杀天祥也岳申未悉逃兵流言情事但云得书反疑为乖亦非笃论也】
　　苗李守城入不容操戈室里避其锋二人【谓李庭芝苖再成】设弗徇忠节岂免千秋辟险凶【岳申以苗李守城不纳天祥为非然庭芝当危急存亡之际为宋守扬州数年将士为之死鬬元所遣诏使悉焚斩之率能尽节忠扵所事再成虽旧史无传然能脱天祥扵难卒以城陷不屈而死此二人亦唐张巡许逺之亚而以不纳天祥议之过矣】
　　黄冠如愿转难评【天祥被执元世祖爱其材欲官之天祥曰国亡吾分一死傥縁寛假得以黄冠归故乡他日以方外备顾问可也是天祥亦未尝不欲生而必扵死节使元世祖不杀之而听其为黄冠迟之十数年则天祥反不成其为天祥矣盖忠臣义士一时激烈从容就死适足以成其名鼎革之际似此者不胜偻指在时君有以处之耳】莫若从容就义精子不知终弟受职应难地下见其兄【天祥长子道生没扵进兵恵州时次子佛生以空坑之败被虏不知所终后以其弟文璧之子陞为嗣考璧在宋权户部侍郎广东总领兼知恵州后降元为临江路总管兼府尹纪年録又载天祥有从子隆子仕元宁州判官等语文璧仕宋显秩又复腼顔仕元九原有知应愧见其兄也】
　　雪山行旅歌题宋人画
　　雪山大图传李成郭熙行旅亦其次【李成雪山图最为杰搆又郭熙关山行旅图运思精妙曽扵己亥冬题有磵道﨑岖氷雪厯旅人来往马羸疲之句】是图出入二家法帧中却未留名字自是北宋画院派又无画院之习气可称絶代最佳作是用长歌纪其事髙峯防嶪插半空凹处红墙见萧寺寒鸦作阵飞不去雪虐风饕涩双翅劳劳趂旅名利人栗烈朔程那能避驱车乗马步担负劳逸虽殊冷同致旗亭卖酒或颉羮坐待贾获三倍利石桥溪水有长源弗冻乗流木簰至超情入神运磅礴不独刻画称工致疑本大幅被割裂【是本运笔沈快超情入神自是北宋能手但裁去名欵又所画逺山上祗留余缣寸许当是大幅被人割裂别为一副牟利者】将问之谁无实际佳言善行古之人似此泯寞多弗啻此则幸哉赖歌传有名无名奚足计
　　黄任端石玉堂砚
　　义取坤三铭语镌【是砚铭曰简而文丽以则含章可贞君子之徳十四字隶书欵署莘田黄任字也】古端曽是弆莘田旧蔵十砚轩之一【砚右侧钤方印二曰莘田自赏曰十砚轩图书西清砚谱内旧蔵黄任石田砚一得此珠聨璧合亦増韵事也】得此欣他珠有聨
　　题韩干春山逰骑图
　　三巻两轴共六马【石渠寳笈旧蔵韩干画马三巻照夜白图一圉人呈马图一马性图一又二轴明皇试马图一又猿马图一画二马余各画一马凡六马内圉人呈马巻并二轴有宣和瘦金书题识均无韩干欵】韩干所绘蔵石渠其三宣和瘦金识然皆蓝田欵识无即今复遇不胫走覩此春山逰骑图却亦无韩之欵识徒因蕉林籖定诸【是轴春山逰骑图画马六亦无韩干欵识惟据梁清标题籖云唐韩干春山逰骑图真迹并蕉林收蔵三印以前六马证之笔法宛肖】虽云肉胀神豪岸质以旧蔵法不殊一图乃具有六骑【去声】似证其六皆然乎骑【平声】者结束各倜傥如闻前后相招呼不名一家岂独马采石风止言近诬何必一一征姓氏而为刻舟求剑徒
　　新正雍和宫瞻礼
　　宫号雍和即禁林【雍和宫本　　皇考藩邸　　登极后命名曰雍和宫乾隆十年予念斯地为　　龙池肇迹之区非可防越因荘严佛像选髙行梵僧司守以为祝厘之所】问谁扵此称【去声】居任亦惟调御堪演教故每初正来致钦孚甲春芜才脉脉排衙慧树自森森
　　跃龙悟到无心防不失由来赤子心
　　云岫轩
　　跃龙邸第回陟山北门近途便试清遨书轩云岫隠假山虽筑土嵗乆成真允林木已蔽亏骋望通兆眹是地隣琼岛春隂冀其引扵泽岂辞多人情自我凖
　　题镜清斋
　　无论水镜及氷镜一例铺地蓄目清设以不波观在静【谓水】扵斯即景义犹精【谓氷】妍媸惟听自来照好恶何曽此系情防到无心并言忘【去声】懋勤砚匣漫须呈
　　焙茶坞
　　松虬竹凤翠交加等第个中宜焙茶缀景不过题偶尔冷泉亭况亦无差【辛未南巡扵灵隠寺冷泉亭上有观焙茶作】
　　振芳亭口号
　　循名亭额望由东玉积林峦景未融莫谓振芳时尚早太冲赋意蕴其中
　　韵琴斋
　　水想七条石想轸由来大地是春音香山冷涩弦疑絶祗合琵琶漫拟琴
　　快雪堂
　　书堂额快雪幸每副其名几怯临池俟廊看补版呈【快雪堂石刻缺者后人易以木刻兹将木版弆置堂中另刻石补嵌廊壁俾还旧观】玉増松柏秀泽润麦麰荣好古得全古却因恧畧生
　　澹吟室
　　红荷緑水兹犹逺聴反视收自有投寄语骋妍抽秘者全提应在澹中求
　　题文从昌虎邱图
　　家法衡山傥是乎一时抚画兴飞呉前年屧步留吟处幻景视兹同与殊
　　咏和阗玉龙尾觥
　　和阗之玉产玉河回人捞贡如赋科颇有捞所弗到处地辟嵗受土浸多偶一得乃最珍异较与汉玉犹为过弗付俗工刻新様式取龙尾俾琢磨质之汉器无差别瓯研亚旅宜吟哦恶防有戒谢醁簮芳可爱翩婆娑因材赋物全厥美用人视此能乎麽
　　赋得骊龙守珠
　　宋人骄遇南华子河上骊龙畧示机絜矩守珠喻守器戒惟其睡慎宵衣
　　题李公麟渭桥受盟图
</div>
    <div class="pagination">
<a href="御制诗集_page1163.html">上一页</a><span>...</span><a href="御制诗集_page1159.html">1159</a><a href="御制诗集_page1160.html">1160</a><a href="御制诗集_page1161.html">1161</a><a href="御制诗集_page1162.html">1162</a><a href="御制诗集_page1163.html">1163</a><span class="current-page">1164</span><a href="御制诗集_page1165.html">1165</a><a href="御制诗集_page1166.html">1166</a><a href="御制诗集_page1167.html">1167</a><a href="御制诗集_page1168.html">1168</a><a href="御制诗集_page1169.html">1169</a><span>...</span><a href="御制诗集_page1165.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
