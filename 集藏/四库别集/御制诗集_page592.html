<!DOCTYPE html>
<html>
<head>
    <meta charset="UTF-8">
    <title>御制诗集 - 第 592 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 592 页/共 1326 页</h1>
    <div class="content">　　云外赏
　　冠岭开轩轩有窓慿窓俯畅景无双由来延赏于云外视聼何妨声色摐
　　涤襟泉
　　春泉石缝细淙音半亩成池静且深我自先忧民瘼者偶然寓意涤尘襟
　　防笔石
　　春山无处不堪诗平石居然防笔宜数遍三唐将六代防人曾是弗孤斯
　　绣云壁
　　柏叶浓青槲叶黄悠然云又起中央丰隆借得天孙杼满壁铺成锦七襄
　　驻跸静寄山庄
　　轣辘轻舆出蓟城宜人山色面前迎两年已阅能无意三日为期此畅情秀罨髙峯见松石润霑平野聼隂晴村民喜色跸途侧同我欣逢绥屡成
　　旃旌未午至山庄台馆髙低画防张何必天池思鸟道从来地轴镇渔阳泉声防是能蠲俗花色由他且勒芳静寄试看真面目无形容表有归藏
　　韵松轩
　　春寒花事遅红紫胥未吐轩前偃盖枝谡谡犹太古声固斯为佳色亦斯为妩妩则似魏徴佳惟识杜甫色声皆浄韵而非笙簧伍惜我不能琴横膝为之谱
　　澹懐堂
　　防株松列院万叠嶂围斋又此春风至惟欣静赏谐禽音调外户苔色染前阶花信山中未真称惬澹懐
　　云林石室
　　杰壁峙硿礲覆以檐如笠下望似披云歩来原拾级是谓妙之门可悟虚所集歴厯泐旧作岂非余结习
　　贮清书屋
　　有屋亦包山虽山一拳耳广大乃在中中庸标厥防何必曰须弥居然胜芥子小许信足佳漫以浮玉拟
　　题读画楼
　　松石之间架小楼四时画意阅从头渊眀辞里为何句读到涓涓泉始流
　　受宜居
　　室惟虚则受其受莫非宜春晓风来际秋宵月入时两峯互磅礴一水落涟漪竒想今朝得居原久若斯
　　雨花室
　　泉萦石逻树周遮竒境中尤竒莫加既曰一尘不到处奚烦天女雨天花
　　闻道士诵经戱题
　　清虚玉宇防瞻罢【山庄内供奉　　玉帝处毎至輙有内监道士司镫火然驾廽彼亦随去非常住也】便聼黄冠醮斋可惜冷冷原梵唱鱼山未免应【去声】官差
　　池上居得句
　　乗闲山景揽多竒水态宁当更舍斯就下千盘原借涧架髙半亩竟成池何妨延月为澄照亦自随风作浄漪慿槛因之悟文笔防嫌一徃泻无遗
　　农乐轩
　　讵为增园景由来騐穑功茅茨真是朴廪庆斯崇鹿柴秋田防鳞塍春水充今年农信乐此乐与民同
　　再题邹一桂杏花
　　曾是春华东竺庵侍臣设色得神堪即今山馆相逢处引思还飞江以南
　　山中杏朶未舒芳着壁翻看浅淡妆何必于斯较真幻请看真暂幻原常
　　阅本
　　黄阁封章间日来来斯批阅肯徘徊知人则哲其难矣莅政应勤敢怠哉四海一家惟益凛万民元气在深培亦思衡石非真黾举要还当审所该
　　坐天成寺楼得句命尹继善和韵
　　石级髙萦防马登春山羃防晓烟澄峯排两闼争辉日涧转千盘尚带氷松较六朝还更古天悬一镜不须镫寺楼老翰相擕坐问尔栖霞可得能
　　万松寺
　　寺山松树多无万无已名之曰万松古格谁云不资借春来也觉翠隂浓
　　片片春云欲放晴游山真觉畅崇情楼窓谡谡松风入聼是天龙法喜声
　　山居白足两三僧不解参禅不演乗粥饭之余无一事紫衣让尔得相应
　　盘谷寺
　　万松成小憩游念结盘中石栈防子马云岩指向东寺藏宻得谷山蕴聚云隆那借春芳问天花落半空
　　望云罩寺未至
　　絶顶开云寺不藏緑松天外见红墙便同竺阁慿虚坐那更攀梯往上方
　　凌霄戍削紫芙蓉途半非闗兴已慵天驷不妨善腾踔多人春马弱悬峯【云罩居盘山极顶跋马云劳而春时马蹄力弱尤不宜于登陟因不复命驾以恤骑从之力】
　　西甘涧
　　适才向万松原自涧口入云岩耸亿丈珠勒劳拾级夤縁到盘谷辰过己巳值【叶】及兹薄言旋曾不费半刻进难退则易物理于斯识筞马便过庵东麓犹当陟
　　东甘涧
　　分来一麓隔东西西涧刚过东涧徯又可从容俾众憩小楼掞笔续前题
　　千尺雪
　　春骑游山转春泉入苑聼随来千涧水滙带一池亭髙下自如意东西弗防形前年耳畔者依旧响无停
　　题唐寅品茶图
　　苏台文笔擅风流雅合髙张石屋幽竹鼎茗瓯依旧例图中人可许从不
　　半天楼
　　抗巘横楼号半天望如月宇碧霄悬﨑岖遥径肩舆到荦嶨诸峯眼界前髙处因成憩以静适来所歴见都全似兹坐揽宁非逸却是吾心戒逸焉
　　天籁室
　　防曲廊中转诸竒户外罗拂岩落飒沓掠树起婆娑不借丹青染都成黄范科应嗤元汴阁收逊此间多
　　朶山亭
　　山亭聊借石为屏一朶芙蓉四季青便是右丞难画取请看得妙在无形
　　花朝放歌
　　今日仲春月之半春寒曾未花枝灿花枝未灿亦何妨宁碍花朝千古案盘之阻盘之中适逄其防松石丛底须万紫与千红不过稔冉随东风松苍石秀春光融春光融花朝无花亦可喜金不博金水不洗水
　　云起阁
　　延阁崇椒上邻虚颢气氲春田方带润空宇又生云冩出原无定浮来忽莫分便晴虽不惜设雨更应欣
　　延春堂
　　率以春朝至春山辟寝堂憩来多静思延得好韶光爱看松恒秀不嫌花未芳宵衣聼啼鸟勤政是吾常
　　晓
　　山寺天鸡声似自云中坠昒昕日未上千岩渐光霁春烟起虚谷升傍髙峯际漠漠难为名淰淰雅称意而我披襟坐便问有何事安得无事人于斯观旦气
　　小石城歌
　　石城扼控盘之阻太行提封固百堵是何工叠石成天然梁丽架楼橹嬴颠项踬不与【去声】闻松防泉池永为伍轘辕潼闗真小哉防人守复防人取无取无守视斯城恒占徐无千万古
　　翠帀亭
　　宛转肩舆过石城孤亭数武据嵕平千林虽未吐新叶峯黛原看面面迎
　　婉娈草堂
　　石势外视雄其秀于中藏田盘所以佳山足压诸方更择秀之防个间搆草堂婉娈用董名先得同心良前轩勑政罢斯焉小徜徉旋复怵然思无逸周书详
　　聼瀑
　　草堂闲坐对林岑瀑水当窓送净音我自剏聼堂自惯前年响直到而今
　　题董其昌婉娈草堂图
　　草堂婉娈始香光便以名堂堂内张窓外壁间如印证昆山盘谷雅相当
　　晴
　　四野春云雨未成千峯岞防忽开晴情知沃壤非需泽不免为之惜念生
　　种松
　　何处而无松无松处亦有乗闲课补种趂此清明【叶】择髙植之冈移低出诸薮譬如育贤材量物随所受忽然思絜矩用人似兹否
　　山行
　　山行小歩御肩舆且止无妨进以徐适已逸斯惟偶耳防人劳则岂应如
　　引胜轩口号
　　垒防髙峯案衍冈千林窅暎与低昂引来诸胜接无暇轩自恒闲人自忙
　　题清音斋
　　两株古柏峙堂襟落落清风自在吟洗不期其筝笛耳悦原契此浄眀心竹惟解和埭边籁泉任常调涧底琴楼筑三层特松耳虚称景是知音
　　撷翠楼
　　就迥为髙不费脩縁梯而降乃知楼撷虽万树因时异翠则孤松自古留三日无妨身与憩一时可悟意相投天风习习岩间落更有寒涛飒若流
　　石林精舎
　　迳自谽谺入室居峭蒨间无云常带润有景雅称闲何碍一时憩祗宜诸虑删楞严如辨见不繋八还还
　　对山亭
　　何亭弗对山对山是亭独此理可言乎无过名偶録譬之人一身四支百骸簇名各有所占人竟于何属防此得居亭不然枉碌碌
　　再题云林石室
　　静室一间足葱胧万石林禽音翻上下谷景幻晴隂苟不渉仙境安知引道心匡牀延坐久日影过髙岑
　　静夜吟叠旧作韵
　　盘谷窈而深新篁虚月隂且停八骏骑愧抚五弦琴淡淡松窓影冷冷莲漏音清宵吟叠韵落得暂怡心
　　游古中盘得诗六首
</div>
    <div class="pagination">
<a href="御制诗集_page591.html">上一页</a><span>...</span><a href="御制诗集_page587.html">587</a><a href="御制诗集_page588.html">588</a><a href="御制诗集_page589.html">589</a><a href="御制诗集_page590.html">590</a><a href="御制诗集_page591.html">591</a><span class="current-page">592</span><a href="御制诗集_page593.html">593</a><a href="御制诗集_page594.html">594</a><a href="御制诗集_page595.html">595</a><a href="御制诗集_page596.html">596</a><a href="御制诗集_page597.html">597</a><span>...</span><a href="御制诗集_page593.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
