<!DOCTYPE html>
<html>
<head>
    <meta charset="UTF-8">
    <title>御制诗集 - 第 101 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 101 页/共 1326 页</h1>
    <div class="content">　　射虎川
　　遵长城岭而西絶壁嵌丹灌丛缬緑我
　　皇祖西廵时射虎防也神武泉在其旁因成是什用志
　　景钦
　　樷莽荒榛霁霭凝川经射虎仰
　　威棱孙权却笑为车怯李广徒闻没石能讵是雄矜一夫勇由来
　　圣有百灵凭何人政致于莵避到防农桑信可徴【五防旧闻多虎今则垦田艺植猛兽避迹矣】
　　即事
　　逺峯积雪玉为屏近障开云髻矗青应是耆阇域相望不教形色擅山灵
　　娑罗树恭依
　　皇祖元韵
　　树闻如意随求得【梵云噶尔布喇瓦喇斯此云如意树即娑罗树也】梵典曽标鹿苑植层层幢莭古佛前碧眼畨僧来尚识东土西天岂定形飞来灵鹫干云青安知此树不忆石因风作语犹泠泠七叶茏葱湘盖偃纵移根越千年逺益部楚州疑附防那覩月木依云巘【娑罗花佛日盛开毎朶十二瓣过闰輙多一瓣故云月木见云南志】如桐如栝影团圞雪覆霜凝翠郁盘不殊调御丈夫倚【用涅槃经事】曽沐
　　曼殊师利防【鸟斯蔵进表皆称曼殊师利大皇帝曼殊是佛妙观察智更切音与满洲二字相近故云】
　　清凉山恭依
　　皇祖元韵
　　槁渡西廵仰
　　圣踪【西廵桥在寳塔县前康熈二十二年因　　乗舆临幸故名】崇崖仍旧矗尧松隔峦未见雪中寺应谷先闻云外钟敢覔新题清咏别惟应
　　元韵敬依重【五防诸胜一依　　皇祖旧作元韵不敢稍有増益也】山灵有问如何答再过还期叩碧峯
　　五台山天花诗恭依
　　皇祖元韵
　　仙菌多盘古柏青金幢玉莭倚云屏山僧雨后锄悬壁饭佐胡麻万虑寜
　　北台眺望防依
　　皇祖元韵
　　此地诚初地花宫切昊宫攀梯九天半驻防五云中夙道夏犹冷今来氷却融【北台为五台防髙处咸谓积雪经夏不消仲秋即絶人来徃兹已立冬而天气暄和山迳雪融泥泞人言岂可尽信耶】禅闗最髙处放眼豁心蓬昨向云中望今徒云外跻瞰余三晋小凭处万峰低化国多神迹雕楹焕
　　寳题
　　勲华是峰并不敢道思齐
　　望海峰恭依
　　皇祖元韵
　　天半瞻兰若钟声发上方只疑查到汉空说海生桑积雪山皴白经霜叶染黄
　　圣踪余想像云际辨微茫【望海峯在东台是日北台望见而未至】
　　灵鹫峯文殊寺防依
　　皇祖元韵
　　灵鹫标干竺飞来无近遥穹窿开梵宇左右列僧寮葆羽峰头驻天花云外飘从臣传
　　徃烈指防话崇椒
　　殊像寺恭依
　　皇祖元韵
　　跨猊自何至驻此象龙筵乍覩无殊像堪明不二禅神光烛空际柏子落阶前那用登层顶凭临意豁然
　　显通寺恭依
　　皇祖元韵
　　窣堵入云重髙盘灵鹫峰无先梵网域最古化人踪【是寺创自汉明帝盖佛法始入中国时震旦祗园此为最古】岚影交翠松隂入座浓归舆凹外转犹聼隔林钟
　　廻銮即事
　　时廵防
　　武阅金穰防麓延縁礼法王最爱唐风犹近古时从好乐戒无荒
　　祝厘廻奉
　　大安车空里簁簁度岭斜应是文殊送归辔故教随路散天花【是日雪】
　　天公玉戯变暄寒迤逦银衢碾翠銮廻望五台霄汉上虗无真作化城观
　　廻銮至镇海寺积雪在林凹峯露寺天然画意因命张若霭写之
　　蓝田生玉有波涛古榦拏龙染鬛髦好是天公传粉本从教呵冻一挥毫
　　路遥昨过禅虗叩泥泞今来礀未登多谢山灵不相悋却将全体露银棱
　　煨芋烟霏香积厨山僧消受合清臞诗禅契处防形色不可圗中如是圗
　　长城岭雪霁
　　祗域林逰遍雄闗辔返初防峯真积玉度岭似凌虚松翠张圆盖溪凘响佩琚茶烟飏僧舎酒望飐村庐风俗分燕晋驰驱戒旅胥农祥多黍稌水利仿沟渠【是处有引水灌田者】防麓廻眸逺云端结念纡不教吟兴尽佳处每防余
　　暖
　　岭复更峦重暄和逈异冬暖披绵袄日寒勒翠微峯村落寻常静吟哦次第供天工人与限緑树入闗逢
　　阜平县
　　朝过阜平县霜华散轻寒宴温朱鸟晖依微墟里烟一老跽道左皤皤实可怜将欲赐之金匍匐前致言谓驾由此过首被皇恩旋岂敢重受赐不知止足焉吁此迎銮人奚啻万与千得陇还望蜀尚且増其年【朕下诏赏赉老民视年之大小以别赏之轻重故多増其年嵗以邀厚赐其云百嵗及九十者率皆七八十嵗之人然亦不与之较也】等差寜过优谁惜此戋戋是老独异恒可谓耆而贤十室有忠信吾闻诸文宣亟命重赏之教汝曽与元淳风在闾阎对此一忻然
　　秋麦
　　燕南洛北风相近贻我来牟物土宜气伏三冬先吐甲緑连千畆已衔滋每添銮辂凭观喜肯使龙骧恣意驰臈雪春霖知协否一年曽防放懐时
　　箕山四首
　　兰衢翘首望云椒小隐兴予论古遥一任弃瓢还洗耳巍巍荡荡总归尧
　　苍烟淡霭古溪头父老犹然说饮牛自是耦耕有沮溺那无长徃让巢由
　　桑田海水防廻更此地千秋识遯亨避世不縁逢叔世伯夷难擅圣之清
　　行唐迤逦度箕山问答碑前夕照殷巢许有知应抱恨孤踪何自噪人间
　　真定隆兴寺礼大佛
　　真定大佛夙所闻调御丈夫天人尊礼遍文殊不见法【适从五防瞻礼廻】便道因之一入门【世尊因文殊在门外立乃曰文殊文殊何不入门来文殊曰我不见一法在门外何以教我入门】权城【在县北二十里古犍乡也】南望亘埤堄香阁【佛香阁即大佛殿圣祖御题】遥见髙横云龙腾故苑寻覇业【燕慕容熈所建龙腾苑即此隋改为庙】狮吼初地礼法轮缭垣拓落据垲址佛楼穹窿切逈旻曲廊延袤下无地丰碑挿笏何纷纭岂能一一辨氏代开皇开寳依稀分吉祥云里瞻相好五髻千臂悬星辰金容满月白毫彩荘严具足威且神其髙丈六复丈六有如量顶无边身【无边身菩萨将竹杖量世尊顶丈六了又丈六量到梵天亦不见世尊顶乃説偈云若有能量者穷刼不可尽】我闻虗空冺边际孰非佛相徒是云湏弥非大芥非小目迷五色心犹尘隋创唐修成徃迹墨胎今尚传将军【寺有鄂国公重修碑最古润可摩阁旁复有泥塑敬徳像】后周辟异意本吝铸泉岂复今犹存【周世宗毁此像以供泉府之用】宋祖重造称功徳悉擅未识六度真【檀舍也佛无不舍岂惜一躯哉】阇黎荒唐讵宜信铜出眢井传俗论【俗传造是像时寺后井自出铜至今尚存】佞则不可毁何必撡戈聚颂难具陈凭栏聊且纵逺目小阳景物方如春
　　阅滹沱河隄工
　　徒骇旧津谷其流无定所源出大戯山【在山西緐峙县】经此达直沽频年渐北徙行恐侵村墅曽允方伯请建隄资捍御【乾隆九年允髙斌奏建鱼鳞隄并挑水】防懐返六辔便道戾兹土混流迤郊南延縁势一覩茭葑积崇崇鱼鳞排龋龋防险常若斯何虑波臣皷更喜沙痕涨俯视成洲渚禹行纵未能潘治不无补【明潘季驯治河最善髙斌常敬服之】苍烟淡霭间极目稍延伫波寒鱼在潜荻老鸿辞溆防鞭可乱流无待氷合浦谁能麦饭亭真伪劳稽古【光武渡河盖在深泽饶阳间唐宋以来凡渡滹沱者无不举光武事此处亦有麦饭亭盖附防耳】所幸奏底绩万戸庆寕处
　　登真定广恵寺多寳塔
　　祗园尊胜亦雄哉拾级真登七寳防云霓层梯供揽结隋唐胜迹许徘徊【是寺与隆兴寺同建扵隋而修扵唐有寺碑可据】带形滹水半湾合画景恒山一开望逺凭髙每有意堵波狮象记初来
　　真定行宫晚坐【时孟冬五日】
　　别馆花宫侧轩斋阅嵗年【行宫建扵康熈五十二年在隆兴寺右】晚芳生意趣古榦静因縁新月才堪对清宵剧可怜朦胧香阁影空色悟初禅
　　雪浪石用苏东坡韵
　　杜老白帝僦东屯苏翁稍幸斯州尊从来诗人半穷困未必天道迷昭昏孤踪飘泊岂有定官居尚忆悬水村【坡诗云官居独在悬水村】我从便道寻古迹防马定武循城门衙斋左侧醉仙在无湏玉局重招魂立来应已阅桑海移时想复动云根峰皴似助吟咏势苔斑犹渍摩挲痕当时滕倅投意气【东坡是诗乃和滕大夫韵也滕名兴公为定武倅】掀髯把酒相评论何人好事惜废堕覆之以亭承以盆却忆晴哦日课【向在书斋曽咏此题今刻乐善堂全集中】雪浪早入予思存
　　叠前韵
　　周庐卫士千牛屯云依星拱黄屋尊郡城南望据胜势节东壁方中昏纳稼逢年慰予志崇墉比栉防村村省方余暇讨舆志众春园首寻松门【韩琦众春园亦在定州城内康熈四十一年州牧韩逢庥移雪浪石置园内前建　御书亭后有韩琦苏轼祠并轼　书雪浪斋碑】　韩苏卓荦宋伟噐葆祠相望慰精魂百花池畔【在园内】笠亭下亭亭桀竪如生根异代何幸遭
　　睿赏
　　宸章焕注屋漏痕海上三山却可拟淮中一品安足论坡翁笔力健扛鼎坐令光生丈八盆【盆上刻铭系坡老手迹】从来正人显后世抚玩之余鍳戒存
　　命张若霭圗雪浪石再叠前韵
　　造物精气视所屯石中巨擘雪浪尊巍然曽见宋冠帯介尔不受世朝昏沃之以水跳珠沫翠影仿佛浣花村曽闻此语半疑信惜哉未访荒园门写真无虑道士醉醉里越得传神魂词臣颇善米家画渲染爰命探天根壁张欲出云烟气烛照曽无笔墨痕两孙絶枝亦已擅兴来拟唤髯翁论【石盆上刻坡铭云尽水之变蜀两孙与不传者归九原注云蜀孙位孙知微善画活水】此翁诗句岂易和如继阳春以叩盆前言未足更叠韵仇池事例今聊存【一题而数叠元韵惟坡擅此长尤以仇池石诗为最云】
　　定州覧古
　　迤逦中山境林端夕照红逢秋农有庆阅古兴无穷事业韩彪炳文章苏趫雄千秋遗矩在明月与清风【二村名在县南北各三十里】
　　莲池书院
　　西廵返翠防东道驻樊舆莲池旧名迹停辔覧斯湏闲斋十笏强小园五畆余建插引卢水滙为明镜湖俯栏有逰鳞护波来飞鳬不谓城市中而与林泉俱吟咏息冠盖弦诵聚生徒必有取义耳讵惟玩物乎茂叔标净植所爱寄芙蕖晦翁创白鹿觉牖垂芳模瞻彼万巻楼【在府治内元贾辅建延郝经居之】守此一经锄一经苟或通万巻理不殊朂哉占毕流学为君子儒
　　赐直总督那苏圗
　　滹水松山六御临观丰稍觉慰予心王畿千里民惟止保障一方汝尚钦要识
　　天庥承处幸应湏农事静中寻连塍二麦芃芃緑漫使驰驱恣羽林
　　雪拟苏轼聚星堂体兼用其韵
　　苏辞遭遇多枝叶倒绷禁体先犯雪起舞浮白意匠殊纵横驱用堪呌絶【聚星堂体本颍州禁体物语考庐陵集玉月梨梅练絮白舞鵞鹤银等勿许用坡诗有起舞浮白字盖字虽犯而意不同此坡老见长处至雪字应在禁例而用之未免倒绷矣】元冥恰喜交初莭【时甫交小雪莭】过水真如遇方折平原羃防寒飔逼长空晻霭暮光灭旌门铙吹云璈奏幔城漏响金鱼掣徘徊中夜聼拉瑟行檠熻赩莲花缬天取气掲薄纱【武帐遇雪宜令透风则人不致受炭气而得疾】地炉【掘地为炉也】生火燃枯屑遥想林岫已婆娑却爱郊坰正飘瞥即景朅咏都官句占年夙记农家说醉翁髯老垂号令防取陈言能防鐡命梁诗正等赓前题因叠韵再作一首
　　同云一色难分叶禁体苦吟雪非雪背触如叅竹篦子欧令苏传两竒絶蝗深可卜田火除心喜应教屐齿折况复督亢旧膏腴【是日过安肃督亢陂即燕丹所圗以献秦王者】恰似蓝田未堙灭梁王已命兎园宴杜老那擅鲸鱼掣凭舆揽结吟兴飞拈须何虑氷花缬十余字耳乃区区不因歩韵宜避屑【余谓屑字似应在禁体祗以苏韵用之】却忆澄海禁水部【癸亥冬澄海楼与张照梁诗正聫句凡字渉水部者槩不用视此稍严耳】倡和豪情岩电瞥试防滕六御风行彼则有言可无説独怜呵冻赓吟者毳衣布帐寒如鐡
　　雪中过定兴县
　　斜飞作势正鬖髿髙下糢糊驿路赊冻咽小溪疑潄玉春回老桧欲生花
　　干扵细雨湿扵霜寒袅鞭丝度范阳千载诗人传岛瘦【贾岛范阳人】白云深处望迷茫
　　村鸦恰恰向林啼极目遥天势乍低忆得三年前覔句琼田防马沈城西
　　坡翁一句记分明将谓诙谐却有情歌舞农夫怨行路由来雨雪不相争【斯人何似似春雨歌舞农夫怨行路东坡次韵王滁州句也】
　　挂瓶菊叠旧作韵
　　擕来清苑秋色【沿途无菊至保定始见盆植者折数枝挿瓶中】防得江州孟嘉不畏蹊邉雪冷何妨帐外霜华无言花姿叶态随意黄正紫斜含毫似难揣称焰垂蜡烛红纱
　　三清茶【以雪水沃梅花松实佛手啜之名曰三清】
　　梅花色不妖佛手香且洁松实味芳腴三品殊清絶烹以折脚铛沃之承筐雪火辨鱼蠏鼎烟迭生灭越瓯泼仙乳氊庐适禅恱五蕴浄大半可悟不可説馥馥兠罗逓活活云浆澈偓佺遗可餐林逋赏时别懒举赵州案颇笑玉川谲寒宵聼行漏古月防悬玦软饱趂防余敲吟兴无竭
　　恩寺
　　梵宇接通衢花宫别一区焚香薫意叶礼佛定心珠不认幻空色谁叅真有无暂教停玉食聊试饱伊蒲左侧辟离宫云匡展转通【左侧离宫亦建扵康熈年间白屋数楹足有佳致】土阶
</div>
    <div class="pagination">
<a href="御制诗集_page100.html">上一页</a><span>...</span><a href="御制诗集_page96.html">96</a><a href="御制诗集_page97.html">97</a><a href="御制诗集_page98.html">98</a><a href="御制诗集_page99.html">99</a><a href="御制诗集_page100.html">100</a><span class="current-page">101</span><a href="御制诗集_page102.html">102</a><a href="御制诗集_page103.html">103</a><a href="御制诗集_page104.html">104</a><a href="御制诗集_page105.html">105</a><a href="御制诗集_page106.html">106</a><span>...</span><a href="御制诗集_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
