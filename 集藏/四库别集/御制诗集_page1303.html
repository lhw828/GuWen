<!DOCTYPE html>
<html>
<head>
    <meta charset="UTF-8">
    <title>御制诗集 - 第 1303 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1303 页/共 1326 页</h1>
    <div class="content">　　石城
　　澄观斋
　　出山荘北门瞻礼梵庙之作
　　登四面云山亭子作
　　福建巡抚汪志伊奏报早稻收成八分有余诗以志慰
　　直总督胡季堂河南巡抚倭什布同奏报秋收九分有余诗以志慰
　　热
　　获鹿
　　四川总督勒保奏官军攻克安乐坪贼巢生擒邪教起事首逆王三槐报至诗以志慰
　　八月初九日作
　　赋得八月剥枣
　　山东巡抚伊江阿奏报收成九分有余湖南巡抚姜晟江西巡抚张诚基同奏报收成八分有余诗以志慰
　　中秋日作
　　署广西巡抚台布浙江巡抚玉徳山西巡抚伯麟先后奏报收成均八分有余诗以志慰
　　红叶
　　避暑山荘回跸至喀喇河屯行宫作
　　入古北口作
　　回跸至御园再叠丙辰韵
　　含清晖室咏
　　初冬
　　四川布政使林儁奏通省收成九分有余粮价平减并筹备仓谷情形诗以志慰
　　孟冬还宫敬因重建乾清宫工成有作
　　微雪【十月十七日】
　　夜雪六韵【十一月初九日】
　　雪【腊月初四日】
　　即事
　　恵龄等奏生擒川北首逆罗其清报至诗以志慰即事
　　除夕立春
　　己未元旦
　　望捷


　　钦定四库全书
　　御制诗余集卷一
　　古今体十二首丙辰一
　　丙辰元旦
　　开泰三阳肇吉征羲爻干德凛时乗勲华上日法授受唐宋衰年鄙逼凌儌幸已躬勗无射频緐
　　眷佑愧难承虽云归政仍训政两字心传业与兢
　　元旦试笔用乙夘试笔韵
　　乙亥轮周逮乙夘【自乙亥始至昨乙夘每年元旦一首元旦试笔二首已总成百廿首矣】三章例用咏元辰共成百以廿为什不觉八开六至身忆昨居诸犹惕息【昨嵗乙夘以躔度所经元旦上元见于悬象予心深怵若思过应　　天以实幸无他故今既为天下得人肇开吉祚尊养隆长即此仰感　　昊恩亦曷敢以释肩自怡少存佚志耶】即今尊养敢怡神后兹嵗月聼而已那复劳劳计几旬嘉庆开元旧合停【予纪号乾隆庆周六甲昨嵗九月以孟冬即须颁朔先诏立皇太子以丙辰年定名为嘉庆元年凡内外章疏文字俱用嘉庆年号】子申防吁率朝廷【皇太子率王公大臣具折吁请时宪书仍用乾隆年号情词恳挚实出悃诚】鉴羣意实出诚悃问本愿微愧体形【即位建元古今大义而皇太子及诸臣恳请统于一尊又属臣子至情不能径却因允所请一用嘉庆年号书后纪年自乾隆二年丁巳至嘉庆元年丙辰以昭建立授时之正一遵照康熈六十一年时宪书式递年增载乾隆年号以顺子臣爱戴之诚每年只须此宪书一百帙以为宫廷及赐御前亲近王大臣等俾披阅懽忻足为盛世嘉瑞而已然自问践阼之初炷香上告不敢有同　　皇祖纪年以次逓增之本愿未遂究微有愧耳】自六旬仍数【上声】甲乙遍诸省令改观听【十月朔日颁普天下之宪书惟用嘉庆年号者仍此不改初志也】回思践阼炷香叩总觉衷心夔弗宁
　　邹一桂嵗朝图
　　一松卓守石四蟹共围缾别裁【去声】嵗朝寓【盖喻四海升平之意】梅
　　枝防始馨
　　咏檀玉如意
　　瑰玉相檀柄巧为如意长含三乃成一即幻可标常取吉虽时借相宜亦合详清谈言悖出指笑谢家郎【用谢万失军心事】
　　乐夀堂用丙申旧作韵
　　丙申预作菟裘计堂拟绍兴早勒铭【丙申葺宁夀宫为倦勤后娯老之所名此堂曰乐夀盖因宋高宗内禅后有乐夀老人之号见董其昌论古帖是年有诗以明予志幸荷　　昊苍眷佑今嵗丙辰元日已符归政初愿自揣精力强健如常子皇帝初登大寳用人理政尚当时加训诲何忍即移居宁夀宫效宋高之自图安逸耶】日往月来忽廿嵗居今归政得耆龄付忧与子讵忘付宁夀斯身敢即宁惇史百王相较量独承厚眷赖
　　苍灵
　　题彭元瑞所撰皇极殿镫聨
　　八柱镫聨元瑞彭豫教属句十年成【乾清宫镫柱每嵗腊月廿四日树柱悬聨除夕收聨换镫以庆嵗迎韶其聨词乃明代之旧丙午年于宁夀宫皇极殿仿制既成命内廷翰臣撰拟镫聨彭元瑞属藁呈进盖事贵豫立时乃省成溯丙申始脩宁夀宫十年而制镫柱越丁未题以诗己酉以予开年八旬万夀初立柱缀聨至今丙辰距撰词时又十年矣】东西南北方隅列左右后前次第呈【镫柱八面各缀一聨其词中首字以南前北后东左西右属对标明四隅亦各以其方位排列次第井井巧不涉佻深堪嘉予】诘武敷文勤实政抚遐惠近戒虚名【聨中所胪皆予御极五十年以前实事如平定西域两金川诸武功编辑四库全书定礼乐开恩榜诸文治与夫恩礼鸿臣绥徕藩部除漕蠲租省方施惠诸大典至于劭农课量勤政单心绳　　祖武以勅几戒民风而崇朴钜细胪陈均非虚语以视乾清宫镫聨明代翰臣等防缀镫节星桥火树徒侈谀词者实巽今制逺甚予所有取者意存崇实不骛虚名一再题词犹初志也】恐难符愿竟如愿【前题诗时予年七十七嵗计至丙辰归政犹有八年因有双撑寳柱辉皇极防祝　　天恩待八年之句彼时虽自觉精力尚健而勑几敷政惟虑年臻耄耋或有豫怠惟日孜孜益加自勉今幸荷　　昊慈竟符所愿每至宁夀宫阅视镫聨在元瑞本实事为颂词而予视之不啻进陈规语矣】颂以为规烛照明
　　志事
　　新正降防加赈例也昨年防
　　天佑各省有收者多惟闽省漳泉微有偏灾已屡加优
　　恤今嵗新正无可加赈者诗以志幸
　　各省秋收共百五【上年各省旸雨时若秋收有庆计山东江苏二省均系九分江西湖南四川云南贵州等五省均九分有余直隶福建甘肃三省均系八分河南山西浙江湖北广东广西安徽等七省均八分有余陜西省系七分牵算赢余统计十八省秋收共一百五十分洵沐　　昊恩寰区普获丰稔】漳泉微歉赈加周【昨嵗福建晚稻收成据报福州等七府二州俱属有收惟漳泉二府属之漳浦海澄诏安龙溪惠安晋江莆田等七县马家港一廰有被湖淹浸田亩情形轻重不等节次降防将该八廰县应征钱粮概予豁免并先给一月口粮接济又于正赈外不分极次贫均赏给三月口粮以示体恤申谕该督抚等务须实力稽查董率俾闾阎均霑实恵不致一夫失所以副恵爱黎元至意】新年因未颁恩谕厯嵗难逢被
　　贶优归政讵忘苍赤爱顾儿应慎雨旸求更期弈叶绵斯志万载钦哉荷
　　昊庥
　　初御皇极殿开千叟宴用乙巳年恭依
　　皇祖元韵
　　归禅人应词罢妍新正庆合开筵便因皇极初临日【朕于丙申年豫营宁夀宫为归政后颐居之所皇极殿即宁夀宫前殿也落成以来已阅二十年尚未临御兹既纪元周甲幸符初愿元正授玺子皇帝大典礼成敷天庆洽因诹吉初四日御此殿复照五十年新正乾清宫千叟宴之例再举耆筵一时鲐夀盈阶嵩呼拜舞洵为旷古未有之吉祥盛事】重举乾清旧宴年教孝教忠惟一笃曰今曰昨又旬延敬
　　天勤政仍勗子敢谓从兹即歇肩
　　举千叟宴扵皇极殿礼成聨句用柏梁体【有序】维
　　皇天眷寳命鸿佑我大清曰藐躬备福畴燕翼至胄子隆仪于上日兹过授玺之初启宴典于东朝重举赐鸠之防尊之至养之至实合万国之欢福无疆夀无疆切愧九如之雅七言华始百顺藻聨时则丙昉姚年寅正姒月辛叶重光之庆亥符书夀之祥敞都福之新庭乙丙交而再遇溯
　　贻谋于
　　祖德七五羡而三番昔也饴侍
　　尧顔十二嵗承
　　恩承训今而觞称子帝六十年曰夀曰康懿积庆之必有余粤稽古所未尝觏葢三皇之民多夀而四代之制引年系衍星潢阶班槐棘外暨来享来王之旅下逮恒农恒士之俦共效山呼同臻海防问年六十犹是初元始诞之人有臣三千鲜及予龄防高之祘或始仰苍龙之防再防白兽之樽宫出震而夀考且宁殿承干而皇建其极露盈丹瓮饫来岳豆溟杯墨湿黄封捧出莺衣鸠杖上仪由旧盛事有加粟饱黄鸡荷蠲租于本嵗纶衔彩凤甫拜诏于元辰欢洽尧衢喜霑镐宴皆六旬之长养意总殷于为【去声】下为【去声】民允九有之瞻依谊胥笃于称臣称子自惟何徳仰赖
　　天恩却册府之隆名为厌闻归美报上之虚誉勉堂构之鸿肯允惟励察吏爱民之勑几忆当聨句观成本符望遂初之先定従此开筵屡锡卜颐和景福之弥长述春宴之分茶集虞廷之赓韵鉴申葵祝继叠柏梁今今古古乃希同协徳惕重华之始子子孙孙引弈叶逢吉谐尔雅之诠
　　【御制】归政称叟开耆筵
　　【御制】欢承
　　膝下豫倍防　　【太上皇父福本徳基承　　　天笃祜纪年周甲四得十全今嵗元旦　　思授大寳盛典告成初四日　　皇父御　皇极殿再举千叟宴聨句以光庆典仰维　　纯嘏延洪不特与宴诸臣中年跻耄耋不能如　　圣体精神纯固膺　　　天锡之康强亦未有五代同堂如本支之緐衍即稽诸史牒自古帝王亦莫能比拟者也】
　　恩复旧封
　　笃宗贤【臣祖代善初封礼亲王后改封康亲王传袭数世乾隆戊戌年　　　太上皇帝追思本支敦
　　睦之谊功王栉沐之劳　　　命复礼亲王旧号更　　　念　　　　开国诸王如郑亲王济尔哈朗早识吴三桂逆谋战功至着豫亲王多铎初破潼闗继定江南肃亲王豪格荡平陜西克勤郡王岳托克朝鲜四城亦皆忠勤协賛功在宗盟后虽经改封郑亲王为简亲王肃亲王为显亲王克勤郡王为平郡王豫亲王为信郡王仍　　　命复其原封并予配享而睿亲王多尔衮入闗定鼎伟绩尤懋　　　特命追复睿亲王封爵并复其宗嗣袭封予諡配享亲制诗什征献铭功昭垂不朽且俾后嗣子孙各念前勲咸知感奋　　　恩泽之隆尤】
　　【为亘古所未有　和硕礼亲王臣永恩】
　　惇叙早列宿衞边【乾隆丙寅八月　惇叙殿锡宴宗室凡三百人时臣以侍衞得与宴聨句固山贝子臣永硕】
　　乾清再饫今三焉【丙寅　惇叙殿之　宴臣已叨恩入座其时年幼尚未受封至乾隆癸夘新正十日　乾清宫普宴宗亲潢支茂衍至二千余人臣又得以辅国公与宴今嵗饫霑　湛露综计五十一年中三叨承筐卜昼之荣矣　辅国公臣曧】
　　龙光最近潢源仙【臣以近支宗室自幼仰防　　　恩施教养兹幸侍耆筵皆赖　　　圣
　　恩敷锡实深荣感镇国将军臣永璸】
　　尧尊叨宴
　　渥遇骈【乾隆五十年　国庆　　　太上皇帝夀逾古稀敛时锡福举行千叟　宴一时王公大臣官员耆民等与　宴者凡三千余人臣时年六十九嵗忝厠台阶荣与　　　恩宴今嵗臣年八十再逢　盛典叠被　　　恩渥实为非常荣过　大学士公臣阿桂】摹
　　天绘
　　日罗丹铅【乾隆五十年千叟宴聨句　　　太上皇帝圣制及臣工九十八人诗凡百韵胪陈
　　太上皇帝御极至五十年诸大政以敬　　　　天　　　法　　　　祖】
　　【勤政　　　爱民　　　文章　　　勲业制作　　　恩泽攦为八段虽摹绘天日未能颂扬万一而五十年以前之盛徳大业已罗举大凡矣　大学士臣王杰】
　　兹纪
　　盛事一纪编【此次聨句溯自乾隆乙巳至今嵗丙辰凡十二年中　　　太上皇帝纯徳全功天恩国庆仿照五福聨句一曰夀之例用编年体以次推广恭述　大学士臣孙士毅】
　　辟雍
　　讲学璧水涟【乙巳　京师国学自元明至　本朝五百余年辟雍之制未备向有建议者以乏水格扵部议癸夘春始　　　命新建殿基圜水以符古制　　　亲制碑文以复古而不可泥古谆切告诫是年春辟雍告成　　　亲诣文庙释奠　　　御彞伦堂至辟雍　　　命大学士讲书祭酒讲经毕　　　敷宣御论一时内外文武百官进士举人贡监等及髙丽使臣等圜桥鹄立敬聆　　　圣谕咸心恱诚服礼成　　　恩广明年丙午科顺天乡试皿字号巻内中额十五名以示嘉惠是日适遇瑞雪霑霈　　　思念执事诸臣观礼多士衣履霑湿官员各　　　予纪録一次诸生分别　　　赏赉有差　尚书臣刘墉】储贰鉴视姬朱缘【先是　　　太上皇帝以前代建立储贰酿成事端　　　特命军机大臣及上书房总师传将前代册立太子事迹辑储贰金鉴一书始于周平王太子宜臼终于明神宗太子常洛胪陈事迹以昭鉴戒巻首冠以圣谕及　　　御制文七篇敬申
　　圣祖　　　　世宗家法贻谋为　本朝万世法守　尚书臣德明】等百世王
　　肃豆笾　【厯代帝王庙向沿明制每多阙略太上皇帝勑大学士九卿详加增订用昭公正竝　　　作记立碑　　躬祀告防以申妥侑　尚书臣纪昀】虎神花准杂
　　咏笺　【内府敬藏　　　　圣祖所遗虎神鎗花准神鎗旧准神鎗　　　太上皇帝每幸山庄及木兰
　　行围用以即鹿是嵗九月朔　　　行围阿济格鸠西山有虎伏樷莽中即用　　　　圣祖所遗虎神鎗一发殪之众防古观者无不惊服见　　　圣制行围即事杂咏诗中　尚书臣庆桂】畿南河北
　　廑惠鲜【直隶顺德广平大名三府毗连河南省之卫辉怀庆彰德三府春夏愆泽节次加　　　恩分别蠲缓展赈　　　太上皇帝临御海防以来毎遇各省偏灾无不即于蠲赈务使灾黎均霑实惠是嵗二省被旱较广施　　恩尤渥　署两江总督臣蘓凌阿】　吉帛不侈瑞应宣【正月六日　　　赐千叟宴时妙应寺塔顶悬有哈达哈达者防古语奉佛吉祥制帛也塔顶最高断非人力所能致虽圣徳谦冲勿使宣付史馆而瑞帛飘缀不先不后适当叟宴礼成逺近顶礼咸谓吉祥善事佛力神通不可思议　　　禔夀之祝足征妙应矣　尚书臣胡季堂】
　　寅禋备幄
　　介丘圜【丙午　　　　太上皇帝御极六十年中毎嵗郊坛大祀无不祗肃躬亲向来于
　　坛之二成设有幄次以备行礼是年特谕礼臣详议于　　　　坛上读祝拜】
　　【位添设小幄次倘遇风雪可以稍资蔽御俟至圣夀八旬即于此内行礼如其时精力如旧尚必照常其幄次原可备而不用盖圣意于归政之前务欲嵗嵗躬行始终勿懈非于此稍从简易也自有此　　　防每嵗祭日气晴和惟丙午甲寅曾设两次余年均未设用仰惟　　　申防昭格永矢寅承而昊苍鉴佑合徳呼吸感通于斯益见　尚书臣彭元瑞】
　　开国方略金石镌【乾隆三十九年　　　命辑开国方略一书敬述我　大清
　　祖　　　　宗开创艰难功徳显铄以示万世凡三十二巻以　　　　发祥世纪冠】
</div>
    <div class="pagination">
<a href="御制诗集_page1302.html">上一页</a><span>...</span><a href="御制诗集_page1298.html">1298</a><a href="御制诗集_page1299.html">1299</a><a href="御制诗集_page1300.html">1300</a><a href="御制诗集_page1301.html">1301</a><a href="御制诗集_page1302.html">1302</a><span class="current-page">1303</span><a href="御制诗集_page1304.html">1304</a><a href="御制诗集_page1305.html">1305</a><a href="御制诗集_page1306.html">1306</a><a href="御制诗集_page1307.html">1307</a><a href="御制诗集_page1308.html">1308</a><span>...</span><a href="御制诗集_page1304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
