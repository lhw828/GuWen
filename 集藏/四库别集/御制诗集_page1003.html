<!DOCTYPE html>
<html>
<head>
    <meta charset="UTF-8">
    <title>御制诗集 - 第 1003 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1003 页/共 1326 页</h1>
    <div class="content">　　题藻鉴堂
　　溪堂妥帖俯昆湖凝冻流光坐拟模风物又看隔歳矣形容一照异前乎我观要以民观并冰鉴寕将水鉴殊设更量才喻玉尺其难惟是意厪吾
　　景明楼
　　长堤横亘两边湖湖上楼栏偶一扶因忆岳阳记中语神怡心旷若斯夫
　　睇佳榭
　　冰牀碾过冻湖涯未鬯韶光气已谐逰睇今朝防心处乃知含蓄以为佳
　　懐新书屋
　　鳞塍积雪未全消农事西畴兴尚遥却已盼春舒栁眼懐新寕渠只良苗
　　治镜阁
　　层城飞阁沼中央治镜题名义可详冰监却非殊水监政荒率自始心荒以兹切切懐无逸敢即熈熈乐小康外靖内和逢歳美是吾方寸惧滋长
　　云松巢
　　云以松为盖松将云作衣迭为賔与主全冺是耶非古处【上声】巢如此今名室庶几英英合肤寸甘雪冀雱霏
　　邵窝口号
　　邵窝寓意因安乐偶憩翻思与邵殊玩易忘尘彼诚有皥民熈世我犹无
　　澄鲜堂
　　溪堂责实与名殊鱼陟依然冰负湖翘首题楣如有谓澄鲜亦祗在斯须
　　石舫
　　兰舟艰泛全收坞石舫依然冻浦边氷亦弗收水弗泛可称不与物俱迁
　　水周堂
　　意行朅至水周堂四面冰光晃日光设事悟知冰即水不波则亦定何妨
　　清可轩
　　肩舆至山阴山半有轩妥耐可憩众人遂倚轩坐北望烟村近田蚕盛灯火一日民之乐禁乃与时左轩自弗悬灯名允副清可
　　搆虚轩
　　轩据小冈顶因名曰搆虚即景抚嫩韶静思于此如其来本无方其象乃有初气和与物华以是为权舆辞玩周流处妙哉惟不居
　　澹寕堂
　　水澹祗成澹冰寕乃是寕今朝凭合撰妙理契常停因识不波处何妨如鉴形顕仁藏用际可以悟羲经
　　题角画屏
　　是屏以角雕作山水竹树亭桥人物种种工肖前此所无也然巧日新而朴弥逺诗以志感
　　匠氏心机无不为角雕纶钓出新奇羡鱼原是羡乎利刻画人寕大异兹
　　右荻浦垂纶
　　刀笔写形日以多未能返朴叹如何水亭髙士目鸿处甯氏无殊扣角歌
　　右栁塘闻雁
　　咏定甆椀
　　簇粉堆花双鳯防色惟殷尚朴无奇侵寻朱氏宣成代遂有精描五采施
　　文源阁
　　四库钞誊将逮纪文渊蒇事幸堪论【编録四库全书自癸巳年迄今将及一纪文渊阁所弆一部兹始告竣弆阁矣】再斯畧易此为继成亦可期始实繁【文渊阁所弆全部三万六千册已成以纂辑不易兹第二三四部则照纂辑已成者钞録较易询之馆臣称均陆续开工各已缮就万册以上云】却笑博那能强【上声】识由来要不在多言昌黎原道从头读应识文源即道源
　　趣亭
　　防缀假山搆趣亭竖峯戌削坦溪泠试言趣者应何在抑在史乎不在经
　　月台
　　月台东向得于先初度冰轮倍觉妍设以襄阳帖相较枪【上声】毫尚自逊其颠
　　品诗堂
　　五十年前此书堂依然挿架霏芸香一歳之中偶一至至亦随去何其忙书堂未免主人笑刮目以待仍故调品诗品己品人乎祗増白髪星星髦
　　旷然阁
　　层阁髙临冻浦边嫩阳积素玉生烟沿堤细栁犹迟放纵目真教意旷然
　　静香馆
　　绕砌春滋蕙临池夏放荷此时均尚未鼻观却如何有嗅嗅应尽无縁縁不磨博山亦弗炷自领静香多
　　夏隠亭戏题
　　四山秃树阴未鎻亭故翼然当面呈【夏隐者谓四面皆树至夏则亭隐而不见也】设使质之夏小海此时其隐恐难成
　　安澜园十咏
　　葄经馆
　　溪馆不过几偶凭席无暇暖语诚仍即看经史束之阁枕葄其间笑几曽
　　四宜书屋
　　夏凉冬暖总相宜秋月春风更最斯雅合四时读书乐毎来却坐不多时
　　无邉风月之阁
　　风声月色满懐披遮莫无边谁所为放眼三千大千外笑风月亦有穷时
　　涵秋堂
　　东风解冻物昭苏即景惟春秋似无却是虚堂如有説庭前几个竹知乎
　　逺秀山房
　　向西三架山房小逺挹西山秀可餐林树春初犹突兀岭姿峯态得详看
　　染霞楼
　　楼临波影霞斯幻楹冩云光霞乃真幻幻真真都置却设为甘雪恰宜春
　　緑帷舫
　　冻觧溪犹有薄冰舫收船坞泛何曽临溪得此緑帷者意足烟波资揽凭
　　飞睇亭
　　安澜景本冩隅园【海寜陈氏圜本名隅园南巡时毎驻跸为阅塘暂憩之所因赐名安澜园并于御园肖其景云】位置亭台肖以宛飞睇问予心所缱海波犹未走中亹【海潮由中小亹来往则南北两岸民田庐舍俱获安堵今潮势仍由北大亹因命接筑鱼鳞大石塘实不胜缱念耳】
　　烟月清真楼
　　太古以来此烟月烟清恰防月真宜倚楼拟欲一相问识此清真者复谁
　　采芳洲
　　卉未发荣冰在池倚栏尚匪采芳时设云意寓离骚者司马迁言更可思
　　题宜春殿
　　宜春试问以何宜孟雪兼期暮雨时【谓孟春暮春也】所欲奢哉岂易副惟斯亟尔邦能怡栁薫方午烟偏罥草茁向阳露更滋万物观他饶自得吾民辛苦可忘之
　　澄景堂
　　结则为冰融则水水与冰皆具照理水隣虚而冰隣寔玻璃虚斯铜实矣二物胥可以为镜了当以彼喻乎此堂临冻沼鱼未负得照于实非虚拟要在澄乃鉴方平吾于鉴人防其防
　　味真书屋
　　书史有真味此人共所知然味不在彼在我宜思之味更有臧否其能辨者谁辨矣复在行法戒分毫厘得臧味乃真吾今亦含饴
　　咏方竹杖
　　此君多圆者此杖以方看有节真无沗不雕寔反刓匡牀闲倚箦旧澳可思竿撰尚他年待吟先五字安
　　仿倪瓉山景用题瓒山树真迹原韵
　　叠嶂试为仿山意丛枝未冩置林情有余不尽托闲想认影求真恶浪名
　　云林山树长防为杨维桢所作气韵天成自然生动向曽题句兹得佳纸因仿其笔意成是巻以限于边幅冩山不冩树所为尝鼎一脔耳
　　上元前夕家宴宗亲即席成什
　　奉时行庆例应循具尔节前集懿亲有事罢筵倐三载无端开宴又聫春今今昔昔能弗忆语语言言且自申傍晩同云复弥布其霏甘雪望仍频
　　上元灯词八首
　　六花傍晚信其雱【是日雪】剪水镂氷势未央谁识连朝云勒雪【昨近屡作云而未雪方切盼泽沐此瑞霙真应时及节也】为【去声】留元夕节増祥年前三白巳骈填雨雪欣逢雨水天【昨刚过雨水为正月中】讵秪平添灯景丽由来佳祉兆蚕田
　　九陌千门共嘉节称觞献夀是家家陡思齐豫经灾处【上年各省多获有秋冬雪亦普徧霑足而山东河南以黄河漫口尚未合龙毎深厪念】岂乏向隅暗为【去声】嗟
　　佻正数【上声】日刚三五望魄偏逢两日遥【是月十七日始望】试向稠人咨故事谁云今日不元宵
　　斜飞刚见一星红敫靃流光倐满空太乙神权助青帝得教火戏烘【去声】春融
　　玉舞一天云蛱蝶金攅万树火芙蓉朝正四国都教预【向例紫光阁及上元赐宴惟防古诸藩及回部降畨等兹特命朝鲜琉球南掌暹罗四国陪臣亦入宴观礼伊等欢欣感激庆从来未有之遇朝鲜陪臣黄仁防洪秀辅各赋七言律诗一首呈进词防诚恳文采可观因各赐笔墨牋幅以示奨励】欢喜陪臣庆始逢
　　鸡踏鸾翔舞七盘流虹喷雾跳双丸东方礼义国称古诗进陪臣亦可观
　　三元首祚迎和鬯万国春台【火戏名】乐皞熈百年嘉夜皇都景保泰心犹念在兹
　　上元后日小宴廷臣即席得句
　　上元雪防谢荘衣庆雪婪灯例事依【小宴廷臣例用上元后日于御园前殿额曰正大光明】柑席虽云节已翌桂轮仍是望之几【是月十七日始望】山罍房爼寕须亟下效上行亦慎微一爵非三矧多又【国朝凡大小筵防惟进酒一觞并无三巡九举之事】金莲那借送宵归
　　共喜祥花汜胜徴条风霁后未寒凝聫情以雅虽时对踵事之华虑日増佳语谁陈两般鉴【谓君鉴臣鉴】明廷未炷九枝灯和阗宴椀排方丈岂易视乎倍惕兢
　　西北风【正月十七日作】
　　戊戌仪封决南岸深虑北风阻合龙【戊戌仪封南岸十堡之工惟喜西南风逼溜归入引河而东北风则所最忌若西北风犹可吹溜东趋较胜于东北并曾有诗纪事】辛丑仪封决北岸排溜斯冀多北风迩日正值合龙际风从北或西或东前日东北酿嘉雪今朝雪霁西北雄风吹西北引河赴【此次北岸青龙岗之工则惟西北风能吹逼大溜由引河直达正河而堵筑坝工亦不致着重施工较易为力迩日正当合龙吃之际得此风力佑助颙望益切】堵坝事半资倍功惟是刻期畧已过【上年十二月廿二日阿桂等奏引河于正月初十以前可一律完竣堵合之期约在上元前后昨五月十三日复奏引河挑展寛深俱陆续完竣计其容纳之水较前多至一倍有余坝工口门仅存十九丈现在督员弁一面加筑髙厚一面外镶防风遂渐进做务求步步稳固以期一举蒇工等语目下已过上元而合龙之报尚未奏到殊深缱念耳】南頋滋益心忧忡
　　汉玉斧佩歌
　　玉也视若匪琼玖千年土气受而乆防文非秦汉所有三代以上丁甲守抚之光润不留手却无英气发扬露【叶】出土胡为弗胫走有可欲焉人知否
　　题呉之璠刻竹笔筒
　　刻竹由来称鲁珍藏锋冩像看传神技哉刀笔精诚可于吏吾当斥此人
　　胡廷晖归去来图
</div>
    <div class="pagination">
<a href="御制诗集_page1002.html">上一页</a><span>...</span><a href="御制诗集_page998.html">998</a><a href="御制诗集_page999.html">999</a><a href="御制诗集_page1000.html">1000</a><a href="御制诗集_page1001.html">1001</a><a href="御制诗集_page1002.html">1002</a><span class="current-page">1003</span><a href="御制诗集_page1004.html">1004</a><a href="御制诗集_page1005.html">1005</a><a href="御制诗集_page1006.html">1006</a><a href="御制诗集_page1007.html">1007</a><a href="御制诗集_page1008.html">1008</a><span>...</span><a href="御制诗集_page1004.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
