<!DOCTYPE html>
<html>
<head>
    <meta charset="UTF-8">
    <title>御制诗集 - 第 576 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 576 页/共 1326 页</h1>
    <div class="content">　　防滟波光晃霁光铺隄爓爓菜花黄芷蒲桃杏非无色爱此春収佐麦穰
　　万顷澄波朗接空无云无雨又无风谁知一例浮青雀兴与昨朝迥不同
　　文囿曽闻民共之谓宜斯语用扵斯【孟子谓文囿同民刍荛雉徃而不禁夫囿虽大岂能聴民尽往且不为限制久之民必争占相攻即刍荛雉之地亦不可得尝扵木兰诗彂明其义若湖中鱼利诚宜聴民取携孟子所云施之扵此始当耳】清波门外闻张网【将至清波门闲扵彼陈渔舟备观观鱼非所喜且方春生养亦非其时遂回舟至长桥遵陆临敷文书院】却命廻船避罟师
　　底借雕花饰防船【大吏预备逰湖防船饰以刻木莲花一乗而罢盖以不如轻舟之便且非敦朴本懐】心怡即是坐青莲举头龙井如相谓山色应知倍浄妍
　　清明
　　清明防是好春光湖上春光好倍常万卉乍经宿雨濯千峯况值晓云蔵物情入咏复入绘日色不暄还不凉顿置紫微休更道与民同乐此宜旸
　　敷文书院再叠旧作六韵
　　湖山孕灵防忧行【去声】不忧文讵尚三都赋谁批五鹿君甄身贵方正绩学要精勤卢植刋碑在戴凭夺席闻崇儒临帐绛程士驻旄纷何以对休命伫惟占毕羣
　　筞马由南屏复至天竺
　　敷文幸书院崇学励士英天竺谒梵宇设教顺民情【浙民敬奉天竺大士望尤盛雨旸必祷】况予昨望霁可弗谢快晴筞马下松岭【书院在万松岭上】遵陆过南屏漪园小有天概弗翠跸停取道丁家山不过廿里程菜麦暄曦光祺然皆向荣蚕事虽未兴柔桑亦已萌揽结足怡心非闗山水清是日值香市【是日月望】更弗严跸惊骈填老与幼都増喜色迎如如瞻大士朗朗通吾诚设再十日霁春收庶有成
　　用李绅杭州天竺灵隠二寺诗韵
　　西湖一带西峯护入谷偏欣诸寺连遮曲迳常逢野竹落斜涧便有鸣泉春辉万卉喷芳雾日照千峯生紫烟可惜閙中真静地阇黎若个解防禅
　　公垂已曰重雕饰歴代斯风益以深但识荘严僧取相岂知清浄佛无心偶縁寻胜聊登筏那为脩斋事布金此日杭州尚天竺当年灵隠易云林【三天竺迤逦相属灵隠自　　皇祖南廵赐寺额云林云】
　　灵隠寺仍叠宋之问韵
　　五字特嶤嶤千秋属和寥两章笑多事一滴欲増潮缅想蓦然遇重寻去若飘都成佳话许漫惜胜期遥过雨花如笑经冬松不凋原来符道趣那得惹尘嚣识取冷泉畔桥为信度桥
　　韬光庵襍咏
　　幽絶云巢栖碧嶒緑琅玕里歴阶登笑予诗句非杭守【谓白乐天】又此无端访蜀僧【唐时蜀僧韬光居是庵以此得名】
　　袭芳曲满兰荪出竹才看柰苑垣自是佛无人我见玉虚上相坐当门【当寺门设吕嵓相僧道殊觉不伦故戯及之】
　　金莲池上小逡廵名迹千秋防不堙断碣何从覔苏【轼】赵【抃】书诗惟见近时人【查嗣瑮书白居易及韬光禅师诗现勒壁间】
　　水乐洞
　　八音独无水一洞乃兼全激石才越若摐金恒绎然竹丝匏有壊土木革非坚不待太师作千秋角征弦
　　理安寺
　　儒释虽殊道理安原实同为咨学佛侣何以继宗风涧水环门浄山峯暎座崇摐然声与色个里不空空
　　再逰云栖
　　云栖防爱幽而朴每至西湖必两来依旧矮檐环曲堵底须香阁耸雕台举头竹宻蔵峯峻扑鼻兰馨过雨才合掌阇黎不饶舌真言六字已云该
　　晚望
　　瀛屿平湖上登临晚望间不须传警跸【出行宫后园门即登屿顶】坐可揽湖山僧磬飘空落渔舟唱晚还桂林蟾影上岂必待秋攀
　　再登凤凰山
　　凤凰山岂凤凰逰态实翩丽且遒湖景当春竒毕献海门浴日势全收难寻建置钱还赵何论兴夫与句设以来巢拟阿阁不増吾喜祗増羞
　　题御教塲
　　闻説南朝女习戎孙卿兵法教山宫金牌却急追良将事业中原聴付空
　　排衙石口
　　致讥幸不同松下旷览真教穷海涯我自观民勤露冕岂资巻石为【去声】排衙
　　再逰瑞石洞览古
　　石洞真看以石竒飞空矞若瑞云垂讶如欲坠忽然住已似难前又可披防窱森森通地穴澄防防贮天池禁山南宋无人到赐第居然独属谁【青湖襍志瑞石为南宋禁山惟韩侂胄得赐第云云】
　　表忠观
　　旌功淳祐赐褒俞作记犹闻人姓苏大似窦融事光武迥殊徐诰窃杨呉心悬牛斗曽无孛享共孙曽足有愉防是风流絶胜防千秋崇观对西湖
　　再逰龙井作
　　清跸重聴龙井泉眀将归辔唘华旃问山得路宜晴后汲水烹茶正雨前入目景光真迅尔向人花木似依然斯诚佳矣予无梦天姥那希李谪仙


　　御制诗三集巻四十八
　　钦定四库全书
　　御制诗三集巻四十九
　　古今体一百二十四首【乙酉七】
　　杭州唘跸逥銮之作
　　武林门外兰船旬日盘桓合命旋指数【上声】流隂迅稔冉情知胜处戒留连江工塘坝筹悉定民事农桑期恐愆勤尔农桑须尽力莫更依恋跸途邉
　　再逰烟雨楼
　　南去北还半月余滮湖楼阁祗犹初墨辛夷纵花全谢紫碧桃方朶艳舒【是处见紫碧桃花特鲜艳】波态烟欲蔵舫云容酿雨正如车循名奚要惟晴好念在蚕筐与麦锄
　　三和钱陈羣田园襍兴诗十首
　　诗篇来往逹音声前席尤欣晤耉成曰善颂卿思古者不忘规我厪民生
　　肩舆弗许逺迎催喜过新年八袠开民数无央觐銮路就中遥识地仙来
　　清短身如愚也柴当年给杖重【去声】扶来相逢一别三年话不觉金猊篆已灰
　　问汝林居更底劳每逢赓韵首应搔【陈羣虽居林下毎得新作常和韵以进故以此句嘲之】即今三叠田园兴一例还当报木桃
　　讵必乡田借自畦润身原以徳充肥不妨春冷常朝出或遇山佳定暮归
　　晏眠谁斥入朝迟娱老虞生理微子贰地官身里俸岂同寒士论潜飞
　　乡居想复济贫寒未肯君恩身受单更有余闲问风景南湖春水暎心寛
　　老伴诗人沈与钱清词丽句答芳年为询北阜竹梅月何似南楼烟雨天
　　于公门巷岂嫌低归省还聴琴辔飞依跸却因勤供奉肯教妇子一家围【陈羣以老侍从迎銮后即随扈行在特命其子汝诚先还家侍母俾得欢聚庭闱】
　　石湖髙致寄冬菘润笔应知借酒醲三十首中和十首【范成大田园襍兴夲三十首陈羣所和三分之一也】想因诗兴偶然供
　　夜雨【闰二月廿二日】
　　才方荡桨返南湖兴托湖楼烟雨图入夜却频霔满川防滴乍平铺问谁司化真竒矣廼善循名若此乎适可宜晴多未可恐妨织妇与耕夫
　　喜晴二首
　　水风防防拍舟鸣吹散吴云喜快晴夹岸菜花与桑叶宜旸总觉惬予情
　　鸠已无声鹊已鸣所希继此浃旬晴农夫织妇欢迎跸尔我同斯悦霁情
　　逥跸至苏州
　　廿日如杭来往途翠华逥复驻姑苏一天霁色皆喜色万姓难诬实不诬瞻就何曽有所避遮留寜忍弗云俞【近行宫门有数十老民叩请多留数日心甚怜之】甫来已自恋将去赤子扵亲定岂殊
　　题和阗玉虚亭对瀑图
　　振鹭摐摐落涧潺厜防恰得一亭闲祗看四柱对寥廓似付千秋任徃还丛樾合称琼作树髙峰真以玉为山蹑梯阿盘云上更有招提碧巘间
　　三贤堂再叠髙唘韵
　　唐岂无循吏扵苏称三贤韦白及梦得有似召杜传日计虽不足月计有余连常遗去后思思以民瘠痊至今留堂名把臂同登仙疑当胜瀛洲文学遨溪川我欲寻旧迹有如玉井莲可望不可见睾古徒情牵重建亦早毁空纪绍兴年葺脩讵乆坚不如付荆烟然弗毁者存可知媸与妍再叠青邱韵摛藻翰墨筵朂防良有司视此旌防篇
　　再逰狮子林
　　本拟行宫一日闲念民瞻就筞天闲【是日本欲驻跸不出以便民瞻就故特命驾一逰狮子林】寜论龙井烟霞表【若论湖山佳景则固逺逊龙井矣】却爱狮林城市间古树春来亦芳树假山嵗久似真山小停适可言旋耳寓意非因畅陟攀
　　出阊门复逰西山诸胜遂驻灵岩得十四韵
　　五日驻金阊従民愿觐光寜宜耽室静非为【去声】揽山芳日日徐鸣辔依依近捧裳覩兹亲切意益厪养教【平声】方城市过緐庶村亭接短长麦才吐穂緑菜遍绽花黄硎忆支公遁泉临赵氏蔵岩葩争染绘林鸟各调簧春暖雪犹落涧飞千尺强法空螺自现寺具四禅匡小坐情何恋一逰兴足偿范园便仍憩吴馆近相望拟宿三更月聊成五字章青莲如有问来去两俱忘
　　题髙义园蔵范仲淹书伯夷颂
　　韩辞范楷伯夷躅俱是千秋第一流必自卓标天地莭【用昌黎颂中意】方堪坐觧庙堂忧【用文正岳阳楼记语】富【弼】文【彦博】题者真同道【巻中有二人题句】秦【桧】贾【似道】当之岂不羞【二人皆曽藏此巻】髙义园诚赖有此勗防何以继箕裘
　　白云泉四叠白居易韵
　　山清泚喷灵泉白傅当年好是闲一览便行不烹茗恐妨烟火溷其间
　　题龙门再叠髙唘韵
　　每遇佳山水爱寻古人迹尤喜汗简青足消虚室白天平有龙门不识何年劈季廸夲吴人恒此娱旦夕竒想托豪吟五字光岩石披芸乆入诵来往吾懐积今廵重揽胜当面可成隔万丛林欲闗一线天犹窄宜逰神仙侣足穏蛟龙魄徘徊还罢登翘首眄云壁两畨赓险韵逸兴仍勃激何必定夏阳空传顋与额名字亦已纷安所征往籍不如返勤政栖迟让烟客
　　宿灵岩寺用赵嘏韵
　　重来依浄界髙处俯沧洲不见吴宫月空余古井秋景光宜静托诗句和名流心洗太湖水澹然恰暎楼
　　上方山楞伽寺
　　路便楞伽又朅来峯蔵隂雾记前廽目欣春景兹酣畅心与吴云共豁开出树依然标峻塔临湖那借起层台莫厘翠色在襟袖兴托髙岑有别裁
　　逰石湖再叠旧作韵
　　石湖宜雨复宜晴都为【去声】山川秀且清讵彼画家能尔貌萦予懐者防民情防层峰色背檐挹一片波光面座迎小坐因之忆成大爱他诗格颇遒平
　　闻京师得雨【闰二月十九日】
　　逥跸杭城忆薄隂【即闰二月十九日是日薄隂未雨】农桑闗切为民心讵知四寸霑京县早喜连朝霁武林安得雨旸若寰宇念兹宵旰惕冲襟姑苏晴矣云还聚豁朗仍教望不禁
　　题和阗玉戯猿图
　　揽蔓复腾梢善縁谁所教郭仙早成赞栁子并辞嘲已自欣求木何须怒赋茅玉山常郁若猿徳有包
　　逰乕邱云岩寺
　　云岩重至不因山露冕因民瞻仰顔乕阜松篁晴益蔚剑池蹊迳昔原闲生公愿力依稀是短簿风流想像间遍野黄金菜花茂今来真不负跻攀
　　再叠髙唘乕邱次清逺道士诗韵
　　清逺非凡人生而逮汉四海为遨逰有似仙籍窜曽携沈恭子乕阜来登翫危磴陟嵳峩平湖俯渺澷清辞托神古格泯崖岸常闻子不语怪力与神乱顔【真卿】李【徳裕】皮【日休】陆【防】辈毋乃失以半岂其意别寓旷懐偶纾散青邱千载下险韵和一旦而我复何为两度掞吟翰吟罢忽怵然或有同髙叹设使登庙廊寜不资日赞
　　苏州唘跸作
　　翠华五日驻苏城适可平眀返跸旌展义兼应临白下省耕要欲趂春晴攀留亲意过【平声】尊意观察民生即我生却是寻常无恋者不能无恋此舆情
　　逰寄畅园叠旧作韵
　　胜地寜当目送鸿屡来熟路自知通一桥横驾琉璃上数宇迥悬琬琰中景到春前画不若境惟尘表句难工书堂小憩传清跸欲趂佳辰礼梵宫
　　聴松庵竹鑪烹茶作
</div>
    <div class="pagination">
<a href="御制诗集_page575.html">上一页</a><span>...</span><a href="御制诗集_page571.html">571</a><a href="御制诗集_page572.html">572</a><a href="御制诗集_page573.html">573</a><a href="御制诗集_page574.html">574</a><a href="御制诗集_page575.html">575</a><span class="current-page">576</span><a href="御制诗集_page577.html">577</a><a href="御制诗集_page578.html">578</a><a href="御制诗集_page579.html">579</a><a href="御制诗集_page580.html">580</a><a href="御制诗集_page581.html">581</a><span>...</span><a href="御制诗集_page577.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
