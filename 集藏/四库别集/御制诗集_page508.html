<!DOCTYPE html>
<html>
<head>
    <meta charset="UTF-8">
    <title>御制诗集 - 第 508 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 508 页/共 1326 页</h1>
    <div class="content">　　积土筑招提【三塔寺基旧为潭不利往来舟楫唐僧行云积土起塔呉越名保安院宋改景德禅寺又名三塔寺蘓轼三过煮茶】千秋镇秀溪予思仍旧贯僧吁赐新题偈忆赵州举茶经玉局擕登舟语首座付尔好幽栖
　　过嘉兴再和钱陈羣田园襍兴十首
　　接踵迎銮多颂声观民惟愧政无成境临秀水聊心喜为晤林居有老生
　　祝
　　厘昨岁驿程催九老图形霁月开便令还乡颐暮齿宣传不许逺迎来
　　棱棱孤鹤瘦如柴圆峤方壶任往来鹤其性人寿其似防看刼火有寒灰
　　游山屐总不辞劳遇胜吟诗白髪搔花濑蒙蒙春澹澹微醺何碍晕如桃
　　春田未致手亲畦俸养何妨刺齿肥常把一篇景传殊途要欲有同归
　　三月违如三岁迟诗裁前席辨精微虽然赐杖何须杖见说香山歩似飞【昨命九老就香山游防以副嘉防先期并有赐杖】
　　薄试春寒冬更寒吾民宁乏有衣单定当剀切陈民隐莫饰其辞蕲意寛
　　结屋江乡不费钱双槐门巷防多年朴淳生计耕还织淡荡心情水与天
　　楼台烟雨望中低早见书屏健笔飞【烟雨楼有陈羣书赵孟頫耕织图诗屏】新署头衔荣晩节定知家庆子孙围
　　乡味休耽韭与菘行时韶令正芳醲为吾数日随清跸可负湖山佳景供
　　题张南本华封三祝图【钱陈羣所进自作赞】
　　封人三祝帝尧辞鷇食鹑居请进之终始钦哉吾所企陈羣每颂不忘规
　　赐闽浙总督杨廷璋
　　西粤昔开府南闽今建牙兼知亦旧制【闽浙总督驻衙于闽兼知浙省旧制也】胜任得卿嘉政有羣黎感身无大耋嗟【廷璋年七十三精神尚健】老成方倚赖调摄意须加
　　赐浙江巡抚庄有防
　　己未亲为策士文精抡蕊榜得超羣起行不负坐言学率属偏能先已勤鹤市旧声犹眷眷龙山新政更慇慇海塘正是投艰处磐石维安勉奏勲
　　过石门县
　　策马石门县观民度石城闾阎际时泰埤堄倚春晴寸土桑麻地万家弦诵声何加曰惟教然匪尚词英
　　舟行
　　舟行惯是水云鄊霁景今年迥异常候冷尚迟桑叶绿南来初见菜花黄万民诚切尊亲意午夜勤思富教方例此入疆应有庆向隅宁免为徬徨
　　三月朔日至杭州驻跸
　　武林驻节暮春初物色人情缋绮舒前度烟容常翳若今来霁景喜昌如捍塘久计筹行馆迎驾欢声接比闾覩此尊亲弥共切安能保赤刻忘予
　　恭依
　　皇祖巡幸杭州诗三叠韵
　　三度南巡侍
　　大安江山介祉奉
　　徽观风轻日丽临雄郡踵接肩摩迓御銮跸馆暂居几有勑海塘言念志难寛【乾隆二十四年海潮自中亹渐移比大亹饬大吏缮治尖山等处塘工今当亲临阅视】修防要欲筹全善那觉西湖景助欢
　　瑞石洞
　　驻辇有余暇呉山近宜眺瑞石别一峯下马喜先到初犹歩仄磴既乃入幽窍转折若无路含蓄益致妙萝薜绿垂烟梅栁芳迎曜岩半有天池灵物不可钓密竹防隂森怪石攒蒨峭孤鶱讶欲坠傲睨忽疑笑攀跻当造顶全呉归朗照坐石写剏得大观更揽要
　　飞来石
　　来自何方飞岂羽将翔复鶱势容与徒观翩集诚怪神欲赋却思子不语
　　三依
　　皇祖吴山诗韵
　　南眺长江西盼湖城中陟巘歴香衢宁因玩景赓前韵曰在观民有本图
　　登吴山作歌
　　一峯蜿蜒走郡城众峭攒簇罗天屏若有若无寻栈升造极广厦原平陵何须勒马夸豪情惟愿兆庶恒安宁西湖下视如亟待吾方未暇将观海
　　观海塘志事示总督杨廷璋巡抚庄有恭
　　明发出庆春驾言指海宁海宁往何为要欲观塘形浙海沙无常南北屡变更北坍危海宁南坍危绍兴惟趋中小亹北南两获平然苦中亹窄其势难必恒绍兴故有山为害犹差轻海宁陆且低所恃塘为屏先是常趋南涨沙率可耕两度曾未临额手谢神灵庚辰忽转北海近石塘行接石为柴塘易石自久经费帑所弗惜无非为民生或云下活沙石隄艰致擎或云量移内接筑庶可能切忌道旁论不如目击凭活沙説信然尺寸不可争【塘边试下木桩始苦沙涩用二百余斤之硪一筑率不及寸许待桩下既深又苦沙散不能齧木桩摇摇无着也】移内似可为闾阎栉比并【柴塘向内数十丈其土似宜桩可以即工然所在皆田庐此处为塘必致毁弃田庐患未至而先殃民心复有所不忍】其无室庐处又复多池阬固云举大事弗顾小害应然以卫民心忍先使民惊且如内石建宁听外柴倾是将两隄间生灵蠲沧瀛如仍防外当【去声】奚必劳内营以此吾意决致力柴塘成坦水篓石置可固隄根撑柴艰酌加价毋俾司农程【命行在户部及该督抚详议加柴价】补苴示大端推行宜殚诚
　　谒
　　海神庙瞻礼有作
　　盐官驻马先防谒
　　庙貌枚枚
　　皇考脩捍患御灾宜
　　祀典恬风静浪赖
　　神庥即今南涨方坍北尚此春逢况值秋黍稷非馨在明德是吾所愧敢忘愁
　　驻陈氏安澜园即事襍咏六首
　　名园陈氏业题额曰安澜至止缘观海居停暂解鞍金隄筑筹固沙渚涨希寛总厪万民戚非寻一己欢两世鳯池边髙楼
　　睿藻悬【楼中防悬　　皇考林泉耆硕　　御书是编修陈邦直之父原大学士陈元龙　　予告时
　　赐额也】
　　渥恩赉耆硕适性惬林泉是日亭台景春风角徴弦观澜遂返驾供帐漫求妍
　　隅园旧有名【以是园为阅塘暂憩之所因赐今额隅园其旧名也】岩壑窈而清城市山林趣春游花鸟情溪堂擅东海古树识前明世守犹陈氏休因拟奉诚
　　别业百年古乔松径路寻梅香闻不厌竹静望偏深瑞鹤舞清影时禽歌好音最佳泉石处橅帖玩悬针元臣娯老地内翰肯堂年赌墅棊声罢木天砖影捐竹堂致潇洒月阁揖清娟【竹堂月阁皆园内名胜】信宿当回跸池边坐少延
　　天朗惠风柔临溪禊可脩【是日上巳】趣眞如谷口姓不让冈头意以延清永歩因覔韵留安澜祝同郡宁为畅巡游
　　睡醒
　　睡醒恰三更喧闻万马声潮来势如此海晏念徒萦微禹乏良策伤文多愧情明当陟尖峤广益竭吾诚
　　题土备塘
　　土备塘云海望脩意存未雨早绸缪石柴诚赖斯重障是谓忘唇守齿谋
　　塘上四首
　　西塘尚有沙涂防既至东塘沙总无石不能为柴欲朽防秋要计可徐图
　　盐官从不晓迎銮古朴民风致可观却胜杭嘉多饰礼防棚鼔乐满河干
　　苇庐灶戸日煎盐辛苦蝇头覔润霑嘘胼胝耐燥湿厚资原是富商兼
　　隄栁青青畦菜黄村梅遮隖逺闻香徐行咨度周防计懒惰无心问景光
　　登尖山观海
　　舆图早已识尖山地设天开障海关东北冈峦捍犹易西南柴石御为艰防心所祝资坍涨蒿目无方计剔鬟大吏载咨补偏策尽吾诚耳敢云闲
　　尖山礼大士
　　秋水精神满月相峯巅妙演海潮音普陀天竺何遥近无碍随缘应感心
　　视塔山志事
　　尖山实捍海塔山舒右翼翟村当兜湾赖此雄潮逼条石未可筑块石先救急其下布石篓射溜图根立策马视篓痕云沙涨数尺【浙抚臣言竹篓贮石下防坝基数日来沙涨掩篓四尺许遂命立标以騐增涨尺寸】是为转旋机其然谈何易【叶】讵当恃
　　天佑而弗尽予责叮咛示方伯吾意知应悉斯时工难施沙逺当易石鱼鳞一例接方为经久策
　　阅海塘叠旧作韵
　　今日海塘殊昔塘【丁丑南巡时海潮大溜尚走中亹己夘以来潮势复趍北亹现饬大吏相度修缮以为民卫】补偏而已策无良北坍南涨嗟烧草水占田区竟变桑父老常谈宁可诿【土人以三亹海潮之行不南即北此因任之论与河徙天数语同非治水者所宜出也】
　　明神显佑讵孤庆【雍正七年海宁　　勅建　海神庙近复命钱塘崇饰　祠宇以昭灵贶】尖山跋马非探胜万井安全虑不遑
　　上巳
　　尖塔【二山名】揽全形陈园跸暂停佳时逢上巳随地可稽亭绿水澄而照春梅静以馨托波杯不泛恶防有芳型
　　观海潮作歌
　　辛未观潮潮已竒杭人犹称其力微丁丑观潮潮未至作歌髙楼聊纪事似神而非者曰三逮兹三度潮眞酣却非江楼观约略剏得乃在柴塘尖我阅柴塘筹御海讵图快览惊涛骇因缘大汛三月三洪澜有若将子待防马指东向盐官一条银线天际看卷江倒海须臾至迎来底借江山船【江山船迎潮见前诗】色犹未覩先闻声礌硠磅輷匉訇徐行按辔揽其状大哉观矣谁与京□毋弭节倐奔泻并驱素车而白马淋淋汨汨浩汤汤逾跇配藜白鹭下一空前此初遇竒既欣旋复生愁思长茭厚石弗预固秋来转瞬奚当之
　　唐人游骑图
　　珠勒鞭控骏駹如茵芳草印蹄双十旬休暇擕良友何处宜游定曲江
　　芳郊无物不熙春鸟语生欢花影新挟弹背观聊立马待他衮衮逐丸人
　　回跸杭州诣
　　皇太后行宫问
　　安即事有作
　　回銮百里日方中【自杭至海宁程百里然实止八十里而已清晓策马隄上时亦乗舆日中即至省城】迎送黔黎拥六骢灯市盐桥临古郡问
　　安视膳谒
　　慈宫西湖佳矣明将到东海艰哉虑不穷捍御尽心粗擘画此行或可未云空
　　凉
　　昨近暖春光东风忽变凉非怜梅朶紫【梅不耐寒寒则朶冻蔫然变紫】恐损菜花黄珍重农桑候徘徊调燮方狩巡兹正务讵为赏芬芳
　　阅武
　　时巡江国驻行骖武备于今阅已三敢际定遐忘要政实闗计久讵常谈扈随况有新乌什【囘部郡王霍集斯旧为乌什部长今居之京师扈跸来此命预观】綂制由来旧耿弇【杭州将军福禄曽为西路军营叅赞事毕命驻杭綂旗兵】未御射侯缘臂病【自去秋偶患臂病艰致弯弧马上犹可勉为歩射不能如式命中故遂弗为】诘戎身先【去声】略懐慙
　　昭庆寺
　　寳叔遥瞻塔钱塘近度桥偷闲游佛境问景憩僧寮辨见还参柏征心欲剥蕉香花羣视愿
　　慈庆喜恒昭
　　游黄龙洞
　　遵陆后湖边湖山名胜连虽无暇应接尽有喜周旋嵌洞教云防披筠得迳穿慧开卓锡处今尚涌清泉
　　题紫云洞
　　才别黄龙到紫云春山肤寸正氤氲连冈谁识东西洞求气全诠九五文似此宜居易博士如何都属佛声闻今将复古诚难矣且自因民意所欣
　　过栖霞岭
</div>
    <div class="pagination">
<a href="御制诗集_page507.html">上一页</a><span>...</span><a href="御制诗集_page503.html">503</a><a href="御制诗集_page504.html">504</a><a href="御制诗集_page505.html">505</a><a href="御制诗集_page506.html">506</a><a href="御制诗集_page507.html">507</a><span class="current-page">508</span><a href="御制诗集_page509.html">509</a><a href="御制诗集_page510.html">510</a><a href="御制诗集_page511.html">511</a><a href="御制诗集_page512.html">512</a><a href="御制诗集_page513.html">513</a><span>...</span><a href="御制诗集_page509.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
