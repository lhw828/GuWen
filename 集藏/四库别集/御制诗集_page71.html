<!DOCTYPE html>
<html>
<head>
    <meta charset="UTF-8">
    <title>御制诗集 - 第 71 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 71 页/共 1326 页</h1>
    <div class="content">　　彻夜问云气当晨见晓曦好春云已暮灵雨竟何时速戾将谁诿懐慙只自知凭栏无限意何以对嘉师
　　御园暮春即事
　　红雨嫣香已乱纷东皇催试送春文生憎轻絮萦愁绪无那终风翳野氛泼刺鱼跳依藻见栗留莺语隔林闻拟将书史消闲闷触目时慙古圣君
　　牡丹
　　盛是残春际赏多望雨时防曽开席对偏觉伴愁宜例惹晴绵妬谁将锦幕披花神容借问富贵竟胡为
　　柯九思夏山欲雨图
　　苍岫出竒云乔柯吟微风未雨雨意来湿润含穹窿对此迷茫景益觉忧思忡拟鞭痴龙起沛然洒长空
　　细雨
　　梦回淅沥竹前欹枕聴残不忍眠云脚收余晨旭透新愁恰与旧愁连
　　春懐诗
　　漾澨南入江岂复西为汉朱轮坠桒榆讵返东而旦四时均易逝三春更难绊九十忽云过青韶亦已晏落英红贴波轻棉白堆案闗闗南来莺遥遥北去雁萋萋草茸砌隂隂树隐岸怦然意靡宁遑乐清闲宴繄我非伤春所虑陇畆畔枯壤久待泽终风日益扇播种惟兹时过饥将洊何辜兮吾民凉徳増腼面那无补苴策济少而漏半披衣立宵宇明星方烂烂繁虑赓长吟聊用摅三叹
　　寄题香山禅房
　　禅闗本是防忧所我为忧多懒叩闗却忆去年题句防罨窓千顷绿云闲
　　题王振鹏龙池竞渡圗
　　兰亭脩禊暮春时开放金明竞水嬉妙笔孤云传胜事不教午日独称竒
　　龙骧惯防水龙舟教战昆明古有由齐赴锦标难夺得五云髙拥寳津楼
　　烟里楼台镜里花尚闻雷动笑声哗千秋佳胜率如此独许骚人说梦华
　　米黻云山图
　　出岫夏云多竒峰峰云岫子将无同蔚然谷神盟丰隆峒霮防湿翠浓疑有仙人宅此中天宇不许凡尘通松下忽逢采药童告我其师曰葛洪
　　四月朔日作
　　九十俄焉尽三春倐已过镇防云邈尔徒问夜如何佳景奚堪赏新诗亦懒哦底闗愁思切不雨则无禾进宫见路旁麦苗待泽孔亟秋禾尚未布种惄焉有忧赋以自咎
　　闻人亦有言甲子鲜丰嵗彼媕婀者流复举史所记云尧汤水旱匪为圣徳累此论信然乎试思君所司周官设三公尚有爕理寄矧子实元首休咎徴所致寰宇虽恢扩遐迩均在意耕九未余三安得称有备我自去冬半颙望三白瑞亦知时尚遥念念频萦系侵寻春徂夏益觉愁难置凭舆歴枯壤终风动氛翳麦苖将萎黄谷种遅布地此责竟谁诿此灾皆予戾忸怩对百工不啻陈六事短什用自咎讼语无伦次
　　补桐书屋作
　　瀛台双桐向所有因循枯一成独树秋夜春朝失侣隂认巣好鸟徘徊去老榦吟风似作悲团叶无心菶承露树犹如此人何堪爰命郭槖为补足佳防依然罨绿窓相得乍喜矧相妬未必人心似树然世间云雨纷新故倚桐无语立斯湏彷佛廿年前觅句【雍正二年在此读书屈指至今二十年矣光隂瞬息为之悚然】
　　雩祭斋居
　　朱明应秩南讹
　　殷礼初行祗敬多【雩祭虽举扵去年而适以患疖命臣工恭代今年始亲诣行礼故云】更值东郊方待泽斋居夜夜问如何
　　自春徂夏望甘霖日日何曾释此心戾止斋宫邀肸蠁崇坛在望倍生钦
　　背树金蘐不解忧惟应尺泽霈膏流那堪日暮轻云散七字鸣同唤雨鸠
　　纳隍在念敢空谈玉食前陈独岂甘明日
　　泰丘躬对越曷胜颙敬曷胜慙
　　四月八日雩祭
　　圆丘敬成六韵
　　泰畤修殷荐雩宗享
　　昊干豆豋初饤馔燔燎已升烟龙见犹稽雨秧萌欲萎田屏营邀
　　帝眷切已虑民天庶政修三事羣工秉一防防防亲歩祷借以谢尤愆
　　即事
　　麦秋未届已先黄更虑原田挿秧只此忧萃一已休补救有千方漏云雨防奚堪数翳日风威却似狂每到清和多望泽愁縁结防防时忘【是日俗称浴佛结縁日】
　　四月望日诣圣化寺祷雨
　　南郊有事祈甘泽细防如膏未起枯西竺无方觅法润终风且暴渺愁予自咎不学无定见兼哂五蕴难全除靡神不宗闻自古诚犹未格将何如兀然独坐黙然慼青箱羞启当年书
　　汤泉荷花
　　暖溜饶地灵胜似逺公社芙蕖绽清和不待朱明夏女夷有私铸相争木奴冶裛风散芳馨照日含娇姹却让别浦荷盈盈秋露泻早盛亦速零寄语附炎者
　　闻黄鹂
　　棉飞尽池塘清绿隂槛外纷縦横緐丝急竹俱无赖忽闻仓庚三两鸣时至而鸣过则止万物生成各天理偏生分别是人心愁者聴愁喜者喜愁喜两不知叶底闗闗殊未已
　　前题
　　含桃应已咽布谷未如期池馆春残矣轩楹晓聴之繄余方惜日奈汝独催时不为留韶景其如农事遅
　　诣香山祷雨叠旧作初逰香山诗韵
　　客嵗歴招提相隔倐已久赤帝司南方清和斯夏首来牟秋已歉布谷时恐后惟民命繋兹恃以糊其口蜥蜴竟难致空复騐蝌蚪我闻神所妥率在深林薮是地有灵潭毋乃苍龙守但祈溥膏泽屈礼吾何有播之未栖田耘之安容手歩祷攀烟萝遑计磴道陡霑衣汗已淋举袂风飏垢飞防下元冥轰砉雷应吼大士慈悲心甘露洒杨栁湏防遍九垓枯槁苏东畆旋憩来青轩为启来青牖昨夏喜农诗草书悬壁右对之自忸怩不待他人丑见理既未确触物皆成诱返已试品评臧少而多否率此致咎徴讵是明神负敢期雨必零尚恵云相偶
　　细雨
　　细雨蒙蒙入夜零宵衣未锁扉扄霏微讵起田苗槁渐渍才廻砌藓青安得释愁欹枕寐翻如有畏隔聴拟吟七字消烦虑烦虑频来笔为停
　　闻新蝉
　　四序不相譲推移若循环物遇时则鸣声形而色宣夕阳泽畔行宻树闻新蝉乍惊青韶过旋悟理固然独此黙黙结忧在农田二麦既无秋安饱饼与饘所望惟黍豆又复播种艰农功岂能待居诸况迅迁举眼盻云气延伫畏星天孜孜惜分隂不为攻简编
　　午日诣
　　畅春园问
　　安
　　蒲岸河洲泛玉津铜龙双辟问
　　安晨祗因悯雨遵
　　慈训未敢称觞答令辰【自春徂夏尚未得霑足雨泽皇太后歩祷扵园内龙神庙朕恐惧惴栗莫知所措夫以朕之不徳上累　　圣母忧劳遑敢以莭序酒食之馔尽承欢之小节乎】黄帽龙舟闲浦溆绿枝虎艾缀楣桭分明旧嵗端阳景饶有新愁薄念频
　　梦中自题小像一首醒而犹记遂命笔书之
　　世界空华底认真分眀两句辨踈亲寰中第一尊崇者却是忧劳第一人
　　夏日斋居重华宫抑斋作
　　琐窓潇洒静无尘得意防言旧似新但使心中无芥蒂何湏尸外列松筠壁留亥字铜仙驻案有丁年玉帙陈却愧向来斋内客匡牀消夏一闲人
　　谩兴五首
　　云行天际自然句瀑赴崖边太古声大块文章防静寄休夸花鸟解怡情
　　链史镕闘博竒嗤将绮句媚红儿若扵夲分评诗体一律雕虫壮不为
　　人人都道吟愁易我道吟愁却倍难若使牢骚成一往奚称礼义恱心官
　　是诗必是非能者能者何尝非是诗却笑刻舟求剑辈韩卢逐块竟胡为
　　王粲登楼众所云漫俊逸鲍参军葩到此千余载只爱杜陵菽粟文
　　夏至斋居
　　消息无停运易简理不穷平秩南讹时昬亢旦危中矩泽将有事斋防扵法宫惺惺既涤志夔夔复省躬况当望雨益觉忧思冲彭怒张飞防炎熇畏祝融一饥已不啻玉食忍独丰开巻遣烦绪往复披难终镜已率増慙胡宁识予
　　夏至日祭
　　方泽坛
　　广生符
　　上帝厚载育嘉师敢谓酬如在端惟祭以时渺圭翼翼
　　神縡幕垂垂八奏鸣鸾管三升潋月巵荐羞陈玉簋观象玩金柅吁祷为霖溥微忱敢即夷
　　连朝
　　连朝云阵布时复雨零稍浄霾天翳才廻列嶂青忘言凭几望侧耳隔窓聴忧慰相萦防中心惕不宁
　　刺舟
　　刺舟傍西林不见西山色落防向东防西山乃咫尺视逺斯明生近以遥而得天水方空蒙停吟聊自适
　　莲
　　托根离尘写影依澄泚风流夷恵间秀逸云霞里凭栏细雨蒙一览清都美防曽负芳华坐可防忧喜识得濓溪意在彼不在此
　　夜雨
　　滴沥檐声彻晓流纱防欹枕兴悠防那无诗句酬壬部应有农耕趂夏畴聴里浑忘终夜寐欢余还忆半年愁敢将宴乐承
　　天贶益励干干省进修
　　甘霖既霑诣
　　畅春园问
　　安仰慰
　　圣母望嵗之诚并成长句恭志
　　盛徳
　　自古祈年廑陛廷防曽
　　歩祷见
　　慈宁承欢滋愧心无那破闷真知雨有灵
　　膝下先陈多黍润阶前更喜散萱馨称觞始得申悃遥指南山入座青
　　仿倪云林秋亭嘉树并题以诗
　　四柱虗亭向逺开秋山如洗浄无埃不添略彴平湖面为恐逰人杖策来
　　踈枝乱叶莽秋信是壶中别有天若比桃源赢一着不曽洞口引渔船
　　秋水澄天泬寥榛烟枫籁韵山椒亭中常住无心客大隠还嗤说市朝
　　湖山四季秋偏好我亦秋风潇洒人忽学老迂为放笔却嫌全未悟根尘
　　雨后玉泉山三首
　　宿润罨林颠澄心对玉泉山花皆喜色薜径絶尘縁藻底窥潜鲤枝头聴午蝉凭栏无限意绿垅正廻鲜行漏隔花稀山亭坐翠防湖光梳石峯色润苔衣薄爽林间度浓隂磵外肥对时思解阜不借五弦挥西山濯碧螺积翠一窓罗扵此赏心遇所欣即事多汀葩红烂漫壁藓绿婆娑诗思今何许刚如雨后波
</div>
    <div class="pagination">
<a href="御制诗集_page70.html">上一页</a><span>...</span><a href="御制诗集_page66.html">66</a><a href="御制诗集_page67.html">67</a><a href="御制诗集_page68.html">68</a><a href="御制诗集_page69.html">69</a><a href="御制诗集_page70.html">70</a><span class="current-page">71</span><a href="御制诗集_page72.html">72</a><a href="御制诗集_page73.html">73</a><a href="御制诗集_page74.html">74</a><a href="御制诗集_page75.html">75</a><a href="御制诗集_page76.html">76</a><span>...</span><a href="御制诗集_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
