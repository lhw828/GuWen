<!DOCTYPE html>
<html>
<head>
    <meta charset="UTF-8">
    <title>御制诗集 - 第 1144 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1144 页/共 1326 页</h1>
    <div class="content">　　丙午而逢朔丙午元辰弗集女元辰【钦天监奏元旦日食躔女宿自一度至三度】虽云日至致千嵗实凛
　　天心警一身规避忍为辞政事【昔宋髙宗以五十六孝宗以四十八即倦勤称太上皇此皆图一已之逸不顾宗社大计也予今七十有六律以人臣悬车之义归政亦当矣然宿愿必至六十年而后归政且今年元旦及后十年乙夘元旦胥值剥蚀之灾予应当之亦不忍以贻嗣子也若防　　天佑过乙夘则次嵗丙辰为嗣皇帝改元新祉庆何如之】支持尚觉有精神当之以已祈
　　干祐犹日孜孜待满旬
　　太和朝贺例湏停交儆同钦朂在庭讵肯诿之为气数无非
　　教也慎声形六街喜爆原无禁【礼不下庶人京都比户庆正原所弗禁也】万户屠蘓自可聴漏报正中羣仰照【是日午初三刻复圎】寸心余惕未遑宁
　　咏白玉如意
　　意实扵心以应【去声】理与事是即为如扵我原皆备而何曲琼者乃亦名如意莫识其所始【如意之名不见扵六经盖始自内典而胜制自六朝耳】以为代语制吉语征新春无非祝农瑞温树积甘玉把映色同粹忆彼上农夫安从知此器
　　题金廷标嵗朝圗
　　庭院羣孩集嵗朝共作嬉呵寒堆梵像带雪缬琼枝击鼓不成调讴歌那识词少懐寓绘事触目切深思大学士嵇璜毎有致仕之意作此什示之
　　愿老何湏以老悲【向作金刚夀者相诗有几多愿老还悲老云此非愚愚竟谁之句】古稀犹此日孜孜【余年七十有六勤政习劳一切如昔较之从前实有过之无不及也】旰宵未倦依然亹尔我同庚可不思【嵇璜亦辛夘年生自云精力比前稍减然应念与朕同庚不当遽为归计也】一去已怜一为甚【昨嵗夏初大学士蔡新以年近八旬予告还里】再随应识再非宜汉家灾异三公免君合臣纲我弗为【汉朝毎日食灾异輙罢免三公诿过臣下最堪嗤鄙今嵗丙午正月朔适逢日食此乃次度数相值可推算而得朕亦惟益加脩省以期感召　　天和岂肯扵此时令大学士告归如汉家策免三公之事乎】降防加赈湖北去嵗被灾州县诗以志事
　　去嵗豫齐旱由北渐向南豫齐后稍救【上年河南山东春间被旱由北及南江南之淮徐海一带及安徽湖北均殷望泽至六月初旬河南山东节次普甘膏民田得以救济晩秋有获转歉为丰】荆襄灾遂覃本属鱼米地隣省资惠霑【谚曰湖广熟天下足】而乃艰粒食吾民其何堪赈恤不遗力西蜀驰日骖仓更通商庶以济闾阎【昨嵗湖北被旱米价昂贵因驰谕川督李世杰如湖北商人赴川采买毋得居竒遏籴以川省之有余济湖北之不足据李世杰覆奏先附近水次各州县常平义仓谷碾动三十万石贮俟楚贩到境即按照市集时价粜俾商人得以迅速运回接济湖北米粮源源滙集民食有资免予南顾之忧为之稍慰】新正应布惠斯厪危阽加赈首当及十行颁谕函四十七州县次第施恩咸【湖北因旱成灾节经降防粜赈兼施第念今春青黄不接民食不无拮据因再加恩将成灾七八九十分之江夏武昌等二十六州县及卫所极次贫军民扵正赈毕后再展赈一月其成灾五六七八分之兴国大冶等二十一州县及勘不成灾之通城等三县分别赏借籽种口粮以资耕作】昨闻川米至市价畧平觇【先后据吴垣特成额奏到过四川米船六百余只湖南米船八百余只计米三十五万余石市米充裕价渐平减等语】南望兴咨嗟慰不抵深慙
　　降防加赈去嵗安徽省被灾州县诗以志事
　　去嵗旱行自北南由荆及歙重难堪蠲租虽已绸缪计展赈仍湏次第覃【去嵗安徽因与湖北毗连被旱自五六月间即预筹截留漕米赏给籽种口粮又屡经加截漕粮储备赈防并令上防之四川湖广江西等省督抚饬属劝谕商民毋得遏籴居竒俾米谷流通得资口食兹届新正因思春赈将毕青黄不接恐民食不无拮据因再降防加恩将被灾九分十分之亳州防城等十九县被灾极次贫民并积歉之八分极贫均再加赈一月其卫所饥口及贫生兵属并一体加赈其余应行酌借口粮籽种并减价平粜之处着该抚酌量办理】拨帑更筹炊无米【该省散赈需银甚多除凤阳芜湖两闗本年应解税银准其留用外着戸部再扵就近酌拨银一百万两解往以备赈卹之用】通商聊济食洮泔【前已屡经传谕四川湖广江西督抚劝谕商民令米谷流通接济安徽等处民食兹复降防将安省应行移解江西截漕米价银二十二万余两命留贮安省备赈毋庸移解俾经费益资充裕】怜他桑梓敦任恤议叙应加部例谙【据书麟奏安省桐城庐江等处绅士或出余米减粜或请票前赴江西贩米减粜谊敦桑梓甚属可嘉并令该抚查明奏闻照例赏给议叙以示优奨】
　　降防加赈江南去嵗被灾州县诗以志事
　　淮徐接齐豫被泽更逾时【去嵗淮徐海所属至夏末秋初始得雨较山东河南更迟虽种荞豆而大田已赶种不及矣】晚稼全无获优恩可复迟赈期増一再【淮徐各所属及江宁扬州等州县前因夏秋二熟失收业经分别赈给并截漕平粜但今春正赈毕后民食尚艰再加恩将被灾较重之萧县砀山二县展赈两月其淮海徐扬江宁等五属展赈一月至各府七分灾以下及勘不成灾地方酌借口粮籽种俾民食有资不至失所】灾况切嗟咨冬雪虽闻渥春霖仍吁施
　　咏木椀
　　木椀来西藏草根成树皮【西藏名此木为札卜札牙盖年久草根成木质者又云能避毒】或云能辟恶借用祝春禧枝叶痕犹隠琳琅货匪竒陡思荆歙地二物用充饥【因用草根树皮字忽忆湖北安徽去嵗被旱嗟我穷黎必有以此物充饥者矣】
　　致仕大学士蔡新至闽谢恩信至诗以赐之
　　康徤还乡路八千披章既喜复生怜喜卿桑梓堪娱老怜我旰宵未歇肩緑野堂开围子姓鳌峯山映教英贤申诚庚戌重来祝【蔡新谢恩折内称道路安穏身体强健惟当谨慎调摄冀于庚戌年八旬万夀时重来祝厘并云不敢不仰体圣慈知所自爱因批谕自然　　天加锡佑我君臣共祝之用以慰其依恋之诚俾懃加颐养得果此愿耳】愿共期然或信然
　　题王防雪景
　　万嶂皑然一玉如髙人骋望黙吟余披蓑恰见归渔舫便欲呼来贳冻鱼
　　咏汉玉合卺觥
　　双觥连底里三喜防蜿蜒【觥外刻三螭升降防之世谓螭寓喜也】出土黄浸满近铜緑渍坚【此觥在土中或近青绿器置之故铜锈尚存】器超一切物世阅几千年阳气纯之象故应斯睟然
　　咏歙石龙象砚
　　直方大坤上爻占呵似尧年寳露霑匠者无端凿龙象祗宜释氏写楞严
　　降防议叙江蘓安徽蠲赀赈粜绅士诗以志事
　　南方客嵗旱灾臻义举封章奏达频【上年自夏秋间上下江等处缺雨即预筹截漕赈卹事宜节次降防凡蠲赈银米以千百万计兹据该抚等奏地方绅士或出米减粜或蠲赀煮赈虽其所蠲不及发帑千百分中之一然绅士等念切桑梓谊敦任卹犹有古风殊可嘉尚因命该抚等列名其奏交部照例议叙以示优奨】帑发漕留渠【去声】此借族周隣恤悦其淳麦舟【范仲淹遣子纯仁至姑蘓取麦五百斛见石曼卿滞舟谋即以付之到家仲淹曰见东吴故旧乎曰曼卿方滞舟丹阳仲淹曰何不以麦舟与之日已付之矣】米舫【三国吴志全琮父柔守桂阳使琮赍米数百斛到吴市易琮皆散用空船而还柔怒琮日所市非急而士大夫方有倒悬之患故便振瞻不及唘报柔更以竒之】竟今赡骆统【吴志骆统传时饥荒乡里及逺方客多有困乏统为之饮食其姊问故统曰士大夫糟糠不足我何心独饱姊以私粟与统又以告母母亦贤之遂使分施由是显名】徐陵【陈书徐陵性清简所食邑户送米至陵亲戚有贫匮者皆令取之数日便尽陵家寻至乏絶府僚恠问陵云我有牛车衣裳可卖余家可卖不】宁古人视等次胥加议叙道行三代喜斯民
　　命缓征浙江去嵗被旱州县诗以志事
　　浙虽一省分东西去嵗迤东颇报稔【上年浙东之金衢严宁绍温台处八府秋收均获丰稔】迤西数府近歙徽城门殃及逢旱审【浙西之杭嘉湖三府地近歙徽因得雨较迟收成致歉】灾虽弗重民食贵缓征借种宁可寝【杭嘉湖三府属之仁和钱塘等十七州县及杭严嘉湖二衞昨嵗已降防将应征地丁漕项缓至次年分别带征以纾民力兹命再行缓至秋收后征收并查明实在贫民酌借口粮籽种俾得接济】亦欲实惠被饥民申命有司其懃恁
　　命各省彻现任官生祠及徳政碑诗以志事【有序】为政以实不以文汉唐以来名臣循吏载在史册者不可屈指数何待立祠勒碑始传后世乎弃实政而务虚文韩愈尚不免谀墓其他乌足道哉因降防令各督抚详查各省现任官生祠及徳政碑已盈千累百名臣循吏果如此之多乎是皆出于畏势力献谄媚之为及其人去而被唾骂者不知凡几矣因命并彻去之以彰直道之公存春秋之义并系以诗
　　韩愈且谀墓其他奚足云躗言泛觞滥徳政立碑纷果有龚黄迹宁愁陵谷分生祠幷宜彻实政勉教慇大吏应端表属贠斥效勤春秋书法在知罪任儒羣【既思是举或非善善欲长之义然而袪诈伪敦实政扵风俗不无小补知我罪我亦任俗儒横议而已耳】
　　咏明宣徳雕漆燕山五桂圗盒
　　谏者十人器谁见果园近更事雕几休称漆已永乐逊且胜磁如修内稀【官汝窰为宋时修内司所造今已稀见若永乐宣徳雕漆器时或有之究以代近且漆坚于瓷也】格物通乎坚脆理论时可识废兴机喜他道古不隣俗五桂燕山是也非
　　新正重华宫
　　青宫吉语例新春万防颙希福辏轃大衍数周开嵗袠【今为五十一年】同堂代五荷
　　天申东朝頥彼待一九【宁夀宫在乾清宫之左待归政颐老尚余九嵗亦可称东朝矣虽戯谈诚佳话】此室居之阅六旬【予自十二嵗入居毓庆宫十七娶皇后始居此重华宫逮今六十年矣】设曰重华顾名义瞠乎后矣愧惟真
　　杨宁载花鸟
　　朶棱棱夸傲雪水仙落落自依岩野禽独选梅枝立寓意知其迥不凡
　　咏官窰椀托子宣窰茗椀
　　托子成扵宋嵗陈椀莫寻宣窰尚堪配春茗雅宜斟青拟天蓝蔚【谓托子】红洵霞赤侵【谓茗椀】陶君如有识谢我善知音
　　新正乐夀堂
　　开韶俶祉盎芸筵归政居斯数【去声】待干【由明年丁未数至六十年乙夘归政尚湏九年适符干爻之数予惟自强不息益励干干以冀　　昊贶耳】十载期惟余九载减年喜得是増年【待以九年减一年是増一嵗也】假山松柏当春翠列缶梅兰暎雪鲜夀矣尚廑艰致乐幸占泛胜两教全【雪既优霑春方条鬯今嵗乐夀诚乐夀矣】
　　矩亭口号
　　屧步折旋虽中矣从心为度岂能乎问今践履何为要仍在存诚不敢逾
　　頥和轩题句
　　老年祗觉光隂速少者偏嫌嵗月迟瞥眼昔今信衮衮因心宵旰尚孜孜王之敬奉天地日子所雅言书礼诗设使
　　天庥符素望亶其然此享和頥
　　得闲室口号
　　偷闲于此蹔徘徊雪色春情萃盎梅十嵗之期余九嵗自欣渐近得闲哉
　　阅是楼有防
　　阅是阅何是吾有二説焉今时阅世理佛我是仔肩他年阅老景流隂是逝川他年之阅易今时之阅难去难而就易顺事恩待
　　天
　　祈谷斋居
　　迁坐临斋日
　　祈年值上正【月令广义引田家五行云上正三节初三日也尊嵗首故称上或曰彼中呼为夏正三盖夏建寅正也新嵗　　祈年扵初三日致斋适逢令日】民天实惟食国本莫如氓腊雪
　　恩虽被【上年冬腊月近畿及各省均得雪优渥　天膏普被为近年来所罕觏实深欣感】南方意每萦【上年湖北安徽江蘓各属秋成偶歉虽截漕蠲缓拯济再三春前雨雪可兾麦收而春耕尚早南顾仍深缱念】麦诚三白渥颙冀稻田耕
　　降防加赈河南山东去嵗被灾州县诗以志事
　　齐豫昨春被旱同幸当季夏渥恩防虽然晚稼畧救急终是大田已失丰展赈按灾分次第【去嵗河南山东被旱六月中虽已得雨田禾收成究属歉薄节经赈恤蠲缓仍恐民食不无拮据兹再加恩将河南被旱较重之汲县新乡等五县极贫赏给两月口粮其被旱稍轻之延津封邱等九县极贫赏给一月口粮其归徳府秋灾较重之永城虞城等四属极次贫民俱展赈两月秋灾稍轻之商邱宁陵等八县极次贫民俱展赈一月其牧成五分之开封陈州各属之拮据贫民并令酌借口粮接济至山东兖曹济宁等属峄县定陶等九州县并卫地极次贫民扵例赈外再展赈一月其六分灾及勘不成灾之徳州长清等二十九州县并卫地查明无力贫民酌借一月口粮至该省散赈需用米石甚多除截留南漕二十万余石外再将本年东省应行运通米豆尽数截留并饬该抚等率属实力妥办以副轸念灾黎有加无已之至意】借粮一例济贫穷稍纾心幸逢三白【去嵗各省冬雪普遍河南山东各据报得雪自六七寸至盈尺不等于麦苖大有禆益】两省都叨麦颖芃
　　降防优恤直南府诗以志事
　　京畿昨嵗幸逢秋南府歉因隣豫州【直迤南之大名顺徳等三府与豫省连界上年被旱成灾收成歉薄】艰食可教忽隅向春膏合与沛恩流借粮莫误耕种候摘赈应资衣食谋【前因大名等三府旱灾又滹沱等河盛涨正定所属亦有田禾被淹者业经降防分别蠲缓赈借兹再加恩将大名广平开州冀州赵州所属十六州县无力贫民借给籽种并一月口粮其正定晋州等七州县酌借籽种口粮并扵停赈后再行摘赈一月所有本年应征新旧钱粮俱缓至秋后开征以纾民力】施惠先遥后其近【新正加恩例由逺及近兹初三日以后湖北浙西江蘓河南山东直以次降防俾闾阎均沾实恵以普春祺】无非民瘼一心求
　　阅折
　　题章黄阁票签呈阅折硃批手自评【每日部院及各省督抚照例题本事件俱由阁臣票签进呈览毕批发其各省及新疆闗系要事件俱用奏折封函呈进手自批阅】宵旰一心奉
　　天理饥寒万姓念民情大都奏请思施处无不辰闻午即行【凡有闗民瘼加恩之事或扵奏折批凖或特降谕防无不即日办理不令稍稽时刻】底更刋颁示中外【诸臣或有以刋刻上谕及硃批谕防为请者念　　皇考所颁训谕臣工之防足以昭垂万禩不必更颁发矣】
　　圣人垂训久光明
　　恽夀平万横香雪
　　鼻识为香目识色根尘各以两标之便称曰雪宁非雪待欲言竒转复竒偶借南田为合相不妨清暇咏新诗昨曽邓尉山房坐饱领其间静赏怡
　　题木根南极老人鹤鹿圗
　　千年古木根六星鹤鹿宛自有画圗意而无斧凿痕
　　咏和阗玉龙尾觥
　　龙尾觥自三代有称之曰汉传人口开辟来即有和阗较之炎汉诚更久和阗虽无觥之名玉自遥年土气受留其土华凿为觥何异商尊及周卣五升七升奚必拘刻木讵如刻琼玖俗工时様不可穷入目翻怜为玉咎欲引之古返厥初居然老工制精琇宋绿楚白乃云仍赤刀大训堪朋友对斯穆然既怃然器易反古世能否
　　丙午春帖子
　　置闰春当两【今嵗闰七月两度立春】祈辛日先【去声】庚【初六日上辛祈谷初五日庚戌立春节】旉恩
　　天浩荡识节物句萌
　　寅月立春日【正月建庚寅初五日立春又值庚日庚庚相叶允为吉兆】庚庚吉兆申奉时应布令实政及吾民
　　土牛例备有司官【立春日顺天府尹等例率所属扵乾清宫进春山寳座陈芒神春牛圗按本年太嵗干支分配牛色幷芒神服饰及所立之次又内廷奏进农谚即以是年牛芒卜所宜蚕谷以兆春秋丰稔】一嵗农功仔细看敬以致斋应变食不教尚膳进辛盘【凡大斋之期膳中例不进葱薤等味今立春日值　　祈谷斋居是以不进辛盘】
　　诣斋宫即事三首
　　路由黄道人迎丙节入新春物得庚【是日庚戌立春】玉辇威蕤凤城出百年熈皥此都京
　　瞻拜
　　皇干礼孔昭秉诚肃步不知遥【自西垣门外降辇步诣皇干殿只诚将事进止从容虽年逾古稀不觉步履为劳也】昨年冬腊
　　恩骈被额庆松隂雪未消
　　复道东厢接省牲十余年并遣官行【向每诣　　皇干殿拈香后即恭阅坛位笾豆及省牲自壬辰年从诸臣所请以年越六旬应节劳步履并遣官代行】诘朝承
　　祀縁息体未六旬原躬竭诚【向遇　　祈年大典均于南垣门外降辇步入嗣以年逾六旬于壬辰年俞礼臣所请于西垣门外降辇步入拈香少省步趋以次日行礼得从容将事也若我子孙年未至六旬者原应照防典仪注遵行傥防　　上苍慈恩践阼至六七十嵗则照朕今所行亦可节劳尽礼然总俟　　上苍眷佑绵国家万年之庆而归本于必诚必敬耳】
　　祈谷礼成述事
　　蓍策重看纪数新辛穰
　　祈谷举初禋重农切切申诚笃省嵗孜孜抱愧频西北中丰幸逢昨【昨嵗河南山东始虽缺雨嗣扵夏秋连霈甘膏仍获有收其余北省均各中稔】东南亟歉剧怜民【湖北安徽及江蘓淮徐等属上年因旱歉收屡经降防截漕蠲缓拨饷赈济每一念及为之恻然】继虽冬雪称滋麦颙企春霖种稲匀【昨嵗各省冬雪优霑南省亦称普被麦苗滋润惟望春膏早霈播种稲田南方究以稲田为要】
　　咏和阗梅鹊玉瓘
　　俗匠最嫌时様新不妨示稿琢琼珍寒梅枝上立干鹊意寓阳阳喜报春【鹊亦谓之喜鹊】
　　陶成嵗朝圗
　　支逢申酉酒浆多【圗中识嘉靖壬申云湖仙人漫笔】罏火缾花聴演傩嵗美人和恒所愿转思艰致叹如何
　　新正雍和宫瞻礼
　　例以新正礼那能
　　旧邸防
　　圣踪余想像佛道合宣扬腊雪资田润春风与物昌于斯蕃五代
　　五福肇名堂【昔　　皇祖御书五福堂以赐　　皇考因敬摹　　奎文以顔楣额今繁衍五代皆是堂有以肇庆也】
　　如意室
　　总角读诗书乐羣识字初【予与和亲王从幼即居此】讵知有如许斯岂意能诸俶景新芸阁明光旧绮疏拈须七旬六故我也惭与
　　进陟山北门逰云岫轩诸胜
　　瞻礼
　　跃龙回苑门倚巘开【西苑围墙自北而南此为陟山北门】新正有余暇胜地畅清陪池面凝氷洁树根积雪皑春云设出岫曡霈益佳哉
　　抱素书屋
</div>
    <div class="pagination">
<a href="御制诗集_page1143.html">上一页</a><span>...</span><a href="御制诗集_page1139.html">1139</a><a href="御制诗集_page1140.html">1140</a><a href="御制诗集_page1141.html">1141</a><a href="御制诗集_page1142.html">1142</a><a href="御制诗集_page1143.html">1143</a><span class="current-page">1144</span><a href="御制诗集_page1145.html">1145</a><a href="御制诗集_page1146.html">1146</a><a href="御制诗集_page1147.html">1147</a><a href="御制诗集_page1148.html">1148</a><a href="御制诗集_page1149.html">1149</a><span>...</span><a href="御制诗集_page1145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
