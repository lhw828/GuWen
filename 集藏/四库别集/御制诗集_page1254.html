<!DOCTYPE html>
<html>
<head>
    <meta charset="UTF-8">
    <title>御制诗集 - 第 1254 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1254 页/共 1326 页</h1>
    <div class="content">　　师行
　　师行万里匪兴戎【廓尔喀之役予初意本不欲兴师动众事非得已心可共眀况距京师一万数千余里道路险逺拨乌拉运送军储甚非易事而一切军务指授方畧徃返动须两月余宵旰筹谋何能一刻置懐】军务军储方寸中所喜都差知要畧【今春念及师行粮随所闗非细鄂辉既恐眙误而孙士仅驻劄打箭炉亦虑鞭长莫及因思和琳屡次奉差颇多认真才具亦觉优长随命驰徃与鄂辉同驻蔵中并经理粮饷事宜节次据奏沿途催儧乌拉立定期限章程驾驭畨民赏罚严眀先是军粮及军装火药饷银到蔵者不过十之二三自和琳督办以后源源运送不致迟悮又采买得青稞一万五千余石以为有备无患之需而前后蔵中事务整理亦俱得窽要初不料其竟能如此若非専差前徃安能诸凡整顿妥协朕实自喜用人之当此皆天启予衷事机协顺所致并非由和珅之奏请方怪其早未言及也】更嘉防赞不贪攻【前经降防济咙以内粮运乌拉等事令和琳鄂辉徃来催查济咙以外及大兵所到地方令恵龄徃来専办恵龄本系防赞大臣固应与将军等统兵督剿但其调度既不如福康安而打仗亦不如海兰察自应用其所长将来大功告竣恵龄转输之功即与战胜之功无异自当一体加恩并不稍存岐视昨据覆奏前在拉子地方设法赶运粮石军火业已全行运至军营近又计议雇覔商民长运价值不増而转运又速且可免更换稽延之弊并招回避贼畨民一同受雇及唐古特畨兵打仗不能得力者亦令运送量加犒赏所办俱为周妥又据称前在军营不敢借称运粮遂不随同打仗今既徃来専办军前粮运不敢狃扵军前攻战出力设催粮至营适值进兵仍当随将军等出力督战亦不敢借词自逸等语恵龄若固执攻战不即来徃运办朕方斥之今竟能不分畛域实属可嘉此畨军营有和琳恵龄二人实心任事后路军粮充裕可谓不负委用朕心深为慰恱】无前突将先声烈有继余粮后路充遑敢骄心恃屡胜企平阳布定鸿功
　　一片云三絶句
　　兢兢过朔兹翼旦雨后欣连两日晴【农人最喜月初两日晴则是月旸雨应时七月秋稼将熟尤以为宜昨六月晦日雨后两日俱皆晴霁实堪欣慰】偶憩眀抚浄几谓云且莫副其名
　　龙井曾闻旧号传
　　奎文犹仰
　　防毫鲜【西湖名胜志余杭风篁岭上有石一片青润玲珑旧称一片云　　皇祖喜其名雅遂以额此堂并未移石至此也向扵龙井常有咏】欲询石也称云者一片飞来又防年
　　浙中一曲西南角最擅山青水复清却我心无存蒂芥未能忘者彼民情
　　题嘉树轩
　　古榆千百嵗嘉防布轩前难问人谁种应知天与然鹿逰仍塞月鹤唳共秋烟小矣言封殖是为树里仙
　　巢翠亭口号
　　古柯新植四围多一翠为巢嘉防罗个里忘年如问友两唐父【上声】外更无他【古之巢父唐尧时人后之巢父李唐时人故云】
　　雨【七月初二日】
　　过午山云布雷催银竹悬可知方惬若不觉变夔然甫透那虞潦当秋恐致绵入宵犹细洒侧枕不成眠
　　喜晴
　　丑半雨渐止寅初云遂徂徘徊侵曙起寥朗碧霄铺阅射都欣众【是日兵部理藩院带领武职人员引见例扵正门前阅射】执欹独凛吾四隣余防缕散净始宁乎
　　仓塲侍郎诺穆亲刘秉恬奏报起漕全竣诗以志事
　　惩懈劝勤漕运専迩来颇觉胜先年【漕艘自四十二年全数届期抵通后连嵗以水浅滞运多有截留守冻情事当年既不能冬兑冬开次年亦不能如期而至辗转相因竟成积重之势迩年加意筹办其有实力疏濬者即加优叙懈弛者严加惩处自己酉以后全漕率扵中秋前告竣而粮艘皆得及早回空遂符旧制扵是厯年积弊为之尽除】壬兹亥彼虽称早【兹据诺穆亲刘秉恬奏扵六月廿九日将最后之江广八帮船四百二十二只全数起缷完竣军船俱已催令回空南下上年扵七月初九日起完以日较之比去嵗早十日军船回次赶办冬兑冬开竟属从容等语】闰有昨无究较延【朕思今嵗有闰四月比之去嵗则迟二十日矣且先已截留南漕十八帮豫备直豫二省赈济之用则抵通之船数又少是今嵗起缷完竣日期较之去嵗究不得不谓之迟延矣】实以燕齐忽值旱故应淤浅啬行川【节据该侍郎等奏今嵗二进帮船过天津闗脱帮十七日嗣三进船又有脱帮三十八日者虽因运河水浅但恐官弁相率效尤不可不防其渐已移漕臣分别办理等语今嵗山东徳州直景州一带春夏之交雨泽缺少运河水势不旺以致粮船行走不能衔尾北上此亦实在情形也】尚能秋孟回空毕【北方天气早寒徃嵗军船不能及早回空因有守冻之累今据称六月廿九日起卸完竣后俱已催令南下则是秋初回空已毕计九月后均可全抵水次矣】庶可寛其脱漏愆【厯年整顿漕务不遗余力幸连嵗以来已有成效倘复因循懈误自不可少为寛纵若今嵗虽较去嵗迟至两旬然回空之期尚与昨嵗无殊俟漕运总督防奏脱帮之折尚可原宥也】
　　处暑日作【七月初五日】
　　朔终朝至翼破午朗霁谓符农谚佳即日谁期云起乍一天遂作雨霏皆入宵逮晓方敛势【农谚最忌月朔雨昨初一晴朗竟日至初二午前亦尚开霁方欣有协祥占乃其日申刻忽尔作云即有阵雨霏防竟夜至初三日晓始歇三四两日亦间有细雨虽此间山田正喜霑足并不为多所虑秋霖或过致伤禾稼今初五日处暑节自晨至未云势未敛颇以为念幸下晚日出虹见扵东始觉晴定田禾得此时旸烜暴庶可望其稔收耳】立望坐吁难置懐今幸东虹更处暑若旸从此祝无乖
　　陆治巻石芙蓉
　　数朶芙蓉石一巻金风玉露意泠然试防落落明秋色粉本应摹舜举钱【陆治多冩意花卉此轴工细盖仿钱选笔意】
　　直总督梁肯堂奏报保定河间等府普得透雨及一切煮粥办赈情形诗以志慰
　　迤南数府旱灾定【今春畿南大名顺徳广平三府阙雨歉收已截漕三十万石以备赈济嗣据梁肯堂奏保定天津河间数府属中竟有被旱更甚之处随令再截漕二十万石备用幷奏请将景州献县等二十六州县先行分别赏借两月及一月口粮亦即降防允行盖旱灾已定惟有加意赈恤以尽补救之责耳】谕徃廵民疾苦情【前因直被旱地方小民赴京覔食者多命扵京城内外増设粥厰十四处妥为赈济又闻出口谋生者纷纷不絶并扵热河设立粥厰二处俾资糊口因念梁肯堂借词永定河防汛安坐长安城殊属非是谕令该督速即亲徃河间一带查勘被灾地方小民是否不致失所地方官办理赈务果否实恵及民不为吏胥等侵蚀及现在曽否得雨一切情形速即据实覆奏】保定河间报霑透【此间前此得雨云势浓厚想畿南各处霑被必广昨初六日已据该督奏称本月初二至初五日保定河间天津等府属得雨之处多已透足】大名顺徳勘旋行【至大名顺徳广平等府尚俟该督至彼查勘续奏用慰驰厪】粥赒籽借随时便【又据奏称六月中旬即饬被旱各属动用义仓正息谷石扵立秋后设立粥厰并同司道及各州县量捐谷石以为煮赈之用又扵天津及产麦地方多为购买麦石以备借助籽种兾得播种齐全庶来春麦收可资接济等语】苏藁催新望嵗成【文称保定河间等府自六月得雨后低洼之处禾苖多已转青并陆续赶种晚禾及荞麦菉豆等项不惟已经结实之早禾籽粒愈资饱满续后所种杂粮值此雨后晴眀以烜以润势若催以速成各城乡市集果菜蔬骈列肆防均与平日无异现在情形实属如是览奏稍为慰念】调幕无能敢忽赈慙为慰意更怦怦
　　爽【七月十二日】
　　畧愁七夕未孤名【七月七夕雨俗谓之洗车雨见荆楚嵗时记是日午后防雨一阵固属应节但秋禾既得透雨亟须曝晒方能颗粒坚好初二以后已隂雨连日是日之雨不能不萦念也】何幸五朝连遇晴【幸而过申雨旋止自初八至今实已晴朗五日即再晴四五日扵大田总属有益】正值上月就望更当清晓露瀼晶山深林静景含爽下隰髙原稼逮成似此心中应慰适盼因防报每牵萦福建巡抚浦霖奏报早稲收成九分有余诗以志慰
　　台湾乆靖法防饬【台湾逺隔重洋向日文武官吏相沿作弊以致奸民林爽文等借口滋事自己酉平定以后数年以来屡加惩儆奸民倡乱未有不由恶吏作弊为政者宜知矣】内外官方早肃然已是麦收八分报【夏间据该抚奏闽省麦收八分有余】又兹稲获九余连【兹届早稲收成又据奏该省六十四州县除台湾一县因土性不宜向不种植早稲外其余六十三州县内收成十分者晋江等七县九分有余者罗源等十四县九分者闽县等二十九州县八分有余者福清等十一县八分者嘉义等二县合计通省早稲收成实共九分有余等语该省当屡丰之后今嵗早稲收成又较胜徃年所当益谨盖蔵俾知礼义是在守土者善为开耳】登丰莫忘有啬遇居满当思抱歉先洋盗敛踪农乐业海疆既富教宜宣
　　题清溪逺流
　　斋枕清溪西北投【是地在旷观闗城外受山荘城内西北诸山之水成溪】山城内尔究非脩雨倾一阵斯临涨【若雨骤众水奔注颇有滈瀑之势】晴过五朝早断流力学因思贵有本为人那得便无忧幸逢时若心应适却盼军书日夜愁【福康安等自五月初旬连得三防克复济咙随扵十五日攻克热索桥廿四日攻克协布噜贼寨半月之内已深入贼境虽山路险峻贼人负嵎坚守而福康安等督励将士无不奋勇先登又复越山绕至上防出其不意夺据碉卡殱贼殆尽度此情形军声实属壮盛事机亦悉顺利再不过数日即可直抵阳布贼巢擒获首恶蒇此大功即或中间尚有攻克之处福康安非不知朕盼望之殷亦应早为奏至乃自前月三十日报到后至今已阅十三日未得军报日夜盼望焦急愁闷至不可言矣】
　　簇竒廊有防
　　清溪渡野彴曲栈向东寻山近轩非逺簇竒廊便临【轩为总名廊在其侧接之】一时生别防为语定当斟竒实不如正五言用自箴
　　登瞩霄楼自警
　　山比四山髙瞩霄名更叨本因题额偶却尔戒心慆曰欲岂可纵即防应有操今朝登则合驰望众军劳
　　笠云斋口号
　　一笠巍然山顶亭十年九不一临停既如此又何事搆酬语难为议语聴
　　福康安奏攻破东觉噶多等山并夺得木寨石碉大获全胜诗志慰喜八韵
　　亟盼军书得未观食宁甘味坐宁安【自前月三十日得福康安攻克协布噜贼寨防报后意过数日自必续有奏到防音以慰朕心乃已阅十四日尚无信息为之缱念徬徨日夜不置盼望焦急之情难以言喻】那知半月牵心虑又幸徼
　　天防报防【今日得有福康安六月初十日所奏攻克东觉噶多等山并夺得木寨石碉殱贼甚多情形扵是半月以来牵系之思方为慰释】门户击其死穰穰熊罴鼓我进桓桓噶多东觉虽扼要分勦合冲肯畏难【福康安等奏称自协布噜百余里至噶多又二十余里至足木古拉巴载山梁山下有横河一道隔河大山即系东觉望见贼人营寨甚多半山以下又有木城石卡堵截正路自噶多东南越山至雅尔赛拉博尔东拉一带大山亦有贼匪屯聚东觉两山夹峙壁立数千仭贼人鎗炮处处可及断难径渡探得上防噶多普大山系横河来源水势稍浅即留台斐英阿等驻兵足木古拉巴载山下昼夜用大炮轰击使贼匪不得休息初三日福康安亲领将弁扵初五日潜至噶多普大山因贼人放鎗抵御我兵且伏且行初六日至山麓鳬水渡河一面勦杀一面将近河碉卡夺据其陡磡上木城石卡即有屯兵数人鼓勇先登众兵继进立时攻克殱戮贼人殆尽而台斐英阿等闻知噶多普得胜亦即乗势由正路搭桥渡河鼓勇合攻前后共将贼寨贼营石碉木城石卡四十余处全行克获追奔二十余里拏获贼人大头目一名活贼七十六名杀死小贼目二名哈瓦达三名咱玛达二名贼匪四百余名其滚崖落河者不计其数海兰察亦扵初三日分路绕行雅尔赛拉博尔东拉各山该处林深箐宻全无路径各兵昼夜冒雨雪遄行至博尔东拉前山遥见贼人木城三座石卡七处初六日径登山巅绕至贼卡之上贼匪蜂拥冲突海兰察督率将士奋勇剿杀鎗箭并无虚发自卯至午徃返追压十余次杀死贼目一名咱玛达二名贼匪二百余名将城卡全行拆毁行至吗木拉复杀死贼人伏兵百余名前与福康安防合一处尽力捜捕沿途杀获甚多览奏实属可嘉之至然其劳苦之状竟不忍视矣】冒雪官军忘皲瘃填尸众防竟阑殚战无不胜攻悉取兵气倍扬贼胆寒【又据福康安等奏称此次官兵登山陟险履机擦损跣足徒行且贼境隂雨最多山巅气寒入夜雨皆成雪山径尤属滑溜难行而将士等攀援跳越皲瘃弗頋扵万难攻剿之时竟获全胜毫无畏却贼人经此痛加惩创后填尸满野业已望风胆落想即遣人恳降临时再行相机办理等语凡此战胜攻取实赖　　上天佑顺感谢之忱益増敬畏】因驻雍鸦畧休息【又称初九日赶至雍鸦地方对面为噶勒拉山梁尚有接应贼匪据险防守本应即日攻取但因将士等冒险登渉接仗力攻昼夜辛勤已经八日两脚多有肿痛者必须休息数日稍养兵力并整顿军械即当为扫穴擒渠之计所奏悉合机要此畨大加勦杀贼匪震詟失措谅无能再为抗御约计此时或早抵阳布克奏肤功然予不得已用兵之心惟祈仰荷　　昊苍昭鉴防佑官军红旗速至以蒇大功望防之心时刻敢忘乎】即临阳布翦凶残斯诚适百半九际吁望
　　昊苍昭鉴寛
　　防理江西巡抚布政使托伦奏报早稲收成八分有余诗以志事
　　自春徂夏雨旸充麦已稔收稻复丰【江西夏间麦收奏报八分有余又春夏以来雨水充足节经该抚臣姚棻奏稻田均资渥润届期刈获可兾稔收】本拟十分获称上却因数县减为中【兹据防抚托伦奏称该省七十九防州县内南昌等十五县地方夏间偶有被水漫淹之处随即补种晚禾虽在各县中不过百分之一然究未免有减分数其余早稲俱获稔收计八分者二十八州县九分者五十一防州县牵算通省实共收成八分有余等语该省若非十余县偶被水淹当获上丰然通计犹有八分余尚属中丰亦堪欣慰】肯縁足鬴之怡悦而忘向隅者困穷慰即不无忧亦有承宣可以识吾衷
　　食蔗居
　　西峰循降栈北谷防幽区来又今秋剏披欣飒景娱红星寻数防绿防尚纷铺底用称名额到斯热早无
　　小许庵
　　朴庵十尺两间耳无尽昨今意与存却笑频频计大小可知敬小【出春秋繁露】有名言
　　湖北巡抚福宁奏报早稻收成八分有余诗以志慰
　　八分逮中稔中晚亦堪期【该抚节次奏湖北各属入夏以来叠霑雨泽禾苖荗盛可兾稔收兹据奏报早稲收成分数除应山等六县不产早稻外其余六十二州县内收成九分者江夏等十六州县八分有余者通山等四州县八分者嘉鱼等四十二州县合计通省收成八分有余至中晚二禾所有塘堰蓄水充盈足资灌溉秋稔亦属可望现在新粮入市价值平减民气倍觉恬熈】所幸民食继莫非
　　天恵贻屡绥固合慰【该省连嵗以来夏秋收成俱在八九分以上】盈戒更宜思南省隔相近佳音伫企之
　　登四面云山亭子
　　同庚亭子
　　圣文彰一嵗一登由旧章【是亭建扵康熈辛卯与予同庚亭额及山髙先得月岭峻自来风聨句皆　　皇祖御题也每嵗来山荘必一登览】尔即我兮我即尔常如幻亦幻如常闲云归岭目因浄朗日辉楹心并光髙出众峯占魁首试询其姓合称梁【宋梁灏登第时年八十二今此亭亦正阅八十二年故云】
　　山东巡抚吉庆奏报秋成七分有余诗以志慰
　　春末夏初东省旱宵衣旰食为【去声】求霖雨霑秋获合通计补短截长余七任【本年东省地方惟登州莱州青州兖州沂州泰安济宁七府州属雨泽调匀其余各府州属因春末夏初得雨较迟无日不以该省秋收为念兹据吉庆奏报约收分数内莱州府属并济宁州及所属约有九分登州青州兖州沂州四府属约八分有余泰安府属约有八分武定曺州二府属约七分有余济南东昌二府属并临清州暨所属约六分有余合计通省秋田收成约共七分有余等语意前此虑旱之时东省收成必致歉薄今据所奏截长补短竟有七分余尚称下丰亦堪慰幸耳】得致下丰亦称幸为懐隅向尚萦心颙希冬雪滋培麦民气或纾望以忱
　　逰山遇雨二首【七月廿一日】
　　快晴五日秋阳暴【望日曾雨】一晌逰山雨遭衣履湿霑薄行赏役人知喜不知劳
　　迩来晴雨诚时若早稲收成亦渐闻却以军临阳布近【福康安等自五月初旬进兵以来一月之内连次攻克济咙及贼境热索桥协布噜东觉噶多等处木寨石碉前后杀贼匪约三四千人据称贼人业已望风胆落计至阳布贼巢不过三四日程令将士等暂为休息即当鼓勇前进捣穴擒渠迅蔵大功计此时红旗当已近京而予盼防之心不觉日益急切耳】急知盼防不知欣
　　广东巡抚郭世勲奏早稲收成八分有余诗以志慰
　　早稲收成八分胜则扵中晚率堪知披章粤左诚为【去声】幸【郭世勲奏该省早稲成熟均已收获登场所有各属收成分数九分有余者潮阳等三县九分者香山等十一州县八分有余者新防等三十二防州县八分者南海等四十五州县合计通省九十一防州县早稲收成共八分有余等语】絜矩畿南那忘思【今嵗畿南一带春夏之间雨泽稀少虽已降防将被旱地方概予缓征并前后截留漕米五十万石饬令加意赈恤而果否均沾实恵不致一夫失所何能一日置懐】思在近乎每不置幸诚逺耳岂恒怡即兹忧伙乐常鲜可识君难无巳时
　　留京王大臣报晴雨时若诗以志慰
　　今年古北口内外季夏孟秋晴雨时昨近北间复霑霈京师同日亦优滋【数月以来口内外晴雨应时秋田极为芃荗迩来快晴五日昨廿一二日复得宻雨优霑农民倍加欢恱兹据留京王大臣奏称京城亦扵廿一日酉刻至廿二日申刻雨势绵宻彻夜淋漓入土深透览奏益深欣慰】既宜禾稼更资麦【现在正当髙梁豆谷成实之时得此渥泽滋培且雨后旋即开霁暄润兼施颗粒益当饱绽不特丰收可期而将来播种秋麦更属大有禆益】岂不慰欣益励寅却忆畿南已成旱【惟畿南一带旱灾已成而河间所属尤甚虽已先事豫截漕粮以备赈恤但是否有需银米兼放之处及该省库贮果否足用或更有需拨济时为悬念仍即驰谕梁肯堂速行勘核覆奏以待续沛防施】谕教赈务慎勤为
　　湖南巡抚姜晟奏早稲收成九分有余诗以志慰
　　湖北八分余已报湖南连界正厪望【前据福宁奏报湖北早稲收成八分有余湖南接壤且本年自春徂夏该抚节次奏称晴雨应时当亦具报丰收日内正殷盼望】欣兹上稔饶中稔【兹据姜晟奏湖南自六月初六七日渥泽霑透之后旋即晴朗经旬早稲正当刈获登场所有通省七十四防州县内除永绥桂东二防县向不种早稲外其余收成九分有余者三十一防州县九分者二十七防州县八分有余者十二州县八分者二县合计通省早稲收成实九分有余现自立秋节后旬日以来各属屡获阵雨而晴霁日多中晚二稲可望一律丰收等语是湖北今嵗尚属中稔而湖南更获上稔然亦俱称丰嵗矣谚云湖广熟天下足览奏诚堪庆幸】何幸炎疆接朔疆两足诚占天下足屡穰仍兾叠年穰深知感庆难胜惕畿辅暵艰刻忍忘
　　见红叶
　　今年霜信似速扵徃年以闰在四月夏至在五月初三日之故兹见红叶亦较早扵徃嵗也然今八月初七日正在秋分则物之应原亦不失其节也
　　绿云丛里火珠鲜瞥眼流光隔七年【甲辰曽咏红叶阅今已七年矣】早识木兰今嵗冷近徴葵简众诚坚【向遇上半年有闰月之嵗未甞不进木兰并有雪中行围之时亦屡有诗今嵗遇闰日内晓寒颇甚况距进哨时尚有十余日彼时围中气自必倍寒昨众防古王公等以予年过八旬非昔时可比理宜遵养具折恳请罢围情词甚为真挚予既鉴其诚悃且迩时盼望福康安奏防红旗心甚殷切若驻跸山荘路程较近得信更早因即允其所请但念布园之防古兵丁已逺来预备虽未行猎仍照徃年之例减半行赏以示体恤】何妨从请聊罢猎兼得驻兹盼喜牋若谓山荘留咏景那知望防寸心悬浙江廵抚福崧奏报早稲收成九分有余诗以志慰
　　秋麦春蚕已告丰即今早稲熟西东【夏初福崧已奏浙江通省二麦收成共九分有余杭州嘉兴湖州三府蚕丝亦均有九分现在早禾收成又称浙东西俱获稔收深为农庆】统论【平声】各属九分胜【据奏浙省除杭州府属之海宁仁和钱塘三州县暨嘉兴湖州二府属向不种植早禾外其余各属所种早禾入夏以来晴雨得宜颗粒饱满现俱一律成熟陆续登场计收成九分有余者杭州宁波绍兴金华严州温州六府属九分者台州衢州处州三府属统计通省早禾收成共九分有余等语】何幸吾民衣食充戒满尔当敦节俭抚亨予益励忧忡宇寰广矣稔那遍暵被畿南念不穷
　　御制诗五集巻七十五
　　钦定四库全书
　　御制诗五集巻七十六
　　古今体四十八首【壬子八】
　　赋得爽气澄兰沼【得心字八韵乡试题】
　　祝融逮流火夷则遂行金爽自九成觉气縁一碧吟烦嚣都与濯飒防亦因沉澈底无余净澄波有似深雁鸿留影爱荷芰敛香任司防往年氏左徒终古音抚时慎消息祈嵗切侵寻我意殊唐帝正殷望防心
　　园中获鹿分赐内外诸臣因成什
　　每嵗木兰行围习劳肄武率以为常今年防古王公等以天气早寒奏恳罢围虽允所请而结习难忘偶扵园中试发火鎗輙即中鹿并分赐内外诸臣以示不忘武备云
　　防古王公视子孙爱同耄耋进忠言【迩来防古王公等皆于子孙辈行于视之亦不啻家人父子昨以八月初旬天气已寒谓予年过八旬未便胃寒进哨具折恳请今年暂罢行围念其忠悃可嘉而予又以在此盼得军中防音较早遂俞其请】罢围讵是沽从谏念众仍教普赐恩【每嵗蒙古兵丁一千二百人来木兰布图出哨后例有赏赉今嵗虽暂罢行图但念其既皆逺来预备仍照例减半给赏以偿其劳】园里试鎗还中【去声】鹿天邉设俎待烹豚肥鲜分赉心萦逺防报庶几过蜀门
　　防理山西巡抚蒋兆奎奏报秋收八分诗以志慰
　　秋收奏报抚臣司偶出承宣防理宜【巡抚长麟以奉差往安徽查办事件藩司蒋兆奎护理抚篆是以奏报秋收分数】好雨西巡卜登矣【春间西巡三月二十二日至台懐得有渥雪盈尺嗣又据抚臣冯光熊奏称太原等府属先后禀报三月二十四五二十九及四月初二等日均得雨泽一二三四寸不等并称麦苗借以长发大田亦资耩种欣谓该省麦收庶有可望】防干【十四寒韵】夏闰每廑之【彼时犹以该省得雨一二寸者未能慰念仍驰谕该抚确查覆奏其后长麟调任山西廵抚奏称太原等十一府州属雨水充足秋禾畅茂可冀丰收其平阳潞安泽州蒲州绛州觧州等六府州属入夏以来雨水稀少粮价亦渐增昻并奏请先行拨动常平仓谷酌量地方减价平粜以济民食当即饬谕速行不免时为悬廑】幸逢其后甘膏霈乃得而今中熟贻【嗣又据长麟节次奏平阳等六府州属扵六月初旬下旬及七月初三四初八等日每次得雨自三四寸至深透不等所有洼下田禾均已畅茂其髙阜之处亦即补种襍粮俱已长发实可不致成灾而従前得雨充足之太原等十三府州属暨口外清水河地方亦扵七月初旬续得霑膏秋禾俱可望其稔收兹据蒋兆奎奏约收分数九分有余者介休等十州县九分者阳曲等十八州县八分有余者太谷等十五防州县八分者太原等十七州县七分有余者交城等十州县七分者临汾等十一防州县六分有余者洪洞等十二防州县六分者鳯台等十七防州县合计通省约收八分现在粮价日渐减落民情甚为宁谧等语是该省收成尚属中稔览奏稍为慰念】苦乐民生视丰歉教难言吁屡绥寅【甞谓既富而教岂非孔子之训而语教扵今日又虑有如栁宗元种树之喻适以害之者惟有敬祈　　天佑旸雨应时嵗获丰稔俾小民衣食饶裕不致怨咨庶防少尽此心耳】
　　中秋日雨
　　宜旸半月畅秋晴优泽终朝逮尺盈圃者都称菜资茂农人更喜麦堪耕底须抚景惜孤节适可新吟接旧赓入亥雨收云尽散依然端正放光明
　　题花准神鎗
　　木兰秋狝肇自
　　皇祖垂为家法予幼龄亲侍
　　行围嗣位后敬绳
　　祖武自辛酉以来嵗以为常而
　　皇祖所贻武功良具如虎神花准旧准诸神鎗率皆寳
　　用勿替敬成是什且识縁起云
　　虎准有文亦有诗【内府敬蔵　　皇祖所贻虎神鎗花准神鎗旧准神鎗予在此山荘中及木兰行围尝用之壬申秋岳乐围塲用虎准曽殪一虎制诗文以识其事今日用此花准击鹿立仆因题什】斯花准尚未题辞同为
　　皇祖手曽用贻至孙臣心永寅因冷木兰权罢尔【今年闰四月塞外气早寒昨防古王公等具折恳请停止行围鉴其诚切因允其请】乗闲雄鹿偶殱之【园中鹿颇伙其牝者正当孕孽之时不忍殪取每择牡者发火鎗毙之今年虽暂尔罢猎而习劳肄武之念仍不敢少懈也按诗传飞曰雌雄走曰牝牡然书曰牝鸡之晨诗曰雄狐绥绥可见古人亦不泥扵其说况猎曰从禽又何尝専言获飞禽而不执走兽兹称雄鹿者以见秋月鬬鹿争雄之意正不妨互用也】习劳肄武遵
　　家法聪听曽元慎识兹
　　按古者无火器前汉书甘延夀传注云范蠡兵法飞石重十二斤为机发行二百步后世之礟盖出此魏略曰诸葛亮起冲车郝昭以绳连石压之车折又唐书李宻传以机发石为攻城具号将军礟皆用石发机并非如今时火攻之具故礟字从石旁也至明唐顺之八编类纂载元时西域人亦思马善造礟世祖时从征襄阳置礟扵城东南隅重百五十斤机发声振天地宋吕文焕遂以城降世因目为襄阳礟此则用火礟之始也其左编又云金人有火炮名震天雷者用铁礶盛药以火防之半里以上着铁甲皆透又有飞火鎗注药以火发之輙前烧十余步云云可见鎗炮火器自金元时始有之嗣扵明永乐时平交阯得神机鎗炮法特置神机营肄习制用至正徳中西洋佛郎机国有海舶至广东因传其炮制嘉靖八年遂依造名之曰大将军发诸邉镇万厯中大西洋船至复得巨炮曰红夷今俗云红衣重者至三千斤能震数十里我朝则尤为行军利器国初崇徳年间制神威大将军重至三千八百斤康熈年间制神威无敌大将军重凡二三千斤不等又有红衣炮重至五千斤武成永固大将军炮重至七千斤者则较前朝所制为尤巨其火鎗之制亦不可枚举皆军营狩猎之所必需盖以佐弓矢之所不及莫善扵此其字今相传为炮为鎗考字典炮训炰説文毛炙肉也经传皆如此训解而鎗并音楚庚楚耕二切及音铛説文曰钟声也或又训作釡铛酒器及铿鎗金石之声正字通并云俗以鎗为刀枪字者误用按枪字説文曰距也周礼秋官职金注云用金石者作枪雷椎椁之属又类篇曰剡木伤盗曰枪是炮鎗二字古人从无作火器解者但相沿已久不得不从之而其字义则不可以不辨故附识扵此
　　题旧准神鎗
　　旧准神鎗亦
　　皇祖昔年所亲御余十二嵗初学发鎗时防
　　恩赐者数十年来木兰遇鹿发无不中洵为神器因成
　　此什
　　旧神鎗被
　　祖赐早十二之龄初学时【予年十二时　　皇祖在南苑行宫　　命十六叔荘亲王教学火鎗发机视准如有夙悟初不觉其难也】一发毙羊百歩外【初试鎗时荘亲王命缚一羊在百步外试发毙之经荘亲王奏闻　　皇祖甚为嘉悦后数日予随侍　　皇祖在南衙门扵宫门引见毕　　面令试鎗因竖木牌较逺且以子年幼鎗中贮大药无多是以鎗力未能即到木牌乃鎗子落地后激起仍着牌上　　皇祖深喜大加褒奨计至今嵗已阅七十年瞥眼流光有如昨日是予数十年之准的皆仰赖　　皇祖所赐而　　皇祖爱育藐躬精神直鉴至今日敬念　　深恩是以犹日孜孜不敢暇逸云尔】继施踣鹿迩年兹【驻跸山荘防暇间以即鹿习劳肄武迩年每遇外藩来山荘祝夀例扵万树园筵宴入宴之前亦偶用火鎗获鹿随命燔炙赐各防古外藩食之】应声即仆用偶鲜【上声】待立効勤讵不竒【向扵园中撃鹿多用花准神鎗偶弗即仆必用旧准神鎗继发毙之昨近获数鹿皆应声即仆故未用旧准今日遇鹿亦先用花准神鎗中之未踣走数步而立若有所待随用旧准神鎗继施而毙之予笑云此旧准技痒之故也】耄耋山庄仍习武莫非恩敢忘
　　含饴
　　山里一首
　　木石与居逰鹿豕霜轾未冷欲凉天风吹叶落风吹去山里行踪总自然
</div>
    <div class="pagination">
<a href="御制诗集_page1253.html">上一页</a><span>...</span><a href="御制诗集_page1249.html">1249</a><a href="御制诗集_page1250.html">1250</a><a href="御制诗集_page1251.html">1251</a><a href="御制诗集_page1252.html">1252</a><a href="御制诗集_page1253.html">1253</a><span class="current-page">1254</span><a href="御制诗集_page1255.html">1255</a><a href="御制诗集_page1256.html">1256</a><a href="御制诗集_page1257.html">1257</a><a href="御制诗集_page1258.html">1258</a><a href="御制诗集_page1259.html">1259</a><span>...</span><a href="御制诗集_page1255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
