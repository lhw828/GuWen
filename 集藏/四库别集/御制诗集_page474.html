<!DOCTYPE html>
<html>
<head>
    <meta charset="UTF-8">
    <title>御制诗集 - 第 474 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 474 页/共 1326 页</h1>
    <div class="content">　　绿云楼
　　就崖搆精舎出树得髙楼骋望天无际憩身云上头拂檐鸟影瞥隔谷鹿声呦自是常如此我来兴偶投
　　戯题永恬居
　　今日来思后日去去来歴歴正何嫌譲他书舎千峰里树态云容此永恬
　　创得斋得句
　　去年即鹿至山阴诡石苍松恱可心小筑书斋称创得欣逢秋日此经临轩楹虽早胸中写图画真从物外寻记取拈毫最初句从今有暇便来吟
　　夕佳楼
　　山中搆室难择向就卑因迥取合宜小楼三间挹岚岫开窻叠树纷参差红者为枫翠者栢夕阳返照光陆离造物为张关仝画胸懐全契陶潜诗初经断手待题额即以夕佳而命之
　　夜雨
　　枕上淅沥声秋宵落山雨隔窓想飒沓度岭鸣林楚晚田率获罢润尚滋蔬圃眀当驻行跸夫谁渐石苦雨可晴亦得幸值忘忧所
　　澄观斋
　　人号斋云澄斋亦澄人意乃知心与境非一而非二緑水复苍山自是饶静致飒然风满窓秋空快新霁未可便忘言毫素摛遐思
　　翠云岩
　　昨夜宻雨今朝霁秋云敛尽无留形只有翠岩越蓊蔚配藜靉叇标浓青
　　夕
　　霭霭万山苍萧萧一谷凉天河真觉近秋夜渐添长箭永莲华漏篆消心字香可忘银烛下筹笔昨年忙
　　学古堂
　　当前即为今已过即为古今实不可住古亦无定所鸿荒与昨日未觉异尔许学古应如何我愿于近取嵗嵗临山荘
　　圣日瞻
　　仁祖欲従虽末由遑敢不力努
　　清舒山馆
　　兰蹊歩入迥无尘有水潺潺有石磷山馆依然临水石一回触兴一回新
　　浮云尽卷东南去爽气都从西北来眀日便当清跸启芸窓今得少徘徊
　　再题创得斋二絶
　　岩斋创得可人心防暇重教防马寻不是无端适逰兴迩来性渐喜山深
　　石桥防转沿山涧雨后淙淙响暗泉万绿丛中拾级到斋窓俯挹树梢烟
　　乐成阁
　　乐成真乐成如坻复如亰纳稼千村喜输公百亩轻勤农兹
　　示度祈嵗敢夸盈古有言民者亦诚曲尽情
　　咏木变石
　　千年木抱石为胎根柢纠纒犹木理名之为木已换形黝然古泽芝朶紫绳墨既不中琢磨非所拟材不材间全其天此木实达防荘防
　　对瀑
　　昨夜秋雨飞千山湢湱飒沓喧冈峦隔窓檐溜已落瀑真瀑翻在想像间今朝快霁澄浮烟是声皆寂惟瀑悬乃知幻者有作歇何如真者恒当前我每对瀑率得句欣兹防心有别趣四柱虚亭百尺崖譲他常住无来去
　　沧浪屿
　　石璧围峭蒨上有緑云覆一贮天池灵源淙乳窦旱涝不干溢神龙所防守【叶】讵惟托清浊兼可寄枕潄圣藻在檐端毎来輙思旧
　　吟红榭
　　緑蔚青标画横权当倚榭阁吟情山灵偏是具神解一树当窓恰染成
　　素尚斋
　　古屋剏
　　尧年
　　奎文寳构悬理防従檏趣治觉返淳贤甄性神眀境陶情翰墨筵淑清此埏埴【瀛台淑清院中书室亦顔之曰素尚斋义取诸此】终是逊天然














　　御制诗三集巻七
　　钦定四库全书
　　御制诗三集巻八
　　古今体一百八首【庚辰八】
　　热河启跸幸木兰作
　　庆典今年举帝京秋搜因致缓登程祗教仙苑一朝驻消得清诗廿首成新附羣蕃道旁送逺来诸部马前迎可知游豫无非事侯度懐柔永厪情
　　村行三首
　　迤北天寒惟一收一收丰亦拟三秋村民乗暇翻犂地播糓怜他隔嵗谋
　　崖角山巅无隙地刀耕火种有余思村童也解迎清跸恰似蓬头王霸儿
　　一川流水百盘涧碎石堆筐架野桥撇捩何妨防马渡秋晴正值涨痕消
　　波罗河屯行宫即事
　　云里遥看笔架峯到来行馆憩従容鹘师狗监先来甫草山犹隔防重
　　一株松树满庭隂可识离宫嵗月深揽镜霜华略増昔于中不改继绳心
　　秋宇刚欣霁色防西山荟蔚复凄凄宣传支帐寻髙阜今夜恐防雨涨溪
　　夜雨
　　半夜星罗宇四更山吐云隔窓霏势拟欹枕飒声闻农务既云毕闲情且自欣眀当咏烝渉亦欲习劳勤
　　闻雁
　　不寐夜如何秋鸿送响多昨惊霜乍落今听雨中过沙漠夏栖止潇湘冬寝讹顺时奚拣择踵事有吟哦
　　雨中塞上行
　　夜雨连晨势未已行旌先发难中止文侯罢猎必亲徃我亦何妨一仿此白榆緑栁时逢迎快哉雨中塞上行杜老前后则何有周王左右堪同赓制衣防马跋泥淖谁言秋雨弗湿帽【国语有秋雨不湿帽之谚谓秋雨不防久也】行宫驻跸岂不佳习劳先【去声】众従吾好銮仪衞率校尉随轻舆逸坐那肯为内扎萨及外厄鲁櫜鞬扈从瞻威仪峦姿林态浑难状配藜旁魄复涤荡万马奔腾如万舟雪浪银山陵漭沆北人使马南人船一合相真成大观山村老农笠底笑眀春种早不待言
　　济尔哈朗图行宫叠去嵗韵
　　防架岩斋也号宫山姿入望四邻通恰欣秋令来栖宿况复西陲罢战攻白石磷磷溪涨雨翠峯濯濯树摇风分眀去嵗初经地此日襟懐了不同
　　已安容膝底须多茅土阶茨较太过山是真图非笔染户无长物有书罗爱观飒防开虚牖不尽崇情寄迥阿秋雨既优晴实好丰隆傍晚擘云窝
　　夕
　　云归髙岫塞天眀徙倚山寒向晩清那似去年临此地驿章旁午筞军情
　　复雨
　　山云散复聚塞雨宻还踈度岭幻眀暗随风作疾徐不妨径筞骑也觉厪渐车关内正滋麦欣生跋渉余
　　晴
　　塞山卷下西北风怒号万窍真是雄烟销云无留踪朗朗秋日悬髙空今朝晴定真堪喜眀日大狝方伊始吉行五十里而遥后行辎重应至矣抱被入直庻免嗟试问谁匪懐居士
　　九月朔日作
　　秋季惟朔旦塞围第一塲千山敛云气万树绚晴光迥巘鸿絧合深溪鱼贯长咸宾逮回部【入觐之都尔伯特亲王筞凌乌巴什等向曽预观塞围其回部酋长霍集斯伯克霍什克伯克等以赐爵留居亰邸并属櫜鞬从猎则自今嵗始云】执役有名王【旧扎萨克王公台吉等率所部蒙古随围执役嵗以为常】柔逺绳先切诘戎寓意良寜当懈防务猎罢阅封章
　　过卜克达坂曡旧嵗韵
　　去年出哨过今嵗进围寻果协贞符吉【旧嵗九月初过此有贞符如卜克愿即逓佳音之句廽銮未逾月防报果至】早传逆贼擒敢夸无事日益励有孚心翠柏丹枫处遥闻呦鹿音
　　行围二首
　　天府神臯百兽甡细莎灌木静无尘最欣悉率升大阜底借要遮事斥闉割胾炙鲜犹古俗炊金馔玉直痴人旧藩新部众同乐独者惟斯染翰频
　　千二百人各职司率先扎萨恐淹期【众扎萨克毎日于五更时领众前徃撒围围将合即亲至猎塲率先驰射以均劳逸不令逾时久待】尊为元后亲为父威实何须恩实宜峻坂有时亦驰下神鎗无故不空施从来柔逺兹常厪武防遐懐益慎兹
　　塞山雪防
　　夜帐摐闻雨防飘朝来玉色染崇椒凹棱旋旋因风积阳巘微微见晛消
　　未冻烟芜鹿正肥平冈磬控马如飞何湏濶论山隂棹九月木兰雪打围
　　细莎嫩藓全藏色翠柏丹枫未改形一谷温暾迎晓日不妨按辔为延停
　　松林获鹿美于羊带湿松枝燃亦香僧舎茶烟故清絶朝家古俗那宜忘
　　玉屑银沙万嶂铺寻踪还拟捉于菟毳衣个个夸披得谁识诗人郑鹧鸪
　　千峯隠现晓烟浓活画宜人面面逢实景真情欣始遇只疑摩诘出形容
　　重阳日侍
　　皇太后饍
</div>
    <div class="pagination">
<a href="御制诗集_page473.html">上一页</a><span>...</span><a href="御制诗集_page469.html">469</a><a href="御制诗集_page470.html">470</a><a href="御制诗集_page471.html">471</a><a href="御制诗集_page472.html">472</a><a href="御制诗集_page473.html">473</a><span class="current-page">474</span><a href="御制诗集_page475.html">475</a><a href="御制诗集_page476.html">476</a><a href="御制诗集_page477.html">477</a><a href="御制诗集_page478.html">478</a><a href="御制诗集_page479.html">479</a><span>...</span><a href="御制诗集_page475.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
