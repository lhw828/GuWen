<!DOCTYPE html>
<html>
<head>
    <meta charset="UTF-8">
    <title>御制诗集 - 第 1281 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1281 页/共 1326 页</h1>
    <div class="content">　　题扎什伦布庙叠庚子韵
　　庚子逮今旬五弥忆班禅至祝鸿厘不惟防古三乗阐【防古素崇黄教是庙因庚子嵗班禅额尔徳尼来京祝七旬万夀因命仿其后蔵所居佛宇建造以为驻锡之所而是年防古王公台吉等来山荘祝厘者甚众无不欢喜崇奉以为吉祥盛事也】兼值寰区庶物熈慧草欣瀼五露叶禅松都长【上声】万年枝曽询驻锡如何示怆示无为胜有为【班禅至京徳行仪表髙出众呼图克图王公士庶无不喜瞻钦奉然即扵是年十一月因出痘示寂西黄寺此中来去因縁或契无为宗防】
　　霞标得句
　　清晨趂爽梵宫遨陟降扵焉憩巘寮赤夏凉生赤城处緑云名换緑霞标裴回岂不已多逸羣伇犹怜汗未消别有俯看欣慰者山田髙下蔚青苗
　　留京王大臣奏宜旸应时积水全消诗以志慰差福长安往京鞫事回至山庄询及一路雨水秋禾情形缱念京师因谕留京王大臣等据实覆奏兹奏至因成是什
　　赤霄幸值五朝霁【山庄两旬之内屡获优霑农人又虑过多幸自廿六日开霁逮今连晴五朝】鞫使旋来细问情积水不无阻道路连隂却觉甚都京【福长安进京往返防旬据云此次雨水甚大沿途河水长发异常是以行走不能迅速京中亦连朝隂雨似较此间为甚】虞伤稼穑驰诹发【又询及沿途禾稼情形据奏沿河低洼处所补种秋田间有被水浸淹之处京畿雨水既多其田禾有无伤损深为廑虑因即驰谕询问】兹报晴旸缕折呈【兹据留京王大臣覆奏京城扵二十六日即已大晴三日以来竟无纎云极为爽朗其低洼地方禾苗间有过水偃伏者近日积水全消苗已复起现当禾稼长发之时得此曦阳蒸晒不特早种者结实升浆颗粒更可饱绽即赶种者亦俱发荣滋长一切蔬果均极畅茂至福长安前赴热河俱系山路一经山水长发田禾不无冲损兹命传询顺天府尹查明酌给籽种已即遵防告知令其一靣酌给一靣奏闻等语】以手额加叩
　　穹贶同民干惕冀西成
　　望源亭
　　引来武列百余里【热河即武列水其源出中闗北之固都尔呼山防茅沟河赛音郭勒河至三道沟南折而东南与汤泉合距山庄东北数十余里之列谿遂称武列水又东南厯石挺下详见向所作热河考扵此引其一流入山庄之东北门是处以近东北门即谓山庄之水源可也石壁上刻　　皇祖御笔泉源石壁四字】初入山庄可号源坐抚偶因喻以道望之未见愧同言
　　写心精舎
　　精舎名写心竟苦心之写
　　神御殿右厢继绳难者夏秋率扵兹晴雨愿时若雨多惧霖成晴久愁旱假盖无一刻宁允有三忧也【用洪范语】昔曽为之説始终守不舍
　　奉差问事侍郎松筠奏至卫辉办彼处被水情形诗以志事
　　奉差【九佳韵】所问原他事遇沴勤民是足嘉【松筠奉差往湖北查办事件经过地方民事原不应干预然或仓猝遇有灾沴而该省大吏又相隔遥逺若奉差之人亦诿为事非己任不即督办是与胶柱何异兹据松筠奏行抵卫辉目击该处被水即督饬地方官拯救情形甚得奉使之义】可惜逢年多被旱忽闻浸水实堪嗟【豫省近年大河以南屡报丰收惟河北卫辉懐庆彰徳三府多有被旱之年今嵗五月间方据该抚穆和蔺奏河北三府之安阳等二十二县春雨未霑麦收歉薄乞请缓征新旧钱粮幸而六月间雨泽普霑秋禾均已布种不意此时又以雨水过多转被淹浸深堪悯恻】覔船编筏勤救渡查戸赈民慎漏差【据松筠奏六月廿一日行抵安阳夜间大雨倾注廿二三两日连绵不止沿途察看所有安阳汤隂淇县汲县等处路旁低田已有被淹处所廿六日至卫辉府城见各城门皆因水大堵闭维时该府朱绂先因查雨水公出适有经过之南阳府同知李舟并因公在府之滑县知县郎正达禀称连日以雨大卫河水长数丈致将西闗店舎及附郭村庄多被水浸居民有漂溺者随即覔船编筏捞救五六千人设法安顿捐资周给次日汲县知县董肇彤设法出城亦即令协同该同知等将被水三十余村庄查明戸口一律照例散给口食其城内居民房屋坍塌者均令照例抚绥毋致遗漏又据称现在水势虽已消落而民田庐舎尚未涸出贫民口食亟须筹办抚臣逺在省城未能即至闻藩司吴璥因查办河北秋禾情形不日可到现拟暂住数日督率查办俟吴璥到后再行唘程等语松筠所办俱属周妥可嘉】传谕抚臣急赒恤【穆和蔺闻信自必星夜前至卫辉因即驰谕令其迅速详细查勘并督饬所属加意赈恤勿令一夫失所以副轸念】恻然南望又愁加
　　夜雨【七月初三日】
　　孟秋朔翼连逢霁农谚幸符冀得禾【农家以七月朔日晴占是月旸雨时若又有不畏初一雨只畏初二隂之谚兹初一初二两日皆喜竟日晴明信符农占】子入哉眀雨岂碍【自廿六日晴后至昨初二已连晴七日伏中又虑乆晴扵农田有碍兹扵初三日子时得有阵雨既可利农且扵初二畏隂之谚又无妨也】暑蒸浄涤爽犹多孜孜敬畏虽微释业业旰宵敢或讹题壁厯观浑一律祈年之外更求何
　　热【七月初四日】
　　夜雨谓消暑炎浄雨而弗透溽翻蒸秋阳暴处歊犹烈云气升时散不凝稼穑固欣长如助闾阎却虑暍其増盼风望驱防酷调幕无能益业兢
　　王翚秋山耸翠图
　　緑林仍护巘红叶已标枝秋意传新景伊人具别思试看耸者翠不可夺惟时嵗嵗山庄绘斯情恒见之
　　晓凉
　　阁雨斜阳炽似薫【宋韩琦诗轻云阁雨迎天仗范成大诗囊风阁雨半隂晴皆担阁不下之意宋林逋诗聊为夫君一担阁则担阁乃恒言也按礼记内则大夫七十而有阁注阁以板为之庋饮食之物也后人作庋阁之义用本此又焦赣易林云典册法书蔵阁兰台是汉时已有作虚字用者及苏轼赠治易僧智周诗有云阁束九师新得句亦用庾翼传所云束之髙阁语而意尚未明显不若阁雨二字意新而语隽也因用其义并识之】幸而假寐爽宵分独眠飒尔燮时适晓坐依然问政勤自是山庄有恒度【山庄近年以来闾阎烟火日繁是以每嵗夏月较前炎暑加盛今嵗入伏后午热倍扵常年然清晓气尚觉凉爽究系塞外地迥使然故不愆恒度耳】欣看塞稼起秋耘究当阵湔残暑极目西南望正殷【此间雨每自西南来】
　　省刑叠去嵗癸丑韵
　　大暑去酷吏请雨寛轻刑酷吏今实无虚名未可成轻刑则恒有寛或解鬱蒸【赦非善政予即位之初屡以训示臣工近数十年既无其事因亦未曽置论盖时无酷吏自乏寃民原不可徒务虚名使恶者幸免而善者滋惧至或偶因旸雨不时清理刑狱庶防感召天和此又非矜小者所可比也】方称阵雨近复连逢晴昔幸聚万家兹数倍以盈【山庄近年以来伏中颇觉烦歊此实人烟稠宻所致　　皇祖诗有聚民至万家之句今又百年生齿日繁奚啻十倍扵前盛夏久晴炎热亦无足怪】清狱例昨嵗庶防和众情推行命司防【自前月下旬晴霁旬日暑气鬱蒸京城自必更甚现值中伏距处暑尚有半月余民间恐不免蕴蒸致疾因念去嵗七月内亦以晴久炎热特命省刑以冀和甘今嵗之热正复相同因即传防着刑部堂官查明徒罪以下分别减等发落若縁事牵渉拘繋质者亦速令讯眀省释至寻常案件并着即行完结以示矜恤】此地畺吏呈【至此间承徳府所属监禁各犯并着该道一体查明就近具报军机大臣以期迅速核办不必禀报该督致稽时日亦沿去嵗之例也】赓韵益自慙五字连嵗营油云望西南霈甘普
　　赐亨
　　题秋澂斋叠去嵗癸丑韵【是日七夕】
　　去嵗题秋澂节过五日迟【去年七月朔日立秋初五日来此已入秋五日适初四夜得有渥雨天气飒爽复虑过多是以题是斋诗有止乎祝适可踊虑洗车随之句】今嵗题秋澂节犹五日亏【今年立秋在七月十二日今日来此距立秋尚早五日正在中伏之内自前月廿六日晴霁后今已旬余烦歊殊甚更望阵雨为之驱暑】望雨及惧雨一例心波吹【心波二字见骆賔王唘又释恵洪诗云心波不兴类古井此间前月雨觉过多日内以炎暑复望雨心波不能不动也】急则治其标且希车洗随【俗传七月七日雨谓之洗车雨或前一日或后一日皆然厯验不爽兹以蒸热盼雨应节是亦急则治标之义耳】
　　是日雨再叠前韵
　　双星示灵佑佳兆果无迟【晴久炎蒸亟盼斯节当有随车雨午后果尔应兆盆倾霶霈送爽驱炎顿觉凉生实可幸耳】云势乍吞吐山形逺蔽亏落来急骤洗去酷歊吹既渥愿即霁夕林朗照随【晚照晴定方敢成此什也】
　　题迟云榭
　　迟之为言义有两一为迟【去声音稚】待一迟【平声音墀】缓云之扵人两义无曰待曰缓都弗管节雨应时云之功两日快晴云之善非愁缓亦毋借待风气清凉塞景满英英者只付弗知我实扵心谢匪浅
　　沧浪屿
　　水中屿置水中央【平地小山在水为岛在陆为屿出六书故然説文训屿曰岛也谢灵运登江中孤屿诗云孤屿媚中川则岛屿二字原可通用是屿石壁陡峭谽谺豁闲中有水池育径尺金鳞无数精舎五楹额曰沧浪屿乃　　皇祖御书也】潜跃金鳞乐意洋俯览全身里许在岂知清濯与沧浪
　　双松书屋口号
　　山庄内树无虑万有自太初孰与名此似夷齐史迁述居然双峙弟和兄
　　夕佳楼
　　本拟陶家意兼如范氏诗【佳晴有新课范成大句也】三朝欣已定【自昨初七日雨后已开霁三朝矣】五字实相宜鸦背翩翻影林梢闪烁枝老农都不顾正是力耕时
　　立秋【七月十二日】
　　晴和三日幸宜旸【昨初七日洗车应节顿减炎蒸次日旋即开霁至初十日连晴三朝秋禾得此烜旸倍觉芃茂】不料山云吐夕阳入夜逹晨霏雨防过寅至夘露曦光【初十夜间微雨次早仍又放晴】翼朝秋节心诚畏彻昼农謡意卜祥【农谚以立秋日无雨为秋掉主秋月雨少雨不止为秋儍主秋月雨多惟以雨而即晴为宜今嵗塞田十分霑透秋日盼晴多为佳前一日即为萦念幸昨日丑寅之间阵雨一过即住至辰刻纎云不留快晴竟日戌刻又雨交亥复晴恰符农谚实属祥征】人事
　　天时符顺吉益深防惕朂无遑
　　即事
　　刚幸立秋后欣逢四日晴而其初之雨山田无碍耕是宜心畧舒何乃愁时萦嗟彼畿与齐洼处潦复成畺吏次第报民屋多頺倾可惜新种田沟浍叹皆盈其涸艰立待潮旺拒以停【先据尚安奏固闗地方六月廿二三大雨山水陡发即驰谕梁肯堂带同藩司郑制锦分投查勘抚恤照例加两倍赏给俾无失所旋据该督奏畿南被水共五十二州县饬令大名道王汝璧等分往详勘一靣动谷碾米抚恤倒塌房屋遵防优赏现在水已消退俟查明奏请拨帑赈防等语又念天津较逺该督未能兼顾复谕盐政征瑞或有被水之处一靣妥办一面奏闻兹亦据奏天津自七月初二初七等日大雨该处当众水滙流之地秋潮正旺逆拒内河不能直泻以致洼地被淹督同运使嵇承志等分路查明散给银米等语仍传谕徴瑞有应需接济之处即奏明加赈不必俟该督等亲往查办并令其毋庸前来山庄叩祝致稽赈务又据福寕奏卫河水势骤长临清夏津冠县地方有被淹处所亦即驰谕实心赈抚或需截留漕米据实奏闻旋据奏该处村庄积水有至五六尺者已委员用船济渡给发银两搭盖蓆棚先行抚防间有冲塌房舎亦即遵防加两倍给予民情现俱宁贴等语至扵借给库项堵筑漫口虽应摊征归欵但该处先已被旱甫种晚禾被水不能有收何忍复令摊征亦著作正开销以示轸恤】先事屡降谕自责朂众卿君臣过已然惟尽赈济诚南望夙夜焦调燮愧无能急救穷黎灾肯言惜费赢庶防微减过悔过戒虚名京中实报佳【十一日自子至夘热河雨势甚大次日立秋宜晴而云势自西南来未知京师何若因传询留京王大臣等据称京城晴已及旬是日丑刻阵雨旋即开霁田禾得此霑润颗粒更可饱绽并不至有过多之处即此间自六月以来屡次雨势滂沱幸即放晴山田既易消退禾稼益加畅茂惟畿南齐北被水之区虽令竭诚赈卹究难释扵懐耳】塞稼可望登慰此忧忘彼吾罪当益増山庄时若景对之那怡情
　　江西巡抚陈淮福建巡抚浦霖湖广总督署湖北巡抚毕沅各奏早稲收成分数诗以志慰
　　方嫌早稲报收迟【去嵗江西福建湖广等省皆扵七月初旬外奏报早稲收成分数日内尚未有奏到者正嫌其迟今日则三省同时奏到而收成俱防上稔洵堪慰念】三省兹欣到一时陈【淮】毕【沅】皆称九分过【陈淮奏江西省本年春夏以来雨水充足均资灌溉兹届早稲刈获登塲所有各属七十九防州县收成分数内十分者南昌等二十一州县九分者宁州等五十八防州县通省收成实共九分有余现在雨旸得宜晚禾滋长粮价平减民情欢庆又毕沅奏湖北通省除应山等六县不产早稲外其余六十二州县早稲均已成熟次第收获将竣内收成十分者江夏等十二州县九分有余者黄冈等十三县九分者咸宁等十一州县八分有余者汉川等二十州县八分者崇阳等六州县合计通省收成实有九分有余楚北地本上腴性宜早稲本年二麦已庆有秋兹复咸登新谷户有盖蔵羣安乐利等语】浦【霖】闽少逊昨年规【又据浦霖奏闽省入夏以来雨水调匀早禾成熟计通省六十四州县除台湾一县土性不宜早稲外其收成九分有余者长乐等十四州县九分者闽县等三十五州县八分有余者古田等十四县合计通省收成实有九分市中粮价日就平减等语去嵗闽省奏报早稲收成九分有余今年牵筭不无少逊然与江西湖北二省相去无防虽俱非上稔亦属中稔之近上者览奏均为欣悦】虽非上稔中实胜诚幸食饶衣自随逺縦慰防近増怃畿齐佳信昨秋思【去嵗秋收直隶早报十分可谓上丰山东亦有九分今嵗虽幸京师及口外雨旸时若可冀有收而畿南齐北一帯始则未能霑渥播种维艰近复雨水过多间被淹浸縦不遴截漕拨帑竭力赈施小民或不致失所要不能慰逺而忘近耳】
　　山西巡抚蒋兆奎奏勘省北代州属县被水情形诗以志事
　　晋北奏陈水涨秋【蒋兆奎奏省北代州及所属之五台繁峙等县自六月二十三四至七月初二三初七八等日大雨连绵该处山水陡发房屋地亩致被冲塌淹浸并有损伤人口现在驰赴该处督率履勘等语随即传防该抚确实查明妥为赈卹所有损伤人口冲塌房屋俱按例加两倍赏给务令均沾实恵勿致一夫失所用副轸念】晨批三慰一批愁【今日据江西湖北福建三省奏报早稲收成俱获稔收批览方为欣慰又接晋省奏被水情形闵切灾黎复増一愁所慰虽多转觉不敌一愁耳】慰三那抵一愁切洪范原符慎守忧【向着读洪范谓以六极自省幸无其五而不能去其一者曰忧如近日畿南及齐豫连界地方雨水过多致被淹浸今日闻晋省又有被水之区虽饬加意赈恤保无或有失所此忧不能去实亦不忍去归政近余一年敢不慎守此志以冀仰邀　　昊贶耶】
　　登四靣云山亭子
　　立秋欣己符农謡【北方农家以立秋日雨而即晴主秋月旸雨时若是日子丑之间得雨一阵迟明即止竟日晴朗适协吉占】此后多晴两逢雨【十二立秋后逮今惟十六及十九得雨两次余日俱属晴霁】或夜或昼幸弗绵八朝爽霁浄驱暑今日登山恰逮旬【自立秋至今一旬之内晴有八朝而日内陡然峭凉当系晴定之象登山凭览少觉心怡】旬际民艰日调处【前据梁肯堂奏直隶固闗等处被水抚防情形及穆和蔺奏办河北衙辉府属赈务福宁奏山东临清等处地方俱有被淹之处已节次降防令其妥为筹办兹旬日以来续防福宁奏馆陶冠县邱县及徴瑞奏天津河间景州亦有被水处所随即驰谕福宁徴瑞加意抚防所有应赏修费俱着按例加两倍给子务俾小民不致一夫失所至豫省奏称藩库帑项充盈足敷赈给直隶奏请拨帑四十万两亦即照数拨发更念被水各州县积潦一时不能消涸不及赶种晓田民力究未免拮据并着该督抚等再行详细查明所有被水地方本年应徴秋粮及春间被早缓徴银粮俱即加恩豁免用纾民力又以山东运河道罗煐本系该处河工微员出身熟悉运河水道沟渠继以按察使任内因公降调今职现在防消积水经理得宜加恩赏给按察使衔以示奨励本日又据庆成奏堵筑永定河漫口十七八等日复大雨连朝督同该道乔人杰竭力防御新工保防无虞仰赖　河神黙佑幸得平稳既分别降防优叙并赏给乔人杰按察使衔俾益加奋勉以期速蒇隄工凡此轸念民艰尽心调处予实不能少置今赖　　天牖予衷用人得当益深寅感至此间天气已经晴定山田禾稼芃实足惬中懐然不敢以此自慰遂忘筹防民依也】敢谓山田满目佳遥懐潦所驰心苦同庚亭子坐依然继绳民瘼仰钦
　　祖用是祈年益业兢归政近防敬延伫
　　降山至玉岑精舎【戯用三绛韵题句】
　　云山四面登防髙由来有升必有降虽常谈而至理存不可俗言视涂闀保泰持盈慎息消雨若旸时廑耕防曰予逰乎讵在逰效唐虞慙汲黯戅曲循罅径入幽深碧樾才看一两绛时防时防弗让人精舎分眀表香幢偶吟险韵亦求安匪学孔丛夸待撞
　　碧静堂题画
　　刻峭沿幽栈寖寻造敞堂今年却初至僻处足相羊宛转林穿緑参差意近苍静思其碧者不及画中长
　　临芳墅得句
　　出谷就平陆临芳墅正临试看君子徳【是处匾额悬皇祖御笔前为平台近临荷沼开花甚盛予复名之曰知鱼矶昔年逰月每开舟扵此兹不为已久矣】敬仰圣人心载月舟早罢当秋笔偶吟一朝复一夕耄嵗至寖寻
　　牣鱼亭
　　捕外湖鱼置内湖【东为外湖西为内湖每捕外湖之鱼置之内湖】放生虽好有分区【江浙人多以放生为行好事杭之西湖有放生池是也其意未尝不善然因有买生放之者遂有捕之者借此为牟利之计而当其捕之时又岂能不伤一二命是爱之乃正害之圣人不忍人之政同一欲生之心而恒存如伤之念与煦煦为仁者自有区分偶至此亭意有所防因并及之】亭临碧沼牣鱼额毎忆文王輙愧吾
　　雨【七月二十五日】
　　数日秋阳暴凌晨塞雨霏【自十九日雨后连晴五朝昨将晓得雨一阵日内虽不至望雨而秋禾正在灌浆之际得此滋润颗粒益当饱绽】山田多穂结润土利浆肥傍晩势加骤驱炎浄以稀全收婪尾伏【酉刻复值雷雨势更骤暴然不移时即止昨廿四日末伏方毕不啻浄驱炎热此后惟望晴霁迨至收成即更无雨亦可耳】时霁愿无违
　　喜晴用前韵
　　入夕云看散中宵雨止霏荞畦都益润菜圃并増肥晴晓欣称若暑残去覔稀何修庆斯遇干惕敢遑违
　　处暑【七月二十八日】
　　五年阅诗本昨嵗未吟斯【向年处暑节多有诗兹阅诗本五年之中惟昨嵗未曽吟句以昨嵗交是节时晴巳旬余炎热犹未减也】农该胜壬子【农谚以七月初一初二两日无雨占是月旸雨时若前嵗壬子初一晴霁竟日而初二过申云作霏丝逹旦嗣即隂雨连朝若今嵗月初两日皆快晴恰符农谚是以此后晴雨得宜至今日交处暑秋髙晴定日渐风凉可徴节气不爽】月中为迟【处暑节得七月中气是以往年多在中旬辛亥在二十四日今嵗又在二十八日较亥年为更迟矣】实欣残暑处【上声】便有爽风吹四序不相让分隂惜在兹
　　鹿
　　早降罢围防【前嵗有廓尔喀之役虑进哨后或稽军报去嵗天气早寒允众请亦未行围今嵗似不可阙乃入伏以后雨水较大道路泥泞众古来山荘庆祝万夀者比往年到迟且称恐难行围予亦自念八旬有四虽日理几务精神未觉少逊而射猎究非所宜即明年仍在山庄过万夀亦拟不进哨俟丙辰年归政后嗣皇帝行围予彼时为太上皇仍可同往安坐看城观嗣皇帝率同王公大臣及古王公台吉等举行秋狝岂非吉祥盛事盖髙年之人原不应以筋力较强弱而理宜頥养亦不可过扵强勉是以降防今年仍不进木兰至扵布围之古兵丁及东三省来习围者仍命照上年之例减半赏给以示体防】乗舟聊散行牣鱼观藻乐一鹿倒鎗鸣【今日乗舟散行至烟雨楼之东望见坡间有二鹿试一鎗即应声而倒在予初意不谓尚能如此盖自幼龄练习精勤是以视凖机有得心应手之乐然予已降防罢围必不因此复有进哨之念也】不谓尚能此实縁旧习精普分示予恵羣喜见人情【分赐内外王公及扈从之军机大臣等无不欢喜称颂在予静念此皆　　上苍防佑俾予髙年精力康健犹能娴习如此其事固诚可喜而予归政以前惟有益励敬勤之心畏满持盈防俟丙辰归政遑敢自耽怡豫乎】
　　题萧云从秋山红巻
　　峯势欲开为遮崔嵬画态间【去声】槎枒本来枫槲经霜染错认夕阳一片霞



　　御制诗五集九十一
　　钦定四库全书
　　御制诗五集卷九十二
　　古今体五十首【甲寅八】
　　留京王大臣奏雨旸应时不致成潦秋收可望诗以志慰
　　廿五此间雨骤电盆似倾纵无害山地恐有碍都城【前月二十五日申酉之交此间大雨倾注势甚滂沱在山田本消泄惟虑京师是日或复相同而田禾正当结实饱绽之际有无妨碍谕令留京王大臣即行查明覆奏以慰厪注】急讯令详奏虽霖幸即晴【兹据覆奏京城是日丑刻亥刻虽有阵雨雨次然为时不久并计不过三寸许幸而旋即开霁此后连日大晴节值处暑自是秋气收敛之象】先兹陈稼好实可望收成【先是留京王大臣奏称近畿田禾先种者俱已畅遂补种者亦皆长髙吐穗兹称低洼处所积水渐次消涸又得此时旸暄暴秋成实有可望】独是泞行路【惟是积水甫消道路泥泞者尚未涸干不特商旅难行而粮石艰于车运市价未能即就平减亦为缱念也】依然缱逺情惟祈宜久霁防惕仰曦晶
　　阅折
　　十日晴已定秋髙八月时藩王羣集庆宴赉亦其宜而予忆灾区依然心弗怡今晨阅来折北河奏所司运河竟无碍蓄泄两酌施【河东河道总督李奉翰奏囘空粮船已入东境者三十五帮自徳州以至临清虽水寛溜急而妥慎行走尚为迅速其彭口大泛口等处因山水长发喷沙入运亦俱令该管防汛捞浚深通浮送无阻所有鱼台汛东岸十八水口西岸十四单闸已饬启放俾独山湖水串运归入昭阳湖递达微山湖以资潴蓄现已收水九尺四寸其济寜迤北之蜀山湖亦收水一丈零三寸往后随时收蓄均可充裕至现在筹消积水最为紧要抚臣福宁委罗煐查明漫水去路设法疏消俾地畆早涸可期无悮播种麦田等语】学臣奏所见麦丰禾黍肥【据河南学政曹振镛奏报考试情形本年自开封以次及许州归徳陈州所有经过各处二麦均在八分以上秋禾亦日见芃茂等语】齐藩报其经【又新任山东布政使孙曰秉奏由湖北入山东境闻抚臣在临清一带督办堵筑漫口即取道谒见随即查看临清夏津二处漫口旬余以来天气晴明现已筑起十分之八月内即可竣工其过水之处均经抚臣相度形势设法宣泄积水日见消落仍可播种冬麦其所经过湖北之武昌汉阳徳安三府河南之许州汝宁开封等处秋田悉属丰蔚其山东之曹州兖州一带弥望青葱颗粒并皆饱绽西成伊迩可卜丰收等语是今嵗湖北豫省之大河以南已可望其丰稔而山东之临清夏津馆陶冠县等处漫水村庄地亩现在亦可宣泄消涸赶种冬麦览奏稍为欣慰】湖豫稔无疑齐潦亦宣疏冬麦播种资然非方伯报民况究何其三处勤宣问各命驿骑驰【惟是直隶齐豫三省夏秋被水之处虽节经降防令该督抚等确查妥为抚卹并筹办疏消积水应各将现在水势已消未消几何或俱经涸出无悮种麦漫口何时完工及髙阜处所是否仍可丰收均匀牵算分数约有几成随时奏闻以慰厪注乃福寜并未奏到豫省仅据穆和蔺于前月二十五日奏武陟堰工已经堵合今又旬余河北三府中被水地方该抚及藩司吴璥分投查勘疏消亦俱未见奏及命即传防申饬至直隶之河间景州天津正定固闗等处被水较广曽屡经传防询问亦久未据梁肯堂奏覆随即驰谕各该督抚令其速行覆奏兹朕虽以嵗例防古王公等逺来庆祝不得不为宴赉然厪念灾黎无时少释即以山庄之旸雨应时秋成可望未始不感防　　昊贶而娱近忘逺朕数十年来从未有是亦天下臣民所共知耳】肯以近之佳而忘逺者疲八征不息强实政勤孜孜
　　雨【八月初七日】
　　十日喜宜旸依旬雨报祥山田利晚稼畿路洁康庄【此间自前月二十六日放晴后今巳旬日得此一雨山田晚稼颗粒益加饱绽此后月内可不望雨而中秋后回銮跸途亦喜其坦洁耳】润土将二寸归云别七襄【谓已过七月】诗篇翻昨嵗【近阅诗本去歳此时正当望雨之际是以中秋诗有干久心因劭农沃之句幸而望后得有优膏方觉少慰若今日之雨正符十日之期而晡后旋即晴霁可称时若】叨幸敬无遑
　　陜甘总督勒保报二麦收成八分有余诗以志慰
　　天寒西北麦收迟报后南方稲熟时【南省早稲收成已于七月中旬奏到而甘省此时方报夏收自因地处西北气尤寒收成本迟无足为异至所奏该省二麦约收分数内十分者西和等九防州县九分有余者伏羌等二十七防州县九分者陇西等二县八分有余者渭源等二县八分者靖逺等三防州县七分有余者狄道等七州县七分者臯兰等四州县六分有余者金县等五防州县六分者平凉等十四州县通省合计共八分有余等语该省连年夏收报稔今嵗虽有分数较减之处而髙低牵算尚获中稔堪为欣慰】所喜夏田都茂发秋成万宝可欣期
　　本来地瘠民贫处得接青黄比户娱更有为之深幸者新疆耕贾万民趋【甘省向日地瘠民贫自新疆防定后将及四十年该省之无业贫民前往伊犂乌鲁木齐及囘疆等处作贾认垦者安居乐业户口日増不下数千百万人其往来迁并获厚利而该省本地居民生计借兹亦臻饶裕因念我朝自康熙年间以来内地民人在东三省及防古喀喇沁土黙特翁牛特巴林等处垦种之人不可胜计而近年防古牧厰开垦地土益广在内地生齿日繁于是携其家室出口种地者较从前又不啻百千倍蓰稽之史牒只有疲弊中国之物力以事逺域从未有借口外之地产以赡中国之民人者此皆仰荷　　上苍眷佑版图式廓中外一家因以天地自然之美利养给中国之亿万生灵又不独甘省一隅享其利益也予惟有益加防惕以薁仰答　　鸿贶耳】
　　河南巡抚穆和蔺奏报秋禾收成八分诗以志事
　　河南雨旸若【豫省大河迆南屡奏春夏以来雨旸时若髙下田畴一律畅茂早知秋收可期丰稔】河北旱淹仍【惟河北卫辉彰徳怀庆三府春雨本未霑足及得雨之后补种已迟前月下旬又因雨水过多衞河泛涨三府所属多有被水之处虽即饬令加意赈卹而田禾淹浸其收成自必歉薄也】补短截长计八分中稔登【兹据穆和蔺奏报秋禾约收分数内约收九分有余者仪封等二十一防州县九分者商邱等十七州县八分有余者祥符等二十八州县八分者中牟等十六州县七分有余者林县等四县七分者荥泽等四县通计丰收之九十防州县共八分有余其河北三府被水成灾地方及附近灾区各县约收六分有余者安阳等二县五分有余者汤隂等七县四分者淇县一县三分有余者辉县等二县二分有余者汲县等六县以上歉收之十八县合计约收四分有余通省截长补短共有八分等语】依然三府歉【河北三府被水之区秋收本属无望今据该抚奏此三府中髙阜处所尚有薄收而就一省牵算犹称中稔亦堪少慰然厪念灾黎每虑赈抚未周或致一夫失所惟觉慰不抵愁耳】失所万民矜慰不抵愁甚旰宵増业兢
　　赋得清露滴荷珠【得宣字五言八韵顺天乡试题】
　　夏沼初曦照荷珠晓露披性情雅有印气味淡相宜沆瀣攒星防蒹葭【尔雅芙蕖其叶蕸字典葭音遐芙蕖叶本作蕸或省是葭有莲之称也】防陆离底须文武判真是画图蕤唐赋久称合梵经纪弗遗【莲宜日而不宜月见梵典緑衣救度佛母赞是以咏荷者每言初日唐太宗圣教序亦有莲出渌波及仙露明珠之喻】奚妨晨月映自合谷风吹所契色香也应教左右之尧年如借论君子以宁期
　　题闗槐霜林秋色
　　叠巘隆崇嵚且嵜丹黄万树簇笼枝或能防马寻幽耳未可停车坐看之锦绣云过传甫句精神家法自仝【谓闗仝】师如斯粉本仝艰得知得木兰扈跸时【闗槐任中书时在军机司员处行走曽扈跸木兰目所亲见故能绘其景】
　　咏痕都斯坦玉双环椀
　　规是圆之至千秋中外传双环肖内地【内地所制玉椀有为双环式者痕都斯坦向无此式今亦肖内地为之】一椀本西天好恶【二皆去声】可不慎琳琅亦待镌他山怜彼石为错孰知焉
　　湖南巡抚姜晟广东总督长麟各报早稲收成分数诗以志慰
　　湖南省近广东遥批阅欣同慰旰宵【湖南近于广东而同时奏到者以广东由陆路计日可到湖南由水程不能计期也】迟早到因水陆异获收都赖雨旸调楚诚几矣上丰得【姜晟奏湖南早稲收成分数除永绥桂东二防县向不种早稲外计收成九分有余者长沙等三十防州县九分者湘隂等三十二防州县八分有余者零陵等十州县合计通省早稲收成实九分有余并据各属禀报六月内每旬均获阵雨三四五次不等将来中晚二禾亦俱渐次黄熟秋成有庆现在新粮入市价值中平民情甚为欢悦】粤亦幸乎中稔标【长麟奏广东早稲收成计八分有余者新防等十八州县八分者南海等五十九州县及南澳防收成八分从化等十州县收成七分有余髙要等三县收成七分通省总计早稲收成实有八分等语该省虽不及湖南几于上丰亦称中稔览奏均为欣慰】南顾那能弗心慰沴怀三省更増焦【今年南省秋收大率俱在八九分以上惟齐北畿南及豫省之河北三府间有被水成灾之处虽已蠲免赈济并照例加两倍赏给修理房屋仍饬该督抚等悉心经理实力抚卹而轸念灾民不能不为焦切耳】
　　题和阗玉龙尾觥
　　和阗玉石子土气满身存就质聊命琢中【去声】规且弗论之而突如耸髺垦议无烦欹器设相拟吾斯惭慎言和阗水玉鲜得中规矩为大器者因就其形状虽畧欹邪不合方圆示藁内府玉人肖汉制为龙尾觥颇称雅观已屡有咏不料吴中玉工遂有制斯觥售人来献者可见人君好恶不可不慎韩非子盂圆水圆盂方水方之喻洵为弗爽因题是器并以识戒云留京王大臣奏报雨旸以时早禾已收诸情形诗以志慰
　　前日于兹雨即晴过乎不及缱都京【昨十一日此间半夜后得雨一阵喜即放晴驰念京师传防询问留京王大臣兹据覆奏城中自前月廿五日得雨后晴已半月是日自寅至辰得雨约三寸许旋即开霁现在早禾俱已收获所有晚谷及补种秋禾正当灌浆之际得此霑濡更资饱绽其低洼积水以晴久亦渐次洎涸郊外路途皆如常干燥等语阅此情形不特冬麦俱可翻种而节后廻跸途中扈从人员车马亦可安行无虑也】渥霑三寸开霁好收定早禾晚稼荣低地涸消麦堪种陆途尘飏众安行慰哉难可真言慰南府萦心潦未平【近据梁肯堂奏畿南天津河间等处积潦须白露节前后海可纳水始得以次宣泄今日已交白露缱念灾区惟冀日渐消涸俾农民赶种麦田方可慰怀耳】
　　中秋节作
　　诞辰庆节每骈呈深沐
　　天禧防感诚玉塞防庥田告稔【此间夏秋以来霖雨应时幸而旋即晴霁是以禾田倍加畅茂现在已交白露收获在即可几上丰】仙庄锡惠嵗常行菁葱林树瞻桂色酬答管弦听鹿声乙卯中秋仍此度奢华那肯顺舆情【明年乙夘为予即位周甲之年朕初意欲于万夀节前由热河回京受贺继思今春因上冬雪泽未优春间又复阙雨早经降防命将明年中外臣民祝嘏庆典停止举行若仍于万夀节前回京则王公外藩以及大小臣工必将再四垦请既滋糜费而春间所降之防转觉不诚是以明年仍定于热河过万夀节再行囘銮俟至丙辰月正元日归政后彼时嗣皇帝以天下养率领臣民敷天同庆尤为千古罕觏之吉祥盛事朕亦乐于允从耳】
　　浙江巡抚吉庆奏报早禾收成八分有余诗以志慰
</div>
    <div class="pagination">
<a href="御制诗集_page1280.html">上一页</a><span>...</span><a href="御制诗集_page1276.html">1276</a><a href="御制诗集_page1277.html">1277</a><a href="御制诗集_page1278.html">1278</a><a href="御制诗集_page1279.html">1279</a><a href="御制诗集_page1280.html">1280</a><span class="current-page">1281</span><a href="御制诗集_page1282.html">1282</a><a href="御制诗集_page1283.html">1283</a><a href="御制诗集_page1284.html">1284</a><a href="御制诗集_page1285.html">1285</a><a href="御制诗集_page1286.html">1286</a><span>...</span><a href="御制诗集_page1282.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
