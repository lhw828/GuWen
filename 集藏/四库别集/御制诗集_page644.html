<!DOCTYPE html>
<html>
<head>
    <meta charset="UTF-8">
    <title>御制诗集 - 第 644 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 644 页/共 1326 页</h1>
    <div class="content">　　背峙层峯耸隠嶙虚亭谷口俯沧津主人设问为谁氏合是当年郑子真
　　峭壁踈林
　　踈林不缀寒村景峭壁疑干碧落霄雅似道人胷次里曽无一物祗清寥
　　云湫垂练
　　曲层峦拔地竒侧峯垂瀑练光披恰如髙士出尘想有带弗围防置之
　　松栈穿流
　　对面嶤峯有万寻长谿渹湱落斜斟茅庵谁结松云栈泉石之间听八音
　　秋原旅兴
　　驴背伊谁客路遵打头枫叶落来频何时旅况易消遣祗有秋光越动人
　　寒林平逺
　　古树孤亭秋气深萧踈老笔效云林分眀别具有神解好向意无尽防寻
　　读杜牧集
　　茂学本工文清辞毎出羣虽称有竒节未觉副髙闻锦字常悬壁朱楼喜梦云【二语防窜牧之句】所输老杜者一饭不忘君
　　庭前藤萝花复开因题句
　　紫云烂过春白雨盛逢夏泽优根复壮重开花满架离披清露晨轻盈眀月夜称休则何必言咎亦可罢侥幸值频荣毕竟还易谢
　　蓬岛瑶台八咏
　　石岸
　　镜中悬楼台四围垒石岸如取石以归支机拟天汉奚必资徐福驾舟溟渤乱
　　纱疏
　　纱疏一虚水风五月爽纳来心境凉凭防内外朗疑彼佺乔翁留此云霞氅
　　庭松
　　当庭两株松卅年前所种苍鳞已作龙翠盖欲舞鳯千载讵可量付与仙人弄
　　晶窓
　　玻璃即水晶【水晶有生于石者亦有西洋烧炼而成者】廓长有所过糊窓堪纵目万景当前罗金山髙阁上陡忆俯江波
　　玉屏
　　玉片惜余材百衲成一屏瑶台琼室间清防圗沧溟永懐漆噐喻吾心斯未宁
　　瓷鸡
　　谁将陶氏瓦易以越州瓷虽无司晨用亦有承露姿栖同皂荚树刘放犹堪嗤
　　月台
　　月台临沧波如月才涌海八鸿岂伊遥三壶斯宛在公逺实小哉掷杖银桥待
　　相风
　　金乌栖屋顶旋转騐风色弗竿用则同具翼飞岂得方士每廻舟此物安防识
　　解愠书屋
　　书屋取朴不取华墨壶琴荐本一家数日弗雨炎正炽薫风习习入窓纱入窓虽薫亦觉爽既静而深虚且朗书史外无别可娱循名便以兴遐想遐想虞帝歌南风茅茨讵比精室同犹然勑防钦夙夜抚此岂不慙深衷深衷景仰明有在欲从末由所以乃操缦安弦之未能固知民愠其奚解
　　静香馆
　　庭植防竿竹萧萧引籁凉既深斯致静不艳乃生香嫩叶刚如幕新枝已出墙偏宜月初上斜入影寒光
　　蹈和堂
　　履贞济徽懿率礼守安详永念儿寛对非循支父方殷勤树禽语自在砌花芳协序惟旸雨消闲有缥缃
　　緑稠斋口号
　　緑叶看来日日稠满庭嘉防翠光浮祗欣炎热无从到那识白驹影若流
　　题耕云堂
　　自春徂夏旸雨时陆田溪町胥兴犁山堂今日真副望緑云近逺芃萋萋麦收后当布晚种目前渥泽盻及期逺天防磹雷声发艰致大霈霏细丝陇蜀之情人尽有觉我独甚还自嗤
　　引凉小楼
　　颇苦熇蒸欲引凉小楼眺逺意苍茫官军冒暑方于伇【缅夷未靖官军赴滇南者计程多在黔楚之间】楚水黔山道路长
　　豁如室
　　目谋欲豁如辟门缅重华胸次欲豁如包荒弗遗遐书室义两具内虚外不遮而况以无心妙理迥莫加小坐玩深趣寜止纳景嘉
　　题静虚斋
　　怪石罗曲径新笋发翠枝散歩欲小憩书斋此恰宜适可素几凭于焉古帙披迩日炽炎熇个中如不知心静自然凉白傅岂我欺
　　合翠轩
　　柯迥与枝低一时緑尽齐是谁张广幕正尔羃横题晓露承来润晚禽归欲迷雝喈岂可望空此对萋萋
　　观云榭口号
　　数片空中甫布隂防廻仰望复低吟试询敞榭观云意今日惟殷大作霖
　　明漪楼
　　层楼近碧池阶戺漾明漪自具文章防相资淡荡思双双下鳬子个个跃鱼儿俯仰皆天趣还从镜里披
　　深寜堂
　　赤日髙悬暑不禁扇挥白汗尚如淋心神忽尔寜何故乃悟书堂静且深
　　自逺轩
　　心逺地自偏地偏心自逺相需相得彰渊明语犹隠然吾请进之出防不同轸为彼畸人言逸致自无损庙堂勤治理髙闲岂敬谨谠言与正人方当引而近寓意偶不妨是以名御苑
　　唐寅清泉髙防圗
　　坐就佳隂俯碧泉有琴置侧若无弦由来此意足千古奚论日长如小年
　　再题和阗玉炼药仙人圗
　　不教巧琢费工夫畧借天然成画圗大壑鸿蒙围玉帯嵌岩萧兀守丹鑪泥沙便可同曳蓬阆由来亦狗刍红粟通身道人醉骑鸾笑煞倩谁扶
　　沈周石壁流泉即用其韵
　　流泉鸣即是心鸣谁泻银缾向下倾如曰不听可免聒未知有耳那无声【周自题云水声到耳聒不了耳到不听那有声是犹有耳在故反其意】
　　橘瓜辩
　　晏婴并食橘见诮进诡辩桃不削析橘柚不剖剪人主赐食礼其然出何典橘柚桃犹可皮厚奚遣又如晋陆绩懐橘堕地宛跪答欲遗【去声】母袁术夸噐逺小儿喜食物其常固不免造次托诸孝虽智非诚欵二诈明岂难何不先言显欲盖乃弥彰尚有人称善
　　杂诗三首
　　麦收未定时惧雨致囬青麦收既已定望雨禾黍荣无过半月间顿尔异情形仓箱登八分青黄接济成亟冀沛渥霖其奈廿日晴
　　赤曦暴中天一日似两日返思收麦际畏霖心若失人愿信难从自我他可律三代殊所尚渐下文胜质今去周更遥瞠乎政何出
　　春花多木荣夏花多草本木荣或结实草本徒丹粉丹粉玩恱目结实餐供吻草木同植生用无用殊蕴格物漫求遐契理原呈近
　　题金廷标溪桥策蹇
　　小桥流水建瓴声驴弗前行仆拽行不似王尊当叱驭如斯冐险又何营
　　山东廵抚富尼汉奏报得雨
　　夏五初旬此霑泽山左泽稀为【去声】萦望侵寻此间亦缺雨麦后待种同彼状今朝幸接驿章驰四寸嘉均叨贶【东抚折奏武定曺州先后得雨济南于五月廿二日得雨二寸廿三日未申二时甘霖大霈入土四寸逺近均霑】岂不额手顾彼慰旋因顾此増惆怅咄防复觉吾言失彼此吾民偏向安得寰海雨旸时愿益奢防愁益谅
　　题文伯仁溪静山深圗
　　水抱山环隔世尘茅堂据胜足延賔溪桥前后来相访总是鸡豚社里人
　　题方琮溪邉策杖
　　宻竹临溪径入深何人策杖独行吟思量大似云栖路着个孤亭即洗心【洗心亭云栖寺入路夹径脩篁致人爱赏】
　　捕鱼
　　捕鱼可致雨谚语为【去声】试诸钓纲非素好鳞类滋御湖【一解】其间善恶混善存恶当除善者鲤与鲢恶者鳢及鰅【二解】罟师岂防别一网收无余胥命置诸前分别去取殊【三解】鲤鲢命放去鳢鰅赐众渔行赏仍有颁邪许羣欢呼【四解】别有鯸鱼种囓草胜耘锄东园藻荇多俾食此种需【五解】生获生縦之中廐外廐如怜其入网时重活寜所圗【六解】鯸鱼适所安藻荇去其芜一举而两得解闷聊为【平声】娱【七解】举头赤日烈缕云翻尽徂雨占岂其然廻舟以嗟吁【八解】
　　六月朔日诣
　　黒龙潭祈雨四首
　　春夏频霑渥雨霏
　　灵潭将谓可无祈廿余日已缺甘泽吁祷仍兹策六騑麦收称稔恵叨
　　天亟望优霖润大田夹路黍禾緑虽蔚越因可冀越殷然
　　至止
　　潭祠歩玉梯洁坛宣箓道流徯但希膏应时霈遑论无稽与有稽
　　半夜云浓晓势轻辰牌山复吐英英铺空终是艰致雨漫着归鞭意益怦
　　方琮风雨归舟圗
　　萧萧风雨写归舟因事希将解我忧未识僧繇术灵否徒教即景益増愁
　　溪亭对雨【六月初二日】
　　晓望英英布渐覃略飞细防止难堪间【去声】零歴午终艰霈快洒当申似欲酣对防溪亭倐又歇凭来棐祗増慙西南晚复雷声作曷恵庶防彻夜甘
　　夜雨
　　傍晩西南族云起迅雷驱雨湏防底列缺投壶玉女笑丰隆辗车匉訇驶祝融炎威洗若无上下左右飞寒水疾势渐过徐势继餍饫优防彻夜委晓来京兆报优霑此语诚然不虚矣
　　陆治采芝圗即用其韵
　　石梁飞度入烟霞采得金芝灿九华试问仙人驻年药何如佛手破顔花
　　恭奉
　　皇太后御园赏荷之作
　　甘雨既霑渥芳荷正向荣允宜承
　　懿豫总为
</div>
    <div class="pagination">
<a href="御制诗集_page643.html">上一页</a><span>...</span><a href="御制诗集_page639.html">639</a><a href="御制诗集_page640.html">640</a><a href="御制诗集_page641.html">641</a><a href="御制诗集_page642.html">642</a><a href="御制诗集_page643.html">643</a><span class="current-page">644</span><a href="御制诗集_page645.html">645</a><a href="御制诗集_page646.html">646</a><a href="御制诗集_page647.html">647</a><a href="御制诗集_page648.html">648</a><a href="御制诗集_page649.html">649</a><span>...</span><a href="御制诗集_page645.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
