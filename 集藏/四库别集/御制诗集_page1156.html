<!DOCTYPE html>
<html>
<head>
    <meta charset="UTF-8">
    <title>御制诗集 - 第 1156 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1156 页/共 1326 页</h1>
    <div class="content">　　咏牡丹
　　清和此处鼠姑时南北暄寒异早遅【南方牡丹三月即放北方每迟至夏初气寒暄各异也】夏独让荷秋让菊图真宜画咏宜诗誉言富贵隣顿置等度丰姿孰并驰一着犹赢御园者却无栁絮相【入声】殃之【御园多栁牡丹开时正值飞絮香山则无是也】
　　晓
　　西山受东旭质明易为晓平原甫铺昕髙峯已耀晧披衣且徘徊奏章问多少召早既有戒【谓齐风东方未明章】晏起益非道【谓白居易长恨歌】迟早胥致刺为君难可表吾谓与其迟宁可失扵早
　　玉乳泉
　　今春雨雪美常年处处山凹壮石泉况是有源斯玉乳故当雄喷韵摐然
　　摐然非色亦非声防色声都寂以清岂必竹罏陈着相拾松枝便试煎烹
　　煎烹恰称【去声】雨前茶解渇浇吟本一家忆在西湖龙井上【壬午南巡扵西湖龙井上烹茶曽有咏】尔时风月岂其賖
　　雨香馆
　　山馆邃髙来弗数【入声】雨香题额亦年陈偶临实责名艰副即景欣稀愁则频目下又思甘好田间待润麦秋臻画屏十扇五人咏【是馆中画屏十扇内有慎郡王尚书董邦逹侍郎邹一桂副都御史李世倬内阁学士张若澄五人题咏今皆已成陈迹为之慨然】细览都惊作古人
　　揽秀亭
　　山馆已髙邃轻舆尚可到亭子栖峻挺砟硌艰径造踏步试陟攀或以难行告无妨畧扶掖亦竟慿轩眺四围无不秀一揽防其妙非傲济胜强七发有明教【枚乗七发出舆入辇命曰蹷痿之机】
　　超然堂
　　三朝驻静宜明当旋跸矣最胜弗一临实或无此理肩舆遵石栈数息寻防美扵息亦弗闲防笔吟山咫吟成即命行人弗知劳尔山堂旋亦到迥望穷逺迩防心每不同壁诗厯年视大半望雨多多愁则少喜那能此超然遥契东坡防
　　旷览台率题
　　旷览图资吟兴娱却予兴每到斯殊农功患得复患失老也戒之能戒乎
　　翻书不尽古今事问政难穷人物心讵曰山林供览畅惟増年月与愁深
　　静室
　　有暇登最髙书室额惟静圣定以四徳【谓中正仁义】主之义堪省濓溪讵我欺内心外乃境内外既交养扵斯坐宜永
　　香山回跸之作
　　去年五日今三日小驻香山驾便旋虑以胜逰戒留恋惧惟庶政致迟延峯姿林态回瞻逺视事传餐依例前【小驻静明园传膳办事】十里凭舆心不怿麦芃緑望雨滋田
　　题静縁书屋
　　静明园里室便以静縁名可识一而二在宁性与情契懐境逺俗触目景惟清巧拙底须论五言率尔成
　　赏遇楼
　　第一泉为
　　神所都欲祈甘泽叩诚输因髙就下必由路【自静明园西门入必过山岭方可至湖上　神祠此楼正据岭上为必由路】忆昔抚今却讶吾好在书楼百嵗矣【园中诸处间或有新搆筑者至清音斋暨此赏遇楼皆康熈年间所筑逮今百年矣】未经据榻廿年乎依然故我吟前句脩已治人愧并俱
　　第一泉
　　龙神祠请雨
　　农功适经览麦垅正菁葱以足望登稔越因祈切衷十朝虽可待一意更増忡春月泽频被【今年春月虽雨泽频霑大田已可耕麦苗更芃蔚而日内正届发荣吐穂之际晴已弥月防祈继润尤切傍徨】所期惧蹈空
　　竹罏山房
　　山房咫尺玉泉邉汲水烹茶近且便涤虑沃神随处可惠山奚必忆前年
　　武文火乆需时内侍情忙那待斯早是一瓯擎坐侧体之熟矣笑听之
　　华滋馆
　　东由陆路必先至【自御园乘舆由东门入率先至此传膳办事】西入湖船乃次临【今日由香山入园西门度岭乘舟乃至此】艳裔已孤卉华歇【玉泉山今年为初到】清和惟见树滋隂抚时漫讶居诸速对景亦资情性沈独是绮言余结习稍闲辄欲吮毫吟
　　翠云堂
　　堂在华滋后迩年弗亟临率慙多搆筑早戒更侵寻【见戒得堂记语】緑重隂随张【去声】红消芳欲沈祗饶双古枯不改翠森森【堂后古栝两株乃金源时物向题翠云堂有逭暑书堂夏耐寻两株古栝植庭隂又有古栝由来古丈夫之句】
　　命缓徴山东缺雨九州县新旧钱粮诗以志事
　　东省去年歉春雨复未均霑者麦望收大田亦间【去声】畇其未优沾者束手伤农人赈贷虽屡加民艰厪时询嗟哉九州县开徴正及辰遂允抚臣奏速与颁恩纶新旧胥缓征【据明兴奏东省济南东昌临清属内雨泽有未能霑足处所大田不能一律播种望泽颇殷现在斋心祈祷等语即降防将该省上年夏秋缺雨除济泰兖曹东临等六府州属已经降防缓征州县外所有厯城章邱邹平长山齐东淄川肥城博平临清等九州县及坐落卫地本年应征新旧钱粮均缓至秋成后征收俾免追呼以纾民力】追呼免扰频仍为【去声】祈甘膏普被苏吾民
　　河南巡抚毕沅奏报得雨诗以志慰
　　方为山左愁河南章继至开嚢手欲战恐与齐一致展折阅头行转惧幸为慰甘雨应期降麦苗畅茂遂入土已四寸大田普可植额手为称庆仍戒满招意【同日据毕沅驰奏称甘雨应期麦苖畅遂归徳陈州南阳陕州等属先扵四月初四日得雨一二寸嗣复设坛防祷扵初九日申刻起至次日清晨得雨四寸防滴入土现在雨势更大云气广布逺迩可望普沾来年精气充腴大田更可畅发青葱弥望四野欢腾等语览奏为之额手然近畿及东省正在望雨不敢稍存满足之意慰不抵愁也】息息相闗切无非万民计
　　题唐岱寒山万木图
　　画院当年供奉人识其笔意此诚真喜其已落人间乆又入石渠弆赏频
　　咏官窰盘子
　　祗以光芒嫌定州【宋时以定州白瓷有芒不堪用不入禁中京师置窰烧造曰官窰説见老学庵笔记及留青日札中】官窑秘器作珍留独縁世逺称稀见髺垦仍多入市求
　　防雨【四月望日】
　　过午宻云布傍申防雨零浽溦那堪望霎祗怜聴入地未成寸无风亦自停拈毫难措意越觉不遑宁巡漕御史阿那布奏报济宁一带得雨诗以志慰
　　湖北拨船过次第【防阿那布奏湖北拨船扵四月初五至初九日次第过济寜共四百八十七只其未经过济宁之湖南江西拨船均已陆续入境现在分投押催并迎防首进南粮船只俾一律通行无阻】南粮首进亦通行无分内外一心注相与往来百计营【今嵗漕船北上及督押湖广江西所造拨船节经传谕各该督抚相度机宜随时指训俾船只得啣尾前进而又不致多费蓄存湖水百计经营实不遗余力也】乍报甘膏渥三寸诚欣多稼利羣生【昨明兴奏报厯城等九州县现在望雨因即降防缓微兹防阿那布奏初九日行至济宁自亥刻起至初十日戌刻得雨三寸余四野霑足农田甚为得力二麦可望丰收湖河水势亦可不致消耗等语览奏为之稍慰明兴奏以初八日发十四日奏到阿那布奏以十一日发十五日奏到中间相隔二日亟盼明兴报雨折至兹尚未到所兾甘膏普被逺近均霑耳】隔三日异地遥近切冀恩霖渥被并
　　题蒋廷锡摹李迪荔枝图
　　青桐弗屑画名家涉笔却能芗物华徒以应差混砆玉故希题句拣金沙【蒋廷锡自康熈年侍直内廷妙扵赋色其应奉画帧率多假手向鲜着句是巻信其真迹故题此】图摹李迪神全入赋写张龄意自赊【是卷摹李迪画神采逼肖巻首有廷锡自书张九龄荔枝赋】曽侍西清餐醴颗那更知遇动咨嗟【是巻后有王鸿绪题句云年年　　恩赐酌天浆又钱名世题句云贡鲜霑　　赐隔天扉盖二人与廷锡尔时同直南书房曽荷　　赐鲜故云】
　　咏汉玉辋头缾
　　玉固坚也有缺时缺而粘缀谁为之就其土浸精炼染半真半假出匠师然其假亦数百载逺胜油汚今所为【染玉之法亦有其道今之伪为者率以油渍与圬者圬墙了无以异详见昔所作玉杯记】久假弗归而恶知咏物格物纷兴思
　　题宋紫端鳬砚
　　生民什里咏其形琢砚摛词字亦馨鹆眼巧成作鳬眼【砚系宋紫端石子琢者就材作鳬形即以鸜鹆眼为鳬眼可称制雅心灵】不伤雅特用心灵河道总督李奉翰奏报黄弱清强启坝畅行情形诗以志慰
　　昨报复闭坝宵旰廑清口兹报桃汛过黄水循轨走清水力已旺尺三寸髙有更幸西南风防
　　神助佑厚先启太平河南北分流受【据李奉翰奏旬日以来桃汛已过黄水渐次消落髙堰志桩仍前清水现髙一尺三寸内髙外低清水力可抵黄自四月初七日西南大风三日涌送湖水势甚顺利随扵初九日督同道将等先将太平河拦湖坝工启放坝门拆寛三丈二尺湖内清水畅出直注一出清口一入运河日内查看情形随时料理务期清水长盛漕运无阻其重运漕船渡黄北上者已有九百八十余只剥船进运口者已有九百余只遄行无滞等语】此事诚慰心利运通商贸【叶】旬日返故道
　　天恩承额手思彼四引河莫若仍固守蓄清抵伏汛批谕商可否阁臣既差徃佥谋期奠久【此次黄水消落清口畅出不过旬日即归故道漕艘得以遄行实荷　　天佑　神助至太平河拦湖坝工既经启放清水畅出已可借以抵黄其迤西之天然等四引河朕意此时且暂行堵闭俟伏汛盛涨之时再行开放俾清水力旺扵敌黄济运较为有益是否可行着阿桂防同李奉翰酌量情形据实具奏其余一切善后机宜仍令阿桂为之主持防同河臣详筹妥办】昨年苦费心半途恐孤负今悉清无恙方释予心疚【叶】仍惟敬以诚欹器戒满覆【叶】五字表予衷不待多言剖












　　御制诗五集巻二十三
　　钦定四库全书
　　御制诗五集巻二十四
　　古今体八十二首【丙午六】
　　山东巡抚明兴奏报得情形诗以志事
　　御史报得雨济寜寸逮三即盼抚臣奏同日或泽霑【昨十五日巡漕御史阿那布奏初九初十日行至济宁得雨三寸尔时即盼抚臣之奏】后三日果至寸余洒济南是则九州县依然泽未覃缓征虽降防米贵民何堪海运济艰食盛京驰谕函【兹十九日据明兴奏报十三日省城得有雷雨入土寸余据各属禀初十十二三等日得雨者四十四州县自二三寸至四五六寸不等惟济南临清等九州县所霑不过一二寸等语该省因从前缺雨米价昻贵昨经阿桂与明兴相商请令东省委员由盛京海道运粮数万石接济民食因思委员往返尚恐缓不济急因即驰谕盛京将军府尹等一面辧理粮米起运一面令明兴等委员在海口接运俾早到一日贫民即受一日之益】子舆笑百步乏防惟怀慙
　　曹知白山水用画中钱惟善题句韵
　　老笔萧疎不借多空空茅屋隐烟萝卫源忆昔曽经过康节重逢安乐窝
　　咏古玉璧
　　制本谷也而有瑑其光乃葆却弗粲虽非良工歴嵗久穆然如晤古人面嗟彼庙堂之所执即今品类文房玩讵惟器哉可论世手把五经祗増叹
　　雨【四月十九日】
　　西北油云傍晚生旋聴殷雷鸣细霏甫见砌沤作大霈遂欣檐瀑倾四刻无端徐止势一心不尽继霑情晓来京兆报三寸益善多多感盼并
　　凤阳
　　凤阳设巡道兼以司务职可自觐见却以卓异赴此乃被灾地宣召问民苦【叶】据称慎查赈实鲜沟壑剧春雨霑二麦大田胥种布麦苗需晴晒尚有求晴处【庐凤道王懿徳来京引见询以地方雨水情形据称安徽一帯连得透雨麦苗抽穂急需晴晒现在设坛祈晴等语安抚书麟亦有隂雨日久必得晴晒数日始能发荣滋长之奏】闻之为欣庆更感
　　天恩顾颇符毕沅言吾诗乃过虑【昨毕沅奏豫省月来隂多晴少据老农云麦性畏寒转恐根荄受冷日内必得晴晒询之廷臣语亦相同然向闻麦性喜凉此语恐出于慰朕望雨之辞疑信叅半有迩日望雨予已愁之句】阅歴要贵多毋必与毋固灾区民渐安元气难遽复【叶】抚循事尚繁尔任返应速【叶】明当即引见特防传铨部【王懿徳卓异来京因其兼司务可以进折请见因庐凤一帯现有抚循善后事宜特传防令吏部即于次日帯领引见令速回本任辧事】
　　子髙
　　子髙步堂下侍者誉姣丽窥井见恶状憬然叹兴喟阿因听齐君况于万乘贵万乘已应惧况于元首位偶因一揽镜絜矩列精譬率称鲜老状其然岂然谓
　　题方方壶山水
　　羃防丛林屹啮山米颠生面别机关仙家结习未曾化楼在虚无缥缈间
　　题木刻屏
　　巧匠争画史能将刀笔传津城偏近岸江晓正晴天茅屋鸡鸣月旅人待渡船临风怀谢意写出李青莲
　　右江城晓渡
　　山村复水郭有店宿行人来往如归舎驱驰总识津图中弗着语意外别传神似问浮生辈谁非逆旅伦
　　右野店晴归
　　咏汉玉缾
　　周代辋头器汉时改作缾后经出入土难辨蜧虬形剥蚀多残阙存亡付杳冥堂谿漫致诮置胆插花馨【缾虽无底作铜胆于中原可插花也】
　　直隶总督刘峩奏报得雨诗以志慰
　　前日是间雨已欣三寸滋保阳今奏到甘渥逢施【近京十九日晚间大雨倾注四刻方止次早顺天府尹奏得雨三寸兹据刘峩奏保定省城于十九日自戌至亥得雨入土四寸于麦田秋禾大有裨益且雨势寛广大名等府谅必同霑等语保阳得雨较京城更多一寸可胜欣慰惟盼甘膏继霈多多益善耳】加以十分一【十分为一寸也】正殷泽望时再霑斯益好彼此念同之
　　河南巡抚毕沅续报得透诗以志慰
　　被泽有先后发章殊早迟【据毕沅奏称开封河南归徳陈州南阳汝寕懐庆暨许陜汝光各府州俱禀报于初十日得雨三四寸至深透不等又省城于十三日晚间甘霖续沛竟夜滂沱至十四日午刻方止实为淳腴酣畅现据大河以南各州县禀报普获甘霖处处深透而河北等属亦同日均沾约有二三四五寸不等豫省续得透雨二麦畅旺大田播种长发盖直得雨日迟而近河南得雨日早而逺先后虽不同而奏折到京则同日也】豫燕非一地披阅却同时更幸霑遥近益殷铭敬寅卫彰究欠渥【毕沅折内有河北亦均霑二三四五寸之语因批谕得雨四五寸者固佳其二三寸者是何州县是否不致妨碍即速奏】民隠莫忘兹
　　钱选锦葵百合
　　葵花黄映百合白漫议风吹弗递香意寓丹心虽向日先容有借亦其常
</div>
    <div class="pagination">
<a href="御制诗集_page1155.html">上一页</a><span>...</span><a href="御制诗集_page1151.html">1151</a><a href="御制诗集_page1152.html">1152</a><a href="御制诗集_page1153.html">1153</a><a href="御制诗集_page1154.html">1154</a><a href="御制诗集_page1155.html">1155</a><span class="current-page">1156</span><a href="御制诗集_page1157.html">1157</a><a href="御制诗集_page1158.html">1158</a><a href="御制诗集_page1159.html">1159</a><a href="御制诗集_page1160.html">1160</a><a href="御制诗集_page1161.html">1161</a><span>...</span><a href="御制诗集_page1157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
