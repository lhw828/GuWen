<!DOCTYPE html>
<html>
<head>
    <meta charset="UTF-8">
    <title>御制诗集 - 第 38 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 38 页/共 1326 页</h1>
    <div class="content">　　消息初阳复
　　南郊大祀临一衷思
　　帝载至日见
　　天心丙夜几常勅斋居念转深燔柴将对越惴惴敢忘钦
　　冬夜盆梅
　　不必待明月依然见羙人寒香凝篆缕破蕾贴花茵得句思前咏耽梅是宿因剪檠相对防清絶两无尘
　　冬至次日
　　慈宁宫行礼
　　霜薄觚棱旭影浮彤墀拜舞动旗斿初阳暖律廻葭管亚嵗祥光绕鳯楼万国欢心同孝养六宫
　　壸教霈恩流年年喜称觞日常近増添海屋筹
　　吾弟和亲王诞辰诗以夀之
　　华萼同枝气夲亲鸰原分岂隔君臣頋予作后多干惕知尔维城亦苦辛缅想飞觞桃李下已防流驶嵗时频喜逢防缕添长算立字毋忘望汝纯【弟亦三十嵗故云】
　　题顾恺之洛神图
　　赋夲无何有图应色即空传神惟梦雨拟状若惊鸿子建文中俊长康画里雄二难今并羙把巻拂灵风左都御史王安国出抚粤东以伊父年届七旬奏乞封典特允所请并诗以赐之
　　宪府峩冠际岩疆驻莭初仁风敷岭海日永庭除紫凤忻啣诰斑莱试舞裾更希臻上瑞举世乐华胥







　　御制诗初集巻四
　　钦定四库全书
　　御制诗初集巻五
　　古今体八十八首【辛酉一】
　　辛酉元旦
　　律转三阳泰天开大造春共球朝万国垂拱御元辰木徳方临甲金穰嵗在辛所期寰海内熙皥戴鸿钧
　　上元节侍
　　皇太后宴恭纪
　　风光午夜漏声沈雾拥金翚瑞霭深仙乐盈空
　　王母降花灯彻旦上元临嵗呈丰稔歌频祝
　　夀献冈陵酒满斟更喜
　　天恩飘六出金莲万朶映瑶林
　　恭读
　　皇祖圣祖仁皇帝圣训见蠲赈之政嵗不絶书用培我国家万年元气世世子孙所当奉为法守也
　　当宁开千禩承
　　天御八埏恫瘝勤保赤宵旰厪祈年嵗嵗频蠲赈殷殷切恵鲜湛恩周蔀屋大政纪瑶编家法犹然在孙曽试勉旃万年培国本捧读倍干干
　　正月二十七日雨
　　春暖雪为雨
　　天恩兆有秋布空云似幕洒地泽如油倚听声犹细凭观势更悠土膏萌动日乐事在田畴
　　氷泮
　　初春时莭散晴晖荡漾新波鸭緑防乍解流澌漂玉片且迟蘸影语金衣午暄槛外观鱼负天浄湖中有雁飞拟向名园问风景耽逰还惧此心违
　　春日载阳土膏滋润努力东作正冝其时既命各省督抚勤宣朕意其有籽种不足者量借予之又成此诗以示重农务本之意
　　去年冬雪少廑懐殊未置入春稍释忧霑足叨
　　天赐更喜逺近同优渥遍大地东作此其时可不尽人事因命岳牧臣共朂勤宣意督耕防其惰借种施以恵唯此重农心匪慕驩虞治
　　因斋戒进宫见路旁春耕者喜而有作
　　荷锸春耕正及时停銮一览喜应知茅檐亦有厐眉叟扶杖来防力穯儿
　　平林布谷未催耕亚垅来牟緑已萌何用金吾呼警跸劝农一幅画中行
　　读朱子全书
　　少时慕才华研精味辞藻微言探月窟逸兴横云表措思每废餐兀兀忘昏晓虽云俗虑无却被诗魔扰至理在目前弃而求深窈旷荡无所归怅怅盈懐抱近读文公书习气从兹扫因知九仭山一篑功不少作此聊自讼讵足云见道
　　春夜闻雁
　　春夜漏微长春眠枕尚凉数声闻雁信几处歴江郷为爱天边月非传塞上霜衡阳隔千里来徃为谁忙
　　赋得草色遥防近却无
　　极目芳郊緑渐萌轻烟细雨若为情却输书带萦牕细暂借波纹贴地平通野望来犹荏苒停鞭觅得未分明漫言春色曾无定万有都从个里生
　　徳殿
　　高阁传银箭朝暾散绮防忧心周蔀屋岂隔九重居
　　辛酉仲春祭
　　社稷坛
　　秩宗尊百祀敛福锡羣黎典重
　　明禋盛心殷望嵗齐牲牷陈爼豆南雅奏金鼙六出新飘瑞公田正好犁
　　春水
　　溶溶出御沟曲曲绕龙楼防影澄清照因风响细流涵空天作底湛色緑于油一恩波似还思与物周
　　上苑初春
　　堆秀山前桃始华延晖阁畔栁丝斜晴光摇飏金城晓花色分明玉砌霞琼苑初停青帝辔瑶台欲绽防姑芽却将底事消防暇防茗翻书趣转賖
　　辛酉仲春经筵亲诣
　　传心殿行礼敬成一章
　　布治遵
　　前矩崇文御讲筵先期修
　　祀事亲诣致心防礼乐薄殷夏经纶在简编执中恒自凛敢曰继薪传
　　书法中最喜黄庭坚笔意因而有作
　　羲之称书圣诸体无不有齐梁作者无李唐推顔栁惜哉世已逺赝者十之九宋元差可寻翰墨出亲手几暇戒宴安时或逰艺薮就中名迹伙惟爱鲁直叟倜傥无安排潇洒絶尘垢譬如百尺松孤高少羣偶信笔一防摹运腕防妍丑所师在神劲讵论形肖否伊余有深意笔諌曽谨守好尚苟不端防徳良已厚所爱汲黯戅裁诗铭座右
　　山桃始开
　　鸿钧鼓大冶万物被甄陶条风细以吹渐觉物华撩轻黄染栁丝新红绽山桃寻春初见之嘉尔占青韶沐雨犹娟娟映日方夭夭物理有如此四时嬗荣凋伊余惜分隂食旰而衣宵学期尊孔孟治拟法陶姚防之实际难裁诗空自嘲
　　戏拟春思四首
　　昔年春思杳难寻祗觉忧懐嵗月侵未阅封章先预度郊原曽否足甘霖
　　户外条风取次吹不知曽过几畨児好将花木占农爱煞轻黄嫩緑时
　　风流潘令花为县倜傥蘓翁雨作亭试拟新词评万卉红红只合让青青
　　御栁宫花咽语禽等闲春色不闗心辛勤东作期方始未得从容杖防寻
　　唐岱仿郭熙山水
　　丹峦翆防万重深古寺踈钟度逺林最爱河阳潇洒处蒙蒙云气湿衣襟
　　二月十二日经筵
　　金门旭日丽初晴讲席春和盛典行唘沃乆登黄阁老探研今对玉堂卿祗应风化孚民俗漫道平康起颂声犹忆昔年
　　庭训切书绅一字道惟诚
　　花朝日侍
　　皇太后逰宴御园
　　上苑韶华正可怜琼英珠蕋羃祥烟人逰爱日春方永物被和风色转妍织锦丝垂亭畔栁流霞杯送水中仙欲知
　　色养欢无限只在
　　慈寜辇辂边
　　仲春雨景
　　翠华摇飏出皇州【是日幸圆明园】细雨清尘润麦畴最喜如膏利东作欢情不为畅春逰
　　御园花事正秾和恰称平明宿雨过霞锦绯桃新似濯烟丝緑栁欲生波
　　乍雨乍晴春事好【今春时雨时旸为数年所罕觏诚浩荡　　天恩也】宜诗宜画物华殊珠帘四靣围红緑一叶轻舟泛御湖
　　豳风图画北村便一览春耕倍适然饶有山桃排两岸也分时雨润红鲜
　　春池泛舟
　　一篙新緑漾波明蘸影金丝防午晴不舍如斯观妙道载舟可譬察舆情湖山入画迎人翠鳬雁当春得意鸣不是嬉逰废宵旰毎从物理验生生
　　清明日
　　雍和宫行礼感成长句
　　六载流光逝水同凄怆孺慕思无穷当年侍
　　膳濯龙沼此日含哀兴庆宫只拟承
</div>
    <div class="pagination">
<a href="御制诗集_page37.html">上一页</a><span>...</span><a href="御制诗集_page33.html">33</a><a href="御制诗集_page34.html">34</a><a href="御制诗集_page35.html">35</a><a href="御制诗集_page36.html">36</a><a href="御制诗集_page37.html">37</a><span class="current-page">38</span><a href="御制诗集_page39.html">39</a><a href="御制诗集_page40.html">40</a><a href="御制诗集_page41.html">41</a><a href="御制诗集_page42.html">42</a><a href="御制诗集_page43.html">43</a><span>...</span><a href="御制诗集_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
