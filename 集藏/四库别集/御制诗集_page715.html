<!DOCTYPE html>
<html>
<head>
    <meta charset="UTF-8">
    <title>御制诗集 - 第 715 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 715 页/共 1326 页</h1>
    <div class="content">　　遵北岸逰镜清斋诸胜题各体
　　镜清斋
　　岂必轻舟直乱流肩舆北岸小沿逰斋临碧水清如镜波暎横檐幻若楼目送霁天千里浄衣披爽籁防铢浮信哉此际心欣慰敢忘前兹望雨愁
　　焙茶坞
　　多时贡至雨前芽溪屋何须更焙茶却是中人循例事烹成荷露倍清嘉
　　抱素书屋
　　书屋久未至偶至原如故花木无俗縁瓯研多静趣畅观喜云浄怡情在雨足【叶】生白虚室间依然抱其素
　　罨画轩
　　山容与水态罨画一窓间景漫疑真假法寜论李闗徂云去天末新涨落溪湾稍惬祈年望诗吟片刻闲
　　韵琴斋
　　迸水落溪濆琴声入耳闻设论即景句慙愧是南薫
　　枕峦亭
　　假山叠竒石日乆如天然防嶫有道通小亭枕其巅骋望太液池碧波漾沦涟何殊妙髙台逰目穷江天题句想好在渺渺隔云烟
　　畵舫斋
　　北岸东转南沼斋有画舫无忙且余闲何妨一造访前池虽不寛颇具烟波状凭槛俯澄原在兰舟上亦非剏自予永叔曽先倡
　　镜香室
　　画廊曲转接东厢别室题名号镜香总属一池临水蘤趣縁得景各随方
　　古柯庭
　　老榦千年计嘉防一庭布夏叶叠林齐亦何异众树菀不争其荣枯不改其素徘徊试拟议古柯真古度
　　得性轩
　　曲径通轩洁且幽顾名朅尔试研搜中庸眀说由天命何必纷然向外求
　　奥旷室
　　既已穷其奥而复得斯旷适可非贵贪逍遥恐无当命驾进清禁漏未已牌向奏书肯迟待批阅慎筹量【叶】
　　养心殿晩坐
　　既雨遂望晴我贪自觉甚实以祈年忧先时每懃恁昨近始快霁乌饱扶桑椹腾辉耀天中溽润消以审岂不赫炎歊筹农廑夙禀轻重权其间广殿况廕【叶】颇弗苦暑蒸惟益祝嵗稔傍晚爽风来翻书试研品
　　太和殿视朝
　　曈昽晓阙唘芙蓉香拥金鑪露气浓礼具以时临黼座乐鸣应月奏林钟【六月以林钟为宫镈钟撃以起乐编钟从之】敢云防极还归极惟奉天宗与地宗三十六年斯一志遑因日久懈防恭
　　承光殿
　　视朝蒇嘉仪更衣临便殿风入千年松飒爽谢挥扇古人此乗凉徒向志中见苍翁笑婆娑志岂曽觌面
　　自长河泛舟逥御园之作
　　长河溯洄水直可达昆明聊罢歩舆进遂开烟舫轻衣衫拂朝爽禾黍畅新晴乐善名园近维舟试意行
　　乐善园
　　隄旁旧识有溪园水木清华碧防轩只以题名才两字优扵天下子舆言
　　含清斋
　　翰斋临碧水古砌防苍松溽暑那能到秀灵独所钟树含风籁爽花濯露华浓随防堪摛藻懋勤砚匣供
　　蕴真堂
　　一年来一度所遇殊清迥隔尘緑水波笼户踈筠影插架有芸编足以伴暇永然毎不暖席憩祗消杯茗个中真趣多亦在随人领
　　鸾举轩
　　近水由来养竹脩翻风鸾举翠隂流天然自是仙家景底借庚申着力求
　　过广源闸换舟遂入昆明湖沿縁即景襍咏
　　广源设闸界长隄河水遂分髙与低过闸陆行才数武换舟因复溯洄西
　　万夀寺无二里遥墙头髙见绣旛飘维新梵宇非崇佛都为今冬庆典昭
　　朱衣僧跪寺门前不挂紫衣不透禅【向赐紫衣皆因透禅褒嘉今逝尽无一矣】蓦直进舟弗返顾个维调御证因縁
　　夹岸香翻禾黍风无论髙下緑芃芃所希此后雨旸若未敢秋前说兆丰
　　水痕涨落尺犹余蒲苇根还泥带淤【前月廿一夜雨过骤西山诸水涨发以致昆明湖水平隄即唘青龙桥尾闾宣泄水势随落今所见苇根之泥犹前日水痕也至其下防东城濠及闸河虽间有漫口旋即堵筑而北运河一帯隄岸完固无虞武清诸邑不致如去年之受涝差足慰耳】北运河消隄岸固关心庆未害菑畬
　　麦庄迤逦接长春【麦荘长春二桥名】平水无劳更易防西岸营房初建置【昨嵗议为火器营两翼各建营房一区视健锐营之制选劲旅居之演习火器因扵隄西之南隖度地鸠工】无非恵众俾安身
　　东防墙临圣化寺其中林木颇清幽晨凉图趂归御苑更弗门前命繋舟
　　轧轧鸣榔过绣漪【桥名】昆明百顷緑波披舟行十里诗八首却未曽消四刻时【一时八刻四刻始半时也】
　　阵雨【六月初七日】
　　昨近复兴云幸未成积雨过午郁炎歊荟蔚势弥聚踊惧将作霖切切愁心所翻思阵雨催庶得收溽暑西北忽殷雷急雨飞来【叶】普泛万亿防摩醯何能数来骤去亦迅曽未时乆许湿蒸一以涤凉爽生衣纻碧天浄如洗夕阳照林楚心慰更余闲开舟泛月宇
　　泛月四首
　　东南徂云轻西北眀霞灿霞灿复渐消蔚蓝天一片晚晴信已定志为三农忭耐可泛兰舟值此清闲宴清宴讵易值必也旸雨时夏三今逮季其二愁过之快霁乗晚凉渌波澄沧池匪同趂水程桂棹缓缓移缓缓移桂棹葛衫披风峭转欲换袷衣炎蒸避如摽举头望天中素娥已扬曜圆景虽未满其间趣尤妙趣妙未满时因识盈虚理芳花欲开嘉好景将探美上逾细眉流光向人委素彩惬萧懐讵可轻孤此
　　赋得浮沈李【得消字八韵】
　　赋物殊生性浮沈理自昭难拘小大论试看李瓜标种自青门美品縁琳国超食单虽共贯艺圃不同条一例冰盘朗坐教暑气消丁星底偏坠菌蠢上还漂可口益津永因心得趣饶如将寄书去吴质或堪招
　　题钱维城山水十二帧
　　溪坞春遅
　　溪头春水涨沧湄山脚春云护逺陂未肯韶光容易露嫩青浅翠故教遅
　　瀑泉洗耳
　　瀑泉几叠落回谿洗尽尘音清聴齐不向世间留姓氏漫猜齧缺与王倪
　　逥塘独泛
　　澹然无事坐船唇耐可须眉照碧沦不把丝竿置身侧恐防比拟忆鲈人
　　野岸虚舟
　　逺山近树暎澄流岸侧旷然系野舟繋者不知何防去却教妙义寄庄周
　　竹溪清话
　　竹院深沈夏日长溪亭更就水风凉虽防对坐未闻语料是相谈耕与桑
　　幽馆停云
　　水气岚烟望若迷入林深防润凄凄山房疑是号玉磬幽馆停云正隔溪【二语用文徴明事】
　　江程风利
　　长江千里带嶙峋风利如飞送去防不是农王士治举帆直指又何人
　　虚亭纳翠
　　虚亭若翼据厜防曽不窓櫺四面施作者应知有别解图他峯翠纳无遗
　　松簧隔水
　　已觉开云锦绣同更聴隔水谡松风寻常六法原经见工部诗情此幅中
　　秋帆穿峡
　　杰竖峡门如锁江是谁穿出挂筠防片时逾险资风正问尔惊心降未降
　　苍岩一曲
　　四围嶻嶪峙苍岩一曲壶中大不凡小艇沧波闲泛者如询姓氏定为严
　　丹屏锦树
　　石崖平防搆幽居万叶经秋织锦如付与居人朝暮看那须过客此停车
　　炼玉歌题和阗玉镂图
　　仙人炼玉学轻身却作玉人百斤重深岩兀兀坐盘陀闭目止观息以踵后山童子负篮归妙药灵芝擕种种羽化之踪视此乎孰曰樗材特拥肿
　　骤雨【六月初十日】
　　午热蒸成雨倾盆瞥眼来黒沈忽欲坠白防自为催掠岸眠杨栁激池起漩洄既霑晴乃好天末盼云开
　　晴
　　入夜已闻止雨防侵晨喜见露曦光迩来颇觉欠涵养无刻不因农计忙
　　咏汉玉璧
　　土华剥蚀几千载阙防曽经脩补之却叹玉坚犹若此檀相锦袭又何为
　　平安月镜居
　　竹报平安久居延月镜新随流皆可住不系那迷津溪树入宵暗波风送爽频明霞光亦隠望渐失鱼鳞
　　东园观禾黍
　　自我东巡回切切即盼雨逾月始霑膏稍觉慰心所今朝值清闲新晴消溽暑命舆逰东园爰言观禾黍髙低緑芃芃秀实次第举虽不躬耒耜望嵗甚农父益殷祝时若秋登庶可覩
　　题莹徳堂
　　松径隄头转芸堂水面开三庚无暑气四座絶尘埃少坐旋当去寜言耽乆陪笑他近咫尺今嵗却初来
　　松簧馆
　　苍松风入有竒声髙馆凭栏惬聴清不是人间宫徴调震灵簧鼓许飞琼
　　春可轩
　　今夏初揽景流隂信逝波砌花红琐碎庭树緑骈罗池静鱼无跃林深鸟有歌春光可人防付与不知过
　　如园
　　复道行空界苑垣过来石径即如园东偏总以弗恒到剏境讶成那忘【去声】言偷度春光夏仍季却看瀑布水犹翻徘徊未免因生愧何事若亭复若轩
　　题敦素堂
</div>
    <div class="pagination">
<a href="御制诗集_page714.html">上一页</a><span>...</span><a href="御制诗集_page710.html">710</a><a href="御制诗集_page711.html">711</a><a href="御制诗集_page712.html">712</a><a href="御制诗集_page713.html">713</a><a href="御制诗集_page714.html">714</a><span class="current-page">715</span><a href="御制诗集_page716.html">716</a><a href="御制诗集_page717.html">717</a><a href="御制诗集_page718.html">718</a><a href="御制诗集_page719.html">719</a><a href="御制诗集_page720.html">720</a><span>...</span><a href="御制诗集_page716.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
