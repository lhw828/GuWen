<!DOCTYPE html>
<html>
<head>
    <meta charset="UTF-8">
    <title>御制诗集 - 第 523 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 523 页/共 1326 页</h1>
    <div class="content">　　偶为溪亭烟篠并题
　　无色色天形匪形遥峯数防送来青平分风月千秋调朗照乾坤一草亭
　　碅磳诡石倚篬筤溪上虚亭眄渺茫欲拟世风还燧古非闗家数较倪黄
　　上元夕侍
　　皇太后观灯火
　　大徳应知百禄臻
　　康强福履却舆轮
　　天垂旗翼眀徴夀地缩方蓬火廹春朗对蚖膏辉熻熻欢惟麟趾弄振振宫中嘉莭宜行乐此乐还期万国均
　　上元灯词八首
　　天上苍龙廻玉斗人间赤鳯集金支敢为豫大丰亨语幸是
　　重熙累洽时
　　碧汉无邉一色朗银轮初度十分圎灯词昨嵗从头读行庆西楼又隔年
　　去年赵北称觞度今夕上林列炬陈中外同钦天下养慈宁福履祝千春
　　琉璃氷结梵王灯寳塔崔嵬十一层便是黎轩人善陆离光怪谢难能
　　玉树分眀蔚昆峤星桥直欲接盐池耀光雀跃爱乌罕聨逖鸿賔努喇丽
　　翡翠火成苍颉字琳琅花吐赤城霞越裳重译还重译【叶尔羌回人译爱乌罕语准噶尔人译回语然回语准语皆习而能之若以周时语论之当为四译矣】笑语楼前总一家
　　嵗什灯词八首新宁当不稍弊精神因之絜矩千重焰长此宜多后议人
　　钟鼓诚悬嵗未登淮南主术训垂曽承
　　慈欢复同民乐欲罢翻因愧不能
　　题陈汝言山水巻
　　溪阁低临碧水寺楼半隠青峯师承本得北苑【谓董源见董其昌防语】津逮何妨九龙【谓王绂绂笔法大似之】霭霭瑶林云起垂垂钟乳泉淙大似若氷洞畔恵山雨里曽逢
　　上元后一日雪
　　昨嵗霖多地气滋未经望雪雪尤宜总为春泽宁辞渥特让元宵更觉竒火树银花増景色扶风冯翊寄懐思潦行畿辅连遭沴二麦涵培厪此时
　　王齐翰江山隠居图
　　翰林好写邱壑隠佳丽江山称考槃粗勾入木三分信细理得环一气完纑地磔裂神自蔚昙华示现香常漫摛词不可为恒语应作我闻如是观
　　上元后一日小宴廷臣
　　莭后欣逢稷雪披琼英防缀九华枝席珍招引犹嘉夜尊兽分眀在论思居歉享丰惟恧若聨情示恵偶为之管弦金石云宣乐亦曰吁防未信斯
　　爱乌罕刀
　　西防奉表驰使伻献名驹二抒逺诚陪臣乗传达帝京敬同诸部朝元正丰飨曲宴皆预令承筐币帛厚赐行繄宻尔汉【宻尔汉陪臣名】感恱并贡刀可否谘公卿笑而许之聨彼情长跪百链双手擎弯如碧水弓在檠虽弗适用器则精【刀取轻直乃宜刺斫此刀弯如半弓知不适用】上有白气横庚庚不资磨莹漫理呈匣庋武库志偃兵玉闗开后通昆瀛既非招致来亦迎殷殷予意惟持盈
　　题金廷标醉八仙图
　　或有唐臣或汉臣忘年友聚翠嶙峋仙同子美歌七字名换知章辈八人世外烟花付荏苒壶中懐抱寄清醇蓬瀛天地瞢腾阅絶胜沅湘独醒伦
　　燕九日作
　　厯厯元宵渐度全西楼恵逺炬重燃今朝例举东山客大宛谁知北谷仙玉树尚余延喜玉钱家那借买灯钱却欣莭事酬将罢眀日摛词有静縁
　　题汉玉半截觚
　　片羽吉光焕旗孙与作徒心空禅客蕴貌瘠地仙腴宁可无当诮端资为错模防龙蔚曼衍田海阅湏臾真是古中古休言觚不觚足知全体秀半截美人图【亚形父庚之类世人不能名率云美人觚然博古诸书无以此称者以其尚相称故仍之又元人有题半截美人图诗因并引喻戯及之】
　　王防林泉清趣
　　倚巘长松绕屋筠溪邉策杖鹤为賔何湏世上留名氏不是南朝充隠人








　　御制诗三集卷二十七
　　钦定四库全书
　　御制诗三集巻二十八
　　古今体一百二十四首【癸未二】
　　御园新春即景
　　于无停处识常停试看生蓂与落蓂背日氷光难恋白向阳草色已含青宁夸池馆消闲暇雅喜诗书恱性灵春意昌昌知防许防宜玩是未全形
　　含经堂
　　义府乐堪循与稽对古人多闻惟择善切已在勤民鼎篆兰烟直窓含旭影新盆梅舒防萼又是一年春
　　戯题皆春阁
　　青阳有意到根荄造物无心栽者培防胜华镫都在架笑予过莭始言来
　　盎春书屋
　　书屋实清怡盎春额画楣隔年如昨日即景信斯时鸟有能言调梅开逓信枝个中亲切句惟愿万民熙
　　题祁序江山放牧图
　　春水緑生陂春牛出牧时寝讹都顺适蓑笠各赍持趂雨羣兴锸偷闲或奕棋传神见祁岳宵雅引遐思沈徳潜进呈后游摄山诗十二首走笔和韵并书长巻赐之
　　游山兴何如似拈花于镜要寓意不留是谓能济胜朅读十二章景概当前映郁彼翠微间我曽寻窅夐廻銮理万防境与云俱浄廓然付大公鱼鸟任飞泳
　　右防虹眀镜
　　摄峤秀而竒应为金陵防同人举胜盘其月方为兊或屧谢安歩或挺刘焯背取适在觞咏宁云望门拜幽居于焉憩真若忘忧界吾知忧未忘金江云外
　　右幽居
　　叠树扶苍岩迸泉垂碧涧委宛蔵佳防结搆得禅院无一物不度如来之本愿譬诸彼定水有投斯必溅窓罗鹫岭峯阶俯猴江沜强名般若台般若是真幻
　　右般若台
　　三年飰桃花夫岂碍夭冶忽然漆桶破随喜都潇洒何物为波旬何物为般若露柱设授笔灯笼为之写我非好谈禅聊尔逰戯也
　　右桃花涧
　　杰竖生紫烟羣岭缪相障苔树为眉髪云霞为色相对之或属咏天机发意匠其下有石泉一白云上屈曲成细注出寺乃奔放故予散歩防指防犹能状更忆小阁中凭栏曽骋望
　　右紫峯阁
　　一峯髙下叠其象曰如防时物岂古称易名从吾好僧绍此徜徉有似披裘钓苟知兹所题延賔合迎扫沈约实起予崔琰或可肖夫惟君子徳足贲千秋燿
　　右玉冠峯
　　巧匠斵层岩现兹化身佛飞来并有之是二还是一设如执象求青莲亦俗物大地一坐具而况此嵌六老沈抑扬间澷拟迷津筏我为引伸之拘墟可尽豁
　　右千佛岩
　　崥崹走平陆四山蔚松色陆松只九株卓立皆殊特如少围侍老如星同拱极一例植物中栽培天所锡貌古苍亦润性刚曲皆直忆彼童童侧展席曽宴息不徒长言之命笔写劲格
　　右九株松
　　见山楼下崖忽如翻波皱浟湙动皆定疑有蛟龙伏湁潗险而夷又若騄駬骤是间恣逍遥真胜云恋岫奚必拟乗桴一往浮海走归路擘烟霞相送有林狖
　　右叠浪崖
　　言入万松路不觉衣冠肃松间有髙台盆植梅和竹终古结三友那渉凉与燠昨春之所逢题字壁余緑却忆诸人逰秋风正满谷
　　右万松台
　　泉源时防剔何有于淤滓回回出不穷就下流益驶为泽欲旁及讵宜靳墙里导之溉稻稉实云利闾里斯人有斯言故予意所喜
　　右白鹿泉
　　泉挂涧下饮松出岩旁努千盘造防髙豁然堪望楚诗人游九秋徒歩谢舆马大江濯胷懐清涌兰波浒镕得五言城其气盛扵虎栁韦乃见今陶谢不独古驿致喜清逸和韵乗兴鼓寄询云霞间可曽遘西姥
　　右防髙峯
　　题元人青山白云圗
　　千层叠树两层山一片白云亘谷间大似木兰秋八月寻声哨鹿每忘还
　　春正万夀山
　　元宵虽过尚春正胜日初韶问景行草纽緑生依旭嫩栁稊黄放摇【去声】风轻横云夀峤万年夀新水眀湖千顷眀骋望六桥阿那畔载阳耕织重闗情
　　题宜芸馆
　　古芸挿架逓清馡畅好敦稽揽徳辉屏岭当前还镜水极深得要在研防涣兮已若看氷释防尔何如鼓瑟希艰致常闲此枕葄羲经妙防晰精微
　　含新亭
　　天地无言有化工贞元叠运不终穷虚亭何似似方寸妙理生机蕴个中
　　石舫
　　书画烟云足静娱牙樯桂棹底宁须昆眀氷洋新波濶便似神逰泛具区
　　邵窝
　　山阳就小凹精舍得一区有如百泉上康莭之所居因以邵窝名境似志则殊安乐一身彼安乐万方予大小分既异艰易宁同途佳名实未副思艰惟曰吁
　　氷泮
　　氷泮新水眀漪澜铺万顷鳬雁有光辉羣浴兰波冷矰底须施生养当春景自防读圣经絜矩发深省财散则民聚不敏事斯请
　　再题恵山园八景
　　载时堂
　　禹锡休方陋室馨稚圭见说草堂灵而今拟问豁庨者曽防春风秋月经
</div>
    <div class="pagination">
<a href="御制诗集_page522.html">上一页</a><span>...</span><a href="御制诗集_page518.html">518</a><a href="御制诗集_page519.html">519</a><a href="御制诗集_page520.html">520</a><a href="御制诗集_page521.html">521</a><a href="御制诗集_page522.html">522</a><span class="current-page">523</span><a href="御制诗集_page524.html">524</a><a href="御制诗集_page525.html">525</a><a href="御制诗集_page526.html">526</a><a href="御制诗集_page527.html">527</a><a href="御制诗集_page528.html">528</a><span>...</span><a href="御制诗集_page524.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
