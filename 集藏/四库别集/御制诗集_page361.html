<!DOCTYPE html>
<html>
<head>
    <meta charset="UTF-8">
    <title>御制诗集 - 第 361 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 361 页/共 1326 页</h1>
    <div class="content">　　云岫
　　湖水未増波岫树已廻翠夏季景始佳雨后云生易岩廊接芸室拾级探幽致逐歩荟蔚状惬懐苍茫意
　　戱题液池荷
　　池涸零星防朶花那看膏沃致光华因之有防昌黎语未得真源漫自夸
　　养心殿对雨志懐【六月二十四日】
　　适才郊外来悉心阅农务高下总廻青刺土新秧布下隰实润湿高原耕不误及观太液池涸泽仍如故因思再雨佳傍晩霏甘鸡树枝生烟鸳瓦溜垂霔玉沟流不及扣砌积水聚此雨诚酣畅渠定灌注清苑应普霑潞河通舟路交易噬嗑资刳木渉川输民惟赴时勤我以大公付絶胜补偏为功倍
　　天恩遇
　　夏晓西苑
　　视罢朝仪换礼衣朅从西苑揽清晖液池见有波披縠天宇时还雨防玑草木春机才得复黍稌秋稔又将希略饶余兴观鱼乐害马除看鹭逺飞
　　素尚斋
　　朴棁曽非藻幽斋雅欲仙松间覔云径石罅眄壶天雨足花喷麝风过鸟逓弦愁中久抛置今得稍周旋
　　纯一斋
　　在丰泽园中
　　皇祖御额也
　　过雨乘晨爽逰园憩旧斋即今对景日仍
　　昔重农懐绨几披芸简松檐仰
　　古钗两言赅众义未易渉津涯
　　鱼乐【亭名】
　　禽去絶骇惊涨生任潜跃岂必借濠梁今来识鱼乐
　　题国学瑞槐图六韵
　　黉宫嘉防树遗迹缅前贤初植至元嵗重荣辛未年竒同
　　曲阜桧灵纪易林干征瑞作人化符祥
　　介寿筵【辛未嵗　　圣母六旬大庆时是槐适重荣】乔柯应芹藻翠叶润觚编右相非夸绘【大学士蒋溥释奠见之因绘图并纪以诗】由来事可传
　　御园雨泛
　　凑云为雨易溽暑应时行霏拂池塘过涨浮艇子轻凉丝侵袂湿乱防激波明曰乂兼旸祝悠哉望嵗情
　　湛渌室
　　小屋三间俯小溪活流湛渌也堪题谁云鸡肋无多子借悟漆园观物齐
　　学圃杂兴五首
　　北村有隙地种树还艺蔬清溪贯其间不井可辘轳将谓无愁旱川涸圃渐枯乃悟凡百为省力非良图雨足百糓滋我圃亦日好烟甲黄转緑萎叶润苏槁果可待秋实菜即摘露晓圃人乃色欣资益良不少高谢汉隂翁懃恁瓮自抱
　　年年问所获不偿灌艺资信斯恒失利外应无圃师我非事辜人情亦欲知为公与自为【二皆去声】所差在毫厘既惭彼刍荛小节应聼之
　　樊迟请学圃子云小人哉偶观自无碍町疃左右开顺木为政方佐糓祈年懐
　　漾舟进圃门夹岸菁葱美云凑又霏丝便因观雨里既易寜忘艰对此还思彼于焉乐生意亦以参物理光明祝匏吾谋非为己
　　半月台歌
　　望月惟有登台宜不规其满规半时半可至满满将亏此义吾闻诸庖羲开襟海岳楼阁重【台在东岸】忽如拥出沧溟东玉阶琼戺露半面弗升弗沉悬半空半空可望不可即世界浑作琉璃色太白单父望镜湖我亦因之动遐忆仙人结璘捧玉壶以酒觞我我不须汉文百金尚未逮唐尧蓂荚安知乎
　　咏侧理纸
　　异域传竒制今时见古初海苔堪响像鱼网此遗余山谷鸡毛笔右军龙爪书似伊方合用笑我欲何如
　　直总督方观承奏报保定得雨
　　雨足余愁为保阳均霑幸得阅来章载咨方伯休称庆致此吾犹愧未遑
　　河南廵抚胡宝瑔奏报开封得雨
　　豫省春佳夏同旱邻封延及是吾愆还教同日霑膏泽【胡宝瑔奏称亦于六月十二三等日得雨】额感敬勤心益坚
　　题张宗苍溪亭潄玉
　　云间振鹭半空垂落就稍平滙作池记得范园聼雪阁凭栏一晌防心时
　　喜晴【闰六月初三日】
　　迩来霔雨常霈施云拖间【去声】或霏细丝髙下种已布将遍日以暄之斯为宜湖减二尺倐已复满阬满谷溪流肥田父老谈又可聼再雨恐致泥涂滋稚苖方长欲受晒更虞蔓草难耘耔乃顾孟婆云尔胡畏强而侮弱而今胡不风从西北吹昨晩阵雨罢东方见虹霓彻夜星朗晨曦披霁景万物都熈怡人情变幻于斯可知才廿日耳又有喜晴时天地之大人犹有所憾吾为政者安得每人而悦之
　　戱拟夏卉八香图各题短句
　　兰
　　春黄秋太紫緑色夏欣猗习习薫风里都梁鼻观吹
　　夜来香
　　闻是海西种偏标齐代名还似华林苑舞罢独盈盈
　　晩香玉
　　傍晩艶香放形如小玉簮嗅复鼻根浄何殊薝卜林
　　茉莉
　　雅友清芬擅宣和列八芳高谢金蛾軰新交又厠香
　　珠兰
　　弱榦挺长穂琼珠覼覼垂三闾如纫佩觉复此为宜
　　荷
　　态合拟仙人品早称君子八香结夙盟属应执牛耳
　　栀子
　　十里香盈谷六月雪封枝玉栏干侧畔等度是仙姿
　　玉簮
　　花色白多香玉簮最郁烈美人起晨装搔头一枝折
　　雨后逰静明园杂诗
　　宿雨空林泮晓烟静明耐可试鸣鞭青龙桥迤西偏好水足青秧蔚稲田
　　昆明湖涨水如旧况是灵源涨益多分付林丞善节蓄【司苑者始叹水不足略过常凖即欲宣减有司常态付之一笑因命多潴湖中毋擅启牐】莫轻偷泄好恩波
　　祈神亟来每亟返既恐凟神亦鲜来旋转乾坤灵雨遍乃知神复有需哉
　　树洗尘封峯染翠也如人始笑开顔烦忧三月付谁是防防霜添揽镜间
　　慈姑叶长知防日巧妇巢深见乍时恰忆闲官白居易经旬还不到家池
　　云如含绪飘空逸蝉解曵吟过树长诗思从来勃雨后懋勤供奉又应忙
　　镜亭
　　一朶峯亭临镜水亭得镜名乃所以玉镜台实雅相宜闻道太真物即此
　　函漪斋得句
　　山右斯斋好临湖倚碧峯大开朗朗俯挹水溶溶可以澄尘虑因之涌藻胸那更劳陟巘湿翠出云重
　　题飞淙阁
　　雨后飞淙谡且雄林蹶石落层空应擕焦尾调徽轸写入松风是异同
　　丛云室
　　翠云丛隐迳书屋傍花宫肤寸崇朝合三霄颢气通氤氲才写栋閜砢若浮空八伯如逢进吾方愧抱中
　　翠云堂
　　堂北隂森森金源双树在过雨翠益浓涛翻青色海梧竹不敢鸣众音之所滙我来实九夏九秋如我待旱树多廻苏枝叶曽无改
　　竹罏山房作
　　竹鼎茅斋学惠山浮香消得片时闲岭云拖雨拂吟席何异九龙荟蔚间
　　自玉河泛舟至石舫
　　玉河生水可通舟便与乗闲一溯逰石舫却如迎【去声】人告不因消长作沉浮
　　清可轩
　　山隂一揽结岩轩爱清可拾级散幽歩拂席聊憩坐石壁满意凉苔色嵚岑无暇恒在兹谷神应笑我
　　嘉防轩
　　云岩得路入林扉咫尺高轩清旷依今日题诗亦已伙夕章待阅可云归
　　山西得雨志事
　　旱气所流行今嵗徧西北陜民独厚幸五月已霑泽甘已霑复旱遥望毎太息惟三晋可怜阵雨曽未得尔来渥畿甸引领佳音获兹始接奏章近逺润盈尺秋收率可冀闾阎顿改色借种有前谕农时不可失仍愿恩膏霶陜甘以遍及
　　题玉镂戱婴图
　　巧以峚山质还成玉笋姿天机活泼处引我少懐思
　　夏日闲居拟陆防四声诗体
　　平声
　　龙池新莲芳临漪聼潺湲虚松涛清牀寒桃笙斑蝉声流高林霞光依遥山防余频拈毫云闲谁能闲
　　平上声
　　披薫欣南来广厦美景抚懐新哦陶潜遣夏缅杜甫文琴弹希虞防酒警凛禹惟应思民艰往往此暑雨
　　平去声
　　氷盘华浮贡砚弄素翰图书堪为邻桂簵置对岸清风能延凉快象注汉观耕良纾懐义行慕让畔
　　平入声
　　乗凉宜池头白月拂屋角消炎编芸馡却俗竹玉擢犹然殷先忧亦不悦独乐闲居吟防搦笔朅一学
　　赵雍采菱图
</div>
    <div class="pagination">
<a href="御制诗集_page360.html">上一页</a><span>...</span><a href="御制诗集_page356.html">356</a><a href="御制诗集_page357.html">357</a><a href="御制诗集_page358.html">358</a><a href="御制诗集_page359.html">359</a><a href="御制诗集_page360.html">360</a><span class="current-page">361</span><a href="御制诗集_page362.html">362</a><a href="御制诗集_page363.html">363</a><a href="御制诗集_page364.html">364</a><a href="御制诗集_page365.html">365</a><a href="御制诗集_page366.html">366</a><span>...</span><a href="御制诗集_page362.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
