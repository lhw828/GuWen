<!DOCTYPE html>
<html>
<head>
    <meta charset="UTF-8">
    <title>御制诗集 - 第 268 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 268 页/共 1326 页</h1>
    <div class="content">　　素志常铭内临欢戒极欢息教归布帐招底借皮冠炊熟地为灶割鲜草作盘披星仍迨晓晏起敢三竿
　　雨猎
　　虞人破晓骤前斿围合秋山雨脚稠成局不教传罢猎佳名漫拟魏文侯
　　千峰顷刻吐云竒一阵凉丝马上披颇念征人叹渐石闗中秋麦却宜时
　　度岭逾沟万防繁瀑垂何必借遥源雨衣不漏知需瓦谲谏还因忆谠言
　　时止时霏烟景宜凌风赤羽未嫌迟数畨驰射徐收伍跋渉吾原众共之
　　重阳
　　九日惟今日登髙此最髙天空秋益肃峰逈兴偏豪撷秀寒于菊割鲜腴胜餻景光随处赏赓咏有仙曹
　　出哨
　　纳稼都完民气和往来廿日觉无何讵贪朔塞连围乐且喜山村髙廪多闲却鹰韝徐骏骑驮来鹿角簇封驼帷宫赋就权弢笔【近着后哨鹿赋因间数日未咏】触绪依然事一哦
　　波罗河屯行宫叠旧嵗韵
　　白云背塞垣红叶间邨落流来内地民日久成土著何敢夸奠瓯惟是钦调幕连朝阅丰收劭农心为绰别馆景依然静憩饶清乐
　　木兰回跸驻避暑山庄作
　　木兰秋狝薄言旋山馆重教此憩延菊有黄华幽傍砌桂余金粟馥喷筵隔林麋哨声迟鹿【鹿哨早而麋哨迟山庄内所有皆麋木兰乃鹿】写栋云飞影乱烟往返停留频属咏笺挥壁勒自年年
　　无几何时往返周山容紫翠鬬深秋风吹落叶如闻雨潦尽寒潭逺见洲防缀闲云晴晦幻依迟别馆性情投去时怱遽鸣征辔揽结今应数日留
　　题素尚斋
　　数间朴屋万山中鹿豕为游溪壑樷造物由来敦素尚书生未足诩家风霁空色朗依峰白雨叶声繁防砌红近嵗遥年频捡挍几番静悟不同同
　　观瀑
　　虗亭搆沙渚悬流落石激奚啻供耳谋实堪恱目撃缤纷溅矶逬断续盈科滴似张匡庐圗谁面少室壁今朝大快意覩近胜听逖
　　千尺雪歌再叠旧韵
　　物无姸媸贵已有譬之鸡口与牛后赵家寒山虽鼻祖岂似奔川带我牖落叶雨如散天花八功徳水无更加湱然净练挂千尺披圗仿佛荆闗家干林一色皆凝素雪耶声胡作英頀闻观寂复似无声妙觉都来归静悟时为渟注时潺湲对我迩年几往还如斯逝者曾不改依然沙渚萦云湾枕流静室潇而洒影漾蜃牕光上下清机飒景凑秋深兴来恰当吟篇把宗苍吴人还冩吴盘山吾亦规摹夫春卿防笔绘西苑学士实则圗斯区【去年游盘山自为千尺雪圗而以寒山属宗苍西苑属董邦逹热河则命钱维城各为一圗四巻合装分贮之】四巻匣庋伴竹炉一览备悉事创吾风在林端月在湖取之无尽何同殊
　　桂
　　今年秋信长九月桂花黄砌下芳融日塞中寒傲霜小山重咏句圎魄早亏匡拟付含毫者还称天外香
　　清舒山馆
　　山馆悠然清且舒每来偏觉适几余云开逺岫苍盈牖风过踈林红防除
　　雁背霜空秋意深晴和聊复一登临泬寥邱壑无宗赏淡泊生涯静者心
　　暎日芳菲九月菊过云锦绣一房山缥缃随意堪抽绎趂此秋斋片晌闲
　　河徙
　　河徙古纵有今畨实罕遇白露秋汛过洪波反盛怒隄溃致改常寻思岂无故帑项虽屡支楗茭匪素具以此窃馈闻按核弊尽露欲盖乃弥彰坐听波臣付小人为已切遑为斯民虑其心不可问欧刀讵能恕哀哉下河民淮涨灾已遽何堪河夺淮徐邳复沮洳寝食为弗宁戚戚增忧惧【今年七月淮水盛涨泄洪泽湖五坝泛车逻溃二闸下河髙寳兴胥受其患黄河复于九月初决铜山隄南注灵虹诸邑归洪泽湖夺淮而下为灾益甚】赈恤令尽力障筑方歌瓠初谓老成人羣称晓河务【谓髙斌张师载】受欺乃欺予玉毁于椟【叶】偾辕一至兹知人难被悮忸怩深自咎遑诿天数
　　漫题菊
　　鞠有黄华载礼经何来红紫幻多形茸儒充隠纷无数人有如斯物可听
　　写心精舎作
　　樷樾建萧寺【甫田樷樾三十六景之一地既平敞爰建精蓝名曰永佑以志　　皇祖之恩于无穷】精舎构其侧名寺曰永佑写心舎之额一时此徘徊千秋志
　　恩泽流水与行云夫何有无迹
　　罨画牕
　　下临无地一牕虗带水屛山揽结余最爱锤峰刚对座羲皇前物起吟予
　　逥跸滦阳别墅作
　　山木有菀枯空云有去来日日行迈客岂能无往逥菀枯木不知去来云不期云胡往逥间厯厯今昔时问昔曾安在问今复如何秋深峰罨画风度江生波闲馆之相遭于斯防意多
　　即事
　　塞宇云生欲变寒征裘逐日换归鞍筑场纳稼逢迎好农务民艰取次看过岭东西两流水暎溪上下一停峦山田颇有丰年庆祗恐茅檐尚怨叹
　　题张宗苍小景
　　一朶芙蓉似假山飞流隠隠落其间都将千里收盈尺出以神竒运以闲
　　雨
　　行程指两月为日亦不少长此竟无雨麦収安期饱或夜雨朝晴否则驻跸好人有不能从何况于天道知然胡戚戚虑众行泥潦习劳率借兹自解聊纾抱纾抱焉能纾遥遥忆淮徐秋霪实异常河徙夺洪湖嗟嗟昬垫民漂摇栖沮洳所希霖涝减或可事歌瓠此忧无解方南望以赍吁
　　题了髻山碧霞观
　　四面山围画屏障中天路豁界玻瓈灵峰光幻同金马神泽依稀拟玉鸡梦雨初晴岚翠湿小春犹暖栉银低平生懒问长生术羽客休夸蹑景梯
　　初自田盘西谷取道逹静寄山庄
　　塞搜余兴托岩栖防径聊从西谷西怪石吹风惊欲坠精蓝写雾忽如迷施檀空切居僧望【路过双峰法藏诸寺率頺废山僧颇望鼎新云】列嶂新迎驻马题疑是山灵酬始遇千峰晴晦幻髙低
　　登云罩定光塔
　　鸣鞭西谷入云里行行云尽居足底窣堵犹在最髙峯进歩竿头应似此我来每度必亲登拾级不知劳屐履春山澹冶秋山苍所逢今日多过彼滃滃霭霭复凄凄荟蔚氤氲更襂纚隠现树色错翠丹变幻峦形纷岌防世界真似干闼城云海黄山儿戯尔我闻佛说如是法譬之乃如大云起孰狮吼孰野干鸣调御黙然天龙喜
　　驻跸静寄山庄
　　羣峰叠背玉嵯峩阅嵗岩扉偶一过明月清风无尽藏竒松诡石此间多村旁廪积觇农庆防暇游观乐物和扈跸词臣漫呈颂矢音惟觉愧巻阿
　　对瀑
　　山罅乱泉多引之即成瀑爱此云间声筑成石里屋訇湱近牕牖形容小珠玉溅冬岂知凝网月可掬消此片时闲孰不云清福
　　池上居
　　砌石为池上搆居一襟袖揽如如石湍响答松湍静水镜澄含月镜虗舒巻天真任岚霭飞沉自得乐禽鱼丝竿烟舫都无借耐可空明意泛诸
　　晴
　　云脚乱丝霏风吹散若飞千山开画障一谷暖阳晖黛色浓松磴泉声壮石矶凭牕别生慰被陇麦滋肥
　　云林石室
　　抟壁出蚕丛林斋有路通石当人面翠枫落树头红惟介方宜静因虚益不穷昨朝凝望处原在白云中
　　千尺雪
　　飞泉落万山巨石当其垠滙池可半亩风过生涟沦白屋架池上视听皆絶尘名之千尺雪遐心企隠人分卷复合藏在一三来賔【寒山田盘热河西苑皆有千尺雪各绘为四巻合藏而分贮其所每坐一处则三景皆在目中也】境佳泉必佳竹罏亦可陈俯清酌甘冽忘味乃契神披圗谓彼三天一何踈亲
　　得槩轩
　　因逈为精舎赅竒入旷观真花蹔风落画树久霜丹胜槩信称得环山故曰盘一牕明日嫩静坐不知寒
　　即事
　　石罅流泉潺且湲偶然障亦可行山黄流自古称防浪堵筑遥思甚矣艰
　　半天楼
　　崇椒延阁逈歩歩上丹梯月牖千竒入霞标万象低吸嘘接颢气视听合天倪隠隠闻笙鹤常来此处栖
　　对月
　　盘中曾对月冬月今对初小春了不塞朗暎襟怀虚山木尽桂枝轮囷复扶踈潋潋石泉光魄影上下俱右丞之所防昔见招裴书俯临大野寛万帐灯竿殊清光不孤人爝火何为乎
　　天成寺
　　盘涧千逥岚翠重到来古刹据芙蓉江山一览仍凭阁风日初晴正柏冬泉似袪尘常挂箔松如听法拟降龙小俄延复催归辔清恋惟留云外钟
　　西甘涧
　　峰逥路转涧泉潺山寺萧条只数间随分枕甘还潄介便宜白足是髙闲
　　东甘涧
　　一谷小春暖循西便至东野庐不成寺变相示真空登阁聊乗兴开牕不碍风谁家生色画松翠复枫红
　　古中盘
　　石磊千仭冈林踈一线天是中有佳处单骑相沿縁既穷外狭得中宏红墙才见罗花宫初地未许容易到尚歩丹梯百十重调御对我无一语拈花似示真宗所旁有精舎可周旋凭牕万象纷来侣海气蓊匼襟袖间因之飞兴蓬莱山安期羡门至今在未改鹤髪青童顔刘郎脱屣真痴情后来仙者何无名防笔欲辨沧桑事田盘先生笑失声
　　题唐寅蟹眼松风圗即用自题原韵
　　就水惟应事品茶擕来恰有雨前芽觧元想像如相谓石瀬松涛此处嘉
　　盘山回跸之作
　　五日少延留言旋啓跸驺柏冬厪省嵗忘返戒从流背指云峰寺遥循霜路邮前旬甘雨足麦陇緑针抽
　　偶作三友圗因题以句
　　伯夷圣之清潇洒侯似彼伊尹圣之任后凋贞可比栁下圣之和报春属氷蕊堪为忘年交要之皆君子孟氏既前呼苏家后唱是允称益者友不出尼山防命笔冩其真在彼不在此
　　恭依
　　皇祖温泉行元韵
　　小春风日温而清离宫驻跸逸趣生沙汀石瀬率含冻暄波潄响偏琤琤嵩山仙池杳莫辨建武别馆徒相争当年卷阿可仰躅至今
　　圣藻星云明方沼甃玉左复右灵脉喷珠澄且曲沟引导逹户户中各向暖当南荣细流龙首初滴注有如瑞露浮金茎湱然忽放屋池满氤氲澹荡难为名济凉酌暖拟紫府蒸霞吐雾疑赤城水仙骑鲤在白壁呼之举手欣相迎蠲疴益夀有竒助何必缥缈求壶瀛承欢家法同孝养神仙此耳无侈情绎思
　　来歌续元韵幸当海宇方承平耽逸忘武夙所戒塞山囬望云中横留连胜处亦曷可明当啓跸旋皇京新丰绣岭是烱鉴毋容易视温泉行
　　初冬御园即事
　　塞狝依然往返为明牕惟觉白驹驰山髙水落无多子菊瘦松坚又一时覔句寒郊虽自得翻书温室雅相宜灾民泽国常厪念慙愧何方救垫危
　　御门日作
　　敬怠审所胜吉吝从其类临轩勅庶防勤政思明义【离宫视事之所皆以勤政名殿乃我朝家法也】忧心忆河淮集思筹救济不无补偏方难言永逸计道谋鲜溃成自用或偾事用中乃在吾艰哉执两智
　　石景山初礼
　　恵济祠
　　崇祠依石堰像设谒金堂云壁曕初度曦轮届小阳河防慎有自【永定河自此地始有脩汛以上乃万山束流无事隄防也】
　　神佑頼无疆疏凿非经禹惟厪永定方
　　初至戒台六韵
　　名刹近千载渡河斯偶寻自来幽胜地蚤结憩逰心吉马遵山栈【御马名相吉骝】寒禽乱桕林两峯豁开户一水宛垂襟我足忧勤畏佛无来去今便教促归跸余兴寄髙岑
　　冬日还宫之作
</div>
    <div class="pagination">
<a href="御制诗集_page267.html">上一页</a><span>...</span><a href="御制诗集_page263.html">263</a><a href="御制诗集_page264.html">264</a><a href="御制诗集_page265.html">265</a><a href="御制诗集_page266.html">266</a><a href="御制诗集_page267.html">267</a><span class="current-page">268</span><a href="御制诗集_page269.html">269</a><a href="御制诗集_page270.html">270</a><a href="御制诗集_page271.html">271</a><a href="御制诗集_page272.html">272</a><a href="御制诗集_page273.html">273</a><span>...</span><a href="御制诗集_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
