<!DOCTYPE html>
<html>
<head>
    <meta charset="UTF-8">
    <title>御制诗集 - 第 525 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 525 页/共 1326 页</h1>
    <div class="content">　　四山夜色已苍然髙士观书未肯眠讵是天人勤董防或疑花木补嵇编
　　春仲经筵
　　春风东壁唘文轩书蕴经微细讨源自是鸿儒曽有诂孔懐赤子未能言【是日讲大学如保赤子三句易经咸速也二句】咸恒实具乾坤体速久惟应天地尊【训诂家向泥六子长少相配以世俗夫妇窥圣人序卦曲为损益不首下经之论自生支节不知下经首咸恒咸即天行之速恒即地道之常其为乾坤具体本直截了当因儒臣讲毕详论示之】阐绎讵云循典故钦防絜矩个中存
　　题和阗玉观梅图
　　都道梅英似玉开今朝真见玉为梅并肩髙士凝眸望缩地和阗邓尉来
　　仲春斋居
　　迁坐此致斋
　　封土将举祭当春防祈春因地凛事地端居勅政务萦念筹民计吁兹畿辅间连嵗遭灾沴麦收斯更要借以青黄继仍吁大田登庶稍复元气三时尚遥遥时若安可必【叶】微诚讵能通
　　厚贶实深觊
　　文徴眀絶壑鸣琴即用其韵
　　班荆陡涧飞泉处不必剧谈琴写心欲笑移情伯牙未过时犹复忆知音
　　安集延匕首
　　持短入长不逾尺应速用近两刄窄水晶为靶月芽直筠冲揷腰豫戒廹感我厚泽贡弗惜徒观美理霜雪色纒绵经冗金错饰漆龙文鞘偃蹇奕自来非拟邓遵得锦衭襓更檀匣袭用昭絶域兵戈释
　　张宗苍松溪烟艇
　　万松绣嶂青排户一水锁溪碧暎门谁道江南泛舟去呼之欲出此人存
　　仲春祭
　　社稷坛
　　春有事廵狩代仪已隔年【去嵗壬午南廵遣官恭代未得亲祭】兹当躬毖祀无任意防防五戊遵今古三牲卜吉蠲祝厘懐嵗际廻忆歉秋连益用増慙徳惟祈利大田载芟诵周雅示本见真诠
　　淑清院即景
　　西坛蒇事转西华西苑更衣路不赊松竹四时常秀野峯峦百嵗锁谽谺已看春意淑而鬯更聴泉音清且嘉欲识个中真妙趣鸟能言却无哗
　　韵古堂
　　古堂贮古器笋席得从容带水方生芷屏山惟植松允宜协六律谁与论三雍设向在悬叩端应是夹钟
　　千尺雪口号
　　声为响雪色寂雪茗椀竹鑪称雅陪讶似寒山昨春况临溪祗欠防枝梅
　　春耦斋
　　片刻传餐去
　　畅春将问
　　安五牛聊阅古【是斋贮韩滉五牛图向有记】一墢尚余寒农务惟心厪春光举眼看行当试耕咨尔上林官
　　菊香书屋
　　屋无长物有诗书暂尔盘桓意淡如四季渊眀趣具足东篱欲笑尚拘墟
　　题澄观堂
　　水裔敞书轩清波緑暎门风纨细纹灔月镜静机存茹古涵今永学诗说礼敦澄观图底事出治审其源
　　诣
　　畅春园问
　　安即事书懐
　　还宫有事忽逾旬返跸询
　　安诣
　　畅春虽是言传恒悉
　　豫究之
　　色养不如亲景将眀媚园疑绘晷向舒长漏似逡题额尧年贻寳篆
　　海涵从识物懐仁
　　前湖
　　御园之前本无湖而今防濬胡称乎石衢之右地下隰迩年遭潦水占诸衢左亦不大髙衍往来车马愁泥涂因卑为泽事惟半取右益左功倍俱歉嵗受催兼代赈三冬畚锸集众徒伇成春水有所受路东泞去诚坦途一举三得恵不费对敭来者咸欢娱盖闻王者无私事有事皆应史笔书此非缀景漫修剔什用播告贤与愚
　　仲春御园三首
　　十日还宫讵觉賖春光尔许暗中加緑深阶草全舒叶红润山桃欲放花
　　风软云轻少霁时花光栁态镜中披迩年大有江南意调燮其间一忖之
　　山禽啅树不知名春入能言尽作声万物乗时欣自得吾民饥溺那怡情
　　横云堂即事
　　今春每不盼云生却是山堂每副名恰正片时凭牖坐又看防缕拂檐横有姿自尔巻舒态无定从来好恶情顾我于斯何系意恐妨沮洳误新耕
　　学圃襍兴五首叠旧作韵
　　清溪穿园圃树果临畦蔬其西叠林峦轇轕相轠轳既以恱智仁兼用阅菀枯大似赵伯驹着色桃源圗累石逾倍寻为髙因迥好竹入深益虚草经冬不槁是谓恒春地况值光春晓赋诗何必多得趣每于少牡蛎对西山峯岭遥环抱
　　樵采濯牛山种树十年资亦以润岚光化工真我师每每原田间骋望农桑知嗟哉务本民逐利轻毫厘何当胥还淳是用深慙之
　　犹忆郭槖传曰有何为防诚可移官理使我心为【去声】开分眀注鲁论老安少者懐
　　无暇此日渉成趣亦自美延揽数里外结念寸心里接屋非不佳狭庐绻乎彼先忧后乐懐范氏诠名理五字韵重赓触目常警已
　　戯题罨画窓
　　烟云供养信怡情席未曽温览便行笑似梁家夸博古观其大略不留评【本朝梁清标称收蔵防富然巻尾多用观其大畧印而不加评故戯及之】
　　赋得轻鯈出水
　　春水碧于油轻鯈出水游寄形如示幻得气善乗浮在藻周王岂呈珠汉帝收未贪竿线利宁虑釡鬵忧潜跃胥无适濠梁讵有求忘言亦荘语底更较知不
　　董其昌巫山雨意
　　米家墨戯惟神肖十二峯前意渺茫朝去定归上清界暮来仍遇楚襄王
　　山桃花
　　往嵗山桃开常有流风妬今嵗山桃开风轻花满树恒有仙露滋而无软尘污芳润疑江南讶似梅英布于桃实厚幸十春艰一遇于农贵乗时布种虑迟误
　　闲口号
　　常情闲则欣我闲意如失非欲故为异作所在无逸
　　张宗苍草堂趺坐图
　　去情端贵以神传茅屋髙人坐习禅捜索烟图每题句笑予昔日失当前
　　仲春玉泉山
　　濵水山桃讶作梅华滋春馆小徘徊新正忽尔因循过开嵗犹然初度来塔影从知冺今古泉声全不惹尘埃顾观大畧无多暇缀景真嗤底事我
　　竹鑪山房
　　山房临水山为屏水光潋滟翻檐楹松风泠泠恰入聴引我恵麓之遥情竹鑪茶铫案头在烹茶早就伺无怠献勤亦莫怪区区文武火诚难待
　　清凉禅窟
　　一朶青蕖空际栽不根不蔓四时开清凉禅窟极乐处大士普门天竺来【室中奉观音大士肖天竺像为之】笑我异同犹着相输他云水自无埃片时得句幡然去何必尘身此久陪
　　练影堂
　　波光漾碧间体物曰练比帛纹缛丽者形容曰如水帛以水为佳波以练为美定论将谁从总属名而已讵惟水练然万化皆斯理
　　静縁书屋有防
　　至静自当縁不起善縁何碍静为宜诚然应复无文字邈尔含毫又底为
　　题倚晴楼
　　和风淡荡霁霄眀防喜髙楼正倚晴转忆常年春二月踟蹰多属望云情
　　涵漪斋
　　山西防佳处水阁号涵漪是日披襟坐春风拂槛时涌澜文有似翻壁画称竒今古兴观伙空眀付不知
　　犁云亭即景书懐
　　虚亭开向逺墙外每【平声】原田每当凭栏望载芟呈目前今春鲜狂风润溽隰畛间却虞多沮洳吾民兴锄艰因悟人间世美善鲜兼全天地犹有憾奚辞为君难
　　自玉河泛舟至石舫得诗三首
　　轻舆趂晓玉泉逰薄午归开顺水舟防叠帆筠拂烟出两行岸栁受风留
　　岸转横陈耕织图耕临矣织犹须艰防衣食勤民本此志何时可暂无
　　溯防还复因风利一瞬舟临石舫维仿佛舫如向舟语【去声】虽艰动转不他资
　　无尽意轩
　　防轩无尽意为名结揽山清复水清因悟不宁惟是矣有谁能尽世间情
　　圆朗斋
　　水山仁智乐斯兼智朗仁圆体物拈试看波心峯影印至流动处至澄恬
　　近西轩
　　陶诗称夕佳盖有取山耳李诗云弄月又复资于水繄我近西轩山水胥里许【卟】西峯倒影来眀湖浸光起滉漾峭蒨间想像难为拟不如凭蜃窓忘言皆备矣
　　味闲斋
　　闲中趣味个中宜应付闲人一味知偶尔来无暇暖席味闲笑我此何为
　　清可轩题句
　　海云山包屋浮玉屋包山清可信清可用中执两间翠壁屋内张碧峯屋外环三间虽不多表里逻孱顔题句以嵗増厯厯缅逰攀造物无尽蔵取用伊谁悭
　　水周堂
　　春水溶溶满春堂号水周静含心不息动认性随流白芷漾纹细緑杨蘸影柔湏弥齐枣叶何碍芥为舟
　　岑华室
　　引水落石岩悬流不一足飞为光上下散作波漩澓幽室据峭蒨廻环俯溪谷嵚崟拥阶砌清华暎林木尘襟既云涤春事日以淑却似青芙蕖调御鉢中郁
</div>
    <div class="pagination">
<a href="御制诗集_page524.html">上一页</a><span>...</span><a href="御制诗集_page520.html">520</a><a href="御制诗集_page521.html">521</a><a href="御制诗集_page522.html">522</a><a href="御制诗集_page523.html">523</a><a href="御制诗集_page524.html">524</a><span class="current-page">525</span><a href="御制诗集_page526.html">526</a><a href="御制诗集_page527.html">527</a><a href="御制诗集_page528.html">528</a><a href="御制诗集_page529.html">529</a><a href="御制诗集_page530.html">530</a><span>...</span><a href="御制诗集_page526.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
