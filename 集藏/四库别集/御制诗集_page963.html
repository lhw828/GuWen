<!DOCTYPE html>
<html>
<head>
    <meta charset="UTF-8">
    <title>御制诗集 - 第 963 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 963 页/共 1326 页</h1>
    <div class="content">　　舫庐傍岸却艰行一例篷牕映沼清安福遥知待淮浦不妨小试此先声
　　椶亭
　　椶亭雅合隠沦居缀景因之此构诸步入自嫌衣履异欲询构者意何如
　　虹桥
　　曲折扶栏接逺津岂虹为主岂桥宾世间名象率如此幻尔何曾信有真
　　鱼罾
　　鱼罾不啻防遭吟曾未烹之试釡鬵设拟仲舒策中喻对之惟觉媿于心
　　石迳
　　不同蒋宅拟之三碪中间屧步堪我是小山招隠者漫訾防径此终南
　　竹埭
　　几个猗猗埭畔扶但看节概迥然殊云栖谩诩干霄翠为问斯非君子乎
　　箭防
　　马射依然步射废【自臂痛以来骑射尚可借马力开放且有命中者步射则因左臂不能支柱久不作矣】已看虚掷廿年春箭防犹自瞻檐额忆古微慙拊髀人
　　紫泉行宫叠壬午上元前夕韵
　　冰涷春遅那涷泉行宫原构涷溪前到来人日仍逢倍对去新蟾微欠边翠火落时篆每叠红灯舞处阵偏圆光含元玉如呈镜有照中无丑与妍
　　降防命免直歴年逋赋诗以志事
　　经途例免十分三【毎巡幸经过地方免额赋十分之三昨已降旨子蠲惟直省尚有积年偏灾借出未完之项并令查明一体蠲免】所弗经应泽并覃稔幸昨年逢以普灾厪前嵗被于南【顺徳广平大名天津迤南四府属前嵗被灾较重所有因灾出借常平仓谷八万四千余石折色银九万八千余两屯粮荳谷一千二百余石概予豁免俾无催科之扰】岂无积欠劳追呼【去声】率与豁除免负担【四府因灾出借积欠银谷全予蠲除仍饬该督等实力妥办俾闾阎均霑实恵】咨尔长官勤抚字催科漫诩政能堪
　　谢佑之茶梅蜡嘴即用杨荣题韵
　　宝珠磬口鬭严风玳瑁为黄火齐红蜡嘴独栖名近者【两鸟皆栖蜡梅枝上】气求别寓意偏工
　　题旧玉谷璧
　　惟土物爱厥心臧璧刻以谷寓意长讵祗子执明朝章佳城谁氏出深藏肉倍于好规制良如云笼月不碍光而光自葆非赫扬把吟缅古仍慨慷
　　题宋端石砚【背刻中岳外史】
　　拜命曾吟中岳诗【石渠实笈有末芾拜中岳诗真迹刻入三希堂法帖】或因外史自称之临池欲试还应恧那似颠翁用笔竒
　　赐直隷总督袁守侗
　　督军兼理抚民事责重器资特简诸中外久经勤厯淀河并赖善防疏【直隷总督兼管河道守侗曾为河东总河故授此任】葺修行馆犹余务保障京畿慎匪纾幕府一年凡两易【昨嵗周元理因井陉聚众抗官一案于县官累激变袒防不问因罢其任以杨景素易之乃敷经数月而杨景素又忽以骤病不起既惜其材更难其选益厪为君之难耳】抡材宅牧益愁予
　　驻跸赵北口即事杂咏
　　归义回瞻雉堞遥春寒宿麦未抽苗燕之南即赵之北一县何当两国标
　　新城迤北犹时驻【此及新城以北行宫向于巡幸津淀时尚经临驻自此以南则乙酉以后未南巡故不至也】雄县以南乆未经十六春秋过瞬息得教溪馆一宵停
　　大隄南去无多子门迳烟宫早识诸回忆当年问安处黯然俯首只欷歔
　　蜃牕西望逺犹宜天水永曾额杜诗【此间櫺安设琉璃淀池全景一覧在目曾以杜甫诗天水相与永句顔其室楣兹经地方大吏于浦西添置数宇转不及从前眺览之畅矣】拓致亭台翻碍眼效勤却笑此何为
　　绞防烟花庆上元聴之祈嵗意犹存畨回便道胥当遣【年班入觐之回部伯克及畨人头目俱令便道扈随至此与观灯火节后即令从保定路便各回】今夕应教共沐恩
　　夜深古月映虚斋丽句雄词也罢排消得片时托清赏閙余原以静为佳
　　赵北口行宫作
　　烟宫向每此骖门径依然旧所谙展拓却看侵淀渚经营似拟肖江南【赵北口旧有行宫兹地方大吏又于浦西拓置轩亭虽肖江南风景然踵事增华未免侵及淀池地面较之前时眺覧清旷转觉不及矣】今来明去何须是踵事增华信不堪唱始两人难重【去声】问【增置亭台乃周元理杨景素所办然过于増饰徒费物力使两人若在本任必当严加申饬也】未先谕只自懐惭
　　题湛持轩
　　旧有书轩临淀池纸木塌朴相宜隔溪防缀颇繁矣未识吾心湛以持
　　懐清楼有防
　　层楼我向名懐清虽云即景有深意沧浪寜渠喻玩水吏曰亷非我事九州四海奉大清胥俾懐之岂易致是必干惕整君纲近悦逺来胥化被南巡兹讵图游遨省方所重惟施恵
　　赵北口行宫西轩作
　　西轩咫尺临淀池牕俯清波淼万顷向喜慿之吟杜甫恰合天水相与永别斯弗到凡数年来往吾胸爱清境兹来建置却殊前溪外亭台修以整回廊宛转遮高低欲因骋目何由骋供观烟火何须是费奢长此安穷逞况占淀池为陆地夏涨无所容堪省经始二人弗在斯在斯未必能逃眚【行宫西轩俯瞰淀池渺弥万顷足资骋望是以有天水相与永之额今周元理杨景素因欲供观烟火添置亭台廊榭既徒遮骋望更占淀池水道无益而徒滋繁费瓣理寔为不善二人设尚在本任未必能辞其咎也】博喜徒增风景佳不喜翻为煞风景
　　赵北口行宫三叠旧作韵
　　于意有不怿摛词那得妍居停原似旧建置讶增前【行宫浦西拓置亭榭既多劳费且风景逺逊昔时矣】既往事弗究费多心为悬西轩偶慿憩殊异昔如船【丙子年旧作有虚依碧水不繋得称舩之句】
　　辛未南巡句邮籖记以明祀河酉嵗咏
　　释奠子年评【辛未南巡成诗二首后三次南巡皆未叠韵癸酉年因阅视永定河丙子年因抚定伊犁告功　阙里经赵北口二叠韵皆非南巡兹南巡三叠旧韵亦阅廿余年矣】来往诚如幻光隂迅可惊尚存问
　　安室抚
　　榻最伤情
　　上元夕赵北口行宫观灯火与扈跸诸臣聨句【有序】礼成元日程开跸路三千节届灯宵序过韶隂十五绣甸看渚宫蟾影月到天心澄晖指冰沼银花阳回地底前此上元燕九拈吟防度重赓今兹瀛海河间弹指恰经四宿尔乃占雨水律应春风时巡而嵗叶由庚运转而支符肇子觐
　　前光于五涖敷恩行徧乎东南揽左辅以先临展义涂遵夫雄鄚由是情聨中外扈随携藩部偕来因之喜兆农蚕衢舞俾臣民共乐九华舒焰青郊则辉映琉璃百戯呈奇水镜则朗悬霄汉不夜覩烛龙含燿文列延禧当春聆爆竹声雷祥徴启蛰抡从官而授简和鸣待奏诸臣进方伯以摛毫新韵分题七字伫咨芳信即催梅桞于江南爰播徳音愿普甘膏于赵北
　　【御制】上元虚度戊与已展义初春此值庚嵗纪况重首轮子
　　时巡又逮始和正春旗按顿青郊递玉鉴成规玉浦迎花合前宵风肇试【臣福隆安】雨占次水方生【是日雨水】桞才婀娜堤边曳麦早菁葱陇畔萌烟暖茅檐浓入尽【臣嵇璜】膏凝芳陌润宜耕十千取兆甫田祝三五圆教列座赓
　　行馆
　　敷恩波浥淀【臣梁国治】
　　【御制】曲台考礼地临瀛燕南赵北传千语楚尾呉头指后程为重农桑沿俗例
　　先从畿田
　　赉殊荣头番灯续风扶辖首站春同斗运衡贝阙连云看缥缈【臣和珅】鼇山驾海耸峥嵘不殊银烛朝
　　丹禁无数金枝耀翠旌百琲穿珠光错落【臣董诰】三桥夹镜路回萦倒分虹影波纹浄然就蚖脂水物呈七防九微纷熠煜【臣守侗】
　　【御制】芙蓉芳苡满渟瀯月宜灯夕十分皎灯借月光越样晶资以冰湖益澄洁
　　照将琼液更涵清屏围处处张云母帘押家家晃水精回忆六街阗寳马【臣达椿】遥知三岛仰金檠灿如洛浦投珠翠烂似江皋赠佩珩喜溢烧盆煨熚爆【臣嵩贵】欢催节鼓杖敲铿从官讶覩恒春树乡老贪游不夜城地缩炎州罗火齐【臣王昶】
　　【御制】天开阆苑簇霞英
　　鸿庥允借雨旸恊燕喜惟聨上下情回部番臣尽鳬藻黄图赤县共蝼诚三阳乍启干居泰万彚昭苏元起贞在镐雅歌申宴恺【臣国柱】巻阿音矢叶
　　韶韺水云淼淼连重箔缋绣层层覆列甍宵借银涂移作昼【臣刘跃云】雪输玉戯转成晴气佳似识金银鑛状异先看虎豹狞结胜周遭还夹仗【臣陈崇本】
　　【御制】流苏匼匝总乗缨乍辉翠火延禧字旋发春雷鼓蛰声恰异捷音盻曩嵗【丁丑驻此时西师之役未蒇诸臣诗聨有捷奏天山信有斯之句】咸徴吉语悦斯氓雨金雨粟陈红积衣袴衣襦列绮擎矧复防棚停弗设【向年地方官陈灯火俱于数里外另设灯厰此次预敕于　宫门前陈放其旧例棚坊概行停撤以省繁费　臣福隆安】縁依芳溆雅
　　相并漾澜蕤葢朱聨碧照岸旛幢紫间頳角觝鱼龙真曼衍【臣嵇璜】吸嘘蛟蜃幻纵横倐排崇雉空中矗纷掣惊蛇水底轰沙鸟误晨飞拍拍【臣梁国治】
　　【御制】壶虬杂漏应丁丁踏歌别浦悠扬递渔火逺舟约畧明一琖贫人灯有忆
　　万家富灶防同评盛膏祠户风存古泛粥迎神象履亨野烧相将才化草【臣和珅】田柴一例最宜秔光疑颗颗骊探得采匪枝枝帛剪成阁校藜烟分緑爓【臣董诰】院归莲炬陋红莹乾元御孰
　　昌辰并太乙祠循故事更左辅职期宣
　　保恵【臣守侗】
　　【御制】春台登愿巩升平闲心底论今和昔至理深维虚与盈庆节乐同仍有节【节间灯火十二至今夕而止十六以后惟燕九节仍设余日俱不令预备矣】毎防泰侈意怦怦
　　鄚州道中作
　　俶装计里发晨朝格淀长隄千里遥隄上春光何所似看他漏泄桞枝条
　　渔村蜗舍大隄西东则平阡緑陌萋物象随宜四时阅民艰到处一心稽
　　土郭犹存古鄚州人家负郭颇称稠年年四月集药市【鄚州毎嵗四月中庙市最盛其地为扁鹊里祀药王祠凡各处地道药材之至京城及北省市售者必集于此始发行】风俗应从民便由
　　思贤村行馆再叠旧作韵
　　思贤名为祀贤祠傍筑斋堂宜匪宜不号行宫曰行馆【用旧作第七句反其意】欲求论息即论资御营烦重虽减费【地方大吏以此地旧无行宫于壬午年添构数楹即可省备带行营驼装之力并可息傔从之劳且所增不过数处因聴之】清暇徘徊惭考诗经以汉明学以宋述之足矣漫更为
　　思贤村上元后夕叠壬午诗韵
　　壁粘旧作不堪提触绪闲庭景色凄预罢观灯图目悦【上元前后例陈灯火壬午观灯有耐可郊灯燃更閙之句今嵗自良乡至赵北口以有外藩扈行并赐随跸办差诸臣观灯应节至十六日即饬停罢】欲将把笔早眉低閙余颇觉静偏好人世安能物一齐驻辇韩家授经处聊因遣闷古芸稽
　　题赵孟頫松下聴琴即用其韵
　　松下班荆翟与赵【图中首句押茵字以出韵故用仄韵】何来周子结同心静涛幽操相问荅一例聴为尘外音
　　咏古玉璧
　　古璧何年物完全肉好留代时不知汉蒲谷匪从周蚀土浑如土入幽还出幽慨然思阅世弗借屡廻眸
　　题旧端石方池砚
　　书恒是伴人南活眼一如月沼涵十砚轩珍得其二【砚覆手铭词后署欵曰莘田任下有黄任二小印砚侧有莘田自赏十砚轩图书二印考黄任闽人康熈壬午举人官县令有砚癖以十砚名其轩此及已入谱之石田砚乃其十砚中之二也】半欣聚古半懐惭
　　河间道中咏古
　　献王祠
　　路过河间问古遗村中云有献王祠汉唐帝祀废者伙公道斯民却见斯
　　简子城
　　埋符见説在常山割据雄图指顾间剰有荒祠留姓氏常山依旧矗孱顔
　　扁鹊宅
　　垣方人见事真竒诊脉徒因名以施又道轩辕时已有姓名与宅属应谁
　　亚夫城
　　真将军可谓知兵千载仍称细桞营敌未至何遽持满思刘奉世语尤精
　　董学村
　　汉儒醇者斯人耳疾自公孙岂繋心三策童时即成诵推行惭愧至于今
　　闾邱台
　　挟弓弩对诚明理寳鼎汾隂乃遁辞此日闾邱台迹在能无愧彼下帷师
　　瀛州南楼六叠沈佺期韵
　　品诗慿层谯宋作意凌霄沈辞非不佳末句诚凄寥胡兹南楼间絶唱传扬颷韵仍叠六鉢境复度三桥观民惟务近论古漫追遥扶携随轻舆宁复厌喧嚣最宜田斯情因重摛兹謡
　　题毛公祠
　　故里祀毛公传诗正通亦看连朴馆谁弗曰行宫砌草苏轻緑盆梅晕浅红不教烟火设【节间灯火惟十二至元夕而止又十九日为燕九节亦仍设之其十六至十八三日则皆命停止示有节也】长此恐安穷

</div>
    <div class="pagination">
<a href="御制诗集_page962.html">上一页</a><span>...</span><a href="御制诗集_page958.html">958</a><a href="御制诗集_page959.html">959</a><a href="御制诗集_page960.html">960</a><a href="御制诗集_page961.html">961</a><a href="御制诗集_page962.html">962</a><span class="current-page">963</span><a href="御制诗集_page964.html">964</a><a href="御制诗集_page965.html">965</a><a href="御制诗集_page966.html">966</a><a href="御制诗集_page967.html">967</a><a href="御制诗集_page968.html">968</a><span>...</span><a href="御制诗集_page964.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
