<!DOCTYPE html>
<html>
<head>
    <meta charset="UTF-8">
    <title>御制诗集 - 第 1160 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1160 页/共 1326 页</h1>
    <div class="content">　　自我到山庄盼雨复盼晴忽忽度夏季万虑纷吾萦今朝风日殊清好逰山遂与穷窈窱窈窱既出矗峻挺是则古松之真境度势祗筑亭一间却弗再三频徃还毎来亦必吟一度恰似六经之士奚可容易与对言向之万虑都付无何有揖古松曰前身后身南华叟
　　簇竒廊口号
　　书屋长歌坐片时岩廊沿降厯嵚嵜每思竒究不如正遂命肩舆速过之
　　题山近轩
　　复自岰防降有轩山之心却弗夸廓朗端惟悦静深乐山仁者志因名实可寻了当先克已进之曰在钦求仁庶近乎五字当自箴
　　赋得清溪逺流
　　清溪亦有源却不出山园西北千峰耸东南一派湲流惟过雨壮涸或祗名存【山溪因髙赴下其流甚速弗雨率涸兹常见溪流虑雨或过多也】今嵗波常见畧嫌副实繁
　　千尺雪二首
　　无须武列溯源逺即此清溪流亦长滙则渐成泾以渭到兹雪色讶微黄
　　绛雪虽称作瑞看吾心究此未能安胥知雪是雨之冻绛雨瑞乎辩实难【汉武内传仙家上药有绛雪嗣是沿袭承用遂以绛雪为瑞按雪即雨因遇寒气凝结而成若以绛雪为瑞则绛雨亦可谓之瑞雨乎文人摛字惟务新竒而不顾理之难通每有此类修辞所以贵立诚也】
　　玉琴轩
　　是处富扵水轩斋防缀临引来色成玉听去响皆琴岂独清耳观【去声】却原契道心宫商即工尺扵此证元音按世俗扵乐律以五六工尺上等字为音不知即古乐之宫商角征羽也昨嵗曽谕乐部诸臣将所奏乐章每字骈注宫商角征羽及五六工尺上字令乐工肄习俾之引俗入雅庶复元音之旧因咏玉琴轩并识
　　两江总督李世杰安徽巡抚书麟奏呈瑞麦诗以志事
　　歙徽昨嵗被灾深言念灾黎时切心幸得
　　恩膏霑翼翼那全元气复林林葍根米粒资饥命【昨嵗安徽被灾蠲赈不遗余力幸今嵗春来屡次得雨二麦有收然元气岂能骤复先经书麟奏太湖县乡民穵蕨得有黒米千余石贫民借以充饥又奏泗州河滩生有葍菜灾黎穵根煮食以资接济歉嵗闻之每为慽然皆有诗纪事兹李世杰书麟复奏防城阜阳建平三县及宿州地方均获三歧双歧麦穂圅封呈览灾区麦稔稍资接济惟钦天贶】　三穂双岐漫瑞吟宣付弗行滋忸怍【李世杰等遂以为瑞朕惟慙愧视之弗宣付史馆也】佑民
　　天贶谢惟钦
　　咏宋澄泥五岳真形砚
　　澄以泥为质坚如璊作形【赤玉为璊见诗毳衣如璊注】气呵珠吐润露滴墨霏馨五岳真传岳六经未见经【五岳真形之文不见六经盖出道家之言】祗宜赠逸少抢笔写黄庭
　　题呉云谿午纳凉图
　　卓午炎歊不可当厜防髙士坐相将知他别解在乔树隂蔽曦光籁送凉
　　碧天
　　碧天淡且清云敛万峰晶行旅辞愁泞黍禾争怒生西南吐一片霏洒旋【去声】时晴斜照原髙暴洗车许副名【七月八日雨曰洗车见嵗时杂记今日午后防雨霏洒旋即晴霁适副此名】
　　招凉榭
　　今嵗逢闰秋七月如六月炎曦炽溽土蒸热歊犹勃水榭曰招凉循名实弗越崇隂下石壁爽风拂林樾对以清浄心浡暑去如忽幼龄承
　　欢地瞥眼宣白髪景物故不殊继绳力勉竭
　　江南总督李世杰河道总督李奉翰奏开髙堰二坝情形诗以志事
　　向愁清弱致侵黄即虑盈虚清有强降防诸臣应早识留心髙堰莫疎防【去嵗清水甚防以致黄淤清口漕船浅阻然子虑及盈虚消长之理清水必有旺盛之时屡经谕令督河诸臣扵髙家堰一帯隄防工段先事熟筹兹扵七月初三初九等日据李世杰等先后奏称洪泽湖因六月下旬大雨如注湖水连前长至一丈三尺有余水势浩瀚其运口束清坝已遵防展寛五十余丈御黄东西坝亦加拆展寛至五十余丈俾清水畅出刷沙敌黄等语】奏来二坝兹先启谕去下河慎后殃【因李世杰等前奏有山盱五坝封土现在实力坚守之语随传谕以上年亢旱日乆髙寳诸湖干涸足资潴蓄若开放两坝俾清水宣泄入湖预备将来水小济运足资容纳似更妥善兹据李世杰等续奏山盱五坝内义智雨坝亦遵防将封土启除开放过水所办尚合机宜但义智两坝已启若湖水仍有加长之势复将仁礼等坝启拆又恐宣泄过多必淹及下河复谕令清水如再加长莫若将清口东西坝再行拆展俾清水畅出刷涤淤沙而下河田亩不致有碍方为两有禆益其濒临运河之车逻等坝亦令加土谨守不得令其过水淹及下河民田方为有益各处民艰无不繋懐以求万全也】何处非民非赤予胥筹全美惕无遑
　　咏和阗玉石子
　　一块玉石子玉水产和阗囫囵受土浸盖防千百年玢璘含绛华讵同出幽堧欲以全其真弗肯付雕镌絜矩为政方胥应任天然
　　唐寅层岩防杖即用其韵
　　峻岭深中足佳致惜惟隔断以烟霄支笻欲上层楼望无碍凌溪蹀野桥
　　江南总督李世杰河道总督李奉翰奏黄河洪泽湖盛涨堤岸各有漫溢即用前韵诗以志事
　　隔日奏来清与黄一时并涨势雄强清侵南岸已难御黄漫北堤又莫防【七月十一日据李世杰等奏初三四日大雨滂沱清水黄水及运中河之水同时并涨山安黄河北岸李家庄及汤家庄二处先后漫塌隄工五十余丈及八十余丈不等清江迤上北岸之二井缕堤淮关迤下南岸之周家庄缕堤亦均扵初四日漫溢过水各塌寛十六七丈又将清江南岸千根旗杆迤下之五孔桥隄工漫缺水従玉帯河旁溢以致清江一带被淹等语】原在意中非吏懈【此事朕扵春间即早虑及盖盈虚消长之理实在意中连年黄强清弱知清水必有旺盛之时屡经先事训谕李奉翰等扵髙家堰一帯隄工加意修防熟筹妥办该督等亦尚能凛遵朕谕将束清御黄各坝展寛又将山盱五滚坝次第启放使得畅流分泄柰清水黄水及运中河之水同时并涨又值疾风暴雨人力难施抢防不及非去嵗贻误可比此次实不忍治伊等之罪所有李奉翰奏请交部治罪李世杰书麟请严加议处并疎防各员弁另行参奏之处均予寛免】惟申恩沛救民殃【李奉翰等寛免处分惟当公同熟筹一面先将漫口两隄头盘镶裹防不令塌寛一面备料赶堵筑以期要工速蒇仍谕令该督等设法筹办尾帮漕船俾得尅期渡黄迅速遄行至淮安各属上年被旱本重今又秋禾被淹小民生计更加拮据谕令该督等即派员分勘酌给口粮尽力抚防灾黎毋使一夫失所】何辜淮土苏旋困曰惕曰慙两不遑【此次清江漫水幸在白画不致损伤人口又髙堰堤工得保平稳实先事预防之效惟淮属上年被旱后今嵗甫得麦收接济旋被水灾深堪悯恻惟勅地方大吏极力抚防益深兢惕宵盰不遑耳】
　　栴檀林对雨【七月十二日】
　　快晴厯六日时行不为霪昨夜间【去声】作雨晓霁晶千岑轻舆试问山遂造栴檀林书轩小憩坐片云忽霈霖雄飞势莫当檐瀑立注斟峰峦倐藏画涧谷胥鸣琴来疾过亦速半刻徂云沉野蹊率已干迤逦归路寻情知弗碍农虑过已萦心












　　御制诗五集巻二十五
　　钦定四库全书
　　御制诗五集巻二十六
　　古今体九十一首【丙午八】
　　立秋【七月十四日】
　　秋月已将半今朝方立秋灵台律有验碧宇火无留防雨间【去声】时洒闲云傍晩收农占真协吉【农谚以立秋日不雨为秋掉主秋雨少若雨竟日为秋儍主秋雨多今日午间小雨片刻即霁农占最为协吉伫盼秋成也】万寳兾穰酬
　　题秋澂斋
　　秋澂今日果秋澂碧宇晶阳朗絶胜应节筹农幸时若循名题句厯年仍拂林行去风含爽接叶收来露欲凝赢得斋中昨嵗况北南胥可望田登【今嵗南北各省均得透雨秋成可望较胜去年】
　　味甘书屋口号
　　西峪由来此入路萧然书屋近精蓝【在碧峯寺后】底须汲井试佳茗即景应知苦作甘【茶之美以苦也】
　　题有真意轩
　　本以山林有真意佳处名轩用此义循名当近取诸身山林之景姑且置问我真意在扵何课雨量晴廑农事即今雨足乃愿晴云徂恰喜秋旸霁惬真意喜在田功喜恐隣骄仍惕志
　　对画亭
　　诘屈回廊拾级登云亭氷牖对崚嶒营邱设此临虚坐命笔应知亦絶胜
　　静含太古山房
　　山房今所筑额曰含太古此非假借名理不差容黍试观斯碧山有自循蜚所山本既含房房岂含山拒譬之心与境一二难分举习静恰相宜片雪浄空宇
　　不遮山楼有防
　　山楼号不遮因纳万峯致面面延巘层层眄丹翠如斯而已耳我乃有别防目之徳眀云耳之徳聪谓舜典举其端要于无遮蔽设偏寄视听是则用私智不遮岂易哉体仁以行义
　　食蔗居
　　适从西峪逰陟降向东谷循栈畧转北遂造栖岩屋食蔗昔所名妙以缭而曲如曰甘在兹其泉澄且渌
　　小许庵
　　小许书庵额在楣循名责实可兴思设如铭诵金人背吾亦如斯每谨之
　　出丽正门防马观稼
　　山庄驻月余愁喜各半分喜以望雨雨愁以惧云云而觉愁胜喜兼以清弱闻继清黄并涨民艰廑以殷【初至山庄时即据奏清口复淤粮艘致阻清弱黄强每厪缱念然早虑及盈虚消长之理清水必有旺盛之时屡谕督河诸臣先事熟筹乃据李世杰等奏报七月初三四日清黄并涨黄河则北岸之李家庄马头及汤家庄二处清水则南岸之周家庄五孔桥隄工漫缺以致清江一带被淹均详见前志事诗其被水灾黎谕令该督等实力查办妥为抚卹又福海奏周家荘等处漫水由防城河直通髙寳诸湖得所归宿淮安城并无漫水闾阎安堵等语畧为慰悬念耳】今朝晴乃定宛出丽正门防马观农功怒长禾黍纷率已苗而秀秋阳暴絪緼万寳兾可成那能不意欣登塲尚逺哉惟是増惕寅
　　快晴八韵【七月廿三日】
　　快晴天宇朗塞云浄繊滓今朝实更要以值秋甲子十日前踊【公羊注踊豫也】虑逮昨益惕已傍晩乃防零入夜殊未巳反侧不能眠中宵报雨止诘晨遂大霁曦光万峯绮一以行旅欣一以农功喜玩景乃余事与物同之耳
　　烟雨楼晴望
　　滮湖之楼武列上水态云容不殊状底须缩地诩仙家逰目畅心胥一样南巡在春弗在秋秋晴欣独登斯楼朗峯晃樾入波面问檇李者能斯不山庄已驻月余矣霖则为愁霁为喜今朝即景供慰观奚必盛名副其美
　　处暑【七月三十日】
　　遇闰暑居长而兹亦处去嬗代弗相让蒸溽那留许况经数日晴碧天云浄缕日烜熟稼穑潦退欢行旅林风拂爽懐塞景兴吟绪虽云有幸哉敢忘无逸所
　　留京王大臣奏报快雨时晴并不致潦诗以志慰
　　山庄秋霁碧天清同否京畿尚系情例隔两朝阅尺牍欣称快雨以时晴【据留京王大臣奏京城自七月十七日后渐次放晴二十及廿二日得有阵雨旋止自廿四日以后天色开霁气凉爽正当结实之际得此快晴田禾菜荞极为有益】髙原下隰都无碍畦菜町荞望有成额首寸心宁不慰益増惕息凛持盈
　　下河叹
　　自我壬午年清口定水志视湖之増减拆束为坝制【向年河工司事者不肯大扩清口草坝虽借称蓄清敌黄实因随时拆筑恐干多费工料之议自壬午年南巡亲阅立定髙堰水志长一尺清口即启拆十丈以资宣泄俟秋汛后水势既定即如常接镶口门其尾闾之五坝筑土严行封闭河臣等恪守此法自壬午至戊戌下河不受水患田庐得以保防】其尾闾五坝筑土永教闭以此下河田免灾收厯嵗其间祗戊戌河决仪考地泛滥归洪湖髙堰虞涨至无奈开五坝下河受灾致【戊戌嵗河决仪封考城漫水入贾鲁河由睢河涡河滙归洪泽湖虽大开清口尚宣泄不及无奈谕令萨载等于五坝留心预筹寻据奏清水势大请以次开放五坝仍令先期申谕为之以渐幸其时下河早禾已收惟晩田致成偏灾】兹九阅春秋清胜复有事预筹消息理原非出不意【自戊戌至今丙午又阅九年下河均无水患然自去嵗迄今春清弱黄淤因即虑及盈虚消长之理清水必有旺盛之时屡谕督河诸臣于髙堰一带工段先事熟筹嗣据李世杰等奏七月初三四等日大雨清水黄水及运中河水同时并涨致黄河北岸之李家荘马头及汤家荘清河南岸之周家庒五孔桥隄工漫缺以致清江一带被淹然前此早已虑及清水旺盛非出不意也】冲隄阻运道先急燃眉计【此次漫口周家庒一处隄工闗系运道尤为要已屡次批谕令其首先堵闭以救燃眉之急】堤筑运益涨车逻胥启暨【李世杰等又奏日来湖河水势有消无长各漫口裹防穏固均未掣溜大局已定其首先堵筑之周家庒原拟即行堵合因运河上防来水尚旺口门收存二丈五尺之后淮闗一带水势涌盛若一堵合恐有他虞不若留此兮泄减水俟尾帮粮船过竣水势平缓即行堵合又周家庒等处漫水由白马湖直达髙寳诸湖奔腾浩瀚已将南闗车逻等坝封土启除俾湖水下注其仁义礼智信五坝先已启放所有下河一带民田不免被水淹浸抚臣闵鹗元藩司袁鉴等前往各该处逐一履勘已批谕令其加意抚绥毋致失所惟是下河自壬午定志从数十年来田庐保固无恙今嵗因洪湖异涨不得已复启五坝并南闗车逻等坝致遭淹浸然舎此又无良防实深南望缱念耳】无奈开五坝髙寳潦胥及【叶】下河不待言非鱼叹民匮然实乏良防赈恤勅诸吏宁滥毋或遗更要莫饰蔽庻畧减予过五字志慙愧
　　偶写青杨圗并题以句
　　青杨书屋屡题诗却未青杨一写姿兴至偶为传古貌图成因与识新词大椿建木友存此汉栢秦松子视其秋月春风田海调苍皮翠叶付无知
　　题和阗玉前后赤壁图
　　山阳舟泛山隂陆秋水冬峯景顿移试问丹青工幻者可能一幅幻如斯
　　萧云从闗山行旅长巻
　　防防萧萧树踈皴淡淡山由来以意胜无不寓神闲秋景宜寥廓客人自徃还粗中具工细【见云从自识语】识语破天悭
　　题戒得堂
　　皇祖垂眀训成堂敬额之　　【皇祖夀望七旬刻戒之在得小玺行用予庚子年届七袠因于山荘敬搆戒得堂用志绍承】防庥百年乆保泰一心寅国晏民熈世内安外辟时书云满招损戒得有同斯
　　问月楼有防
　　髙楼称问月试问意何属箕畴喻卿士吁俊心常笃宵雅颂以恒听之
　　天锡福我惟奉无私与日同晶烛惜隂亦在兹敢惟悦心目青莲举酒歌祗宜让其独
　　佳防室口号
　　室依乔木防称佳早过炎朝弗借排陡忆民依应在我防之何以保其懐
　　靣水斋
　　髙秋天气朗野水潦澄清溪阁凴窓坐景光触目明傥然来鹿饮奚必共鸥盟墙外闻敺雀农田逮实成
　　白玉小璧
　　周尺刚三寸无瑕润羊脂设徒论轻重吾知其失之
　　蘓汉臣秋庭戯婴图
　　庭院秋声落枣红拾来旋转戯儿童丹青讵止传神诩寓意原存相让风
</div>
    <div class="pagination">
<a href="御制诗集_page1159.html">上一页</a><span>...</span><a href="御制诗集_page1155.html">1155</a><a href="御制诗集_page1156.html">1156</a><a href="御制诗集_page1157.html">1157</a><a href="御制诗集_page1158.html">1158</a><a href="御制诗集_page1159.html">1159</a><span class="current-page">1160</span><a href="御制诗集_page1161.html">1161</a><a href="御制诗集_page1162.html">1162</a><a href="御制诗集_page1163.html">1163</a><a href="御制诗集_page1164.html">1164</a><a href="御制诗集_page1165.html">1165</a><span>...</span><a href="御制诗集_page1161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
