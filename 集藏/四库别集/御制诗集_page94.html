<!DOCTYPE html>
<html>
<head>
    <meta charset="UTF-8">
    <title>御制诗集 - 第 94 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 94 页/共 1326 页</h1>
    <div class="content">　　翠微
　　山深含湿翠翠滴山承之彷佛谪仙人幽壑横琴时
　　紫石
　　紫石连青鸾干霄殊屼古寺号祥符便欲寻荒碣
　　掷鉢
　　仙僧掷鉢去鉢留不能举我更难重拈惟道可惜许
　　圣泉
　　名字本相形有贪斯有圣泉自无分别渫然寒且浄
　　仙都
　　何处非仙境此地防而都借问骖龙侣云峦半有无
　　轩辕
　　峰顶芝光紫峰腰松影碧是处岂崆峒驻有轩辕迹
　　九龙
　　层峦各蜿蜒变化成九龙恰似披横幅名家陈所翁
　　棋石
　　圎子星躔布方枰玉様陈孤松立其侧恰似烂柯人
　　紫云
　　延縁柏木源攀陟紫云峰尚忆温伯雪青莲此处逢
　　青鸾
　　轩轩振羽翰凝望何时翥疑驾帝车来到此不飞去
　　上升
　　阮公昔得道白日此上升至今溪涧畔空闻仙乐声
　　云际
　　出岫云成峰云峰岫难辨依稀聴其间似吠淮南犬
　　桃花
　　桃花峰下水亦名桃花源匪为秦人芳却因晋隐尊
　　链丹
　　仙人链丹处孤峰天与齐丹成乆仙去空自余刀圭
　　云外
　　触石生轻云俄浮满空霭廻首望丹崖依约云以外
　　望仙
　　玉笋何岳岳仙踪已渺邈是处有名言可望不可学
　　清潭
　　贮如仙掌露泻似天河源时有唼鳞却避掇果猿
　　石门
　　灵境多祛人时复借人赏不縁自辟门谁能镇来徃
　　云门
　　沓嶂渺难即纠萝不可攀惟向画图内时时叩云闗
　　容成
　　我已识容成容成不识我以此例学仙不及刼余火
　　石柱
　　撑霄何岦岌千秋镇古歙因防为学方所贵矫然立
　　狮子
　　文殊骑以来化石昂其首每当万籁寂似闻一声吼
　　丹霞
　　复岭互窈窕恠石争谽谺当时炉火气天半余丹霞
　　石人
　　何来醉仙人卓立九秋清似盻浮邱子排空驾鹤征
　　仙人
　　无知莫如石颇与仙人类设云仙似石冠履殊倒置
　　布水
　　辋水垂沦涟宜聴复宜望颇觉胜匡庐限以三百丈
　　石牀
　　名山多竒书不入世人目我欲移石枕玉简从头读
　　采石
　　采石真采石璀璨纷珠玑防枝者髙士应缘潄齿归
　　硃砂
　　轩辕昔慕道敝屣衮冕华至今第四峯犹闻涌丹砂
　　莲花
　　簇簇玉井莲太华匪当对谁知万里逰却在寸心内
　　汤泉荷花
　　数年以来屡有是作率疾其附炎欲速以致先时零落虽风人刺恶之意然草木何知亦视其所托之地何如耳且疾之已甚君子弗为故作是诗一反先意盖美刺自不相妨亦以见世间毁誉原无一定论也
　　曽闻火里有金莲岂必汤中无芙蕖卓然不受玉井诏独开生靣薫风初是时别浦才田田早有霞瓣临波舒却如九品开极乐天龙着意为吹嘘君不见岱岳顶上松劲莭傲寒称大夫傲寒傲热纵不同要皆矫矫自立徒以此论是荷岂非君子乎水华亭亭倘借问何闻而毁何见誉
　　泛月【时仲夏上浣】
　　荷浦香犹细兰舟兴可依拂波飘籁爽近月列星稀响澁蜩螗韵光防熠燿飞时炎因闰早飒尔御生衣
　　香山栖云楼作
　　谁识山之羙能教仁者欣峯遥防过雨楼迥坐栖云是处无形画拈来大块文风香萝薜迳甲煎底湏焚忆昔初来此名山惜似髠防闲尝肆夏日渉亦成园俯水参鱼乐披风聴鸟言漫矜逰物外触目道心存
　　饲鱼
　　骤雨涨璧池水濶文鳞出荷风荡漾之石髪梳清泌我来池上坐空澄素襟溢天地无弃物饲鱼抛防实谁为代呼庚岂事茹去乙洋洋亦既来果果原可必读易验中孚亶矣豚鱼吉
　　题僧人阅蔵
　　猒闻六度与三干防得牛皮眼亦穿我偶精蓝寻古迹恰欣嘉树语新蝉谩教胜鬘霏花雨应有那伽卫法筵十二部中尔许句试询何句是提全
　　香山夜雨
　　逰山倐已晩山房聊止歇油云傍夕生清籁振林樾枕簟忽如秋支頥逸兴勃响増挂岩瀑馡送覃松葛鹤湿自梳翎鱼戯仰承沫清赏契素襟无眠待明发更拟放晴来一宿栖崖月
　　秦女休行
　　置酒且莫饮聴歌秦女休女休窈窕嬢持刅能报讐亦知杀人死复抱不共羞二者难并行取义生敢偷讐血溅素裙讐身委荒邱志伸身亦全遇赦岂所谋豫譲烈男儿吞炭空喑喉
　　闻河南得雨
　　三辅春望霖宵衣劳靡已颇闻郑有麦二鬴庻可恃夏初膏泽霑禾黍芃芃起乃复接封章谓缺灌田水増我南頋忧岂以此忘彼方筹补助防慙媿民粟徙忽擘奏书囊佳音纷满纸近逺普优渥髙下艺稻芑沟壑差免沦钱鏄还堪庤嗟予徳诚薄何幸获全羙仰首盟髙苍勤民益朂已
　　金莲花
　　五防佳种迎薫到布地黄金是泽芝
　　天上锡名曽入画【是花产自五台　　皇祖时移植避暑山荘而　　赐今名】人间撷秀少题诗齐宫歩处原来假唐院分余只合吹暎日楼髙荘避暑花开每忆廿年时
　　题李伯时潇湘卧逰图用蘓东坡题宋复古画潇湘晩景图韵
　　设不观图画空传潇与湘两虹奔峡合一练饮天长董记原堪验【图前董其昌题云李伯时是图与蜀江九歌二图及頋恺之女史箴图同为海上頋中舍所蔵称名巻之四】蘓诗那可忘轩皇张乐处堪以眄苍茫彷佛松岩畔虬枝尚怒蟠写真伊应独和韵我良难川溟渔村静岚収亥市攅禅和总饶舌【图后数人题防颇露禅机而无一见道语】何似不言防
　　巴陵烟树色夕照与天齐逺派来三蜀归防下五谿卧逰方汗漫神觧谢筌蹄聚散千秋事【董题时此图已聚而复散矣而此时复聚聚散散聚岂有定形防】浮云湘水西
　　溪亭对雨
　　尽驱烦暑递荷香斜掠银丝试浅凉那更裁牋貎新景伯时画巻展潇湘
　　作阵云容暗逺天乍防鸣玉挂前川小亭四靣珠帘下絶胜冲烟泛舸船
　　半榻风廻枕簟清水晶为色筑为声假山都饮长虹练瀑布香炉颇不争
　　分茶烟重不能升泼墨重云黯欲凝洗涤尘根归浄所耳目眎总相应
　　班媫妤
　　世传怨歌行为班媫妤所作盖出于后人拟议为之且秋风团扇亦惟任时耳夫何怨之有乃作是诗以反之
　　并刀裂齐纨制为素扇团本以御炎暑匪为障轻寒资用既有时弃置应所安辞辇夙励志専房岂固欢秋风不敢怨君过非小弁
　　树中草
　　风吹秋草子寄生枯树中枯树无枝叶托防交茏葱草树非同根尚自相依倚友朋懐二心害不视乎此
　　题周鲲画因书赐之
　　我爱周鲲笔夫然淡间浓江乡治病返画苑献诗重【鲲颇能诗】疾苦闾阊状寻常防许逢监门遗故事咨尔溯其踪
　　承光殿三首
　　三峤飞来秀所钟崇基朶殿抗防龙虬枝天矫扶珠缀鬰作当时翠影浓
　　曽闻一月日邉明尚觉歌声绕绣甍此际倚栏飞逸兴却殊云树吊华清
　　遗迹金元一慨然踞盘形胜揽全燕空澄何似瀛池水玉蝀秋风五百年
　　西直门外
</div>
    <div class="pagination">
<a href="御制诗集_page93.html">上一页</a><span>...</span><a href="御制诗集_page89.html">89</a><a href="御制诗集_page90.html">90</a><a href="御制诗集_page91.html">91</a><a href="御制诗集_page92.html">92</a><a href="御制诗集_page93.html">93</a><span class="current-page">94</span><a href="御制诗集_page95.html">95</a><a href="御制诗集_page96.html">96</a><a href="御制诗集_page97.html">97</a><a href="御制诗集_page98.html">98</a><a href="御制诗集_page99.html">99</a><span>...</span><a href="御制诗集_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
