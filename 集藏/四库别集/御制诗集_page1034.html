<!DOCTYPE html>
<html>
<head>
    <meta charset="UTF-8">
    <title>御制诗集 - 第 1034 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1034 页/共 1326 页</h1>
    <div class="content">　　尊号
　　太宗辞弗称内外王贝勒再三陈奏并乃告祭
　　郊丘即位洽舆诚改元为崇徳
　　国号曰大清【时诸贝勒以　　上功徳隆盛察哈尔举国来归且得玉玺上应　　天心下洽众志请上　　尊号固辞不允复偕外藩防古贝勒等再三陈请乃于天聪十年夏四月　　躬亲告祭　　郊
　　庙受　　寛温仁圣皇帝尊号国号　大清以是年为崇徳元年】
　　圜坛峙南郊徳盛门之坰
　　肇禋受蕃厘万禩延阼亨长至及兴师致防每
　　躬行【崇徳元年冬至　　上率诸王贝勒贝子文武羣臣斋戒三日祀　　天于　　圜丘并告兴师致讨朝鲜之由】
　　世祖定中原兹
　　坛礼遂停戊戌年之秋谒
　　陵来陪京
　　南郊瞻昔址百年嵗月更言念
　　眷祉初勿废应葺营兹来复旧观惬志朂继防讵惟自朂哉奕叶聪聴情【洎我　　世祖入闗定鼎　　郊坛大典専在京师前戊戌年至盛京敬念我国家维新受　　命之符我　　太宗昭事小心之素因饬工部侍郎徳成防同盛京将军等敬谨脩葺以光　　典则以朂继防】
　　右
　　天坛
　　内治门之外传昔
　　方泽地
　　南
　　北各立郊深协六宗义
　　建国大规模已匪偏安志旧址与重饰
　　前业敢废坠万年一统清永言慎守器
　　右
　　地坛
　　左庙遵古制未遑
　　右社筹入京
　　神主奉于沈
　　故宫留【我　　世祖定鼎燕京奉　　列祖神主于北京　　太庙此处改为　景佑宫以祀　三官戊戌嵗来此敬思　　太庙应仍旧观遂别移建　景佑宫于徳盛门内以奉　三官之祀】别观【去声】三官祀
　　閟堂一律脩
　　五朝蔵册宝【壬寅孟冬时享用和阗良玉尺寸玉色皆同者防造　　五朝　　册宝恭奉太庙因彻出旧存　　册宝于今年七月命皇子亲王恭送盛京　　太庙尊蔵礼以义起敬有深思并详昨嵗时享诗】名实正相投
　　右
　　太庙
　　我
　　祖实天人与
　　天呼吸应其故亦非竒
　　心惟仁与正
　　勇亦由是超
　　智亦由是胜国俗立
　　堂子拜
　　天必以敬兴师对劲敌先致诚秉
　　命略举败九部用诏后人聴叶赫【一】纠哈达【二】乌拉【三】辉发【四】并科尔沁【五】锡伯【六】珠舍哩【七】讷殷【八叶】以及卦勤察【九】是为九部盛我祖闻兵来喜而酣寝定【癸巳秋九月叶赫哈达乌拉辉发科尔沁锡伯卦勒察珠舍哩讷殷九部合兵三路来侵侦实驰告　　太祖传谕诸将旦日啓行遂就寝甚酣　太妃富察氏以请　　太祖曰前闻叶赫兵三路来侵因无期时以为念既至吾心安矣安寝如故】平明诣
　　堂子防祝祈
　　天证　　【太祖闻侦之明日率诸贝勒大臣等诣堂子拜祝曰　　皇天后土上下神祗某与叶赫本无衅端守境安居彼来搆怨纠合兵众侵陵无辜　　天其鉴之遂　　亲领兵啓行】果得邀天佑以少胜众竟　　【太祖驻军札喀之野侦知敌情即　　谕曰敌若还军乘夜击之否则旦日接战是夕叶赫营一人来降言九部合兵三万我军闻之色变　　太祖谕曰吾必不疲尔力俾尔苦战惟壁于险隘诱敌迎击否则四面列阵徐进彼部长甚多兵皆乌合势将观望其争先者必其贝勒我以逸待劳伤其贝勒一二人彼众自溃我兵虽少可必胜耳次日　　太祖至古埒山据险结阵　　命额亦都率百人挑战斩九人敌稍却叶赫贝勒布齐先众突前马踣我兵武谈趋前刺杀之敌兵遂乱哈达贝勒防格布禄辉发贝勒拜音达哩等并胆落溃奔科尔沁贝勒明安乘骣马走　　太祖纵兵掩击追奔至哈达国柴河寨之南邀杀敌兵甚众是役也斩级四千获马三千铠胄千以少胜众自此军威大震】自此军威振逺迩慑服
　　圣爰因垂
　　家法百年遵守儆元旦率王公拜迓初祉庆【国家典礼最重堂子祭　　天自　　世祖定鼎燕京于京师即建堂子每嵗元旦率王公大臣先诣　　堂子行礼敬迓新韶福祉歴代为例遵行前戊戌嵗敬念陪都受　　厘祠宇饬工部侍郎徳成防同盛京将军等敬谨脩葺以光　前典】　兹抚受
　　厘处缅
　　祖心増怲敢弗励守成不忘咏无竞
　　右
　　堂子
　　大清门
　　都沈
　　宸谋定【天命十年三月　　太祖欲自东京迁都潘阳诸贝勒大臣皆以东京甫建频劳未便为对太祖谕以沈阳西征明北征防古南征朝鲜均得形胜且擅山泽之利由是定都盛京宫殿庙杜规制畧备】
　　立门号大清万年开我祚五雉兆燕京【盛京宫城门号大清门逮我世祖定鼎燕京即改大明门为大清门当时　　命名创制已协　　万年丕基之兆益仰　　圣人有作】
　　【必合　天心也】　属国来胥宇【初叶赫贝勒掦吉努识　　太祖为非常人言我有幼女端重不凡堪为　　聪睿贝勒配俟其长当奉侍　　太祖聘焉是为　　孝慈髙皇后诞生　　太宗文皇帝又甲寅年科尔沁贝勒莽古斯以女归　　四贝勒是为孝端文皇后又天命十年科尔沁贝勒齐桑命子武克善送女归　　四贝勒是为　　孝庄文皇后】
　　文王蹶厥生来孙缅
　　祖徳惕若慎持盈
　　盛京旧宫再依
　　皇祖元韵
　　枚枚青琐与银铺一例都京制度符体以
　　帝王御宫殿
　　心惟黎庶奠寰区酌斟奢俭临中国环卫旗民壮逺图敬仰
　　戎衣未解际依然有暇
　　示规模
　　登凤凰楼再用李白凤凰台韵
　　谪仙当日事狂逰捶碎黄鹤夸风流有无较胜则且置【李白凤凰台诗传者以为拟崔颢黄鹤楼作以较胜负不知两诗胜境各擅意象偶同论者沾沾字句固已蔽矣又世传李白赠韦氷诗有捶碎黄鹤楼句或谓后人假托白名为之者向于唐宋诗醇评曽详及之其是白非白亦不必刻求也因咏凤凰楼附识于此】格髙兴逸吞山邱故宫登楼名偶似逺眺欲见蓬瀛洲陡思我
　　祖开创艰守成予责増惕愁
　　清宁宫感旧留句
　　旧都之正寝名曰清宁宫
　　尔时命名意乾坤包括中【清宁官为旧都正寝　　当日命名即协乾清坤宁包举囊括之意】执豕敬祀
　　神依例举以恭【国朝典礼最重祀　神必于正寝执豕荐醑兹驻盛京仍照癸亥甲戌戊戌三次之例敬谨将事】癸亥有主妇【我朝敬　神旧例凡行礼受福必主妇躬亲防事癸亥嵗语盛京时　孝贤皇后躬佐苹蘩备礼　尽诚承　　欢行庆至今不胜追忆】甲戌已弗同然尚奉
　　徽音糕酒敬献衷【凡大祀　神先期蒸糕酿醴以昭吉蠲甲戌嵗诣盛京犹恭奉　　慈寜受　　厘承　　豫及兹已不可复得弥深感怆】戊戌及兹至两事惭成空祀典不宜阙受
　　厘我独翁再来未可卜欲去念无穷
　　恭瞻
　　太祖皇帝甲胄作歌
　　赫图阿拉始
　　创基【我　朝开基之始居长白山北之俄朶里城　国号满洲越数世至　　肇祖居赫图阿拉在俄朶里城西一千五百余里传　　兴祖　　景祖　　显祖至我　　太祖天表玉立举止非常英勇葢世骑射轶伦先是望气者言满洲将有圣人出统一诸国而履帝位国人咸称为　　聪睿贝勒】其时甫有十三甲
　　一人披坚躬执鋭遂至众归渐成业尼堪外兰为祸始剪其翼斩诺宻纳　　【太祖初以尼堪外兰搆衅于明害我　　二祖乃奋志复仇时仅有遗甲十三副起兵征尼堪外兰于图伦城尼堪外兰遁去遂克图伦城先是　　太祖期诺宻纳以兵自萨尔浒城来防后诺宻纳背盟不至转通使尼堪外兰太祖怒遂定计执诺宻纳及其弟鼐喀达斩之是时尼堪外兰奔抚顺我兵蹑其后明邉吏不纳以兵逐之而逃于鄂勒珲筑城居之　　太祖攻克其城索之弗获命齐萨徃捕遂斩尼　堪外兰取其首级来献】夜半击
　　出对敌无不衷斯敌望怯【时满洲国之苏克素防河浑河诸部互相攻战争夺无已章嘉诚诸族人忌　　太祖英勇同谋加害以浑河部兆嘉诚长理岱为导有贼乘夜隂晦至　　上所居欲拔栅潜入　　太祖闻犬惊吠持刀比之因以刀柄击櫺复奋足撼为欲出状既而由户出贼惊遁太祖乃率兵征兆嘉诚凿山为磴以防束马逾岭至城下围攻克之获理岱宥其死而赡养之】
　　天勇深沉复大度执讐屡纵弗即杀栋鄂哈达频搆难遂议攻之制先发　　【太祖雄谋大略用兵如神而又警悟轶伦临机应变尝夜获贼佯询曰尔非盗牛来耶纵之去又一夕将寝忽心动衷甲控以待射中贼挞而释之葢深沉大度类如此又】
　　【攻图伦城时栋鄂部欲乗机侵我适其部内乱遂率兵往征克之哈达叶赫辉发等九部合兵三万来侵太祖曰彼部长甚众兵皆乌合我以逸待劳彼众自溃乃于古埒山据险结阵　　命额亦都率百人挑战斩九人敌稍却叶赫贝勒布齐马踣为我兵刺杀哈达贝勒防格布禄等并胆落溃奔我军纵兵掩击追奔至哈达国柴河寨之南斩级四千获马三千铠胄千以整以暇破九部三万之众自此军威大震逺迩慑服矣】登城受伤徐下城缅想其绩犹存匣　　【太祖攻栋鄂还复攻翁鄂洛薄其城乘屋颠射贼城中鄂尔果尼潜射　　太祖伤首贯胄即拔箭以射敌应而踣虽流血至足犹鏖战不已敌复有洛科者于烟熖中突发一矢射　　太祖穿锁子甲防顷　　太祖拔之镞巻如钩血肉并落众竞趋前欲登屋扶掖　　太祖恐为敌窥亟　　谕止之时项下血涌如注乃以一手扪创一手拄弓而下二人掖而行忽迷仆旋稍苏如是者数四苏辄饮水及创愈复率兵攻克翁鄂洛城获鄂尔果尼及洛科　　太祖释弗诛曰彼为其主乃射我今为我用不又为我射敌耶乃皆授为牛录众咸颂　　太祖大度每读　　实録至此缅惟　开创艰难辄为怅然流涕瞿然悚惕也】诛逆抚顺来者多定居兴京逺近詟萨尔浒战大勲成
　　发踪指使仍
　　亲渉来孙展函缅
　　劳绩
　　太室一脉承禘祫怅然而涕夔然惧恒虑守成失前法
　　恭瞻
　　太宗皇帝所御弓矢
　　弓矢丈夫事
　　国朝更擅精
　　髙皇曾示度【昔我　　太祖憩洞城之野有栋鄂部善射人纽翁锦乘马佩弓矢过　　召至前指百歩外栁　　命之射纽翁锦发五矢中其三上下相　　　太祖发五矢皆中众视之五矢所集仅五寸许凿落块木而五矢始出共叹为　　神技云】
　　文帝善绳英【萨尔浒之战明总兵刘綎统兵二万由南路出寛甸将逼兴京　　太宗与大贝勒二贝勒三贝勒率兵往御　　太宗先引精骑三十人超出众军前自山驰下奋击战甚酣大贝勒亦自山西夹攻太宗縦兵奋击殱其两营兵万余刘綎战死　　　太宗复督兵攻明海盖道康应干明兵与朝鲜兵合竞发火器忽大风扬沙烟尘反扑敌营昏防昼晦我军乘之飞天雨集其兵二万人尽殱焉】翠羽惟防弆朱孰敢抨贞观传喻政较此逊先声
　　驻盛京故宫有懐叠戊戌旧作韵
　　规模俨
　　天府制度俪都京此驻期五日前来免百营【戊戌来此尚在廿七月期内惟清宁宫祀　神照例恭祭其余一切吉礼皆未举行】燕觞难重【去声】罢【朝贺赐宴此畨皆依例行】乌哺怅増盈东望颐和殿【丙寅年于清宁宫左搆室数楹名曰　颐和殿恭奉　　圣母慈驾驻憩于此】如何置慕情
　　题迪光殿
　　崇政西厢构寝殿惟期朴素弗期寛【盛京正朝曰崇政于西厢隙地别构寝殿为驻憩之所规制俭朴一遵　　家法】顾名思义増心惕怡性憩躬容膝安永念
　　天威凛遏佚慎脩已徳敢盘桓
　　祖
　　宗谟烈越千古欲迪
　　前光实更难
　　保极宫
　　陪都即帝都保极额檐扶敬识箕畴训允荒周雅图无偏王道荡有赫
</div>
    <div class="pagination">
<a href="御制诗集_page1033.html">上一页</a><span>...</span><a href="御制诗集_page1029.html">1029</a><a href="御制诗集_page1030.html">1030</a><a href="御制诗集_page1031.html">1031</a><a href="御制诗集_page1032.html">1032</a><a href="御制诗集_page1033.html">1033</a><span class="current-page">1034</span><a href="御制诗集_page1035.html">1035</a><a href="御制诗集_page1036.html">1036</a><a href="御制诗集_page1037.html">1037</a><a href="御制诗集_page1038.html">1038</a><a href="御制诗集_page1039.html">1039</a><span>...</span><a href="御制诗集_page1035.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
