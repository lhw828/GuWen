<!DOCTYPE html>
<html>
<head>
    <meta charset="UTF-8">
    <title>御制诗集 - 第 941 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 941 页/共 1326 页</h1>
    <div class="content">　　恭谒
　　泰陵
　　秘寝西东望毎来先谒趋悲心履春露泪眼眄云衢勤治无过矣増哀有是乎一遵丁【己】戊【午】例【前此值皇考大事于丙辰安奉　　泰陵丁己戊午二年中各两诣展谒兹　　圣母大事自丁酉五月安奉　　泰东陵亦遵前例于上年今年仍各两次亲诣谒祭】疎数敢逾吾
　　恭谒
　　泰东陵
　　前春那可思终古不忘悲驹影才一瞬
　　凤重别再期燧钻惊两改
　　膝绕叹长辞翼日
　　明楼下【防典　　初周大祭应于　　寳城前陈奠　　再周大祭同】椎心冩祝词








　　御制诗四集巻五十五
　　钦定四库全书
　　御制诗四集巻五十六
　　古今体七十三首【己亥二】
　　即事
　　去春雨雪足近畿却为盼泽廑南府【前冬至昨春近畿雨雪极为霑足而直之广平大名二府因与豫省毗连冬雪春霖俱未霑透未能种春麦为之厪念】今嵗南府屡霑膏【今歳广平顺徳大名三府节据周元理奏报冬雪既霑而正月初间亦俱得雨三四寸所种秋麦俱青葱长发惟京城及近畿一帯冬间未得时霙春隂酿雨又屡成虚望深为焦急耳】近畿待乆心焦苦三冬歴歴望雪过望縂成虚兹及雨土苏虽有趁耕人何若一犂滋以普然而播种实可需犹未四之日趾举惟是河工逮合龙【今日袁守侗等奏称现在遵用兠袖之法已筑新斜坝防十八九两日毎日各进一埽溜势逼开更逺俟西坝之埽赶过东坝头一二丈则水势渐成回溜再将东坝赶进一两埽即可相机合龙其新挑之引溜沟三百余丈已有八分工程沟口西滩亦赶切去四十余丈其引河九段计长一千一百余丈亦俱加深挑挖俾三段以下逐段渐低得有下注之势期于廿二三等日上下一律挑竣竝拟将九段积水先行开放试騐畅顺即将引沟头土坝刨开使水势建瓴直下然后于两坝兠袖中相机堵合云云所办俱合机宜惟祈　河神佑助俾得速为蒇事耳】遥念颙祈
　　神降祐
　　山西巡抚巴延三奏报通省得雪霑足复得雨泽诗以志慰
　　冬雪春霙既屡霑省城属郡复同渐【巴延三奏太原所属及通省各州县于正月初五及初八日得雪四五六七寸不等又十三十四两日复得雪四五寸至七八寸不等十四日省城又得雪四寸】麦秋可预夏収卜晋地遥知民气恬更悉甘膏三寸被【十八日得雨三寸省城及各处普遍霑渥麦苖一望青葱髙下田畴亦俱可翻犁播种】能无慰志防分添然其日即起程日【山西十八日得雨正值此间谒　　陵起程之日至今逥跸八九日间竟未得雨为之愧恧】逮反仍孤望愧兼
　　题旧端石环螭风字砚
　　端石天然风字存面螭亦冺刻雕痕用之批诺犹深虑草偃于斯岂易言
　　咏汉玉辋头缾
　　五辂辋头餙难分秦汉周已防出稗角无复守隅头湛古以自泽葆华弗外浮作缾挿时卉清供雅相投
　　题王防山水
　　树围茅舍竹笼扉薖轴真宜静者机漠漠峯容自张防蒙蒙春气欲霑衣不无僮仆供洒埽有賔朋论是非髙谢寻常隠士传移文恐惹北山讥
　　雨【二月朔日】
　　昨晩终风霾欲作既而风息涌云生五更问彻才霏雨二寸霑微遂放晴慰不抵愁难措意失由于获若为情朝来京兆腾章报躗语徒云颇利耕
　　保定报得雨四寸因咏事
　　保定及京县同为望泽乆昨日看云容果见向南厚督臣出巡方【直布政使单功擢按察使文禄奏称保定省城于正月三十日亥时起至二月初一日已时雨势绵密入土四寸四乡一律普霑现在云隂宻布霑被必广因督臣周元理巡阅公出是以雨司防奏】藩臬封章奏【叶】云得四寸霑一犂润耕亩岂不为之慰慰余仍自丑春云滋复浓其更霑恩否把笔如鸣鸠唤雨意在口
　　题明人邓尉观梅圗
　　胜地相将胜友招观梅灯节雪初消【见陆治识语】清香净色两无尽画格诗裁一例超手眼不妨夸各出【陆治写梅王谷祥写人物文嘉补山石钱谷补泉各尽所长而陆师道则题説总叙其事】神情原自寓同条化人寺里凭防处南望无端飞兴遥
　　咏方竹杖
　　有节方其体此君果是贤题诗肖仇逺入史胜张骞苇笥俭殊代澄州产早传提擕足扶老聊以待他年
　　题宋端石腾蛟砚
　　侧理微存翠防加墨池润意蕊心芽腾蛟设以喻文笔应赠词宗学士家
　　咏嘉靖雕漆椀
　　果园精品剔朱红嘉靖相承永乐同梓氏髤人各呈技捎当卷素逓施工跻堂畧寓称觥意【篆刻万夀二字】或跃原包利见中【绕以升降二龙】设使防圎凛切已脩斋当日岂钦崇
　　斋居
　　斋居逮
　　祈戊国本念民
　　天复望云兴矣【是日晓隂午晴】仍防霁惘然晷长影渐短政简意弥防最切河工问洪流未翕川【仪封漫工尚未合龙悬盼甚切】
　　仲春
　　社稷坛礼成述事
　　嵗嵗必躬亲
　　春祈所为民礼应上戊日防值望霖辰【自去冬望雪昨二月朔日雨才二寸切冀霑霈甘霖】钟鼓克谐奏豆笾亦具陈
　　方坛宣祝史绎思【去声】致慙频【左传季梁对随侯云奉盛以告曰絜粢丰盛谓其三时不害而民和年丰也今祝文虽不用其语而为民祈佑之意则同昨嵗河南被水较重安徽毗连处亦漫溢及之河北甘肃江苏偏灾均所不免虽赈防优施冀民得所然忆左传民和年丰之文不能不滋慙耳】
　　春仲经筵
　　经筵雨歳阙临诸抚帙犹然意戚予【丁酉戊戌两年未举经筵之典兹已逾大祥进讲惟允虽戚未能忘而礼不敢过也】祝阅大祥应讲习相将精义绎经书先劳劳更期无倦上下下斯光有余【是曰论语进讲先之劳之请益曰无倦易经进讲自上下下其道大光予所制御论于论语则以为夫子此言为有司亲民者而发而人君为政之道实不外此臣之劳在身君之劳在心扵易经则以为自上下下二语非止申明损上益下盖言为上者当不自恃崇髙应虚已防谦尊贤纳谏乃由上以下其下其道有弗大光者乎虽文臣皆以为确论而斯之犹未能信耳】著论聊因抒已见盈庭咨尔莫虚誉
　　经筵毕临文渊阁有作
　　文渊咫尺近文华礼蒇经筵此赐茶【文华殿进讲毕御文渊阁召讲官及侍班诸臣入列坐赐茶】新署氷衔协名实【新设文渊阁领阁事二员以大学士兼掌院者充之提举一员以内务府大臣充之直阁六员以内阁学士詹事少詹事学士充之校理十六员以庶子侍读侍讲编修检讨充之检阅八员以内阁中书充之】待藏四库焕云霞次排虽毕事求覈【于永乐大典散篇内集辑成编不下三百八十余种多有世不经见之书命馆臣详加校勘分别应抄应刋以公同好】检校宜精期与賖伫迟【去声】防成开庆宴木天佳话更堪夸
　　题旧端石云雷编钟砚
　　编钟摹汉抑摹周【博古圗周汉编钟皆有此式】隠现雷纹云气流水部设如方待扣金声掷地亦相投
　　咏古玉圭
　　有玉之质无玉英澹华去藻沈潜精如君子学乆乃成几千年出谁佳城瑑刻台斗山河形似周镇圭而少铭【古玉图谱云周玉镇圭瑑刻三台斗极山河之形此圭制相彷惟谱所载瑑形止一靣而背有铭此则两面皆瑑耳】姬氏礼乐斯赞经闗雎麟趾驰遥情
　　王防紫芝山房图
　　太古林峦尘世逺野鸥家鹤各怡然山房着在苍松下便不餐芝也觉仙
　　西直门外作
　　昨近凭舆见麦秧旬朝觉复较前长春云聚散方无定待霈甘膏意更忙
　　宫中十日未郊行郊外韶光顿改呈今嵗阳和廻暖速春分甫至似清明
　　朔朝二寸畧为滋郭外青青麦陇披忖度农功诚可待越因可待切愁思
　　仲春驻跸御园即事
　　祈社经筵礼具修仲春御苑驻鸣驺再朞倐过仍县彻一晌回思惊隙流緑桞红桃都罢问山亭水榭且迟逰宣尼瑟不成声意至教谁能外此不
　　山西巡抚巴延三奏报得雨诗以志慰
　　春雨诚艰致况兼三省同【北方春膏最为难得昨周元理奏保定河间景州于初一日得雨顷阿桂奏至豫省得雨之日亦同巴延三又奏山西于是日得雨三省同曰均霑为之心慰惟京畿虽霑而未透耳】半朝期已早五寸泽尤充【巴延三奏太原省城于正月三十日寅时至二月初一日丑时得雨五寸余所属各县及汾州府平定忻代霍诸州亦同日得雨四五寸四野霑足二麦含滋春耕亦资利益云云其优渥倍于京城雨时亦较此早半日】慰矣因黔赤慙哉切已躬难安披覧际细霔祗蒙蒙【披阅奏章时正当微雨霏洒惜雨势未成为之怅悒】
　　即事
　　自晨逹晩隂细雨时止落其间风妬之云亦不为弱宵而复至晓仍如昼所作问彻五更天曽无一寸若逮辰遂放晴孤望徒落莫春寒増料峭左近或被泽【叶】彼此胥吾民近逺何厚薄人情急目前把笔滋惭怍
　　直縂督周元理奏报保定得雨诗以志事
　　细雨前朝未霈施却为保定渥霑时防云空説通省遍【初七早此间细丝飘洒云虽浓而雨未成兹周元理奏报保定省城于初七已刻得雨至初八辰刻止绵宻细润入土实有八寸四野深透现在云势甚为广逺防来通省无不普霑云云保定距京甫三百余里彼乃优霑此仅微洒慰益滋慙耳】入土真称八寸滋岂识向隅百里外尚殷望泽一心疲虽然多有兴锄地诚慰诚慙祗自知
　　题旧端石梅朶砚
　　梅花阬石性同梅聚五攒三朶朶开设赠艺林供防笔元章缩手意应猜【王冕书梅多累累如贯珠此砚式颇同】
　　咏和阗青玉双环缾
　　琢是和阗玉肖惟脩内形【仿宋官窑缾式】如脂虽逊白比黛尚余青具耳堪提挈采花贮馥馨设思守口喻五字当【去声】镌铭
　　题沈周冩景帧
　　溪环崦抱锁重林真是入山恐不深使者后来求弗得诳为曲也直为心
　　右叠崦重溪
　　槗头杖立若沈思莫怪畸人得句迟似有祖鞭先著者松风吹出不言诗
　　右野桥诗境
　　邂逅相逢野水湄古今商搉偶谈之并舟者问伊谁氏甫里陆和逸少皮
　　右渔船对话
　　竹斋自合幽人住荷殿何来隠士家【帧间题云竹宻山斋冷荷开水殿香而所绘乃隠逸景水殿非隠士所能有因戯及之】虽以寄怀工部句徐陵聨却写成差
　　右竹斋荷殿
　　石亦白兮泉亦清厜防兀坐足怡情设如蓦遇王武子不学餙非孙子荆
　　右清泉白石
　　秋风微动碧江漪不系轻舟泛渚湄散髪何须登太白濯清犹觉此为冝
　　右散髪轻舟
　　防防丹枫霜染时近防的皪逺迷离飒然一段江南意舣棹溪邉试领之
　　右枫林秋色
　　落叶风吹万树疎故山不变是吾庐便教倒箧倾囊检且喜防无封禅书
　　右黄叶林庐
　　栖者安然来者飞并投一宿縂知防阿瞒不识息心处防此枯枝亦可依
　　右枯木寒鸦
　　竹荘避暑小盘桓【见沈周自识语】冩出雪村万木攒底识画家工换景为教沽酒觧严寒
　　右雪村沽酒
</div>
    <div class="pagination">
<a href="御制诗集_page940.html">上一页</a><span>...</span><a href="御制诗集_page936.html">936</a><a href="御制诗集_page937.html">937</a><a href="御制诗集_page938.html">938</a><a href="御制诗集_page939.html">939</a><a href="御制诗集_page940.html">940</a><span class="current-page">941</span><a href="御制诗集_page942.html">942</a><a href="御制诗集_page943.html">943</a><a href="御制诗集_page944.html">944</a><a href="御制诗集_page945.html">945</a><a href="御制诗集_page946.html">946</a><span>...</span><a href="御制诗集_page942.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
