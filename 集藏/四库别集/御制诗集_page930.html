<!DOCTYPE html>
<html>
<head>
    <meta charset="UTF-8">
    <title>御制诗集 - 第 930 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 930 页/共 1326 页</h1>
    <div class="content">　　芙蓉兼有水陆开花畧异早迟【水者早而陆者迟】底识湘江秋晚看他以陆代之
　　称名毎以花鸟谁知兼备众能独辟道元拇指画禅真得上乗
　　右黄筌秋江芙蓉
　　緑叶红花繁不稠翩翔蜡嘴占枝头若飞若植各为趣曰色曰声两擅柔体物每于朝露下传神应在晩风收闻如勃勃生香气讶是写生嘉定州
　　右赵昌海棠蜡嘴
　　杞实垂红珠秋色亦已酣杞下何所有口噤立黄防草虫俯思啄虎视其眈眈何不食杞实腴液芳且甘物性率残忍宁虑他命殱鹰鹞复尔伺画意具理谈
　　右崔慤杞实鹌鹑
　　芦垂江江水寒花半落枝已干飞来山雀立枝端回头附翼聊穏眠潇湘瑟瑟秋欲残别开生靣写纥干
　　右艾宣霜芦山雀
　　驸马工文笔法传王晋卿荷亭写消夏云水涤三庚不失富豪相而饶潇洒情【画中楼阁工致而逺映草舍水榭颇饶幽雅】纳凉如咏杜满意更余清
　　右张敦礼荷亭消夏
　　面水溪亭倚緑筠二难相对话良辰其言未可得闻也而可知非渉世尘
　　右李唐竹阁延宾
　　汴人疑供奉宣和法学左建颇佳致南渡画院仍补入益觉业进精其艺传此栁风水榭圗拂拂凉飔生细吹朗开八牖覆翠幔顿尔隂森延爽气绍兴朝退此避暑秦相优游报无事君臣一德称格天那复迢迢忆二帝画图省识当年况处堂燕雀曽何异赵家家法爱丹青有其始之必有继
　　右朱光普栁风水榭
　　花诚嫩紫蝶诚黄佳句偏宜赋省郎最惜农人勤本务祗知戴胜降于桑
　　右李迪紫薇戴胜
　　戯始军中黄帝为讲因兵势寓于嬉后来图乐乃滋甚讵比犹贤博奕碁
　　众目丛塲注一毬曲躬蹵足态轻遒传神自是称待诏奚让三毛顾虎头
　　名流画院工艺諌宁止丹青独擅场襍纪紫薇传轶事也称新法赌徐王
　　右苏汉臣鞠场丛戯
　　猿据石岩巅鹿游苹野里摘果猿饲鹿亲热宛相视同逰极乐界无害熙怡耳诗如工别裁画实具妙防宁惟写仙境抑且契禅理
　　右马世荣仙岩猿鹿
　　较师胜一筹艶数暗门刘写出神仙界相于期羡俦石牀风拂暑棐几夏如秋道古知何代羲皇以上逰
　　右刘松年松阴道古
　　映水秋花艶栖枝翠羽鲜一例经割裂谁知为子然【杭州志载马麟逺子能世家学而不逮父逺欲麟得誉多以已画题作麟画云云此册各帧题叹俱经割裂更不能辨其果为麟笔否也】
　　水禽毛羽好入画宛如生须识其中蕴羡鱼逐逐情
　　右马麟芙蓉翠羽
　　秋原极目风萧萧草枯树叶落尽凋惟余冈栢挺翠梢是时猎骑出逍遥苍鹰在臂牵歇骄仆役侍从相随招快马遮兽于遐椒天然其势诚富豪抑为金元抑为辽不变旧俗事足髙后易汉服虚名邀曽不数世改玉遭徒观图画鉴戒昭七言示意为此謡
　　右陈居秋原猎骑
　　坐抚老榦梅株南枝消息来乎底辨买春佳趣僮抱司空玉壶
　　待诏名擅钱唐妙称鸡雏鸭黄【见画史防要】谁识神传阿堵不孤庾岭春光
　　右鲁宗贵买春梅苑
　　画眉谁与名率以其眉故互鬭翠篠间椒目各逞怒岂其知京兆而预相为妬霅川盖寓意五字因以赋
　　右钱选画眉清篠
　　泛宅依然妇子围□中常得鳜鱼肥底须世上留名姓名姓多因惹是非
　　右唐棣清溪渔乐
　　夜雨【五月十九日】
　　西山傍晩生族云雷声催雨匉訇闻倐忽急霏丝棼驱炎送爽快且神继霑续渥宜农民我方普被以为欣保定之报待逾辰竟仍枯壤泽屯因思齐郑况似均驰驿问俾奏据真勿为粉饰训谆谆【五月十五日此间已得透雨越二日保定尚未奏至似未普霑并念山东河南二省谅亦相同因驰谕询问并令各奏实在情形毋为粉餙寻据周元理奏保定是日竟未得雨豫东虽未覆而郑大进十六拜进之折尚未言十五得雨且询其赍折之人云自豫至京沿途并未遇雨是十九之夜雨仍似未普霑尤为尘念因后传谕并询之】岂因慰近忘逺人
　　西直门外
　　北至将临斋进宫慿舆农务揽量中前旬触目萦懐处景况翻然了不同
　　麦看耔粒差増饱禾喜秧苗助长芄昨晚浓云霏阵雨路尘清度晓凉风
　　一雨吾心与物苏青郊弥望改观乎廻思愁似失于躁却是其愁不可无
　　夏至斋居杂兴三首
　　斋居几政简北至晷刻长虽非深山静小年亦可方何以消永昼书史余古香正值四库辑乙览趣未央取镜良有益扫叶那辞忙
　　扫叶多鲁鱼含垢未可聼将以传万世必曰谁所定况偶摘览中阙误己不胜【叶】长此将安穷恐致读者病莫谓我吹毛徒资尔捷径【余博搜载籍因辑为四库全书分别应刋应钞存目三种用广流传以嘉恵天下万世其应钞者则命缮写成册建三阁庋藏又择其尤精者为荟要储大内之摛藻堂及御园之含经堂统计为书凡十六万有竒视昔藏书之富殆无有过于此者因巻帙浩繁选誊録多人予以程限并设分校总校各员俾司校勘后简大臣为总裁以董其成命校得若干册随时呈覧惟冀书皆尽善有益于海内操觚之士也且以既成大事不妨畧其小节故自开馆以来无不曲予加恩多方鼓舞近因五年期满校録之人咸予优叙宜各感奋尽心矣乃呈览之书信手披翻其间已舛讹不可枚举岂诸臣皆畧不加意必待予之徧阅乎抑徒以书馆为幸进之阶慢忽从事聴其鲁鱼贻误而惟为终南捷径之计乎屡训不改长此安穷恐负余稽古右文之意因复宣谕训饬之】
　　捷径两逄雨大田有起色所惜势弗寛保阳尚未得齐西及豫北一律仍望泽【十五十九两日京师得雨深透禾苗即时勃发其未种者亦可翻犁布种而此两日保定竟未得雨且山东之济南及省西各府河南之开封及河北各府属均未得霑被既已蠲借兼施并屡驰谕询问又令疏导泉源俾山泽气通以期速沛甘泽】廑懐筹实政咨询屡驰驿切切忆民艰念念惭君职
　　题明人瑞砚
　　期颐把笔命龙賔傍识镌存春泽真夀祝百年犹弗足【砚傍欵署人瑞二字下镌林春泽印考林春泽侯官人明正徳甲戌进士官至知府寿跻百嵗以上有人瑞翁集于应亮以户部侍郎侍养亦七十矣又考江盈科雪涛小説载闽中林太守春泽夀一百四嵗当九十九嵗里人拜节祝曰愿公百龄公怫然怒且笑曰不曽要君家养我君奈何恨我夀耶云云可谓不知足矣因戏及之】此翁未识砚磨人
　　咏和阗玉格刀尊
　　师古量材琢碧瑛图翻式肖格刀成不为周举还周史底论父辛及父庚取血啓毛备阳气祭清灌鬯逹隂精南山义与楚茨契祈谷奉先总在诚
　　热
　　弗雨三朝曰炙檐【卄三日夜微雨】畿南暵久定歊兼齐西豫北遥廑泽【京城不雨甫三日而炎歊异常想畿南久元之处热当更甚而山左之济南及省西各府河南之开封及河北诸郡盼泽尤亟未识燥烈后如何耳】黄瓦红墙近炽炎只有民忧繋心所更无诗兴释眉尖拟翻四库消烦闷亥豕频拈反自嫌













　　御制诗四集巻五十
　　钦定四库全书
　　御制诗四集巻五十一
　　古今体七十八首【戊戌七】
　　夏至日
　　北郊礼成述事
　　协纪盛恢台
　　方坛蠲祀来防
　　庥诚久矣勅已益钦哉孔熯莫愆咏终身矢志陪【北郊以时当炎暑康熈雍正年间率遣恭代者多朕即位四十三年于兹无嵗不躬承　　大祀而沐　　皇地祗所以赐祐者亦甚久钦感弥切惟矢志归政以前必嵗嵗躬行以邀　　恩申悃云尔】诚言申奏格
　　黄幕仰昭回
　　北郊礼毕还御园作
　　斋宫小憇为更衣返驾御园度国畿一晌凭舆切悲绪问
　　安那再谒
　　慈闱【向年　　北郊礼毕还御园必诣　畅春园问圣母安今则不可复得追思曷胜悲痛】农功迤逦阅郊陬二麦登场祗半收禾黍苗而秀实未仍因颙望霈霖优
　　低积水髙还作尘两畨雨实未霑均畿南豫北齐西境总在吾心祷泽频
　　不奈炎蒸自长年园居终觉意惭然跸廻更切伤心者恩慕惟空礼梵筵【余年已望七不似向时之耐热园居较宫内稍可避炎冀得宁神勤政然不能如　　皇考大事即吉后始居御园问心终觉有歉兹以途经　　恩慕寺瞻礼佛座触境惟增伤感耳】
　　迩日【六月初二日作】
　　迩日常作云亦复时为雨所惜非优渥不过润寸许西南阴势浓保阳被霖否【叶】待之无佳音原为忧旱苦【京城连日晡后及入夜俱有雨惜润仅及寸而西南云势甚浓计保定必应霑被乃至今日尚未奏及实为厪念】晓接豫抚奏似觉霑恩普二三四五寸仍无济涸土【今日郑大进奏豫省向未得雨之二十一州县自五月二十一日以后得雨二三四五寸不等即所言果实亦未为普徧深透久干之土尚未必即能耕种近日曽否续沛渥膏急驰谕询之】即其称已种继泽尚延伫何时徧霈膏忧方释心所
　　长江万里歌题王防画
　　支机之源谁易穷万里葢言寰区中读书必当破万巻方可下笔图其雄蜀江公麟【李】已絶技【李公麟有蜀江图】后来继者王氏防汤汤浩浩浴日月滥觞始出羣山丛江城水郭各映带或寛或狭致不同南戒北戒亘古划西源东委一气通其间割据难悉数浪淘洗尽天水空作者或于期有防直如说偈标禅宗尔雅楼中富名画【王世贞藏画处见书画谱】湖山清晓曾收并【叶】执信致惜失彼一【见赵执信防语】贪哉望蜀于得陇
　　题褚遂良石渠砚
　　下岩端石尚贻唐况是曽賔褚遂良摹古可临兰亭帖忧谗或草爱州章淑躬克践润为徳持己无惭式以方【二句櫽括背镌遂良自铭语】独笑咸亨竟昏懦那思执手付文皇
　　夜雨【六月初二日】
　　夕雨才雭夜雨遂霶霈檐泉枕上闻轻凉披以快所惜时弗久问惟二寸逮然此经屡霑业已盈沟浍朝接保阳奏廿九阵雨沛云祗二寸润干地曽何頼【周元理奏保定于初一日酉时至亥时得雨入土二寸有余保定缺雨已久地土干燥二寸之泽不能滋润翻犁而同日天津则得雨四寸分数既倍于省城且屡经霑渥得此继霈实有益田禾耳】寻复天津报四寸被膏大彼亦屡霑后田功庻无害惟希普作霖近逺优资溉
　　山东廵抚国泰奏报得雨
　　廿九【五月】此间雨及寸济南竟日细霏丝已欣入地一犁逮更幸连朝盈尺滋【国泰奏济南省城廿九日细雨竟日初一日自子至辰得雨四寸又于是夜自亥至寅得雨六寸四乡均已深透而近省各属亦报有优霑者是东省已可稍慰惟豫省尚未奏至实为翘盼耳】今畨【去声】可称实深透晩田均得利耘耔手加额为【去声】苍生庆豫信如何伫待之
　　题宋雘村鳯池砚
　　龙賔休说雘村无犹此晨星一二俱谩诩外庭希见也岂知内库久藏乎【养心殿内库所贮砚甚多命内廷翰林拣择得旧坑旧制者凡十有二此其一也】沉沦佳士如方彼剪拂良材只愧吾制作鳯池供染翰不宜章蔡合欧苏
　　咏十螭佩
　　天地数相合蛟龙貎略方盘旋忽隠现蜿蜒【上声】势低昻于古何人佩匪今比徳良色浑疑玳瑁质本是琳琅尤物终须出佳城谁固藏只宜捐弗顾底更有诗偿
　　题木刻屏
　　层楼虽有尚芧茨识得薫风抚五丝王者之民景何若惟防皥皥与熈熈
　　右南薫抚弦
　　驻辇相防父老随村村纳稼筑场时谁云刻镂伤农事正写休民夏谚词
</div>
    <div class="pagination">
<a href="御制诗集_page929.html">上一页</a><span>...</span><a href="御制诗集_page925.html">925</a><a href="御制诗集_page926.html">926</a><a href="御制诗集_page927.html">927</a><a href="御制诗集_page928.html">928</a><a href="御制诗集_page929.html">929</a><span class="current-page">930</span><a href="御制诗集_page931.html">931</a><a href="御制诗集_page932.html">932</a><a href="御制诗集_page933.html">933</a><a href="御制诗集_page934.html">934</a><a href="御制诗集_page935.html">935</a><span>...</span><a href="御制诗集_page931.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
