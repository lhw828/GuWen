<!DOCTYPE html>
<html>
<head>
    <meta charset="UTF-8">
    <title>御制诗集 - 第 459 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 459 页/共 1326 页</h1>
    <div class="content">　　右张观茅堂倚咏
　　依林结宇翠隂浓闭戸经年客鲜逢谷口板桥不妨设丛条都解扫尘踪
　　右方从义廽溪林屋
　　新正养心殿
　　西师归振旅东陆舒由庚执徐奉执规持躬凛持盈三白兆宿嵗万几简新正闲中足养心而予有所怦懐安岂良图无逸斯元亨自强励不息善长时偕行
　　降防免甘省辛已年正供诗以纪事
　　邉省民风淳是予亟嘉眷师旅所由经能无劳郡县连嵗免正供给值酬输转遇灾仍赈恤闾阎期恵遍即今纵武成休养寜当缓【叶】预免循向例【去嵗即预免今嵗正供矣】初春颁涣汗恵心勿问吉助阳实政见
　　王渊鸜鹆梅雀
　　鸜鹆噪枝头麻雀为惊起由来小畏大物情诠易理在上贵不骄其祥来止止
　　祈谷斋居
　　元正昨才过翼日斋居防祭无不用敬况此祈民天庆典例弗举在簴彻乐悬嵗前已立春春屏朱戸骈秋金双麦穂防绮太平钱徴吉匪为已所愿丰农田莲漏迟铜壶几暇殊清便安静迓崇禧无妨什华篇
　　竹琴
　　庸讵中郎防下来应縁从事宅邉材虚心雅似大弦义劲节全将次柱该鸣鳯栖鸾诚不忝秋风凉月也堪陪漆胶布藻浑无借便是诗中有别裁
　　邹一桂梅竹
　　碧琳竹与粉珠梅着壁多时谢别裁寻咏睾然缅江左平安春信早传来
　　诣斋宫叠去嵗韵三首
　　辰木庚金嵗徳阳躬亲祀事我其蘉春朝早将于耜诣宿惟殷祝锡穣
　　春色皇州日午中六街三市瑞烟笼大光延美诚斯日磐石苞桑敢懈衷
　　和訚凭辇朅观诸九陌依然积雪居今嵗景光胜去嵗惕干即切庆忻余
　　祈谷礼成述事
　　祈年寳殿耸三成松盖芝田积瑞霙五位
　　天行临上日
　　辛穰嵗德合阳庚芬芬懿懿陈笾豆济济跄跄引辟卿骈叠
　　圎灵昭贶祉诚忻诚感畏尤诚
　　竹如意
　　本是筼筜节幻为薝卜花指挥寜复落金矣不重沙
　　金廷标鬻茶图
　　绣壁琳溪緑隂防择胜建城权歇担龙脑不入恐夺真鳯髓小异何妨淡涤烦喜就碧梧风供役且殊阳武僮然疑突间祀陆羽依稀椀际遇卢仝周昉寓意古无比小幅传神颇清美已饥已溺禹稷懐渇亦人情吾厪此
　　新正重华宫侍
　　皇太后宴
　　鳯辇临龙阁新年第一祥彤庭増喜气緑野遍春光欣荅初韶令钦称
　　万夀觞枌橑兰百和胜帖燕双翔防服孙曽绕
　　遐龄日月长宫中行
　　乐养欲以化羣方
　　三友轩
　　妙迹缘收益友三名轩聊复助佳谈讵惟笈里古香挹更爱窓前生意含触目无非逺尘俗防心皆可入研覃几余适足供清赏广厦千间忆輙慙
　　柯九思白云精舍图
　　精舍惟闻称白云主人姓氏未教闻个中若用鼠须笔书法何如王右军【九思自识云用张可鸥砚郭忠恕墨故戯及之王右军得此笔法于白云先生亦有出也】
　　迩日
　　武城歌振旅长途归凯军汜胜占三白积玉遍塍鳞迩日更有喜次第奏章闻王畿固普被河南北亦均于东逮登莱于西则晋秦江浙及荆防盈尺报铺银深消遗蝗种净蠲疠气氛兵后不易值何修沐
　　天恩敬勤惟益黾遑敢忽笑嚬休养惬恒愿额庆同吾民
　　题唐寅晓林慈乌
　　反哺乌之性自然人生百行孝为先指乌兴孝为图者未读驺人告子萹
　　重华宫曲宴御前藩王大臣侍卫及内廷翰苑诸臣即席得句
　　曲宴重华隔许年【自丙子新正赐宴侍臣于今已五年矣】旰宵惟是厪筹邉却欣汜胜占三白况值武成拓八埏嘉与贤藩酬绮莭便宣翰苑赋瑶篇尚懐奏凯归来者风雪长途正着鞭
　　新正重华宫锡宴聨句【有序】
　　穰金纪嵗丰玉迎春万彚所以由庚喜志昭华之琯六师于焉洗甲懽行酺乐之樽爰因嘉防以聨情用撰芳朝而展宴时也宜人序近七种菜先挑几日膏融
　　祈谷辰过九微灯预试一旬风暖旧藩新属咸依扣砌敷茵枢府词垣共拓芸窓给札晴延绮旭温树茏防润带琼霙唐花馧馞快覩台端景庆雅奏初调漫呈槛畔鱼龙弥文讵侈槃荐天方之果蒲萄苜蓿兼珎拍谐黙克之音僸佅兠离并采传呼防客既手擅跳丸宣赐僬童亦身娴倒刺凡以备升平之盛事寜将崇雕缋之浮辞况看虎帐凯旋饮至礼隆郊劳即伫龙楼俘献受成欢洽登歌亿年保泰惟殷摛七字毋忘规颂咨百执赓飏斯永属五廵正叶畴图
　　【御制】朱鸟龙楼积素晴筵开翰墨韵重赓青阳初祉欣同迓
　　丹地新禧肇大亨响彻钧天如哕鳯人来昧谷快迁莺
　　衣冠侍
　　陛趋元防【臣傅恒】干羽陈阶贺武成勃律不烦招尺简髙昌早见系长缨于阗逺献方流璞【臣来保】渥水频牵汗血骍金叶表通诸国字緑头籖押外藩名十千稼兆三秋实【臣史贻直】戊巳屯开万里耕柑先一旬分裹帕蓂当五叶恰抽萌波融鸡塞辞输挽【臣蒋溥】
　　【御制】沙暖龙塠免践更舒叠羣知方出震执徐兼值大横庚崇文行令非为数
　　赐复宣纶亦既并撃壤讴謡传野叟负经踊跃徧新黉衢尊满挹膏滋盎【臣刘统勲】厨萐和扇露擢茎大地欢腾昭豫顺
　　圜坛礼备格
　　纯诚东华韶共
　　仪锽转【臣陈悳华】南陌春随爆竹訇旛缀椒花芳气洽檐霏柏子篆烟横华茵班列东西序【臣刘纶】葩瑵璎垂大小檠捧爵一时承燕衎筹邉五载仰
　　权衡风传月竁销烽堠【臣董邦达】
　　【御制】水挽河源洗甲兵厄鲁王庭浄遗骑筠冲囬部列编氓凯旋伫锡太平宴
　　丰庆还开不夜城凸鼻襁儿羣接踵冐耏角技俨分棚铜弦急拨兹调【臣裘曰修】檀柱徐搊郝索筝罽防花冠纷拉遝蛮箫羯鼔逓嘤铿弄丸脱手双拳搰【臣于敏中】纳卵承眶一目瞠碧椀空中矜妙旋长竿齿上诧孤撑曲翻于蒍珠聫袂【臣介福】术幻侲僮锦倒绷耸体翩翾疑鷰濯悬跟彳亍学夔辘轳贴地侏儒小【臣金德瑛】
　　【御制】宛转登塲傀儡轻舞杂都卢观曼衍乐陈僸佅叶和平作歌敢忘钦防意
　　献颂惟抒敬尔情躔正南弧环壁曜晖眀西巘丽霄峥自
　　天题处仙毫润【臣观保】绕座看时瑞采生简授螭防思乙乙壶传虬漏响丁丁那居岂弟鱼依藻【臣钱汝诚】式燕笙簧鹿食革仙木葳蕤临画槛绮钱飘飏对文楹称身囊锦当膺佩【臣王际华】如意雕琼盥手擎十字甘应逾说饼五侯鲭讵数调羮云腴嫩浥分佳茗【臣钱维城】
　　【御制】霜颗香回擘细橙三品堆盘西域果百珍饤盒大官饧防屏寳胜迎人日
　　乌弋黄支奉
　　夏正翠甲待挑七种菜丰貂齐晋
　　万年觥谢庄衣防三英粲【臣窦光鼐】汜胜书占百谷精太蔟律调鞮鞻掌孟陬次应摄提贞云凝鳷鹊寒犹峭【臣张泰开】玉琢狻猊貌尚狞蒲类水澄开赤县昆仑关逺接瑶京鲽鹣奉賮占风至【臣金甡】葵藿披忱向日倾即启
　　鳯阊传献防早看鱼海拜来伻春台人共登三壤【臣倪承寛御制】夀防思将遍九瀛北漠喜聫东壁侣唐花争共腊梅荣一家中外诚斯际对侑巵惟慎奉盈
　　沈周石湖图
　　行春桥及上方山厯厯曽经想像间老沈真齐黄典范坐逰那费往和还今非今亦昔非昔忙自忙兮闲自闲寄语桂坡【沈周自识为桂坡先生作】应好在对图赢得几酡顔
　　人日瀛台即目
　　问
　　安长乐哕鸾声佳祉欣占人日晴只以对时懐位育因之取便到蓬瀛嵗华见说登台赏国典惟遵彻乐韺【是日忌辰例不举乐】寳月楼头春色好为田一揽万民情
　　登寳月楼
　　耸出宫城五色云皇都佳气鬯氤氲居中揽外襟懐畅撃毂摩肩軄植殷正看银屏当七日且迟玉镜与平分近臣惟是知有喜那识持盈一念勤
　　赋得潄芳润
　　窈窕云廊转邃清芸阁通经书趣有永翰墨乐无穷润发心源濬芳含意蕋融集虚原践实释躁匪谈空浴徳期瀸渍研精勉扩充讵惟资藻句二典企钦崇
　　题瀛台木变石六韵
　　香扆前墀峙棱棱胜国留莫稽来所自难悟是何由风雨长林里荆凡大海陬精华有独得气味本相投寜介荣枯意还辞斤斧修春明如续録文献此堪求
　　即事
　　雪酥晴旭荡烟光羣玉丛中诘迳长得句便书宣砚匣懋勤供奉又应忙
　　新春丰泽园
　　今春丰泽真丰泽珠有光辉玉有烟润蔚千塍物勾甲融调太蔟气规圜栁丝积素消垂雨檐筯条冰化滴泉亟待西来新使到蓼萧好与荅韶年
　　题邹一桂五香图
　　桂
　　已艳刘安口那论呉刚手似语同馨者扵秋独能守
　　菊
　　聨桂自居弟頋梅堪号兄合是徴士友色香总絶清
　　梅
　　斜掠一条冰品题难揣称圏圏防防里直是佛心灯
　　兰
　　入卫风人咏宜楚大夫滋即此足终古寜惟芳四时
　　水仙
　　伊人生面开别有五君子如语松栢竹共梅复扵此
　　新春防清院
　　西苑筵开恵逺人需传外办且逡廵石泉益峭縁经雪竹栢虽苍解媚春趁暇仙壶聊恱目开韶翰席越怡神土膏香润向阳草念到农田慰是真
　　云绘楼
　　棣通景物鬬韶妍又见鱼鳞皴逺天水墨丹青争献技东皇寜许一家専
　　题同豫轩
　　在卦坤遇震徳为顺以动利建侯行师其说备周孔此轩虽旧构此义实常竦作乐崇显承清刑服林总鸣凶有必吝介吉无虗恐盱视迟则悔大得朋接踵贞疾防业安成渝致戒重六爻防通情大易寜凿空于焉观玩辞如弗胜洞洞传讵借田丁筞如读鼂董庭前植碧梧吾将企萋菶
</div>
    <div class="pagination">
<a href="御制诗集_page458.html">上一页</a><span>...</span><a href="御制诗集_page454.html">454</a><a href="御制诗集_page455.html">455</a><a href="御制诗集_page456.html">456</a><a href="御制诗集_page457.html">457</a><a href="御制诗集_page458.html">458</a><span class="current-page">459</span><a href="御制诗集_page460.html">460</a><a href="御制诗集_page461.html">461</a><a href="御制诗集_page462.html">462</a><a href="御制诗集_page463.html">463</a><a href="御制诗集_page464.html">464</a><span>...</span><a href="御制诗集_page460.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
