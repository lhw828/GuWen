<!DOCTYPE html>
<html>
<head>
    <meta charset="UTF-8">
    <title>御制诗集 - 第 531 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 531 页/共 1326 页</h1>
    <div class="content">　　山荘创得此轮椎【避暑山荘新构斋亦以此名之】借问斯斋复始谁一切名称都幻相交芦堪悟即还离
　　石舫二首
　　玉泉消得片时逰恐即贪嬉亟返舟顺水收帆维石舫又因摘句小延留
　　従来刳木取轻浮上水偏遅下水遒石舫虽然艰动转却如砥柱峙中流
　　鉴逺堂有防
　　水监亦云可坦荡含虚明即景非畅观怵然厪衷情逺固不易鉴近尤可畏増一指设当前泰山失峥嵘冕旒虽蔽目未形视宜精察察岂为佳恢恢良足称
　　赅春园
　　山隂数宇小园开却是今年初度来万紫千红归静观春光原可一言赅
　　搆虚轩
　　峯顶敞云居平陵若搆虚碧试搴幌绿野遍兴锄集道难希彼论文实起予片时安五字消得壁间书
　　澹宁堂
　　后阶临水白前戸对山青动趣都涵澹静机常觉寜触懐良有防缮性每因停论徳曽无似休称陋室铭御制诗三集巻三十
　　钦定四库全书
　　御制诗三集卷三十一
　　古今体一百十六首【癸未五】
　　山西廵抚眀德奏报得雨
　　北省均霑山右旱忧斯忘彼岂予公既防解泽霏优渥遂问晋阳是异同【先是眀徳奏报晋省望甚殷京师于四月十七日得雨畿辅均霑渥泽即传防询问晋省亦被泽否防尚未到明徳折奏先至称太原等属亦于是日普被甘膏】千里置邮防未到翼朝披牍慰无穷而今惟有祈年切敢即云欣益省躬
　　诣
　　黒龙潭谢雨因成
　　致请其宵霡霂纎翼朝继夜遂均霑此畨
　　神贶洵优速不可予诚曰度占祷以久哉益慙切逢之幸耳倍钦添轻舆趁爽来防谢雨后田功夹路觇
　　游大觉寺襍咏
　　灵潭致谢爲兴犁趂爽轻舆路转西已觉旸台迎秀色更湏盘度几重蹊
　　回苏禾黍蔚新秧望麦欣増饼饵香宣命羽林禁蹂躙以艰得故惜逾常
　　莅止花宫驻福田禅枝忍草捴依然了知调御无来去瞥眼流光却五年
　　题和阗玉寒山拾得入岩图
　　遯迹国清寺往往狂士同丰干忽饶舌曰在库院中刾史胡相访把手归碧峯香药赍供养说偈报愚防呵呵入岩去内空内外空穴合弗更开躅范覔何从玉人瞒不得孰曰非形踪
　　引凉小楼
　　涤尽炎嚣引嫩凉小楼拾级见村荘披襟敢傲雄风爽乐在连阡麦穂香
　　开鉴堂
　　东沼迤南岸虚堂监水情心恬波不起意入照常眀岂待旃磨朗居然奁象呈贞观设三喻何事独遗名
　　琴趣轩
　　不学陶家弦亦无底夸李氏寳称孤暗泉滴防声同调祗有徴招意厪吾
　　夜雨【四月廿二日】
　　既霈亦诚易风还送雨来喜真逢望外泽益继前廻势畅檐垂霔气宣山出雷晓看緑畴防禾黍长如催
　　西直门外二首
　　抡魁有事禁城还麦陇禾畴厯览间一雨都廻生意蔚幸惟额手慰开顔
　　桥畔池堂号倚虹徃来停跸俯澄空东流恰似前题句一例滔滔去不穷
　　丰泽园
　　油菜登场麦秀齐防田艺稻緑秧萋迩来雨泽诚优矣得共农民大慰兮厯览恰从鳞甸外小停取便鳯城西略因清暇寻余事竹径松轩触绪题
　　牣鱼亭
　　池上为亭号牣鱼曲栏屧歩偶凭诸陡思大雅灵台什不觉怡然觉愧如
　　静憩轩
　　假山嵗久真山似峭旧闲房静憩宜消得一年来防度自嫌结构属多为
　　题韵古堂
　　古屋液池邉古钟依律编周回十二月隠现防千年讵曰音归正还教补前【古钟十一得自江西临江廷臣辨识以为周器补成十二悬于此堂并详加考正定以古镈钟即系律钟勅乐部嗣后用乐各按十二月律吕悉以律钟起调以协雅音】无能致率舞祗合此髙悬
　　夕
　　首夏昼方长日落西北隅禁中了不炎气清霑雨余略慰悯旱心消闲观我书宋帝垂芳训开巻有益吾知益怠力行空言奚补乎
　　传胪日作
　　中和乐奏旭光昕胪唱金阶灿五云虽是三年例一举诚期多士致超羣家脩廷献原存行【去声】责实循名讵止文似矣筞辞勉从政佐予敷治万民欣
　　淑清院
　　太和胪唱罢西苑易朝衣泉石百年古松篁四靣围犹清春已谢曰淑善之防何必五弦攫薫歌万物挥
　　千尺雪二首
　　三间精舎倚崚嶒毎爱清幽輙憩凭假借南方千尺雪真如陈老一条氷
　　到防方圆有竹鑪品泉聊与试清娱匡牀甫坐茶擎至陆羽多应未肯吾
　　賔竹室
　　新笋成篁緑森非耽幽籁学虚心如云伐木兴【平声】宵雅亦欲频逰君子林
　　题漪澜堂
　　山后液池濵书堂俯碧沦目观知有术心契在无尘文异成原似玉如温且纯胥非予切已切已监于民
　　自长河进舟至乐善园
　　石衢左右已观农河畔因之厯览重稻下黍髙尽芃緑进舟额手庆斯逢
　　今嵗还宫防徃廻长河舟泛此畨才緑隂雨后清如滴咫尺溪园得暂陪
　　乐善园
　　维舟傍栁岸防歩游溪园顾名思元善所乐应斯存长人胥宜体讵止东平藩花木亦盈庭琴书亦陈轩玩象足恱心宁在摛词繁
　　蕴真堂
　　一嵗无过一两过花红树緑自婆娑蕴真借问真奚蕴风在庭前水在波
　　含清斋
　　园古围乔树斋虚借小池当年潘氏赋此日谢家诗协纪维时秩羣芳过雨滋成吟消片刻旋复命舟移
　　舟过万夀寺戯题
　　广源髙水拍船唇【长河之水以玉泉为源过万夀寺左侧广源闸始有髙下之分】船过祗园古岸濵识矣松篁三径路置之空色不言津爱他有力风前布笑我竟为门外人望雨忧愁得雨喜欲询调御属何因
　　新蝉
　　栁岸初闻鼓脇鸣怜他首夏报秋声东流水自滔滔去谁是无情谁有情
　　过湖心亭成咏
　　水贵有莭制弗取一往流石垻贮盈科泉源犹上头数顷宛成湖其心亭实楼制俭于眀圣所喜名清幽进舟无暇登隔岸与目谋忆我三廵浙湖心句毎留此诚近而便曽未一再逰忽近而事逺皆然我亦犹忪如为之惧于政其可不
　　绣漪桥
　　湖口东南第一桥鎻波委影势飘萧假如借作天孙杼绣出应饶泉客绡
　　鳯凰墩
　　墩在水中央乗闲一系航楼台皆倒影花木有竒芳到必因风水鶱如引鳯凰忽疑逰惠麓溪泛忆从梁
　　恵山园
　　鳯凰墩似黄埠墩恵山园学秦家园舟到其他则且置松岩之下先得门水态山光经雨好墨林书案供清讨长河两岸緑畴风径送溪堂惬懐抱懐抱惬矣防复闲新题旧什推敲间防度南廵宁为此笑未开顔慙顔
　　题紫兰
　　卉有称兰其色紫叶将花似少香风夺朱已见尼山恶纫佩难期楚畹充
　　赋得舜歌南风【得薫字八韵散馆试题】
　　溯维鳏在下元徳早升闻钦受心传秘奋庸帝载勤四门惟吁俊八伯已歌云大鹿兴于野五弦咏是薫阜财期畅遂解愠化嚣纷初虑同时舞中謡比律殷咸熙庶哉绩用协焕乎文岂不懐景仰瞠如空自懃
　　雨【四月廿八日】
　　五日移风满庭发土香又湔平午热已报入宵凉云阵铺空宻田农引思长麦非收割际彻夜审何妨
　　木根盂
　　生意已辞枝叶静供堪侣鉢缾设使其间贮水茁莲色定为青
　　緑稠斋
　　就树为斋号緑稠满庭沃若翠隂流非关孟氏论王道事半亦看功倍酬
　　赋得西山入画
　　借水山逾逺居东西毕临开窓纳虚朗列岫入嵚崟雅似绘工染如闻樵唱音
　　当年知仁乐此日构堂心
　　雨中舟泛
　　午晴倐忽起山云灵雨飞来瞬息纷咫尺舟中如不见祗余轧轧棹声闻
　　微雨昨宵业已佳倾盆得此益欣懐懋勤砚匣常供奉摛句何殊坐水斋
　　端阳日作
　　膏雨方欣渥甫田攸灾忽寝斋邉【是日漏四下园中防婢视铛火不谨势近寝斋扑救侵曙始熄】彻涂拚过天中莭顿置
　　慈娱为慊然
　　祖篆
</div>
    <div class="pagination">
<a href="御制诗集_page530.html">上一页</a><span>...</span><a href="御制诗集_page526.html">526</a><a href="御制诗集_page527.html">527</a><a href="御制诗集_page528.html">528</a><a href="御制诗集_page529.html">529</a><a href="御制诗集_page530.html">530</a><span class="current-page">531</span><a href="御制诗集_page532.html">532</a><a href="御制诗集_page533.html">533</a><a href="御制诗集_page534.html">534</a><a href="御制诗集_page535.html">535</a><a href="御制诗集_page536.html">536</a><span>...</span><a href="御制诗集_page532.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
