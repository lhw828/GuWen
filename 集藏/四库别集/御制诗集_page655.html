<!DOCTYPE html>
<html>
<head>
    <meta charset="UTF-8">
    <title>御制诗集 - 第 655 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 655 页/共 1326 页</h1>
    <div class="content">　　糓种如人心其中含生生韶月开初律向阳草欲萌三之日于耜东作农将兴筠筐浸春水次第宛列成
　　耕
　　四之日举趾吾民始事耕驱犍更扶犁劳防拟鱼頳水寒犹冻足不辞来往行讵作圗画观真廑宵旰情
　　耙
　　皮衣岂农有布褐聊御寒翻泥仍欲平驱耙漾细澜率因人力惫亦知牛股酸寄语玉食者莫忘稼穑难
　　耖
　　覆耕不厌勤塍头更畛尾齿长入地深土细漉成滓旋旋【并去声】泥复沈澄澄波欲起耖功乃告竣方罫铺清水
　　碌碡
　　南木北以石水陆殊命匠圜转借牛牵牛蹄踏泥浪蹄伤领亦穿乃得田如掌惟应尽此劳遑敢恃有相
　　布秧
　　浸糓出诸笼欲拆甲始肥左腕挟竹筐撒种右手挥一亩率三升均匀布浅漪新秧虽未形苖秀従此期
　　淤防
　　既备播农人有相【去声】赖田祖灰草治疾药粪壤益肥乳攻补两致勤仍望以时雨逮其颖栗成辛苦费久许
　　防秧
　　新秧五六寸刺水绿欲齐轻防虞伤根亚旅共挈携担簏归扵舎以水洗其泥不越宿即插取东移置西
　　插秧
　　芒种时已届蚕暖麦欲凉未离水土气趂插穉秧郤歩复伸手整直分科行不独箕裘然服畴敢或忘
　　一耘
　　耕勤种以时庭硕苖抽新撮踈镞后生稂秕务除根塍边更戽水溉田漾轻纹胼胝正尔长劼劬始一耘
　　二耘
　　徐进行以膝熟视俯其首平垅有程度丛底毋留莠箪食与壶浆肩挑忙弱妇家中更无人擕儿遑虑防
　　三耘
　　三耘谚曰壅加细复有耔沤泥培苖根嘉苗勃生薿老农念力作瓦壶挈凉水苦热畅一饮毕功戒半委
　　灌溉
　　决水复溉水农悉用荘桔槔取诸井翻车取诸塘胥当尽人力曝背那乗凉粒食如是艰字饼嗤何郎
　　收刈
　　我谷亦已熟我工犹未卒敢学陶渊明五斗羞腰折男妇艾田间秋风侵布褐秋风尚可当防畏冬三月
　　登塲
　　九月筑场圃捆积颇庆优束满新架穂遗旧畴周雅咏如坻奄观黄云秋回顾溪町间白水空浮浮
　　持穂
　　取粒欲离藳轮耞敲使脱平场宻布穂挥霍声互彂即此幸心慰寜复厌耳聒须臾看遗突然如树柮【读作兀】
　　簸扬
　　禾穂虽已击糠粃杂陈前临风扬去之乃余浄谷圎怜彼农功细嘉此农心専所以九重上愓息防祈年
　　砻
　　有竹亦有木胥当排钉齿其下承以石磨砻成粒子转轴如风鸣植架拟山峙不孤三时劳幸逢一旦此
　　舂碓
　　溪田无滞穂秋林有落叶农夫那得闲相【去声】杵声互荅一石舂九斗精凿期珠滑复有水碓法转轮代足踏
　　籭
　　织竹为圎筐踈宻殊用簸踈用砻以前细用舂已过筲三弗厌精登仓近堪贺力作那偷闲谁肯茅檐卧
　　入仓
　　村舎亦有仓用备供天庾艰食惜狼戾盖覆借屋庑背负复肩挑入厫忙日午输赋不稍遅恐防租吏怒
　　浴蚕
　　浴蚕同浸种温水炊轻烟农桑事齐兴衣食均民天纸种收隔嵗润洒百花泉比户恐失时力作各争先
　　下蚕
　　吴天气渐暖铺纸种渐髙破殻成蚁形绿色细似毛轻刮下诸纸鵞羽挥如刀女伴絶往来俶载蚕妇劳
　　喂蚕
　　猗猗陌上桑吐叶刚少许摘来饲乌儿筠筐食共聚气物尽知林外仓庚语设无蚕绩功衮职其谁补
　　一眠
　　蚕饱初欲眠蚕忙事正长少妇独偷闲深闺理新妆中妇抱幼子趂暇哺向阳大妇缝裳衣明朝着采桑
　　二眠
　　初眠蛾蜕皮村屋低垂幙七日变如故首喙壮不恶扵当二眠上架依前若弗食复弗动圎筐贴细箔
　　三眠
　　再起蚕渐长【上声】桑叶可食半是时叶亦繁陌头隂欲暗篝镫视女郎昼长夜骎短三眠拟三耘农桑功不乱
　　分箔
　　眠起有定程不缓亦不促逮三蚕大长【上声】分箔陈盈屋薙防要及时蝡蝡色泽緑移东复置西吴娘工作熟
　　采桑
　　柔桑采春初逺扬采春深饲之别早遅时序毋相侵蚕老需叶多升树劳捜寻雨则风诸阳燥又润诸隂
　　大起
　　木架庋筠箔室中避风雨蟫首食全叶须臾尽寸许喜温不耐热引凉向日午酌剂适物性嗟防彼贫女
　　捉绩
　　家家闭外户知是为【去声】蚕忙夙夜视箔间弊衣复短裳緑形将变白丝肠渐含光拣择戒遅疾齐栋堆如冈
　　上簇
　　束草置箔间不长亦不短蚕足縁之上肖翘力犹软喉明欲茧清和律已暖谁谓村舎中苍山忽满眼
　　炙箔
　　蚕性究畏寒终朝不卷幕仍期成茧速火攻用炙箔丝虫将结网银光铺错落兽炭拣良材率欲无烟觉
　　下簇
　　红蚕既作蠒堆簇如雪山取下卬盛筐秤视倚屋阑蚕一茧获十丰熟妇女欢回忆昔蹙眉幸博今开顔
　　择蠒
　　宜绵夸八蚕宜丝贵独蛹一家聚择之分品各殊用丝待人之买绵御已之冻劳而弗享报女红可勿重
　　窖茧
　　蛾若破茧出丝断如败叶斯有瓮窖法封泥固周浃深埋取寒气掘地挥锄锸何必诩髙昌草实称白防
　　缫丝
　　茧终丝之始犹未闲女娘灶下飏轻烟釜中沸热汤度戒过不及乃得丝美长转轴仔细看梧月已上墙
　　蚕蛾
　　视茧圆与尖雌雄别较然择美待化蛾齧茧出其圜成偶经昼夜布子宻且绵纸种敬以收黙祝富来年
　　祀谢
　　丝成合报谢东吴复西蜀人以神防心神以人寓目盈几银镂陈蚕功佑防辱虽酬已往恩仍祷方来福
　　络丝
　　缲丝甫报毕络丝应及节工作有次序此风盛吴越麤细卒未分要使无断脱转防对篝镫明河影欲灭
　　经
　　既络丝纳簆置轴两端排引以为直缕理繁徐往来条贯期毕就比无曲回设拟悖如綍敢曰经有才
　　纬
　　浸纬非细工付之小女丫谁知素丝中乃具种种华精【经】次【纬】扵是别转轮引绪斜由分渐成合小大殊轴车
　　织
　　濶室置机架有轴亦有栏往还抛玉梭那辞素手寒错综乃成功万丝得一端织女若是劳布衣已原单
　　攀华
　　椎轮生大辂踵事何太勤素帛増攀华丝缕益纠纭既成黼黻章亦焕河洛文为者自不知如山出五云
　　剪帛
　　精麤不中数广狭不中尺王制弗鬻市要义寓翦帛辛苦岂易成欲裁心自惜耕劳蚕亦劳视此吟篇着
　　新正万夀山
　　一度韶正一度新夀山今嵗又初廵泰和防合人心豫春泽优霑物象匀旭烘【去声】树梢珠作缀烟开塍畔玉为鳞寜因绘景増佳丽利在农田喜是真
　　题玉澜堂
　　堂陛俯平湖春氷雪满铺迷离同一色茗邈冺方隅絶胜縠还绮羣栖雁与鳬静看坚白里澜意讵寜无
　　含新亭
　　俶景亭前又不同曽非嫩绿与轻红欲知万物含新意只在贞元一气中
　　怡春堂
　　溪堂倚叠峯雪积玉芙蓉气防不知冷春光早胜冬铺田素已厚出岫霭犹浓底是心怡防端因庆在农
　　戯题石舫
　　防檠应节讶渔镫欲笑天随得未曽总是不防还不桨那知依水与依氷
　　关九思松壑擕琴图
</div>
    <div class="pagination">
<a href="御制诗集_page654.html">上一页</a><span>...</span><a href="御制诗集_page650.html">650</a><a href="御制诗集_page651.html">651</a><a href="御制诗集_page652.html">652</a><a href="御制诗集_page653.html">653</a><a href="御制诗集_page654.html">654</a><span class="current-page">655</span><a href="御制诗集_page656.html">656</a><a href="御制诗集_page657.html">657</a><a href="御制诗集_page658.html">658</a><a href="御制诗集_page659.html">659</a><a href="御制诗集_page660.html">660</a><span>...</span><a href="御制诗集_page656.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
