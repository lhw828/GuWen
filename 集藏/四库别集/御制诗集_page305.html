<!DOCTYPE html>
<html>
<head>
    <meta charset="UTF-8">
    <title>御制诗集 - 第 305 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 305 页/共 1326 页</h1>
    <div class="content">　　圣藻光楣梠【大成殿内　　皇祖皇考皆留匾】君师责并钦
　　读左传
　　荀吴伐鲜虞钜鹿围其鼔或请以城叛穆子拒弗许好恶苟弗愆民皆知适所弗赏为失信赏恶【去声】则何取欲城而迩奸所丧多无补鼔人杀叛人缮备更守御围之又三月请降仍致语民犹有食色姑修而城拒食竭告力尽取之方振旅不纳叛仍当【去声】不抚降何处信如待食竭菅命岂弗苦何云不戮一谬托怠弗贾子鱼诮宋襄致志鼓儳可【叶】设其爱二毛则如服于楚比义可知非何事丘明叙浮夸真定评吾闻之韩愈
　　题王防有余清圗
　　云横青嶂逺屋绕緑林疎真觉乐无闷堪名清有余山妻供鸡黍野客话琴书却笑骚人昔何须更卜居
　　春祭
　　社稷坛礼成述志
　　銮舆凤阙向西旋敬举春祈吉戊涓素积烟融雪以后阳烝脉发社之前【是月二十日春分始社】于论钟鼔调宫征诞降秠穈荐豆笾更冀
　　厖褫锡昭假献俘指日外壝边【凡献俘者白组繋俘陈于外壝旁时阿睦尔纳尚未就获故云】






　　御制诗二集巻六十
　　钦定四库全书
　　御制诗二集巻六十一
　　古今体八十九首【丙子二】
　　二月十三日啓程躬祭
　　阙里适以是日逆贼阿睦尔撒纳就擒捷音至理宜
　　躬诣
　　祖陵叩谢因以路便命改程先谒
　　泰陵俟曲阜回跸敬当往谒
　　孝陵
　　景陵七字成诗一心志庆
　　抚定伊犁功庆成告功
　　阙里此涓程胡为背徳图専地卒至生擒递捷旌数日纡途近申谢
　　二陵遥望迥悬诚
　　祖功
　　宗徳叨鸿祐益切冰渊戒满盈
　　鸷性安能饱竟飏逺夷亦自识纲常【时将军防楞帅师深入诸部为阿睦尔撒纳煽动者举悔从逆之非都尔伯特台吉伯什阿噶什率库本诺音台吉诺尔布等协力致讨贼乃就获】虚传三窟蔵身谲实许千庐悔罪良肯使防魂潜釡底宁同飞鸟叹弓蔵【上年略定伊犁阿睦尔撒纳为副将军功成宠赉甚渥方召赴山荘锡宴而逆贼反覆性成潜萌为四部总台吉之志所图不遂乃中道叛去胁其党为乱卒底于诛】钦承天贶慰还惧鱼海龙堆日月光
　　黄新荘行宫叠去嵗韵
　　去嵗命贞师邀庥敬谒
　　陵功成信云速而何乖变生讨叛重致诛虎旅践王庭鼓勇合众力露布传红旌瀚海销兵气天弧靖狼星防佑申素悃吾宁漫改程
　　月
　　柏望冰轮欲满规春云傍晩去何之离宫行漏方初度砚匣冰壶又一时馡馥那须亚盆萼扶疎偏爱上窓枝上元寳月成前月过隙流隂迅若斯
　　长沟
　　风吹陌栁雪余坡迤逦长沟防骑过底识年来增户口草团瓢较向时多【易州房山一带村民率结小圆茅庐居之谓之草团瓢云】
　　野水弯环抱郭流治田兼复牧羊牛长官宜读郭駞传不扰其余任自谋
　　毳服春朝尚峭寒房山遥在白云端髙低土脉皆润歴览吾心略为寛
　　花朝
　　今嵗花朝花事无闰迟寒未吐花须晓园剪缀宁烦效温室烘培也不须已喜韶光称有脚偏饶清兴阅沿途鸣鞭春色原如许陌栁薰黄看几株
　　过拒马河
　　浮梁之上春风轻浮梁之下春水生凭舆春意已满目尚有湍流挟冰行燕争赵攘无消息割据犹传拒马迹我来防叩为武成乃在流沙之西极嘉兵勤逺古戒矣讨叛诚因不得已千村耕作本宴然杜甫兵车讵同此
　　永慕斋
　　春风来永慕浃嵗迅如斯遐奠叨
　　鸿佑遄臻谢
　　燕诒东程三日缓【由良乡纡道谒　　陵遂自涿州东诣曲阜仅増三日程耳】衷曲一宵迟五致嗟何及惟余此致思
　　恭谒
　　泰陵
　　载戢干戈弓矢櫜春风露布捷旗髙徂求遂得元凶繋耆定端惟
　　圣泽叨保大今犹筹抚恤诘戎昔尚忆
　　勤劳蒇功成
　　志遑云幸戒满持盈励自操
　　过荆轲山櫽括其事题辞
　　庆卿本齐人击剑兼好书盖聂及勾践避去如懦夫至燕人不识所爱惟狗屠防酒遇渐离酣歌旁若无田先生善之谓非庸人徒燕丹怨秦陵鞠武谋嫌迂武乃进田光襒席跪导途知壮未知耄国事难任谋【叶】因缘进荆卿不言死明诸尊礼舍上舍顺适惟所需激樊得其首兼具督亢图治装将啓程有待欲与俱辞决不复顾忼慨遂就车防嘉为先言九賔觐帝居舞阳果色变顾笑为揶揄图穷匕首见揕之未至躯手搏众惶急囊提夏无且拔剑击荆轲倚柱骂自如丹谋终无成国丧身亦诛行险致奇祸孰谓传言疎史迁羡名垂宁识仲尼誉
　　涿鹿行叠去嵗韵
　　采毦重临凹字城献功将为在泮行去年过此师方出尚忆兴寄轩辕明鸮翩其集鹰亦饱狡焉飏去自云好由来
　　天道本祸淫险逺安能恃奸巧槛车累致应自尤腆顔犹诩懐恩稠【阿睦尔撒纳叛后犹上奏乞为四部总台吉署衔尚称定邉左副将军双亲王奏中多受恩图报语】露布正到啓程际叩
　　陵途为三日留天涯尽处销兵气干戈包以虎皮收千村耕牧本无事行因释奠文教修
　　栁色
　　未窣如油緑先摇似酒黄盈盈绘春色往往罥烟光遥看近疑失无端有若狂髙楼谁望见可复腻柔肠
　　涿郡览古
　　龙安髙峙古洹流表里山河拱帝州连嵗频过縁有事告功漫拟胜蚩尤
　　华阳置酒名犹在督亢成图计已空衍水逋逃仍致败燕丹终未识英雄
　　为政穷经事岂分千秋名教系君臣昌言抗董知谁氏闻是当年绛帐人
　　赤符一脉乃三分羽葆楼桑自昔闻相傍桓侯故井在当时际防想风云
　　琼楼邉洞乗云去璧水琴髙跨鲤来此事今胡艰目覩列仙传记果真哉
　　郎山遥碧耸嶙峋注水经成字字神千载郦亭传姓氏先生合是个中人
　　胡良拒马多淫潦内帑成桥利旅烝中馈戒惟干外政颂功何事记江陵
　　紫泉行宫杂咏
　　敞轩
　　春和近全揽野绿逺偏延宋祖开门意洞明我与然
　　屏山
　　叠石为假山威纡曲屏展一览戒无遗如旒之蔽冕
　　镜湖
　　其源来紫泉输注成半亩载舟彼已然濯缨吾何有
　　舫室
　　临湖筑舫室不系常涵虚米家书画式津逮今纷如
　　椶亭
　　一笠栖防嶫望之疑阆风来往是何侣琴髙及韩终
　　虹桥
　　宛转界平湖一亭乃宛在镜清本爱凭沚芳复可采
　　鱼罾
　　石梁系鱼罾举之无一呈莫拟空行笑此间水至清
　　石迳
　　结搆肖天然﨑岖复岨峿一宿之栖迟移防可借许
　　竹埭
　　傍轩种嫩篁姌姌四五个何必羡渭川亦有清风簸
　　箭防
　　三楹向平逺用备试弧矢习武重巡方是诚我所喜
　　杂言
　　爱熊食之盐爱獭饮之酒匪爱实害之名言闻之栁心所説毁舟为枤心所欲毁钟为铎所与几何十损一得扬汤止沸抱薪救火愈甚无益谓智不可防以刈葵镜以盖巵枘凿弗入非愚而谁
　　界河
　　辽宋分疆此界河图辽因复与金和开门延敌自贻戚五国凄凉怨则那
　　示直总督鄂弥达及各属
　　畿辅嵗巡省清尘勤且谙长民宁秖此适已率为慙嵗美人教俭男耕女拙蚕【北省妇人率不习蚕桑】实心日戒五【鄂弥达以尚书暂署总督事故有五日京兆之戒】异政迹宗三切以慈祥导徐将礼乐涵休风自首善遐壤庶因覃
　　万栁隄
　　风前日日旋【去声】添黄髙下笼隄十里强恰似与人为宿约每来常是罥烟光
</div>
    <div class="pagination">
<a href="御制诗集_page304.html">上一页</a><span>...</span><a href="御制诗集_page300.html">300</a><a href="御制诗集_page301.html">301</a><a href="御制诗集_page302.html">302</a><a href="御制诗集_page303.html">303</a><a href="御制诗集_page304.html">304</a><span class="current-page">305</span><a href="御制诗集_page306.html">306</a><a href="御制诗集_page307.html">307</a><a href="御制诗集_page308.html">308</a><a href="御制诗集_page309.html">309</a><a href="御制诗集_page310.html">310</a><span>...</span><a href="御制诗集_page306.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
