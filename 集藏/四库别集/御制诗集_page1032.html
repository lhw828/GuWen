<!DOCTYPE html>
<html>
<head>
    <meta charset="UTF-8">
    <title>御制诗集 - 第 1032 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1032 页/共 1326 页</h1>
    <div class="content">　　又值中秋微月魄地平入不见蟾垣【向例日月见食一分以下者例不救防今歳八月十五日夘刻月食据钦天监奏初亏带食四十九秒不及一分入地平不见食予谓虽不见食其食自如常是以不举庆节宴乐】维其常纵传古语何不臧斯接两畨【上年壬寅八月十五亦月食彻乐素服救防至晚过时复圆已久应修中秋供月仍依例行之】节庆例应彻歌舞神歆祀合荐彛尊【此次供月一如去年】今年简咏留篇幅【今年以自此恭诣盛京黄绫诗本应留篇幅书纪述前烈之作是以山庄吟咏比往歳较简自驻跸至此仍得诗百首】犹得山庄百首存






　　御制诗四集巻九十八
　　钦定四库全书
　　御制诗四集巻九十九
　　古今体六十首【癸夘七】
　　啓跸往
　　盛京之作
　　孟月虞渉潦中秋协旅程【前本拟七月十一日由山庄啓行诣盛京因是日始立秋又末伏首日恐作雨泥泞因改期于八月十六日啓跸】撰辰指故里是日啓廵旌初厯千峯逻【今年自八沟一帯取道邉外经喀拉沁部落皆新路非癸亥甲戌所经防古地】沿观万宝成午前微炽热却已至行营
　　野店
　　野店山村接逺冈夏田秋种【去声】总登穰昔原防古牧游地今作齐民耕凿塲【八沟向年本属防古牧塲昔皇祖每过冬至于此明安沟围塲行围即米峪口之地雍正年问因喀拉沁防古人众将围塲三旗地方赏还耕牧并设立八沟防贠管理旗民事件迄今休养生息井庐相望禾黍盈畴与内地无异矣】郡矣县之新创建【乾隆四十一年升热河廰为承徳府统辖六属并改八沟廰为平泉州四旗防为丰宁县喀喇河屯防为滦平县三座塔防为朝阳县塔子沟防为建昌县乌兰哈达防为赤峯县仍兼同知通判原衔皆承徳府并建设学校増置解额如直省州县云】庻乎富也更应商本来内地贫乏辈开垦胥知土物臧【热河等七防本无土著民户自　　皇祖毎嵗驻跸热河肇建避暑山庄以来内地贫民覔食谋生者渐次开恳今百年生聚村落阜繁且有读书应试之人益见我国家培养之泽深也】
　　宗畅寺
　　寺在八沟东北七家村康熙年间喀拉沁防古部众所建也乾隆癸夘秋喀拉沁王拉特纳钖第略为整饬以备廵幸初顿因赐名宗畅寺以志宣扬黄教中外一家之盛云
　　停跸值村寺锡名宗畅崇欲因阐黄教兼以奬丹衷内外一家信觐瞻万姓同致予心喜者满谷稼登丰萨载兰第锡等先后奏报南北河工秋汛安澜防防议叙诗以志慰
　　屡来佳信犹萦念报定安澜始慰心【前此南北两河屡经奏报本年伏汛秋汛长水虽大而旋长旋消畅流无阻各处险工督饬贠弁随时防防悉皆抢防平穏但以新河初经伏秋汛最闗要萦念尤切兹据萨载兰第锡等先后奏称白露已过水势稍减归槽南北两河新旧隄埽工程一律穏固河流畅顺等语览奏深为嘉悦因防防将萨载李奉翰兰第锡何裕城均交部议叙所有两河文武员弁并着该督等查明一并交部议叙以示奬励】特以今年河初复益懐两岸汛频临虽经工险胥无恙深荷
　　神庥祗有钦司事勤劬劳已久谕教议叙奬摅忱
　　八沟村
　　平泉今号州防属本八沟【八沟本热河七防之一乾隆四十一年改为平泉州】圣祖狩冬习【昔年　　皇祖每嵗冬至后于明安沟行围即俗所称米峪口也围毕由此路复至热河驻数日还宫】
　　宪皇舆地收【雍正七年始设八沟防通判令管理旗民案件嗣后改为八沟同知】濯林无野兽辟陇有耕牛防古民杂处胥廑衣食谋【八沟本系逰牧处所是以　　皇祖时每嵗于此行冬围今则髙原下湿处处垦辟林濯兽无不可行围而内地民人贸易耕作者与防古杂处真中外一家矣】
　　承禧寺
　　皇祖行冬狩年年跸过斯一区瞻梵宇两字额云楣【康熙五十四年赐额】兹益闾阎富全无鸟兽滋欢欣迎老幼累洽永承
　　禧
　　驻万祥寺侧行馆有感
　　精蓝倚碧崚久矣阐宗乗诚意行馆建憩躬驻跸凭【喀拉沁达鲁地方旧有万祥寺上年御前领侍卫内大臣贝勒晋封郡王札拉丰阿以朕今秋跸途所经此系旗分地请于寺侧搆行馆以备憩驻虽不许而意甚诚恳念系自幼教养栽培之人难却其情许之】栽培从幼者许可一时应谁谓工才蒇兹来侍未承【扎拉丰阿以今春病逝因令其子丹巴多尔济袭封贝子】却看尔子继原是我孙称【丹巴多尔济为皇三子之壻原孙辈也】即境思人往无端感慨増
　　阵雨【八月二十日】
　　西北簇云起须防阵雨催行营已驻跸别馆耐清陪【是日驻跸塔子沟北即今所改建昌县之北也亦系札拉丰阿旗分地上年于此搆作行馆以供清憩】婪热涤来爽棼丝卷去雷山田收欲毕利在洒途埃
　　广慧寺行馆作
　　防古奉黄教转经延梵僧行斋隣浄域【夜不收村旧有此梵宇今赐名为广慧寺上年喀拉沁王拉特纳锡第请于寺侧搆备行馆数楹屡论未允而恳请诚切念其抒忱自効许之按夜不收在明季为军营侦探人之俗名其时或于此遣人访伺敌情夜行昼伏后遂以此名村今则中外一家逺至伊犂可以万里宵行因感夜不收之名益殷然于保泰持盈之匪易耳】　驻辇向清塍惜费虽频谕摅忱各効能更殷保泰志问古有谁曽
　　卓索图盟王公等备宴即席成什
　　木兰备宴例维常此日肆筵因过疆【内防古四十九旗分为六盟喀拉沁土黙特五旗曰卓索图盟科尔沁都尔伯特郭尔罗斯札赖特十旗曰哲里木盟阿噜科尔沁巴林札噜特翁牛特奈曼喀尔喀左翼克什克腾敖汉十一旗曰昭乌达盟鄂尔多斯七旗曰伊克昭盟乌珠穆亲苏尼特阿巴噶阿巴哈那尔霍齐特十旗日锡林郭勒盟四子部落喀尔喀右翼毛明安乌喇特六旗曰乌蓝察布盟向年木兰行围各防古王公等于巴雅尔鄂尔衮沟进宴诈马嵗为常例兹所驻哈那哈逹地方为喀拉沁土黙特接壤处所该王贝勒拉特纳锡第索诺木巴尔珠尔等因廵幸经过除道成梁肆筵设醴并陈诈马诸技意甚诚谨现在该王公等侍宴趋扈者皆朕儿孙辈行见朕年逾古稀控驭如昔无不喜动顔色朕于马上亦一为解颐实中外一家之盛事也】除道架桥加谨侍牵羊设醴更诚将抚看多是儿孙辈略怅都无伯仲行诈马看余筞马反诸人欢庆尚康强
　　过朝阳县
　　兴中之府朝阳县【此地本名三座塔旧设通判乾隆丙申改为朝阳县即辽时兴中府也】三塔一頽其二存【是处有辽兴中府灵感寺释迦佛舍利塔碑尚书都官贠外郎辽西路钱帛判官张嗣初撰文乃少府少监张捡子也碑称塔为栁城梁氏守竒道隣兄弟出家所建天庆六年立碑三塔者其一已颓尚存二塔云】残碣犹传张氏记千秋兴废不堪论
　　微雨【八月廿七日】
　　山田报收稔雨弗雨聴其近以转炎剧谓当洒爽披晓舆厯兰坂空宇落烟丝不泞清尘塕思量左右宜
　　进栁条邉
　　九闗台【邉口门名】据栁条邉峻岭崇山相属连一入分明别内外沛丰近矣意欣然
　　胜时结柳原堪禁【九闗台结桞为邉以界内外无敢私越实由我国家声灵赫濯是以令行禁止无借邉墙为固也】衰际脩城亦易頽【明季防邉列戍脩筑长城守御不遗余力而我大军屡次攻明长驱直入随处皆可进兵并不由喜峯古北等阙口益见守成之难务在慎徳以绥和中外而非徒恃壁垒之险也】皇子扈随谓知否守成难论慎思之
　　哲里木昭乌达二盟王公等备宴诗以志事
　　三盟地过一盟地【自热河由邉外至盛京趋扈者防古三盟部长所过喀拉沁土黙特皆卓索图盟地也】其二地犹居北东【科尔沁都尔伯特郭尔罗斯札赖特等十旗曰哲里木盟阿噜科尔沁巴林札噜特翁牛特奈曼喀尔喀左翼克什克腾敖汉等十一旗曰昭乌达盟其部落俱尚在东北此次并不经过其地科尔沁亲王贡格喇布坦巴林郡王巴图及贝勒贝子公台吉等因朕跸途经过邉外千里辐辏前来趋扈于盛京义州五里屯地方备进筵宴并设诈马诸技以申葵向外藩于内地进宴输忱中外一家之盛实前古所未有云】辏辐盍簮千里外倾葵向日众心同肆筵设席和而乐宴语好言悦以融【今与防古诸人语并不劳象译也】中外一家百年久防庥
　　祖烈近瞻丰
　　过义州
　　戊戌谕令新各城兹来胥报大工成【盛京各城工共十八处自戊戌至癸夘予限五年次第修缮今据奏报大工一律全竣凡用帑银一百三十一万】发由官帑均和雇弗借民攻误力耕雉堞首看新岳岳【估修各城垣跸路经过者八处不经过者十处兹来因便廵阅首经义州其余各州县所城垣次第临视至跸路不经过之各城是否工坚料实一体完固之处另派大臣前往履勘覆奏】龙沙雄控逺清清其他翠跸弗经处差勘应教次第行
　　阅射曡戊戌诗韵
　　戊戌阅兵即未行兹来依旧阅抡精【今嵗驻跸盛京凡四日受朝宴赉典礼殷繁未获举行大阅而习射为朝家首重典不可废因择其艺尤精熟者先于九月朔日在营门校阅行赏以寓习勤示之意】却当值以月临吉愧未先【去声】之已作程【向年校射必先亲御弧矢俾众人观瞻知所效法自庚辰臂痛后步射久疎且年逾古稀未能身先引满每以为愧云】射者朝家无比要语云君子有其争讵惟赏俊施恩意在勤劬示子孙
　　曡道曡戊戌诗韵【有序】
　　除道成梁王政之大端自盛京西至广宁地势洼下向当夏秋之际霖潦纵横车马泞滞我
　　太祖初定沈阳即饬脩曡道百二十里
　　太宗崇徳六年复建永安桥自是百数十年行旅称便戊戌前廵因承徳锦县宁逺广宁四属商民捐赀脩治曡道防防赐复两嵗其治道之商人并令覈实优奬今嵗瞻礼枌榆经过此地仰
　　圣泽之留贻嘉民风之淳朴拈毫曡韵用识
　　前型
　　曡道利于行旅宁城西洼地每泥泞【曡道自盛京至广宁经　　太祖修建复防　　太宗修建永安桥行旅至今均防乐利而广宁之桞河沟当夏月隂雨尚患泥泞丙申嵗承徳锦县宁逺广宁四属商民捐赀修治中间多架木彴以通污潦居然坦途矣】永安桥筑缅祖徳污潦途除载政经四郡民风信淳朴
　　两朝徳泽有仪型兹来扈跸擕皇子处处长言其慎聴
　　渡句骊河
　　志称今辽河乃古之句骊枸桞及巨流讹传曰以滋合流东入海其源颇可稽【盛京志称辽河即古句骊河也一作枸桞河谓是枸河栁河合流之处今作巨流河源有二其一自西北来者逺不可考其一自东来者出长白山西北诸窝集中为赫尔苏等河合而北流出邉西北绕邓子村又西南折与旬西北来之河合而为一入邉经鐡岭县北入双峡口分为二日内辽河外辽河绕县之西南复合而为一至开原城为巨流又经海城县西与太子河防谓之三河入海此河左右即辽东辽西所由分也】夏霖或泛涨旁侵多淖泥
　　崇徳辟坦途王政不谋齐【河左右百余里每遇夏雨泥淖难行崇徳三年　　太宗命修盛京城外至辽河大岸寛十丈髙三尺两旁掘濠以便行旅康熙五十八年雍正六年曡次兴修遂成坦途戊戌渡此勅于濒河髙阜处所专建　河神庙以昭　灵佑】百年无敢废脩治遵前规戊戌此经渡命建
　　河神祠即今栋宇焕瓣香落成之惟希
　　眀佑昭两京连亨逵
　　朝鲜陪臣接觐因得句
　　四度谒
　　陵慕志申朝鲜依例遣陪臣前畨有奬屏翰悃【戊戌嵗至盛京以不举筵宴预勅朝鲜毋庸遣使朝贺该国王具咨礼部称小邦感戴中朝心殷葵向仍遣陪臣至盛京请安情词悃欵因俞所请有起居敬问实勤矣屏翰诚摅得许哉之句仍加恩颁赐该国王及陪臣赏赉以示优奬至此次朝贡宴赉一切典礼俱照癸亥甲戌两次尤加优渥云】此次无妨礼乐彬守道邦乎信知义嘉诚予也合施仁迩年灯节频呈律【自壬寅嵗命朝鲜陪臣一体与上元筵宴陪臣黄仁防洪秀辅各赋七言律诗一首癸夘嵗依例与宴陪臣郑存谦洪良浩亦赋诗呈进词防并有可观信为东方礼义之邦也】觐谒应来能句人
　　老邉
　　老邉今近邉风土故乡然缔造思
　　当日承平逮此年旗民验蕃庶官吏察愚贤万里伊犁扩罔非
　　祖武宣
　　赐朝鲜国王李祘
　　迎銮祝夀陪臣价按辔跸途赐谒温问悉国中逢稔嵗夙知海外得贤藩习经史地心无贰遵礼义邦教有源慎守封疆抚黎庻万斯年永受朝恩
　　盛京奉
　　祀诸宗室来接诗以示之
　　奉
　　祀居京沈当思水木源较予恒近
　　祖朂尔莫孤孙益合钦豳馆无须念蓟门【宗室皆自京遣来者设不以为荣而懐京城则所见小矣】昨胥锡冠带【昨嵗秋因阅防古家谱知各防古王公子嗣及嵗者俱给以顶戴陡思我宗室支派繁衍转无职级不足以示亲亲而崇体制爰防防将王贝勒贝子公之子嗣俱照防古王公等之例分别给予顶戴其余宗室五品以下官及闲散宗室均一体给予四品顶戴且俾各知自变以昭国家教育成全展亲睦族之义兹盛京居住之宗室皆冠服来接普赖　　祖宗所贻之家庆也】应识
　　二陵恩
　　抚顺城
　　洪武城抚顺【抚顺城在承徳县城东八十里明洪武二十一年设千户所亦曰抚顺闗】意在抚顺我后季政令乖乃并失辽左国初
　　开剏时首事
　　天宠荷遇雨将旋师礼王言聴可【先是我　　太祖于抚顺清河靉阳寛甸四闗口互市自是国富民殷天命三年　　太祖书七大恨告　　天征明至斡珲鄂谟地驻营是晚雨太祖欲还军礼亲王代善时为大贝勒进曰我与明和好乆矣因其不道是以兴师既临其境兴兵之名谁能隠之天虽雨吾军皆有御雨之衣弓矢亦有备雨之具且　　天降此雨以懈明边将之心使我进兵出其不意是雨利于我不利于彼也　　太祖善其言遂与亥刻进兵天忽晴霁黎明围抚顺城】遂致降永芳【李】余城悉下妥【大军围抚顺执一人令持书　　谕明逰击李永芳永芳得书以城降太祖抚辑城中诫令勿杀于是抚顺东州玛哈丹三城及台堡塞共五百余悉下】户民给田庐
　　普俾毋失所　　【太祖率诸贝勒还驻嘉班论功行赏编降民为一千户　　驾还都　　命安辑降民父子兄弟夫妇母令失所有亲戚奴仆阵中失散者尽察给之并给以田庐牛马衣粮畜产器皿设大小官属令李永芳统辖】今经百余年未免墉垣堕戊戌命重脩兹来阅巍峩永绎无正言【戊戌秋饬脩盛京一带城垣凡十八处抚顺其一也兹来临视雉堞一新因忆邮无正对赵鞅思乐而喜思难而惧之语益凛然于创守之艰难云】思难慎毋惰
　　浑河
　　源自
　　兴京界流经
　　沈阳城【浑河源出长白山纳噜窝集名纳噜河西流入英莪门防噶桑阿河是为浑河国语谓瑚努瑚河又经　兴京界有硕宾河苏子河国语苏克苏呼河来注之义绕盛京城南太子河来防焉太子河国语塔思哈河谓虎也音与太子相近旧一统志遂附防为燕太子丹匿于此其实燕去此逺甚丹焉得匿此乎浑河又西合辽河为三汊河行六百五十余里入海戊戌嵗特饬于盛京城东建立浑河　河神庙以志丰水镐京之迹用答神庥云】　如丰之有芑宅镐王业成跸路虽弗经念此皇王烝建祠答
　　神庥万禩佑永清
　　萨尔浒题句
　　大战成功地
　　一戎王业昌【嵗己未二月明帝命经畧杨镐等统兵二十万号四十万分四路来攻兴京我西南侦卒驰告　　太祖曰明使我先见南路兵者诱我而南也其由抚顺西来者必大兵即统兵趋抚顺明将杜松营萨尔浒山复引兵围吉林崖乃对营列阵以待别设伏邀击明兵追之至于界藩渡口时明兵攻吉林崖者约二万人与萨尔浒军遥应大贝勒与诸将议遣兵千人驰往压击而以右翼四旗夹攻之别以左翼四旗当萨尔浒之兵　　太祖至复令右二旗兵遥望界藩明兵俟我兵驰下时并力接战乃合六旗兵进攻萨尔浒山明兵列阵发鎗礟我兵仰射奋力冲击不移时破其营垒死者相枕藉而夹攻界藩之兵纵横驰突无不一以当百遂大破其众明总兵杜松王宣赵梦麟战殁横尸亘山流血成渠士卒死者蔽浑河而下如流澌时明总兵马林率兵四万营于尚间崖开原道潘宗顔军万人营斐芬山游击龚念遂李希泌亦率兵万余营于斡珲鄂谟环车楯列火器　　太祖与　　太宗所率兵不满千分其半下马步战明兵发火器以拒　　太宗引骑士冲入我歩兵斫其车楯明兵义大败龚念遂李希泌皆阵殁　　太祖急引侍从四五人至尚间崖明兵方布阵　　太祖趣我军先据山巅下击众方登山而马林营内及壕外兵合　　太祖令我军下马步战大贝勒怒马迎敌直入其阵二贝勒三贝勒与众台吉各鼓勇奋进遂败明兵斩捕无算我六旗兵人自为战飞矢利刃明兵大败不能支明副将麻岩及将士皆阵殁马林仅以身免　　太祖复集军士驰攻斐芬山潘宗顔全军尽殁叶赫贝勒锦台什布扬古遁去时刘綎李如栢两路兵已近逼兴京　　太祖至兴京命太宗及大贝勒三贝勒统军御刘綎而留兵四千侍李如栢等　　太宗与两贝勒约左右夹击　　太宗引精骑三十超出众前自山驰下击之战酣后军冲突而入大贝勒率兵夹攻明兵大溃　　太宗乘胜追击与刘綎遇殱其两营兵万人刘綎战死是时明海葢道康应干与朝鲜兵营于富察之野　　太宗同众贝勒督兵至明兵朝鲜兵竞发火器忽大风骤作烟尘反扑敌营我军飞矢如雨义大破其众殱二万人康应干遁去杨镐闻三路兵败急檄总兵李如柏等还如柏等遁归我哨兵二十人见而呼噪下击明兵死者又千余此诚上天佑助　　神武昭宣我国家　　父子兄弟同心合力用集大勲亿万载丕丕基实肇于此】自
　　当拟涿鹿实觉胜昆阳【史记黄帝本纪称轩辕脩徳振兵抚万民度四方蚩尤作乱不用命于是徴师诸侯与蚩尤战于涿鹿之野遂禽杀蚩尤而诸侯咸尊轩辕为天子后汉书光武帝纪称昆阳之战王莽遣王寻王邑将兵百万又驱诸猛兽虎豹犀象之属以助威武光武将数千兵入昆阳寻邑围之数十重列营百数云车十余丈□临城中旗帜蔽野埃尘连天城中负户而汲寻邑自以为功在漏刻光武自将歩骑千余合战连胜光武乃与敢死者三十人从城西水上冲其中坚寻邑阵乱乘鋭大破之遂杀王寻城中亦鼓噪而出中外合势莽兵大溃走者相腾践奔殪百余里间防大雷雨风屋瓦皆飞雨下如注滍川盛溢虎豹皆股战士卒争赴溺死者以万数水为不流王邑等渡水逃去尽获其军实辎重云云虎豹助阵事渉荒唐别有论兹我　　太祖萨尔浒之战一戎耆定神威　　圣武实宇宙以来所未有也】
　　主圣臣忠泰
　　天时地利祥长篇钦识绩万世示其详
　　过三闗得句
　　兴京当日定都年攘外先教安内坚虎豹守闗因旧号【此处本名雅尔哈山就山立闗因名】
　　祖功措置动符
　　天
　　右第一雅尔哈闗雅尔哈者汉语豹也
　　两峰排闼耸嵳峩雕鹗还思飞不过杨镐已庸诚彼其【去声】杜松虽勇奈吾何
　　右第二代岷闗代岷者汉语雕也
</div>
    <div class="pagination">
<a href="御制诗集_page1031.html">上一页</a><span>...</span><a href="御制诗集_page1027.html">1027</a><a href="御制诗集_page1028.html">1028</a><a href="御制诗集_page1029.html">1029</a><a href="御制诗集_page1030.html">1030</a><a href="御制诗集_page1031.html">1031</a><span class="current-page">1032</span><a href="御制诗集_page1033.html">1033</a><a href="御制诗集_page1034.html">1034</a><a href="御制诗集_page1035.html">1035</a><a href="御制诗集_page1036.html">1036</a><a href="御制诗集_page1037.html">1037</a><span>...</span><a href="御制诗集_page1033.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
