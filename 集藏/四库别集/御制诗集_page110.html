<!DOCTYPE html>
<html>
<head>
    <meta charset="UTF-8">
    <title>御制诗集 - 第 110 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 110 页/共 1326 页</h1>
    <div class="content">　　浓淡天然实间虚林峦深处辨烟墟诗成屡缩操觚手为对香光剑舞书
　　柯九思竹石
　　抹月披烟逈出尘櫹椮倚石矗新筠为思爱竹洋川老一冩精神便逼真
　　诣黑龙潭祈雨
　　孤懐仍夜月卜庆晨霞【谚云晚霞晴早霞阴屡有騐者】敢谓一诚格其如百虑加凟烦虞不告泽沛冀无涯细防随归辔心希消息嘉
　　批宣化奏报得雨折漫题
　　火种刀耕瘠苦州及时得雨庶登秋因批欣慰旋停笔却望中天慰变愁
　　雨【五月廿一日】
　　急风驱殢云倐忽天际驰刚忧望复孤翻幸宻雨随始防迷逺山旋觉濯庭枝沛然作盆倾檐响明珠垂所惜时不乆才得二寸滋东西十里外来徃人之辞云已十分霑此事吁可竒昨自龙潭廻龙神果有知应无逺近分岂其偏所私【黒龙潭左近亦报透足】繄予徳诚薄示警固如斯而民其何辜輙以灾歉贻予向曽有言譬之方伯司愆尤设自召亦惟惩罚之讵因彼一人罪民夫岂宜疾痛呼父毋
　　皇天尚鉴兹连朝固难冀盈尺庶可期闻之田家言秧苖遇旱时其根至黄泉不雨犹可支雨不霑且足助长翻成萎根或至中断神农难为医展转悟政理屯膏我不为
　　欲雨
　　欲雨难为意延俄转怛忉先虞风复作稍幸日全韬祷向明神切心縁区防劳原田将坼兆颙望沛恩膏
　　雨
　　濯枝才作继盆倾听屡垂堂望倚楹却幸黍禾今立起果然
　　天地有权衡生衣乍可凉微切翠簟还欣气顿清自慰自惭还自励漫因忧释志旋盈
　　愁经几许慰如之始悟忧欣摠自贻但似去年亦足矣谁教初望乃过而【春夏之交较旧嵗得雨为早故常有今年胜去年之句无何而望泽转殷麦仍歉收及今始得膏泽但祈此后雨旸时若得似去年即为厚幸云】云容屡视疎浓处雨力频量寸尺时患失由来胜患得曽有喜近臣知
　　诣黒龙潭谢雨
　　前朝诣灵潭吁祷兾微感细防随归辔傍晩云容黮阵雨中夜零所望犹觉欿曽未逾三日霑霈盈沟坎兹来谢神贶农事沿途览稚苖如助长肥縁朝苒苒讵即希岁丰乍可弭旱歉叨佑良已多能格吾岂敢
　　初逰大觉寺
　　灵渊谢神贶古寺问佛津趂此山路便况逢雨霁辰清爽拂人靣微风袭草芬禾黍连逺村勃然生意新旸台【是寺山名也】最髙峯未到意已欣迤逦入林庐便与歩法门石桥似虎溪菡蓞摇涟沦一一莲花上疑有天女伦月相巍殿中调御信独尊云湫泄山半下注如垂绅循流登其巅乃至水之源不溢亦不涸彻底石粼粼时复见泳逰故知非凡鳞稍憇白板室洒然诚絶尘鸟语似谈梵树影全标真拟叅大觉防翻歉语句频
　　是日复得诗四首
　　上方逺尘市古迹冠祗园【西山名刹甚伙而是处为最逺亦最古而幽】林里才寻径桥邉早得门毒龙知己制伏虎宛然蹲【门内二石俗名卧龙伏虎】一抚松阴碣【是寺　　皇考在藩邸时曽出资新葺送伽陵和尚入院】心惊电影存
　　逺公白莲社胜概至今留【门内石桥俯波有红白二莲盛开】耘鸟觑浮瓣经鱼集仰流到山如入畵当夏似披秋膏泽欣霑被诗机得少酬
　　杰阁横霄汉金容冺古今风旛底叅偈泉石此娯心隠楯窥明镜循岩听暗琴【寺后嵌隟潨泉滙为方池引其流自岩而下凡僧寮香积无不周】从来耽静地是处畅幽襟
　　好山能作云为我倐氤氲变幻峯増态色空意总欣伊蒲何用饱净茗一为分小憇禅房静青枫送秀芬
　　夏日香山
　　雨足心懐得少闲轻舆乘兴到香山静听玉乳淙新脉爱看烟萝濯翠鬟
　　望中云树杳难分歩歩幽芳逓野芬应是山灵知客到旋从树杪暂开云
　　我到香山如读书日新境防领徐徐朱楼延爽当风峭緑野含滋正雨余
　　鹤林玉露有名言即景因思一陟樊兴洽路旁肥緑稻忧忘阶下茁金萱
　　臯涂精舍作
　　香山固絶佳精舍佳之最盘盘歴兰磴童童防松盖九夏清凉地三秋广寒界【是处畜桂为香山一景】坐来衣袂寒望里心神快禽音佛真偈云容山变态应接了不暇妙逹有余防
　　望玉泉山
　　我初逰玉泉云巘固已陡今自香山看如峛崺培塿乃悟境无穷学问戒株守万殊理则然扩充吾何有
　　雨后
　　雨后山泉壮津津吐灵脉香发垂檐花润逼依垣石珠声咽云窦带影拖嵌隟三春望泽时一滴难为益雨足可无借偏觉沟涧窄何如彼沧海不涸亦不溢【叶】
　　雨香馆
　　荟蔚林扉秀端知与夏宜山风常送处雾雨不拘时鹤瘦松得友苔圆石防棋坐叅兼倚咏奚必句多竒雨香来鼻观真合独称灵逺垅蓬葱緑髙峯朴亚青润疑逼衣履秀毎罨牕櫺落落长松下因思劚茯苓
　　题曹防音江山秋意图
　　翠壁丹枫处云闲天澹时片帆随日落秋意与心期曲栈千寻俯危楼万里披扪参攀蜀道廻首重迟迟
　　丙宅行
　　丙宅鳞接西山下若堂若斧胡为者丰碑屃屭森挿笏像设纵横碍行马我偶披径问招提田舍翁言鄙可思云非巾帼埋香所亦非台衮骑星遗前代貂蝉窃威福富拟公家积珠玉苦无孙子可贻留髙坟不惜金赀筑我闻此语吁可嗟视之诚比长陵奢剥下陵上有如此千秋兴废萦懐赊甫节鱼童车戒凛未若朱氏为尤甚洪武家训夫岂防祗以防微术未审生杀予夺谁所操由来罪不在若曹太阿倒授斯有渐门生天子徒悲号六月朔日自香山逰圣感诸胜即景成诗得五十韵
　　太行分秀干永定贯隂精【燕都之山皆自太行发脉永定河自塞外来夹两山之间出石景始入平陆】孕郁成灵局崔巍防帝京天开丹地逈日照紫蕖眀万马相奔突千支各拄撑一峯尊华岳八景冠燕城最爱香山好因之别业成常留云馆跸便阅黍田耕新喜霑膏雨余闲趂快晴简能延吉士咨采接明卿【是日引见吏部月选官】适可驱轻骑奚须建翠旌佽飞频训谕绿剡戒纵横碧汉翔云防青椒爽籁迎兰衢何宛宛桂埓此行行谷口分泉涧村头輭草坪指南仍未改【是日出香山南闗折而西度岭而北始至圣感是时犹向南行云】记里任徐鸣丙宅防堪诧貂珰横可惊【西山下明代寺宦坟墓甚伙専横至此国事有不日壊者乎】明明悬烱戒歴歴入吟情西转登盘岭兆瞻辟雾枨遥知景所防未到意先平晻霭苍林合逶迤白道萦人枫将凤栢白芷更华苹似阜似堂接如宫如畆并嵎嵎殊崱屴磥磥竞峥嵘涧雪声犹壮松涛响自铿聒枝争鸟雀跳树掷鼯鼪既狭方开豁如夷复嵂峥隔岩标窣堵攀磴俯翚甍信是罗延窟巍乎象教程梵音海波动寳相月轮呈顼藻还辉斗尧峣拟见【圣感寺内　　圣祖赐匾最多复有赐海岫和尚　　御笔条幅】松轩因小憇绣壤一廻睛信矣神都丽煌哉天府宏富加惟强教泰保惕持盈行漏催传箭归舆旋委衡寳珠迟展眺【宝珠洞在圣感之上是日未至】法苑旧腾声萝磴原堪捼荪蹊碍生灵源淙磴隟幽处结株楹【由圣感西南行下山隥为龙王堂有泉潨出】驯鸽听经白防鱼醉頳滴珠才碎瀑布遂琮琤古寺栖岩逈欹檐带雨倾丹青看剥落布施孰经营佛自圆通者时而兴废更静观聊遣虑遥问不知名石迳盘纡下招提结搆清【大悲寺在山腰至是始合去路云】经还有阁卓锡祗余茎素具升髙志今酬望逺盟香台霏法雨天乐下云韺年小犹长日暑徂行届庚卢沟横防蝀石景矗瑶琼指日将登岱苍然览巨瀛【是日降防以明岁东廵祀孔庙登泰山】
　　圣感寺眺逺
　　西山至此更无山故是明堂结局处南临平埜千里余况鲜林岚蔽亏虑我诣精蓝礼佛罢山斋虽小足清趣穷目何须百尺楼因逈为髙万景赴夙闻圣感结遐想不见云牕见烟树今朝搴幌俯帝畿瀛海蓬山乃毕露因知见不贵拘墟天髙鍳卑理则固
　　龙王堂
　　古庙山坳里披榛磴道赊树生刹竿石鸟啄净防纱水府石林秘香台花雨斜所希惠时若霈泽始京华
　　大悲寺
　　林麓忽开处居然见上方松风吹袂冷山果落茶香替戾铃声静逶迤鸟道长停鞭一廽首雾霭已苍茫善琴者唐侃村居西山下是日过其庐因题
　　百战归来志未磨【唐侃旗人也随大将军费扬古出征昭木多颇有功在军中犹以琴自随至雍正年间始赐副都统衔予告家居】郤耽小隠意如何临泉兴寄猗兰筑室情同安乐窝幽赏漫随孤鹤去剧谈常喜野人过一挥应令四山响觌面真师黈益多
　　香山晓景
　　踈星隠碧天残夜渐明发未辨枫桕色早逓蕙兰馞露重蜨翅低月留鹤梦歇倚楹味平旦澄观兴无竭
　　骤雨
　　殢云忽迷南北峯骤雨洗净峯头松无纇珠倾万栲栳有情画浴千芙蓉溟蒙紫碧幻晴晦果然神妙符分龙须防返照树头挂万涧琴音一律同
　　翠峯髙处置笙歌
　　玉华岫置法曲一部自香岩室隔谷招之奏小令数阕岩谷凑响非复人间丝竹声如在武夷虹桥间也因赋是题
　　隔谷云门奏依峯凤吹清左招起止节曲尽涧岩情似降仙宫调浑非尘市声度松添缥缈拂水致纵横地逺无嫌急居髙乃益宏不縁聆始作安得绎如成
　　松路仙岩歌题王防所畵
　　我乆思题松路仙岩王防所作之长歌意有弗快把笔欲吟行复舍试语【去声】巧迟拙速论诗流应有闻之掉头长笑者是时快雨初霁长烟收值我香山偶消夏畵耶境耶两适合况当勤政【香山正殿名】召对之余几务寡日中必熭刀割时不可失兴防惹反愁浑浑浩浩难为拈亦惟就其所具天然邱壑一粗冩岭虽险而可登磴纵窄而堪下峭笋天齐飞流珠防古木恠石支撑厏厊翔鴈阁于木末知谁悟乎般若荡扁舟于溪滨又谁钓竿之独把曽青相蔽亏纷不辨梧槚更爱闲闲结茅屋髙僧仿佛东林社雄乎博乎钤山堂之旧物而畵禅室所藏也
　　自香山廻跸圎明园过玉泉山小憇
　　闲情一为歩林闾如滴山容过雨余廻首来青吟赏处白云堆涌万芙蕖
　　秀木佳隂小立迟瓯香砚净镇相随子西诗句闲中领正是日长山静时
　　沙觜依微露涨痕禽音鹤唱静中喧云添山态生瑶嶂风送花香到网轩
　　薜萝烟里陟丹梯原隰平临緑意齐咫尺林泉得佳趣好山何必论髙低
　　雨中泛舟
　　谁解盆倾万斛珠天龙防戏祗斯须防人漫虑衣衫湿风雨归舟正好图
　　片云刚上逺峯连忽送千岩响瀑泉色相细叅难得句水晶国里小逰仙
　　骤雨驱云晴亦速沙汀涨退緑波涵树蝉声亮荷香净一线斜阳天蔚蓝
　　
　　凉供厨人案生机园客寮来禽分应譲蒲鸽品先标五色何湏炫三庚适可消江村思杜甫得句入诗瓢
　　题姚文瀚梧隂清暇图
　　地僻门深逭暑宜緑梧团影弄差差纷陈王谢家中物细检晋唐以上诗童子擘如切玉胎仙啄木似敲棋翛然古处防心别岂在姫尊与姒彜
　　题曹防音溪云山雨图
　　浓緑树迷复岭浅红霞抹遥天顿觉风凉雨湿许浑诗意悠然
　　舟过万夀寺
　　西海遥遥一水通出城偶试布帆风【出西直门过壕桥乘舟直逹圣化寺别墅易舟循流而下即至圆明园也】招提平枕清流澈真偈当前印色空遇浅泊之殊钝置乘风迅尔却轻豪谁知到防评量处【到即不防防即不到二语出法苑珠林】白足僧人望转劳
　　荷芰香风坐阖闾岸蝉声亮静聼诸西山送雨如飞瀑【是日舟行遇雨】涨影旋髙几寸余
　　假山过雨应流翠【寺中假山湖石为之势甚古】古鉢生莲定作青望里因増新悟境由来意想胜身经
　　剪园蔬赐大学士及内廷翰林
　　快雨喜新晴景物无不嘉农田髙下足菜圃生意加我偶歩菶町问彼园人家擕筐尔何为采撷毋乃过此非稂莠比岂虑妨嘉禾老翁笑而言所頼旸雨和红芽与紫菂怒生不延俄设其惜弗取过时徒老柯语良合至理凡事戒蹉跎分赐趂朝凉露香熨齿多燮理有共责讵止供逶迱
　　荷
　　白是银云红是霞雨余香逺透牕纱十分神韵谁能畵六月春光无比花孤鹜横飞苍岸外轻舟一系绿波涯就中逈异寻常处不惹尘心长道芽
　　沈徳潜给假葬亲毕还朝诗以赐之
　　朋友重唯诺况在君臣间我命徳潜来岂宜遽引年【有谓德潜既老得归乡里可不必复来者徳潜之去也朕赐之诗南国欣归陆东门漫拟防则徳潜之来实合在公之谊云】泷冈表阡罢白驹来贲然即此至性肫令我俞以怜昼锦匪所夸孝乌或致焉席前陈民瘼不负予谘延儿軰粗知书善为道孔顔【先是徳潜未到即有防命在上书房敎皇子书】
　　飤金鱼
　　金鱼鱼中谲可防不可食而反被人怜潜泳殊自得常叨投饵惠讫无上钩厄彼鸡能司晨酬以稻粱泽彼犬善守戸败肉匪浪掷尔鱼独厚幸恩波托太液日费九十饼尚叹霜降廹纵不无窃馈饱食日以息【园中例自谷雨始至霜降日饲鱼九十饼然飬鱼者率窃食之故戯及云】文采洵可观问汝曽何徳虗糜莫甚兹畜尔诚奚益
　　蕉牕夜雨
　　种蕉满牕外绿叶日以披所为雨中听更爱清宵时奏响间檐溜吟籁答乔枝田畴既已霑寄兴乃在兹潇洒有余趣疎宻无不宜即境米家法何湏命畵师
　　喜晴
　　雨旸其利同惟时为难矣极备无皆凶因悟中庸理夜雨初欲霁晓烟髙渐起爽风西北来天畔云尽徙青矗逺峯尖红重香荷沚髙轩起碧纱一览风物美逭却周宣忧适得盘古喜
　　率题风
　　东北风雨西北晴较量既乆知其征今日西北风而喜前月西北风而憎憎兮喜兮风不知日兮月兮无穷期
　　题李世倬踈林亭子
　　胸中常有万里意一溪一壑亦无穷契乎妙者倪云林近来董【邦逹】李【世倬】颇能工逺山緑滴雨洗后乔柯籁爽夏长中笠亭四柱不为窄暮霭朝岚面面通忆得曽经似此最佳处乃在盘山之幽甘涧东
　　题李世倬秋崖独歩
　　秋山一清秋空万里眀杖藜独歩人心与孤鸿征
　　伏日
　　短至阅三庚形家称数伏消息万古经何待筮而卜云容常滃浡山意増润溽乐此池上居移彼雨中竹心闲鸟语静风清花气馥旧学得啇量论孟从头读
　　泛月
　　晚风微拂暑全消渐涌氷轮天泬寥蝉噪萤流纷曲浦梧疎荷净澹清宵
</div>
    <div class="pagination">
<a href="御制诗集_page109.html">上一页</a><span>...</span><a href="御制诗集_page105.html">105</a><a href="御制诗集_page106.html">106</a><a href="御制诗集_page107.html">107</a><a href="御制诗集_page108.html">108</a><a href="御制诗集_page109.html">109</a><span class="current-page">110</span><a href="御制诗集_page111.html">111</a><a href="御制诗集_page112.html">112</a><a href="御制诗集_page113.html">113</a><a href="御制诗集_page114.html">114</a><a href="御制诗集_page115.html">115</a><span>...</span><a href="御制诗集_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
