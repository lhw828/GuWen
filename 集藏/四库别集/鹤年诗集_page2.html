<!DOCTYPE html>
<html>
<head>
    <meta charset="UTF-8">
    <title>鹤年诗集 - 第 2 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>鹤年诗集 - 第 2 页/共 8 页</h1>
    <div class="content">　　次友人张孟善承赠以诗韵
　　去去成长往悠悠事逺游蹑云双短屐载月一虚舟江海鱼龙夜山林鹤鹤秋诵君佳丽句慰我别离忧
　　春日海村三首
　　地僻嚣尘逺人稀习俗淳花时恒独徃随意踏晴春班竹过头杖乌纱折角巾萧然多古意何愧葛天民门巷絶轮蹄春深緑草齐风光不相负泉石且幽栖卷幔通花气移牀避燕泥时时得佳句自向竹间题每恨韶华晚仍嗟老病催闭门花落尽隐几鸟飞回引睡书千卷消愁酒一杯平生志士气此日孰相恢
　　寓慈湖僧舍次龙子髙提举韵
　　迢逓过兰若淹留爲竹林疎钟云峤逈孤烛雨深长啸非怀昔狂歌岂避今秪縁诸漏尽不受一尘侵
　　慈溪度夏报国寺寄甬东椿上人
　　一径野云深僧关閟緑隂雨腥龙出涧风劲虎过林澹泊资禅味清凉养道心三生如不昧石上一来寻
　　涵清轩【爲慈溪懋上人作】
　　止水才盈掬涵空有底寛玉壶秋影净金镜晓来寒落月斜沈白流霞浅浴丹上人方宴坐应向观中看
　　赠李仙姑
　　何年蕚緑华来降地僊家花拥青鸾节香随白鹿车清辉回雪月想结云霞不赴瑶池宴桃开几度花
　　赠济古舟
　　久留句践国同寓给孤园聊发溪头笑何殊石上魂卧云秋对榻敲月夜过门愿奉三乘法常依两足尊送二僧往浣花草堂度夏【济古舟新古铭二公皆浙东名僧也】
　　吟遍赤城霞行行入浣花爲人无芥蔕留客有茶寂寂先贤宅堂堂古佛家老怀因二妙亦欲制袈裟
　　题宋贡士袁庸死节传后【四明人】
　　始获乡闱荐俄惊国阼倾丹心回日驭赤手抗天兵自可敦衰薄何烦较死生文山嘉传在端合附髙名
　　送定海许县丞
　　蛟门佐邑满南去候庭闱雨露随花绶云霞避防衣贤声今已着色养旧无违万里沧溟月清秋作伴归
　　送鄞县鲍秀才
　　贫病吾何有深惭鲍叔知可堪迟暮日飜值别离时霜月栖乌府风云浴凤池壮游如得意音问莫教迟
　　题湖山独歩图【爲叶处士作】
　　杖屦湖山外悠然与世违水边延月上岩际待云归随鹿过樵径看鸥到钓矶只今瞻画像犹想挹清辉
　　慈溪归隐【爲冯子木大尹作】
　　旧隐慈谿上归休足自怡水翻琴上曲山送画中诗丛菊秋容淡孤松昼景迟依然对猿鹤无愧北山移
　　题四明倪仲权处士像
　　松间新雨过清览出亭皋云逐青騘马风生白苎袍幽怀随地逺诗兴与秋髙囊锦归时重应知从者劳
　　题介石斋【爲四明倪克介作】
　　介石存中正能爲逸豫防砺金縁最劲攻玉岂徒刚贞德南山配神机北斗当补天应有待五色烂文章
　　题筠轩【爲定海胡处士赋】
　　种竹绕前楹年深劲节成薄云通雨气清夜动秋声鱼豕空遗简鸾凰合度笙往来三迳熟不负嵗寒盟
　　渔村书隐【爲四明李处士赋】
　　彼美藏修者爲渔住海乡傍沙观鸟迹临水映萤光舟楫须经济丝纶拟对扬得鱼供色养防服日升堂
　　静乐斋【爲宁都邓处士赋】
　　寂寂幽栖地无营足自怡清泉流道脉白月浄诗脾每到忘机处翻爲得意时豁然成猛省太极是吾师
　　勉济国诸郎
　　济国诸公子风标各擅场青阳生玉气白月隐珠光阀阅家声重诗书世泽长直须同素志早爲继遗芳
　　挽四明乐仲本先生【被诬寃死京狱】
　　斯人嗟已矣吾道转消沈文物昭前古功名困至今空山方泣玉同舍忽诬金白首号天处飞霜六月深
　　又
　　昔访幽栖地论文十日还图书花竹里户水云间一别成千载孤魂隔万山裹鸡吾老矣东望涕长澘
　　武昌南湖度夏
　　南浦幽栖地当门罨画开青山入云去白雨渡湖来石润生龙气川光媚蚌胎芙蕖三百顷何处着炎埃
　　题鹄山书堂【爲进士奚仲英作】
　　已爲蟾阙彦仍就鹄山居防服晨供馔青藜夜照书寒香三径小清籁四虚仕学俱优日承明别有庐
　　送章彦端赴防州太守
　　春雪徧林皋清寒袭緼袍题诗送贤守呵冻强挥毫别思巴江永才名蜀岭髙文翁嘉政在化俗莫辞劳
　　送儒士伯坚赴防试
　　天子兴文治春官策誉髦鱼龙争变化麟凤并游遨玉殿红云合金门紫气髙胪传称第一宫柳映恩袍
　　寄定海县丞张允达
　　幽兴日相关应知吏事闲哦诗松竹里问俗水云间蜃气烟中海猿声月下山蓬莱常五色有待簉仙班
　　挽缪将军
　　大将捐公馆哀音彻帝廷殒星芒角赤驭日简编青礼赙膺天眷佳城获地灵唯余冯异树寂寞倚园亭
　　挽唐都事
　　十年沧海上辛苦赞戎机帷幄筹虽在辕门事已非黄金从百錬白璧竟全归生死俱无憾千秋仰德辉
　　客怀
　　此生何坎防终嵗客他乡病骨惊秋早愁心识夜长文章非豹隐韬略岂鹰扬磨防余方寸还同百链刚
　　病衰
　　病骨秋増痛衰容日减华脸霞怜竹叶鬓雪妬菱花往事嗟何及归程望转賖少年歌舞地此日属谁家
　　五言古选
　　秋蕖
　　緑水出红蕖清丽世无比旭日照新妆盈盈明镜里亦有后时者凄然抱孤蕋欲开风露寒寂寂含香死
　　梅林书屋【爲四明陆秀才作】
　　陆郎好修士读书梅屋下氷雪共清寒风月同潇洒弹琴聊对花调鼎须待实岂无松竹交嵗晚爲三益
　　题画竹
　　天连翠障开雨挟银河泻中有澹荡人于焉结茅舍朝渔曲水滨暮猎平林下危途策羸骖汨汨胡爲者
　　又
　　荒荒野日低漠漠江云冷乔林延暮光澄波浴秋影髙人千载怀乾坤一渔艇
　　奉怀九灵先生就次其留别旧韵二首
　　晴霞丽层霄淑景媚清曙冉冉草际烟盈盈花上露幽禽何处来飞鸣入庭树不见心所亲坐待停云度攀桂月扶疎抚松云陆离岂无淡荡怀亦有幽贞期何縁对清景孤坐度芳时故人不可见新交非所知
　　嵗晏百忧集二首
　　嵗晏百忧集独坐弹鸣琴琴声久不谐何以怡我心拂衣出门去荆棘当道深还归茅屋底抱膝梁父吟嵗晏百忧集击节发商歌商歌未终调泪下如悬河故乡渺何许北斗高嵯峨有家不可归无家将奈何
　　悼亡
　　别时如玉人归来死生隔日暮泣孤坟音容杳难得惟余坟上草犹带罗裙色
　　湖上二首
　　鸳鸯湖中飞还向湖中落不比薄情人天涯幷海角汀鹭映湖波清白两无愧立尽风雨寒颇爲口腹累
　　五言长篇
　　长啸篇
　　惟逺度可量惟暗烛可照丈夫穷达际安可以逆料区区井观天扰扰管窥豹众论徒沸腾谁能领其要韩信出袴下市井皆哄笑范雎置厠中醉客更相溺一朝佐秦汉将相无同调声名六合驰事业九天耀平生怨与恩歴歴加显报以马饲故人以尉乞恶少是非姑置之独立发长啸
　　挽倪仲权处士
　　维鄞有髙士乃居城北门伯叔列茅土弟昆罗搢绅先生视富贵蔑若行空云萧然坐一室诗书日讨论忠信化闾里孝友敦亲姻用兹以殁世人亡道弥尊我昔客东海托交见天真荦荦金石义蔼蔼骨肉恩岂意隔生死相思劳梦魂尚怜灵凤毛符彩备五珍每过话畴昔相对泪沾巾我悲匪儿女所感在斯文
　　赠刘全真
　　峨峨崆峒山去天不盈尺西挹弱水流东挂扶桑日中有学仙人眉白双眼碧飡霞衣云雾凝神链精魄狞龙及猛虎视之如虮虱功成朝紫皇名丹台籍幡然汗漫游飞行隘八极沧海重扬尘蟠桃几结实天上与地下俯仰成陈迹归来敛袵坐倒卷入寂万象吾肺腑四气吾嘘吸乃知大还资不离婴儿质蚩蚩世间人斵丧良可惜
　　观郑髙士坐图
　　凝身危石踞屏息游丝摇电光射关龙虎声咆哮天君寂不动万象俱来朝甘露降琼田五色发灵苖何必入青冥然后爲逍遥
　　风泉清听【爲文极禅师赋】
　　幽栖空谷中石室如悬罄坐阅造化机动静互相胜风生万籁随雨过百泉应萧萧乱疎钟泠泠隐清磬虎啸山月昏龙吟海波静上人谢声尘悠然入深定喧寂两俱忘是乃名真听
　　白云精舍【爲诸暨上人作】
　　白云何处来油然在岩岫下有古精蓝凌云起华构吐吞金碧辉隐见林泉秀常从防法龙低接喷香兽觉花映益明忍草滋逾茂髙僧亦无心怡悦坐清昼安得乘长风遍界隂凉覆法雨泽羣生普使跻仁寿
　　赠秋月长老
　　秋月既虚明禅心亦清净心月两无亏炯然大圆镜流光烛万物万物咸鲜莹倒影入千江千江悉辉映情尘苟不扫倐忽迷真性所以学道人于此分凡圣视身等虚空无得亦无证伟哉寒山翁与汝安心境
　　戆庵【鄞江张孟善氏貌古性方好直言慕王陵汲黯之爲人与俗多忤因扁其所居之室曰戆庵以自况室傍别开小圃圃中无花卉蔬果之冗唯值药数畦以资隣里之贫病者其友西域鹤年取古史苦言药也之遗意作戆夫治药圃诗以贻之其词曰】
　　小圃不盈亩偪侧背江郭种药有戆夫庵居甘澹泊参苓充服食杞菊成帷箔抱瓮不辞劳荷锄宁改乐平生慕陵黯直道尽謇谔固知逆耳言即是瞑药世无狄公笼谁收治民瘼何须持方柄龃龉纳圆凿余亦种瓜人嵗晏同盘礴
　　送赤土矶廵检徐白任满
　　人生天地间忠孝理最大之子知所先秉之若圭玠小试弓刀职长怀襁褓恩由来忠荩士多出孝义门便便善辞令济济习容止忠孝苟不立絺绣加犬豕羡子负才气玉立当青春一饭不遑暇志在君与亲桓桓领壮夫赫赫廵大邑鸱张悉就擒鼠窃亦屏息耕桑各按堵老稚春风中瓜期忽已屇入谒蓬莱宫车骑挽莫留别我大江侧临岐欲赠言老病多惭德青云贤路开俊乂俱登庸自此跻膴仕毋忘孝与忠
　　题碧梧轩【爲胡公鼎作】
　　威凤出羽族乃爲王者瑞飞翔九千仭览德斯一至和鸣周室兴来仪舜廷治髙轩植北梧万一幸而致慨然千载怀孰敢谓不智奈彼积石遥往来良不易先生人中凤文章五色备肯作朝阳鸣亦足瑞斯世
　　赠医士乐孟杰
　　越人有至鉴明德以爲基视疾洞表里谈笑驱三尸神圣不自居托以饮上池今人重势利昼夜营已私心志先蛊惑仁术讵能推眀哲有深诫弗治为中医乐也孝廉士天锡仁寿资蚤嵗失所怙长怀罔极悲力学岐黄术百嵗奉慈闱朱顔映华发和气春熙熙因推老老意遂及亲与知东隣抱膏肓西里困疮痍刀圭一入口沈痼忽若遗乐也无德色贤声日四驰越人久羽化緖言百世师今古不二致乐也其勉之
　　五言排律
</div>
    <div class="pagination">
<a href="鹤年诗集.html">上一页</a><a href="鹤年诗集.html">1</a><span class="current-page">2</span><a href="鹤年诗集_page3.html">3</a><a href="鹤年诗集_page4.html">4</a><a href="鹤年诗集_page5.html">5</a><a href="鹤年诗集_page6.html">6</a><a href="鹤年诗集_page7.html">7</a><a href="鹤年诗集_page8.html">8</a><a href="鹤年诗集_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
