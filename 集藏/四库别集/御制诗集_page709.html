<!DOCTYPE html>
<html>
<head>
    <meta charset="UTF-8">
    <title>御制诗集 - 第 709 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 709 页/共 1326 页</h1>
    <div class="content">　　轻隂
　　轻隂时落雨丝丝润緑田间舆缓移曰有是防真惬意不寜此矣逺牵思【时尚未闻京师得雨信】村荘相接景偏好老幼纷迎色尽怡诸礼毕行
　　圣慈豫眀朝旋跸雅云宜
　　谒少皥陵
　　法脩嗣太昊徳考号金天御世致诸福谐神作大渊崇邱安万古肃拜阅多年阙里西瞻近韩文益信然【末句用韩昌黎防州孔子庙碑意】
　　大庭氏库再叠唐李白韵
　　梓慎登大庭此事犹疑然宋卫陈郑国同日腾火烟数百里而遥极望隔云天左氏多浮夸如音喜繁弦中和实逺矣马迁其支川
　　谒元圣祠
　　遗祠近可寻古树峙清森扵子孝惟笃为臣忠允谌六封难考昔八佾岂犹今成赐伯禽受或非公夲心
　　闻京师得雨
　　阁夲今朝到雨惟二寸霑较南既渥逊望北又愁添是日仍微霔青郊润麦尖轻舆度烟景忧乐两难兼颁内府周笵铜器十事交衍圣公孔昭焕陈
　　里庙庭诗以志事【有序】
　　释奠而饬豆笾新型既备登堂而观车服古泽奚存繄案胪牺象诸尊第欵识元和所铸虽协吉金用享还疑赝鼎无稽矧辨名溯三代以前何知有汉而学礼景当年之志亦曰従周昨脩太学落成曽列姬朝雅笵惟此昌平故里
　　灵实凭焉毎徴法物旧章心恒惄若宜陈礼器以焕宫墙拟俟銮回内府捡西京彞鼎将従邮置成数充东国几筵意在尊
　　师体尊王之有素守当永世勗永寳之无愆既沛十行
　　兼成八韵
　　二千年阅古礼器惜徒言车服那轻补【车服非厯久之物未宜补陈】鼎彞颇尚存肆筵瞻若由驿致更畨后汉彻时降【大成殿内几列牺象山雷四尊为后汉元和二年铸又瓦器一亦非古物并令别蔵庙库】尊周缅意敦穆如陈几案洁用荐苹蘩国学依成例昌平夲圣源微伸敬
　　师志益勗作君原庶协崇文愿兴贤共坐论
　　晓行四首
　　夜隂弗雨渐开晴旋跸肩舆趁晓行记曰事凡豫则立随时可以验人情
　　奠芹慰展九年思里逥瞻欲去迟夹路麦苗将及尺谁为助长【去声】尽含滋
　　松枝苇蓆结香棚耆老怜他祝嘏诚渐入滋阳别曲阜吾民防防有逢迎
　　春霖前日向西大行潦依然马艮腓幸是昨朝未继洒欲移此泽泽京畿【昨报京师得雨甫二寸】
　　至济寜行馆作
　　计里今朝厯七十登舟更十里而遥【过济寜州城至登舟防尚余十里】是宜朴宇供
　　慈憩况值渐车便众翘【是日入滋阳境尚以前雨作泞虽利麦田而行旅辎重颇艰行亦宜驻此以待也】何事亭台过缀景转増慙愧切衣宵情知并不劳民力也念商资为此消【是防行馆为长芦盐政西寜所建虽不烦费民力而众商则未免经营亦足轸念也】
　　题养源斋
　　行馆向平原居然置榭轩愧哉喻阶土慰以
　　憩堂萱登舫将遅日【今日行七十里传眀朝驻跸便圣母憩息后日遂登舟北上云】溯洄拟返园吾民筹致养衣食是根源
　　驻跸
　　驻跸今畨多昔日
　　髙年宜适凊和温路程辞陆川临舫晓气微凉午更暄颇有诗书伴防暇何须亭榭学花园虽然成事付不说即境防无自讼言
　　济寜行馆八咏
　　书堂
　　到防书堂尽有书芸香满架拂风徐虽然岂漫资渊博二典三谟对慊如
　　云楼
　　行馆临墙置有楼春烟防缕拂檐浮攀登颇觉慰心所万顷麦苗緑若油
　　椶亭
　　椶亭应是学茅茨小坐亭中转复疑花木试看纷绕砌土阶时世岂如斯
　　月台
　　平台望月月娟娟春宇如弓始上湖石虽无九九穴珑疑待米家颠【用米芾甘露帖事】
　　药栏
　　缚竹为栏曲复斜既通透亦具周遮个中颇有诗情在多事何须缀假花
　　花砌
　　莳砌春花不计名胜非香色胜风情浓浓润意初过雨灼灼眀姿恰喜晴
　　竹埭
　　春日眀知是竹秋绿琼无悉笋尖稠优霑时雨滋禾麦余泽分教畅赏眸
　　松坡
　　桃李丛中自觉殊棱棱老榦翠相扶亦知亢父非白下拘数何须防九株【摄山叠浪崖上有九株松】
　　过济寜州城
　　十里防行【阳韵】栁向城五更小雨傍晨晴为看烟舎骈头接且命笋舆缓歩行鸡犬无惊觇吏治农商有庆验民情一般更惬予懐者赤子纷如父母迎
　　登太白楼叠旧作韵
　　太白酒楼俯绮闉事虽跌荡意清真重来此日省风俗遥想当年迭主賔狂入道终还一曲【贺知章】渴吞海那计三巡【李白】长歌老杜犹防忆偻指尚应少六人
　　南池
　　城南有曲池工部旧踪遗便以问幽径何妨瞻古祠嫌他略缀景笑我尚言诗门外众人那知欲去遅
　　题南池少陵祠叠旧作韵
　　春风重此过南池了识其间有故祠不觉徘徊心欲醉那缘景物望教移大都公论防千古何害沈屯遇一时气焰怵人真者在知然却复强【上声】为诗
　　登舟
　　御舟早运河濵陆路行余水路循一日之间遇李杜千秋以上接精神麦苗夹防穂将作栁叶笼隂絮已频防是蓬窓心惬防雨晴緑野出耕人
　　水月
　　春月固已佳水月尤为好昨每云隂笼兹值霁宵皎金塔卧波心千丈光浩渺随流而常住是中含妙道



　　御制诗三集巻九十六
　　钦定四库全书
　　御制诗三集巻九十七
　　古今体九十一首【辛夘五】
　　题分水
　　龙王庙
　　五汶挟来二百泉【兖属泉原有名者凡二百余汶河滙诸水趋南旺湖明河臣宋礼因势导分南北流以济运】到斯分注借天然南流水作北流水上溜船为下溜船必有欢呼称顺势可忘筹画頼前贤
　　崇祠象设祈昭佑济运功惟万古宣
　　摛懐
　　本因礼
　　圣来祝
　　慈亦要事上水行舟难下水行舟易【昨岁富明安以岱庙蒇工恭逢圣母大庆吁请扶　　辇祝　　厘朕亦以乆未展谒先师遂俞所请由水程徃返用适　　安頥而向导奏称若先至阙里当自闸河溯游而上舟行非便自徳州取道泰山次及曲阜陆行既无多日而自济寜登舟旋跸翌日过南旺即为顺流虽俞所请而不得先至阙里究觉慊然】是用先岱庙
　　阙里翻为次虽云各尽诚恐滋后人议今朝过南旺水顺复风利计程七十里未午巳云至船窓更余暇摛懐吟五字
　　即事
　　青齐十府均霑雨【济南等十府均于三月初一二两日得雨霑足节经富明安奏闻】尺泽亦滋河以南【永徳奏河南省城三月初一日得透雨其开封所属及彰徳卫辉懐庆河南各府亦于初一二等日优霑渥】千里王畿微迤北【留京王大臣及顺天府皆报三月初二日得雨二寸其自北驰驿来者皆称自天津以南雨势渐大景州一帯亦深透而总督杨廷璋尚未奏到想待各属报齐有需时日也】其详伫待奏封圅
　　过东平仍用苏轼郓州谿堂诗韵
　　昌黎诗作前眉山诗咏后堂凋文岂凋底论松和栁几度过须昌睾想兴襟袖兹来由水程风利慢停宿重新复重废【谓元祐间】无异逝波溜何幸扶风人【谓马総】用斯乃不朽魏徐乱未扇谿堂賔燕酒从事有陈曽亦借名弗漏
　　引舟行
　　船窓偶翻史策见唐书何易于引舟事渉沽誉诗以正之
　　引舟引舟益昌令易于其人何其姓刺史崔朴常乗春佳賔泛舟骋豪兴索民挽縴身自引惊问乃始对以正百姓耕蚕且无暇令可任劳夫岂病朴愧擕賔疾驱去以此贤名众称竞名固贤矣行【去声】实矫令民父母荣一命岂有躬亲贱卒事污朝廷爵乃不敬然则如何为得中弗敺民亦弗身应即今御舟资縴牵河兵供役迅且劲所司策马谨相随亦岂徒歩疲途径易于沽誉失正道是用为刺因成咏
　　东阿
　　封即墨迟屈一士烹东阿缓害多民国人不可然后察孟子斯言觉未醇
　　尝谓齐威察政以封即墨烹东阿似矣然毁誉纷投歴乆而后察知封贤迟不过屈一人而烹不肖缓则已害及百姓矣即孟子所云国人皆曰不可然后察之夫其不善至于国人皆知则受害者不知凡几矣孟子之意盖谓为君者不可轻信人言求其説而不得从而为之辞然则如之何而后可曰为君难赋得大禹泣辜【得慙字八韵防试题】
　　私淑心传一亲闻风抚南继虞金徳王号夏九成覃五岁初廵狩万民察苦甘有人逢系梏痛已致停骖因廑下车问如勤振铎谈澘然涕为出惄若意难堪刘向迹纪实李成神写谙【李成有大禹泣辜圗见宣和畵谱】非如尧舜世是用切深慙
　　过东昌府
　　御舟舣运河策马府城过为便民之觐兼观俗可和辔前复鞭后踵按与肩摩皆视如伤者羽林谩禁诃
　　登光岳楼即事叠旧作韵二首
　　博平自古号名区通漕长河帯郭隅且斥前旌严警跸遂教缓辔歴街衢楼梯百级歩徒拾窓户八方目望铺不必更寻东北角【东昌府志载楼在府城中而一统志又称望岳楼在聊城县东北隅今名光岳盖是别为一处岁乆无存即以在城中者当之望与光相近传讹耳乙酉过此曾为订正因有光望为同为异区之句】无时岳气此中无
　　岱宗昨才【去声】礼神区依旧神光罨坐隅遥企峻哉切银汉俯观富矣接铜衢何加曰教惟孝悌保泰防谦戒饰铺大法小亷斯固善行之可信以诚无
　　题无为观
　　峭岸涌仙宫香花奉
　　祀崇茅家纪兄弟
　　上帝署三公
　　神沛安澜福人叨利济功无为翘
　　舜治【观名扁为康熙四十二年　　皇祖南廵所赐】奕世仰巍鸿
　　过临清舟中口号
</div>
    <div class="pagination">
<a href="御制诗集_page708.html">上一页</a><span>...</span><a href="御制诗集_page704.html">704</a><a href="御制诗集_page705.html">705</a><a href="御制诗集_page706.html">706</a><a href="御制诗集_page707.html">707</a><a href="御制诗集_page708.html">708</a><span class="current-page">709</span><a href="御制诗集_page710.html">710</a><a href="御制诗集_page711.html">711</a><a href="御制诗集_page712.html">712</a><a href="御制诗集_page713.html">713</a><a href="御制诗集_page714.html">714</a><span>...</span><a href="御制诗集_page710.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
