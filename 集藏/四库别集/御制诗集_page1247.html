<!DOCTYPE html>
<html>
<head>
    <meta charset="UTF-8">
    <title>御制诗集 - 第 1247 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1247 页/共 1326 页</h1>
    <div class="content">　　预宿依然值此斋隔年不易一中懐水流那识人心慽破梦泠泠响绕阶
　　恭谒
　　泰陵
　　春秋又经嵗
　　天地此埋哀缅想
　　殷勤治惟惭继述材
　　龙光攀久矣驹影迅诚哉归政三年近【计至丙辰归政近余三年此皆仰荷　　在天之灵黙加佑相得为今古全人届时仍当重诣　　桥山用伸防谢】谢
　　恩当重来
　　恭谒
　　泰东陵
　　萱戺成虚语龙鳞更长【上声】科徒思辛巳况【回忆辛巳春恭奉　　慈舆只谒　　泰陵偻指已三十余年今昔之感曷其有极】空此季春过设使
　　髙年在才经
　　百嵗歌【辛夘嵗犹得恭祝　　慈宁八旬万夀计至昨嵗辛亥才当　　百嵗大庆竟成虚愿益切怆懐】叩头黙屈指抢地痛如何
　　黄金台四用沈徳潜韵
　　丙寅逮壬子卌六度燕台已似驹影过岂诚骏骨来【反旧诗意】千秋话徒述五顶【五台山有东西南北中五顶】路重开沈句频赓韵惜他空恃才【沈徳潜生前被恩最渥乃为逆犯徐述防曽作序文身后致罹过谴文人恃才而不自检饬可为叹惜】
　　御射碑
　　易州西南沿徐水有北魏太武御射三碑各异其地飞矢逾崖亦寻常事不至纪石至三或亦志乗讹传耳太武政绩多有可称故复咏之
　　三铭曽説峙三碑纪烈宁须一再为扫统【用北魏书帝纪论】设非多实迹逾崖飞矢底堪竒
　　五公城有咏
　　汉北平侯王谭子兴生五子隠居此山中世以其旧居为五大夫城光武时封为五侯即中山五王也俗又号五公城见郦道元水经注今其遗址已无存者
　　郦注空传五大夫试寻雉堞杳然无秦松幸矣有补种【丙年过此诗有云胜五大夫冒秦号千秋也据岱之阳然泰山之松雍正年间内务府总管丁皂保监修工程时所补种者而此处遗迹无存兹诗因又反其意】岱领至今仍五株
　　渐离城
　　渐离知已报荆轲无救亡燕岂足多太史好竒饶躗语不如鞠武守中和
　　史迁好竒扵荆轲传尤甚燕丹以太子日造轲门下求匕首招舞扬白衣祖道路人皆知之秦岂一无闻见安望成事且轲事虽成焉能救燕亡国之祸不如鞠武之言行危求安造祸为福为中正之论也清明【三月十三日】
　　一寸才生麦千畦未种麰【月令孟夏麦秋至盖麦种扵冬经嵗乃熟故曰宿麦诗周颂贻我来牟麰通作牟玉篇云春麦也谓种扵春者跸途经览麦待长发麰待播种望沛优膏颇为悬切】卯隂徒伫望辰霁更増愁【是日景如是】所幸风无作【农家忌清明日有风则雨少今日幸而无风】亦甘【甘心之甘非谓雨也】雨且休摛吟不成句惟是识先忧
　　批折
　　日常批折发行营【向来巡幸之日亰师各衙门章奏俱隔二日一递行营即扵当日批阅发回至每日逓到各省奏折驻跸后亦无不立时批发习以为常从无留牍也】肯以巡疎机务情济兖重称霑雨透【前据江兰奏山东各府州属扵二月中旬均得雨泽兹又奏称省城扵三月初四五等日得雨深透随饬查济南泰安武定兖州沂州登州青州莱州济寜等府州属同日得雨三四五寸不等即春雨较少之东昌曹州临清一带亦俱一律均霑而省城又扵初八日酉刻至初九日午刻密雨连绵极为霑足等语】淮扬兼报畅雷鸣【今日漕臣管干珍奏粮艘过淮日期附奏淮扬自二月以来天时和润麦田长发三月初三日晚至初四日雷雨应时甘膏遍野扵大田更有裨益】南粮二进继头进【管干珍前奏本年头进帮船扵二月初九日俱已过淮兹自二月初十日至三月初四日所有二进漕船三十三帮共船一千五百六十三只亦俱签盘过淮又称南粮头进帮船已扵二月十五日全数渡黄二十七日头进尾船约入东境沿途行走甚为迅利查上年二进粮船亦扵三月初三日过淮而今嵗遇闰则将来扺通之期较上年固已早至一月矣】齐地麰萌续麦萌【东省连得透雨江兰奏称不特冬麦日见滋大而春种之麰亦皆出土青葱农民欢忭实觉倍常】却见凭舆出土者寸余待泽为怦怦
　　木兰祠
　　三时务农一习武从古训兵之长计一日暴之十日寒其无益也夫何异甚至以女代男行此实敺羊俾虎饲木兰之祠重过兹作歌复为申其义
　　王陵城
　　平勃安刘呼吸际设非左袒事难谌廷争后不复视事少戆终为不负心
　　平勃安刘定扵左袒一言其事机危在呼吸之际设非吕后亡其事不可知也史迁躗言方若髙帝有先见之明而终赖平勃者然予向谓汉髙必不出此屡见之吟咏迨其后平勃聴张辟疆之言驯致诸吕擅权防不可救脱吕氏尚存安刘之言其必可騐乎髙帝谓王陵少戆然陵固不负初心者先儒云人臣之义当以王陵为正是也
　　望柏岩山咏贾岛
　　少年曽説入沙门儒行【去声】墨名那解论设使不逢退之者谁知岛瘦至今存
　　长城
　　长城非啻嬴秦时战国各据各有之易水东流坡坨处頽垣败垒偶逢斯土人尚可徴杞宋传説燕赵分疆兹尔时王政弗行久强食弱肉争雄雌嗟乎黎庶奚安土无已版筑聊保基寄语欲云复古者是即封建之所贻命寛免经过州县所欠米谷麦价诗以示志
　　经途例免十之三【每次巡幸经过沿途州县俱免应徴本年地丁钱粮十分之三遂为定例】犹恐或为隅向谈厯览连塍虽麦茁正殷遍野望霖甘载咨民借价多欠因命防颁恩普覃【此次巡幸五台经遇直之大兴安肃新乐正定定州望都清苑新城等八州县虽已依例蠲免惟念该州县尚有节年因灾出借米麦谷三万四千五百五十余石小民输将未免拮据因再加恩概行豁免用示惠爱无已至意】昨夕雨霏不成寸【日来望雨正殷昨日云气颇浓至晚得雨一阵尚未及寸实为可惜】晓看干垅惜何堪
　　题赵简子祠
　　识人从谏智谋竒宜得千秋防故祠独笑重儓秦缪事史迁立传费虚词
　　按秦缪公之帝所已属荒唐谬悠至赵简子亦有之帝所闻钧天广乐及射熊罴诸事不过欲神竒其灭二卿立毋防之意史迁好为竒诞诸皆类此
　　过尧城村
　　四千一百嵗凡防更沧桑独此荒郊村尚尔称陶唐每过仰髙山瞠乎徒望洋所幸读东坡命舜事纪详【昨嵗读苏东坡书传注尧咨岳事时年八十六计予归政时年正与尧相同实为厚幸自揣精力尚健偻指四年惟有益加兢惕以兾仰邀上苍佑贶耳】慎此四年间吁
　　天庶赐祥兹仍业乎位惕干朂自强【向镌八徴耄念之寳副以自强不息仍即镌古稀天子之寳副以犹日孜孜之意】
　　曲逆故城
　　竒计出围世莫窥酬勲曲逆亦其宜设非天夺吕雉魄刘氏安危未可知
　　汉髙知人善任扵平勃诸人无不知之悉而论之当至吕后之防危汉祚髙帝未必预烛之也史迁好竒竟若先知而终令平勃安刘者然假使平勃先吕后而亡左袒之策亦何所施而刘氏之安危岂可定乎向书汉髙帝论萧曹等事已详辨之兹因过曲逆故城复申其説
　　水窦岩咏古
　　志称水窦岩乃在曲阳县我行非玩景可望不可见望寄兴逺托见资目前现所以略邱壑试咏其否善【叶】斯乃章宗【金】贻家法世宗变右文弛其武习俗耽安晏金源扵是衰修礼何足羡为国忘祖风自应失
　　天眷
　　广利渠
　　乙丑直督臣髙斌奏请疏濬是渠引唐河之水注之灌田因锡是名
　　重经此地忆贤臣引水兴锄为利民工作有则不无废濬疏勉尔后来人
　　水固有自然之利然兴举不易而堙阏亦其常必借时加疏濬之功方能垂之久逺巡方过此缱贤臣廑农事尤有望扵后来司兹土者
　　灵济祠四叠旧作韵
　　遥源来晋省灵济俯今渠【唐河发源山西之灵邱县向开广利渠即引其水注淀溉田至今民享其利是祠以渠成后而建用答　神庥】借此天然利庶因民力舒边傍朴之室适可憩而居视昔聊俯仰倐焉卌载余【渠开扵乾隆乙丑迄今已四十八年矣】
　　惬适斋
　　萧斋三架古祠旁小座亦欣翰墨香畺吏虽然勤供奉以为多矣恧无遑
　　秀木轩
　　当年植树已茏葱依旧春前丙午风却忆右丞有佳句兴虽同矣境非同
　　麦苗
　　向南麦苗长【上声】二寸余芃緑问知两经雨虽微润根溽【询之梁肯堂知此间二月下旬三月初旬已经得雨两次虽欠透足而麦根尚觉滋润旬日内得有霑泽犹不为迟也】然而地旋干扬尘日以暴因之企继霑双眉仍为蹙
　　普佑寺
　　跸途渐近西时复过招提随便金仙谒久看普佑题因思济物众岂异爱民齐少憩旋登路觐光匝路徯
　　阜平县五依
　　皇祖诗韵
　　耕田当溯尧征夏亦在杞为政戒纷更爱民实基址毋谓民可欺莫嫌风多俚听其不知识任彼勤耘耔漫云兴礼乐惟切恤旱水临莅虽多年勉此数言止
　　皇祖昔经兹施惠瘠县起鸡鸣犬吠音安堵接隣里西巡凡六过匪寻景光美古县俗尚朴允吾心所喜免赋循常例讵计以恩市五字出平易求治无竒理
　　军机大臣防同河南巡抚穆和蔺议奏豫省河工官赔民欠帮价银两加恩分别减免诗以志事
　　豫抚宣来议河赋弊斯久矣始知详【河工每年嵗修抢修所需物料俱有例价自乾隆三十年河南抚臣阿思哈以工多道逺创为帮价之议扵沿河三十二州县按粮摊征并扵前一年在司库预支购办续行摊徴归款又经毕沅奏扵通省均摊扵是踵行日久因循渐积民欠至有一百八十余万其中窦丛生殊难究诘又有五十五六七等年尚未摊银九十六万余两昨经穆和蔺奏请分年带徴因令军机大臣俟其迎驾时防商妥议具奏朕始悉其原委不可不亟思筹办清厘以杜弊源】在民过半寛其欠【现在已摊未完银一百八十余万两前已加恩令分作十年带征为期已属寛裕但念银数过多逐年催征民力未免拮据甚堪悯恻前降谕防欲俟朕归政之期再行酌量加恩惟是朕扵加惠黎元之事从不肯靳泽逾时因令只交四年而四年之数仍分八年带征其一百一十余万概行豁免俾小民早沾实惠】扵吏平分责以偿【至预摊未银九十六万余两在创为帮价之员及踵行给发者均难辞咎自应照议着厯任总河巡抚以下地方河工各官分别赔缴第念厯时既久经手多员因并施恩免其四十六万余两其应交五十万两原议三年交纳者并展作四年此实扵无可加恩之中曲示寛仁诸臣应当各发天良自知感励也】市惠利私惩合示【河工嵗需料物由各州县采购至工程开销则系河员经手抚臣河臣等帮价一事创议踵行不免有心市惠而属员中借以侵渔肥已亦难保其必无此次分令赔缴实彼等咎由自取在朕固已恩施格外矣】近邻逺隔异诚当【沿河三十二州县民生自卫田庐原扵逺河各属无渉今因遵行已久沠令均摊亦属众擎易举只可如此议行若当日经理妥善不致逓压积欠即有帮价亦只湏沿河之民各出已力何至累及通省且扵事理亦为平允也】吟余独愧平成我【诚能河永安澜则冒功累民诸皆无矣】南望惟殷视若伤
　　题近清斋用丙午韵
　　辛嵗经营初发帑丙年来往早成斋【向来西巡大教场一站率御行营辛丑回跸发帑命畺吏搆筑行馆数楹至丙午年来此则已落成计至今嵗又阅五年矣】光隂隔五诚迅速防缀嫌多费设排雪岭预防作行馆【往嵗过长城岭多遇雨雪驮载行营每虞迟滞是以添建此馆以利众人行旅】春阳却喜发新荄顾兹宁匪图安逸拈笔之间恧满懐
　　赐直扈跸官食并诗示训
　　赐食宫门御同欣风日和向常无酒醴【本朝定制凡年节大小宴仅赐酒一巡至扵巡幸所至赐扈跸地方官食则仅有乐而并无酒盖扵示恵之中仍寓饬戒之意云】却自有笙歌即看晋郊莅眀当燕境过驱驰颁劳【去声】赉民务莫疏讹
　　春祺室用丙午韵
　　前斋勑政慎后室憩躬宜莫匪惕干处敢懐逰赏思旰宵一身励敛锡万民祺畺吏频宣问恩纶次第施
　　青来阁口号
　　西望长城岭近哉憩居一宿暂徘徊髙山策马眀当度所愿青来白【谓雪】莫来
　　澹漪书屋
　　坡陀引水易成池书屋开窗俯澹漪镜面偶然顾影处自知是乃属多为
　　策马度长城岭
　　诣台长岭必经过向每逢斯雨雪沱因建行宫备憩宿欣看今嵗值晴和千乗万骑愿同惬黍陇麦町惜独多【此次策骑度岭幸赖天气晴明即扈从人员下及夫役无不庆幸惟春田待泽欣喜之余仍深缱念】瞻仰遂他众情切依然防马度岩峩
　　笑题招提寺
　　招提梵语汉言寺譬水那更洗水哉欲胜不知独识知之者乃笑重儓
　　益夀庵有防
　　益夀经防度每经情异生情实托乎境兹境原未更然而内外异外为境内情内由外之引境忘情岂萌一言更进之情冺境那呈厯来喜与慽【辛巳经此有最喜庵名称益夀之句辛丑以后惟增感慼可知境因情呈而非情縁境异也】境付不知平





　　御制诗五集巻七十一
　　钦定四库全书
　　御制诗五集巻七十二
　　古今体八十首【壬子四】
　　龙泉闗六依
　　皇祖元韵
　　岩闗界燕晋崇岭矗云空迎送两省异诹咨一意同官方戒贪墨仓贮可陈红本是旰宵念临观更切中王箭山四叠旧作韵
　　康熈二十二年
　　皇祖经此勒马连发三箭俱越岩顶是山因以得名兹
　　来四赓旧什永志钦承
</div>
    <div class="pagination">
<a href="御制诗集_page1246.html">上一页</a><span>...</span><a href="御制诗集_page1242.html">1242</a><a href="御制诗集_page1243.html">1243</a><a href="御制诗集_page1244.html">1244</a><a href="御制诗集_page1245.html">1245</a><a href="御制诗集_page1246.html">1246</a><span class="current-page">1247</span><a href="御制诗集_page1248.html">1248</a><a href="御制诗集_page1249.html">1249</a><a href="御制诗集_page1250.html">1250</a><a href="御制诗集_page1251.html">1251</a><a href="御制诗集_page1252.html">1252</a><span>...</span><a href="御制诗集_page1248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
