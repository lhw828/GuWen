<!DOCTYPE html>
<html>
<head>
    <meta charset="UTF-8">
    <title>御制诗集 - 第 184 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 184 页/共 1326 页</h1>
    <div class="content">　　吏部锦心丽山阳绮思凄效颦终觉丑得兎亦忘蹄紫塞安畊凿清时息鼓鼙偶然懐缱绻吟倚画檐低


　　御制诗二集巻一
　　钦定四库全书
　　御制诗二集巻二
　　古今体九十八首【戊辰二】
　　戊辰仲春东廵祭
　　阙里秩岱宗初四日自亰奉
　　皇太后唘程得诗八韵
　　防服
　　先师训宫墙念在兹兼懐岱宗麓堂阜讶何其二月言廵鲁六龙始戒逵鸿猷思
　　圣祖乌养奉
　　徽慈丽日曈昽暖祥风左右披千官纷祖饯万骑拥旌旗武偹由来赫民艰借以咨景行终待仰膏泽岂稽施
　　卢沟桥
　　长虹亘浑河石栏接芳埒东风已解冻洪波流决决聒耳松泛涛夺目花飞雪计偕指日来晓月应聫辙刖足志孰甘防额中纷热驱车几度过兴防一畨别
　　良乡道中二首
　　春风广阳道嫩日荡晴川宿麦符农垂杨罥客鞭遥峯明郭外新水绕邨前西望
　　桥山路【毎谒　　泰陵常由此路云】低徊意黯然
　　名郡拱皇畿龙泉【山名在县西十余里】澹翠微雉闉经嵗古雁塔入云巍阳气蒸春陇轻寒晓衣望诸留故迹髙蹈独知几
　　恩寺
　　路转林扉辟照园云窝小憩忘尘喧川原春望全宜画松竹古心静可论
　　满庭嘉防坐瞿昙毎过偏教驻客骖笑煞阇黎惯添足指称柏子令人叅
　　风旛摇影入檐楹闲馆依迟心迹清朅忆前年覔吟处初韶浅腊景相争
　　雁
　　去年塞北逢南度今嵗畿南见北翔清夜有时四五唱遥天不系两三行泛从新水才开冻眠忆残芦尽陨霜不许弯弓健儿射当春生意正昌昌
　　述懐
　　卜日谒
　　阙里六辔驾言东浅春已暄妍土膏脉起融緑麦抽新芽于耜兴田功去嵗薄有收菜色鲜或逢山左昨秋潦伤哉彼庶农保赤实多慙省嵗徒责躬截漕与发帑聊以资飱饔流者叹转蓬存者嗟哀鸿岂其宜时廵遇歉而举丰抑亦有所思五字志深衷乙丑宣郡灾十戸殆九空车驾曽过临恵泽敷薫风不唯二鬴赐兼且百货通况兹羣有司爱民孰文翁经予亲咨度上下免相防以此例齐鲁兾稍救困穷勤民仰
　　圣烈重道溯儒宗是行岂可无浮议漫交讧
　　流璃河
　　晓鞯十里拥春寒迤逦龙泉云外防即景因思成大句徴文空说彦章竿
　　陌旁官栁稊方嫩坂上雏茵绿尚迟却爱新波添潋灔琉璃桥上俯琉璃
　　苍烟澹霭罨寒塘回雁才飞三两行何日桥头坐斜照蓼花丛里数鸳鸯【志书云琉璃河烟木葱蒨多鸳鸯】
　　轻风鸭绿漾新澜画意诗情马上看侯度省方思古训往来讵止为逰盘
　　夕
　　早驻休人力迟眠騐物情孰非惕息所敢令满盈生半玦氷蟾挂一湾银渚横旌门陈事例铙鼓又喧鸣
　　涿鹿覧古
　　燕云易水带晴川涿鹿城南亸客鞭村指楼桑闻賸碣河防挟活始通船【挟活河久淤塞前嵗经髙斌奏请防濬今始通舟楫】道元故宅询遗老子干荒墟霭暮烟省识同然公道在千秋名胜以人传
　　秋麦
　　秋麦茁原田芃芃过寸许督亢旧膏腴绿意欣可覩驰驱戒仆人勤勚咨农父去腊雪固佳尚蕲沛时雨饼饵想香吹禾黍待趾举近虽时作云苦被风吹屡例事愁三春望泽徒延伫先忧讵有涯后乐其奚补
　　新月
　　乍非隔岭栖辉处底用停杯试问之节过上元堪转忆光韬满镜未全披独怜武帐拈吟际每值氷天送朗时漏下驿传封事至批黄也觉夜眠迟
　　橅顔真卿自书告身因题
　　漫将筋骨议前贤朱诰裴诗只廓填却笑刘泾珍背纸岂知徐竢得真传
　　端庄流丽两兼之审定分明识虎儿立徳践行人喜道如言行者复奚谁
　　旧称乞米隣寒俭乍抚将军讶宕雄何似告身垂正大黄庭遗得旧家风
　　吉光片羽縂堪珎三百骊珠一串陈虎帐几余披几研对题心喜得佳邻
　　过新城
　　堞楼就废生榛荆新城宛然为旧城缓工修筑尚未逮【朕以各省城垣虽无守御之用亦岂宜聼其圯毁徒以修筑费帑不赀故令各省视其缓急以工代赈次第整理是防盖列于缓工者故尚未及修葺云】太平亦可徴休兵民风土俗颇淳朴去嵗秋成二鬴足长官教养尚胥勤岂贵发奸与摘伏髙台南望余颓基想像北宋全胜时鐡林军人善彊弩意气直与秋云齐文恬武嬉时未久一带界河犹弗守【县内白沟河亦名界河宋金分疆以此为界】吁嗟乎子孙无忘祖宗劳一姓百世何难有
　　春栁
　　行人不与春栁期栁共行人相倭迟才轻黄之昨见乍嫩绿之今垂氷已泮而蘸影鸟欲下而牵丝朝烟漠漠暮雨霏霏风光婉娩萦吾思指日者吾将风乎舞雩浴乎沂
　　隂
　　朝来有渰势萋萋凭舆凝望心殷兮羽林漫虑劳跋渉多少农夫盼一犁
　　过容城
　　鸣梢迤厯郊原遗迹千秋尚可论垢市刘生诚独善【垢市村相传刘因故里元时徴辟不就】椒山杨氏信长存【杨继盛亦容城人】百年人物风犹励几社诗书教共敦我有君师交责者愧无徳化遍黎元
　　万栁堤
　　佳名万栁爱长堤马踏春泥栁正稊几缕画情遮过客一行烟意入新题
　　隔浦渔歌闻欵乃拍堤桃水涨潺湲那知赵北燕南际恰似吴头楚尾间
　　润逼征衫絶防埃溪村几防水萦回白头故老相逢问能道何家爱景台
　　赵北口阅水围诗【有序】
　　赵北口水围
　　皇祖时毎于仲春举行盖畿南之水皆滙此俾有淀以受之则不溢而为灾且以习舟行饬武备
　　意深逺也戊辰二月东廵道经是地辄命水虞脩故事
　　观阅之余爰成十韵敢云继
　　武敬志窥
　　天云尔
　　跸路唐兴便【赵北口一名唐兴】水围一阅之昆明曽漏古武烈尚贻兹淀水春生际渚禽北鄊时习搜明镜里列阵白云涯里革虽懐直
　　轩辕自有竒止齐咸奉度矰不须施潜舎渊而出飞沉空以垂鱼丽偏后伍鸿渐羽为仪泽以虚能受人知劳胜嬉
　　庙谟钦仰处道左树丰碑　　【皇祖御制郑州水淀记今存】
　　是日复得诗四首
　　赵北桥头驻翠旗沙汀苇渚起鸬鷀道旁鞠逢邨老能说
　　仁皇水猎时
　　溪村水郭烟波换酒烹鱼乐事多烟火万家民自便【皇祖御制诗云万家烟火随民便是句敬用此意】至今遗泽沐熈和
　　效灵河若诚何有奏绩冬官实不无【淀池之水自罢水围后日以消涸髙斌为直总督疏濬并举始渐复故道而去嵗秋霖颇大赖此潴蓄幸不成灾土人遂谓因今嵗水围而水复来禽重聚语虽不经然疏导之功则不无云】生计水乡应稍给夏鱼秋芡早春鳬
　　霞斾风帆漾绿漪搜禽恰称仲春时承平武偹应勤习不是金明竞水嬉
　　赵北口即景
　　红桥长短接溪川溪上人家不治田半笠沧波三月雨一隄杨栁两湖烟孳将鵞鸭无官税捕得鱼鰕足酒钱今日饱防渔者乐鸣榔春水绿浮船
　　燕南赵北旧曾闻厯览真逢意所欣苕霅溪山吴苑画潇湘烟雨楚天云渔歌隔浦惊鸥阵客舎开数雁羣方喜湖光涤尘何来诗思与平分
　　恭依
　　皇祖鄚州水淀杂诗韵
　　逺渚风生鸥浪长隄烟罥杨丝为问春湖何似一篙恰始胜时
　　船泊不妨浅防溪流曲绕人家得鱼沽酒至乐頽然两颊微霞
　　画意湖光山影生涯沙觜溪头载得鱼鹰棹去银刀顷刻盈舟
　　不识鄚州佳防今朝领略方新记取禽鱼咸若
　　圣人贻我熈春
　　雪
　　春冷还霏雪客路迎气升着地化云宻亘空横野渡迷烟景村篱缀玉英王诜图小幅即目似天成【王诜有雪溪小景图】
　　短戍复长坰迷离合窈防闻钟知古寺筞马度邮亭陇麦方添润隄杨不碍青恰逢举趾欣赏意为停
　　河间道中
　　问风畧先农桑览古欣过礼乐邦毛氏诠诗真诣独献王得士果无双韶开邨店春光霭雪化溪桥野水淙忆我书斋订经义几多景仰在明
　　恭依
　　皇祖河间即古瀛州地诗韵
　　错落经村舎菁葱问麦畴省方思古训驭逺仰
　　鸿猷迹考藩开馆名传魏置州佺期诗思丽当日一登楼
　　用沈佺期望瀛州南楼诗韵即效其体
　　井榦与丽谯华矣干云霄胜名空籍籍追赏久寥此地尚存台髙楼想驭飚近连解犊馆逺瞩飞虹桥问俗思艰深考古兴懐遥所愿敦诗书庶可化浮嚣长吟云卿诗穆如以为謡
　　过河间郡城即事
　　揽辔度武垣民瘼随时咨頽城既毕筑【河间府城久頽废命以工代赈发七万帑金筑之今则雉堞严整鬱为雄郡矣】荒舍稍以治癸亥甲子间此地洊被饥闻之往来人灾黎渐不支柴薪千里无安得饱树皮南顾増予慽沟壑填相随勤宣命大吏分理督有司仓粮与库帑尔何吝惜为迩年运转旋有收天降慈厯览惬予懐老防咸熙熙町疃有盖藏鸡犬无羸疲乃悟向所闻人言或过之何以知其然古树仍乔枝所云无柴薪诞也夫岂其设谓近所植粗应不及围以此例其余前事诚可疑虽然更有说观过仁可知救荒有常经宁滥毋或遗万一讳灾伤何以保吾师
　　闻京师得雪志喜
</div>
    <div class="pagination">
<a href="御制诗集_page183.html">上一页</a><span>...</span><a href="御制诗集_page179.html">179</a><a href="御制诗集_page180.html">180</a><a href="御制诗集_page181.html">181</a><a href="御制诗集_page182.html">182</a><a href="御制诗集_page183.html">183</a><span class="current-page">184</span><a href="御制诗集_page185.html">185</a><a href="御制诗集_page186.html">186</a><a href="御制诗集_page187.html">187</a><a href="御制诗集_page188.html">188</a><a href="御制诗集_page189.html">189</a><span>...</span><a href="御制诗集_page185.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
