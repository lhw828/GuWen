<!DOCTYPE html>
<html>
<head>
    <meta charset="UTF-8">
    <title>御制诗集 - 第 515 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 515 页/共 1326 页</h1>
    <div class="content">　　复雨【五月初二日】
　　昨日晴旸无雨望青郊歴览心已畅思量复雨当更佳夜报轻云翳天上平明趁爽催归骖云浓旋洒烟丝涿鹿之野五十里时疎时宻均优霑都中迎銮人毕至王公大僚及羣吏哈萨陪臣列末班虽湿衣裳同喜意行宫驻跸延诹询咸称膏泽今春频此雨既渥麦方秀定期穂盈仓囷入夕滂沱势未止垂檐琴筑鸣银水甫才生冀得快霖只觉傍偟益怵已
　　南巡逥銮驻跸圆明园作
　　快雨兼欣值快晴逥銮益觉惬羣情元亨四阅月时序信屈六千里路程几政宜勤取骑速
　　慈闱图逸御舟行三朝偻指还
　　仙苑正喜金萱映砌荣
　　端阳莭观龙舟
　　天中序正返南巡霁日薰风节事陈湘浦澷称吊骚客贵山况至有陪臣【时哈萨克阿布赉使陪臣请安因令预观】已欣麦穂连塍秀恰看榴花映座新按队龙舟原不竞虽嬉意欲化民淳
　　题姚绶江南春雨图
　　江南春雨今春好未致溟蒙屡日连也自濯枝还润叶大胜辛歳与丁年【前两度南巡隂雨日多今歳晴雨应时不误农功复宜逰览】多人豪饮非殊地【见姚绶自识语】逸史清图亦在船笑我归来方一展翻飞兴复到江边
　　题飞云轩
　　何曽写雾出楹楣每喜非烟蔚砌墀设问髙轩存所乐飞来飞去要宜时
　　延藻楼
　　假山含峭蒨层室纳烟云泉石非今调诗书有古芬随縁堪静防所遇得幽欣不拟摛毫咏当前大块文
　　竹宻山斋
　　爱竹縁他君子节搆房疑此渭川濵来如读画领神韵坐则翻书晤古人
　　防迎
　　皇太后驾至畅春园驻跸即事志喜
　　南国
　　临山常却辇北京
　　旋跸日乗舟
　　轻舆趁爽来仙籞快马询
　　安谒道周
　　慈豫都因看好麦薰风恰正绽芳榴
　　髙年食履増康徤愿奉
　　徽逰亿万秋
　　题夏珪长江万里图
　　出峡巴船险【是巻柯九思题为长江万里图后流传至髙士竒家自识云巻末三防为人剪去因读呉莱题袁子仁所藏巴船出峡图似与此合遂名之曰巴船出峡且书呉原诗于后】行开万里航细流因不择首渎遂成长【四渎以江为首】商贾风波地士人名利塲閙中看冷笔心洗定何妨
　　雨【五月初十日】
　　麦可登秋黍种齐曰旸曰雨总宜兮芳防已喜緑琼荐嘉澍又看银竹低惬意农占越干惕润眸烟景特凄迷美中未免犹生望宣化山田待一犂【畿辅屡报甘霖霑霈惟宣化近奏得雨尚未透足】
　　戯题春雨轩
　　南方春雨欣逢少北省幸歌春雨时谩道今年景顿置倚楹犹是眄烟丝
　　含韵斋
　　书斋额含韵
　　圣藻烛文甍肯构益蘉已
　　歌云敬缅卿叅军惟俊逸工部独峥嵘绮语浑余事髙标风月清
　　题太虚室
　　就树为斋倚碧峯滃然满院翠隂浓坐时颇觉胸中合逰处当于道外逢【庄子道不逰太虚】琴荐墨壶都帖妥天光水态尽冲容飞来徳寿青莲朶【青莲朶即蓝瑛梅碑畔石杭城徳寿宫故址辛未南巡后地方吏不请命而致京以成事难却置之此室前】辞却梅英伴老松
　　片云楼
　　溪上小楼号片云龙一例霭氤氲【一片云为龙井八景之一】升楼叠石为阶级朶朶英英蔚莫分
　　活画舫
　　堂髙廉逺屋之常近水廉卑偶学航深广恰依欧永叔沿洄何异米襄阳春风秋月有真趣波态烟容无定方朅展石渠弃几暇清河仿佛品题张
　　雨泛【五月十六日】
　　麦收将届黍田滋此际晴宜雨亦宜宻织棼丝徐荡桨恰如烟泛圣湖时
　　午热蒸为雨亦神倾江倒峡不逡巡西风卷阵须臾霁爽落晴峯更可人
　　汉玉谷璧
　　姬周分爵秩炎汉递流传贵道十端备中规五寸圆琢磨具精诣庇防有神权嘉兆占多粟宁当槩与捐
　　题赵伯驹文雅集图
　　文开馆例文学【太宗立文学馆以房杜等为学士当是为秦王时向曽有诗讥之唐书选举志称太宗置文馆増学舎至千二百区则已即帝位之后故此诗有美无刺】尚有登瀛当日仙鱼雅依然称十八风流真足傲三千请看两相调钧轴讵止诸人耽石泉退食委蛇传美度王孙绘事寓思贤
　　夏日讨源书屋
　　春永寿萱开【夀萱春永　　圣母所居殿名也】问
　　安承喜逥苑墙非隔逺书屋便因来只励勅几志宁夸咏物材分明阅歳景弹指讶疑才
　　昆明湖上作
　　山景都来水面铺几余耐可泛轻舻栁金桃绮春风梦蚕陌鳞塍耕织图三岛忽疑移北地六桥原不异西湖骋怀逰目真佳处较禹翻慙无间吾
　　清可轩
　　北山早识幽居有南国遍逰胜地无夏屋含凉羃岩壁芳馨仙草翠纹铺
　　题寄澜堂
　　饱看南邦水态逥书堂仍俯縠纹开恰如明圣教传语一派西泠寄得来【堂之南为小西泠过溪长隄则六桥直亘昆明湖】
　　西直门外
　　致斋因复返彤闱晓日轻舆歴近畿麦欲登秋禾黍长目存所乐在民依
　　迩来晴雨真时若麦稔还赢去歳佳去歳秋霖偏致潦为兹怵惕敢纾怀
　　养心殿斋居对雨之作
　　斋戒企
　　神接静正希心养云凑飞来气涤朱明爽鸳瓦俯垂溜鸡树仰承响绻彼田野间多稼如助长未敢即怡慰对时玩物象施命体含章系柅慎攸往
　　题赵孟頫万栁堂图
　　久闻城外有廉园今日宛看图画存求媚羞为右丞相传真却赖昔王孙举杯有妓方当席【希宪于堂中张筵有妓刘名解语花举杯歌曲故孟頫诗有防女仍歌白雪词之句见乐全堂广客谭中】筞马何人复到门名胜江南寻欲遍笑予失遂似平原
　　赋得正谊明道
　　天人三防对帝命相江都爰致卒然问惟陈卓尔谟道明功岂计谊正利休图试譬鲁谘栁堪知粤伐呉羞称五伯诈较识一仁无终得骄王革何妨防相诬政经真法训汉室最醇儒诠义书屏扆将为出治模
　　夏至
　　北郊礼成述事是日雨
　　泽祀寅承歳不违连宵达曙雨丝霏仍兹对
　　幕钦端冕敢曰霑裳换制衣乐奏林钟宣以镈【大乐始备镈钟黄钟律元以辛巳　　南郊入奏今工歌林钟应律则　　方泽初肄新宫也】祉繁
　　富媪卜如几賛仪百辟胥颁赐【是日以雨陪祀王公及执事官湿衣者皆命赐纱其坛外着制衣陪祀者不与】小恵权衡亦慎微
　　喜晴【闰五月初二日】
　　三日连隂雨既渥虞过多麦届登场时踊虑逥青科卜丰胜去歳实颖塍间罗将得失更惜展转愁怀加【叶】巡檐眄天际翘首逺山螺今朝乃快霁腻云徂无何九夏喜朱曦宜旸暴南讹愁深慰亦深物色胥含和益励祈农心宁云劳者歌
　　宣化奏报得雨口号
　　宣化山田报渥霑雨丝傍晩复廉纎一为望霁一为慰惬意安能获两兼
　　夜雨言志
　　两日方喜晴四更复报雨麦收尚未毕切切萦愁绪饼饵近可期夏秋望登稰客歳秋被涝赖此庶少补将得设致失吾民其益苦反侧不能寐檐声厌如注【叶】言念春徂夏时若近逺普或吾志因满而民则何咎【叶】慰多兹小愁敢谓难宁处惟吁速放晴青黄接二鬴
　　喜晴
　　云势徐开午放晴变愁为慰意犹怦思量防笔酬佳霁复虑宁无近满盈
　　批折
　　齐东西及河南北麦已登仓报雨佳批折原称欣悦览仰观云作剧愁怀
　　即事
　　云作生忧云去喜怱怱繁虑过旬朝壁间悯旱诗闲读好恶心殊壤与霄
　　霁华楼
　　傍晩快晴定山楼登霁华鱼鳞消薄霭鸦背爓轻霞稍释愁霖叹敢言即景嘉浃旬希例此庶慰上农家
　　扇薰榭六韵
　　敞榭式文扇扇【平声】薰因与名如常张月半不动致风清宁渠珎六角端知胜五明竹声揺处爽花影画中荣曰禹慙无间缅虞企载赓阶泉奏琴韵解愠切予情
　　赋得防心不逺
　　琳池围绮榭镜影澹涵空曲以云廊达翳然岩木笼遥情归静寄造物是良工结念休三岛传神有六通华林澷相拟钜野讶堪同曰我防心处羲经无妄中
　　荷香亭
　　去歳淤泥才种藕今年凭槛藕花开濂溪卉里称君子雅叶菁莪乐育材
　　石钟乳
　　新出西山嵌穴间人或不识知其为石钟乳因题句
　　千年石钟乳幽穴葆其光涌脉资银气成形本玉浆一朝现山腹几簇别崖床鳬氏难为铸卝【音梗】人未解相桂林宁独占蝉翼久称良讵拟珎琼玖堪因悟显藏
　　题陈祼洗砚图
　　陶三沐更三薰袖手临流看墨云【此帧乃祼为其友陆子垂所作陆故有砚癖属为写图然后买山而隐语具祼防尾中】便欲买山此长往由来巢许未曽闻
　　题藏经纸扇
　　矩不以方圆弗规圆方合撰椭形为色如栗子尚琼拟质则藤胎受墨宜曽是法华书义道莫猜道徳换羲之深堂无暑何须此意寓披薰念在兹
</div>
    <div class="pagination">
<a href="御制诗集_page514.html">上一页</a><span>...</span><a href="御制诗集_page510.html">510</a><a href="御制诗集_page511.html">511</a><a href="御制诗集_page512.html">512</a><a href="御制诗集_page513.html">513</a><a href="御制诗集_page514.html">514</a><span class="current-page">515</span><a href="御制诗集_page516.html">516</a><a href="御制诗集_page517.html">517</a><a href="御制诗集_page518.html">518</a><a href="御制诗集_page519.html">519</a><a href="御制诗集_page520.html">520</a><span>...</span><a href="御制诗集_page516.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
