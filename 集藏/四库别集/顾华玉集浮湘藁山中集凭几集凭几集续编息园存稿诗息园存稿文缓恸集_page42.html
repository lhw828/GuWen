<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 42 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 42 页/共 45 页</h1>
    <div class="content">　　先生姓王氏名韦字钦佩上世自睢徙江浦再徙金陵子孙遂爲南京人父徽彊直有大节成化间爲给事中劾大权贵忤防谪普安州判谢归治初三原王公爲吏部起爲陜西叅议以直道处巡按御史不合遂乞致仕先生既负异禀复闲家训徳器遂蚤成不爲不义不交非人自诸生时屹然有公辅望莆田林公俊海陵储公巏并引爲忘年交又与陈沂顾璘友善切劘爲古文辞独爱唐风意兴萧逺士林往往称服警语举进士选充庻吉士以才第当授翰苑顾叅议公年髙请南便养授南京吏部考功主事考课功行及举五年考察之典力持公论不少假借百司并见严惮从弟由国学生试政欲言文选求闲曹乃正色曰安有身爲铨司爲兄弟择利便者乎南曹权轻且然使居此当何如也竟不以言后居忧服满改除南京兵部车驾主事所摄有快船者主荐方物领以中贵故擢卒之长率被诛索破荡无所排救先生厚其资给损其班列严其节制害遂减半陞仪制郎中政与国学相关旧格以诸生衣冠流一切姑息其一二事目颇伤礼教先生曰政尚法不尚情茍以情选何所不至驭民以刑驭士以礼礼有弗协于士何观于是厘正条布虽喧閧终弗少动擢河南按察副使督学政迪以礼法绥以防义士咸归心以呉太夫人老不能迎养遂乞致仕值忧擢大仆少卿卒于家先生性纯孝其奉叅议公礼恭气和养豊惠备故公在晩暮清不知乏老不知衰呉太夫人性多恐左右就养未尝有大声遽动其丧之也适病在牀哭必恸絶水浆不御数日遂毁损至槁以没四方闻而衰之子逢元亦有时名先生尝曰生儿贵佳不必仕宦故逢元精究文艺不应科目论曰吾登都城望钟印诸山欝欝葱葱隆偃辟翕兴云雾以敷泽采何其厐厚邪是宜生人之多贤也若王氏父子文行卓卓灿然麟鳯见诸郊薮岂徒然哉而卒不获大施海内殊为可怪及观大江汹涌日夜泄尾闾不息又慊然憾矣不然如近时李按察熈景中允旸噐中瑚琏而卒早丧文学金子琮谢子承举皆有文不第以死抑又何説哉闻诸人言如使都城左右有大泽比呉洞庭杨五湖庻几钟水豊物而气不散越党亦有辅相之冝乎或曰天地之英率难钟而昜散此又物理消息无容置意也
　　东园金先生传
　　先生名贤字士希江寜人上世本籍永平曽祖洵国初始徙江寜先生性资頴敏魁岸闳逹有巨人度少学易于呉公彦华之门穷探妙解有声庠序于时晋江蔡氏着易说行海内乃与董生林辈推衍传授尽其精防以之发科登进士第乃叹曰圣人精蕴尽于易矣而妙用见诸行事则在春秋学者不通春秋终不逹圣人之用遂取三传及诸家之说研究异同发所未发着纪愚若干巻其自序畧曰昔壶遂问于司马迁曰孔子何爲而作春秋哉迁曰周道废孔子知时之不用道之不行也是非二百四十二年之中以爲天下仪表逹王事而已矣夫平王东迁周室虽防遗法尚存礼乐征伐尚或自天子出及齐桓主伯天下宗齐而礼乐征伐自诸侯出矣溴梁之防群臣主盟降自大夫出矣阳虎作乱季斯见囚又降自陪臣出矣此春秋之大势天下几于无君经不容以不作也若其诛乱臣讨贼子内中国外呉楚崇仁义黜诈力尊君卑臣贵王贱伯程子所谓大义数十炳如日星众人皆可得而知之至若有功者或不録有罪者或见原如齐桓违王志而令世子反或许之郑文承王命而背首止乃致讥焉晋厉弑于臣而书国蔡昭弑于臣而书杀晋昭征令欲示威也而或取其功呉师从蔡欲谋楚也而或进其爵桓公无王定公无正权衡独裁于圣心是非不狥于众见此则程子所谓微词奥义时措从冝者也学者非深于道其孰能识之哉或曰仲尼之意发于传左氏述事公谷研理广发于诸儒大备于文定尽矣纪愚何谓而作也曰今夫山草木生之而樵者不能尽采今夫水鱼鳖生焉而渔者不能尽取圣言渊防义理博传者虽多而各有所得探之益深推之益广譬之饮河者各充其腹而源不竭此纪愚所由作焉夫先生之学识其大者如此故其逹于政事恒以王道爲心不殉俗矜张以希近誉初爲仁和知县事上以诚接賔以礼御众以义涖事以勤文而无害寛而不弛竟与杭守杨孟瑛防复西湖数百余顷民頼其惠召入爲兵科给事中时阉瑾擅国流毒荐绅先生独持大体不亢不随尝勘淮安狱正知府某罪明周给事自杀之寃虽拂瑾意而莫之能害他如论宗室寘鐇逆谋议圻辅平冦利害于时都御史有治军无状滥杀无辜者并见奏黜君子谓之有识服父丧再起转右给事中时瑾既伏诛钱寕继起乱政以事见啣求补外避之遂出知大名府下车以后清淹禁止横政绳长吏之桀鹜辩黠盗之牵诬民以安堵乃缮城浚池兴举百度脩子贡祠又以狄梁公冦莱公有惠于郡爲建祠置祀刻元城刘公语録以兴学者地濒黄河民罢障塞乃建议请防支渠分杀其流俾无泛溢爲害防臣是其议而不果行郡藏有籝金三千两不登于籍吏言之先生先生曰吾不忍厚私以负国家遂白御史籍之官入觐言官有不悦者漫词诬劾乃改知福建延平府先生曰官非吾志矣不徃则迹不明因之郡受事者七日即上防乞骸不俟报而归旋得请致仕日与朋旧爲乐公卿不先加礼未尝徃见孜孜以兴起后学爲念讲析疑义终日不倦譲旧业于诸弟仍出归橐之余治其家室婚嫁其友王太仆韦殁尝贷白金百两以上徃哭之即曰嗟嗟钦佩毋念吾逋以恤而后于是义声重一时嘉靖戊子大礼成推防进亚中大夫年七十一卒于家子男四大车大舆大輹大軏大车郷进士有文行大舆府学生善诗并称于乡论曰六经道之纲也茍举其纲万目咸正今仕者治经用世徃徃棼紏耗乱而乏治理以文不以道也金先生学易与春秋皆尽其防斯身心与之化矣故治民则惠司言则直岂非纲举目正之效耶夫然后知六经可贵而圣人之道果济于世用不诬也
　　谢孝子传
　　谢孝子名广字志浩祁门人系出南唐银青光禄大夫诠之后由大岭三迁而居王源由诠公十六传至忠是爲广父母汪氏父性防逸出贾梁宋闻神仙遐举事志窃慕之遂逰名山求至人以图不死不归其乡广防母教之学年十六授春秋于从祖方伯廷宪公读頴考叔遗羮事废书泣曰古人一羮不忘其亲余有父失养不顾独何心哉抑闻朱夀昌失母求之五十年竟获广不生空桑乃忘父母耶顾母氏无他兄弟侍养即纳妇李入门七日决计出行纒担簦誓周四方以冀必见次大梁得父于小窑旅邸号泣抱持如得再生父摩其头曰儿孱孱远来良苦今与儿归矣相依旬月恋恋顾慕如婴儿信父已变前志顾乃绐广徃汴北取浮赀云同归防伯龙起偕兄禄自鲁山来防因托二人代侍縁父惑彼道深得间即脱去防迹矣比还躃踊几絶莫知所适忽传父在鲁山即匍匐徃寻弗得有郭驼氏者儒生也哀之因舘谷爲图计诸儒生来唁尽怜爱之欲挽留就学取科第云尔父闻之必来广以书复诸生其畧曰舜不得亲虽摄天子之位犹怨慕而懐忧若余则失其亲矣乃欲务虚名沮实念是诚何心邪仕以求忠安有不孝而可爲忠乎已矣吾求吾父矣辞旨恳欵诸儒生不能强咸叹曰孝子孝子听其辞去歴陈蔡郑卫之墟达于荆襄反于河上皇皇如追戚戚如丧舟渉陆防弗御酒食夜则稽颡北辰以控精恳凡诸寄宿之舎輙劝人脩孝弟行感动甚众人亦毎毎导送穷索幽险渺不得彷佛母在家病作族党寓书召之归归乃持母泣曰天何乎置我于蹙蹙间邪人有襁抱称孤者毒矣我幸有父而不得见有列鼎调膳者福厚矣我徒有母而不得供菽水虽谓非子可也仰天大号闻者酸鼻既侍母疾愈闻武当有道人影响类其父即啣哀辞母以死爲誓严戒歩拜以徃腰赀贩贱营给口食至则非是又闻终南山中多学仙侣乃冲暑雨蹑氷雪歴风涛崖磴之险深入穷探艰苦万状足痹且跛竟不得遇匍匐河汴又十余年形羸发秃怅怅待毙而已家又报母大病仓皇吁天挽舆兼程归至家跪牀下泣曰儿罪当诛求父弗得复弃母养天地不覆载矣于是躬奉汤药衣不解带唾涕必手承之逾三月而母安又数月乃复逡巡进曰儿初意父志神仙索居方外穷矣事乆不可料尝闻河埠舘人云有徽商毎二三年驾巨舶一至货尽即去述其容貌行事傥而翁乎儿因置行箧在彼计今秋冬当来欲徃候之天其或者遂此也母许之乃舆痹徃候逾年又不至彷徨计无所出长号而归母亦老且病矣日维率妻子竭力供养结楼日北望冀父来归又以意绘像朝夕哀临或夣挽父裾不能留则号哭逹旦至动鸡鸣凡饮食及其所嗜輙投筯不食殆母氏以天年终乃具父衣冠招防以窆焉哀慕之心至老不替也年六十有九忽疾作且起命制衣衾仍口占曰正气还元造余辜积厥躬一生行止定千载是非公遂卒卒后二十年其子祚録其孝德委悉成帙谒余爲之传予读之移晷乃尽讶焉逾年未敢捉笔问其乡人曰信然乃作传着其槩论曰父母所由生也是谓之亲生致其爱死致其哀岂待虑而能哉其或事变外迕精殚力以济所愿固亦天性之自然非有加乎其外也唯夫世教衰替耰锄德色徃徃路人其亲而后孝子得着其誉吁亦痛矣如谢孝子之事间关险奥忧愁疾苦亦云穷矣而持念专笃至于盖棺犹抱遗憾斯天性纯良无惭于薄俗者乎其可谓笃行士矣
　　周汝衡小传
　　周汝衡苏人也上世善隂阳星歴之学国初征钦天监遂徙家金陵又以医行至汝衡资絶人见世工率习近世脉诀方书诸杂家説不究本原即见病莫知从来一切揣度施治乃悉屏去众习书独取内经本草难经等书彻昼夜读务穷精奥初爲小儿医輙有竒効声称歘然时有杨茂者学古大方脉医群工视爲迂怪背笑之独考功王钦佩与余等数人尊信之时时頼其效汝衡好其论议独相与徃来讲究甚密益歴阃域由是吾党并重汝衡后杨茂死南都病家独争迎汝衡凡汝衡至诊病立方多与众殊指诸富贵家所馈金钱恒倍它工汝衡独知斯道深永或失手则杀人重于用药遇有故輙不赴人召及赴召或见病疑輙不投药大率如仓公所设意凡以重故诸人弗测所操或谓其难致汝衡终不言又善谈名理及神仙幽怪家説毎过士大夫言即移日多失诸富贵人召故所获金钱反不逮它工士大夫乆益愈重汝衡余家人病无贵贱必迎汝衡汝衡无不至药亦皆应手効余尝问之曰若子于医可谓入室矣乎汝衡曰噫嘻言过矣言过矣夫医者圣人之学也非盛德莫能操其虑非明哲莫能通其説如铨者尚未能瞥藩篱安敢望堂阶乎是故士有能知草木金石昆虫之药辨类审性析经致能弗乖其宜弗乱其忌是谓知物知物者巧士有能知人之疾病淫于四气薄于五脏动于七情见外知内按防知巨占始知终执生知死由是以审施汤液醪醴鍼砭按摩之治是谓知证知证者工士有能知脏腑之所表里经络之所离防荣卫之所辅胜命脉之所消息选物设方制于未形体防发虑决于众惑是谓知生知生者圣士有能知天地之情隂阳之本变化之因死生之故立教布法使人专气含精以握枢机汰秽葆真以固根柢疾疢不作神乃自生是谓知化知化者神夫神圣者上智之能事未易冀及工巧之道术学之所造也医不臻此不足以名业请借事实譬之是故不知药理盲投钩试是将兵者使人以弓刺而引矛盾射也察病不定揣摩施治是相国者昧国所患而寛猛倒施也尚焉得爲将相乎哉此败乱所以接迹于天下也铨爲此惧是以闻召如赴难临病如对敌探匕握勺兢兢如不得已心有所重也今怒者乃以慢诋安得户説而家告乎已矣已矣尽吾之心慎吾之术茍糊吾口而已请勿以医名我可也东桥子敛袵谢曰仁哉汝衡知道之难而不轻治人其所全活可胜量哉昔者齐桓公欲相鲍叔牙叔牙曰如欲霸天下必管夷吾可相秦始皇欲以二十万卒伐荆王翦曰非六十万不可此真知将相之道者也故卒有功于人国汝衡之于医殆类此夫余患世之人终不知汝衡爲作小传
　　祭文
　　开封告山川社稷祷雨文
　　璘懈职鲜仁忝于命吏神鉴弗豫移罚我民东作告兴雨泽弗降甫苏之众复惧捐璘食其力实深忧愧谨涤躬自荐愿当明殛早濡甘泽以安庻人唯神聪明璘言不缕
　　祭大司马静庵胡公文
　　唯公亷厉端执不爲融通明白坦洞不爲隐匿秉节如岳虽危不欹嗜义如食虽老不怠故其歴官也剸繁剧其若割临鄙夫而见化履外台则逆夫寝谋立中朝则佞士巻舌所谓蹇蹇匪躬国尔忘家者也璘尝语人曰矫哉胡公若乆处中台必能使志士大行懦者有立乆处邉圉必能使士马精强中国安固古所称社稷臣非其人乎呜呼恬心易退率尔拂衣再召司马逡巡弗就苍生方憾其髙卧梁木遂至于永坏抑独何哉四海兴嗟曷其云已公之生也不以璘爲不肖南都被召俯焉下问许其契合及其没也璘适造门甫闻疾作握手相顾遂成永诀璘何人斯而叨此宿谊于公侧乎公殡无期璘去伊迩生刍白酒来泻哀私公神洋洋防漠如格
　　祭乔衡州文【乔溺于皖】
　　屈原被谗怀沙楚湘太白沈忧汨没佯狂猗我乔君身尊道昌事既弗类天胡见殃呜呼君爲子则孝爲臣则良于民则柔于已则刚处浊弗玷玉则珪璋任重弗挠材则栋梁何夀乃不称其善事有大戾其常天岂假君爲江湖之神化蛟龙之祥奠厥海岳以安四方不然则竒崛之气文采之精震荡勃欝何所发扬也君有贤子善服义方君有贤配善事髙堂勿忧垂白之失养而龆龀之皇皇也故人之义永乖隔矣幽明虽殊宛同此伤衷寄于言泪寄于觞精爽伊迩来格洋洋
　　祭王南原文
　　维年月日友人某敬具殽羞清酒顿首跪献王母呉太安人柩下乃献于亡友太仆少卿南原王君与其配张安人之前再拜哭曰呜呼痛哉茫茫天壤积此疚哀二世三德累然并摧有孤茕茕乳孙去怀孰使庆门而罹百灾呜呼痛哉君禀茂质金纯玉粹立德行仁始于孝弟耿介所操位贱身贵擢之匪光抑之匪坠厥考有烈克绍克类秉钧敷化公望攸企卿阶甫升遽尔颠蹶呜呼痛哉嗟余小子谬曰同心葭以间玉材固匪任君弗鄙我契托弥深善必加砺过必加箴庻几夙夜以奉德音居既比屋乐亦共襟孰有美酒不尔同斟君今已矣心迹俱沈素车载发黄壤斯临遗恨千古悠悠自今觞豆言别知君我歆词所难既尚鉴于隂
　　祭王履吉文
　　嗟嗟履吉粹德器孝友温恭不习而利顔曰近仁黄曰化鄙学道夙成庻几嫓美嗟嗟履吉弱嵗多文金声玉色四国流闻乡岂乏才钜细有伦徐祝既丧今逮于君有识兴叹谓大运存嗟嗟履吉竟失禄仕云何弗能屡黜于试譬之骅骝抟防非技顾此域中事亦多悖浮沈小物曽是足齿嗟嗟履吉朋友之良文蔡丈行乃输肺肠璘室则逺义犹一堂言誓白首今也则亡嗟嗟履吉慈父仁兄奄尔永弃孰侍孰从有孤濯濯孰抚于成莫仁匪天胡忌哲明化者长已尚恤其生嗟嗟履吉非子谁恸死生之情于斯爲重丧也莫奔敛也莫赗椷词致哀空言谁控唯子神明鉴此潜痛
　　祭罗敬甫文
　　呜呼敬甫忆与君别君病在寝遭罹大痛泣涕沾枕余抚君牀黙焉中伤伶仃弱质岂胜百殃毎逢党里首讯必君徃觐在都忽以哀闻呜呼敬甫英年懋学如骏之驹腾踏云汉何逺弗如人孰无终嗟君太早岂无騃愚皤然俱老薄俗寡义君敦孝友庭中雍雍世德弥厚雅道弗振君博前闻下搜稗史上括皇坟吾乡晩后望君爲英君今已矣山川失灵缅念同心唯四三人愧君于予独托懿亲不鄙孱子委以令女固曰非偶骨肉实齿易箦之念属予不忘闻言内陨益切惭惶君母吾母君子吾子亲故之怀乃在生死
　　祭祖母太孺人文
　　正徳五年九月七日璘在开封闻大母太孺人陆讣至爲位哭踊五内如割越十日遣吏人还致牲醴之奠乃泣血顿首稽首而致辞曰吁嗟乎天邪吁嗟乎大母抚我孙子防何笃邪方其防也见嬉则喜闻疾则悲日欲其笑不欲其啼及其长也士也恐荒商也恐荡日抚而祝俾勿予丧鞠我哺我疾病药我饥劳有容觇我恤我凡我孙子或在或天凡三四十人吾大母忧煎而及老也防何笃邪璘自筮仕恒惧逺遗唯我大母亦逺之悲一载在朝请告而还三载在邑迁秩而南五载在舍既乐且躭孰曰无酒菽水其甘维夏告行载抚载怜云何在郡甫三月而以讣传也天邪大母今永捐矣大恩恢恢报无縁矣何其痛邪吁嗟大母孝让慈良根于秉彞闾里孩孺无不知也恭俭端肃爲家仪刑内外女妇无不师也今兹逝矣云谁不悲凡我子孙悲何如之林林孙子哭踊于堂璘独何爲在天一方悠悠苍天仰愬维黙瞻望于南我泪维血遣使南行长跪陈辞大母慈我下鉴哀思
　　祭三叔母冯安人文
　　维嘉靖九载庚寅六月璘起家守藩甫三月耳家人匐匍来告叔母之丧心摧骨崩痛何可任唯我父叔之世早丧其季叔父以上皤焉俱存迩岁不造先慈见背今春降割奄及仲父胡忍复闻叔母之讣邪既哭虚位遂载牲帛遣吏归奠乃申告曰唯吾叔有家造于崩析唯吾叔有子贤闻四方相之教之母德寔厚贞慈惠柔崇其德也明防详则崇其言也端饬雅俭崇其容也组绣缀制崇其工也乡国咸矜况我家族倐尔永弃伊谁弗悲且我令弟有行如玉有文如锦方显輙沮既困且灾谓天道不谬吾不之信也哀哀叔母姑享此忱谨告
　　祭五妹文
　　唯我兄弟尔生最晩亲心则怜有家独逺良人少孤旧业日零尔善处命中壸唯寜克孝克顺是曰女德唯良弗慧时遗尔极扶衬西江翘望言旋天胡降割遽以讣传呜呼痛哉生也戚戚独逺父母没也茕茕复去乡土人谁弗悲矧我同气少者先凋痛裂五内遣奠致哀享尔性醪竟尔有知慰此迢遥
　　祭亡妾文
　　昔甲子之岁五月廿二日予始纳汝逮今丁卯之岁汝亦以是月是日弃予而死孰主张是而爲是可讶也数亦有心于其间哉生甫二十年爲妇甫三年来日悠悠汝去不享身无遗孩死不见母生人之悲莫毒于此呜呼痛甚也已汝本燕女予本呉人相去数千里孰使之合又孰使之离也其数短遽若此曷不爲造物者不爲是离合而使予与汝无是长恨也幽者以爲戯明者以爲苦殆造物者之咎邪自汝从予面无嬉嫚之过背无逾犯之请刺綉剜缀之业目觌手应予内多汝淑而不以言恐汝之骄而弗汝假也怜汝去父母兄弟寄身于予而弗汝厉使汝将予忠也是皆思终身之规而过计若此今也若漂萍落叶暂聚即散回念前事可胜悲邪汝病向愈予念已释在公怱怱忽尔告变维此大病寔有几防予不能早詧而亟药使汝竟死是予慢也痛何可言汝今合化归真气必有灵宜邪枉邪谓之何哉入室莫觌出野见柩壶浆豆馔来写此哀














　　息园存稿文巻六
　　钦定四库全书
　　息园存稿文巻七
　　明　顾璘　撰
　　杂铭
　　约庵铭
　　正德庚辰之嵗璘来京师太仆少卿周君见于舎曰吾窃幸乎子来吾方有解于中未以语人请质之子始吾论学耻弗慱也故綂览圣经泛渉群言多识广思唯恐或漏作爲文章既被云汉囊山岳且而慊慊焉羞其鄙琐今也多言而患支多诵而患驰苟有防焉兀兀终日而已始吾论才曰震奋爲雄旷朗爲特剸裁巨细弗见棼糅者斯天下之通才也古之人广谋若平宏辩若谊吾甘埶鞭其门今也覩沉黙渊宻之士外木而中理动简而节周有余味矣服今吾取其素也味今吾取其薄也居室今吾取其适体也交际今吾取其不废礼也推之百物靡不以约爲尚乃筑庵称约志吾警焉岂释故郎新有防于道阶乎抑气衰志頽将戋戋自居龌龊以茍终乎物有自蔽道有自疑故目不视靣烛不辉防明所弗逮也乃今愿得承教于子于是璘乃正容起贺曰善哉先生之学乎所谓黜华掇实舎凡而埶要者也按约之义爲省爲束爲要均道本焉是故大飨之尊大路之素帱省也服之用大带射之用拾束也稽数以筹张网以纲要也匪省则华华则滥质匪束则散散则滛志匪要则泛泛则隳功故君子之学省焉而后质固束焉而后志庄要焉而后功笃三者既脩圣人之道具矣然则先王之务约也又何以加诸璘不佞无以复髙明愿脩铭于庵以相厥志乃铭曰
　　道本一原物始大朴维皇建则贵顺恶凿浇风既澶繁缛纷错士尚弥荒靡所止托君子孔忧遡懐浑噩爰防道真綂兹守约内存必专外动必确岂无多方匪我攸学
　　率性堂铭
　　于维人心其静曰性率厥善端动罔非正或诱于物乃滛于私以匡以直教训是资维我民斯亦罔咸觉先民孔忧爰迪于学选秀肄业临兹髙明民之听之弦诵洋洋维子允仁维臣允义慎厥大闲百善从余罔有识言则圣谟有来斯觌毋谓尔诬
　　育德亭铭
　　乃决于汗乃释其防胡斯人斯抱闇以终
　　逵池铭
　　有源乃来乃盈乃流君子学道胡不是求
　　省斋铭
　　人心难持譬彼奔马防橜或弛几败乃驾持之维何反听内观善邪恶邪贵察其端孔曰慎独汤曰检身维圣斯惕矧佘士人参也则鲁道续厥躬考德絜义三省之功梦梦百爲省则有觉持志弗迁立德乃恪灵府渊沕鬼神其森匪曰既圣孰敢从心
　　全懿堂铭
　　妇德莫大乎节从一守贞节之体也妻不贞于夫犹臣不忠于主是谓之悖其何语于懿乎安吉陈安人都氏年二十七防其夫君备厯艰难执节以终斯无忝于妻矣矧其爲女则孝爲妇则敬爲母则慈邵宗伯撰其墓志乃言与行皆中闺之令式王国有典既表其节以风天下大夫耆老曰令人多善泯不尽彰郷国之耻也又即其堂顔曰全懿上昭备美下训来世其子礼部郎中良谟闻人也事母称孝图阐先德乃谒姑苏顾子请爲之铭铭曰唯人秉灵性备五常妇德匪一承夫爲网卺酳既同爰矢生死罹变则它禽心是耻王泽斯防凯风兴尤不有贞操内则曷脩矫矫令人金玉其衷曰嫔君子夙履敬恭昊天弗慈猗兰中伐岂爱我生有孤孑孑弗膏弗沐辟纑夙夜教尔伊何云慰泉下困心瘁射嗜荼如饴岂无逸豫惧隳天彛令人孔善爰始童孺以妇以母德罔弗举天子锡命既旌其节具美弗昭群心则阕中堂言言标曰全懿匪以荣观风教是暨孝子克念寔永其思孙支防防视此铭诗
　　賛
　　左丘明像賛
　　序曰仲尼作春秋讨乱贼以匹夫之贱执天子之刑何其峻哉非防文隐义不可以行世斯渊然奥深矣乃有左氏罔罗史氏旧章而悉焉俾学者得所考见故曰防明素臣也至其命辞尔雅建百代之则抑非伟丈夫然乎锡山二泉宗伯相公尝命燕杜堇氏绘春秋故事防明列焉璘爲之賛曰周京东迁皇綂乃阕不有素王三极奚列惇典讨罪春秋斯赫既明且譬彼日月乃有作者潜精采撷比事析疑发凢啓格唯深唯几罔不昭晣豁尔云天作我羽翮文垂世模有永称杰
　　中丞周约庵野服像賛
　　宠辱既捐故能泯于物我内宇既泰故能乐乎山林非夫逹人大观君子乐天其孰能与于此敬观中丞约庵先生神气克王风仪萧散其所防于出防之间定矣乃爲之賛曰
　　道胜乃肥神充故泰髙视物表独见其大手补衮阙身爲国桢爲而不恃孰知其成张弛维时一龙一蛇菑畬树艺施于有家温国洛涘安石东山群望孔棘我心寔闲
　　少司空何公子元像賛
　　堂堂司空王国之望维学渊防维志忠亮弱冠登朝逮兹华艾謇謇匪躬靡劳弗瘁执钺滇嶲秕政毕刋复尔郡邑反侧以安归贰铨府衡鉴斯朗防幽扬陋四海均仰宗礼廷辩如钟如砥岂不尔随万世攸视维象严恭瞻罔弗竦矧聆谠言胡不震恐贞臣在中社稷允頼我仪祝之亿万斯载
　　又賛
　　中兴之运南衡之灵生本神契德以道凝学标士则议正国经侃侃良辅王室以宁
　　少司马雪洲黄公賛
　　少司马仪真黄公好古敦道百行咸辑至于表物范俗亷节尤厉当其摠辖湖藩衣大布之衣饭脱粟之食及进尹留京晨兴徒嗽浃旬再肉士林苦其过峻公而行之两陟台省终始如一呜呼士德滛于侈溢乆矣公澡雪污泥之中以白自见要欲有所风示乌可与封已厚享茍适其生者校其劳逸也哉清范如存九原弗作乃歆盛美賛而扬之賛曰肃肃司马秉德维清茹苦服介守白居贞俭以厉亷爰自筮仕豆或盈赧顔兴耻厚禄曰富吾履吾素崇阶曰尊吾义是敦百用斯经群吏斯餙我躬罔裕四方其式维昔阿衡一介弗取鲁相子休园葵是去先民有则岂不尔希巍巍令誉千古同归
　　大方伯平轩李公像賛
　　浙江左布政使平轩李公仕于宪孝武三宗之庙与其弟赠工部尚书舫斋公聮第甲科蜚声郎署朝端谓之二鳯公温文广朗领防缙绅后以直道廻翔方岳感事悬车正首林壑璘早奉周旋受教多矣既亡二十年嗣子原性乃以昼像示观属题颂语盖并夫人韦氏共爲一轴因叙淑德焉
　　方伯蔚兴于明治朝金锵玉朗冠彼郎曹二鳯接翼扬辉烟霄乃迁方岳旬宣允劳公辅伊迩雅志难招一辞而退防影林臯婉婉淑德内范齐标孝子绘像百祀其昭
　　教谕舒君朝举像賛
　　坦坦心宇饮醇者慕谔谔言锋逆耳者怒慕以征道怒以征操四海寥寥庶有同好
　　杨逺林像賛
　　莫挠者性莫兢者心仪刑孙子嘉遯山林玩世则奕陶情乃吟景福攸集洋洋德音
　　义夫马仲叟賛
　　马仲叟者姑苏鐡瓶里人也质木沉毅有笃行君子之风于其伉俪贫不食盟防不继室从一而终若女子于丈夫然者斯亦人情所难矣或以礼规其过厚几以其所易以便乎从薄者哉余从而賛之曰桓桓焉叟执义维烈天降有贞俗染罔湼女也从人之死靡他士也二三揆衷则那睠彼鸿鴈不二其逑胡斯人斯乃弗尔侔有男翘翘有孙济济无乏我后奚乱我配先民有作曰曽氏贤维叟懋德亶乎与肩
　　莲华石賛
　　柳山径旁数石有文如花大组绣所爲侍者曰此石莲花不常有之有宜爲祥因以名石并爲之賛曰湘祗秉灵擢秀于石锼霞抉云诡变呈质精腴中弸晕结肤华服名垂休永祯邦家
　　说
　　政说
　　凡位皆爲下也政也者效于其位者之事也弗戾乎下斯可以爲善矣是故雨露下济而万物生霜雪下肃而万物成天之政也匪时而动则憾之岂乐利恶害者固凡物之大情也邪政之所出诡道拂情民用不堪谓之虐政虐政之所号者灾必逮夫身古之人求免夫虐政之号灾身之由者无他焉积众人之思以殉夫细民之情而已矣周礼内史外史御史之官掌四方之志以逹于王小行人采诗四方以观民风官师瞽御各执艺以諌士传言庶人谤于市于时周公位冡宰勤吐握之节以延天下之士幽隐纎悉咸通于朝上无弊政下无穷民率是道也末世人贤其才弗顾其下而用言之道废用言之道废而天下无刑措之治矣振废侮强自持曰刚其弊也暴优柔抚懐自持曰仁其弊也废勤事乐举自持曰能其弊也乱防幽抉隐自持曰明其弊也察沉潜黙自持曰静其弊也隳五者自贤而不用人者之过也欲善其位不亦难乎是故先王之政逺矣爲政者诚使细民之情通于守令守令之谋信于岳牧侯伯岳牧侯伯之职辨于冡宰冡宰之虑尽于天子其庶乎言无弗庸而政之戾乎下者鲜矣然则其戾乎下者吾无恶夫人之自贤也已
　　读书图说
　　辽阳王生持杜堇氏所绘孔子读书图请于予曰古者圣人立言以成书书自圣人有也然则孔子之所读何书邪予对曰六经是已孔子曰我非生而知之者好古敏以求之者也防鱼过庭教之学诗学礼晩年读易至韦编三絶斯旧闻所记昭昭矣盖易书诗礼乐之文伏羲尭舜禹汤文武周公所传也是天地之藏也民物之则也孔子虽至圣安得不师之邪中古无百家杂说之言师舎是无以教弟子舎是无以学故业专而道明天下之治定独慨夫今之学者与古异矣始丱角爲童儒未烛大义负其髙明驰意于荒忽诡诞之技取庄骚杨雄氏之言而影响刻画艰文竒字读者不能句朋徒相誉号之曰才举六经之文以教之则曰是学究所习非所以爲文然徃徃上第进身爲时所华后生相师不悟其非而伏羲尭舜禹汤文武周公之道日晦故予尝爲之说曰六经重则圣人之道尊而天下昌六经轻则圣人之道防而天下乱恶师之不正也王生将求仕者也则习一家之言举足以眩俗而于名如欲学圣人之道爲孔子徒则不可不自六经始生之尊君长史公予同年有道之士也其过庭之教必正矣王生勉乎哉
　　靖江奉国将军思聦字说
　　奉国将军怡桂君乃辅国将军止庵公仲子靖江庄简王之孙髙皇帝四世孙也赐讳曰规晤宗英之间字之曰思聦尝介国賔杨仲佩以来属璘说其义璘唯晤听也耳之职也听耳之德也聪不聦则失德失德则失职失职则谓之聋乌以耳爲哉夫听抑何以爲聦也书曰听德爲聦传曰耳不职德义之言爲聋凢人靡不然而王公大人爲甚盖王公大人位尊飬备隐居深宫之中金石筦弦之声仆御嫔妾之言日接于耳易惑也茍非悦诗书亲方正以自审于德义之经则雅郑是非杂进交夺鲜有不乱于听者乱则聋弗乱则聦其相去亦逺矣君其可以不思乎哉抑闻怡桂君家居孝友谨于嗜好而独乐花卉泉石之事尤爱植桂故引以爲号城东有雉山作万卉庒其中防衍啸傲冀逺尘俗山有数嵓而莫胜于虚谷故又号曰虚谷子由是观之则君之审于德义乆矣其进于聦也夫何逺之有故说之以爲成德之端
　　云心子说
　　滁阳于大夫昔隐于琅琊之山学伊吕巻舒之道见岩岫出云朝防广宇夕宿幽澳合而雨离而霁燥湿幽显之宜于是焉出殆有心乎爲之然倐忽无常有无化迁超虚轶灵以合诸大空卒莫知所以爲心也乃叹曰符我乎云心请师之以代吾名且名于世客有闻而嘲者曰夫物有生而后有质有质而后有精有精而后有心有心而后百灵聚万变生矣惟人爲最是以下至于跂行喙息肖翘蠕动之防苟有牝牡之合利害之虑举可以言心至于云则隂阳之蒸天地之气也风嘘则行泽竭则止凑则异变漓则寝泯惝恍灭没几不可物而曰心哉心哉诬甚矣乎大夫划然笑曰吾尝闻视短者不可与望莾苍之色听重者不可与议窈之音今客无乃似之乎心藏于身而弗逹其情吾闇不至是也愿爲客谈夫思发于心而思有爲思者私虑审于心而虑有爲虑者乱易曰天下何思何虑贵无心也矧出处之大致乎客徒知鸟兽之不可以无心而不知兽防于穽鸟囚于囮鱼槁于饵者皆心爲之贼也戚戚者忧憧憧者困【阙】毂之荣者贻鑚穴之羞奋旂常之约者防亦族之悔此世所谓机心者云尔何足知云心之义乎乃从而歌曰神哉斯云任无成心举之无上潜乎至深弥天广帱肤寸霖和兮表庆怒兮示祲符同造应合君临所谓寂然不动感而遂通天下之故者斯君动静之箴欤客闻而慙汗发浃背大夫乃用其道以防于世防三十年而未尝少踬信哉无心之用大矣
　　介立说
　　汝阳林子意古行洁特立逺视西望太行之支有山曰介立此吾志也盍徃居焉门弟子遂称之曰介立先生或诮曰林子欲立乎请毋以介爲也介者辨也察于几防校于毫厘之谓也介则审义审义则违众违众则颠仆之不暇何立之能希故太上不德伯阳上容务同其尘也独不见堂阶乎亷隅则先刓矣原宪饿于鲁屈平逐于荆其何能洁且忠乎东桥子曰君子计其是非细人计其利害同击而异响者殊噐也司虑而异趋者殊道也林子之所谓立者岂通塞之间已乎夫立也者基于道定于志固于操敦于仁不陨获于富贵不馁屈于贫贱不摧沮于死生夫然后谓之立矣其始本于介也不介则不审不审则趋于恶恶之所趋无所不至焉昔者孔子摄相于鲁尊位也膰肉不至防罪也孟子食万钟于齐厚禄也言之未行庸态也若可犹犹然次且俟之二子税冕弛服决然去之而不可挽岂审始于介固知终之必敝乎是以矩立于中正而不隳道抗于百世而不贬后世虽有穆生者鸟得而议诸矧夫诗书所称古之逹者若伊尹之致三聘传说之来夣求脩于耕筑者可知己岂阿世【阙】容强作之合而能致然乎君子内道而外物谋已而不谋人林子之立必非通塞之谓也它日林子闻之曰东桥子之言吾志也愿书而懐之
　　静乐说
　　或问天地善代万物轇轕其趋动也人生而动五官百支与接俱闘弗能一息静也乐安从生乃若司徒黄子自称静乐也何居东桥子曰噫非此之谓也人之生也有形有心形不能不动心固宜静也子恶形动将无木石吾人也乎凢人之形动之地十有九静之地十有一东方作矣万物同兴五官綦于声色臭味也致欲四支綦于运动也尚用迹交情触则机应而大驰不言而喻不劳而成所不动焉者唯湏臾寐耳然防夣所乗天飞而渊渉百劳爲之潜萃其果静矣乎此皆天机之所必生人事之所必有不可除也按是求静所谓访礼于市索芳于鲍鱼之肆也不亦逺乎抑有心焉天精所归宰百体御万物大小无量出入无时显防无象乌乎动乌乎静神乎神乎捴两瑞而握其机不可以物名也吾茍欲其静焉则定以止之虚以澄之大以居之明以通之使其冲夷澹漠与天游息五官四支各顺其令好恶不凝于物忧喜不栖于情形静固静形动亦静静爲内主动无间入至乐于我乎备斯德全矣若夫形骸之末偶静偶乐犹金贝暂寓于室而遽去也曷足以言有乎吾又闻黄子有江墅尝徃居焉则不闻朝市声人故号之曰静不知此乃吾所谓动之地也如吾之说则黄子之静虽朝市恒在焉翌日黄子闻之谢曰善哉先生之说吾静也其谁挠之哉愿书以喻吾意
　　杂说五章
　　天下之道多术矣不究其说不可遽非之也不习其事不可遽易之也是故君子穷理而尚行则邪说乱行无自而入焉
　　天下之无公好恶乆矣非偏则私两善异趋而恶其异两善同蔽而乐其同是偏也君子之过也见人之善名相形而恶生焉知人之不善情相比而爱生焉是娼疾党匿之私也小人之大恶也君子成过小人成恶欲天下国家之安且治得乎
　　夫仁义必有令闻之施君子弗几也小人则汲汲矣譬之朝植者夕过而望防顾其树犹萎然则弃之矣或问富民曰节用问教民曰脩身曰已乎曰未也已节而后禁无不止也已脩而后令无不行也其法则周礼尽之矣善哉孟轲氏之告滕文公也其王道之纲乎
</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page41.html">上一页</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page37.html">37</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page38.html">38</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page39.html">39</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page40.html">40</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page41.html">41</a><span class="current-page">42</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page43.html">43</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page44.html">44</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page45.html">45</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
