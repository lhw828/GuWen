<!DOCTYPE html>
<html>
<head>
    <meta charset="UTF-8">
    <title>御制诗集 - 第 312 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 312 页/共 1326 页</h1>
    <div class="content">　　名园日渉方成趣我却逾时始一来了识余闲不多得犹然位置复何防
　　竹蹊诘曲如诗读湖石玲珑当画看屧歩不妨过半里心舒雨后晓秋寒
　　花鸟契幽皆悦目林泉逺俗总怡情设教着处标名字反觉区区太泥【去声】生
　　嘲刘统勲
　　刘统勲以协理总督转运军储驻巴里坤逆贼阿睦尔撒纳之叛煽阿巴噶斯哈丹等扰我防站将军永常闻风恇惧自木垒退师巴里坤刘统勲轻信不察率议弃地退保哈宻审尔则何以不数月间大军旋收伊犁逆贼亦何至穷蹙逺窜耶朕烛照其谬虑摇军心命褫职治罪今旧疆荡定逆贼指日就缚念刘统勲一书生也军旅非所嫺且非所职设令模棱者处此转以缄黙自全而奋发吐露尚知急扵公事是其识虽乖而心可谅爰畀以原官并拈此嘲之
　　集赛伊犁歴一过珠崕请弃竟如何我非勤逺惟观火卿误飬奸作止戈究胜寒蝉原所谅堪称老马可无讹犎牛【即骆驼也】骑进阳闗矣只恨难为叩角歌
　　芦花
　　液池芦苇每先御园作花盖以种植年乆根深蔓长发生既早衰落亦如之触目有防因成二篇
　　苍苍掩映白苹洲怪尔含风剧报秋物理试同人较量定惟老者早宣头
　　飐烟采露吐丝丝摇曵秋光满液池园苇不湏嫌落后迟生赢得老还迟
　　悦心殿
　　纳逺虚窗万景罗往来清憩此为多金仙露下清秋气玉蝀风生太液波自是山林在廊庙不妨黼芾入松萝【是日御殿后即扵此更衣故云】问予底事心知恱旸雨刚时蔚黍禾
　　长河舟行杂咏
　　川路端宜趁晓凉溯洄偶此泛烟航谁知伊轧棹声里瞥过长河十里强
　　水浅舟胶向怨迟涨增雨后恰相宜有源尚尔需资借嗟尔无源厌取资
　　兰桡曲折过前川镜里楼防宛若悬乐善园中松好在龙鳞待抚又经年
　　露气波烟滃未消陆塍水町蔚新苖一般欢喜非丝竹胜尔维扬廿四桥
　　湖心楼
　　金河流至此而益寛滙为一湖以蓄其势并为长坝以偹节宣斯长河左右稲田皆资灌溉矣湖心楼三间大有嘉禾烟雨之致
　　坎流兊泽两相资湖控金河合在兹便向中央起楼可每因稍暇泊舟宜潇湘画意看米老烟雨诗情忆御儿长坝节宣稲田頼淙涛声在座间披
　　金河泛舟至玉泉
　　舟舍长河泛玉河寻源欲至玉泉阿湖心背指红楼逺波面遥瞻翠巘峩漠漠水田新雨后轻轻隄籁晓凉多菱丝甓社分明是那更拘墟较若何
　　界湖楼
　　金河髙长河玉泉髙倍蓰设非次第蓄一防无余矣裂帛本有湖方塘数畆耳接上扩充之此湖殊弥界隄筑横楼漪影飜窗纸实得空澄趣讵止烟波羙面面辟溪田万顷緑含绮随时祝有年是吾乃所以
　　题董展三顾草庐圗
　　遗世髙风卧草堂殷勤三顾笃楼桑固应感激终身识二十一年那便防
　　赋得洗车雨六韵
　　髙树晚霞晴油云岭外生秋霖飞倐忽七夕度分明拂汉曽无爽随轮似有情定应命造父岂为降方平碧落寜留滓金根待洗清不知谁防恨防滴聼深更
　　昆明湖荷花词
　　深红淡白尽开齐水面风来香满隄谁道秋湖乏春色春光恒在六桥西
　　浄植清标欲拂衣锦防风里度芬菲漫云鸥鸟无情者看取眠波不忍飞
　　十里霞香荡桨过花潭叶屿锦成窠絶胜越角将吴曲未许妖姬鬪绮罗
　　緑盖珠擎晓露濡盈盈照水足清臞近天赢得常吟赏麴院还能似此无
　　云淙室
　　云里流泉活似云云容泉态两难分极娱视聼根尘净耳可为观目可闻
　　泛舟登石舫
　　月牖居然迥风防了不移换舟仍隔岸登陆复临涯水态云容静浮深泳广宜桡声去逺寂离即一为思
　　新秋万夀山
　　花气宜过雨梧风防引秋登髙浑可望遇胜亦因防絶顶本无暑大田临有收居庸直北翠伫待防音邮
　　花承阁
　　月匡早种千年树云构常承四季花何必饵芝将錬石陵尘是防即仙家
　　题随安室
　　花承阁东峪结宇敞而幽忽歩阶梯降方知上下楼室聊因旧号【随安盖予旧日书室名也】学祗仰前脩今昔劳闲异惟从二典求
　　飬云轩
　　岩室无端倚翠防朝岚夕霭蔚雰霏便应满贮英英气防待三春作雨飞
　　题张宗苍摹郭熈笔意
　　山势排空树染霜传神活脱是河阳髙人坐爱松头月客子诗成驴背凉朔气惟应愁宋玉南云今复见宗苍如探胜到幽穷防将谓无多意转长【内府所藏宗苍手迹捜题殆遍故末句及之】
　　移竹用白居易题卢秘书新栽竹二十韵
　　品称松梅友标从涧谷槃端惟庚伏种谁觉嵗寒难暑雨才过汉清风要拂栏相延君子植宣命上林官逺莫离墙外虚教暎座端抛簮应折玉置笛漫成栾秋矣土仍溽【时虽秋月而尚在伏内故可移竹】时哉露已团琳阶乍淇渭贠峤拟珠玕遐想白居易时当夏日残友人相志契题句忽心寛籖拂秘书帙蝉笼少傅冠诗情真洒落酒兴未防飒飒叶全放亭亭根互蟠眼空上下古意足两三竿而我曾何谓亦为如是观画疑展同轼賔欲比金兰恍可消清暇犹能引静欢既深因既邈宜宻又宜单声戛盈聼寂隂交满目寒独思彼作者宁识此廻看
　　元人仿米氏云山
　　七泽山围碧水三湘云重苍天何必重寻姓氏直称海岳家传
　　立秋日作
　　立秋宜雨又宜晴农谚何曾有定评今日雨佳晴亦快对时额手祝西成
　　晚晴落照
　　秋雨既应节晚晴真复羙徂云恋日光绛染拖霄绮林翻鸦背赩髙低杂翠紫农徴信慰懐触目皆堪喜凉魄暎素辉兰舟湖涘
　　泛月
　　骤雨过河源缃云一以敛秋蟾向圎际冏冏清光澹时我当慰志御湖聊逰览金波叠绮縠玉蕊霏菡蓞舟徐棹不鸣岸近萤犹防苏壁兴飘飘谢楼寒晻晻酒醴设弗斟笙歌俗可减恶防彼宜钦长夜吾岂敢
　　倪瓉山水
　　老笔疎疎了了幽襟落落萧萧假相不妨貌似真宗谁解神超
　　膳羊
　　一时思膳羊问之尚膳云烂羊向每供迩何阙供频尚膳者答言羊亦有等伦或自喀尔喀或乌珠穆秦纳诸庆丰牧【庆丰司属内务府职养外藩进羊以供尚膳取用】近乃多牂羵以此未烹进遗忘非庖人我谓此言诞属内务府臣牧者果致瘦所司罸宜申苟有博硕者是乃饲飬勤其过在尚膳可聼虚辞文庆丰牵羊来三十维物羣其角咸濈濈无一羸露筋设仓卒市取市无北塞羒有亦一二耳如许从何臻乃知尚膳谲缷过计可嚬倘教置弗问庆丰屈何伸一羊事本细而我畏有因赏罸苟蔽近吁将害及民辨诈取吴亮戒宣愧宋仁
　　梦逰仙篇
　　逰仙不借偓佺松食之三百嵗有穷逰仙不借徐福船五千男女海外捐真人尺宅居中央素云为车骖两凰傲睨碧落寥茫茫银防玉阙参紫皇桑田变更凡防阅可惜六鼇骨已雪东厢技痒乍窥牕王母见之乃饶舌双成如花貌嬽嬽三万六千犹青年
　　鞠歌行
　　含章灵芝相连延檀为鞠室锦布筵金釭落带夜继日羙人击鞠乎其间鵞笙象板法曲度汉皇辇过不顾夜深散去萤为灯响屧莎街湿秋露
　　有所思
　　我思虞廷应无面从人重华何事犹谆谆大智若愚大诈若忠动云孤立寕无暗同昔亦登泰山巃崇压齐甸一指横目前咫尺不可见观火实易观人实难逆诈讵可先觉称贤蒿目茫茫心为寒
　　题张宗苍画
　　隔谷相看瀑水寒渔舟唱晩泊前滩设如作者为皮陆定道斯宜卜涧槃
　　双烈诗
　　双烈诗者例双忠诗而作也昔驻藏都统傅清左都御史拉布敦诛叛臣朱尔墨特纳木札尔以人少力微二臣死事然防能锄元凶而安絶域故临奠建祠并有双忠之诗以扬其勲去嵗命定北将军班第议政大臣鄂容安驻伊犁时二臣既奏阿睦尔撒纳有反志朕命便宜从事庶防消患未然乃二臣观望疑虑以致兎脱而贼党反得结连赴约袭我军营二臣力不能敌捐躯沙塲犹之死王事也一以勇决建绩一以徘徊偾事然而临难致命奋不顾身有足哀者今大兵既靖伊犁逆贼穷蹙逃窜不日献俘二臣灵轝至京之日朕亦亲临醊奠并成是作双烈云者盖不如双忠之尽善矣
　　昔有傅介子手斩楼兰头通权建殊绩芳名播千秋况乎统三军既悉彼逆酋一武夫之力何事仍夷犹逡廵大军彻偏师五百防彼枭有宻约入觐中逗遛八月廿五日三处共一谋阿睦尔撒纳来阿尔台陬将合其部众挈妻孥以逃【叶】是则预有防其妻孥尽收厥阿巴噶斯断我军书邮克什木巴朗伊犁逞刼偷两路如期发猖狂肆呌詉【叶】蜂屯更蚁杂不可爬与梳【叶】二臣知不敌全军将内投而彼截归路加以聚蚍蜉巴朗谍致辞权假为我逑徐当备马駞送之返皇州二臣怒唾骂天朝无此媮効死视如归背义生肯求奋旅更前进气髪冲兠鍪终知事不济毕命饮属镂【叶】问罪重整师岂辞雪载途【叶阿睦尔撒纳叛后向谓事难成者皆以为不出所料伊犁卒不能平朕料叛贼隂险多诈其得在此其失亦在此伊犁之众不过一时附和终不能人尽从彼若少延缓则叛贼又将别生变诈反失事机因正永常恇怯退师之罸急趣西路军帅尅期进勦旋扵今春直逹伊犁逆贼失据奔窜】旋复定伊犁胁从寛厥尤一二助恶者【谓阿巴噶斯克什木之流】系虏皆防刘渠魁窜异域王师奋遐捜亦闻哈萨克缚献深同雠命求二臣骨灵舆返首邱临奠例双忠惜防泪涌流初若聼我言宁有今日不忠扵国有济烈惟已不渝【叶】究匪贪生比使我悲心悠朱门歌舞軰青史文章俦我岂为彼哉长歌旌乃休
　　舒布圗铠巴圗鲁竒彻布歌
　　千人万人敌昔有亦惟能将资众力一人奋勇敌二千昔未前闻今始出其人曰惟竒彻布向为侍卫偹宿直【叶】去嵗从军监包沁包沁之人乃通贼【厄鲁特呼礮为包包沁其司礟人也上年正月其宰桑阿克诸尔率众二千余人来附逆贼阿睦尔撒纳之乱包沁煽动阑出卡伦为官军所殱】来围其帐欲肆害竒彻布曽无惧色徐腰櫜鞬手弓箭出帐跨马声霹雳蚁聚呌讙羣近前应馥倒贼辟易辟易复前恃其众长枪火铳竞相逼竒彻布且战且走得一栁林为障翼贼人围之凡数重恐自伤无施铳隙持枪人亦弗敢进进被箭死尸横骼二千人各二十心一人气夺二千魄侵寻天暮众西奔竒彻布归奏殊绩赐金赐爵酬勤劳复请从师肻宴息舒布圗铠巴圗鲁神勇之名汝应得荆轲孟贲匹夫豪日月爝火光应熄我歌嘉尔岂徒然朂我八旗永为式
　　三巴图鲁歌
　　巴图鲁者勇冠军昔我旗人颇恒有近世以来殊不闻盖因太平日已乆嵗寒松栢见后凋当春何以殊榆栁迩者西鄙属用军折冲咸欲効奔走舒布图铠已超羣三巴图鲁亦赳赳其一额纳伸去嵗伊犁从将军将军使彼询事因单骑迳入众贼羣左支右屈箭毙数人知事不济防刀自刎期报君其一巴宁阿【读作麻韵】仓卒乱时将军前后防卫相蔽遮发无不中中无不死杀人如麻将军遣之出巴宁阿曰朝廷命官偷生安往耶力敌视将军尽节然后伏剑义烈真堪嘉二人既死还复苏宰桑巴磉得之壮其志飬之数月我师再入方得归军牙其一曰富锡尔将军命之擕印以出归帝里其奈贼人拥蜂更屯蚁料不能出将印沉之水力战受创命垂尽伊犁喇嘛救之得不死故赐额纳伸曰卓礼克图巴图鲁卓礼克图者节义卓尔永不渝赐巴寕阿曰昆都尔巴图鲁昆都尔者力敌万人暇有余赐富锡尔曰哈布台巴图鲁哈布台者穿杨贯石技不殊廽思去嵗迅功成亡矢遗镞夫何曽不期小丑逆志萌未能除蔓我二卿乃致沙场双捐生亦我坐谋遥未精嘉我旗人多忠诚旧风未逺垂仪型愉以为戚防定评乃至西海扬芳声
　　哀伊犁
　　我哀伊犁之人久迍邅去嵗底定将谓自此永息肩而胡么麽宻计复煽乱伊犁之人亦相附和为叛奸后旋知悔过欲擒贼渠赎罪诚可怜乃以众志不齐相观望逆贼铤而走险攻中坚十余鄂拓逡廵各退遯反致刼掳父不保子夫不保妻遭流连加以争相夺攘为矫防强者食弱壮者食防互暴残马牛羊食以尽野无黄独室无籼疾疫出痘亡者白沙捐伊犁河流为之赤竟有血人扵牙以兾旦夕延王师重入匍匐归者军门环伊犁之人汝莫叹孰令汝二三其志自作孽患棼棼冺冺忘大义民无二日汝独有二天于古有云既来之则安之余亦焉能屏弃旃为之禁盗刼为之朂耕田逆贼旣除自今以后汝得髙枕眠休飬生息延数年或得元气复以全如此而已寕湏竭内地力万里恵穷邉
　　伊犁喇嘛行
　　防古之教宿尚黄宗喀巴以来三百余年其流长昔顾实汗以此防据卫藏摄羣部然亦不过假名敬佛要乃所以收众方强吞弱噬互攘窃无不垂涎逹赖喇嘛貌为恭谨其实心弗良策妄阿喇布坦创据伊犁有弗遑然已计入西藏肆披猖逮噶尔丹策凌遂兴黄教名曰安众生【叶】亦效西域建都纲【都纲者西藏众喇嘛聚而诵经之室也】白氊为室布为墙后遂范金作瓦覆栋梁金仙相好备严荘六时梵呗声无央嗒本集赛供糇粮【噶尔丹策凌于伊犁河滨创构佛寺北曰固尔札南曰海弩克聚集喇嘛令其五鄂拓克轮值供飬之防古语谓五为嗒本轮值为集赛】西勒图者凡四牀【喇嘛坐牀者谓西勒圗亦防古语】膜拜台吉诸宰桑其善在此其弊即为殃喇嘛逹尔济及逹瓦齐相继簒立无不借诸喇嘛之力以肆强逆贼阿睦尔撒纳亦结若軰为党以煽乱其穷窜也旋刼夺喇嘛马驼用致逺去飏喇嘛散去乃同吗哈沁【防古谓肉为吗哈厄鲁特中贫无赖觅肉食自活者为吗哈沁】安知五戒六度如佛所云皮肉骨髓尽舍以救人饥荒是诚楞严所谓外道貌佛弟子为诪张勿谓佛不慈汝俾汝遭丧亡侧身西望爰作伊犁喇嘛行
　　固尔札庙火用唐韩愈陆浑山火和皇甫湜韵并效其体
　　拓土今逾吐谷浑奚论逻逤将河源何来狂童欲窃吞再整戎车安轻轩乱之不戢终自燔师压波罗塔拉原义所动彼亦履坤诸鄂拓兵无际垠狡计近窥喇嘛垣盗驼马逃借桑门人思见日汝蔽暾名佛弟子心狙猨如鱼背龙窃友鼋雕不搏鸮乃搏鹍以致逰魂逺跳奔衣黄空忝人中尊固尔札本庵罗园天人供飬荘严繁朝螺暮鼓法音喧仲氏吹篪伯氏埙刹竿髙标金字旛胡僧碧眼脱其禈露两肩肘及两臀羊鹿牛徒示三辕天龙军迟属櫜鞬修罗干闼挟双轓扫其秽迹风以防火轮转法羞脤膰炎官祝融朱云屯烈飙出穴口如盆铄金烂石焦洼罇四大谁觧无生言那伽【此云龙也】不为吐水翻有其成之毁必反賔头卢瞠目双防如彼叶落还归根净业何有于乌孙创兴黄教骈肩跟假借敬佛市恵恩亦欲贻法其曽元二世灭裂不可援狼贪虎攫难尽论汝狡避祸来谒阍膝前面陈涕渍痕怜汝赉汝安汝魂觧衣推食奚汝寃野心偝徳义何存固应天殛絶尔飱洛那【即古大宛今哈萨克也】各方非世婚去嵗刼撂遭尔昆【阿睦尔撒纳之兄巴特祃策凌及其党额林沁相继奔哈萨克以图栖托其后皆肆抢夺逃窜而归】三窟未必容尔蹲小大怨汝奚腾鶱亦月申酉利复怨销兵鱼海靖鲸鲲璆琳琅玕贡昆仑四西勒图何瞀昬【固尔札庙内喇嘛分四床谓之西勒图盖彼之掌教者云】助逆不当遭刼焚朅和韩韵足解烦泰山北斗一抑扪
　　祃木特诗
　　厄鲁祃木特本其旧宰桑领众扎哈沁【札哈沁者守邉界之人也】所职守边疆昔奉其主命侵掠我驼羊【事在雍正八年】西鄙众军士羣知勇异常前嵗三策凌【都尔伯特策凌策凌乌巴什策凌孟克彼中谓之三策凌】向化入相望祃木特亲追防进我卡塘弗及乃退出未敢肆猖狂维时予有命边臣尔何恇【时驻乌里雅苏台防边者为副都统逹青阿即以此事得罪今降为侍卫详见后】隘界等无人不擒汝罪当边臣闻乃惧诱致奏九阊予谓不明讨计诱失斟量命释祃木特薄责励戎行阿睦尔撒纳彼中乆披猖祃木特与战屡胜兵威扬撒纳大穷蹙始决亲来降侵寻彼大乱我师压境强祃木特亦归优眷加冠裳进兵命与议造膝陈言良撒纳今虽顺其心乃豺狼不可命彼往往必为厉殃予云不逆诈遣彼亦何妨使其显背叛正罪往斧吭亡何定伊犁亡何逆迹彰谲贼谋夙定煽乱为鸱张祃木特力寡劲敌归途搪【祃木特与将军班第等同驻伊犁寻以飬疴他适无兵衞比闻变将脱归为叛党哈丹遮获】犹手刃三贼力尽马亦僵被擒见撒纳不屈气更昻逆贼责之云衞拉天各方汝何心向内同类而相戕祃木特唾之理义人之纲旧主嗣早絶【谓噶尔丹策凌】匪我独恝防大君惟讨逆信义昭煌煌擒我复舍之既归恩遇滂于恒尚应报起死可弗偿向内非独我汝先沐宠光一死我弗惧骈诛汝立亡逆贼慙无言绞缢厥命伤伊犁重底定逰魂走踉跄胁从以次擒生致明宪章问以祃木特毕知颠末详烈士何防无未可分域乡録实櫽括辞千载流声芳
　　花门行
　　花门杂种其类繁玉闗迤西西海连或居城郭或逰牧牧滋畜猎城者田其性均能殖货产刚勇善战则鲜焉部落虽殊形貌似晳面緑瞳赤髪鬈大宛即今哈萨克布鲁特近古于阗其他不堪偻指数要视强弱为归叛【叶】凖噶尔昔全盛日役使若軰如奴佃令弃故居来伊犁课其引水种稲籼服劳供赋不敢怠讵知隐恨已有年逆渠去嵗窃据际回人助之借少安台吉宰桑心不一逡廵各退遭颠患【叶】而何逆渠复狠忌谓回人众其力全不早图之将受害机事不宻回人先遂攻逆渠渠败衂回人还向故土迁拆屋伐树示不返伊犁荒凉吁可怜地积白骨草木赤腥风吹野逰狐貛一宄搆害贻万亿降殃防见昭昭悬
　　蕃剑行
　　蕃剑一波溢塘釽从文起飞寒芒其来伊犁万里外限以大榦天各方语言不通振古异谁欧冶为【去声】为鱼肠昔策妄阿拉布坦草创絶域夸防强大小策零敦多卜皆其羽翼兄弟行大者善计善将将小者勇万夫莫当矢石雨下自弗着亦不惊避状若常祃木特及撒拉尔自谓弗及言之详此剑乃彼所佩用不离身持短入长强者死絶弱者乱曽不厯世羣丧亡防防孤媳挈部落归命贡此呈天阊暴得暴失何足纪聊纪向化武库藏聊纪向化武库藏吾犹虑其为龙飞去水中央
　　蕃甲行
　　权舆甲胄作轩辕铜头鐡额人惊看函人慎术精五属合甲夀至三百年然惟犀兕察革空【上声】眂里眂朕要取坚后世乃有鎻子甲铁环金练蛇鳞飜我闻其名未覩物偃武日乆工失传底定伊犁尽肉袒台吉宰桑来后先取其重器藏武库铁章蕃甲驿致骈【上年平伊犁得铁章一盖其台吉世所传用详见记中】当时噶尔丹筞凌恃逺抗大数【入声】扰边其人狡谲习攻战颇能怜下人称贤备器致用慑邻服哈萨克无能为患以武得之守讵可逆天内溃宗弗延廿一昻吉皆入化【昻吉者防古语部分也凖噶尔所属或一鄂拓克为一昻吉或合数鄂拓克为一昻吉凡二十一是皆噶尔丹筞凌分内者今均内属其众台吉下之鄂拓克则各令其汗王札萨克等掌之一如四十九旗之制】四图什墨为我臣【叶噶尔丹筞凌于其诸宰桑中择四人为图什墨圗什墨者大臣之称也又其次为六札尔扈齐佐图什墨理事者也今仍其旧授四图什墨为内大臣札尔扈齐为散秩大臣管理二十一部分之事】组铠虎皮包弗用或异得四白鹿旋
　　处暑
　　代谢凭谁测由来其理常天髙云影淡日逺树隂长池苇何妨白田禾渐喜黄风从西北至思共防音飏
　　热
　　数日金风爽将云节已更何来剧炎溽转觉甚朱明早稲真宜暴晩蔬虑过晴兼全信艰致可以騐人情罗扇藏还展絺衣叠复披不妨重一试了识不多时蝉噪如相竞蛩音自觉悲西师归奏凯或免冷侵肌
　　咏桄榔文洗
　　成材出南土制器设东荣朴斵非雕镂天然称品评文如竹连理色似玉含赪承水宜髙宻其心一例清
　　西直门外
　　石街濔迤禁城通行庆平明返法宫值铜禽催玉粒晴看寳穑飏金风烟澄绿墅趣无尽露重黄畴望总同茂对自教心慰悦可知忧预旰宵中
　　承光殿作
　　曽城十二匪昆仑每凭朱栏兴欲轩白帝素娥防古栝秋风太液自金源暇当绨几身聊憩景入纱疏意与存重构舆梁利行旅新看虹影饮波翻【御河桥年久重脩时成】
</div>
    <div class="pagination">
<a href="御制诗集_page311.html">上一页</a><span>...</span><a href="御制诗集_page307.html">307</a><a href="御制诗集_page308.html">308</a><a href="御制诗集_page309.html">309</a><a href="御制诗集_page310.html">310</a><a href="御制诗集_page311.html">311</a><span class="current-page">312</span><a href="御制诗集_page313.html">313</a><a href="御制诗集_page314.html">314</a><a href="御制诗集_page315.html">315</a><a href="御制诗集_page316.html">316</a><a href="御制诗集_page317.html">317</a><span>...</span><a href="御制诗集_page313.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
