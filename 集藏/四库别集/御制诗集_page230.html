<!DOCTYPE html>
<html>
<head>
    <meta charset="UTF-8">
    <title>御制诗集 - 第 230 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 230 页/共 1326 页</h1>
    <div class="content">　　古今体一百一十二首【辛未四】
　　三月朔日车驾至杭州驻跸之作
　　今春三度茁初蓂恰值余杭翠辇停展义省方钦祖烈承欢祝嘏奉
　　慈宁
　　三朝休养繁滋息万里提封在戸庭覧彼就瞻心实切慙兹懐保徳非馨人文旧地风犹朴礼乐名邦教易型明圣湖重瞻
　　圣藻飞来峰已送来青昌昌艳裔差无负濯濯林泉信有灵即渐风光临上已便当觞咏赏兰亭
　　廵幸杭州恭依
　　皇祖诗韵
　　铜龙不异日询
　　安掖辇吴山赏大观烟火万家来问俗春风三月暂逰銮承
　　顔恱志期无忝咨吏安民要在寛秀丽湖光岂无助每成佳句亦増欢
　　恭依
　　皇祖吴山诗韵
　　崇巘襟江复带湖俯临万井乐亨衢百年休养
　　三朝泽继述予懐凛永图
　　吴山大观歌
　　我逰名山亦已多吴山大观今作歌兴安大及长白嵩泰台麓田盘窝诸山未兼江海胜此间旷览俱遮罗南北髙峰走龙脉蜿蜒入郡成嵯峨琳宫梵宇许居下不许墙宇盘尖螺平列坎石镇火患风从其俗无烦诃第一峯头纵遐瞩壮哉所见真无加【叶】左江右湖互环抱海气蓊匌含羲娥维水有四三已具故富鱼族蛟鼋鼍天吴阳侯时出没列缺丰隆相荡摩吴颠越踬阅兴废宋迁元伐纷誵讹只賸吴山青不磨吴山大观今作歌
　　出钱塘门由段桥至圣因即境近体二律
　　胜逰清跸出钱塘明圣标名果异常细雨轻风媚湖景红桃緑栁报春光且迟画舫一帆正徐防烟堤五里强即境颇常工属句笑今捜索总茫茫
　　山环水复水环山月地云居山水间寺侧离宫临絶胜春来驻跸寄防闲玉兰却似迎人放紫燕初防命侣还千载拟留白蘓句其他赋咏总应删
　　圣因行宫即景
　　离宫
　　当日咏卷阿春暮廵方此重过遥岫开云飞翠嫩丛兰经雨送馨多平陵塔矗玲珑影俯瞰舟廻潋滟波陶冶性灵欣始遇逺风何处逓笙歌
　　檀栾脩竹涧岩纡极顶轩亭俯碧湖真副其名非谬也不孤我咏则然乎请看春物因时鬯能使神心与静俱承志宫中养天下千秋万嵗奉
　　慈娱
　　放鹤亭
　　谿亭阅古坐斯须千载孤山信不孤岂必鹤归识丁令恰因梅放缅林逋赢将白傅还苏守留得青山与碧湖葛当前漫相傲顽仙未必及潜儒
　　泛舟西湖
　　雨霁明湖泛彩舟漪流霭霭恵风柔评情淡且文于画拟色緑还清胜油
　　图画四围天与开沿隄绿栁间红梅湖心忽讶青莲涌却是北髙峰影来
　　何处轻舟不泛湖今朝领略迥然殊漫云西子无多子兴防随人自取夫
　　佳丽山光接水光都参画鹢镜中央乱头粗服犹唐突正是唐宫閙扫妆
　　西湖晴泛
　　罨画烟丝忆昨辰一天霁景晓来新为标山色宜晴雨毕献湖姿作主賔风逓管弦声细细波添罗縠皱鳞鳞轻移画舫长隄去白芷青蒲刺水漘
　　苏隄
　　白沙隄上昨鸣鞭潇洒诗情忆乐天岂意千秋留姓氏白公不及大苏传
　　一株杨栁一株桃夹镜双湖緑映袍蓄眼韶光防不足北髙影接南髙
　　题小有天园
　　佳处居然小有天南屏北渚秀无邉如依妙鬘云中住便是超尘刼外仙防曲涧泉才过雨一园梅栁欲生烟坐来拈句浑难得不落空还不渉诠
　　浄慈寺
　　沿縁苏氏隄霁景防烟低遂造白禅所闲寻碧篆题堂围曲屏嶂地是古招提翠竹笼僧戸芳兰引客蹊岩扉如有约井木或无稽【相传建寺时木取之井中此附防语也】筞马因还去钟声隔岭西
　　题敷文书院
　　松冈廻首望祗园讲舍层阶喜得门气助湖山钟逺秀道传孔孟有真源清逰秪欲心无逸名教何非乐所存嘉尔青衿真济济嗣音实行勉相敦
　　题西湖十景
　　苏堤春晓
　　通守钱塘记大苏取之无尽适逢吾长隄万古传名姓肯譲夷光擅此湖
　　栁浪闻莺
　　那论清波及涌金【栁浪桥宋时在清波门外聚景园中康熙三十八年于涌金门南创建亭榭　　圣祖仁皇帝御书赐今额名】春来树树緑隂深间闗防啭供清聼还似年时歩上林【圆明园四十八景中亦有是名】
　　花港观鱼
　　花家山下流花港花着鱼身鱼嘬花最是春光萃西子底须秋水悟南华
　　曲院风荷
　　九里松旁曲院风荷花开处照波红莫惊笔误传新牓恶防崇情大禹同【九里松旁有宋时麯院地多荷花遂有麯院荷风之名康熙三十八年搆亭叠石为盘曲之势　　御书扁额易麯院为曲院荷风为风荷】
　　双峰挿云
　　髙不畏风双髻垂天衣防缕称身披画师若与开生面想见淡妆浓抹时
　　雷峰西照
　　何处髙峰无夕照斜阳此地独标名钱王遗迹犹堪指爱是山头塔影横
　　三潭印月
　　湛浄空潭印满轮分眀三塔是三身禅宗漫许添公案万刼优昙现圣因
　　平湖秋月
　　春水初生緑似油新蛾防影镜光柔待予重命行秋棹饱弄金波万顷流
　　南屏晚钟
　　浄慈掩暎对南屏断续蒲牢入夜声却忆姑苏城外泊寒山聴得正三更
　　断桥残雪
　　想像银塘积素余湖光山色又何如近从赵北桥邉过一例风光入翠舆
　　上巳日
　　浮岚暖翠暮春时明浄波光座上披此日此湖难适遇或晴或雨信皆宜山隂禊事兴思近灵隠钟声入聴迟烟栁六桥无尽意兰桡祗惜向前移
　　钱塘观潮歌
　　向闻钱塘潮最竒江楼凴几今观之更闻秋壮春弗壮弗壮已匪夷所思两山夹江龛与赭舋束长流逼东防海潮应月向西来恰与江波风牛马江波毕竟譲海波廻澜退舍如求和洪潮拗怒犹未已却数百里时无何于今信识海无敌苞干括坤浴渊魄何处无潮此处防雄在奔腾旋荡蓂茁三叶及落三皆最胜日期无淹我来正值上巳莭晴明遥见尖山尖湏臾黯黮云容作似是丰隆助海若天水遥连色暗昏倐见空际横练索旁人道是潮应来一弹指顷堆银堆疾扵风樯白扵雪寒胜氷山响胜雷砰硡礌硠礴磅紞紞啍啍吼哕哕流离顿挫无不兼廻斡旁喷极滂沛地维天轴震撼掀天吴阳侯挟飞亷蛟龙鼓势鱼蠏遯长鲸昻首嘘其髯榜人弄潮偏得意金支翠旗箫皷沸忽出忽入安其危但过潮头寂无事因悟万理在人为持志不定颠患随迟疑避祸反遭祸防不见笑扵舟师
　　竹素园
　　纵目湖山景防心竹素园社过春正丽【园在湖山春社西隣】物与道俱存黛重云根古淙鸣水乐喧沈思堪致逺得句异常言
　　岳武穆墓
　　读史常思忠孝诚重瞻宰树拱佳城莫须有狱何须恨义所重人死所轻梓里秋风还忆昨【去嵗廵豫过汤隂乃其故里】石门古月镇如生夜防犹切偏安愤想对余杭气未平
　　清涟寺【即玉泉观鱼】
　　清涟山里寺泉石胜其余坐近琉璃沼言观翡翠鱼噞喁花涌浪泼剌玉溅裾逰客欣初见山僧道不如【僧谓人来观鱼者擕饝以飤叹已不如鱼也】旧曽见王画【内府有王渊画鱼颇得其妙】可以悟荘书无虑投竿者鳞中大隐欤
　　和蘓轼逰西湖三首韵
　　乆闻西湖清且幽省方幸值无事秋桃红栁緑纷匝岸芷浪蒲风环绕洲黄头发歌荡兰檝春水船如天上浮湖山美景讵宜恋聊为民情三日留君不见晏子陈夏谚补不足助不给吾王不逰何以休
　　惜哉子瞻幽思幽禄仕恰值熙寕秋钱塘通守岂行志偶然寄兴逰汀洲蒿目新法救不得无已与世为沉浮栢堂竹阁每题句亦知此邦不乆留君不见徃来八州牧或岭南或冀北昨年曽记吟浮休【丙寅秋廵幸五防经曲阳山坡石上勒苏轼浮休二大字曽作诗纪之】
　　朅覧那尽岩扄幽一时得意足千秋生香绕树雪迷路芳苹贴水春满洲风光如此不领略溪山毋乃粗浮东坡佳作恰对面吟情更令一晌留君不见冯唐对汉帝岂无颇岂无牧坡也至今恐弃休
　　云林寺
　　水尽山幽趣转竒中宏恰当辟檀维明珠仙露垂乎圣【寺内存　　皇祖　　御笔】布袜青鞵始者谁【用杜甫句意】僧足髙闲宜逺俗佛无拣择曷居斯寻岩歩屧吾原惯更觉云深意与迟
　　云林寺方丈小憇示僧
　　云居十笏暂徘徊悦可苍松及古梅何事山僧门外立招呼且向个中来
　　飞来峯歌
　　武林山髙九十丈廻峦复壑含万象旧时灵隠今云林【灵隠寺康熙年间　　赐今名】月地云居虚且朗天龙八部共谘议宜有竒岚作屏障【叶】调御丈夫破顔笑何湏尔力劳鞅掌惟西天竺灵鹫峰弹指飞来大方广飞来阎浮人不识碧眼胡僧识非诳【叶】恒河沙数无量佛仍坐峰头白毫放但看相好及手印一一不异梵铜像歴刼万亿不飞去镇以佛力信无爽我来徒讶未前逢玉削云镂相偃仰怪石斜坠挂天绅异木倒生谢土壌猿吟鹤唳演摩诃不襍人间丝竹响竒境至此无更竒大士如如不动想
　　赐浙江学政雷鋐
　　衡文慎辨伪兮真両浙吴山近八闽为汝便因养老母即斯推可教都人晷膏良苦毋骄贵藜藿曽甘莫防贫伫见賔兴皆硕彦近名宜戒致谆谆
　　翰林院侍讲刘起振年一百三嵗自粤东来浙迎驾诗以赐之
　　台背耸隆肩来瞻跸路邉成名后梁颢【向闻起振老于场屋乾隆元年彼已八十七嵗矣因特恩赐以进士仍命选舘至十三年夀跻百嵗督抚以闻故特赐今职】得夀拟彭籛人瑞今犹古经传后继前越都无虑逺应是地行仙
　　题冷泉亭子
　　不碍静中喧看取动时定小坐防万縁湱然满清聴
　　韬光
　　云林境已幽韬光幽更极蜿蜒盘云迳仰视天一隙琅玕轮尺围过雨翠欲滴葱蒨交风枝似扫行人迹野禽送春声可见不可识犹嫌山寂歴间以泉淙石攀陟造其巅长烟一空白稍待烟旋消千里来几席近湖逺者江由江逹海直足力不能穷结揽湏臾得譬如虚室光其通乃在塞留兹片晌兴酬彼万古客
　　劚笋
　　防嶷见龙角清供试新尝恐损凌云质不教多劚将
　　天竺寺
　　屈曲泉流绕石林到来竺宇畅幽寻了知説法无多子且喜入山不厌深七佛总空身语意三生谁话去来今未能习静催归辔已聴钟流云外音
　　水乐洞用苏轼韵
　　君不见三郎未辨泾与渭却厌丝桐淡扵水又不见兴公作赋强出头目空一切低九州持示荣期髙位置掷地金石声应流都官别开闻思窍创名水乐俗人笑俗人笑博雅人喜致使东坡契清照钱塘春月驻廵辕烟霞岭下鸣钧天更道东阳亦有此相去不过両郡间偶闻谓是招在徴即景成吟亦堪喜归来防马蘓公堤至今想像知音耳
　　理安寺
　　路尽九溪十八涧境竒三竺两髙峰香防聴讲来驯鸽静室安禅制毒龙法雨淙常空色相岩花放不论春冬归鞭却恐留清恋倩取白云一片封
</div>
    <div class="pagination">
<a href="御制诗集_page229.html">上一页</a><span>...</span><a href="御制诗集_page225.html">225</a><a href="御制诗集_page226.html">226</a><a href="御制诗集_page227.html">227</a><a href="御制诗集_page228.html">228</a><a href="御制诗集_page229.html">229</a><span class="current-page">230</span><a href="御制诗集_page231.html">231</a><a href="御制诗集_page232.html">232</a><a href="御制诗集_page233.html">233</a><a href="御制诗集_page234.html">234</a><a href="御制诗集_page235.html">235</a><span>...</span><a href="御制诗集_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
