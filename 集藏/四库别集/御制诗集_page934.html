<!DOCTYPE html>
<html>
<head>
    <meta charset="UTF-8">
    <title>御制诗集 - 第 934 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 934 页/共 1326 页</h1>
    <div class="content">　　望医巫闾山再依
　　皇祖元韵
　　迎舆罨秀气不异把芙蓉得得行行近葱葱郁郁重犹嫌数里路原识防层峯岂是虚摹境即当真抚松幽州千刼镇古庙万年封肃拜申渊悃
　　明禋遵六宗未瞻阙辟鳯已觉气为龙一望纷吾慕继绳敢懈胸
　　祭
　　北镇医巫闾山
　　向因旋跸
　　祀今以进途
　　禋【癸亥甲戌皆由邉外至盛京归途始经　北镇致祭今年出山海闗而行先经是山因即申柴望之礼】镇地奠千刼佐
　　天福万民本无为已祷饶有致心寅前度
　　祈辞在【甲戌祭山有嵗嵗颙祈风雨调之句即勒碑其处】依然如昔申
　　咏医巫闾四景
　　翠云屏
　　庙西峙立翠云屏凝盼谁能拟色形一石丈余大方广【见锦州府志】补天两字出何经【上泐明张学顔书补天石三字】
　　道隠谷
　　闻道深山足隠沦与居木石桂松隣谁知潜志乐饥者原是身逐鹿人【石渠宝笈藏有东丹逐鹿图】
　　圣水盆
　　列崖垂落水如帘隔断尘氛静且恬多有朝鲜人泐句箕畴文化至今渐【崖间多泐朝鲜人诗盖朝鲜为箕子所封至今犹重文教】
　　旷观亭
　　山堂此日已为亭眼底平陵碧海渟应是辽王贮书处【志称辽王托云爱山之竒秀于极顶筑堂曰望海购书数万巻贮之今亭想即其处按辽王托云即东丹王也】至今秀色蓄眸青
　　观音阁即景
　　镇庙更西北礼成一问蹊纵观连海濶直上与天齐不尽奇和诡谁知端与倪无烦重征古七景阅前题【甲戌经此曾作逰医巫闾山遍歴诸胜五言排律三十韵注中有圣水盆蝌蚪碑桃花洞吕公岩道隠谷云巢松旷观亭等七景今泐石崖间】
　　诘曲歴云关精蓝迥巘间漫兹悟空色较昔异容顔胎石松多瘦依岩鹤自闲天成同入路【崖口入处大似天成寺松石间意】三载别盘山【盘山未到者今已三年矣】
　　命查覈盛京所属应修城垣发帑缮治诗以志事
　　断垣败垒动经过州县城闉毁亦多征伐
　　昔年故有是观瞻今日可聴他葺頽兴废原关政发帑雇工非起科【出山海闗以来所经州县城郭多有頽陁者盖我朝以盛京为陪都关外皆成内地故向来未议修葺然畿辅及各省城垣并官为修理况盛京根本之地而邮程往来观瞻所系岂宜置之不问因命军机大臣防同将军晌查议择其最要者发帑以次兴修并简大臣同将军府尹董其成毎处各派専员偕地方官经理工作以期巩固垂乆且国家凡有兴作无不发帑雇工从无加征科敛之事是修城非但为崇墉观羙而所在丁壮皆受值以赡身家尤得均霑实惠诚一举两善也】创守由来殊主客思量及此惧如何
　　驻早
　　吉行五十里驻早众情娯书笥随时有驿函繁政无身惟劳以逸心与静而俱氊室支牕咏芸斋定岂殊
　　叠道
　　盛京以西向多沮洳其近沈阳者自
　　太祖命修叠道百二十里
　　太宗复建永安桥以便行旅至今頼之而广宁之栁河沟当夏月隂雨尚患泥泞丙申嵗承德锦县宁逺广宁四属商民损赀筑治叠道中间多架木彴以通污潦今过其地居然坦途虽时已八月且晴霁旬余固可安行无阻而修道成梁王政所尚矧近市之人能知大义分所有以利人淳风亦足嘉也因记以诗
　　沈阳叠道接广宁沮洳年深或重【去声】渟畚挶成梁众情切车驼遵路仲秋经攻之足识民风古除也犹慙王政型大胜南阳诸父老不求逭赋急公聴【昔汉光武幸南阳赐复南顿田租一嵗父老前叩言愿赐复十年光武曰天下重器常恐不任安敢逺期十嵗乎吏民又言曰陛下实惜之何言谦也光武大笑复増一嵗兹余三莅盛京前两次俱已蠲租一年今嵗奉天田赋既轮值普蠲复将降防免明年正供是赐复两嵗并不待父老之请其捐赀治道之商人并令覈实优奨之】
　　渡句骊河
　　双流合一称句骊【句骊河亦名辽河源出邉外有二其一自西北来者逺不可考其一自东来者出长白山西北诸□集中西北流绕邓子村西南折合而为一经鉄岭县北入双峡口西南分而二曰内辽河外辽河绕县之西南合而为一此河左右即辽东辽西所由分】以河左右分辽之东西夏霖毎致成淖泥歴经修筑成坦逵【唐太宗征髙丽军行阻淖布土作桥乃济盖近河百余里内遇雨即泥淖难行自康熙五十八年雍正六年相继修筑以来渐成坦途矣】当年战伐此渡师而今上
　　陵仍渡兹艰难升平各异时设无彼者安有斯造舟为梁翠跸移安用布土劳众为公孙渊司马懿【叶】往事何必道古提
　　老邉
　　迤逦老邉近风情入故乡战征纵图进根本亦湏防帝业非容易王民愿阜康贡鲜来野鹿悲咽只先尝【前两次诣盛京有以麅鹿献者必先奉　　圣毋甘防今次有进鲜者惟为余充膳举筯不胜哽然】











　　御制诗四集巻五十二
　　钦定四库全书
　　御制诗四集巻五十三
　　古今体四十三首【戊戌九】
　　大学士髙晋等奏堵筑仪封漫口拟挑引河各情形诗以志事
　　图呈漫口奏廵轺咨度情形硃笔标【髙晋等前次奏云相度仪封漫口形势拟挑引河各情形绘图呈进阅图内所拟切滩处太少且距漫口太近此时办理虽若稍昜设或明嵗河复涨盛仍不能保其穏固因于图内用硃笔标记令挑切处离漫口稍逺且取直亦便于引溜虽多费亦所不靳惟期永资安巩】可识一劳期永逸要当避近且从遥自宜移坝浑流逼【髙晋等奏接奉前谕泰阅图内指画处所距漫口既逺且形势取上引溜更为直捷现遵硃笔标记处多派人夫上紧挑切以收引溜之益至引河既已改上则拦河坝亦应移上使就近挑溜归入引河更为得力云云复绘图呈进即谕如所拟妥速为之】更慰开云霁景昭【并称八月初一日天已开霁连日晴明人夫云集料物亦得源源到工使坝台办成即可儧办下埽期早合龙览奏为之稍慰】伫待合龙佳信递深怜黔赤叹漂摇
　　盛京奉
　　祀诸宗室来接诗以识事
　　天潢来奉
　　祀制定自初年【盛京奉　　祀诸宗室于乾隆元年始自京城移至】
　　歆享脉犹近本支派永绵已看孳少壮却喜习周旋有爵非封建元明总捐【封建不可行于后世余毎切论之本朝宗室凡亲王郡王皆在京袭爵承恩止予封号而不分茅土既得安享世封且不致分藩滋事一革元明政　　家法垂贻实为尽善云】
　　防骑
　　防骑频经近逺邮田功厯厯验登秋深耕易耨农无惰下隰髙原嵗有收未解闾阎辛苦况可恒舆辇逸安谋敬思汗马
　　当年景【昔我　　太祖亲统兵政沈阳明守将贺世贤等乘城坚守我军营城东七里明兵于城外掘濠树栅环列鎗礟以拒我军绕城掩撃连败之明兵七万皆溃阵斩贺世贤等明总兵陈策复统众二万渡浑河来援　　太祖分兵冲撃追至浑河尽溺水死而浑河南复有步兵万余结营列楯又明总兵李秉诚等亦率骑兵三万营于白塔铺蹑袭我侦探之兵　　太祖欲自往撃　　太宗请行率护军百骑进撃李秉诚等皆败遁又偕大贝勒代善等追四十里斩三千余级太祖亦尽殱浑河南步卒遂拔沈阳此实我太祖　　太宗汗马艰辛之地兹防骑经过敢因今日之逸不追念　　前劳乎】玉勒金鞍已自羞
　　朝鲜陪臣来请安因而有作
　　有防斯畨非宴镐朝鲜不必使臣来起居敬问实勤矣屏翰诚摅得许哉【今年至盛京以尚在二十七月之内不举行筵宴预勅朝鲜毋庸遣使朝贺既而朝鲜国王具咨礼部以小邦感戴中朝心殷葵向愿遣陪臣至盛京请安情辞诚恳因许之】礼减于兹益为感【癸亥甲戌两次幸盛京朝鲜并修朝贡之礼兹因免其入贡故欲借请安以申感悃防顺实足嘉尚】赉颁视昔弗因裁【颁赐国王及陪臣品物并照前两次之例厚给其使赍归】为明忠即忠乎我【朝鲜初奉明正朔不肯臣服本朝杨镐四路出兵之役朝鲜尚出兵相助太宗统众进战于富察之野朝鲜竞发火器忽大风扬沙烟尘反扑敌营我军乗之大胜殱其兵二万】
　　【朝鲜元帅姜功烈惧而来降后虽通贡礼而仍懐两端崇徳二年　　太宗亲总六师往征国王李倧虽屡乞降犹逡廵不敢出及我军克江华岛获其王妃王子官属李倧乃率羣臣献明国所给勅印于汉江岸筑坛太宗亲临受降厚加抚慰　　谕以一心尽忠遣其归国并其妃及子遣之李倧感恱于三田渡立碑以纪恩徳嗣是世笃忠纯永受我朝恩眷云】奕叶承恩国永培
　　题萨尔浒十二韵
　　已撰长文识【每防读　　太祖实録至萨尔浒之战父子兄弟同心合力未尝不流涕动心思我　　祖之勤劳感　　上苍之眷佑曽作书事长篇以纪之】仍吟近体宣重经用武地深感
　　命时天萨尔浒列阵【明帝遣经略杨镐等统兵二十万号称四十万分四路来攻兴京我西南两路侦卒驰告　　太祖曰明兵使我先见南路者诱我而南也其西来者必大兵即统众趋抚顺往拒时明将杜松营萨尔浒山复引兵围吉林崖仰攻我兵】吉林崖据巅　　【太宗兵至大贝勒代善及扈尔汉欲驻兵隠僻地　　太宗曰正宜耀兵列阵明示敌人壮我夫役士卒之胆令并力以战岂可置僻地耶额亦都以　　太宗之言为然乃对明兵管列阵而待别设伏邀撃明兵追至界藩渡口与筑城夫役合据界藩之吉林崖】夹攻旗拨四压撃骑才千【明兵攻吉林崖者约二万人与萨尔浒军遥为声势　　太宗与众贝勒及诸将议増兵千入往吉林崖相助俾登山驰下冲撃而以右翼四旗兵夹攻之　　太祖至问破敌防　　太宗具以前议对太祖命分右翼四旗之二典左四旗兵先破萨尔浒山再令右二旗兵遥望界藩明兵俟我兵由吉林崖驰下冲撃时并力以战】合力冲其要移时破彼坚【我合兵进攻萨尔浒山明兵驻营列阵发鎗礟我兵仰射之奋力冲撃不移时破其营垒死者相枕藉】纵横恣驰突陇种尽刘防雁鹜蔽河下鲸鲵封陆填【我遣助吉林崖之兵自山驰下冲撃石二旗兵渡河直前夹撃明兵短刃相接我兵纵横驰突无不一当百遂大破其众明总兵杜松王宣赵梦麟等皆没于阵横尸蔽山野血流成渠士卒死者蔽浑河而下如雁鹜马】斐芬斫营速尚间【去声】夺壕连【明总兵马林兵营于尚间崖濬濠三重严斥堠鸣金鼓自卫又潘宗顔一军营于斐芬山　　太祖集兵驰往令我兵之半下马仰攻宗顔兵万人以楯遮蔽连发火器我兵突入摧其楯遂破之宗顔全军尽没　　太宗又破明兵于斡珲鄂谟游撃龚念遂李希泌皆战死其营尚间崖者凡四万众　　太祖驰往趣令我军先据山巅向下搏撃众兵方欲登山而马林营内之兵与壕外兵合　　太祖曰是将与我战也我兵且勿登山宜下马步战我兵下马方四五十人明兵已自西突至大贝勒代善即怒马迎战直入其阵二贝勒阿敏三贝勒莽古尔泰与众台吉等各鼓勇奋进遂败明兵我六旗兵见之不及列阵人自为战前后弗相待纵马飞驰直逼明营明兵发鸟鎗巨礟我兵冲突纵撃飞矢利刃所向无前明兵不能支大败遁走我兵乗胜追撃明副将麻岩及大小将士皆阵没马林仅以身免尚间崖下河水为之尽赤】我卒羞为后明兵避不前成城众志合创业一人权以此先声赫允惟
　　隆估専数朝平四路【明总兵刘綎由南路出寛甸经楝鄂所过悉遭焚掠将逼兴京太宗与大贝勒三贝勒引兵往御时綎所率精锐二万分其半欲趋阿布逹哩冈布阵我兵与之遇　　太宗即率左翼兵徃先引精骑三十超出众军前自山驰下奋撃后军随至冲突而入大贝勒亦率左翼兵自西夹攻明兵大溃　　太宗乃纵兵追撃殱其两营兵万余綎仓卒不及阵力战死　　太宗复督兵攻明海盖道康应干明兵与朝鲜兵合竞发火器忽大风扬沙烟尘反扑敌营昏防尽晦我军乗之飞矢雨集其兵二万人尽殱焉应干遁去明逰击乔一琦逃于朝鲜营中惧为所擒献自缢死朝鲜帅姜功烈等遂诣军门降是役也五日之间尽破明兵四路其宿将猛士暴骸骨于外士卒死者不啻十余万我兵以少撃众所至克捷仅损二百人实邀　　上天佑助于是我国声威益震逺迩矣】
　　大武耀千年
　　萨尔浒再题
　　国语萨尔浒汉语木厨谓
　　太祖兴大东初用武之地
　　殊勲屡敬咏守成每励志人和功爰定更
　　天时地利宇宙以来有鸿蒙所位置籍兹纪
　　神威万刼蔵金匮
　　过三关因成长句纪事
　　忆昔
　　兴京定始基三闗层设御明师天阊自有虎豹
　　守【第一闗名雅尔哈即汉语豹也】地险还应雕鹗疷【第二闗名代岷即汉】
　　【语雕也】札喀度兵众志合【第三闗名札喀即汉语边也】界藩防
　　役
　　圣谟竒【明经略扬镐等分兵四路来侵兴京　　　太祖率贝勒大臣等统兵以御大贝勒代善领兵先徃抚顺迎敌过札喀关与逹尔汉侍卫扈尔汉集兵以待太宗以祀事后至谓大贝勒曰界藩山上我筑城夫役在焉倘明之将帅奋力攻之防夫役奈何宜急进以安夫役心大贝勒称善即率军士趋太兰冈对明兵列阵而待余见前萨尔浒诗注中】尔时
　　上下同心亹剏业规模奕世垂
　　防谒
　　永陵
　　肇运
　　兴基土
　　景膺
　　显命初溯源一脉近
　　宅兆万年余山檿攘犹忆神榆防越舒　　【永陵内宝顶前生瑞榆一株轮困盘郁圆覆　　城匡实兆我大清万年景祚向曽尊曰　神树为赋敬纪之】春秋阅廿四【自甲戌瞻谒　　祖陵距今二十四年矣】弹指顷相如
　　谒显佑宫
　　厯厯丹梯拾遥遥碧殿深升芗由振古
　　锡羡匪斯今胥宇周原膴侯兴
　　上帝临太平兹久矣益励守成钦
　　景佑宫瞻拜六韵
　　花宫向平楚松柏百余年指月何曾悟心香且展防屏营为【去声】祈嵗惕息念承干
　　景佑匪今矣防呵自古然小其衣锦喻殊彼迈邦篇旧里缅
　　先泽惟懐奕叶传
</div>
    <div class="pagination">
<a href="御制诗集_page933.html">上一页</a><span>...</span><a href="御制诗集_page929.html">929</a><a href="御制诗集_page930.html">930</a><a href="御制诗集_page931.html">931</a><a href="御制诗集_page932.html">932</a><a href="御制诗集_page933.html">933</a><span class="current-page">934</span><a href="御制诗集_page935.html">935</a><a href="御制诗集_page936.html">936</a><a href="御制诗集_page937.html">937</a><a href="御制诗集_page938.html">938</a><a href="御制诗集_page939.html">939</a><span>...</span><a href="御制诗集_page935.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
