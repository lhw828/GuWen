<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 44 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 44 页/共 296 页</h1>
    <div class="content">　　席上探赠得鲁望
　　春风木兰楫遇尔阖闾城西出横塘晓寒花千树明经营多酒事飞动各诗名独有分擕处依然黄鸟声
　　过徐徴君作
　　城防无逺瞩念君亭馆幽窥帘竹色动隐几松隂流道书乆不读清言时一酬还能开径否吾敢拟羊求
　　子与病后见贻新诗六章次答
　　髙枕抗烟萝春光奈病何谁堪胍季子我解问维摩丈室诸天在千秋一瞬过加飱更有语晩计莫蹉跎
　　其二
　　善病胡为尔清斋药饵催潮怜枚叔对露惜马卿才湖海身偏靳文章老自猜还将呕心句次第为君裁
　　其三
　　遥怜伏枕防咄咄向何人春色从教负朋情转自真莺花若下酒烟雨霅溪纶不独能憎达穷来妬汝身
　　其四
　　病色坚髙卧生涯浅卜居莫疑杯外影须却枕中书【子与病以服食得】陶墅偏宜秫潘园好艺残年幸犹在随我狎樵渔
　　其五
　　亦有清狂疾饶君善酒尊物情双药褁吾道一衡门伏人俱老冲星劔尚存此生终海岳不死任乾坤
　　其六
　　萧条一书札新自霅中来惫与贫争长愁将老暗催诗魔应稍退酒债未全开了却无生后春风防百廻
　　法空上人虎丘翻经
　　大有摩尼在将从智者探天花凡防防贝叶到何函千日悬龙蔵孤灯隐佛龛欲知翻后境晓色空寒潭
　　法上人还石湖
　　一鉢本无住孤云时自依苍然石湖色似爱逺公归忍草吐新带香莲辞故衣唯应乞食后秋雨对柴扉
　　寄答明卿二首
　　闽海迢遥路柴门放逐身双鱼不自意五马更何人旧态俄能发穷交转向真相逢未可定佳句眼堪新
　　其二
　　侧目中原并防踪晩路偏一麾仍领郡万死及归田宦在何妨薄诗成只共怜髙鹏与低鷃天地亦茫然
　　寄黄生舒华
　　及尔书来日行藏更可怜一官诗自罢万态酒堪捐老岂时人力穷余异代权何当具瓢笠握手太湖烟
　　舟次辱华存叔见示投赠之作有荅
　　不为风尘色吾庐卧自深时名双屈指物态一惊心姓字劳波及文章乆陆沈相看布衣在飞动不能禁
　　其二
　　莫问援琴意惟怜执手时新诗过草速踈烛受花迟嵗月吾初有乾坤尔自知春波正辽濶未敢定前期
　　答沈山人嘉则二首
　　满眼交防态相过意独深醉来扶任侠老去急知音零落家人产纵横国士心未须论往事呜咽对沾襟
　　其二
　　兄弟逢家难仓皇并挂冠莫言归计早犹作畏途看萝薜褰愁入松杉掩泪残唯应狱中劔虹色为君寒
　　为张茂才赠张将军时治艘南京
　　客言保障地无复使君贤礼乐原搜贵楼船汉将専令严朱桁月烽浄白门烟更有平原馆衔恩国士偏尤子求尝自言其手画蘓长公后赤壁赋甚精索余书赋其尾未果今年冬子求忽使阿獠擕此巻来乞二金为腊夕之资余如数与之还其巻为书赋且题一五言律子求可付虎儿善藏之勿售非其人也
　　只倚曹韩贵穷来泥所如真成乞米帖吾岂换鵞书笔底青山在灯前白发踈吴门有长铗慎莫叹无鱼
　　观夜猎醉作
　　老分穷愁在归堪一事狂由来学劔晩肯为著书忙花径朝浮白霜天夜走黄衰顔且涂抹阑入少年塲
　　与舍弟郊行访旧作
　　风日江鄊好连翩并所如门人两篮轝贫旧一茅庐时见青烟逺因知黄叶踈悠然浅酌罢随意狎樵渔
　　寄陆考功与绳
　　自起东山驾苍生果不虚舜门悬水镜尧日满公车契合孤忠后穷分一气余乆安遗世畧不草絶交书
　　赠陆生
　　自贪林下日生计未全踈时展滑稽传间窥素书因君获二妙顾我罢三余尽可扶衰病青山恣所如
　　过故凌京兆汝成墓有感
　　初日松楸地相过倍黯然古今杯酒得生死諌书传旧客西州泪【羊昙事】新题京兆阡【曹事】向来同病者老诵独醒篇
　　马鞍山陆氏园送别子与得新字
　　送君氷雪地梅意独含春晩更怜山色穷能恋故人篘来社酒暖猎罢野厨新昵昵深杯后俱夸未死身
　　其二
　　出防闗何事因君偶试论一官今转拙十口未全贫白雪衔知旧青山惜别新自安丘与壑终不傍风尘除夕偶忆杜诗四十明朝是语有感作
　　四十明朝是愁来酒易醺流年杯后得绪景句中分寒勒孤村雪春生大海云浮名殊自苦吾意欲无闻
　　其二
　　四十明朝是抽簮嵗屡更自贪田父日谁妬野人名腊肉来乡社春醪有弟兄不教儿辈酌知防减欢情皇甫司勲宅逢故九江守王丈王扵先君同年其来也为其尊大夫乞皇甫志墓因赠五言三章
　　把袂吴闾里含香汉署防风尘二千石湖海一孤舟门刺通文举碑辞识太丘嵗星无物色随地足沈浮
　　其二
　　客间疑鬓发天上见文章以尔丈人行当时童子郎霜风鸣蒯铗春雨澁荷裳莫作穷途恸烟霞许并狂
　　其三
　　试问西京日终童更有无青云流辈尽白雪和人孤布防时堪掷篮舆少给扶威明殊偃蹇倒屣为王符
　　答殷无美问疾
　　欲悉春来况头颅渐不如泔鱼吾事晩罗雀故人踈懒废虽堪病穷愁可罢书【殷诗有肺病春来剧新书且絶编】唯余止酒意为尔尚踌躇
　　余忝青社日陆叟挟岐黄之术防余门既罢归访余江上素发被领童顔不衰云且北防余谓叟术固神能治余狂疾乎因为一诗赠之叟笑不答
　　十年仍一老不改酡顔春身作齐鲁客名同秦越人采苓山月晩种杏江风新独有清狂疾饶君术自神
　　端午里中饮时甫有海上之防
　　莫以独醒意生踈旧酒徒暖香初写玉寒碧旋添蒲栁揷从巾堕花催到手无海波知稍戢为有辟兵符
　　晓行即事
　　小轝凉能进荒鸡逺互求无妨戴星去仍作御风防卵色天徐坼眉纤月逈愁泠泠桔橰水随意到前畴
　　赠徐使君之徐州宪作
　　彭城徐子地柱后汉臣冠地挟黄河峻冠凌白雪寒风流千骑拥祖道万人看自有攀辕泪时平借冦难
　　奉送彭昆山特徴
　　忽报天书下秋星引去轮吾方传循吏君可愿良臣水忆朱弦在霜催白简新草莱无限色仗尔达枫宸
　　题东洋巻
　　为厌人间小沧波倘可寻扶桒催日动碣石抱云沉未晩图南翼长悬立极心乗桴吾道在对尔欲沾襟
　　徐徴君示灌园诸作率尔奉答
　　一叟汉隂兴新诗大厯才才宁随老尽诗可傍穷来厯落秋声树青荧晓色苔衡门知乆寂肯为抱琴开
　　饮乡人桂树下作
　　桂树扶秋老藜笻引兴长短墙过秀色小径袅幽香客自歌招隠人殊胜辟疆前身是金粟米汁但何妨
　　赠广东袁生
　　山川知粤尽风物到吴新旧业余孤隐时名傍此身酒旗随防是诗巻未全贫为语袁宏道谁堪赋里人赠杨茂才杨之父别驾君则先子尝受业焉杨又馆扵族孙进忠其行也乞诗为别
　　谈经而父业门馆尽时髦未竟衔鳣瑞依然见凤毛青箱王氏得绛帐马融髙欲悉通家意临岐有佩刀
　　寄赠刘子【刘以鸿胪序班归隐】
　　汉殿辞新月吴山理旧云官初拜典客人自号徴君松坞苓从长芝田鹤自羣怜余亦世弃消息倘相闻
　　谢邵都阃惠荔枝
　　朝来逢驿骑香色满双函野老慙推食将军为絶甘瓤看澄露写枝忆紫云酣寂寞华清在何人走劔南
　　送张敉之白下分得长干里
　　君是张星裔偏歌玉树花侬家杨桞色应接白门鸦别泪销金粉新篇掞彩霞长干六代地今昔擅豪华
　　又赋得石头城
　　君今何防去飞棹石头城一堑分天濶千山拱堞平宅犹龙虎气台忆鳯凰名好是张平子还能赋两京
　　虚白上人出闗后走笔问之
　　朝来启兰若啁唽鸟声骄见尔定中出知无觉路遥白云初卷衲寒月尚依瓢莫作深山住禅心处处调
　　哭周宪副叔夜二首
　　忽得云间信沈沦世所嗟百年循吏传十口孝亷家落日窥诗草严霜负鬓华不知门弟子若个是侯芭
　　其二
　　十载三为别那堪此别遥劔星飞后象梁月梦回标名尚山涛启【叔夜卒后迁官】魂先宋玉招未应弦便絶流水觉萧条
　　董生善丹青欲为邵武吴使君作小像走笔嘲邵武
　　不必闽天去吴郎已大都抚膺双睥睨抵掌一侏儒腰带金嫌濶头毛药渐扶唯余酒间态念汝貌能无
　　呈华明伯【华时有家讼】
　　得失区区事相看弹指中无论塞翁马况是楚人弓万态浮云变寸心明月空延陵何限色西去有遗宫
　　王水部祠古栢
　　宋祠王水部庭栢嵗能深老狎氷霜色寒窥天地心夜根廻虎攫秋牝发龙吟莫作明堂思余生恐见侵
</div>
    <div class="pagination">
<a href="弇州四部稿_page43.html">上一页</a><span>...</span><a href="弇州四部稿_page39.html">39</a><a href="弇州四部稿_page40.html">40</a><a href="弇州四部稿_page41.html">41</a><a href="弇州四部稿_page42.html">42</a><a href="弇州四部稿_page43.html">43</a><span class="current-page">44</span><a href="弇州四部稿_page45.html">45</a><a href="弇州四部稿_page46.html">46</a><a href="弇州四部稿_page47.html">47</a><a href="弇州四部稿_page48.html">48</a><a href="弇州四部稿_page49.html">49</a><span>...</span><a href="弇州四部稿_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
