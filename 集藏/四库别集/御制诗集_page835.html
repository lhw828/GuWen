<!DOCTYPE html>
<html>
<head>
    <meta charset="UTF-8">
    <title>御制诗集 - 第 835 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 835 页/共 1326 页</h1>
    <div class="content">　　淡竹叶
　　叶虽个个不亭亭更有花开两瓣青品格由来多琐碎渭川那肯厠名聴
　　杜防
　　子规啼放山葩一例虚名妬漫加底事襄阳吟未到应縁怜鸟不怜花
　　木香
　　沉檀为馥雪为皑所惜惟应四月开设使当冬春际放色香直可傲寒梅
　　蝴蝶
　　翩翾态度特风流踏马蹄应为少留防是南华足佳趣闲花也爱效庄周
　　夜合
　　色学萱花名学莲【莲朶见月而合见日而放】金英暎日灿纎妍漫訾风过无香气至理应知忌备全
　　翠雀
　　防若鶱飞不离【去声】柯丛间叶里自婆娑设询种始何时至应是当年献赵陀
　　石竹
　　竹也如何作细花安名立字定谁差緑筠高覆似相顾奚碍收来做一家
　　石榴
　　初作芳华后实垂一般朱色一般枝南薫风里成因果庶子家丞两不知
　　金丝桃
　　五出黄花光爓朗西池移种向南荣千年结实须辽待莫怨盘中无果擎
　　菖蒲
　　祁寒盛暑都无碍郤病延年信有竒却笑滑稽与为传谰称曽仕鲁公僖
　　蜀葵
　　戎蜀率因所自名【又名戎葵】雨过花重锦官城三军一月望三防对此无端缱逺情
　　夜落金钱
　　花开正午谢正子色白者银红者金郭氏便教满撒地易名阿堵萦心
　　夹竹桃
　　连昌宫里两般罗花叶何时聚一科王谱由来号竒品却因盈斗落英多
　　晚香玉
　　嬴斯种自海西航【是花乃西洋种洋名土馝蠃斯康熈年间　　御赐今名】玉朶迎阶喷晩香深院曲墙月初上一时不辨若为光
　　荷花
　　水花多矣冠惟荷浄植亭亭暎碧波底事帧中才一朶世间君子得难多
　　蓼花
　　依汀体弱若临空影入清溪水亦红试防猗漪枝上下分明有意引秋风
　　玉簪
　　盛鬋浑厌蹙金玑摘取搔头露未晞本自汉宫传故事犹疑月下是耶非
　　山丹
　　不能与世共浮湛大壑长林托体深却似商顔朝汉阙山人也具有丹心
　　金盏
　　色为金复形为盏四季开花曲砌间笑彼谱中注名者鲁共公论未曽闲
　　白莲
　　已工六法为山水设色兹防作折枝殿以白莲尘不染家鸡野鹜也当思【董诰学其父董邦逹为山水已能相肖兹复效邹一桂没骨花卉亦颇逼真虽由其心灵手巧得无贻不爱家鸡之诮乎因戱及之】
　　端阳日恭迎
　　皇太后御园游赏即事
　　榴风麦日丽端阳率领孙曽迓
　　鳯航一雨承
　　欢举将罢【向来端阳日或值祈雨即不陈水嬉莭宴今年自四月中旬缺雨迩日盼望正殷节事防罢不举适初二夜甘防应时渥霈喜洽农田因得恭迓　　圣母游观用博　　欢豫】
　　万年为祝庆方长爱依
　　王母膝前乐底用仙人肘后方信宿
　　安舆奉启驾【将以月之八日幸避暑山庄恭奉　　慈辇启跸途中仍依昨嵗例肩舆缓程以冀益臻安防】
　　頥和避暑驻山庄
　　溪亭对雨
　　过午龙舟罢溪亭坐晚凉宻云起东北急雨落池塘倾耳喧滂沛迷眸祗渺茫片时收阵脚麦庆宜旸
　　题大金徳运图说【有序】
　　大金发祥于爱新水爱新者国语金也故建国即以金为号乃因金色白遂欲从而尙之妄矣且五徳之运说本无稽纵如所言亦取其或生或尅议者以宋为火徳辽为水徳大金当为金徳夫宋虽南迁正统自宜归之宋至元而宋始亡辽金固未可当正统也若夫商尙白周尙赤其见于经者亦祗白牡骍刚之类各从其色至于上衣下裳元纁相称则三代同之而徳运之论固未之前闻也自汉儒始言五徳迭王遂推三皇五帝各有所尙后更流为防纬抑又惑之甚矣夫一代之兴皆由积徳累仁岂在五行之生尅而服御所尙自当以黄为正余非所宜元明制度尙黄不侈陈五徳之王其义甚正夲朝因之足破汉魏以后之陋说因题是编并阐而正之
　　徳运相承虽有之继
　　天立极岂因斯六经未见明文纪两汉方传家语辞不出五行生尅术那关万姓顺违为即云正统当归正亦曰基仁乃永基八帝瑞符縦殊别一时色尙已参差【说者谓五徳之王各以相生为序而所尚之色即从其所王之徳如伏羲木徳神农火徳黄帝土徳少皥金徳颛顼水徳帝喾木徳帝尧火徳虞舜土徳皆以次递嬗而色之所尚惟黄帝尚黄与徳相合若羲农少皥皆不言色颛顼尚赤帝尧尚白用其所胜之色帝喾尚黒用所由生虞舜尚赤用其所生则又理之所不可通者也】宅中图大土应守表众居尊黄实宜【土为中央正位黄为中央正色王者居中立极自当以黄为贵岂他色之所得尚哉】朝夕惕干惟益励休详防纬底须竒胜朝未议国朝述足破千秋万古疑
　　咏周百兽豆
　　范铜复疏刻制出旊人为崇纵非盈尺虗诚可贮粢雷纹异萦缪兽像辨然疑黯湛土革蔚穆淳古色披荐先宗庙列养老恵恩施缅想土铏啜尔时宁有兹
　　题赵孟頫摹黄庭经并写羲之换鵞图册
　　山隂道士去何方写貎摹书两擅长逸少形标有神聚子昻腕里以防藏寸田尺宅期无欲幽阙命门斯受庆【二语櫽括黄庭】却笑鸥波拈笔际不知谁是作随倡【册后孟頫自识云予内人得古搨黄庭经请予作图复临一过故戯及之】
　　仲夏玉泉山
　　朝爽迎人襟袖间歩舆近指玉泉山仲春偶至兹仲夏有暇何曽真有闲雨后琴声壮雪窦风前盖影辟云关峯尖鴈塔簮针颖畅好乗凉事一攀
　　清音斋
　　一水门前带层峦斋后围不教尘可到总以静为机寺影开白道钟声落翠防无过縁缀景非为叩禅扉
　　写琴廊
　　北峯前度未曽游缦转斜廊进步由忽讶何人弹緑绮俯防始悟写泉流
　　创得斋
　　东沼近堪俯北山由此登无妨且留憇适觉惬吟凭蝉试青林宻鱼沈緑水澄今年实初至云得创还应
　　飞云防口号
　　晓云犹觉恋山尖飞去从教莫滞淹昨雨继霑弗雨好【是日为夏甲子农占忌两恐成霪也】何时何处忘农占
　　近青阁
　　遥见玉峯青有阁知筑底坐阁试开窻峯青却在里孰逺复孰近非彼亦非此拂风响自清过雨色如洗菁葱蔚若云谁是其间士
　　书画舫
　　将欲登北峯峯下亦浸【去声】沼筑室沼之裔如舫泛波渺虽名曰书画非因学米老山水趣无尽巻帧迹有了还欲笑颠翁此意殊未晓
　　憩云斋
　　舍舫而登斋斋未半山际危栈已屴崱宻林更亏蔽岩室才防间称朴不称丽英英写楹出忽聚忽开霁斯景固恒有谁识其精粹攀陟有底忙况是来经嵗仆伇且停休吾与云共憩
　　石衙亭
　　插笏竒峯俨立衙森遮一径入防岈不教容易到佛境岂是荒唐学宋家
　　楞伽洞
　　进歩渐觉髙纵望益因逺稻颖蔚低町黍苖芃平阪前朝一雨廻菁葱是即法粮资鹿苑峯腰牝洞为楞伽依稀馥郁霏天花跏趺调御写山石弗离半座演三车直疑移置师子国不然画出卢氏家色见声求总邪道此语仍闻诸释迦
　　题崇霭轩
　　东升就西降山腹辟书轩驻歩聊云憩触怀皆足言花茵香有韵松籁静无喧流霭坌檐梠真教手可扪
　　咏素堂
　　花色都因过雨浄松声不碍拂风翻既云素矣如何咏自笑拈毫是躗言
　　倚晴楼
　　山北片刻逰例由山南返一岭不甚高落西走蜿蜒过是复就平山楼依翠巘倚晴旧所名时旸光入宛来此虽已频忧喜亦屡转旱时忧晴酷霖际喜晴善斯畨忧未久兹来喜则亶虽曰差心慰仍然戒志满
　　挂瀑檐
　　偏幡飞瀑挂檐端盈耳悠扬满志寒昨在香山碧云寺一足底近凭防【自碧云寺疏泉于墙脊甃渠引注至此下挂成瀑】
　　涵漪斋
　　湖水到阶前开窻挹碧涟清凉拂襟防空阔入云天乗兴而来耳无耽合返焉新莲才数朶照浦似欣然
　　出牐墙至影湖楼
　　木兰六枻池邉耐可空澄一漾船讵是乗凉揽烟渚却縁过雨阅溪田
　　牐口凭高下放舟迅驱驰峻阪相侔临清安福舻之迅较此还赢十倍遒
　　湖楼宛在镜中央妙防山光与水光数首清吟时八刻玉河适可命归航
　　题宋仁宗洪范政鉴
　　天运五行人五事失修类应自分明致休岂外常存敬弭咎由来在未萌蔡注旨哉去胶固【箕子阵畴由五行以及五事推而至于向用五福威用六极而皇极之建尤为一篇要防盖本天道以騐之君身惟当修而用之禹之地平天成即其能敬五事以建极其理平正无竒所以为治天下之大法自刘向作五行传分配类应各举其事以实之后世宗其说専以之觇察禨祥失洪范之本义矣惟蔡氏集注谓休咎之应乃自然之理必曰某事得则某休征应某事失则某咎徴应斯亦胶固不通而不足语造化之妙其论甚醇可以破羣疑而订经训是编标曰政鉴虽不能离向歆窠臼然仁宗以敬天修己　之诚见之为恻怛之心忠厚之政实可法耳】箕书备矣示平成昭陵惕鉴政忠厚言行相符仁则诚
　　咏和阗玉桃花韘
　　假借南康岭【见南康记】依稀婆澹枝【见六帖】沙磨成韘羙土浸作花蕤连中【去声】非予昔【曩时习射发必贯的屡易小鹄亦应手叠中壬午癸未间以臂病稍弗如志演肄遂踈然行围较猎时借马力磬控如常至今不失持满应之节也】圆规徒尔为幸犹马上可庾句暎鞭垂【庾信诗桃花顔色好如马】
　　恭奉
　　皇太后启程驻跸避暑山庄作
　　高龄避暑塞园清选吉平明发跸旌五日莭刚三日过今年程按去年行野芃云緑縁逢雨场积墉黄正喜晴陌柳吹风迎面爽较赢秋热惬舆情
</div>
    <div class="pagination">
<a href="御制诗集_page834.html">上一页</a><span>...</span><a href="御制诗集_page830.html">830</a><a href="御制诗集_page831.html">831</a><a href="御制诗集_page832.html">832</a><a href="御制诗集_page833.html">833</a><a href="御制诗集_page834.html">834</a><span class="current-page">835</span><a href="御制诗集_page836.html">836</a><a href="御制诗集_page837.html">837</a><a href="御制诗集_page838.html">838</a><a href="御制诗集_page839.html">839</a><a href="御制诗集_page840.html">840</a><span>...</span><a href="御制诗集_page836.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
