<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 28 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 28 页/共 45 页</h1>
    <div class="content">　　质如荆山玉辩如巴江流清言析理晏坐消人忧挟策献南宫五上未见收精深田何易烂熳东南州今王好儒学贤罗姿旁搜小者待金马大者封公侯君行叩阊阖吐论锵琳球天顔一顾笑朝省皆回头快哉风云防密尔胶漆投伊吕草泽人功成与天流古来尽如此乖合非人谋
　　书张大夫事
　　张氏大王父髙皇之故人执殳从前驱﨣﨣称虎臣请老解冠剑归耕长淮滨击壤歌神尧何心瞻紫宸一朝召上殿慰谕展情亲手持黄纸符授尔軄宣旬衡鄂大岳牧藩翰广敷仁淮阳劳长孺河内借宼恂殊恩报思称臣节实致身全归保终始天造良无垠贤孙述兹事奕世宠如新大哉神圣谟求贤本因民文武唯所用功成任洪钧请着大史策垂训诏千春
　　密止堂贻王锦夫方伯
　　良贾贵深藏上徳戒睢盱金人三缄口内葆恒有余繄君景前哲履道抱寘虚逺彼市朝喧闇然林中居丛木既荫蔚岩壑亦回纡素琴不安弦对之万虑除寄谢车马客毋来骇吾庐
　　赠丁温州敬夫
　　秋草凄以黄鸿鴈衔哀思赭衣供井税寂寞循良事穆穆丁温州恺悌自天懿制锦输良材展骥控遥辔薤拔少强宗风清无黠吏环海数县侯奔走敷徳施露冕循郊圻戢戢驯野雉颇闻沟塍畔狼籍广遗穂天南百万象庇覆罔不至舆人兴长谣聊以存国志











　　息园存稿诗巻五
　　钦定四库全书
　　息园存稿诗巻六
　　明　顾璘　撰
　　七言古诗
　　送按察周仲鸣赴云南
　　东风满目悲春草使君逺渉滇南道万碛千山路绵车烦马顿人愁倒阴洞生狞白象牙古崖错落防榔花西隅漠漠窥天际北极低低见月华乌蛮号令归王制绣服威仪尊汉吏共言俗逺要人和却嫌才大为身累东门别酒玉杯深上客离歌拭泪唫翻然上马扬镳去不似寻常儿女心
　　送陆良弼赴云南
　　东吴陆氏古称雄今日君家迈古风父子弟兄纡紫绶麒麟偏在一门中与君作宦汉西京十载追游畅性灵飞觞谢传围棋墅弹劒周郎洒泪亭春来秋去懽无歇星流雨散从今别君提矦印赴滇南浩荡青防动双节雄才健笔人不如况乃腹内多诗书盛年黄霸初为郡紫阁归来日有余
　　答徐昌谷博士
　　前年共饮燕京酒髙楼雪花三尺厚酣歌彻夜惊四隣世事浮沉果何有一为法吏少书来心结愁云惨不开昨传学省移新籍坐啸空斋日防囘
　　君莫悲歌慰许侍御防子
　　玉颅双角硗硗起圆碧凝光射眸子鸾刀镂马竹尾长翩翩入花如鳯凰妖魑潜酿星垣厄愁云压空空夜白仙媛飘裾挟玉童调龙御鹤三山东桂树光销兰甲脆绣襁褵湿秋泪饮君酒君莫悲人间百事防有时君不见汉庭狱吏髙朱门司徒何得无良孙
　　赋得落星穴送李师文宰将乐
　　海风吹星落天地寒芒烛地光参差金精不向土中死龟山剑水含灵姿世代悠悠挺人杰一巻遗书字难灭神骑箕尾轶浮埃道焕奎文照余雪李矦墨绶飞双鳬仙槎夜挽郎星孤余杭旧恵有残碣莫惜吊古过平芜
　　赠周子庚太仆行边
　　寒沙射日明衣铁苍巘擘云千丈裂闗河南北气全殊八月阴山即飞雪丈夫勲名在逺道玉关铜柱非徒老鹏抟九万廻天风下视燕然一丸小
　　石峰歌赠陈侍郎玉畴
　　髙哉乌石之青峰天梯挂地腾蛟龙星辰照耀翠光发云雾吐吞岚气重寒泉古木絶尘滓菖蒲芝草秋防茸东南名山亦无数爱此奇峭多灵踪紫薇大夫有道者清标秀骨神所钟十年读书住峰下揽结邱壑归心胸乗风一上赤霄逈步武稷契矜遭逢苍生洗濯足霖雨学士仰瞻称岱宗秪今台逼掌握洪波砥柱殊从容功成拂衣岂难事仙人有待巢云松武夷神君幔亭女金枝翠盖期追从须君峰顶荔枝熟来借江心桃竹笻
　　李大夫夀歌
　　李大夫真天人骨青髪黑善养真昻藏野鹤七尺身中隠磊落之经纶献防早充观国宾豸冠直谏惊羣臣低囘郡县岂塌翼霖雨一洒苏疲民石梁雪窦古名胜东风坐玩桃花春珠玑往往落挥翰五言破的如有神翻身岳牧已腾踏转盼台辅非逡廵大夫髙义超风尘长歌拂袖辞要津敬亭天柱吾故物青霞倒映莲花巾空厓烧药紫金鼎白日饮牛青涧濵千秋万歳乐无极人间富贵安足珍
　　夏山歌赠张常州大轮
　　夏山髙山髙入云杳莫攀乃在东海之畔金华之间攅峰抱壑飞瀑白古木碍日垂萝斑张矦未遇结茒连翠防胷蟠五千巻落笔蛟龙飞时随牧羊子飡霞疗朝饥乘兴厯参井误触织女机献防明光直紫防専城畿辅拥朱衣万家冻馁今何有十郡诸侯似者稀公庭书闲无鸟雀燕寝香清拂罗幕梦魂千里长周旋一片青苍枕前落祗今当宁爱贤才君矦且勿思草莱待得功成铭鼎鼐却逐山云归去来
　　劒池歌送李司法赴苏州
　　干将乃是金天精爪髪堕炉神劒成文缦理踊髙价骏马千匹三都城盘鱼腾光壮士死阖闾耻作吴公子鳬鴈长埋白虎峰蛟龙竟化寒池水池水泠泠百丈深春花覆水红香沉池头歌舞日懽赏地下谁识君王心君王已去河山改千年符竹纷光彩画防红旌绮句飞韦布风流至今在使君才俊倾梁园登朝执法临吴门秦镜光明照人胆汉网踈阔流余恩青春多暇应出游劒池正对齐云楼不厌桥东老居士时来散髪共扁舟
　　东原行赠金士希
　　蓬莱近在都城隈髙原如掌风尘开长江叠送波涛色钟岳横分紫翠堆踈林旷望豁心目四时花艳纷相催皇居咫尺接灵气云霞缭绕金银台橘洲桃水竟恍惚终南太华空崔嵬先生泉石性所好紫绶裹体心潜哀専城虎竹弃如土梦想此乡归去来挂冠散髪对髙木闲门白日生苍苔手提长镵劚春雨东陵田身自栽兴起髙歌拂衫袖虬髯仰将何毰毸江山开辟防千古孙郎突来生祸胎干戈六代闘白骨四十二帝翻云雷旌旗紫盖转灭没琼楼绮阁俱飞灰当时岂无攀龙附凤侣功成运去多嫌猜良弓已随髙鸟尽至今空泣英雄才不如有田尽成秫当春泼作葡萄醅砗磲为瓯玉为杯买金便铸十石罍上药浸之可养性烂醉勿论西日頽傥予出郭来相访莫遣醒醒骑马囘
　　松谷歌赠戚侍御
　　金华之山峭而突岩壑空防含大谷长松落落荫其中连林直上苍云矗苍云拂天不可干白日漠漠生秋寒栋梁森立鬼神守琥珀下閟蛟龙蟠谁其居者戚夫子茅斋髙栖青壁起双溪泠泠三洞幽灵峰下瞰芙蓉水闭户著书三十余翻然载笔登公车澄清天下独揽辔素心不啻山中居青鞋草衣日在手富贵浮云亦何有致君尧舜却归来谷口青松两无负为怜向日牧羊徒空然叱石何为乎
　　相逢行赠何司空子元
　　去年见君丹禁中今年逢君旧京道问君年来亦何事笑而不答顔自好朝廷礼乐非等闲大臣执论安如山师丹祗知正庙议朱云非好犯龙顔龙顔转变分怒喜臣节坚贞等生死只今义烈贯云霄大爵髙官安用尔蹇予结交三十年一见知君是谪仙文章落笔波涛用风骨当朝玉雪妍司马分曹力有余两河藩翰亦区区天闲来牝三千颂栢府风霆万里车台衡虚位需调爕太史濡毫叙功业霖雨方谐天上欢浮云忽作江南别江南佳气郁巃嵸洛邑秦关未可踪滚滚江流传渡马苍苍山邑号蟠龙谢傅东山防落花荆公精舍自啼鸦由来胜槩归髙品再喜斯文得大家我家住在清溪曲终日闲持一竿竹不怕宫袍混草衣时来共咏春波绿
　　谿壑髙闲歌赠史巽仲
　　句曲之东阳羡之西屯云疉雾郁为灵谿洞天三十六杳莫窥端倪天皇秘金简勑授仙人栖仙人旧居青琐宻蹑足星汉攀虹霓胷填百万经济畧沛作霖雨滋黔黎钧枢侯印立可握忽然长啸辞金闺金闺虽云贵荣华易销落何如中园移取蓬莱山雕斵烟霞置楼阁玉女成行备洒扫灵君对坐烧丹药丹药功深九转成羽翰身变八风生时朝天上黄金阙那顾人间白玉京
　　异风行
　　季春之月日应栁野客维舟汶川口此方赤旱罹百忧复尔颠风示灾咎黑云勃郁西北生轮囷直上掩太清嘘烟噫气塕然至白日不得为光明沙飘石走樯柱折鸡犬窜匿皆狂鸣草茅半卷向空落大麦小麦扬枯茎阴霾沉沉血色赤赫如伯益烈火焚榛荆万窍雷呼动天地又如真宰下与羣妖争宋郊六鹢飞且退昆阳虎豹各战惊蓬窻孤坐不敢寐旅魂惨怛伤和平忆昔壬申羣盗起梁宋灾征每如此十年白骨撑乱麻父老悲号未云已祗今尧舜居明堂辟除凶慝登贤良璿玑方调七政理此事乖剌诚何祥世无瞽史知天道独立沉吟向苍昊
　　重别行送李川甫还沔南兼讯李献吉
　　长安道上春雪飞薄暮逢君疑是非揺鞭驻马一相问雪花乱防白鹇衣江海茫茫重相见客舍张灯促青宴愁兼别涙堕金尊漏转寒更澁银箭君今三十方少年秋云刷羽抟云天簪裾色动麒麟殿词赋声倾玳瑁筵沔南作牧殊辛苦抱哺黔黎一万戸近闻四岳举循良须知黄霸先台辅楼船吹篴汉江流乗月经过黄鹤楼往时崔颢题诗处复见新句淩髙秋嗟予垂老气凋朽天台峥嵘亦何有寂寞桃花何处吟纵横豺虎空奔走送君将归旧思翻怅望南云廻白首倘过夷门见李白问渠诗兴春多否
　　张司徒所画山国图歌
　　滇南一道盘云上永昌巍巍更相望水流直下洱海深陆地夫容矗相向小石纷磊磊大石髙盘陀连空互撑叠仰睇青嵳峩攅峰揷牛斗飞涧悬天河崩崖倾断下无地但见猿猱挂罥号烟萝丹砂空青的皪岩阿寳玉夜烱灵光荡摩天门洞开紫宫逶迤玉女对侍星官骈罗至髙之极始见此辽絶下奈诸方何马蹄缄铁尚不得度行人跛鼈焉能过我生水国多见水不图山髙乃如此画家山水贵相半吁嗟谁悉寰区理南园大老司徒公维山降神为世雄晩张能事发新格尽吐磈礧之心胷引缣迅扫鸣长风颠林倒壑貎不同苍云黯惨喧霹雳白日照耀开鸿蒙蛟龙盘拏古木死蝀防漂疾飞梁通千峦万嶂堆墨华忽然平旷披风沙飞榆开凿嶲君国桃源防缀秦人家孤城四靣削壁危楼仄立明丹霞时清颇知官府静化逺亦爱蛮夷嘉老翁戏猎逐黄犬娇女明妆簮素花形胜分明在指顾风俗想像増咨嗟腾冲靡莫余千里部落防茫分逺迩更挥淡墨洒余姿遂使天涯穷尺纸昨逢伯子示此图瞠目惊叹从前无乃知山岳气磅礴不用滥漫谈江湖今之好山有二老太原司马吴门都见此寄书定相索公乎公乎须写数本万里络绎传吾徒
　　昭君写真图引
　　汉宫九重类天居宫中美人粲璚琚姱容淑态意非一网戸文窓烟雾虚就中絶代称明君锦江波浪巫山云素月嫦娥独光彩明星玉女徒缤纷君王行幸恣懽防蛾眉短长难具悉可怜睇盼隔重霄竟使画图欺白日金珠不操静女手丹青更甚防夫口妍媸反覆在锱铢移爱为憎忍相负明珠万里沉胡沙哀歌一曲留琵琶今看青塜千年草岂是夭桃三月花君不见无塩入宫粉黛羞齐宣美誉雄诸侯樊姬进女虞邱罢楚荘持麾霸天下君王重色后隠贤吁嗟画史欺婵娟古来治乱各有始为君三复关雎篇
　　阳羡山歌赠吴隠君
　　东临具区水西见峨眉青谁将阳羡山倒景浮重溟此山上应须女星雕琢云雾开仙庭桃花洞户列千室夫容旌旗朝百灵神人种药留岩崖化为苦草黄金芽水品流传逸士谱月团飞上天皇家山南今有樵渔客八十须眉未全白日饮茶浆茹紫芝尘胎暗脱双曈碧鹤鹿呼名任驱使龙鸾整驾当朝夕曽闻至人言此翁千秋自防生毛翮我厌尘寰思玉舄名山相去况咫尺鼓楫何时罨画溪称觞一访烟霞宅
　　范氐娱永堂歌
　　草堂宛在淮之阳周除万顷清湖光鳬鹥鸂走阶下青蒲碧栁揺潇湘传家矗矗列图史宴客稍稍鸣丝簧堂中老翁八十强厐眉皓首神扬扬万事唯知道古昔一生不省干侯王河上仙公道书就汉阴丈人机事忘翻匙红稻美且足出水白鱼鲜可尝颇矜清世得笑傲况有令子传芬芳我知老翁应夀昌膝前簮组懽称觞虽无磻水非熊载且拜天门彩凤章
　　午谷歌赠周别驾仲仁
　　终南之阴子午谷秦关襟带纷廻复渭水斜连紫阁峰石脚揷入黄河腹云霞勃郁非人寰灵仙往往游其间青牛流沙去不返洞门白日苔花斑周子倜傥士致身青云里不肯防岩栖呼此为宅里只今揷笏领苍生片言折狱称神明台衡要路在转盼丈夫大业终峥嵘种松日长虬龙枝白髪还山应未迟江南杜老有髙兴待尔相邀游渼陂
　　五马图歌赠郑绍兴
　　画图五马云锦文谁其有者郑使君房星降灵渥洼裂龙种迈出驽骀羣金河蹴踏精爽振玉珂脱落权奇分使君人异马亦异气槩万里含风云四明美政那可状闾井小儿知礼让风化浑期太古前功名特出诸侯上昨乗此马朝王正锦鞯光照长安城天闲騄駬盈万匹此马一过人皆惊郑君五马真絶奇塩车局促将何为穆王正要追风足报尔王良伯乐知
　　砥柱歌上陈留刘相国
　　黄河之源出昆仑万里震荡排中原行云翻空日月闘急雨倒海雷霆喧下民咨嗟上帝怒乃遣神禹清乾坤手握巨斧开龙门中标砥柱气势尊白波一道永深穏青山两岸无崩奔从此平成歌帝载休气荣光应清代效灵已见出图书论功不用夸嵩岱柱乎柱乎安无颇狂风恶浪柰尔何
　　五老图歌夀祝封君
　　天地乃万化之门阴阳乃五行之根太始逮今防万载一气不息绵绵存瞻彼五老霭若云屯降神漠凝质胚浑眉垂暮雪顔映朝暾冠朱绂素旄青幡履彼黄道出入氤氲非五行之变化果孰得而究言灵风结驷马迅雷走骈车列缺叱右御须臾周太虚上帝洞天三十六勑守互代羣仙居息驾广漠野晞髪扶桑津西观蟠桃树一花三千春曽同二龙父下应宣尼辰六经始烂熳照耀垂生民不须神鼎炼大药尽使夀域囘清淳只今皇帝轩辕身山林父老华胥賔迩闻牛渚生至人长生寳诀传更真飡霞服玉好顔色坐玩风扬东海尘
　　西江渔父歌
　　西江老渔父举步隘九州逺寻鑪峰踞庐阜钓竿直拂番湖流脩纶巨饵知防许长鲸一掣皆吞舟楚人分膏更饱肉鲂鱮琐屑休深愁兴来杖防谒明主礼乐纵横迈三五拾遗补过列明光尽使苍生获安堵旬宣暂尔下钱塘翻斾春风覆斾玉闲探禹穴上防稽望极海天无尽处归来向予言拍手笑无已君来海滨游未知海中事海上三山时动揺其下负戴六巨鳌我欲钓鳌置山穏长风未至心徒劳君不见磻溪玉璜事幽太公望子今将老又不见泽濑羊裘传者讹故人待我知如何不然便可拂衣去莫负西江万顷波
　　文仙石歌送田景瞻
　　髙平仙人栖穏处长林叠嶂含风露仙人一去不复还山中白石长如故苍龙时上石牀眠老鹤犹窥丹灶烟金枝翠盖知何所洞门月色长娟娟南州太守有仙骨分符亦得烟霞窟平郊防雨动朱轮多少髙情坐超忽春城春物好融神扪萝曳履上嶙峋倘逢石髓归来日好忆东曹抱病人
　　松居歌赠金元美
　　帝城飞甍接清虚道人独在松岩居金花飘庭野风细翠叶拂槛凉阴踈身披鹿裘皎如雪日把一巻神农书斸芩采子炼大药玉杵夜捣银蟾蜍偶然悬壶秣陵市手活小儿千万余五大夫封等尘土十八公梦今何如徂徕峯头絶人路列仙同游驾云车
　　广成仙人歌赠秦隠君
　　崆峒嵯峨入紫防中有至人云广成呼吁元化为气母偃仰天地同长生昔日轩皇御八荒谓言得仙贵可忘万乗亲过岩穴下頫首不敢窥藜牀洪言如钟剖防金液融光化尘滓白日骑龙登绛霄下视六宫如敝屣海变陵迁春复秋瑶台金阙漫悠悠云谁象外得真悟东海隠君秦少游隠君顔色少如童八表防防睇逺鸿桃花洞口人烟静橘树州边歳事丰广成仙今安在青山拂石长相待何时招手一归来鹤驾飘飘度云海
　　逺招十五疉
　　按察陈君亮之沉命岭南年才不惑【璘】忝知心伤其旅殁乃作逺招十五叠歌之灵筵幽明不逺庶见悃愊云尔
　　歳云暮兮风萧萧索居逺想心无聊魂归来江水迢抚膺泣血歌逺招歌始倡兮天地愁英灵秀骨当王矦二十操觚见天子三十驰名盖九州四十金章方熠熠长松忽萎天南头蓍无灵相失验古来贤逺为神仇魂兮莫嗟当自尤
　　歌再叠兮忆畴昔川岳含精孕双璧太邱之名风雅宗元方季方俱籍籍盲飚震荡沧溟翻棣蕚凋伤鹡鸰只愁生闾里惨无光闭户哀号失朝夕魂兮飘飘粤天碧歌三叠兮思旧恩明公遇我如弟昆三年驱鸡走下邑手挈驽劣还君门风尘折腰半失坠如我在枳何宜存誓填沟壑无死所地轴倒防摧昆仑仰天痛絶声长吞歌四叠兮忆将离孤舟理檝江之湄临觞醉语共被宿满口王事捐中私壮年分携各慷慨讵意永隔存亡岐魂兮遗我长相思
　　歌五叠兮去路长岭南迢遰通炎荒穷崖少人岚气草间跳蝮如龙骧不见汉时征战苦极谏乃有淮南王圣朝职贡化平上君胡为乎独罹殃魂兮慎勿留其乡歌六叠兮归路逺水惧波涛陆愁坂山魈木魅闘峥狞林薄阴幽窜狐鼹公有阴功载金箓炜炜神光烛诸巘皇都旑旎飘云霞寳幢玉节开行幰魂兮亟归莫迟晩歌七叠兮气难平天心倒错无权衡八荒纳纳恣羣动禄夀乃与髙才争万金璚玖易缺折矿石匝地顽然生布衣白髪骑欵叚何用乡里称贤明魂兮谬致生前名歌八叠兮心欲絶野哭江头涙双血兰枯蕙死荐筵空衰草酸风烛明灭空防精爽独归来凛冽平凝万山雪氷飡水饮御清虚囘厌南中独炎热魂兮归来皎而澈歌九叠兮君有家桂楣兰芳且华图书充筵宾客美豆笾圆方肴核佳愿君亟归栖故处鬼神呵护无龙蛇魂兮归来乐无涯
　　歌十叠兮君有亲胸蟠藻绣含真淳七十狂歌顔美好禄米顿减忧其贫愿君亟归在左右庇护杖履延长春玉山有禾瑶水液何为黙致资元神魂兮归来孝且仁十一叠兮君有兄儒林腾踏扬鸿名三千文学满邹鲁拱立阶下观仪型愿君亟归相出入累累百福资和平魂兮归来友爱成
　　十二叠兮悼君妇今年孀居去年娶迢遥万里好将归故山年年哭君墓知君身后百不忧阙里清风被裙布魂兮归来慰朝暮
　　十三叠兮悼君子捴角茕茕尚儿齿眉棱削玉骨揷犀一疋龙驹跃秋水防漠知君爱不殊袪除灾难通文史魂兮归来歆世祀
　　十四叠兮伤同心蚤年种树晩思阴誓输筋力康济毕悬车息马还中林柴荆不逺数来往儿孙更抱开长襟虞渊白日忽舍去使我无意于冠簮魂兮托梦时相寻十五叠兮歌已终声防涙尽心难穷九原钟逢不可作髙山流水悲枯桐英雄去矣余浩气万古潺潺江汉东魂兮为我流长风
　　挂劒图
　　延陵公子有道者义气千秋动华夏去时寳劒心许君死后仍来悬墓下白日青天一片心岂因生死惜千金寄言反覆轻薄子三歩腹痛休哀吟
　　秋浦歌赠观察汪徳声
　　髙堂谁张秋浦图秋浦佳丽天下无长江西来一廻薄齐山秀结真蓬壶千峰夹水逓隠见峰削莲花水明练巨灵鬼斧力雕羽仙翠盖长游衍山山时见白猿行树树倒挂朱花明疑从瀑布观庐阜似拂霞标过赤城敬亭铜陵相对起晖太白多称美地灵必有杰人生于今特出汪夫子汪夫子非等闲眉宇朗朗行玉山豸冠中外二十载绣衣铁斧诛谗奸天子书名御榻上转眼黄枢拜卿相勲业争期郭令公田园晩忆陶元亮我今归去防烟霞秋浦相望一水赊何日共君苍玉峡提携日月炼精华








</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page27.html">上一页</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page23.html">23</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page24.html">24</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page25.html">25</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page26.html">26</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page27.html">27</a><span class="current-page">28</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page29.html">29</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page30.html">30</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page31.html">31</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page32.html">32</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page33.html">33</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
