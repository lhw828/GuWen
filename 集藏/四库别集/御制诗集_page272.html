<!DOCTYPE html>
<html>
<head>
    <meta charset="UTF-8">
    <title>御制诗集 - 第 272 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 272 页/共 1326 页</h1>
    <div class="content">　　亨衢警跸仗逶迤晴日东风度潞河已觉当春浑可望大都隔嵗一为过暖融茵草生阳防水先【去声】桃花下冻波
　　追远省耕应春月行时讵为玩芳和
　　晓行
　　诘旦命兰舆曦轮犹未上须臾焕扶桑铜钲隔林晃春气每作雺郊原色曭防设谓霿在日坐井观乾象日天三万里世界同瞻仰贞明岂有晦拘墟见非广澄氛届曾泉丽照清霄朗
　　白涧行宫晩坐
　　春甸纵睎寛春宵了不寒数椽聊可憩一晌未遑安风月佳今夕诗书伴古欢短檠羣籁静理趣惬澄观
　　蓟州道中
　　廿里杨街不觉遥淡烟融日近花朝应縁谷口春冰觧已有新波到野桥
　　郊原土润不生尘雅似江南蓟北春通闰节迟耕未举桑林醉社是闲人
　　溶溶春水下鳬鹥栁色轻黄染未齐分付田盘好相待秀韶深防定留题
　　独乐寺【时命重修落成路便临憩】
　　葺修尚识统和年龙象重教焕法筵讵有废兴萦白业徒闻翰墨说青莲【佛殿匾相传为李白书】往来几为飞吟兴布施非闗种福田小憩便教清跸去我非乐独祗忧先
　　题翠云山房
　　云外遥瞻翠岭横到来翰席澹懐清蜗亭倚巘攀松上蜃牖临川数【上声】骑行入座韶光发新藻隔林山鸟试春声招提路左青莲宇几杵蒲钟太古情
　　月
　　籁息一房闲月上诸山静徘徊银汉虚掩暎松杉影烟花勒春寒石泉印清景澹然如我心值此神明境
　　恭谒
　　东陵各成短句
　　两世恩勤被
　　泽深
　　昭西卜兆识初心无垂帘迹功开国不数周家有太任【右　　昭西陵　　世祖　　圣祖皆受　　文皇后鞠育深恩　　皇祖祗承　　遗命因即　　孝陵之西为暂安奉殿　　皇考登极后乃建明楼寳城恭上陵名本　　初志也】
　　大定戎衣
　　世徳昌勤民图治日维皇
　　孝陵佳气垂千禩兢业心殷朂觐扬【右孝陵】
　　皇祖多年孝养诚
　　母仪彤管播芳声
　　元宫閟久山陵附来往霞标防赤城【右孝东陵】
　　纬武经文千载独守成开创
　　一身肩攀
　　髯尚忆髫龄际电影流隂卅二年【右景陵】
　　奠谒仪成路转西椒浆坐酾意含凄中年伤感纷多矣两嵗春秋又迅兮【右　孝贤皇后陵前嵗安奉地宫兹二年矣】
　　桃花寺行宫作
　　半山竺宇古招提髙馆闲房构近西诡石苍松皆恰当每来防笔为留题
　　桃花寺侧花朝度却值山桃尚未开识得仙源真趣者不孤春色是今来
　　石泉咽冻淙声细山鸟知春试语竒月牖凌虚千嶂入率教神觧得于斯
　　曲折廻廊路转通疏轩遥在翠云丛开襟霄汉延清瞩竒趣还同宋考功
　　花朝
　　三分春节已平分栁未舒条花未芬了识九旬真电火空传万事似浮云青旗锦胜都无借白水苍山亦可欣小憩琳宫参浄业向来忧乐任其纷
　　静寄山荘
　　松坞云庄逈絶尘无妨纡路驻銮频岚飞生翠常疑雨峰有真姿不借春花未胎含因闰迟【去声】芜才芽纽向阳新图书静好当清暇汲古心知未逮津
　　韵松轩
　　风树皆作声四时兹不改何防而乏松名山松所在佳防不常遇是吾所以乃谡谡虽无心落落若有待山中今亦古人间春似海
　　对瀑
　　擘窠扁石镌垂绅声色不动惟天真分明昼锦记内语中心藏之如此人
　　千尺雪
　　倚岩架白屋开牖临清泉春半雪已消垂流尺计千一二二而一圆方方复圎寓物陈至理随防含神诠茗椀不必试吾方意油然
　　得概轩
　　敞轩称得概胜日欲赅春松色迎人翠峰容入户新不须花烂漫雅爱石精神与物欣芳节矧吾志体仁
　　暖
　　入山景物浑融和昌昌春绪来逶迱绯桃緑李纵迟待峰色泉声渐已多封中出云轻似波其上遥空矗黛螺何当为雨润新垅叱牛应听农人歌盘之中盘之谷窈窕而深缭而曲乐以天下忧以独春风风人吾意属
　　小石城
　　磊磊拳石无央数攅簇累积坚城固屹然壁立开辟来世人安得知其故荆凡得失纷经营埤堄撄守终谁成烟霞干闼此示幻飞泉为堑松为旌松籁泉声相激越楚南偶似非豪敓子厚离忧何有哉石城同一沧桑阅
　　婉娈草堂【有序】
　　是防面临石城背枕雪瀑烟霞荟蔚之状与泉石相问答山荘防佳处盖不一二数屋中适张董其昌婉娈草堂图真迹輙以名之
　　竒境每奥秘时为幽人开我虽忧劳者亦有烟霞懐枕潄寄遐托溪山期静谐香光图婉娈同然先得哉名相天下公防者任取裁识此慕蔺心企彼希李材【其昌识语有希李营邱之意】
　　半天楼
　　肩舆徐陟众峰巅恰得横楼号半天不尽崇懐期太古自然逈句防当前松称无改春偏态竹不多情月亦娟卉歙仙风吹万虑祗饶钟韵隔云传
　　云林石室
　　石出壶天寛林开精舍逈岚霭朝暮变松石今古永依阶有緑苔问树无红杏春迟故自可闻之惜分景
　　栁
　　依韦暖气发韶光陌柳丝丝渐染黄前日花朝方过了便看物意为春忙
　　天成寺
　　双峰辟天闗一迳入云路寻竒纷彼新据座原吾故澄思防理趣即境摛藻句开寒料峭眺景春流露无为忆向来恍可欣始遇
　　惜松歌【万松寺以松得名去嵗蠧蚀松叶顿非昔观诗以惜之】
　　两年不到万松寺晓春乗兴今来偶盘龙踞虎縦好在郁翠流腴较昔丑僧云去嵗即生蠧所以苍株半枯朽佛冺生灭付不知山无爱憎谁任咎咄哉成形壊亦随荣誉已当毁应受不然山灵厌客来示尽枯禅以寂守木必先腐虫生之疑増讵在碎玉斗植中夀客乃如斯不如斯者今知否
　　盘谷寺
　　隔嶂便欣松逭刼【万松与盘谷只隔一岭过岭而松翠如昔盖地气使然云】得门还礼佛留真一窗碧岫经年古四野油云醸雨新目色耳声无尽藏退之李愿两前人更瞻
　　圣藻辉岩穴石火流隂五十春【是寺镌康熙四十四年皇祖赐寺僧诗】
　　登云罩定光塔作
　　平陵絶顶栖花宫诘曲云迳盘岩松金轮月相此常住似说法华垂真宗五体投地大乐说忽瞻寳塔涌出层霄中十方如来乃恒河沙数弹指来聚一朶青芙蓉佛云开塔事如是塔中如来为分半座同我时忽忘登临凡几度惟闻梵网寳铎铮铮落落鸣天风
　　上方寺
　　路便思清憩禅房倚石幽松端寒籁泛涧底嫩泉流云幻晴兮晦山常春复秋回瞻定光塔真拟碧霄逰
　　山行即景
　　泉带东西自髙下山分向背变寒睻田盘四面皆方正拱极都环紫盖【峯名】尊
　　但看松姿皆入缋不须花发始吟春侍臣擕有清华侣诗画兼能为写真【擕董邦达来令为田盘全图兼欲修新志也】
　　竒峯不碍玲珑影古寺真如委宛藏也觉吟懐无乃放大都熟处未能忘
　　飞泉似挂古松梢雪练寒涛自磕敲酿作春云刚满谷顿希为雨润东郊
　　晴
　　云容才作势风力与之乖也识东郊润终惟时雨懐昌昌露春脚谡谡响松钗若论看山色晴明自是佳
　　晓
　　逺墅闻鸡鸣澹荡春山晓西宇挂银蟾东峦吐朱鸟盎然一谷暖山禽啅疎篠物华縦未酣韶意惟斯好契理待万几运神筹四表
　　池上居漫作
　　宛在一春水新乐天先我得其津长篇妥贴都言尽率易由来未易臻
　　莫道山中无绿舫临池也有受宜居米家书画相衡校岚霭烟波未此如
　　千相寺八韵
　　苍岩路转东初地翠云丛既狭始开豁当前悟塞通逃禅孰龙象访道岂崆峒自是乗春兴聊因识化工钟灵山有独资始物惟同最爱苔皴绿未须花放红遐思硕人轴且憩梵王宫相好虽千亿根源蔽色空
　　偃松歌
　　飞空忽见垂苍龙其上无云惟碧峯之而押擖防光怪李老子兮黄石翁根不土胎性不屈盘盘防滃葱郁譬如商顔肥遯流老而益腴巻绿发春风秋月田盘山鹤鸣鹿旅太古闲大椿扶桑此其侣大夫受号嗟赧顔东坡偃松斯鼻祖成形疑自元黄剖今日应作如是观公孙大娘剑器舞
　　翠帀亭六絶句
　　偨池列林扉抇淴鸣石激是宜引思纷而益令神寂笠亭才四柱万概参于前小坐衣袂冷仙风下绿天陡壁不可登吾意与之上白云阿那边佺乔期来往岚霭无定态松石乃益竒个当防言诠防防复奚为土断石壁立磊磊雉堞横问从谁假借栁州小石城山荘驻五日林亭登一度卜筑亦何为自问不觧故
　　山荘西崦人家
　　茆屋髙低外植援田收余粒育鸡豚惟勤耕绩终年计不觧诗书渉世论束帛蒲轮羞隐逸瓦盆柿酒长児孙经过每为轻舆驻质朴风犹太古存
　　千尺雪再成
　　前朝含冻雪犹白今日舒丝栁渐青了识如斯在川上流隂未肯为人停
　　訇湱流离泻复渟声难为状色难形三间板阁虚窓静只合防言注水经
　　热河西苑及东吴到防风华具四图试问得无纷色相宧光应道岂妨乎
　　再疉前韵题唐寅品茶图
　　非闗陆羽癖分茶偶试原欣沃道芽瓷椀筠炉值兹暇田盘春色正和嘉
　　题董其昌婉娈草堂图
　　草堂本自写昆山真迹谁教落此间名相由来无定着婉娈恰喜一般闲仲醇元宰交情厚李氏郭家设色艰我独曹风忆彼美楚骚一例咏藂菅
</div>
    <div class="pagination">
<a href="御制诗集_page271.html">上一页</a><span>...</span><a href="御制诗集_page267.html">267</a><a href="御制诗集_page268.html">268</a><a href="御制诗集_page269.html">269</a><a href="御制诗集_page270.html">270</a><a href="御制诗集_page271.html">271</a><span class="current-page">272</span><a href="御制诗集_page273.html">273</a><a href="御制诗集_page274.html">274</a><a href="御制诗集_page275.html">275</a><a href="御制诗集_page276.html">276</a><a href="御制诗集_page277.html">277</a><span>...</span><a href="御制诗集_page273.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
