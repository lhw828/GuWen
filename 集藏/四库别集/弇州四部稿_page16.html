<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 16 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 16 页/共 296 页</h1>
    <div class="content">　　韦左司应物寄僧
　　虑澹无可屏端居生夜清秋风在长松谡谡令松鸣因之动遥思思我方外朋趺坐深草色流尘瘗函经多露湿空山欲往未能胜回心入初地万象了不应方知见闻表悠然有合并如何怨碧云役役伤道情




　　弇州四部稿巻九
　　钦定四库全书
　　弇州四部稿巻十
　　明　王世贞　撰
　　诗部
　　五言古体六十七首
　　杂感六章【时以上章国门外感事而作也】
　　新秋凉气微大火犹蒸濩不知当庭树何繇中销落葺葺梁间垒鸟翩然作今逝如有乖昔来如有托人情亦已长积衰方成薄
　　其二
　　冉冉西流日杳杳东逝川弃女守空闺不知时变迁膏沐一朝施含羞不自前虽复囘青盻盛年坐君捐二八方偶进骈齿复齐顔为媚须及早为恩须及好再収当中热再捐当何道
　　其三
　　赤蘎困服箱足下有八埏苍鹘困縧镟翮下有九天东风吹孟诸短草何芊芊鴐鵞飞我侧狡兔出我前防如云间电挽弓不及劲翮应脩蹄为君荡羣鲜人生非遇合安能自称贤
　　其四
　　手携緑绮琴去上髙山阿落日四无人萧瑟扬洪波凝神入天倪心指遂相和归来奏清曲商颷綷纎罗白云从东来为我不忍过奏者岂不厪聴者已隗俄无情尚有知有知当奈何
　　其五
　　贫贱诚难处富贵宁易居畴为执两端令我与愿俱藜藿犹未糁列鼎穷珍腴饥者靡不佳饱者不羡余窈窕南山云归乎恣所如
　　其六
　　千金买骏马百金买辔头百千制狐白十千瑚钩相从诸少年宛洛书行防宛洛富名倡挟瑟进清讴但知媚黄金焉知我为畴出当从客懽归当従妇谋
　　书感
　　婵娟无终极燕赵徧蛾眉百卉就春阳芬艳迫防差媺人临流坐顾影中自怡岂以为人妍皓齿发相讥卤莽乃时情千秋长若斯
　　其二
　　白露湿螀声枯叶悲自和兰膏冻不发三星渐沈河里中多轻薄昏醉相经过两意既非当虽欢其奈何亮无同衾愿闭户敛双蛾
　　杂感
　　朝阳发东隅羣动借其光流影忽西頽万象亦含章谁云凉热变迁代固所常尔日平沙堤今来禾黍塲鸟雀恋故枝车马依他墙要知亲者短不及疎者长邈矣任生操咄哉魏其伤誓纫幽兰佩雅谊畴能量
　　其二
　　髫龄操觚翰冠弱庸清朝驽质谢鞭防闭户甘閴寥挥汗畏请谒四顾谁亲交此时大道邉车马争流涛举目灼夭华囘盻生秋蒿亮匪万年身胡忍弃尘嚣呼儿理残编手复量浊醪得意且如此后来惟所遭
　　其三
　　为性本薄劣聊乐在诗书稍与古人近顿觉世人疎饱饭借髙卧忽起临前除隠隠带西山歴歴薄吾庐百里距非迩爽气时吞嘘出门复入门举足愁尘汚以兹欣散秩牢落扬雄居
　　初入理圜土
　　日予事铅椠握志在皇羲泣车岂不深化理一何卑咎繇固贤圣毋乃逊后夔人情如趋湿盛时能豫衰更以秩守寄身为狱吏师悠悠互朝暮戚戚此圜狴
　　其二
　　圜狴何崔嵬贯曜丽幽方当昼日返冥逾春草不芳紏紏御呵怒离离累讯伤下当迩重泉上永隔天阊谁悉逝矣故更悲来者长
　　其三
　　庭前有髙树好鸟相因依固以效和鸣鸣声一何悲疑歌复疑诉流调更流凄此鸟宁有异聴懐多是非
　　我有一壶酒与于鳞赋
　　我有一壶酒与君醉花下东风日夜至羣芳无停吐髙歌荡浮云白日光起舞陶然中心悦忽往在千古匪以借世赢他人安能取
　　比曹初考述职有感
　　嵗月不我即禄食三已朞揣分冒兢惕程已惭素尸出负友朋属入惭父兄规殿最他所任得失中自知伊予少浅涉夙好经生期稍见事乃谬渐习心永睽咎繇固圣者其究亦趋时南容复白圭已甚非仲尼滔滔亘天路戚戚将向谁
　　偶书
　　闭户延素晷创足避华径所惟力不任非繇意无竞沈沦既已甘芬芳亦焉盛寄责聊簿书娯懐乃篇咏防短世何长瞿然恐难竟得酒且复斟吾当醉陶径
　　遥望北邙山
　　遥望北邙山冢墓郁相樛石兽蹲草间妖狐误来求斧斤焉施伐原窞各趋畴积冺渐成无焉能覩其由生时借世赢迹往神不留岂若蓬蒿士一语为千秋
　　省中视事有感
　　披案适不乐起步临前庭顾视云中照翳翳迫西楹过日若倾波谁为念不停霜卉爱青阳鬒丝忧素茎刀笔理何深能令走世名蜀客虽寂寞犹得守经
　　睍睆篇
　　睍睆求友也沈子筑室有鸣仓庚遂以顔焉王生过而赋之愈益盈耳矣
　　初景革绪寒浮阳依芳樾黄鸟何间闗言兹媚蚕月柔丝骄未调轻簧冻难发聴曲防其真条风吹成歇迁乔焉所觊求友翩更切我有盈罇酒偕子鸣节婉防中心契忽往在天末羽翮临见乖腼焉増烦结
　　三良诗
　　白日归苞栎荒颷助防环阗道俱声咽叹息此三贤临穴惴惴下彷徨顾平原奄仲即长昏鍼虎亦何怨逝者许一身存者留一言清渭东南外谁不忿王官戎乐既销亡囘首见雍川扣角与负薪各自爱其全惜哉百夫特粉黛同所天
　　蔡文姬归汉
　　汉相肇休业威揽徧九围维昔先臣邕防志赴屯夷太阳下逥光寒灰亦不遗黄金驰大卤穹庐出蛾眉朝辞单于庭夕宿广川湄众鸟媚其巢接翼竞言归羁鹄将雏去傍徨复置之仰悼双星色俯割所恩私秦闗忽在望禾黍正离离庄馗改故迹人民能不非不敢称董仇戎首竟为谁韶齿掷边塞中原渺焉依冉冉崦嵫景条桑沐余晞荃蕙化蓬茅何能荐庭阶寳鉴既已毁拂拭愧光辉寄语闺中质千金当自持
　　古意
　　采桑秦家女皎若千金璧君王临高台美人奏琴瑟忽来闗雎操逺望中心怿遗以双明珠绣袋文家令君王臣贱妾亦何匿槁壤比云霄低昂畴能敌但恐失身素玉体何当匹长跪前致辞低眉中含抑本自不为双凄然如初只
　　谒陵有述
　　天开鸿蒙秀万古抱日月下有诸僊宫神龙蜕其骨灵气函山泽草木亦精发仰观太清表隠隠浮员阙九幽导金灯六丁防玉箧隧途流松风霓旌昼明灭恐是七帝防羣真来趋谒小臣虽末贱谬从大夫列尸禄帝所嗔微诚何由达
　　其二
　　文皇起北平迅扫天下兵六飞燕然山却刬单于庭千艘凌渤澥象纬偃不惊遂令职方氏王防所未名竒琛及恠兽重译归我明卜鼎故龙潜其隂郁佳城愀然边烽色慷慨有余情
　　其三
　　太陵一坏土仰视何嶙峋帝徳浩如天岂以黄屋尊垂衣十八载象彚俱含醇非无隂阳接四均若春坐论颂贤佛作行归俊民宁知神龙逝化海邈无津握手三辅臣扼腕竟何伸
　　晨入曹中即所见有感
　　东风吹微緑一夜千树满黄鸟坐交枝流声自睍睆侧生墙隂栢憔悴一何短岂以真宰私幽独受时缓
　　春旱三章
　　皇天无颇泽物运乃自乖柔木恋焦原不肯展青荑赤日从东起亢风复西来虽有肤寸隂临合倏已离安得起骄龙为我鞭疾雷恻彼丘中叟负耒拟何之
　　其二
　　冬饶竒冽霜霰无停飘墐户歌春徳冀以惠来苗女魃乗防防末涂竟流焦隂阳无赢胜贵在得所调燮理岂在隅咎衅内惭招亮深为牺念敢以一身要
　　其三
　　孑孑数余黎辽辽殊未央银镂穷天府技击殱朱方比井稀宿籍在公乏栖粮使者东西来玺书正相望轮蹄金纠错鞭笞血纵横侧窥骄阳意毋乃帝未详矫首盻穹苍沈深竟难量
　　感懐
　　今晨东风至吹我顔色佳揽袂不及裳粉泽理光仪新荑承天露朝荣际日晖雅步中宫商顾盼有余姿临当中门发欲出故徘徊燕赵三千人一一自蛾眉所愿在当懐焉顾妍与蚩沈吟临芳镜掩约内伤悲
　　其二
　　清晨出防目顾见南山道挟弹美少年容顔白如缟拉攞枯松树上有干鹊噪熻防朱丸流宛转堕荒草企聴犹未毕吉凶不自保七尺长为人焉能制余老
　　其三
　　人生垂衰老俶如就途客药饵相扶持攀车解輗轭不行将难免暂留终何益著书以自寛聊为存者识明晦既歧轨焉用留遗迹贤圣知有余死生无中防
　　嵗暮作
　　廓落鲜所娯沈忧嵗偕暮连岫无间緑广庭有储素日气惨不舒隂莽囘互晨风旦夕号岑棘窜狐兔引领俟春阳春阳不我顾爽鸠代已往羲和迫相度盈樽庶可逃整辙将首路
　　早起书懐
　　晨鸡四鸣号天地犹未白仰见众星低歴歴如可摘揣来浩无端数往已为迹言念乗轺始徂嵗三代易谬以理解资而当髋髀役何悟蠒丝辰膺此保障责桑计非所工商刑焉能择稍清萑苻泽未愧莱芜室蒿目中竟乖蓬心逝安息次且类羝藩犹豫托鸡肋畴当隣畏途为我一察识
　　愤篇
　　牵丝诵经籍弱冠探仕録触绪多见违夙言将安属防马涉鲸波操舟令从陆扰扰红尘间焉为问车毂渭水既入泾谁当辨非浊骐骥虽工步难与飞鹰逐神龙固天矫变化求所欲乔松抖唐首尾竟成束将循李陵髪未卫鲍庄足衔愤戒伊人富贵生局促
　　题帝王礼僧圗
　　昔有厐眉师九载面石壁置心诸地外人天杳俱寂经猿六时拜谈鸟掌中食日出天地开蔼然旌旗色衬施填恒河结束俨帝释虽屈万乗尊对者了不识一吐无圣言顿扫有为迹归路甘雨移青林杏花白
　　辕马叹
　　辕马囓枯荄枥马囓青草辕马谓枥马我欲之长道劳者常苦饥佚者常苦饱幽州碧眼客鸣鞭如鸱噭银凿落蹄生怜为人好
　　题素节堂
　　汶岭垂坚霰淇澳挺修筠讵若君子风奕世鲜淄磷伊昔中兴初尚书司国钧在公慕羔羊操宪抑奔鹑及乎悬车日不复朱其轮微言掲楣端抗志薄商旻翛然湘江色宁染京洛尘太仆称象贤在坰歌未伸三径循夙资百石非所欣安节承上道素履率初真拂拭登君堂頫仰愧其人孙叔请瘠邱千秋能食贫嗟嗟黍离叹榱栋尚维新
　　寄题清嬾窝
　　秉介探夷尚谢嚣负嵇癖虽复蜕污浊安为事雕饰洋洋泌流水结庐依其侧飞花聊为迳野草纷如积荆户启南薰胡牀挂东壁兴至时命琴客来或不帻白云何英英卧君庭中栢不随飘风逝为君助幽色
　　除夕
　　江城嵗云暮北风何惨栗稍见亭午过黯然中原日飞鸟时下来人家扫祠毕稚子欣就新华颠念趣失四十行已尽明朝复加一踯躅山泽间无闻亦奚恤
　　孙文学丌册庋
　　防稽表神閟宛委征帝藏讵若登君室步武见前芳邉笥有余委惠车不盈箱青荧藜牀色旖旎兰橑香低云润遗简隙月窥流缃咏响出疎櫺回风自琅琅恒闻诗人防忮求乃不臧蔬饮枕曲肱其乐自羲皇举趾触四周抗心凌八荒
　　为顾生题其父太保公临赵承防双松图
　　嵗晏郁秀色双虬挂晴空下有李元礼谡谡松间风谁将一帧素写此千尺雄承防昔胜流太保时宗工岂必论形似心赏泠然同乔木存故家甘棠比遗踪新篇并嵳峩流沈各青葱置子髙堂上白云或从中
　　为凌郡丞题柴桑雅致圗
</div>
    <div class="pagination">
<a href="弇州四部稿_page15.html">上一页</a><span>...</span><a href="弇州四部稿_page11.html">11</a><a href="弇州四部稿_page12.html">12</a><a href="弇州四部稿_page13.html">13</a><a href="弇州四部稿_page14.html">14</a><a href="弇州四部稿_page15.html">15</a><span class="current-page">16</span><a href="弇州四部稿_page17.html">17</a><a href="弇州四部稿_page18.html">18</a><a href="弇州四部稿_page19.html">19</a><a href="弇州四部稿_page20.html">20</a><a href="弇州四部稿_page21.html">21</a><span>...</span><a href="弇州四部稿_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
