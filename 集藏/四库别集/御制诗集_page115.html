<!DOCTYPE html>
<html>
<head>
    <meta charset="UTF-8">
    <title>御制诗集 - 第 115 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 115 页/共 1326 页</h1>
    <div class="content">　　暗流激石鸣幽涧翆影扶松上绮洗涤尘根归静所好参声色自摐摐
　　秋色随宜境趣賖越于深处见清嘉万山九月三间屋不惹闲情长道芽
　　雨【戯成一韵体】
　　刚觉诗题少山灵送雨霏应縁防宿宿便与驻騑騑罨牖峰无滓迎阶菊有馡晴开云巘迥画境是耶非
　　小金山
　　每到小金山心神顿旷闲秋深逾觉好塞上薄言还霜叶缤纷落烟萝取次攀石桥凌碧汉拟欲叩仙闗












　　御制诗初集巻四十三
　　钦定四库全书
　　御制诗初集巻四十四
　　古今体九十六首【丁夘八】
　　读杜诗
　　我读杜诗亦已屡每一开编兴防殊与造物逰不知穷栁州所言谓是乎衙官屈宋徒自诩律惊神诚无如寻章摘句祗陋耳抹月批风犹故吾
　　常山峪行宫晚秋
　　山容似画淡弥趣秋色如诗老益工拾级丹梯搴雾荔背屏翠壁眄霜枫
　　谷口风来声觉壮溪头潦尽影含清朝隮一缕因移石去作白云天外横
　　峣峰无数入纱写照前了不差正虑遥天无防缀林邉恰噪晚归鸦
　　急雨驱云増暮寒秋英绕砌湿防干遣懐不苦吟情澁底用拈须一字安
　　山田
　　山田率有收其说颇尝试陂陀易疏泄霖雨无忧积气润蒸雾露便旱犹霑洎所以其生糓短茎而硕穟屈指数年间五过乃丰四去嵗山左歉赈恤亦云备所济防难遍灾黎群走避携妻负其孩来者以万计亦有筐盛种或乃犁拖防恳辟厥荒确谋食聊托寄长吏漫遮廻轻去岂其志幸得免沟壑何分内外地防见榆闗外耕作恣民意以此略为慰更复念不置聚者日以众地利己无弃谷贱则伤农天时况难必【叶】嗟嗟守牧臣岂不深长思
　　晓行
　　寒峭霜蹄重长村复短村意行供揽结到处足鸡豚度寺闻清磬停鞭爱晓暾石田租税少无虑吏敲门
　　进古北口
　　鸣梢旋度玉闗雄秋老林岩飒飒风回首龙庭程已杳前瞻畿甸气方葱屏藩北界金汤壮来往南朝玉帛通楼橹堞垣湏整饬由来设险重王公
　　侵晨策马尚行霜闗内暄妍逈异常似寄丹枫塞以外便逢緑栁岭之阳题糕数日才过节纳稼千村已涤场何幸今年如旧嵗长官湏计有余蔵
　　密云县行宫对月
　　朔塞返行旌离官驻清跸天籁发庭柯蟾辉入我室过望轮尚圎恋秋情更逸盈匡经两度来往浑一律鸟语话畴曩蛩音助萧瑟渐觉翠峰遥对此银云栉随时爱景光夜牕聊防笔
　　闗内菊花更佳率成一首
　　香色真无二风标只合闲依然临曲砌宛与见南山露重英犹馥霜轻叶未殷如何耐冷物也觉厌邉闗
　　行漏
　　行漏丁丁朝复暮塞山碛坂于中度问渠消得防光隂密转潜移只如故
　　秋麦
　　初秋发轫时金风荡禾黍西成喜匪遥黄云经目覩朔塞大搜归多稼涤场贮翻犁播麦种芃芃复如许相距才两月农务易已屡【叶】勤劬莫过兹天时况难怙周览农家具同此识疾苦
　　茁陇蓬葱緑循观聊展眉欣彼生意佳致我马足迟未觉緐霜侵仍余瑞露滋劭农虽惬懐祈嵗更廑思既愿冬雪足还蕲春雨时年来此际慰虚望或有之以此喜与忧迭起无穷期人知玉食尊其艰谁得知
　　驻汤山行宫即事
　　扵此得佳趣于焉驻旅鞍灵区自仙境暖液辟秋寒緑栁色如故黄华芳未防研精书室静天定信随安【向在书顔额曰随安今离宫别院亦以是名之】
　　天空皎日眀别院九秋清坐久懐前嵗搜还喜近京劭农咨父老询政觐公卿【是日京中王公九卿来接】得悉田多稼因之一畅情
　　晴影入庭深池流引暗琴雪花喷龙口香穂发兰心脉脉符仁义溶溶镇酌斟徘徊思浴徳讵止涤尘襟
　　题董邦达仿李成茂林逺岫巻
　　古人絶材不可量吟咏之余精绘事在唐王【维】杜【牧之】宋米【芾】苏【轼】尔家思白曽标帜当其神来夺化工岂可形肖求繊备其次阎【立本】吴【道子】及李【成】荆【浩】元氏大家厥有四各工其事遂造精要以气韵为之帅此圗粉本出营邱真迹曽编能品类惨淡经营或过之乃知画法首贵意崇山峻岭何穹窿崖枝涧叶相荟蔚水阁开牕到底清浮图倚寺凌空际别有飞流走白龙下经石瀬珠玑碎荒村略彴更絶胜源中尚有秦人避溟溟蒙蒙堆湿润装潢触手虞霑渍我従山水窟中来爱此犹然防不置求之古者原有契还虑后者难为继绣缫金鐍得所宜秋月春风永相寄
　　季秋养心殿
　　阅武扬銮返北庭轩宫畴政验辰星有秋厯览登三鬴旰食惟期恊九经温树延年余翠影寒花正色发幽馨灾黎陡忆吴淞郡广殿髙居敢自寜
　　咏壶卢器
　　壶卢器者出于康熈年间
　　皇祖命奉宸取架瓠而规模之及熟遂成器焉盌盂盆盒惟所命盖其朴可尚而巧亦非人力之所能为也爰令园人仿为之既成题以句而识其源如是
　　累在栗薪烝陶人岂借慿玉成原有自瓠落又何曽纳约传遗制随圎冺鋭棱爱兹淳朴器更切木従绳
　　御门
　　禁门咨庶事常朝接羣彦银蟾尚余光莲漏初停箭栗栗切独惧鱼鱼偕众选岂其旅进退实以资匡賛坦平文石陛净洁龙书案朂哉亮采俦伫尔嘉言荐
　　学字
　　硬黄闲搨适防余防影温暾上绮疏覆腕抢毫徒有法纯緜裹鐡始称书钗防妙格曽闻古笔諌名言足起予研洁瓯香书室静忘懐彷佛十年初
　　戏题盆菊
　　徒霑杯水润不改傲霜姿恰似柴桒老折腰五斗时
　　题董邦达仿荆浩匡庐图
　　陶镕灵运山居赋櫽括仲长乐志论我欲拈题浑不得晴牕静对合忘言
　　因逈为髙筑搆宜溶溶夹镜白莲池鱼梁涨退沙纹活虎落风来叶影随
　　飞流得地作溪平溪上偏宜略彴横嘉尔说诗浑似鼎笑他能画不输荆
　　雨余峰色翠糢糊溪壑天成意匠殊乐土桑麻真得所照园梵贝只虚无
　　着壁常疑生紫烟防层辋水漾沦涟筛帘日暖参生动兴在罏峰阿那邉
　　丰泽园嘉谷既获命大学士九卿观之兼成近体八韵
　　我
　　皇祖以农桑为重于瀛台之西别建一园黍髙稲下左右区分蠺屋桑畴后先相望騐田功而重本计贻训良深
　　皇考年举耤田之礼每先期演耕于此予小子仰圣踪之同揆其敢弗蘉兹当万寳告成之际王畿遍览而旋越我防田亦登嘉谷对时有喜防笔成章
　　较晴量雨一年中家法廑农
　　圣圣同倬彼公田经
　　舜歩钦兹本务对豳风三春于是青箱播九夏曽防玉穟芃实好实坚欣始遇维穈维芑类皆充茎茎尺穂真希见颗颗圎玑允化工快目稍酬祈国志因心敢懈凛渊勤耕时溉兼逢嵗山左江南可遍丰鹭序传观休进颂先忧后乐事何穷
　　晚秋瀛台即景
　　仗马排芳岸防龙达玉津趯台宛蓬阆香扆重逡廵树态疎添紫波光皎叠银谁云秋色老兰戺镇涵春绮砌黄花秀虾帘朱鸟晶篆烟徐逓馥芸帙静含清岩峡犹飞瀑池亭可泛觥蓼萧逰豫处着壁画图成【去嵗赐宴赋诗已命画院绘图壁间】
　　补桐书屋率题
　　温暾晓日一牕红牕下工夫想像中昔日今时犹厯厯补桐书屋自双桐
　　枯枝早是中琴材【截旧桐为四琴亦扵是室蔵之】新榦扶踈翠影堆净几眀牕重得句肯教虗度此频来
　　石门松影鬰萧森书室三楹倚碧岑阶下淙淙鸣曲注朱弦不奏亦琴心
　　瀛台大理石屏歌
　　直方大幅出岩峦制为屏风陈座端不防本来具神解林岭犹肖防苍山琉璃罘罳嫌巧脆锦绣纂组徒繁丽岂如山骨坚且朴更不镂斵致刓敝白质青文润以腴髙低溪壑天然图倪黄董臣称妙手踈皴澹染终不无防而弗刿柔岂屈巍然犹是前朝物防经海水复桑田依旧春风更秋月
　　赋得太液秋风
　　兰舟浮太液葭岸起秋风蹙得波纹细分来日影融偃芦惟益白经蓼已辞红防度濯清处吟懐逈不同
　　隂
　　秋麦种已遍秋雨早应时千里览芃芃停鞭欣可知惟頼冬雪足伏气日益滋可使遗蝻深更耐春霖遅此际才秋杪少待犹及期清晨报云布疎密频频窥倘邀六霙霏亦称三白宜譬彼望蜀人得陇慰已又如未获蜀兼虑陇失之年来祈嵗心展转凝双眉望云思雪意聊复呤前诗
　　盆橘
　　碧叶圆笼双叠缃实纷垂百枚又见盘山山色天成阁里移来
　　过淮为枳空传洞庭霜色依然画取曽率笔【甲子年曽戯为天成寺盆橘图】懐将却忆前贤
　　李世倬自
　　孔庙视礼器廻路便图泰山一峰以献因题其上
　　景行积悃望
　　宫墙视礼先期命太常讵为嘉陵驰去传却携泰岳入归装天闗虎豹常严肃松磴虬龙镇鬰苍便是眀年登眺处好教
　　云日仰
　　仁皇
　　重华宫书室题壁
　　饯秋时节破冬初旭影温暾在绮疏依旧年光经一纪每従防暇乐三余猊烟霭霭萦银蒜莲漏泠泠滴玉蜍静憇非闗参半偈暂教六欲少因祛
　　杜诗
</div>
    <div class="pagination">
<a href="御制诗集_page114.html">上一页</a><span>...</span><a href="御制诗集_page110.html">110</a><a href="御制诗集_page111.html">111</a><a href="御制诗集_page112.html">112</a><a href="御制诗集_page113.html">113</a><a href="御制诗集_page114.html">114</a><span class="current-page">115</span><a href="御制诗集_page116.html">116</a><a href="御制诗集_page117.html">117</a><a href="御制诗集_page118.html">118</a><a href="御制诗集_page119.html">119</a><a href="御制诗集_page120.html">120</a><span>...</span><a href="御制诗集_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
