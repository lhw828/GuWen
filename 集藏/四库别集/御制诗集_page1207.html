<!DOCTYPE html>
<html>
<head>
    <meta charset="UTF-8">
    <title>御制诗集 - 第 1207 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1207 页/共 1326 页</h1>
    <div class="content">　　澄霁楼
　　西北云来堕雨丝片时飘洒露晶曦所云澄霁知何是如洗碧天爽籁披
　　承庆堂自警
　　堂额瞻承庆
　　尧文寓意深未能副储徳【是堂为　　皇祖所题以赐旧皇太子者　　皇祖之意岂不欲其承庆而彼自慙储徳是以向有伊人真薄福承庆愧其储之句顾瞻堂额每切儆心】实以忽天临继序兹谁责觐扬敢不钦满招谦受道保泰惕予心
　　河南廵抚梁肯堂奏雨水普透并买补仓谷诸务诗以志慰
　　麦收早报九分余闰夏甘膏更遍诸价贱转虞伤农户籴平恰合补仓储【豫省自春及夏各属澍泽屡霑麦收已报九分有余兹又据肯堂奏扵本月初七日甘霖复沛入土五寸秋田大有裨益市集粮价顿见平减又据奏该省常平漕蓟等仓节年赈粜并蠲豁动缺谷石除已经买补外尚缺谷四十二万四千余石除大河以南开封归徳河南南阳陈州五府许陕二州属已采买常平仓缺额平粜谷二万三千二百余石又买补漕蓟仓缺额平粜并收息抵补毋庸采买谷二千四百余石外实尚未买谷三十九万八千七百余石际兹新麦稔收查明实在市价在定价一两以内八九钱者即应乗时饬属照例动攴地丁及存贮谷价扫数折买以实仓储等语该省虽连嵗歉收而地土广濶每遇丰收即有谷贱伤农之虞今得乘此麦多价贱之时尽买归额实为希觏之事览奏深为庆幸】从来措置希闻此何幸遭逢益谨予富矣教之固恒训民苏灾后且应徐
　　孔子对冉有之问既富加之以教若豫省今年二麦稔收可谓富矣既富而教岂非夫子之训然该省连嵗灾歉幸遇丰年元气稍复若喘者之初定行者之方息牧民之道当先安其神志而后可以施其教当今之时言教岂易哉若烦其令则有如栁宗元种树之喻所云非以爱之实以害之耳
　　再题文园狮子林十六景
　　阙吟十六景三年那可无言便恝然数典徐倪已纷矣【狮林旧传为云林别业甲辰南巡得徐贲为僧如海作狮林景十二帧后有陆深跋始知为僧维则庵如海其三辈弟子后人以瓉尝逰咏其地遂以为瓉居而实非也详见乙巳题狮子林诗注予于御园及此间皆肖其景并仿云林为图各贮之向谓是三是一可不存分别见然数典徐倪详为辨析尚未得漆园忘筌之防耳】笑予于此未忘筌
　　右狮子林
　　偶额虹桥未费思幼文画册继方披小飞虹景分明画先得同然有若斯【予始以虹名桥继阅徐贲画册有小飞虹图实已先得我心贲字防文】
　　右虹桥
　　山庄实不少真山设假肖其瓉【倪】贲【徐】间掷笔拘墟还自笑纷然真假合都删
　　右假山
　　纳景那能驻景迁齿黄髪白故应然【国语祝嘏有白其髪黄其齿之词】再赓辛丑乙巳句隔四光隂一纪年【自辛丑至乙巳自乙巳至今己酉中间俱阅四年未经题咏书以悬壁亦借纪嵗月云】
　　右纳景堂
　　不异云林旧阁名喜其意寓閟而清拈须得句翻然笑清亦尘哉閟岂诚
　　右清閟阁
　　前遭每惜过花时遇闰尤当吟秃枝架上却留三两朶【今嵗春夏雨足气微凉故虽遇闰而藤花犹有留者竟似待予题句也】竒哉渇句有如斯
　　右藤架
　　叠石为山背峙斋嵚崟曲折巧成阶设如百级直而上一写无余有底佳
　　右磴道
　　布景原因数典吴岋峨峯上一亭孤坐来欲问徐倪辈列水文园占得无
　　右占峯亭
　　底须邺架侈其富开巻无非受益多山馆
　　清舒隔河暎【斋北望清舒山馆仅隔一河山馆为皇祖题额又西苑有淑清院亦　　皇祖御笔瞻仰嵗深恒如提耳】淑身
　　明训久研摩
　　右清淑斋
　　禅窟当年维则修云林题额改为楼归吴僧号功臣者【用姚广孝事】见此香幢曽愧不
　　右小香幢
　　经无竒语维常语史则劝陈亦戒陈书屋于斯恒枕葄所慙曽未契其真
　　右探真书屋
　　苏城御苑及斯三佛具三身出梵函三岂是真一不立祗斯延景亦虚谈
　　右延景楼
　　引来塞水宛成湖有水定当置以舻奚必重儓欧更米鸣榔泛处画何殊
　　右画舫
　　林每出云室倚石石坚云润特相资循林入室霑衣者便作仙卿【亦倪瓉别号】活画披
　　右云林石室
　　近波平接逺冈横一碧欣看两色呈开着西窻骋望处洒然心目静而明
　　右横碧轩
　　架木为墙瓮作门不安门扇任行抡虽然黠缀成园景四辟重华此意存
　　右水门
　　和阗玉缓歩归庐图
　　逰罢名山归歩迟平头奴子抱琴随书堂幽絶研瓯净腹藁擕来一写之
　　江苏巡抚闵鹊元奏报麦收九分有余诗以志事
　　逺方前奏近翻后则以询查转致迟【湖南湖北浙江江西等省麦收分数早巳奏到江南省道近转迟因闵鹗元前奏仅兮江南江北而扵搃散数目均朱声叙明晰因传防查询今日始据覆到】江北江南稔概矣分多分少数【去声】牵之【兹据闵鹗元覆奏大江南北二麦收成十分者长洲元和等三十四刋县防收成九分有余者溧水丹徒等九县收成九分者上元江寕等二十七州县防合计通省麦收九分有余等语】九仍余也诚民幸黄实接焉庆嵗绥不独斯乎频吉报【今嵗各省奏报麦收率在八分以上】戒盈慎满益夔夔
　　西峪
　　夹路种松龙作鳞足占嵗久阅秋春山庄已驻七之日西峪初来闰过旬可识万防鲜有暇且欣一碧净无尘幸逢时若寻清赏胜处知当待咏频
　　味甘书屋口号
　　甘为苦对殊忧乐忧苦乐甘情率然絜矩益谦损满道试茶可耳慎余牵
　　有真意轩叠去嵗韵
　　若论意之真不在无和有有无即色空相对胥成否曰妄已属多云真益难剖居然以名轩知轩笑弗受五字学佛言拈毫如是偶
　　题秀起堂
　　因深得迥搆书堂俯仰之间亦异常清悟如逢秀其向与言可作起予商霁掀林麓润而净籁拂纱窻爽不凉小坐合兹心意适驿章陡问忆遐方【昨福康安奏阮恵之侄阮光显业已进闗起程前来山庄惟鄂辉等奏廓尔喀吁求内附其头人亦将次到营尚冀早得实信用慰缱怀】
　　静含太古山房
　　秀起堂窊别一区山房额静含太古此山自太古所有房乃新搆目所覩山含房乎房含山卒然难辨谁賔主偶斯来者复致言曰静笑斯诚静否【叶】山乎房乎两不知是谓无言之至语
　　留京王大臣奏报得雨诗以志慰
　　启跸即晴欣众人报来得雨正依旬【初五日启跸前夕大雨如注次早旋霁一路总未逢雨驻此始得阵雨随晴兹据留京王大臣奏京城亦快晴逮旬十五夜得雨三寸似此时若慰以为惧】麦麰收定净场圃禾黍长【上声】看芃隰畛厯夏登秋其尚逺厪南念北那辞频近遥时若诚希遇自问惟应増惕寅
　　福建总督伍拉纳驿报漳泉续得透雨诗以志慰
　　春月漳泉旱虽霑未深透【伍拉纳等前奏闽省于三月中旬得雨后晴霁兼旬嗣省城暨各属于四月十三四五等日得雨深透惟漳泉二府虽闻得阵雨未甚霑足殊为厪念因传谕该督等速即查明据实覆奏】督臣过厦门审事兹驿奏设坛防请雨夏五油云凑淋漓霈终朝髙下渥以究【兹据伍拉纳奏审办事件行抵厦门即设坛祈祷于五月初十十一二等日连得雨泽二三寸不等附近各属大概相同十五日自卯至戌大雨淋漓竟日益据漳州泉州两府属禀称均扵十四五等日连得透雨田畴俱有积水本年遇闰节气较迟髙田尚可补种禾苗其已种低田及畨薯襍粮得此透雨益见长发览奏深为欣慰惟是秋成尚逺此后更得雨旸时若实可冀望有收祈荷　昊恩倍加防切耳】两郡率已遍幸值闰月补种杂粮类农田发生茂南瞻额手庆吾民庶苏救秋收尚期遥时若祈
　　恩副
　　山庄即事
　　午热夕晨凉山庄是所常田滋农望洽潦退旅情忘林石供闲憩诗书消夏长诸凡逢顺适益觉惕无遑
　　莲
　　六月春光闰五开不前惟后恰时哉【凡闰月望以前属前月望以后属后月】塞垣设以拟君子耶律氏其名楚材
　　日为髙与月为低【莲宜日而不宜月见梵典试之果然如月夕莲必低垂而初日芙蓉之拟亦言其宜日也】视若不齐乃大齐予谓爱莲者多矣所同要识在濓溪
　　黄鼎仿董源万木竒峰
　　髙峰迥接空低巘郁巃嵸万木更其下诸家谁敢同精神出倪筦结搆入幽通仿董虽亲识其源不易穷
　　咏旧雕黒漆香盒
　　盒贮名香图爇香是谁兰炷鬓须苍篆烟心字消何处松影不遮明月光
　　逰狮子园
　　数日快晴山路干轻舆趂爽厯岩峦深居岂是戒无逸露冕由来示有观【深宫燕处既违无逸之训而逰览之下且得借与侍御仆从相亲亦胜与宦寺相接也】所怍殊前频防骑祗余依旧可操翰六龄至此逮八十瞥眼真看一指弹
　　乐山书院
　　圣藻三朝仰乐山意寓仁长【上声】年偏忆旧六载看从新【以归政计之余六年耳】触目堪淑已知方在爱民晴佳雨亦可侥幸近依旬
　　妙髙堂
　　江里孤峯称最髙题台玉局兴偏豪设如南北计度数霄壤九牛彼一毛【此堂即用苏轼所题金山台名以北极出地度数计之山庄北极出地四十一度二分江南北极出地三十二度半相悬约九度余每度二百里毎里三百六十歩每步五尺统计山庄地比江南约高三百二十四万尺不啻霄瓖之殊矣】
　　塞北江南缩地看奚妨字立与名安周家若问柱下史无欲妙从何处观
　　题宜照斋
　　跃龙邸第小逰旋舆入石城尚午前众抵寓居劳岂久近临斋阁憩仍便人情体贴应周到物理思量在细研宜照额檐试絜矩勑防能否意防然
　　就松室口号
　　就松松就久评量一二难分王与羊笑我每来徒搆思【去声】涛声庭色祗如常
　　含青斋
　　一谷两山隔东西路匪遥今年却初到佳景不须招含处青无尽坐来暑已消举头观四壁六载待题标【每年题咏辄书悬四壁计至归政之年再余六载尚俟题诗六首耳】
　　山西巡抚海寕奏麦收九分有余并雨水情形诗以志慰
　　甘霖通省遍二麦九分收【据海寕奏晋省麦收分数临汾等八州县约收十分有余榆次等三十一州县约收十分阳曲等十九州县约九分有余太原等十二县约收九分岢岚等八州县约八分有余防垣等二十四州县约收八分怀仁等四防约收七分有余归化等四防约收七分合计通省麦收共九分有余又据奏山西省城于闰五月初四初七等日两次得雨入土深透并据九府十直州所属州县及归绥道所属各防陆续报到同于此两日内得雨自四五六寸至深透不等该省麦收既已丰稔而秋田更获甘膏农民欢忭览奏深为庆慰】目下青黄接田中禾黍稠三秋时尚逺四鬴语权休【近据各省奏报多称大田可望丰收戒之在满祗益増惕耳】不独晋省尔寰区谦巩求
　　六月朔日作
　　闰五分明一月増曦居原此魄诸仍无何又值季之朔有暇惟消吟以凭晴久却思雨为润若时更虑过非应【此间于十四五得雨后间有防雨未成分寸迩日颇切望雨然时行之际又虑其过多耳】今朝霁朗欣农谚【农政全书谚云初一雨落井泉浮是月朔雨为农家最忌今初一日却喜晴明既望其雨又喜其晴殊觉进退无据也】不定心懐亦自憎
　　将军鄂辉等奏廓尔喀归顺实信并班师回蔵事宜诗以志事
　　偏师安蔵匪佳兵迟就都縁阻雪程【去夏廓尔喀侵扰后蔵邉界信至即命鄂辉等带兵严使彼怖惧国威不敢再犯乃官兵始至彼收复宗喀之后旋因春雪连绵难以进取直至二月下旬天气稍晴官兵由积雪微薄处带领善能登陟之汉土兵丁开路罙入将济咙聂拉木等处尽行收复而贼番已早畏窜逺飏及前次仲巴萨甲两喇嘛遣徃谕话之人回称廓尔喀头人即欲来营乞罪愿求内附亦以雪山髙大未能即至以此蔵事不能迅速】我徃彼逃昨曽虑【上年据奏贼众逃遁情形众人莫不以为易于完事殊不思我兵到彼必当严行剿辧俟彼震慑之后再传唤彼处头人令其立誓定界方为得体不然彼闻大兵将至即畏威逺避倘我兵既撤彼复潜出滋扰是彼转以逸待劳而尔时又须调兵筹饷成何事体是以上年邉报诗有我往彼逃事如顺我还彼至咎谁归之句诚不肯贪近效而忘逺计也】畏威懐徳既归诚【兹据鄂辉等奏总兵穆克登阿张芝元率同西蔵之噶布伦称帯领廓尔喀大头目噶登嘛撒海哈哩乌巴第哇并小头人哈哈哒尔等十余人于五月二十五日前来环跪营门悔罪求恩据称彼处与唐古特　　本是和好近因西蔵之人将贸易货物任意加收税额并于食盐内搀和沙土又嫌银钱低潮不用彼管事头人及屡次寄信讲説付之不理是以无知侵犯边界及闻天兵到来不敢抗拒闻风退回本欲于春间即来求恳实因雪山髙大是以迟延且称彼处同为天朝百姓蒙大皇帝不加诛戮并将西蔵多事之噶布伦索诺木旺札勒父子及加税之第巴桑噶均革退治罪又将驻蔵大人俱即更换彼王子头人无不感仰大皇帝公正严明之徳以后永遵王化断不敢多事等语此事初起时予即意庆林等必有辧理不善之处因令巴忠驰往查办嗣经察实具奏果有抑勒买卖不接廓尔喀奏书之事因俱分别治罪今据所云果不出予所料又据奏该头目等词色之间实属倾心悦服现在勘明邉界扵济咙聂拉木宗喀要隘处所堆砌鄂博碉卡以定界限又令扵佛座前顶经立誓并取具永不滋事图记结状存案是其畏威懐徳实出诚心祗可俯允所请以完此事亦不值扫穴擒渠以夸示威武也】底须扫穴穷大武申命防邉奠众氓【此事鄂辉等如早有识力彼虽有归顺之言亦当扬我兵威取彼附近部落数处使彼目覩天威方为攻心之防至扵设誓表心岂堪深恃今既计不出此予亦不欲为其已甚但善后事宜亦不可不熟等审虑慎防其后因申谕鄂辉等班师回蔵后扵西蔵畨众内选数百人在要隘地方勤加操练以防卫蔵地至畨众所需口粮应由达頼喇嘛商上给与盖徃年驻蔵大臣原不甚管理彼处事务此次既经用兵防彼若不预为经画防范彼或再来鞭长莫及长此安穷并令明白宣示达頼喇嘛等自当共喻为彼之意】徐俟陪臣奉表至【五十二年廓尔喀原向庆林等告求纳表进贡因索诺木旺札勒等恐其控告伊等诸弊揑称表内言词不妥庆林等为其所愚未即具奏兹据该头目等称仍当照様誊写若肯代为陈奏彼王子等无不沾恩等语将来俟其奉表投诚自应令其照旧徃来贸易以昭柔逺之意而予筹画此事将及一嵗钜细无不出自心裁一朝归顺亦可释此劳念矣】画筹又幸释心怦
　　题澄观斋
　　地近北门清可称传餐视事每斯仍三言
　　恵迪吉钦仰【额悬恵迪吉三字为　　皇祖御笔】奕叶孙曽元
　　训承任善由来出治本去邪可使间【去声】谋乗临斋嵗嵗澄观咏却愧于观未得澄
　　翠云岩
　　荟荟容容防巘崚百年近以翠云称【避暑山庄建于康熙壬午嵗逮今将及百年矣】对岩一晌欲致语作雨为佳莫漫兴【时防觉望雨】一度来题一度镌那于字句较媸妍壁檐间数【上声】后吟处空白留惟待六年【每嵗至此有诗辄镌之壁檐间计此地尚可容诗六首更待六年亦恰值归政之时也】
　　雨【六月初三日】
　　闰望优霑后逮兹已越旬族云看作午佳遂霏申踈宻时通夜防渐止晨甫希即蒙
　　泽庆慰倍生寅
　　喜晴
</div>
    <div class="pagination">
<a href="御制诗集_page1206.html">上一页</a><span>...</span><a href="御制诗集_page1202.html">1202</a><a href="御制诗集_page1203.html">1203</a><a href="御制诗集_page1204.html">1204</a><a href="御制诗集_page1205.html">1205</a><a href="御制诗集_page1206.html">1206</a><span class="current-page">1207</span><a href="御制诗集_page1208.html">1208</a><a href="御制诗集_page1209.html">1209</a><a href="御制诗集_page1210.html">1210</a><a href="御制诗集_page1211.html">1211</a><a href="御制诗集_page1212.html">1212</a><span>...</span><a href="御制诗集_page1208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
