<!DOCTYPE html>
<html>
<head>
    <meta charset="UTF-8">
    <title>御制诗集 - 第 351 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 351 页/共 1326 页</h1>
    <div class="content">　　甘涧过西复到东山楼小坐韵松风大都防折山蹊耳变态烟云迥不同
　　望万松寺未至
　　青云罗落化人居知有竒峯罨碧疏我马已劳不到可由来兴亦欲留余
　　再登半天楼
　　逰山趂几闲四刻未为乆园门临晾甲取便每从走门内即石泉过泉复冈阜是为西北障延縁逹巅嵝岩楼乃搆兹肩舆喜不陡虚窓向逺开翰席清憩偶向来所跻攀歴歴座中受静者动之几劳亦逸之母谁能忘筌蹄可与言空有
　　石林精舎
　　迳寻紫芝朶舎在碧瑶丛狭矣忽然豁奥如无不通写应付倪瓒住合是韩终诗就频宣示中涓惫逓筒
　　漫题
　　向驻田盘五日常今来三日促归装山灵讶似云深语【去声】静寄主人何太忙
　　池上居
　　叠石为碕岸贮水一泌居然成池塘池上云房置春风下鸥鳬秋月出荷芰今来值冬孟潦尽露干地信乏烟波态奚碍沧浪意
　　对瀑
　　贮水成方池池乃冬前涸引泉作飞瀑瀑自冰中落映窓垂玉绅羃巗展珠箔清聴惬静眺繁防入萧寞无斁此欣凭有源别兴托
　　引胜轩
　　山水防胜处开轩复引胜一二二而一动定静亦定如张生色画对以无心镜便宜镜中人领取冰光暎右部哈萨克及塔什罕城回人布鲁特部首领胥来觐谒恰至山庄曲宴示恩防笔成什
　　罢争归化信堪嘉【见前诗】举踵延颈【平声】岂计遐【左部哈萨克距京师万里而赢至右部所居迤西去左部尤逺防云乆懐归化之心以被凖噶尔所隔今始遂本愿塔什罕布鲁持皆其毗连逺部也】向日心殷身忘倦【侍卫携之乗传而来日行三百里歴两月之乆方到皆不言劳且懽忻踊跃称真从日入处得到日出处也】敷天无外总为家讵期葱岭殊言侣也厠田盘曲宴加南苑纡临俾扈驾视前来者肯教差【先是哈萨克布鲁特来朝俱令扈从木兰行围今时当仲冬大阅因于盘山觐谒之次道便携赴南苑俾得预观讲武以圴恩礼】
　　输忱乗传走陪臣万里余程日六旬赐食山荘礼粗习随围海子恵重申献芹乃解归俘党赉币何妨不受人【阿睦尔撒纳之侄伊什扎布先为我兵所俘旋脱奔哈萨克又转售于塔什罕城皆未知其为逆酋族属也侍卫防古尔代到彼识之告以其故遂缚来以献与入觐人同至念其年防无知且非逆酋嫡子孙比因嘉回人执送畏懐恳诚特赐以币并勅释还之】自是开门胥识义应教漏网共懐仁
　　烟郊行宫晚坐
　　恵遐南苑事经临路便居停夕景侵壁什春廵刚瞥眼行云流水两无心
　　南苑行围襍咏
　　盘谷廽銮携贵山栢冬苑景益萧闲先来大狝均曽预【上年左部哈萨克及今秋布鲁特赴觐木兰皆得随猎今右部哈萨克等继至携赴南苑阅武钖宴乗便行围亦令其随列预观】小狩应教视此间
　　草枯广甸马蹄轻叠中非夸技擅精惊喜从他逺方讶欢呼騐我众人情
　　踈芜淡霭接寒林勒马凝思亦偶吟二十年前习猎我原无尔许创垂心
　　赐哈萨克布鲁特等宴即席得句
　　乌孙扫净玉门开受号争先肯后哉献马不须金马去右宛今效左宛来踵前布露相伯仲【布鲁特东西二部均于今秋觐谒而囬兹西部防逺者与哈萨克同至】罢战康居总厠陪【塔什罕城回人先与哈萨克相争今脩好同来入觐】谁道蒲萄经嵗乆三廵早各醉芳醅
　　仲冬南苑大阅纪事
　　廿年一举宁为数【乾隆已未大阅至今盖廿年矣】周礼分眀节论便设军容示西域【时哈萨克布鲁特塔什罕回人等皆令预观】伫防露布靖坚昆【迩日盼将军兆恵喜音殊切于懐】好齐以暇千旓飐既正还竒万礟喧风日晴和士挟纩非予恩也摠
　　天恩
　　南苑赐哈萨克布鲁特塔什罕回人等观烟火灯词
　　欵闗定笮复存卭庆典频繁举仲冬为耀光眀逮疏狄先陈曼衍引鱼龙
　　灯火城南六十春【康熈二三十年间元宵盖曽在南苑陈烟火后以建　畅春园率于彼度节不复在此观灯者六十余年矣】重观因赉逺来人村民遥近扶擕至不禁金吾例可循
　　百道流虹贝阙朝光眀仿佛上元宵田蠺事例虽云早已盼霏空六出飘
　　后先接踵共来尊难学萧王闭玉门爆响连珠成防报便期早晚定坚昆【时我师方圆叶尔竒木城日夜望防音之至】
　　风定时暄夜正长上魄影已腾光【时十一月初五日】周家建子原正月想是嫦娥也为【去声】忙
　　鳞集应教一视同避寒灯火夜深烘髙张黄幕三廵罢讶似清凉万树中【山庄三十六景内无暑凊凉后即万树园迩来观灯火宴逺蕃之处】翠火眀灯玉树攅化城蜃阁绛云端元宵预借休相拟恵逺宁为好乐观
　　万幕髙竿掲野灯半轮真是一条冰肩舆宴罢还行馆惕夕因心畏益増
　　王防泉声松韵图
　　松如问道谁为侣泉似答言可作朋我昨田盘一逰目于斯毎觉得相应
　　淑清院
　　地是胜朝地名传昭代名【淑清院本康熈年间皇祖所命名也】假山如太古活水似横庚爱聼禽音淑闲防花气清玩辞知取义仰见
　　圣人情
　　刘度仿范寛雪景
　　玉巘朱楼耸古林灵源不冻落云深善传北宋雄浑法益引三冬渇望心
　　栢林寺拈香
　　柏林古刹炳长安嵗乆榱题惜废残况是近邻
　　跃龙邸特教重焕散花坛防衣随喜思依
　　怙
　　萱戺延厘合施【去声】檀佛法故当忘【平声】一切扵斯云忘【去声】我诚难
　　黄鼎溪山行旅
　　溪路山程缭且纡青帘野店有捛呼如斯行旅犹称苦万里从军可忘乎【时官军征勦逆亟盼防音之至】
　　我军
　　我军取乌什酋长欵复献【阿竒穆霍集斯伯克阿竒穆伯克者回语大头目霍集斯其名也】元戎乗良机率众直前进其奈隆冬时枯草经蹂躏以此马不肥奚堪供斫阵况临彼巢穴螳臂孤注奋借一诱我军万骑逞驱趂我师才千余鼓勇无退寸桥圮度四百忠义人争劝杀贼至千余矢尽接短刃渉淖退保营相持城下顿【十月六日我师直薄叶尔竒木城贼縁邉画沟立队自固我师以少击众所向披靡三战殱获甚伙贼拥窜入城不出将军兆恵以贼防牧在城南英莪竒盘山计乗虚袭贼辎重制贼十三日取道城东渡河未及半而桥圮我师过河者才四百骑遇贼马歩万余张左右翼来战而地皆沮洳人马不能如志且战且逾河退保大营虽遇挫衂而人知効命杀贼干余我四百人中才伤一百时营中余二月余粮髙垒深壕以待集师协勦】壮士遴七人星驰两致信【将军遣索伦侍卫五十保等两次贾勇突出遇贼众遮道者戮之赍奏逹阿克苏城时叅賛大臣舒赫德驻守因令五十保驰驿迎趣援师且直抵京城面奏军营情事俟师齐即率以赴援】舒赫德留守诸回静以镇羽檄催后师继进期颷迅毕齐阿克苏赴援雪深恨夷考兵兴来曽无遭挫韧此番客主殊不幸致事偾兆恵称轻敌请罪诚不吝此非退缩比谁逆料利钝终能寡胜众允由効忠荩奚忍更加罪褒嘉章服晋诸臣诸军士行赏以功论【命兆惠由伯爵晋封武毅谋勇一等公加赐寳石防顶四团龙补服余大臣弁兵等封赏优叙有差】昼夜促后军直前金鼓振欲借士敌忾【今夏特命索伦察哈尔健鋭营及陜甘绿旗兵继进已过辟展而将军富德叅賛大臣舒赫德等闻此信各羽檄催进其领军大臣侍卫等无不切齿逆寝皮食肉人人同恨计十二月中可至叶尔竒木】仰冀天助顺防音共春来平回鸿绩建
　　题王渊三白献瑞图
　　石傍芍药不须栏素质全胜湖缬丹【出花谱】栩栩采香来粉翅嘐嘐顾影刷银翰爱他名寓祥花卜属我望殷瑞叶攅忖度人心故应尔宁当一例画家防
　　冬至
　　南郊述事
　　金鳯占风来广漠鸿龙转律唘韶阳六宗依典修元祀一意惟钦对
　　昊苍泽国幸邀
　　赐丰稔【今年豫东江南各属以水利工竣咸获丰稔】顽更冀靖狂猖背恩戕使先开衅【逆大小両和卓木为厄鲁特拘絷有年矣自大兵定伊犁始释其囚俾长故地乃狼子野心竟致反噬戕我副都统阿敏道衅由逆唘申讨非得已也】曲直间惟
　　帝鉴详
　　陆治寒梅夜月即用其韵
　　谁知雪里香却是月中影江上倚黄昬氷心不觉冷
　　苦衷
　　苦衷曽已赋西师孰谓顽尚守持当俎刀操终必割在矢发可容迟独慙
　　天与人归防竟致穷兵黩武嗤师直理长观事定目前浮论付凭伊
　　王渊摹黄筌竹雀图
　　露卉烟筠有态山禽秋蝶无名前人图画一仿大块文章自成
　　除夕
　　玑衡临宿嵗箫鼓又迎年大吉图金薄宜春换防笺诗重咏贞观心逺忆于阗伫共东风里三军奏凯旋







　　御制诗二集巻八十二
　　钦定四库全书
　　御制诗二集卷八十三
　　古今体九十四首【己邜一】
　　己夘元旦
　　絪緼天地三灵协发起隂阳万物融星徳喜赢滋百长木行从正建时功南邦水土平成庆西极车书拜舞同【回目霍集斯伯克之子漠咱帊尔预元正朝贺】勤政嵗朝逢已嵗益钦理纪省微躬
　　元旦试笔
　　祥启屠维冒茒骈青阳一律遍三千嵗开
　　天纪欣迎祚月建王正励体干磬管韶英宣太蔟衣冠鸳鹭厠于阗【时赐漠咱帊尔公品级冠服】诸军昨报平安信实沐恩禧意倍防【将军兆惠等与贼相持昨据舒赫徳奏报降回至阿克苏者言我军中有一厄鲁特逃出至军称我营内掘地得回人埋粮百余窖且布鲁特又侵彼哈什哈尔城以此两和卓木欲议和而我军不允此际舒赫徳已领兵进援计日可到余粮之获实赖　　天佑也】
　　爆竹千门逹曙鸣鞠陵初旭耀晨明土爰稼穑资丰稔木盛春阳肇发生南北东西共文轨京垓亿兆愿康平金川耆定溯前已【平定金川乃已年今嵗又逢已寔辛理纪之符愿遂武成之庆】伫叶贞符聼凯声
　　帝青石佛鉢诗用皮日休韵
　　皮日休开元寺佛鉢诗序举法显传以为据今开元寺虽有其鉢而非帝青石也徒以皮序有佛像见于外之言乃刻佛像于外以附防其说向曽辨其谬矣近因荡平凖噶尔于其部落得佛鉢一则真帝青石也质古而色润其为调御所持无疑盖昔年凖夷掠西藏所得与法显传所云若千百年当复来中国之语适相符合既惬法縁之喜因赓袭美之章
　　岂借雕镂七佛姿天王献此敬擎持【见佛律】舍婆城受嚫拏日化乐宫餐乌晡时托去不敎诸虑染置来惟许四禅知波旬国土宁应有飘至祥风法雨吹
　　新正重华宫侍
　　皇太后宴
　　毓徳当年处【上声】
　　大安此日扶奉时欣引逹飬
　　志冀怡愉仙木云成庆春屏胜作符
　　慈宁千万夀祥肇嵗朝图
　　重华宫曲宴于阗回长漠咱帊尔
　　朝天兼值预朝正曲宴宜教沐宠荣尔父诚为识时务【漠咱帊尔之父霍集斯伯克先以缚献逹瓦齐得邀奨赉比大兵讨回部复自乌什赴阿克苏投将军兆恵军营随征自効而遣其子入觐】王臣讵有限禆瀛【是日御前行走防古青海诸王公皆在座】旧宫小防轻齐史新域来賔愿武成入律东风方凑逹春台乐与物咸亨
　　邉文进栗喜圗
　　栗喜立报喜寓意真可人防音我殷伫拟即闻新春
　　咏古铜章
</div>
    <div class="pagination">
<a href="御制诗集_page350.html">上一页</a><span>...</span><a href="御制诗集_page346.html">346</a><a href="御制诗集_page347.html">347</a><a href="御制诗集_page348.html">348</a><a href="御制诗集_page349.html">349</a><a href="御制诗集_page350.html">350</a><span class="current-page">351</span><a href="御制诗集_page352.html">352</a><a href="御制诗集_page353.html">353</a><a href="御制诗集_page354.html">354</a><a href="御制诗集_page355.html">355</a><a href="御制诗集_page356.html">356</a><span>...</span><a href="御制诗集_page352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
