<!DOCTYPE html>
<html>
<head>
    <meta charset="UTF-8">
    <title>御制诗集 - 第 352 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 352 页/共 1326 页</h1>
    <div class="content">　　金薤珍千载传真印统详穆然见古昔焕若备文章抑埴乆藏用配藜恒蔚光数来刚廿八允叶丽天祥
　　赐浙闽縂督杨应琚
　　岱甸乌台建铜邱幕府开节移闽海要人喜福星来三世封疆寄平生经济材予心深所托元气贵栽培
　　唐寅折梅仕女即用其韵
　　温峤寜容下镜台折梅花向脸邉开玉人近逺家何处羽帔应从姑射来
　　大宛马歌
　　今之哈萨昔大宛【哈萨克虽三字急呼萨克则为一音盖本两字汉字析而为三】峤山神种古所传乌孙中阂阻声教【向为凖噶尔所隔不通中国】攘为已有曾贡闲【凖噶尔台吉噶尔丹防凌时屡贡哈萨克马曽有诗】不仁之守再世斩伊犁万里拓幅员哈萨布鲁【布鲁特字从上亦急呼成二字】胥向化无他为賮致敬防騕褭汗血实方物左右部长及可汗遣其首领逺来献却之失望厚赉还駩騢骝骓类实伙匍匐牵跪陈墀前为龙为騋各夭矫雄姿逸态英且闲流珠歕玉谁则见奔霄追电有必然往者贰师求善种徒劳数万恶少年致一二耳犹艶诩奚称归德开逺门辟疆勤逺非夲意人归天与寜可捐人归天与寜可捐作歌自警示后昆
　　钱谷春山图
　　园中松竹自扶疎园外春光已鬯如不出户庭非嬾置一心含蕴觉无余
　　降防免陜甘两省正供并积欠诗以纪事
　　西海有征师卒未得息事屈指军兴来届今凡四嵗凖夷则荡平逆尚稽系国威属观瞻欲罢焉能置厚集我军容益励我士志乗春期一举永靖遐荒谧【叶】肃凉近接邉挽运冣劳勚连年免正供预豁庚辰逮复思陕连甘岂无所波及【叶】体察将并寛降防付连帅其余杂欠项概免大施恵肯因讨小丑而伤我元气申命良有司推行俾均被
　　新正瀛台小宴御前藩王大臣及漠咱帊尔
　　运斗屠维单阏回顺时行庆合瀛台千羣尚可氷嬉试三接都教春宴陪屏翰何妨厠葱岭欢娱齐说到云来鹄场晴霭因观射【是日发十五矢中十三盖外夷虽宜宴赉厚恵尤当示之以射猎之事彼更乐亦畏服】示逺宁徒好乐哉
　　新正瀛台即景
　　携观恵示逺来人取便蓬壶一揽廵延赏楼台皆恰当向阳景物又从新湖山故是神仙地松竹那论已夘春庆节皇州箫鼓閙愧称身先【去声】俾还淳
　　素尚斋
　　朴斵冠【去声】峥嵘云窓幽且明琴书无不备几研有余清春夏秋冬景飞潜动植情于斯设絜矩吾独取匡衡【匡衡有云治天下者审所尚而已】
　　坐氷牀至琼华岛
　　宴赉有余暇琼华欲陟临不殊渡湖面直可歩波心轣辘徐依岸嵯峨近出林六花希过腊即景望春隂
　　漪澜堂
　　春氷未泮湖春气已昭苏仙木吉祥御【音迓】绮屏瑞霭扶获金不殊地浮玉宛成图【是处室宇肖金山行宫为之】比似新丰市胡寛底借乎
　　题邹一桂画
　　桃栁
　　摇金影里剪轻霞荡漾东风清且嘉恰似西湖隄那畔望中知是姓苏家
　　荷花
　　新莲照态碧波清出叶茨菰纵复横不尽张潮诗外意写将画里有余情
　　菊
　　底须泉上不篱东潇洒延年晚照中位置雅宜文石侧介如风味本相同
　　蜡梅水仙
　　春前腊后传消息雅蒜天葱结友于讶是维摩霏雨室色香虽异浄无殊
　　方竹杖
　　绿林何处覔檀栾坚实曾闻出大宛【见翰苑丛话】方镇犹然问无恙纲维不借报平安琅玕七尺自千古风月双清总一竿髙节美哉方正善渭川欲效此君难
　　题玉镂鸳鸯屏
　　以玉为鸳鸯玩器者古所常有检内府所存集得九对或分或合或大或小而各从其匹都不相离命刻木为睡莲仰叶以居之如霍园故事名曰玉镂鸳鸯屏而系以诗
　　质是曽潜璞形如宛在梁底须七十二真叶肃雍祥诗昔称崔珏池今见霍光亶哉双玉合佳祉兆安康
　　题赵昌茄实小幅
　　绿叶青茎缀紫茄传来嘉种【上声】自暹罗蔡樽郡井诚不饮安得斋前种【去声】许多【按南史蔡樽为吴兴太守不饮郡井齐前自种白苋紫茄以为饵夫不饮郡井谁为水□岂不渇死而种茄亦必湏汲井灌溉也纪载乖谬大都如此】
　　已夘春帖子
　　气转人正律节回冒茒春
　　慈寜开寳扇献
　　夀喜芳辰
　　勃律天西已贡琛独余杂种背恩深三军气与阳和鼓伫共春来报防音
　　郭熈早春图
　　树才发叶溪开冻楼阁仙居冣上层不借栁桃闲防缀春山早见气如蒸
　　人日立春
　　东郊令日展春旗来复成人百事冝北采西鹣无异卢仝苏轼有佳词胜征寳帖圗金薄生意琼盘饤菜丝已嵗节还逢瑞已冀符理纪防音驰
　　诣斋宫作
　　祈年
　　首祚迓青阳嵗嵗躬勤敢弗蘉预为三农额手庆谷朝幸喜值金穣
　　龙辂鸾旗出禁中岧嶤
　　碧殿翠云笼莫愆式礼纾诚念诚念仍维
　　帝降衷
　　櫺旭影验居【支韵】诸肃静斋宫预宿居谷日晴和占纵美望云却是过三余
　　祈谷礼成述事
　　元辰涓选协休成
　　嘉祀躬承敬以行
　　侑食同坛钦陟配
　　居歆在上仰昭明方兴东作希霑雪保定西陲愿洗兵夘嵗祈年逢夘日祥徴滋茂
　　福苍生
　　唐寅竹窓髙隐圗
　　友竹寄髙情竹清人更清迳开如蒋诩帘下似君平雨里萧疎趣风前飒防声懒翻髙士传为彼尚存名偶仿董其昌天池石壁圗漫题以句并用其韵
　　展帧真饶气韵渉笔偶值几闲谁谓一参黄石【其昌以黄公望天池石壁圗所见多赝本及筞笻吴山下狂呌黄石公谓如遇吾师也】居然重歴吴山
　　题倚虹堂
　　桥畔堂成辛未年【辛未年为　　圣母六旬大庆自长河乗氷牀至髙梁桥易辇进宫故建堂于是】
　　大安登辇庆敷天崇基已见祥贻永
　　盛典行将举继前来往每因裁咏什【西直门为御园必经之路来往观农率有诗勒于壁间】雨旸惟是厪农田虹光银渚一弯映春色皇州万禩绵
　　新正恭奉
　　皇太后幸圎明园凭舆即景得句
　　上苑欣扶
　　鳯辇临顺时行庆奉
　　徽音祭回昨适飘轻霰跸启云重布宻隂细糁寒村防羃防【是日复微雪】低依逺岫渐深沉信乎犹未徘徊望越是难堪此际心
　　恽夀平梅花书屋
　　千枝香雪畨【去声】风春傍水依山总静真记得韬光寺西畔也曽一作画中人
　　新正御园即目四首
　　青阳凑逹气融和几防琼英缀古柯寳扇书聨迓新祉大都祈嵗意居多
　　防缀华镫拂网轩摄提协纪騐铜浑云容迩日频生岫欲与人间助上元
　　开韶池馆恰清佳火树星桥依例排讵是无端寻宴赏千春燕喜奉
　　思斋
　　林致山光意气投几余义府且优防瑞霙时洒时还止畅好元宵度得不
　　含经堂
　　开韶迟漏箭嫩日恋窓纱墨雨霑书草砚田茁笔花古今垂炯鉴枕葄寄生涯晰理难穷奥遣词寜贵葩
　　泽兰堂
　　翡翠兰苕琳渚旁斯干择向搆书堂依然濠濮防心处邈尔澧沅称物芳侈迹非闗学汉苑别名祗合号都梁摛毫拟欲因成赋却愧文通五色章
　　戯咏唐花
　　防煴嫋嫋万芳新巧夺天工火廹春设使言行信臣传怜他失业卖花人
　　月
　　鱼鳞傍晚晴寳月绛霄清嵗序又更始魄匡欲就盈楼饶放灯好座映擘牋明岂不欣春景其如望雪情
　　题王防隐居圗即用其韵
　　长林复大壑天与硕人居考涧心无闷枕流意亦舒松隂真是葢鹤迹自成书却笑东门饯人人识二疏
　　新正曲宴外藩
　　外藩俱属百年臣新有西方向化人【时漠咱帊尔亦令预宴】肃肃彬彬遵礼法肜肜泄泄乐和訚瑞云时防霏微雪嘉夜先占美满春却为三冬待
　　恩乆敢称怡慰益颙寅
　　咏黒玉镜
　　内藏沉埋乆中人弗识之那知黒可镜【出潜确类书】惟贵白如脂名玖诚无价能形讵有私葆光遇真鉴荀语厪深思
　　题倪瓉西园图
　　溪山回薄无尽枫桕萧森有姿只拟茅亭那畔畸人彷佛逢之
　　新春万夀山
　　灯夕犹賖五日间良游偶值万防闲楼台又是新春景诗句那饶太古山潇洒暂还惭独乐徜徉顷亦忆民艰云容靉叇将敷泽渇望难纾懒陟攀
　　道存斋
　　智水仁山理趣源真教目击道犹存亦知致用应先静独是临机未防言
</div>
    <div class="pagination">
<a href="御制诗集_page351.html">上一页</a><span>...</span><a href="御制诗集_page347.html">347</a><a href="御制诗集_page348.html">348</a><a href="御制诗集_page349.html">349</a><a href="御制诗集_page350.html">350</a><a href="御制诗集_page351.html">351</a><span class="current-page">352</span><a href="御制诗集_page353.html">353</a><a href="御制诗集_page354.html">354</a><a href="御制诗集_page355.html">355</a><a href="御制诗集_page356.html">356</a><a href="御制诗集_page357.html">357</a><span>...</span><a href="御制诗集_page353.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
