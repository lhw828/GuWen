<!DOCTYPE html>
<html>
<head>
    <meta charset="UTF-8">
    <title>御制诗集 - 第 1210 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1210 页/共 1326 页</h1>
    <div class="content">　　君职诘戎率蒇为【拟八旬后可弗乘骑今嵗仍必举行秋称亦犹一二年内欲于　中祀皆亲祭一周以尽君职之意详见前巴顔和乐行围即事诗注】出崖口合御车宜明秋禁苑开八庆后嵗山荘望九期【明秋八旬庆典固当于京城御殿受贺后嵗至山荘避暑则年已望九理应节劳罢乗骑矣】未致政宁当自逸拟临观敬效前规【予年十二侍　　皇祖行围维时询之　　御前诸臣知　　皇祖围中弗乗骑者已数年矣今秋连举十三圉马上命中不减昔时仰邀　　天眷更加优厚后嵗即不欲乗骑然秋狝令典我　朝家法所贻予未致政以前不敢自逸届时仍拟率皇子及孙曾元辈进哨令皇子等行围而予于看城临观或坐而引弓射兽仿效　　前规是亦伊占所无之盛事惟待　　天防之黙佑耳】能如是否心诚愿防待
　　天恩佑赉垂
　　廻跸至避暑山荘即事
　　罢围三日至山荘细雨清尘送小凉大异昨秋防深泞却欣早麦润新秧后凋显出连林緑带湿飞来落叶黄讵必怱忙催返辔登髙合此度重阳
　　四川总督李世杰奏报早晚收成九分以外诗以志慰
　　从来鲜遇偏灾处今报收成赢九分早稻已登晚禾实夜霖常渥昼晴欣【李世杰奏川省早稻于六月间收获大半至七月初旬已一律收齐其晚稻杂粮八月望前普可登场约计收成在九分以外且喜常得雨多在夜间而日间大半晴霁是以刈割更得及时民情极为悦豫】淘塘髙下为蓄计潴水冬春备灌勤【又据奏该省雨水调匀不特田禾结实饱满农民并深淘塘堰广为潴蓄以备冬春灌溉之用似此殚力田畴逢丰虑歉宜获盈寜之报矣】似此逢丰预虑歉良农辛苦惬披闻
　　避暑山荘回跸即事
　　都谓今秋冷今秋转觉暄既因试猎骑遂与唘归辕勤敢万防忽惕惟一意存南灜连嵗宴【去嵗缅甸孟陨遣使入贡今嵗安南阮恵遣侄输诚俱于山庄赐宴以示恩赉】非事示华繁
　　湖南巡抚浦霖奏报中晚二稲收成九分诗以志慰
　　早稲已曽九分获今称中晚亦如斯【前据浦霖奏湖南省早稲收成九分有余已有诗志慰兹复奏中晚二稲接续登场计收成九分有余者三十三防州县九分者二十五防州县八分有余者二十州县八分者六县合计通省实有九分该省连稔收积贮本属充盈今嵗又逢三稲丰穰民苗乐业览奏益深忻庆】手加额庆何脩遇目与心驰幸不期富矣教之言且置满招谦受理应思秋霖更报渥荞菜【又据奏该省秋日晴收敛甫毕于八月十七八九等日省城宻雨优渥并据各府州报晴雨均调得以及时赶种冬荞油菜农民无不欢悦】南望诚欣诚畏寅
　　回跸御园有作
　　避暑狝秋蒇旋跸古稀九老幸康强驰驱有节知珍重【年届八旬策骑自当有节是以近嵗木兰围中不复甚驰骤今秋偶遇前禽近马犹能中获则素所练习固非竒异也】射猎无妨偶效常往返倐经四月速旰宵敢懈万防忙十分稔望二分失【春夏直省田苗长发本可冀上丰惟因秋雨过多低洼处所不无淹浸据报止有八分经途体察诚如所云殊堪轸惜】体察沿途惜不遑
　　陕西巡抚秦承恩奏报秋禾收成八分有余诗以志慰
　　西秦迩嵗多逢熟二麦获收早奏闻【夏间据前任巡抚巴延三奏报二麦收成八分有余】兹报八分登禾黍【兹据秦承恩奏该省入秋以后雨泽均霑田禾丰稔现在杏核约收分数十分者五郎等一十防县九分有余者临潼等十州县九分者孝义等二十七防州县八分有余者兴平等二十州县八分者咸宁等十四防州县七分有余者靖逺等三州县七分者保安等二县统计八十七防州县约收八分有余等语是该省夏秋俱称中稔堪为农庆】可称中稔副耕耘三农幸已酬辛苦一己能无生慰欣旋虑慰欣近骄泰益増儆戒朂忧勤
　　湖北巡抚恵龄奏报中晚二稲收成八分余诗以志慰
　　南报九分北八分【恵龄奏湖北通省六十八州县内除江陵监利潜江荆门四州县彼水田地不计外其余各属中晚二稲收成九分有余者一县九分者七州县八分有余者四州县八分者四十九州县七分者七州县合计共得八分有余等语是该省虽较之湖南九分有余者少减而亦可称中稔矣】既为惜矣亦为欣岂能各省副绥屡亦号中丰答穑勤一二偏灾仍赈恤【前据毕沅等奏六月内因汉江上游暴涨致逼近汉水之潜江荆门等四州县倒灌受淹分别抚恤缓借现饬该管道府详细确勘已即批令抚恤之处妥速为之俾受实恵】叮咛诸吏共慇懃更称和暖平粮价庶复闾阎元气訚
　　颁朔即事
　　七旬望八八将至归政賸余六载存适百里人半九十侍
　　亲祖者见元孙民安吏治心増愧世泰时和
　　天吁恩书里行间纪
　　雍正【明年时宪书纪年始于雍正九年辛亥是雍正纪年仅余五行而已】中心惜处不能言
　　江苏巡抚闵鹗元奏报秋禾收成八分余诗以志慰
　　苏抚今朝达奏书展观慰惜并殷予【闵鹗元奏江苏省夏秋雨泽霑足江南俱臻上稔惟江北之淮安徐州海州三府州雨水稍多河流盛涨田禾间有淹浸览奏为之慰惜交至】江隂稔自常连镇河潦灾侵淮与徐【据奏各属秋禾收成分数松江太仓二府州总各十分苏州常州二府总各九分有余镇江府总计九分江寜扬州通州三府州总各八分有余海州总计七分有余淮安府总计六分有余徐州府总计五分有余合计通省收成八分有余等语该省总计犹称中稔虽丰歉不齐而有无相济歉收各属或不致有失所之虞】歉北丰南通省计截长补短八分余有无邻郡相资借沟壑吾民庶免诸贵州布政使汪新奏报秋成九分有余诗以志慰
　　黔抚抡才调广东旬宣防理奏牋通【贵州巡抚郭世勲于六月间调任广东其新任巡抚陈步瀛未到任之先藩司汪新防理抚篆是以奏报秋成分数】已欣二麦逢收好比较去年更觉丰【黔省本年二麦已获稔收兹届早晚二禾陆续登据彚奏各府防州县内十分收成者二十六处九分收成者四十五处八分收成者三处合计通省实有九分有余较之上年尤为丰稔现在粮价日见平减民苗无不欢悦】余九分堪称上稔平诸价实济孤穷迩来报嵗多佳信切切持盈益惕衷
　　书麟兰第锡奏报睢宁堤工合龙诗以志慰
　　季夏惊闻决口侵【今夏黄河水势甚大据书麟等奏自六月初十后徐州府城门外志桩连底水长至一丈五尺余为数十年来来有之盛涨于是睢寜南岸之周家楼无工处所大溜直趋兼值狂风骤雨拥溜漫堤将堤身刷开一百余丈随饬就近拨银一百万两一面抚防漫水经过村荘并节次指示堵筑事宜兹据奏已于十月初三日夘时挂缆合龙览奏顿纾缱念】初冬幸报合龙音顿消日日寸心缱敢懈干干一念钦挑坝得资功莫颂【前据书麟等奏漫溢之初形势兠湾大溜侧向南岸趋注口门势甚猛涌请于西坝上首修筑挑水埽坝以资挑溜予细阅绘图觉距口门较逺又用硃笔指示于西里头再添建坝工一座挑溜兹据奏称两坝进埽得以平穏全资添建桃坝之力在工文武人员莫不感颂指授机宜然在予固为尽心实亦仰頼　神明嘉佑因令该督抚于坝西左近旧有　河神庙宇重加修防并即御书扁额发往以荅　神佑】引河未借虑犹深【书麟等奏拟于上游对岸酌挑引渠计长六百五十余丈引溜北趋俾口门易于堵合所辨甚当兹又据奏自添建桃水坝五十丈后溜势即多归正河正坝得以平穏堵合现在霜降已过水势渐已归槽若此时即将所挑引可开放殊为可惜应请留待明年汛水长发之时察防情形再行开放掣其溜势则新筑坝工更易防守是此次合龙虽未借引河之力而该督等筹虑更为深逺】不劳遣助勉身任【去声初接周家楼漫口之奏即防谕书麟等酌量如须派大臣督办即一面札知阿桂前往嗣又谕令韩鑅就近帮办若可不用亦即令其回京节据覆奏工程尚易堵筑愿督率文武敬慎儧办可无庸另派大臣来工该督等力肩重任迅连蒇事更为可嘉因即降防书麟兰第锡康基田均着交部议叙其在工文武员弁除疎防之员功过相抵外余俱令该督等查明分别等第咨部议叙以示奨励】益足佳防应叙忱
　　云南巡抚谭尚忠奏秋禾收成九分余诗以志慰
　　滇黔虽极逺有社稷民人黔既奏丰遇【昨贵州防抚布政使汪新奏贵州通省秋收九分有余】滇随欣稔陈【兹谭尚忠奏云南省自八月初旬以来晴多雨少暄润得宜秋禾颗粒益臻饱满现届成熟之际据各属所报收成分数八九十分不等约计通省总在九分以上等语】风淳政简处灾少获多辰深幸邉氓福慰余増惕寅山东巡抚长麟河南巡抚梁肯堂各报得雪诗以志慰
　　今秋霖雨太优滋冬孟尚非望雪时两省报霑二三寸同朝弗爽后先期【木年秋间雨泽充足土膏滋润目下初冬尚非望雪之时兹据长麟奏济南省城于本月初八日未时起至初九日寅时止得雪三寸梁肯堂奏河南省城亦于本月初八日自己至申得雪三寸当此秋禾丰收之后两省同日早得应祥霙麦根愈固农民当益欢忭】晚禾都幸中丰获宿麦复増明嵗资阅奏慰防兼盼尔祈年不知足恒兹
　　雪【十月二十日】
　　昨欣齐豫报弗望却思同【昨据山东巡抚长麟河南巡抚梁肯堂先后奏报同于初八日得雪三寸此问秋雨优霑土膏滋润故昨诗有阅奏慰防兼盼尔祈年不知足恒兹之句】今晓逢雪落气暄着地融彻宵楼积白升曙旭标红应节真称好【是日正值大雪节得雪可称应】慰余敬切衷
　　复雪【十月三十日】
　　依旬真似雨着地作膏融积白才成寸润青堪卜丰【昨二十日大雪节已见祥霙应兹方及旬日复又得防雪据顺天府报称入地者不计积雪一寸有余】畿南斯过二【昨据长芦盐政穆腾额奏天津于二十五日得雪三寸兹又据刘峩奏保定省城及顺大府属之防州等六十一州县于二十二十一二二十五六等日各得雪自一二寸至五六寸不等】山右继称同【海宁奏山西省城及太原等五十九防州县于二十二日得雪自二三寸至四五寸不等】次第闻佳信【又据书麟奏十月初八日江南砀山铜山宿迁睢宁萧县沛县清河桃源灵璧等处得雪一二寸不等】惕寅并切衷
　　新封安南国王阮光平遣陪臣进贡并称明年三月起程入觐诗以志事适唐张谓戏赠杜侍御送贡物诗在侧即用其韵
　　阮光平新膺封号恭进谢恩贡物并本年例贡一分念该国王出于至诚若不赏收未免阻其诚悃因降防将本年例贡一分留抵下次正贡以示体恤并传谕沿途督抚于该国王经过时待以賔礼用昭优眷
　　孚意君臣事不难诚肫那借设盟坛【阮光平闻福康安调任粤东因再四吁恳输诚宥罪并资送内地弁兵入闗又为提督许世亨总兵张朝龙尚维升等建立祠宇以赎前愆今嵗万夀节前先遣亲侄阮光显来至山荘祝嘏乞恩并称伊于明嵗亲来瞻觐庆祝八旬万夀嘉其恭顺肫诚因即降勅尽颁给新印封为安南国王兹据福康安等奏阮光平择吉拜受封爵懽忭难名既具表陈谢复遣陪臣赍进谢恩贡物并本年应进例贡是其恭事之心实属真挚异于借设盟坛勉受朝命者矣】来朝北阙亲而近弗异南邦衣与冠【今嵗阮光显至山庄即令服其本国衣冠入觐明嵗阮光平来京亦不令改易衣冠国家抚驭外藩定制如此】班接诸王邻雁列筵开八月享鸡寒【羊淹鸡寒出盐铁论】贤藩贡悃殊侍御纪实聊凭信史看
　　晓云【十一月初四日】
　　晓云开旭影晴霁两宜兮实已垅含润或云路尚泥【今秋雨水霑足地土滋润并有云官道潦水尚有未尽退者非亟于望雪之时可知】甘西泽称遍【甘肃藩司福宁奏省城及兰州巩昌庆阳平凉甘州凉州西宁等府属秦州阶州泾州等直州属于九月初五六七八九及十四五六等日得雪自一二寸至四寸不等又据湖北巡抚恵龄奏省城于十月廿三四等日宻雨霑濡至廿八日自酉至亥雪势缤纷旋落旋融入土深透随据武昌汉阳黄州等府属先后报得雨雪情形均属相同等语】湖北报还齐重叠闻佳信惟深敬日跻
　　冬至
　　南郊礼成述事
　　厯年承祀敬诚申敢曰事
　　天如事
　　亲开八袠惟余两月铭中心以感终身瑞凝青幕垂神縡节肇黄钟奏□钧九幸成式礼退趋跄迟度惕増寅【七旬已后跪兴之节实逊昔年便利益増惕惴云】
　　安徽巡抚陈用敷奏请缓征诸州县钱粮即降防允行并命全免其被灾者诗以志事
　　连年安歙偏灾被间【去声】得丰仍失不偿殃及池鱼原一窘【安徽省江北各属连年屡被偏灾本年黄水漫注以致宿州灵璧等一帯又有被水之处】怜其泽雁拯无遑有收者展追期缓全歉处均蠲恵霶【据陈用敷奏宿州灵璧等州县本年虽尚属有收惟所欠各欵钱粮及随漕银米等项连年积压为数较多同时并征民力不无拮据因降防将本年秋收成熟之懐宁无为庐江巢县定逺夀州鳯防等七州县积欠地丁随漕及借给籽种口粮等项应征银米着加恩自五十四年起分限四年帯征其被灾歉收之宿州灵璧泗州盱眙五河凤阳懐逺霍邱亳州防城太和等十一州县及凤阳长淮泗州三卫积欠各银米竞予寛免】调燮乏能惟救弊抚笺祗益恧徬徨
　　夜雪【十一月廿三日】
　　防雪廿余过【上月三十日防雪】同云晚布初霰华先已集寒夜宻还疎本弗望之切【今嵗立秋后雨水透足至今田中霑润不至望雪然自入冬后虽屡获防雪此畨不计润尚积二寸为足慰耳】亦称懐以舒晓霑报二寸纪节五言书
　　即事襍言
　　望雪今年殊往年惟因扫叠赏行便【今嵗秋雨霑足不似往年盼雪之殷惟每年得雪后借扫叠培树加赏步军园丁人等是以刻下转冀雪泽也】南西戎事两耆定【去嵗此时正望安南廓尔喀两处报防之信兹阮光平廓尔喀俱已归顺举年班防古回部及朝鲜琉球暹罗诸国俱已入贡贺正】东朔诸藩宿致防庶政心钦铭敢懈八征耄念寳新镌春朝吉日幸成用坐位帖言久称旃【予因来嵗八旬正夀镌八征耄念之寳冬仲即已镌成于立春吉日遂行钤用因念顔真卿坐位帖有行百里半九十里之言向犹恐难副其名兹得钤用御书新年即至何莫非　　天恩春佑乎】
　　庚戌春帖子
　　庚嵗春辛日【立春日辛未】金穰吉兆频寰区饫滋味额手幸吾民
　　八征念休咎一气转贞元虽值耄之夀幸犹智未惛木辂青旗将发东防瞻
　　阙里
　　岱宗崇对时育物惟勤已戒满巩谦敢懈衷
　　嘉平廿一日幸西苑觐外藩之作
　　诸方来贺到将齐露冕瀛台觐面提肯以尊严骄众仰爱将和霭接羣徯朝鲜防庆夀増夀【每嵗年班外藩贡使均于嘉平廿一日在西苑门外道旁瞻觐今嵗朝鲜琉球暹罗等国恰值齐来而安南贡使亦于上元前可到朝鲜属最久每年例贡四次原有万夀贡物今年复增八旬万夀一贡】廓【尔　作一字读】喀归诚西旅西伸彼屈兼勑我吏【廓尔喀部在后蔵之西因为蔵中噶布伦索诺木旺札勒第巴桑噶苦累前年向驻蔵大臣庆林等告称纳表进贡借申屈抑而庆林等不能悉其原委壅于上闻致有侵扰邉疆之事予意庆林等必有办理不善之处即遣巴忠驰往查办果不出予所料因即将庆林等分别治罪廓尔喀闻大兵将到先已遁去旋即遣人归顺入贡兹来使瞻谒之下震詟不敢仰视倍形防恪因以温谕抚慰并遣御前大臣传询据奏感激大皇帝恩徳实深心服彼之屈抑既伸益坚向化之心矣】自当心服首频稽
　　己酉除夕
　　今嵗值夏闰便宜一月多忽仍大除到雅合五言哦巻烛红犹昔防烟白飏和古稀已艰致厯数倐旬过










　　御制诗五集巻五十
　　钦定四库全书
　　御制诗五集巻五十一
　　古今体四十三首【庚成一】
　　庚戌元旦
　　庚戌三阳又肇春
　　天恩沐得八之旬七希曽数六诚有三逮应知半未臻【三代后帝王年登古希者惟汉武帝梁武帝唐明皇宋髙宗元世祖明太祖六帝至于年登八十者又惟梁武帝宋髙宗元世祖三帝然总未五代同堂予仰沐　　天恩备邀诸福尤深感荷】幸值久安户孳盛殷懐长治俗还淳自彊不息重铭志【予既镌八征耄念之寳复副以自彊不息亦犹七旬时刻古希天子之寳副以犹日孜孜皆铭干惕之志也】归政干干待丙辰
　　元旦试笔
　　元辰试笔例成诗秉烛抚笺藻句摛心喜腊逾春肇日思艰丝贵米昂时由今视昔曽何济救弊补偏惟勉为汉武云云汲黯戅非予事只忸増怩
　　五旬五歳久临莅书帙未离几暇曽著论每求理所当好诗弗以巧为能君师有责奚称副宵旰无遑益切兢敛锡首春旉实恵正供四逭万民徴
　　元正太和殿赐宴纪事二律
　　晨参午防庆元正幸复浃旬一举行【庚午予年四旬始于元正赐宴太和殿以后每至十年礼臣稽典先期奏请自庚子至今歳庚戌又阅十年庆登八袠世际重熈元旦朝防依例举行用洽羣情实昭　　景贶】四十肇臻八成十午庚旋值戌临庚帝防
　　天眷为独厚夕惕朝乾所戒盈和共百工承
　　锡羡难斯罢也矫予情
　　十五推年五十逢【予于二十五歳践阼自后纪年逢五则为正夀纪年遇十春秋又恰逢五五与十皆成数而今歳五十五年又值天地之数自然防合循环相生未可思议　　昊苍眷佑于予若有独厚者然】钦膺
　　天数恵偏钟归诚适预正【平声】而贺【廓尔喀在西藏之西万里归诚适于歳内嘉平望间到京元正亦随班末行礼得瞻朝防典仪自必倍加欣幸】祝夀兼呈贡以重【暹罗本年值例贡之期専遣使臣并赍万夀贡品至朝鲜嵗有庆祝例贡今嵗因八旬万夀复增贡一分非重其物嘉其爱戴之忱可谓明扵大义】玉爵屠苏百礼洽金猊瑞霭万祥浓抚时幸值承平防泰九三思凛益恭
　　咏檀玉如意
　　紫檀刻为柄错用瑟如璠辐辏成斯器指挥可代言意先心以正孰借舌之扪设曰天花落知他者个存
　　题金廷标歳朝图
　　供奉曽为事例图歳朝应节写祥符万年清报长春信寓意原和画院殊
　　新正二日云南巡抚谭尚忠奏防自县百歳夀民杨添禄五世同堂诗以赐之
　　督抚新正有奏笺率陈吉事达邮传廖曾如向张和古【乾隆五十年四川江西各奏百歳夀民张子翼古朝爵俱五世同堂曽亲书扁额御制诗章以赐至前歳湖南奏百歳夀民廖唘家五世同堂亦即依例赐赉今歳为予八旬正夀开韶行庆复据谭尚忠奏云南防自县百歳夀民杨添禄夀届期頥曾元绕膝允征世际隆熈嘉祥叠见仍即书扁制诗赐之因思杨添禄以百歳见五世而予年方八旬元孙载锡年已七龄就傅读书是先彼二十余年矣】杨复呈兹后继前五世一堂瑞已罕髙龄百袠夀称骈什成更觉自厚幸胜彼犹先二十年
　　降防加赈湖北江苏昨年被灾州县诗以志事
　　各省昨年率有收大河汉水溢旁流江苏荆楚偏灾被【各直省上年秋成称稔者多惟湖北之荆门等四州县江苏之徐州淮安二府属中睢宁宿迁等八州县或因秋汛汉水倒漾或因黄流漫水下注致成偏灾已即降防实力抚防但今春正赈已毕青黄不接灾黎口食维艰当兹行庆施恵之时亟合加恩用敷优泽】歉户贫民乏食忧荆则四区恩合沛【湖北潜江江陵监利三县成灾八分之极贫军民今各展赈一个月其成灾八分次贫及成灾七分极次贫并荆门州成灾五分各军民并令该督抚或酌借籽种口粮或减价平粜以资接济】江惟五处恵宜周【江苏之睢宁宿迁桃源邳州砀山五州县成灾九分十分不等亦令将各村荘无分极次贫民均展赈一个月其成灾八分以下之安东阜宁海州等三州县及勘不成灾地方仍令察看情形各酌借口粮籽种以副轸念】两疆中纵百分一【湖北通省六十七州县江苏通省五十六州县合计被灾之区只九处而九处中亦只一隅髙处尚有收总计虽不过百分之一而其一隅之民则受苦矣故令加赈】肯置向隅有独愁
　　养性殿即事
　　例以初韶迓新祉庆开八袠拂吟笺题词又复逮三歳【自丁未题诗后逮今又三年矣】归政仍当五年柏植假山渐成古梅称真树欲含妍有无为里分心性【丙申题养性殿诗云养心期有为养性保无欲心动而性静也要之均宜得养】一字总须养以全
　　遂初堂得句
　　偶憩遂初堂遂初亦匪易堂成丙申年预为归政计【宋尤袤取孙绰遂志赋意名堂丙申亦建斯堂于宁夀宫内盖预为归政后涂裘之计至今歳庚戌已阅十五年更五年则为乾隆六十年】兹忽厯十五其五期逮至适百半九十此语具述义年近如逺年歳増即减歳然则如之何且愿初心遂
　　题景福宫
　　当年景福荐鸿称五福幸今五代増【乙未于此曽制五福颂书殿屏甲辰喜见五代元孙因用　　皇祖所赐　　皇考五福堂之名増五代二字悬殿中敬识　　天庥】敛锡三朝庆家法惕干百世保庥徴永言惟敬渊衷勗自顾何修
　　昊贶膺兹获箕畴念时叙【七十夀时曽镌古稀天子之寳兹当八袠初开复镌八徴耄念之寳庆协箕畴益殷时叙用冀仰酬　　鸿赐】益承
　　天眷益兢兢
</div>
    <div class="pagination">
<a href="御制诗集_page1209.html">上一页</a><span>...</span><a href="御制诗集_page1205.html">1205</a><a href="御制诗集_page1206.html">1206</a><a href="御制诗集_page1207.html">1207</a><a href="御制诗集_page1208.html">1208</a><a href="御制诗集_page1209.html">1209</a><span class="current-page">1210</span><a href="御制诗集_page1211.html">1211</a><a href="御制诗集_page1212.html">1212</a><a href="御制诗集_page1213.html">1213</a><a href="御制诗集_page1214.html">1214</a><a href="御制诗集_page1215.html">1215</a><span>...</span><a href="御制诗集_page1211.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
