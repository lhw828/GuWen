<!DOCTYPE html>
<html>
<head>
    <meta charset="UTF-8">
    <title>止山集南行集东游集北观集山中集 - 第 6 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>止山集南行集东游集北观集山中集 - 第 6 页/共 12 页</h1>
    <div class="content">　　燕稿
　　登沧瀛楼
　　扁舟去且住长防尚残曛揽衣盻徘徊澄抱谢纷微风吹白波落日生红云悠然望故都况乃懐明君断霞逓飞鸿寒光乱沧雯慷慨激危歌余响生氛氲白首犹束书青萍空緑文新月满东楼孤音谁为闻
　　端阳日天津
　　万里南关绕梦魂满船箫鼓动江諠云生海上潮初落风满旗头雨欲昏客路香蒲聊泛酒故园青艾忆悬门天涯几度逢佳节惆怅浮萍到此尊
　　晓发张家湾望京邑
　　舟居变春夏倦与云水期月明宿沙湾鸡声何咿咿寒烟薄汀渚征人事驱驰长河就东没明星亦西移鸣镳扬缁纷策马纵青覊逺瞪鸾鳯楼有懐金玉姿发抱衷素绿丝方见治辗转繁虑积缅邈千古思
　　早候朝见
　　朝骑风灯乱宫鸦拂曙号雨随虬漏尽云傍鳯楼髙钟静开阊阖香分引隽髦罗贤勤圣主短发愧青袍
　　无题
　　美人抱华姿独立千古上相看隔珠帘莫诉相思望寳钏结鸳鸯玉菱发象持此懐赠之无由啓罗幌悲哉谁良媒此情终浩荡
　　夜坐
　　寒灯伴无寐空庭秋有声啓牎星月暝愁缕自分明
　　秋懐
　　空庭细雨报新秋城上三星夜渐流老去不逢怜葛屦年来有梦到羊裘风疎杨栁将无变霜冷梧桐不自由嘹唳数行南去鴈可堪云望更登楼
　　送程霞峰归闽
　　鴈影聨翩野水秋都门送客思悠悠孤云共有懐乡梦衰栁何因绾去愁髙谊终归清论重浮名应是古人羞荷衣舞破还堪着慙向天涯独滞留
　　廷试
　　露晓趋金阙天章下玉除六经鸣俊乂一统防车书挟策投明主康时愧腐儒习闻王道大未敢避迂疎
　　秋日偶成
　　夜雨驱残暑朝云结早凉敝裘犹作客短发未为郎栁歇宫烟白尘髙塞日黄壮懐空有梦留滞惜年光
　　詶马钟阳周迹山二主政同见访
　　沈抱空斋坐寂寥故人相忆共鸣驺日回深巷明双辔风满前旌动小楼清论不妨归署晩浊醪还可过墙头好因聚散看黄叶一任从风不自由
　　玉河桥晩步
　　金水桥通紫禁流玉河堤抱翠云浮却知秋意宫中少无数残红出御沟
　　秋夜
　　夜分何处未栖鸦斗转南楼影渐斜独倚碧栏清不寐月光寒照瓦松花
　　七夕
　　寒风哳哳愁孤旅谁家月下鸣双杵耿耿中宵梦不成起向天街看牛女牛女相逢河汉傍自怜防短离别长如何天涯叹臣妾君恩一拜山云苍
　　醉后作呈赵南特进士
　　悲风吹断杨古道生暮愁偶随青玉杖饮子黄金瓯极自升降短发念春秋相逢不相乐负此明月楼为君发酣歌我当归沧州
　　九日同友人楼酌
　　浮云漂泊共天涯几度重阳不在家芋栗故园怜客梦茱茰他日忆京华孤懐秋尽伤裘敝老态风前任帽斜却笑流光催白髪休将佳节负黄花
　　重阳后九日过赵特峰庭菊盛开主人索酒于周迹山主政迟酌不至时赵以进士乞教授因戱呈兼简迹山
　　广文爱客贫无酒杜老多愁不恋杯晩杖白云诗社逺秋风黄叶野堂开篱花犹是陶潜节草空迟茂叔来几度长安醉明月相思他日忆京台
　　病中
　　病传筋骨瘦梦落海天悬故国依山尽神州傍斗偏劬劳空有恋沟壑未应怜万里音书滞孤鸿何处边
　　西苑
　　阆苑疑从碧海回广寒宫在紫云堆河分天上流光转山向云中送翠来玉蝀生寒秋色浄金鳌浮影夕阳开西风不及宸游后漫忆长杨赋帝台
　　病后寄舎弟
　　有宦情疎懒多愁鬓莽苍逺途维药饵久卧变风霜雪合西山暗云深北路长寄言新草緑春梦向池塘
　　东华门晩眺
　　玉殿云初合金门日正酣风髙疎冻雨山逺散寒岚病骨宁堪北乡心日向南嵗华为客尽赢得鬓鬖鬖
　　至日祀南郊归承天门颁诏
　　嵗徂燕旅怜为客郊建龙旂走从臣青琐初传僊仗晓黄麻遥度鳯楼春时崇礼乐衣冠重阳动乾坤草木新雨露共深慙白首涓埃何以荅丹宸
　　采莲曲
　　湖上晴风吹白昼两两鸳鸯防文绣轻摇兰艇棹青波萍开复合浑依旧荷盘拂腕荡圎珠零乱银塘湿罗防漫摘妖娇半未开临风自把馨香嗅问郎顔色何如侬犹自嫌花脂粉重
　　捣衣曲
　　君子出于役驾言事西极关河滞沮修鞅掌逓晨夕去闻春鸠鸣今见秋鸿翼凄凄夜光长皑皑寒霜集沈沈启箧笥反反理裳泽【里衣也】朝事浣江头莫捣寒砧急愿竭金闺情不辞玉腕力洁白为君懽缝纫为君宻但恐江汉长衣到寒暑易
　　叹妇词
　　十五夸娥眉荆钗怨结缡二十鬬夭桃漂梅乱闺思三十成婚姻夫壻轻佻儿朝驱铜驼陌夜奏瑶瑟词楼头呼玉瓶花底谢金覊结懽在婉娈视妾霜中絺君如日边霞妾等道上荑道荑羞比妾犹得托相贻
　　从军行【四首】
　　马鸣风萧萧笳悲月皎皎夜出玉门关遥听金鸡晓转战阴山冦归团塞上军长戈挥白日鼙鼓结黄云勒石燕然山繋颈单于虏走马长城秋飞捷报天子陟岵胡云暗还家蜀雪残月明秋戍外飞梦绕天关
　　长门怨
　　花逐春风草又长玉盘承露染红妆重门不禁宫中月夜夜流光到象牀
　　汉宫曲
　　春深翠槛花如醉月满昭阳正歌吹珠佩长眠白燕钗玉瓯撃落文犀泪
　　杨白花
　　杨白花茸茸晢晢满宫树春意深沈不自持随风一任知何处杨白花空留玉槛引长丝冷落春愁知防缕歌声月色双低垂
　　明妃词
　　明月悲笳发残妆待腊归学成胡地舞羞着汉宫衣
　　自君之出矣【二首】
　　自君之出矣万里隔天衢贪见平安字频开旧寄书自君之出矣忆别河梁上君心亦何如江波苦摇荡
　　古意
　　鸳鸯双照水自矜毛羽齐欲寄万里思徘徊不成飞
　　长安雪后
　　腊尽怜覊旅云孤滞简书关山何处所风雪此楼居防枕三冬后还家万里余帝畿春早晩客鬓日萧疎
　　独坐
　　雪光蓄残照寒影交中堂晨兴不栉发端坐拥青裳阴搆穹宇白日薄辉光翛然闭深户顺化理归藏
　　醻魏来峰夜酌玉河楼
　　嵗晏同燕旅天涯共酒杯感时歌慷慨卜夜意迟囘残雪涵孤牖寒光上翠台茂陵多病日懐抱为君开
　　除夕酌陈井岐楼居
　　剪烛迟深夕寒尊喜近牀椒花怜共客爆竹忆诸郎愁转宁辞醉歌酣笑任狂乡关惊嵗尽道路入天长
　　寄弟
　　昔别莺花早重经梅栁春髙云断去鴈芳草未归人
　　彰义关送驾南巡【四首】
　　晓树葱茏月渐低龙舆光转鳯城西鹓行露肃衣冠集雉尾风髙甲仗齐缭绕紫云行处合徘徊清跸望中迷太平天子初巡守式听明庭咏醉鹥
　　东南佳气郁崔嵬直北红尘玉辇来随处春花行殿出两行新栁御堤回云连车骑千官从日照旌旂五色开圣主逺巡应阜物山禽野鸟莫惊猜
　　南狩天书出上阳遐荒云马贡糇粮千门警跸晴烟緑一道新堤晓雾黄瑞气夜分浮翼轸衮衣春色照衡湘谁从齐晏逰观对不数韩休有諌章
　　玉劒金戈拂晓霜初程应计到良乡霓旌夜卷星辰动雾辇春行草木香麋鹿乍惊陈虎贲风云长为防龙骧敝袍愿作归朝舞早听懽呼委佩长
　　发张家湾
　　囘首都门道停桡埜水头沙明回古寺树转抱江流北极黄金殿南天防鹢舟青山他日梦遥落五云逰
　　天津
　　海水无南北潮声日日来归人今海外乡信寄潮囘



　　北观集巻三
　　钦定四库全书
　　北观集巻四
　　明　邱云霄　撰
　　燕稿
　　再到京师
　　万里风尘剑独存五云深处拜天阍凡才自愧东方朔待诏空懐金马门鬓发已非前日月蓬瀛真是别乾坤九溪簑笠闲矶钓流水桃花怅旧源
　　早朝
　　鸡唱平明下玉楼鹓行初定佩声收光摇云殿金莲起曙转星河瑞影流翠羽扇回分鳯翼紫烟香满拥螭头不才地隔慙疎逺几度天阶近冕旒
　　题慕椿巻
　　日落瑶池芳树辉舞衣空拂玉尘飞防囘树下婆娑梦月满团阴夜鹤归
　　观太庙
　　古柏阴阴拂御墀新宫翼翼接衡玑百王礼乐昭今制列圣雍熈揔盛时俎豆万方归禹贡朝廷千载仰尧思陈阶舞列虞风动游篆帘通瑞影移香引黄流浮玉瓒音含瑶瑟奏朱丝层栏螭拥天阶逈复道牺庖露幕垂丹碧绚观慙每问徘徊清禁喜归迟文谟武烈开麟趾玉振金声想鳯仪自愧冠裳非小相偶承恩渥暂追随
</div>
    <div class="pagination">
<a href="止山集南行集东游集北观集山中集_page5.html">上一页</a><a href="止山集南行集东游集北观集山中集.html">1</a><a href="止山集南行集东游集北观集山中集_page2.html">2</a><a href="止山集南行集东游集北观集山中集_page3.html">3</a><a href="止山集南行集东游集北观集山中集_page4.html">4</a><a href="止山集南行集东游集北观集山中集_page5.html">5</a><span class="current-page">6</span><a href="止山集南行集东游集北观集山中集_page7.html">7</a><a href="止山集南行集东游集北观集山中集_page8.html">8</a><a href="止山集南行集东游集北观集山中集_page9.html">9</a><a href="止山集南行集东游集北观集山中集_page10.html">10</a><a href="止山集南行集东游集北观集山中集_page11.html">11</a><span>...</span><a href="止山集南行集东游集北观集山中集_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
