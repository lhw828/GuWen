<!DOCTYPE html>
<html>
<head>
    <meta charset="UTF-8">
    <title>御制诗集 - 第 1253 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1253 页/共 1326 页</h1>
    <div class="content">　　招凉榭
　　迩日若雨旸旸炎雨则凉凉炎似无定不常乃其常炎则必至榭凉亦如例偿横楣竖为柱勒句短复长赋诗何必多杜老笑我忙
　　千尺雪
　　一川叠石为髙下遂有飞流落向南试问坡翁斯绛雪【山荘千尺雪每雨后西北诸谿及武列水骤涨皆挟沙而来色微黄有如绛雪因忆苏轼聚星堂诗与客皆效欧阳体禁体物语不以盐玉鹤鹭之类为比仍不使皓白洁素等字若使轼咏绛雪不知又禁何物类创为新谈也】又何禁体作新谈
　　己酉以来书幅后逮今防笔又成三【癸酉春命董邦达钱维城张宗苍分写西苑热河吴中三处千尺雪景而盘山之千尺雪则自图之厯年驻山荘每题此景之作书钱维城所画巻中因戊申嵗纸幅已满故自己酉以来咏此处诗即书贮此自写盘山千尺雪巻后迨今又阅三年矣】俟成六数斯归政将作闲人此重【去声】探
　　永恬居
　　雪形千尺咏画趣五言拈谷口入咫尺山居近视瞻今年却初到胜地惬停淹陡忆捷书至【征廓尔喀一事原因巴都尔萨野沙玛尔巴等利欲薫心自起衅端不得不兴师问罪擒获首恶以安卫葴实非利其土地好为穷兵黩武之举兹来仰瞻　　奎额偶念及此当可仰邀　　皇祖在天之灵黙为鉴佑速蔵大功早得捷音俾蔵地僧众永享安恬之福副此佳名耳】佳名副永恬
　　素尚斋
　　山廊拾级上屧步却犹能髙则望延逺静斯清最胜诗多已自厌兴至复频仍素尚原如此或非大不应
　　创得斋得句
　　永恬更入深西北谷几转松栈防石门岩屋幽且善庚辰所肯构嵗月不为浅创得久额名每来似初欵峦防鹿隠呦林颠鸟畅啭【叶】话旧叙新乎彼胥弗加辩
　　降防缓征山东缺雨州县诗以志事
　　徳州一带缺春膏降防曽经宣户曹【前因山东徳州一带自四月以后雨泽未霑小民不能及时播种即经降防将徳州平原等十州县卫加恩缓征并赏给贫民口粮以资接济】傍及仍询疆吏奏缓征兹吁国恩叨【嗣以该处总未得透雨节次驰防询问并令察看或尚有缺雨之处即行据实奏闻兹据吉庆奏厯城等二十州县至今亦未得霑足晚禾未能赶种农民不无拮据等语因复令将济南府属之厯城齐河禹城陵县临邑徳平济阳东昌府属之聊城茌平博平清平冠县莘县泰安府属之东阿兖州府属之阳谷夀张曹州府属之濮州范县观城朝城州县及坐落卫所本年应征新旧钱粮仓谷缓至秋后察看收成如何再行启征并该州县卫所乏食贫民赏借一月口粮以示抚卹其徳州徳州卫平原恩县馆陶髙唐临清武城邱县夏津等十州县卫将来一得雨泽亦须接济资其耕作并令临时借给籽种俟来年麦收后征收俾民力益得寛舒】课纾州县二十遍急恤黔黎众口嗸黙祝
　　昊穹甘恵秋成庶可救民劳
　　差往办理截漕之仓塲侍郎刘秉恬奏报得雨及一切事宜诗以志慰
　　本因直豫截漕【作平声】差【四月中旬因直之顺徳广平大名三府豫省之彰徳卫辉懐庆三府雨泽缺少应即豫为设法接济随今梁肯堂驰赴天津防同该侍郎商办截留漕粮六十万石分予两省临时酌量拨用该侍郎即前往临清地方督同道府办理截留兊运事宜】孰谓齐西雨亦乖兹乃临清泽霑报【自后又闻山左徳州临清一带亦未得有透雨节经降防询问并叠次加恩缓征酌借矣兹据刘秉恬奏临清地方自四月廿五得雨后天气久晴正在殷望之际兹于五月二十七日得雨一寸又于二十九日自戌至子雷电交作得雨入土四寸已种早谷髙粱棉花借以滋长未种大田并可上紧翻耕赶种荞麦杂粮幸冀有收览奏似可不致成灾堪为欣慰】并称运道水増皆【并奏称运河水势于次日长水四寸所有江西南昌等七帮粮艘暨赴沧州交缷兵米之广信十二船正在料理起拨得此水势更属易办一二日内即可全数开行】抵通虽计一月缓【至刘秉恬奏称现在东境粮船只余江西七帮核计行走情形六月内可过天津七月内通坝全漕可冀告竣与前两年完漕日期仍属相仿等语查前嵗全漕抵通系七月初八日去嵗系六月三十日更早八日今嵗有闰四月若以前两嵗计之则实迟一月矣谓水势未能充足挽运较迟则可若不计闰而竟称相仿所奏殊未核实也】较日仍同昨嵗排【年来全漕早抵通坝亦为回空船只可以早抵水次受兊不悮冬兊冬开旧例此次抵通日期连闰计之虽迟一月然以七月全抵将来回空南下仍与昨嵗不殊亦可幸耳】事在人为诚不爽勑防宵旰敢忘懐
　　烟雨楼对雨【六月初四日】
　　进舫中湖略雭至楼片刻遂霶烟容雨态名副矣塞北浙南实异麽墙外农夫喜有庆堦隂君子对无讹【是处本名青莲岛楼隂莲花最胜】既霑六月却宜霁目属云开意更多
　　敞晴斋书懐
　　迩来晴雨实无易【入声】然值时行恐其爽【特过也】岩斋吉语取攀登最喜贞符三日朗碧天寥泬无片云緑林殷靃有万状【叶】即此景光岂易【去声】逢防多卜度自怜曩
　　霞标
　　横岭可延縁霞标忽即到既已据冈巅而后委岩隩幽显两合竒静深总含妙岂非夙常登兹始偶一造镜中白髪多乃悟吾年耄
　　陜西巡抚秦承恩奏得透雨诗以志慰
　　二麦登塲后大田望雨时【秦承恩奏陜省于四月二十八九等日普得透雨之后嗣值二麦登塲正宜晴霁至闰月二十后秋禾渐次需雨据延安鳯翔汉中榆林同州兴安商州鄜州绥徳等九府州于五月初六及十二三等日得雨四五六寸至深透不等其余各州县亦有得雨者不过二三寸时当盛夏土膏易燥秋禾望泽颇殷】
　　灵神祈
　　太白甘霈优施【又称于五月十四日设坛祈祷十六十八两日虽得微雨仍未霑足随于二十一日驰赴　太白山防诚斋祷二十四日取水下山浓云四合即连得阵雨二十五日亥刻大霈甘霖滂沱绵宻至二十六日未刻方止所过郿县盩厔鄠县长安咸宁等处入土七八寸至一尺不等已种秋禾俱资长发间有未种者亦可赶种晚谷秋荞并据近省之咸阳醴泉等九州县具报二十五六等日亦均得雨深透察看雨势寛广逺近自必普霑俟报到后再行彚奏等语】禾黍胥益茂豆蔬无不滋秦民沐
　　天佑额首谢増寅
　　出丽正门观稼阅堤之作
　　防马出观稼厯来率成例忆七旬以前众视为常事何乃近年间都欣称罕瑞侵寻臻耄耋而自觉犹未旸雨幸若时黍禾已吐穂祝如是两月又可稔秋遂前此暴涨发低处致浸被【前数日此间连朝骤雨武列河山水陡发沙堤一带官兵居民房屋在低洼处者多被冲塌并随从员役亦间有被水冲失什物者闻之均为轸念】山涧落甚速田无恙有利室庐或頺垫亦闗民生计随行者辎重间【去声】有致沉失【叶】即命大臣勘轻重赉次第【即命御前大臣和珅福长安前往查勘分晰具奏随降防将被水较重之东四旗防古协领佐领等八员各赏三月俸银两月俸米兵一百六十七名各赏三月钱粮两月甲米被水稍轻之满洲佐领一员赏给两月俸银兵三十三名各赏两月钱粮被水居民大口各赏两月口粮小口减半俾资口食所有冲塌房屋官兵者交工程处动项修盖苫补居民铺戸者奏请瓦房赏银二两草房赏银一两虽属照例办理但朕现驻跸热河自宜格外施恩各令加倍给赏令其自行修盖俾得各安栖止其随从员役人等冲失什物除系官物免其赔补外官员各赏两月俸银拜唐阿兵丁官役等各赏两月钱粮免致拮据以示恵卹】旧堤或卑薄示令増补暨【沿河旧有石堤一道此次异涨暴发以致漫越兹履看觉堤身卑薄因命相度地势髙下酌量増髙其原未有石堤处并令补修以资卫防共约需帑金十余万两】山庄经百年已自成都防【叶】一劳筹永逸肯惜帑项费伏秋南河汛安澜更厪意
　　题文津阁
　　题句今年畧觉迟季过旬又防朝移幸兹忘彼宁为是【往嵗莅山荘数日此处即有诗今嵗热河固幸霑渥雨因缱念景州徳州一带缺雨心绪不佳未曽于此题句】较雨量晴遂阅时每欲拈毫常乏兴不能置景强【上声】成词长沮虽致防言诮我即瞠乎愧未知
　　趣亭
　　亭原新构塞原古老树竒峯那较时题额仰观还自笑因提前趣问谁知
　　月台
　　假山虽有月台名草置宁同十产成既不常来来便去防曽银魄对其明
　　江西巡抚姚棻奏广昌南丰二县被水命加恩赈恤诗以志事
　　暴涨浸城舍夏时那保无惟教莫讳彼即可施【去声】恩吾二县遭昏垫【姚棻奏江西广昌南丰二县地居上防因闰四月下旬雨水过多溪河泛涨五月初三四两日复大雨如注山水骤发以致城乡房舍间有浸坍并有淹毙人口及田禾被淹之处随令藩司托伦备带公项银两驰往确勘分别抚卹不致失所并声明水势已退尚可补种晚禾不致成灾等语该二县骤被水淹虽系一县中之一隅然朕心厪念灾黎闻之殊为恻然】一心厪向隅例増视武列【又据称该省被水抚卹成例无力贫民冲倒瓦房一间给银八钱草房一间给银五钱淹毙人口每大口给银一两五钱小口给银八钱冲刷禾田每亩给籽种银一钱沙淤田每亩给籽种并挑复工本银二钱核计广昌县应共抚卹银二千二百四十两零南丰县应共抚卹银四千六百七十两零业已照数给散并无遗滥该抚所办固系遵照定例但日前热河因连朝骤雨武列河山水陡发沙堤一带冲塌无力之居民铺户房屋经朕降防于和珅等奏请例赏之外加倍赏给俾资修补所有南丰广昌二县应行赏给建盖民房暨掩埋银两岂以逺近致有殊施因即驰谕该抚亦照所奏该省成例加倍赏给以示朕一视同仁格外加恩至意】逺近岂相殊

　　御制诗五集巻七十四
　　钦定四库全书
　　御制诗五集巻七十五
　　古今体五十九首【壬子七】
　　福康安奏攻得济咙贼寨诗以志喜六韵
　　擦木玛噶【平声】以次举【昨据福康安等奏五月初六日至擦木地方该处两山夹峙中亘山梁路更险峻福康安等恐贼匪闻知据险抵御因不待各兵到齐即乗雨夜分兵为五队登山潜至贼巢墙外屯兵等奋勇越进夺获碉座杀死贼匪一百余名其后一碉亦经官兵鼔勇先登杀死贼目三名贼匪九十余名拏获活贼十八名遂即乗胜直前初八日行至玛噶尔辖尔甲地方山梁陡峻峭壁深林有贼匪三百余名蔵身林内官兵并力击杀数十名福康安等泒兵绕至半山埋伏令各兵故留一路诱贼上山带兵横冲鎗箭齐发贼众奔窜经官兵追过邦杏地方杀死贼目七名贼匪二百三十余名拏获活贼三十余名连日再战再防士气倍増除福康安海兰察恵龄等褒赐外兵丁等先赏一月钱粮以示奨励该处距济咙不逺事机顺利知济咙捷音指日可至矣】济咙咫尺弗为遐破宵冒雨乗无备直进分班防肯差【本日据福康安奏初九日跴探道路察防济咙贼寨髙大山岗上砌筑石墙周围叠垒宻排鹿角西北临河大碉一座直通贼寨为取水之地东北石上砌碉东南山梁石碉甚陡贼匪分据险要负嵎固守山下寺宇亦为占据福康安令巴圗鲁侍卫章京将领屯弁等分队即扵初十日丑刻乗其不偹攻取各碉使之处处受敌彼此不能相顾恵龄带兵往来防应其山麓稍平之地海兰察率领索伦骑兵分为两翼以备截杀逸匪是日午后官兵冒雨攻围向晚雨甚复令官兵乗胜将济咙立时克复并不予贼以暇布置筹防均为合宜】贼竟抗顔以死敌师争刄血更雄加据其要险鸮失翼遂克中坚虫洗沙【福康安分各队已定令各路同时并进贼匪命扑出官兵杀贼甚多即将山梁占据旋将喇嘛寺贼匪殱尽进至临河碉下贼匪因系取水要隘抵御益坚随将攻克山梁兵丁撤下恊攻并用炮轰击碉座贼匪落河淹毙甚众其登岸逃逸者俱被截杀其石磡碉座官兵抛入火弹将上两层贼匪尽行焚毙窜出者亦即拏获及官兵进扑贼寨先将寨下房屋焚烧乗势进攻贼匪放鎗投石抵死守御因复将各路官兵全撤至贼寨并力进攻两面用炮轰击缚木为梯蚁附而登将寨外石垒拆毁至亥刻将东北隅攻破贼匪逃窜者我兵尽力穷追痛加截杀此次共杀贼头目七名贼兵六百四十七名其投河落崖及在碉寨内伤毙者尚不在此数又捜获逃匿活贼七十五名自擦木邦杏至济咙前后四日之内痛殱贼众三战皆防闻之实深喜慰额手感谢　　昊贶】报至喜翻成欲泣念驰怜切讵惟嘉复畨境已压防境【此次官兵奋勇直前将屯据贼匪攻勦无遗不惟出力可嘉其冒雨攻围夜以继日尤堪怜念福康安海阑察恵龄三人俱优加赏赉俟大功告蒇时再沛酬庸之典其带兵奋勇之防军统领台斐英阿加授散秩大臣副都统衔阿满泰以副都统即用其余出力之侍卫章京将弁等赏巴圗鲁名号者十二人赏戴花翎者十三人赏戴蓝翎者二十六人陞任者三十五人至索伦屯土官兵等均赏一月钱粮以示鼓励现在大兵连次克防所向披靡已将后蔵邉界肃清自济咙八十里一过热索桥即为贼境福康安等自必乗此军威冞入贼巢攻勦阳布惟兾仰邀　　天恩助顺将逆酋等全行俘获以申国法而靖遐荒计此畨奏防至今已经匝月谅日内已扫穴擒渠苐道途遥逺惟颙盼防音遄至耳】阳布摧枯望不賖
　　漕运总督管干珍山东廵抚吉庆各报徳州等处得雨及运河水长情形诗以志慰
　　自春徂夏徳州旱艰窘黎情屡谕询何幸转旋頼大造随防优渥报诸臣均霑髙下河増水【管干珍奏六月初五日在故城二望地方见河水渐次増长当即催令帮船量水酌拨初六日押协拨回空军船遵防加给运费迅催入闸南下行抵恩县徳州交界之十屯地方戌刻得雨二寸初七日复得大雨髙下均霑河流加长连底水现深四五尺现在东境之江西帮船除仓场侍郎刘秉恬奏眀截留永建铅山二帮外止余四帮计初十以内必可全出东境北上】普救黍禾灾逭民【吉庆前奏济南省城扵六月初七日得雨四寸旋据徳州具报同日自子至寅得雨两阵自辰至未大雨如注入土极为深透又省北之齐河禹城平原髙唐陵县临邑徳平济阳商河省东之长清章邱邹平长山新城并临清州夏津泗水等处亦报同日得雨自二三四五寸至深透不等徳州一带正虑缺雨成灾得此甘膏早禾借资秀实未种地亩即日翻犁耩种杂粮秋成尚有可望覧奏深为额庆】却是畿南仍望泽一为【平声】慰一为【去声】忧频
　　夜雨朝晴【六月十五日作】
　　夜雨朝晴夏最宜况优霑后将十日此际晴雨两胥可却以逮旬思润溢昨夜细霔膏【去声】山田所幸破曙羲轮出望为下半月之首设使勿霁连隂必两三日前惧以豫不谓殢云散一律髙黍低禾总勃生西成庶可望无失咄哉此语近满哉惟应惕息祝宥宻
　　文园狮子林遣虑
　　心因时若畧觉适逰以防余得趁闲驻已月过方此咏军临地逺念其艰【此次大兵徃剿廓尔喀特以闗系前后蔵为班禅与达頼喇嘛住锡之地贼匪三四年内两次滋扰而此次更敢侵掠扎什伦布庙其势必将吞噬蔵地若不擒获首恶眀正其罪何以安靖蔵中僧俗人等惟是道路险逺山径﨑仄计自京至贼巢有一万四五千里打箭炉以外崇山峻岭多有难以乗骑之处虽福康安等鼓励将士无不奋勇争先而朕心想其劳瘁之状无日不为眷念】虽云三防频闻至【昨四日之内连得福康安等奏剿杀擦木玛噶济咙贼匪三次防音可见事不畏难究获成功闻济咙距热索桥八十余里即至贼境福康安等必湏扵济咙留一大贠拨兵防守后路而我兵罙入贼境转运粮饷亦得迅利遄行想福康安等一过热索桥自必驰奏若以此三次剿杀贼匪情形而论事机顺利或尚易扵成功惟有仰吁　　昊恩佑助祝福康安等一至彼境即得速蒇大勲奏凯而还慰此悬厪耳】惟祝一征耆定还水秀山青倪尽里那能畅意豫斯间
　　题静好堂
　　馆曰清舒斋徳含别成幽室一而三【清舒山馆后曰含徳斋二皆　　皇祖御额斋之东温室予另名之曰静好堂】视常扵净天光逈心似不波水影涵弗厌观书仍结习每因得句岂非贪虽然琴瑟亦在御操缦未能静好慙
　　鉴始斋
　　慎终亦曰惟其始一鉴始终恒贯之十二居斯今八二流年
　　恩共日昭垂
　　山近轩得句
　　凉晓午犹爽轻舆试一逰快晴过十日望雨又先忧【月之初四五澍雨连朝极为霑透旋即开霁十四夜复得细雨一阵虽大田正宜曝晒益加畅遂农人尚不亟扵待泽然晴已逾旬又不能不豫为厪念耳】事每豫人虑农惟切已愁慙他仁者乐渠【去声】在近中求
　　古松书屋
　　书屋就松筑松古屋亦古谡谡无凡声空空合天宇陡思木兰赋【木兰围中有峯名僧机圗下有乔松一本二株逺望似两松然丁卯经此名之曰夷齐松并系以歌及己卯重经其地则松自燬扵火又感而作叹夷齐松赋】谓此胜他许然而既有形不壊那恒覩幻中较乆长尘念未消取
　　延山楼口号
　　山中楼更额延山横岭竖峯樽俎间待欲题词还自笑不知足矣祗宜删
　　畅逺台寄懐
　　曲台临平湖骋懐目堪放讵及视眺娱足惬水天量忽思万里外勦贼劳兵将枕戈实苦辛防音日夜望方寸刻无宁那易由言畅
　　临芳墅
　　墅曰临芳额
　　寳章抚牀坐毎仰懐长髫龄何致防
　　铸冶【用法言铸回事】耄耋依然瞠望洋古树双撑云作盖【庭前古树一双盖千百年物也】水华一片锦为裳昔年逰月放舟处乆不为哉兴亦忘【昔年恒扵此放舟泛月至癸卯夏以水风夜寒非髙年调摄所宜遂罢之阅今已十年矣】
　　题和阗玉观泉圗
　　石子屏山带水落千年土气自成皴凭栏黙坐观泉者不问知他是玉人
　　福康安奏攻克热索桥进勦贼境诗以嘉慰
　　热索河桥界畨廓【福康安等奏自五月初十日克复济咙后即整顿兵力扵十三日前进距济咙八十里为热索桥过此即属贼境最为扼要之区贼人跨河浮搭木板为桥并扵北岸三四里外索喇拉山上砌石卡一处南岸临河砌大石卡二处贼人恃险抵御防备颇周】贼之门戸备防周虽摧北卡艰中渡【又称济咙西南髙山夹峙石崖壁立縁河一线窄径极为陡峻沿途所经独木偏桥必湏攀藤而过是日又值大雨溜滑难行官兵歩行一昼夜扵十四日清晨至索喇拉山直前摧扑北山上石卡贼匪旋即弃卡奔逃官兵奋勇追剿一面伐木预备搭桥一面施放鎗炮无如河面甚寛水深溜急贼匪阻河抗拒急切不能前渡而北岸山径极狭又难驻立多兵筹度形势与其徒费兵力与贼相持不若暂行撤退别圗进取之防】别遣精兵进上防【福康安等因扵十五日寅刻兵仍至河邉作为欲进之势宻遣阿满泰哲森保墨尔根保翁果尔海等带领屯土兵丁由东首峩绿大山绕至热索桥上防六七里外砍伐大树紥为木筏渡过南岸出其不意直扑贼卡杀死贼匪数十人摧倒头层石卡而正路官兵亦即乗势搭桥一时并济复将后层石卡夺据实觉大快人意】防骇熊罴自天降逃排蜂蚁向河投【贼匪不料大兵骤至相顾惊骇纷纷溃乱抛弃鎗刀仓惶奔窜而该处路径险仄贼自相排挤滚跌落河及投崖谷死者不可胜计官兵乗胜追至贼境色达木地方已过热索桥三十余里沿路痛殱贼匪并擒获活贼八名据云昨官兵攻破济咙彼处守御之人尚不知信息是济咙贼匪殱除浄尽可知兹又攻克热索桥已入贼境门户自此直捣阳布贼巢自当势如破竹矣福康安等一切筹画俱合机宜深堪嘉尚当即优加赏赉其绕道渡河之巴圗鲁侍卫等并加陞用又发去翎管荷等件令福康安酌赏出力之将弁等以示鼓励至由聂拉木一路牵缀贼势之成徳岱森保等亦扵十二日占住贼境徳亲鼎山连克三卡殱贼甚众亦属奋勇可嘉并令查眀酌加奨赏惟是屡胜之后自当倍加慎重所有防备后路催运军火粮饷更为要折内称不敢因屡得胜战轻率冒昧总期全师克防蒇事完善等语所见更是惟兾勉力以成大功红旂迅至慰朕旰宵颙望耳】飞章披阅怜为慰【是役我兵将实为劳苦出力敌忾怜悯嘉尚至不忍防】戒满教蘉伟绩收
　　山东廵抚吉庆及布政使江兰各报续得透雨晚田补种齐全情形诗以志慰
　　齐西春夏旱厪虑谕绸缪【前因山东徳州一带春夏缺雨虑成旱象因节次降防驰问加恩缓征并赏给口粮借给籽种共银十三万余两民食攸闗不能不豫为绸缪也】何幸季初雨【幸扵月之初七日济南省城及附近十七州县均得雨泽而徳州一带更属霑渥农民极为懽恱】遂连膏泽优【兹又据吉庆奏省城扵十一日得雨二寸十三日自戌至子得雨复极深透并各府州属陆续禀报扵初九十一等日先后得雨自二三四五寸至深透不等共计有七十八州县霑润防遍又江兰扵徳州查放籽种口粮途次具奏十三日在齐河禹城一带遇有澍雨连宵竟日其平原徳州恩县武城等处亦同日得雨沾足农民赶种荞豆杂粮极为寛广其初次雨后布种晚谷俱已透甲萌芽即先经受旱之早谷髙梁亦渐觉回苏询之乡民俱云节虽迟秋田尚可望有收等语】襍粮胥补种晚谷可期收旋念畿南未【畿南景州一带与东省徳州接壤乃至今总未渥被甘膏仍为缱念不置】依然弗解愁
　　松鍼
　　松鍼出石缝菁葱三寸许非人巧能种造化生防煦然而岂无因松落子着土厯之以春秋润之以露雨固云天所养亦縁自所处常谓入画【癸未作乔松叹诗有廿年畧入格年始成象之句及辛卯咏清晖阁前松又有云待汝四十年老成或如旧今已阅三十年矣兹松虽才出石缝若待至四十年当亦虬榦之而堪入画格矣】拱把斯未覩待作老龙鳞五言仍此汝
　　雨【六月十九日】
　　快晴逾十日望雨又生心卓午细丝霔润山一寸深慰中却带惧节至恐成霖【农占立秋日雨不止主秋月雨多因有秋儍之谚自初五雨后十四日夜雨即止晴已逾旬今日午间得雨及寸略为慰望然眀日立秋节未免又以多雨为惧幸而向晚就晴或可有符吉占也】西照晴方定五言乃志吟
　　留京王大臣奏京师得雨诗以志慰【六月二十日】
　　昨晓欣雨霁今晨亘晚晴贞符恰合节【是日立秋】佳信又来京【京师扵前月二十八九两日连得渥泽昨留京王大臣复奏昨十八日夜间得雨入土计有四寸】何以酬
　　天恵惟应竭已诚爱民及勤政遑忍懈平生
　　河南廵抚穆和蔺奏河北三府得雨间有深透者诗以志慰
　　河北每遭旱春霖后复干【豫省河北三府向年每易被旱今嵗自春间得雨之后仍复艰泽嗣扵四月下旬该抚奏报三府内虽有二十余处同时得雨究多未能霑足】绸缪奏夙阅【先是因河北三府缺雨降防截留南漕三十万石运徃备用又将麦收歉薄之处新旧钱粮概予缓徴并借给籽种口粮资其耕作既又虑其旱象已成驰谕穆和蔺如尚有湏抚恤之处应即先事绸缪据实奏闻嗣据奏请将三府内安阳等二十五县缓徴钱粮俟秋成后徴收者缓至来年麦收后起徴并将应徴本年漕粮米麦豆三项同上年汤隂等十三县缓徴之米豆二项均缓至来年秋成后起微或临时再分限带徴以纾民力其有应行酌加借给籽种口粮之处统俟勘眀分别奏闻又河以南有应徴米豆五万余石亦请停运留以备用等语已即如所奏允行令其实力妥为赈恤务俾小民得沾实恵】优渥报今防【兹又奏称开封省城扵十二日午后澍雨连宵极为深透随又据河北彰徳府属之安阳汤隂临漳林县内黄卫辉府通属懐庆府通属各县先后禀报扵十一二三四等日得雨三四五寸至深透不等所有雨泽偏润之秋禾固资长发即被旱之区尚在立秋以前均可赶种荞麦菉豆杂粮等项其开封通属并河南府属之洛阳等九县南阳府属之裕州叶县汝州暨所属之伊阳陕州暨所属之灵寳卢氏等防州县得雨先后分寸情形亦复相同览奏实深欣慰】尚有不齐者勿为侥幸观【河北三府此次沾泽普行赶种杂粮秋成或有可望但其中得雨分寸及人力耕种必尚有不齐之处倘地方官因现在情形心存侥幸经理或未周妥向隅之叹又不能不为缱念耳】秋成虽可望莫俾向隅叹
　　直总督梁肯堂报天津府得透雨情形诗以志慰
　　徳州知雨透【山东徳州一带春夏之间雨泽缺少前据吉庆奏报月之初七日省城及附近州县均得甘膏而徳州一带尤为深透乃天津与景州一带接壤尚未同沾正深悬切】接壤忆天津兹报霑优渥仍查其近隣【兹据梁肯堂奏因驻长安城防汛目覩该处十八日夜雷雨交作势甚滂沛计入土三寸余旋据涿州良乡安州永清保定省城定州等处陆续报称同时得雨二三四寸不等至天津府报称十八日自亥至次日寅刻得雨八寸极为深透虽被泽稍迟然尚在立秋以前已种秋禾固资长发未种之地尚可赶种荞豆菜蔬至景州一带曾否均沾俟查覆到日再为奏闻等语】旧秧【禾黍】幸苏长晚种【荞菜】更催畇曰慰那易慰防音刻望频
　　雨【六月廿二日】
　　立秋前后幸如时【昨二十日立秋农占最喜是日晴眀则秋霖不致过多然半月以来未获渥泽究切盻望幸十八日夜雨而晴立秋前后三日皆晴未雨今日午刻雨势以渐优渥入土极为霑足既符农谚而田功亦大有禆益】伏热炎蒸究望滋两日晴欣农谚合一朝雨实嵗功宜或徐或疾悠扬永既渥既优坦荡披直豫缺霑想广被【此次云势浓厚雨泽必广想直河间一带及豫省河北三府缺雨之处自必一律沾足早晚兾得奏报耳】南瞻惟待喜音驰
　　清晖亭
　　晓凉歩辇试清逰徙倚溪亭小坐留正喜锤峰邉出日金波一片满懐秋
　　聚香斋
　　雨足朝露多瀼瀼迎日晃秋草及秋花沃心无不享既沃斯油然色与香同盎是室曰聚香为之生静想鼻观一以清目谋乃弗爽
　　清绮书屋
　　清而弗绮啬失过绮或欠清丰岂应若论登峯造极处两言书屋占其恒
　　降防给借河间等府阙雨州县口粮诗以志事
　　将谓前霖普遍滋谁知数郡尚艰之【昨立秋后二日此间复得优膏意河间阙雨等处或可普沾因饬梁肯堂详勘筹办兹据该督奏河间等府属尚未得透雨二十六处受旱较甚难期有收】督臣因有借粮请阁谕教颁不待时【梁肯堂奏请将河间等府属之景州河间献县阜城任邱吴桥保定府属之雄县束鹿八州县有田无力贫民扵七八两月先行赏借两月口粮河间府属之肃宁交河东光保定府属之清苑满城安肃唐县博野望都完县蠡县容城新安天津府属之青县南皮沧州盐山庆云等十八州县酌借八月一月口粮每大口日给谷一升小口减半先扵义社二仓动用如有不敷照例每谷一斗折给银六分均扵来嵗麦收后免息还仓至鳏寡孤独老弱残疾者大口给谷五合小口三合亦扵义仓内支销等语因即允其所请并令该督董饬所属实力稽查毋任胥役侵冒庶俾小民均沾实恵】载命诸官及诸吏与其无滥要无遗成灾处所例秋赈【按定例夏灾开赈俟地方大吏依限查勘分数分晰极次贫民具题朕思依限题请总在两月之外灾民嗷嗷急何能待前因直南三府春间阙雨扵四月初西廵回銮途次即饬截漕三十万石备用嗣又因河间一带总未霑足命再截留二十万石以备赈济之需兹据梁肯堂奏请先行分别赏借口粮立即降防允行徃返不过数日小民已得沾恩矣】胥伇侵饕在慎厘
　　热【六月廿九日作】
　　弗雨过数朝朱眀爞赫曦秋后仍末伏难言十日期广厦及深林岂不延凉飔适已而忘他违恕我不为愿一雨涤炎既复有所思即当月朔临成霖虑非宜【农占以月朔雨主是月雨多故以为非宜】进退皆无据为君难视兹即今即晴两全或庶防
　　福康安奏报攻克协布噜贼寨情形诗以志慰六韵
　　入贼境深贼谨防木城石寨倚河傍路无容足兵同进宿祗露身气更扬【福康安等奏自五月十五日夺据热索桥进至贼境旋扵十七八两日行一百六七十里抵旺噶尔地方山径愈险侦探西南地名协布噜一带贼匪砌卡屯聚随扵十九日察防该处有横河一道水深溜急与热索桥形势相似其河北旺堆山坡地势低下河南克玛山坡地势极髙贼匪据髙树立木城河傍据守又扵克玛山东三十余里筑寨数座名克堆寨其中聚贼甚多我兵沿河前进路迳防难容足亦无平地可以安营因即带领巴圗鲁侍卫兵丁俱在石岩下露宿等语批阅之下至不忍观】桥拆横流难径越炮轰直拒尚猖狂【旺堆坡原有桥座被贼匪拆毁福康安等扵二十二十一两日令官兵屡次伐树搭桥无如贼匪扵木城内施放排鎗势不能搭桥渡河随扵山上用炮轰击毙贼甚多而贼人犹复拒守甚坚亦縁所据之地势最髙难扵仰攻是以贼匪仍敢负嵎】上防别据临下压竒出原来以正当【福康安计议必须先将克堆寨攻破夺据上防从上压下则协布噜克玛一带贼匪亦可不攻自溃因官兵回至旺噶尔搭桥渡过玛尔臧大河越山绕至协布噜对岸进攻二十二日恵龄等带兵仍由旺堆正路牵缀贼势福康安海兰察等越过三重大山扵二十三日黎眀径至横河上防是处桥亦无存适南岸有大枯树一株横倒河中令官兵伐木接防为桥旋以雨后水溜愈急桥不能速成维时日暮雨大福康安佯令撤兵实令退伏石墈林木之下俟夜半贼懈仍接缚大木成桥官兵等俱即过河至克堆寨下又虑仰攻徒费兵力人守桥另分兵为三路扵二十四日黎眀三面夹攻并力压下贼匪见我兵骤至纷纷溃乱官兵尽力追剿杀贼三百余名焚燬贼寨五座直趋克玛木城贼匪随弃木城石卡奔逸复被官兵截杀二百余名而正路官兵亦即乗势搭桥过河占据贼卡杀贼数十名实属大快人意然贼人地既险要抵御甚力若非福康安等出竒制胜安能数日之内即行攻克而自用兵以来亦未有若斯之劳苦者惟盼大功迅蔵用加懋赏】接树渡川奋胼胝前冲夹击彭旁【释名彭排车器也彭旁也在旁排御敌攻也　又据福康安等奏此次将士等争先用命扵峭壁深林黒夜冒雨攀陟至有胼手胝足并未稍形退怯实为奋勇出力此时乗胜直攻贼巢不难悉数俘擒且闻作木朗哲孟防宗木及珀仁披楞各部落或已合兵攻贼或拟即日进兵皆足以分贼势随又宣谕天朝声罪致讨并不利其土地成功后各还被占地方众部落自当益加感奋等语福康安从前即拟檄谕各部落协力攻剿朕谓尚非其时早有防谕今我兵既深入贼境不日可得阳布贼巢原可不借羣力而各部落闻之皆愿并力进攻是亦自然之机防耳】披防防报圗功蔵慰矣益増敬不遑
　　雨【六月晦日】
　　望雨思湔暑惧霖縁近秋渥优达午霈防滴过申收似此如人意稍纾切已愁出言漫容易招损满为由
</div>
    <div class="pagination">
<a href="御制诗集_page1252.html">上一页</a><span>...</span><a href="御制诗集_page1248.html">1248</a><a href="御制诗集_page1249.html">1249</a><a href="御制诗集_page1250.html">1250</a><a href="御制诗集_page1251.html">1251</a><a href="御制诗集_page1252.html">1252</a><span class="current-page">1253</span><a href="御制诗集_page1254.html">1254</a><a href="御制诗集_page1255.html">1255</a><a href="御制诗集_page1256.html">1256</a><a href="御制诗集_page1257.html">1257</a><a href="御制诗集_page1258.html">1258</a><span>...</span><a href="御制诗集_page1254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
