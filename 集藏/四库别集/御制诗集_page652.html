<!DOCTYPE html>
<html>
<head>
    <meta charset="UTF-8">
    <title>御制诗集 - 第 652 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 652 页/共 1326 页</h1>
    <div class="content">　　圗抚董祥真兆祥金题玉躞锦为装缶擎三秀露凝彩缾亚羣芳风递香六百年看墨华宛嵗朝日合绮筵张虽云百事愿如意【用圗中寓意景】我愿惟时若雨旸
　　咏痕都斯坦玉壶
　　缤纷花叶翻水磨制婴垣细入毛髪理浑无斧凿痕冰心欣可在仁色表斯温典雅司空品买春且澷论
　　新正重华宫侍
　　皇太后宴
　　元正大礼贺
　　慈寜翌日重华
　　凤辇停左右承
　　顔娱永昼曽元绕
　　膝乐家庭防中茂对万年柏阶际才舒两叶蓂小部梨园呈法曲致辞总是祝
　　脩龄
　　题钱维城花卉二十种
　　红梅
　　暗香一例色微殊神解应知别具乎着粉怜伊略寒俭秾纎斟酌浅施朱
　　水仙
　　幽淡香霏莹韵花风清月白自横斜银台金盏休相拟唐突嫌他特近奢
　　杏花
　　似梅姿格傍桃柔扑鼻无香讵必羞何事孤山老和靖一般也复爱风流【林逋杏花诗有买得风流更一般之句】
　　玉兰
　　迎春树树绽芳防兰想清香玉想姿却以诗人称木笔侵寻夺席笑辛夷【辛夷本名木笔而诗人有以咏玉兰者然玉兰寄枝用辛夷体花瓣尖锐与辛夷同拟以木笔亦未尝不可也】
　　樱桃花
　　素英如雪着枝繁转眼瑚珠可扪却笑风流裴仆射雨晴履迹绕南园【张籍有和裴仆射看樱桃花诗櫽括其句】
　　贴梗海棠
　　渊材何必恨无香一体春风也自芳似惜垂丝特柔态别教贴梗示微刚
　　李花
　　春园放萼许同桃淡白浓红态各操月下试教闲夜盼方知品格此花髙
　　牡丹
　　牡丹何独殿东风尽让羣芳鬬紫红只有无言恨芍药后来居上积薪同
　　蕙兰
　　兰先蕙后各开春比似凡葩总不伦九畹分明异百畮龙门合传始何人
　　诸葛菜花
　　脆茎大叶细花攒味与霜菘讵两般疑是南阳乐饥日草庐常以佐厨盘
　　碧桃
　　丰姿濯若态嫣然谩笑春华只极妍【碧桃有华而无实】便是西池能结实千年一熟待何年
　　黄刺防
　　休嗤有色独输香火齐称红琥珀黄底事周身多棘刺应嫌折取自为防
　　绣毬
　　鞠塲谁得近璚楼通体圆融着意柔寄语髙谈香色者可曽防破雪峯裘
　　长春
　　一花欲谢一花芳赢得长春当得忙设使交芦契深旨只应逥向大医王
　　紫蝴蝶
　　扁舒翆叶挺抽茎翅尾翩翾举若轻栩栩春驹飞不去似従石畔认三生
　　山踯躅
　　簇枝丹焰照东风二月吴山想像中【西湖风篁岭一带此花防多】翦拂便为翔凤状那能啼忘【去声】杜鹃红
　　金雀
　　有翅如飞轻且柔相扵翠雀赌风流曽无光气鉴盘様夜识应教杜甫愁
　　石竹
　　石侧防娟致冶幽有枝有叶却非脩不扵霜后看棱莭五色应迷王子猷
　　罂粟
　　墙角篱边防有情风前月底特轻盈设如可食拟真粟却叹贫家艰满罂
　　金盏
　　作盏伊谁巧铸金黄封便有可能斟侍臣欲拟南山献吾意惟钦大禹箴
　　题汉玉糓璧
　　兆瑑为圻鄂【此璧周围有瑑与他璧制略异】中仍起谷纹依然是良玉【良玉不瑑出董仲舒语】借用必元纁吉礼赞廊庙精禋荐苾芬华嚣非所贵楚圉有佳文
　　博洛尔部沙瑚沙黙特伯克进玉欛双匕首诗以志事
　　戢干西极各安居表进佉卢弗改初双器先之宜酌纳五年贡亦不为踈【是部隔和阗又二千余里癸未年曽遣使进武器亦有诗】球琳欛内铁衔定氆氇室端银镂诸以短乗长休论彼薄来厚往益懐予
　　新正养心殿
　　内殿兹宵旰寸隂复分隂流年值理纪韶祉迓来临庶绩愿咸熈益慎亹酌斟三白幸已逢【农谚正月见三白田公笑吓吓】六花兆其谌祈年昔犹昔勤政今斯今敢云此为劳此即是养心
　　钱陈羣进铜如意因成口号
　　古制朴还古色穆须知寓义有多端九州万物同如意正是为君之所难
　　新正降防酌免云南兵行所过州县钱粮及湖广贵州州县钱粮诗以志事
　　缅酋未归诚矢难中止劲旅次第彂【上年防派京营及各路兵陆续到滇备用惟原调索伦兵二千名以暂缓进勦未经起程至十二月传论派员率领前进】师应【去声】不得已直豫地广饶车马就熟轨湖南北与黔地仄川复弥兵行厯累月寜不烦闾里免赋十之三稍纾吾赤子滇南众所萃同仁更殊视连年与溥蠲永【昌】腾【越】及普洱其非经过防十之五均弛靖逆縁安民筹彼肯忘此伫凯大军回休息乐边鄙
　　题董源龙宿郊民图
　　龙宿郊民语甚竒董源嘉迹世所知香光鉴定帧首题求说不得强【上声】为词谓或箪壶迎王师尔时艺祖驾未移曺彬命往三军司龙宿民迎语何来【叶】细观画如首夏期颇有黄叶标树枝郊原未见出耕犁正民望雨龙见时两船列泊川之涯诸童揶揄扬防旗又如防河竞水嬉其事亦近请雨为画名命义似合宜诚合否乎吾犹疑郑侠绘圗此法贻此非谄也实箴规【其昌防有名虽谄而画甚竒古之语】为君者宜敬念兹北苑妙笔神淋漓吾又何能赞一辞
　　董源此圗元以前无辨及者明董其昌题帧端谓是艺祖下江南时所进御考宋史开寳七年九月命曺彬潘美将兵伐江南九年正月御明徳门见李煜扵楼下则是宋祖并未亲征江南安得有郊迎事若以为指彬美又不得拟之为龙况曺彬传叙自济江后连破江南军亦无迎师语盖其昌扵图名不得其解従而为之词耳而张丑清河书画舫则以为冩太祖登极事时董源正仕南唐何由画宋汴京即位仪莭且所图亦与受禅不类其舛更不待辨按传称龙见而雩注之者曰建巳之月苍龙宿昏见东方万物始盛待雨而大今阅图中景颇似初夏而两舟衔贯舣水次众皆聨臂舞跃彷佛古者防河之戯疑其郊民见龙宿祷雨所陈源当日命名意防取诸此夫准经作绘既胜扵传史失诬而图列民事不忘执艺以諌不犹愈扵进谄之不经乎既题长歌以辩之并附识如右
　　寛严一首
　　春温秋肃相推迁肃实严也温实寛斯有为矣非神筌运以无形惟
　　昊天垂衣出治宜体干力则未充次勉旃如春秋可独用専一寛一严犹觉偏子莫执中慎无权寛扵民而严扵官寛扵良而严扵奸防庶防乎佩韦
　　题杨大章花鸟册
　　海棠燕子
　　一枝似绢稳逰波緑叶红葩态更多疑是唐宫传小字欲従飞燕较如何
　　纒枝牡丹黄脰雀
　　弱蔓牵纒緑竹枝防姑名借学丰姿翩然小雀栖来穏却是相忘善鬭时
　　蚕豆花草荔枝蜻蜓
　　覆防縦艳不中食蚕豆无华可佐餐欵欵飞来叶间立不须认作钓丝看
　　豆花络纬
　　沿篱缀架饶野趣豆角成时络纬鸣故事漫称惊懒妇伯稠诗句洒然清【明王伯稠诗碧叶隂中络纬啼】
　　蓼花翡翠鸟
　　离披秋意称江乡轻穗临风舞欲狂翡翠飞来相较色红红緑緑雅相当
　　稻穂螳螂
　　八月西风稻熟时偏蟠长穂伙累垂螳螂本不为【去声】举吻也自欣縁倒下枝
　　秋海棠蝴蹀
　　草本何来号海棠春花一例亦无香飘飘双蝶那论此绕向丛中欲采芳
　　翦秋纱细腰蜂
　　秋风凉矣弗须罗更费工夫翦则那只有细腰蜂不去酿成冬蜜欲封窠
　　野蔷薇子规
　　淡白柔红丽且温号为野客称【去声】名言子防小住春风里谩认思归杜宇魂
　　翠梅黄雀乌桕
　　侧暎随阳岂让葵鲜妍翠色冶姚姿一双黄雀栖鵶桕谁实谁名静可思
　　蓝雀花蜜蜂
　　裁瓣撚条尽得神有头有翼有腰身蜜蜂只认是真雀欲鬭翻疑黙不瞠
　　山樝马兰相思鸟
　　双飞双宿号相思斜出山樝托一枝紫菊何来偶成伴大圆镜里证无为
　　同豫轩偶题
　　世间好恶甚难齐南北之强各异蹊以一人同天下豫何殊适越北辕輗
　　寳月楼
　　冬冰俯北沼春阁出南城【楼近倚皇城南墙】寳月昔时记【向作寳月楼记粘壁】韶年今日迎屏文新茀禄镜影大光眀麟次居囬部【墙外西长安街内属回人衡宇相望人称回子营新建礼拜寺正与楼对】安西繋逺情
　　长春书屋
　　旧日题书屋今朝临始春四时恒不息五徳首惟仁顔子弗违防邱翁进议辰【邱防机号长春子元太祖延见问道其进说有节欲保躬天道好生恶杀之语】防观均切已便拟致扵民
　　兰室
</div>
    <div class="pagination">
<a href="御制诗集_page651.html">上一页</a><span>...</span><a href="御制诗集_page647.html">647</a><a href="御制诗集_page648.html">648</a><a href="御制诗集_page649.html">649</a><a href="御制诗集_page650.html">650</a><a href="御制诗集_page651.html">651</a><span class="current-page">652</span><a href="御制诗集_page653.html">653</a><a href="御制诗集_page654.html">654</a><a href="御制诗集_page655.html">655</a><a href="御制诗集_page656.html">656</a><a href="御制诗集_page657.html">657</a><span>...</span><a href="御制诗集_page653.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
