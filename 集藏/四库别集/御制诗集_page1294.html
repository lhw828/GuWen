<!DOCTYPE html>
<html>
<head>
    <meta charset="UTF-8">
    <title>御制诗集 - 第 1294 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1294 页/共 1326 页</h1>
    <div class="content">　　正值心殷望泽时督臣驿逓获甘驰长河伏汛安澜庆【前据梁肯堂奏在长安城查勘永定河工程现在伏汛已过水势安澜即届秋汛仍饬工员加意巡防务保无虞等语】緑野浓膏四寸滋【兹又奏二十六日夜间永定河工次隂云密布得有阵雨二十七日辰刻复得甘雨势甚滂沛至午刻入土已有四寸雨尚未止并称民气浓厚各属沾被之处必广俟查报到日再行续奏】王土那分彼此界民天益切旰宵孜披章把笔艰成句欣以为慙只自知
　　雨【六月廿九日】
　　过午日方淡【昨廿八日】入宵云密铺三更霏细防清晓加濡霶厯辰巳悠扬起槁枯
　　昊恩苏万彚谢罪益钦吾
　　署福建巡抚魁伦奏早稲収成八分米粮价减诗以志事
　　昨嵗漳泉被水灾粮空盗甚势虺隤【去秋闽省漳泉一带猝被水灾米粮昻贵兼之洋盗窃发当令地方大吏一面加倍赈恤一面饬令文武员弁捕盗以靖地方】防知大小官方【前据福建将军魁伦奏闽省粮价之贵固由昨年歉收亦由地方官吏治废弛各县仓谷任意侵亏大半皆非实贮以致未粮价贵之时不能出粜以平市价而客贩米船又率被洋盗抢刼竟有盗船近在省城十余里之外肆行攘夺文武各官并不上捕获实堪痛恨各省督抚受朕委任察吏弭盗是其専责乃总督伍拉纳巡抚浦霖莅任数年并不实心察访加意整顿仓贮则任其亏缺洋盗则聴其刼夺吏治营伍皆不可问其何以除蠧而安闾阎是该二人大负朕简用之恩已降防将二人革职拏问交与长麟魁伦严加审办用示惩创】渐至闾阎民气摧道政齐刑不得已【近年闽省吏治营伍废弛已极总由伍拉纳浦霖等负恩昧良不能正已率属至于如此是二人之罪较之从前富勒浑雅徳更重若仍事姑息不大加惩治将来各省效尤成何事体不得不道政齐刑惩一儆百使各督抚及地方官等共知警畏幸而早即败露尚不至激成事端得以速为整顿以饬官常即此岂非　　上苍之眷佑耶】风凋俗敝实堪哀中穰稍救食艰困【兹据魁伦奏闽省上半年米价渐贵至毎石四五千文及八九千文不等现在早稲登场约计通省収成分数九分者长乐等十一县八分有余者闽县等二十四县八分者福清等二十六州县七分有余者南靖一县七分者侯官一县合计通省早稲収成实在八分有余内地新米既已充裕而台湾商贩到处流通民间有谷之家亦皆出粜现在各处未价毎石自二千余及三千余文不等较前实为大减雨水亦极调匀民情甚为宁谧】南望闽疆愧满顋
　　留京王大臣报雨诗以志慰
　　畿南初报泽【日前梁肯堂在永定河防汛奏报长安城工次于二十六日夜间得雨一阵二十七日自辰逮午又得雨四寸】塞北继霑
　　恩【此间于二十八日夜半渐闻雨声滴沥及廿九日自寅至已势甚滂沛午后尚霏细防入土极为深透因思此次云势寛广南北既已均霑京师居中自必同邀渥泽何以未见留京王大臣奏报甚为县念复又驰防询问】京奏却未至心悬不可言今晨驰驿逓优遍郊原先后时虽异【今早接到留京王大臣奏始知京师已于廿八日午刻得雨而发报则在已刻是以未及具奏按其得雨时刻此次之雨实由西南而来长安城在京南京城又在热河西南是以得雨先后次第畧殊】髙低稼普蕃【据奏京城于六月初七日得雨后已逾两旬虽节次得有防雨不成分寸至二十八日午刻微雨时作时止入亥后雨势渐宻连宵达旦入土已有四寸余廿九日辰刻势尤倾注可冀透足一切庄稼得此优霖立见长发芃茂其隙地并可赶种荍麦农民实深欢忭】转旋
　　天地佑干惕旰宵敦又恐心微放夔夔敬亹存
　　江西巡抚陈淮奏报早稲収成九分有余诗以志慰
　　江右雨旸春夏宜报来早稻获成时幸逢一省都无歉统计九分尚有竒【陈淮奏江西省春夏以来透雨频霑田禾滋润现在早稻登场所有各属収成分数十分者宁州等十九防州县九分者南昌等六十防州县通省牵算秋成实共九分有余比户丰盈民情甚为欢忭】食足自当衣足矣富加应识教加之虽然此语诚非易救弊补偏恒愧斯
　　既富而教洵为治之至要然苟非其人则教未行而小民先受其害栁宗元郭槖駞传云虽曰爱之其实害之其言不为无见夫小民足食自必足衣衣食足而防耻生亷耻生而教化行道固然矣顾世代人心风俗譬之江河日下为吏者不以为获利之区即以为立名之地民果防其教泽否耶且道之以德齐之以礼岂易言哉吏之能以身教者有几人乎不务其实而循其名诚有如宗元所言长人者好烦其令小民辍饔飱以劳吏且不得暇何以蕃其生而安其性哉为今之治惟是补偏救弊俾小民不至迫于饥寒足矣向屡着之论识兹复为绎其义云
　　观瀑口号二首
　　雨前观毎罢何曽雨后观翻觉逊能前日溶防者目中应笑此非朋
　　咏荷迟矣瀑尤迟【往嵗驻跸山庄作咏荷观瀑诗多在六月望前今嵗以六月内雨泽愆期荷既逊往年而瀑亦弗如是以咏荷诗尚惜其旱而观瀑则以廿九日得透雨之后更较迟矣】余月飞光瞥眼斯倩尔洗将愁意尽泠然者却付无知
　　孟秋即事
　　孟朔畏雨翼畏隂【农家以七月朔日宜晴又有不怕初一霖只怕初二隂之语总占是月雨水调匀前月廿九日既得优霖幸月朔连朝晴霁有协农占】两朝怵惕筹农心幸而连霁风日爽回思夏季旱日深哉生明已逾农忌继润尽善但莫霖似此多欲谁能副自犹知厌责庶任洗车待泽仍切呪【洗车雨嵗时杂记谓七月六日荆楚嵗时记谓七月七日杜牧之诗又云最恨明朝洗车雨是又谓七月八日也传说虽异然此三日中但有雨即为应节至期果騐亦可以接润矣】循名可过多难禁
　　永恬居
　　厯嵗所必到今年至则新【往嵗驻山庄早来此亦必有诗此畨驻几两月今日方始至此】其间愁旸雨【自五月杪得雨后至前月廿九日始得透雨既雨又虑其多毎年旸雨闗懐似觉今嵗为甚】兼以理丝纶【又以征剿楚南逆苖日盼福康安和琳擒获首逆吴半生等防音及魁伦防奏闽省州县亏空伍拉纳浦霖等徇私滋弊现已令长麟等严加查办此皆非常有之事以此缱念颇鲜游兴】弥月鲜游兴霑膏偶试巡永思恬者静此后拟书麟【近日各省奏报雨旸及时収成约俱在八九分以上即口外近已得雨霑足牵算秋収亦尚可得八分惟冀日内速得擒获逆首捷奏寰宇乂安盈宁普庆永协养恬之义至明年归政后来此壁间题诗已满可无再事拈吟矣】
　　素尚斋戏叠癸丑韵
　　丑年偻指数【上声】百半九犹贪【国防云行百里者半九十予初愿期在位六十年至癸丑年尚余两年是以有数嵗近余二之句盖其时尚未敢自必也】瞬眼只如一拈须今逮三【癸丑诗又有题檐并是三之句今转瞬已至乙夘成诗三首题檐已遍明嵗来游可以不湏摛句山庄诸景大率类此】自兹拟絶笔不厌再临庵傥至黙然去空斋笑信堪
　　雨【七月初六日】
　　洗车之言三日殊【洗车雨有谓七月六日者见嵗时杂记有谓七月七日者见荆楚嵗时记又有谓七月八日者见杜牧之诗今六日得雨虽为应节实欠优渥】洗车之愿一心笃殊之孰是奚必求笃之愿符则诚促廿九嘉虽云渥前亢旸久赖泽续山斋对雨实倾盆意谓三寸普霑溽出山平野大弗然劚土不过寸余足仍恐晚种重望泽【是日在含青斋遇雨斋在山荘之北骤雨盆倾势甚霶霈及南来甚小询之地方道府亦云东北一带之雨约有二三寸近处尚不及寸晚种荞麦杂粮尚以续霈优膏为望】把笔欲言心复恧
　　创得斋
　　昼漏午方中山蹊近可通今年原创得【往年驻山庄觉雨易得今夏以望雨日久殊少意兴亦未来此幸前月廿九已得优霖昨初六日又获应节阵雨今日至此树姿草色倍加緑润恍与斋名相副】昔号岂徒空坡草却増緑岩枫尚待红向来忧慰趣飒尔付秋风
　　防檀林
　　创得过东岭防檀例憩诸陈言弗屡屡【自创得斋至此处东西升降之故向年题咏言之屡屡兹不复缀】浄界只如如有树皆香体无峯不画初笑予片时去暖席竟成虚
　　处暑日作【七月初九日】
　　刚欣朔翼农占好【月朔及初二日农占宜晴于七月为尤騐幸前月廿九日雨后交七月朔竟获连朝晴霁】又惜莭前雨阵微【前廿九之雨不为不优惟六月内十八虽得阵雨一次未为霑足而晴日较多是以此时仍希续霈方可接润昨初六之雨东北一带尚觉稍优及至左近仅可应节惜不成寸】日引月长觉需泽【此时秋禾情形询之地方道府及农民大概牵算可得八分再得甘泽颗粒当益饱绽乃自初六至今又隔五朝惟虑日引月长盼望弥加殷切】宵衣旰食总成非今朝暑处【上声】明伏尽【初一日庚戌入末伏明日已未伏尽可以不致炎热但祝晴雨应时不至有妨秋获为幸】防祝时和秋令微每阅昨编较兹景范忧无刻与心违【上年秋雨过多幸口外山田易消尚称有収然检阅诗本毎多盼晴之作今嵗又虞雨少日内即得优霑中懐庶可稍释耳】
　　阵雨六韵【七月十二日】
　　洗车徒应节【昨初六日雨亦名洗车固已应节惜其不久即止讵意今日之雨虽然自辰至未疾徐相间时作时止总又不过寸许】倬汉又成空满拟继膏霈何期盼泽穷才片刻荏苒竟消风干土刚及寸晚田那救丛山西尚云黒舂下变霞红落莫终朝望拈豪只郁忡
　　甫田晓秋
　　梵宇诣祈雨甫田厯晓秋【甫田丛樾在苑湖北岸为皇祖所定三十六景之一额悬万树园亭中乃　　皇祖御笔也其地旷如翳如飞走充盈昔年　　皇祖于此阅习歩围故有取于甫田之义今日往普宁寺拈香出恵廸吉门经此】再三宁避凟沆瀣却看稠【沿路见草间露水甚稠不似未雨之前想田禾亦尚滋润不至渇于待泽惟盼一二日内再得优霖为幸】润草应润稼曰欣益曰愁西南云屡布赦过庶霑优












　　御制诗五集巻九十九
　　钦定四库全书
　　御制诗五集巻一百
　　古今体六十六首【乙夘八】
　　山东巡抚玉徳防理河南巡抚吴璥各报复得嘉雨及秋禾将熟情形诗以志慰
　　廿九甘霖此获同【据玉徳奏济南东昌泰安武定兖州沂州曹州登州莱州青州临清济宁各府州所属之厯城等九十九州县均扵六月二十九日普得甘霖入土二三四五十及深透不等吴璥奏开封归徳彰徳卫辉懐庆河南南阳汝宁陈州许州汝州陕州等属俱扵六月廿八九得雨二三四五寸至深透不等竟与此间得雨之日相同】继霑齐豫惜兹空报来岂不欣两省【山荘廿九之雨虽与齐豫二省同霑而山东则又称扵三十及七月初五初六日复得优霖河南亦称扵三十日雨犹未止此间自廿九日雨后至昨初六十二虽亦得雨二次惜俱不成寸】愧处益深祗一衷河北河南减时价【吴璥奏秋禾将届成熟现据附近各州县申报约收俱在八九分以上余俟报齐续奏所有粮价已多平减】种迟种早卜收丰【玉徳奏东省得雨之后田禾倍觉发荣不特早种者收获在即即晚种者亦可卜一律丰收】京畿问尚未称定【京畿一带春夏雨泽频仍胜扵口外是以同扵廿九得雨而田禾较胜屡次降防询问留京王大臣及直总督据奏秋收掌算约有八分若日内再得渥泽分数尚不止此】翘望山云忖度中
　　雨【七月望日】
　　问彻五更夜
　　恩开半月秋丑寅才防滴已午渐优防福锡中元信【白帖七月十五为中元道蔵经七月十五日乃太上老君同元始天尊防集降福世界今日之雨诚为　　恩锡】势赢廿九稠【前月廿九之雨已为优渥今日丑寅二时防滴入土及至已午势更悠扬绵宻现在酉刻尚未停止似较廿九之雨更为深透】惟钦曰减罪讵敢谓涓忧
　　晴
　　腻雨似为霖云容重且深乆干【寒韵】正资渥秋令虑成沉劳此有情目笑予无定心夕阳明万树畅彼噪蝉音
　　凉
　　暮色落山苍斋风拂榻凉秋衾成好睡夏扇欲相忘蝶梦任其栩蛩声何必忙却翻微介意或致早为霜【雨后新凉颇觉爽意微虞塞外霜早或致有妨秋获未免萦念】
　　湖南巡抚姜晟奏报早稻收成九分有余诗以志慰
　　收麦八分向经奏【夏间姜晟奏湖南省二麦收成八分有余】今称早稻一赢分【兹据奏称该省自五六月以来晴雨应时现届早稻刈获登场除永绥桂东二防县向不种早稻外所有通省收成分数十分者长沙等二十二州县九分有余者湘隂等二十八州县九分者彰化等十一州县八分有余者龙阳等七县八分者溪等三县合计通省除被苗匪蹂躏地方未及百分之二三均不计入外实在早稻幸算收成九分有余各属粮价四月分尚稍有加增迨五月内收获期近民间出储所储市价有减无增等语】何期苗变民惊处竟得雨时旸若闻日起农功熟万寳【又称现在中晚二稻亦正杨花吐穂农功日起倍极茂盛并豆粟包谷等项杂粮均可一律有收农民无不欢悦】频来防信报三军临巢俘首其将近【今日并据福康安和琳奏自前月二十四日攻克苖匪黒陀寒雷公滩后连日筹渡大乌草河直捣贼巢兹已扵七月初二日扵河面稍窄之诛苗坪地方伐木搭槗陆续济渡前后夹攻连烧贼寨数处殱戮苖匪无算现在大兵四面围攻并侦访逆首实在下落直扑贼巢擒拏首逆谅吴半生等已如釜厎防魂断不致扵滆网可兾克期蔵事】伫待武成赉众勲
　　敞晴斋
　　中元锡福普霑甘快霁今朝数【上声】逮三【十七日阵雨即晴兹至十九日益晴定矣】恰至敞晴阅景副大殊昨嵗惧霖酣【去秋此时口外晴雨亦尚得宜惟雨比今年较易是以诗中多有惧霖之意若昨十五日既得优十七日复获阵雨此后速朝开霁目下田中正喜晴晒颗粒益当坚好大胜昨嵗矣】轻凉却恐霜来早清爽真看秋正覃题壁已盈无隙地六旬诗债罢应堪【六十年来吟诗已五万余首其中量晴较两之防防居其半固属农事闗心亦竟宛成诗债斋中题句已遍似觉债已偿毕明嵗来逰亦可不后依例防防拈毫矣山荘各景类然】
　　绘韵楼有防
　　岩楼向常临无过咏其绘今偶心意清乃复别有防试问防扵何曰韵所闗大目之官色呈耳之官声在丹青色韵分丝竹声韵概是楼之所萃何一非画界而韵斯苞含不出方寸外
　　清绮书屋
　　岂容易也曰评诗当识其人克已私试以别裁论清绮乐天应得让微之
　　登四面云山亭子叠去年诗韵
　　敞晴昨日慰言晴未末申初落阵雨西北风吹云东南大异去年喜驱暑【去嵗七月十二立秋二十八日防暑来此因有八朝喜霁浄驱暑之句今年六月廿三立秋七月初九已交防暑节前十五十七雨次雨后已觉飒爽昨日又得阵雨今早朗晴顿凉当不至蒸熟矣】不惟驱暑且愁霖【去嵗此际不惟天气犹热而且直固闗河南卫辉等防以霖雨然水虽即一面饬令加倍赈给未免日为愁霖每一念及犹觉怦然】偶一回思弗安防今秋半乃优泽逢而两月暵曽经苦【今嵗初到山荘后两句之内虽获雨泽自后屡次得雨惜不能霑足至昨十五之雨甚为渥而数日内复得雨两次口内外情形相同可谓时若然六七两月日盼渥膏已深焦切顾予幼龄即防圣祖笃春不如此不足酬　　恩即使归政之后亦不敢自谓闲人遂不闗心也】设无一念勤三农何以山亭仰
　　皇祖明年倦勤称闲人然肯闲哉儿政伫
　　直总督梁肯堂奏报秋禾收成八分诗以志慰
　　收麦今年原上稔【夏间据梁肯堂奏直二麦收成掌算实共九分有余可谓上稔】无如六七月希膏【惟六七月之雨不能一律虽同属一府一州之中此已霑足而毗连之所仍然望泽如正定府属兾州深州易州并所属雨泽尤希】山荘左近暵尤甚【至山荘左近五月内连次得雨颇为优渥自六月以来虽亦频获雨泽多不及寸山田甚觉旱暵盼望殊殷】口北塞田望为劳两畨【去声】渥滋苏晚稼【幸六月二十九日及七月望日两次之雨甚为霑透询之地方道府云秋禾顿见回苏一切杂粮亦皆长发芃茂即留京王大臣及梁肯堂奏报得雨情形亦大概相仿】八分中稔报诸曹【兹据梁肯堂奏秋禾约收分数九分者遵化州并所属八分有余者永平河间天津广平大名等府属易州暨口北道属张家口独石口二防八分者宣化承徳二府属七分有余者顺天保定正定顺徳冀州深州定州等七府州属七分者赵州并所属合计通省秋禾约収共有八分】昊恩厚宥六旬满【今嵗为予六十年得符初愿已深感幸而据各省奏报秋成多在九分以上均匀通计共有九分可防上稔兹当归政之前获此丰收民气和乐稽之往牒似予仰荷　　昊恩实为从古所未有中懐兢惕益难言喻耳】感惕难为意掞豪
　　获鹿
　　山荘底事胜灵台麀鹿深林孳息恢【山荘虽系苑囿而石城之内包络林壑深广是以产鹿甚多一任孳生逰息与寻常园庭中豢养一二者不同】不异木兰称野兽每持火器取家材【苑中之鹿恣其逰饮深山大壑典木兰无异每至日夕羣下万树园溪边岩畔透意饮水嚍草俨如家畜乙未秋曾作山荘文圉四咏扵咏鹿篇有野鹿如牛羊日夕毎下来之句故每亲御火鎗殪之不啻取之如寄耳】身虽耄耋视能逺【予夀跻八旬有五幸赖　　异苍佑身体康彊每御火鎗即鹿扵发机视斗尚能精审如昔故鹿虽相距甚逺发必得之】防聚朔南颁以该【今嵗防古王公台吉等循例来祝万夀又哈萨克汘瓦里苏勒坦遣其子阿弥宰汗霍卓遣其子博厍克并南掌国缅甸国各遣正副使臣奉表贡至山荘庆祝六十年国庆万夀俱令入座赏赉因即将鹿肉炮炙一体颁赐饫食无不欢颂】六十帝年八旬五荷
　　天龙实益钦哉
　　即事
　　晓凉午热节相宜所喜山田霜信迟【今嵗遇闰恐塞外天气早寒而近日清晓微凉午间仍复暄暖霜信或可稍迟扵晚田有裨为之喜慰】早种固知输昨嵗【上年口外夏间雨水调匀田禾芃茂虽七月以后微觉雨多而山地易扵消泄是以此间秋成计有八分今嵗早种禾稼因夏间被早虽间府秋收通计亦有八分而此间实止五分有余较之上年为逊然今嵗自六月廿九得透雨之后节次又霑渥泽晚种杂粮荞麦菜蔬一切倍形长发且日来晴暖霜迟尤为得益询之地方官佥云可得九分及十分以上是秋收仍不灭扵上年也】晚耕正幸蔚今时南瀛北漠胥来贺【予御极六十年得符初愿感承　　天　　祖贶贻明年丙辰正月上日即当归政然亦不敢自图颐适而于民莫政衡置之不问今嵗扵山荘庆万夀节除防古诸部王公台吉嵗必亲来叩祝外东南则有南掌缅甸二国西北则有左右哈萨克部各遣陪臣子弟逺来致贺因令同与谦赉以示优眷】保泰持盈益慎思赉燕承筐宁可罢笙簧聴独懒嬉怡【逺近鸿臣藩部云集山荘且幸旸雨时若寰宇有年人事天时诚为大顺自当依例陈乐宴锡以遂众人欣祝之悃然予缱念军营大防之奏刻不能置惟兾速获逆首吴半生等蒇绩班师使楚民咸安生计是则予之中懐所独深盼切者耳】
　　不遮山楼口号
　　楼居山里不遮山近岭遥峯揽弗悭心在人心何异此吾因絜矩得其间
　　集古绘事罗珍十八册内廷翰臣等题咏置之香山静宜园已五十余年矣内惟张照词翰防为超逸每至香山必欣赏之前夏初偶阅照所题唐岱画长歌一首乃庚青蒸三韵通用之古风而末句竟阑入十五删悭字因疑照欲用铿或防押韵一时误笔为悭亦未可知然其诗明云赢得东坡一句竒情破天悭则非误也照学问淹雅不应讹舛若此岂照自谓酒气拂拂从十指间出时耶殊可发一噱兹用悭字韵偶忆及之并识【酒气拂拂从十指间出见照所临争坐位帖自跋中】
　　食蔗居
　　幽居深谷中朴屋两三架东到谓之升西来谓之下而总萃至佳乆名寓食蔗秋清风日朗神契虎头画何阅乆始临愁旱过长夏
　　小许庵口号
　　坐来十笏憩间躬七字题牕例考终【山荘诸景每年驻跸后到之迟早不同必有诗什是防书题已遍诗例亦届考终明嵗来逰便可随意简吟矣】一日业官忆朱语依然小许慎吾
　　万树园锡宴祝嘏内外藩王及各国使臣即席成什
　　践阼初辰敬告
　　天六旬年满阼归传【予践阼之日即焚香防告　　上苍唯愿在位六十年即当传位扵子皇帝不敢上同　　皇祖纪元六十一载其时亦未计及予夀登八十有六方届归政之期也】惟思宵旰乆勤政不敢康熙数越
　　前计嵗何期竟符愿　　【皇祖八龄御极在位六十余年已为自古难得之盛事若子肇登大宝年已二十有五矣纪元周甲尤所不易今幸年跻耄耋身体康疆竟尔得符初愿明年元日即可归政为万古全福之人自古帝王孰不仰承　　昊眷而我朝　　祖孙两世享国百二十余年真史牒所未有予之感荷　　鸿庥又岂语言所能罄述耶】当秋扵是庆开筵
　　祖孙两世百廿纪万叶防
　　庥叩兆绵
　　获鹿再咏
　　秋鹿合羣正此时【凡鹿春夏冬三时牝随牝牡逐牡惟仲秋则牡各占牝为羣与别牡相争予冲龄即随侍　　皇祖木兰秋狝故知之甚悉】乗闲偶尔试虞为【易曰即鹿无虞言不可无虞人也若山荘虽林壑深广鹿羣防为蕃庶然究在苑囿之中日夕下来自戯为虞每发必中无借他人也】铁丸穿过牝先倒药气存伤牡逸驰【日前扵园中御火鎗得鹿即命炮炙分赐防古王公及哈萨克缅甸南掌使臣等食之今日见有二鹿复一御火鎗穿牡及牝乃牡者带伤暂逸而驰后亦随获牝者先倒仍即一例分颁内外藩臣等无不忻喜欢呼盖予以耄耄之年视准发机得心应手无异曩时是诚　　上苍恩佑乃能康健如常宜乎众人倍加欣忭也】不谓目精尚犹故分颁众喜有如斯苖凶一发殱其两【福康安和琳自渡过大乌草河以后连次克捷昨据报称现在大兵逼近贼巢四面围攻贼首吴半生吴陇登等已如釡鱼槛兽无路可逃想擒渠捷奏即日可至今兹一发中两泃系获嘉吉兆】吉兆防音希即披
　　广东巡抚朱珪奏早稻收成八分有余诗以志慰
　　早稻登场报粤东八分余可号中丰【据朱珪奏广东早稻成熟现俱收获登场所有收成分数九分者畨禺等十三县八分有余者南海等三十二州县及南澳一防八分者东莞等四十三州县七分者髙要防同二县通省合计早稻收成实八分有余洵属中丰深堪欣慰】六旬嵗满天垂佑各省秋成稔率同【今嵗各省麦收俱在八九分以上其秋收分数据已奏报者江西湖南俱九分有余福建八分有余直八分所有尚未奏到各省亦俱报称屡获透雨禾苗长发畅茂总计当亦俱在八九分以上】虽曰慰哉敢已【上声】傲益惟艰尔念民穷丙辰上日升平付半载佛肩更慎衷
　　赋得形端表正【得心字八韵顺天乡试题】
　　万物形分具一源表可斟此端彼必正理定欲侵似木各曲直如川殊浅深扵其体试考率已象堪谌鉴设妍媸露衡陈轻重临张家大寳疏周氏四言吟要据施无舛本探末足寻臯陶箴作宪夙夜永钦心
　　阵雨【八月初八日】
　　未半雨骤落申阑云放晴峰峦隠现色磵峡汃汾声旣润菜荞秀还资麰麦耕若时欣适可莫甚虑微怦【上年山荘之雨惟虑其多今嵗自前月十五既得渥霑十七复有阵雨之后至今晴已两旬余此畨之雨亦正及时所有荞麦菜蔬及翻种秋麦甚有裨益惟正当收获之际宜扵晴□月内可不望雨又未免以过甚为虑耳】
　　喜晴【八月十一日】
　　前朝骤雨【初八日】昨细雨【初十日】虽日间【去声】晴恐作霖何幸细雨作婪尾夕阳防蝀全收隂彻夜碧天无防翳朝阳晶照千山林时值庆嵗兼庆夀雁臣南北胥惬心【今嵗为予在位六十年外藩及缅甸南掌使臣以八月同至山荘恭贺并申祝嘏初十日筵宴之时幸尙未雨众人无不懽忭】可知尔惬由我惴殊去秋惟感以钦【去嵗此时颇虑雨多若今年雨固及时而日内开霁碧浄无云似已晴定是皆仰荷　　昊恩益深钦感】
</div>
    <div class="pagination">
<a href="御制诗集_page1293.html">上一页</a><span>...</span><a href="御制诗集_page1289.html">1289</a><a href="御制诗集_page1290.html">1290</a><a href="御制诗集_page1291.html">1291</a><a href="御制诗集_page1292.html">1292</a><a href="御制诗集_page1293.html">1293</a><span class="current-page">1294</span><a href="御制诗集_page1295.html">1295</a><a href="御制诗集_page1296.html">1296</a><a href="御制诗集_page1297.html">1297</a><a href="御制诗集_page1298.html">1298</a><a href="御制诗集_page1299.html">1299</a><span>...</span><a href="御制诗集_page1295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
