<!DOCTYPE html>
<html>
<head>
    <meta charset="UTF-8">
    <title>御制诗集 - 第 583 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 583 页/共 1326 页</h1>
    <div class="content">　　苇峪行过北转东外藩迎驾毕来同且迟上塞秋搜狩先问今年稼啬丰【防古向以畜牧为业今内扎萨克多有勤耕种资生计者】月驷云螭呈内廐【上驷院例以春月即驱御马至此牧养以备行围】屏山带水驻离宫羲文犹自光楣梠
　　昔日恩晖想像中
　　滦阳别墅
　　一舸渡滦江书堂倚碧防草香欣得路松翠故笼窓最是三秋好曾谁空谷跫涛音与峯态声色自摐摐
　　小金山
　　芙蓉一朶出晴江三架踈轩俯碧淙木叶防茏谁为【去声】织虚舟却讶挂烟防
　　露香藜藋径偏幽开着云窓聼水流若拟滦江拖玉带赚禅也胜印公留
　　至避暑山荘作
　　万叠螺峯蔚霁光行秋又复驻山荘蔽波荷锦犹呈绮徧野禾云欲作黄歴看塞田真有幸毎居岩馆励无荒今宵数问应何碍为是明朝迓
　　夀康
　　永佑寺瞻拜
　　神御作
　　上塞如中禁奉尊
　　神御同防瞻又隔嵗翘想切微衷砌浥秋花露帘掀古树风
　　勲华垂万禩佑启赖无穷
　　登舍利塔
　　千仭俯瑶林九层耸玉台金轮昨初就石阙此重【去声】开八窓朗洞逹万级拾崔嵬西户齐山萦东栏凭水廻栱积出云霞铃响惊风雷两足忘微劳一心无防埃于以冺色相乃复爱徘徊欲待夜深时应有神灯来
　　肩舆入西峪
　　西峪我所喜初来即命逰笋舆原可造山路不言修鹿讶林间立蝶翻花上浮却思肩者瘁隂下毎停留
　　碧峯寺
　　招提门对碧崚嶒峪路从兹歩歩登上界本来清浄界一灯燃得百千灯并无暮鼓常逰鹿虽有云房不着僧好景奚妨逐时异随縁摘句我犹能
　　味甘书屋
　　书屋秋风满意凉筠鑪瓷椀趣偏长扵茶斯可扵言否善譬犹然忆赵良
　　空翠书楼
　　西峪有佳趣一曲一改观书楼因迥为树杪縦目寛然不碍山翠浮空来座端生白盈虚窓凝黛犹逺峦足以兴静吟足以惬清欢何必学义公于斯覔心安
　　有真意轩
　　意者心之旌真者伪之宰意苟真是托为【去声】伪所殆圣经言正心其先诚意在诚斯无不真岂复外物待然则命此轩固非因防
　　题秀起堂
　　驻跸聊欣一晌闲心仪秀起事跻攀山容匹鲜行舆易诗句题多落笔艰嵒龉有花皆露满林岑无树不云间最佳讵可生留恋罔克攸分大合闲
　　出丽正门防迎
　　皇太后驾至山荘驻跸
　　七朝
　　行殿隔十里筞骢迎固是
　　起居悉【途间隔日驰使请安知　　起居安适】寜纾悬企诚仙荘开詄荡爱日仰光明寳穑沿途好知堪
　　豫懿情
　　闻京师得雨志事
　　秋令今年晴雨时晚田继润亦寜辞恰欣过岭微丝防早是近畿四寸滋【十二日过青石梁至常山峪后微雨洒尘行程称便而京师则据报是日自寅至午宻霑沛入地四寸余荞菜并资润溉】歌舞农夫喜行路奏闻京兆慰畴咨却思盛满垂明戒惧以为承敬以持
　　荷
　　镜浦霞衣香未消品曾元凯侍
　　神尧水华陆植如相较松柏应同耐后凋
　　骤雨【七月十五日】
　　西峯乍闻雷东峯骤落雨其势如建瓴其迅突发弩仙荘息辎重谁赋渐石苦却为【去声】偶逰山轻舆下岖峿兰坡泥滑刺骇汗愁内竖急防翻凉风十歩九蹷跙湏臾千蹊壑暴涨如湘浦指挥就浅济防渉竟无阻一劳静以泰众逸歌还舞傍晚霞卷晴前事忘何所
　　中元夕放河灯
　　山雨过原速夕阳喜大晴了知多稼羙得放众灯明在水看星防虽莲不藕生既观如是法今昔那湏评
　　水月庵
　　飞来悬宇驻防嶆大似广寒霄汉髙试看崖枝将磵叶也如碧海舞波涛
　　山心精舍
　　精舍普门傍趣佳委宛藏鹿声隔林聼鹤羽向峯翔东涧落涨水西岩隠夕阳攀跻原觉热憩坐顿生凉
　　题栴檀林
　　竺庵过水月香林入栴檀飒然来天风鼻根清浄官静室坐调御相好青莲端缀景则不无而非心所安
　　天籁书屋
　　迳出菁葱巅境犹峭蒨薮萧然来长风其音无不有丝竹早则防松篁亦弗取天乐奏天人寜借伶伦手可闻不可见绘事真成后拟询项子京活画曾収否【用项元汴天籁阁事】
　　云润楼
　　山云本无定来去信谁覊能沃笔花润疑霏墨雨滋写楹爱斜带出岫任横披分付摛词者休称糺缦为
　　题超然宇
　　遥望云中迥莫齐到来惟觉众山低最欣倚槛逰目豁遂与挥毫信手题下士那曾知塞上东坡不异记胶西何当诸虑都蠲浄一巻南华悟筦倪
　　澹轩
　　山巅艰致水有水山斯灵半亩贮天池太古此清泠文轩弗求饰澹泊志以寜一勺乃不测澄懐托沧溟
　　热
　　出口廹来迎面凉连朝热已驻山荘未嫌无定暄寒变却喜能催禾黍黄树有佳隂原趂爽卉多余艳亦称芳旧题新咏年年益识【去声】我祈农一意长
　　夜雨【七月二十日】
　　秋热情知弗耐长夜雨顿生凉揽衾何碍且无寐隔牖遥聼正未央打落樝棃疑巨防润浮菘菜沃甘浆晓来四宇云容散又喜山田时若旸
　　即事
　　山荘借问有何宜那弗宜宜最是诗设复无端郑綮遇定当不数防桥时
　　水心榭口号
　　内水原髙外水低水心虚榭枕长隄设如秋水南华悟于不齐中水本齐
　　捕鱼
　　内河不捕鱼为是肫然养外河毎捕鱼为恐悠然往亦弗事寒仍向内河放【叶】好生虽得一公物乃失两陡忆文王囿弃罟恧以惘
　　清舒山馆
　　在在是仙都清舒防惬吾优逰皆道筦
　　光霁仰
　　神模露重花房湿秋新草带纡一年吟一度兴防总欣殊
　　山鸟
　　山鸟山栖不自藏啁啾檐角复墙匡分明似话秋光旧觧语何湏借冶长
　　山花
　　山花满浥露华新便是山庄七月春莫恨羣芳漏名字恰如防仡世时人
　　澄观斋即景
　　宅据水源处窓临壁峭间无心不与静有句必称闲草露蛩鸣脇林秋鹿过斑逺山朝雨霁新涨到潺湲
　　宿云檐
　　防欣秋霁敞山扉一缕天邉去若飞莫谓英英曾不见据牀犹觉润沾衣
　　翠云岩
　　防层叠嶂荟氛氲一翠连天望若云
　　圣藻千秋同糺缦曰予何有觧尊闻
　　午热
　　秋热浑同夏暑天庄称避暑尚如煎岂无嘉防席堪布便有清风扇未捐谁曰居髙斯塞碛所欣催熟此山田夕舂定是岩岚落原觉防凉意洒然
　　乗凉
　　乗凉谷口或林中上塞清时避暑宫奚必九成夸杰构所欣五谷屡绥丰涧方过雨争垂瀑树觧遮曦不碍风自是
　　圣人心造化
　　精微敬仰意何穷
　　鹤三首
　　不教翦翮作覊縻詄荡仙荘任所之伏卵成禽有佳报【放鹤将子山庄益致佳趣】谁云羽类乏良知
　　飞去飞来记昨年将雏更不出墙邉风清月白一声唳其意肫然亦洒然
　　涧实山葩胜稻梁天空林宻任翱翔有时彳亍庭莎歩印出云章不可详
　　永恬居
　　一涧前阶带千峯后户罗山荘景诚富今嵗此初过窓画依然好壁题渐以多向阳常觉热秋矣识无何
　　素尚斋
　　莭棁非山藻林岚近梠扉延懐疑月窟触目畅天机秋景正寥泬爽风落翠微淑清此数典【西苑淑清院书室亦以素尚名之】尚志仰
　　前徽
　　千尺雪
　　活水寜湏蜀两孙溅崖倒看六花掀遥源云外知何处少计犹将千尺论
</div>
    <div class="pagination">
<a href="御制诗集_page582.html">上一页</a><span>...</span><a href="御制诗集_page578.html">578</a><a href="御制诗集_page579.html">579</a><a href="御制诗集_page580.html">580</a><a href="御制诗集_page581.html">581</a><a href="御制诗集_page582.html">582</a><span class="current-page">583</span><a href="御制诗集_page584.html">584</a><a href="御制诗集_page585.html">585</a><a href="御制诗集_page586.html">586</a><a href="御制诗集_page587.html">587</a><a href="御制诗集_page588.html">588</a><span>...</span><a href="御制诗集_page584.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
