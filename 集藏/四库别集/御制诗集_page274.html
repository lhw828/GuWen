<!DOCTYPE html>
<html>
<head>
    <meta charset="UTF-8">
    <title>御制诗集 - 第 274 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 274 页/共 1326 页</h1>
    <div class="content">　　景明楼
　　隄亘湖心上有楼昆明烟景座中收春秋无尽风兼月左右何须女与牛鱼颉鸟防自飞跃波光云影相【入声】沉浮岳阳记语当前景吾亦同之厪先【去声】忧
　　时哉行
　　惜以分寸较圣贤内典更云弹指间一刹那顷来今去堂堂去者谁见还日中必操刀必割白圭趋赴鄙哉货殖齐人有言曰虽有镃基湛静安舒者戒于后迟行夏乃仲尼之训吾惟后天而奉之
　　题张宗苍画
　　如滴春山美欣欣总向荣崖枝改旧观【去声】涧水发新声云坞数家静风防防舸轻层楼俯空濶兴发谢宣城再题牟益衣图仍用谢惠连韵【有序】
　　是巻题于乾隆丁卯比戊辰再题则已遭
　　先孝贤皇后之慼迨今甲戌倐已七易星霜矣寒食前一日适值忌辰追念前徽抚怀节序披图触绪茧馆犹新用写悲怀仍赓旧韵
　　鸿龙运玉斗纪序相嬗催新烟引緑榆兔目吐髙槐迩日频望雨愁卜桑鸠啼孰谓断魂节忆昔别椒闺东巡礼岱宗凤翣聊相擕大故遭登舟银汉不可阶兹辰值忌辰慼慼余怀悲遣绪展斯图图间有旧题传神擅老牟宛似秋气归佳人閙扫妆相聚寒衣即今重织维亲蚕馆复开何当盆手三怆念前人非
　　寒食日作
　　二十四番风欲遍一百五日春将深花开花落乱人眼云聚云散愁予心后乐惟希三月雨先忧益惜分寸隂烟景不乏佳丽趣迩来何事慵登临
　　恭奉
　　皇太后昆明湖观水猎
　　水虞应节习昆明緁猎轻舟罨防旌汉武唐尧溯往迹燕南赵北效
　　前行【淀池水围　　皇祖时岁举行之朕亦偶试二次兹以昆明近而便故奉　　皇太后观之】举求便众咸称乐取戒多鸥未致惊景丽春和欣日永福增
　　慈履视沧瀛
　　由玊河复至玉泉
　　聊因习众水围收防曲遥源一溯游夹岸菜花香递送黄于金菊緑于油
　　卧波桥影亘银川寒食风轻稳度船赐火那须资蜡烛緑榆无树不新烟
　　山色花光缋静明华滋【馆名】小憩足怡情寻春向者无多日锦埭新看有落英
　　咏翠云堂双栝
　　两树盘盘蔚翠云四时无改自超羣隠如俯视羣芳道任尔千红万紫纷
　　永世名堂占翠云胎仙欲下更呼羣春松比似还差胜未致和家拟议纷
　　课耕轩
　　疏轩倚秀岩俯畅名课耕溪田带左近引水艺稻秔墙外即髙田禾麦千畦呈向者偶慿牕欣闻叱犊声今来再骋目緑剡已滋荣及时资好雨庻可希西成岂辞欲速讥惟是先忧并浓云看渐徂惜哉心怦怦
　　咏史
　　范叔困说力担石乏自资夤縁事须贾客乘从之齐牛酒不敢受贾闻犹怒私告相相亦怒折脇行刑笞佯死巻以箦乃得免祸危姓名易张禄伏匿恐人知幸得郑安平荐剡归王稽槖载避秦相待命复嵗余【叶】上书慢言外观王俯仰姿计行乃言深封侯不逾时防行谂须贾绨袍怜赐之御以入相府先入怪久徯门下告之故肉袒谢罪迟三罪既庭数马食纵以归徳必偿一饭怨亦报睚眦【叶】安平旋降赵王稽坐法诛【叶】蔡泽遂适秦相位竟夺其机谋夸百变时穷安能为是始还是终小智真大痴
　　自讼
　　行如畏难安期进诗务求多定鲜精我每于斯未能信聊因自讼騐平生
　　题董邦达西江胜迹
　　滕王阁
　　帝子长洲烟水渺仙人旧馆画图新千秋风月是公物一晌披探即胜因拟看西山将作雨谁怜舞席久生尘片防风利江楼近似送龙门作记人
　　百花洲
　　澹荡百花洲林泉与静谋已看文石立便拟藻船浮小忆鸳鸯泺曽登烟雨楼一般天水濶千载画图留奇境曽何尽游踪可遍不问谁斯结构闻说宋商邱
　　北兰寺
　　平陵雉堞法王宫防防仙梵疑飘空僧房花木深蔚秀爱彼幽篁曲径通因逈为髙就卑下自然妙理标禅宗襟三江北兰寺经始斯者南丰子谁谓伊人不解诗江声月色真诗髓
　　鏁江楼
　　鏁江百尺耸岑楼下俯浔阳日夜流雪浪至今淘不尽髙眠逸致想苏州【韦应物诗有始罢永阳守复卧浔阳楼之句】
　　归宗寺
　　山隂已自佳清赏兴未巳览胜爱庐阜卜宅因于此旋舍居梵僧清池心共止誓墓有髙节归宗示净防余事付龙跳墨云黯湫水
　　秀峯寺
　　秀甲庐山秀元标净土元寳华飞杰阁珠瀑挂前川俗却三千里僧安六度禅至今传逈句祗有李青莲
　　万杉寺
　　大超手植万杉黙然不辩圣凡何必元珪説法山神示迹东岩
　　三峡涧
　　水石相遭遌奇变不可穷拟展蜀江看【石渠寳笈藏李公麟蜀江巻尽三峡瞿塘之胜】瞿塘是异同
　　栖贤寺
　　李渤读书处今为释氏居栖贤存故号无圣演新书珍重昌黎辈排斥定何如
　　白鹿洞
　　奥区五老峰之阳仲季偕隠潜徳光厥有白鹿性驯良羶芗名胜爰始唐后来朱子守南康葺治书院开讲堂五教四事规制详溪名贯道水洋洋上溯洙泗其源长兴贤淑世予心藏
　　东林寺
　　白莲当日名社青山万古留姿翻经欲修净业落谛已涉有为灵运肃然伏意渊明忽尔攅眉惟有岩花溪树识得三笑如斯
　　呉章岭
　　吴地此防闗庐山维北转防嶫罗层峰盘回架陡栈陡栈若无路行人为局步嗟哉名利子冒险纷来去来去古复今吴章自碧岑陆文不可作董法犹堪寻堪寻岩壑表一一供幽讨借问车回桃李收多少【癸酉秋命董邦逹典江西乡试经歴诸胜因成是图】
　　防雨
　　防雨刚成寸云徂旋放晴较恒风自善曰及节非情檐瓦垂轻滴阶茵润始萌也知时令早预盼每心怦
　　永定门外
　　一夜云容聚散争晓来春宇丽新晴轻烟宿润相融冶颇喜青郊物向荣
　　土囊风息不扬尘防雨从看捷有神恰值鸣梢向南苑试搜兼为一行春
　　羣称地润知诚否毕竟亲觇始慰心却惜一犂犹未及緑畴何以发秧针
　　行围
　　南苑临春暮青郊试小搜略观虞者技宛忆少年游劳众寜堪亟防孙自有由【今年両孙皆八岁因防以来示之度也】翻犂见耕父谘穑每延留
　　风
　　卓午山吐云复引望雨意宿润欣稍佳优霑希更继少顷乃变风塕然作氛翳寸泽曽防何而禁吹万恣罢围坐行宫踟躇愁弗置
　　防榆书屋晚坐
　　杏朶舒妍兰放馨洒然书史幔纱青庭榆影淡月初上院栁烟浓风乍停适者戚欣真暂幻少年俯仰已无形袛余架上芸编在随意披翻恱性灵
　　谒元灵宫
　　中天嵽嵲郁罗台虎豹重闗寳扇开已看卿云防丁甲更希时雨命风雷真花绕砌新韶秀仙构扶霄旧实枚敬仰
　　穹碑阅三世祈年此志每防来
　　徳夀寺
　　芳甸春明碧草萋乘闲净业觅招提到来俯仰足新趣着处徘徊有旧题
　　春晓
　　澹荡离宫曙禽声出树迟露滋花气馥旭影栁梢蕤理趣清平旦春光及畅时未遑观景物九防入筹思
　　即事
　　次第封章毕指挥青郊草浅试春围设如蓦遇姚元景咨事安能待猎归
　　吉骢馺娑破晨凉略欲亲劳亦戒荒输与廿年前意气挥鞭数肋射银麞
　　双栁依然窣緑丝陌旁驻马立移时去年文赋从头读不更临风搆藻思
　　裕性轩咏玊兰
　　一树当庭万玉蕤春风别馆及芳时色香两字无余净绨几慿参性所宜
　　缋写春光得尔神去年题句壁间新【去岁来此亦值花开】较量含韵斋前树清咏饶他两度春【旧作有裕性轩为含韵斋之句含韵斋圆明园赏玉兰处也】
　　晓隂
　　晓隂重春宇伫看久徘徊润青郊纵霏防数防才祝风其莫作恐霁又云开防笔艰佳句惟应道惜哉
　　夜雨
　　入夕闻风息深更报雨零遥想像淅沥细酬听喜浣花蹊希滋麦垅青少时势徐止欹枕意无寜
　　春晓即景
　　问夜无眠尚衣早三驱意足命归舆中人纵是频来往未及躬亲侍
　　起居
　　溶溶晓月漏轻云古树禽声傍曙闻昨夜雨纎风郤骤满庭红惜杏花纷
　　丰台迤逦接凉水宿雨虽防意已佳緑竹绯桃防村舎幽情往往绘秦淮
　　率题
　　至人不梦劳人梦吉梦常稀噩梦频寄语槐安未醒者幻犹如此况其真
　　漪澜堂
　　弓様围楼镜様波中堂俨是影清娥漫言七寳琼居绮不借千枝挂树娑檐际光翻银液藻窗间声按羽衣歌独予水鉴因心切澄照何当惕对多
　　建福宫咏红梨花
　　李花太白海棠红斟酌秾纎着禁丛最是麝风琳月下仙人遥在蕊珠宫
　　斋居
　　斋日视祭差【大祭三日中祭二日】致诚应无二况兹飨
　　先农孰非为民事暮春诹吉亥将临千亩地土膏虽润升时雨乃艰致岂不日宻云未行徒乱意
　　祭
　　先农坛
</div>
    <div class="pagination">
<a href="御制诗集_page273.html">上一页</a><span>...</span><a href="御制诗集_page269.html">269</a><a href="御制诗集_page270.html">270</a><a href="御制诗集_page271.html">271</a><a href="御制诗集_page272.html">272</a><a href="御制诗集_page273.html">273</a><span class="current-page">274</span><a href="御制诗集_page275.html">275</a><a href="御制诗集_page276.html">276</a><a href="御制诗集_page277.html">277</a><a href="御制诗集_page278.html">278</a><a href="御制诗集_page279.html">279</a><span>...</span><a href="御制诗集_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
