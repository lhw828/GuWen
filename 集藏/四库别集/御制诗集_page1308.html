<!DOCTYPE html>
<html>
<head>
    <meta charset="UTF-8">
    <title>御制诗集 - 第 1308 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1308 页/共 1326 页</h1>
    <div class="content">　　镜非铜铸假名镜虹不云拖幻喻虹碧水虚亭焉识此笑安名者只空空
　　狎鸥舫
　　偶因乗暇翻唐句卢杜诗中得狎鸥笑彼犹然懐列子【卢照邻腾沙起狎鸥杜甫狎鸥轻白浪皆取列子海上人有心鸥鸟舞而不下之意】舫斯无下亦无忧
　　漪鉴轩
　　漪为实象鉴虚名虚实之间寓意精设以南华齐物较无风息照乃其平
　　清懐堂
　　八景兹来果称懐拈吟触目得清佳便宜最是今春者曰雨曰旸总弗乖
　　良乡道中作
　　今年又继昨年行告满告传各叩诚【去嵗以践阼六旬年满得符始愿恭诣　　东　　西两陵用申感谢之忱今嵗月正元日大廷传位更为千古以来所希见益当躬率子皇帝重来展谒两度防心只告情不能已礼亦宜然】得致此惟赖
　　天赐感无极那尽衷情较于古实希双福以获斯因益屏营更幸春膏
　　贶优渥凭舆緑麦阅葱生
　　题永慕斋
　　向每隔年至今成连嵗来无非事也敬兹授政之才那得恒斯憩明当又惜回更因盼捷信不寐几徘徊
　　恭谒
　　泰陵
　　昨至【去嵗】叩心愿【去嵗以践阼六旬得副初元告　　天之愿实惟　　祖　　宗眷佑得克臻此是以敬叩　　东　　西两陵只告考成仰冀　　垂鉴】兹来【今年】携子躬【今年正月上日大廷授玺竟遂初心益感　　燕翼垂庥自应躬率嗣子皇帝恭谒　　山陵用申感慕之悃】六如六旬阅一瞬一年怱禅【去声】典惟今举总师较古崇【禅授之典肇自唐虞然非一家父子若三代后唐宋两朝内禅尤不足比数今仰　　昊贶明廷授受为千古第一全人更幸精神强固训政勑几常如一日感荷之私尤不可言喻】孙谋仰
　　贻厥敬念迹非同【昔年　　皇考于圆明园之牡丹台即今四十景内之镂月开云处也恭奉　　皇祖膳时以予名奏闻　　皇祖召见即命养育宫中是予得侍　　皇祖防　　恩承　　训而今子皇帝生于乾隆庚辰未得亲见　　祖面感慕自当不同也】
　　恭谒
　　泰东陵
　　弗许即倦位
　　慈恩愿永年【昔曽以即位初告　　天若得在位六十年即当传子之语奏闻　　圣母仰防慈谕云如此皇帝敬　　天法　　祖勤政爱民孜孜不敢自逸若云届期归政不特中外臣民皆所弗愿】
　　【即予亦弗肯许也】
　　斯言实感已翼日更陈
　　天【予每日晨起必拈香叩　　天次日即敬视　　上苍若我　　圣母夀逾期颐则臣必不敢即归政讵意丁酉嵗所望已虚无穷抱恨今仍如初志传位嗣子展叩追维曷胜悲慕】讵料未符望而今竟与传
　　明楼兹展拜追忆痛茫然
　　秋澜行宫晚坐
　　叩
　　陵旋跸驻行馆六十年同一日观廿五所艰八五获【予登极之日焚香告　　天冀得在位六十年即当归政而彼时予已二十五嵗未计及归政时夀当八十有五也乃竟幸符初愿非荷天　　祖恩佑曷克臻此】
　　天恩并赖
　　祖恩敦始终典礼胥符愿【此行往返半月余途中旸雨应时农田既沾渥泽而叩谒两陵之日又幸天气晴明得以従容展礼是皆仰邀　　昊赐耳】继续旰宵敢自寛
　　【跸途披览庶务训示子皇帝无异平时所幸精神康健不以为劳实亦不敢自寛也】回望寸衷兼望九【谒　　陵礼毕回望　　珠邱弥増依恋得蒙眷佑夀跻九旬仍当躬车子皇帝恭诣展诚用申感慕】春澜俯合号秋澜
　　回跸至御园即事有作
　　行程往返里将千【自唘跸恭谒　　东　　西二陵至回銮往返行程九百九十二里言千里者举成数也】
　　陵谒
　　东
　　西蒇礼旋渥野春膏早二月【去春雨泽至三月中旬以后遂得霑足麦收九兮有余今嵗则二月已屡被优膏三月又连次得雨深透且去嵗又逢闰二月是较去嵗早二月二麦可冀秋丰】征苗军事愤周年【去嵗此时福康安和琳已防兵一处攻解楚南永绥之围痛殱逆匪相机直捣贼巢筹擒首恶日望报捷不觉日居月诸已阅一年大概贵州四川山势险峻不若湖南之甚而湖南苗匪又多扵川黔两省是以逆首石三保石栁邓虽已穷蹙无可逃窜而俘获不免需时近又添调广东广西云南四川等省兵共二万余军威益盛旦晚谅可奏到捷音矣】凭舆【朕躬】策马【嗣皇帝】羣观庆示政披章戒怠愆【每日驻行馆后批阅奏章指示书防即令嗣皇帝观看以示勤习庶政虽跸途无敢怠愆也】虽曰倦勤敢勤倦诚昏耄则付全専【予始愿归政后即可颐志遂初不复劳心万几今赖　　天祖眷佑精神强固一切几务正当随时训示俾子皇帝得所遵循未至倦勤何敢自耽安逸一切弗理且予自去嵗筹办椘南苗匪一事迄今已近成功若委之子皇帝既虑未能经画裕如心亦有所弗忍况子皇帝初登大寳予尚能躬亲庶政训诲周详岂非天下臣民之福旷古以来未有之盛事然望九之人不可奢言若果至耄昏则当全付嗣子一切弗问矣】
　　再题春雨轩
　　花朝咏春雨已是幸鲜遇暮春唘跸初又复逢嘉行途及谒
　　陵诸事全弗误往还观好麦大田种以具是宜幸寛心而何怦每屡诚縁望捷音悬企生烦虑御苑抚韶光兴懒吟佳句庶几凯报来徘徊数【入声】南顾
　　无倦斋口号叠去嵗韵
　　昨年七字谓明春【去年题是斋诗有明年即作倦勤人之句】明忽为今倏至身
　　天锡倦勤亶符愿仍勤敢倦作闲人
　　五福五代堂题句
　　往还途路经千里身体康强非饰言盼捷依然劳已虑【跸途接到福康安和琳奏大兵逼近贼巢现又攻获平逆坳山梁绕路进取平陇逆首无难就擒并毕沅恵龄奏分勦湖北邪教张正谟等亦可速行俘获今又数日依然盼望捷音为之焦切】筹农诚是沐天恩【自新年以来雨泽连绵十分霑足不但麦田益资长发而秋禾皆已布种　　天恩优渥实为近年所罕覩】乾隆并以宪书纪【予践阼之初焚香告　　天若得防　　佑在位六十年即当传位嗣子皇帝是以上年九月以孟冬月吉即须颁朔先诏立皇太子以今年丙辰元旦授玺后即建元嘉庆颁朔中外其时皇太子率王公大臣等具折吁请仍用乾隆年号统扵一尊爱敬之忱实为恳挚因念子臣至情不能径却遂允所奏凡普颁天下之宪书其帙后纪年自当由嘉庆元年丙辰溯自乾隆二年丁已用昭授时大一统之正至备进遵照康熙六十一年时宪书之式递年増载乾隆年号者但止须百帙以备宫庭及颁赐御前亲近大臣之用此实旷古未有之盛事俾阅者递年増衍遂其欣恱之忱然予自问初元黙祝不敢上同　　皇祖纪元以次递増之本志仍不能不为之微歉耳】嘉庆兼之爱敬【用孝经句意】尊诸愿都全合无愿笑仍望九望来孙【予仰沐　　昊苍眷佑为帝王中第一全人曷敢复有奢望即今自揣精神强健距九旬不逺而元孙载锡计其时年已十七予或可得来孙之喜更为伊古所希有也】
　　畅襟楼
　　楼据湖中央【是湖为园中防广廓者向名福海】四面雅宜望因有畅襟名画意镜面漾是实还是虚胸襟原可畅而我值盼捷南瞻益惆怅似楼隠笑人底须拾级访
　　古玉一枚非佩非环命玊人仿为之戏成口号
　　古玉非环复非佩玊人聊命仿为之不知何器弗适用封建井田笑若斯
　　山东巡抚玉徳陜西巡抚秦承恩各报优雨情形诗以志慰
　　山之东与陜之西欣获春霖各速题左近右遥先后异【秦承恩于三月初八日发折玉徳扵三月二十三日发折同时到京縁山左距京甚近而陜西较逺】仲膏季泽昨兹齐【秦承恩前奏陜省各属于本年正月已得雨泽兹又具奏通省各属扵二月十三四等日先后各得雨四五寸及深透不等复扵十七八二十五六等日各属叠沛甘霖一律霑足大小二麦正在发荣滋长连得泽滋培实为夏收丰稔之兆玉徳前奏山东省城及附近之齐河等县于三月初十日得雨三寸兹又查明济南府属之徳州邹平等十二州县泰安府属之秦安等六县武定府属之恵民濵州等九州县兖州府属之滋阳等八县沂州府属之兰山莒州等三州县东昌府属之聊城髙唐等七州县登州府属之蓬莱寜海等八州县莱州府属之掖县平度等七州县青州府属之益都等九县临清直州并所属之夏津等四州县均扵三月初十至十四等日各得雨二三寸及深透不等不惟二麦益加畅茂即早谷髙梁亦已渐次出土农民甚为欢庆该二省虽具奏先后不同而昨今廿七八两日接连到京之日则齐也披览之余并为欣慰】面咨三辅洵称足【月初恭谒　　两陵梁肯堂自保定来迎面询直春雨情形据奏省城正月初间得雨与京师相同各府属地方先后亦均得雨霑足为近年北方所罕见至三月初六初八初十日三次途间所得之雨尤极优渥据称各防禀报并属相仿二麦菁葱滋润可获丰收】心忆两河正在徯【豫省大河南北前据该抚景安奏二月内各属均已屡次得雨至今几一月未据续报霑膏此时麦田正当长发之际必须继霈更足以资芃茂今直隷山东陜西均报得雨霑足豫省地界毗连谅亦同邀渥泽而驰奏未至深为悬望】今嵗农功诚万幸伫来捷信独忙兮
　　咏和阗玉山水圗口号
　　留其黄浸为山色就以白垂作水流事半自然得功倍子舆氏语有根由
　　忆楚
　　楚在春秋称异域久哉中国为民田弗率徂征帝已命时格时乱自古然乙夘之变突尔起曲直
　　昭鉴惟赖
　　天【去嵗逆苗石三保等滋事实出意外朕数十年来从未谕及苗疆召对大小臣工亦従无改流之事而逆匪自作不靖曲直之理　　天鉴自昭】北兵近南【谓湖北湖南】多赴邪教趁此兴白莲【白莲教屡经破案诛遣根株未絶前年湖北竹山曽经严办不意今张正谟等仍复煽惑乃因湖北官兵多调赴征苗匪众遂尔乗机窃发】起衅适在宜都县抚诛百五军威宣贼匪遁走据险守继进缚首获未全【抚臣恵龄在荆州闻报即带满兵三百名驰徃拏获一百五十余人正法探得逆匪踞守深冲口凤凰山带兵追适征苗二督臣福康安和琳闻信派总兵富志那前来协又杀贼匪数百逆首聂杰人见官兵围严宻即同匪伙五人匍伏乞命称主谋实张正谟此贼尚未获】督抵当阳战屡胜攻城破贼复守坚【督臣毕沅闻贼据当阳即驰赴该处杀多贼用大炮轰击已将东门城墙打开并为首逆僧轰毙贼忽从北门涌出我兵回撃相持不及隄防贼又堵垒缺口拒守】究因兵少待后调【去声】釡中鱼乃命苟延【毕沅所带兵止八百余名而续调之兵未到故贼匪得以暂延残喘】贼首主谋未尽获蜂屯蚁聚各县连亟命陜豫发劲旅接境诸臣经理贤蜡玉逃匪潜伏匿分兵截戮五百焉【张正谟未获而襄阳郧阳等处贼复响应因命将军恒瑞总兵文圗带兵三千进据秦承恩奏文圗在蜡玉河杀贼四百余并逃匪五百余全行灭】逺安等救当阳者袭斩千百奋力前【毕沅恐匪党来援预为设伏果有逺安贼众来救迎殱千余贼势益蹙】近报将军已至楚殱毙活捉贼三千【恒瑞兵抵竹山连夜攻打殱贼二千余拏获一千余擒获贼目武明山翁明逺磔死俟尽房县保康之贼即与毕沅合兵寇至来凤县与四川连界亦为贼踞据孙士毅奏俟川兵一到设法捕而恵龄亦奏贼人粮缺势不能乆广东兵到即可直擒首逆蒇事】督抚所待川粤旅亦将全至雄骈填伫俟逆首齐就絷余孽扫浄安闾阎【叶】嗟哉楚民频受害诚予徳薄非民愆忆楚之作实自讼踟蹰把笔慙抚笺
　　题狮子林十六景
　　维则狮林始创宗不忘授受本中峰【世传狮子林为倪瓉别业以瓉有狮子林圗而附防之其实非也瓉圗蔵石渠寳笈其自识有如海因公宜寳之云云及查徐贲为如海作狮林十二景帧有陆深跋始知为僧维则所居如海乃维则三辈弟子也维则好聚竒石状类狻猊因以狮子名之或云维则得法于本中峯本时住天目狮子岩以狮子名园不忘授受所自此说得之迨后倪瓉徐贲皆为如海作狮子林圗自中峯至如海凡五世狮林之由来盖自维则之不忘其师始也兹御园有狮子林十六景避暑山荘有文园狮子林十六景皆仿象吴中邱壑为之前后临憩屡经题咏】即今御苑塞庄里笑我无端又仿重
　　右狮子林
　　徐为方册倪长巻俱有浮桥渡浦中【徐贲为如海作圗系方册分绘十二帧倪瓉则合写为长巻各极妙趣贲圗十二帧中有小飞虹一景瓉圗亦有小桥渡入浦中向名此桥竟与倪徐二圗不期而合】想像遥因忆吴下不孤一例幻称虹
　　右虹桥
　　砌石为山号为假三原一也一原三既云假矣真何在真假由来总躛谈
　　右假山
　　堂为实者景为虚【堂为实境景则四时各异而无定象然要皆扵堂中纳之则景虽虚而不啻实境是在莅斯堂者自领防之耳】景以四时堂一庐虚实之间问谁纳笑孤纳者却诚予
　　右纳景堂
　　倪迹阁中珍六种其真其赝尚存疑【倪瓉清閟阁多蓄名人书画是阁数典倪迂因将石渠所蔵瓒画江岸望山图雨后空林图竹树野石图三种蔵此阁中其万壑秋亭圗岩居图溪亭山色圗三种蔵避暑山庄狮林清閟间中以副其名然内府倪迹亦不无赝鼎阁中所贮虽选佳者而亦难尽信为真面也】幼文未免心生忌【倪瓉徐贲同绘狮林乃阁中贮云林画而无幼文之迹幼文或不免以艶羡生忌然阁名昉于髙士自不妨存倪而略徐耳】或许无名却是宜
　　右清閟阁
　　向恨无花今有花【紫藤春暮始花向年题此均在正月为期尚早今嵗吟咏正值花时缀架緐英顾之宜増欣喜然予以盼捷心殷仍不能不怦怦减兴耳】芳英缀架任飞斜架诚喜矣予増恨露布望怦兴转差
　　右藤架
　　假山亦自磴嵗碨苗境险当百倍斯陡念我军擒逆首惜劳千里一时驰【逆首石三保石栁邓等自作不靖万难幸免惟地势险峻视此间磴道碨磊奚啻百倍福康安和琳等督率官军攻围剿戮不可胜计现在续调滇粤大兵到齐不日即可全获而经年劳苦之状毎一念及深为怜惜】
　　右磴道
　　巘顶平四柱披迥凌寻丈俯观宜设无峰者亭谁占寸木岑楼可喻斯
　　右占峰亭
　　淑冶春光渐防谢清和节始循还迩来盼捷心焦切清淑片时憩取间
　　右清淑斋
　　香幢自是梵家法番【喇嘛】汉【和尚】相传各有言若谓吾心崇佛道喇嘛着说正规存【佛教番汉经典本一而名称不同汉僧讲经者为禅门予深悉佛法而从不与此辈讲论至番僧喇嘛则以西番防古语讲经向年前辈章嘉国师在时曽偶与之论晰禅理亦不过习其语言以聨众防古之情初非及扵政事也盖防古倾心信佛兴黄教即所以安蒙古闗系甚大自国初以来达赖喇嘛班禅额尔徳尼转世袭封相沿已久用寓绥懐藩部之意然非若元代之崇奉喇嘛殴之者截手詈之者断舌甚至怙势恣肆气焰熏炙为害四方其弊不可枚举至其呼土克圗相袭必觅一聪慧有福相者为呼必勒罕即汉语转世化生人之义夫佛本无生岂有转世但不用其法则数万番僧无所皈依故不得不仍其旧乃近来风气日下各喇嘛所举转生之呼必勒罕率出一族兄弟叔侄递相传授几与封爵之世袭无异若不为之剔除积弊必致黄教不能振兴蒙古或至轻视别生事端甚为可虑是以前年平定廓尔喀后特命制金奔巴瓶颁发蔵地供养佛前遇有呼必勒罕转世时令各举数人书名置所供瓶内防同驻蔵大臣公同签掣定之其各防古之呼必勒罕亦令理藩院行文如蔵中之例贮名扵雍和宫佛前之金奔巴瓶内令理藩院堂官防同签掣庶几杜私弊而息纷竞为一定不移之制详见予向所制喇嘛说中此实厘定中外喇嘛传授大公至正之道也】
　　右小香幢
　　不少读书今古人其间谁果称【去声】探真既思真必有假对去假犹为功半因
　　右探真书屋
　　虚牕延景四时宜千里捷章尚未披更上【上声】一层楼望处由来在彼在非兹
　　右延景楼
　　画舫今年信可逰【每嵗初春来此湖冰未泮画舫犹坞中延伫留题名不副实今年春雨十分霑足湖水充牣较胜常年允宜画舫之逰正不必数典米芾书画船及欧阳修之画舫斋也】不须频举米和欧往年春孟今年季一例倏然同水流
　　右画舫
　　云那为林石非室幽人假借正无妨笑予劳者奚堪拟一再安名盘【谓田盘】与阊【谓吴下　狮子林虽仿苏州而御园及避暑山庄之十六景则系新与之名此云林石室又肖田盘之额也】
　　右云林石室
　　襟山带水敞轩清水态山姿上下明借助微风相暎处活成一碧画铺横
　　右横碧轩
　　渡门向每用冰床春暮欣兹可泛航【往嵗孟春来此湖冰尚坚皆用冰床渉此乃内监司事者率强以人力椎凿其意在扵献勤而实可厌兹值春暮波流活活可以泛航似饶佳兴】盼捷无聊吟七字百篇聊借补为长【近因椘南筹擒苗匪首恶及洗椘北邪教日内捷报未至殊劳盼望偶此胪吟用解烦闷亦縁黄绫上本往年皆以三月以前书满百篇而此时百篇尚余数页借此亦可以足其数耳】
　　右水门
　　四月朔日微雨六韵
　　三春甘渥实幸异寻常廿日暄晴乆却仍冀霈霶不知足如是【今嵗正二月间屡沐甘膏三月上旬三次得雨霑足逺胜往年惟距今又已两旬虽田中不至急扵待泽而此时二麦正当含穂木黍亦已抽秧日内若得霑自当益资畅遂向于盼望雨膏每不知足然予仰防　　昊恩备臻诸福雨旸劳念亦属分所应然】恒觉苦应当讶值三畨霔【近日隂云布濩大有雨意乃今朝飞洒三次未及一寸幸而云气尚浓风势亦息惟盼优膏续霈耳】未霑一寸强麦麰逮孕穂禾黍始抽秧云吐风无作庶几重副望
　　观麦八韵叠去嵗诗韵
　　去嵗春闰今嵗无而麦芃如去嵗长【去嵗于闰二月中旬谒　　陵三月初旋跸途中见麦苗长发今嵗于三月初间谒　　陵廿一日回跸御园所见麦色与去嵗无异但去春有闰今春无闰计日早两旬余】因雨较比去嵗佳盈尺润深髙下壤【上年春雨未优幸赖前嵗冬雪霑足地土本润是以麦苗芃遂若今嵗新年以后叠被优膏至于盈尺田功故较去嵗为早】黍禾胥种吐绿苗更胜去嵗青葱象【今春不特二麦葱茂即大田布种黍禾亦皆吐緑似更胜扵去春】而何逮一月久晴心望佳期毎爽【自三月上旬三次得透雨后逮今晴已一月之久数日来云隂屡布雨意颇浓乃旋又风作开霁虽月之朔日亦曽微雨飘洒而不及一寸望泽之心又觉日増矣】切惜优渥被春膏满希可卜丰收广【今嵗春膏优渥实为北地所希觏心希麦收可以上稔昨扵御园髙处劚视不过土面寸许为风日所炙略觉干燥其下土脉尚属潮润若日内即得续霈甘霖二麦正资长发或可不孤所望耳】虽昨防田观麦苗蔚郁拔秀堪冀穰四月下澣结穗时【询之农民云厯年以来四月杪二麦方始发穂此时得雨尚不为迟然望泽之心不能不为之殷切】可待切盼霏甘沆焦劳曷胜望云愁宵旰兼殷望捷想
　　山东巡抚玉徳续报得雨诗以志事
　　省城暮春初得雨飞报得知同此际【三月间玉徳连次奏东省自二月初八日各得雪雨以后至三月初十日济南省城及附近州县各得雨三寸其各府州属亦于二月初十至十四等日得雨二三寸及深透不等正与京畿三月上旬频霑优泽之时大略相同】即今续奏各属霑或致霑足或寸四【嗣据续奏督办赴楚官兵扵四月初四日至曹县途次得有澍雨兹又奏称济南府属之厯城长清徳平泰安府属之泰安新泰武定府属之濵州利津兖州府属之滋阳峄县汶上沂州府属之防隂曹州府属之菏泽单县城武曹县定陶钜野濮州范县观城朝城东昌府属之聊城茌平冠县馆陶莱州府属之掖县平度胶州髙宻青州府属之临朐安邱济宁直隷州并所属之金乡等三十三州县均于四月初四初六等日各得雨二三四寸及深透不等现在农田正需雨泽得此甘应时麦牟可期丰稔秋禾益见发荣此外未经报到之处现在饬查另行具奏等语】不惟二麦可期丰禾黍发荣大田暨幸哉近郊农象同月初却阙甘膏继驰询保定被泽否称一二寸深透未【京畿春雨优霑农兆甚佳乃自三月初十以后至今将及一月未得继泽而梁肯堂自前月中旬奏直各属得有透雨后至今未据续奏亦即驰防询问兹据覆奏两旬以来省城间有微雨其保定顺天河间广平大名深州所属之髙阳等十九州县于四月初四五六等日仅得雨一二寸不等然近日云气四布逺近可冀共霑又称今春雨泽至优现在未经续霈之处地土甚为滋润并无干燥之虑等语所奏固系实在情形但予缱念农功六十年来每切先忧此时虽距麦收尚早惟虑因循日久不能不盼甘霖速霈耳】以此冲冲切盼霖每惜云生突风忌嘉苗实可冀稔收恐孤初望方寸惴或云今嵗愁过早愁早六十年余志
　　诣玉泉山祈雨作
　　今嵗春膏胜去年去年有闰今无闰去年祈雨孟夏杪【前嵗冬雪优霑是以去嵗春雨虽不及今嵗之优而麦苗尚资余润自三月廿九得雨后几及一月未蒙继泽因于四月三十八日诣　广润祠防请即于是日夜间得雨三寸犹忆次早自昆明湖泛舟至玉泉山谢泽舟中复值雨优渥】今嵗四月中澣憗【今嵗正二月雪雨频霑三月初旬复连得雨三次甚为霑足乃距今将及一月与去嵗情事相同不觉望泽复殷】长且待迟短翻疾是中有故因农迅【去春有闰待至四月廿七为日甚长始至广润祠祈雨今春无闰兹方四月中澣为日较去嵗甚短而今年祈泽视去年乃早者盖因今嵗春泽甚优麦苗长发早于去嵗两旬于此时续得甘膏乃可益加芃茂孕穂】暮春上澣盈尺泽麦牟禾黍芃实儁满期胥可卜丰收兆佳恐致乖初信【三月内恭谒　　两陵跸途初六初八初十等日连得优泽合计竟有尺余二麦固觉菁葱而禾泰亦渐俱出土询之农人咸谓夏收可期丰稔乃近日每夜云势颇浓似可霑泽无奈屡被风妒旋即开霁能不引为已咎防叩　崇祠惟愿　　天　神鉴宥逺霈优霖庶不孤此丰兆耳】迩来每夜常作云云生风妒遂泽靳自咎暮春兆太佳因之心豫满招损【叶】第一泉兹叩
　　崇祠惕然改过心不吝祈
　　天宥罪
　　神沛恩普霈甘霖初愿顺
</div>
    <div class="pagination">
<a href="御制诗集_page1307.html">上一页</a><span>...</span><a href="御制诗集_page1303.html">1303</a><a href="御制诗集_page1304.html">1304</a><a href="御制诗集_page1305.html">1305</a><a href="御制诗集_page1306.html">1306</a><a href="御制诗集_page1307.html">1307</a><span class="current-page">1308</span><a href="御制诗集_page1309.html">1309</a><a href="御制诗集_page1310.html">1310</a><a href="御制诗集_page1311.html">1311</a><a href="御制诗集_page1312.html">1312</a><a href="御制诗集_page1313.html">1313</a><span>...</span><a href="御制诗集_page1309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
