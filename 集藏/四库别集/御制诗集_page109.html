<!DOCTYPE html>
<html>
<head>
    <meta charset="UTF-8">
    <title>御制诗集 - 第 109 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 109 页/共 1326 页</h1>
    <div class="content">　　木叶微飘秋兴生牢骚意与大江横闲鸥最是忘机者也识烟波钓叟名
　　汤泉新荷
　　别浦田田才见叶温池灼灼已开荷寒暄谁令殊所托迟速因之异几多破晓携来承瑞露停风对去展晴波沸汤无碍清凉性试看心莲演梵
　　新蝉
　　栁防维舟俯碧浔新蝉送响出浓隂前身应是粘枝蜕今嵗初闻隔叶音声逺居髙欣所托暑来寒往动关心无多不得其平意嘒嘒何縁镇聒林
　　香山
　　我初逰香山朝往暮归偶因循不能舍复厌劳奔走稍出内府资买地垂百畆山僧饱囊槖而我足林阜一举两得之香山宛我有就冈导漫乳面岭开踈牖爱贞植栢松恶脆弃蒲栁脩葺未经年成园已断手时来驻清跸輙与周旋乆林红霏春深陇緑苏雨后探节复数时课无而责有借问园何名静宜藏诗薮
　　首夏香山杂诗
　　松风忽作秋夏山已如滴戞然孤鹤鸣响过柯亭笛好山如道人益我良不少几砚欲生云縁在青云表嵌窦淙灵脉来往供挹注时出英英气甘膏遍霑防今年获雨早峰翠浓欲蒸指防青莲朶时时信歩登山深见越遥岂在遮林木近陇复遐町满意芃新緑豁然天宇畅因之眼界寛时有山风吹泠泠衣袂寒山花不识名山鸟两三声物物皆自得吾亦畅吾情玉笋倚天关烟萝霏涧户山云傍晚浓酿作清宵雨
　　夜雨
　　麦秋禾夏际所蕲雨泽时昨者稍炎蒸霑洒薄已滋兹复越七日切切心靡夷田原纵未亢颇待甘膏垂山云傍晚浓长松防千丝闻声固已佳见势心更怡转恐万窍号忽焉风散之因忆常年间夏至获一犁已是额手庆晩禾尚及期今嵗被恩早颇生望蜀思人情率皆然谁能造无为
　　玉泉山
　　香山留信宿畧畅烟霞意御苑返凌晨总此干惕志玉泉东道主路便供清憇况兹林泉佳于焉一停跸轩斋旧所建延访何拘地传餐命衞士问政除羣吏勑几时复暇揽结成幽寄防茸萝薜烟荟蔚髻鬟翠黄莺隔树声白鹤梳风翅招提钟鱼答灵湫蛟龙秘泛滥鸥波绉荡漾木兰试学飞乳燕骄逐队赪鱼醉天机寓所防物性从其类据石读前题忽作经年事
　　热
　　甘膏刚喜被公田近觉骄阳势渐宣赤帝炎风毋乃过兆方好雨总稀连曾何十日心舒也所务三时理固然少读子车今拟易迄无后乐祗忧先















　　御制诗初集巻四十
　　钦定四库全书
　　御制诗初集巻四十一
　　古今体八十九首【丁卯五】
　　复闻河南得雨
　　春杪夏初欣时雨蹙眉逺为商洛忧【彼时河南望雨】迩闻屡霑差少慰望云日夜频増愁彼处麦收还过半趂种禾黍芃如油此则十日期已廹呪兼二麦难为秋眼前得失纷塞马而我切切无穷休亦思所戒不知足其如亿兆衣食谋入孝出弟民风淑要先养欲与给求一夫不获予之辜燮和无术其谁尤呜呼燮和无术其谁尤安得宜雨而雨宜旸而旸遍我寰宇长防庥
　　题曹音山水十二帧
　　春山新霁
　　春仲田盘六辔纡千峰雨后翠糢糊倚牕竟日拈吟处不意今朝入此图
　　层峦叠翠
　　隠轸溟蒙逼太行山容霍霍树苍苍恍疑晓事黄公望【是幅法黄公望】为我读书开草堂
　　苍山飞瀑
　　畵家谁不冩飞流个里神筌未易酬约畧指南叅活句听如有响望如浮
　　秋江渔隠
　　芦荻萧萧霜叶新阖闾静对水涟沦依然石室磻溪侧复见当年跽饵人
　　山静日长
　　佳话从来説寉林岩居清事足幽寻日长山静人争道谁识景纶太古心
　　秋林亭子
　　寒篠枯槎间几株夕隂朝霭万千殊无多邱壑有多趣妙处天然是老迂【是幅法倪瓒】
　　防琴访友
　　亷折和平理可观髙山流水感多端相逄底用班荆论便向松风深处弹
　　夏山耸秀
　　山川缪结树扶踈大似王家一笔书防爱浓青刚过雨白云旋复罨林闾
　　古木竹石
　　老榦槎枒怪石狞防梢烟箐间而生抗懐拟谢柴桑老不与凡柯共向荣
　　秋江晩渡
　　坐待舟人不可招打头枫叶落萧萧沧波阿那邉何处便是江南廿四桥
　　烟云萧寺
　　潇湘烟雨旧称竒【米友仁潇湘圗畵禅室中上品也】尺幅偏能髣髴之秀发峯姿含润溽招提结夏放叅时
　　羣峰积雪
　　卿家知白真知白【是幅仿曹知白】惯与乾坤作粉妆待置身图畵里望中已觉十分凉
　　端阳日漫题
　　将谓今年过旧岁却成旧岁胜今年【去年以防三月廿八日得雨继此则甘霖时沛虽二麦歉收而秋成大有今嵗以三月廿五日得雨四月望以前连得膏泽麦収秋成均有可望乃自四月望以后至今望泽甚殷麦収亦仅似去年而大田尚不知若何云】榴红蒲绿都无色稻下黍髙俱可怜郊外正须盈尺雨溪邉漫弄九龙船自慙涵养功犹欠毎值忧劳輙防眠
　　再叠前韵
　　畧举为君难一节较晴量雨正年年况逢亟待恩膏沛何暇闲将景物怜祈请輙敎先比屋委输安可恃方船那当假得洞庭术鞭起雨工不放眠
　　佛手
　　八闽风暖佛手出冬花秀质含霜净幽香度岭赊却难称色相似欲揽袈裟不必标全月清凉本一家
　　麦秋
　　北方春旱多十年而九矣今嵗邀恩早额手稍慰喜二麦绿芃芃餠饵饶堪拟翻因鉴常时种少自咎尔【常年春早多农家戒此而种麦少今嵗春雨佳故春夏之交多有以今嵗麦必丰收自咎种少者】曽因课农便闻诸农家子更兼髙下田黍稻皆葱美受宠宜若惊盟心恒自揣无何首夏半浃旬缺甘雨【叶】麦乃如去年临秋渐黄萎乃悟得失间反掌诚幻已所得忧不多失得忧倍蓰展转繁忧中害其有防止慰意倐已过愁思纷萦起既用凛天谌还因格物理
　　隂【五月八日】
　　油然作云势尔喜雷音坐起难为意踟躇空复吟畏风偏动叶障日已霏林安得倾盆沛舒予渴望心
　　偶阅今岁诗稿率题
　　今年未度半年期慰望凡三屡阅之【正月望雪继望雨二月十五以后雨而少慰三月十五前后复望雨下旬至四月初雨足而大慰四月十五后复少望雨十九日雨而复慰凡此皆有诗至今则乂复望雨云】祈嵗要哉他岂虑劭农性也那能移歉丰未定三秋寳欣戚慿裁数首诗刻下甘膏亟相待知何时是放懐时
　　风
　　稍有云生风便随彭怒犹然镇堀堁须防云散风亦息岂伊有意教坎坷风则灵矣究无借云胡为者任其簸三春少和今复狂想争例事偏愁我
　　微雨
　　过午郁蒸消息佳乆旱云好思杜甫彼人臣也犹为民况我腼然为人主燮理乖方灾歉多此责谁诿萦忧绪訇尔雷鸣日掩光独临阶戺频延伫细防才零骤霈沱额祈盈尺兴苗雨须臾云薄风散之益増展转愁如许
　　夏至斋居
　　元祀俨将临迁坐凛明旦读卦玩金柅抚时卜石燕岂惟例彻乐早已敕减膳修省切衷独愧以谕羣彦骄阳烈中天炎风荡广殿广殿清严所尚不禁熇暵伤哉彼稚苖待泽亟陇畔日暮未兴云翘首益増叹
　　夏至日躬祭
　　北郊
　　敢辞炎暑为身谋
　　方泽躬亲祀事修况是常年防
　　厚贶【忆自雍正十年以后屡防　　皇考命恭代此祭及乾隆元年至今嵗嵗无不亲行又北方春末夏首亟望雨泽率于夏至前后获雨今嵗得雨虽早而至今又待泽甚殷】益教此日吁鸿庥侑筵逓进
　　思文帛房俎初登大武牛望瘗不迟韶乐振
　　广坛诚意有余留
　　忆昔
　　忆昔
　　膝下时依依切孺慕北方例春旱嵗嵗烦
　　圣虑殷忧毎先期赈恤筹补助常见传六膳有时防下箸窃谓愁劳过欲慰意转惧微诚荷
　　恩鉴首肯无诃怒恒于祈请所
　　命代申忱素岂知
　　慈爱中诲训于兹寓今为切已事旱暵况频遇任同徳霄壤惭畏日増遽敕防戒终怠调元愧六幕【叶】稍可自信者良心尚如故
　　北郊廻銮途中纪事
　　歉秋老麦全无色待泽新禾强半垂烟陇一畨膏雨后顿敎人忆去年时
　　阵雨
　　阵雨虽屡作艰致渥且优前朝斋法宫傍晩云脚浮防滴只顷刻旋成霁景收次晓自御园有来内侍流问彼以雨势咸云觉稍稠昨因大祀旋园林卜鸣鸠颇覩油然兴曽无霑尔酬诘旦理庶政召询卿尹俦告我昨在京眼见盈浍沟竒哉彼雨工何独无縁投岂其果有意避我如相仇欺饰中涓常于彼奚深求国是夙所倚不宜逐悠悠或者欲慰我我宁易慰不匪诚未足信诚然益可爱
　　晓凉
　　一雨将成仍不果颇觉晓凉切青琐凉迟雨意热固佳又惧骄阳势如火日甚一日百忧煎展转思量无一可
　　董其昌山居图兼和其韵
</div>
    <div class="pagination">
<a href="御制诗集_page108.html">上一页</a><span>...</span><a href="御制诗集_page104.html">104</a><a href="御制诗集_page105.html">105</a><a href="御制诗集_page106.html">106</a><a href="御制诗集_page107.html">107</a><a href="御制诗集_page108.html">108</a><span class="current-page">109</span><a href="御制诗集_page110.html">110</a><a href="御制诗集_page111.html">111</a><a href="御制诗集_page112.html">112</a><a href="御制诗集_page113.html">113</a><a href="御制诗集_page114.html">114</a><span>...</span><a href="御制诗集_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
