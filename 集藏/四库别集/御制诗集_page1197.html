<!DOCTYPE html>
<html>
<head>
    <meta charset="UTF-8">
    <title>御制诗集 - 第 1197 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1197 页/共 1326 页</h1>
    <div class="content">　　诸祖世代増惟叨
　　上元顾鲜长【上声】年肆筵者【座中久无叔軰即同行皆三四十嵗之人亦无长于予者】躬黄耉矣笑何然
　　上元镫词
　　二五原应是此宵畴人置望在明朝【正月望在十六日】氷轮云里还小畜【是日隂】屈以为申理自昭
　　防【平声】望示冲道则宜【防作平声言欲望而未也示冲见谢庄赋】究当此夜有镫词顺时行庆寜娱已为祝吾民福履绥
　　旬五象天六爻衍九三为望泰来时【班固以正月望为干之九三】如云观象玩辞吉敢懈思艰图易孜
　　鱼鳞傍晚隠斜阳景辏山髙与水长【楼名此地寛敞毎嵗镫节于此陈火戯凡外藩年班入觐者俱令同观】致戒循环咏排卦大人休否系苞桑乞浆得酒月初寅百嵗熈和帝里春烛朗元宵辉辨物副名此乐称【去声】同人
　　聨情中外异常年海峤新畨命入筵【福康安前年过台湾除逆匪嗣林爽文等逃入生畨界内福康安恩威并施各生畨俱能効命协捕遂即生擒二逆首荡平余匪当即厚加赏赉旋据福康安奏屋鳌阿里山大武垅傀儡山四社头日及畨目等吁恳入觐既允其请兹并令与观镫火以示宠异】灯舞排成书大有望之颙若更慙然【屡丰大有岂易得乎】今夜金吾不禁严星桥火树月眀帘【火戏名】祠膏汛粥任民俗旰食宵衣巩已谦
　　银花爓夜眀争月爆竹通宵殷似雷豫与天权宣奏【音辏】达翾飞蠕动乐春台
　　直总督刘峩奏报得雪诗以志喜
　　驰防五百里明称雪泽霑【外省各督抚或为河工或为海塘或因地方有急事务间有用五百里六百里奏报每闻称五六百里者未免惊疑兹刘峩以保定省城于新正十二日得雪八寸发五百里奏折固属循例驰递冀其速远以慰予懐而报面写明报雪字様更可一望而知免滋他虑所谓晓人固当如是】寸仍过乎此祥实不湏占二麦遥为庆五言喜以拈抚心自朂者戒满曰宜谦
　　淮安监督征瑞奏报淮安得雨诗以志喜
　　监督司闗兼令报雨旸【司闗者若许其知地方事则不可若报雨旸乃兼聴并观之道庶不致蔽民隠】春霖称四寸【徴瑞奏淮安地方自上年十一月二十日得雪后已经月余民间正在望泽兹于新正初四日未时起至初五日丑时得雨四寸有余二麦获此优霑倍加长发农民实深懽庆】初祉肇千祥丑未厯时久隰原被泽滂副名更征瑞【谓其名】仍待抚臣章【征瑞之奏但据淮安左近想该督抚亦即奏至矣】
　　上元后一日小宴廷臣即事得句
　　霁色霙光丽以皑御园景物倍佳哉首春黄染初稊浅新雪还増旧树培卜昼从来非卜夜【凡曲宴廷臣率不过未申时】相赓庶不负相陪却思去嵗曾令罢【去嵗新正拟以平定台湾聨句俟至上元后一日尚未报到因罢举此宴至二月朔日红旗奏至始举茶宴】一嵗流隂瞥眼才正接安南达奏牋贤劳臣惜未茵聨【安南一役孙士毅力肩钜任竟能克复黎城蒇功不日今早适接其奏章念其贤劳宣力惜以逺在军营未得与坐】仍常用武非黩也輙获成功实然所信一心敬跻已毎于诸事佑从天古云适百半九十敢不慎乎此七年【予防　　天佑数十年中九蒇大功自今嵗计至丙辰归政之期祗余七年敢不慎终如始益励孜孜冀酬　　昊苍恩眷】
　　敬题朗吟阁
　　最久园中阁两言
　　题额横【此阁名为　　皇考潜邸时所题其时予尚在幼龄毎于此仰承　　圣训】春秋奉明训风月寄
　　闲评五福堂依近【阁在堂之右有廊通之】万年祚永宏闻诗闻礼日那识
　　朗吟情
　　涵逺斋有防
　　氷虽水所凝其用亦颇殊氷可践而行问水其能乎然以言涵逺固知氷弗如溪斋一顾名即景时尚需絜矩用人材善任实殷予
　　含碧堂
　　溪堂临水此临氷莫谓寻名弗相【入声】应一碧岂曾有两色其间堪防动和凝
　　澄练楼
　　湖水底湏寛凭栏率可观虽迟鱼负背已聴雁回翰因悟静胜动那量方与团如论澄照处真是俯氷纨
　　题翠微堂
　　翠微弗及顶乃以真山言假山惟培塿于堂何有焉然而开望西山固目前岚霭缈青气翠而微且妍蒀郁揽真佳得句宜其间
　　再题廊然大公八景
　　双鹤斋
　　来翔去翥原无定不只曰双却有名防笔宁湏构深思鲍昭赋曲尽其情
　　规月桥
　　规月为桥象圆月月之规又孰为之明殊氷水韬【暗于氷】和现【显于水】却是横桥付不知
　　峭蒨居
　　峭原石性峙如古蒨以林言酣待春孟月冶姚还未鬯防佳趣乃在逡巡
　　影山楼
　　小阁依岩岩浸水一时静防得凭闲谩言山是真实体凡有形胥影象间
　　披云迳
　　径宜曲折不宜寛未可澹台一例观设曰英英披衬歩得于夏易得春难
　　绮吟堂
　　为文四字恒申训【向因乡防试文体多趋词藻毎以清真雅正四字训诫衡文者严为鉴别】即曰为诗亦岂殊书屋山庄额清绮其间酌剂早殷吾【屡题避暑山庄清绮书屋颇悟诗法有云绮伤俗斯厌清积健为防两字味题额诗诠括个中又有云绮或近乎丽济之清乃佳盖亦酌剂得中之意斯堂名曰绮吟虑其近乎丽也因拈此义示之】
　　韵石淙
　　泉非淙石难为韵石不淙泉韵岂成万理一如斯可悟而其得一在忘情
　　启秀亭
　　启秀无非造化功同春与物意冲融再三岂啻凡经防【师者所以传道解惑在学者亦当问之弗知弗措岂有因其再三之凟而转不以告之理予幼时执经问难必求得其解而后已若如易所言渎则不告是使之终于防也】读易翻嫌不告防
　　素心堂有感并书以赐大学士嵇璜
　　素心含内外有志亦湏陈书史以脩已股肱用治民尊闻则何有【谓脩已】作古已防频【谓诸旧臣】孰不髙年髙年鲜旧隣
　　山东河南山西各报得雪同日奏至诗以志慰
　　十二日之雪幸霑四省同【京城于新正十二日得雪观其云势所及必广即据直总督刘峩奏保定等处亦于是日得雪今日又据山东巡抚长麟河南巡抚伍拉纳防山西巡抚布政使郑源璹奏至各报得雪日期果俱同日】浅深寸异耳先后刻殊中【据长麟奏济南省城于正月十二日丑时起至酉时止得雪除融化外积地五寸有余其附近之齐河长清长山章邱济阳邹平禹城平原等县具报同日各得雪四五寸不等是日风静气恬云势浓逺自必一律均霑俟查明再奏又据伍拉纳奏开封省城于十二日子刻得雪起极为稠宻至未时尚未停止差查郊外消化入土三寸有余积厚五寸余且同云四布河北河南各属亦必同时霑被又郑源璹奏太原省城于十二日寅时起至申时止得雪除融化外积地五寸现据近省之太原徐沟榆次文水忻州等州县各报同日得雪三四五寸不等各省初春普被祥霙于麦田深有裨益而四省同日得雪实罕逢者】胥渥麦苖润普滋地气融似兹防
　　厚贶实益惕微躬
　　题汉玉双杯
　　汉玉合巹杯内府蔵者不一而足此双杯制式如合卺而各为一器诚昏礼合巹而酳之物也各为一器则易分而未分焉疑其有丁甲护持者然防笔成章以志感物
　　双杯本各玉而追长短椭圆一例为粟粒螭纹围上下土华铜晕沁参差赢他合巹易成聚【合巹虽两杯原一器是长聚也】幸此分巵永不离义叶破匏安至此佳城伴者慢懐其
　　题旿山水册
　　层城十二难为数【上声】隠隠云端见玉楼説向世间佞仙者此中无路慢湏求
　　右层城元圃
　　渔舍蜗寮隔野陂春来新水乍生时緑含逺栁近未叶赵北燕南故若斯
　　右湖村新緑
　　万壑有泉松护之泛乎涛者属乎谁却从问答间悟得有説不期尘世知
　　右万壑松涛
　　孤峯絶涧逺尘氛曲栈还教数白云周子设恒处乎是稚圭何致有移文
　　右螺峯暖霭
　　泛泛平波破野烟随流得住任其然湖光山影都晴意莫认寻常访戴船
　　右晴溪轻舫
　　萦青缭白路难通为恐人来拜下风若问芝田何处是翠峰摇刖半天中
　　右丹嶂芝田
　　峻挺重重叠树苍羊肠有路曲偏长轴迈问孰宜居此合是逢萌与薛方
　　右烟扉云厂
　　西岭霞标暮色披塞湖如镜淡轻漪六年前此漾舟景【向来驻跸避暑山庄毎当秋望塞湖泛月即景成吟或待月霞标乗马逰山自辛丑壬寅以年逾古稀遂有塞湖弗泛月之作迄今茌苒又阅六年此图布景颇似之】老矣而今懒不为
　　右镜湖泛月
　　水之平也自无鸣港隔髙低必作声却忆昌黎寄东野忽然漏此未曾评【昌黎送孟东野序虽云水之无声风荡之鸣而未及髙低之鸣湍防于不得其平之义犹有未备】
　　右曲港鸣湍
　　底论得神及去形滃然云白与山青别开生面浣花句不见山村露一亭【画中景如是】
　　右归云拥岫
　　萝磴盘盘入云表仙梯有路可能成不如筑室嘉防下静聴松风自在鸣
　　右仙梯萝磴
　　寒锁千崖突兀枝琳宫隠约向空披翠岩有问如何答正是眉毛落尽时【翠岩永明禅师説法云一夏与兄弟东语西话防翠岩眉毛在麽见厯代禅师语録】
　　右寒崖琳宇
　　防架幽居倚翠微深林自为【去声】掩云扉欲询个里遁肥者周党其人是也非
　　右翠微云屋
　　畧彴平横溪水上栁风上下映轻漪小楼更在山深处问渡不知待者谁
　　右栁风野彴
　　万緑丛端有玉台虚无云表豁然开教他磵底闲房防足接寻常过客来
　　右玉台积翠
　　板桥曲折溪亭接习习香风左右披传得杜诗神逸处洒然荷浄纳凉时
　　右荷香水榭
　　梁为横也壁为竖经纬从心一幅中笔底可知解禅偈十方三际遍而穷
　　右石梁苔壁
　　近喜树姿放疎濶逺延山势露清真笑他骋目眺景者饶有披图眺已人
　　右碧岩静眺
　　荦嶨崇峯叠树皴浓隂如盖路堪循厜防四柱空空在留与方来坐眺宾
　　右深谷浓隂
　　防树丹枫俯碧漪停桡有客背观斯可知舟较车为穏生面饶他杜牧之
　　右枫江舣棹
　　一个危亭防株树不争多景祗争神帧中弗署仿谁笔知是深于倪法人
　　右笠亭霜坂
　　青莲万朶碧霄摩何事濓溪爱阙他休讶芙蓉森陆地白云衬底岂非波
　　右万叠芙蓉
　　开牖山楼出树端供【平声】来腹藁却非难设云两句三年得岛瘦如何耐此寒
　　右山楼覔句
</div>
    <div class="pagination">
<a href="御制诗集_page1196.html">上一页</a><span>...</span><a href="御制诗集_page1192.html">1192</a><a href="御制诗集_page1193.html">1193</a><a href="御制诗集_page1194.html">1194</a><a href="御制诗集_page1195.html">1195</a><a href="御制诗集_page1196.html">1196</a><span class="current-page">1197</span><a href="御制诗集_page1198.html">1198</a><a href="御制诗集_page1199.html">1199</a><a href="御制诗集_page1200.html">1200</a><a href="御制诗集_page1201.html">1201</a><a href="御制诗集_page1202.html">1202</a><span>...</span><a href="御制诗集_page1198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
