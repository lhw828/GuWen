<!DOCTYPE html>
<html>
<head>
    <meta charset="UTF-8">
    <title>御制诗集 - 第 967 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 967 页/共 1326 页</h1>
    <div class="content">　　赐江苏学政刘墉
　　曾此司文柄后教习政衡【刘墉官翰林时曾任江苏学政后出为府道臬司俾练习政务】洊升至卿贰重莅训诸生去稗收精凿驾轻就熟程勗防莫孤望尔父国之桢
　　题融春斋【在桂家荘行馆内】
　　登舟明日此停骖朴宇于斯憩宿堪栁眼盻春当仲月梅心融雨近江南祗须修葺旧之二圗省防装益乃三【入江南境旧有行馆应修葺者顺河集陈家荘二处新搆者龙泉荘林家荘桂家荘三处虽借省驮装而按顿又増憩宿之所于心究未慊耳】按顿都防有行馆摛词用以志吾慙
　　阅李家荘新河口
　　髙晋昔建议中河沙埂之黄流况横截势应向东移杨庄【旧中河口】迁李庄【新河口】避阻而就夷既已从其言次第工作施却因清水弱【前嵗髙晋面请移杨荘中河口于下防之李家荘虽允其请而意尚迟疑高晋回任后亦未及筹辨迨夏间黄水淤滞清水出口力弱未能迅即施工及髙晋前赴豫省督堵浸口中河仍复迁延待时知必有难办之势矣】未行尚俟时后萨载入觐面询何故迟其言似迁就其意我早知【昨冬萨载入觐询及移改中河之事其言虽迁就髙晋原奏然以为杨荘现在河流畅出今昔情形异宜窥其意葢移改李家庄乃髙晋一人之见而未尝询谋佥同非必当更张者因谕萨载云果尔莫若仍旧贯为愈萨载奏谓如是则甚合机宜遂令寝髙晋之议】莫若仍旧贯则称实得宜今来亲履勘原属多此为然亦非虚费疏涨或可资【兹亲莅履勘杨荘河口原可毋庸移改然髙晋彼时意在避黄河横冲抵溜之病今虽无用设中河夏秋或遇异涨由李庄新河分出亦未为无益不得咎其妄费因以此意谕萨载酌行】莫非谋民安怙过则见卑
　　阅中河
　　中河酌中定
　　圣制古谁过【中河　　皇祖所定斟酌实尽善也】五度经临熟万年利赖多进舟斯有待防马此无讹【前巡于此阅中河亦皆防马而行渡清口始进舟也】节相欲更置【前春髙晋在京靣奏以杨家荘中河口一帯毎多淤阻欲移中河口至下防之李家庄自系实在情形虽允其请而意中究属迟疑髙晋并言回任后即择便兴工迨夏间黄河浅未能辨及嗣于秋间令髙晋驰赴豫省督辨漫工萨载于改置一事屡迁其期因传谕询问则称杨荘河口近已通畅若改由李家荘徃来渡黄须在黄河中多行十余里而李家庄闸坝有开有堵亦殊不易葢移改乃髙晋一人之见并非实有必当更张之势询谋佥同也因谕仍从其旧】寻思未易麽
　　杨荘牐五依
　　皇祖诗韵
　　御碑亭七十年余　　【皇祖此诗成于康熙乙酉迄今七十余年矣】拱读钦猷立为徐曺相学他守勿失陆翁思彼巧中疎【陆防诗人谋常向巧中疎】
　　保障由来胜茧丝民情河务岂殊移治河本以卫民耳咨尔诸臣宜尽知
　　渡黄河即事六韵
　　河裔驻銮旌瓣香叩彩棚轻风不作浪细雨忽成晴一自仪封决常懐午夜惊翕川愿归旧凭舫益为怦廑近更廑逺渡黄如渡清【渡黄处竟无黄水葢因上防仪封决口大溜全趋湡淮未行故道以致皆清水耳】迩闻工逮蒇【昨阿桂等秦引河工程于二月初四日全行挑竣上下一律通顺现在大溜直埽北崖临水土堰并外滩亦日渐刷深初十日内必可开放引河合龙蒇事益切佳音之至】黙祷尽吾诚
　　陶庄
　　河神庙瞻礼六韵
　　大河南酾北陶庄逼溜恒虞清灌黄防度兴工工未就【康熙己夘春　　皇祖南巡　　亲莅河干阅视命挑陶荘引河导黄以河臣董安国开放过平随即淤垫庚辰春侍郎常绶遵　　防阅勘请再挑深幸巳秋河臣张鹏翮请挑中段淤阻功皆弗就壬辰甲午河臣赵世显亦屡挑屡塞雍正庚戌以后大溜南趋更难施工乾隆己未命大学士鄂尔泰来勘仍持开引河之议时髙斌为总河以为功不易就乃创建木龙挑溜北趋为补偏救之计于是引河遂置而不论矣迩年黄水倒漾非开陶荘引河更无善防因命萨载详悉展勘遂绘图贴说以闻余复于图内往返指示议既定即于丙申秋兴工至丁酉仲春工蒇开引放溜极为畅顺引河遂成因命建　河神庙以答　神祐详见御制碑记】一时赖
　　佑佑诚长改前果向新渠徙善后还培旧坝障用答神庥祠宇建永祈民宥肆笾芗瓣香此日申诚悃峻碣多年志感庆　【河神庙碑丁酉年建】
　　皇祖鸿谟幸因蒇守诚惟励敬无遑
　　阅木龙叠乙酉韵
　　清口木龙向久成逼黄不致灌乎清陶庄改溜去南逺新渚防沙移北营【清口木龙始自乾隆五年前河臣髙斌因南岸　　御坝迤下险工奏请建设木龙四架挑溜北趋颇着成效嗣壬午乙酉南巡阅视复经指示陆续增至七架以资过溜防滩自乾隆四十二年开挑陶荘引河于第四架木龙处筑拦黄坝溜势改北去南渐逮所有五六七三架木龙在新坝东淤入土中经萨载奏明启折复经指示于头架木龙上添改一架又于陶荘新河峙家荘南岸改建木龙三架以期冲刷北岸滩土甚为得力是木龙挑溜挂淤后并可启拆改建事省而功倍实为补偏救之良法】救补偏未可少抽薪于釡永无惊【木龙虽补偏救逼黄挑溜使不致灌入清口固河工内不可少之法至陶荘引河新改使黄水直北趋下不复有例漾灌清之虑则诚釡底抽薪之计也】虽然应识满招损谦巩吾惟尽此诚
　　观清口出水志再叠旧作韵
　　壬午定水志两坝去其拥然实有节制非聼一往送亦弗害蓄清御黄有束纵不过束纵间拆筑费楗葑自从定此制殊无费太重较之下河灾邻国为壑供所以数年来民鲜昬垫痛从来涉河务其议如聚讼兹实出独防幸免执已用下河屡获收室家逭乏空河臣守此防窽要颇称中戊戌秋河决竟掣大溜动贾鲁不能容睢淮因致汹尾闾归洪泽株守斯害众预命开五坝【前嵗豫省漫口之水入于贾鲁河由睢河涡河而行遂为淮水归于洪泽湖恐湖水陡长虽展清口两坝宣泄不及谕令萨载等于五坝留心预防寻据奏清水势大以次开放五坝幸无渍溢为患虽下河不免被水但其时卑禾已经刈获所种晚禾无多即有淹浸之处尚不致成大灾】临期漫偬偬因为之以渐湖河叠疏控下河未大灾无聊之思综懐防切恫瘝恧矣对称颂
　　阅河五依
　　皇祖诗韵
　　禹之行水在无营知者后来异所行
　　皇祖阅河垂至训惟期稼穑底平成
　　谒
　　惠济祠
　　惠济千秋防庇佑
　　崇祠枚实建河干十余年别今朝谒一片诚同昔日殚不动微风刹竿静畅流清水巨川寛大河北徙陶荘后益赖
　　神庥永奠安
　　御安福舻
　　御舫先来水涯陆营行到水营披篷窓舲室于斯始楚尾呉头达自兹即景拈吟熟以惯回溪转岸静而移曰安曰福非蕲已愿与吾民普共之
　　阿桂等奏报引河已放溜诗以志事
　　陶庄吁
　　神佑即日得佳音【陶庄引河初成即勅建　河神庙以答　嘉贶兹初十日渡黄瞻礼　神祠黙致防祷即于未刻得阿桂等驰奏称初六日晚间开放引河掣动大溜奔腾下注至初七日夘刻已过百里外之和好地方且初开时金门顿落水一尺次日又落四寸察防引河实已掣溜六七分现在相机堵合等语是甫瓣香申悃数百里外即荷神佑垂贶更期迅速合龙耳】引溜就新速归川赴旧深翕流庶无变
　　垂贶信昭谌必俟合龙后吾方敢慰心
　　慈云寺瞻礼
　　招提久建运河濆
　　题额依然仰
　　圣文【慈云旧系小庵雍正十二年　　皇考勅建慈云寺　　命淮闗监督年希尧督瓣遂成大丛林因僧玉林住持仍令其派下承接云】为阐宗风期悟彻重临南国致瞻勤防畨掖
　　辇眀如幻一晌登堂忽不欣已是拊膺思
　　昔日那堪翘首望
　　慈云
　　阅老坝合龙处
　　甲午秋涨盛老坝黄河决滔天势莫遏万姓遭县陧赈救不遗力督催速堵缺廿里奏巧成
　　眀神佑诚别【甲午八月外河南岸老坝口隄工漫溢大溜全注决口板闸淮安一帯俱被水淹当饬赶堵筑于九月初八日开工进埽至二十八日合龙两旬功蒇实赖　河神佑助云】兹来视隄工出水髙凸凸辩香致敬宜安澜吁以切老幼纷随舆温饱多欢悦元气似已复闾阎亦填列而我一回思往事不忍说
　　阅淮安石隄三叠前韵
　　淮安无不安清黄并入海然而安难哉至今难更倍辛未始南巡土隄以石改癸酉并涨时恃此为寕载【淮城西北旧皆土隄辛未南巡临闗始建石工癸酉河淮并涨淮城幸赖石隄之利】惟蕲奠昬垫那借劳畚橇是后凡三巡粗识其原委然乏永逸圗宵旰廑心毎亦惟事补苴何有垂范楷甲午决老坝岌岌淮城殆荡析壊庐舍迁避市为罢亟命速堵筑廿日功成恺【甲午八月髙晋等奏十九日外河南岸老坝口漫溢过水大溜全注缺口附近之板闸淮安一带俱被水淹房屋人口俱有坍损城垣幸而未頺随即饬查抚恤寻据呉嗣爵等奏淮城南门外先已干涸东门外亦涸出里许西北二门平筑一坝阻其进水居民陆续迁归故庐城市早得安业因勅河臣上堵塞决口阅二十日即合龙】兹观虽少慰回忆心犹骇
　　过淮安城
　　御舟小泊射阳城登岸还教防马行翠盖锦于彻仪卫风鞍露冕浃民情歌那聼八音奏妇子稍欣百室盈甲午回思灾甚剧今来额庆尔更生
　　东南风
　　南方东南风即雨亦必晴其或西北风即晴定雨零北方乃反是此故试一评南南北北间气求声或应【叶】风为气之属风近雨逺征风逺雨自近至理无须惊格物得真解神运体天行
　　文伯仁花溪渔隠
　　阁闾独坐钓竿持夹岸飞花防钓丝生面别开武陵记晋渔秦隠两兼之
　　题聨骑春逰雕漆盘
　　不辨髹之代犹余刁者名【盘中楼阁两柱分镌平凉王铭刁五字王铭盖雕工名但书籍无可考不能详其时代】春郊试聨骑洲阁拟登瀛自是工手能传仙客情剔红还衬緑雅制突张成【元时漆工名见髙士竒金鳌退食笔记】
　　过宝应县
　　傍岸舣兰舸度衢揽玉缰民情益亲切土俗騐周详旧号平安汉新称宝应唐若论予夙志惟是祝绥穰
　　阅坝
　　南闗迤逦接车逻封土下河受益多【壬午南巡亲临酌定视五坝水志预开清口以泄湖水其山盱五坝封土不令轻拆下河十余年来遂获连嵗丰收】戊戌洪湖经异涨预防思患早开矬【戊戌秋河决仪封下防入洪泽湖清口两坝悉行展拆犹减泄不及因萨载防留心预防无已启山盱五坝归之髙宝诸湖及归诸湖不得不开南闗车逻诸坝归之下河幸早禾已收晚禾补种无多尚不致成大灾彼时权其轻重为无可奈何之辨理耳】权其轻重诚无奈那免闾阎被荐瘥惟冀仪封合龙速不资坝减永嵯峨
　　闻见
　　黒乌乃白项时于湖岸防伊犁亦云有闻之语非谩【拉旺多尔济云伊犁亦有白项鸟】南北相去万余里而何物类似合劵其间北地如塞上于燕齐同谁曽见物物格之实难通紫阳于此其奚辩燕丹仰天竟有之莫怪马迁好竒幻
　　闻京师得雨志喜
　　北地春霖最艰致却闻三寸被霑【在京王大臣奏京师于二月初三日自辰至未得雨二寸余初五日复得雨寸许春泽渥霑实北方僆见】较于南国势犹霈【入江南境于初六日夜雨不过一二寸】知是东郊润更添无碍兴犁布禾种有欣徧垅蔚麰尖燕齐递待佳音报【京师既渥春膏直山东壤接自当普被尚未奏到耳】那免殷殷望蜀兼
　　过髙邮州
　　髙邮昔水乡五坝减水受自定清口志封土五坝守【前此启五坝以泄洪湖盛涨髙邮等处下河一带叠被偏灾自壬午春亲临相度酌定视五坝水志展拓清口东西两坝为釜底抽薪之计其山旴五坝不令轻拆从此下河连嵗丰收乙酉南巡已覩成效十余年来屡获有秋】下河连嵗收盖藏比户有戊戌黄河决水向洪泽走尾大恐弗掉预减咨可否【戊戌秋豫省黄河漫溢由贾鲁河睢河涡河入于洪泽湖因恐清水骤长清口两坝宣泄不及湖不能容屡勅萨载等留心预防未几清水陡涨洪湖不能宣纳凊口悉行展拆仍未能泄减萨载等以次启山盱五坝归之下河所幸早禾已经收获晚禾补种无多浸没有限遂不致成大灾】因为之以渐未大灾田亩己亥亦如斯幸矣邀天偶兹来观闾阎颇觉相安阜然而民心益甚以日久
　　至维扬即事
　　小雨北风起蛰雷【是日始闻雷】夜隂晓霁进舟催日暄景丽春方仲幼挈老扶民总来稍厌笙歌特烦聒不嫌梅竹作清陪竹西小杜曾留句何事唐时已有开
　　防骑口占
　　二里路非长招提谒上方观民因防骑沿路近随缰固惜倾葵意益怜躙麦秧莫知子之恶稍纵亦何好
　　上方寺
　　蜀冈此其尾登岸必先临尚逺笙歌沸却欣松竹深山僧习俗礼野鸟解禅音顔李賛吴画查然莫可寻
　　驻跸天寜寺行宫再叠旧作韵
　　梵寺天寜防水边行宫右侧驻旌便重来仍值仲春月别去忽成十六年柏树乔偏増古貌梅花放不入时妍轩斋依旧景非昔东望为増意黯然【天寕寺行宫东即为奉憩　　慈寕之所今　　轩庭如旧情景非昔咫尺瞻望惟増凄感】
　　题大观堂
　　大观玩象羲经示设教省方义最该必有休民敷政化寕因适已事徘徊神心契处忘今昔天下为家那去来理万几余得清暇拈毫也觉畅吟材
　　文滙阁
　　皇祖崇经训图书集大成分颁广流布髙阁此经营【阁中贮分颁古今图书集成此阁亦仿范氏天一阁为之】规拟范家制工因商众擎亦堪匹四库【四库全书繁重不能分贮各处故只赐图书集成一部】永以贮层甍
　　慧因寺
　　浄慧本无因善因亦有慧无实浄之根有以善为蔇而总非全提全提冺文义大士坐如如黙然示度世
　　青琅玕馆口号
　　矗矗千云歩步圗静披细籁奏笙竽青琅玕信和阗颗戛徴含宫似此无
　　题浄香园
　　花以香为浄人因去有来春秋十六阅嵗月隙驹催迳入真玕曲座仍假竹陪【入青琅玕馆仍緑竹叅天而轩中坐处雕木成竹为屏榻巧而不伤雅】巧还不伤雅拈句亦宜防
　　花朝
　　璿玑代谢四时乗恰值花朝度广陵虚掷三年不忍忆相逢一晌适堪凭红梅緑栁髙还下丽日和风陶以蒸更是三春分却半【是日春分】惜阴阴去驻谁曽
　　题趣园
　　日渉原成趣别之十六年景光仍似昔嵗月暗为迁隄栁眠还起山梅浄以妍畧徘徊便去桂檝指前川
　　逰平山堂叠壬午旧作韵
　　防江昨日舣行舟清晓平山作胜逰七字昔年赓旧韵春秋十六阅如流
　　慧因寺里参调御浄善聊为辨有无【题慧因寺诗有无实浄之根有以善为蔇之句】可惜僧雏不识此施檀热閙羡金夫
　　杜诗休说李唐朝千百年来事已遥岂啻笙歌二十四畧嫌杂遝压溪桥
　　漫教警跸肃呼声老幼任趋纵与横到处欣他亲切意不孤多载爱民情
　　功徳平山一脉冈栈途跋马尚无妨驩虞皥皥忘分别底事子舆较霸王
　　精蓝色色与空空丈六无为罢六通到此应忘一切地而何防笔骋吟工
　　贤守清风一缅思【四字为皇祖御题】
　　奎文千载永留兹至今大法小亷者
</div>
    <div class="pagination">
<a href="御制诗集_page966.html">上一页</a><span>...</span><a href="御制诗集_page962.html">962</a><a href="御制诗集_page963.html">963</a><a href="御制诗集_page964.html">964</a><a href="御制诗集_page965.html">965</a><a href="御制诗集_page966.html">966</a><span class="current-page">967</span><a href="御制诗集_page968.html">968</a><a href="御制诗集_page969.html">969</a><a href="御制诗集_page970.html">970</a><a href="御制诗集_page971.html">971</a><a href="御制诗集_page972.html">972</a><span>...</span><a href="御制诗集_page968.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
