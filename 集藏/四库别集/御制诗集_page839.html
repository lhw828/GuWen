<!DOCTYPE html>
<html>
<head>
    <meta charset="UTF-8">
    <title>御制诗集 - 第 839 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 839 页/共 1326 页</h1>
    <div class="content">　　偶为三友图并题以句
　　塞山古松弗计嵗雪梅风竹斯无有兴来走笔写大夫髙士君子可缺否虽然转语亦可言既松梅竹定为偶苍髯玉貌与劲莭何处忘年不三友莫谓画也本非真真物谁能似画久
　　题宋官窰缾
　　陶成修内司六百嵗兹贻火气全消冺泑光益润滋几人曾阅赏五字合题诗吟罢还自笑由今视底为
　　咏旧玉刘海蟾
　　去来无迹本无家偶托昆瑶攻琢加弄笔观中足单跂呼蟾县北口全呀纯阳度后登仙籍平叔逢时赠祖砂应是蓬壶宴才罢酣然皤腹醉流霞
　　题董祥瓶兰
　　潇潇落落若闻馨摘取还供粗瓦瓶恰是楚骚真面目求工逺矣迳兮庭
　　喜晴【六月初四日】
　　昨朝隂晴乃亘日时虽细洒非骤施今晓开霁厯卓午庶其定矣心畧怡往来人自京都者问知霖雨两日弥髙低禾黍实无恙水冲溪桥则有之固为慰也继为虑宁匪饰言半信疑驿询方伯近来况【雨觉稍多于田禾是否有碍已谕周元理迅查据实覆奏】或弗敢陈欺我辞
　　鹤
　　昔时放鹤深山峭一罢鹤粮与鹤料且免刀剪更笼囚大壑茂林从所乐后来复有贡鹤人赋粮给料仍因循云不如此鹤将去其实窃馈从中分养鹤则喜放鹤苦鹤虽知饥不能语廏有肥马孟子言谓彼时人心尚古孟子云以意逆志是为得之即如廐有肥马之言亦戒厚敛于民以养禽兽而已余作鹤诗谓彼时人心尚古者则指廐人不窃马之馈以肥已如今之养鹤者耳然如孟子所云狗彘食人食而不知检涂有饿莩而不知发其意当以有饿莩而不知发为重若夫狗尚或食肉彘之所食则糠粃及粪岂人所食哉且今之鹰狗监无不予以月银俾贳败肉饲鹰狗而分其料使鹰狗饿毙如养鹤者有之矣使放鹰犬减其料必有窃叹如养鹤者然且即减此琐碎细费其所济亦几何固不如使天下有司明知不讳灾必妥赈之为救民无穷也吁读书者明理达政而不为章句所误者其亦鲜矣因用孟子语故推类而言之
　　京报奏至雨不为潦米价如常诗以志慰
　　月初雨觉勤以此因缱彼驰驿问情形弗容饰辞美【月初以来热河雨水稍勒而京城晴雨若何未据留京王大臣等奏报因传防速询今据覆奏六月初一二连有雷雨初三复防雨数次俱系旋雨旋晴初四以后即大开霁髙地并无积水田禾正资长发极防处虽不无沥水晴后亦即消涸粱黍均无妨碍米粮价值如常麦更较前平减足慰廑念】飞章备陈虽霖不致沴【叶】髙地无停潦极洼存沥水然已两日晴消涸亦速耳米价实如常麦价则落矣额手为少慰既慰益敬止西成期尚遥每懐靡及已
　　咏汉玉璧
　　土华深浅晕氤氲恰似浓云与薄云应是姮娥自珍重玉轮分付掩三分
　　直总督周元理奏报永定河安澜并雨水田禾情形诗以志慰
　　未接驰询早奏来田禾茂长助如催【前因五月下旬口外雨后潮白滦诸河水俱骤长六月初热河雨复稍稠廑念永定河势是否安流并闻京城雨水较大恐近畿田禾不无妨碍因谕询周元理而周元理于未接传谕之前已奏到近京州县雨正及时禾苖益滋长发并无积潦云】兹称永定澜安也虽泄金门流断哉【周元理覆奏五月下旬以后永定河水势虽猛大溜直走中迅趋下口六月初一日金门牐过水六寸未逾时即已断流览奏为慰仍谕于牐下仿南河毛城铺之例于过水后疏濬淤沙俾无壅阻】并拟浚船归实用【周元理并奏称浚船一项原系与裘曰修防商添设且河道専责尤不敢因循春间即饬道防督率河兵往来挑挖遇有淤嘴阻碍复为裁切此次溜走中直达下口即资浚船之益】敢惟竹楗恃长材治河永逸慙无筞救相将忖度该
　　塞湖泛月即景
　　河源雨过晩霞明霞尽祗余迥宇清恰好兰舟待曲岸便邀桂魄泛空瀛返观鑪锤【去声】那施巧【谓锤峯也上入夕月在天中不升东壁】谁上弓欲就盈【时方上】髙烛四山惟静碧平磨一水特光晶对来直拟忘形色挹处真教恬性情试问千秋载月者此时此境若能并
　　观稼效陶潜体
　　暑雨山蹊泞半月未命驾快晴四五天干潦亦防乗闲筞玉骢原田试观稼禾黍胥怒生吐穗髙低亚日晅与露润秀实西成迓乃知向所忧先事失醖借然总未虚掷看此与与乍秋熟期尚遥惄哉吾犹怕
　　防马至含青斋
　　蜀先主叹髀肉生英雄所见常人异重熈累洽非其时宴安酖毒亦当忌肩舆歩辇寜讵无每莅山庄喜乘骑适才揽辔观良田便沿崇栈园门至入园循谷造山斋朗开窓戸纳青翠岂因玩景畅闲情率以摛词寓深意
　　题玉岑精舍
　　精舍西北隅山深谷益奥佳境自所閟问景不恒到今朝风气爽乘兴试观徼我马而人歩劳逸特殊调易舆缓以进数武一憇劳【叶】结构栖岞崿髙低因势效蜃窓坐逰目诸竒无遁貎恰橅右军帖太冲同致诮
　　涌玉亭
　　骑峡虚亭亦可凭曲廊宛转降还登寻常艰水兹渟水始悟前朝过雨曽
　　小沧浪室
　　跨涧为朴室石洼大子樽夏霖气通润盈盈贮水存尘氛曾不到风月所共敦明为照胆镜清是洗头盆定州雪浪石髯翁徒饶言
　　贮云檐口号
　　斋檐额以贮云名分付云檐莫放行靳泽讵予图享帚迩来农务且宜晴
　　碧静堂
　　羊肠才数转螺髻又髙骞拾给得门户搆虚有室轩花清锦如濯松古籁非喧几上芸编设乗闲手自翻
　　浄练溪楼
　　磵室凭虚俨若楼开窓峭峡对尺咫有时飞瀑落摐摐浄练之名得因此却惜以偶弗以恒偶由过雨恒由晴今朝恰值夏霖后坐看银影披岩层宿名所欣副始遇然亦诗成便言去
　　静赏室
　　曲磴縁廊上幽斋隔嵗逢据牀眄翠璧当户抚苍松云浄寥天朗夏深丛樾浓茗瓯与芸简随意作清供
　　沿岭降剏得斋再题
　　自东而升斋据上由西以降斋居下西北髙而东南卑山河万古形非假兹升西北降东南斋在岭腰固卑者因知镃基必待时前畨攀陟为劳也
　　枕碧楼口号
　　万木丛中耸峻楼浮于水更緑于油而今欲问躗言者枕碧何如尔枕流
　　题赵麟相马图
　　坐树对良骥权竒意态雄底湏受玉勒耐可韵秋风一记画图内诸吟想像中素庵定谁是应自拟支公幅中桞林记事云丙成仲秋客逰秣陵同詹文祥吴梦白谢少防李叔承胡仲鱼程见泰汪惟道吴伯仁登燕矶牛首而泛莫愁憩于栖霞偶见赵彦徴真迹于素庵上人家墨妙入神足传家学上人属诸公拈韵咏之不才谨志胜赏亦借重于诸公云尔今惟存此记及赵麟自题余诗皆无故并识之
　　和阗玉椀
　　讹称五日向河投原是地灵产物尤归我幅贠同郡县任其土贡入春秋量材中【去声】椀圎而钜譬色如脂沉不浮何必烧磁珍大邑扣真哀玉击防球
　　周臣渔村图
　　或周或唐未可知西庐定为周所爲【见巻后王时敏跋语】
　　毫髪虽不逾绳墨有生动意斯诚竒取鱼之具防不备取鱼之法防不施我欲偻指举其目大约弗出皮陆诗浮家泛宅固莫定而有定焉妇子随几回抚巻兴慨叹是中岂无王者师
　　题鹖冠子
　　鈇器原归厚徳将【开巻首义即云王鈇非一世之器者厚徳隆俊也注以王鈇为法制引贾谊言权势法制人主之斤斧谓専任法制不以厚徳将之而欲以持久难哉是其说虽杂刑名未尝不归于道徳固非若黄老之専务清静亦不至如申韩之流为惨礉也】杂形匪独老和黄朱评陆注同因显桞谤韩誉两不妨完帙幸存书着楚失篇却胜代称唐【宋陆佃既为之注解复序云鹖冠子楚人居深山以鹖羽为冠号曰鹖冠子其书杂黄老刑名要其宿时若散乱而无家然竒言奥防亦毎毎而有自慱选至武灵王问凡十有九篇而退之读此云十有六篇者非全书也朱子评韩文云汉唐皆以为道家者流公谓其辨施于国家功徳岂少而栁子厚作辨则曰得其书而读之言尽鄙浅所见不同如此朱子虽不置可否然其书具在桞说不免过当朱子又云汉艺文志有鹖冠子一巻而唐志云三巻谓汉时遗缺至唐而全以今书校之巻虽唐増于汉而篇则宋増于唐兹本既完备无缺佃注亦世所罕见自应重刋以广流传】帝常师处王友处【帝者于师处王者于友处亦其博选篇中语】戒合书绅识弗忘
　　热
　　四山气蒸溽湿热殊常炽虽云避暑荘暑乃无可避斯处尚如斯闗内倍蓰计
　　大安奉以来夏凊养实遂禾黍更宜晹助长已结穗所喜信在兹所愿那全备树隂风偶过自有凉爽致原未孤其名是地诚福地
　　骤雨【六月十三日】
　　几簇油云吐逺岭片刻弥空迥凉风吹散银竹脚流汞喷珠祗俄顷林峦忽讶万树蔵池塘雅称新荷打霈宻洒不逾时驱祝融威难复逞山荘神运有若斯九夏三秋观平等
　　咏定窰小缾
　　穆若彬如火气消玉螭芝草影飘萧李公麟有胜人处不以丹青以白描
　　西北风
　　西北风主晴塞山晴更速落岩益防防驱云鲜停蓄唅呀鼓万窍金石非丝竹秋信已传凉暑莭全收溽生衣似不禁行将换纱服
　　登四面云山亭子作
　　昨欣骤雨暑全湔极顶登临忽隔年望去天光千里外逓来秋信五朝前【是月十九日立秋】擅乾坤内无双景夺造化工有独权坐此应教诸虑浄依然驰念到金川
　　六月望日漙仁寺瞻礼因阅稼
　　过河礼梵寺便以阅山田华黍翻风秀锦蔬帯露鲜法门入不二月相暎同圆敬识
　　当年意溥仁遍大千
　　夜逰山月二首
　　既望月迟升登台例待曾锤峯才渐吐璇宇倐飞腾逰月有别譔亸鞭真絶胜广寒近尺五縁在最髙层金碧光无定千林漾若流夜明岂行暗山实讶乗浮出谷还屏烛【中人例以烛来迎却之】到湖仍泛舟遂将青雀舫【山庄载月舟名】幻作谢家楼
　　咏防都斯坦小玉合
　　昆峤产琼琪良工精琢之烂然七寳聚斐君五花披漆制徒传古金镂讵足竒南山蓝玉合雅似李家诗
　　题文徴明山水即用其韵
　　山因树迥树依山虚处还飞瀑水潺着个草堂特幽絶客来徒望石桥间



　　御制诗四集巻十五
　　钦定四库全书
　　御制诗四集巻十六
　　古今体九十一首【癸巳八】
　　立秋【六月九日】
　　何处而无秋信迎山荘秋信最分明西南风至农经騐【月令占图云立秋晡时申西南凉风至宜粟谷今日□申特立秋而风自西南至适叶农占】东北云归塞宇晴戏蝶花间还恋影初蛩草际已闻声惟余度防时晹若庻得冈田万宝成
　　对瀑二首
　　偏幡练影随风飏上下鉴光与日明却是依然落崖水今朝忽尔作秋声
　　飞峡龙拏雪浪皑等闲应讶九天来瀑源适甫縁谷降因识原淙脚底才
　　千尺雪二首
　　擘峡飞流赴野塘寒山缩地置山庄坐来底识千尺雪披处偏欣六月凉
　　飒飒为声朗朗色喷花六出更何疑乘闲四曡长歌韵心慕东坡偶效之
　　玉琴轩
　　乐山既彼数【入声】乐水合斯兼近物取堪喻小弦亮且亷暗音绕阶砌明影漾楣檐正是薫风重华企仰瞻
　　千尺雪歌四曡旧韵
　　千尺雪歌四章有辛未剏前辛巳后其间已厯整十年各写银牋黏壁牖流阴瞥眼迅空花逮今又复一纪加长篇畏难弗再和岂不贻笑眉山蘓氏家言志永言喜所素宁论下里及大頀临流坐石试摛毫冷色寒声皆可悟迸珠落涧泻湲湲触矶倒峡漩澓还谁知入画江南境都作宜诗塞上湾大如席六月洒岂徒言看上下却嗤太白咏燕山虚拟何若实吟把即景遣暇非忆呉苍岩应付赵凡夫赵凡夫与李太白防曽至此真仙区锤峯万古鼔洪鑪那复数彼山称吾【吾家山在邓尉西北距寒山不逺今塞苑山川自成真境何必更数吴中】赴川溶溶为塞湖四曡兴殊韵不殊
　　题緑云楼
　　层甍据崇岭乘暇试登楼始讶俯云表旋思出树头界来白防逺望去緑还稠底事顿生恋西风已报秋
　　水月精舍
　　精舍临石壁塞湖渟壁根名之日水月崇情寓文言偶来每即去夜景非所论付与玻瓈虚明恒此存别有防心者轮匡未留痕
　　笠云亭
　　虚亭因防略夷防千里塞山望不穷一片闲云飘若笠副名端自胜呉中【寒山千尺雪之傍有笠亭俨然草笠结緌太嫌着相兹则虚亭冠扵山椒循其名而不袭其貎差觉胜扵吴下耳】
　　阅隄
　　武列石城东其流本无定所喜来源防遇霖方涨盛涨时势颇浩过雨亦旋罄山庄聚闾阎数已十万賸筑隄为保障期以安兆姓隄根或致囓修整随时应不过此补苴计欲求永亘相【去声】势铲沙嘴导流俾弗竞庻免激石怒用顺赴壑性然斯实小试事半功倍剩畿南【谓永定河】及淮北【谓黄河】慙乏善治【平声】政
　　雨【六月二十二日】
　　昨近秋炎又异常明知蒸溽有霖偿中宵忽报油云防破晓已看阵雨霶或止或零达日晩时踈时宻掩山光逮旬快霁虽无碍防欲晴佳念不边
</div>
    <div class="pagination">
<a href="御制诗集_page838.html">上一页</a><span>...</span><a href="御制诗集_page834.html">834</a><a href="御制诗集_page835.html">835</a><a href="御制诗集_page836.html">836</a><a href="御制诗集_page837.html">837</a><a href="御制诗集_page838.html">838</a><span class="current-page">839</span><a href="御制诗集_page840.html">840</a><a href="御制诗集_page841.html">841</a><a href="御制诗集_page842.html">842</a><a href="御制诗集_page843.html">843</a><a href="御制诗集_page844.html">844</a><span>...</span><a href="御制诗集_page840.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
