<!DOCTYPE html>
<html>
<head>
    <meta charset="UTF-8">
    <title>御制诗集 - 第 821 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 821 页/共 1326 页</h1>
    <div class="content">　　故知月到秋来好秋月平湖曾未凭却是画图披觌面蓄情向日此翻胜
　　南屏晩钟
　　谁能悟彻七条披叠翠南屏万古斯漫道发鲸闻不到洪钟亦有寂然时
　　防桥残雪
　　寳祐贻今嵗月賖防桥仍见雪飞花便教一再新増景【今脩西湖志者复増十八景】鼻祖终输十大家
　　雪【正月初八日】
　　问夜报三更璇霄霏瑞霙未春犹是腊【是月十二日始立春】小望大愉情越舞鹤鸾势潜滋土谷精【八日为谷是日纳音属土】自欣还自励敢易素心诚
　　咏和阗玉云龙小盂
　　瑞产和阗玉水濆贡来白质赤为文因教巧匠琢成器宛见飞龙従以云具体之而忽隐现非烟容裔更氤氲九三设若喻爻象【是器琢三龙于上】夕惕朝乾正我殷
　　题宋髙宗书孝经马和之绘图册
　　教孝经成书与图中原恢复志曾无如云风向四方动抑是颂乎抑刺乎
　　是册旧称马和之绘图已入石渠寳笈上等今以防暇重观册后诸人所识皆以为高宗书诏画院设像立仪且册中都无马和之名则成书时属之和之者乃失于考证也既已成书因书册中以识决疑求是之意至于诸人誉嘉陵以孝治天下中兴之主达于中国四方向风云云未免言过其实夫高宗被金源所逐仅保江南又不能复中原迎二帝对斯数语能无汗顔乎并识之以存公论
　　斋宫对雪
　　夜雪欣闻为【去声】夙兴宻飘徐洒午犹仍正当斋日慰颙念况值谷辰庆美征飞处鳯楼浑欲隐积余鸡树已知增算来三白真如数【昨嵗孟冬仲冬及此凡三霑渥泽】
　　天眷钦承意倍兢
　　读杜甫北征诗因题
　　予于甫也诗无间独致疑焉是北征元礼乗危谓忠义昌黎志柳岂虚评
　　昌黎作柳宗元墓志铭言友道甚厚而恶夫临利害反眼不相识落陷穽反挤之又下石焉者夫友尚不可而况其君父乎若元礼之事是即昌黎所恶者而谓之忠义可乎使元礼果忠义耶当效朱云之请剑或如辛庆忌之免冠于禄山未反之前请诛太真是诚所谓忠义矣长安既防天子防尘乃乗其危而逼太真以死试思其时肃宗继位灵武即国已活虽太真不死岂能复为害于唐之宗社乎且唐之宗社所以危在元宗承平时不勤国政而宠太真彼时不请诛之以致流离播迁则已迟矣元礼固逆臣不足论独惜甫一生始终托忠义于诗而有此论未免以辞害意亦责贤者备之义耳
　　防都斯坦玉瓣瓢
　　玉瓢一握如瓣有蔕有叶还有花和阗出玉不觧琢【和阗虽有玉工而不能精琢精琢者皆出痕都斯坦彼处亦出玉葢愈西愈近昆仑矣】琢自痕都万里遐昆仑之冈产羙质喀吗水磨攻错加制为饮器可携带清泉举酌胜烹茶异域都大尚武备以猎以战随操拏是葢彼中贵者用非枣乃似安期弗征弗索听贸易近利市至三倍奢徒置棐几佐文玩殊方声教奚事夸却笑设赠许顔辈弃而弗頋当兴嗟
　　偶为春喜图輙题以句
　　春信梅传鹊喜占晴枝报喜借毫拈喜神元旦西南值送喜金川愿早詹
　　诣斋宫作
　　玉辇陈仪金水桥午门钟动御街迢诣
　　坛致敬先庚日稽典惟遵值嵗朝【今嵗　　祈谷以次辛日依防典若元旦逢斋则以次辛行礼】
　　重楼都积玉层层瑞色祥烟昆鬰蒸
　　祈谷斋逢谷日雪何修斯遇凛钦承
　　翠殿崔巍防紫垣瓣香瞻拜进西门【向诣斋宫日皆于祈年殿塼城门外降辇步入防诣　　皇干殿上香瞻拜今议定仪注由西门步入行礼畧节行陟之劳】近缘步履微従省乆拟躬行永弗谖
　　次辛
　　祈谷礼成述事
　　祗畧椶街减步趋【旧仪于塼城门外西阶设椶荐处降辇今由塼城西南角降辇易礼轿至
　　祈年门西阶步入视旧仪行陟微省】
　　祈年式礼未微渝【去嵗冬至　　圜丘大祀改定仪注于升阶奠玉帛后即还就读祝位立以次进爼三献及饮福受胙礼成始还至二成拜位行礼稍省登降兹　　祈谷以在　　祈年殿中一如旧制】春前虽次还如上【立春在十二日】月合同干恰不殊【正月月合在辛】呹肸芗牛爥沙海铿锵仪鳯叶笙竽金川耆定昔逢已【前平金川嵗在己巳】吁
　　眷防闻今已符
　　题和阗玉桃鹤如意防奉
　　圣母以介新正佳祉
　　和阗玉府来包贡脂质量长尺有加琢作曲琼宜把握号称如意召庥嘉鹤龄阗苑双翩羽桃实瑶池几度花介祉新正奉
　　王母重儓底用説昭华
　　癸巳春帖子
　　万物逢华始三阳肇节初东郊京兆迓积雪尚盈余昨奉青坛祀今迎青帝临【立春日在　祈谷次辰】神哉一气鬯总总复林林
　　寅月恰逢日在寅蠢生引达庆骈臻顺时行惠祛虚语实政惟期被万民
　　题赵宧光等跋沈士充斆十四名家画巻
　　营邱真迹石渠蔵【石渠寳笈蔵有李成寒林圗幅真迹】缩本临来翰墨香茈虒有声还泛籁槎枒无色为经霜诗情树杪神含淡秋意吴中目满凉几度南巡率春日寒山林究属宧光
　　右仿李成寒林赵宧光跋
　　春山几度呉中省秋山毎于塞外领春于南而秋于北化工位置机权秉南岂无秋北讵弗春宜时即景各得其神是幅惨淡学公望崇山峻岭都入状不能同处乃能同在简以该气以王踈林之下茅屋可探问予契意曰北匪南
　　右仿黄公望秋山邹近光跋
　　忠恕曾传没骨山棱棱却自矗孱顔陆琌谓抚僧繇法考订应知得实艰
　　右仿郭忠怒没骨山陆琌跋
　　一亭枕江臯对岸嶤峰翠峰傍却空濶极目驰天际懒瓉胜人处是幅得其意
　　右仿倪瓉树石陆应阳跋
　　春山如佳人秀涩而含冶妙处难形容北苑其工者欲吐犹未吐淑气峰头惹旋鸣旋弗鸣泉声涧脚泻溪亭乔树下对坐客闲雅疑是裴与王従逰深趣写董迹子居摹契要无少假独缺名流题斯复因何也【卷内毎画各有名人题跋惟此叚独缺殊不可晓然究为全璧之纇因题数语补之】
　　右仿董源春山缺跋者因题空处
　　人多云北苑工画江南山独米元章谓其峯峦皆得天真枝干咸有生意推许极至近得其龙宿郊民圗髙格信莫与京子居摹此亦曾问津于彼否耶
　　杜家诗意李家法沈氏兼为陆氏拈云开锦色壁特立松奏簧声水沉潜此情此景不可説炷香宜向参华严
　　右仿李公麟松石陆万言跋
　　霜落万峯苍泉飞一谷凉烟容聚还林色緑兼黄旅客愁云栈幽人傲草堂眼前劳逸境所托自商量
　　右仿王防烟峦霜树李日华跋
　　宿雨初收晓烟欲泮小米逰戏石渠清玩士充仿为尽其神变董家真本【米友仁有云山逰戏卷董其昌跋谓其元气淋漓布境特妙今续入石渠寳笈上等】岂伊经见墨气淋漓山容汗漫抚之手湿迟之景换夺目移情孰能为賛
　　右仿米友仁云山章公鼎防
　　架空栈道萦纡问路行人迤逦试思孰非此哉太白言之尽矣
　　右仿郭熈闗山行旅文震孟跋
　　展巻古香扑鼻了知手笔不凡精神全是天水秋色祗在云岩红叶緑叶错出逺霭近霭相衘弗着逰人防杖恐妨湿却衣衫
　　右仿赵孟頫青山红树李应征跋
　　夏山本如滴欲雨滴犹含渐吐髙低霭难分朝暮岚日韬宇迥暗风奏谷空防逰客寻归路髙僧闭静庵画惟巨然契诗是许浑谙合撰得神处讵宁气韵堪
　　右仿巨然夏山欲雨宋懋晋跋
　　东风融融万彚受先得者谁桃与栁试云谁又属先知请看水村溪畔有彼白屋下宁无人俯仰天地韶光新或命巾车或棹舟向荣与物同欣欣分明一段江南意却忆其间度巡辔偶然因沈以见赵何云不离京洛地【士充临赵此帧宛然江南风物何当时讥大年不出京洛间景耶】
　　右仿赵令穰水村赵左跋
　　四柯古木撑寒枝半存半落叶参差一川寒水带岸侧逺山畔如脩眉不教飞鸦乱绕树为嫌聒噪非所宜春风秋月亦无意秦颠汉踬付不知设向古人防姓氏东用夏绮夫何疑
　　右仿许道宁小寒林陈继儒跋
　　佳作萃一巻卧逰资公堂由来乔明府【董其昌跋谓士充为乔谷侯明府作考松江府志乔拱壁字谷侯上海人明万厯间进士授浙江海塩令县土田匿不可稽为履亩勾考得实所广储常积二仓往时杂支本折侵耗百出请按季分支银米子左券验给诡冒并絶则乔拱璧在官尚有实政不専以卧理为事者】颇亦效龚黄
　　右仿范寛雪景董其昌跋
　　立春日重华宫茶宴廷臣及内廷翰林用重刻淳化阁法帖颁赐羣臣事聫句即席复得诗二首
　　月寅邂逅遇寅辰更值东郊迎始春相与赓歌酬节令莫忘吁咈朂臣邻便持素椀啜八饼可当雕盘荐五辛昨嵗有秋频沐雪惟殷戒满检心身
　　初成响搨恵儒林此事真宜聨席吟顾我临池无所似喜其据古尚堪防三希伯仲开生面九体凖绳在正心讵独诚悬明是道伫哉当孰献良箴
　　重刻淳化阁帖颁赐羣臣聫句【有序】
　　防艺托宣毫分隂惜万几之暇徴吟拈响搨尺素寻八法之原遡宝翰于双钩名迹三希早锲贻贞珉于什袭彚蔵墨妙兼珍顾推阁帖所旁罗繄自宋时为大备繙毕家之初印本来面目犹存摘王氏之类编是处瑕瑜不掩爰简儒林而覈订更勤清览以评量惩僣名益谨尊王先斥主臣失次攷国乗还防族谱并厘人代乖方伊萧梁刘宋之多譌讵堪论世矧琅琊太原之莫晳何谓知贤或单行或并行释文例显为总识为分识证误条详虽脱简亦仿经笺即阙名仍沿史防视尧章之折衷绛帖将毋挦撦西昆嗤方庆之刻画通天不啻衣冠优孟乃喜新硎之既发惟期旧拓之常完于焉阯就东园轩开北上环转廊腰六六非规碑洞于秦闗罫区石额三三恍展阵图于逸少记核赵宗之实车鉴难淆题因淳化之称牓顔偶寓装潢成防册藏之名山者孰与传之其人赉予溥臣邻文以纪事者尤宜声以足志丰玉赓歌逢已盛巡周而锦已成防骈珠属句协寅生数具则垣皆应宿春迎
　　祈谷后红浮贴胜绽唐花风騐试灯前碧入敷茵滋郑草至如王侍中帝书臣书之善对颇嫌语涉俳谐曷若栁諌议心正笔正之良箴深许意抒忠爱彼结体簮花縦逊奚须罚墨汁一升兹胪篇扣鉢诚工庶合消茶香七椀云尔
　　【御制】古今法帖多难数萃古近今淳化真初搨士安本尤善
　　内蔵苏颂鉴曾珍【帖本初蔵苏颂家后有跋识】升元漫溯芒探宿秘阁宁希派导岷易水烟磨觇色澹【臣刘綂勲】澄心纸擘备材甄竒搜懐瓘区三估拜胜兰亭序列宾至矣成编存拱璧【臣刘纶】陋哉翻刻诩传薪墨林数典兹为冠
　　寳笈函辉信有神夹雪光生犹涌现【臣官保】双钩格老讵缁磷从头叙识经承泽触手标题缀孟津【此帖孙承泽曾蔵王铎审定】名压上中下诸品【臣于敏中】
　　【御制】年贻七百八余旬【按毕士安自记帖赐于宋淳化四年癸巳越今乾隆癸巳计七百八十一年】因文见道心斯企溯委穷源论欲纯排类儒林付博学
　　持衡册府借
　　周询事征伯厚许能核识舛知防缪始因考证卑之且无甚【臣托庸】防差拟不合于伦摹形鄙彼冠同孟物色嗤渠尺量歅川防先河邀
　　睿赏【臣程景伊】版开生面荷
　　荣纶爰依纪载胪时代
　　特掲经常定主臣十巻分籖虽旧贯【帖分十巻虽仍王着之旧而前后多所更定　臣素尔讷】百家备迹恰同畛【所刻诸家名迹凡九十九人】竞知青出蓝夸最肯使珠淆目共湮执厥中诚超汝綘【臣王际华】
　　【御制】揣其本乃斥黄秦【黄伯思秦观虽有专书纠谬未为醇备】尊王不异春秋防论世宛看甲乙陈例视杜诗堪号史
　　义严柳笔凛书绅鲁司防爵尊従节【孔子不书官爵以示尊师】唐二宗编辨息龈【王着所编唐太宗髙宗书多有淆舛】马防同曺存魏籍【旧称司马懿为晋文宣王今改摽魏官　臣福隆安】蝌文首禹释齐春【列大禹书为厯代帝王之冠斋春云云则依古篆体释之也】田畴耕耨斯宜辟【旧以田畴耕耨云云为李斯书考之实唐李阳氷所书河东裴公纪徳碣】斧芾戈矛颉共循【仓颉书戈矛斧芾等字亦依古篆校释】序仿沙门従集腋【汉章帝不应书周兴嗣千文或亦如怀仁之集圣教序　臣蔡新】表删戎路杜揺唇【别本有钟繇戎路表一帖笔法不类词义亦不足取】太原为别新亭客【王坦之系出太原旧误与羲之诸子同列】大草难防署牒人【张芝不应有狂草令辨为张旭书】辨体兼移列女序【列女如蔡琰卫铄皆移各朝之末　臣裘曰修】阙疑姑任逸名泯【旧或作古法帖或作何氏书并有误列献之帖者今悉改为无名氏】衣冠纪望沿程邈【旧于诸人爵里不备书且有讹舛者今自程邈以下患为增改】衮钺微言证起莘【王敦桓温身为戎首则退列晋臣之殿刘穆之生懐贰心死受新爵则列其原官以媿之王昙首沈约一人而事两朝则従其所终之代并依纲日体例】册副经籝昭万世【臣观保】
　　【御制】笔咨匠石挽千钧鸠工己丑仲春始蒇役壬辰橘月新曲折颇欣神毕肖
　　瘦肥却妙腕俱驯调朱施墨钩摹巧数画寻行琢削频程技入教旁殿集【臣倪承寛】督勤顺俾侍臣亲【命选　　御书处刻工于　　懋勤殿直庐比对原本镌石并　　命内廷翰林就近校阅】丁丁声应铜壶漏一一光骈碧水蠙捶近
　　螭头喧日午【臣金甡】搨传蝉翼曵秋旻　【内府帖多用乌金搨独此仿蝉翼搨俾存古意】硬黄甫试良藤滑飞白旋如逸翰振篇逓布行阡间陌【臣庆桂】楷施旁注介兼僎比公彦疏三千礼异郑元分七月豳八体端倪识根祗【臣周煌】
　　【御制】六书派别析濆洵【濄为洵汝为濆皆水溢出别为小水之名见尔雅注】开宗谕意大端举逐册识言精鉴申要欲订讹归以正
　　讵同干禄诲之谆
　　鸿文奥启三苍括
　　龙管香浮羣玉彬
　　志事由今词焕烂　　【御制重摹淳化阁帖成志事诗有由今视昔徒佳话句臣奉寛】弁题蕴古色防璘【册首　　御题寓名蕴古四字】苞图先后
　　丹毫洒【第一卷前后皆有　　御书余九巻惟在册后】薤篆方圆
　　紫玺填【毎卷前后皆押以乾隆鉴赏淳化轩圗书珍秘寳】
　　禁直芜词容附缀【简末附列　内直诸臣跋语　臣萨载】林栖健笔快同伸【辛夘冬致仕尚书钱陈羣以庆祝　慈夀来京亦　　命跋识于后】订知白石平非妥【姜防有绛帖平卷后释文订异兼采用之】注觉红莲译未醇【刘次庄刻戏鱼堂帖凡草字不可读者以小楷译之为释文所自昉然其译字亦未能精审】箝口无虞披猎碣【臣庄在与】迎眸复混燕瑉山蹊豁比荆榛剪车轨平如道路遵寳晋大观难与匹【臣谢墉】
　　【御制】三希墨妙合为邻【三希堂帖嵌于阅古楼墨妙轩帖嵌于万夀山惠山园中皆内府所刻帖也】轩营文梓敦惟朴廊贮贞珉数恰匀【帖既镌竟适长春园中新搆文轩落成左右廊各十二楹分嵌六石因以淳化名轩】名寓实非慕宋帝【轩虽因帖得名实寓化淳之意若宋太宗慙徳颇多其纪年固无足取也】
</div>
    <div class="pagination">
<a href="御制诗集_page820.html">上一页</a><span>...</span><a href="御制诗集_page816.html">816</a><a href="御制诗集_page817.html">817</a><a href="御制诗集_page818.html">818</a><a href="御制诗集_page819.html">819</a><a href="御制诗集_page820.html">820</a><span class="current-page">821</span><a href="御制诗集_page822.html">822</a><a href="御制诗集_page823.html">823</a><a href="御制诗集_page824.html">824</a><a href="御制诗集_page825.html">825</a><a href="御制诗集_page826.html">826</a><span>...</span><a href="御制诗集_page822.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
