<!DOCTYPE html>
<html>
<head>
    <meta charset="UTF-8">
    <title>御制诗集 - 第 851 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 851 页/共 1326 页</h1>
    <div class="content">　　题泉香亭
　　泉共飞花落花香泉亦香竖铺天如锦浄洗夀阳妆何处觅形色由来泯幻常忽思龙井上【是处结搆肖龙井龙涧亭子为之】防笔咏流芳
　　写音书屋
　　髙下泉声互写音聴来非石亦非金羲经仁知各殊见沃我爱民一片心
　　养虚斋
　　倚邂逅防心殊壑趣岩姿个里输斋养虚还不言养问心可得似兹无
　　婉娈草堂
　　曲折石廊连草堂宛在焉探竒复此日题句缅前年岭外春云写前瀑水悬曺风如展读即境愓其然
　　对瀑
　　对瀑之作不一足却是诸作无同者亦如振鹭落层岩今流非是昔所泻昔泻今流如是乎谓异不可谓同愚摐摐声色激石冷洗尽万古人分疏
　　题董其昌婉娈草堂图
　　因画名堂堂贮画即名即画两无孤室中外相清映讶似香光为【去声】我图
　　咏官窰乳耳鑪
　　质坚色滋润三足铁钉承乳突疑流汁耳冲可系绳千年火气泯一缕篆烟凝底用叅鼻观【去声】居然入定僧
　　山中二首一韵
　　稚松
　　髙才盈尺出沙陂便有淩云想抜枝一巻陈书适在手对如江总少年时
　　老杏
　　一株老杏倚山陂露红花三两枝恰似琵琶歌少傅夜深忽忆少年时
　　清溪
　　清溪一带穿沙澳石与为匡曲复曲斜临时映杏花红直刺或防蒲叶緑渟池色作玻瓈明落涧声为琴瑟鸣是声是色非声色恰得根尘洗以清沿流傍岸肩舆出迎眸满志挹澄泌设使寛展可通舟直堪傲彼王摩诘
　　题和阗玉镂东坡夜游图
　　不眠闲访友月色正苍凉底用秉霄烛耐堪步野塘承天寺将到积水地何方【图中冩东坡犹未至寺景】设谓同心孰依稀似姓张
　　游古中盘
　　出园闲马岩隈得得山溪净絶埃峯峙云根全露骨松生石缝善藏胎招提依旧岂予别调御端然识我来东壁槃阿坐精舍竒含里供【去声】吟材
　　古中盘口号
　　中盘名以在盘中不是昌黎为李宫考证多年方得实【向以田盘有盘谷中盘之名其山亦在太行之阳疑此即韩愈送李愿归隠处毎作诗文多引用之后乃考订李愿所居之盘谷实在河南之济源县旧祠碑记并存因制济源盘谷考证磨厓镌识两处以正前此之误】因知理境最难穷
　　少林寺
　　少林有南北【此间为北少林寺其名始于元时葢因河南嵩山亦有少林寺以彼为南也】对峙不为孤忍草一庭静禅枝万嶂扶闲轩聊可憩佳景自相输忆逊豫巡者【嵩山少林寺内藏一石片其上隠隠有面壁像虽属伪作曾一摹之】曾临面壁图
　　东竺庵
　　向深知隠竺招提因复乗闲跋马蹄古殿无墙林作户山僧有望路傍徯到来今幻漫思昔不觉东真那论西却是女夷工缀景苍松侧畔防红荑
　　千尺雪
　　山庄西北门出入游山便问景消数刻适可言旋转涧水随我至墙牐泻滮涆故迹遗唐年晾甲巍石片溪堂俯澄流于焉憩清燕雪花与雪珠皑皑落当面为声清耳根为色浄目观数典忆寒山春光应烂漫
　　题唐太宗晾甲石
　　葢苏文叛事亲征晾甲因传此石名创业守成殊理道【太宗开创主也天下既定斯为守成之君以海外叛蛮而事亲征失轻重矣】拒人矜已失权衡魏徴已仆坟园碣仁贵徒攻安市城粮尽师班深自悔慎终惟始训犹明
　　题唐寅品茶图
　　越瓯呉鼎浄无尘煮茗观图乐趣真不必无端相较量较来少愧个中人
　　登半天楼
　　逰山筞马还登楼乗舆上马外舆于内偶涉适清赏舆逸马则劳其殊亦宜想数息念众人薄赐例依往迳造半天居仍搴淩虚幌目既为之遥心既为之广廓然忘筌蹄那更论今曩
　　效深室
　　髙处难为深却有室深此怪石鎻攅丛宻林羃茈虒时或白云兴咫尺迷所以是皆深于外更有深于里人实室之心其深未易拟
　　朶山亭
　　崇山如太华怪石即莲朶几曾借玉井放葩标婀娜小亭构其间石乃亭中裹笑非太乙仙却得莲端坐浄植髙复低清香右还左欲傲十丈花经冬可弗可
　　静夜吟五曡旧作韵
　　良宵静未深堪以惜陶隂惟是君鉴敢言抚帝琴小游非适已所忆孰知音寄语松梢月好悬古镜心
　　题和阗玉云龙小盂
　　攻肖周人雅形摹韩氏辞云疑旉靉叇龙亦作之而抚手欲生润澄懐足养怡还如应真鉢祝可现莲蕤
　　夏芷洞庭春涨
　　风劲波狂怒石当倾樯摧檝众惊忙城楼坐客闲凭览世事如斯曷有常
　　题魏了翁周易要义
　　华父师敬子【李燔字】其学传紫阳紫阳注周易独称卜筮方举占意有谓恐人涉荒唐【朱子作本义首列筮仪每卦明着象占使人知观象玩辞而不涉于防纬】魏乃宗正义删繁取其臧释文考陆氏兼引马【融】郑【康成】王【肃】简以得其要约而颇致详彛尊尚弗知【朱彛尊经义考未载此书】希宝诚吉光开宗辟虚元孔门教用彰【其原序云传易者更相祖述惟魏世王辅嗣之注独冠古今江左诸儒并传其学其江南义疏十有余家皆辞尚虚元乃义涉于释氏非为教于孔门也】三易明周称葢谓取岐京【叶】干健具四徳坤顺惟随倡弗牛而曰马牝马行无疆【此书解利牝马之贞谓坤是隂道假借柔顺之象以明柔顺之徳且谓不云牛而云马者牛虽柔顺不能行地无疆】然予更思之仍即一干刚【坤之牝马正承干为马而言葢马乃纯阳而在坤则为牝马故干直曰利贞而坤云利牝马之贞则坤之四徳一干之四徳仍是以顺为吉】乾坤分【去声】既定余卦推类眀【叶】大端弗失正十翼臣之良出处益卓然正色立朝纲岂徒托空言用易诚有常四库广搜罗懋柱出珍藏钞刻俾归之牖世文教昌巻首题五言用贲世守长
　　逰天成寺
　　借问天成成几时一畨来启一畨思寺楼仍倚南坐石壁翻防北障词昔岂料今今视昔原即合合非离漫猜忽作禅宗语即境诚知有若斯
　　万松寺
　　石梯沙磴厯层层跋马直前我尚能一饮曺溪万縁息孰相应孰不相应
　　翠涛翻作梵声闻十八公斯静业薫李靖劔台犹隔嶂付他际防诩风云
　　青峯寺
　　盘磴过北岭犁然分隂阳山阳景向暄山隂仍飒凉青松翻寒涛白雪积冷光筞马到月宇屧步入云匡近黛与逺螺迎人待句偿本为偷闲来应接觉增忙
　　法藏寺
　　法藏何年名残碑无覔处半字与满字吾将问调御但见盘龙松童童翠如故转三轮则然提全物胥悟画写及诗吟多事翻成误小憩适可还林外钟声度
　　望云罩寺未至寄题
　　云罩何曾云罩之分明簮影望中披防髙意嬾鸣鞭上昔日今时有所思
　　上山犹可下山难身厯得因屡据鞍万事大都还若此一时有防识其端
　　佛殿前头楼俯空平临蓟野望无穷云阿那凭栏防飞兴清吟想像中
　　西甘涧
　　山前及山后小逰数防厯云罩望未登便以归途覔徒有逸兴飞力弗昔年敌然斯正何碍勅几应不息寻迳实向东甘涧称西壁则以更有东林峦互蔽匿乃知名无定称谓何纪极金仙趺古庵笑均乌鲗墨
　　东甘涧
　　过嶂别西东涧甘地脉潨随縁皆可憩何境不相融顔子曲肱饮性公无意通【用大慈寺虎跑泉事】一般有余乐那问异和同
　　再题千尺雪
　　月朔礼祗园言旋入石门山逰路婪尾静寄水探源【静寄山庄之水总以此为源】小阁凭流坐五言即景论底湏忆南北四巻个中存【盘山千尺雪仿呉中景为之西苑热河并皆仿作余既亲写盘山巻而西苑热河呉中则命董邦达钱维城张宗苍各为图巻毎防彚四巻分弆之每临展一巻余三巻亦俱在目无异置身其间也】
　　再登半天楼有防
　　尝闻子舆言事半功有倍西嶂已山腰岭楼望中在少进便可至何必中途改返而或再登益劳当有悔为学与为政为师胥戒怠知之我若斯行之谁能乃
　　冷然阁六韵
　　一岭隔东西循巅遂至低左临尚天半右盼与云齐到阁原平砌防庭仍拾梯为髙因迥耳半事倍功兮昔嵗即今日新词复旧题泠然襟防满借用拂尘倪
　　再题云林石室
　　下岭为防髙造室乃入幽而幽实槩髙望惟劳举头亦如进徳者步步惟心求苟其诣心源万物备以周案置朱子书翻阅有合不
　　对山亭杂兴作歌
　　何处不对山山亭名独占恰如孔门七十子祗有顔渊铸无欠草色花香四时阅水流石峙千古騐仁者谓仁知谓知明以合明暗合暗万物皆备于我矣岂必劳劳思以三
　　读画楼口号
　　诗中有画画中诗荟美连珍合在斯既可观宁不可读却因题句小山思【邹一桂有诗中画画中诗小册向曽题句】
　　贮清书屋
　　贮清书屋因贮石石不期贮贮斯清田盘磈石率礧硌雄也其神清且英屋搆斯石弗斵去遂縁厥上横架楹全石之天惬我愿报我以清清则诚画壁苍松森翠影根皆抱石相搪撑孰真孰假孰分别一例视之无复为闲评
　　鉴波亭
　　镜光晶朗复沄溶亭子临波可鉴容清防今朝又殊托防开生面别唐宗
　　交翠榭
　　林树微微才吐叶嫩含新翠始相交其间无改惟松栢合作千年白鹤巢
　　霞标亭
　　亭防防髙防烟霞俯下方赤城堪比拟碧宇与低昻峯迥无遮逺春和不碍凉两言题四柱数典自山庄【避暑山庄有霞标轩居峯顶每嵗夜逰山月辄登之以待月上兹葢仿而题之因其髙也】
　　受宜居
　　云白松青山自静花香鸟语物皆怡问予即景应何句无尽春光受以宜
　　题邹一桂杏花
　　春迟前嵗未花放节早今年却见花真者在前语诚有小山此实不争差
　　雅淡精神不染尘前壁上并辉春谁知一别江南去竟共徐【熙】黄【筌】作古人
　　和阗白玉方缾
　　和阗玉易致量【去声】质琢方缾讵诩昭华琯常疑抱璞庭【向因和阗采玉曾证隔璞辨玉之説为妄是以有卞和三献刖两足审然天下应无玉之句】雷纹明似篆兽面宛呈形玩物斯同否旅獒训着经
　　题赵蕤长短经
　　郪县创为救弊论爱憎敺业匠和函向时虽类纵横说忧末原归理道谈【首章櫽括蕤序语意】
　　宋刋弆自教忠堂通变称经曰短长比及乱时思治【去声】乱不如平日慎行王【二章评作书者】
　　巻原称十今失一总目翻防余一篇【赵蕤自序称总目六十三篇合为十巻而巻后沈新民跋语乃称第十巻缺存者六十四篇今细检篇目实六十四凡九巻与沈跋合按之蕤序所云巻既缺一不应转多一篇考新民跋乃文献通考原文其云鼂氏则鼂公武读书志北梦鎻言乃孙光宪所撰今检公武志亦称六十三篇而光宪仅言书十巻不及篇数葢鼂孙皆就蕤序録载未加详考至马端临始为覈正耳第与原序蹖异防理殊难晓意者六十三篇三字乃五字之讹其第十巻隂谋家止有一篇亦未可知然无可订正存以阙疑】既是梓州善经济不应【平声】辟召又何焉【三章总论前书】
　　津瀛文苑继家声四库搜罗俾賛成邂逅世臣献遗简向年论学忆西清【四章纪事实　是书为编修励守谦所呈乃其家藏本教忠则励廷仪堂名也守谦之曾祖励杜讷祖廷仪父宗万皆侍直内廷今守谦亦官翰林为四库全书纂修可谓以文学世其家者】
</div>
    <div class="pagination">
<a href="御制诗集_page850.html">上一页</a><span>...</span><a href="御制诗集_page846.html">846</a><a href="御制诗集_page847.html">847</a><a href="御制诗集_page848.html">848</a><a href="御制诗集_page849.html">849</a><a href="御制诗集_page850.html">850</a><span class="current-page">851</span><a href="御制诗集_page852.html">852</a><a href="御制诗集_page853.html">853</a><a href="御制诗集_page854.html">854</a><a href="御制诗集_page855.html">855</a><a href="御制诗集_page856.html">856</a><span>...</span><a href="御制诗集_page852.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
