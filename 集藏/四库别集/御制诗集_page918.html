<!DOCTYPE html>
<html>
<head>
    <meta charset="UTF-8">
    <title>御制诗集 - 第 918 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 918 页/共 1326 页</h1>
    <div class="content">　　黄新荘行宫晚坐
　　逺宇曦光隠空庭魄色披西风懐缥缈南甸望迷离已觉吟情懒自然得句迟夏初斯路况魂防不堪思
　　易州道中作
　　孟夏经斯地望霖为心愁既而渥甘膏仍称麦有收黍禾苗益壮芃芃蔚如油去京不甚遥农务无大殊【卟】今年较雨旸弗与往嵗侔每觉待泽殷即得霈泽稠【今嵗畿辅夏秋雨泽虽不甚多每当盼望之时輙得甘优渥以此仍属有秋】所以高下田一律登稔秋兹来阅塲圃村村崇墉酬更看緑陇间率已茁冬麰额手慰且盼三白如愿不复闻迤南郡秋雨被未周虽弗致成灾缓徴逭诛求【昨周元理奏直各属并复丰收虽大名广平所属间有缺雨歉收之处然亦不过一隅中之一隅止须查勘被歉之区酌量缓徴贫民即不至拮据从之】犹虑麦艰种厪念萦悠悠河北应亦同谕问驰驿邮【大名一带与河北境壤毗连恐缺雨情形亦复相等且豫省尤以麦收为重若八月以来未得透雨即难种麦甚为厪念因驰谕徐绩令即确查奏闻】勤民与祈年此外吾何谋
　　永慕斋作
　　夏初此地浃旬居【夏初恭奉　　圣母梓宫至　　泰东陵举襄　　永安大典自四月十七日驻梁各荘每日恭诣行礼毕即居此斋至廿五日礼成遂于廿六日只奉　　神牌黄舆还京居此凡旬日】回忆肝肠痛断予一去不留惟日也有来必往信人与梦中
　　膝下原如实资事
　　爱同总是虚秋季奉
　　还御园况【往年此际即当自避暑山荘奉　　安舆还御园时也】可能重得只唏嘘
　　恭谒
　　泰陵
　　霜露依然易
　　羮墙杳莫寻
　　西东风雨防二嵗年侵再至原如昔【自丙辰嵗皇考初奉安陵寝后丁巳戊午皆一嵗两诣展谒兹　　圣母大事一遵旧制非敢丰近而既至则必先谒　　泰陵也】
　　两来匪始今期頥世恒有【我　　皇考若仍在世今年适当百嵗大庆】回忆痛犹深
　　恭谒
　　泰东陵
　　春初至秋末心近叹身遥只借梦魂
　　遇永辞
　　甘防调【忆往年木兰回跸至避暑山荘问　　安亲调羮膳以进　　圣母为之加餐此景不能复得矣】云山惟寂寂落叶正萧萧归辔孟冬逮
　　忾闻拟祭朝
　　题潭柘岫云寺
　　岫云不到十多年纡辔权教访梵筵资
　　爱只余深懴悔非空未解孰因縁流隂滚滚催三界落叶萧萧扫四禅僧是莲池规戒派可能六字悟真诠
　　香山夜雨【九月十九日】
　　信宿香山趁便邮【自潭柘至御园山路稍逺因取路便至香山静宜园驻跸】
　　易云回望恨悠悠不文本拟无言去【向至香山一日率成十数首兹以谒陵之便驻此终日未题一字适值夜雨始成此什云】一雨还教七字留非待泽
　　时塲纳稼为【去声】来年计垅铺麰明朝廿里慿舆路润意应看緑罨眸
　　防山东巡抚国泰奏报得雨诗以志慰
　　为厪山左播秋麰谕问曾教驰驿邮【前以山左自八月中旬至九月未报得雨恐民问未能普种秋麦深厪于懐因驰谕询问】方据奏称需泽亟遂欣报到被恩优【廿二日早接国泰十九日奏称东省盼雨甚切若再愆期宜筹办缓征以裕民食寻接国泰二十日折奏称济南省城于十九日夜至二十日辰时得渥甘入土已五寸余势犹未止且云隂浓布霑被必广东省地气较暖此时得雨即可及时翻犁播种二麦为之慰懐】髙原下隰犁争出暖烘【去声】寒迟种可投一例顾南豫差逺【前亦轸念河南缺雨谕询徐绩覆奏至亦盼而未得兹东省与京畿同日得雨厯时久而分寸亦多似此次之雨南大于北齐豫连疆计中州必同霑渥泽或以距京稍逺未即驰报倍切悬注】未知霑否更因愁
　　恩慕寺瞻礼
　　谒
　　陵礼毕复归来求已
　　无方切有哀
　　恩慕只堪申拜叩
　　畅春犹记奉
　　旋回【迩年九月自热河回銮以廿二日奉　　圣母还畅春园驻跸翼日恭诣问　　安今适当是日又值月忌只诣　　恩慕寺瞻礼回忆往事益切哀感】羲娥今觉诚速矣风树古曾余恨哉指日还宫以冬令问
　　安那得此重陪
　　河南巡抚徐绩奏报得雨
　　今年秋雨缺种麦厪河南幸接抚臣奏开封四寸霑【前厪河南缺雨屡驰谕询问兹据徐绩奏开封省城于二十日子时起至次日辰时密雨连绵入土四寸四野优霑可以赶种宿麦稍慰轸懐】足知雨自北数【上声】时迟以三更因未驰驿报较齐亦淹【山东河南同日得雨而国泰由驿驰函于廿二早已达徐绩则遣人赍奏迟三日始奏到实未达事理缓急也】宿麦可播种额手因民忺河北需接济发帑待奏函【徐绩另折奏言汲县临漳秋收俱歉拟酌借银购种俾之待雨耕耩两县既属歉收即当及早筹辧今既得雨尤宜使贫民速得资以种麦自当一面拨结一面奏闻岂不知朕爱民念切何患请而不许乎乃欲俟俞允始行尤不晓事因传防饬责之】申饬速施恩应学汲黯担
　　冬季还宫是日雨【九月廿八日】
　　细雨欲依旬【十九日香山夜雨今甫及旬】厯厯秋郊不作尘田野麦麰濯阡陌人家烟火傍城闉思量只此稍为慰叹息殊前问底因三日致斋诸虑浄【将以孟冬亲诣太庙时享】音容冀以接
　　明禋
　　孟冬时享
　　太庙
　　每嵗躬冬
　　享【每嵗自热河奉　　圣母还驻畅春园孟冬时享太庙必亲诣行礼隔数日一往问　　安回思此景不可复得曷胜悲慕】今年倍溯
　　思丰于何敢尔【母丰于昵义莫大焉然久近之间终觉有殊亦人情之常虽圣人能异此乎】续莫大乎斯久近究情异趋跄以礼持禘尝闗治国夫子昔言之
　　陜西巡抚毕沅奏报得雨诗以志慰
　　由来宿麦重秦民待泽曾经报抚臣【毕沅前奏秦民以宿麦为重自八月上旬得雨后晴霁日久早种之麦甫经出土亦有已种未出及尚须翻犁播种者农民待泽甚切因谕询毕沅设竟至缺雨即当及早筹办或酌借籽种或量予缓微一面办理一面奏闻俾穷黎不致失所计毕沅此次具奏尚未奉到前防也】
　　太白崇祠垂显佑西安阖省被深仁【毕沅因缺雨祷于太白灵湫兹奏称九月十九日清晨甘雨应祷而霈至二十日寅时方止极为优渥省城及各属一体均霈已茁之麦借以盘根未出者亦皆透甲并可翻耕补种农民忭庆览奏为之额手欣慰】未耕补种已耕慰夏陇原资秋陇蓁一嵗祈农接终始不然何以答
　　天钧
　　即事
　　三时较量雨和旸【春夏秋】冬令还希快雪滂似此安能一心逸无他宁厌万防忙不为已甚去已甚虽至小康慎小康尧舜其犹病诸日云云敢复説虞唐
　　雨【十月十六日】
　　夜雨达晨还至暮时零时止润如酥却因暖也泽同尔究望雪哉意切吾每先【去声】民忧忧未已虽厪农乐乐常无亦知来歳计犹缓斯则功输涵养夫
　　题朱彞尊经义考
　　秦燔弗絶殆如绳未丧斯文圣语曾疑信虽滋后人议述传终赖汉儒承天经地纬道由托一贯六同教以兴藜阁炎刘校诚韪竹垞昭代撰堪称存亡若彼均详注【彝尊号竹垞秀水人康熈已未以博学鸿词授检讨入直内廷博闻淹贯是书通考厯代诸儒説经书目每书先列撰人姓氏书名巻数次列题注曰存曰阙曰佚曰未见次列原书序跋诸儒论防及其人爵里尊考正按语载于末而附以逸经毖纬拟经诸目凡三百巻自汉迄今説经诸书存亡可考文献足征编辑之勤考据之审网罗之富实有禆于经学惟所注阙佚未见者今四库所録往往其书尚存盖册府储藏外间难觏不足为尊病至巻首冠以我朝　　世祖御注孝经圣祖日讲解义自属体制应尔若臣工著述则当按时代先后彞尊于编次时亦未及详订即如本朝成徳所着之大易集义粹言合订列于前而朱子元亨利贞説立于后殊为参错苐以刋布成书难以改刻惟令于四库全书提要内声明以正体例至其义在尊经不惟汲古之助并将昭示来兹矣】文献于兹率可徴逺绍旁捜今古会焚膏继晷嵗年增考因晰理求其是义在尊经靡不胜枕葄宁惟资汲鉴阐崇将以示孙曾
　　微雨【十一月朔日】
　　仲冬仍作雨气暖节兼迟【是月廿二日始冬至】疏密原相间【去声】无碍滋一犁虽未及六出可同施终逊缤纷势凝眸伫待之
　　铜雀瓦砚歌
　　偶忆瓦砚或尚有居然此器呈座右未央铜雀各存一贮之乾清题句久【乾清宫贮有未央瓦砚铜雀瓦砚各一向俱曾题句】斯盖其次未经咏徒命西清试吟手【此砚昔未亲题惟命内廷翰林赋诗镌识今观其名乃梁诗正汪由敦张若霭励宗万裘曰修陈邦彦董邦达七人无一存者为之怅然】重观厯厯作古人不觉怅然为搔首四时代嬗刻无停信哉何物如汝寿然予更复致疑焉瓦片识年理难剖即今宫殿黄瓦覆何曾一一年歳镂【叶】或云六朝好事者所仿为之志不朽此事虽假亦乆哉恶知非真亦非苟
　　山西巡抚巴延三奏报得雪
　　清晓太原擘奏书报称雨雪落瀌如较兹获却两日早迤北积还数寸余【巴延三奏太原省城于十月十四至十六等日雨继以雪共计五寸有余太原平阳及远沁等十三府州亦同日得雨五六寸省北之大同等六府州及口外五防俱于此数日得雪除消融入土外积地三四寸至七八寸不等于来嵗农务有禆云云京城于前月十六亦得雨而山西之雪较京畿则早两日耳】厚泽既欣渥秋麦余恩兼可被冬蔬居忧已是无吟兴只有吟农未防予
　　冬至斋居
　　嬗代无刻停穷隂阳欲复
　　大祀莫大兹斋居致防肃明衣例即吉【二十七月内常服纯素遇斋戒则服色从吉视　　祝版及诣　坛则仍服龙衮所以昭诚敬也】所为祈
　　天福讵縁一已邀实厪万民笃江南及秦西六霙报深沐齐豫晋畿内偏被未优渥【上下两江均于十一月初五日得雪三四五六寸不等已据髙晋奏报是日毕沅亦奏陜西各属于十一月初四五日宻雪优霑至山东河南山西直虽亦报得雪而未能普徧京城则月初仅飘微霰目下虽非急盼之时亦祈　　佑布祥霙以微农庆云】以此益颙恩敢谓非促凡事豫则立汜胜心殷卜
　　冬至
　　南郊礼成述事
　　子半阳生黍谷温
　　崇坛奏假肃无言穹窿气象垂
　　春幄翊卫星辰拱
　　紫垣敢阙躬承遵国典得终子职沐
　　天恩归舆乐设而不作执礼之中精义存
　　二十五日为
　　圣母诞辰诣
　　慈宁宫瞻拜感成长句志痛
　　依旧
　　慈宁清晓时霑襟肃拜曷胜悲
　　龙已送元宫闭
　　凤扆空瞻寳殿垂
　　神御罢陈遵
　　昔典　　【列后神御惟遇元旦敬同　　列祖列宗供奉　　寿皇殿瞻礼余日尊藏遇　　诞辰亦不诣　　奉先殿　　寿皇殿行礼今　　圣母之事虽哀莫能罄而礼不敢逾一切悉遵　　旧典兹值诞辰惟诣　慈宁宫佛堂瞻拜以申悲悃耳】
　　桮棬敬抚切今思祝
　　厘昨嵗那堪忆一变谁知忽若斯
　　夜雪【冬至月廿六日】
　　彻日同云弗放晴入宵集霰始飘霙不眠频问逮三寸可惜继闻止四更晓起虽云银瓦积徐看未觉玉墀盈拟祈成谢仍祈续【近颇望泽因命啓醮　　大髙殿祈雪欲以廿七日亲诣拜祷兹虽得雪应谢而实仍祈续赐霶霈之恩云】　无限屏营此际情
　　复雪【冬至月廿九日】
　　复雪叨
　　天贶自宵达曙连缤纷迷旷宇霶霈湿非烟诚幸逢膏续【昨作夜雪诗有拟祈成谢仍祈续之句兹甫信宿果得复渥祥英益感　　上苍恩赐云】仍欣在腊前无
　　人相慰藉【每嵗盼雪之时得雪后　　圣母必亲为慰谕今此境不可复得追思怆然】独立一酸然
　　山西巡抚巴延三奏报得雪
　　仲冬霑渥雪同日被山西【京城于十一月廿六夜及廿九日两次得雪积厚六七寸今巴延三奏太原省城于廿九日得雪除融化外积地三寸余其平阳平定等十七府州属亦于是日得雪二三寸至五寸不等拥防麦根甚为有益皆与京城同日也】较此虽小矣亦称数寸兮泽均旁郡邑润护麦根畦云势迤南薄【是日之雪古北口等处所得俱与京城相仿而保定得雪甚微其势似迤南渐薄恐山东河南未必均霑为之厪念】心厪豫与齐
　　观护军氷技行赏
　　嵗暮家家多窘迫例因氷技沛恩施乍惊此日慿观处大异常年侍
　　览时彩彻旌旗遵国制持仍弓矢耀军仪【常年走队时按八旗旗色各负小旌与弓矢相间今嵗因在二十七月之内尽彻旌旗惟令持弓矢习射云】习劳布恵非无事要即其中酌用之【阅氷技本以嵗暮行赏兵丁因令照常演肄定其等差而今昔相形益觉凄怆】



</div>
    <div class="pagination">
<a href="御制诗集_page917.html">上一页</a><span>...</span><a href="御制诗集_page913.html">913</a><a href="御制诗集_page914.html">914</a><a href="御制诗集_page915.html">915</a><a href="御制诗集_page916.html">916</a><a href="御制诗集_page917.html">917</a><span class="current-page">918</span><a href="御制诗集_page919.html">919</a><a href="御制诗集_page920.html">920</a><a href="御制诗集_page921.html">921</a><a href="御制诗集_page922.html">922</a><a href="御制诗集_page923.html">923</a><span>...</span><a href="御制诗集_page919.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
