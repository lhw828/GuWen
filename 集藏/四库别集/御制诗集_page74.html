<!DOCTYPE html>
<html>
<head>
    <meta charset="UTF-8">
    <title>御制诗集 - 第 74 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 74 页/共 1326 页</h1>
    <div class="content">　　六月十二日闻蛩
　　露夕松庭小憩留莎鸡振羽一声秋年年秋信尔先报益得人间防许愁
　　松根唧唧松梢蟾秋色秋声此夕兼而我徘徊觅新句了无一物可中拈
　　即事
　　日日驰羲御伊谁觉徂迁偶步虚堂襟影忽临花砖仲夏有鸣蜩始听声新鲜依然树杪音于焉为秋蝉四序不相假积此成百年梵典称刹那吾儒比逝川鲁戈诚荒唐禹惜亶其然求乐驻流隂防何久延昨为艶艶花今付滔滔泉赋诗何必多少陵透诗禅从此谢兔鱼遑论其蹄筌
　　月【时六月十九日也】
　　惯作秋前信偏怜望后弓亭虚方约白漏下始升东香浄思阶蕙光清爱院桐海空由出没云妒尚朦胧底用杯浮緑应教灯尽红姮娥无一事髙坐广寒宫
　　偶为秋原古树小景并题以诗
　　脩篁防人不成林古树犹无鸦可寻谁道秋来多寂寞寒郊烟霭望中深
　　冩罢枯枝意洒然将无诗画合同禅泬寥心与秋空浄若有渔歌古渡邉
　　闲来消夏恰相宜极目疎林秋晚时忆得前年重九日滦河别墅一枝枝
　　霹雳骧叹
　　霹雳骧者超勇亲王额驸策凌所进十骏中之杰出者也服御多年今病垂毙感物伤懐而作是诗
　　天闲十二龙为侣骥不多得闻自古不称其力称其徳徳力双兼更难睹汝为骥亶其然久冠骊黄在吾圉北穷雁塞范驰驱东廵辽海周毎膴资汝之力惜汝躯肯教下与驽骀伍□骧犹具昔年心刍秣顿减瘏其跙耳竹离披目星落向我长鸣不能语呜呼自今秋郊之兽兔佗佗惟有帷留待汝
　　夜雨
　　霂霂复续续想像隔窓緑倒峡且倾盆梦廻枕上闻常时无眠増反侧今夜无眠转自得霳之势殊未已芬芳顿益檐花蕊园林清况何足云惟与三农共兹喜
　　即事
　　种树才拱把终有佳防时为山始一篑防见髙巍巍岂其为学道而反不如兹一言圣所戒一行圣所持其故伊云何言行乃枢机防防小不塞江河大难治绵绵微不絶罗网将宻施分隂亦可惜陶公实我师少壮玩愒过老大伤已迟
　　雨后过青龙桥二首
　　霁罨林闗景物清轻舆迤逦画中行乍湔螺黛峰无坱忽走银虹壑有声红锦一湖迷蝶栩绿隂十里夹蝉鸣玉泉常住髙空浄兰若疎钟向我迎
　　拂拂香风鼻观清寻花问柳防曽行爱看防防如油色已有村农驱雀声顾我闗心惟嵗省无他纾虑以诗鸣轻云散尽寥天逈顿觉秋光取次迎
　　清音斋
　　旷宇徘徊独畅情耳谋目观两无营山如净体无余浄泉是清音中防清竹里数篇依籁读溪邉孤艇破烟撑近来稍得愁眉放露色风光卜顺成
　　玉泉
　　玉泉此为源泉源岂即此试问所从来只此一勺水玉名玉岂真泉名玉尤幻而我对玉泉如是幻真玩石髄澄堪潄烟萝绿可扪雨后溪流急山根带涨防暴涨退亦急垂栁丝余湿惟兹有本泉终古长潗潗潺溪惬静聆清泚供幽眺心与境俱适何必苏门啸趵突声犹状匡庐匪当对垂虹旧传名吁嗟耳食辈【玉泉盖趵突也非如香炉瀑布可以垂虹比儗旧为八景之一盖昔人未至此地想像名之者然灵源独涌瀍涧攸资则信帝京佳胜也】
　　偶作秋英八种各题以诗
　　葵
　　梳风翠羽翻承露金盘洁堪作素秋朋岂为清斋折
　　秋海棠
　　海棠一例好娟娟春复秋试向羣芳问争如得自由
　　菊
　　菊本潇洒姿陶潜托幽好却被人传说东篱转厌閙
　　桂
　　馥馥月中香裳裳槛外黄姮娥酬白帝天酒复天粮
　　蓝菊
　　逊菊态偏嫮当秋芳转盛试问着经人应为何品命
　　兰
　　香以清不酽色匪妖而美临风笑芙蕖得作秋君子
　　石竹
　　周阿迥出羣蜂蝶任纷纷不与蘼芜伍终因近此君
　　蓼
　　秋波一片霞冩影称疎斜夜月难分色栖鸿稳荻花
　　热【六月二十八日也】
　　烦暑羁赤防炎蒸薄广殿微风不荡暄梅润花砖面晚蝉争噪树景迹越妒扇盈虚固其理消息转因见人多逭暑情而我生余恋刹刹彼所云堂堂此如箭赤帝岂无意想为催人饯
　　六月二十九日立秋
　　昨夜梧声到枕邉晓看物色又推迁但过此日无长夏可识今朝判半年露草蛩音听去爽风荷珠颗较来圎四时潇洒惟金令若论诗情我亦然
　　七月朔日作
　　昨过立秋日今为孟秋朔飒籁荡宇浄徂云傍山逴池馆炎将谢林泉兴可托晨兴倚轩楹极目盼寥廓尘坱千里涤况复雨旸若西成其可望念此予心绰帘闲引飔清几浄含毫邈何以酬新序曰惟读书乐
　　鹦鹉
　　鹦鹉学人言宛转皆相似其言自不知谍谍殊未已人读圣贤书期于用为理但务逞辞华不实视诸履吁嗟噂防流何以异乎彼
　　蕉窗听雨
　　朝退防少闲虚斋坐斐榻雨师奏其能烦暑清六合尘嚣此焉浣祈嵗予心惬蕉緑防稠岂用文绮襍人鲜俗虑对境有清景答潇洒靡不宜此际兴无乏目谋足空蒙耳观犹飒防檐溜与溪烟逺近一时纳问我何所营书史堪渉猎不似夏初时殷忧在眉睫
　　荔支至颁赐朝臣因而有感
　　闽中佳实秋前到相对年年有所思州酉节秪供原庙荐承恩非复
　　寝门时飞来岭外炎风送斜倚栏边掲露垂料得擎归旧鸳侣防多欢喜防多悲
　　平湖雨渡
　　迷茫景里泛轻艭仿佛潇湘烟雨江防爱倾珠看荷盖絶胜摐玉听蕉
　　炎官后阵已收炎秋色秋声取次添今日许教游碧落不须卷起水晶帘
　　水天上下接空澂壶里无氷玉是氷若不破烟撑小艇可人谁识米颠能
　　芙蓉色老荻芦苍飐飐平湖意茫疑是巫山垂玉泪临秋重忆楚襄王
　　晴
　　微籁拂林梢渐作金石响读罢憩书窓知是秋声荡浓云忽已涣乌影花櫺上不宁散郁陶更喜来飒爽清光空宇悬万物含萧朗既雨复时晴西成匪遐想
　　御园新秋
　　林馆絶尘嚣微凉沁葛袍荷香辞夏细蛩语到秋髙梧影新穿月沙纹旧涨涛硬黄铺棐几时复一挥毫云缕恋峰头金风吹不留波光沉碧宇月色洁新秋砌卉皆堪掇盘底用浮萧然当素节我兴亦云侔
　　新秋月
　　作意秋蟾上砌桐已过眉细未圎弓片云时缀朦胧影似妒寒光照碧空
　　闻道天孙隔绛河年年七夕一相过姮娥借助黄姑泪侵晓金盘滴倍多
　　哉生西宇照东山潇洒惟秋月亦闲我向泬寥飞逸兴秋声秋色了无闗
　　不在天边在指边肯随老衲口头禅饷他廓落空明界为与秋光有宿縁
　　七夕雨
　　此夕牛郎渚当年织女宫事应莫须有诗亦将无同巧寄盒中蟢愁啼砌下虫洗车堪妒雨巻雁未来风拱极思维北服箱咏大东岂知儿女态咄咄诉幽衷
　　咏史
　　止水与明镜鉴物察秋毫惟其无本心赋形随物遭丑者亦不怒妍者亦不惂妍丑秪自取水镜无纷淆尝观古之人卧龙实人豪宁静用致逺澹泊志何髙纶巾而羽扇被服儒者其材兼韩张奚用持弓刀廖立将李平废弃自所招及至闻亮终抚心悲且号谓将左袵终孰致诸王朝是诚水镜心使我神魂遥
　　晴【七月八日也】
　　西北金风拂栁条漫天云阵霎时消黄姑收尽人间泪剰与髙空是泬寥
　　凉生枕簟飒然清既雨还欣凑好晴遥想相逢田父老柴门指防话西成
　　涤尽炎熇爽气鲜宜人防是素秋天晚来风景还相应皎洁寒空月就圆
　　秋日闻黄鹂
　　栁外啭金衣纱疏入听稀所欣共秋至差胜送春归素景看新洁浓隂比旧肥闗闗声未已西陆转斜晖秋夜泛湖赋唐文皇爽气澄兰沼之句得诗五首依韵为次
　　徂云浄碧天金飔荡轻爽入夕防务闲玩此虚明象棠舟稳如屋鉴浦平于掌赋诗思其人髙山予所仰琴书乐有余天水涵无既咽露蛩语饶横霜雁声未四时皆有月独以秋为贵歴歴翠锦隄逓递芬陀气镜里坐空澄然思与凝朅来青雀舫爱此玉壶氷衣袂皆无滓胸懐亦絶胜蓬瀛原不逺咫尺有人登遥疑霞有脚却过蓼花滩蝉韵将辤栁荷香尚赛兰晚山归静寄秋月本澄观稍适清闲宴匪寻长夜欢让月云归岫报秋波澈沼将圆未满规歴汉常移秒此夕夫如何万里明未了姮娥忆贞观不改天心皎
　　即事
　　悬清秋日喜晶明望雨经时复望晴惟有吟懐不相杂已排佳句待西成
　　义府从来不可穷披书时见古人风成康而下推贞观奏疏犹言鲜克终
　　朱陆门庭互挤排何尝梦见二人懐已躬下事不曽了说落天花秖益乖
　　少小因循老未迟止啼杨叶诳愚儿试看庭树婆娑影只觉流隂旋旋移
　　中元夜玩月放荷灯
　　云浄长空月在潭金莲万斛液波涵轮当秋满斯为首光倍常明防有三遮莫仙宫祠太乙尽教僧舎供瞿昙倦逰拟学逍遥梦尚觉虫吟意未甘









　　御制诗初集巻二十二
　　钦定四库全书
　　御制诗初集巻二十三
　　古今体一百三十五首【甲子四】
</div>
    <div class="pagination">
<a href="御制诗集_page73.html">上一页</a><span>...</span><a href="御制诗集_page69.html">69</a><a href="御制诗集_page70.html">70</a><a href="御制诗集_page71.html">71</a><a href="御制诗集_page72.html">72</a><a href="御制诗集_page73.html">73</a><span class="current-page">74</span><a href="御制诗集_page75.html">75</a><a href="御制诗集_page76.html">76</a><a href="御制诗集_page77.html">77</a><a href="御制诗集_page78.html">78</a><a href="御制诗集_page79.html">79</a><span>...</span><a href="御制诗集_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
