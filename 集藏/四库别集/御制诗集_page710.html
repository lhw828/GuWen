<!DOCTYPE html>
<html>
<head>
    <meta charset="UTF-8">
    <title>御制诗集 - 第 710 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 710 页/共 1326 页</h1>
    <div class="content">　　卫挟浊漳临汶清清因亦浊赴津瀛黙思从善与从恶难易不禁为惕生
　　直总督杨廷璋奏报得雨
　　六府十七州县地【杨廷璋奏顺天府属之覇州等八州县永平府属之滦州等三州县河间府属之吴桥故城二县均于二月二十七日得雨雪二寸至三四寸不等又保定正定顺徳三府定易深赵四州并属亦于三月初一二三等日得雨自三寸至五六寸春膏及时霑被颇广等语然二三寸究欠霑足益深廑念】春膏深浅不齐霑及其时矣语寜信虽曰慰哉望未厌期稔麦兹饱心所待耕禾彼锁眉尖连朝西北云容重伫报优霖意始忺
　　至徳州行馆驻跸用近作于徳州降防免各府旧欠麦本银诗韵
　　齐甸鲁疆歴以周惠民频与豁追求已欣各蒇明禋典更值均霑霈泽优白絮辞条栁迎夏緑苖吐穗麦含秋去时愿幸来时副【前诗有夹路青青苖茁好颙希麦浪拍归舟之句今山左境内幸皆优渥春膏沿途所见麦畴芃长足副所期惟近畿尚未能霑足不识麦苖能如东省否耳】农事王畿验返舟
　　日影
　　斋窓觇日影辰巳率得正舟窓觇日影东西殊难定其理固易明舟动而斋静【叶】静应动有常动应动无证伊余岂臆説书闻诸复性
　　陜甘总督明山奏请帯徴甘省积欠银粮降防加恩普免欠粮其欠银凖奏分年缓输诗以志事
　　地瘠边陲乏盖藏欠粮普豁免输将【甘肃地瘠民贫前此承办军需岁有蠲贷愚民几习以为常自大功告成惠无可施而节年所借籽粮例应如期偿纳乃频岁因灾歉収旧逋日积明山遂请以银粮分年缓帯虽云稍寛岁月仍不免有追呼因降防将甘省歴年借欠仓粮四百四万余石加恩槩行豁免俾边氓宿负一清其未完银则如该督所请分作六年帯徴以纾民力】正供讵可逋常赋六岁为期俾缓偿何处吾民非赤子寜廑近地忘遐方【向以廑字有平仄两读于廑念之廑徃徃通用而字体则不拘今检字书从广者正读平声又与勤同义廑念字当从之亦有才略等训兼有仄音是通用亦惟廑字其从厂者惟小屋及少两训且止有仄音不可相通第已徃难以悉为更正后当视此为凖且以识学无止境】是惟补苴非长防乐土思移辟展疆【蠲逋嘉惠贫黎第一时补救因思新疆辟展等处沃壤数千里若内地之民愿徃垦艺非惟可资糊口并得丰赡身家洵为阜民至计即如热河张家口各处齐晋之民迁居谋生者岁増月益不必官为招致也诚使甘省贫民知新疆有乐土可耕人自愿徃实利民长策而又非可敺之以官法者也因详谕明山悉心讲求以期实效】
　　定防地兴济二闸为减水坝因罢芥园减水坝工诗以志事
　　泄涨圗为坝芥园近城揖盗虑开门【杨廷璋因去夏南运河涨溢议于天津城外芥园左近建减水坝以备宣泄昨亲莅相视以其地逼近津城若于此泄涨无异开门揖盗因命于上游另择善地施工俟囬銮再为阅定后阅防地兴济二处可改闸为坝则上游已得畅消芥园之工竟可罢矣】上游拟减豫则立众议仍资周度爰【前阅兴济闸工以其地河流深通御舟足资浮送则重运粮艘无虞阻滞何借闸为节蓄自宜改作减水坝俾得畅流并宜落低数尺令盛涨早泄不致骤溢为患防地亦然但是否可行未能自信因命裘曰修至其地防同杨廷璋周元理履勘集议皆以为宜拆去闸墙改为减水石坝并将坝底龙骨石拆低一尺则河水不待平漕即可预閷其势并疏下流引河至岐口归海处一律深畅以期久逺兹复莅相度其议遂定】具曰予圣予岂敢亦因其势其弗谖年来清口颇收效【壬午南廵阅视河湖形势定五坝水志随时展拆清口使湖水畅消自后下河不受涝患频岁有收实釜底抽薪之长防兹防地兴济既改为坝则上游无壅积之虞其下自不烦更治亦犹开拓清口之意也】例此吾惟慎本根
　　题偕乐堂
　　东国旋舟跸津门驻墅斋【天津行宫名栁墅】徃来
　　慈履泰憩息静音谐书史原堪伴笙歌底用排万民亲近意即是乐同偕
　　播醇斋
　　去岁来縁预祝
　　厘兹因廽跸小栖迟笙歌帗舞都无借颇觉额斋两字宜
　　忆故大学士忠勇公傅恒用去岁临第赐酹诗韵
　　去岁滇南力疾回恰斯靣晤忆生哀【傅恒去岁自滇南回于天津复命迄今一年余兹复驻此追忆为之黯然】朴斋即景依然也前席言人何徃哉由古同为阅世客祗今谁是作霖材自怜无助涓埃者后进方当竭力培
　　四月朔日作
　　流水中消九十春清和景物又从新黄龙晓发指京国赤子回防别析津懒听笙歌縁望雨甫霑分寸忽逾旬菁葱麦色虽堪待十日为期廹转频
　　即事
　　去时麦最佳多雨虞致洳【武清等处濒河之地去夏被涝涸出后民间种麦甚广仲春经此麦已茁发察其土极湿润惟恐多雨伤根兹虽弥望菁葱然两月未霑膏霔当此秀实之时又迫为盻甘泽滋助虽徃来情景不同而悯农之心总难释耳】归时麦犹佳弗雨秀恐误泉林对快霔已为【去声】京畿虑侵寻两月来无一纾心处昨晚吐宻云倐被风吹去盻霖愁固常所愧民夹路
　　赐归里致仕大学士陈宏谋
　　北来恰值返南舟邂逅因之觌面诹川楫已辞惜长徃风防非利却难留归乡自乐桑兮梓释病当怡林与丘雅忆岳阳楼记语行哉寜忘【去声】退时忧
　　咏汉玉杠头笔筒
　　何代出泉壤于今伴管城穆全土为色粹尚玉含英坚【玉】脆【笔】浑合相【去声】主賔莫逆情提擕便行笈批诺励勤精
　　南坞
　　南坞近南苑易舆一策鞭雉门余十里鹭序接千员麦穗待吐垅禾苗新茁田【今春地气滋润秋禾早已布种茁苗麦亦将秀穗此时急需膏泽优霔农功可冀有成因而盼雨倍切耳】惟需膏雨沃渇望益怦然
　　至南红门驻跸作
　　啓程经此返仍居谒
　　圣祝
　　慈悃毕摅东国田功真庆彼南畿农计顿愁予十朝了识虽堪待一刻为懐亦不纾饶是旧吟粘素壁防心寜有忘【去声】其初
　　题徳夀寺
　　殿堂重建又经年乔木茏葱只故然下马入门早忘猎无僧守寺莫非禅【寺遭乙亥回禄后经重建祗令苑看守弗居僧人】风飘旛影演真偈鸟啄窓虚窥法筵
　　大徳由来必得夀儒宗梵义有同诠
　　旧衙门行宫即事叠癸未诗韵
　　东国返廵斿钱春夏意稠按程近可驻承
　　庆讵图游傍砌新苔润出檐古木修少年乐羣处忆故每含愁
　　防榆书屋口号
　　一树当庭緑影新百年曾防古时人古柯新叶相依倚不识孰縁与孰因
　　谒元灵宫
　　圆殿中天耸瑶阶几级披境规阆苑制树是女牀枝那有求仙念惟殷祝
　　嘏思精庐粘昔句却为坐移时
　　微雨【四月初六日】
　　彻夜云聚散奈何风阻之侵晨息屏翳遍野落棼丝日晃旋成霁寸余才畧滋无能消渇望只觉益赍咨
　　海子行
　　元明以来南海子周环一百六十里【元明诸家记载并称海子周围一百六十里今缭垣故址划然实按之不过百二十里耳】七十二泉非信徴【日下旧闻称有水泉七十二处近经细勘则河之泉可指数者九十有四一亩泉亦有二十三泉较旧数殆赢其半稗野无徴大率类是】五海至今诚有此【旧称三海今实有五海子但第四第五夏秋方有水冬春则涸耳】诸水实为鳯河源借以荡浑防运穿【海子内泉源所聚曰一亩泉曰河而潴水则有五海子考一亩泉在新衙门之北曲折东南流经旧衙门南至二闸凉水河自海子外西北来入苑滙之其水发源右安门外之水头庄东流折而南入海子北墙至此又南流五海子之减水自西南注之又东南流出海子东墙过马驹桥至张家湾入运河在黄村门内导而东南流迳晾鹰台南过南红门五海子之水自北注之又东流出海子东南是为鳯河东流歴东安武清境至天津之双口与永定河防浑水借此荡漾乃成清流又东至韩家树入大清河又东至西沽入运虽五海子之水与凉水河河时相灌输而二河正流仍各判别若玉泉则由昆明湖逹于长河穿禁城出东南流为通惠河至通州入运并不经行海子与一亩泉河渺不相渉综而论之通惠河源在北入运最近凉水河源居中入运次近鳯河源在南入运最逺源委秩然不紊前代著述家未加稽考率以玉泉牵附海子支离可笑因详订之】岁乆淤阏事防治无非本计廑黎元蒲苇防防水漠漠鳬雁光辉鱼蟹乐亦弗恒来施矰缴徒説前朝飞放泊迤南有台髙丈余晾鹰犹踵前明呼其颠方广不十丈元院何以容仁虞【吴伟业梅村集云晾鹰台元之仁虞院也今台基宛然尚存其颠不及十丈势不可以建院即云台或傅院而旁近皆旷地杳无院址可徴髣髴其谬不待辨矣】二十四园冺遗迹【伟业又言明置二十四园明时较元更近岂有二十四处澌灭无存若此且不能一举其名耶】耕地牧塲较若画是何有于国用资裕陵诏谕量斯窄所存新旧两衙门中官尔日体制尊一总督更四提督【见明朝宫史】有如是夫势焰薫内虚外怨祸来乍大军曾此经南下【我朝太宗文皇帝时六师既围燕京分兵南下道经海子如入无人之境旧传曾于此中射黄羊鹿兎】阉逃不知何所之纵横路便黄羊射胜朝庑殿但存名【在新旧两衙门之间相距各十余里】頽垣落桷埋榛荆葺为驷廐飞龙牧时得良骑出骏英沿其成例海户守刍荛徃焉雉兎否设概听之将无禽【苑中鸟兽皆驯豢之物岂能任游手弋猎竟无典守向以子舆氏文囿之喻不免过情设果听民尽取乆之将无雉兎所谓尽信书不如无书曽有诗纪及此然虽有禁制亦岂如孟子所云杀麋鹿者如杀人之罪乎】如杀人罪则何有少时习猎岁岁来猎余亦复摅吟裁五十年忽若一瞥电光石火诚迅哉即防平原双栁树叠为宾主凡几度【苑中有双栁其一先萎补植之拱把矣其一复继焉萎补相踵抚而増懐縁起并悉昔所为赋】世间万事付不知风摆长条祗如故
　　东廵回跸恭奉
　　皇太后至御园作
　　水陆舟车里数千【徃还计三千余里】仲春启
　　驾夏初旋
　　康强逢吉心增幸来徃咸亨念释悬那惜杏桃消御苑益怜禾麦渇公田封章无误明敭濶【每行幸阁部本章隔二日一发不致误览独六品以上大员俟廽銮始引见耳】铨部宣传莫慢延
　　赋得龙应鸣鼓【得孚字八韵】
　　赋纪鼓鸣应传称龙见雩气无以潜阂感有不言孚沮泽蟠神物原田援杖枹倐能膏雨霔防似赤霄符霮防兴巴郡灵竒着蜀都左【太冲】家文岂诞董【仲舒】氏术寜需待泽兹方甚述先彼亦徒何当霈优渥立见麦禾苏
　　微雨【四月十一日】
　　自晨还达晚宻洒复踈零其奈艰优渥空教望色形寸余才得润刻亦不遑寜入夕云重布庻几雨霈灵山东廵抚富明安奏报得雨口号志事
　　近畿望泽逮畿南齐甸重霑寸以三【富明安奏东省自三月初一二等日普得透雨今于四月初六日自申至酉复得雨三寸近省各属均获霑足】速自置邮传喜信虽批欣慰益增慙
　　直总督杨廷璋奏报保定得雨诗以志事
　　冬雪京南逊京北春霖京北似京南【去冬京师迤北冬雪优霑而京南分寸不足今年近畿至天津春雨短少京北亦约畧相同】前朝正惜润惟寸保定今闻逮以三【四月十一日京师自晨至暮雨才及寸今杨廷璋奏保定自初十酉刻至十一辰刻得雨三寸余虽较此间畧优究亦未为霑足仍难释懐也】念彼那无稍幸慰对兹祗有益惶慙盼云聚矣云刚聚散复随之转不堪
　　读宋之问集
　　附势泷州贬实宜雒阳匿岂赵家岐发私终害王同皎获罪还因张易之术驳预修三教録材华独擅五言诗未知孰胜虽褒语原是曹刘降格时
　　江西兴安县举人李炜年跻百龄来应
　　万夀恩科防试三塲纳巻神采倍增洵为熙朝上瑞虽榜放未经入彀特赐国子监司业职衔加赏内府縀疋并亲制诗以纪盛事
　　人瑞期頥尽有云春闱应试未曾闻三塲竟得全文字一命应教奨毖勤雅化育材欣夀世【同时举子年八十以上赏翰林院检讨衔者有李珩等十八员七十以上当国子监学正衔者有丁福隆等十六员实为从来史册中所未见】宏恩锡类祝
　　慈云端知欲笑胡安定年诩防昌最出羣
　　题钱维城花卉十二帧
　　梅
　　几枝斜入碧寥天洗尽铅华浄且娟那更无端闲布景月香水影自如然
　　
　　丹葩翠叶娜交加品赛临安龙井茶漫议不堪供茗椀朶擎仙露是流霞
　　紫藤
　　紫云嬝嬝复森森无借流风态若沉独榦未曾施松栢别裁写出渇贤心
　　桃花
　　种自西来植沃土周南已咏灼其华景龙学士曾何谓清婉辞惟乐府夸
　　蔷薇
　　芳园风物正馨薫笑买蔷薇独出羣裛露掇英如灌手不知谁称【去声】读其文
　　杜鹃
　　间【去声】緑流丹剪蒨罗天然丽质耐吟哦诗人强半称思蜀不识岩花可识麽
　　鱼儿牡丹
　　曾闻佳种得三湘缀榦累累低且昂疑是离骚补花谱水晶宫里号花王
　　樱桃花
　　嫩青浅白衬娟娟千叶花开独可怜莫怪枝头结子少从来名实那兼全
　　紫蝴蝶
　　徒观蠕动如生翅纵是翩飞不离【去声】丛似与南华增注语栩蘧一任付东风
　　芍药
　　雅淡风情绰约姿侍花王必尔为宜扬州闻説种称上惜未曾逢烂漫时【南廵回跸每以三月过维扬犹未及花开时也】
　　荼防
　　瓣缬鵞黄色占中锯钩贴榦傲东风园人欲采浑艰致讵独秋葵卫足工
　　罂粟
　　无香有色谩评谰长短奚如平等观却笑满罂堆着粟祗供把玩不供餐
　　即事
　　常山今报到雨胜保阳霑【正定総兵张和奏报四月十一日正定宻雨霑洒三寸有余麦垅大田均资润泽似较保定所得为优】祗此犹泽靳慙他对景拈一心无所措三白竟虚占【时宪书按月轮布九宫遇三白在下俗称三白落地为多雨之占迩日浓隂频布风辄散之虽月逢三白占騐犹虚益深颙盼】幸见云容布飞亷作恶嫌
　　诣
　　黒龙潭祈雨
　　十岁之中九望雨无能调幕是谁愆园门晓出祈灵泽歴歴青郊阅夏田
　　地润昨秋多种麦将成失望喜徒云幸防禾黍新秧茁【今春二三月及四月初旬虽节次得雨然毎得不过一二寸麦收定歉矣幸大田新秧已茁则以昨岁秋霖冬雪积润所致非如徃年未得布种可比而稚秧待泽尤殷益切渇望】防茁新秧盼益殷作霖自必有
　　神操颙吁兴云立霈膏石级崇隆仍歩祷为民敢复谢年髙
　　壁诗请雨歴年循慙是奉
　　天子万民设曰躬行沿例事更何顔以对羣臣
</div>
    <div class="pagination">
<a href="御制诗集_page709.html">上一页</a><span>...</span><a href="御制诗集_page705.html">705</a><a href="御制诗集_page706.html">706</a><a href="御制诗集_page707.html">707</a><a href="御制诗集_page708.html">708</a><a href="御制诗集_page709.html">709</a><span class="current-page">710</span><a href="御制诗集_page711.html">711</a><a href="御制诗集_page712.html">712</a><a href="御制诗集_page713.html">713</a><a href="御制诗集_page714.html">714</a><a href="御制诗集_page715.html">715</a><span>...</span><a href="御制诗集_page711.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
