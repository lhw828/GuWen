<!DOCTYPE html>
<html>
<head>
    <meta charset="UTF-8">
    <title>御制诗集 - 第 1187 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1187 页/共 1326 页</h1>
    <div class="content">　　四柱限地势十笏犹未至曲转接两廊聊尔为防缀居然以小胜几上芸编置随分【去声】看一巻其中无限味
　　陶春室
　　春自昌室外此室称陶春春岂室所陶题额涉躗云而吾更思之春室了难分譬之方寸间物我宁殊伦推此胞与怀春台共訚訚是则陶之意室共物我均
　　澹思书屋
　　步来曲折得深沈暇以居安静以吟五十年前读书处澹然思视昔犹今
　　白云观【因修葺落成瞻礼】
　　古观西郊外逮今五百年【白云观元之太极宫也元太祖以居长春真人邱处机改名为长春宫后又改为白云观至今凡五百余年京师以正月十九日为燕九节至期羽流并集观中】葺新不知几有象那恒坚前嵗临真域【前嵗西巡启跸路经此观见其栋宇頽圮因命内府发帑修葺兹已落成便道瞻礼】当春礼法筵希敷万民福宁渠为求仙
　　题养源斋
　　钓鱼台侧养源斋【钓鱼台金时旧迹台下多有涌泉每夏秋雨潦西山麓之支流亦悉灌注于此辄沮洳不便行旅壬辰夏命芟治苇塘疏剔诸泉濬治成湖以受香山新开引河之水复于下口建设闸座俾资蓄泄成湖分引为河一支达阜成门防城河经正阳门而东一支由外罗城经永定门防城河而东并入通恵河济运三十九年命修建台屋顔其额曰养源】题额本因傍沼涯路便【去声】何妨一憩体地便【平声】亦复足澄怀水如是矣人应识【水之源为泉人之源为心以临养源斋即思养心殿之旧名实治天下之本也】名既循之实合皆触目无非防心处成吟原不费安排
　　巡幸天津回跸至御园作
　　陆则轻舆水则船津门发跸御园旋观民颇豫丰年值【去嵗畿辅统计八九分收成】靖孽兼从逺海传【初驻津门日即得生擒庄大田佳音将回銮并值械系林爽文俘至因即加廷讯然后押赴西市正法以彰国宪而快人心】三月佳春正明媚一心望雨独勤防那更畅意看花籞惟是殷忧虑麦田
　　五福堂对玉兰花叠去嵗诗韵
　　玉兰花号五福树昨嵗拈毫与吟顾安名立字岂偶然时节因縁欣所遇扬善非诬善辞游别开生面千载留一一有征宁假借可用申之以句酬花树鲜八旬年待【上年五福堂对玉兰花诗以五福之义状花有一曰夀实花之身种时与我同庚真之句盖谓圎明园经营于康熙辛卯玉兰即彼时所种实与予同庚也今予已届古希望八之年而斯树老干繁英精神百倍洵非羣芳所可比拟耳】是却与我同庚乃斯非夀乎胜别卉老干精神标百倍老当益壮语非欺夀为福先语可思富者福也花无万繁英恰与先春期康宁之基曰仁义地灵物杰赖
　　天赐坚不如松夀胜松【凡花木之坚惟松为最然清晖阁前九松乃与玉兰同时所植者癸未松燬于火而玉兰以隔逺无恙至今花叶独茂是夀转逾于松矣】俯视羣芳福独备童童不染尘之身其徳为净香为真肯低凡葩争姚冶白云覆屋舒盘囷红梨海棠岂无朶春来亦自纷婀娜九十瞥眼付过之阅世考终问谁可五福备矣然乎然春秋徒曰八千年试看堂前一株者以静而久非以妍咏物语不离典则亦弗枯禅论空色老读书返如少时约举为仁在已克省嵗协时廑范畴对时望雨方惕忧那复怡然赏艳裔所希霈泽贻农庥
　　广东总督孙士毅奏报春雨霑足麦收丰稔情形诗以志慰
　　东粤近邻闽贼平民气訚【当林爽文等滋事时粤东就近多征调兼缉捕逆匪不无驿骚兹凶逆胥已捕诛海疆平靖彼处民情亦可安恬矣】泽需嵗惟首霖霈月终旬【据孙士毅奏粤东入春以来地土微干旋于正月廿二日潮州府一带密雨淋漓自宵达旦颇为霑透至二月初九日方始开霁二麦得此结实饱绽现已有刈获者可卜一例丰收至早田俱已翻犁二月下旬即可栽插又广州省城及肇庆恵州嘉应各府直隶州得雨情形逺近相同粮价日就平减览奏深为欣慰惟北省望雨仍不免悬切耳】继此时优霔起耕遍隰畇披章宁不慰望雨此忧频
　　广润祠请雨叠丙午韵【三月十九日】
　　孟春优雪后【正月十二日京师得雪盈尺实为优渥】倐忽仲春过近日频风作谒祠祈雨沱抒诚一意请抱愧五言哦云未西山吐延睎叹若何
　　鉴逺堂口号
　　祠傍书屋俯沦涟揣称【去声】为名岂偶然鉴逺应知必由近毋容一指蔽当前
　　月波楼戏题
　　月印波乎波印月其间定语孰能成偶来不暇暖席去亦虑难为宾主评
　　雨【三月二十日】
　　达曙时晴时复阴何期卓午霈甘霖仲春递望季春到四寸不宁六寸深赵北燕南应被泽齐郊豫省更萦心【是日云气浓厚想近畿被泽必广惟山东河南较逺未知同时可能一律普霑现在传防询问】麦仍卜熟禾堪种沐此
　　天庥意倍钦
　　李侍尧奏报闽省雨雪二麦情形诗以志慰
　　去嵗兵兴际多方筹继粮【台湾以上年逆匪滋事未免有悮耕种军糈民食必得预为筹备因节次命江南江西浙江四川湖广等省拨米一百余万石并台州九帮以守冻不及受兑之米陆续运往接济昨据李侍尧奏军务已竣民间俱已归庄耕种所有运到之米散用有余其未经运往之四十余万可以停止】兹犹用不尽更值若雨旸二麦可卜收早稻播种忙【李侍尧奏闽省上冬雨水调匀正月内各属频得澍雨兹省城于二月初五六日又复雨雪交加极为霑足二麦得此倍加畅茂该省气和暖农事较早各处播种早稻田水盈满园蔬杂粮亦俱茂盛大兵之后可冀丰收览奏为之欣慰】海外贼既靖各属民胥康兵后无凶年额手慰南望然而复元气匪易尔尚蘉
　　直总督刘峩巡漕御史和琳各报得雨诗以志事
　　将谓优膏溥被田【昨二十日京师得雨实有六寸余是日云气甚厚意谓近畿当可漙被】依然愁阅奏闻笺近畿寸计一二耳【据刘峩奏保定省城及所属之安肃定兴新城满城容城五县顺天府属之涿州直隶易州及所属之涞水县是日各得一二寸不等】山左泽増三四焉【和琳奏山东鱼台济宁沿河一带同日得雨三四寸不等虽较直隶为优而防未溥霑犹深防望】总匪渥霑利耕耨那舒渴望慰胝胼肯因幸近忘其逺惟是翘南祈嵗防
　　赋得栖凤难为条【得年字八韵考试差题】
　　择主择賔等友求较已贤五言着僧达一晌寄延年翽翽譬诸凤雝雝时傅天于飞爰止矣攸托在甄旃他树条嫌冗惟梧枝不偏喈音适与合菶体集斯便风虎云龙应【去声】犹鱼有水诠所期多吉士媚庶恵心宣
　　编订诗经乐谱全书竟因题八韵
　　三百蔽一句闗雎乐不淫由来在言志可以永诸音清庙声钟磬嘉賔鼔瑟琴风王衰世叹颂鲁本邦钦谱古却沿俗【四库全书内有明世子朱载堉乐律全书其意亦在崇尚古乐乃所着乐谱但填工尺等字而漏宫商角征羽且将康衢击壤两歌合而为一标题为立我烝民章于周颂思文篇后附尚书大禹谟水火金木土谷惟修一节标题为思文后稷章无论书词不应入歌其牵强附防已属师心自用况又以豆叶黄金字经时曲小令谱之则是名为复古转援古而入于俗矣曽命皇子及典乐大臣详加按正以驳其非是并题什书其巻首近又命乐工按载堉所谱歌之其思文后稷章竟彷佛时曲然于诗句尚无割截至立我烝民章直割截上下字句强附曲牌全无义理尤可鄙笑复命一字一声按五音歌之令廷臣共听雅俗昭然人人共喻益见其无知妄作矣】律商错用金【乐中商调乃五音之商与商周何与而载堉诗谱固执周诗不用商声之说以角调谱国风征调谱小雅宫调谱大雅羽调谱周颂而専以商调谱商颂夫歌诗一章之中岂能不使五音俱备此其穿凿拘墟之见与髙叟言诗何异奚足与言五音三百之义耶】全书闻未昔典乐剏于今美刺都闗政兴观可悦心从头学诗竟老更惜分阴
　　山东巡抚长麟河南巡抚毕沅各奏报得雨情形诗以志事
　　月之廿日此间雨其深五六寸有余惜其弗广所润近不过百里仍涸如越日刘峩及和琳寸不及五各奏书【昨京师于二十日得雨深透旋据刘峩奏保定省城及定兴涿州等八州县是日仅得雨一二寸和琳奏山东鱼台济宁沿河一带是日仅得雨三四寸其山东河南接壤之处已深厪念】今朝次第报齐豫齐则泰安三寸濡迤南各属或相仿北则寸许干如初【前据长麟节次奏山东省登州莱州沂州兖州济宁等府州属得雨已优惟济南泰安东昌武定青州一带得雨分寸较小今日续奏泰安新泰防隂等县于廿五日夜间复得雨二三寸不等至泰安迤北之长清厯城二县仅得雨寸许等语是泰安迤南已获均霑而迤北仍在望泽节届夏初麦收恐迟惟冀日内得有透雨可以播种大田耳】豫则河以南无碍河以北乃旱甚诸【毕沅奏豫省大河以南归徳南阳汝宁陈州四府暨许州光州得雨已为周渥其开封府及陜州汝州虽未透足尚资接济惟河北得雨之处据报不过寸余情形竟与山东北府相等南望甚为焦切】披览南顾増焦切去嵗逢稔民方苏【甲辰乙巳山东河南二省因旱歉收至丙午稍稔上年则俱收成九分有余粮价甚贱当此民间生计方苏冀得屡丰庶几元气可复以此颙盼甘膏倍加防吁】元气未复虑洊臻调变乏术深慙予
　　陈淳溪亭对瀑即用其韵
　　一个野亭坐闲客两层飞瀑擘连山即兹声色摐摐地悟得于中了不闗
　　三月晦日作
　　九十韶光才减一【今年正月三月皆大建】居诸倏过亦逡巡甫经满志幸海靖即便攒眉望雨频岂此于愁有约彼伊予合是个中人何当霈泽连齐豫大慰胼胝力穑民





　　御制诗五集巻三十八
　　钦定四库全书
　　御制诗五集巻三十九
　　古今体九十八首【戉申五】
　　陜西巡抚巴延三报雨诗以志慰
　　望雨春而夏由畿豫与齐【自二月中旬已殷望泽连次得雨俱不过一二寸昨三月二十日京师幸得六寸有余而畿南及山东泰安以北河南太河以北虽得防雨尚未溥霑现各防诚祈祷】岂知霈膏泽独觉幸秦西【据巴延三奏陜西省汉中兴安二府属于二月初一二及二十四五六七等日前后得雨自三四寸至深透不等其西安同州凤翔三府属暨商邠干三州属亦于二月二十四五六七八等日得雨自二三寸至四五寸不等节逾清明麦苗长发得此应时甘泽麦秋可望丰收等语览奏固深欣慰然不能因陕省一隅而弛此溥望也】麦秋清明节禾耕原隰畦抚兹渴伫际浩叹奈何兮
　　进宫因
　　常雩斋戒德胜门外作
　　虽是
　　常雩即
　　祷雩霈膏旬半麦将枯【三月二十日得雨固有六寸然已将及半月麦田又切望泽矣】前兹谢雨冲泥处已是扬尘蒿目吾【廿一日至觉生寺谢雨道中积水泥泞墢间深入实六寸有余今日因　　常雩齐戒进宫即前所经之途已觉尘坌扬起殊深蒿目】旦云旋复露晨曦厯揽郊原増而自咎新正幸雪渥岂知陇得竟虚期【新正十二日得雪逾尺意谓继此雨旸或可应期此予望雨不知足恒情然就目下盼泽情形转觉前此过于欣幸首春得霑优渥而麦收难副所望不能不转自咎矣】
　　陇得虚期五日延【苏轼喜雨亭记云五日不雨则无麦今麦秋已近而犹切防望又与轼所言情形倍亟斋居颙祷惟盼甘霖普被泽渥大田耳】更因望蜀益忧煎
　　南郊颙几【去声】微忱达普
　　赐甘霖苏大田
　　河南巡抚毕沅奏报得雨诗以志事
　　正缱豫郊望雨时
　　雩斋清晓奏书披龙湫取水精诚假
　　太白垂恩渥泽施【毕沅前为陜抚时曾因旱祷于　太白山龙湫着有灵应兹奏以豫省雨泽未霑差官防往陕省取水嗣于三月廿八日适龙湫取水之员回豫果即于是日戌时起至廿九日辰时霑畅酣濡入土极为深透感荷　神庥实难言喻】省以南称润以透河之北待膏之滋【又奏称开封归徳南阳汝寕河南陈州六府暨许汝陕光四州属于二十二三五六等日得雨三四五六寸并多深透之处麦田及时滋长可望丰收其衞辉懐庆彰徳三府属于二十五六日得雨止一二三寸不等尚待甘霖续霈等语】却怜歉后方苏地【河北三府当积歉之后去嵗报收成九分有余元气甫苏兹仍殷盼泽因批谕一切绸缪之计应慎为之】一切绸缪朂勉为
　　雩祭斋居
　　寅起见云布辰餐露日晶瞻
　　天又虚望抚已那纾情理政惟几勅观民祗愧生消闲艰得句得句亦怦怦
　　题云龙犀角杯
　　犀角兴眀代精传无锡尤已教剏轮辂未免费雕锼命匠敦淳朴作杯斥巧浮云龙述经义杂説与韩侔
　　沈周松岩听泉图即用其韵
　　独坐厜防上知他何处家防松谡秋籁听瀑落泉花防势分雄磵平纹漾浅沙兴防归草舍应歩曲桥斜河道总督李奉翰奏报淮安得雨诗以志事
　　开封膏雨被淮浦喜音通为寸四而五知时南以东【据李奉翰奏淮扬徐海各属于前月十九二十日已得雨三四寸兹廿五六日复得雨四五寸不等甚为霑足等语昨毕沅奏开封以南一律得雨深透兹淮安与豫省东南接壤雨势盖自开封向南而东故淮安得雨而河迤北则尚在望泽也】衞彰泽未逮齐赵旱仍同披奏虽称慰益深慙愧衷
　　诣斋宫作
　　恭视
　　祝璧帛礼当升太和诣
　　坛发玉辇举
　　祭协南讹瞻拜申诚悃斋居慎琢磨从头壁诗读望雨作为多
　　署山西巡抚眀兴报雨诗以志事
　　斋居虽简政驿牍则恒披辰【时也】接晋省奏雨称各属滋【晋省自二三月间曽得雨数次兹据明兴奏太原省城于三月廿八日中时起至廿九日寅时宻雨连绵入土三寸四野均霑其各属同时得雨二三寸至四五寸者共六十四防州县览奏深为欣慰】继膏真益渥与豫恰同时【卑沅昨奏豫省得雨日期正与晋省相同被泽可谓寛广】晴晦斯无定尚蕲甘泽施【迩日此间每晨隂云浓布随作风开霁斋居祈泽倍深处切】
　　常雩礼成述事
　　春雪优霑谓卜丰侵寻望雨昨年同曰
　　常雩即殷勤祷希
　　顾鉴斯敬畏衷谢
　　佑贞师靖海防祈
　　施甘泽切田功七旬有八能蒇礼何莫非防
　　帝眷崇
　　安徽巡抚陈用敷奏报得雨诗以志慰
　　麦秀时宜晒二月数旬晴养秧却宜雨嘉霔霑省城季春之下旬甘霖沟浍盈【陈用敷奏安省上年冬间瑞雪霑足入春雨膏亦广又得数旬晴晒于二麦甚属相宜至三月下旬农民播种事毕早禾将陆续栽插正喜雨泽长养秧苖兹省城于三月二十二三等日连得大雨极为透足现在隂云宻布春霖自必普遍等语】似此时若况稔秋庶可征批尾信称慰既而仍怦怦逺近胥吾民岂有殊视情慰逺而愁近近切斯亦诚何当霈渥泽北省普恵宁
　　咏结縁
　　因縁凡十二【出大集经】梵经示所有解乃成超脱结则惹尘垢设卑以论之善恶更分剖结善斯为臧结恶斯为丑今朝四月八浴佛传已久爰有结縁言未识剏谁口浴本取其浄结实存乎纽此义似相左调御应弗受偶然生别防愁结我非苟雨艰春夏交十嵗或八九望雨愁弗解结念如纷纠何当出大云甘霖渥涸阜解垢结善縁兴农苏黔首
　　降防缓征山东缺雨五十四州县旧欠带征并本年应征钱粮诗以志事
　　山东去嵗幸丰稔冬雪亦欣霑以普因此种麦颇称广满望夏收庆蕃庑而何自入春以来侵寻靳泽乃望雨迤南屡霑幸无妨迤北被旱延数府【前据长麟奏山东省入春后自奏安迤南屡霑甘泽迤北济南泰安等数府或仅得雨一二寸或尚未得雨此时幸霈甘霖大田或可赶种而麦收已无可冀】大田未种或可待所惜絶望麦秋覩殷勤穷黎既播种【上声　谓麦种】并种失之斯益苦方伯奏来请缓征速命降防不留处【据奏厯城等五十四州县雨泽愆期麦收失望请将新旧钱粮缓至本年秋后征收以纾民力等语该省去嵗丰收冬雪亦普是以今嵗播种麦田较广兹以雨泽稀少农民并麦种亦不可得工本徒縻情形自属拮据因即降防将济南泰安武定东昌曹州兖州青州各府属临清州暨所属雨泽稀少之五十四州县及坐落卫所新旧钱粮一并缓至本年秋成后征收以副厪念民依至意】南望齐民何弗幸一丰那抵一饥补长言志事不成章颙祈膏苏灾所
　　咏玉石子竹如意
　　石子产玉河其质胜产陆天然土气润璘玢绛文缛以为如意朶初日莲出浴其柄宜用何自宜渭川竹
　　咏玉鵞
　　形肖还看色无二山隂道士乍空笼此鵞方称此为玉凉带红罗那许同【见元史舆服志】
　　题汪承霈画二幅
　　湖石邉旁古柏身峙成夀字傍【去声】长春【花名】嘉其用意新非巧小雅如歌天保人
　　右古柏
　　横为岭也竖为峯防画其间借老松不似似中五福首眀几浄伴清供
　　右山水
　　降防缓征直南三府并豫省河北三府本年钱粮诗以志事
</div>
    <div class="pagination">
<a href="御制诗集_page1186.html">上一页</a><span>...</span><a href="御制诗集_page1182.html">1182</a><a href="御制诗集_page1183.html">1183</a><a href="御制诗集_page1184.html">1184</a><a href="御制诗集_page1185.html">1185</a><a href="御制诗集_page1186.html">1186</a><span class="current-page">1187</span><a href="御制诗集_page1188.html">1188</a><a href="御制诗集_page1189.html">1189</a><a href="御制诗集_page1190.html">1190</a><a href="御制诗集_page1191.html">1191</a><a href="御制诗集_page1192.html">1192</a><span>...</span><a href="御制诗集_page1188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
