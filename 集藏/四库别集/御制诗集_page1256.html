<!DOCTYPE html>
<html>
<head>
    <meta charset="UTF-8">
    <title>御制诗集 - 第 1256 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1256 页/共 1326 页</h1>
    <div class="content">





　　御制诗五集巻七十六
　　钦定四库全书
　　御制诗五集巻七十七
　　古今体三十三首【癸丑一】
　　癸丑元旦
　　甲是天干开物始寅为月首锡春昌五旬有八得年久藐已临民跻敬长蒿目何曽轃大当勑防敢弗慎惟康居诸歴以登耄耋一念仍勤学未遑
　　元旦试笔
　　倦勤犹待丙辰年敢懈而今未歇肩亹始慎终励不息若旸时雨祝无愆农祥庆幸逢三白武绩何期赋十全泰保盈持祈
　　昊贶永铭斯志寸衷防
　　忆自幼龄知读书怱怱今至八旬余徳修行践曽何有内圣外王总忸如与物春台共条鬯抚时六幕愿和舒古云适百半九十惜分寸隂正慎予
　　咏檀木如意
　　旧玉新檀木居然成一科略资位与置弗费琢和磨左右无不有指挥任若何胜他常侍者传语或淆讹
　　刘原起嵗朝图
　　茅屋虽贫俭也知度嵗时饶他一日乐切我万民思爆响寒声送防暖意披桥头扶杖客来督守除诗降防加赈昨嵗西安被灾各府州县诗以志事
　　昨嵗夏秋旱被秦恩应翼日早颁纶【西安去京师较逺是以新正加赈恩防扵初二日即行颁发】加分轻重一两月灾视饥寒极次贫【上年陕西咸宁长安等州县夏秋被旱成灾业经降防令该抚实力抚卹分别赈济苐念今春正赈已毕青黄不接之时小民生计尚艰因再加恩将成灾八分之醴泉县极次贫民展赈两个月其成灾六分之咸宁长安干州三州县极贫并成灾七分之兴平泾阳三原髙陵韩城蒲城武功七县极次贫民俱展赈一个月至被灾较轻勘不成灾地方仍令该抚察看情形酌借口粮籽种以资接济并饬督属实心经理务俾闾阎均沾实恵用副朕轸念灾区普锡春祺至意】经理更频饬畺吏均沾要以逮穷民首春三接宴中外西望安能念刻申
　　宁夀宫题句
　　宁夀溯原名【是处乃　　皇祖奉　　孝恵皇太后所居也丙申豫葺为归政后燕憩之所逮今十八年名仍其旧】倦勤希宿情为期三载近【屈指丙辰归政只余三年矣】益笃一衷诚符愿待
　　天贶勑防慎晚成仔肩犹在已忍不念民生
　　矩亭
　　方转回廊接书屋折旋中【去声】处矩无差即今小徳日犹慎他日从心或可耶
　　萃赏楼
　　层屋假山巅翼然复洒然不教陈御座可以供金仙亦却庄严丽惟欣清浄便题名曰萃赏却弗涉因縁
　　玉粹轩
　　假山縁降处诘屈复玲珑竹翠常摇籁墙髙因避风均成玉之趣却恐画难工个里养纯粹休言一室空
　　得闲室戯题
　　新正事简兹逰步屈指得闲近防春却恐犹资书室笑笑今尚是特忙人
　　降防加赈去年直被灾诸州县诗以志事
　　昨嵗畿南延六府既艰冬雪缺春霖麦收无望大田歉漕运多留发帑寻【上年河间天津等六府夏秋被旱成灾已前后截留漕米五十万石寻又勑部拨帑八十万两令该督饬属优加赈恤灾黎庶无失所之虞】赈借频施期救急青黄资济重询音【惟是今春正赈已毕青黄不接之时小民生计仍恐不无拮据因复降防询问令其据实陈奏】请加一月教两月宁厚扵民吾夙心【据该督奏请将顺天府属之保定文安大城武清寳坻宁河河间府属之河间任邱景州献县交河阜城天津府属之青县庆云盐山保定府属之清苑束鹿满城望都容城赵州属之宁晋共二十一州县成灾七八分之极贫加赈一月等语朕念被灾较重州县仅加赈一月尚恐口食维艰因降防加恩令加赈两月以资接济其被灾较轻各州县仍令察看情形分别借粜妥为筹办朕扵加恵黎元之事每不惜过扵优厚数十年来朝夕在念大易所谓有孚恵心乃夙心也】
　　命加赈山东河南去嵗被灾州县诗以志事
　　昨年直迤南旱齐豫隣疆并及鱼齐重赈加州县别【上年齐豫两省界接畿南地方均有被旱之处而东省徳州济南一带成灾较豫省稍重当即命将应征银米及带征等项分别蠲缓停展并特降防于十二月内给赈一月贫民自可不致失所苐念今春青黄不接之时闾阎糊口无资因再加恩令将徳州平原禹城髙唐恩县濮州临清邱县夏津武城十州县无分极次贫民概赏给两月口粮其歴城齐河临邑博平茌平馆陶海丰乐陵霑化清平等十县及各该处坐落卫地赏给一月口粮俾资接济】豫轻借展口粮徐【河南被早成灾之彰徳卫辉懐庆三府所属早经降防截漕分别赈济苐念情形虽较东省少轻而今春正赈已毕小民生计尚艰亦再加恩令将成灾八分之林县武安汲县获嘉修武等五县无分极次贫民概予展赈一月其被灾七分之安阳汤隂涉县新乡辉县淇县延津滑县原武阳武濬县十一县借给一月口粮以资口食至两省勘不成灾之区仍令各该抚察看情形或减价平粜或酌借口粮籽种分别筹办并董率所属实心经理俾得均沾恺泽副朕轸念穷檐普恵春膏至意】期扵闾晏堪怜彼较以幕调诚愧予更勑司民大小吏俾当实恵受均诸
　　补咏战胜廓尔喀之图【有序】
　　补咏战图之什逮斯凡六【伊犁回部第一乌什第二金川第三台湾第四安南第五及今廓尔喀第六】歴数成功之全即今乃十【平定伊犁二次回部一次金川二次台湾一次缅甸一次安南一次及今廓尔喀二次共十次】予幸在兹予惕更在兹盖予受
　　祖宗付托之重度徳量力尚恐守成之或亏敢懐开扩
　　之奢望且予自少读书即钦
　　天地爱物之心深知穷兵黩武之戒是以继位之初即
　　谨遵
　　皇考之训许凖噶尔之求和罢兵宁人将二十年矣乃凖夷内乱归降者踵接思我喀尔喀之地不能容尔许人扵是乗机抚众有甲戌之师自是而两定凖夷一平回部再靖金川缅甸安南各归顺台湾一举辑海洋及此前后收廓尔喀遂有十全之武功使予自问亦不知何以成此则实赖
　　上天黙佑每以险而获安常值危而得胜较古之英君贤将赫濯树勲者虽不敢云过之而自审实无不及所云予之幸人或知而予之惕则人或未知也所惕者何自古为天子者孰非
　　天之子既为
　　天之子
　　天孰弗爱之而予独承之深受之屡设有失徳违爱则所以罚之者亦必重此予所以业业兢兢不遑刻安者也且前此八功之成虽云絶域外洋皆人力尚可施之地若斯廓尔喀则在万里三蔵之外更数千里陡壁线路下临深川不能容马人皆踵迹而行我将卒胼手胝足虽惰窳疲弊而气愈鼓心愈壮突将无前贼人骇为天降鹿埵陇种伤生实多而怜之乃致彼魂落胆防匍匐求降此而弗图其劳予心又何忍适不云乎自少年即深知穷兵黩武之戒乃四十年之间自甲戌始十成武功非用兵而何幸而防
　　天眷佑得以劼劬蒇事扵民无一赋之加扵事有十全之美则予之所以早作夜思弊精劳神者庶可少逭穷黩之讥耳观斯图也不啻共将卒之辛苦实并切心膂之恫瘝诗以言志其志亦不外乎此尔攻克擦木图
　　福康安等扵闰四月二十七日自第哩浪古进兵五月初六日至擦木地方遇见贼匪即乗隂雨连夜分兵五队海兰察等由正路直攻福康安为后劲指示将士往来截杀立将贼碉攻克杀贼目三名贼匪九十余名获活贼十八名首战即捷已振先声
　　今为归顺【壬子】昔归降【己酉】一廓尔喀【作平声读】事有双未示兵威且利啗【廓尔喀扵己酉年初次滋扰后蔵邉界实由素欺唐古特之人怯懦鄂辉等扵收复济咙聂拉木宗喀之役贼匪望风逃遁待至次年春融合应大示兵威令彼惮慑方不复有再来侵掠之事乃巴忠以由京差往之人诸事擅专计不出此且授意令蔵中毎嵗许给元寳三百枚□□了事损威长傲莫此为甚】岂知乞命献诚腔【此次命福康安海兰察等率百巴图鲁调遣索伦劲兵及屯练降畨近万人前往声讨福康安等进兵之后七战皆捷贼人胆落乞命不暇察其此次进表纳贡实出至诚谅此后不致复肆披猖矣】可嘉名将及勇士【贼匪所恃者山径险仄我兵未必登攀趫捷遂尔罙入不知福康安海兰察等威畧素着又能激励将士无不鼓勇争先甚至冲冒雨雪攀藤附葛履险如平地渡河如蹄涔凡贼匪所据要隘之处殱戮生擒防无留遗毎阅奏章嘉赏防难言喻】何碍存邛遂定駹擦木首攻即前进战图补咏靖畨邦
　　攻克玛噶尔辖尔甲图
　　擦木既克之后我兵乗胜直抵玛噶尔辖尔甲地方树林中蔵有贼匪三百余人福康安令官兵一面分投下压一面派兵埋伏半山石墈下故留一路诱贼上至山半鎗箭齐发刀矛竞进贼匪奔窜追至邦杏地方杀获甚多连日再战再捷士气百倍
　　乗胜遂教鼓勇前玛噶【作平声读】尔辖地相连宻林伏贼将守险峭壁降【去声】兵倐破坚【该处山梁陡峻后倚峭壁山前深林宻箐贼人潜匿其中经巴图鲁侍卫章京等分投下压痛加杀贼匪即时逃溃官兵奋勇直追计杀贼目七名其余贼匪除擒获三十余名外殱戮殆尽】其目七名众六十生擒以半别殱全虽云不战功为上战即成功合咏篇
　　攻克济咙图
　　济咙为后蔵西界官寨髙大寛广贼人周围叠石为垒复扵西北及东南山梁另砌大碉我兵扵初十日丑刻分路攻取抢上东南山梁其碉座上两层抛入火弹焚燬并焚其寨下房屋火光烛天乗势进攻至亥刻攻破官寨东北隅贼匪滚山逃窜官兵尽力追扵是蔵地全复
　　畨境济咙西极邉贿求彼尚占依然【前次廓尔喀即抢占济咙等处鄂辉巴忠等不能振之以威乃私令蔵中贿赎侵地是以此次贼人复占据济咙冀仍饱欲而归是贿求转以招盗矣】石墙木卡层层固据险阻坚处处连冐雨冲宵分路进【是日福康安等令将士分路进攻使之处处受敌不能相顾午后遇宻雨我兵人人奋勇无一少懈者向晚雨甚碉内贼匪放鎗投石抵御益坚官兵抛入火弹焚毙贼人甚多至亥刻攻破官寨东北隅贼匪方始纷纷奔窜】破碉克寨一时全近千殱贼复蔵地【官兵分路进攻之时海兰察预领索伦骑兵分为雨翼以偹截杀及攻破官寨我兵穷追殱戮共杀贼目七名贼匪六百四十余名拏获活贼一百二十三名又捜获逃匿活贼七十五名其投河落崖伤毙者尚不计其数计此次杀约近千人虽彼孽由自作朕心转觉不忍耳】多害生灵亦觉怜
　　攻克热索桥图
　　距济咙八十里为热索桥过河即系贼境桥上浮搭木板贼人扵北岸索拉山上砌石卡一处南岸砌石卡二处据险抵御十五日官兵直前攻破北山石卡其南岸贼匪望见尽撤桥板福康安宻遣官兵由峩緑山上防紥筏潜渡正路官兵亦乗势搭桥同时并济追至色达木地方又过热索桥三十余里矣
　　复全畨境临廓境一水横流热索河其北其南贼胥御即深即险我须过索拉【作平声读】直进大彼【福康安等扵初十日克复济咙后十三日起程前进山路本属陡仄是日又遇大雨益滑溜难行官兵扵十四日至热索桥北岸索拉山直前摧扑石卡大加杀贼众不能抵敌随即弃卡奔逃】峩緑上防绕压他【其时南岸贼人望见即将桥板撤去福康安一面令官兵施放鎗炮一面宻遣翁果尔海等由峩緑山一线僻径越过两重大山至热索桥上防紥筏渡河绕至南岸直扑贼卡杀贼数十名而正路官兵亦乗胜搭桥前渡痛殱贼众并擒获活贼八名】乗胜正兵架桥渡莫非
　　天助感诚多
　　攻克协布噜图
　　官兵过热索桥行一百六七十里至协布噜地方有横河一道水深溜急兼之河以南贼人所据地势极髙仰攻为难福康安等带兵绕至横河上防夜间以大木借接枯树渡过次日分兵三路并力压下焚燬贼寨正路官兵亦即成桥过河占据贼卡先后追截杀五百余人
　　热索桥过路可通未逢贼御进追穷前临协布【噜】觇屯聚【五月十五日福康安等攻克热索桥后十八日至旺噶尔地方侦知西南地名协布噜一处贼匪砌卡屯聚因该处横河之北山坡地势低下沿河道路防难容足而贼人河南克玛山坡地势最髙竟成负嵎之势】上绕横河得压冯【诗小雅不敢冯河毛传冯陵也孔頴达疏引李巡曰无舟而渡水曰徒涉陵波而渡故训冯为陵也　协布噜原有桥座先被贼匪拆毁又扵木城内施放排鎗一时不能搭桥渡河二十二日恵龄带兵扵正路牵缀贼势福康安海兰察率领将士越过大山三重扵二十三日绕至上防适河中横倒枯树一株即令官兵伐木接缚为桥惟时日暮又值大雨兼之贼匪窥伺甚宻桥不能速成福康安佯令撤兵实伏石墈下夜半乗贼势少懈接缚成桥径至其克堆寨下二十四日黎明分兵三路夹攻而恵龄亦率兵由正路搭桥渡河夺卡穷追此次我军从上压下势若建瓴杀死贼匪三百余名焚燬贼寨五处其奔逸者复被我兵截杀二百余名】无不克攻战必胜有余力蓄争雄堪嘉敌忾心同一每阅飞章怜切衷
　　攻克东觉山图
　　过协布噜百数十里至足木古拉巴载山下隔河大山即名东觉两山壁立贼人鎗炮甚近断难径渡福康安海兰察分领将士一由上防噶多普山麓渡河一由雅尔赛拉博尔东拉各山绕至贼卡复即防合一处尽力追此处为贼要地克敌制胜更难扵热索桥协布噜福康安等和衷冒险竒正相生深得兵家防敌之道
　　愈近贼巢守愈固兼之地更险而纡分兵争首穿幽阻【东觉山一带贼人营寨分布联络官兵不能径渡福康安等计议留台斐英阿在足木古拉巴载山下用炮轰击以缀贼势福康安前往噶多一路海兰察前往雅尔赛拉博尔东拉一路各领将士分投攻取先是福康安探得上防噶多普山树木茂宻可以蔵身绕行两日六月初六日至山麓鳬水渡河贼匪尽出抵御官兵一面奋勇杀一面将近河各碉卡木城营寨全行夺据杀贼目七名贼匪四百余名擒获大头目一名贼匪七十六名】合队埋根克要区【海兰察行至博尔东拉前山遥见木城三座石卡七处亦扵初六日黎明径登山巅绕至贼卡之上往返追压杀死贼目三名贼匪二百余名又杀死吗木拉埋伏贼兵百余名并将木城石卡立皆拆毁旋与福康安防合一处追逃逸扵是贼人险要之区顿已全克】手足胼胝胥惰窳【自入贼境以后峭壁悬崖率多险隘而此次官兵攀援登陟竟闻履袜多有擦损者乃扵手足惰窳之时尚奋力扑碉攻卡鼓勇先登劳瘁之状有不忍闻】精神鼓舞益勤劬有征无战虽传古将恵兵忠实快吾【东觉既克福康安等扵初九日即至雍鸦地方本拟仍即前进攻因将士等连日防涉胼胝可悯且昼夜攻战力亦疲乏遂暂令休息数日再图进取官兵屡次战捷均扵万难用力之地摧坚陷锐有前无却而福康安海兰察二人同心身先士卒恵恤周至实足鼓励众心无不争先用命每阅奏章实深嘉悦】
　　攻克帕朗古图
　　帕朗古在堆补木山南前临横河渡桥为甲尔古拉山最为险要福康安等自雍鸦分兵数队奋力夹攻令一路由帕朗古进攻夺桥一路由上防集木集山下渡河杀两日一夜连克大山两重木城四座石卡共十余处夺据大桥一座杀死贼目贼匪五百余名贼人至此百分畏惧恳乞归降益加迫切
　　分路横河帕朗进【福康安驻兵雍鸦因贼人乞降发檄去后又经数日未见贼酋遵檄亲来仍即整兵进惟是雍鸦以南噶勒拉堆补木集木集大山重叠木城石卡林立仰攻匪易而帕朗古桥座更为必争之处福康安因分兵三路令桒吉斯塔尔等为中路额尔登保等为左一路珠尔杭阿等为右一路七月初二日佯令中路上攻及贼人下至半山左右两路扵树林内绕出夹攻扵是乗胜将其木城石卡尽行攻克追数十里至堆补木山口初三日又派珠尔杭阿等扵河之上防攻克集木集山搭桥渡河派阿满泰等至帕朗古夺桥过兵防合杀无不人人争奋及贼匪又来夺桥复被官兵痛加杀前后共杀死贼目十名贼匪五百余名擒获十七名台斐英阿亦射死红衣贼目二名更快人意】乞恩越切越敺还【贼人震慑军威先已屡次乞降福康安俱即严加驳斥嗣贼人又遣大头目悔罪吁恩并将裹去之噶布伦丹津班珠尔玉拖噶布伦扎什敦珠布及同被裹之教习汉兵四人全数送至雍鸦军营福康安仍又檄谕贼人须将抢掠扎什伦布财物及沙玛尔巴骨殖并前次蔵中许银赎地私立之大小合同二纸俱行呈缴仍令拉特纳巴都尔同伊叔巴都尔萨野亲来叩恳方许准为代奏】将军所檄都遵命【拉特纳巴都尔奉到檄谕之后无不惟命是听并称此后永遵约束不敢再滋事端不但蔵中许银之事不敢再提即济咙向有给与鹰马之例亦永逺不敢索取又聂拉木邉外扎木地方原系五辈达赖喇嘛时归扵蔵内管辖前次私立之合同许给彼处今亦情愿仍属西蔵等语是其畏惧慴服出扵真诚似不致复有他虑】堪补曽遮惧见顔【惟檄内令其亲至军营一事贼酋自知罪重恐为擒治且上年计诱堪布及噶布伦等至邉裹去不敢来营叩谒是拉特纳巴都尔等并非敢扵不来实不过以愚诈之心窥测惧死其情尚属可原】何必犁庭不遗介遂教振旅一时班【大军连次克捷深入七八百里节次殱其大头人及贼众四五千人已过帕朗古大桥进逼阳布贼巢贼酋窘蹙乞降有乞全合部性命之语情词可悯朕体　　上天好生之徳荒服生灵亦欲同归长养况兴师之始原不利其土地彼既吁请降顺正与朕不得已用兵之初意相合因降防允降令福康安振旅班师】年前捧表陪臣至更有崇恩厚赐颁
　　廓尔喀陪臣至京
　　七战由来七获捷厯观惇史鲜诚逢自惟罪重彻原号【己酉年廓尔喀遣使投诚嘉其恭顺曽封拉特纳巴都尔王爵及其叔巴都尔萨野公爵以示怀柔此畨复来侵扰蔵界不得不命将出师声讨其罪及官兵罙入彼即屡次遣使沥诚伏罪乞降且其表文及投逓军营禀函倍加贬损不敢用王爵自称微末其悔惧情形实出至诚亦可特为寛宥既允其降仍复旧封想邉徼诸藩无不共喻朕恩也】可示恩寛复旧封缴册还金归次第【福康安等前奏廓尔喀遵檄缴出上年抢掠扎什伦布金玉瑚松石等物内有金册一函乃昔年颁赐班禅额尔徳尼之物数年米敬谨收蔵并无伤损其头目首捧呈缴亦极小心并银一万五千两亦俱缴出皆给还后蔵即此可见该藩平日尚知感朕恩徳非仅迫扵威武今其使臣来京瞻觐之下益形敬畏新正俾与朝防宴享更当优加赏赐用昭慈恵】承筐载槖俾从容乃知徳服胜威服
　　昊贶钦防滋励恭
　　上辛日
　　祈谷礼成述事用昨年韵
　　复来七日得初辛
　　祈谷躬亲举首春挞伐安邉防吁
　　贶归降耆武
　　鉴摅寅【前嵗秋廓尔喀复扰蔵界命福康安统率劲旅声罪致讨实非得已是以上年次辛　　祈谷对越之下仰祈　　昭鉴曲直夏间官兵七战七捷彼即胆落悔罪吁降遣使入贡现与元正朝防实感上苍垂鉴衷诚耳】授终偻指三年近慎始铭心歴嵗申惕若捧盈増敬谨敢称惟已受
　　恩频
　　题勤政殿
　　奎章两字示千年敢弗钦承
　　家法传逰豫处无不题额【是地勤政殿为　　皇祖御题圆明园之勤政殿为皇考御题予扵清漪园静宜园及避暑山荘皆遵书是额盖　　家法相承虽逰豫之处弗敢忘也】旰宵时永念仔肩幸看归政三嵗近仍虑倦勤半九延【用顔真卿坐位帖意】犹日孜孜慎晚节聪听奕叶朂斯绵
　　賔竹室口号
　　渭川君子副名真劲节虚心孰与伦此日帝王师信少依稀可唤子陵賔
　　题鉴古堂
　　到处有书堂堂中富缥缃讵图资海览要在守天常治乱千秋列旰宵一意蘉固云宜鉴古鉴已益徬徨
　　补桐书屋
　　髫龄至耄嵗过八望九矣【予自雍正元年十三嵗即在此读书】书屋看补桐不知凡有防自视何所成慙愧通书史外以云治人内以云修已对桐仍瞠乎无望仪凰理
　　千尺雪
　　扵斯得句率新正【毎嵗新正来此必有题句昨腊祥霙逮尺积培苑树寓目惬心正不必扵名实真幻间较量形色也】喜是年前积素盈既识幻真合一相【去声】笑予真幻屡为评
　　甲辰移此写新诗【向曽自写盘山千尺雪图而命董邦达钱维城张宗苍分写西苑热河寒山三处之景每处各彚弆四巻自壬申以后毎嵗所咏此处之作即书董邦达所画巻中至甲辰嵗以巻尾纸幅无余因移书此御笔盘山千尺雪巻后】余幅十年又满之眀嵗更将书别巻【至今嵗癸丑又已十年巻后余幅复满拟自眀年甲寅以后之诗移书钱维城所画热河巻中】寒山毕否且听其
　　交翠庭口号
　　藩宴骈恩例始青南瀛【西苑分南北中瀛台在南赐宴日待备每先临之】待备小逰停漫嫌交翠犹迟节佳防行看緑满庭
　　紫光阁赐宴外藩作
　　首祚迎禧宴紫光茵联新旧列藩王并宣回部亲询政【回部等入觐者每召至御前询其地方年景及部众安乐情形素习回语不借舌人传译也】亦召陪臣手赐觞【毎年此间筵宴年班外藩防古王公台吉等抡召至御榻前手赐觞酒其各国陪臣与宴者亦得邀赐以昭慈恵】霍罕谢愆脱逋宥【霍罕伯克纳喇巴图前因拏获萨木萨克未即解京私自释放曽降防不准其进贡上年四月间吁请遣使入觐念其悔过恳切因复允其所请】廓喀【作平声读】归顺罢兵强【廓尔喀此畨窘迫归降悔罪出扵至诚予亦体　　上天好生之徳宥罪罢兵今其使臣大头目噶箕第乌达特塔巴等来京令其一体入宴并优加赏赉中朝柔逺之道固当如是耳】战图又得重増册
　　天眷十全敬益蘉
　　新正重华宫茶宴廷臣及内廷翰林用洪范九五福之三曰康宁聨句复成二律
　　穷兵黩武恒为戒却类穷兵黩武人幸是寰中民乐业叠看方外使【去声】来賔庶防浮议无士横【去声】又得聨吟应节陈咨尔相将莫过颂悉予干惕正増寅
　　康宁讵可徒言饰俯仰惟应晰理防阼践五旬嵗有八篇临九五福之三【自五十六年始以洪范九五福之一曰夀聨句以后每嵗新正次第逓咏计至六十年五福适全今年乃值九五福之三曰康宁】益深保泰持盈念敢作丰亨豫大谈每以不期荷
　　天眷心诚感谢更诚慙
</div>
    <div class="pagination">
<a href="御制诗集_page1255.html">上一页</a><span>...</span><a href="御制诗集_page1251.html">1251</a><a href="御制诗集_page1252.html">1252</a><a href="御制诗集_page1253.html">1253</a><a href="御制诗集_page1254.html">1254</a><a href="御制诗集_page1255.html">1255</a><span class="current-page">1256</span><a href="御制诗集_page1257.html">1257</a><a href="御制诗集_page1258.html">1258</a><a href="御制诗集_page1259.html">1259</a><a href="御制诗集_page1260.html">1260</a><a href="御制诗集_page1261.html">1261</a><span>...</span><a href="御制诗集_page1257.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
