<!DOCTYPE html>
<html>
<head>
    <meta charset="UTF-8">
    <title>御制诗集 - 第 1223 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1223 页/共 1326 页</h1>
    <div class="content">　　随安室得句
　　福海中蓬岛早吟卌景观【蓬岛瑶台为御园四十景之一中连别室向用予重华宫随安室之名顔之】扵斯有别室亦久号随安望泽常如惄稍霑敢即欢昔年恒觉易此日始知难【昔在书室随安之意颇易得兹临御五十余年之间量晴课雨常切殷忧随遇而安之事实不易得此亦为君之难也】
　　待月楼
　　往年或防湖过望月上迟其时兴勃然登楼每待之【向年夏夜每扵御园湖中泛月望后或登楼待之自七旬后以水风夜寒究非髙年调摄所宜遂弗待月即山庄亦一例罢之是以辛丑在山庄亦有霞标弗待月之作】迩来率教罢静絶闲情驰早眠养一身夙兴理万防
　　赋得临风舒锦【得文字八韵朝考新进士题】
　　古传襄邑织蜀国独超羣江水丽以濯冰蚕采得分临风占动静舒体具氛氲里表云霞灿城称丝管纷眀知工女害那禁浣人勤籁助形无定飔翻声有闻贝篇巷伯刺歩障石崇欣可识尚防什闇然恶着文
　　山东巡抚长麟奏报麦收分数诗以志事
　　归舟过东省望雨早为愁各属兹通计七分仍报收【据长麟奏查得登州府本年春雨优足二麦本属丰稔其济南等十一府州属地处低防麦苗均未受伤即髙阜处所自得雨后麦根之旁所生新苗亦多结实饱绽兹据各属禀称二麦约收九分有余者登州一府九分者青州莱州二府八分者济南兖州二府济宁一州七分者泰安沂州二府六分者曹州东昌二府临清一州五分者武定一府通省牵算核计本年二麦收成约七分有余现在俱已刈获其新生之苗亦渐成熟端阳节后即可收割通省大田亦已播种齐全一律长发自四五寸至八九寸不等谷豆亦俱出土一二寸至五六寸不等秋成可期丰稔民情宁贴市价平减等语】转旋赖
　　天佑饼饵恵民畴畿辅幸同等【本年直迤南府属冬春雪雨亦未优渥以致髙阜之地分数减少昨梁肯堂奏称通省麦收牵计尚可得七分以上是其情形与山东相等虽不获上丰犹可称下稔也】失中小得酬
　　命查勘山东直运河情形诸臣先后奏至诗以志慰
　　漕艘今嵗早常年督饬功成已确然春末夏初雨因短水微沙浅虑如前【今嵗南粮首进漕船已于四月中旬起卸回空二进三进亦俱衔尾前进计漕粮抵通较上年可早两月此皆迩年督饬诸臣疏濬之眀效惟本年春末夏初跸路经过之东昌临清徳州一带雨泽未足恐汶河卫河势弱依然有水微沙浅难资浮送之患因节次命李奉翰长麟梁肯堂等筹酌疏通拨运各事宜务令帮船接北上不致迟误为要】诸臣咨谕那辞屡运道疏通无碍宣【近据李奉翰和琳奏东省未经得雨之先已饬令道员扵卫河上源按照一日灌田二日济运之例妥为料理自四月十二三及十七八等日徳州临清东昌各属连次得雨汶河水长三尺五寸畅出南旺分水口并将南旺迤北各闸亮啓板块俾临清闸河有余之水源源北注卫河又扵卫源古浅等处豫备夫船随时捞濬现在粮艘俱无阻滞又据长麟奏接奉谕防后即驰赴临清武城夏津恩县徳州一带测量筹办而梁肯堂亦奏即日驰抵景州等处河干察询中底水夲有六尺余连日増长五六寸其景州之珪纹古浅一处吴桥县之石马小伙铺古浅二处已先经镇道各员筑坝蓄水俱有水三四尺不等并令广雇人夫设有浅阻随时赶刨刮再量加筑坝二道使河溜逼沙无停滞其北运河一带亦飞饬道将防汛等员勤加测探分段挑刮当不致有浅阻等语】颇幸弗为半途废此心何事不宜専【年来筹办漕运河道不遗余力去年已复冬兊冬开之制而今嵗漕艘抵通更为迅速可谓着有成效若因雨泽朱足或致水道浅涩阻滞回空船只诚为可惜是以先事饬令诸臣设法筹办兹据先后奏到毫无阻滞情形可知事在人为惟本扵人君之克敬克眀然后能率作兴事以熙庶绩近著书宋孝宗赐曽觌书唐太宗与张元素论隋主好専之事鄙其徒恃臣下之尽职以便已之髙拱自逸殊失致治之道即此漕艚遄行谓子専勤细事可乎】
　　端阳日作
　　端阳字弗六经见【大戴礼曰五月五日蓄兰为沐浴此即后人以端午为令节之始而从未有名端阳者至眀髙启有端阳诗诗内亦未言所以名端阳之义】扶抑寻思理可钻【姤为五月之卦一隂始生不可不戒故彖辞谓不可与长因思端午之又名端阳即谓为扶阳抑隂之意当亦有理尔雅释天云十月为阳盖以六隂之月嫌扵无阳谓之曰阳所以存阳也通其义扵重午一隂生则正宜名端阳矣】四以寸霑仍望继【今嵗春夏之间雨泽未霑至四月廿六日始得雨四寸今又旬日尚以继霑为望】五当节至强【上声】为欢【近仍望继雨又当皇六子之事意颇不舒然以大祀将近并不临奠应节取吉亦强为欢而已】艾人桃印聊听例雁阵龙舟颇厌观偶咏七言凭解闷实无一事适心官
　　西直门外
　　值斋复此返彤宸趁爽轻舆入帝闉宵雨重【去声】怜未成寸石衢刚得不生尘
　　七成麰麦穂将熟两様黍禾苗却梵曰润曰烜各殊盼权其轻重望霖充
　　麦收时宜日烜禾长时宜雨润今年麦收不过七成禾黍虽种亟待甘雨昨夜微雨又不成寸权其轻重仍望优渥
　　恩霖也
　　总督书麟奏安徽二麦收成分数诗以志慰
　　迩嵗南方知种麦【向来南省多种禾稲不以二麦为重近因畺吏督课渐知广种麰麦而安徽毗连豫省种麦尤勤民食颇资接济】歙因接豫用功勤奏来通省八分获【据书麟奏报安徽二麦约收分数十分者阜阳英山二县九分有余者黟县青阳二县九分者望江六安等十四州县八分有余者懐宁无为等十三州县八分者歙县绩溪等七县七分有余者祁门等三县七分者凤阳夀州等十三州县六分有余者巢县宿州等四州县六分者灵璧一县统计通省收成约有八分等语】足接青黄为慰云
　　浙江巡抚琅玕奏报春花蚕丝收成丰稔诗以志慰
　　一日批观两奏折【浙江巡抚琅玕奏报春收与江南总督书麟奏报安徽麦收之折同日批】
　　【览】浙称收麦更兼蚕【据琅玕奏浙省二麦收成杭州嘉兴湖州宁波绍兴五府属计九分有余金华衢州严州温州四府属计九分台州处州二府属计八分有余统计通省麦收共九分有余又奏杭州嘉兴湖州三府属养蚕之处收成九分有余统计通省蚕收亦九分有余等语该省麦收计比安徽较优兼以蚕丝丰裕有关民生衣食不浅览奏深为庆慰】慰防衣食资民计额庆维箴戒满谈
　　湖北巡抚恵龄奏报麦收分数诗以志慰
　　通省六十【作平声】八州县麦收合计八分余【据恵龄奏湖北省各属雨旸时若二麦现已登场计麦收分数九分者十州县八分有余者二县八分者五十六州县合计通省六十八州县麦收共八分有余际此大田甫种之时适得麦收接济农民口食有资舆情颇为欢豫】幸防足接青黄际慰矣真同黔赤如况复农时若旸雨庶其民气得舒徐迩来报穑多佳信【今嵗江西河南安徽浙江等省陆续奏报麦收自八分以上至九分有余不等佳信频仍批览之余益増钦惕】弗敢心愉益惕予




　　御制诗五集巻五十七
　　钦定四库全书
　　御制诗五集巻五十八
　　古今体七十一首【庚戌八】
　　庚戌夏至
　　方泽礼成述事
　　厚徳资生一诚执
　　祀辰
　　安安防贶佑嵗嵗朂躬亲五月符
　　祥数八旬受
　　恵身仍祈霈甘与物共含仁
　　湖南巡抚浦霖奏二麦收成八分有余诗以志慰
　　湖南不以麦为重大吏课耕勤为【去声】民【湖南省土性多不宜麦向来种植二麦之处止有二十四州县迩年大吏督课如茶陵武陵华容等县亦知种麦计通省宜麦州县共三十一属】余八分应号中稔属三十幸获皆均【据浦霖奏报麦收分数湘隂浏阳等八州县收成九分茶陵道州等九州县八分有余耒阳酃县等十州县收成八分华容武陵二县七分有余龙阳安乡二县收成七分统计各属三十一州县共收成八分有余】屡绥处更资接济【去年湖南秋成九分有余实属上稔兹当青黄不接之时又得麦收接济民食益臻充裕】渥被泽仍利隰畇批折不胜称额庆惟虞志满益増寅
　　启跸幸避暑山荘即事
　　避暑撰良往例循乘舆符望发清晨【毎嵗幸山荘启銮日必乘马常云待八旬然后乗舆亦遵养之道应尔是以丁未诗有拟届八旬罢鞍马待之亦只剰三年之句今已符望是以清晨即乗肩舆而出】生身祝庆来诸部【防古未出痘者谓之生身今嵗西北新旧各防古以至哈萨克因朕八旬大庆胥请偕来祝嘏情殊难却但念其中生身者颇多若令其进京不习水土必致出痘予心有所弗忍是以令其由口外行走扵七月内至山荘行庆宴赉以示体恤逺人至意】恭已防庥逮八旬无易由逢无曰苟有懐畏满有増寅山荘侍祖承恩地赤子心仍不失谆
　　过清河桥
　　去嵗秋霖虽太过中利在济春禾【去嵗直秋霖过多低洼处所收成未免歉薄然田土赖其霑润是以今年春末夏初雨水虽欠而麦收尚获下稔禾黍早得播种则弊在而利亦因之耳】即看桥下沙滩者依旧溶溶漾碧波【桥下春夏之交向每水小兹乃东流如旧此即地土霑润之騐】
　　麦熟七分果七分【日前据直总督及顺天府俱报麦收约有七分适跸途询之农民亦云实有七分观其场圃所积当为可信】圃场堆砌尚纷纭自惟过矣怨失望【春夏之交雨未霑足颇恐麦收失望大田艰扵播种今幸覩此情形觉前所虑未免过尤】复曰幸防不负懃
　　夜雨才霑四寸余【廿六日】过旬盼继又殷如却看禾黍新秧茁【今早既见麦收果有七分又见大田禾黍长发青葱据农民称系廿六日雨后所种继此甘霖续沛即可预卜丰获即目下尚不至待泽甚殷心懐似觉少慰】因觉心源得少舒
　　直言
　　人情物理熟喜少合愁多都曰宜收麦独仍冀润禾【自四月廿六得雨后又经半月跸途所见禾黍长发亟待甘霖侍从诸臣及地方吏皆曰麦收宜晴此盖借为寛解之词究以早晚得雨为慰耳】斯非图众异彼或有予阿五字直言托瞻云叹若何
　　雨【五月十四日】
　　彻日为绵霔今年第一甘排空间【去声】徐疾落涧恣涵麰麦收已毕【收麦时恐经雨霉今年祗七成况率入仓矣】黍禾润正酣京畿可霑被驰问命邮骖
　　陕西巡抚秦承恩奏报夏禾收成九分有余诗以志慰并书赐之
　　常庆麦收余八分【今嵗麦收各省报者直山东浙江江西河南安徽湖北湖南已有八防其多者亦祗八分有余至九分以上实为罕见】九分收实鲜曽闻忽来秦省佳音报幸获夏禾上稔殷【兹防秦承恩奏陕西夏禾约收十分者咸宁等十五县九分有余者孝义等二十九防州县九分者五郎等二十五防州县除延安榆林绥徳三府州节稍晚尚未报齐以上六十九防州县收成九分有余洵为上稔览奏益深庆幸】昨嵗前年灾未逮【秦省屡绥无歉去嵗冬雪优霑今春甘雨时被实为万姓庆幸无已】春霖冬雪泽犹勤西民为【去声】感何修遇戒满应同尔我云
　　至避暑山荘即事
　　露重山田霁晓云广仁岭过意増欣
　　城隍永吁金瓯固【热河自　　皇祖缔搆山荘以来民物恬熈井里殷富俨成一大都防壬辰嵗命升为承徳府依祀典创建　城隍庙每嵗临幸山荘必先亲致瓣香以祈保障】
　　孔庙新排石鼓文【热河既升防为府増定学额并度地建立　文庙至此亦必躬亲展谒去冬就太学石鼔现存二百十字重排十章新制石鼔立扵防门之前因念此处为恵逺诘戎之地亦命扵　文庙镌制排列用以昭武功而光文治】行庆今年萃中外【今嵗八旬大庆自应扵京城举行庆典以遂中外祝嘏之诚因念西北新旧各防古及哈萨充其中生身者颇多令其由口外行走扵七月内至山庄庆贺俾抒忱悃】持盈一已朂忧勤髫龄敢忘承
　　恩地
　　祖训聪听尊所闻
　　永佑寺瞻礼
　　敬维
　　神御奉山荘义起亦为礼所当讵料准【噶尔】回【叶尔喀什噶尔和阗阿克苏四大城】归版籍新兼安【南】缅【甸】叙瀛疆
　　祖功
　　宗徳资凭藉保泰持盈益朂蘉宴赉生身遵
　　旧恵　　【皇祖时凡蒙古生身瞻觐者即不令其入京俱在驻跸山荘之际宴赉以示恵卹逺人之意】在天应喜国威扬
　　写心精舎
　　奉
　　御楼傍屋其名曰写心写心之义广括扵一字钦防佑八旬嵗五十五阼临宇内获小康邉外来盍簮【今嵗八旬大庆凡西北防古哈萨克及海邦朝鲜安南琉球暹罗南掌缅甸各藩服或亲身或遣使俱将扵秋间分至山荘京师抒诚效祝世获小康象呈大顺静念　　祖宗眷佑能不益励惕寅】庆祝出其诚匪因招致寻此胥赖
　　贻庥逢豫惕不禁为政何所成为学何所谌用是益歉然五字慎自箴
　　清舒山馆
　　夏山经雨后古屋憩防余气爽景増润心清目亦舒由他自今昔即此阅居诸耽咏依然我摛词随意书
　　頥志堂口号
　　志较
　　昔年自不同【承　　欢难再頥志无从今昔所以异也兹阅泽涯黍田秋稼可期则惟自頥已志耳】一欣一怅两由衷试言即景兹来句都在前朝渥雨中
　　题文津阁
　　一年一咏例应循况值今秋庆八旬塞北瀛南防彼祝益谦损满惕吾寅虽然万理书该古可识两言行以身岂不典谟熟背读勉乎弗易曰知津
　　含青斋得句
　　春末秋初同望泽山原草色逊常年【初到山荘究以春间雨少山原草色殊逊常年丰缛兹值透雨之后弥望蔚然顿与斋名相副】凭斋乍盼含青意一雨通灵迅使然
　　留京王大臣报雨诗以志事
　　望前得雨问京师【十四日自两间房起程跸途雷雨交作竟日疎宻相间极为深透因厪念京师驰谕留京王大臣令其速奏以慰企懐】今报通为四寸滋【先据王大臣奏十四日京师自丑至辰得雨约有二寸其时势犹未止因亟思仰慰予懐即先发报兹据续奏巳午之交雨势复加绵宻统计是日得雨共有四寸余等语农田得此自必倍见长发然究不及闗外之透足耳欣慰之余仍深盼望】虽觉田间膏泽被究输闗外渥优施一欣一盼难为意曰彼曰兹总切思却见山云常聚散防【去声】霑甘普无遗
　　古玉椀托子配以定瓷椀适然成咏
　　谓椀古所无托子何从来谓托后世器古玉非今材又谓椀即盂大小异等侪【盂大而椀小也】説文及方言初无一定防【盌为小盂语出许慎説文似有分别然扬子方言云盂宋楚魏之间或谓之盌是盌盂即一器两书皆汉诂初无一定之见也】然而内府中四五见其佳玉胥三代上承椀实所谐椀托两未离只一留吟裁【内府玉椀托子颇伙率以旧瓷椀配其椀托本相附丽者仅一见乙巳年曽题句】其余甆配之亦足供清陪兹托子古玉玉椀别久乖不可无椀置定窰选一枚椀足托子孔圜枘合以皆有如离而聚是理难穷推五字纪颠末丰城别寄懐
　　烟雨楼对雨【五月十九日】
　　烟雨为名烟雨实髙楼名实两收乎乍疎或宻胥宜句竖洒横排总入图避湿看饶斯鹿野驱炎觉胜彼鸳湖片时驰念闗以内曽否均霑顿谴吾
　　对山斋自警
　　向西所对真山逺南面假山对近间近假逺真非正道用人不可大宜闲
　　西峪
　　山荘驻五日西峪揽今朝雨后青山濯风前暑气消老松布浓防嫩草竞新苗为想闗以内渥膏可逮遥
　　碧峯寺漫题
　　有寺却无僧此意人知否艰得赐紫流【僧之通禅理者以赐紫为荣】得亦名利薮不如付碧峯面目本来有设问那开门曰付鹿为守
　　味甘书屋
　　筠炉到处防花龛讵只前三与后三荷露松泉无不可算来今日始知甘
　　有真意轩识意作歌
　　有真意与无尽意一在塞苑【即此】一昆湖【清漪园】曰有曰无视若异其实一意本不殊真之为有近山耳尽之谓无邻水乎山水之趣防以意意弗在他原在吾复思真为幻之对尽则大乖其恒模如是炙毂辨难悉髙轩笑成糟粕徒
　　题秀起堂
　　岩蹊平坦弗嵚岑遂至山堂坐以临昨过景光延似昨今来眀秀起从今静为用故尘无染心寄虚斯物不侵夫既然应忘言耳何当把笔又成吟
　　振藻楼口号
　　初来草木色如淡数日之间浓蔚青此藻问谁能防得振之胥赖雨称灵
　　经畬书屋
</div>
    <div class="pagination">
<a href="御制诗集_page1222.html">上一页</a><span>...</span><a href="御制诗集_page1218.html">1218</a><a href="御制诗集_page1219.html">1219</a><a href="御制诗集_page1220.html">1220</a><a href="御制诗集_page1221.html">1221</a><a href="御制诗集_page1222.html">1222</a><span class="current-page">1223</span><a href="御制诗集_page1224.html">1224</a><a href="御制诗集_page1225.html">1225</a><a href="御制诗集_page1226.html">1226</a><a href="御制诗集_page1227.html">1227</a><a href="御制诗集_page1228.html">1228</a><span>...</span><a href="御制诗集_page1224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
