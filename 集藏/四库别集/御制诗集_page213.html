<!DOCTYPE html>
<html>
<head>
    <meta charset="UTF-8">
    <title>御制诗集 - 第 213 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 213 页/共 1326 页</h1>
    <div class="content">　　钦定四库全书
　　御制诗二集巻十八
　　古今体九十九首【庚午五】
　　四月朔日进宫斋戒自昆明湖进舟至万夀寺川路晓烟未泮麦畴宿雾犹浓触景成欣援毫得句
　　雨后明湖潋涨痕爱寻溪路逺尘喧馨香饼饵酬殷望澄动川云供静存适为肃斋还内禁得教小憩驻祗园吾心忧喜因民托净业尘缘总漫论
　　夏孟承光殿
　　圆殿号承光金源松桧苍迹陈宜赋咏路便每徜徉琴瑟含清徴玑衡协正阳前朝甘雨足与物乐时昌
　　雩祭斋居
　　龙见举常雩为农祈雨泽匪故必躬亲
　　穹坛奠苍璧受福志敢希勤民心实剧自我肇
　　元祀率际望霖迫去年实厚幸今春足三白迩日每作风炎燥虞伤麦
　　圆灵锡佳贶甘膏沛一夕饼饵香应期禾黍生皆勃【叶】屈指数年中如兹曽防值孰谓予过忧予忧未虚掷
　　董邦逹西湖图
　　昔传西湖比西子但闻其名知其美夷光千古以上人岂有真容遗后世【叶】未见顔色贵耳食浪以湖山相比拟湖山有知应不受髯翁何以答吾语【叶】吁嗟吾因感世道臧否雌黄率如此岂如即景写西湖图绘真形匪近似嵗惟二月巡燕晋留亰结撰亲承防归来长巻已搆成俨置余杭在棐几十景东西鬬竒列两南北争雄峙晴光雨色无不宜推敲好句难穷是淀池水富惜无山田盘山好诎于水喜其便近每命游具美明湖辄遐企北门学士家临安少长六一烟霞里既得其秀忘其筌呼吸湖山传神髓此图岂独五合妙絶妙真教抜萃矣明年春月驻翠华亲印证之究所以
　　夜雨口号
　　夜雨频欣优泽多颠风又虑妬滂沱也知望嵗心无足自问经年乐防何
　　汉玉松石图
　　一株与一拳古玉成新制虽乏珪璋材不渝贞白意
　　诣斋宫作
　　尘浄天逵宿雨过帝京景物鬯清和年来深识盈虚理每对休徴谨畏多
　　斋宫莅止近
　　崇坛黏壁前题歴歴看检防流光真迅速补槐金井绿隂团
　　炉烟结篆昼长时暂屏畴咨寄静思差胜向年当此日问云卜雨未舒眉
　　雩祭礼成有述
　　雩祀躬修不敢康
　　灵坛登陟肃诚将燎烟晻霭连云气曙色侵寻朗烛光式礼莫愆仪秩秩晞旸含润露瀼瀼祈甘频幸叨嘉贶保泰心殷敬倍常
　　夏初瀛台即目
　　敬举
　　常雩蒇事回仙壶咫尺暂徘徊花含宿雨迎雕辇树张【去声】清隂覆曲台水濶鳬依宁北去【鳬鴈以春北向至塞外换羽育卵液池水濶有留集于此者故特纪之】堂深燕贺定南来载赓锡宴传佳话绘壁流连防住回【丙寅秋八月赐宗室羣臣宴于惇叙涵元二殿聫句赋诗并命画苑臣绘图黏于壁间以纪其盛】
　　觉生寺
　　御园气清蔚伴奂适兴居昨朝殷祀成诘旦命轻舆取道奠静安百感纷萦予节情驾言旋憩此刹灵图尘情常自防禅悦久已踈谁能对此际矫意云如如前秋题在壁孙楚悲已徂【前年　孝贤皇后大故朕自御园往奠静安庄亦每憩息此寺云】胡为子夏痛兹日重遭诸调御能觉生未识生觉无昔媿防庄子今慙东门吴
　　麦
　　郭外来牟緑被町改观一雨信称灵翠华棽丽临风度饼饵香中试暂停
　　诣
　　畅春园
　　皇太后宫问安
　　西池胜槩蔼清和的的金蘐玉砌多数日斋居疎问寝慈宁安适喜无过
　　阵雨
　　阵雨洒空风遌之晴空几缕纷珠丝多多益喜方希泽戚戚生愁又蹙眉祈嵗念还怜我切愍农心岂冀人知可参患失情殷处毎在将然未定时
　　浴佛日漫作
　　浴佛佳辰梵帙传玉栏金井药香天毎因此日思前日信是欣縁醸戚縁才喜云笼芒欲濯又虞风擘絮如颠纷来底识安心竟静礼堂堂月相莲
　　学圃
　　宣圣鄙学圃曽以戒昔贤而我以名亭其义何取焉园中景宜备艺桑兼治田于兹课阴晴常切祈丰年坦臯得数亩左右夹碧川松竹何必多榆栁徒相鲜爰命种菓树行看嘉实骈成此十年计况复灌溉便郭槖有名论惟以顺木天絜矩为政方夷考神农篇漾舟时经过豳风图乃全
　　董邦逹秋林烟岫小景
　　静叅画意初无句得句原非画外求漫歩林扉寻别墅请看泉箔落平流一天玉露八章景防树金风万古秋薄暮苍然羣籁息只疑逺浦有归舟
　　题耶律楚材墓【有序】
　　墓在瓮山好山园之东昔年营园时以其逼近园门故培土为山其上以蔵之闻其为楚材之墓久矣使阅时而湮灭无传岂所以褒贤劝忠之道哉因命所司仍其封域之制并为之建祠三间使有奠馈申酌之地并命汪由敦为碑记而题之诗如左
　　曜质濳灵总幻观所嘉忠赤一心殚无和幸免称防漠有墓还同封比干窀穸即仍非改卜堂基未没为重完摛文表德辉贞石臣则千秋定不刋
　　不乐
　　不乐情懐每怆神思量排遣转频频惕干不息无他诿邂逅相仍有底因渐益年华知爱子常筹雨泽为勤民闲开梵帙消繁虑却愧根难浄六尘
　　芍药
　　娜娜别丰姿馡馡香满墀饯春为后劲延夏镇清蕤蝶引滕王画牛欺刘训骑通身无防墨谁与号辛夷
　　轻隂
　　轻隂常靳雨幽籁易延风奈可当繁虑而兼望小丰【麦收田家谓之小丰见范成大诗】连林锁新绿流水贴残红属咏吾常惯今来兴颇穷
　　题钱维城画
　　有泉山自觉生动不雨树犹常润霑的是画家能尔处却因诗句显为拈野田负郭看鳞次列嶂凌云见玉尖拟傍踈林茅屋下焚香趺坐读华严
　　细雨
　　细雨每让风时零时复止昨来看麦田膏泽殊需俟芃芃纵被阡秀实难豫拟频萦怵惕懐黙騐盈虚理
　　董邦逹枫林朝霁
　　缀林尚迟【去声】吴江冷晃日从廻塞岭春髙士溪邉成小立一天锦色入题新
　　迩日
　　迩日望雨意颇浓较量不与常年同常年自冬逮春夏不雪不雨愁蕴隆去冬三白泽早被春霖优渥亦屡逢比来日日霏细防每当欲沛驱以风譬诸未得奚患失于将得者患乃丛揆之人情率如是我忧亦在人情中岂我春月太适意或示之戒令忡忡我则宜矣民何辜饼香近口夺腹充东郊十日縦可待南薫五弦望莫穷往清河奠超勇襄亲王固伦额驸防楞
　　灵舆肃肃驻河濆归殡佳城别塞云即此始终懐大义【额驸在日曽奏闻　　皇考愿于身殁后仍归亰师合葬大长公主园寝今其子奏请朕既允奏并命一切丧仪皆如宗室亲王之例官为经理云】果然卓荦轶前闻中年自是伤哀乐此日何堪哭戚勲见説漠陲将发引犹教血泪洒三军
　　麦田
　　逾旬未行幸雨稀镇日愁今朝过清河夹路观来牟都无十里程丰歉殊不侔或黄而离离或绿而油油固失向所望【二三月之间谓麦可获十分丰收今因数日缺雨不无少减分数然较之常年则尚过之】颇慰近所忧十日设如期尚可増倍收旦晚盻云兴延伫不少休
　　叠岭重泉歌题董邦逹所画
　　是人胸中小庐霍董家亦有元和脚不经意处人难工叠岭重泉偶所作重泉貌得香炉间叠岭亦似南岳盘置二名区未为隘合一全图不觉难山东嗤浙派曽传杨契丹文笔今定谁巨擘雌黄无使轻讥弹浮图髙入云俯瞰危无底与客安心处指説云门寺云门寺外石磴斜烟萝古木纷轇拏飞流直下不计尺滙作明湖漾浅沙沙痕石齿天然好野桥那畔茆斋小趺坐幽人独静防应是忘机学庄老庄老岂可学寓意聊足乐渔人举罾善求鱼羽士调笙将欵鹤壮哉大观真卓荦我与其间一扬
　　即事
　　麦虽虚望胜常年【北方春雨例属艰致故麦收毎歉农家亦不以此为重今春正二月间膏泽时沛满望十分收麦而四月内复缺雨麦收分数已减然较之向年犹为稍胜云】迩日忧心在大田稍幸新秧羣出土均需厚泽沛由天盻将润溽泥无蚓迅矣时光树有蝉谁道清和堪畅志焦劳五内镇如煎
　　山东青州诸郡得雨志慰
　　山左昔被灾数郡民流徙抚恤不遗力稍为补救耳所幸天悔祸去嵗两收美元气虽略复屡丰日以企迩闻麦复佳额手为民喜封章更欣览时雨霑东鄙京畿颇望泽惄焉愁无已遗逺夙所戒东望慰由彼恤近情之常旦夕忧在此慰少忧实多投艰竟谁诿
　　戏题鹭鸶笼口号
　　鹭鸶闻道称闲客何事翻然入槛笼应悔稻粱初念错长敎引领望云空
　　德胜门外【五月初二日】
　　驾言歴城隅蓟门烟树隠卓午避炎蒸轻舆趁薄晚先节奠静安经宿驻鹿苑情知未息尘于中有不忍暮云醸势浓待泽心弥窘二麦已虚望禾黍緑芃畛一慰一以惧三时日尚逺始寤当春初意宁毋过满先事而卜度无益转有损
　　宿
　　雍和宫感成长律
　　跃龙邸第象筵施来往因縁毎驻兹漫拟福田縁有为借非佛地更何宜盆榴宛复簮符节庭草犹然拜训时即我而今知爱子云天仰睐邈含悲
　　晴
　　数问微阴傍晓晴愁中短夜似长更悯农频嵗吾虽惯祗觉难纾此际情
　　静安庄奠酒
　　酒添奠处心添痛【前嵗去嵗惟致奠　孝贤皇后今嵗又添皇长子定安亲王之戚足见余懐矣】痛泪杯盈共酒盈母子东西曽不隔别离今古若为情浴兰酌艾风光近银蒜琼蒲节物迎况复麦田殷待泽谁能强遣破愁城
　　午日漫题
　　渚蒲揺緑榭榴丹画舫飞云度镜澜懒聴韶茎縁待泽强酬节物为承
　　欢又临此日还簮艾更忆前尘罢浴兰宛转景光合追赏年来偏觉感多端
　　河南收麦志慰
　　豫省麦为秋麦收天下足迩闻小丰年额手慰心曲近畿同向年失望徒眉蹙燕洛皆吾民一欣一以恧转粜需时日岂如遍多熟虚幸白占三实慙幕调六
　　咏规矩
　　为圆必以规为方斯以矩器殊用亦异此语闻之古何人始巧就一物两用可【叶】直引曲转旋方圆随意所适便良有余示义实无取穆命戒便辟圣传归质鲁枘凿纵不入恶此机变侣或云传西洋化外奚足数
　　诣
　　黑龙潭祈雨
　　三春雨惟时额手钦
　　天赐入夏望泽殷惄焉愁弗置二麦愿已虚大田膏未逮灵潭近御园
　　明神妥福地向时常防佑今兹岂靳恵休徴有由召亦惟馨化治布政实多阙祈泽徒增愧
　　董邦达松溪髙士小幅
　　落落松吹谡谡风长溪流活逺冈崇神心防处真无闷濯足伊谁定太冲
　　徳胜门外即景
　　日临北至景方中
　　殷祀清斋返法宫要聴鸣鸠呼夜雨却闻干鹊噪炎风碾防茒舍成虚望穉黍平畴幸尚佳亟待甘霖真似渇凭舆触目动愁怀
　　林风徐飏蓟门烟底事云愁愁转牵朅忆前年奠观徳便途经此每鸣鞭
</div>
    <div class="pagination">
<a href="御制诗集_page212.html">上一页</a><span>...</span><a href="御制诗集_page208.html">208</a><a href="御制诗集_page209.html">209</a><a href="御制诗集_page210.html">210</a><a href="御制诗集_page211.html">211</a><a href="御制诗集_page212.html">212</a><span class="current-page">213</span><a href="御制诗集_page214.html">214</a><a href="御制诗集_page215.html">215</a><a href="御制诗集_page216.html">216</a><a href="御制诗集_page217.html">217</a><a href="御制诗集_page218.html">218</a><span>...</span><a href="御制诗集_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
