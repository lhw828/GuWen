<!DOCTYPE html>
<html>
<head>
    <meta charset="UTF-8">
    <title>御制诗集 - 第 37 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 37 页/共 1326 页</h1>
    <div class="content">　　读杜子羙集有感
　　男子妬名禄女子妬顔色古今坐此病防防人家国不惟庸众流英才毎被惑卓哉少陵翁独防秉谦徳当时言诗者非甫则云白观其寄李诗自谓如不及其实菽粟言何用竒特兹人嗟已往谁得其正脉独嘉不伐心永言以为式
　　心逺阁秋眺示大学士及南书房翰林等
　　一当人前不见泰山髙离娄闭目时讵可察秋毫至人用心镜万物不防逃王者明四目智烛良独操兹阁名心逺寓意岂在遥结搆山之巅俯仰近云霄况值三秋深天气髙泬叶落万林踈凭眺心神超伊余有逺思匪恋物华撩或情有壅蔽或民嗟苦劳或贤当登进转令在下僚或时虽小安遽益志气骄见理有不周愆尤自此招辩言有未当是非致混淆心逺之谓何岂谓盻荒郊即事因自儆此乐非游遨
　　秋日侍
　　皇太后幸静明园奉
　　圣母命敬成长律得佳字
　　翠羽金舆拂晓排离宫别馆到秋佳野花随辇如春半行漏依人报午牌霜色风光凝防罼山容水态罨轩斋慈顔悦豫阳和暖薄海同倾爱日懐
　　九月十八日立冬
　　闰月催时序【是年闰六月十五日立秋七月莭七月以后莭皆早】秋深早立冬风因验政【钦天监每以交莭时风起何方验政治得失】辨日每占农人迹霜华重山峦黛色浓园林零落尽徙倚眄苍松
　　昔闻
　　昔闻山侧有谷名乕里白额任縦横居民皆逺徙有一云水僧结庵山之屺夜坐悟无生晓起担柴水忽然一乕至是僧瞠目视孽畜胡为来速去斯可矣乕果掉尾去如听彼使自此众乡民号之为佛子僧亦自谓神其实无他技无何乕复来咤之厉且訾逐逐行近前僧葸乃拜跪四邻争赴救乕去僧早死方知浪得名前畨幸偶尔有名无实人可以鉴诸此
　　红叶
　　烂漫踈林九月时浅红深紫着枝枝秾含秋色闗仝画艶夺春光杜牧诗通野望来张幕合沿堤观去刺舟迟可知留殿园林珎重韶华是女夷
　　刻漏
　　刻漏响丁东朝昏转不穷报时髙阁上典学寸隂中防勅观心放忧深念位崇耽耳目好玩愒过年丰
　　玉泉山秋望
　　叶落邨树稀山瘦秋容老偶来步岩磴霜迹羊肠绕黄匀莎草坡丹衬枫林杪是时西成毕田家获万寳却见塲圃间比诚羙好稍喜衣食足犹虑追呼扰先忧后乐心未许侍臣晓
　　永定河云有故道由中亭玉带以逹津归海总孙嘉淦建议防复及时兴作览奏水已循轨民情欢跃爰成一律
　　永定原无防千年卫帝京有源安可障无事自然行玉带清流合中亭故道并祗台恒自凛宵旰望平成
　　御园秋深
　　雨余凉转峭徙倚日三竿秋老山川浄林踈天地寛蛩音鸣莭晚鱼跃怯波寒消息凭元化忘言仔细防漏声催日影倐忽过窗前霜履诚堪念秋防亦可怜登山应蜡屐载月漫开船一巻长随手风七月篇
　　冷
　　严霜催气肃暖日上牕遅百卉繁华歇三秋莭移生憎棉絮薄无那风吹念茅檐下祁寒怨者谁
　　题唐岱仿各家山水画册
　　万栁含烟
　　宿雨朝烟二月时轻黄嫩绿一丝丝却教少妇愁添乍无那王孙归意遅窣地欲迷芳草路因风时弄小腰支扁舟刾防春何许蘸影如油上下宜
　　万顷恩波
　　浩渺含太虚一色琉璃影画师创新格恩波圗万顷故知寓意深茟谏吾须领惟予牧万民驭朽恒自警或理有壅蔽或政过寛猛或民怨饥寒或时有灾眚虑泽不下逮中心常耿耿披圗鉴已切愈以发深省
　　万笏朝天
　　逺山插笏曽无数黛色防天正近秋爱茅庵坐清昼琤琮常聴瀑泉流
　　万松叠翠
　　王蒙真迹无半纸妙防何人得神髄尺圗重写万松真生面苍苍喻非劲榦蟠拏偃盖髙虬龙深夜因风缅想山中髙卧客柴扉静掩聴寒涛
　　万防青荷
　　清和风景别桂棹漫开舩岸试新屐沿波叠小钱因风时泛泛映日故田田极目苍茫外琉璃破晓烟
　　万林秋色
　　黄叶红叶绮错山色树色霜匀不必诗夸小杜恍疑人在三春
　　万壑祥云
　　万壑祥云满千林瑞色笼可堪廊庙见只合画图中
　　万水朝宗
　　君不见庐山瀑布三千尺万古银河倚天碧又不见龙门初辟神禹功九曲滔滔终向东是知观乎海者难为水披图更悟其中理琤琮万皆朝宗涧壑渊渟清且泚我独悠然吟兴豪防心在此原非此
　　万竿烟雨
　　有猗者竹在彼渭川乃含宿雨乃带朝烟其色维何非媸非妍其音维何非管非有客坐对羌民之先其屋何有四壁萧然其手何持道徳一编逸民也欤吾何得而致焉
　　万峰瑞雪
　　漫空飞玉屑插汉列琼瑶寒澁溪流断氷枫叶凋石矶闲钓艇古寺闭僧寮有鸟巢枯树无人过小桥皑皑迷万壑宻宻布三霄滕六分明在云深不可招
　　秋夕斋居
　　玉漏迢迢夜渐长心因几暇转徬徨忘言独忆諴和理不觉金猊篆炧香
　　赐总河髙斌
　　禹功万古仰平成防濬随时赖俊英淮浦建牙资保障黄流奏绩久澄清息机早是无穿凿顺性犹然矢朴诚潘靳嘉猷编简在【明潘季驯夲朝靳辅皆能治河者】千秋惟尔继贤声
　　十月朔日颁时宪书
　　九瀛咸奉四海正同文礼特遵
　　先制时惟授大君令颁悬度地泽被鹭鹓羣钦若心恒凛厘工政益勤
　　庚申孟冬恭谒
　　泰陵敬成六韵
　　音容五载隔思慕百年深徒抱终天恨何堪过隙隂绍庭方有志抚序敢忘钦松柏森元路云霞防碧岑鼎湖惊痛定
　　冠剑式如临伫立瞻霄汉空余泪满襟
　　良乡道中
　　白日澹空原黄沙卷去辕爱防风摆麦惊起兎蔵垣稌黍堆寒圃牛羊下暮邨前驱漫传警欲酌小民言
　　寒雀
　　驱车涞水道野旷风萧萧日出岚雾敛邨木森寒条冻雀三五羣依依栖霜朝晚穂收获尽饥寒苦无聊啾唧如鸣悲春阳愁正遥野鹤翔髙空清唳响云韶霜翎耐严冬稲粱不可招或时敛翮下千尺长松梢俯视众寒雀嗟哉尔徒劳
　　过水东邨怡贤亲王茔有感而作
　　一徳叨
　　恩宠宗臣事业恢敬诚
　　天语定明逹性根来长想功垂册徒倾酒满杯依迟伤物化况复谒
　　陵廻
　　日暮
　　日暮遥山敛翠微幔城灯火彻宵辉马嘶平野闻呼聚人髙竿觅路归行漏明分甲乙夜封章独勑万千防时廵到防闗民瘼岂为嬉逰骋六飞
　　月
　　天空烟影淡夜永月轮寒照野宜行旅流光逐马鞍分明银汉濶遮莫客途难乕帐拈吟防悠然兴未防
　　野老
　　野老扶鸠杖相逢询嵗功翆华浑不识犹有古民风
　　古寺踈钟
　　月上前邨钟乍鸣防容断续一声声早知幻有皆虚梦逸思推敲空复情
　　古墓
　　青燐夜照墓门红苔长残碑字半防冷泪满匡翁仲雨悲四起马牛风那知触景伤行客漫虑樵薪有牧童未至为田非较胜沧桒屡变古今同
　　夜
　　入夜人声静霜钟古寺摐烛天明野烧如豹吠邨尨理欲犹堪验忧忡孰与降裁诗非遣兴蜡烬小檠釭
　　御园初冬
　　轩斋亭午日暄妍一弄明牕暖更鲜漫惜园林饶寞青山黄树小春天
　　曲池风定晓来氷渐暖阳和散复凝恰似玻璃铺镜靣祗堪观玩不堪凭
　　兽炭初红爱地炉封章频问到来无分隂应惜穷隂后一字常懐敬作符
　　镜
　　人以鉴妍我以鉴臧否摩挱照胆寒莫使繊尘絫
　　赐尚书史贻直
　　中枢掌九伐峻望近三台经画资心膂訏谟佐鼎梅常存葵藿志不愧栋梁材书思恒绳纠嘉猷伫献来
　　赐尚书那苏图
　　分署列西曺明刑重任撡体予钦恤意嘉尔匪躬劳劒佩环宸极纲维领俊髦好生前训在师法是臯陶
　　读孙樵大明宫殿赋
　　喜闻祥瑞厌闻灾只为迷云拨不开短赋唤醒千古梦始知方善俳诙
　　芟树
　　园中植众木丛生各向荣成隂蔽庭轩弄影交枝茎槚棘苟不分碔砆终混琼当此陨萚时夲质一以呈繁柯纷雑揉芟削令其清良材被隐遮去之不留停稍稍施人力便觉助山灵绿梅三冬姿青松百尺亭譬彼稂莠除嘉禾乃勃生防人为我言其言似可听物物具生意枝枝含勾萌一朝别去取厚薄殊失平我闻初诺之细思吁可惊若存姑息心未逹此中情
　　曺知白羣峰雪霁图
　　千峰余积素万壑鬪新晴牕色明螺罨溪声雑玉鸣林踈噤鸟语迳冷絶人行消淂陶居士茶铛着意
　　题宣和谿山秋色小景
　　雨郭烟村白水环迷离红叶间苍山恍闻谷口清猿唳艮岳秋光想像间
　　夜静观书
　　看书如看山其境日日殊随境不防心多闻不如无况乎辨治乱因以别贤愚岂徒夸英华言行湏同符念予志学时所慕君子儒诗亦尊李杜文亦宗韩苏要归践履实圣贤非我诬即今持治柄岂不慕唐虞措行始知艰虑为空言徒裁诗铭座右庶防日警吾
　　苏轼偃松图
　　东坡先生倔强人画禅笔阵皆相似秃毫特写老松枝老松枝偃性不死譬如壮士头可断古心劲莭焉毁磕敲应作青铜声虚堂谡谡寒涛起
　　冬至斋居
</div>
    <div class="pagination">
<a href="御制诗集_page36.html">上一页</a><span>...</span><a href="御制诗集_page32.html">32</a><a href="御制诗集_page33.html">33</a><a href="御制诗集_page34.html">34</a><a href="御制诗集_page35.html">35</a><a href="御制诗集_page36.html">36</a><span class="current-page">37</span><a href="御制诗集_page38.html">38</a><a href="御制诗集_page39.html">39</a><a href="御制诗集_page40.html">40</a><a href="御制诗集_page41.html">41</a><a href="御制诗集_page42.html">42</a><span>...</span><a href="御制诗集_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
