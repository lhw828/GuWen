<!DOCTYPE html>
<html>
<head>
    <meta charset="UTF-8">
    <title>御制诗集 - 第 879 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 879 页/共 1326 页</h1>
    <div class="content">　　熙春园观麦
　　复道跨两园其下通衢穿寜闗偶语察却为众行便过即为熙春俗曰东园惯于中多隙地种麦年来徧借用验农功讵止资逰玩春雪及春雨时盼亦时见昨近始渥霑四寸真非谩麦长【上声】虽弗齐吐穂率已半行浆颇似壮拔节差觉健此后祝再霈饼饵庶可饍
　　主善斋
　　道徳为虚位善诚道徳桢刻当存此念肫足感他情是主非私主无营而有营东平称最乐我亦久堂名
　　花韵轩口号
　　花韵何宜宜是春三春曽未一檐巡千红万紫都过了笑问谁知此韵真
　　对云楼
　　碧云白云云之真青云緑云云之假今来岩楼之所对乃是其假非真也虽然予更有后言真假自是虚名写楼乎云乎林叶乎却笑循名责实者
　　松簧馆
　　童童满院布苍云云里璈声落可闻设使五弦相唱和正宜即景谱南薫
　　观畴楼
　　园楼枕石墙墙外坦田畴登楼无他观观畴农事筹春雪及春雨非阙亦非优二麦与大田布种良已周夏初防觉亢随霑四寸侔未敢即言喜而实稍解忧惟祈更大霈庶可歌有秋
　　竹浄室
　　新笋欲成林老屋越因浄萧萧低拂森森密护径未可长【去声】物厠恰喜古编映宜聴更宜望入画复入咏只惜弗乆坐扵兹悦神性
　　题敦素堂
　　阁道过游还过来溪堂敦素憩徘徊四章题句似之矣【向曽赋素月素冰素琴素鹤为敦素堂四咏】一晌怡情有是哉藻绘可因知礼后沉藏扵以騐恢台方池澹沱曽无着不示物形鉴影开
　　挹泉榭口号
　　髙水原従墙外引挹泉假借与名新偶然思义冁然笑即使真泉底是真
　　含芳书屋
　　韶华倐已过恢炱旋来临生意无终穷足见天地心嘉木羃葱茏杂卉绽侵寻蜂含桃李谢蝶入葵榴深书屋与之同含芳今匪今我实偶然至安得谓知音
　　静虚斋
　　书斋静且虚虚静趣何如释动无扰私袪受有余讵惟名羡彼端合义箴予即看庭前景谧明亦笑诸
　　微雨【五月初四日】
　　彻夜频询聚防云朝来防续雨丝棼未成分寸难酬望亦取霑濡略可欣凉剧应知霈左近霔优仍待副希勤端阳预日无心赏一任龙舟系沼濆
　　端阳日侍
　　皇太后宴观龙舟
　　去嵗龙舟未侍
　　观迩来被泽合承
　　欢
　　慈心同我良农寳佳节应【平声】兹角黍盘有喜午阳増丽景无妨昨雨酿轻寒虽云竞渡原非竞欲以醇风示众看
　　咏和阗玉飞龙如意
　　如意如何训葢如声气同应求无待召契合有相融琢玉质方称为龙理可通玩占干九五利见慎吾躬
　　赋得大车槛槛【得还字八韵有序　朝考题】
　　诗小序云大车刺周大夫也谓陈古以刺今大夫不能听男女之讼毛传郑笺多従之朱子集传则谓周衰大夫犹有能以刑政治其私邑者故滛奔者畏而歌之仍本小序而略变其説惟端木诗传谓周人行伇而讯其室家赋大车又鲁申培诗説谓大车周人従军寓其室家之诗二説似得正解按小雅出车劳还率也通篇皆述其行伇之苦以慰劳之此篇一则曰岂不尔思畏子不敢再则曰岂不尔思畏子不奔与出车篇岂不懐归畏此简书意正相类其曰谷则异室死则同穴亦犹邶风击鼔篇生死契濶之义若作男女滛奔解则生既异室死安得同穴乎又毛传谓大车大夫之车毳衣大夫之服孔疏因释为大夫乗大车服毳冕巡邦国以决讼失之拘矣盖大车即采薇篇之戎车而毳衣之如菼如璊乃侈陈服饰之盛亦犹采薇篇之咏及弭服出车之咏及旟旐耳且大夫治军旅原有兼将率者即以此为形容大夫车服亦无不可第不必如传疏之泥于听讼之解也若夫出车篇叙及艰难况瘁乃上之人体恤下情代为详述非若击鼓诗人之自陈危苦正雅之异于变风者以此又如周公东山之诗闵东征者而作为之歌咏劳苦得乎性情之正故能使上下心志交孚所以为盛降及后世如杜甫兵车行新婚垂老诸别则在下愁苦哀怨之音意主讽刺而非温柔敦厚之遗矣且古者寓兵于农战阵非其専习或不免以调遣为苦汉以后兵民既分设兵备用荷戈乃分内之事尤不宜稍涉愁叹如出车篇之忧心悄悄郑笺谓其临事而惧诚非过论吕祖谦乃云古者出师命下之日士皆涕泣此书生迂懦之见不值一噱而緑营士卒畏恧不前间出军而色变往往如此宋明之兵气薾弱以至于亾职是故耳若我满州习尚则不然闻有征调之事踊跃请行每以不得列名兵帖为耻故用之所向克捷洵非前代委靡之兵所能及然八旗风气固纯亦贵乎培养而振作之亿万年保泰求安之逺圗无有重于此者兹以朝考新进士举此命题即取子贡诗传义赋成八韵并引申为序大畅厥防而予迩日盼防之殷懐亦即于是诗三致意焉
　　风雅伙章句宣尼三百删序家多有异圣意鲜能闲槛槛大车咏萋萋小雅嫺【小雅出车卉木萋萋劳还率之诗】毳衣行伇讯击鼓従【去声】军艰契濶谁弗念贤劳我亦闗征畨实非已望捷刻无闲近穴当擒兔【阿桂已自木思工噶克下压噶尔丹寺明亮亦攻至沿河计日可合兵会勒乌围乗胜扫穴擒渠惟盼红旗速达】犂庭等艾菅红旗伫将至指日凯歌还
　　阵雨【五月初九日】
　　西北晚生云遥闻殷雷鼓须防至天中急防落阵雨列缺光拖鞭丰隆响振鼔将谓霶霈成倐巻东南宇分寸原未逮徒湿庭前土何时获优霖嗟哉我农父
　　捷报
　　迩日捷报频频来红旗益盼其至哉西路已克山之岭【阿桂奏下巴木通地既陡峻上下双碉中间复拦木城一道沟壕重叠以阻我军海兰察额森特于四月廿二日寅时督催官兵拔开木城従中冲突由旁绕出碉后官达色等所统正面官兵亦一拥直上于是合力连克两碉贼人大半被殱得脱者甚少官兵已据上防勇气百倍海兰蔡等乗势督率顺梁攻压又将色尔歪唵吉逹佳布一带碉寨悉行攻获维时五岱等先至来珠寨下直前攻克而得式梯贼人尚以鎗石抵御及见梁上碉寨悉被焚烧又见官兵循山而下势不可当旋弃碉而遁官兵即将上下得式梯全行占据而勒吉尔博山梁上下迤延二十里所有碉寨卡栅经鸟什哈达等先后攻尽数扫除共荥噶尔博一带山梁经阿桂丰升额统兵抢占直至第三峯之上现拟奋力分勦若由第三峯大山梁前进又分一路出木思工噶克丫口由半山前进占至第九峯则俯临勒乌围势若建瓴更无阻碍此次计克大碉一百数十处木城数十座寨落二百余寨房千数百间杀贼三四百生擒者十夺获牛羊马鎗刀矛无算】北路复据河之隈【明亮奏茹寨一路麦田收获在即贼人抵死护卫攻之自不可缓而茹寨战碉扼其险要撒克撒谷一路官兵难以径进惟当于基木斯丹当噶山腿尽处竭力冲开贼垒一路拏卡而前直抵河沿则茹寨一带皆可拦截不攻自破随于廿三日派兵分进侍卫进财保等带兵抢占临河六处要碉寨贼见官兵勇鋭势不能当随各弃碉逃窜其时副将圗钦保带兵在撒克撒谷聴闻鎗声即督兵直攻茹寨碉施掷火弹乗贼人四防溃逃即将谷寨落縦火焚烧而奋勇官兵亦已截出河沿其各寨窜出之贼中鎗被箭者甚多亦有坠河死者自山腿以下麦田十余里皆为我官兵占据由此至勒乌围仅一河之隔即可与阿桂订期会勦矣】下压【谓西路】旁击【谓北路】各尽力弹丸勒围【即勒乌围急呼之则为勤围】实易摧噶喇依【俗谓之刮耳崖】窜势必有【逆酋索诺木现居噶喇依其各处贼畨所有粮食器具闻皆陆绩运往尚欲恃此一隅拒守为苟延旦夕之计但其地积粮既少而各处防回之贼愈聚愈多口食更无所借非忍饥待毙即渍防来投谅必不能久存耳】然亦岂能数月挨蚁附羣小固可恨何妨汤网为之恢降防胁従与防治【前以贼畨党助逆防抗拒王师罪大恶极曽屡谕将军等以官军既抵勒乌围噶喇依贼即求降亦不可宥今两路官兵连次克捷计日可以防勦扫殄贼巢防党狐羣必立就骈戮但为数不免稍多于心究有所不忍因令将军防賛扵进兵时宣谕贼众有能畏罪出降者仍従寛免死如此网一靣惟仰体　　上天好生之仁而以此招降贼众自必闻而解体更可望大功速就云】好生
　　天徳敬体懐蒇功休息吾本志回思乆矣増徨徊
　　咏和阗玉桃源圗
　　试问源中者何人非玉人允堪称太古讵止避嬴秦耕凿不知识往来洽里邻渔舟还欲返已自是迷津
　　题明版东观余论
　　米已辟王黄斥米【见黄伯思序语】従来聚讼毎纷如千年下议千年上防事实当防事虚笔正明言在心正古书垂法示今书重摹淳化加评订也觉斯之未信予
　　防雨【五月十三日】
　　晓云落微雨片刻即云停刚见地皮湿未闻土气馨渇田有济惄志越无寜降防脩精祷【以时过芒种大田盼雨甚殷谕礼部即行察例防祷】吁哉曷恵灵
　　题顾源喜雨图口号
　　蕴暑如蒸待雨来圗成而霔喜应该【二句括顾源自识语】我今展画徒延望【时正望雨】嘉何时只喟防
　　骤雨用题顾源喜雨圗口号韵
　　骤雨倐从西北来倐晴仍惜未霑该较优于晓望扵夜岂谓徒徴画兆哉
　　夜雨仍叠骤雨韵
　　入夜果然符望来【适骤雨诗有较优扵晓望于夜之句】谢诗欣咏百神该【用谢朓敬亭山春雨聮句事】徐听响势又徐弱展转安能熟寐哉
　　咏定窰三羊方盂
　　粉定出北宋花瓷实鲜看【蘓东坡诗定川花甆琢红玉今之定瓷皆白色无采所谓粉定也然率素质若此隠起三羊纹者即东坡所谓花瓷亦无不可】非红宁紫夺惟白得初完坤二形堪表【取直方之喻】干三义具观【羊者阳也有干九三之义】因思切已戒敢防作君难
　　西直门外
　　朝考及视朝有事还彤宫清晓乗轻舆途便阅农功昨雨虽弗优亦足濯菁葱秋麦已逮收夏苗茁芃芃及此霈甘膏犹可冀卜丰因之益望霖安能置冲冲
　　养心殿对雨【五月十四日】
　　午热西南蒸腻云晚来遂落雨丝棼琉璃瓦滑易为溜未及优霑未足云
　　题金版贞观政要
　　好名曾昔议文皇三代下名好亦藏言不以人废如是书原同帝范之蘉吴兢采辑质文备梁肃锓行劝戒详防度披芸钦古鉴宁徒玩纸墨精良
　　西直门外
　　诘旦乗凉返御园笋舆迤逦出城门晓云聚防浑无定昨消停未足言也觉青郊増润溽仍希白雨落频繁明知数日聊堪待却以延朝心越烦
　　喜雨【五月望日】
　　晚云复夕雨遂滂沱厯以三时乆润将五寸多起萎拟甘露苏渇泻银河如此承
　　天贶自脩当若何
　　题文源阁
　　因辑四库全书预搆阁为庋贮之所其式一仿浙江范氏之天一阁阁凡三在大内者曰文渊在避暑山庄者曰文津兹在御园者曰文源既蔵上赋诗以落之其详见于阁记
　　四库搜罗书浩繁搆成层阁待诸园伋言凡事豫则立谢赋沿波讨以源泉写细渠落沼渚林依曲迳护庭门宁圗美景増逰赏见道因文个里存
　　玲峯歌
　　将谓湖石洞庭产孰知北地多无限万钟异石大房山有竒必偶斯为伴天地生物弗拘墟龙井吴山率常见【叶　二处亦多玲珑怪石岂皆取自太湖耶】米未能致今致之青芝岫屏湖裔馆【米石弃良乡县多年因运至于昆明湖之乐夀堂名之曰青芝岫向有诗】彼劳竒文徒问答【米万钟既得异石扵大房山束牲载书以告甬东薛冈见之复代石报米书二书当时传诵以为韵事详见春明梦余録】物遇其时当自显兹峯有过无不及名曰玲实称岂舛伊家颠叟上皇山亦既艳称百夫辇致此用力虽倍蓰贲来寜费修书柬略发内帑给雇值肯教张【去声】事恣朱勔大孔小穴尽灵透凸突凹窳仍嵼春风秋月防阅厯海水桑田任迁转故土忆埋黄沙素质奚碍皴苍藓一峯峙我文源阁育秀通书映万巻万巻征实难更仆特宜黄石觌面展又如逸兴到栖霞【栖霞有玲峯池】日靣月靣应谁辨毎来汲古遣防余讵同二米为髙简欣于斯即慙于斯悦目怡情究非善
　　题邹一桂花卉小册
　　栁
　　元稹诗中消息猜同心放眼只应梅緑丝竿看垂垂者钓得春光防许来
　　桃
　　灼灼夭夭一两枝韶春羣卉占先期淑而贞也非妖艳故合风人首咏之
　　垂丝海棠
　　柔丝嬝嬝缀红珠名著唐宫信有乎正是温泉新浴出娇无力待侍儿扶
　　金雀
　　不飞而雀色为金宜上盘鸦衬寳簮老杜一生忧苦惯须唇防叶也拈吟
　　石竹
　　墙头砌角防丛斜也傍孤山处士家淇澳风华原不逺故应别号洛阳花
　　剪春罗
　　春夏秋罗都得剪轻罗独不剪扵冬识时先占韶光美合制宫袍拂露浓
　　茉莉
　　女夷应是喜清白花色香惟白者多何必寻文称抹丽【见羣芳谱】香宁如丽较如何
　　夜来香
　　晚风庭院逓清芬睡鸭还当罢夕薫欲识夜来副名处可知本是唤灵芸
　　巵子
　　瓣分六出蕋攅黄岂必耆阇始故乡最是晓晖凝揭露玉巵擎处泛浓香
　　石榴
　　水华草卉夏争芳桃李杏梨花早藏木本漫嫌都寂莫石榴留得好春光
　　翠雀
　　小飞枝上态翩翾鸟谱移来芳谱便雀以南而花以北女夷酌剂有神权
　　秋海棠
　　当春且止到秋荣此意居然所尚清瓶史分明善品第侍儿家是郑康成
　　野菊
　　权舆只记有黄华紫繖红毬流渐差野菊却能留本色东篱翻胜属陶家
　　蓝菊
　　貌虽厠菊色非羣嗅气还疑鲜净芬寄语盈襜为采者是花是草尚须分
　　红梅
</div>
    <div class="pagination">
<a href="御制诗集_page878.html">上一页</a><span>...</span><a href="御制诗集_page874.html">874</a><a href="御制诗集_page875.html">875</a><a href="御制诗集_page876.html">876</a><a href="御制诗集_page877.html">877</a><a href="御制诗集_page878.html">878</a><span class="current-page">879</span><a href="御制诗集_page880.html">880</a><a href="御制诗集_page881.html">881</a><a href="御制诗集_page882.html">882</a><a href="御制诗集_page883.html">883</a><a href="御制诗集_page884.html">884</a><span>...</span><a href="御制诗集_page880.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
