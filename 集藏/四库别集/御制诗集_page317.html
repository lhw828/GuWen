<!DOCTYPE html>
<html>
<head>
    <meta charset="UTF-8">
    <title>御制诗集 - 第 317 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 317 页/共 1326 页</h1>
    <div class="content">　　去嵗秋告登编氓鲜逋赋今春驾南廵免三逮经路【南廵经过直州县今嵗应征正供免十之三】津门近海濵下湿多沮洳积欠非一朝致然岂无故与民乐休息保赤吾素新恩所不及曲体惟要务帑则免其征粮亦豁其输闾阎留有余是岂非蔵富【叶】长官善推行莫容胥吏蠧
　　上元前夕赵北口行宫侍
　　皇太后观灯火即席得句
　　晩来风定紫澜收预夕承
　　欢乐事稠座里同欣上元节渚边亦有庆霄楼垂虹百道连氷朗结焰千葩暎雪留箭影飞空数无万作朋慈夀祝添筹
　　赵北口行宫观灯同扈跸儒臣聮句
　　【御制】上元行庆奉
　　慈帷莭物承
　　欢是防宜东海乍防拥宝防
　　西昆恰值敞
　　瑶池野含瑞气融晴雪树挹芳烟散晚炊跸路鸳鸾皆吐耀【臣蒋溥】和门草木縂涵滋祥凝夜色浮三岛香泛春风达九逵曲渚雁囬闻逺响【臣汪由敦】
　　【御制】新漪鱼陟动流澌万民同乐聊云可大吏铺观太尔为于蒍宁忘歌即景
　　栢梁且喜防成诗卿云馥郁当楼防鸾尾葳蕤拂镜窥双楔霞标湖畔擢【臣秦蕙田】三桥虹影坐间垂光收月窟应无敌防奏天山信有斯煜煜金床函舎利【臣刘纶】
　　【御制】晶晶玉宇界琉璃临觧冻陈氷戱轮到元宵碾汉迟一线紫烟辉万象
　　半空碧彩漾全规青猊白象环
　　仙阙西漆南油灿
　　御墀妙霭缤纷蹲爵马【臣介福】廽波宛转跃蛟螭风前蛾閙争呈幻渊底骊眠独探奇讵羡广陵推法善【臣梦麟】
　　【御制】顿令潜室起冯夷燕南赵北春犹浅越角吴根景逓披列缺施鞭龙启蛰
　　伶伦叶管鳯来仪髙檠菡萏旋摇日宻炬艨艟曲绕陂海藏迸开珠百琲【臣钱维城】湘帘纷缀锦千丝烛衔旸谷炎官繖阵列昆阳赤羽麾激电疑投玉女箭【臣钱汝诚】
　　【御制】罗星似布井公棊鼇山蜃阁光无定琼树珠林影倒移糕饤玉粱颁列席
　　果分丹荔佐行巵仙荘例放金吾禁良夕还纡铜漏期宴是传柑犹隔昔【臣蒋溥】花非剪防实先时涌来多宝定光塔采献长生威喜芝洒地萤流嚢熠燿【臣汪由敦】
　　【御制】拏云虬走甲之而渔村蟹舎皆呈照下里阳阿许共嬉茅屋宁无向隅者
　　衢尊不啻与斟之观酺咸快昌辰洽给复频邀
　　沛泽施化浃华胥扶夀耈【臣秦蕙田】欢腾瀛鄚舞童儿早听
　　菱镜蜚佳语幸擘桃笺继
　　睿词三五韶华酧胜赏【臣刘纶】
　　【御制】十千丰稔慰嘉师纸签粉米羣征吉江砚宣毫共选辞真见文昌辉八座
　　同钦
　　华葢焕重纎鯈觧听逰清沼枥马无喧立绛旗鼓瑟
　　吹笙鸣乐恺【臣介福】依蒲在藻荷
　　恩私唐昌蕚蕊宁方此宣徳神仙讵较兹遍挿栁条沿
　　椘岸【臣梦麟】
　　【御制】待催梅信过江湄律囬黍谷方弥月鸡踏金莲倐万枝帝里輶轩应蓼扰
　　皇衢灯火想茈虒松盆户户烧兰防竹榼人人鬬酒持阁上青藜明绨案【臣钱维城】陌头白粥赛田祠无边好景迎年丽有脚阳春傍
　　辇随虞陛挥弦仰
　　庸作【臣钱汝诚】
　　【御制】周庭燃燎问何其篆成翠火
　　鸿禧祝簮集华茵燕喜追好乐无荒昭古训惟殷保泰日孜孜
　　长隄
　　迤逦长隄度六骖诗中景趣画中探七桥稊栁黄金嫩两淀融氷緑玉涵恱可水乡经赵北早教春意逓江南村民夹路尊亲共富教难臻用此慙
　　上元节赐随营诸臣食
　　五十吉行早驻銮节朝赐食扈随官琅霜粔籹颁羣座星海鱼龙舞七槃元夕所欣逢跸路一家何防不长安东风弗妬明蟾满更待银花入夜防
　　上元灯词八首
　　灯景行营也自佳姮娥应节巧差排近村逺墅都呈照白叟黄童与乐皆
　　和门傍晚轻舆出排当烟花一赏之原是金吾不禁夜羽林警跸尔何为
　　翠火匾成苍颉字明星塔转法王轮四时首卜四时吉一嵗灯加一嵗新
　　节事元宵大吏供烟村兼可騐民风予心更有思维防徳秀歌工若与同
　　声乐讵宣三百里逰观惟值上元宵广陵此去行行近借仙师驾防桥
　　太乙辉光利照田举头初度玉轮圆含毫为忆前廵景瞥眼流光又六年
　　年年嘉夜宴楼西东鲽瞻光接北鞮今夕畿南景更好纷来老幼许扶携
　　撒荔筵前灿九华祥烟郁作赤城霞邹枚漫拟赓行帐中外由来是防家
　　上元后夕观灯
　　翼莭月犹羙韶春风正柔烟郊余胜景跸路畅清逰继照灯偏艳腾声爆更稠钱家余故事虽好不须酬【御苑灯火例以十三至燕九兹以廵狩祗令陈莭夕前后及燕九余槩弗用】
　　日日
　　日日迎銮瞻就民百年休养此甡甡试防幼挈老扶者尽是寒衣饥食伦庶矣能无丝粟贵教之何有俗风淳从来保泰惟难事今日其难倍古人
　　河间道中杂咏
　　日华坊
　　请书献乐甚彬彬华表千秋景行新令史诸侯传曽读防心许者是斯人
　　毛精垒
　　不借金丝接正传至今三百有余篇张颠尚得太湖号【世传旭为太湖精】况是葩经授后贤
　　鸣犊河
　　洋洋渎水播亭濵地岂名传传以人尼父廽车鸣犊殒赵邦旋亦入强秦
　　琴髙冡
　　列仙传里姓名论生长琴髙尚有村既云赤鲤乗波去安得人间马鬛存
　　条侯祠
　　执坚持重等穣苴细栁徐行为式车可惜祸根埋取櫡温人所相始终如
　　广川台
　　三丈崇台级防层董祠移自广川曽贤良筞少即成诵惟是施行慙未能
　　瀛州南楼三和沈佺期韵
　　何年废重谯旷景澄烟霄修文掞鸿词赓和何寥寥而我三继唱逸兴飞清颷言廵江南境复过瀛西桥【瀛西第三桥为往来通衢】爱此诗书邦文献诚非遥觐光来老幼宁厌腾尘嚣如伤周王懐为度夏代謡
　　轻隂
　　轻隂旋作晴凭舆多惜情此郡冬雪微白沙随风生忆我辛未嵗过此飘六霙火蛾鬬氷花节景真祥亨上元则已度燕九行将迎瑞叶宜及时塍麦犹未萌英英晚来重企望廵檐楹
　　读史记文帝纪
　　文帝信云仁清静以为治恻隐除肉刑民租毎蠲赐此已足千古史贵传正义而何司马迁博载失精粹如云慎夫人衣乃不曵地设诚敦朴俭铜山又何谓张武受金钱加赏使心愧瘅恶尽若斯尚防谁则励观其任复土毋乃有深意慨然叹史难宁云责贤备
　　红杏园再叠前韵
　　练日廵江国乗春发鳯辇昨嵗告武成忆曽于斯馆岂知驰防旌诡计事后显【去嵗以伊犁底定亲告　孔林起銮时擒获阿睦尔撒纳之报适至阅数日乃知叛贼诳言以懈众志统军者不审其谬遂驰露布久之屡失机宜迄未擒贼因正军帅之罪云】三军赖司命一筹何莫展选将更整旅问罪王师遣【去嵗以阿睦尔撒纳未就获故懐观望如巴雅尔之类者旋复搆乱因更命喀尔喀亲王成衮扎布为定边将军以今春统索伦察哈尔等兵进讨诸逆】伫待奏肤功戡乱靖鄯善
　　氊庐
　　瓦茨庸讵称行移惟有氊庐到处随巻合放开皆适可今来昔徃秖如斯纸日日披新画芸席行行就小诗悬壁偶然试临镜异前觉有防茎丝
　　暖
　　春入已逾月春气益融盎向南逓暄风日复和朗渐欲换轻裘相将掲行帐【叶】人鲜冱寒怨马盼新芜长云率是道邓尉将全放【叶】笑谓此何虑宁为观梅往
　　题韩干照夜白叠前韵
　　古称照夜白马里泰山韩丝络为谁老沙塲岂虑寒骏宁烦赠筞良识不廽鞍冀北羣原伙由来伯乐难
　　过景州
　　晓春薄寒峭驿路惠风柔轻临脩市前驱指徳州村烟暗栁眼塔影矗城头菆井民风騐灯棚莭物酧羣黎来不约一老溘无留【往嵗过景州致仕尚书魏廷珍輙迎道左频赐以诗去春溘逝故及之】故旧凄然睠谁真佺羡俦
　　刘智社
　　古社界燕齐旧名存刘智闻昔吕思诚令蓚称循吏五马廵民间曽以行田至均徭劝树畜彰善与农器吾党直在隐李氏感兄弟安得如斯人郡县各一置歴久观厥成无为而自治
　　赐衍圣公孔昭焕
　　跸路趋迎领一门诗书教泽泗洙源卿来防早予心往大礼方行不欲烦【去嵗亲诣　阙里释奠故今嵗不复往按例遣官致祭云】
　　徳州行宫示山东大小吏
　　未敢深宫自宴居省方展义毎厪予按程移帐安犹便择向开轩费则虚一宿迁他赏何有万民得所乐宁如由来不说惟成事【去秋廵抚爱必达扵徳州建行宫以备南廵入东境首程宿顿将讫工乃入奏因成事不説姑仍之然朕所不取也】此后无需慎戒诸
　　箑头写梅偶题
　　铁榦横斜影珠胎绽两三东风披拂防花信逓江南
　　燕九日奉
　　皇太后观灯火
　　燕值邱仙莭灯陈鬲氏墟火城张大野防阁奉
　　安舆孔雀千屏展金莲万朶舒鸾车朝绛阙龙马负丹书胜赏真无斁围观共乐胥兆民齐祝
　　夀夀指泰山如
　　燕九灯词
　　青郊灯夕乐同民绞缚烟花徳水濵故事可知传燕九地行仙夲是齐人
　　烟中翔鳯鸣为管空里飞鱼色作金一曲升平万民庆百年休息此林林
</div>
    <div class="pagination">
<a href="御制诗集_page316.html">上一页</a><span>...</span><a href="御制诗集_page312.html">312</a><a href="御制诗集_page313.html">313</a><a href="御制诗集_page314.html">314</a><a href="御制诗集_page315.html">315</a><a href="御制诗集_page316.html">316</a><span class="current-page">317</span><a href="御制诗集_page318.html">318</a><a href="御制诗集_page319.html">319</a><a href="御制诗集_page320.html">320</a><a href="御制诗集_page321.html">321</a><a href="御制诗集_page322.html">322</a><span>...</span><a href="御制诗集_page318.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
