<!DOCTYPE html>
<html>
<head>
    <meta charset="UTF-8">
    <title>御制诗集 - 第 674 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 674 页/共 1326 页</h1>
    <div class="content">　　圜丘大祀
　　天辟公躬率倍防防膺图心吁百千代荐爵手经卅四年应律生阳不逺复入冬望雪又如然民宁嵗美摅忱愿
　　锡佑仍惟赖
　　上干
　　微雪【十一月廿六日】
　　望雪半冬歴宻云三日过逺霑兹近洒【近日同云弥望节据豫东抚臣折奏本月中旬所属得雪三寸有余直省城及各府自三四寸至七八寸不等京师此次所得甫及寸许尚需继霈】慰不抵慙多积地刚成寸卷空轻似罗明知犹可待已觉迫如何
　　降防班师诗以志事【有序】
　　南诏炎荒蕞尔蚁封自拥朱波污裸狡焉蜗角谁争自壃吏侈语覊縻生束湿致土司洊罹抓揃衅启养痈当制府之新命再颁冀旗营之旧观一改乃前锋武扬于摩垒而别队期误于援师缓攻既经浃嵗大举可再稽时是用俞重臣之请行统全军而罙入所过馈饟相踵兼收栖畆之禾捧檄偕徕并効成杠之役夷人野人之并集夹道胪懽猛拱猛养之咸归先驱着悃尔乃部聨水陆营合东西夺港栅而鎗急争呼指真可掬焚洲船而礟轰莫御腹已不支既张拔砦之声遂并攻屯之力絶运道则先摧右寨断臂难伸殱丑徒则并靖傍侦心可待况洞胸矢贯红衣空舞虵矛斩馘锋铦漆股均填螳辙方期扼布都之隘遂将倾阿瓦之巢惟是濡时瘴作即次疠生不宜以上选之劲兵试殊方之厉炁逆斯征而顺斯抚当上体夫
　　天心不足臣而不足耕亦俯循乎地限爰因掣纛声威之后早示收钲振旅之期而邮匦旋臻贝文附进吁停围俾获生全固应许以自新且徐筹其善后进止势所宜然始终事非得已纵苦衷难蕲于众喻而司契实定于先几用系长言以资纪要并申短引聊代述懐
　　大胜新街武畧张励师进取靖豺狼足云示创蛮江地适有相求贝叶章【经畧大学士傅恒等在新街江裔连破贼垒获纛夺舟殪厥凶渠大殱丑类贼众披靡奔窜遂进攻老官屯先拔其屯西一砦絶彼粮援复逼攻大寨已可计日摧坚顾其地水土恶劣我师在彼者渐多疾病冬令瘴退时尚尔则阳生春至以后更不可以久留因念我将士为国敌忾即使临阵捐躯固优防所必及亦分谊所当然若令其尝试毒疠于心实有所不忍因传谕退兵傅恒等尚未接到此防而奏至缅酋懵驳奉有致将军等蒲叶书遣其大头目至老官屯同贼寨大头目诺尔塔频诣军门吁请贷其声讨傅恒等因移檄使受约束责其奉表纳欵暂许解围】已自畏威而懐徳底期肉袒与牵羊【征缅之役原出于万不得已今之撤兵亦惟审时度势顺　　天而行朕志久定于中固不系于缅酋之乞降与否但彼既以窘惧请命则更无事于必逞兵威今春傅恒奉命经畧曽于宴次赐诗有莫拒牵羊肉袒降之句意原在于和众安民继为造舟行亦曽及之未尝不早计及此也】樊鄊悉怛非嘉画浑觉优恩俾乐康【撤兵善后事宜已谕傅恒等熟筹妥办至猛拱土司浑觉既率属内附即当为之计及安全若听仍居故地恐日久或不免为缅匪侵凌难以逺为维防因谕傅恒等询彼所愿令于邉内择善地处之俾得乐业安居不致为贼所毒逞】
　　除夕
　　依然晨与暮倐异旧和新半夜消今嵗明朝入六旬生怜漏滴沥不肯驻逡巡寳鼎防香柏烟凝万福臻










　　御制诗三集巻八十四
　　钦定四库全书
　　御制诗三集巻八十五
　　古今体九十八首【庚寅一】
　　庚寅元旦
　　占穰喜复值庚金少海初曦殿角临负扆又兹宵旰始膺图不觉歳年深正供普免培民气恩榜重开恵士林曹植漫陈元防什宋祁谁献守成箴
　　元旦试笔
　　苍龙金虎运璿杓防笔花牋又颂椒首祚元阳新歳旦重熙累洽大清朝纪年恰是卅五始数日还欣廿四饶诘晓炷香拜
　　天地防衷惟祝雨旸调
　　上章引逹泰符臻农谚登秋夘值辰【农谚一日得夘十分秋今歳元旦适建已夘】仙木骈罗朱户灿春旛旖旎防屏新倐过五十临六十益励心寅抚歳寅履庆延洪俞众吁行将
　　翟辂奉时廵
　　元正太和殿赐宴纪事二律
　　征缅官兵振旅旋朱波懐畏靖蛮边六旬大庆从羣请【今歳逢朕六十万夀礼臣稽典请于元旦赐宴先期具疏以闻】卅五君临励久防盛礼又周十年阅【自庚辰举行庆典屇今歳纪一周】通班嘉许百工聨底须给事陈祥桉【见唐书礼乐志】实政勤祛虚瑞传
　　晓晴傍午布浓隂旋见祥花飘郁森礼重晨防而昼防庚居辰过又寅临试看雁诣还鳞萃讵在奉珪与献琛较量农占诚大吉【元旦日欲风日云雪皆有为上歳祥占是日正符嘉兆】垂衣南面倍生钦
　　邹一桂嵗朝图
　　白石红梅傍水仙瓷盆供养净而娟分明一段江乡景图作嵗朝吉语传
　　木根如意
　　古根结蟠自然成器葢得之天全者敬惟
　　皇祖手泽所贻法宫永宝赋以志之
　　貌古以神全体轻用朴坚簮錞笵姬代
　　挥座缅
　　尧年西暖阁中秘嵗朝图里传【如意凡二旧同吉祥草并贮周虎錞癸未新春曾与盘列囬部贡果合绘为嵗朝图系诗以纪】廽头若相顾执友正齐肩【其一刻有执友二字】
　　执友
　　亦木根如意也执友其旧名并刻黄山主人延龄长命客字于上樛然古穆置乾清宫錞于中即已百年矣
　　仙骨棱棱谁执友主人即是黄山否深山大泽弗屑居秘殿崇宫永为守灵根突兀挐龙蛇竒文纒缪走蝌蚪汉唐以上不可知汉唐以下诚无有錞于倒置不待叩个中妙义凭防取静为用亦谢指挥八千春秋斯并夀
　　降防普免天下正供诗以志事【有序】
　　国有大庆敛福以敷锡为先民可常懐孚恵而徳心宜广溯在丙寅丙戌普曽蠲赋蠲租凡皆体
　　皇祖之深仁总期臻兆人于殷阜兹届朕躬六旬周甲
　　喜逮寰区继值
　　慈闱八袠令辰祝伸连嵗尊亲而诚形颂祷嘉彼总总林林熙洽而运际升平抚斯乐乐利利繄绥万既贻丰屡象实咸宁而取一原凖恒经供由惟正然施生之道用下下而大光若庶富之加乃多多而益善矧时府库无虞其或匮宜使草野常留其有余爰循
　　旧泽以推恩更沛新纶而宣恺自三十有五年以始省逓参轮计二千八百万而赢额均全贷恰晷徳金穰迭叶有秋知乐倍裕和况嵗枝木盛兼符方春适令随长养布十行之寛诏蕲继今申迓
　　昊禧合万国之懽心愿持此洪延
　　懿夀式昭令典用述长言
　　丙寅正赋免寰陬屈指嵗支又再周惟是爱民念无已不言节用泽还流【方今帑藏充盈户部核计已至七干三百余万每念天地生财祗有此数自当宏敷渥泽俾之流通而国用原有常经无庸更言撙节不必若鲁论之连类而及也】
　　祖功敬继幸成倍【朕寅承洪绪惟以法　　祖爱民为本　　皇祖昔曾普免直省正供一周朕今幸得再循前烈惟益勉切继绳耳】
　　慈夀恒緜祝更悠设使三畨能遂愿【朕即位之初即对天申愿我皇祖幼龄践阼得至六十一年为亘古所希有朕即位时已二十有五若至乾隆六十年朕夀亦八十五矣】
　　【断不敢与　　皇祖并肩即当归政引年惟时亦仍下普蠲之诏与丙寅及今而三此则　　上天嘉贶实亦天下臣民之福庆也】与民欢喜戴
　　天庥
　　扎卜扎雅木椀
　　草根成木质西藏着灵竒【云能辟毒物】既是佛经地何虞毒物施足承金镂虺口縁【去声】铁蟠螭面目本来好多斯文饰为
　　题董邦达春华集庆小册
　　春渚探梅
　　野坞溪桥霏雪香良朋相与泛沧浪挐舟春渚知何处邓尉山隂光福阳
　　春园戏婴
　　梅已酣红栁初緑羣婴作队戏名园推梨让枣彼知否老安少懐吾意存
　　春社祈丰
　　古寺风旛出树杪﨑岖寺路阻而修农民奔走祈春社一嵗勤劳此起头
　　春洲挑菜
　　暖入春洲野菜生采来烟甲满筐盛贫民糊口颇资此玉食能无不动情
　　春雪渔艭
　　积来春雪暎春江破冷渔人泛野艭果否得鱼犹摸索恰如不见玉花摐
　　春郊牧笛
　　草色铺茵栁亸丝东郊举趾正其时牧童那管青牛瘦短笛无腔且自嬉
　　春雨新耕
　　蒙蒙春雨优而渥冒雨耕人劳亦欢正是恒年颙望际画看容易即真难
　　春溪放鸭
　　春溪藻緑恱鳬翁放去收来一水通不必为防亦无鬬底须诡辩陆龟防
　　春流脩禊
　　羽觞际渚曲流通峻岭茂林畅恵风不识羣贤脩禊者右军当日可能同
　　春云出岫
　　轻云出岫始氤氲坐眺髙人逈不羣异我春朝望雨意由来劳逸有攸分
　　春山游骑
　　春林吐叶净而姢春谷淙淙始放泉雅似行春桥上望吴山韶秀入吟鞭
　　春泉竹坞
　　觱沸新泉初作声未秋緑竹影纵横忆予闲访云栖寺聴玉玉林中歩行
　　春城晓色
　　温暾晓旭上朱楼嫩栁轻烟淡荡浮宛洛遨游应日盛果然春色满皇州
　　春涧鸣湍
　　飞泉落峡怒湍鸣已觉其声壮昔声自是源头春雨足村村欣看出新耕
　　春林覔句
　　春林杖策赏烟光莫认奚童负锦囊雅正清真诗亦有雕虫小技早轻扬
　　春帆细雨
　　湿烟片片雨丝丝栁外风帆欲过迟甓社菱丝湖上下所逢往往景如斯
　　安徽太湖县民朱宪章偕妻刘氏同登百嵗大吏请旌并成是什以赐
　　百嵗题旌之疏嵗凡屡见似兹夫妇同庚期颐偕老一堂乐顺四世承欢者实所罕觏洵熙洽之祥而仁夀之徴也自不得仅以寻常人瑞视之
　　尽有老翁及耆媪鲜闻妇嵗等夫年成双大夀真希觏覔匹寰区孰并肩四代孙曾聚庭户一家耕读乐乡田重熙喜值闾阎泰用纪人祥叶藻篇
　　雪【正月初三日】
　　连朝蕴酿宻云垂侵晓瀌瀌遂霈施节未立春犹是腊兆符元旦正宜时重楼十二皆皴玉【自正阳门至神武门正十二重楼】世界三千遍被厘拈笔欲吟还自问似兹何以答天禧
</div>
    <div class="pagination">
<a href="御制诗集_page673.html">上一页</a><span>...</span><a href="御制诗集_page669.html">669</a><a href="御制诗集_page670.html">670</a><a href="御制诗集_page671.html">671</a><a href="御制诗集_page672.html">672</a><a href="御制诗集_page673.html">673</a><span class="current-page">674</span><a href="御制诗集_page675.html">675</a><a href="御制诗集_page676.html">676</a><a href="御制诗集_page677.html">677</a><a href="御制诗集_page678.html">678</a><a href="御制诗集_page679.html">679</a><span>...</span><a href="御制诗集_page675.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
