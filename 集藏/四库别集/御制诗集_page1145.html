<!DOCTYPE html>
<html>
<head>
    <meta charset="UTF-8">
    <title>御制诗集 - 第 1145 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1145 页/共 1326 页</h1>
    <div class="content">　　夤缘曲廊上【上声】朴筑据岩巅似此最幽迥允宜味简编却嫌少清暇小憩便言旋抱素付书屋今年与昔年
　　题画舫斋
　　画舫因宜水宜氷亦复然总无岸为转例有镜如悬动静胥含照圗书永与便莫湏举张米活趣较胜前
　　古柯庭
　　嫩叶休嗤迟发春突然贞榦有精神元明兴废都消尽刼外留斯不老身
　　奥旷室
　　旷斯艰致奥奥复旷尤竒缭矣步非险坦然心与怡随时堪悟理即境亦成诗诗兴于何契宻藏放则弥
　　福佑寺瞻礼有作
　　皇祖于斯邸第传因之
　　皇考奉金仙宏资
　　福佑千百禩久建时经六十年【寺于雍正元年建】未免榱题殊旧观爰教龙象焕新筵落成是日防瞻谒何事弗殷绳继绵
　　姚公绶雪溪栖鹭
　　带雪杨枝垂白丝栖来三鹭色同宜【鹭鸶之鸶音与思同画三鹭为三思九鹭为九思取音以寓义耳】鲁论却似未熟读可矣一时忘再思
　　咏和阗玉龙尾觥
　　玉垅【和阗别城名】河中产玉英绛云千载晕含精土华宛可就本质血浸知非有定评【玉本具五色如赤玉为璊非因血浸也向题玉韘有本来五色备血浸祗虚言之句】傅说言惟在师古相如智谩拟存城云龙北斗韩文后谁不云然是汉觥
　　题汉玉章四方
　　谱翻印统树滋堂片羽合兹虞【大中】与梁【珂　汉玉章一刻虞大中印一刻梁珂又二方一刻子孙一刻子孙保之质理温润镌刻工雅考之秦汉印统所载悉与脗合】问孰期恒子孙寳具今四美箧中藏
　　新正淑清院即景
　　外藩曲宴例新正待备恒因憩淑清泉涩石幽清作韵苔烘阳浅淑含情
　　圣人体物双文示【淑清院扁　　皇祖御笔书额也】御苑行时百世亨即景偶然成七字亦廑保泰与持盈
　　韵古堂
　　古钟十一西江获【乾隆已夘嵗江西临江得古钟十一大吏以闻致阙下辨其为周时镈钟命补铸以足十二律之数置此堂中而以韵古顔之详见昔所作记】补一因顔韵古堂可笑时人习工尺引之欲令识宫商【时俗止知五六工尺上等字为音不知即古乐之工商角征羽也昨秋阅张照奏论乐劄子辨析甚详因谕综理乐部诸臣等将所奏乐章每字骈注宫商角征羽及五六工尺上字令乐工肄之亦引俗入雅之意也】
　　素尚斋
　　湖石曡峥嵘攀跻数【去声】武争树皆古所种【松柏皆明季旧植翠色防天】斋据畆之平不合陈长【去声】物惟堪怡静情山荘缅昔额【避署山庄素尚斋　　皇祖所题额予敬仿名此斋】
　　敦朴教垂精
　　千尺雪
　　瀑雪由来是假名借兹真者助精明初冬盼望仲冬渥【客嵗入冬后无雪虽时尚可待而盼望已殷扵十一月卄一日辰末起至五更止轻飘宻洒积厚四寸腊前得此渥泽麦田受益尤多】幸此七言即景成
　　弗止春前更腊前石凹犹积玉磌磌评量名实生欣处不在扵斯在麦田
　　同豫轩口号
　　同豫寓因同乐意羲经顺动亦甄心希之刑罚清民服挈要应惟一字钦
　　春及轩
　　一气转贞元万物欣春及舒曡遍垓埏凭生逮卵湿无不意盎然鸿蒙运嘘翕防尔意不宁思到荆与歙灾余仰赈民岂遍饘粥给
　　寳月楼即景
　　三阳初嵗景百世帝王都恰合登楼望不孤寳月呼新蟾银汉洒积玉液池铺抚序勅几处惟懐慎永圗
　　题遐瞩楼
　　遐瞩不登逮十年澄懐堂北液池边每当冬令陈冰队常以暄朝侍
　　懿筵施惠诘戎法示后【毎嵗液池冰坚令八旗与内府三旗简习冰嬉之技分棚掷毬互程便捷并于冰上设旌门悬的演射以习步伐之节轮畨亲阅按等行赏此我国家　　祖宗以来定制弗肯以寒沍惮行也】冲寒破腊事绳
　　前七言成更弗拾级掷笔仍増意怆然
　　紫光阁曲宴外藩即席得句
　　行庆新正例绍
　　前承筐兼以渥恩宣【自雍正年间　　皇考始行新正筵宴外藩典礼例于丰泽园张大幄次设宴　　赐赉乾隆初年余敬绍　　前典依例举行】初犹黄道张氊幄今率紫光肆绮筵【自乾隆二十五年平定伊犁回部鼎新紫光阁后遂移宴扵阁下】共迓春禧占谷日更欣雪色积琼田升平曲防聨中外周览壁圗尚惕然
　　紫光阁宴罢小憩悦心殿作
　　赉筵有余暇琼岛便途临【悦心殿即眀琼岛春隂处也为燕山八景之一见春眀梦余録及日下旧闻】即此期名副无他可悦心厯观题与咏倐阅昔和今仿佛松杉杪英英欲作隂
　　酣古堂口号
　　芸编随展率堪娱鉴戒千秋治乱铺酣古要湏不泥古井田封建可行乎
　　镜清斋
　　溪斋澄可鉴遂以额檐楹底论氷和水一般朗且眀讵惟怡俯睇更以絜深情自问勅几处能乎似镜清
　　镜清斋四咏
　　水则为虚氷则坚虽同一照致殊然虚隣无定坚隣定月旦评当贵不迁
　　右冰镜
　　蕴古箴中曽举譬物形不示露妍媸毎因凭槛得心防鉴无为胜有为
　　右水镜
　　池镜中含月镜临镜光毕竟向谁寻不禁扵是为一笑讶似其间有二心
　　右月镜
　　三鉴微殊唐帝评【按唐书魏征传太宗曰以铜为鉴可正衣冠以古为鉴可知兴替以人为鉴可眀得失朕尝保此三鉴今魏征逝一鉴亡矣兹氷水月三镜特于沼榭寓情非唐太宗所称三鉴也】特扵沼榭寓闲情倩他池面风来拂拂去虚【谓水】坚【谓冰】及彼眀
　　右风镜
　　赐大学士伍弥泰
　　少长余一嵗看如长我年依然可纶賛何必説车悬步履昨称蹇【伍弥泰昨嵗因染微疴艰于步履今调养数月精神已复旧矣】精神今复痊愿留二三老作伴庙堂贤
　　山西巡抚伊桑阿奏报得雪诗以志喜
　　冬腊频霑泽北南省普庆今朝接章奏翼日值嘉祥【山西上年冬至前后连次得雪优渥兹复据伊桑阿奏新正初二日自夘至已省城得雪三寸并称去冬之雪现尚积地未消今复扵立春前获此甘雪麦田益资培防等语晋省续报得雪可为欣慰惟近畿尚未普被仍殷颙望耳】积地三寸见先春四日强略嫌兹未逮増喜复増望
　　沈瑞子猷访戴圗
　　返棹由来属偶然雪溪数典太频焉子猷若识斯饶舌定不开其访戴船
　　题陈书画册
　　谩议托根草【谓水仙】木【谓梅】差凌波踈影共横斜月眀林下青邱句早识丰标是一家
　　右水仙梅花
　　外直中通性本空逺香轻度鲤鱼风女夷赋色初无意此白终湏胜彼红
　　右白莲
　　一片秋江澄不波芦花沙渚飒婆娑扁舟浮去止亦可莫认渔名张志和
　　右芦洲渔艇
　　竹梧清籁石流泉唱和无心出自然倾耳宫商以外听小哉属咏頴师弦
　　右坐弄流泉
　　木芙蓉继水芙蓉一片秋蟾印晚风芦荻飘萧下水鸟来防异异与同同
　　右芙蓉水禽
　　吉祥草绿腊梅黄蔬【百合】果【霜柿】凭占百事昌香树轩中家庆蔼嵗朝圗出好韶光
　　右嵗朝圗
　　重华宫茶宴廷臣及内廷翰林用五福五代堂聨句复得诗二首
　　重华复此试茶筵共迓春禧
　　恩沐骈忆昔室家赋琴瑟【雍正五年于此娶　孝贤皇后】至今襁褓逮曽元一身
　　上下见七世【朕曽侍　　皇祖承　　恩训今得元孙是一身见七世矣】百嵗光隂余廿年未免定安略回惜【元孙载锡为皇长子定安亲王永璜之曽孙惜其未得见也】寻思万事那兼全
　　门前双象峙峥嵘十二重楼积玉霙瑞色春膏诚罕遇聫吟接席敬逾生诸臣蹡济数合宿【聨句诸臣共二十八人】五代赓扬韵用庚茗椀文房颁有例浮香真不负三清【重华宫茶宴以梅花松子佛手用雪水烹之即以御制三清诗茶椀并赐】
　　五福五代堂聨句【有序】
　　箕畴次九曰五福未及太人之占华祝惟三曰多男徒纪尧民之颂荷
　　天地
　　祖宗之笃眷欲至万年庆来晜仍云之开先其量百世
　　堂承五代爰即
　　旧额以増题宴锡重华用启新韶而聫咏夫其位居左
　　禁
　　典奉
　　东朝阁道旁通地发生而出震文峯对峙山静夀以安颐都合宫而夀考且宁开别宇则福介尔景璇题
　　赐邸两言光
　　云日之躔银牓分楹一例
　　掲宫园之殿厪肯构肯堂而重葺他年预卜涂裘值而昌而炽之曡轃昨嵗擕来文褓衍瓞曰曽孙之庆占熊维男子之祥时举春巡章驰日骑达佳音扵跸路腾喜气扵江乗驩声绕豹仗之民额手集鸿臣之使古来有几传宣繙四库之书唐后方闻希濶胪六家之事先教晋爵有加礼而恩志抱孙且予锡名取诸诗而文聨笃庆结佩叶宜孙之吉语捧觞待就传之初龄芗盛事以顔堂抒予懐而作记敬防
　　昊苍之贶念符
　　祖考之心既沿地以宜名况书屏之有颂俾纯嘏尔常矣古实所希攸好徳则锡之皇其有极矧复潢源上溯戸版广稽仰
　　兴运之绵长逮奉福夀而十有一世计齐民之长养有见曽元者百九四家斯则袭冠带于天宗万叶皆由一本繁丁黄之生齿四海不啻同堂者矣属者入冬告三白之祥献嵗兆八蚕之盛旸而旸复雨而雨泛胜占之大有年子生子又孙生孙尔雅释云引无极排籖入座授简言堂拈吉韵之庚庚抽思之乙乙予一人敬以作所福维千亿恒益凛保右命之自申尔诸臣诗以永言赓乃再三其毋忘风雅颂之各正也哉
　　【御制】帝王无不防
　　天眷
　　天眷由来萃大清上
　　五世承下五世【我朝仰防　　天眷瓞蕃昌自太祖至今共有十一世朕躬以上太祖　　太宗　　世祖　　皇祖　　皇考凡五世朕躬以下皇子皇孙皇曽孙皇元孙又命宗人府查出
　　太祖长子禇英支派下得皇元孙载字辈下又一辈赐名奉福奉夀亦凡五世】
</div>
    <div class="pagination">
<a href="御制诗集_page1144.html">上一页</a><span>...</span><a href="御制诗集_page1140.html">1140</a><a href="御制诗集_page1141.html">1141</a><a href="御制诗集_page1142.html">1142</a><a href="御制诗集_page1143.html">1143</a><a href="御制诗集_page1144.html">1144</a><span class="current-page">1145</span><a href="御制诗集_page1146.html">1146</a><a href="御制诗集_page1147.html">1147</a><a href="御制诗集_page1148.html">1148</a><a href="御制诗集_page1149.html">1149</a><a href="御制诗集_page1150.html">1150</a><span>...</span><a href="御制诗集_page1146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
