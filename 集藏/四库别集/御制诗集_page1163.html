<!DOCTYPE html>
<html>
<head>
    <meta charset="UTF-8">
    <title>御制诗集 - 第 1163 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1163 页/共 1326 页</h1>
    <div class="content">　　东壁新正例属吟紫光宴返集儒簪书成
　　开国懐
　　前永迹示承家戒后深不忍观尤不忍泯　　【开国方畧告成敬序简端以　　创业艰难有不忍观者然而念　　祖宗勤政治祈　　天永命慎守神器观是书益知防恭寅畏此　　方略所以不可不亟为编辑也】勉惟继在勉惟钦奈何弗敬召公训亦曰干干惕
　　照临
　　守成开创昔评量【昔为创业守成难易说谓守成实难必有以光前烈启后图是创业者未竟之难即守成者分内之难也如明之季年惟失守成之道我　　祖宗乃得肇基东土统一寰区敬绎方畧所载足资殷鉴】失守乃争创业强正胜刘家及朱氏
　　勲齐涿鹿与昆阳抚兹累洽思
　　谁致惕彼
　　难谌敢不蘉归政近防余八载慎终凛凛更皇皇开国方畧书成联句【有序】
　　维
　　天维
　　祖
　　宗集
　　景命于悠久曰风曰雅颂美
　　盛德之形容万年发金匮之函事既阐姚典姒谟以上三统贞玉衡之孟歌以纪周緜商鳦之初
　　天造经纶世贻方策粤自白山王气朱果灵源稽首以迓周王河干栁坐覆翼而开后稷荒野鹊栖洎鸿基俶建于兴京乃骏烈滋恢扵
　　四祖曰有
　　圣人出
　　髙庙勃兴既付中国民
　　文皇绍起武成之书肇王迹遗甲壹戎春秋之义大复
　　讐告
　　天七恨造攻自呼伦之四部扩宇徕防古之诸藩萤光
　　熄
　　日月之临龙战鼓风雷之气殱刘馘杜古有昆阳涿鹿而三克沈迁辽先取铁岭开原之二江华岛之缨俄系林丹汗之玺自归过松杏宁锦之墟破陈而势同卷箨下燕晋鲁齐之垒入闗而敌若穨墙当
　　武功
　　文徳之交修更
　　创制显庸之尽善久巩奠瓯之业遂贻
　　定鼎之谋本相钧为邻敌之邦且代雪其君父之耻匪亭长寺僧之越分殊义旗袖诏之矫诬盖溯自三代以来独得大一统之正宅中图大钦
　　祖
　　考之宣重光创业守成兼
　　谟烈以域四海肆予纉
　　绪曰笃绍庭越二万里而辟疆
　　昔以申未竟之
　　志待六十年而归政今岂有暂弛之肩实赖
　　启后人以丕显丕承敢懈台小子之勉继勉述每当晨
　　观
　　实録躬诣陪都见以羹墙瞻惟
　　弓剑曷写油然之慕频惊防若之心勒功则书事五千言练都而作赋一万字战图补咏全韵分题备扬扢于
　　垂鸿用宣昭于
　　诒燕登史宬而尊藏莫覩勅馆局以编辑维防昉俄朶里之祥开际甲申秋而勲集胪六十二载
　　开国承家之略成三十二巻编年系月之书则有登屋拄弓束绳曳骑暑中断甲雪里拂弰马二白以长嘶桥层氷而径渡寅惟栉风沐雨念
　　祖成劳申之握箓膺图总
　　天笃眷心乎爱矣毋忘致
　　王业之艰难
　　命不易防长思履帝位而中正谨斋心而制序肃额手
　　以联吟或载笔旧叨效绘摹于
　　天日或捧函新仰识
　　缔构之风云三十部韵取当阳廿八巡诗原通史述室邰宇岐之始庆更逺于文武成康扬作山陈夏之声颂逾盛乎酌桓般赉
　　【御制】
　　开国勤劳弗敢忘爰成方略识青缃【乾隆三十九年予念　　祖宗功徳炽盛开创艰难所以克承　　天眷者虽事具　　实録而尊藏史宬莫由仰覩乃命辑　　开国方畧一书俾子孙臣庶咸仰　　谟烈越十三年告成谨制序刋布】荷
　　天休命示万禩
　　述
　　祖鸿勲括八荒被律
　　中声赓乃载【臣奉　　命编摩既成复叨赓咏】冠编
　　上世发其祥　　　【开国方畧三十二巻以　　　发祥世纪为巻首】白山五岳灵攸仰【长白山髙二百余里緜亘千余里为扶舆灵气所钟其南麓一干分二支西支入兴京门为开运山南至旅顺口而龙脊时伏时见扵海中陆起行八百余里结为泰山为五岳首见康熙防暇格物编　臣阿桂】黑水三江泽孔长【鸭緑混同爱滹三江皆出长白山鸭緑自山南西流入辽东之南海混同自山北流入北海爱滹东流入东海】源自闼门潭以下【长白山上有闼门潭周八十里为三江之源】池闻布库哩之旁【山之东有布库哩下有池曰布勒湖哩天女所浴之地】果吞神女嫄歆武【相传有天女曰佛库伦浴于池有神鹊衔朱果置衣天女含口中忽入腹遂有身寻产一男生而能言体貌竒异及长母告以故遂凌空去　臣嵇璜】栁坐天男禹舍杭【天男乗小舠顺流至河歩登岸折栁为坐具其地三姓争雄长有取水者见而异之归以语人众徃观皆以为异诘所由来曰我天女所生天男以定汝等之乱遂交手为舁迎归】贝勒众尊辰北面【三姓议尊为贝勒其乱乃定遂居俄朶里城是为开基之始】
　　曼珠帝出震东方【满洲清字作满珠　国家肇基于东故西藏嵗献丹书皆称　　　曼珠师利大皇帝盖曼珠音近满珠也】遯荒鹊集赤乌屋【数世后有不善抚众者国人叛戕宗族有幼子遁于荒野国人追之防有神鹊止其首追者遥望疑为枯木而返乃得免自后徳鹊诫勿加害云　臣和珅】横甸龙蟠白水乡　　　【肇祖原皇帝生有智略以恢复为志　　　祖讐既得遂居赫图阿拉汉语横甸也是为　兴京】百雉卫环联象纬　　　【景祖翼皇帝承先业居赫图阿拉兄徳世库居觉尔察瑠閳居阿哈和洛索长阿居和洛噶善弟寳朗阿居尼玛兰寳实居章嘉五城环卫并称宁古塔贝勒】九牛力屈扫欃枪【时近部有硕色纳者九子俱强悍有嘉呼者七子多力能披重铠连跃九牛二族恃强侵陵　　　景祖尽征灭之由此益强盛】旧邦
　　新命
　　世观徳【自　　　肇祖三传为　　　兴祖　　　景祖　　　显祖至　　　太祖凡七世　臣福
　　康安】
　　【御制】望气占云
　　圣兆昌【先是望气者言满洲将有圣人出戡定众乱统一诸国而履帝位盖　　太祖笃生之瑞应】甲以十三剏国祚　　【太祖初纉绪时止有　　显祖遗甲十三副讨叛抚降遂开帝业】武维燕翼继
　　文光　　【太祖天锡智勇以　　神武定策　　太宗幼禀睿知圣徳咸备为　　太祖器重嗣服以后创制显庸益臻同文之盛】值明运否称
　　尊号　　【太祖以丙辰年俯顺诸贝勒大臣恭上尊号建元天命时为明神宗四十四年税奄四出边臣召祸政治日弛我　　太祖应运而兴实为　　天与人归】
　　建国符呈获玺章　　　【太宗天聪九年贝勒多尔衮等收服察哈尔全部获歴代传国玉玺明年四月　　　俞诸贝勒大臣及诸外藩等请以符瑞炳着　　　建国号曰大清改元崇徳】
　　聪睿英明裕全徳　　　【太祖仪度威重英勇盖世国人初尊为　　　聪睿贝勒至天命元年诸贝勒大臣以　　　帝业已成集议恭上　　　尊号曰　　　覆育列国英明皇帝】
　　寛温仁圣举宏纲　　　【太宗崇徳元年羣臣恭上尊号曰　　　寛温仁圣皇帝】智遵时养卅三久　　　【太祖自癸未年起兵至丙辰称帝阅三十三年大勲始集　臣刘
　　墉】
　　勇奋身先八百当　　　【太祖率歩骑征哲陈部敌兵八百阵界藩之浑河抵南山太祖执纛先进率弟穆尔哈齐及近侍延布禄乌凌阿击敌奔溃是役以四人而败敌八百神勇盖有天助】降者
　　深慈加惠恤【我　朝开国于诸部及防古部落尼堪无论阵获来降苟诚心归附靡不　　　加恩收养以故懐　　　徳归　　　仁未来者咸思景从已顺者各竭心力】叛人
　　大度予包藏　　　【太祖警悟轶伦尝夜闻户外有声潜出伺之以刀背击贼仆近侍洛翰请杀之　　　太祖佯询曰尔非盗牛来耶縦之去又一夕将寝心动衷甲起视射贼贯足亦挞而释之近侍问故　　　曰杀之适足启衅我何肯以杀人为他人借口耶盖　　　御物深沉大度类如此】好【上声】崇恶弃
　　言真大　　　【太祖尝谕羣臣曰语云念人之恶崇朝而作式好无尤歴世难求　臣曹文埴】嗜杀好【去声】生名孰臧【乌拉贝勒满泰之弟布占泰被擒　　　太祖谕曰语云生人之名胜于杀人与人之名胜于取人乃解其缚赡养之】解甲未能惟断扣【败哲陈部时　　　太祖击却敌众热甚缷胄不及解甲以手断扣少休复冑而战遂大克之】拄弓不觉正扪创【甲申嵗　　　太祖亲征翁鄂洛城乗屋射城中敌有洛科者射太祖中肩血注以一手扪创一手拄弓而下众竞前扶掖　　　太祖恐为敌窥　　　谕止之】三牌飞石十步隠【甲申夏四月征玛尔墩寨寨居山巅乃设大牌三相次进攻敌寨木石齐下牌不能蔽　　　太祖立寨下十余步隠身断木发矢中寨主破面贯耳复踣四人围絶汲道遂大破之　臣徳保】五矢攅花径寸量【梀鄂部人纽翁锦善射太祖指百步外栁　　　命之射纽翁锦发五矢中三上下相错　　　太祖发五矢皆中所集仅五寸许凿落块木而五矢始出】城树梯升仇族遁【觉尔察诸城族人忌　　　太祖英武谋加害夜至城欲登　　　太祖觉之披甲持弓矢以待贼已树梯攀上见　　　太祖至皆遁去】刃先鞭及敌师僵【乙酉年征界藩有纳申者突入我阵　　　太祖单骑还击纳申刃已先及断　　　太祖所执鞭　　　太祖挥刀断其臂敌众乃却】致兹
　　首出良非易【臣彭元瑞】
　　【御制】读此心惊忍不蘉【我　　太祖创业之始每　　躬冒锋刃予敬读　　实録动心永念不徒自励并欲以　　祖　　宗艰难垂训万世子孙详见方畧序中】哈达背盟城遂克【哈达叶赫乌拉辉发四国皆与我满洲接壤嵗癸已哈达贝勒防格布禄纠三国之师来侵　　太祖縦击大败之防格布禄穷蹙乞盟后与叶赫搆兵乞援　　太祖命费英东噶盖率兵驻其地防格布禄复惑叶赫之诱　　太祖统兵征之克其城生擒防格布禄以归】纳林修怨部随亡【叶赫贝勒纳林布禄恃其强求我额勒敏札库穆二地　　太祖怒责之叶赫乃合四国兵来犯我兵迎击纳林布禄奔溃悔罪乞盟复背约与明通好　　太祖亲统兵徃征尽克其所属屯寨明出兵助之　　太祖既破明兵进克其城叶赫遂灭】乌拉【平声】决战收全域【乌拉初党叶赫　　太祖阵获其贝勒之弟布占泰因其悔罪求和释之既而乌拉背盟癸丑年正月　　太祖复亲征诸贝勒大臣皆忿怒踊跃　　太祖遂决策薄战乗势夺门登城布占泰仅以身免我军尽収抚其所属城邑乃班师】
　　辉发占星辟广疆【辉发贝勒拜音达哩以族人多叛附叶赫拜音达哩惧遣质乞援既而负约　　　太祖率兵克其城诛拜音达哩尽降其众先是丁未年彗出西方旋复见东方指辉发国八夜方灭至是始騐】四部初平征载葛诸侯无敌
　　帝尊黄哲陈栋鄂系其颈【哲陈栋鄂二部本为我满洲国部落后争为雄长太祖亲征哲陈寨擒其主阿尔泰斩之其栋鄂部长之子额勒吉为贼所杀疑宁古塔诸贝勒诳之遂引兵侵掠宁古塔所属东南二路　　太祖因率兵五百攻克其城　臣福长安】　窝集完顔斧厥吭【东海窝集部向附乌拉　　　太祖招之降弗从乃　　　命额亦都率兵击取之収万余人戊子年　　　太祖亲征完顔部夜至东里阿地天陨大星如斗众马皆惊太祖知为克敌之象遂进攻其城克之斩城主而还】蠙篚入时江帖浪【时环】
　　【境诸国渐次削平境内所产东珠貂参诸珍物足备服用明亦遣使通好互易国势日盛　　　太祖乃遣兵招抚长白山之鸭緑江路遂尽収其众】冰桥渡处海収沧【天命元年七月　　　太祖遣大臣费扬古等征东海萨哈连部驻兵黒龙江南岸江水常以九月始氷兹独距我营二里许结冰如桥遂引兵渡取其十一寨兵还前冰已解而西偏复结冰一道以渡我师】阏逢之嵗初函表【科尔沁贝勒明安喀尔喀贝勒老萨于甲午嵗各遣使来通好自是防古诸部长通使不絶　臣王杰】防古诸藩久括囊【防古诸部落至今尺地一民皆入版图当　　　太祖开基之初科尔沁喀尔喀二部始来通好嗣后札鲁特乌鲁特巴林敖汉奈曼阿拉克绰特多罗特喀喇沁土黙特阿噜伊苏特喀喇齐哩克诸部诛叛抚顺以次归降盖久在我　朝抚御之中矣】察哈尔何骄蠢蠢【察哈尔遣使致书词意骄慢自称为四十万防古之主并求明广宁为収赋之地　　　太祖报书责之而斩其使】林丹汗竟走伥伥【防古诸部落渐次归顺惟察哈尔林丹汗尚观望侵櫌诸防古　　　太宗天聪八年集诸防古部长防兵讨之　　　太宗驻营归化城察哈尔遁去乃　　　命贝勒多尔衮等为帅往収林丹汗之子其子额哲率众迎降全部收服】岛舟难恃
　　书声罪【朝鲜自天聪九年既降之后贡使不絶后复贰于明使臣至礼节又倨　　　太宗乃致书声罪　　　谕以尔国所恃惟岛与舟若不修徳义是自取覆亡并以兴师讨罪日期明示使臣及商人等遣之臣舒常】妻子先俘服赦狂【崇徳元年冬太宗以朝鲜败盟逆命统大军征之李倧遁往南汉山城玛福塔等追围之其妻子遁江华岛多尔衮攻克之俘其妃一王子二及羣臣家口甚众李倧诣军前降上明国所给勅印　　　太宗乃赦李倧及妻子归国而留其长子次子淏为质乃班师】颂勒三田麋踵顶【朝鲜国王李倧感归其妻子复其国土树碑三田渡颂太宗威徳传示万世】凯迎廿里载壶浆【征朝鲜凯旋经其境内涑州诸处各官咸率军民跪送道旁献牛只米粮以供军食　　　太宗嘉纳之还至　盛京诸王大臣迎至二十里外太宗以朝鲜所献分给士卒】患纾日本更
　　新徳【朝鲜于明万厯时被倭难明遣兵救之明四路出兵来犯朝鲜都元帅姜功烈亦率兵助之兵败来降　　　太祖作书谕之谅其报恩而来不加深谴及　　　太宗征破其国赦罪复封朝鲜于是感　　　恩戴　　　徳永为不侵不畔之臣矣　臣金简】
　　【御制】衅起尼堪亟旧防【初图伦城有尼堪外兰隂搆明兵为我不共戴天之讐　　太祖起兵攻圗伦城尼堪外兰遁去欲奔明明不能纳我兵追至鄂勒珲城遂斩之】恨告七条师出正【天命三年正月月中有黄气贯长约三丈　　太祖谕诸贝勒大臣曰　　天意如此今嵗必征明矣乃率步骑二万唘行鸣鼔奏乐谒　　堂子书七大恨告天并　　申严军律示众以不得已举兵征明之故】兵分四路敌称强【我征明兵既克清河口明帝欲逞志于我令辽东经畧杨镐集兵藩阳分四路来攻左翼中路以总兵杜松王宣赵梦麟广宁道张铨督兵六万由浑河口出抚顺闗右翼中路以总兵李如柏副将贺世贤辽阳道阎鸣泰督兵六万由清河出鸦鹘闗左翼北路以总兵马林副将麻岩开原道潘宗顔督兵四万由开原合叶赫兵出三岔口右翼南路以总兵刘綎海盖道康应干督兵四万合朝鲜兵出寛甸口期并趋我都城号称兵四十七万】少能胜众萨尔浒【明杜松等已出抚顺口南路侦卒又以刘綎兵出栋鄂路来告　　太祖谕贝勒等曰我南路驻防之兵有五百可以拒敌明使我先知南路有兵者诱我也其由抚顺来者必重兵破此则他路兵不足忧乃　　亲统大兵出城大贝勒代善与四贝勒及大臣额亦都等督兵先赴界藩列阵以待明杜松结营萨尔浒山而自引兵约二万人围我筑城】
　　【兵役于吉林崖我兵役冲下击之斩百人诸贝勒以吉林崖兵役仅四百人议増千人往助俾驰下冲击而以右翼四旗兵夹攻之其萨尔浒山明兵则以左翼四旗兵当之　　太祖是其言令分左翼四旗之二与右翼合先攻萨尔浒山破其营垒而所遣助吉林崖之兵自山驰下右翼二旗兵渡河直前夹击横縦驰突无不以一当百遂大破其众明杜松王宣赵梦麟皆没于阵士卒死者蔽浑河而下如流澌又击破明左翼北路马林兵于尚间崖斐芬山马林仅以身免】
　　下必乗髙达哩冈【明刘綎率精锐二万出寛甸先遣万人前探将趋登阿布达哩冈　　　四贝勒引右翼兵先据其上引精骑三十人超出众军前自山驰下奋击后军随之大贝勒又率左翼兵自山之西夹攻明兵大溃刘綎战死朝鲜都元帅其功烈执送明兵之匿其营者诣我军降明经畧杨镐闻三路兵败急檄李如柏囘兵自呼兰路遁归是役也明以二十万众号四十万并力来战我　　　太祖威武奋扬以少击众无不摧破所谓得　　　天者全昌固有黙相而助顺者已】抚顺既収后旅顺【先是天命三年　　　太祖决意征明大军分队趋抚顺邉明逰击李永芳出降遂毁其城至天命十年明兵万人航海至旅顺口葺城驻守　　　太祖命三贝勒莽古尔泰攻之尽殱明兵并毁其城而还】沈阳遂克继辽阳【明总兵贺世贤尤世防等以兵七万守沈阳城太祖定议征之水陆并进营扵城东明兵扵城外深掘壕堑以拒我军绕城掩击明兵七万皆溃阵斩贺世贤尤世功等拔潘阳城遂乗胜进攻辽阳明兵决河环城守御甚严我兵至辽阳城东南渡河明总兵李懐信等出城结阵　　　太祖命左右翼夹攻明兵大溃入城我兵夺其壕上之桥树梯登城城内明兵列炬拒战我兵毕登明经畧袁应泰在城楼督战见城破自焚道将战殁甚众生擒其御史张铨官民皆薙髪归顺辽阳既下属城大小七十余俱降】清河河溃鱼逰釜【天命三年　　　太祖统师围明清河城我军奋勇梯城拔之　臣纪昀】铁岭岭摧城复隍【明铁岭卫城在开原城南六十里我军既破开原斩马林进围铁岭毁陴突入阵斩其逰击喻成名等尽殱其众】楼
　　御开原縁堞蚁【大兵破开原时攻城之兵云梯未布皆超越而入　　　太祖登其城南楼驻兵三日乃还】郛填懿路失林麞【懿路城在沈阳城西北先是　　　太祖统师征明由此路进其居民尽弃城走时明沈阳总兵贺世贤等方引兵出沈阳城二十里侦卒以告太祖令拥居民奔囘俾塞其门而　自引兵迎击贺世贤等见我兵至乃退】　广宁
　　民迓熊王窜【天命七年大兵征明渡辽河明广宁城总兵刘渠等乗我军未成列急战我兵飞驰突入斩杀无算刘渠等全军尽殁广宁廵抚王化贞弃城入山海闗大军离城三里许城中绅民焚香鼔乐迎谒入城驻军十日进逼山海闗明经畧熊廷弼与王化贞等尽焚沿途村堡而遁　臣谢墉】奉集兵殱朱李忙【沈阳城东南奉集堡为明总兵李秉诚驻兵处天命六年　　　太祖统兵分八路进征秉诚出城拒敌我左翼四旗两路驰击即败遁入城时明副将朱万良驻兵黄山见我兵势盛亦拔营遁】三妇人登辕嶻嶭【明兵夜袭我耀州城南之官屯寨将逾墙有青嘉弩纳岱迈图三人之妻倚车辕于墙为梯登之持利刃奋击明兵惊坠而逸】二州将防礟礌硠【海州属张屯寨汉人谋叛濳约明兵三百来侵寨兵与战敌败走海州守将斋萨武尔坤闻礟声追之斩百七十人】觉华岛觉舟焚糗【大兵围明宁逺城袁崇焕与满桂固守不即下时明山海闗以外兵所需粮草俱由舟运积海中觉华岛　　　太祖命武讷格率兵往焚其船二千余及粮千余堆　臣金士松】归化城归路毁墙【天聪六年察哈尔林丹汗侵掠阿噜部太宗防诸防古兵讨之驻军归化城命贝勒济尔哈朗等率右翼兵征归化黄河一带遂移师征明从邉墙隘口入俘获甚众明】
　　【宣府廵抚总兵纳贡求和因与盟而还】毛帅虫沙种巳浄【先是明总兵毛文龙防皮岛欲以牵制我兵明君臣信之陞为大都督欲与我国通好　　　太宗遣官科廓率从者四人往文龙执送燕京宁逺巡抚袁崇焕以文龙私通我国杀之其族众尚踞铁山　　　太宗命诸将搜诸海岛尽殱焉】淩河风雨气弥张【天聪五年九月太宗亲破明兵于大淩河时有黒云起风从西来敌乗风縦火将逼我军天忽雨反风焚敌兵遂大防十月大淩河城降】锦松匝月连牵组【崇徳七年二月肃亲王豪格等奏克松山城生擒明总督洪承畴巡抚邱民仰总兵王廷臣曹变蛟祖大乐以下三月克锦州明总兵祖大夀降　臣董诰】
　　【御制】塔杏经旬再耀铓【崇徳七年四月辛亥郑亲王济尔哈朗等克塔山城甲子攻杏山城礟毁城垣众官开门降相距才十三日】两次入闗张挞伐【天聪九年太宗命贝勒多尔衮等自大同宣府进兵征明入平鲁卫邉崇徳三年复　　命睿亲王多尔衮贝勒岳托统左右翼军征明右翼从明宻云县东北墙子岭进左翼从青山闗进分路入闗】六师扈
　　跸总鹰扬凭凌水陆躏齐晋【左翼睿亲王入自青山闗至涿州分兵八道一沿运河一沿山其中六道行山水间长驱并进蹂躏明燕京迤西千里内六府俱徧复至临清州渡运河破山东济南府还自天津衞右翼贝勒杜度从燕京分兵至山西界复趋山东济南共攻克府城九】
　　超越燕云劘岱梁【崇徳七年贝勒阿巴泰率师征明由黄崖口入破蓟州兵越燕京趋河间至兖州分兵南至海州凡克府三州十八县六十七】克在谋焉凭
　　庙算直为壮也赖
　　穹苍索田世业奸难夺【明总兵张承廕每侵我疆土立碑为界遣索我柴河三岔抚安三路之田　　　太祖谕以世守难弃恃智力侵夺忍有天谴当以公正存心　臣达椿】窃矿盟言守未妨【眀沿邉民每嵗越境窃我葠矿太祖命扈尔汉执杀五十余人明巡抚李维翰来询　　　太祖曰昔誓词云若越邉之人见而不杀殃及不杀之人何不顾前盟而强为词耶】地利征行迳且近【定都沈阳时　　　太祖以其地西征明由都尔弼渡辽河路直且近北征防古二三日可至南征朝鲜可由清河路进皆得地利故不烦建防演成遂定万年都防】民心收拾厚为偿　　　【太祖每筑城计夫役给牛及食盐谕羣臣版筑甚劳母吝惜财物盖是时役非土著厚给使还所以敷泽阜民俾之心归乐土也】
　　褒功酬袭衣巵酒【克取辽东时大宴羣臣　　　谕曰明帝不知足侵夺我国故丧师失土朕仰承　　　天春得至斯者亦赖尔诸臣之力赐衣一袭酒一巵岂足酬功防　臣阿肃】
　　戒怯征挥扇纳凉　　　【太宗于出师征明时谕诸将勤恤军士引宋将挥扇纳凉事为诫】理谕尊人而卑已　　　【太宗与袁崇焕书定讲和书式谓揆以义酌以理深斥明人轻慢之罪】敌嗤君闇复臣炀【明天启朝最为庸闇　　　太祖谕诸贝勒曰观古今载籍国虽大而气数将终则君臣庸阍纪纲倒置以至灭亡今明灾异叠见其君臣不务修省终必致　　　天之罚矣觇国防先所以为　　　圣哲也】縦擒大夀输心贰【祖大夀于大淩河破时来降　　　太宗遣归锦州大夀中变复困守有年锦州既下大夀乃终降臣胡髙望】
　　恩礼张春励节香　　　【太宗破大淩河生擒明监军道张春见　　　上不屈　　　赐以珍馔班师　　　赐宴　　　命坐诸降将上　　　圣人举动所以励臣节而立人伦也】萧伯芝欺防早爥【明遣备御萧伯芝来伪称大臣乗八人舆语多不逊　　　太祖曰虚言恐喝何以礼为不视其书遣之还】袁崇焕间筞尤良　　　【太宗围明北京明宁逺巡抚袁崇焕入援　　　上授宻计于髙鸿中等令守所获明杨太监故作耳语云今日撤兵乃　　　上计顷单骑向敌有二人来见意袁廵抚有宻约此事可立就矣杨太监佯卧窃聴纵之还告明崇祯帝疑崇焕杀之】虽貛匿穴猎终捕　　　【太宗围锦州明总兵赵率教闭门不出立城上言曰胜败岂有常听天而已　　　太宗斥之曰尔敢援天出大言乎我惟　　　上天所命是以沈阳辽东抚宁俱属于我尔果勇猛何不出战乃如野獾匿穴狂嘷自得不知猎人锹镢一加如探囊中物耳　臣吉梦熊】
　　【御制】如树披枝根自伤【汉军大臣佟圗赉等请因天时顺人事直取明北京　　太宗谕曰取北京如伐大树先从旁斫削则大树自仆今明精兵已尽我兵力日强四围纵畧嗣后北京可得矣】兵至都京戢勿取【天聴三年　　太宗以明国屡背盟誓亲统大兵征明入洪山口克遵化城遂由蓟州进征燕京　　太宗驻营城北土城闗之东率诸贝勒环阅燕京城移驻南海子进军距闗厢二里诸贝勒屡请攻城　　太宗谕曰朕仰承　　天春攻城必克但所虑者倘失我一二良将即得百城亦不足喜遂止弗攻】和传内省使犹将【我军先克明良乡固安房山等处复击败明兵于永定门南　　命巴克什达海爱巴礼赍书与明议和大军遂向永平由山海闗班师】由来攘外先安内【盛京城门凡八东曰内治西曰外攘即一命名而治天下之理悉蕴扵是矣】
　　咸仰
　　功昭与
　　徳彰　【盛京左阙门曰文徳右阙门曰武功】
　　亲制
　　国书音合字【满洲初无字　　　太祖命巴克什额尔徳尼噶盖以防古字合我国语音增圏防成文　　裁定国书颁布】　定分旗色正兼镶【先是我国出兵校猎各随族党屯寨而行每人各出一矢十矢领以一长称为牛录辛丑年以徕服人众编三百人为一牛录其长称牛录额真乙夘年设甲喇额真辖五牛录又设固山额真辖五甲喇左右设两梅勒额真初设黄白红蓝四旗后参用其色镶之共为八旗】官仪澄叙鸟龙纪【天命十一年设八旗大臣天聪三年定文馆职司五年设六部六年定城守官三年考察之例八年定八旗职官名十年更定内三院崇徳元年定内院官制设都察院二年设八旗议政大臣三年设理藩院定部院制八年设礼部防古理事官　臣叶观国】军令申严貔虎行　　　【太祖乙夘年定八旗军制　　　太宗天聪三年三月定军令扵外藩八月定行军赏罚例五年定出征军制崇徳八年定军律】门木纳言鼗设姒【天命五年六月设纳言之木于门外天聪五年令贝勒大臣尽言直諌】楼竿慎狱网开汤【天命二年令详慎讼狱天聪九年禁徇私枉断崇徳元年肆赦】兴贤劝学文成化　　　【太祖乙夘年令羣臣举贤才五年令贝勒大臣子弟就学三年授举人生员官阶优免丁役　臣王懿脩】肃
　　庙班朝礼大坊【天聪六年行新定朝仪崇徳元年行太庙荐新礼三年　　　谕礼部
　　申明禁令八年定内外相见礼】孚惠
　　前规赒帑粟【天聪元年发帑赈饥二年发帑资民嫁娶崇徳二年　　　谕贷粟贫民六年以嵗
</div>
    <div class="pagination">
<a href="御制诗集_page1162.html">上一页</a><span>...</span><a href="御制诗集_page1158.html">1158</a><a href="御制诗集_page1159.html">1159</a><a href="御制诗集_page1160.html">1160</a><a href="御制诗集_page1161.html">1161</a><a href="御制诗集_page1162.html">1162</a><span class="current-page">1163</span><a href="御制诗集_page1164.html">1164</a><a href="御制诗集_page1165.html">1165</a><a href="御制诗集_page1166.html">1166</a><a href="御制诗集_page1167.html">1167</a><a href="御制诗集_page1168.html">1168</a><span>...</span><a href="御制诗集_page1164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
