<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 62 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 62 页/共 296 页</h1>
    <div class="content">　　问俗熊轓出济方人云何武此淮阳春回太岳千家雨秋压潢池一劒霜北极旧遗丹禁履西曹重检白云章汉廷画一吾真幸执法双瞻帝座傍
　　送扬州李太史丈请急省觐
　　春来锦防满江湖曽是甘泉赐沐殊当年圣主颁鱼佩今日亲庭见鲤趋桂树云生淮海壮金茎月出汉防孤若到里门应早下花间或恐有前驱
　　奉寄容山骆师
　　佐郡贤声海外传鬓鬒犹惜挂冠年浮名世已从呼马晩意时应付聴蝉种秫醉倾沈埭酒采菱歌泛镜湖船独怜绛帐诸生列京洛风尘老郑
　　送沈郎中守顺庆
　　锦水征帆鼓吹开儿童骑竹郡符来星前旧垒余巴国云里孤亭拟岘防【地有拟岘亭】□色昼当槐府静夷歌春譲芋田回只怜花发郫筒美谁似仙曹对举杯
　　答于鳞
　　旅病春深骨尚寒侧身天地傍谁寛空令紫气长浮狱不为青山并挂冠万里书成归鴈失何人歌罢片虹残亦知沟壑非吾分未死人间事事难
　　其二
　　过君斗酒厯山田醉后狂歌枕腹眠倐忽风云摧大陆仓皇氷雪走幽燕地分黍谷三光少天入沧江万古偏雄劒自来多变异不知霜色在何年
　　答明卿
　　广栁车旁过暮春五陵斜日见孤臣吞声对陨千秋泪把臂惊存万死身虚有风雷归汗漫敢期沧海变逡巡西来倘问平原馆国士于今定几人
　　其二
　　雪涕春风向路岐故人相对坐支頥惊心虎口时时在回首羊肠处处疑三黜主恩元不薄余生天意欲何为知君未浅浮湘兴肯为穷交暂缓期
　　答助甫
　　哭罢髙天聴转遥中原极目莽萧萧谁怜蓟苑飞霜薄不救秦庭赤日骄事去几人余旧迹穷来何地折吾腰虚劳九辨哀湘手惨淡浮云未可招
　　其二
　　行乞萧条九市归蓟门风雨狎鹑衣浮云不尽时人态白雪谁堪故侣非好去安危多肉食怪来词赋少雄飞夫君大有乾坤泪莫向山阳笛里挥
　　答子与
　　家难飘零嵗未还几惊双鬓坐来斑椷飞白苎春前雪梦入青苕雨后山海内弟兄生死共天涯音信有无间羞他桂树丛丛长浊水清尘不可攀
　　其二
　　汝卧寒庐宿草平朝廷空问孝亷名长怜越石齐中狱几废厐公若下耕万里帛书椷涕泪十年词笔罢纵横援琴莫怪难成曲半入燕山风雨声
　　哭子相
　　伏枕燕关气憯凄惊魂忽破驿书题窥人魑魅骄相狎入眼星河黯自低嵗暮中原无騕防春晴大海有虹霓何言后死斯文在七圣防城路转迷
　　其二
　　陨璧闽天紫气微十年空恨国工稀犹余明月人间号不覩连城海上归及墓诸生封马鬛挑灯少妇泣牛衣平生賸有遗书在惆怅传经心事违
　　寄家弟振美
　　余昨冬北徂弟寔送余江浒恸哭而别不谓区区尚存此生然闻菟裘之地荆棘多矣书此志忆且用相寛勉焉
　　江头风色峭帆新江鴈衔芦来徃频握手已非生别地题诗还是暂时人天横北海书难信日落吴门练未真俗敝汝曹无可却时违豺虎即湏亲
　　答徐汝思
　　平原传客至琼瑶况有清尊破寂寥应谓酒人轻嵗月不将诗笔傍云霄悲歌碣石虹髙下击筑咸阳日动揺去矣使君须自爱莫因累叟厌晨朝
　　其二
　　解组翻成滞帝都窜身何处觅江湖书裁北阙天逾逺讴罢南冠雪转孤狐父贫甘垂死饭鲛人泣洒报恩珠因君忽忆登坛事肠断辽阳塞草枯
　　承元肃参军见过用舍弟韵
　　忽漫星槎海上还间行杯酒惜朱顔何人劲节风霜后屈指贫交天地间惫忆中原无白日愁闻故国有青山毋论二仲能相挽鸟雀柴门且自闲
　　元日试笔示敬美弟
　　处处峥嵘嵗事新江村元日转愁春久梅栁能相负耐可椒花便剧亲病起云霞聊借客穷来天地强称人相防未有成声意即使吹箎亦损神
　　初春屏居讯问芜废有懐故人
　　卧病衡门迳转深抱寒春日易成隂江天阳鴈空双度水国潜龙自一吟欲徃交游羞挂齿渐来名姓失关心芝苓犯雪垂垂长短屐长镵取次寻
　　得徐汝寜子与书云刻余拟古诗因答
　　怃悴悲吟大泽邉双鸿忽下破春烟青山欲老潜夫论白雪虚传和郢篇万里故人殊徤在中原风色尚苍然相逢倘问行藏事自种要离墓畔田
　　答寄徐以言
　　忆昔公车乱后开当时谏草压霜防金鸡北极惊孤下威凤中原好再来我自江湖甘落魄君知天地尚怜才山隂蚤拟乗舟约莫遣王猷兴尽回
　　其二
　　折槛封章动九重匣中双锷锁芙蓉归舟剡曲家家雪采药天台处处峰嵗色平林空虎豹春声大海起鱼龙向来雷雨皆天泽未许逢干地下从
　　其三
　　十载容城涕泪残京山宰木梦仍寒批鳞北阙狂谁在息翼南溟老自寛何地可偿明月璧故人还拟切云冠风江大有波涛思舟楫毋歌行路难














　　弇州四部稿巻三十六
　　钦定四库全书
　　弇州四部稿巻三十七
　　明　王世贞　撰
　　诗部
　　七言律九十首
　　春日同尤子求张幼于史叔载王复元舍弟敬美过黄淳父分韵得花字
　　麈尾言日未斜隠囊匡坐自煎茶尊前白雪中郎调屋里青山处士家千里骥心降付酒十年蓬鬓怯看花浮生幸有江湖在莫遣风尘负歳华
　　又代子求赋得春字
　　栁色吴阊处处春徴君门馆独松筠别来防笔堪谁健书就经且未贫煑茗江风廻石鼎扫藤花雨映纶巾緑醽最是能娱客可厌朝来问字频
　　寄李于鳞
　　卜筑新开济水浔当门草色著书深歌成明月难酬璧买罢青山有赐金海内交游虚屈指天涯书素好论心丰城纵许干将在斗气苍茫不可寻
　　送杨都督之定海
　　开府兵符出帝州即看鱼丽拥春流越裳使者初【阙】拜侯画海鲸波廻汉节垂天虹色吐吴钩
　　麒麟倘有丹青事莫放书生在上头
　　寄张幼于庐居
　　吴阊春望欲何如张仲蓬蒿故有余青史未荒游侠传【幼于父任侠余尝传之】白云长卧孝防庐隔林幽鸟工催泪拥榻寒山好著书解道王筠能辨霓可无双鲤示郊居华存叔暨犹子幼圜数有慰和之咏聊此志答
　　华髪萧萧卧涧阿洛阳芳草自铜驼穷来白璧甘萋菲病起青灯废蓼莪秋色尽饶归计早阳春翻觉和人多濬冲豪兴真垂尽奈汝风流二阮何
　　辱存叔幼圜和过黄淳父诗再叠奉答
　　论文握手夕阳斜罢酒还呼顾渚茶久自中原无后进渐来江表见名家荆山月上人人玉大庾春生树树花莫以机云夸伯仲至今千载恨才华
　　吴江别子与先归迟仲蔚未至辱见贻有答
　　长桥握手惜分离兴尽东风独解维落日汝躭元礼棹碧云吾拟惠休诗江天栁暝行人小泽国波寛度鸟迟可向吴阊访踪迹旗亭酩酊已多时
　　史叔载有见懐之什及贻所着二咏编有答
　　对酒春风芳草违懐人东海碧云飞吴门市旧多僊隠髙士星今拟少防书为穷愁翻早就身因战胜转堪肥野夫事事俱成懒解把新编卧钓矶
　　周公瑕出示小像见者无不絶倒命余题焉因歩徃韵
　　隠囊纱帽褐寛袍丘壑依稀亦我曹名似卢郎堪比玉颊如裴令欲添毫朱顔雅负阳春在防笔能令气象髙不独陶然君自好见来争若醉醇醪
　　过叶子寅作
　　此日因君驻笋舆即看骚雅未全疎劒题吴里鱼肠字帖辨征西防尾书鬭茗涛声生几席移牀山色在庭除幽兰薜荔真成隠尚有长杨问子虚
　　寄嘉定杨司训【杨尝为吏部又署州篆】
　　谈诗匡鼎旧名家且为诸生拥綘纱吏部名仍悬日月广文官欲带烟霞春风暂假专城绶秋水犹疑上汉槎为问髙斋今夜色可无清梦到京华
　　寄呉明卿邵武
　　襆被当年出汉庭中原秋色共飘零呉天劒夺真人紫闽海符分使者青别后登龙愁自掩道傍歌凤好谁听因君更熟扬雄赋怃悴风尘懒独醒
　　杨子用舍弟韵见贻且及助甫旧游之感遂酬一律
　　共传经术授诸生赋就还闻动两京偶为吴阊新栁色却怜张绪旧游名江天暮霭空云树汉苑秋风自露茎池草总题那敢寄五言君已号长城
　　得子与书有卖田之耗用旧寄田字韵为赠
　　西望菰城秋可怜故人秋兴许谁传微名歳月依稀尽佳句江湖次第偏辽落生涯文是苑拍浮身世酒为舩休将罢论归槖已卖南山种豆田
　　同子与诸君游大司寇顾公箬溪书院分韵时公不出且折简见召
　　壶觞选胜一从容负郭堂开面面峰地拥菰城横翡翠天廻箬水浸芙蓉敢从门外题凡鸟曾向云间识卧龙抱日苍虬雄对舞主人亲植两株松【得松字】
</div>
    <div class="pagination">
<a href="弇州四部稿_page61.html">上一页</a><span>...</span><a href="弇州四部稿_page57.html">57</a><a href="弇州四部稿_page58.html">58</a><a href="弇州四部稿_page59.html">59</a><a href="弇州四部稿_page60.html">60</a><a href="弇州四部稿_page61.html">61</a><span class="current-page">62</span><a href="弇州四部稿_page63.html">63</a><a href="弇州四部稿_page64.html">64</a><a href="弇州四部稿_page65.html">65</a><a href="弇州四部稿_page66.html">66</a><a href="弇州四部稿_page67.html">67</a><span>...</span><a href="弇州四部稿_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
