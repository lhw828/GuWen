<!DOCTYPE html>
<html>
<head>
    <meta charset="UTF-8">
    <title>御制诗集 - 第 585 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 585 页/共 1326 页</h1>
    <div class="content">　　九曲转羊肠【伊逊之水由崖口出伊逊防古语九数也是河发源围场中凡九转而至此俗又谓之羊肠河】崖口实扼要扵天法汉横扵地象河绕孕育辟灵境富有供猎校诘戎具深意
　　祖武敢弗劭是时正快霁紫翠绘万峭旧藩及新附执伇咸如约抚此益戒慎讵曰斯寻乐
　　甸猎
　　甸猎非山猎平原草未黄入崖斯小试便路例成常【始入圉场驻行营次日方布大围以路便简百余骑小猎平旬年来率成常例】惊雉蔽空起【崖口内野雉较徃嵗尤多】呼鹰逐影飏兰中初获鹿飞骑进
　　仙荘【是日只获一鹿以初猎所得遣侍卫驰至山荘恭进】
　　御行营
　　万幕拱黄城千山绕御营朝家脩武备藩部输【去声】衷诚逺向郊芜色静闻牧马声氊庐亦棐几复觉引吟情
　　八月廿三日
　　皇考忌辰书懐
　　遗诏钦循三十年初心益励益酸然至扵陨越幸无耳以曰显承何有焉敷政真慙仁必世抚时惟觉逝如川神驰
　　閟寝遥瞻礼祗恨重重隔岭烟
　　霜
　　过闰塞山凉仲秋看【平声】降霜眀留鹿防轻称【去声】马腾骧青女出常早周公戒已详北南自然候何必问京房【京房易传未免穿凿如云不教而诛其霜反在草下夫霜落草上亦必落草下曦光所照草上者必先化于政教何渉耶】
　　雨猎
　　围布秋山落骤霖罢之转厪失人心文侯彼其【去声】不同道扎萨今诚有共钦马选上闲驰泞坂鹿飞一箭毙深林【冐雨猎骑不免迷失山谷故围中鹿少只见二鹿各一箭毙之】文臣鹄立和门候凉雨犹当湿弗禁
　　雨中防古王公等进宴诗以志事
　　穹幕华筵备已齐来临那避雨云低大都事欲从人愿于是言寜借象鞮侑酒不妨歌一阕【所谓绰尔多宻者防古备宴必用之】教駣【音陶】可罢马千蹏【即骑逹駻也是日以雨泞命罢之】行营归辔原非逺烟景诸峯恰入题
　　即事
　　八月行绵霖兰中鲜逢此盖因六七月应时雨即止仲秋致连隂是固盈虚理稔收率登场菜圃丰尤喜霑润地含膏宿麦又播矣稍惟布围艰寻思何碍耳
　　风
　　半夜西风作怒号【平声】万窍强驱云同振落放日俾腾光正喜披新霁何妨迫峭凉丰隆昨朝势变幻底为常
　　扵兴安作
　　兴安称防髙隆崇衍诸设云已造极向北岂无界三万六千轴固不一岭槩得一亦挈万底更举嵩岱是时金秋霁兰椒净尘壒枪竿独玉积下有云为带竒境自太古夫谁能写绘霜坂鹿踪纷晴空雕羽快嵗嵗兹行狝诸部觐王防施恵将诘戎皇纲鬯无外
　　饲鹰
　　饲鹰良有法饥饱贵得宜饱则逺扬去饥则力难支今之饲鹰人弗令饱令饥固无愁逸飏在臂翼已垂纵之使撮雉神惢艰迅飞猛气徒懐嗟雄技安能施以是为得计孰弗可鹰师如皋非所论但幸隼在覊食不尽其材所以昌黎悲
　　咏鹿角椅
　　双撑玉防牙一具绛河槎解气犹煦吐茸期未賖考工漏匠氏朴制剏朝家小坐輙成什亦无慙八义
　　出崖口
　　围期减两日【围期率以廿日为度兹欲速旋热河请　　安故减两围】百里更偷程【向例东入西出今嵗仍由东出以程近百里也】图展衷懐切兼纾
　　慈念萦武谟良具蒇农务幸丰成南望山荘近仍驰进鹿伻【以出哨遣额驸福隆安先驰至山庄问　　安并进围中所获鹿】
　　重九日张三营行宫赐防古王公等宴赉即事得句
　　搜成依例赉藩翰每值重阳兴倍欢【此地值重九宴赉者逮兹凡三度矣】执役虽无过廿日施恩要欲遍千官轻云缀宇鱼鳞碎积雪依峯玉色寒独是今畨踈献莭南山遥望祝厘安
　　山行雪景
　　半夜同云洒霰花晓来鹤毳益交加昨吟髙巘皴银母今见平田积玉沙
　　猎骑无须虞滑刺轻舆耐可破纷揉搴帷不碍氊衣湿冷趣寒光恰相【入声】投
　　僧舎茶烟细有无村垆酒望逺糢糊此中大有诗情在何必山隂始入图
　　万树重看花叶敷髙原下隰总霑濡塞寒惜不播秋麦为忆京畿似此无
　　木兰回跸至避暑山荘请
　　皇太后安恭悉
　　起居和适欣成长句书懐
　　快霁兼欣息夜风搜廻问
　　寝
　　祖时同【康熈年间　　皇祖奉　　慈寕驻跸山荘自木兰廻围必　　亲诣问安兹敬遵其例云】松留旧緑如新緑枫染深红及浅红翘企慰哉心切切康强悉矣喜融融敬遵
　　慈训兹成例【防　　圣母谕以自此将歳循康熈年间成例钦承之下曷胜欣依】扵万斯年愿岂穷
　　西峪
　　薄雪深秋出哨廻轻舆西峪此重来境因径曲诗情逺山为林稀画防纳稼村丰隔城见向阳屋暖倚窓陪佽飞陡缱冲寒卫小驻言旋适可哉【扵山荘驻四日息众遂廻銮】
　　秀起堂口
　　秋老意特秀山空望若起而我坐书堂防心亦在此
　　静含太古山房
　　绿树全染红红又风前少色即空岂诬动归静有道恰如太古初名相非所晓山房足当之防扵无言表
　　丛碧楼
　　叶落归根紫绿铺丛间纵目那糢糊山楼有问如何荅碧意其中亦岂无
　　趣亭
　　山深秋意佳叶落峯姿露孤亭何碍窄此中有真趣虽鲜【上声】红绿绘岂不闻后素时复作天籁悠然胜韶頀
　　题不遮山楼
　　低小山楼号不遮冷窓全揽近还遐廓然雅契大公防寜在林岚罨目嘉
　　寒雀
　　寒雀身虽寒不离庭院间决起偶出率场啄粟还啁啾颇自得谁知纥那干
　　野鸭
　　野鸭亦鳬类塞滩聊且止忽罹虞人罗淹寒佐庖防云鹤不入烹飞宿自由已
　　题唐寅话菊图即用其韵
　　坐石髙谈利断金菊擎露盏涧调琴重儓莫认陶彭泽诗画同斯别裁【去声】心
　　澄观斋
　　老屋九秋静轩四望通峯髙照日紫叶落积阶红霜重溪波澈云轻天宇空澄观
　　圣无迹櫽括纂书中【康熈年间　　皇祖日与儒臣校阅　　御纂诸书皆扵此斋召见】
　　食蔗居
　　小小山居蔵委宛趣佳咀嚼正无穷空林行不见门径只在峯遮崦逻中
　　小沧浪室
　　拾级逮百层朴室栖防沧浪虽无波心恬亦扵是蜃窓堪骋望峯景秀莫比不有攀陟劳那得竒逢此臻妙恒扵艰因之悟穷理
　　走笔
　　偶然佳兴防深山走笔成吟峭蒨间常侍却嫌诗速就小休消未片时闲
　　入古北口作
　　石城埤堄倚云渡去潮河又渡回稔嵗圃场无隙地前朝锁钥有髙台今秋收更昨秋胜出口看周入口来绥屡同民乐饱暖何脩庆遇益钦哉
　　夜雨【九月十九日】
　　四邻云冒逺峯尖晚霔随风入夜潜多稼已登寜虑潦大田原润易为【平声】霑优滋真为【去声】麦塍喜薄冷何妨蕙帐添泽兆明春连稔后无眠欣悚一时兼
　　晓行
　　连纎夜雨喜朝晴迤逦山蹊趂晓行未免仆夫劳防渉防难兼顾是人情
　　季秋御园即景
　　秋孟去来倐秋杪御园飒景雅冝披波漂红叶疑花片山失青林露石姿池底潜鱼恋深藻庭间寒雀覔樷枝四时代谢生机蕴茂对兼懐育物思
　　孟冬时享
　　太庙躬诣行礼
　　鸡人嘂百官夜漏未云防披曙午门出荅阳
　　太室寛黄彞三献肃朱瑟七成弹敬忆宣尼语稍纾心所安
　　御门日作
　　折夲积黄扉明庭待指挥每因遵典故益切慎防微绥屡心诚慰持盈意敢违如云虞谷贱进退定何依【连嵗遇稔有虑谷贱伤农者斯则无一而可矣人之不知足有如是哉】
　　诣
　　畅春园恭问
　　皇太后安遂驻御园即景得句
　　小阳
　　慈豫畅春驻例事欣将奉
　　万年旬日问
　　安知
　　有喜一心伸悃乐无邉御园便【去声】可因停憩冬月惟饶是静便闲坐眀窓读书史东方兴趣得同然
　　橅徳夀宫梅石碑因题句【有序】
　　浙江通志称南闗工部分司夲宋徳夀宫址有梅花防芙蓉石傍竖断碑刻蓝瑛画古梅一夲此蓝瑛梅石所以羶芗鼻祖也即予辛未南廵观民之暇亦有蓝瑛梅石之咏今春再至浙省就而视之则梅乃孙杕而石实蓝瑛盖二人合作勒扵碑者也扵是然失愕尔吁曰千秋纪载之失实其不若是者盖鲜矣既已目击不可不为正其讹且碑版剥落澷漶防不可辨爰为之重橅泐石旧者仍并存聊志数典
　　春仲携来梅石碑橅经冬孟始成之不寜十日一水就惟以万防余暇为孙杕那湏留石缺蓝瑛实未写梅姿为【去声】怜漫漶临新夲笑有人看澷漶时
　　初冬香山即景
　　一年一度此临登阳月偷闲兴偶乗野菊有花尚霜傲寒林无树不烟凝山勾紫翠依空浄水纵波澜彻底澄信宿如将拟假驿景佳也觉似嘉陵
　　题来青轩
　　栖壁虚轩着敞开小春嫩暖称【去声】吟陪虽云陨箨千林尽谁不曽将青意来
</div>
    <div class="pagination">
<a href="御制诗集_page584.html">上一页</a><span>...</span><a href="御制诗集_page580.html">580</a><a href="御制诗集_page581.html">581</a><a href="御制诗集_page582.html">582</a><a href="御制诗集_page583.html">583</a><a href="御制诗集_page584.html">584</a><span class="current-page">585</span><a href="御制诗集_page586.html">586</a><a href="御制诗集_page587.html">587</a><a href="御制诗集_page588.html">588</a><a href="御制诗集_page589.html">589</a><a href="御制诗集_page590.html">590</a><span>...</span><a href="御制诗集_page586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
