<!DOCTYPE html>
<html>
<head>
    <meta charset="UTF-8">
    <title>御制诗集 - 第 244 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 244 页/共 1326 页</h1>
    <div class="content">　　天成寺
　　涧道繁声隠石泉寺楼据胜坐来便千行峯树全标画防个山僧不识禅入目景光浑似旧得心兴防每殊前题崖緑字烟萝蔓此日拈吟复偶然
　　西甘涧
　　云栈下石门风寒衣袂凛精舍缚茅为阇黎任髙枕庄严无余物贝叶置诸品是为本色禅随喜意惬甚地僻泉亦甘可以酌而饮
　　东甘涧
　　座席飘来花雨香偶参白业憇云房春翘饶有芳菲好却爱松隂满院凉
　　古中盘放歌
　　穿石迳造盘之阻宜谁居兮化人所初极狭而中宏遂畅观而延伫春卉昌昌春山苍苍卉依山古山含卉芳鉊华洗尽饶本色南国犹嫌时世装去嵗华山跻鸟道一与田盘较媸好恠予到此又云云惟喜目前堪絶倒岚态峯姿无定则神心谋静翻为役有时落笔数十章有时一句浑艰得
　　云鹤
　　云鹤盘髙空声落半天中可闻不可见时或山中逢本无稻梁求岂有矰缴攻驯鹤尔胡为铩羽入槛笼饥饱系主人侮弄任奚童仰首望云鹤何从较穷通志未慎其始境安保厥终
　　竹
　　作友岩松静且深因风戛玉复摐金数竿潇洒意弥足千畆何须忆武林
　　泠然阁
　　石诡松益竒山峻风偏峭披襟坐虚阁天籁动万窍偶此方外方究其妙中妙
　　雨花室杂咏
　　石磴攀萝步入深精庐潇洒昼沉沉不因诘曲迳千转那识髙闲一晌心
　　抱石孤松若个栽翻涛谡谡扫香防兴豪拟问维摩诘满室天花何处来
　　构筑无多足畅情一山翠暎人清蒙蒙常自霑衣润又见春云傍岭生
　　虚斋四座浄无尘迭与名山作主賔个里参禅真恰当笑予不是得闲人
　　谩题
　　使者初从南国廽防稽米价尚髙擡吾民疾苦心常恻慙愧欢迎去嵗才
　　即事
　　转漕来南方以诏卿士禄讵止赡仕者流通逮比屋太仓陈相因因缘窃馈伏昨嵗兼偏灾致涌防间谷爰贷两年糈连延出囷鹿一以清仓储一以平市鬻诏下才数日歉嵗如大熟米价日以贱穷民乐鼓腹黠者变其言谓须筹盈缩目前虽暂快眀年贵仍速况此奸侩计将尽籴官粟贱籴复贵粜三倍饱其欲官曹俸糈入家室赖以育今卖鲜利息后买艰升斛是谓恩支米官祸商之福我闻为长吁畴咨当手束愤懑无良方孟子昔诵读每人而恱之惟日亦不足
　　暖
　　清晖气向融景淑古盘中染徧杨丝绿催齐杏蕊红岚光方淡荡云影忽西东欲换春衫未还防松下风
　　千相寺
　　言入翠防峯遂造初禅地山深无不佳草庐亦可憇幽芳吐瓶花古篆消香穂指挥开窓户飒然清风至万景纷向参一惟领以意
　　夜雨
　　山云向晚生蔼蔼万峯竞入夜枕上寒淅沥隔聴幽响曲涧増润意连林凝清切且无眠遥为三农庆
　　晓晴
　　晓晴山有态楚楚冶妆新已是眀如画犹然迥出尘润含林露重香逓埭风频花骋春云梦飞卿句果神
　　万松寺
　　眀发事清逰石磴盘玉马始出峭蒨颠原自菁葱下田盘到处佳万松我心写寺楼坐空翠天籁披潇洒扬马不能从廻顾和者寡
　　盘谷寺
　　云罩犹天半钟声落涧迟稍留清跸憇得句便前移
　　登云罩寺定光塔作歌
　　云山有神助防者得其宗团团玛瑙盘中有一朶青芙蓉无量夀佛卍字胸坐莲花须者其夀尽与无量夀佛同今日登临亦如是稍渉言象究竟未离【去声】凡夫踪歌毕天风吹我马隐有山灵谓我者何必更与六和报恩较髙下
　　上方寺
　　云罩威纡石路盘上方始到惬清欢一龛古佛钟鱼寂半榻天风衣袂寒竒句不期当境得好山常似逆人看苾蒭六度知初品道左殷勤兾悉檀【梵典施舍云悉檀般若六度中为第一品也】
　　题邹一桂盘山图
　　春云欲出山蒙蒙山乎云乎将无同变态万状难为工若人意防神以通烟峦莫遁冥捜穷妙解要在得其宗奚问邱壑石与松五日清逰一览中扈跸不孤冐春风王洽泼墨应齐踪
　　池上居
　　崇椒得稍平有水一池清坐领沧浪意逺祛尘俗情烟岚朝暮出荇藻短长横饮鹤翩来去逰鱼结友生
　　静寄山荘返跸之作
　　田盘五日畅清逰余兴犹赊赏已酬古有名言戒忘返我无他善勉先忧前旌髙下徐盘骑逥首菁葱尚注眸遇便重来縁路近武林不比要诗留
　　西岭
　　西岭盘之西问景曽未经由兹至蟠龙【山名有行宫】云近廿里程羊肠虽纡巇跋马犹堪登拂曙披烟萝露浓花木馨云罩莫衡髙岩松辨层青湏防海日出玉柱标铜钲放眼得竒观万象俱光眀
　　上巳
　　杏村栁墅景和韶芳甸行春不觉遥镜里山隂思去嵗诗中上巳值今朝城连平谷出青樾塔望田盘隐碧嶤何必流觞脩褉事更从茧纸慕龙跳
　　顺义县行宫作
　　路便偶一经素尚饶雅概息逰既足适何用更雕缋展巻读我书则古每不逮新月才窕春云复靉叇落花飘晚庭如识有人对
　　过清河
　　潞河唘跸转清河半月春廵惬赏多遍陇来牟芃带露连郊芳草绿生波舆梁近指横银蝀云罩廻看隠翠螺鹓鹭趋迎清道左先询米价比如何
　　诣
　　畅春园问
　　安
　　廵旌歴数日
　　寝门缺温清归省仰
　　和豫抃跃有余庆讵惟反必面实以通乎性塞上待秋清
　　安舆侍览胜
　　季春圆眀园作
　　载止行时跸言旋上林苑上林春正佳芳菲接近逺我志不在兹切切有所思临御十七载惕励无已时未能免水旱遑云致皥熈邉境幸敉寜虑文恬武嬉户口幸日増虑艰食无衣俗尽有奸伏野寕无贤遗抚躬一再省此咎其诿谁
　　口号
　　寛严因物付刚柔敷政优优百禄遒有意寛严期并用是为子莫执中流
　　题张宗苍山水画歌
　　从来诗画要法古不贵形似贵得神艺苑扵今谁巨擘中吴宗苍真其人泼墨作此山水幅倪耶黄耶且谩论生风叠树郁葱蒨吐云絶壁堆嶙峋是人画中有警句寻常防笔颇能赋试看萦青缭白间雅是冥捜竒赏处命意布景皆合宜个中栖迟者阿谁非容成公即安期而我惟日勤孜孜空羡若軰亦奚为
　　王防水亭读书用图间题者韵
　　水面孤亭絶世尘读书人盎十分春分眀黄鹤留清照欲阅沧桑刼后人
　　短歌行
　　折蒲莫折栁折栁伤离乆种谷莫种竹种竹难期粟佐饔者甞佐鬬伤世间得失曷有常大言炎炎小言詹詹责人也详责已也防
　　花雉行题余省所画
　　东风吹绽紫藤花花下双雉毛羽华雊侣頋歩适其适意改忽上松槎枒松藤故自分苍嫩雌雉逐逐防雉儁无何花落松依然双雉彳亍沙痕印法常【宋僧】写生擅流軰草草但取无人态徐黄胶粉复太工院本习气刻楮同余省权衡得其中理趣神解防无穷
　　长歌行
　　一滴之露上通苍天一滴之水下及黄泉表章先哲赖后贤发挥奥理在目前谷有时而陵巍岸有时而谷頽不逆不亿抑亦知防人情翻覆甚于奕碁不动声色坐照无遗微斯人兮吾谁与归
　　梁甫吟
　　卧龙耕南阳好为梁甫吟二桃杀三士扼腕为伤心或夸晏子智不以声色临计功勇无礼彼死皆自寻腹剑利干将讵非险且隂寛柔以教之不报无道侵毫厘千里谬古有何独今
　　自昆眀湖泛舟进宫
　　吉亥言将耕耤田法宫返跸致斋先昆眀一水通西直好趂春波试放船
　　开渠蓄水利农功绣错溪田泽国同余事何妨随防缀绿杨隄间杏花红
　　雁桥蜗舍解逢迎逺暎西峯画障横恰忆去年临上巳山隂一棹镜中行
　　题乐善园
　　乐善始康邸【园故康亲王别业也】取义东平苍结搆逾绿野胜国为皇荘鼎革属故藩百载移星霜宴逰既冷落草树就芜荒亭榭早无存半立余頽墙地隣长河防来徃泛烟航凭眺念兴废为之长慨慷稍命复其旧芟秽疏污塘室宇何须多足令供徜徉回池日以清春翘日以芳由来嵗月深峭蒨増林光人工久斯敝天然乆益彰舣舟一来憇妙理防幻常园名仍旧称况我曽顔堂游心惟竹素永言志其详
　　绛雪轩海棠
　　借典春行命跸廻御园问景一徘徊似縁翠馆今朝幸不约东风特地开缀玉有诗笑桄李蕊珠何处惹尘埃丁寜嵰雪枝头驻莫便寻常防绿苔
　　风
　　获雪报山右得雨报山左北省似今年农畆庶其哿暮春之上旬终风日颠簸纵未致旱形先事已眉鎻嵗有闵雨诗幸兹或假我而仍不能免命笔意颇惰此即讳灾心自咎甚不可
　　夜雨
　　风霾迩日频正愁旱象作傍晩复彭盛踟躇靡惕若无何势少却油云催雨脚淅洒渐入夜繁忧变慰乐惟虞欠霑足无眠屡量度问我何亟亟曰此民命托
　　丰泽园演耕
　　春暮西园届演耕土膏动处物勾勤农知稼承家法谩拟惟循典故行
　　夜雨虽微足浥尘润含烟栁绿丝新西山又见英英吐优泽惟期近逺匀
　　太液东风送画船到来京兆奉丝鞭盛仪略较
　　农坛杀【去声】汉典由来有弄田
　　农衣农具错综陈意在毋忘农苦辛瞥眼逥思成隔嵗昨年江国为观民【去歳未曽耕耤故云】
　　暮春逰瀛台即景言志
　　三壶何窕云在沧海中鞭石桥难就楼船路未通自此慕仙者骛望徒希踪何来液池内名境依稀同延楼既崔嵬假山亦玲珑四表达仙籁百世郁乔松作者殚其力来者享其逸仍不免经营要取善继述
　　澄瀛漾白芷春风敷其芳瞻彼泱泱波有来回雁翔遵陆歩兰蹊得我读书堂眄懐沂上防讵拟山隂王名教乐无斁匪事逞相羊
　　大学士髙斌七十夀辰诗以赐之
　　早防黄阁侍金銮晚觉扶鸠歩履难卧理借卿为保障成功告我永安澜读书未懈平生志益夀何须九转丹黄髪皤皤在朝众勤劳轸念久河干
　　夜雨再作
</div>
    <div class="pagination">
<a href="御制诗集_page243.html">上一页</a><span>...</span><a href="御制诗集_page239.html">239</a><a href="御制诗集_page240.html">240</a><a href="御制诗集_page241.html">241</a><a href="御制诗集_page242.html">242</a><a href="御制诗集_page243.html">243</a><span class="current-page">244</span><a href="御制诗集_page245.html">245</a><a href="御制诗集_page246.html">246</a><a href="御制诗集_page247.html">247</a><a href="御制诗集_page248.html">248</a><a href="御制诗集_page249.html">249</a><span>...</span><a href="御制诗集_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
