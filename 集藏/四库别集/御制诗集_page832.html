<!DOCTYPE html>
<html>
<head>
    <meta charset="UTF-8">
    <title>御制诗集 - 第 832 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 832 页/共 1326 页</h1>
    <div class="content">　　开窓足纳虚因以名涌逺虽云景无穷然弗出一苑寰区里难计总廑方寸宛吏治与民生奚莫非应管其逺为若何其艰惟自忖
　　戯题湛虚书屋
　　水天暎座澹如如偶到循名自愧予较量应输书屋者湛然恒此守其虚
　　披襟楼
　　书楼临晴空四邻骋望通披襟向所顔寥廓豁心胷我懐入秋月我袖延春风然而不在斯后乐先忧中虑惟周万民尊敢恃九重宋祖门洞开意实与彼同
　　翼翠亭
　　笠亭十笏据嵚嵜翠羃菁葱上下枝若论翼然如翥势飞来青鸟自西池
　　题淳化轩
　　两廊石版壁安全精覈过于王氏编嗜古因之频阅古引年冀以待他年分隂堪遣万几暇尺宅恒惺方寸田虽曰宋宗无可企以言淳化亦应然【向作淳化轩记以轩因帖命名非慕宋太宗之年号意木如此夫宋太宗始终家国之问多慙徳其人固不足取然化理欲淳实为君者所当勉也】
　　随安室
　　题额何湏屡易新【昔在青宫时尝以随安顔室御极后凡宫内及御园避暑山荘书室率循其名】两言咀嚼意诚亲旧名寓以随所遇今志廑斯安在民惟帝其难敢弗慎知依乃逸体应仁室如刮目云相待却自慙为犹昔人
　　静莲斋
　　缀景萧斋额静莲不闗玩物不参禅即如周氏称君子岂弗宜珍座席邉
　　豁如室有防
　　史迁称汉高豁如有大度用能成帝业宁在勤细故此在开剏可守成多政务细大莫不谨乃弗致舛误先后却异施豁如合先具先本而后末庻免流苛妬即境偶防心自箴因句赋
　　静香馆
　　闲馆悠然号静香博山借爇都梁黄庭背抚意与永亦不高称鼻观忘
　　耕云堂
　　假山巅筑室墙外见溪田时雨既常遇耕云实有缘飏风隮荟蔚暎日霭芉眠畧慰勤农意未秋敢曰然
　　若帆之阁
　　长溪漾緑水近岸飞层楼自逺视之如舣舟坐来忽亦疑乘浮树学挂布出檐头分明五两饱以遒若帆之名此有由仿佛蓬莱三岛游安期羡门非所求十思疏中举古语触目喻言惕心所
　　水村圗
　　舟号卧游室【卧游书室御园内舟名也】水村便展圗自然饶气韵不复问寛【范】迂【倪】雨足稲秧长【徃年春夏间多望雨禾黍尚有未种者今则稲秧已长矣】风翻麦穗铺岂徒烟景揽农计总廑吾
　　题李舜臣江东十鉴六韵
　　十胜原无一胜终谁云鉴此合江东徒因南渡君臣怯朂以北征议论公【李舜臣因宋髙宗狃于偏安君臣皆委靡不振乃取赤壁以下十战之胜绘围系说为江东十鉴上之始言江东之人知有江东而不知有天下然言六朝君臣不能恢复中原之意在陈古讽时冀高宗闻而蹙动非其书果有当于天下之大势也】借是便希成正统谓他未可奏肤功扼吭拊背曽何有椘尾呉头只自穷都防上游应冀北【燕京为禹贡冀州苏秦所谓天府百二之国据上防象北极得居中驭外之势故朱子稠古今建都之地莫过于冀至其次则闗中张良谓其阻三靣而守独以一靣东制诸尚有形势可取若江东僻在一隅土狭而气弱曽何足与北方抗衡哉】提封次者亦闗中少师故是金阊侣桑梓情牵识未通【姚广孝佐永乐迁都燕京宜陈此地形胜而所编永乐大典首举江东殊为不逹时事岂其身系呉人艳称故土乎识亦陋矣】
　　咏和阗玉桐隂仕女圗
　　相材取椀料就质琢圗形【和阗贡玉因琢椀取鑚心所剩呉工就其料作为是图】剩水残山境桐檐蕉轴庭女郎相頋问匠氏运心灵义重无弃物嬴他泣椘廷
　　题邹一桂花卉小册
　　木香
　　灌生高架复前墀亦有清香亦白防皮相【去声】颇堪与梅并静看品格总嫌卑
　　十姊妹
　　一例蔷薇名不同无金买亦笑春风只应韩偓香奁体脂粉裙裾凿句工
　　缫枝莲
　　名借芙蕖态牡丹烂然吐萼映雕栏缫枝不放池中去似与水华怯并观
　　金银藤
　　银花变作金花连自是人心总惬然寄语世间利名客惟斯二字最牵纒
　　金雀
　　天然头翅黄金色小雀髙飞力不胜欲谢西都孟坚赋几曾有意上觚棱
　　山踯躅【紫色】
　　杜鹃鸣际杜鹃开问尔得名谁始哉原是一般山踯躅夺朱恶紫有人猜
　　翦春罗
　　丛染緑琼瓣染黄色斯可矣惜无香春罗细翦知何意欲拟清和试夏裳
　　夹竹桃
　　叶似竹而花似桃猗猗灼灼适相遭周南卫国看合撰不数扬雄作广骚
　　苿莉
　　设非开夏并梅肩香既清髙色弗妍南越不随水土变【南越行纪载南越之境五谷无味百花不香惟苿莉那悉茗二花特芳香不随水上而变与夫橘北为枳者异矣】胜乎橘枳过淮迁
　　翠雀
　　蓝雀茱萸原一类金眸翠翼态聨翩右丞九日恩郷处恨不飞来挿鬓邉
　　蓬蒿花
　　没径蓬蒿也作花秋来风卷任飘斜何湏太白致大笑仲蔚平陵亦自嘉
　　金盏
　　谁把黄金铸盏成无非立字与安名便教防酒真堪注大禹恶之何用擎
　　垂丝海棠
　　细丝嬝嬝罥风流满志芳华通体柔便是无香何碍丽昌州香却到杭州【见花木考称二州海棠有香】
　　紫兰
　　春风九畹后时开【紫兰开于春木夏初】佩解三闾漫致猜王子登新加别号紫兰玉女注萧台
　　夜来香
　　缀丛百朶似缝纫傍晩吹风香气匀莫讶人工无此巧花神夲自是鍼神
　　缫枝菊【缫枝菊与铁线莲相类羣芳谱铁线莲似西畨花】
　　西畨色相异东篱菊也缘何称缫枝应是折腰五斗后归来却扫闭门时
　　望江南
　　造物惟因付物成闲花野草亦生生望江南岂无深意何必卑之曰俗名【见花镜録】
　　虎耳草【又名金丝荷叶】
　　讵是不成效季良团垂双耳正何妨金丝设复名荷叶亦岂云宜在水乡
　　翠梅
　　草本花常六月开祗因五出冒名梅恰如李泌逢卢杞应讶客从何处来
　　蝴蝶花【亦名射干】
　　为花为蝶两翩翩梦比防荘更契禅莫鄙开常逢夏月识阳生尚在梅前
　　鱼儿牡丹
　　赤鲤双双谁系诸又如比目戯芙蕖子充虽赠花嫔号津逮由来在贯鱼
　　水木樨
　　花与清香都似桂离离开夏弗开秋其间奥防湏深识木本刚而草本柔
　　石竹
　　花茸茸复叶芊芊竹也堪匹渭川只称【去声】矮篱斜砌下晩来风防麝香眠
　　僧鞋菊
　　苇渡横江此所遗为鞋云水付来兹还曽实地踏着否行脚僧人尔自知
　　蒲公英
　　蒲公英色黄如菊一柄惟擎一朶花三杈【去声】九英太着相【养菊者以此为髙品】野葩持此傲陶家
　　蠺豆花
　　白瓣如蛾翠叶斜蠺时豆熟荚排丫早登解救农家急应号人间第一花
　　荷花郎
　　叶岂田田花不芳谁教名冒芰荷香再思谄语虽无頼此实莲花似六郎
　　羙人蕉
　　维摩示疾问文殊剥尽蕉心内外无便以羙人赠别号亦为天女散花徒
　　蓝菊【俗名江西蓝】
　　谬差千里始毫厘菊也如何蓝靣之又曰江西来此种滑州以后合分宜
　　秋海棠
　　秋庭相暎露华新何碍春花一效颦砚北偶然咏遗迹朅思前席论文人
　　题木镂山水圗
　　临溪开别墅傍树筑髙楼峯逺无遮目云闲称【去声】举头蒲车何用至荷笠或相投莫谓长空杳心还与共悠
　　右登楼望逺
　　筞笻过石栈僮子抱琴随流水髙山处此倡【平声】彼和时虚堂消永昼髙树落轻飔六法开生靣宁称刻楮竒
　　右嚢琴访逸
　　东园观麦
　　三春雨优渥郊麦秀穗齐园麦非享帚圗借验农兮乘闲适一观厘麰蔚离离扬花出如争结实重欲垂报秋日暄烘滟露烟霭迷去嵗信已佳今年或胜之河南早燕北九分获预知【昨何煟奏豫省气候早于畿辅二麦将届收成通省计在九分以上】乡民餍防防村突香腾炊风声连先到街头面价低【每当青黄不按时旧麦价必加长兹闻豫麦丰收之信京城市麫价顿落二三文计此问麦普登场必且日减一日实为数年来所未有】益以此倍收定卜欢黔黎纵曰欢黔黎我犹缱虑思禾黍虽吐秧方当勃长【上声】时在麦兹喜晒在禾兹喜滋雨而不致霖斯为交相宜得陇复望蜀瓯窭祝豚蹄此意人尽然我亦安能辞迩日乍炎蒸令合首夏期族云盼即兴沛泽愿无稽而仍希快睛庻防两全徯
　　题徳生轩
　　天地之大徳曰生其义尝见乎羲经观麦今朝偶来憩即事玩辞真怡情万物孰不具生意就中五谷天地精苗而已秀秀将实都頼以时雨与晴粒我蒸民徳甚普老安少懐非巧营一则望获四犹逺防防敢懈祈西成
　　镜烟斋有防
　　斋临緑水镜光呈冉冉波烟风拂轻可不鉴乎鉴有术其间亦忌太分明
　　对云楼
</div>
    <div class="pagination">
<a href="御制诗集_page831.html">上一页</a><span>...</span><a href="御制诗集_page827.html">827</a><a href="御制诗集_page828.html">828</a><a href="御制诗集_page829.html">829</a><a href="御制诗集_page830.html">830</a><a href="御制诗集_page831.html">831</a><span class="current-page">832</span><a href="御制诗集_page833.html">833</a><a href="御制诗集_page834.html">834</a><a href="御制诗集_page835.html">835</a><a href="御制诗集_page836.html">836</a><a href="御制诗集_page837.html">837</a><span>...</span><a href="御制诗集_page833.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
