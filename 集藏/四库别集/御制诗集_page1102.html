<!DOCTYPE html>
<html>
<head>
    <meta charset="UTF-8">
    <title>御制诗集 - 第 1102 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1102 页/共 1326 页</h1>
    <div class="content">　　获鹿再咏
　　广东巡抚朱珪奏早稲收成八分有余诗以志慰赋得形端表正
　　阵雨
　　喜晴
　　山东巡抚玉徳防理河南巡抚吴璥各报秋禾收成分数诗以志慰
　　留京王大臣奏晴雨应时诗以志慰
　　山西巡抚蒋兆奎报秋禾收成分数湖北巡抚恵龄广西巡抚成林各报早稲收成分数诗以志慰
　　万树园令来贺之防古王公及哈萨克南掌缅甸使臣观灯火即席成什
　　中秋节叠昨嵗韵
　　清舒山馆得句
　　避暑山荘回跸至喀喇河屯行宫作
　　入古北口作
　　阅折
　　回跸至御园作
　　安徽等四省各报秋成一日并至诗以纪事题玉鹊头竹杖
　　诹吉九月初三日宣谕建储书事
　　两江总督苏凌阿奏报收成诗以志事
　　重阳日香山静宜园即事三叠壬子诗韵
　　福康安和琳等奏攻得茶它栁夯等处贼巢降苖愈众进围鸦保廊家陇平贼穴生擒贼首吴半生等大功近成得诗二律一韵
　　欢喜园三叠癸丑韵
　　香山回驻御园之作
　　夜雨
　　孟冬时享
　　太庙礼成述事是日颁朔
　　雨
　　福康安和琳奏攻围高多寨生获逆首吴半生大功告成诗以志喜
　　署陕甘总督奏承恩云南巡抚江兰各报秋收分数诗以志慰
　　偶阅旧诗本叠癸夘回思诗韵
　　雪
　　题王羲之时晴帖册
　　直总督梁肯堂山东巡抚玉徳河南巡抚景安各报得雪诗以志慰
　　随笔
　　雪雨六韵
　　冬至
　　南郊礼成述事
　　阅折
　　迩日
　　嘉平月朔开笔叠癸丑韵
　　襍言
　　夜雪
　　嘉平廿一日幸西苑觐外国诸使之作
　　咏和阗绿玉方壶
　　坤宁宫祀灶日作
　　丙辰春帖子
　　即事
　　嵗暮祫祭
　　太庙礼成述事叠乙巳诗韵
　　除夕










　　钦定四库全书
　　御制诗五集巻一
　　古今体六十四首【甲辰一】
　　甲辰元旦
　　自新由昔钦先甲践阼而今逮五辰临莅久斯益滋惧熈和值乃倍生寅穰穰茀禄崇三统济济衣冠受万人累叶防庥诚富庶所思风俗未还醇
　　元旦试笔
　　达曙声声爆竹喧皇都景物庆滋繁持盈保泰従头起课雨量晴切已论昔日谩教思老伴　【孝贤皇后与予齐年若在亦当古稀有四视元孙矣】开年且喜得元孙【曾孙奕纯完防已数年云新嵗可得元孙】如防昊眷辰重值快覩吾儿初改元【乾隆元年为丙辰计六十年归政支干正周今距归政尚十一年余亦惟日孜孜以期燕翼防承敬迓　　昊天佑命耳】
　　古稀天子承
　　天佑卌九年临万国朝肃肃予心惟主敬熈熈物意总含韶孟春朔旦肇颛顼元载四千仰帝尧【帝尧元载亦甲辰故云】嵗甲朔辰后三日丁宁民事始今朝
　　咏古铜如意
　　制古而色润晕为青绿红疑传三代上欲得七情中可识意期易并思铜者同新年祝如愿惟是在绥丰
　　题周道行嵗朝图
　　围炉献嵗聚春斋椒盏辛盘一室皆更有佳朋过畧彴任教稚子闹庭阶栁黄梅白侵寻冶画意诗情次第排所喜能传夫子志老安友信少斯怀
　　按道行诗有今朝元日试题诗之句后又识癸巳清和之初坐张氏斋头写语殊不伦唐徳宗诏谓二月为中和莭盖以二月为春之中时之和尚可乃沈徳潜讹中为清遂以二月为清和傅防割裂于词义俱无所取向尝有诗辟其谬且即以二月为清和亦与元日题诗义舛惟意取熈恬颇得老安少懐气象为可喜耳
　　降防加赈湖北陕西二省去嵗被灾州县诗以志事
　　初嵗恩纶例有施十行应否预畴咨【每年新正加恩展赈谕防俱于冬月先行降防询问被灾省分督抚俾查眀覆奏酌量加赈于新正颁发用普春祺】昨年旸雨幸时若各处溢【水】干【旱】鲜遇危【昨嵗癸夘各省雨旸时若降防询问应加恩赈者只湖北陕西两省数州县余均获有收无灾】县四濵江湖北潦【上年湖北之黄梅广济黄冈江夏四县因六月间江水盛涨滨江地畆被淹今春正赈已毕青黄不接之时民食拮据因加恩将黄梅防四县被灾八九分之极次贫军民展赈一月俾资糊口其被灾较轻地方酌借口粮籽种接济】府双近塞陕西饥【上年陕西榆林绥徳二府属秋禾歉收莭经降防加意抚恤并照乾隆二十四年之例优给赈银兹正赈已毕民食尚艰因再加恩将榆林□州懐逺府谷神木并绥徳州所属之米脂呉堡防处被灾极贫戸口展赈四个月次贫展赈两个月以资接济其灾轻地方酌借口粮籽种分别办理】虽云厥省百分一【湖北陕西加赈州县虽不过该省百分中之一然朕心轸念不忍使之向隅是以再三申谕该督抚率属实力妥办俾灾黎均沾实恵毋致一夫失所】忍向之隅忽若遗军与民同加以赈极和次各定其差载申谕令勤董率实恵穷檐俾受斯
　　题金廷标雪中三友
　　梅根与石互糢糊入雪松梢有若无红是而珠隠现碧为瓐也佩萦纡神来规矩准绳外意寓多闻直谅乎可惜斯人成古画徒珎过后自嗤吾
　　咏嘉靖雕漆福字盒
　　犹是果园旧制贻増华匠氏骋新竒细雕全冺斧刀迹巧写如赢图画披凤舞龙飞势夭矫花旉藻蒨挺葳蕤簇成福字醮坛用却忘乎嵩窃福为
　　命加赈江宁去嵗被水三县诗以志事
　　去嵗各省率有秋故少新春加赈防湖北陕西昨施恩然惟数县而已耳【上年各省多获丰收是以降防询问各督抚惟湖北之黄梅广济黄冈江夏四县陕西榆林绥徳两属于新正各加恩展赈】江宁嵗前亦问及奏称三县畧被水灾轻民不致乏食水退地涸种麦矣无庸加赈酌借种大田即可观苗薿【江宁亦曽于昨冬降防询问据萨载防奏惟上元句容丹徒三县濵江地畆被淹业经分别给赈蠲缓现在地已涸出布种二麦收成在望母庸展赈防语但该处地亩甫涸民食尚艰况新嵗跸路经临恩施宜渥因降防将上元防三县无论极次贫民俱加恩展赈两个月用昭省方行庆加恵黎元至意】否否吾更有后纶于恵宁过勿吝美况值跸路所经过宜霑渥泽令民喜三县无论极次贫率加两月赈期俾其令实恵遍闾阎吾将厯观民色起
　　上辛
　　祈谷遣皇子恭代诗以志事
　　上辛有事举
　　祈年旧恙愈微未复全恐失威仪遣恭代仍防斋戒益诚悬【本年正月初五日上辛　　祈谷因上年所患气滞旧恙微发恐登降仪莭或愆因遣皇六子永瑢恭代行礼仍于斋宫敬谨斋宿届期亲诣　　大髙殿展礼以申诚敬】受
　　厘惟问苍生计彻乐弗闻太史弦卌九载疎两亲诣【临御四十九年以来　　祈年大典无不躬亲将事惟乾隆五年以天气严寒咳初愈遣和亲王画恭代及今两次耳】肃居切切省躬愆
　　题幽兰玉屏刻甲戌所仿赵孟頫书苏东坡诗并刻张照书黄庭外景经诗以志事
　　和阗良玉制为屏并写幽兰满意馨仿赵书存当【去声】泐句【是巻为甲戌所临】读苏诗过缅砻硎【即用东坡句意】古稀不作蝇头字【向每喜作蝇头细书近以年逾古稀不复作昨秋题夷齐庙四景巻曽试为之目力仍前不资眼镜并有诗纪事】昔忆与镌外景经【内府旧存张照细书临黄庭经扇面并命钩摹刻于玉屏】三十年惟消一瞬【甲戌至今甲辰三十年矣】翰縁那复计相形【照书以楷体堪称端荘杂流丽予书虽不及照而此则仿赵行书体于董其昌防赵巻所云全类李北海者亦颇寓神防云】
　　钱选观梅图用旧作此题韵
　　一稿何妨写两姿【是画与旧有之巻盖出一稿而此更觉笔力遒劲】依然梅鹤子妻随漫嗤薪积后居上笔趣亦论神防时
　　近得此巻忆石渠中有相似者命检之则已入书贮御书房布景写情无不脗合而后得者觉笔力纸色皆胜于前且选诗前巻云月香水影亦不如后巻所云暗香疎影之穏贴而举林句因疑前巻未必非赝鼎然既已成书姑识于此以见予之不固执而赏鉴之为难也
　　伊犁马牛羊
　　伊犁马牛羊市之哈萨克初不费金钱估值以布帛布出回部供【自平定伊犁后每嵗马匹牛羊皆以绸缎布疋市之哈萨克布则新疆囘部伯克防年例所供布疋解赴伊犁为易换马牛羊之用】帛则织造织【易马绸縀令江宁江苏杭州织造等平价买丝官为织就其丈尺濶狭均照颁定程式官为稽覈俾适实用以示柔恵逺人之意】去非藕丝脆来匪骨立瘠【向以织造制办新疆所用绸縀恐希图省费不防如式防如白居易所云藕丝蛛网之弊因命该管官严行稽覈俾一例整齐运送伊犁所换哈萨克马牛羊亦皆臕壮博硕加以伊犁水草丰茂字养蕃息所发布帛与换得牲畜均资实用也】自古马市患更仆数【上声】难悉明则杨继盛唐则白居易或以直言陈防以讽歌责今胥无其弊而更得其益加以官牧塲【谓伊犁之察哈尔锡伯及厄鲁特各有官牧塲】众畜日充斥将军筹久计内地驱络绎内地复无借佳事成扞格【自古邉疆市马如唐白居易有隂山道之讽明杨继盛有罢马市之諌今则不特无其弊而更得其利且伊犁官牧塲牲畜蕃滋昨伊犁将军伊勒图请酌拨马三千五百匹牛五千只解送乌噜木齐拨用而乌噜木齐都统眀亮又转送甘肃以致总督李侍尧复以内地无需请酌留该处口外官屯分派拨补如有余剰马匹再行赶送肃州等语奏请是今之易换马匹转以内地之有余而成扞格因谕令该督等酌量分拨妥为安顿毋相推诿并饬军机大臣详议将马匹照李侍尧所奏运赴甘肃拨补营额其牛只酌令乌噜木齐一带及安西玉门炖煌各州县给与种地民人减价承买嗣后马匹牛只于贸易时除酌量彼处应用数目酌留外其余并令该处兵民以布疋防物派官监视公平贸易并传询李侍尧従前拨补緑营马匹统计莭省马价银若干此后应否照此办理之处令其详悉覆奏】然予静思之一利一弊匿与其如古失何似收今得
　　题赵黻江山万里图
　　万里长图一气扶滥觞西蜀委东呉晦眀天地难形状出没江山乍有无钱【维善】防张【宁】书率疑案赵【黻】名陆【树声】咏混真符眼前纸绢犹不辨纪载由来半是诬
　　按是图欵署京口赵黻作纸本长三丈余所画烟云风雨倐忽变态真得万里江天之景洵名迹也巻后有钱维善张宁陆树声诸人题防其中疑窦颇多如钱维善张宁防皆明言宋京口赵黻画而张防后又云不遇达人致毁去其姓氏其所毁者将指钱维善防内之展武某家耶抑指赵黻题款耶如云鉴蔵之展武某家其有无何足轻重古来名迹割去题防者甚多奚独此一人耶若指赵黻则其款固存未毁岂后人补为者耶又陆树声诗云谁将东绢写成图此巻直系纸本万目共睹又眀言是赵黻画而云谁或知款为后人伪作耶此巻旧入石渠寳笈编辑时未经检防及此兹防余复加展阅见其笔墨精妙因为题句并辨其讹附识如右以石渠继鉴寳证之石渠寳笈书已录入四库全书则姑仍其旧云
　　斋宫即事
　　昨年夏至
　　北郊祭今嵗上辛
　　祈谷禋都以微疴阙躬诣【昨嵗夏至　　北郊以气滞旧疾偶作未克躬亲将事今嵗上辛　　祈谷复因前恙微发均遣皇子恭代仍扵斋宫斋戒至期诣　　大髙殿行礼】是因深疚切心寅虽非耄耋逮望八敢不起居慎养身粘壁吟题闲厯读犹希归政重【去声】逢辰【乾隆元年为丙辰今嵗在甲辰距丙辰归政之期尚十一年】
　　咏如意
</div>
    <div class="pagination">
<a href="御制诗集_page1101.html">上一页</a><span>...</span><a href="御制诗集_page1097.html">1097</a><a href="御制诗集_page1098.html">1098</a><a href="御制诗集_page1099.html">1099</a><a href="御制诗集_page1100.html">1100</a><a href="御制诗集_page1101.html">1101</a><span class="current-page">1102</span><a href="御制诗集_page1103.html">1103</a><a href="御制诗集_page1104.html">1104</a><a href="御制诗集_page1105.html">1105</a><a href="御制诗集_page1106.html">1106</a><a href="御制诗集_page1107.html">1107</a><span>...</span><a href="御制诗集_page1103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
