<!DOCTYPE html>
<html>
<head>
    <meta charset="UTF-8">
    <title>御制诗集 - 第 611 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 611 页/共 1326 页</h1>
    <div class="content">　　宋人柳隂髙士
　　栁隂髙士若为髙放浪形骸意自豪设问伊人何姓氏于唐为李晋为陶
　　题文征眀千岩竞委图
　　二老乔柯下髙谈畅逺眸蔚岩秀相竞落瀑响如浮作辍三嵗【征明自跋云此图初仅得一树自戊申至庚戌屡作屡辍歴三嵗朔始成】精神入九秋似兹费日力亦自足风流
　　上元前夕奉
　　皇太后观镫火
　　七畨节夕始今夕【上元节自十三日为始张灯火过燕九始收凡七日】至养无文亦备文元祐张镫率成例开元聴政尚惟勤西楼又喜观金炬东壁先升碾碧旻庆益繁滋
　　年益茂永承
　　任膝永欣欣
　　题邹一桂双清图
　　黄是真黄白真白花中难老有神仙淮南招致诚何谓那识自然验不然
　　题寒江独钓玉韘
　　追琢精球借玉人栁州诗意独传神抨一发中【去声】祁鹿也似竿头得巨鳞
　　上元前夕曲宴宗亲
　　上元前夕典宜仍瓞绵緜百世征和气一堂共聴乐丽华千树待燃镫相于且慢颂清宴切已惟殷勉继绳璆玉和阗琢成器以供节醼或犹应
　　上元镫词八首
　　升平时世载阳春
　　万嵗承欢镫事陈成例虽然祗行旧排当颇觉逐増新通闰今年长去年十三回里首回圆丰隆借助纎阿景不遣微云防碧天
　　春回十日蓲阳敷步渡平湖氷已酥氷彻镫光镫映月广寒界里夜逰娱
　　习习风常傍晩收春台烟火对西楼幻成幻灭幻无定世界三千似此不
　　光眀杯照圆明镜仁夀镜呈献
　　夀圗我亦心殷返淳朴顺时遵
　　养岂宜无
　　望雪经冬又入春镫前那觉展眉颦何当一夜同云布明看西山积素皴
　　元宵闻说乐同民赵北燕南屡见真却以过时将示俭不教烟火待瀛津【前此四举南巡掖　　辇行庆适届上元所至聴有司设镫火以酬令节今嵗仲春杪始往天津阅视河隄恐地方官仍陈火戯预有防禁之】
　　嵗嵗镫词八首看写懐讵曰逞文澜韩昌黎忆传芳轨祗有陈言务去难
　　上元后一日小宴廷臣得诗二首
　　股肱任重要情聨赐典应开翼节筵诗句岂殊鹿鸣咏乐音一例角招宣盆扶唐卉芳才吐笼贮春虫动以蜎虽是元宵昨刚过方当皓魄正轮圎【是月十六日始望月轮正圆也】庆节熙春设醴醪两行接席总仙曹谩言三嵗连逢稔已是经冬亟望膏屏尚未收翦防燕镫须待看冠山鼇晚来空宇鱼鳞起雪霈庶防慰盼劳
　　微雪【正月十七日】
　　问夜达晨隂间【去声】晴辰牌报始洒飞霙刚看鹤毳纷来宻旋惜乌轮渐放晶防树那欣花乍吐铺街又觉寸难成情知举趾时堪待泽欲先霑意益怦
　　题和阗玉观泉图
　　崖巅袖手观喷沫景异香鑪挂练涛却讶不曽投石激倒流跃并古松髙
　　文征眀买鱼沽酒
　　船唇渔父提鱼卖桥首奚童沽酒回鑪火正红宜对雪较量陶党底为哉
　　夜雪
　　傍晚云复浓入夕微霰坠讵贪镫景美深企
　　天膏遂霈乎犹未定切切更廑意甲夜乃宻飘乙夜垂优穊至丙夜少间幸丁夜仍继披衾问戊夜对已二寸积诘旦忙起观如言诚则未诘以何伪报云并消融【言】京兆晓奏陈所称亦一致故知縁慰予然予岂易慰较去冬泽渥实新年上瑞旦明又大落漫漫畅纷懿庶防此畨【去声】佳额手希
　　鸿赐
　　题周玉璧
　　围好琢嘉谷芝纹外绕之制虽非子执器则实周遗古气如可挹土华常自披寸隂珍是竞兴嗣谠言垂
　　仇英雪夜放舟图
　　雪溪破夜放轻船危坐寒篷耸两肩应是前湾寻句去小鬟磨墨待题笺
　　复雪【正月十八日】
　　自辰还至未既宻亦时踈即即皑皑矣瀌瀌奕奕如双眸望无负三寸积仍余始慰筹农愿园林景起予
　　御园雪景
　　希泽元宵刻廑懐今朝始识御园佳山如失色烟蔵宻树不论名花放皆落地春融润霑砌铺池气暖涷酥涯惬心消得聊揽景防笔因之应律谐
　　养素书屋
　　朴屋无华饰洒然称【去声】夙心琴樽亦弗借书史每堪寻闲到斯小憩兴来或畅吟凭聊揽结积素正弥林
　　虚明室
　　闻之濂溪云静惟虚则明无欲静始虚学圣有要程通书二十章此义标实精是室顔是额讵因揽景名触目当防心防心在返诚可知无极真可悉仪象情更为注其防曰深玩力行
　　再题抱朴草堂
　　洁治数间屋匪华以朴胜曲篱堂后围横溪阶下映插架富芸编汲古颐神性清暇偶憩坐明几亦净惜隂意有永体物心无竞绮镫方在楹微觉弗相称
　　洗心室
　　籞园偶尔学衡茅佳致还同安乐巢防暇洗心退蔵宻便因洁静玩羲爻
　　扫雪
　　扫雪必行赏仆儓早之未成分寸际那可饰装为今日素真积培林泽倍滋
　　天恩诚赐我分恵亦其宜
　　唐寅雪山行旅圗
　　肩担驱车来往频雪风冷逼客途身阇黎闭户无多事坐看劳劳名利人
　　燕九镫词
　　行春底事不欣然望雪元宵望眼穿婪尾却増无限喜率縁滕六燕丘仙
　　借助月光有雪光善哉说法是灯王可知离即色空际皓魄升迟正不妨
　　一防荧荧一缕烟千丛万簇片时燃纷纷鹤毳翔鼇焰防防金花洒玉田
　　相辉镫雪句宜酬一例眀朝节事收勤政【殿名】日临勤庶政敢因后乐忘先忧
　　题五代人雪霁捕鱼图叠旧作韵
　　三冬曽未品三清【每遇佳雪必收取烹三清茶】上元镫下希琼霙何期节过咏甘雪砚池春暖消花凌即景圗书得恱目是谁粉本蓝出青东湾西浦船杂集生计各有罾蓬头椎髻妇子聚力虽共作心无营大鱼换钱供衣米小鲜佐酒泥鑪烹浮家泛宅自无系那愁白帖官租増作者阙名具深意虑同皮陆垂虚声子美有句意好【去声】生同然先得弗更评两题拖尾恐防或割去遂教乗兴图中与写成【拖尾纸色润质古曽书已已题赵干江行初雪图以当题识丙子又叠韵题本圗亦书于后兹扵元宵后二日甘霙竟夕御园池沼含清不减渔村雪景是图适在案头复叠旧韵题之圗中纸故佳且多隙地录以补空兴寄尤深】
　　偶兴
　　惟人既有心有心则有意有意必有愿以兹生万事贫者所愿富贱者所愿贵少愿至难老老愿恒在世矫情胥舍斯又愿其名遂世间法如是谁免因累即彼出世间亦岂大有异庸者且勿论贤者苦更备缁流愿成佛黄愿登仙位前途信难臻故步早失自仙佛非我分富贵我极至愿应鲜弗成而更有艰致冬雪与春雨夏时及秋霁先期忧已豫后获乐敢肆设曰可概蠲将见悔吝继大凡求诸人十或得三四而况求诸
　　天得否安可必【叶】率笔写心防直语忘伦次
　　赋得西山入画
　　积素西山好分明画披送来寒料峭展出白参差幻逺忽成近増髙亦益卑东风吹不去晓日照犹滋曭朗浮林表深沈防巘基瑶台花作月昆圃玉为陂摠以因心慰才能触目怡问谁传粉本知定是王维
　　题和阗玉鹰摷雀韘
　　一雀鹰摷【平声】一避蔵古松轇轕色苍苍可同射鹿发疾更廑敺林寓意长
　　春来口号
　　有景呈前有兴投八义底用费防捜春来试看百昌富岂是东皇逐物酬
　　文征明泉石清音即用其韵
　　对坐谁分宾与主剧谈却喜老松隂石泉激越音偏好不借调弦更抚琴
　　长春书屋四事四声诗
　　读书【平声】
　　清闲何为消明牕芸编陈耽书诚前縁怡情谐常因千秋扵焉观分隂良堪珍汤盘铭曽言予惟期其新
　　橅帖【平上声】
　　临池懐前贤抚古允我喜虽常希顔筋那有省可髓孜孜勤悬针草草哂累纸佳言思公权引以辅善理
　　焚香【平去声】
　　匡牀双金猊焕灿护兽炭氲氲檀芬烧霭霭蕙篆散褰帷薫心源对座净鼻观无然安清供问政毖缔案
　　烹茗【平入声】
　　筠鑪江南来恰合设白屋烹煎松风鸣活泼雪色漉竒吟输唐卢佚乐学复陆擎杯方无言魄月防緑竹
　　养和室
　　啬神非吾希种秫非吾怡发而皆中节闻之吾子思是必有所养其和匪矜持不为内欲扰不为外物移如元首万善如春冠四时冲融去安排位育庶可防
　　抱朴草堂口号
　　笔砚精良乐一时便教抒兴与摛词草堂抱朴名相称【去声】所愧还淳身先【去声】之
　　养素书屋
　　平生喜读书处处有书屋取义各安名居稽与澡浴岂必借林泉亦非称花木逰心竹素园涵养于斯淑神怡兴偶触防笔咏亦属
　　虚眀室
　　糊牕置大食玻瓈内外虚明朗照披讵谓无端便揽景存心吾亦愿如斯
　　山东巡抚崔应阶奏报得雪诗以志庆
　　冬雪青齐获披章早慰心同时欣并及【京师扵十七十八两日昼夜聨绵逺近普被适东抚奏到济南亦于正月十七日得雪计及七寸广润数府】将尺泽尤深黄壤塞蝗户绿田滋麦针
　　天恩真广被庆矣志弥钦
　　沈周抱琴图即用其韵
　　溪壑幽人氷雪顔横琴膝上坐萧闲底须抚作水仙操调在清泉白石间
　　新春万夀山
</div>
    <div class="pagination">
<a href="御制诗集_page610.html">上一页</a><span>...</span><a href="御制诗集_page606.html">606</a><a href="御制诗集_page607.html">607</a><a href="御制诗集_page608.html">608</a><a href="御制诗集_page609.html">609</a><a href="御制诗集_page610.html">610</a><span class="current-page">611</span><a href="御制诗集_page612.html">612</a><a href="御制诗集_page613.html">613</a><a href="御制诗集_page614.html">614</a><a href="御制诗集_page615.html">615</a><a href="御制诗集_page616.html">616</a><span>...</span><a href="御制诗集_page612.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
