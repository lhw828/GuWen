<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 33 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 33 页/共 296 页</h1>
    <div class="content">　　行散到古院翛然遇真师落日澹眉宇清霜踈鬂丝饭温初煮石丹冷旧封泥嗒坐浑无语蝉声秋树枝
　　暮秋
　　十日不启戸秋容老自催雨虫寒上壁风叶夜侵苔药褁收仍展砧声去复来乾坤空濶意不为庾生哀
　　十六夜月不寐
　　瑶镜破踈枝西风敞夕帷流光岂不惜圆景渐成亏脉脉凭谁语娟娟静自窥故乡俱一防含意暂教迟
　　十七夜月独坐
　　有恨光难满多愁挂却迟凄凉洞庭树迢递上林枝故苑空机杼深宫罢履綦鴈风团白露愁杀独栖时
　　送王佥事先生罢官归
　　毋惊送君出直道迩难任讵是无知己翻然谐素心浮云看逝鸟幽谷冩鸣琴亦有临岐泪苍生望转深
　　其二
　　清秋怆行役况子罢官归落日芬兰佩西风凉芰衣迟迟为帝里欵欵向亲闱更薄湘累怨孤臣托罪微
　　奉寄华学士先生
　　共识承恩日为郎典石渠未须论失马已是遂焚鱼小径频回驾青山独著书无言同咄咄有梦亦蘧蘧
　　其二
　　轩冕岂不羡难膺千载躯独防成逺志新论拟潜夫世路知相左吾师亦太迂野鸥今不忌随意钓江湖
　　其三
　　自爱青山地毋嗟上苑枝我方占世道天欲重公诗往事浮云逝生涯流水知独惭门下客凄防马融帷
　　元日日有食之雨不见
　　日蚀王正朔千山一雨防人间今不见天上岂应同汉署惭宣疏【鲍宣有元旦日蚀疏】尧都想羿弓向来闻左史曽纪善言功
　　春日过李三于鳞小饮适谢茂秦至有懐伯承明府
　　乗兴欵柴扉相逢骑马归待予初下榻对尔欲忘机好客语中至情人书后稀悠然念离合徙倚度斜晖
　　有懐伯承因荅于鳞
　　自闻仙令去春雪下江闗予以友生感君其伯仲间援琴对素月流思共髙山頼有投珠意索居时解顔
　　荅赠于鳞
　　歴下多奇士夫君无忝之身应李白后书是伏生遗古调名堪小穷探已亦疑书来重嘘借吾更爱吾诗
　　玩小池金鱼
　　寂尔空庭步悠然凉意新倒池明緑树惊藻爱朱鳞聚沫縁窥食穿深欲避人不知濠上乐鱼我竟谁真
　　乍雨
　　细雨留髙树轻寒过小池剧怜初夏节却似晩秋时披荇鱼知乐凭轩鸟暗窥萧疎故园思徐步欲何之
　　雨后登白云楼
　　乗暇独登楼卷帘清逺眸无堪望中意翻益醉余愁云合山常暝烟轻雨乍收行藏吾自识曲枕信悠悠
　　闻大同周将军物故
　　絶塞犹骁骑中原失虎臣空余褁革志无复据鞍身动地千门哭悲风万马尘将星知未陨天子重推轮
　　其二
　　沙海长城断单于秋意深转愁新将令难识旧军心赤羽时传警黄金不可寻冯唐抚髀对今古泪沾襟
　　晓行西山从间道发即景有作
　　中逵暂改辙髙眺对苍然晓径松花合秋林枫叶鲜穿蹄出穴兎薄眦护巢鸢隠隠闻笳鼓无何蓟北天
　　送刘戸部之南都引盐
　　再徙司农秩仍分使者衣秋深槲叶冷江濶锦帆飞日夜军声急东南地力微汉家盐防议待尔叩宸扉
　　赠汪生防辽左
　　壮志羞弹铗生涯问曵裾帝城不可住边塞复何如古戍霜侵早交河月满初秋笳吹又急容易鬓毛踈
　　防天宁寺
　　褰裳春出郭扶病强招寻自是尘中侣同皈静者心城阴催落日野色断髙岑何事诸天界能令离思深
　　送人之漳州驿丞
　　一官初拜魏匹马逺投漳海色家家雨寒梅树树霜云中下飞传天际出余皇赋就多蛮语能无忆故乡
　　寒食前三日出郊外遇雪有作
　　气候今年晩燕山雪片飞可怜近寒食犹未授春衣半吐花如落能歌莺尚稀长懐浴沂伴日暮咏而归
　　髙邮遇同年龚生舟次醉成
　　握手语未毕呼童且列筵停杯坐秋色看棹下江烟汝狎严城漏吾躭据榻眠不知何所道小别是经年
　　送王亮焘下第
　　北风吹马鬛寒色满貂裘以我未能去逢君不可留乱砧淮浦夜孤戍蓟门秋为有幽芳在何须叹薄防
　　均美兄之分冝丞取道归里
　　河壖置别筵把袂未能捐落日边烽出孤星海树悬干戈淹嵗月舟楫任风烟直有连枝泪畴吟春树篇
　　其二
　　今日悟归计秋风空羡人尔同彭泽宰况展柴桑轮鸟雀稻禾熟云霞橘柚新倘怜缨组弟非为罢官贫夏夕谢山人冯戸曹朱驾部伯隣峻伯于鳞三比部见过分韵得天字时谢将有行期
　　门巷髙轩过琴尊别思悬明珠动深夜白雪破炎天浊酒能中圣狂歌竞谪仙还欣竹林赏西傍禁城偏
　　过姚园作
　　姚园聊属我吴客自为羣白水秋先得青山雨不分藻飜鱼意乐竹静鸟声闻谈笑淹归马冲泥恋夕曛
　　张中贵谈武庙时事有感
　　老病张中贵曽陪内教塲五营徴介士六部选名倡白马平阳月雕戈青海霜怕归长信谒语语是先皇
　　初秋夜坐有感示于鳞
　　不寐宵声发孤吟秋色来闗城羽林骑钟鼓栢梁台世事文章逺乡心战伐催长安李生在犹可对衔杯
　　陵祀
　　松楸何不极复道见行宫剑佩千官月桥陵万马风地回山尽拱云合树俱雄白首先朝事伤心涕泪中
　　其二
　　回合宫墙出分趍礼数同夜归千嶂里春度百花中列宿俱垂野洪涛并在空出防神意肃石马自鸣风
　　荅友
　　颖考元工俗来讥阮氏狂诗何预成败酒颇碍行藏雄白元难守雌黄未易当先生但吟醉荅尔意茫茫
　　其二
　　稍为躭诗酒都忘世路难诗凭千古在酒放一身寛湿束豪雄小途深礼数安那能事斯语便欲弃微官春日同于鳞茂秦集韦寺水亭分韵得重字
　　偶成春服始挟侣问幽踪芳草近寒食空林闻午钟惊波双鸟出迷路一僧逢欲竟名园者停杯感慨重
　　简茂秦
　　飘梗真难系垂杨未可攀君名去留外吾道是非间且白人前眼凭苍客后顔萧然一长揖诗句满春山
　　过秋曹后懐棘寺旧欢寄谢诸丈人
　　棘寺饶期集怜予齿最卑暮云催握醑秋雨聴弹碁攀附多先逹风流并我师不堪今咫尺相望即天涯
　　其二
　　兴爱提壶语归从欵段催落花风后迳芳树雨中杯禄薄存交谊官闲见吏才未愁西省隔折简即能来
　　其三
　　忆尔郫筒酒来从蜀客船开尊须尽日促席解忘年懒即隗俄坐酣仍鼓跌眠只今云省夜茶椀对残编
　　闻卢生将出狱志喜
　　闻道防梁狱斯人实可悲红顔翻自累白璧转堪疑失意乾坤小孤踪雨露迟向来吹黍律开落竟由谁
　　其二
　　骨立卢生在羣销好自支膏焚独明日灰暖再然时鹦鹉元惊众鹪鹩未穏枝江湖去仍广勺水借恩私【生业已荡尽故云】
　　其三
　　此际狱中剑曽逢雷令非提携终奋迅拂拭有光辉一旦雄心托千年国士稀凭将报恩用不作化龙飞【谓陆令也】
　　送僧之楚
　　西来为传法南下岂离羣夜梵神鱼响秋空法鴈闻浮杯洞庭月飞锡衡山云若向黄梅去心香一寄焚
　　憩慈寺空上人房
　　下马叩空门逢僧礼白云为心一萧散别路自尘氛犬避昙花席鼯飡贝叶文大都论佛性难作有无分
　　许解元悼妾
　　带有同心在丝将续命迟泪偷埋玉地心折赐珠时解幌风从入钩帘月自垂安仁故亡恙不那鬂成丝
　　其二
　　天上仙期迫人间别恨深吹箫不同去步幄杳难寻入梦惊纎玉闻香剰郁金都将可怜意留作断肠吟
　　其三
　　十五绣鸳鸯妆成赠阮郎蛾眉西岭月鸾镜九秋霜小雨流苏暗阑风锦簟凉欲从天外覔谁遣返魂香
　　其四
　　云鬟白玉酥人道胜罗敷所念前鱼泣宁知别鹤孤同心悮防防如意妬瑚往日西陵栢萧萧长夜徂
　　夏日小理花榭漫兴
　　谢客冠长解抛书酒渐亲陋甘为圃问拙忆灌园人引瀑全冝暑栽花已过春忽惊揺落思高栁暮蝉新
　　其二
</div>
    <div class="pagination">
<a href="弇州四部稿_page32.html">上一页</a><span>...</span><a href="弇州四部稿_page28.html">28</a><a href="弇州四部稿_page29.html">29</a><a href="弇州四部稿_page30.html">30</a><a href="弇州四部稿_page31.html">31</a><a href="弇州四部稿_page32.html">32</a><span class="current-page">33</span><a href="弇州四部稿_page34.html">34</a><a href="弇州四部稿_page35.html">35</a><a href="弇州四部稿_page36.html">36</a><a href="弇州四部稿_page37.html">37</a><a href="弇州四部稿_page38.html">38</a><span>...</span><a href="弇州四部稿_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
