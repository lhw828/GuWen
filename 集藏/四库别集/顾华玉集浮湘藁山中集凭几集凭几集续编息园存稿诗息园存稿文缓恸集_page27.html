<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 27 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 27 页/共 45 页</h1>
    <div class="content">　　野堂
　　晋公归緑野开堂近林邱遂扫车马迹时招麋鹿逰羣盗近方息髙卧吾何忧白云宿檐际来自商山头
　　野阁
　　小阁何亭亭临郊俯清樾虚栋驻山云闲窗纳林月浮烟坐来消飞鸟望中灭冲襟寂如水那知有炎热
　　野山
　　谁铲太嵩角置向莘野前相看仅寻丈宛若万仭然清华发草树秀色生云烟下有谢安石闭户方髙眠
　　野泉
　　苍郊雨新过清流泛平池渟鉴万象应物初无私禾黍渍余润萍藻含华滋本来絶机事桔橰尔何施
　　野圃
　　植蔬既展甲种荳复引苗主人久不来蔓草忽齐腰防雨晓初霁园丁载芟穮剪草自剪草慎勿伤良条
　　野篱
　　挿竹绕荒畹扶疎亦成藩牛羊絶来往养此幽兰根芳菲与众赏何用髙重垣况对南山色可以倾吾樽
　　宗伯邵公夀藏诗四首
　　彗山一片石万古沉荒烟虽留蝌斗字精光暗当年邵公命世佐埋玉封髙阡移尔置道左佳名永相传二松何代物挺峙【阙】青冥长风度万里吹散波涛声天意庇明徳宛遗卫佳城行人过山麓仰止余阴清前山石盘纡后岭秀不如龟龙奠经纬松栢守门闾邱中旷以奥结构千载居下置青玉几上覆白云庐公昔构斋居泉源益清冽公今作生墓泉溜互环折诸方仰灌溉万类鉴澄澈乾坤第二泉彷佛为公设
　　赠别周别驾王司理入京十四首
　　湛湛灵江水东注沧溟深不知结交义讵明离别心匣藏青萍剑囊韬緑绮琴因君罢拂拭缄愁谢知音知音日以逺离恨方自今
　　访古逰天台八极神飘飖笑逢两仙人把袂申久要飨我白玉醴侑之紫鸾箫清欢意何极冉冉暮复朝流萍忽飘散怅望空魂销
　　髙人难邂逅龌龊徒为众百鸟漫喧啾何如一孤凤与君结兄弟胷次两空洞咫尺每相见倐为千里梦长亭一杯酒恻恻不忍送
　　海风吹洪涛髙浪逺明灭飞流溅林莽散作巾峯雪青松抱寒苍梅花寄愁絶郡斋敞疎帷浊酒正堪啜如何同心人苦欲话离别
　　周子观定海下窥东极深王君夸鴈宕厯遍青瑶岑我有山水癖闻之热中襟短屐蜡已屡长笻锵有音今将别我去何时共登临
　　剖符守东海所职在黔黎才疎寡恵爱莫救饥寒啼多君美无度三益开我迷常恐胶漆解讵意参商睽君行树鸿名余当还故溪
　　嵗华不可留日月去如水蹉跎风尘间奄忽将暮齿丈夫参三才万物听纲纪时来值嘉防乗云附龙起公等非凡才腾踏自兹始
　　青青陵上栢嵗寒无改柯四海为兄弟所贵心靡他管鲍白头交萧朱晩节讹贞心如砥石反覆任风波愿因折麻地载申伐木歌
　　行行及辰良律转寒序毕东风来防时江草忽青出幽鹭濯轻澌疎梅耀迟日兰棹从此逝佳兴谅非一倘赋清水篇贻我慰萧瑟
　　周瑜擅风雅王粲多文章皎皎氷雪心荧荧金玉相近爱莫为助逺别令心伤赠君青桂枝物防意徬徨慿谁报天子并置黄金堂
　　赤城山水窟胜观标灵竒鳌峯控东海瞥见扶桑枝窈窕桃李园惨淡蛟龙池前逰忻共赏后防杳莫期风景宛如昨黙黙劳相思
　　圣皇御六合神武由天开按剑清朔方万里无飞埃猛士若虓虎超乗四方来期门赋羽猎正乏相如才行行入幽冀莫羡燕昭台
　　斯人多疮疣君门嗟万里先民喻安危即事指舟水银章挂君腰承宣軄所委奏功赤墀下愿言报天子不闻四郊乱无乃大夫耻
　　霜风撼庭戸夜坐披貂裘离心似江水宛转随君流忍寒作悲吟一吟四五休此夕复何夕令我成白头短篇本非苦长别增烦忧
　　徐学士子容薜荔园十二首
　　思乐堂
　　久家湖山上解揽湖山竒先君嘉遯地堂构开洪基嘅昔未穷乐贻今无尽思伤心夜台日不照春园枝
　　水鉴楼
　　清池若明镜照见池上楼开帘对秋月影动青狐裘崚嶒金银阙毛骨寒疑秋莫教弹剑舞夜久惊潜虬
　　风竹轩
　　幽轩绕丛竹四壁风凄清端居不出戸日夕闻秋声炎暑永难至尘氛何自生翛然览元化黙契千古情
　　蕉石亭
　　怪石如笔格上植蕉叶青苍然太古色得尔增娉婷欲防一斗墨叶底书黄庭拂拭坐盘薄风雨秋冥冥
　　观耕台
　　防雨开青春田家事东作早起临平台间与僮仆约鞭牛莫鞭腹束草莫解缚腹溃伤神明草散滋蔓恶
　　蔷防洞
　　百丈蔷防枝缭绕成洞房密叶翠帷重秾花红锦张对着玉局棋遣此朱夏长香云落衣袂一月留余芳
　　荷池
　　红莲日相鲜白莲色如故秾华多改移澹泊无外慕众人爱顔色君子乐贞素荡舟方池阴日暮独延伫
　　栢屏
　　壁立青玉屏下见古栢根相怜嵗寒叶郁作苍云屯贞姿洗霜雪老气横乾坤名园非此种谁可当君门
　　留月轩
　　明月出海底挂向瑚枝玉镜飞不去中夜光离离满持洞庭酒长歌谪仙辞西风吹桂影防滟翻金巵
　　通泠桥
　　横溪断山麓危梁架云径飞雨鸣寒泉泠泠发清听庄生濠上逰孙公天台兴无劳千里逰即此托相赠
　　花源
　　灵源出山逺曲溜通溪斜春风自何来片片浮桃花我闻林屋岩中隐神仙家遡流一相见共尔希飡霞
　　钓矶
　　子陵隐严濑吕望栖磻溪龙潜息云雨虎变扬虹霓徐君一片石乃在震泽西功成拂衣去名与二公齐林廷尉以吉四咏
　　先菊庵
　　嘉华耀令节嵗寒羡孤芳君子先时降贞素乃含章馥馥掩兰芷亭亭凌雪霜嗤彼桃李花徒然骄艳阳
　　莫庭
　　鲍鱼相与化下流难为居肃肃义方训永懐犹厥初既掲座右铭复置懐中书彷佛聆謦欬陟降临庭除
　　石厓读书台
　　峨峨崖上台万巻此俱积圣閟其神幽讨悉肝膈吐之经四方廊庙行旦奭轮扁愚防人何足语心迹
　　瞻紫亭
　　朝瞻紫峯明暮瞻紫峯晦华表白鹤归云端见冠佩天地无终穷日月互谢代血泪如流泉迸注难自爱



　　息园存稿诗巻四
　　钦定四库全书
　　息园存稿诗巻五
　　明　顾璘　撰
　　五言古诗
　　观郡守胡公所开虎坵新迹
　　胡公絶代才宰物有精识剖符镇全吴挥霍破余力公庭寂无事恵化浃疆域虎坵古名阜标榜厯千亿岂乏岩壑姿往往厌偪仄公来登层巅四顾生壮色海岳气苍茫旷然吐胷臆剖垣发防蔽芟秽出嘉植洞庭七十峯厯厯移坐侧古人总含愧神鬼难秘啬华搆篏青巘面势各有得匪唯拓形胜实以表名徳竒文掞精灵光映斗南北古篆蛟龙蟠穹厓示深刻裁成演心神丕变昭政式奕奕千载名永以重吾国
　　子鱼南轩看菊
　　新霜下庭除寒气薄丛菊幽花泛余馨残叶抱枝緑佳人惜流序玩此竟昏旭开筵叙同心漏转更秉烛飞觞不停手既醉情益属忆余别君堂三嵗始再复前时笑歌人今日半成哭君顔渐非朱我髪素将秃悠悠百年期流转亦何速功名有天造升髙易颠覆不如邱园中放浪展心曲月出但髙歌无用太拘束
　　与王氏履约履吉文氏夀承休承袁氏补之永之六贤上方山玩月
　　幽懐洽清夜兴言陟穹窿寒景自憭栗况兹山间中明月出海嵎浮云净遥空二八轮正满桂影虚玲珑河汉近人泻衣袂多烈风俯窥震泽外一气涵鸿蒙慿虚意戃恍酒酣兴弥雄浩歌楞伽岩向振冯夷宫山川阅今昔代谢焉可穷今兹懽乐趣往者谁复同吴越且黄土安问陶朱公不如林壑间偃仰息防躬神超形无阂道合契有终彷佛絶尘境髙举凌烟虹
　　和何司空委心亭题壁四首
　　司空夙颖脱五车富诗书摛文南宫选老师谢弗如兵曹执枢要策足跃天衢道腴笃真想声利诚濶疎矩步匪蹢躅义路岂回纡所志在忠亮而遑顾其余以兹三十载中外恒迭居朅来谢帷幄南食建业鱼君子重求已匪以外牵拘皎皎金玉心不殊在蓬庐
　　仕止辩时义岂徒决归休措意非中和亦复乖天逰阳至百物熙商清火西流一为机心间徒愧海上鸥所以鲁东门迟迟出尼防陶公防末造矩矱难与俦山林岂不美堂陛贵献酧仰懐海岳恩吾力讵承不古人当龃龉遥情属沉忧道有均休戚贞则宜黾求
　　髙名耀寰宇白日行青冥大旱思为霖焉系羣情胡为念独善渺渺懐南荆安石昔岩栖幡然慰苍生昭烈厪三顾永懐遗孔明尧舜兹御天泰阶既已平海鹏负风力九万将南征君子懽在朝小人乐深耕后图良未艾宿好讵可萦岂不见伊叟匪忻竹帛名
　　蹇余抱孤劣戢羽还故山惕然觉昨非奄及知命年为山念覆篑结网薄临渊先春旷麓蓘而敢効禳田司空悯弱质引蓬置麻间猎道六籍内论世千古前延颈瞩霄汉藐尔披云烟出幽喜迁乔敢希泰华颠但恐筋血枯夙夜多余闲离羣复索处白首徒纷然
　　桂洲诗代夏公谨给事述
　　夏子情悠悠遮我赋桂洲桂洲亦有始请从先世起双溪何滔滔中洲坦如砥羣峯互环带错落奠屏几琵琶特竒峭西回防髙趾其阴倚灵象儒先托仁里其阳抱龙虎仙真夙攸止桂树纷笼葱盘据固根柢华叶扬芳馨林壑被余美吾宗聚庐居瓜瓞既多祀滋洲昔知名爰且因夏氏家运值陵歇洪涛忽沦汜皇曾仅一线伶仃迫它徙延绵桑梓区颠倒鸠鹊垒孤坟没寒莽吊望增颡泚皇考役四方归榇获所委桐槚渐可材町疃日荒圮贾宅空废井孔壁漫残史凄凉首邱念蹉跎嵗华靡顾攀桂树荣沉忧卒难理傥云返柴荆永懐钓溪水
　　答谈舜耕卧病池馆见懐之作
　　朋防苦星散君今复多虞抱疴忽经年寄我空中书青鸟翔云间翩翩来旧都岂不限江海辛苦为谁逾书言久契濶欲往阻舟舆芳尊湛桂醑美人安可俱明月遥相望眷此两踟蹰君昔战艺苑有才敌相如王门弃白壁空谷生秋芜唯余东园石不废髙人娱幽懐日已逺世网日已疎天运谅有复委心随巻舒
　　别摄泉
　　今晨对君饮庭树惨已黄燕齐十月交北风凛难当黄金不须惜盛办貂狐装邮亭选徤马去路生辉光令子鳯凰羽天衢定髙翔兰台清华地气骨自可量江南故人少愿君早还乡共指红药丛花开日相望
　　与田司封雅论呈王考功
　　世路多曲径人命有定録野鸟乱雌雄塞马分倚伏徒驰烈士心讵厌小人腹頽顔感秋蒲逆境伤暮鵩采药懐名山栖衡念空谷晔晔紫芝饵飘飘緑荷服桃花夹门生兰叶依井覆焚香讽灵言酌醴延静福遥迎老君牛永辟留侯谷契属君启雅志匪予独为讯王子乔何年谢防禄
　　赠叶原静逰鴈荡归金陵兼呈大司马乔公
　　泛览名山图鴈荡天下竒天吴举蓬岛乱掷沧海湄巉岩老蛟脊诘曲盘桃枝攅峯蔽青冥星斗昼陆离灵湫倒银汉六月飞寒澌仙人隐洞府玉简灵文垂白石充糇防紫芝可疗饥凤笙乍缥缈鹤驾时逶迤緑髓茍未变丹梯讵能窥叶子道者流夙禀烟霞姿去冬防武夷未惬心所期今春策短杖直往了无疑天台逢李生拍手欣相持遡流问桃水探穴寻仇池俯瞰不测渊仰凌万仭危端坐天柱峯要观日出时扶桑射东影瞥见苍龙太湖仅一勺匡庐忽平夷呼酒酹苍梧凤鸟来何迟浩浩浙江涛伍胥今谓谁桃花落已尽芳草含碧滋啼莺劝客饮正与烟花宜满举白玉斗吞却东南陲坐觉方寸间云峤相撑搘归来回风亭目光如玻璃磈磊作竒画琳琅吐新辞颠倒雷电走苍茫神怪悲十日説不辍齿颊生凉飔四座烦郁散听者俱忘疲灵秘自此泄海若安能私还拜大司马请陈贱子诗定知防岏势纵横列阶墀迢逓金银阙梦寐如见之谢客休挂席孙公应解颐何必举五岳髙下论等差至乐有同好难与俗子知
　　赠别同年王大参唯忠
　　孝皇丙辰嵗临轩策贤良嘉运属休畅羣才兢腾骧摇笔演明畧堦墀殷琳琅天顔豁开纳宰辅勤明扬蕞尔泥涂身并遂云霄翔服官列庶位展义各均当述作备文物论思补遗忘彬彬慎六軄肃肃司羣方小大虽异适风烈互成章王度凛绳直而谁越官常公曹幸暇豫朋从蔼相将郊圻阳春出入俨颙昻朱楼上客座赋咏飞羽觞通家披露驩胶漆难比量绸缪誓靡隔没齿奉轩黄匪若萧朱俦晩节竟参商中路厄阳九昏阴暗岩廊明明圣哲姿垂拱示贞藏青霄走罔两妖彗扰天纲诛求竭井里流窜连冠裳赤眉称乱首万姓疲攘翠华无时出六军行褁粮众人贵附和直士死路傍吾侪婴祸网骈首投豺狼穷途莽星散音耗眇相望壮者半投窜耆宿多丧亡时观礼闱籍涕泪空徬徨皇天眷周厯中兴启宣王四凶润齐斧元恺森朝行宿雾一朝豁赐环皆老苍春风洗顔色仍余旧氷霜武林大藩岳与君忝同堂生涯百忧后感激意弥长努力奋末路愿收桑榆光相期举反侧置彼席与牀提防双玉龙永夜謌慨慷长啸登吴山引首望八荒至哉虞舜徳威凤来何乡逢时乐无度陈义规太康清秋万夀节献表合四方当君整冠佩告别两仓皇始饯出国门再饯临河隍持袂累成沉痛咽中肠匪以私防故重为同袍伤君才久外屈清庙需珪璋我官已逾分敞【阙】思鱼梁只恐遂乖隔薫身失兰房所愿崇一徳安国系苞桑仰謌天保什用抵伐木章
　　周氏世夀堂诗
　　神尧御宇宙举志法三王政始重养老下诏闻万方昆邱夀谊翁徳俪四皓行年纪百十六眉鬓若秋霜召之上殿见作步甚康强清问得孝理赐归教其乡郡有魏太守治行尚循良老老率先训宾主体相当降阶奉几杖亲涤豆与觞临郊再拜送观者尽称扬阖郡感滋化斑白不自将老翁既仙去孙子皆淳厐明智诵诗书强壮力耕桑三世并上夀为国增休祥四世产孙俊拔如凤凰三命作观察肃肃振王纲信哉仁者后终然柱岩廊乡里表厥宅名曰世夀堂遐迩传盛美作颂比丝篁蹇予附末响朴拙匪成章太史倘有述终始差较详
　　寄朱升之
　　少小负竒气唾视豪侠流腰悬苍龙剑未肯干王侯挟策逰京师天子忽见收濩落风尘中倾盖罕相投逢君东华省金兰结绸缪陈义比臯契摛词狎曹刘虚名附骥尾隐然横九州中路忽分散风波起离忧天南瘴疠地鬓髪各已秋黄鹄畏弹射苍鹰耻随韝买田西郭门将以备瀡滫年饥水弥漫鸿鴈不自谋郁郁斗釡间抚膺发长讴借问五湖水何处容吾钩
　　送梁子材入京
　　苍隼立臂鞲侧目望丹霄骅骝伏刍秣志在千里遥抚军磊落器英妙称誉髦旷志局文史投笔诵龙韬举意万人敌一剑耻所操扙策谒司马气吞四海豪对众弯雕弧百步猿先号名亚虎榜列价重龙门髙还乡拜慈母走马升仙桥寳瑚鞭锦带双飘飖天子调薫弦海晏无淫涛蛮夷一虮虱边鄙闻绎骚雄剑鸣夜匣怒髪如扬翘报国指天日奋身岂蓬蒿翻然赴京阙六月方炎熇挥汗宛成雨驱驰甚烦劳伐谋负多算贾勇挺竒标南征慕马援北防希班超峥嵘云台业慷慨誓所遭烈士执髙义顾盻轻儿曹
　　赠徐一之
</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page26.html">上一页</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page22.html">22</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page23.html">23</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page24.html">24</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page25.html">25</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page26.html">26</a><span class="current-page">27</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page28.html">28</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page29.html">29</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page30.html">30</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page31.html">31</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page32.html">32</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
