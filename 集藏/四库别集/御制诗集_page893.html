<!DOCTYPE html>
<html>
<head>
    <meta charset="UTF-8">
    <title>御制诗集 - 第 893 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 893 页/共 1326 页</h1>
    <div class="content">　　题敦素堂
　　驰驿为游记夙辞熙春往返未逾时却欣朴屋宜躬憩况有清池当面披潇洒琴书惬素尚艶妍灯烛过华期敦斯亦只自怡悦不易言哉风俗移
　　明漪楼
　　溪楼宜构水晶宫骋望慿栏上下空动影一般含窈窕浸山宁让杜词工
　　挹泉榭
　　平流引墙外落峡便成瀑虽借人工为天然趣颇足虚榭据峡上挹清可蠲俗盈耳声其金谋目色其玉乆假即疑真兴在武夷曲
　　鉴园
　　如园至鉴园葢弗劳数武因各据殊胜异名称【去声】其所是处水周遭楼台镜中覩无尘清净界有象琉璃宇偶忆文皇言不觉意为怃
　　乐性斋有会
　　性固难言之而胥不离性讵只人与物草木各有定无知顺其常【谓革木】有知具将迎【谓人物】则返失厥初是在养以正养正斯可乐谓道率天命设徇耳目娯情私乐招病
　　题胜朝殉节诸臣録【有序】
　　昨以胜国殉节之臣各能忠于所事不可令其湮没不彰特勅大学士九卿等稽考史书核议予谥入祠以昭轸慰其建文诸臣之死事者并命甄议兹大学士等议上録其生平大节表著者予以専谥余则通谥为忠烈忠节次则通谥为烈愍节愍统计一千六百余人若诸生韦布未通仕籍及姓名无考如山樵市隠之流则入祀所在忠义祠统计又二千余人各为一册呈进览之均为允协因名之日胜朝殉节诸臣録冠以所颁谕防附载廷臣议疏彚刊颁行俾天下后世读史者有所考质夫以明季死事诸臣多至如许迥非汉唐宋所可及録而旌之亦累朝所未举行似亦足以褒显忠贞风励臣节固不必如张若溎所请之遍行访查徒滋纷扰致无了期且即再入数千人于表章大义亦无所増减廷臣駮议惟韪亦并载之爰题诗简端用示大意
　　信史由来贵瘅彰胜朝殉节与羶芗五常万古旣云树潜徳幽光允赖扬等度早传辽及宋【宋李若水从钦宗至金营不屈而死金人相与言曰辽国之亡死义者十数南朝惟李侍郎一人】后先直迈汉和唐诸臣泉坏应相庆舍死初心乆乃偿
　　唐棣冈峦松影即用图间题者韵
　　云气滃蒙山势苍流泉坐俯树隂傍茅庵童子烹茶拾得松枝发火香
　　咏和阗玉蟠防壶
　　品贡和阗宝形模博古图连环两耳贯通体密纹铺攻错咏宵雅直方训大夫旅獒读一再若毎慙吾
　　恭奉
　　皇太后巡幸山东是日啓程先谒
　　二陵告功之作【有序】
　　兵销笮徼永逸定于一劳功献泮林式固彰于旣克溯昔日告成铭学通此而三纪歴年展礼登堂逯今凡六时则郊台备典劳还之杕杜将赓于焉蔀屋周咨望幸之徂松是慰敬蠲仲月眀诏东巡
　　二陵之黙佑允叨叩
　　贶因先吉撰【初九日启銮只谒　　东陵回跸再谒　　西陵用展告功之礼】首岳之
　　鸿禧是吁
　　发轫略俟春融【廿三日暂驻新衙门翼日恭迎　　皇太后圣驾至南苑　　欢奉东廵舟程
　　旣为安适而时届春深景尤増和畅也】
　　瞻洽万民
　　欢承一路通河波暖
　　安舻掦天上之帆普甸春眀清跸奉
　　云中之辇探源头之活水泉正浮瓯舒坛畔之新花杏
　　初迎
　　仗量逺顿而増行馆
　　颐和宜顺羣情准经涂以就舟程
　　适体益臻
　　慈豫惟养
　　志与祝
　　厘并切瞻依咸遂彼喁喁然问俗以崇俭为先繁缛预禁其琐琐葢礼縁义起偃武适可脩文而诗由心生循名必当责实爰兹摛藻用志展軨
　　在泮由来称献功东巡仍此奉
　　慈躬
　　宫墙式礼濶五载
　　泰岱
　　延厘申一衷水舫陆舆期
　　体适近程増顿为
　　年崇【地方大吏以　　圣母年高宜缓行以适　　颐养而徳州至平原及中水至曲阜两处邮程大逺拟各于适中之地葺行馆数楹敬奉慈驾宁憩其意诚恳因聴之】
　　二陵叩
　　贶斯先谒
　　鳯驾迟行正暖融
　　过通州
　　取近北移十里程【自圆明园至烟郊行宫较通州旧路取直移北十里余】晓看旭影挂铜钲行行未至日卓午已见塔尖树杪迎
　　南北通衢水陆交新脩城雉见林梢民风讵只事商贾所喜良农耕润郊
　　春水初生緑似醅溯流指日御舟开卧波横渡浮桥处知有遥源古北来
　　烟郊行宫晩坐
　　行宫无藻饰称朴弗称华容膝较已广会心宁在遐松惟撑老榦杏欲吐新花傍晩云容重作霖斯益嘉
　　早行
　　早行图早驻东方甫质明辎重率已发葢弗待五更凡事豫则立斯亦人常情何必耽安逸晏起徐登程轻舆就晓途平野旦气清墟里飏炊烟朝餐忆我甿庶不致忍饥况看麦畴萌前驱戒蹂躏兹实闗民生
　　于白涧行宫作
　　吉行五十犹过廿【是日路程七十余里】弗致众劳例率常设更缓程翻乆滞【缓行则多需时日众反以为苦也】非縁速到涉奔忙行宫平楚亦莅止朴室春风足尚佯四壁遍粘歴年句可能黙去阙诗偿
　　过盘山寄题
　　蓟城丗里隠苍烟御道寛平直似未可纡回临别墅只宜吟咏托遥篇杏姿遇节红将放松意当春翠更鲜分付髙应好在探竒聊以待明年
　　独乐寺
　　渔阳自昔号边城闾左兹频来往行题额依稀传太白【相传寺额为李白书然无实据】幻身谁与认三生当春忍草緑沿砌阅古苍松翠覆楹我实有忧无逸者于兹未肯学循名
　　题隆福寺行宫六景
　　翠云山房
　　山以云为衣松栢与翠之闲房搆其问挹润又一时寄语扈从者漫陈八伯词
　　翠微室
　　稍卑得亩平便因筑岩室匪学隠者流子舆言已悉石居鹿与游闻善沛然出
　　碧巘丹枫
　　丹枫带秋色碧巘则后凋自然成绘画而非笔墨描犹疑最深处佺羡若可招
　　天半舫
　　飞楼俯虚无浮舫于天半何殊泛沧溟一例游汗漫我厪巻阿什岂弟致伴奂
　　挹霞呌月
　　霞为月防缀月助霞光明相需相得彰无情而有情寓意固在兹匪慕高蹈名
　　翼然亭
　　行馆最髙处小亭冠防置适才跋马路一髪萦纡细骋望目为劳红旗由此至
　　二月十二日恭谒
　　孝陵
　　开创承
　　先烈觐扬继后圗
　　灵山永呵防
　　圣迹仰虚无路入云霞表
　　天垂星斗区繖松万年茂　　【孝陵　　隆恩门外碑亭前　　神道正中有松一株髙仅及寻防周十余丈形如张繖视其榦逾一围似植立数百年者是益　　上苍眷估我　朝预培神树以拱防　　桥山丰茂郁葱实为国家亿万年景运洪长之徴矣】
　　庇荫视兹乎
　　恭谒
　　景陵
　　己巳
　　明楼谒受防赦彼戎丙申今日拜荷
　　佑定兹功嵗月渐因逺
　　髙深意不穷
　　三征平朔漠【康熙三十五年二月　　皇祖因噶尔丹侵掠边境　　亲统六师讨之九月凯旋是年十月反次年二月复　　躬行征勦噶尔丹仰药死余众悉防还付史馆恭纂　　三征朔漠方畧】惭愧未亲躬【此次荡平金川及前此平定准部回部皆命将往勦愧未能效　　宣祖之亲征也】孝贤皇后陵酹酒
　　能恝尔去仍趁便而来言念曽齐案奚堪更酹杯草犹逮春緑松不是新栽旧日玉成侣依然身傍陪【令懿皇贵妃为　皇后斫教养者今并附地宫】
　　二月十二日驻跸桃花寺是日红旗报功喜而成什
　　谒
　　陵本为报功来是日红旗即至哉
　　皇祖九霄垂佑显孙臣五载慰心才勲成一将能无缱气复万民要在培【川省办理军需挽运不免稍用民力节经将厯年正供蠲绥今大功告成更为特沛恩施用示优恤】速俾喜音达
　　萱戺【捷奏至即遣御前侍卫侍郎和珅赍红旗驰赴　畅春园奏贺　　皇太后以兾上慰　　慈懐倍増　色喜】高年定博
　　笑顔开
　　将军阿桂奏攻克噶喇依贼巢红旗报捷喜成凯歌十首
　　甲午桃花寺跸停军书正此俯窓櫺【甲午春恭谒东陵驻跸桃花寺曽有岭蹊来徃呈眼底频望军书俯蜃櫺之句今果喜符佳防】幸哉今日仍慿处緑栁中飞一防星
　　勒围【即勒乌围急呼之则为两字】报捷夜行营【八月廿三日夜】重值上陵昼返程【二月千二日】一刻万人齐色喜光明日月永销兵三穴犹延一月余【阿桂等于腊月十九进兵合围贼巢距今二月初四报捷计四十余日贼虽负嵎死守然官兵奋勇攻勦大礟环攻蚁众岂能延抗】六军奋勇岂饶渠周遭火器炽攻处早烂区区釡底鱼
　　旬余栈驿八朝至【军营六百里加文报约计十一日始至此次二月初四所奏红旗于十二日未时递到仅行八昼夜可谒迅速因防防将台站官弁兵役交部议叙议赏】一片旗红万马飞夹路羣畨喜且惧国之庆也国之威
</div>
    <div class="pagination">
<a href="御制诗集_page892.html">上一页</a><span>...</span><a href="御制诗集_page888.html">888</a><a href="御制诗集_page889.html">889</a><a href="御制诗集_page890.html">890</a><a href="御制诗集_page891.html">891</a><a href="御制诗集_page892.html">892</a><span class="current-page">893</span><a href="御制诗集_page894.html">894</a><a href="御制诗集_page895.html">895</a><a href="御制诗集_page896.html">896</a><a href="御制诗集_page897.html">897</a><a href="御制诗集_page898.html">898</a><span>...</span><a href="御制诗集_page894.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
