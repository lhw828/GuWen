<!DOCTYPE html>
<html>
<head>
    <meta charset="UTF-8">
    <title>御制诗集 - 第 102 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 102 页/共 1326 页</h1>
    <div class="content">　　尧俭徳丈室佛家风防个寒筠緑一晓日红归鞭循径转人语出林中
　　曺溪虽别源般若岂殊门【释家分宗教律三门是处盖持律门也】防得无为行何妨如是言冬初乌哺母嵗乆桧生孙廻首前逰迹光隂迅若奔【忆余雍正年间因徃水东便道一至此寺忽忽十余年矣】
　　白云观
　　清都閟嵗年咫尺鳯城西旧迹传日下愧我未防题西廵返翠华阳月迎朝曦迤逦阜成门紫府路左陲讵为逰仙来聊因便道宜延縁歩石阙掲要雕横楣云章鳯篆间将谓多神竒圆圆圗太极鼻祖自濂溪七真殿实古聫语出张芝【殿内孙岳颁字甚有笔法】如何舎孔孟而云交坎离净室最幽闲墨胎坐处机设云借是传非得乃失之木鉢诚臃肿【室内真人鉢可容粟一石相传通宻自塞外携至者】似有妙偈垂其后峙涂阁拾级登云梯
　　帝载无不通何况俨在兹瞻礼祈有年所愿恒如斯【今嵗直秋成丰稔实数年以来所仅见者】徘徊抚庭植松柏拏虬枝约畧考建置细睇无年碑【观内有正统正徳重建碑又一碑无年号而所记处顺堂事为最古云】两朝垂寳翰【观内　　圣祖赐匾最多复有　　世宗御书福字】焕若云霞披懿此长春宫佳胜孰与齐含毫纪初歴风日洵恬熈广成世间少访道且迟迟
　　西廵廻銮述事
　　防
　　武惟懐咏陟山六龙棽丽薄冬还赦除本为灾肆粟帛频因飬老颁
　　尘浄香街碾大章问
　　安依旧寝门常祝厘欣得文殊佑应与崇台并
　　夀康
　　歴览仓箱万寳登【今嵗直并山右晚田甚丰为数嵗所罕见】肯防宣郡目观曽【去嵗至张家口彼处正被灾虽亟赈恤戚然未释扵懐】今秋薄得山田获却为灾余喜不胜
　　民瘼时縁廵省知
　　仁皇家法至今垂归鞭尚拂城闉栁正是小阳未冷时携众春园并雪浪石稿本以归因命董邦逹圗之三叠前韵
　　磊磊白石如屯苏诗説项石以尊我临定武寻遗迹寒雅呌树山黄昏丹青思命传神手塾师徒遇三家村规模才得具约略若为祠宇若为门一峯已防长髭眼【雪浪石已命张若霭圗一幅矣】三径应貌香光魂古屋萧萧閴以寂踈松落落盘其根憇防为想韩苏躅苔藓全蚀波涛痕由来忘筌乃近道刻舟求者奚足论此物颇幸仇池石至今安在髙丽盆剪烛清吟参结习地炉活火方温存命董邦逹圗途间雪景櫽括大意示之因再叠禁体诗韵
　　艺圃曽闻轻楮叶营邱夙擅能圗雪设如白战遇欧苏错手无从堪笑絶昨从清苑返行旌范阳古道循曲折云羃天渐低黯烟冻僧寮乍升灭吟诗未觉冰砚寒行围却喜饥鹰掣簁簁着体化如幻绥绥压防緐扵缬从来此景我所耽兴豪拟问谁遗屑却慙未透即离禅还应为谱风花瞥耳目眎本一例约畧林岚为指说画成传示同事防从教宵寐衾铺鐡
　　五弟稽古斋全集刻成进览即事书懐
　　华编成秩秩谦度出迟迟【余与弟皆以雍正八年荟萃所为诗文定稿而乐善堂全集刻扵乾隆丙辰弟至今嵗始刻全集即此谦冲朕实愧赏弗置】稽古得精粹由中不蔓枝清辞淡以逺豪笔爽而竒恍忆晴牎永埙箎唱和时【集中诸作旧时日课同题者居大半】
　　三叠拟聚星堂韵
　　拈出天花示迦叶一笑至今须鬓雪昨吟禁体效欧苏沓拖流风殊未絶冀北方欣麦鍼绿江南应报梅折望中峯势忽如迷旋教万人踪灭收余活火煑三清【茶名】飕飂古鼎松风掣乱侵屐齿乍凹凸细洒帘旌仍委缬诗翁竞胜巧形容岛瘦郊寒全不屑清欢渇望两相争此景年来曽防瞥朱鸟温暾绵袄披三希佳事还堪説明浄几展时晴古法平沙划锥鐡
　　明
　　徙倚明下温暾朱鸟光寄闲忘景急致逺觉时长装火檀喷鼎扶盆橘染缃玩辞届来复安静飬微阳每至冬月輙写寒梅数枝因成短句二首
　　索笑廵檐意最亲依然逢得防珠人恰如老榦孤山侧不负年年防报春
　　品兼蕴借与风流无咎犹然粉本留漫道寒冬偏寂寞明年芳事此从头
　　题董邦达寒江独钓圗
　　临流防竿线防心古有方将取必姑与子钓而不纲栁州诗里画营邱画中诗是一还是二妙处试传之
　　冬至斋居叠旧作韵
　　评论昼短与宵长旋转羲娥了不忙乍对银釭迟漏刻因披青发芸香姬公易彖原堪见工部诗懐未易量迁坐致斋钦祀事天心来复又开阳
　　冬至日有事于
　　南郊
　　璇霄象纬丽昭明子月
　　天开殷荐行韶乐将将聆九奏崇坛岳岳歩三成献笾允惬绥丰愿【直今嵗丰稔为数十年来所仅见者】捧璧弥深奉若诚静騐大来而小徃勤思保泰以持盈
　　太液氷嬉十二韵
　　顺时陈国俗择地试雄观令传河若威仪纪水官光凝元玉浦声咽碎珠滩散处云驰宇纷来雪喷湍端因智独胜奚必力俱殚疾以徐斯疾安其危乃安御风列应譲逐日夸无难迅似岩飞电温知犀辟寒超羣殊闪防作势更媻拟议催箭形容镜舞鸾一时夸夺帜独歩早登坛妙义韬钤外凭人着眼防
　　腊月廿五日立春拟春帖子
　　万物含韶律千门飏瑞烟双春连一嵗一气转双年鸿龙玉斗运无休京兆青旗迓土牛腊鼓喧鸣春草发一年农事又从头
　　除日
　　除旧迎新莭要春饯腊朝排门声报竹巻烛颂称椒丽景依兰殿和风到绮寮元冥应惜嵗故慢转招摇













　　御制诗初集巻三十六
　　钦定四库全书
　　御制诗初集巻三十七
　　古今体五十八首【丁夘一】
　　丁夘元旦
　　扶舆佳气曙光披开纪三正协嵗时寳胜春风先五日【嵗前五日立春】防屏仙木御千禧持盈保泰心恒凛返朴还淳道在思象魏始和钦布徳长年勤政自今斯
　　重华宫新正试笔
　　旋转东皇又践春光风嫩日凑芳辰声传爆竹千门喜颂入椒花万象新牡蛎前梅逓馥屠苏杯里酒余醇抚时奉若奚谋志资始乾元在体仁
　　新正令日重华宫恭侍
　　皇太后宴
　　令日韶光令重华喜气重绮筵
　　王母夀防胜早春容爵继屠苏捧屏开仙木秾筛帘晴旭丽喷鼎瑞烟浓恃
　　爱频申劝承
　　恩忘致恭宫中行乐处锡类万方从
　　文嘉仿米家苕溪春色巻
　　吏隠薄青纶【嘉此巻在乌程官舍所作】消闲只合闲晓岚迷野坞春色满江关玉磬参承处洼尊防缀间云烟生湿润活脱米家山
　　沈周南轩图
　　轩榭洒然清琴书许畅情山苍仁体现树古静风生活火烹商鼎枯棋对晋枰恍如佺羡侣聨袂暴南荣有鹤足称清无梅也觉情水流还似昔客到不嫌生【用沈周自识语】梧影团垂幕苔纹乱防枰古今商处直欲傲桓荣
　　浙江廵抚常安奏杭州诸府桒间自生蠺茧可取以织绸名曰天蠺盖以为瑞也朕谓此范成大诗所谓野蠺可缫而常安未之知者然不假人力用佐女红则信乎授衣之助因纪以诗
　　呉中蠺事由来偹九月授衣常廑意照田然炬想遗俗石湖乐府风人义野茧可缫换短襦锦绣纂组犹余事欣闻天蠺缀野桒以供织纴坚且致马头祭罢有后佑物产菁华佐衣被可云人不假其力将无地尚遗其利农桒之计牧臣责底湏艶诩眀时瑞
　　新正西苑小宴外藩
　　仙苑初春啓名藩曲宴陪锦筵先撒荔翠釜早调梅防旭迎穹幕【旧例小宴外藩设帐殿盖従其俗也】糺云拥趯防花光随皷发舞影按歌廻珀椀琼酥酪银瓶玉醴醅一家联内外万里静氛埃保泰常钦若调元益懋哉韶华知防许冻觧液池隈
　　新春补桐书屋
　　嘉宴锡逺人【翌日宴凖噶尔夷使】翠防驻西苑光风栁外摇春色壷中宛徙倚憇书屋俯仰眄云巘池阳氷渐脆墙隂雪初輭嫩莎忽已萌生稊未防绾孤琴何必抚双鹤原堪欵防余此静讨逸兴复不浅大哉造化功妙矣韶华转
　　宴凖噶尔夷使
　　敬承
　　庭训戒嘉兵【西师始自康熈五十四年虽屡报防迄未奏犁庭扫穴之功至雍正十年大胜凖噶尔于额尔徳尼昭敌气震慑我　　皇考爰定罢兵之议朕即位之初彼屡遣使犹以定边为辞将激我复兴师旅而朕不允其请亦不兴师且明晓以利害近则屡请安进贡恭顺有加矣】底事犁庭翦骇鲸宛马已防来万里【凖噶尔接哈萨克部落古大宛也凖噶尔向惟贡貂今加进马以表其敬盖自大宛得之】屠苏应许预元正冠裳陪处卿云拥韶頀传时瑞凤鸣守在四夷常朂志敢夸驭逺有权衡
　　汉玉秘阁
　　亦知出剖非出冶胡乃形模未央瓦土花剥蚀黔而赭汉晋无闻独何也【秘阁之名梁时始有之　而此玉的系汉时物故云】英华佳丽提拾者【梁简文帝笔格语】佐我文房之儒雅右军悬腕此无假金粟平铺笔羞把
　　题李伯时醉僧图
　　书抗颠张颠襌契元奘元两童抱罎来三百青铜钱醉笔一挥洒椘纸生云烟便云狂亦得堪谓佛而仙余既辨眀黄子久山居图即富春山居图乃叠旧韵更为长歌以书其后
　　富春疑案叅来乆今喜辨眀杨即栁髙【士竒】王【鸿绪】目迷何足云压倒徳潜谈天口我非博古侈精鉴是是还应别否否沈文王氏乃捉刀华亭晋陵仍左右始识流传只一图碔砆安可同瑶玖笑予赤水索元珠不识元珠吾固有如浮海者必由河如登山者必厯阜縦云露柱即灯笼坐令优孟望而走每读班赋发深思贵耳末学多肤受吴下诗人即趋阙试与观之应觉丑还续长年当自讼庶使此图更因夀【去嵗春命徳潜题此图曽有句云我欲夀之以佳作徳潜手笔犹能为】
　　人日
　　三春欣孟序七日是灵辰银燕双胜雕盘试五辛蕙风初应律麝月半含轮何必东方卜隣哉百尔臣
　　新月
　　生轮当首度散彩厯天垣来去只如此盈虗略可论榆街宵尚永灯市晚争喧底事光眀甚姮娥眄上元
　　题宋元眀梅花合巻歌
　　逃禅老人梅性谙派衍华光青出蓝弟子禹功称入室艺林声价蜚江南偶拂东绢写梅雪梅香雪白三昧兼老人缩手不复作权吟小令指月拈因叅同异哦俊逸率更书法清而严村梅见诮薄当代蜂蝶却见纷依帘従来盛名显后世无限吊古深情添王孙【赵孟坚】外史【张雨】皆逸士识语饱玩钗脚尖二吴【瓘镇】此道乃私淑澄心堂纸光如瑊蓓蕾欲开寒更勒【瓘作】老榦破蕚霏清馣【镇作】髙【仪甫】杨【循吉】黄【云】徐【守和】四作者各出手眼资樷谈妙哉梅事叹观止三复常使幽懐忺如入孤山香雪海随其所防酬清恬笑予时亦貎踈影爱忘其丑徒无盐清閟阁中谁氏子碎金拣得名偏潜【巻首题籖曰梅花三昧甲观小清閟阁珍蔵而无姓氏】春日嫩生意足无湏索笑重廵檐
　　祈糓斋居
　　祈谷斋居当谷日转寅首祚倍寅恭重民三事曰惟祭陈政九畴端在农莭物漫教辉火树舂容先自警宵钟眀衣景仰宣尼慎诗句清吟更有颙
　　题文徴眀袁安卧雪图
　　一榻清风足古今髙轩何事重相寻立朝封事干将淬犹是氷霜不畏心
　　诣斋宫
　　香衢飏瑞烟黄道直如稽礼诣斋所为民祈有年青阳鸾辂转春色凤城妍醸雪云容好孚衷倍肃然祈谷礼成有述
　　祈年惟上日田烛灿眀霞捧璧
　　青坛肃升柴紫焰斜一心诚有恪百辟敬无哗齐就编珠缀雝鸣树羽牙
　　神倪通旭卉嵗纪应昭华屏息瞻霄汉苍龙转
　　帝车
　　爆竹联句
</div>
    <div class="pagination">
<a href="御制诗集_page101.html">上一页</a><span>...</span><a href="御制诗集_page97.html">97</a><a href="御制诗集_page98.html">98</a><a href="御制诗集_page99.html">99</a><a href="御制诗集_page100.html">100</a><a href="御制诗集_page101.html">101</a><span class="current-page">102</span><a href="御制诗集_page103.html">103</a><a href="御制诗集_page104.html">104</a><a href="御制诗集_page105.html">105</a><a href="御制诗集_page106.html">106</a><a href="御制诗集_page107.html">107</a><span>...</span><a href="御制诗集_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
