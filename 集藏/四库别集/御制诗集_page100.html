<!DOCTYPE html>
<html>
<head>
    <meta charset="UTF-8">
    <title>御制诗集 - 第 100 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 100 页/共 1326 页</h1>
    <div class="content">　　霜标冀北独秀韵挹篱东致佳携得重阳景色絶胜客嵗情懐
　　潇洒诗情画意芳菲秋末霜初花雨不霏防香风常逓帷车
　　拒马河
　　芦荻莽孤烟鸥鳬集寒渚竹箭退秋深沙痕露逺屿舟师底用呼浮桥舒燕羽俯瞰激湍波仰眺空澄宇桥上徃来人秋懐夫防许
　　石门店示直总督那苏圗并随驾地方官
　　负山以为郭环之清浅流田家无背势取次成村陬东隣复西舎豆架更瓜畴工圃饱扵茹学稼蕲有收是时诸务毕赛社椎肥牛筑场地鲜隙比戸人无愁莫知苗硕辈亦道今逢秋熈熈胥乐康厯览豁双眸吁此石门店徃者数经由黄尘暗逺天春旱锁眉头白水积低田秋霖切已忧此景曽防见额感大造庥随行封疆臣给事千石俦来来聴余言繄予有后谋耕九而余三屡丰毋或偷既富曰教之吾闻诸前修催科幸未加【今嵗普免直正赋】休养尚应筹否泰况循环持盈可懈不与我共此者舎汝其谁求后乐縦不无先忧岂有休
　　九月十四日防谒
　　泰陵
　　奠桂当兹日攀
　　龙忆昔年防经寒暑易常入夣魂牵
　　大徳自终古深恩永八埏
　　山陵云雾閟冠剑日星悬秋气増萧索悲懐隐结纒驱车还复去廻首泪澘然
　　恭谒
　　泰陵礼毕奉
　　皇太后便道诣五防瞻礼曼殊易州道中得诗二十八
　　韵
　　翠幰别
　　丹陵行旌指緑塍载观方稔嵗常奉
　　大安乗台麓香严域
　　神尧法驾升祝厘诚有借绍徳理原应稍度西成序【书平秩西成以殷仲秋】犹然爽气澄陟山还破雾问渡不愁氷红树村宛尔清风店絶胜【清风店易州地名】古来燕赵地故事短长徴樊馆余荒址【州南二里许有樊馆山】荆山倚碧嶒【即荆轲山也】嬴秦徒割据豪侠此陵凭防有黄金号【燕昭王筑黄金防在易州之东南】屏犹积翠称【吟防在积翠屛下相传为五代冯道读书防】招延殊可尚长乐防堪憎厯厯兴亡事行行感慨増六龙驱沛艾八辇轥輷輘健士盘神马材官按俊应繖张红日障旗曳紫云腾郭外闻舂碓溪邉防结罾筑塲全少隙比不论层要识舒长乐多縁黍稌登降康
　　天有自致瑞我何能时豫因修武懐深敢忘兢土臣朝肆觐书案夜亲凭飞白聊娱暇批黄毎继灯狩廵五年举休助万民承勤政传
　　家法延禧命梵僧讵惟遵象教端以缉
　　徽兴指日临三晋神霄蹑防棱方舆应有志继
　　武孝孙曽
　　荆轲山
　　白云红叶遮横峦防骑忽过荆轲山燕南自古多义侠至今遗迹犹班班嬴秦乆矣失其鹿何湏怒臂夸燕丹吁嗟世多耳食流传闻傅防衣冠持短入长空有术投防忌器垂大闲由来尺八不足恃衍水匿迹余悲叹秋风九月拂征鞍想像萧萧易水寒当时壮士不复返安得若斧防山巅徒令千秋吊古人恨不终従鞠武言
　　月
　　晚云敛易山秋风荡冀野轮匡刚就圎满意清光写霜林影萧踈寒砧声上下氊庐氷【去声】纸幽韵殊堪把翻书逃脉望就枕遅宜朅尔忆去年兰缸复微灺
　　四贤祠【州南易水防祀郭隗乐毅剧辛邹衍】
　　漫论渭浊与泾清三代斯民直道行古屋西风半頽落至今犹识四贤名
　　四子翩翩今大夫要皆能自立之徒比邻尚有昭王庙想见当时一徳孚
　　黄金台用沈徳潜韵
　　都城定兴安肃易州皆载有金台徳潜诗日照蓟门淡亦指都城者言之然李善引上谷郡圗经云台在易水东南十八里则易州似有据或者当时昭王延访心切置金扵台原不一其防也
　　堪尚白驹意黄金到防台防茅茹以彚市骨骏应来易水寻流渡秋云为客开伊人题句后谁复闘诗才
　　乡民有进万夀菊者命张若霭圗之
　　金蕾层还叠缃英浅复深菊同裛露秀葵比向阳心绘事闲中赏民情静里寻台懐重翠防还拟命摹临
　　咏菘
　　安肃民风多学圃灌园种得满畦菘嘉生尚剰霜前色活计原同秋后丰至味尽堪资玉食闲情还与命诗筒绿樷翠甲浑如画风趣周颙想像中
　　木兰祠【在完县城东】
　　克敌垂成不受勲凛然巾帼是将军一般过客防吟句絶胜钱塘苏小坟
　　唐县懐古
　　勲华千古帝之师古县西东各设祠【帝尭庙在县治儒学东帝舜庙在县治西北】治法惟应叹巍荡心传谁果辨微危百王以后常増愧二典当前岂有竒滱水秋风无限思六骢欲度更迟迟
　　唐县老民刘永夀年百有一嵗接驾道左行不扶杖赐之金与食以示养老之意
　　睥睨中山古郡城征鞭暖拂杪秋晴趋迎道左吾之子万亿人中汝是兄声亮耳聪钟气粹苍眉黄髪称耆英应縁独得罗乔术【宋乔同与罗道成偕隐扵县之西山年八十余益壮后传闻仙去至今名为罗乔山】灵夀无湏此地行
　　柏岩山【在唐县古柏数百株有贾岛洞】
　　诗里清新贾浪仙柏岩岩洞以人传三年两句吟安者数息依稀此树邉【贾岛独行潭底影数息树邉身二句经三年始得见自注】
　　雨
　　虎帐华檠夜未分潇潇忽自枕旁闻昨来马耳迂兰路早见峰头罩絮云【唐县马耳山相传峯顶出云即两其言果验】声籁静防银瑟戞色形悬拟玉丝棼轻舆度防芃芃膏【去声】便少霑濡意亦欣
　　王陵城
　　跋马路漫漫霜林叶已丹犹然此岩壑曽见汉衣冠少戅君言信知兴母莭难覇圗刘项息野水自寒滩
　　触目
　　触目成诗景山幽水复清末由抛底句聊以记行程井町菁芽熟村帘酒价轻涤场应少暇还聴叱牛声
　　曲阳县望水窦岩
　　水窦闻清窅云中望莫真静防声聒耳逺想境澄神驻辇思金帝【金章帝有水窦岩潄玉亭诗】磨崖忆宋臣【山坡石上勒苏轼浮休二大字因名坡峡】浮休不二偈可以悟根尘
　　阜平县恭依
　　皇祖元韵
　　秋老染红梨霜穉余绿杞郛郭仍古郡嵚﨑倚峻址停辔验民风淳朴喜不俚颇知习诗书亦复勤耕耔当时苦井税灌田乏活水
　　皇祖诏寛输勤民恤劳止逮此六十年疲俗日以起西廵际时和前车驱记里翘首仰
　　前猷何能继休羙黔黎爱戴同弥切慙与喜深荷祖泽贻瘠土成城市朝夕勉惕干思保泰理
　　晴
　　絮云归岫放新晴磴道萦纡缓辔行风月従来无尽蔵山川到防解逢迎北溪水入南溪涨上界钟传下界声朱鸟温暾刚送暖迩来何太趂人情
　　野墅
　　野墅平芜落照间小桥防曲水潺湲即防比户无饥色不觉凭舆动喜顔箬笠牧童寒篴逺钗梁村妇晚花殷寻常俚语还堪聴租赋无供丰嵗闲












　　御制诗初集巻三十五
　　钦定四库全书
　　御制诗初集卷三十六
　　古今体七十一首【丙寅八】
　　三箭山
　　龙泉闗侧崇崖竦峙康熈二十二年我
　　圣祖经此勒马而射连飞三矢直逾岩顶居民遂呼其
　　防为三箭山经过其下仰维扬之
　　烈迹切如在之溯思不愧无文因成有述
　　柔弓长箭夙曽闻【柔弓长箭快马轻刀我国朝夙擅长枝也】防萃多能圣出羣
　　神武真堪轶贞观天山那更数将军従容望月乌号引想像秋风赤羽分防度停鞭层巘侧
　　当年威烈尚凌云
　　龙泉闗恭依
　　皇祖元韵
　　云闗临木杪石壁矗秋空据胜三邉接销烽九塞同寒迟莎坂绿旭放堞楼红花雨霏天外清凉指頋中
　　积素
　　积素逓晨寒寥空防晓月鸡号埘上霜凘碍溪邉筏钟声古寺传炊烟茅店发光景堪揽结云岚倐出没残梦谁复续闲情扵以越得句让坡仙拈髭兴无歇
　　度龙泉闗山西省诸臣来接
　　西廵临九月肆觐接羣工圭璧虽无辑量衡应有同豫逰遵夏谚蟋蟀验唐风疾苦闾阎切休徒颂屡丰
　　自长城岭至台懐恭依
　　皇祖元韵
　　五台夙所企结念礼文殊行将至香界先此蹑云衢秋色驻枫岭霜华霏椒途来来就日民杂沓声懽呼峰矗村前髻泉鸣涧底竽闾井西成佳对此颇自娱抚众意弥钦防
　　武念更纡十年縦小康岂足言区区清凉信清凉宜为佛所都天花上下雨梵云朝暮圗延禧祝
　　慈寜端资法润濡时廵借讲武
　　皇祖有鸿模申命仆御臣此行其可无
</div>
    <div class="pagination">
<a href="御制诗集_page99.html">上一页</a><span>...</span><a href="御制诗集_page95.html">95</a><a href="御制诗集_page96.html">96</a><a href="御制诗集_page97.html">97</a><a href="御制诗集_page98.html">98</a><a href="御制诗集_page99.html">99</a><span class="current-page">100</span><a href="御制诗集_page101.html">101</a><a href="御制诗集_page102.html">102</a><a href="御制诗集_page103.html">103</a><a href="御制诗集_page104.html">104</a><a href="御制诗集_page105.html">105</a><span>...</span><a href="御制诗集_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
