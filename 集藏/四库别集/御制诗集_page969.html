<!DOCTYPE html>
<html>
<head>
    <meta charset="UTF-8">
    <title>御制诗集 - 第 969 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 969 页/共 1326 页</h1>
    <div class="content">　　华阳馆
　　或称景隠而去或説昭明向所居千载下论千载上更无杞宋那徴诸
　　登城霞阁三叠旧作韵二首
　　驻舸教依岸鸣鞭爰度衢讵宁事扫洒却觉过勤劬层阁知临水三分缅昔图【阁名为董其昌题俗谓之三义阁】未能便颠魏无已且亲呉世逺冺传説时巡竞祝呼万民傒我后代匪后来苏
　　涿鹿近经郡楼桑尚有衢建兴真不肖诸葛惜虗劬川水仍常镜城霞逺入圗耕桑殊盛昔文物向称吴窓蜃畧闲凭墨娥可便呼八章酬八韵叠仿聚星苏
　　黄河至清浦
　　黄河至清浦【萨载连日奏报黄河水势加长今复据奏十八日徐城志桩长水一丈一尺余山安防禀报云梯关长水四尺九寸溜势湍急全黄已复故道直逹归海等语是黄水巳过清黄交滙处所直赴海门可为欣慰】斯为归壑定云梯闗非遥交滙故道竞河决逄已屡勿久合龙并此畨阅两嵗久为吾民病【仪封决口自四十三年七月至今几及两嵗屡届垂成而毁向年堵筑漫口従未有似此久者】宵旰冀功成发帑吾弗吝【叶】重臣往经理竭力无余賸引河大开寛始得溜还正【此次漫工前后拨拾部帑并两淮塩课银五百六十万両并命大学士公阿桂前往经理近复将引河大展寛深又接作挑水坝逼溜北趋始得黄水归还故道惟阿桂等慎重奏报尚未得合龙喜音仍未免闗心北望耳】惟因慎其事未报合龙竟闗心仍北望既慰益颙敬
　　逰寄畅园再叠丁丑旧作韵
　　江表初看山势鸿埠墩西放一舟通秦园萧寺相邻近水阁云窓小憇中视昔由今兴堪托松声泉韵画慙工仿斯早已成八景【于万夀山左仿斯成八景名之曰恵山园】愧是卑称大禹宫
　　恵山寺四叠旧作韵
　　恵山依旧矗青螺层叠禅林防呿罗一片赤心忘今到几茎白髪较前多慧枝演法髙还下忍草当春婆复娑礼佛而非佞佛者留诗最是好檀那
　　聼松庵竹罏煎茶四叠旧作韵
　　十六春秋别恵泉重来可不试烹煎闲情本拟泯一切结习无端忆已前覆院仍看松半偃隔墙还见栁三眠浇书恰喜供软饱胜酒何妨也得全
　　出窦从来本体泉谓多事矣瀹和煎底须僧偈频提旧惟爱民情越恳前解阜闗予宵与旰凿畊由彼食而眠偷闲寻胜饶何者四叠还赓八韵全
　　补写恵山寺聴松庵竹罏圗并成是什纪事
　　古寺竹罏四巻图惜哉重潢遇伧夫【竹罏图四巻一为王绂一为傒斋一为呉理其一则卑失之命张宗苍补图者前人题跋颇多余每次南廵必赋咏叠韵向贮恵山寺听松庵昨寺僧収藏勿慎致锦曋蔫旧玉籖损折无钖县知县邱涟携至署中重装值署西民居失火延烧四图竟燬于火实可惜也】祝融尤物妬诚有六甲神威防则无降谪权教寛吏议【图既被燬廵抚杨魁布政司呉坛等自请交部议处并参知县因奏报情节未明遂令呉坛往无钖县署履勘失火情形并查讯被焚属实因尽寛其议处然此事虽縁寺僧収弆不慎该县重装防亦失于防防只命罚银二百両给寺僧以偿之】施檀应得偿【去声】僧雏恵山佳话宁容阙首巻应先补写吾【竹罏图原巻虽燬而名流韵事未可阙如因先补写首巻命皇六子及旿董诰分画二三四巻并令补书前人题咏仍付聼松庵收弆流传永为山寺佳话云】
　　聼松庵竹罏烹茶戱成效白居易体
　　竹罏烹苦茗本是山僧事性海为清供不渉人间世侵寻成画圗辗转传文字滥觞一至此大乖其本意豪敓与复还益觉其辞费我自辛未年制匣因精弆【叶】为之补圗全【本四圗缺一曽命张宗苍补之】为之赓吟继兹阅十六载复诣精蓝地聼松庵好在竹罏亦妥置独惜四圗燬斯则因俗吏【聼松庵所藏竹罏图四巻上年十二月内为无钖县知县邱涟携至县署重装致燬于火俗吏所为煞风景事实可惜耳】熟境率难忘可不茶一试我既不解烹僧亦难近厠旋頋左右间尚茶惟内侍茗椀捧以献原来早预偹谁论文武那识鱼蟹沸是谓当官差非所论逸致屈哉庵与罏孰谓逢此辈冁然亦自笑松下排衙类
　　咏恵山竹罏
　　硕果居然棐几陈岂无余憾忆前賔偶因竹鼎参生灭便拾松枝续火薪为【去声】尔四图饶舌幻输伊一概冺心真知然而复拈吟者应是未忘者个人
　　惜张宗苍补恵泉圗亦被燬因四叠旧韵
　　宗苍曽写恵山泉五咏徒教四叠先勿泥【去声】凖绳继其后真教气韵匹乎前同遭回禄诚竒事直示无常是正诠不忍名蓝絶佳话补之复补合应然【张宗苍恵泉圗本以补阙兹来四圗既燬不可使名蓝佳话竟尔歇絶因御笔补写第一圗而命皇六子□塎及都统旿侍郎董诰等补其三俾仍存余韵亦重结一畨翰墨縁也】
　　汲恵泉烹竹罏歌四叠旧作韵
　　屡叠旧韵众所闻可因难易作辍分即今竹罏凡五咏然何曽契诗之羣黄墩逺望境如画梁溪溯泛川絶尘精蓝虽演梵其梵恵山实具文而文禅枝防径益古貌慧草绕砌饶净芬炽然人固有来在泊如佛岂论新陈西厢聴松庵夙悉黙无语乃情如敦竹罏不任受烈火干枝细擘为精薪陆羽秘诀縦未学要当以静不以纷恵泉咫尺可用汲驰符调水讵足云漪澜堂近聚星逺歌体却效聚星权【叶】抚笺得句便言返胜处讵宜恋意存溪路烟堤俱识旧老瞻防仰如懐新人情为田吾所笃林林者固怀中珍林林者固懐中珍呵避慢亟缇骑人
　　王山亭文防叠己夘旧作韵
　　纵横峯轴与云绅胜处盍朋六七人印证恰披行箧画重防己卯仲之春
　　圆池
　　圆池圆中规恰似月之满石洞在其上夏凉而冬暖
　　方池
　　方池方中矩本自圗酾出清冽遂不及恶居下流述
　　暗窦
　　暗窦山根微见淙流成渠涧渐溶溶金人铭早着其义杜渐防微莫懈恭
　　明亭
　　明亭曽不设窓小立居然恰性灵无尽山泉仁知体日呈色色与形形
　　直总督袁守侗奏报得雨诗以志慰
　　京师报泽厪畿辅【王大臣等奏报京师于二月初三并初五等日得雨有燕齐逓侍佳音报之句今袁守侗奏初三并初五等日顺天保定河间天津宣化遵化易州等府州所属均得雨雪二三寸不等冬麦青葱长发春麦渐次出土髙梁粟谷乘时翻犁以待播种等语畿辅被泽果如期望惟差人赍折故报到较迟耳】适以差人信到迟日合大都寸同被【直各府州所报得雨时日分寸与京师同惟雨中兼雪则各属气侯不同之故】雨零少异雪兼施春秋麦并拔苖蔚粟谷种【上声】皆播陇滋手额为民慰以冀逮收成虑正长时
　　读论语
　　防伯章有曰民可使由之既而继之云乃不可使知当然所以然朱子分注斯复引程子説明不能使其化人有不能圣教岂所宜用术非正道讵应出宣尼是义谓未当而久心蓄疑程朱求弗得葢强为之辞近从川路行略得直解兹两岸迎銮民数乃无万伊欢欣近瞻就摩肩叠迹随但御舟一奔避如败师涣然鸟兽防躏借相凌欺前见后来者厥角先纷披殊不晓其故细询乃悉兮葢縁地方吏先以晓谕驰谓御舟之后其舟即宫闱尔民宜速避定当谨威仪此使知所致不如由彼为晓百乃漏万那尽谕蚩蚩尧民顺帝则两忘知识竒曰当曰所以帝岂有分施宗元郭槖传此义或有窥
　　至苏州策马入城
　　安福舻维运水滨玉鞍徐控入城闉可知其切觐光众总是此衷保赤民少者壮而壮者老别因久故久因亲银牌分赐诸耆艾自笑吾年亦七旬
　　凝懐堂三叠旧作韵
　　展义观风俗勤民念食衣豫逰切休助言行慎枢机憇宇体无逸瞻檐思入微
　　奎章掲道趣
　　三字万年辉
　　阿桂等奏报仪封合龙工成诗以志慰
　　决隄虽幸筑时和【四十三年秋间仪封与时和驿先后决口乃时和驿漫口塞而复开者至十一月杪始得合龙而仪封新工复有蛰陷遂至濡滞年余】工滞仪封一嵗过治水江南宣手熟【仪封漫口后即命大学士髙晋率谙习桩埽之将备李永吉等驰赴豫省董助堵筑】属薪山左运肩摩【仪封堵筑漫口所需稭料较多恐本省采买不敷曽两次谕令直山东于附近豫省地方各购买稭料运往应用】几成复变诚胡谓【仪封之十六堡屡筑屡冲因复议移于七堡筑顺黄坝又于王家庄展开引河以掣溜势】西掣东穿竟若何幸以开寛引大溜【上年十二月内阿桂等奏请将引河大加开展寛深又接作挑水坝逼溜北趋黄水始掣入引河复归故道金门合龙】乃能翕受复原河文堙徒忆酸枣叙武作应同瓠子歌慰以为慙功奚有祗寛赔例广恩波【此次漫口几阅两载始获蒇事合龙报到为慰复以为慙即任事大臣如阿桂等亦自不肯仰叨　　天功更甄叙惟司员及司道知府等官非大臣可比仍令交部议叙至漫工糜费银両照例亦应着赔但此畨办事情形实非比前数次阿桂等悉心经理亦不遗余力所有用过工料银両悉准奏销毋庸议赔至决口究由平时防防不慎所致因特谕阿桂查明河臣姚立徳抚臣徐绩任内所辡隄工嵗修分别着落赔补以彰惩劝并宣示中外令知辨理庶务一秉大公云】
　　狮子林再叠旧作韵
　　山庄御苑虽圗貌【避署山荘与御园均仿狮子林而数典实自吴闾是同是异尚觉旧逾于新耳】黄氏倪家久系心恰以金阊重跸驻可忘清閟【清閟阁在狮子林中】一言寻畧看似矣彼新构祗觉输于此古林士午摹成长巻在展聴松竹答清音
　　题虎邱云岩寺
　　虎邱上复云岩寺畧觉畵蛇与足添一切有为法如幻六时无作笑何拈磬声自迥落而下劒气于今久亦潜侧有行斋供静憇翻书聊当阅华严
　　静观斋
　　虎邱最自繁歌舞却见
　　尧年额静观我有还淳返朴责绎思
　　垂训意遑安
　　含晖山舘
　　山舘重来憇忘言却似归偶参禅偈静不异道心微庭有松隂羃床无花雨霏最繁箫管处岩阁祗含辉
　　虎邱寺五叠苏东坡韵
　　苏城北平原防地起崇岭其磴五十三其磵通深井岭顶法王宫浮圗矗防耿梵唱落云间丝管真防黾虚传虎踞巅徒説劒飞矿尽信不如无论戒竒猛玉局同此意安贴新词骋用韵不妨险废食岂因哽逮兹五叠之虽逊响鉢顷拙速颇亦成足遣清兴冷仰苏楼咫尺致我睾思永旋跸循山塘厯厯观民景钟声渐以逺鍼尖余塔影頋问扈驾臣可误奏章请
　　逰支硎山再叠丁丑旧作韵
　　未改山腰石脚泉支公别却十余年可知无住光隂幻便是有为清浄禅大似翻经参半满不殊悬镜冺中邉既然一切应无碍底事廻思复怆然
　　支公庵
　　支硎山复经萧寺松韵泉声总快情却笑上人称善遁至今仍未遁其名
　　题寒山别墅
　　支公庵甫过别望面前看滴翠围横岭溅银落激湍向知有行舘便可憇逰鞍偶忆宧光事寒山未甚寒【朱彞尊明诗综赵宧光字凡夫吴人饶于财卜筑城西寒山之麓陶选泥沙俾山骨毕露髙下众流凡逰于吴者靡不造庐谈燕广为乐方云云虽山以寒名而梯岩架壑构筑精雅甚且广结交游絶不类寒士所为知非陶渊明辈之真隠也】
　　緑云楼
　　支硎小岭过非遥别墅寒山近若招遂进墙门寻曲径便登楼级凭虗寮緑云题额横松栋绣野连塍防麦苗嫌彼亭台増防缀无过走马看中消
　　飞鱼峡三叠前韵
　　溪鱼异于海那有翅飞然【海中鱼有翅能飞江湖之鱼即不能飞况溪鱼乎】讶此胡名峡岂其遂奋天设如烧尾喻益逺曝顋仙触景聊成咏犹慙四十贤
　　驰烟驿戯题
　　稚圭文孰移于赵我此省方非隠沦老尹却云看山似【凡逰覧所至不过畧观大意尹继善曽比之驰驿看山言虽近戯额合余寓意而不留意之防】忆其语亦忆其人
　　对瀑三叠前韵
　　山为道人骨瀑即地仙髓小对两相忘无物可持洗
　　题澄懐堂
　　懐蕴方寸间澄或资乎境内外似倒置斯可喻而省譬之镜设前弗对安知影影现縁对者则仍在已领别墅固明秀数嵗空孤景而覔懐不得乃因澄以静欲遂忘言诠物物任平等
　　清晖楼
　　一池水碧而清围暎山晖漾影明解与层楼凑诗趣无劳响鉢亦诗成
　　寒山千尺雪四叠旧作韵
　　一十五载别寒山重廵依旧临山泉泉声山色本如是以何为委何为源澄懐胥可防理趣触目无非契道诠适来别墅【寒山】暂逰憇轻舆遂命曲径縁至阁坐而聴昔雪六花落峡为潭渊声非声亦色非色但欣湿润蒸岩峦曲注肖之塞上塞雄流图以田盘田西苑畧葺胜朝迹而皆视此鼻祖然【向于热河盘山并西苑仿照寒山为千尺雪复于盘山自写千尺雪图而命张宗苍写寒山董邦达写西苑钱维城写热河各为一圗四巻合装分贮四处要以此为鼻祖云】四图分弆于四处兴存得一函三间
　　听雪阁四叠旧作韵
　　雪落千尺髙其源本磵底斯乃假名象取譬言之耳六霙那计尺实固胜幻美实雪有时罢幻雪无时止又似幻胜实试看而喜因悟一切説炙毂艰穷始岩泉付不知如是淙而已






　　御制诗四集巻六十九
　　钦定四库全书
　　御制诗四集巻七十
　　古今体六十九首【庚子六】
　　五依
　　皇祖华山诗韵
　　更入向西路春山几叠深新题选竹刻旧咏被苔侵寺鲜防禅侣庭来聴法禽虽云骋逰目随处仰
　　尧襟
　　灵岩寺西入石路仍用唐刘长卿韵
　　春气南方早芳郊满緑苔灵岩复此至五律忆前回两度胥成错【向咏东省灵岩寺西入石路诗每用刘长卿韵乙酉于此亦借用之后知长卿诗乃为道林麓山寺作在湖南境内已于丙申东省灵岩寺诗中考正兹因叠乙酉诗韵并识之于此知山东及江南所用皆误也】一时斯傥来借题供兴遣抚景信懐开梅朶迎人笑松根抱石栽临湖原有榭小坐试茶杯
　　驻跸灵岩四叠旧作韵
　　十六春秋一瞬中灵岩重驻昔行宫瓣香梵宇先瞻谒步辇云衢西转通古树防门到春绿闲花绕砌暎曦红晚来书室消清暇钟韵悠扬恰在东
　　临湖榭
　　向南山榭曰临湖防余坐可眄具区具区虽逺见不逺意之到岂到之殊东西洞度峙万刼洞天竒语多半诬香水溪实在眼底越来由此曾倾吴抚景吊古遣清暇亦云逸兴遄飞俱何来图近新筑葺【此次南巡屡谕该督抚行宫名胜一切照旧勿稍踵事增华而杨魁乃于西迹山程园中防缀数宇以图近观太湖成事不説抚景只觉増惭耳】成事不説徒慙吾成事不说徒慙吾弗此欣夫转惧夫灵岩杂咏五叠沈徳潜韵
</div>
    <div class="pagination">
<a href="御制诗集_page968.html">上一页</a><span>...</span><a href="御制诗集_page964.html">964</a><a href="御制诗集_page965.html">965</a><a href="御制诗集_page966.html">966</a><a href="御制诗集_page967.html">967</a><a href="御制诗集_page968.html">968</a><span class="current-page">969</span><a href="御制诗集_page970.html">970</a><a href="御制诗集_page971.html">971</a><a href="御制诗集_page972.html">972</a><a href="御制诗集_page973.html">973</a><a href="御制诗集_page974.html">974</a><span>...</span><a href="御制诗集_page970.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
