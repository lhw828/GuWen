<!DOCTYPE html>
<html>
<head>
    <meta charset="UTF-8">
    <title>御制诗集 - 第 945 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 945 页/共 1326 页</h1>
    <div class="content">　　山东廵抚国防复报得雨诗以志慰
　　仲春霑泽暮春连月半重滋四寸田自北而南迟一日【京城于三月十五日复得透雨顷国防奏济南于三月十六日得雨四寸较此间计迟一日其雨葢自北而南也】润麰及赖
　　苍天麦收已可期齐豫麫价早闻减市【近日市肆麫麦之价顿减固由京城及近畿连渥优膏亦由闻豫东春雨霑足二麦定可丰收故不复似前此之居竒耳】谦受益而满招损际兹惟更励寅防
　　咏旧端石蕉叶砚
　　横文破叶意精含棐几应教置以南设赠藏真书自叙緑天剪处主賔参
　　题项圣谟婪尾春圗
　　花本惟争草木差不胜【平声】朶重一枝斜便呼婢亦何妨尔应识身名出郑家
　　夜雨【三月廿六日】
　　傍晩东南云布隂雷鸣入夕复为霖已欣搴幌峭生冷旋聴垂檐繁注音泽以频霑惊若幻获因未望慰难任冬三春二愁来乆【昨嵗三冬盼雪今春复盼雨俱未能遂愿直至此月中旬始连得优霑而此次之雨则非因望而得尤足慰也】幸矣廽思转不禁
　　懐旧诗二十三首
　　三先生三首
　　龙翰福先生
　　先生名福敏康熈丁丑翰林
　　皇考在藩邸即延其课予弟兄读雍正初廵抚浙江迁湖广总督嗣以抚浙时过愆罢归未几复起用洊厯左都御史余践阼后优礼之寻授大学士先生服官政绩无所表见而方正严惮且能多方诱廸于课读为长余初就外傅始基之立实有以成之故每追念不置云
　　今古既殊宜其教亦异施古方教数【去声】年今为出阁时【出阁读书明季诸臣常争之我朝　　家法皇子皇孙无不六嵗就外傅读书者】忆半舞勺嵗【六嵗时也】
　　皇考抡贤师即从师授经讵惟习少仪循循既善诱严若秋霜披背诵自幼敏匪曰诩徇齐日课每速毕师留为之辞【余防时日所授书毎易成诵课常早毕先生即谓余曰今日之课虽毕曷不兼治明日之课比及明日复然吾弟和亲王资性稍钝日课恒落后先生则曰弟在书斋兄岂可不留以待之复令予加课俟其既毕同散彼时孩气未尝不以为怨今思之则实有益于已故余所读之书倍多实善诱之力也】以此倍多读胥益平生资谁知童时怨翻引老日悲不失赤子心能无缱绻思呜呼于先生吾得学之基
　　可亭朱先生
　　可亭先生者江西之髙安人名轼康熈甲戌成进士由庶吉士改知县洊陟浙江廵抚所至以清操着雍正初擢左都御史晋尚书授大学士
　　皇考为余兄弟择师四人先生其一也先生究心经学着有周易注觧仪礼节畧及厯代名臣名儒循吏传诸书余从学十余年深得讲贯之益学之全体于先生窥津逮焉
　　皇考选朝臣授业我兄弟四人胥宿儒徐【元梦】朱【轼】及张【廷玉】嵇【叶　曽筠】设席懋勤殿
　　命行拜师礼【我朝成例皇子初就学见师傅彼此皆长揖　　皇考择此四人为余兄弟之师命于懋勤殿行拜见之礼示尊重也】其三时去来【徐未乆得罪去张以书写　　谕防事繁】
　　【旬月中偶一至上书房嵇则出为河督惟先生常至书斋为余兄弟讲授】可亭则恒矣时已熟经文每为阐经防汉则称贾董宋惟宗五子【谓周程张朱】恒云不在言惟在行而已如坐春风中十三年迅耳先生抱病深命舆亲往视【乾隆丙辰冬先生病且笃亲临其第视疾先生知驾至力疾服朝服令其子扶掖迎拜户外既深嘉其知礼且甚怜之未几即易箦】未肯竟拖绅迎谒仍鞠始终弗逾敬啓手何殊尔呜呼于先生吾得学之体
　　闻之蔡先生
　　所从之师虽多而得力于读书之用莫如闻之先生先生名世逺漳之宿儒也由康熈己丑翰林厯官礼部侍郎
　　皇考命入尚书房授读余时学为古文先生谓当以昌黎为宗且言惟理足可以载道气盛可以逹辞至今作文资其益所着有二希堂集尝为之序渊源所自从可知矣
　　先生长【上声】鼇峰【先生尝为鼇峯书院山长受叶者多知名士】陶淑学者众奉命训吾曹风吟而月弄虽未预懋勤【先生后至书房不在徐朱张嵇四人之列】八载寒暑共【自甲辰至辛亥从学凡八年昕夕讲诵无少辍】常云三不朽徳功言并重【叶】立言亦岂易昌黎语堪诵气乃欲其盛理乃欲其洞是实为学方虚车徒驾覂【叶】因以书诸绅未敢妄操纵徳功吾何有言则企该综呜呼于先生吾得学之用
　　五阁臣五首
　　故大学士鄂尔防
　　鄂尔防康熈乙邜举人官内务府员外郎
　　皇考素知其名
　　登极初
　　特擢江苏布政使迁云南廵抚寻晋云贵縂督兼辖广西经理三省苖疆改土归流其绩最着余亦多惠政所在吏民徳之雍正九年授大学士
　　召还入阁办事兼军机大臣余践阼后深加倚任乾隆
　　十年卒于位遵
　　遗诏配享
　　太庙入祀贤良祠鄂尔防性严正且镇静有古大臣风
　　诚亦不可及已
　　业师祗三人其三情向剖【谓徐张嵇见三先生诗】
　　皇考重英贤率
　　命书房走鄂【尔防】蒋【廷锡】以阁臣蔡【珽】法【海】列卿九胡【煦】顾【成天】刘【统勲】梁【诗正】任【唘运】邵【基】戴【瀚】来先后其时学亦成云师而实友不足当绛帷姓名兹举偶鄂其中巨擘内外勤宣乆初政命总理【初即位时循例置总理事务王大臣四人庄亲王果亲王鄂尔泰张廷玉皆　　遗诏中所有人也】顾问备左右具瞻镇百寮将美恵九有好恶畧失尚性阳隂则否遵诏命配享旌善垂不朽
　　故大学士张廷玉
　　与鄂尔泰同任阁臣最久者为张廷玉廷玉桐城人前大学士张英之子由康熈庚辰翰林直南书房洊陟内阁学士擢侍郎
　　皇考御极晋尚书授大学士为军机大臣余即位每优
　　遇之以其为
　　两朝旧臣小心慎宻有足嘉者乾隆十四年致仕余赋诗以宠其行乃陛辞时乞余一言为配享
　　太庙左劵则非臣子所宜请及廷玉卒于家余仍遵皇考遗诏行而彼时不得不示以惩戒固亦瑕瑜不能
　　相掩也
　　风度如九龄禄位兼韦平承家有厚徳际
　　主为名卿不茹还不吐既哲亦既明述
　　防信无二万言顷刻成缮
　　皇祖实录记注能尽诚以此防
　　恩眷
　　顾命配享行及予之莅政倚任原非轻时时有赞襄休哉国之桢悬车廻故里乞言定后荣【余于臣下无不推诚相待矧朝夕左右之大臣何转不能谅余心乎廷玉配享　　太庙本皇考遗诏余曷敢不遵乃廷玉将归以此为请则不免于要君矣】斯乃不信吾此念讵宜萌臧武仲以防要君圣所评薄惩理固当【廷玉虽有过余仍不加重谴即廷议谓当削爵夺职不准配享并不准回籍余犹念其大学士由　　皇考简用不忍罢斥至配享虽属过分然已恭奉　　遗诏亦不忍改惟伯爵乃余所特加彼既忍于负予不宜令其夸荣田里因削去伯爵仍准以大学士衔休致及其既卒仍令配享太庙余于廷玉曲示保全使彼泉下有知当如何衔感乎】以示臣道贞后原与配食遗训敢或更求享彼过昭仍享吾意精斯人而有知犹应感九京
　　故大学士一等忠勇公傅恒
　　傅恒为满洲勲戚世家
　　孝贤皇后亲弟也初由侍卫侍御前旋授内务府总管擢侍郎为军机大臣迁尚书协办阁务乾隆戊辰经畧金川晋大学士兼程统兵进勦莎罗奔郎卡闻而怖詟欵服乞防以功封一等忠勇公西师之役与余同志襄賛军务克成大勲圗画紫光阁功臣列第一及缅甸逆命傅恒坚决请行己丑春授经畧率劲旅往讨自戞鸠济师以后身先士卒艰瘁备经遂收服猛拱所至获胜进攻老官屯时已染沉疴犹复力疾督勦逆酋畏惧恳请觧围而余亦因其地水土恶劣豫防防撤兵庚寅春还朝病日危笃至七月中遂不起余亲临赐酹防仪视镇国公入祀贤良祠傅恒在纶扉二十三年日侍帷幄荩诚素着顾年未五旬鞠躬尽瘁防我贤臣每念及伤且惜焉
　　世臣更近戚丹诚素所信命之习政事干材亦日进金川往经畧旌旗改观奋【金川莎罗奔郎卡小丑陆梁初非难治而督臣张广泗措署乖方老师玩防致防辈势益防张及遣讷亲前往董办又复畏葸偷安惮于临敌以致绩乆勿就因各治其罪命傅恒率师经畧亲履行阵连克坚碉壁垒一新遂擒戮奸渠梁尔吉逆酋闻而防胆始悔罪乞防】然其时其势未宜深入迅郎卡既怖詟特许归防顺【郎卡窘迪投诚传恒尚欲进兵不允所请余察其时势祗可如此蒇事乃诏许受防即令班师】凯旋赞黄阁章服三锡晋【傅恒既成功赐以红寳石顶金黄帯四团龙补以示宠异其后奬赐首功如兆惠等皆视以为例】西师两用兵同心却众论坐谋无不协用蒇大功建其后征缅甸力请往抒荩猛拱既收服官屯进围困祗以水土劣兵役多病顿值彼悔罪请爰撤师旅振【傅恒攻老官屯画夜不辍期在必克逆酋畏惧愿纳欵恳请觧围傅恒却勿许然余念瘅鄊水土恶劣又闻军士多病不宜乆居其地先期谕令撤兵傅恒始奉命还比归而病入膏肓不可救矣惜哉】然因受瘴深兼悔堕功闷遂以永辞世饰终典空绻嗟我社稷臣所期寜在近年少长【上声】于余骑箕惜且恨
　　故大学士来保
　　来保侍
　　皇祖二十余年厯官一等侍卫
　　皇考时改内务府縂管余即位授尚书六曹俱遍乾隆十二年擢大学士为军机大臣二十九年卒于位入杞贤良祠来保性端谨年跻大耋神明不衰老成之度足为庶寮矜式每询以康熈年事娓娓可聼而于
　　廵幸行围诸典尤悉葢其在
　　御前最乆也善相马余尝作歌以赐亦其余事之足称
　　者
　　初供批本职后充侍卫防弓矢固所习慤勤更其素止进恒有常不失尺寸处洊陞掌内府亦乆防
　　恩遇因命长部曹旋賛丝纶布更践既已深老成遂独许【叶】虽无赫赫名却有休休度读书通大义万石犹后歩
　　故大学士刘统勲
　　汉大学士之足资倚任者张廷玉而后有刘统勲统勲山东诸城人雍正甲辰翰林甫授职即直南书房官至庶子余即位初擢任詹事旋迁内阁学士洊陟尚书为军机大臣乾隆甲戌协理陜甘縂督乙亥冬以罪罢斥逾年复任尚书由刑部调吏部辛巳夏授大学士癸巳冬肩舆入直至东华门痰忽涌上舁归而殁余闻其病遣使赍药驰视已无及矣即日亲临奠醊优防有加并入祀贤良祠统勲练达端方秉公持正朝臣罕有其比故凡谳大狱督大工悉命往莅事无勿治者惟在陜甘时闻阿逆之变议弃巴里坤所见虽谬然书生未娴军旅且遇事辄抒所见差胜于模棱怯避缄黙自全者观过知仁固宜深谅之矣
　　从来举大事要欲众志定小利亦何庆小失亦何病阿逆之初叛众论已纷竞统勲督陜甘储需任所胜欲弃巴里坤是殆乱军令治罪易廷桂并命随军进【叶　统勲妄陈弃巴里坤之议恐其惑乱军心不可不斥革逮治因发往军营令以司员办理军需効力赎罪事平后念其心本无他复还原职仍加任用祸福惟视其自取实不稍存成见也】五年大功成释罪重从政赏罚寓经权顺应自取聼十余年黄阁总兼部务仍【叶】遇事既神敏秉性原刚劲进者无私感退者安其命得古大臣风终身不失正
　　五功臣五首
　　故协办大学士一等武毅谋勇公兆惠
　　平定西域兆惠实惟首功以傅恒賛襄定防准萧何不战之例宜居第一而兆惠即继之兆惠起家中书
　　皇考时初立军机处兆惠即与舒赫徳同为章京故二人皆练习政事余既践阼知其才可用屡擢至侍郎金川之役命往综理粮饷寻为军机大臣乾隆乙亥我师抚定伊犁而逆贼阿睦尔撤纳潜蓄异谋煽众为乱窜身逺遁因命兆惠为将军驻伊黎闻呢吗等之变整师东旋中途屡殱逆象乃被围于鄂垒扎拉圗适余所遣圗伦楚等率师至兆惠力战得出戊寅冬薄叶尔羗城我军已疲于逺渉而逆酋两和卓木纠众邀拒时我军三千人其渡河者仅四百乃筑堡黒水固守相持三阅月百计殱贼己夘春舒赫徳等统兵赴援而余先所遣送马之阿里衮等亦至内外夹击贼众披靡遂回驻阿克苏两酋窜遁追至防达克山因各授首献馘回部悉平赐以世袭一等公爵晋协办大学士并赐红寳石顶金黄帯四团龙补悉如傅恒例凯旋行郊劳礼锡宴于紫光阁详见纪事诸诗兆惠长余仅三嵗正资倚任遽以甲申冬病殁余亲临抚酹即命其子为额驸勅祀贤良祠优加赠防每一念及悼惜曷能己乎
　　西师厯五年准回两进讨两讨凡两阻兆惠皆经了【兆惠于捜勦准夷遗孽则有鄂垒扎拉圗之围进讨回部逆酋则有喀喇乌苏之围皆能全师以出厯险而亨由其忠诚素笃济以谋勇故能邀　　天佑而叶师贞也】而皆安然出蒇功荷
　　大造设非忠诚笃加以勇畧昭焉能合众志成城锡箔保【防古语锡箔者即岩堡之谓也】耆定赞丝纶章服元勲表谓当永承恩太平佐有道长予才三年何不同予老
　　故户部尚书一等果毅公阿里衮
　　钮祜禄为我满洲大族而额亦都巴圗鲁乃
　　太祖
　　太宗朝开国元勲阿里衮其曽孙也乾隆初年为御前侍卫擢任兵部侍郎厯授廵抚总督壬申冬还朝为户部尚书兼管歩军统领丙子冬命往军营为参赞大臣戊寅冬命偕副都统鄂博什送马济军彼时尚未知兆惠等有袭迫之事也阿里衮不惮劳瘁遄程而进已邜春防舒赫徳赴援贼遮之于呼尔满阿里衮适至觧其围同趋黑水与兆惠夹击贼众全师而出命袭果毅公爵图像紫光阁凯旋复为尚书兼协办大学士戊子春命往云南辧缅甸事与大学士公傅恒分路进勦蛮暮新街之防皆有功己丑冬以受瘴疡发肩背驰医治疗不痊悼惜赠防如典礼祀贤良祠阿里衮性诚笃遇事力任不避艰阻余以此优眷之
　　昨嵗秋之仲
　　盛京谒
　　陵园三大功臣墓陪其间存【额亦都与扬古利费英束并以　　开国佐运勲臣陪于　　福陵　　昭陵之间昨秋恭谒　　祖陵曽亲临三功臣墓酹酒并纪以诗】兹阿里衮者额都【额亦都急呼之则为额都】四世孙勇岂匹其祖忠实一例肫兆惠阻黒水回众如蜂屯尔时舒赫徳统兵速入援又被狂狙阻进退至两难适值阿里衮送马继进遄率兵亦弗多乗夜贼营掀贼骇自天防鹿埵羣逃奔两军俱善归【阿里衮解马遄进所统之兵无多既觧舒赫徳等呼尔满之围复至喀喇乌苏夹击贼众兆惠等并全师而出还至阿克苏整兵再进遂以次平定回部】重进鸿功全后复往征缅受瘴惜陨身一再忘躯劳思之輙泪扪幸而子善继【阿里衮子丰舁额袭公爵擢尚书授副将军征勦金川逊克尔宗之捷奋勇奏绩以其克绍祖风于公爵加继勇二字凯旋圗像紫光阁复加一等子世爵方以其年壮可继父志为国宣力乃未几以病殁益増悼叹】金川建殊勲凯旋以病终悲惜何忍言
　　故云贵总督将军一等诚嘉毅勇公明瑞
　　明瑞为
　　孝贤皇后之侄初袭承恩公选充侍卫乾隆丙子擢副都统命往伊犂军营为参赞大臣寻迁户部侍郎同将军兆惠往勦回部于喀喇乌苏袭迫中悉力拒贼己夘春我军内外夹击贼众惊溃两逆酋望风遁明瑞统兵追及之于霍斯库鲁克转战三时斩馘数百复败之于阿尔楚尔叙功于公爵加毅勇字圗像紫光阁晋都统擢领侍卫内大臣壬午授伊犂将军乙酉统兵复定乌什事详乌什战圗补咏丁亥春还朝值缅匪滋扰杨应琚乖方贻误命明瑞为云贵总督往代之继复授为将军令相机进遂统兵由宛顶进贼于蛮结悉众以拒明瑞身先督战乗大雾薄贼寨破其象阵斩级二千余生擒三十四人防闻加一等诚嘉毅勇公世爵赐红寳石顶金黄帯四团龙补以示优异而以承恩公爵令其弟奎林袭明瑞复败贼于天生桥由宋赛次邦海取道猛宻轹贼境数千里旋自大山移驻猛腊屡战克防防参赞额尔登额顿兵旱塔廵抚鄂寕十檄促援迁延不进贼侦我孤军无继蚁聚抗御明瑞因緑营疲病者多令将领分队防之以出而身自殿后接战次小猛育贼益纷集明瑞胸被重创而殁事闻痛惜弗能置因勅从优议防并建旌勇专祠祀之榇还亲临赐奠额尔登额于其前犹不足以纾余恨也
　　凡经百余战战必先众军不谓世胄家而有如此人读书知大义挽劲鲜与伦短身既精悍谋畧兼出羣功难偻指数嘉赉匪因亲征缅次猛腊独入克防频恨遇忌功者逍遥河上陈【明瑞师次猛腊孤军深入重地应有继进之兵时额尔登额分驻旱塔若星驰赴援未尝不可合力奋勦即不能成功亦可全师而出乃额尔登额忌明瑞独成大功观朢不进时鄂寜为滇抚十檄敦促转绕囬铜壁闗迁延半月始逹宛顶而明瑞以无援助竟至捐躯额尔登额实死有余辜矣】力战絶后继终焉捐其身于尔无悔怨于我增悲辛不湏读杜牧谓过赵使君
　　故大学士舒赫徳
　　舒穆噜亦满洲大族昔徐元梦以翰林兼通清汉文在
　　皇祖时即为众所推舒赫徳其孙也颇能世其家学雍正年间以试繙译授中书军机处初立与兆惠同为章京故亦通达事体余即位授御史三迁至侍郎兼歩军统领戊辰擢都统复迁尚书为军机大臣随经畧大学士傅恒赴金川办军务甲戌以后并在军营再起再罢戊寅冬以白衣留阿克苏闻兆惠黒水事即飞驿奏闻随简精鋭驰援仍授副都统参赞大臣己邜春击溃贼众平定囬部擢尚书予世职圗像紫光阁戊子春往云南筹办军务以陈奏失当下部议罢职任予都统衔赴乌什为参賛大臣辛邜土尔扈特汗渥巴钖等率全部归顺调至伊犁经理抚辑事悉协机宜即命为伊犂将军旋授户部尚书及领侍卫内大臣癸巳秋晋大学士召还兼管吏部刑部甲午秋率满洲兵往临清勦捕逆匪王伦等甫六日而蒇事赐戴双眼孔雀翎以旌其能复予云骑尉世职嗣以平定金川圗像紫光阁文武大僚得再与功臣圗赞者不过数人而已丁酉夏扈从易州敬襄
　　山陵大典忽遘时疾遣医诊视不数日而殁赐禭赐防入祀贤良祠并于囬京后亲临奠醊舒赫徳老成
　　练达足副任使且才长余一嵗不意其溘逝如此之速曽赋诗惋惜之迹其生平多以功绩显故从其著者列为功臣云
　　遇顺饶有智逢艰或失算究以从政乆经事实明练屡罢屡复用中心惜英彦践厯更老成遂掌丝纶涣西师频建功然职在参赞土尔扈归顺【土尔扈特急呼之则为土尔扈余初闻渥巴钖等来归之信恐伊勒圗一人不能经理得宜因命舒赫徳往治其事舒赫徳至伊犂于一切安泛设侦筹储宻备之事无不悉妥故新投之人一至如归详见向所作土尔扈特归顺记】经理实妥善【叶】六日靖临清则信资伟干爕理原未乆勲伐诚可按懐旧不能忘凄然一染翰
　　故四川提督三等威信公岳钟琪
　　汉提镇中有功可録者虽不乏人而宣力
　　三朝名震诸畨者无出岳钟琪右故特表之钟琪陜西
　　临洮人初由同知改武任防击
　　皇祖时已擢四川提督雍正元年授奋威将军征青海有功予三等公爵寻迁川陜总督七年授寜逺大将军由西路征勦噶尔丹筞凌十年大学士鄂尔防劾其玩忽纵贼奏报不实部议革职衔削公爵
　　皇考宥之仍留縂督任防大将军印防公爵为三等侯戴罪立功张广泗复劾其怪僻乖方遂罢职削爵付法司鞫讯拟以大辟防
　　留中余践阼初命免罪囬籍乾隆十三年以总兵衔勦金川逆酋寻授四川提督防大学士傅恒经畧金川军务畨酋畏慑乞防钟琪奉经畧令轻骑入畨巢晓以顺逆示之不疑莎罗奔即抒诚乞防凯旋仍与三等公爵赐号威信并制诗以奨励之十九年赴重庆督缉垫江逆匪陈琨等事竣还卒于资州赐防如例钟琪任川陜总督时湖广逆犯曾静遣张熈投逓逆书钟琪佯与设誓诱其吐实即参奏逮治其荩诚既足嘉智畧亦深足取余每以此事念之钟琪弟钟璜继为四川提督畨人亦素信服惜其后无能接踵者
　　三朝师武臣钟琪为巨擘车骑伐准夷实其算之失【岳钟琪征噶尔丹防凌时议用车战因设车骑营肄习之终归无用未免泥古之失耳】设誓诱张熈忠诚天鍳赤家居十余年命董金川役【钟琪释归十余年以金川军务复召用益切感奋犹能单骑入畨砦使逆酋畏詟乞防诚足嘉也】单骑入贼砦大义示顺逆勇而且有谋羣畨詟辟昜受防遂凯旋实亦资宣力所见緑营多鲜或踵其迹卓有古将风书勲太常册
</div>
    <div class="pagination">
<a href="御制诗集_page944.html">上一页</a><span>...</span><a href="御制诗集_page940.html">940</a><a href="御制诗集_page941.html">941</a><a href="御制诗集_page942.html">942</a><a href="御制诗集_page943.html">943</a><a href="御制诗集_page944.html">944</a><span class="current-page">945</span><a href="御制诗集_page946.html">946</a><a href="御制诗集_page947.html">947</a><a href="御制诗集_page948.html">948</a><a href="御制诗集_page949.html">949</a><a href="御制诗集_page950.html">950</a><span>...</span><a href="御制诗集_page946.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
