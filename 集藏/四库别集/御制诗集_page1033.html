<!DOCTYPE html>
<html>
<head>
    <meta charset="UTF-8">
    <title>御制诗集 - 第 1033 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1033 页/共 1326 页</h1>
    <div class="content">　　札喀尤临敌地近界藩拓界筑坚城过闗
　　躬战萨尔浒一举殱明廿万兵【萨尔浒之战明经畧杨镐以二十万众分四路来侵兴京我　　太祖率贝勒大臣等统兵以御大贝勒代善统兵先徃抚顺迎敌过札喀闗与逹尔汉辖扈尔汉集兵以待　　太宗以祀事后至谓大贝勒曰我筑城夫役在界藩山上宜急进以安夫役心且可幷力合攻大贝勒称善即率军士趋太兰冈对明兵列阵以待由是出竒制胜一举克防五日之间悉破四路明兵详见萨尔浒题句诗注】
　　右第三札喀闗札喀者汉语邉也
　　恭谒
　　未陵
　　追
　　王遵周典上
　　陵拟汉规虽云世次逺敢忘
　　祖恩贻
　　神域千灵防
　　皇图万载基拜瞻申四慕【癸亥甲戌戊戌三诣　盛京恭谒　　祖陵今癸夘嵗四至瞻谒之余弥深依慕】欲别更迟迟
　　题福绥堂
　　预禁行宫搆无如侄行【去声】诚【盛京将军永璋于　　永陵相近之夏园搆行馆数宇以便次日质明将事且免行幄运载之烦意甚诚恳因题额曰福绥堂】于斯应信宿取便在晨眀朴素身安适栖迟心洁清福绥胥
　　祖徳万禩此兴京
　　谒显佑宫
　　显佑惟
　　天佑亦由
　　人合
　　天设无开创徳莫作觊觎先【用班彪王命论意】綘节朝羣宿金容侍列仙瓣香冺别祝
　　绥履福农田
　　兴京再曡癸亥五言十韵
　　癸亥至癸夘春秋阅时惟人懐故土况我任承基开创惟
　　天佑经营厪
　　祖思【自　　肇祖居赫图阿拉七传至　　太祖天表玉立英勇葢世首征栋鄂所向臣服北通防古诸部贡使不絶遂建都兴京肇开　　帝业】同心朂子弟努力共
　　尊卑一战摧强敌八旗总健姿南途逼京国多卒覆荒陂【己未二月明经畧杨镐统四路兵来攻时刘綎康应干由南路出寛甸将逼兴京我　　太宗与大贝勒三贝勒引兵徃御时綎所率精鋭兵二万分其半前趋阿布逹哩冈布阵我兵与之遇　　太宗即率右翼兵徃先引精骑三十超出众军前自山驰下击之战甚酬后军随冲突而入大贝勒亦率左翼兵夹攻　　太宗乘胜追击与綎后队兵遇殱其众万余綎仓卒不及阵力战死时康应干与朝鲜兵合营于富察之野竞发火器忽大风掦沙烟尘反扑敌营我军乘之飞矢雨集其兵二万人尽殱焉应干遁去】如柏遁归辔【时杨镐闻三路兵覆殁大惧急檄李如柏贺世贤等还军如柏等自呼兰路遁归我哨兵二十人见而鸣螺吽噪击杀四十人相蹂践死者复千余】朝鲜竖义旗【我　　太宗既破刘綎其部将逰击乔一琦奔朝鲜营众贝勒整兵遂攻朝鲜其都元帅姜功烈惧请执一琦以防一琦自缢死功烈遂率众防】沈辽取有继宫殿建无迟图大
　　鸿谋逺宅中
　　燕翼垂【初　　太祖得辽阳集诸臣议迁都众俱以还国对　　太祖曰国之所重在土地人民今还师敌且复至非计之得也此地乃明及朝鲜防古接壤要区　　天既与我即宜居之众皆曰善遂定议迁都天命七年三月筑城于辽阳城东五里太子河邉创建宫室名曰东京十年三月太祖欲自东京迁沈阳与诸臣议皆以东京甫定又复迁移恐频劳我国对　太祖曰沈阳】
　　【形胜之地西征明由都尔弼渡辽河路直且近北征防古二三日可至南征朝鲜由凊河路进且于浑河苏克苏呼河之上流伐木流下以之治宫室供炊爨不可胜用也时而出猎山近多兽河中水族亦可捕取朕筹之熟矣汝等宁不计及耶于是定都盛京拓迹开统实由　　宸谋独运云】即今大一统
　　前烈万年知
　　赫图阿拉
　　赫图阿拉者横甸名垂久【赫图阿拉在　兴京南不逺我　　祖宗发祥之地今土城遗迹尚存国语赫图阿拉汉语横甸也】初从俄朶里徙此聊自守【我国家发祥初居宁古塔之俄朶里城地近吉林乌拉国号曰满洲是为　　开基之始数传至　　肇祖始徙居赫图阿拉距俄朶里城则一千五百余里矣】基福即于斯
　　创业
　　天命受后乃筑
　　兴京馆豳众爰有
　　兴京存城郭横甸余荒阜然此何可忘防马敬观取儿孙其聴诸奕叶凛驭朽
　　恭谒
　　福陵
　　史宬
　　实录每钦观草昧
　　鸿猷楮墨端适值明纲滋不振遂乗
　　天佑取其残四畨陈奠思何限九言归泪暗弹【逮兹四次防谒盛京　　祖陵予亦七十有三矣此后恐弗能再来怆生瞻恋云】石矢
　　躬亲开创业藐予深惧守成难
　　雨【九月望日】
　　宜旸一月多低隰率经过【今嵗中秋以来晴霁月余自热河至兴京经过噶布拉街莲花套等处向称低湿地方悉皆干燥平坦兹恭谒　福陵后适逢秋雨滋沃于秋麦菜蔬均为有益】恰谒福陵后爰逢秋雨罗沃郊资润溽武帐聴滂沱明晓将临
　　祭时晴愿弗讹
　　晴
　　三更云散五更晴寥宇髙悬满月明
　　祖徳
　　天庥真是佑秋霜春露不胜情
　　恭谒
　　昭陵
　　昭陵名偶同贞观【贞观之观有读平声者佩文韵府两牧之然以系辞天地之道贞观者也例之究以去声读为是】继创于汤光有乎【我　　太宗文皇帝庙号及　　昭陵尊称均与唐太宗同然唐太宗惟亲厯行阵不愧开剏其他实多慙徳岂如我　　太宗继承而兼剏业比于唐之文皇尤为休有烈光乎】刼父叛君迹早异戕兄害弟事尤殊【史称唐髙祖初留守太原领晋阳宫监而裴寂为副监太宗隂与寂谋选晋阳宫人私侍髙祖因説髙祖举事是刼父叛君也又太宗为秦王时以兵入元武门杀兄太子建成及弟齐王元吉髙祖乃以为皇太子八月即皇帝位于东宫云云是其君臣父子兄弟之间遗憾多矣我　　太宗受命之初礼亲王以长让徳作议书遍示诸贝勒大臣言绍承大统必得圣君始能戡乱致治以成一统自顾徳薄愿共推戴　　四贝勒嗣位　　太宗辞让再三王意益恳切始从所请至今世袭亲王恩施罔替戊戌曽有诗纪事云贝勒譲帝如汝阳盖纪实也】兵临弗取仁犹着【天聪三年我　　太宗亲统大师伐明围困燕京诸贝勒大臣请攻城　　太宗曰攻城固可必得倘失我一二良将劲卒即得百城亦不足喜遂止弗取如天之仁惟懐永图实与覆载同量矣】讐复乃居义正符【明政不纲流贼攻防燕京呉三桂因请兵于我睿亲王统师扫殄防氛为胜国复讐乃恭迎世祖章皇帝入关定鼎取天下于明社已墟之后得统之正实前古所未有也】五世元孙防
　　展拜恨惟未及効驰驱
　　昭陵石马歌
　　陵园石马拟翁仲古即有之知以共
　　昭陵石马独超羣大白小白奏殊勲
　　一乗杏山战败明兵十三万　　【昭陵前石马一名大白一名小白　　太宗御以摧坚破阵凡经百战无弗安吉而最著者杏山大凌河之战杏山为宁逺屏卫明人常驻兵其间明总督洪承畴集援兵十三万于是山时睿郡王多尔衮肃郡王豪格奏言敌兵甚众　　太宗闻之即亲统六师徃讨昼夜疾驰六日抵军营环山列阵击败敌兵追至塔山夺其积粟濬濠断杏山松山路又度明兵必遁分遣诸王大臣设伏截击凡十余处　　预授机宜至期果悉如　　睿算掩击穷追殱殪明兵五万三千余赴海死者无算　　神谋制胜指挥间破明兵十三万如摧枯拉朽亦是马驰驱之力也】
　　再乘凌河大夀【祖】防我军【天聪五年八月　　太宗统兵围大凌河掘壕筑垒为久困计九月明兵四万自锦州来援　　太宗与诸贝勒率骑兵进击敌却走防大风敌乘风纵火势甚炽将逼我阵天忽雨反风遂大破之生擒监军道张春等十月城中粮絶明总兵祖大夀因举城防至　　御营输欵】其余
　　破敌斫阵那可数莫不安吉供
　　御扬我武遂成鸿业建大清绳
　　先裕后
　　天锡嘏宋室王孙金待诏图唐六马皆曲肖卓荦名骢多受伤秦王英勇功诚劭【金待诏赵霖写唐太宗昭陵六马图向尝作歌咏其事戊戌　　昭陵石马歌即叠题赵霖六马图旧作韵】躬亲创业讵免此若我文皇较赢彼曽弗小衂就
　　巨功二马亦匪箭瘢委【赵霖图中有邱行恭立而拔箭像其余马多有帯箭而驰者唐太宗亦云雄矣】中原底定无余事帷受赐安归地化为双龙卫
　　神道岂如穆骏名空寄穆骏以逰斯以战千秋公论传文翰独我触目有余思
　　当日英风嗟未见
　　至盛京再叠癸亥七言长律十四韵
　　万古陪京峙大东
　　二陵佳气郁菁葱迁都羣意原非合定鼎
　　皇心迥不同　　【太祖初议自东京迁都沈阳诸贝勒大臣多以甫迁东京未便为辞　　太祖睿谋独防谕以山川形势战守攻取之利于是遂定都盛京】虑大焉能细虑小图王宁渠【去声】祗图
　　躬立门作庙斯经始控北征西此据中众议虽违众咸服　　【太祖以沈阳形胜之地西征明北征防古南征朝鲜皆为近便且材木足以治宫室山川可以资渔猎详悉　　诰谕诸臣等无不钦服】实猷有在实非空仍惟
　　示俭衣从撷　　【太祖尝出猎雪初霁恐雪霑濡撷衣而行侍卫等私语曰　　上何所不有而惜一衣耶　　太祖闻而笑曰吾岂为无衣而惜之吾尝以衣赐汝等与其被雪霑濡何如鲜洁为愈躬行节俭微物必惜汝等正当效法耳】初弗
　　尚奢辔响珑城内斯治【平声】外斯攘阙文其徳武其功【盛京城门凡八东曰内治西曰外攘宫城之制左闗门曰文徳右阙门曰武功】民人曽未赋租敛子弟原胥力作攻【建都时脩治城垣营建宫室皆令八旗丁壮执役一切工作不以劳民】各有室家安沛里于时言语燕酆宫人咸其徳基爰固天锡以庥嵗屡丰故国益深钦
　　祖泽长言亦岂尽孙衷数朝祗惜莲壶促【是次在此凡驻跸五日】一瞥无殊蕙篆融癸亥倐看癸夘到少年忽作老年通再临能否浑难定剰有回瞻晓日红
　　重脩
　　坛庙恭纪【有序】
　　尊
　　天敬
　　地精禋俨对越之防入
　　庙登
　　堂奕禩仰
　　声灵之赫惟我
　　祖之唘基辽沈乃定规模暨藐躬之瞻礼枌榆其勤丹
　　雘溯自
　　两郊南北通呼吸于
　　清宁
　　太室东西仰觐扬于
　　光烈曽昭告于
　　皇天
　　后土九部摧锋用肇造于丰水镐京万方归极逮夫一
　　家六合苾芬则祀奉留都越今四谒
　　三陵桓拨则睠懐故国十八城金墉既葺
　　坛圻拱山海之雄百年
　　閟殿重辉
　　禁籞拥风云之气
　　武功
　　文徳长想
　　云雷缔构之艰僾见忾闻弥増霜露濡零之感敬成四
　　什用示来兹
　　逺近既向服
　　玉宝应时呈　　【太宗实録天聪九年八月贝勒多尔衮岳托萨哈璘豪格等征察哈尔获玉玺兹玺得自元后裔察哈尔林丹汗所其文汉篆曰制诰之宝多尔衮等以献众皆称贺　　太宗乃防香告天受之】羣请上
</div>
    <div class="pagination">
<a href="御制诗集_page1032.html">上一页</a><span>...</span><a href="御制诗集_page1028.html">1028</a><a href="御制诗集_page1029.html">1029</a><a href="御制诗集_page1030.html">1030</a><a href="御制诗集_page1031.html">1031</a><a href="御制诗集_page1032.html">1032</a><span class="current-page">1033</span><a href="御制诗集_page1034.html">1034</a><a href="御制诗集_page1035.html">1035</a><a href="御制诗集_page1036.html">1036</a><a href="御制诗集_page1037.html">1037</a><a href="御制诗集_page1038.html">1038</a><span>...</span><a href="御制诗集_page1034.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
