<!DOCTYPE html>
<html>
<head>
    <meta charset="UTF-8">
    <title>御制诗集 - 第 823 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 823 页/共 1326 页</h1>
    <div class="content">　　龙衔鸡踏辉千炬鱼拨犀椎滚六么示俭难教一例罢聨情都为九瀛朝
　　昨岁景光如昨日今年灯火又今宵个中底识殊胜处瑞玉依然防麦苖
　　上元后一日曲宴廷臣
　　翼节园林曲宴仍同心知穑祝三登班聨文武逮藩服舞进鱼龙映鹊棱讵以需云恣和乐还因泰保戒骄矜兽罇湛露聊巡爵火树非宵未上灯乍可湘笺摛碧管底须宫饼诩红绫两章俊逸惟张説十思规陈孰魏征书识艰难无逸逸诗歌恺悌有凭凭异时谁续岁月纪佳话从他一再増
　　雪【正月十七日】
　　夜云铺玉宇晓雪撒银沙已庆膏成续还希势更加报辰欣大作被物鬯休嘉氷浦重揩镜春林早着花琼楼羃遥裔珠琲落鬖髿过午晴光霭慰哉望敢奢
　　含经堂有防
　　常考五经防无弗首乎春周易始乾元善长理最醇尚书肇尧典羲仲命寅賔于诗则闗雎载阳归家人曲礼毋不敬安民蔼如仁春秋王正月大义掲星辰兹堂曰含经兹时值韶晨何以循斯名而能熙吾民勉之在体之其要更惟寅
　　题思永斋
　　慎厥身修谟训文人皆当勉重为君枢机言行【去声】荣辱主敬怠毫厘治乱分九族叙敦亲始近庶明励翼哲来羣题檐何异铭屏扆要在行知尊所闻
　　恒春圃
　　贮圃原非广当春每一过步斯逾十笏目岂必千科随分芳菲撷触懐长短哦题笺新接旧不息视韶和
　　芥舟
　　氷沍小池不作澜一时异想得凭栏设如置芥舟还胶【去声】欲笑南华转语难
　　澹然书屋
　　曲廊转通屋入屋临池池氷明若镜便风弗动漪澹然诚澹然惟静照乃宜往来苟憧憧朋将从尔思
　　敦素堂
　　恒思淳贵返颇以朴为懐但此悬华檠【去声】宁云称雅斋烟隄逺罨牖氷渚近侵阶敦素所包广诗多赋亦乖
　　新赏室
　　静室额新赏今来赏果新隔年吟旧句増岁阅初春北砌芜将发南枝花已匀翻书得汉诏厪念在吾民
　　迎步廊戏成口号
　　步而前似廊近步莫笑居然混主賔我自昌言得其解非人磨墨墨磨人
　　虚受轩
　　景纳无尽因顔虚受名执规方抚序絜矩特闗情具曰戒予圣怵其如奉盈大公是春德一气遍寰瀛
　　朱德润雪溪清兴
　　水阁俯溪隈渔船近阁来买鱼供客醼沽酒恰僮回莫作王家棹还嗤党氏杯漫天吟玉兴雕琢岂须材
　　题晋姜鼎
　　吉金精铸首山铜追逺修禋晋庙中姜太定然讵姜少文侯莫漫认文公【按晋文侯仇始以平戎受锡命其夫人不见于书传后惟太姜为文公重耳夫人铭中所云勿废文侯頵命葢追述祖德以诫子孙非指文公而言若前此穆侯夫人少姜以早卒不尽穆侯之世惟文公夫人太姜当襄公时犹不弃祀事则是鼎之作其为祀太姜无疑】烈光懐保防不坠眉寿用蕲绾莫穷【二语櫽括铭文】岂弗万年冀永享三家分后望成空
　　金错刀
　　铦刀金错迎雪光毺为室七宝装掣出云文动星芒近背勒字非颉皇知是噶爱左行旁辨以回人果识详大都回语成文章佩之辟邪延吉祥陆剸水截靡挫铓斫阵万夫莫敢当渥巴锡汗新来王解用为贡表至诚【叶】云昔额济勒异方【土尔扈特在俄罗斯所居处】近洪豁尔【洪豁尔在俄罗斯西北为回部中最大者】来往常刀得自彼称精良珍守歴世四叶长【云自其曽祖阿玉奇汗世守者】兹归乐土无甲兵【叶】敬备武库一器藏归文弃暴尔允臧持阿奠索予益蘉
　　咏和阗玉兽环壶
　　和阗玉贡春秋取岂是无端不胫走敖岸熏池弗能守那待卞和识璞剖兹器品固非琼玖以钜为佳琢磨受式拟博古周壶有召仲黎伯【皆周壶名】相左右长以尺余中容斗围刻虬夔互蚴蟉四环帖附四耳钮四聪之达惭难偶
　　题徐渭写生巻
　　鲤
　　不羡千里身都同丗六鳞浊游还食浊神到乃传神意得何愁蚁伪求应笑人循名诠字义也觉与相亲
　　荷
　　了了挥数笔超超见一花出尘惟净直照水亦横斜那避初更月【荷花见月则敛朶出梵经】休夸十里霞不衫还不履君子定无差
　　螺蚌
　　实虚随望晦沈伏隠泥沙闭户公输仿为卮汉武夸味非鼎爼贵文岂饰雕奢设不眀珠韫谁将刀剖加
　　蒲
　　春水溶溶緑新蒲刺水青暎波潇复洒度籁摇【去声】还停李密韀勤读刘寛鞭示刑宁同等间草璧写賛明廷
　　榴
　　榴花犹满枝榴实已累垂可口还娯目秋甘暎夏蕤玫瑰都得拟鸟雀那容窥谩议成欲速纷哉奚啻斯
　　蔷薇
　　应魄为圆缺连春吐叶葩风前真野客月落是谁家粉腻燕来逺香轻蝶掠斜谰言佛见笑迦叶转为差
　　芭蕉
　　蕉叶善鸣雨前毎种之旱中欣听处霖际厌闻时愁喜原殊托萧骚自不知粗疎写数笔説偈付伊谁
　　梅
　　犹过杨家野还轻罗氏荣【罗隠秋风桂诗长望一枝荣】籁香那论暗魄影每同明写绽弗写谢得神胜得情应嫌名近浊泼墨寄幽清
　　和阗玉周仲尊
　　和阗岁贡羾都京精麤大小惟所呈是玉颇钜重难衡非碔砆却逊琼瑛肖周仲尊古式型髙深腹围皆觉赢【古铜周仲尊原髙一尺三寸七分今一尺七寸原深一尺二寸今一尺三寸九分原腹围二尺四寸九分今三尺有三分所赢已多至权其轻重则玉质之去旧铜铢两并不可以倍蓰计矣】天右伯友仍厥铭用丐眉寿无疆征【二句防括铭言】事不师古其奚称遐想捐山惭则诚
　　题董诰歳朝图
　　腊前春后频逢雪稠曡农祥似此无遂以迩时直庐暇成兹即景岁朝图白梅红竺态如舞老顾少趋情可呼物阜人安宁易致不忘规颂若斯夫
　　咏定窰盘子
　　传是定州造【遵生八牋云出宋时北定州】定州今实无彭陶宁可比苏咏信非诬【东坡诗云定州花瓷琢红玉】穆若精神足郁然花叶扶和阗玉易琢【反东坡诗意】获此却难乎
　　燕九日作
　　灯宵七日例难删亦逮收灯瞥眼间火树银花一时彻西瀛北漠各教还求仙谁复问云观【去声　是节为长春真人邱处机作至期羽流并集白云观中】盼防予惟望雪山热閙了知归静寂欣于风月得清闲
　　雪【正月廿二日】
　　春云复布濩春雪更攅团落地皆融化飞空益窅漫便晴宁致惜为泽总生欢调幕逢时若兢兢敢自寛
　　题王翚山水画册
　　苍山萧寺
　　碧宇苍山空不空林间微见寺楼红板桥流水隔尘界祗合习禅住义公
　　草庐欵鹤
　　诛茅竹里学僧庵鹤子殷勤似对谈一种元人传简澹纵横画史岂容探【见画中自识语】
　　秋山溪阁
　　飒飒秋山澹澹溪溪光山色蔚茫迷几楹水阁凭虚架合付骚人防笔题
　　溪桥防杖
　　背郭茅堂竹作垣碧溪澹沲绕衡门板桥防杖知谁氏文敏目成图水村【翚自识仿松雪水村图】
　　云在水流
　　白云似水偏常在碧水如云却自流不竞俱迟谁解防都从石谷笔端收
　　江村晓色
　　栁放丝条桃作花笼村箓竹暎波斜平江春晓行舟处祗惜溪烟一半遮
　　古木寒鸦
　　归鸦绕树覔栖枝村舍柴门欲闭时早作暮休无别事阿瞒那学赋雄词
　　秋林逺岫
　　秋林萧飒意含霜逺岫云端色欲苍不拟画家倪范派瓣香独识有香光【见翚自识语】
　　山光竹影
　　溪上书堂暑气消板桥过客早相招共欣竹影宜疎密解使山光能荡摇
　　云林湿翠
　　春云低似掩林扉歩向丛间欲湿衣寺阁可看不可入絶蹊径处是禅机
　　新春万寿山清漪园即景
　　御苑今年迟驻跸【往岁率以新正上澣即幸圆明园今岁十三日始驻跸】清漪节过始来临缀檐灯例成孤负【向虽节前至此然偶游片刻即返亦从未于此张灯故云】插架书犹耐讨寻待泮氷光方淰淰未昌山色渐愔愔润含生意宜韶律又喜璇霄布密隂
　　玉澜堂
　　又俯西蜃湖天上下空祗观铺镜影辽待曡纨风暖起浮霄蠓寛栖度岁鸿【昆明湖既濶鴈鸿之类有栖迟度歳弗去者】漫言氷尚沍澜意满其中
　　道存斋
　　朴斋几架搆山园弗以奢夸以素敦设曰豫游必有道亦厪鉴戒实斯存
　　题长春书屋
　　书屋长春到处名日知无忘旧时情尊行髙大吾何有元善旁通兹可评背峙仁山惟万寿面陈智水则昆明讵宁游览图娯志不息自彊励以诚
　　含新亭
　　一气春和物被均虚亭独得号含新经过拟告昌昌者莫漫迷头认主人
　　养云轩
　　瑞霙迩毎布膏勤恰坐岩轩号养云讵为【去声】防檠玩檐艳端欣素霭吐氤氲低含前沼近相接浓羃西山逺莫分春泽岂辞多益善东郊于耜待兴耘
　　怡春堂
　　春气侵寻透春光即渐怡向阳芜茁纽含籁栁柔丝物意皆生意对时思燮时芳菲底须盼稔冉到宁迟
　　夕佳楼口号
　　趣拟陶诗号夕佳斜阳图入一楼皆来旋去率无过午责实循名每恧懐
　　无尽意轩
　　淑气始防訚韶光未明媚梅心尚寒避栁眼才风试步墀土渐酥望湖氷已脆静值万几暇澄观万物备迟彼有脚春爱兹无尽意
　　邵窝
　　济源有邵窝忆昔曽一至奥室景略同借用题名字明知殊賔主賔主谁所置安然乐山水雅契尧夫意但惭鲜余暇于中玩周易【叶】
</div>
    <div class="pagination">
<a href="御制诗集_page822.html">上一页</a><span>...</span><a href="御制诗集_page818.html">818</a><a href="御制诗集_page819.html">819</a><a href="御制诗集_page820.html">820</a><a href="御制诗集_page821.html">821</a><a href="御制诗集_page822.html">822</a><span class="current-page">823</span><a href="御制诗集_page824.html">824</a><a href="御制诗集_page825.html">825</a><a href="御制诗集_page826.html">826</a><a href="御制诗集_page827.html">827</a><a href="御制诗集_page828.html">828</a><span>...</span><a href="御制诗集_page824.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
