<!DOCTYPE html>
<html>
<head>
    <meta charset="UTF-8">
    <title>御制诗集 - 第 640 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 640 页/共 1326 页</h1>
    <div class="content">　　竹素芸香足渥情每来輙忆旧窓横虽然经史斯枕葄何有坐言与起行
　　四宜书屋
　　物物生机色色新今来又似独宜春羲经妙趣分眀是仁知【去声下同】见殊谓知仁
　　无邉风月之阁
　　风自清然月朗然大千世界共无邉如何髙阁当独占【去声】思与平分付一篇
　　涵秋堂
　　有水澄空有竹萧四时秋意满轩寮安澜设以陈园拟八月何当看海潮
　　逺秀山房
　　山房西向见西山爽气西山襟袖间却恼白云似相妬几重藏住黛螺鬟
　　染霞楼
　　朴斵书楼绿水涯髙低翠逻复青遮朝岚夕霭常相染丹雘非闗浪拟霞
　　绿帷舫
　　宛转廻廊池上披状如画舫岸前维迩来风日将炎热新叶恰齐张绿帷
　　飞睇亭
　　一朶芙蓉四柱孤遐观近揽总成圗盐官飞睇非逰目迩日塘沙涨也无
　　烟月清真楼
　　笼来碧宇三春淡照彻大千万古新恰与摛文示表的不于绮丽在清真
　　采芳洲
　　陆华水卉向时荣池上虚轩坐俯清设以楚骚顾名义恐防亦有恻王明
　　御制诗三集巻七十二
　　钦定四库全书
　　御制诗三集巻七十三
　　古今体一百三十四首【戊子五】
　　雩祭斋居
　　今春两霑膏緑野足一犂昨自郊外来二麦秀欲齐幸此承
　　天贶惟敬益日跻龙见举
　　眀禋祈泽遑敢稽迁坐兹防斋又见兴朝隮无何风之失望徒怦兮及时希优霖防防闻鸠啼
　　题张宗苍湖山霁色巻
　　山云归岫石泉浤得得青骢问景行路不生尘峰滴翠吴天正是雨初晴
　　雩祭礼成述事
　　曙光初暏露光浓肃穆
　　雩坛护古松幸是三春
　　赉膏泽敬惟首夏萃农功九韶次第鸣仪鳯大礼钦崇举见龙奏假无言还有吁继霑
　　申佑愿重重
　　赋得紫禁朱樱出上防【得圆字七言八韵考试翰詹题】
　　白华早落三春月朱实纷垂首夏天名拟麦英齐麦甘称崖蜜异崖巅托根禁籞迎风熟结颗芳丛暎日鲜树讶瑚争熻赩珠疑火齐各匀圆充堪鳯食诚如是残以鸟衔夫岂然带笼【上声】底应和酪饮倾盘乍许当【去声】茶煎漫訾内热犹湏蔗见咏席珍可类贤翰苑分颁还欲问谁同摩诘什吟篇
　　雨【四月初五日】
　　侵晓云容积渐多遂霏嘉霔势骈罗洒空已厯三时久劚地知霑四寸过结穗正欣宜陇麦茁秧真复利塍禾甫才望泽沐优泽自问钦承应若何
　　题方琮山水八帧
　　春原驱牧
　　西墅东村农事兴野桥驱犊向春塍牧童自有偷闲乐那管乌犍喘月曽
　　澄潭泛艇
　　层叠流泉泻作溪溪头略彴隔东西拏舟不复留名姓却笑五湖有范蠡
　　水榭纳凉
　　出峡奔泉赴壑忙上搘水榭宛如航昼长那更频挥扇个是人间第一凉
　　竹楼过雨
　　宿雨初收润意蒙腻云归岫竹吟风书楼今日披新霁景与图中正复同
　　曲港秋深
　　緑叶全稀红叶攅秋深潦水浄沙滩擘崖飞瀑虽依旧却听声中带峭寒
　　松涛清听
　　檐角松风峡口泉倡予和汝谡音传水轩嗼髙人坐清听因之意与然
　　涧阁风泉
　　怒泉吼涧已称竒更落岩风涤荡之小阁厜防无一客问娱视听付伊谁
　　溪桥吟雪
　　满目寒光满意凉千峯晴雪树苍苍欲询策蹇溪槗客吟得新诗凡防章
　　夜雨
　　好雨午略止宻云申复浓且喜无风作遂更霏始酉逹寅末彻夜畅舂容入地不计寸优渥利我农屡绥叨四载额手钦
　　鸿蒙惟是盈虚理诚恐歉或逢此雨麦收定黍禾长【上声】亦芃遇此问何脩惟益励寅恭
　　晴
　　润逼园亭首夏天假山曲沼罨晴烟蔷薇压架风翻馥芍药依栏露带鲜何必日长命畵舫聊因心慰展书篇隔林抟黍声初唤静听端知胜管弦
　　咏湖中鴈诗用沈约韵效其体而反其意
　　孚卵出芦塘长【上声】翼任翺翔金嘴斜学月素羽皓欺霜鸥猜下渚侣鱼避乗波光梁藻欣堪唼人字飞成行徘佪不逺去即此是故乡
　　夜隂
　　夜隂即望复雨午风遂致朗晴虽然优泽已沐未免惜念犹生自我不曾知足怪人岂得谓眀恰晓军前备悉【是日乾清门侍卫乌三泰自云南驰驿至得悉军前情形额尔登额之误事罪不胜诛矣】越教愤恨増怦
　　乾清门侍卫乌三泰自云南驰驿至京得悉军前情状诗以志事
　　蛮结既大胜鼔勇遂前进缅贼断后路以致絶驿信【大军自蛮结防砦殱丑乗胜罙入而木邦所派沿途带兵驻站之索住等逡廵弃险不守贼人复肆阑截邮报不通】宋赛贼清野邦海军威振【将军公眀瑞统兵抵宋赛进次象孔贼人皆潜踪逺匿且道路阻隘因扵邦海暂驻整旅自是沿途捜勦所至斩馘军声大振】右军取猛宻【原议额尔登额率右路大军取猛宻时将军由邦海励众遄行因不得额尔登额军中消息遂取道猛宻一路计通声援陵轹贼境且数千里】时不通音问乃从猛弄还因粮不胜运【大军行经猛弄贼人频年积谷甚伙因令士卒悉力裹带至不可胜用乃裒余积一举而焚之】周行数千里士气愈腾奋其间贼屡遮从无一挫刃而何偾辕辈曾未进尺寸【额尔登额等不力攻老官屯进取猛宻转退顿旱塔观望淹时任贼出城立栅恇却不前】旋师救木邦捷径翻舍近【时木邦有贼滋扰旱塔旁近有间道可通筞应甚便乃屡勑额尔登额等赴援复经驻永昌之鄂宁叠檄皆不应翻取纡道回至铜壁关内地而扵积饷之宛顶数程可逹者且迟廻行至半月有逾丧良贻悮深堪痛恨】贼更由捷径并力邀师困我师强弩末贼益増数万然犹全军出短兵争接阵将军及参賛殿后以身殉【时转战皆胜而旱塔一路之贼以缀兵既退并厚集扵大营将军分遣前队按部而行自以疲病之兵不忍轻弃身率参賛殿后防师接仗致殒】嗟防实我过致失我忠荩设使简贤往接援进必迅【额尔登额等既早知其不防独当一面因有额尔景额尚可为之救正无何复以病歾扵军彼时如即命阿里衮往代筞应自可迅速无误乃始则轻视小丑继复不意额尔登额偾事一至此极易将稽时不得不自为引过也】小人纵误事决裂讵斯甚【叶】致斯或由
　　天戒我满盈愿志事书备悉何时解此恨
　　首夏香山静宜园作
　　过雨山姿应益佳偷闲特地驻岩斋晚红留得翻阶药嫩緑铺齐羃院槐饶有旧题重捡防那无新句待安排适従沃野观农况颇觉斯来畧畅懐
　　栖云楼得句
　　搆筑山园楼防古每来先必到栖云愁霖时即对云厌望泽之际观云欣云岂扵人有检择思虑輙至好恶纷是时甘膏润麦黍云来云去随氤氲不及横楼黙无语似笑多欲徒云云
　　天池
　　山泉难为贮贮即称天池云中浮藻荇岩顶逰鲲鲕不盈复不涸有渟亦有漪秋月喜髙印春风爱静披一年才一对坐更无片时
　　妙髙堂
　　妙髙此旧名津逮従玉局山过氐父崇水无扬子緑然则何由称得一或两足拘墟甚无谓齐物可三复飞兴斯不无逰目至浮玉
　　海棠院
　　十笏三间古两株一院深红苞余想像緑叶已隂森不见绕丛蝶空闻啅树禽琼姿付春梦笑我始来寻
　　来青轩
　　岩葩埭卉销红尽低叶髙枝罨緑才仿佛山轩若有语主人今日共青来
　　香岩室
　　山寺邉傍一屋幽慧林拂牖众香流恰如花散维摩室扵色扵空两不留
　　肩舆
　　肩舆登荦嶨数息緑隂森我逸念他倦人情即已心片时都憩力五字亦成吟便复遵前径窈深更可寻
　　超然堂
　　盘旋出林迳廓落造山堂托意无不迥骋观真异常神情契太古画趣俯千方玉局逰物外扵言得未忘
　　旷览防作歌
　　旷览千古兮千古有不易辨之史评旷览九防兮九防有不易悉之人情旷览目前兮目前则罗峯侧而岭横是固供静观与朗吟兮吾又惧肆志与径行然则如之何而可兮莫若付髙防之无营
　　碧峯馆
　　一朶芙蓉作阵屏四时无改叠浓青天风飒沓翻峰落馥郁吹来满室馨
　　静室
　　肩舆出邃谷静室据髙岑到此必宜憩悠然足会心夏初才张【去声】叶春去尚鸣禽仰眺嶤峰表乔期或可寻
　　碧云寺
　　精蓝隔翠岭不二里而遥龙象常为守袈裟底借招闲心惬幽赏俗虑浄全消何必天台路方当过石槗
　　洗心亭口号
　　心非心自尔洗弗洗由吾何必云栖寺还资木串珠【云栖寺洗心亭挂大木串珠令人念佛故戏及之】
　　试泉恱性山房
　　携得新芽此试泉清供真与性相便灶邉亦坐陆鸿渐笑我今朝属偶然
　　夕
　　近山易为夕岭髙日落早霭霭挹空翠暮色千林表吾逰亦已罢寝斋静憩好岩寺鸣晩钟庭树归宿鸟几案有古书挑灯试精讨
　　晓
</div>
    <div class="pagination">
<a href="御制诗集_page639.html">上一页</a><span>...</span><a href="御制诗集_page635.html">635</a><a href="御制诗集_page636.html">636</a><a href="御制诗集_page637.html">637</a><a href="御制诗集_page638.html">638</a><a href="御制诗集_page639.html">639</a><span class="current-page">640</span><a href="御制诗集_page641.html">641</a><a href="御制诗集_page642.html">642</a><a href="御制诗集_page643.html">643</a><a href="御制诗集_page644.html">644</a><a href="御制诗集_page645.html">645</a><span>...</span><a href="御制诗集_page641.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
