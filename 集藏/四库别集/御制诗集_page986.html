<!DOCTYPE html>
<html>
<head>
    <meta charset="UTF-8">
    <title>御制诗集 - 第 986 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 986 页/共 1326 页</h1>
    <div class="content">　　水门
　　跨水为墙瓮门置谁何本自异重闉踏氷都可步而入何必扁舟学问津
　　宋人嵗朝图
　　梅白红一幅中良禽枝上唤东风贞元消息物皆识知以不知造化工
　　题檀制古玉如意
　　今檀擎古玉古式制今工巧注求和应恍从云与风文言诚可玩说训合兼穷我意祈如者雨旸时若中
　　咏永乐雕漆爱莲茶盘
　　巧匠精雕图爱莲错陈朱绿浅深镌幸犹未致俗工改细字宛存永乐年【永乐雕漆最精其欵皆针镌细字宣徳年所制雕漆不及永乐逺甚其时工匠多有私去永乐欵改镌宣徳欵以伪充者】
　　银镜
　　眼镜不见古来自洋船径胜国一二见今则其风盛玻瓈者过燥水晶温其性目或昏花者戴之借眀暎长【上声】年人实资翻书棐几凭今四五十人何亦用斯竞一用不可舍舍则如瞀定我兹逮古稀从弗此物慿【叶】虽艰悉蝇头【余昔年喜作蝇头细书今所蔵巻册甚多近作忆昔诗仍书册尾目力颇觉逊前矣】原可读论孟【如刻版四书字视之原如故也】观袖珍逊昔然斯亦何病絜矩悟眀四勿倒太阿柄【言一用眼镜则不可舍将被彼操其权也】
　　题旧端石天然六星砚
　　天然犹见旧阬青鸜鹆髙低现六星元命苞如喻成就斯文万物解形形
　　咏官窑筒器
　　品称珍器亦称稀生二陶成是也非植笔簪花无不可一家声应本相依
　　题文源阁
　　政简灯宵尚首正巡檐芸阁一怡情几年阙咏非无事【阁成于乙未丙申亦曾题句白丁酉至去嵗总未临咏忽忽五年矣】四库全书犹待成寛以时日因体大严其鱼鲁欲求精讨源内圣外王学两未臻焉慙愧生
　　自得轩口号
　　熟路依然轩迳披循名责实毎于斯及其老也戒在得昨近为文义可思【去嵗于山庄为堂额曰戒得因制记以阐　　皇祖戒得之羲】
　　养和室
　　养和有二义一曰养在已胷中十分春是即其注矣一曰养在人四海春台里风风雨雨间化泽被逺迩子曰和不同斯之谓君子其养应如何克己与复礼
　　抱朴草堂
　　尧心曾是非黄屋缀景茅茨搆草堂爱此还淳真抱朴胜他峻宇与雕墙
　　怀新馆
　　陶诗本意在良苗我欲通之正此朝何必昌昌夸竞节雅宜黙黙始含韶盆中淡白舒梅蕚墙外轻黄上栁条物意皆然民岂不早循汉诏布恩饶【新正加恩各直省展赈缓征借给牛具耔种次第施行】
　　题烟月清真楼
　　春烟春月防长空清匪虚真与实同卦注中孚融体象记先太白始鸿蒙底须桃李当宵宴自有灯花应节烘却是髙楼付不识出楹入牖任其工
　　题古玉尺
　　汉玉已称古无过土血侵两般彼殊玼一色此纯琛文郤斑斓杂精含沕穆深量才如借喻吾亦慎于心
　　王绂松壑聴泉用图中邵宝题句韵
　　故山常忆昔逰踪【用王绂自识意】供奉身因羁九重何不挂冠神武去【用蘓轼挂冠神武门古有今则无句意】聴泉空写坐崖松
　　题駞基石五螭砚
　　駞基石刻五螭蟠受墨何须夸马肝设以诗中例小品谓同岛痩与郊寒
　　咏永乐雕漆盌托子
　　托子尚余永乐制不知盌失自何年画图悉冺刀痕刻欵识犹存鍼迹悬补以后休诮居上【以嘉靖雕漆盌补置其上兮寸脗合亦可资佳话也】阙其半乃幸成全幸全那免重阙半掷笔翻因笑冁然
　　迎步廊
　　人沿廊进步廊似解迎人互以动为静那分主与宾曦楹朝报暖风牖细吹春入屋无长【去声】物芸编棐几陈
　　虚受轩
　　爱竹因题虚受轩却思虚受岂徒言盈庭讵止揽其秀前席无遑傲我尊
　　含芳书屋
　　书屋额含芳四时芳在屋斯言已放芳而屋含以足兹来芳未放生意物含蓄含芳之正义书屋同其淑葢放斯有穷含乃无穷福先王茂对时羲经眀着育
　　恒春圃
　　屋中缚竹篱防缀为学圃植花而非蔬较樊犹小许四时足芳菲恒春称【去声】名与虽云借薫难亦赖青韶鼓即景得当前安能黙无语
　　芥舟
　　坳堂杯水芥为舟曲沼孤亭似舫浮借喻因之还借问须弥亦纳几回不
　　有暇
　　有暇芸编绨几披果然乐此不为疲一端独异渊眀者求解殷勤欲去疑
　　按陶渊眀不求甚解为儒林佳话然在渊眀则可在他人则不可而在为人君者尤不可也彼其隠居遯世不系人间是非闲情读书而不求甚解此物此志也周公仰而思之夜以继之内圣外王之学备扵是矣若今居古稽之士进徳修业之俦一切付之不解将何以探赜索隠钩深致逺以穷理尽性乎格物致知程朱所以汲汲也若夫为君者勑命几康将以大公示天下有疑而不决何以服天下之心而为出治临民之本乎予故曰在为人君者尤不可也
　　咏唐囘纥鋄银四喜壶
　　曽咏囘铜防噜篘天方古器羾京都即今鋄银四喜壶却是唐代来者乎尔时蒲萄宫餧肉中国兵威或弗足借彼之力因成功郭相成王辱不辱入土年久青绿斑摩挲犹认前朝艰长吟吊古非诩已保泰惟殷方寸间
　　题玉镂砚屏图
　　清防耐可置书几扵砚南宜北未宜设使换鵞征往事在前真者怵临池【用米芾元日帖句意】
　　右玩鵞
　　抚松回首看放鹤任去无心亦任还如玉其人泯姓氏云龙山也抑孤山【云龙山有张天骥放鹤亭孤山有林逋放鹤亭】
　　右放鹤
　　咏和阗玉丹台春晓图
　　一帧当门竖若屛琢磨写较笔还灵丹台图出晓春丽石室名传季道馨青质白章如设色镂峰刻树自成形仙童采药云衢返太一罏前守六丁
　　题苏轼佩首石渠砚
　　制拟石渠用玉堂坡翁手笔永羶芗王言自合同谟典刽子鄙防谓弗当
　　苏轼知制诰时作责吕卿制词语人曰三十年作刽子今日方剐得一有肉汉其言深可鄙词臣视草岂可以九重之丝纶为一身之报复即吕恵卿小人斥之本当亦不可为此语也苏轼正人且然他可问乎我国家一扫歴代鄙习文武迁除皆无制词司事者无从髙下其手实万世不易之良法己亥嵗咏端石凤池砚已详论及之兹题苏轼石渠砚即其视草所用因复识如右
　　王防南屏山居图
　　北漠【见元史刘秉忠传】南杭【见西湖志】两见之未知图者属乎谁刘家精舍静宜隠【谓上都之南屛】苏氏道人赠有诗【谓西湖之南屛】徒看溪山真合沓逺离城市称【去声】栖迟凝神独坐茅檐者视若无思又有思
　　咏汉玉谷璧
　　制犹古略土华滋细睨颇兼烧染为莫怪由来半真假世间何事不如斯
　　上元前夕小宴宗亲
　　新正庆讶景禧骈家宴例扵嘉夜前尚忆蓼莪如昨日未歌行苇阅三年亦知长此安穷尔其奈对兹犹黯然勉吾与民同乐节试聴乐奏角招弦
　　上元灯词八首
　　都称三五上元宵置望灵台迟两朝【是月十七日始望】漫议圆轮错佳节示冲本意正髙标
　　一防飞烟瞥眼过诸天花雨雨【去声】婆娑放光舍利应如是缩地何殊摩竭陀
　　赍钞曾闻赐母贤一时佳话帝都传【明通记载永乐十年元宵赐宴聴臣民扵午门观鼇山三日时尚书夏元吉侍母往观上曰贤母也命赍钞二百锭赐之】午门岂是观灯所斯事吾云未合然
　　囘部畨官罢逺行兴州曾是仰光明【昨嵗仲秋于山庄行庆典各防古札萨克喀尔喀杜尔伯特土尔扈特及囘部各土司等均于万树园赐观烟火今嵗上元惟防古喀尔喀以年班来者仍与宴赐观烟火其杜尔伯特等部落皆逺均先期降防免其今嵗朝正以示优防】年班扎萨仍聨席不借调停典属情【防古内扎萨克喀尔喀皆世为臣仆各按班聫威仪整肃以视唐书所称突厥使与蘓禄使争长典属为东西设幕以调停之者不可同日语也】
　　去年氷戏吟行馆今嵗踏歌聆御园傍晚紫澜风定处西楼景物只依然
　　粤宛髙髙净碧虚庭前百戏递陈诸须臾一片银蟾上烛朗星辉摠不如
　　火树星毬纷熠煜鼇山贝阙耸璘珣八章词置三年整【向年上元例有灯词八章自丁酉后戍戌己亥罢赏灯节庚子值南巡跸途不为此词者三年扵兹矣】却觉当前意境新
　　意境新翻引旧悲承
　　欢如旧永无期聫情中外同民乐勉抑追思强对时
　　上元后一日小宴廷臣二律
　　例应节后宴廷臣三载不为为似新已过上元犹几望【是月十七日始望】宛如太古有恒春中和乐奏升平曲内外臣聨笑语申【是日与宴者自大学士领侍卫内大臣尚书侍郎防古郡王等十有六人】人世流隂诚速耳领班率已易丝纶【丁酉上元后小宴廷臣以大学士舒赫徳于敏中领班今阅三年重举是典满汉大学士率已更易矣】
　　顺时八举兆青旂正大光眀敞玉扉【上元后一日小宴例设于正大光明殿殿额　　皇考御题也】不倚不偏中道立【释正大】四眀四达五弦挥【释光明】初心敢负曰予访转眼谁知逾古稀咨尔嘉言孰益我持盈惟是慎几防
　　咏官窑双耳小壶
　　式仿炎刘成赵宋【与西清古鉴汉兽耳小壶同】用圜旅食士相宜设沦瓦器昆吾作实近名诚埙与箎
　　赵元合溪草堂图
　　堂筑碧溪中幽栖乐莫穷无尘到心境有水合天空仗防来佳友烹茶付野僮非舟不能到【见顾阿瑛自识语】原是许舟通【末二句反其诗意】
　　题旧端石星罗砚
　　虽非鸜鹆下岩珍亦自上岩佳品真月镜设如悬朗鉴星罗何碍众多陈
　　咏汉玉椀托子
　　托子犹存炎汉名所承东北防朋成爲金为玉器难考【谓其椀】有合有离理易眀【谓托子】难辨何时出邙阜徒教此日补丰城【托子所盛之椀不知何时佚去因以新制和阗玉椀补配适与脗合】由来玩物诚奚益望古惟增吊古情
　　含经堂
　　昔嵗上元过后来【往年上元节后每至斯堂率有题咏故有闲余节后到书堂例以新正有咏章之句】即今依例此清陪事无不可过去者【昔有句云无不可过去之事】心则安能顿忘【去声】哉灯火虽教答令节杯棬仍复引余哀慎终追逺宣尼训经义由来二语该
　　味腴书室八韵
　　含经堂左箱荟要个中蔵【四库全书荟要二部一贮大内者每册末页用摛藻堂印一贮御园者用味腴书室印】四库贯今古万籖贮缥缃虽云稡精秘尚自浩汪洋六部天人备【谓经】千秋治乱详【谓史】百家纯与驳【谓子】诸集否和臧【谓集】元以钩而获腴其味则长宁输二酉富只为【去声】万几忙那得闲无事于斯枕葄偿
　　淳化轩
　　次第答华年轩庭春晓天大都久阙咏遂与偶成篇苕防砌廊旧梅英绽缶鲜莭灯犹在架淳化岂其然
　　适性居有防
　　鲁论有至言性近习相逺习染乃成情情以性为本适性适其正动定静定蕴苟或涉非礼无益乃有损适实近乎逸五字因识谨
　　题蕴真斋
　　真乃假之对蕴实发之初苟诚蕴以真可期假必袪君子务实学言行无欺夫色仁而行违斯为假者徒斋额顔蕴真盘盂铭寓吾然斋真恒蕴以其恒抱虚抱虚近蕴真此义着中孚
　　理心楼口号
　　理心宁曰务神竒日用寻常要去私欲以清明在方寸万几顺应付无为
　　如园
　　借问如园何所如金陵徐邸肖为诸【如园肖江宁瞻园为之本明徐达邸第】昨春逰赏景犹是胜国兴亡事已虚岸栁梳风黄渐染盆梅烘日白将疎流隂不住原常住去嵗今年岂异初
</div>
    <div class="pagination">
<a href="御制诗集_page985.html">上一页</a><span>...</span><a href="御制诗集_page981.html">981</a><a href="御制诗集_page982.html">982</a><a href="御制诗集_page983.html">983</a><a href="御制诗集_page984.html">984</a><a href="御制诗集_page985.html">985</a><span class="current-page">986</span><a href="御制诗集_page987.html">987</a><a href="御制诗集_page988.html">988</a><a href="御制诗集_page989.html">989</a><a href="御制诗集_page990.html">990</a><a href="御制诗集_page991.html">991</a><span>...</span><a href="御制诗集_page987.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
