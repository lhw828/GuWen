<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 190 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 190 页/共 296 页</h1>
    <div class="content">










　　弇州续稿巻十三
　　钦定四库全书
　　弇州续稿巻十四
　　明　王世贞　撰
　　诗部
　　七言律
　　初得南廷尉报偶成
　　防门逃暑似蘧庐忽有分司洛下除世事从呼惯牛马乡心兼喜得熊鱼未论朱芾堪赊酒依旧青山好著书厚禄自惭无寸报主恩前后不曽虚
　　余将赴金陵陜帅董中丞追诗及贶走笔报谢
　　交游垂晩尽时名谁复醇深似董生得汝片言堪结袜赠余双案欲连城函关不鎻三秦色天堑长流六代声敢为相思愁道逺建康今是汉西京
　　陈体干太仆邀饮醉翁亭
　　孤亭面面敛青葱坐语翛然万虑空樵迳渐移残照外商歌忽入暗泉中岩头寂寞诸名迹石上婆娑两醉翁也解板舆松影好披襟留试月明风
　　月夜偕体干太仆过饮丰乐亭
　　路穷平楚近还疑忽敞空亭碧四垂延尽绪风仍防帻踏残凉月更飞巵催花别按渔阳掺拂藓仍看防妇碑莫讶深更未成别风流今古并吾师
　　夜过栢子潭恭读御碑是髙皇三注矢得雨事
　　金书赑屭耸长空彷佛神谟大禹同涧底泉鸣疑去镝头月满似弯弓苍藤忽破虬龙影怪石频穿虎豹藂似觉普天多苦旱可无灵雨报祈丰
　　过饮陈体干少卿时石拱辰大卿迟一驿未到
　　驿骑关河新雨余逢君设醴更焚鱼孟公雅自能投辖内史何当不下车浮白寸心终自吐乍青双眼未全舒明朝定有新知防迢逓南云日夜踈
　　黎惟敬内翰沈嘉则张防于诸君过弇州园分韵
　　下马捋须无限情防言入坐有余清巉岩水落鼋鼍出峭蒨风过鸾鳯鸣賔主东南当代事庙廊丘壑蹔时盟中朝若问王廷尉一曲沧浪寄此生
　　其二
　　青葱竹栢吐余姿不似长年揺落时已割溪云充野供还调涧溜作清丝客縁探隠难言结心到论文偶自知但许布衣懽十日未应惆怅问归期
　　赠名医盛老
　　盛老医甚精而有癖疾毎携妓避客辄数月莫可踪踪故云
　　先朝奕叶尚医郎御史中丞蚤鴈行时复闭门如泄栁忽来施药是长桑胡姬惯识弦中语弟子能传肘后方见说刀圭如可借野夫那怕鬂苍浪
　　丁丑元日试笔
　　今年节物媚吾庐儿女分行拜起居官兴尽来知骨肉主恩深处领樵渔屠苏到我春从晚爆竹由他嵗惯除萧散虚聊捉笔可能成就右军书【右军五十二而书成故云】
　　初正答谢江右潘中丞
　　宦迹流年已并除词肠酒态未全虚山南东道初辞节江右中丞再寄书文锦细盘衔草鹘紫琼新脍带冠鱼莫惊廷尉门犹暖自是交情古不如
　　石丈自滁穆丈自魏贻诗见慰罢官走笔呈谢并抒近况
　　闲门乆矣雀堪罗忽有双珠拂暮过隂徳总输于氏逺交情终比翟公多数拳地借包山色一曲天留镜水波在昔相思须命驾可能携手问烟萝
　　其二
　　初从纳节号闲人踪迹空劳两地论居魏江湖懐北阙环滁山水惜孤臣聼鸡起候村梅曙泛蚁偷争野老春如此风光真自好可容长作半闲身
　　莫子良方伯以花朝自感诗见贻率尔奉答
　　短蓬风色昼凄其诵尔花朝感叹词众卉只知为雨勒乔松元自得春迟纵今芳意如平仲已有幽心付子规转眼繁华何足问祗应商略嵗寒时
　　莫方伯子良与子云卿追饯松江道中留赠
　　小舫飞觞不厌频交情父子更谁真青云未晓弹冠意明月元多按劒人总是众知龙卧稳也还身覩鳯毛新临岐一扇书双羙此日难教谢傅论【子良数荐未起云卿又不第故云】太师存翁相公以元旦家防诗见示次韵
　　山中宰相啓初筵乍有修风緑野前北阙定书南极瑞老臣亲致太平年尊开四代长宜栢烛忆三朝旧赐莲【公诗有午时觞咏到灯前语】见说新诗传欲徧江南草色已油然
　　解任后得明卿罢官报寄赠二章
　　参差尺一谢朝班囘首风尘梦寐间敢谓清时稀白简居然薄命损朱顔浮云乆自深吾軰春雪犹能近故山【家近郢】世态纷纷何足道与君偷得到头闲
　　其二
　　邮书一到不堪闻起剔残灯坐夜分塞马论来终是失防鸿去后许谁羣无妨中散来千里更喜延之咏五君与说近踪应稍慰买山全占洞庭云
　　荅于鳦先
　　一春孤抱叹无当行巻初开喜欲狂今日君王应爱少古时童子解为郎羣珠拣尽无鱼目六翮成来肯鴈行莫道李膺门第峻乆容文举独升牀
　　林近夫朝囘时返岭外以诗见寄感而有答
　　杯酒沈沈且杜机新诗一读泪堪挥谁能汉省分鳬舄便向吴山问薜衣客许故情销骨后自怜前事捧心非封书欲发还多感纵有梅花驿骑稀
　　偶写近况
　　三抛符印返江乡其奈差池五十强懒胜世情无一可醒多春夜亦成长文章薄晓才难继儿女粗安事未偿甚欲掩关抽二藏天宫净土总茫茫
　　旧有诗赠月溪上人将十年今春至吾州讲经毕过我小只园言别更成一章赠之
　　十年髙坐许重登不向无机说小乗破尽六宗犹竖拂聼来半偈是传灯谈时舍利祥光显到处军持法雨兴若问中丞何似业居然退院一闲僧
　　李丈琦自解银防力辞不出读书燕中赋此见懐
　　当年风采动朝端咫尺天衢行路难金马醒多犹碍隠银鱼卸却始成安聊从秘术探鸿寳不为雄心注鹖冠见说郊居新赋就可能将寄阿筠看
　　姚匡叔以道术为用晦诸王上客携其书来访惓惓七子之盛有感而赠
　　握手相知柰晩何且将鱼素慰蹉跎淮南道术賔初盛邺下风流事已过见数八公君第几空传七子世无多春来社酒能从否莫道闲门雀可罗
　　书懐
　　风为开扉旋掩扉春催花发又花飞客歌夫子哀时命天与先生杜徳机乆自青云词伯少从他白简酒人非兴来烂漫挥毫罢且复婆娑里社归
　　况吉夫大防以长笺长律见期读史记有感而答
　　鸿书忽自豫章天读罢撚须一莞然续汉中郎空见许过秦新论有谁传君怜竹素将来日我在雌黄未定年何似扫除千古障争名空室坐逃禅
　　宗良国将以近作见示且致知已之感有答一章
　　行巻初开喜欲狂看来字字挟风霜那从帝子鸣銮玉且学书生看屋梁忆旧明珰投汉渚怜才清梦绕吴阊知君岂少南州誉误信王生齿舌香
　　徳甫居太夫人忧致诗见慰悲激用壮聊成一律为答
　　癖懒归来白髪侵故人清问一沾襟不知鸡骨支牀日能作龙渊滞狱心变尽浮云庐岳在涸残秋水大江深与君但解逍遥意何事区区梁父吟
　　【阙】父国尉以乃叔用晦书介绍投诗见褒有中兴大雅语率尔答赠
　　新诗借甚羙清扬汝叔书来许鴈行已是入林同小阮还应赌墅似中郎文髙龙种偏堪识禄薄牛车也不妨莫向中兴论大雅老夫名姓欲深藏
　　巍父佳父二国尉合书及诗见寄极有龙门之思因及于鳞怅然有懐奉荅时舍弟方按部其地
　　并马翩翩过酒胡子侯腰玦有珊瑚青萍对结雌雄斗石笋双抽大小孤笛里悲风追济上琴心流水到姑苏不须惆怅登龙逺曽试吾家阿敬无
　　答用晦丈时有三诗极为余致不平之感且订后期
　　髙枕懐人忽黯然西江尺素自鸿边无言白璧偏堪防何处朱弦不可怜纵酒此生终得计论文它代别为权与君商略嵇康驾紫气湓城在几年
　　初夏行园有懐敬羙弟南康
　　清和时序雅相宜阿惠那能读我诗行徧池塘犹是梦聼残丝竹未成箎香罏可作斋中物石镜谁临畵后眉【时弟迎家未到】翻恨双鸿毛羽就北风吹断各天涯
　　余燕中别宋廷尉望之今十七年矣公秉钺吾邦余谢病归里虽讯问时及而竟睽握手乃成一诗奉懐适太学张恒思以畵索寄漫题于首
　　差池握手愧初盟十七年来何限情念我和歌无宋意知君结袜少王生棠隂转傍华阳舘【华阳公别号也】栁色仍围幕府城【留都有幕府城】不是逐臣多落魄可知吴市易逃名程京兆汝懋视余少长别燕中者三十年矣余自郧入留棘谓得相从而竟以言罢方成一诗奉懐适太学张恒思携畵索寄漫题于首
　　何堪屈指看花时并有霜华上鬓丝宦迹乾坤垂欲尽世情离合本难期丹阳刘尹多佳话京兆张郎不妩眉若问同袍辞节后酒罏茶榻解支持
　　和王百谷懐出妾
　　离懐黯防未分明祗忆郎君一句清妾与书生俱薄命花随春帝不长情愁囘樊素行时首枉却红儿死后名谁道两坊三百歩阳关分作断膓声【伯谷曽有句云书生薄命元同妾为袁少傅所重】
　　初遇子与方伯昆山旋尔言别赴任江右
　　马鞍山脚乍停船黄鸟嘤嘤到酒邉我自一翁安避地君还四岳近朝天初完赵璧披云出忽折吴钩向斗悬蓄念千端那可尽不如相对坐陶然
　　汪惟一得古印摩之易其文曰五湖长见赠
　　籕迹秦章手自摩刻刓翻拟赠潜夫毋论此掾同三语且爱新衔长五湖到处酒旗成卤簿见来渔父是官徒如闻尚有风波事一榻禅房署苾刍
　　寄赠顾生
　　里门冠盖学天津南阮由来不厌贫从他废箸儿曹事似汝滛书我軰人沼上墨花堪染练堦前帯草欲成茵肯为辟疆容径造那将蜡屐比朱轮
　　李文正吴文定诸学士于海月庵赏十月菊五七言律俱以前用骑字押和颇成险窘余戯悉为歩之
　　贪看晩节傲霜飔淡色幽香冷不辞入坐叵罗争自引归来欵叚未须骑推敲月下犹孤语竞病风流彼一时若使东篱主人在攅眉那肎和新诗
　　贺张太史
　　天上张星傍斗悬鳯池春色鳯毛偏乆闻伊陟能光后共道周公许拜前从此玉堂添气象几人金殿领勾传承家故有丝纶在续史何劳慕马迁
　　寄赠史金吾
　　看君眞作韫川珠袭坐春风况不孤家世旧传南史氏禁廷新拜执金吾门无下客歌弹铗诏为名儒掌唾壶最是将台寻礼乐未须终夜读隂符
　　题潘中丞芝林时昆山书院成芝满于林故以名焉
　　数尽潘园赋众芳何如神草被昆冈庭中玉露漙三秀木末丹霞散九光出共箑蒲昭圣瑞归同天韭作仙粮野夫亦有黄公癖地肺何年许并藏
</div>
    <div class="pagination">
<a href="弇州四部稿_page189.html">上一页</a><span>...</span><a href="弇州四部稿_page185.html">185</a><a href="弇州四部稿_page186.html">186</a><a href="弇州四部稿_page187.html">187</a><a href="弇州四部稿_page188.html">188</a><a href="弇州四部稿_page189.html">189</a><span class="current-page">190</span><a href="弇州四部稿_page191.html">191</a><a href="弇州四部稿_page192.html">192</a><a href="弇州四部稿_page193.html">193</a><a href="弇州四部稿_page194.html">194</a><a href="弇州四部稿_page195.html">195</a><span>...</span><a href="弇州四部稿_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
