<!DOCTYPE html>
<html>
<head>
    <meta charset="UTF-8">
    <title>御制诗集 - 第 1153 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1153 页/共 1326 页</h1>
    <div class="content">　　昊灵
　　玉华池
　　石窦淙灵乳一贮岩隩旱涝弗竭溢万古泌波渌云在亦弗流月印亦非独藻荇任纵横华此天池玉设使东坡临定当认松竹
　　题罗汉坪
　　五百阿罗汉曼殊来谒斯相传阙其一未识因何迟是谓色声求平等性或违妙手安生造【相传曼殊示现真容安生肖像佛家万法归一何有异同则罗汉虽缺其一正不必作分别相也】酷肖神莫遗讵知不二法维摩黙无辞欲质诸应真其一乃得之
　　登黛螺顶
　　峦回谷抱自重重螺顶左邻据别峰云栈屈盘厯霄汉花宫独拥现芙蓉间东海初升日阶下千年不老松供养五台曼殊像【黛螺顶为清凉山东峰林峦回互络绎奔凑与五台顶灵气若接寺中像设中台演教寺儒童文殊师利菩萨东台望海寺聪明文殊师利菩萨北台灵应寺无垢文殊师利菩萨南台普济寺智慧文殊师利菩萨西台法雷寺狮子吼文殊师利菩萨夫菩萨言一亦可言百千万亿亦可岂拘五台五像乎未考始自何时亦如是随喜而已】阇黎疑未识真宗
　　望海峰三依
　　皇祖元韵
　　最逈东台处精蓝别一方可瞻壶与峤奚论水和桑日照峰先赤教兴衣尚黄外藩仰神道【防古诸藩皆尊佛法重黄教我皇祖于此建寺居以喇嘛内外各札萨克嵗时来叩允神道设教之意也】
　　祖烈耀荒茫【九服荒茫见沈约铭语】
　　暖【是日清明节】
　　清凉山本清凉处日朗雪消暖亦融万有由来无不有一空因示色皆空喜温畏冷众生愿寒肃暄妍大士同何必清明忆花柳【是处气寒柳才发黄花则全无】惟祈和煦浄防风【清明日农谚有清明风刮土牵连四十五之语今幸春雪初晴纎埃不起惟愿此后甘和协应惠我农田也】
　　甘露寺
　　一滴之露生乎天一滴之水成乎地曰天曰地霄壤隔露与水融原不二忘其不二合其一是谓甘露之妙义甘露妙义无不遍岂在数间此山寺山寺即无不遍者又岂不然甘露是【叶】佛家或复喻以法世道更有称为瑞愈出愈逺有何涉露付不知万物备
　　明月池
　　一岩里水贮池云有明月每印之何处无水无明月而此享帚名偏垂我来见水弗见月防心亦复因之别试看溶溶朗朗中玉轮当面初不阙
　　回銮至白云寺曡辛丑旧作韵
　　昨从此路造台懐岭巆北望多峰岭今自台懐返跸来迢迢惟见白云影白云在彼寺在兹名称颇类弗相等岂知大圆镜智中光光相印无殊境凡因物转故致迷圣能转物堪深省招提当面弗致遥别馆徘徊静香领研浄瓯芳句可拈山峙川流兴因永畺吏供奉固其宜一宿之故弗多肯大凡佳处戒留滞明当返跸翠华整回思
　　慈舆奉延禧仁杰同怅待云静【自丙寅逮庚午辛已三奉　　安舆五台展礼今瞻望白云不禁黯然于狄仁杰之言也】
　　引懐堂
　　引懐今日昔书堂今日引懐昨嵗长祭使回称南府旱抚臣严饬赈灾忙【昨嵗梁敦书祭告山陜差还奏称三月内经过山西平阳蒲州一带民间望泽甚殷朕恐农起意存讳饰再四严切驰谕令其速即亲徃查勘续据奏到南府各属春雨虽缺自四月中旬后连得透雨盈尺麦秋尚好大田亦可有收因降防于平粜缓征之外赏给两月口粮以资接济民情頼以安妥不致失所】幸逢夏雨秋田获稍救鸠形鹄面殃旋跸于焉一宵驻讵耽林色与山光
　　白云寺西斋作
　　行馆西斋对碧崚松岩上更有轩凭千庐万幕俯当见不肯肩舆一揽登
　　阅折
　　阅折湖南及江右胥报春霖获深透【据浦霖奏报省城于二月初九日至十八日止大雨浃旬廿四五两日省城又复雨滂沱各府州属禀报得雨深透相同不惟豆麦杂粮借资长发而田塘积水充盈农民皆得及时尽力南亩且溪河小港水皆长发米谷转输深资利赖等语又据何裕城奏报南昌省城于正月廿三廿七二月初七八十一二等日连得雨泽入土深透并据瑞州等十三府州所属禀报得雨深透相同二麦长发农民欢庆等语】是两省诚鱼米乡别省都资挹注救去嵗湖北与安徽旱灾实借苏民疚因之两省米亦贵【湖广江西向称鱼米之乡邻省资其接济昨嵗因湖北安徽被旱以致湖南江西米谷贩运出境米价亦増】调剂无方惟自咎【叶】为之祈嵗心益切闻报额手谢
　　天佑夏长秋收候实遥颙祝有收敬期副
　　安徽巡抚书麟奏呈乡民挖蕨得米诗以志事
　　草根与树皮穷民御灾计敢信赈恤周遂乃无其事兹接安抚奏灾黎荷
　　天赐挖蕨聊糊口得米出不意磨粉搀以粟煑食充饥致得千余石多而非村居地县令分给民不无少接济【据书麟奏太湖县唐家山向无居民处所乡民掘挖蕨根见土内杂有黑米磨粉搀和好米煑食颇可充饥逺近闻风踵至挖掘县令亲诣弹压分给穷民共得米一千数百余石并呈进米様灾黎荷防　　天赐借资接济且感且愧因令煑熟亲尝并邮寄诸皇子令知此味孙曽元永识毋忘爱民之意哉】并呈其米様煑食亲尝试嗟我民食兹我食先堕泪
　　乾坤徳好生既感既滋愧愧感之不胜遑忍称为瑞邮寄诸皇子令皆知此味孙曽元永识爱民悉予志
　　策马度长城岭
　　昨日轻云落雨防踊虞酿雪岭难行凌晨快霁千峯朗旭景迎人辔缓鸣
　　去逢喜雪散天花还迓温曦晃巘霞虽是曼殊泯色相慧恩迎送示无遮
　　壮年雪栈防嵚嵜视以为常众勉随今日坦途聊防马翻慙众喜诧新竒
　　总督萨载总河李奉翰奏报开放清口情形因加恩给其原衔顶戴诗以志事
　　濬河迟建牐清弱未收坝以致运河涸黄灌清而霸未奏待度【入声】知【从前萨载等奏请挑濬运中河并请估建牐座以时启闭乃于挑河未放水以前并不及早建牐致水势一泄无余运河仍浅又于清口东西坝不及早收束以致黄水倒漾屡经传防训饬乃萨载等总未明言不早建牐之过复节次严饬并差大学士阿桂前徃清口设法筹办因将萨载李奉翰降为三品顶戴以示惩儆后始渐知悔悟各努力奋勉矣】二罪无可谢严谕饬再三顶戴降以亚知过信能改补苴漏与罅去冬至今春尺寸较昼夜【上年八月因萨载等办理清口因循延误茫无定见是以命阿桂前徃嗣据阿桂奏清口淤垫因本年湖水极小黄水又值盛涨以致倒灌为今之计惟有借已灌之黄水以送回空蓄积弱之清水以济重运并请筑坝煞住湖水俾日渐停蓄俟来嵗重运北上即可啓坝下注以资利济等语自去冬至今春复据萨载等节次奏报湖水自煞坝后日渐増长现已蓄存至四尺六寸云】蓄清待漕至引渠试髙下注运资浮送次第勤贮泻【节据萨载等奏于拦湖坝下抽挑引渠一道先将张福口酌啓数尺俾清水注入引渠试量尺寸兹于二月二十六日又将洪泽湖五道引河之张福口太平河两道啓放使湖水灌注淮扬一带运河次第下注水势増长现在测量运河水深四五六尺水面寛八九丈至十余丈不等溜势迅速重运足资浮送两岸淤沙亦渐见刷动等语萨载等前因办理清口啓闭失宜是以降顶戴示罚今念其能朂勤补过弗误新漕仍降防复还原品以昭惩劝】是诚善盖愆弗误新漕驾失则示之惩改则恩与赦福威敢轻作惟公弗假借
　　杏
　　寒暄一岭隔犁然緑意红情早耐烟西望已抛清明节东来原值杏花天胜他柳色还争态让却梅香祗鬭妍无不在斯原在彼润含阡陌起耕田
　　柏岩山【山在唐县有贾岛洞中古柏数百株贾岛诗独行潭底影数息树边身自注云经三年始得亦英雄欺人语也】
　　岩祠桑海未曽湮留阅千秋痩体真两句三年迟以得英雄笑彼善欺人
　　王陵城
　　髙帝评陵及平语早经论定匪竒新【向曽论世谓吕氏之祸髙帝若先知而终令平勃安刘然者为好竒而不槩之以理之説使帝果预知则权其轻重废吕氏立赵王何不可为而独顾惜吕氏令周勃为太尉以救汉祚于可存不可存之间髙帝肯为之哉因过王陵城忆所论髙帝评陵及平语并咏其事】存刘一线因左袒莫谓斯王逊彼陈
　　箕山
　　峰峙行唐形箕似更云牛饮在其西【箕山之西为牛饮山汉书地理志云行唐县有牛饮山即此俗遂以为许由隠居之地殊不知许由所隠之箕山乃在洛阳登封县境纪载传讹类不足信也】传讹漫谓遵涂説汉志由来久着题
　　燕豫隔将数百里是谁缩地作斯言许巢原是逃名者万古留名乐岂存
　　木兰祠
　　女子代男行其事都称竒兵气恐不扬其言亦可思夙未习歩伐驱之以行师挫衂有必然徒为敌之资因经木兰祠咏古知其时
　　河南巡抚毕沅来觐诗以示懐
　　邻省因来觐路隅民艰先问可防苏秋收幸得救其半春雨方欣被以都迤北稍称无荒地【毕沅来觐行在询以豫省近日民情据称现在春雨已普徧霑足迤北彰徳卫辉各府均已种麦有长至八九寸者】偏南尚切有灾区【又询迤南各府情形据称惟归徳开封等府有应缓征及借给籽种之处因令具折奏闻无不照所请速行者】缓征等事明当奏即可疏陈莫不俞
　　雨【三月十二日】
　　清晓春云羃逺峰侵寻空宇布容容轻舆迤逦遵途坦披处霏丝势欲浓
　　税驾行营正午前浽防细缕宻如烟濯枝润叶轻盈霔防笔氊庐向所便
　　随风濳欲入清宵剪烛遥欣润麦苖回忆长城岭百里此时应作雪花飘
　　夜雪
　　入夜雨为雪二更霏玉花初和丝淅沥渐作片交加清漏延檠烛峭寒侵幔纱一欣一以虑恐碍麦抽芽
　　晓行
　　晓雪势未止晓行例亦如漫漫迷逺近若若塞空虚泞防诚劳众赏颁岂靳予春云将欲散已刻到氊庐
　　喜晴
　　霁月彻宵晓薄隂却无霰集午曦临春当艰致喜晴事【雨雪于春为艰致喜晴可知雨雪足也】时若幸稀愁旱吟盈尺已滋禾发纽连阡益慰麦抽鍼寄言行路不遑者【用东坡歌舞农夫怨行路意】可慰暖衣饱食心
　　至正定府即事
　　昔嵗由兹往五台【前次辛丑诣五台由保定定州正定一路前往兹先至五台回跸始经此地】今畨乃自五台来往来道路胥偶尔今昔光隂亶速哉问俗观风此宵旰颠燕踬赵久尘埃佛香阁畔旧行馆信宿何妨适静陪
　　正定府行宫四曡旧作韵
　　康熈时搆筑却与我齐年【此处行宫建于康熙五十二年癸巳子生于康熈五十年辛卯时甫三嵗】驻馆经五度吟诗答旧縁此邦幸逢稔南府剧堪怜【去嵗近京各府属麦收大田俱获丰稔惟迤南之大名顺徳广平三府雨泽愆期收成薄歉屡加恩赈缓民情頼以安諡】我自勤民者那能静悟禅
　　正定隆兴寺四曡旧作韵
　　大士超过圆觉与声闻未达一间释迦牟尼尊而具如来之妙观察智物无不度故称曰普门虽示菩萨相以驻南海遍大千界如天之有云以色见以声求则不可如是如是而恒转法轮开皇至今盖千百余祀沧桑几阅不改恒山旻显徳废像铸钱实无谓鄙非新安著论横纷纭亥嵗重修丑嵗钜工蒇落成瓣香一炷清霄分兹因五台礼曼殊师利回跸复至修禊三月辰崇隆佛香之阁切碧汉屏息欲礼先此肃心神铸铜其髙七丈更三尺本祗双手双足相好身何时増为三十有六臂易铜以木盖取其轻云久之木朽欲堕系于栋不空羂索之义徒成尘我命和雇匠氏还其旧亦非大兴工作役千军卅六者去惟余双者在【隆兴寺建于隋开皇时至今千余年废兴不一昨己亥嵗发帑命吏和雇匠氏重加修整于辛丑春工竣是春巡幸五台往落成焉内佛香阁供铜大士髙七丈三尺旧像凡三十六臂因以铜重刻木为之附铜像上年久欲坠复以钩索系梁间向见之心每不惬因重修兹寺乃命解脱所系木臂仍还金身双臂本相焉】去在胥幻而非幻者存嗟夫我之是言复差矣金刚六如岂有一如真把笔长歌创体为九字回向初无一字皆戯论于斯五度之事率已毕付他泐之贞石迹成陈曽谓东坡作诗多佛语甚于彼矣回跸耕省春
　　崇因寺
　　世间万法归成败成败由来互作因败若无其怜彼旧成安有此见斯新施檀【梵云布施也】讵为【去声】福田举落鼎聊乗便路申雨雪频霑春事好崇功徳冀惠吾民
　　出府城门阅滹沱河作
　　滹沱厪阅出权城积雪遥峯空宇晴虽遇涨秋仍旧贯既然归壑弗新营【出正定府南门阅滹沱河时询问刘峩据奏自乾隆十一年西巡指示于旧有四坝下添筑第五坝挑水甚为得力河溜由是南趋上年乙巳秋汛水虽暴涨浸及正定府城脚幸次日即水退由旧道下泄居民田庐无恙无须另议宣防兹来临视河离城甚逺城外两岸已徧种麦田弥望青葱矣】老扶幼挈数无万色悦顔和合一诚畧喜不为民所畏多年保赤悉吾情
　　瞻广惠寺塔
　　辛丑己未登又逮五年矣花塔久传名名自何时始隋碑唐碣率难征沧桑梵宇存犹仍实以名寄名传实色空空色孰废兴八面面敞珑玲瞻之奚异辛巳登遄飞逸兴促成句句乃成于最上层
　　阅滹沱河
　　旧志原称在定州【见字典汉书地理志】中山今日郭南流沧桑逺者谁曽见陵谷幻哉那镇留自昔楗茭事防御【乾隆元年髙斌为直总督时奏建鱼鳞隄及挑水坝以资捍御】至今闾里乐繁稠兹如斌者能有几即事嘉其具逺猷
　　拣阅镇兵
　　恒山斯重镇拣锐阅其兵【至正定府提镇预备阅兵适以雪后泥泞罢之拣其精练者于行宫门前一阅而阅兵之赏则仍普赐予也】虽是升平候亦当训练精歩齐原合度纪律要惟明弧矢未躬示【向凡阅兵必亲御马歩射示之今年逾古稀且臂病弗为歩射已久念之増恧】古稀慙愧生
　　东垣道中作
　　入城【正定府城也】前日雪留田今日出城雪化全润野轻舆廿余里送迎黎庶总欣然
　　春云低复羃遥峦继雨真佳测度看农父固欣行路畏由来万事两全难
　　緑杨红杏接烟村麦剡青青铺广原管槖应知重农意禁躁莫厌再三言【向例跸路所经侍郎副都统等沿途管东扈从人等车马毋得践踏民田兹春雪初霁麦苗正当长发尤宜保防申明禁令诚不惮再三也】
　　幼挈老扶前后随不教诃斥羽林仪劝休践麦却弗听爱戴舆情忍禁谁【跸途瞻就者众扶老擕防奔走麦田谕之弗止怜其爱戴实出至诚亦弗忍诃斥也】
　　河道总督李奉翰奏报启坝放清水畅注情形诗以志慰
　　甫经清口奏情形【前据萨载防同李奉翰奏二月廿六日将洪泽湖五道引河之张福口太平河两道先行启放使湖水灌注淮扬一带运河次第下注溜势迅速运河水深五六尺足资浮送重运等语】启放兹诚畅注听【兹据李奉翰奏于三月初八日先将裴家塲通湖引河开放口门过水深五六尺并将束清临黄及新建东坝遵照于图内硃笔指示处所相机启拆使清水向东北直趋防黄下注形势甚为畅顺等语】一自黄侵致淤垫每于清弱训丁宁【上年因黄水倒灌节经降防指示以临黄束清等坝原为收束湖水敌黄济运起见将来漕船抵淮开放时若将东西两坝齐拆恐清水散漫力弱不能敌黄因于所具图内用硃笔标示令将东首坝先行启拆使清水向东北顺趋下注方不致有倒灌之虞兹李奉翰遵照办理并据奏湖南湖北押解到淮拨船及头帮漕船挨次衔尾渡黄并一面将拨船吃水尺寸知照东省俾撙节酌放防山湖之水使得源源挹注等语此事先因萨载李奉翰启闭失宜降顶戴示罚昨因渐知悔悟朂勤补过即降防复还原职今清水畅注已有成效惜萨载未得亲见念其宣劳尽瘁晋赠太子太保并谕部议防以慰其灵云】即今漕至遂开坝乃幸流通如建瓴可惜劳臣空尽瘁分明功过慰其灵
　　防雨
　　晓行复防雨细防畧防蒙如濯陌杨緑渐迷村杏红旅人虞泞路农者喜田功不尽情难一吾惟付大公【春时难得好雨心实愿再霈甘霖也】
　　定州咏古
　　京都五百里而强昴毕天文次大梁见说韩苏曽作郡却怜辽宋久分疆尔时万姓应谁主中国一家竟二王是岂虚为尊大论守成永朂敬无遑
　　题雪浪斋
　　众春本是韩之园雪浪实则苏之石置石于园始邑令【康熙四十一年定州牧韩逢庥移雪浪石置园内】气求恰合宋贤迹辛巳清跸驻行斋遂以雪浪为斋额因之睾然思古人尚友于斯得莫逆
　　三曡东坡刻盆石诗韵
　　不逢白鹤访子孙【白鹤归来访子孙亦东坡句也】两巻石竟孰是原其一刻识一无识【今雪浪石有二一磐石乃旧在定州者一片石乃后自临城移至者而雪浪二字磐石未刻惟片石有之事阅七百余年真假莫辨因并置众春园中】谁能志乗研详翻并行不悖有古语我亦因之与两存先后二难为写貌【张若霭若澄兄弟前后扈从若霭图磐石若澄图片石并各有诗】片者杰防磐卧盆沃以水均飞雪防与欲雨同兴云根数曡有例玉局言把笔竟复三曡元
　　雪浪石七曡苏东坡诗韵
　　雪浪又复韵曡屯耽吟似碍九五尊寻思或胜好声色頼此摛藻遣朝昏五台正定返巡跸便途驻此中山村众春园内旧行馆早知津矣便入门安阳眉山胥令此合祠诚妥两贤魂一得褒奬【谓韩】一遭斥【谓苏】要之立身胥有根韩园苏石萃一处二人水乳融无痕两张岂逊两孙者【墨庄漫録称东坡帅中山得黒石白脉如蜀中孙位孙知防所画石间奔流云云今张若霭若澄兄弟所画磐石片石二图磈竒神似亦不减二孙也】为图前后精详论曰磐曰片二即一况今原两芙蓉盆【二石各有盆承之片石刻东坡尽水之变蜀两孙之铭而磐石则无然以予论之则磐石为近是雪浪与盆铭何不可伪刻耶】思量今兴由昔废弗关成性永存存
　　题苏轼中山松醪赋真迹巻曡庚午诗韵
　　薄用收松制作醪髯翁想见意雄豪烹熬自可出肪泽餔啜何须较蟹螯犹子【谓徳麟】赠兹同气味【是巻洞庭春色中山松醪二赋接书轼自识云安定郡王以黄柑酿酒其犹子徳麟以饷子戯为作赋后予为中山守以松节酿酒复为赋之以其事同而文类故録为一巻云云】大夫【谓扬雄】拟彼畔牢骚中山正此数典处擕巻重赓防咏毫
　　中山咏刘禹锡事
　　氏刘率欲祖中山难辨靖王昭烈间设曰王当祖新氏附炎应重汗其顔
　　陋室同乎陋巷宁千秋阙里有仪刑唐书若不读宋氏几【平声】认连州果徳馨
　　改用连州易播州本因裴度进佳谋昌黎却志宗元羙谀墓之讥自有由
　　按定州南二十里有陋室相传刘禹锡制铭处新唐书禹锡自言系出中山与柳宗元党王叔文时号二王刘柳及叔文败贬禹锡播州刺史裴度为言播极逺禹锡母八十余恐伤孝治请稍内迁乃易连州云云禹锡自言系出中山遥遥华胄文献无征其所爲陋室铭似乎澹泊自安而趋炎乱政有愧徳馨多矣自韩愈为柳宗元志墓乃以禹锡谪播时宗元将请于朝拜疏愿以柳州易播以愈之贤而犹不免饰说此谀墓之讥所由来也况其下者乎因过中山咏陋室并识其事
</div>
    <div class="pagination">
<a href="御制诗集_page1152.html">上一页</a><span>...</span><a href="御制诗集_page1148.html">1148</a><a href="御制诗集_page1149.html">1149</a><a href="御制诗集_page1150.html">1150</a><a href="御制诗集_page1151.html">1151</a><a href="御制诗集_page1152.html">1152</a><span class="current-page">1153</span><a href="御制诗集_page1154.html">1154</a><a href="御制诗集_page1155.html">1155</a><a href="御制诗集_page1156.html">1156</a><a href="御制诗集_page1157.html">1157</a><a href="御制诗集_page1158.html">1158</a><span>...</span><a href="御制诗集_page1154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
