<!DOCTYPE html>
<html>
<head>
    <meta charset="UTF-8">
    <title>御制诗集 - 第 249 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 249 页/共 1326 页</h1>
    <div class="content">　　树摇风不到昼静暑如逃视逺浑无碍观空徒尔劳
　　咏史
　　战国多说客秦汉风尚存茅焦感始皇邹阳悟长君知心以説当秘诀韩吃论触詟恱燕媪或嘉纳牖言苟其尽忠欵讵在口给便帝尧斥嚚讼视子共驩伦
　　夀原任大学士龙翰傅先生八十初度
　　光霁由来众式观绛帷黄阁领儒冠身名应拟济南伏年徳原同沛下桓松鹤作朋还侑酒孙曾绕膝合加餐还丹益算何须借两字传经永不刋
　　杂诗
　　迩日间隂霁溽暑颇情朝来西北风长天豁快晴櫹槮竹栢间晷影上砌平消息无停机寒暑有代更万理注羲爻讵待韦编横
　　蜻蜓立钓丝不识羡鱼意鸣鹤在松隂各有乐山志万物具理趣于我原皆偹致逺或扞格且尽目前事蝉声喜髙树萤光随腐草一般皆动物适适惟自晓曰水胡流湿曰火胡就燥日用或不知何况人情三王无同道觧张琴乃鼓五帝有同心无逸以为所同者今岂异不同古可睹循名或失实致败难缕举寄语持政人毋易由言古
　　同诸王及大学士翰苑诸臣观莲六韵
　　明廷咨政暇上苑对时良载赏云霞卉言携鸳鹭行含飚承笋席徼露坠银塘缛锦方迎日扬檀正纳凉镜中妆繛约畵里袭芬芳共喜防多祜相期戒匪康
　　董邦达松涧云岚
　　动者云容静者松妙兼动静者层设如屧歩竒深防应有佺乔蓦地逢
　　邹一桂秋塘钓艇
　　烟篷泛防弄竿纶蓑笠飘然意可亲比似仲舒三筞里我犹未免羡鱼人
　　徐扬涧筑松涛
　　落落长松水阁虚横琴髙士静凭余不知弄者伊何操邹忌名言独起予
　　泛湖翫月二首
　　月擘云匡依依盈手光暂教抛秘巻便与泛轻航秉烛漫逰夜开篷喜纳凉无为萦夙昔乗景且徜徉素彩醒吟眸沧池载拍浮光如凝露皛魄不挈波流萤防乱燃夜蝉声暗报秋未能学谢客归后复登楼
　　海东青行
　　鸷鸟种不一海青称俊絶摩空健翮上层霄千里下击才一瞥当其脱韝始纵时风力未防迟飞掣羣燕縁扑或坠落何异淮隂胯下气且折鹰鹯之雏可罹罿海青之雏得未逢闻之育卵大海东追逐天鵞入云中廻頋忽失故国踪海东青尔不逺为利尔不髙腾空安得受制于人垂头仰饲居樊笼王孙莫恨未央宫
　　题张宗苍畵
　　云巘纵横幻复真树头楼挹逺山皴浮来湿翠迎睂宇始识传神梅道人
　　麦收
　　麦收登囷鹿市价贱食新黍禾亦遍秀油油髙下匀此际时雨旸西成万寳臻十歉而一丰孰不希鸿防迩日云屡作踊愁行潦频少雨便开霁慰志旋生欣乃知经事多翻成畏事人
　　去嵗河溢豫鱼子遗涸田直沽沮洳鄊多蝻自年年近闻孽类孳督捕命亟颁尽力除患始毋致日蔓延或云不为害吾讵信防言或云嵗常有吾岂诿应然因捕致伤禾吾已命赐蠲或云吏下乡民费鸡黍钱蝗过幸不食捕蝗有甚焉吁嗟苟姑息嘉禾忍弃捐善政扞格多抑亦难两全
　　萤六韵
　　近湿不碍朗匪燃却常明腐草含变化隂火发晶荧安知爝也微何殊炬之行翾动翼足兼光暗外内争恨添闺中妇勤益帷下生火流夫岂遥以尔为先声
　　河亭对雨
　　阵雨斜飞抹屋檐好教浄洗廹人炎池亭坐爱空蒙意不碍生衣一领添
　　髙树斜阳霁景清须防蝉曳晩风声荷珠纷落犹无定暎水平分防蝀横
　　飒爽溪山入画图鱼鳞欲尽碧空铺今宵魄影应清絶便命兰桡一泛湖
　　昆明湖上
　　夏日宜泛舟泛舟湖欲寛夜晴晨露瀼水逺暑风寒漾漾入空明四面山光攅骋目见千里秋意示倪端载舟懐靡及乗景兴未防菰蒲彼何知对时都觉欢
　　玉泉山即景
　　第一泉边旧建园书堂洒落逺尘喧便教小住慢言去每喜寻流遂得源山鸟窥人白昼静庭松阅嵗緑隂繁天机道筦何曾閟个趣伊谁善体存
　　翠云堂双栝行
　　齐为弟兮夷为兄树中之圣圣之清盘盘虬榦一庭翠六月秋风满座生故宫却见层椒上遗迹金元空怅望尔时歌舞对春韶不夸双栝夸花放离宫沿革率非旧【叶】阅嵗佳隂盖数畆难兄难弟标双清同林杂植无其耦屈之久者信之长后老生意方堂堂不见堤栁及陌扬十年成防百年僵
　　命张宗苍仿吴镇笔意图成诗以题之
　　神韵无少欠溪壑不大似善师古者然可以悟凢理
　　华黍【六月十日】
　　华黍应秋令雨旸时致早湛湛凝露滋离离含旭皎路客欲遮骑农夫已驱鸟课田防多年额庆逢佳兆前训凛欹噐遥心期万寳
　　平安月镜居叠旧作韵
　　室舫编湘竹天然君子居三庚又依尔一镜乍辉如籁爽生斑翠波光浸碧虚渉江懐古咏缾子好装蕖
　　杂英
　　杂英莫较名旉荣绕闲砌女夷小试手技痒那能閟风前态欲仙露下情如醉嬽嬽緑珠妆洒洒道韫思蜂蝶去亦可蟋蟀来不避奚以忆春翘扵焉騐秋意
　　季夏篇
　　三庚火伏胎商金蓐收宛转素节临大河雨过星斗沉一夜露白芙蓉心晚来飒爽生衣襟万里片云无防寻宜旸禾黍緑塍错村行即渐闻铜雀摛毫拟待歌农乐
　　鳯凰防
　　渚墩学黄埠【在锡山之阳四面临水此墩适相肖】上有鳯凰楼一镜中悬畵四时长似秋山容空外秀波态席前浮何事三山逺还期佺羡逰
　　题董邦达山水十二幅
　　泉音松吹
　　淙淙谡谡动中闲松吹泉音应答间一与耳谋飞逸兴依稀昨嵗坐寒山
　　烟峦晓色
　　背山面水草堂便侵晓髙人尚穏眠宿雨初收晓烟泮潇湘妙境米家传
　　峭壁廻澜
　　江横壁立似区分络以林端暎带云恰是斯人能写意相遭风水自成文
　　林塘晚泊
　　斜阳返景下渔梁野艇归来罢响榔晒网收纶无个事一天云水好风凉
　　夏山欲雨
　　靉叇连山山霭昬泠风一谷树头喧此时防笔翻嫌拙佳句何当让许浑
　　芙蓉滴翠
　　刻削英英陆地亭萼不万态摠曾青余杭香锦无烦数佛钵中间恱性灵
　　石磴凌空
　　迤平林带叶枝危峰防地忽嵚嵜巉岩疑有髯仙歩想见山鸣谷应时
　　松谿幽轴
　　树落茅薖足蔽形好山层叠翠为屏硕人乐此非逋客岫戸云闗漫自扃
　　江浦归帆
　　三峡无风浪起堆浮家已惯不惊猜收帆指防斜阳道穿过瞿唐灔滪来
　　亭臯秋霁
　　云收气霁恰秋初徙倚孤亭眄碧虗防是胸中消芥长空无尽意还如
　　云泉涧阁
　　溪头架阁倚层椒水熊山光入绮寮只可相携漆园吏此间促膝注逍遥
　　千林欲雪
　　寒天黯淡冻林愁结撰真非画者流何必粉皴方是雪别开生面突营邱
　　赋得风动万年枝【五言六韵得名字】
　　琪树因风动扬猗禁籞清万年徴夀永三秀应祥生散影花甎静延晖珠缀明每从观作止便以较隂晴爱睹鸾鶱态徐闻鳯啸声奚称汉武帝林苑独标名
　　闻蛩【六月十六日】
　　晩凉豪兴生刺舟载明月心托碧琅天身在水精阙何来在砌蛩振羽数声发协方朱明审音报商越通灵信物类不与惟时节来者复无住知然却怡恱
　　率言
　　极大巨灵掌开山极小巨灵身七寸极大鲲鱼防千里极小鲲鱼蚁子分一物变幻尚如此千秋是非谁定论
　　青龙桥西
　　拟向名山盛暑消石桥西畔又鸣梢便教马上逢新喜一路香风畅頴苗
　　欲鸣铜雀熟催田髙下如云秀实全所兾雨旸时一月今年可卜胜常年
　　夏日香山静宜园即事四首
　　别业非遥便徃还兰椒迤逦辟云闗看山延得半斋爽逭暑权因一日闲鹤领雏来调弱羽鹿希革后长新斑书帷何必韦编展大地羲爻注此间
　　緑树成帷白玉台毎从疏隙见崔嵬蕙兰草是三湘佩茉莉花原六月梅幽籁静中观水动尘心息后觉凉来梨园小部翻嫌閙此处惟应泉石陪
　　碧宇云徂喜快晴方方緑野待西成璘防山蝶随风去馡馥阿芜过雨生松牖慿虚千里直芸帷搴月一钩横爱看班史消长夏三防江都语防精
　　黛亲切挹山光纳爽从容歩夕阳野果坠烟红琥珀新篁敲露緑琳琅闲云归岫连峰暗飞瀑垂空潄石凉自我皇皇法尧舜输他坦坦傲羲皇
　　晓逰香界寺即事杂咏
　　香界山荘一岭分清逰减从羽林羣趂凉侵晓盘层磴恰见红丸上海云
　　廻峦宛转试跻攀不辨东西片刻间却为张公五里雾忽藏白傅一区山
　　嶊崣直俯万峰巅一谷村墟隠白緜幻景今朝真尽态天衣风动又髙褰
　　寳珠洞髙髙且深精庐不受繊暑侵数我朅来凡防度分明壁上勒前吟
　　露草烟萝清馥交到来一晌坐云巢谁云佛法忘嗔喜开牖欢心满四郊
　　胜地防闲可憩迟登髙望远亦相宜卧波指防卢近伏汛隄防厪此时
　　华黍风香逺近迎防欣碧宇似秋晴花宫廻首忽如失只有钟声林外清
　　鸣鞭出谷日三竿涧水无声隠石滩为有余闲兼爱爽陈操健鋭试临看
　　静室
　　为因避暑登髙处中使肩舆汗已淋虽是崇椒延爽别有慙以已度人心
　　天风拂袖飒然凉中有清芬百和香拟待夕阳方下返偶然试阅小年长
</div>
    <div class="pagination">
<a href="御制诗集_page248.html">上一页</a><span>...</span><a href="御制诗集_page244.html">244</a><a href="御制诗集_page245.html">245</a><a href="御制诗集_page246.html">246</a><a href="御制诗集_page247.html">247</a><a href="御制诗集_page248.html">248</a><span class="current-page">249</span><a href="御制诗集_page250.html">250</a><a href="御制诗集_page251.html">251</a><a href="御制诗集_page252.html">252</a><a href="御制诗集_page253.html">253</a><a href="御制诗集_page254.html">254</a><span>...</span><a href="御制诗集_page250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
