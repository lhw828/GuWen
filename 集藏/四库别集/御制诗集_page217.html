<!DOCTYPE html>
<html>
<head>
    <meta charset="UTF-8">
    <title>御制诗集 - 第 217 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 217 页/共 1326 页</h1>
    <div class="content">　　池亭清暑
　　心浄能清暑曽闻白乐天疏轩闲笔砚池上早成篇
　　树杪飞泉
　　踈树不成林无风自静深飞流闲作响谱入伯牙琴
　　澄江泛艇
　　叶下洞庭波拏舟风月多不知兀坐者所寄得于何
　　虚亭秀色
　　一亭及一峯足占无邉秀何须论尺绢盘礴劳结搆
　　秋岚霜叶
　　锦林扶翠嶂诗意与秋髙紫微已絶诣何必更拈毫
　　寒林防蹇
　　诗人惯得句画客漫成图彷佛襄阳孟寻梅兴不孤
　　髙崖杰阁
　　飞阁构层峦其下临无地今朝趂少闲结揽江天意
　　云际涛声
　　溪声在松下涛声在松上髙人如太冲轩轩逸兴放
　　夏山初雨
　　是处画云山皆云大小米试问海岳前有景谁传是
　　扁舟载菊
　　悬厓如赤壁短棹泛秋湖着个瓶篸菊防人道拟苏
　　林径擕笻
　　林径喜秋晴擕笻歩屧行江淹如拟古兴在谢宣城
　　秋树含晖
　　丹枫四五枝白石三两片秋日朗朝晖晶荧含峭蒨
　　谿阁闲凭
　　虚阁谁家子凭栏俯碧流喜者见谓喜愁者见谓愁
　　踈树遥村
　　霜柯不碍目寒村见茅屋欲去访幽人坡陀凡防曲
　　仲秋瀛台
　　仙家楼阁迥宜秋瀛海瑶山翠欲流风月清华赢四季水天朗澈绕三洲露浮金掌凉初动雨过银河暑尽收尘世景光难入咏崇情只拟广寒游
　　白玉杯
　　出璞色如脂成杯圆中规琢磨工有绪古朴制无竒坚白谁腾説亷贞我欲师流霞曽不泛禹训已昭垂
　　承光殿即景
　　金源乔木防松槐簇就团圞七寳台太液秋风窻里挹西山颢气座间来墨壶琴荐俱堪抚阁漏阶签且漫催馥郁天香飘桂子此花雅合月中栽
　　斋居
　　斋居值仲秋
　　方坛临次祭阊阖秩金丰歉筹农计西成定大局二鬴犹中嵗春旱夏继涝此获实意外【叶】宵旰慰悯忧慙徨感
　　明赐瑞玉将报
　　贶灵鼓方调气今秋已云徂来年愿如意
　　题李世倬山水巻
　　藓砌新秋有落桐纱防却暑尚耽风石栏干外明漪皱犹见残荷着意红
　　玉枕
　　素朴独无文兹制出羣何人真截玉【白居易诗角枕截寒玉】高士可眠云漫作邯郸想诚堪翡翠焚淮南传秘诀曽以不闻闻
　　题李勉玉泉琴
　　王孙位将相侃侃持正议荣显非所耽自号幽清士【叶】平生善鼓琴雅尚还自制笵铜成兹器嵗月犹亲志【池中刻唐肃宗丙申年月有八日咸阳乐幽淸士李勉捐俸铸造廿有二字】置弦一攫醳玉泉声尚沸因忆响泉磬丰剑今何寄重人匪重物望古兴遐思
　　新月
　　急就西移为转东情知数转便应中素娥盻莭兴心别诗客睋空不语同半魄旋飞榆树杪微香已度桂花丛露凉风静雕栏畔小立依然个影胧
　　邹一桂秋英巻
　　派接徐黄江左邹寒英设色足风流纷开木本及草本底论深秋与浅秋蝶欲黄而犹待染叶将红者未曽收玉栏金井休开展犹恐霏烟露欲留
　　尚书蒋溥奏进所刻御制诗集书此志懐
　　伊余有结习对时耽属咏赋诗何必多杜老言诚正况乎居九五所贵行实政享帚虞舛缺综录予所命【自丙辰迄丁夘所作诗已积有四千余首上年曽命翰林中书等分巻缮写】杀青匪素志既成姑亦聴裒然宛成帙十二年言行其间悯农切今昔颇可证治未臻唐虞志徒希贤圣他年讽兹什慙否复难定
　　董邦逹枫溪观瀑图
　　从心不逾矩得意可忘筌堪识此图妙休将六法诠髙人宛濠上飞瀑自云巅枫叶落英似武陵然否然
　　万夀日题【有序】
　　庚午八月十三日为朕四十夀辰廷臣以庆贺筵宴为请者槩弗许并降防禁各督抚朝谒然
　　慈宁行礼正殿受贺与夫乾清家宴例不可缺顷因遵
　　奉
　　懿防继册中宫嘉庆洊臻礼仪既具邈然忆向岂恝诸懐且左顾九列都无与朕齐年者矣因用杜甫蓝田九日之韵漫题近体聊亦寓意云尔
　　浄敛缃云碧宇寛宜旸嘉与物皆欢中宫初正名偕位万夀齐朝衣与冠有忆那忘桃月莭无言闲倚桂风寒晚来家庆乾清宴覕眼三年此重【去声】看
　　古玉巵
　　峚山良种瑕不匿磬口径圆逾周尺古人之器君子德千年焕发光而泽縁底细缬流霞色青莲醉此三百石贮之温室雄虹射六清醴齐浮未得防酒有戒古训式
　　题苏轼书金刚经巻
　　矿窟炎洲善比形【轼自识有人凿山取银矿至深处闻有人诵经声发之得一人云吾亦取矿者以窟壊不能出平生诵金刚经自随每有饥渴即若有人自腋下以饼饵遗之殆此经变现云云】无聊聊复写金经三乗总出胸前卍四句全提舌本青宿世由来原佛子齐谐奚事説奎星烧猪佛印相勤请一笑遗之换醁
　　中秋日即景
　　雨过晴空爽气深兴豪酬景一登临自来都识团圞莭此际频増今昔心寳月光生沧海上金风香在桂花隂宜秋帖子当年咏旧绪含毫杳莫寻
　　题倪瓒设色水竹居图
　　踈林淡墨倪迂法寳笈常收纪有诗设色苍然宜水竹雄浑笔合薄黄痴
　　王防秋山草堂图
　　静看黄鹤山樵画神蕴锦里髙人诗两行秋树红复绿独防中峰参且差意行水宿皆适性谷粒坊芹可乐饥茅檐把巻何为者此间奚必重题词






　　御制诗二集巻十九
　　钦定四库全书
　　御制诗二集巻二十
　　古今体一百八首【庚午七】
　　秋日奉
　　皇太后时廵以继册中宫先谒
　　二陵遂幸嵩洛发轫京师即景成什
　　气爽秋宜狩天髙吉撰辰自来传警跸都觉有精神揭露滋兰埒龙旗出鳯闉
　　大安舆敬奉中壸制重陈
　　冠剑瞻依近苹蘩谒拜新触懐愉以戚问俗富还贫念结嵩阳麓吟期洛水濵传闻今嵗好便徃阅髙囷
　　过潞河
　　潞河潦虽退平川水犹涨以此例永定狂澜讵能障黍茎带沙痕结穂欠丰壮景异向所观凭舆増悒怏颇有为解者云此河滩上本为水由处人不与相让于兹得免潦髙田恐无当我闻吁益颦何莫非吾民使人有余地孰与水争利髙下皆获収吾愿其少酬
　　朝鲜牛
　　牛有性懒者服重行数里便卧莎草畔鞭挞亦弗起有适朝鲜人娓娓言所以云惟朝鲜牛习劳每异是负载不辞疲领穿亦前耳但遭疾疫行空羣多病死不如性懒牛遇疫活者有【叶】福善而祸淫竟难谌此理
　　凉
　　野甸清宵景向凉行人欲换葛衣裳协时始觉临秋仲获稼行防筑陇场呌草虫声含露意漏枝蟾影淡烟光依稀昨嵗关山外吟倚离宫夜漏长
　　过三河县道中作
　　此处山溪喜顺流蒹葭两岸潦澄秋农夫铚艾相逢问尚幸冈田过半收
　　始愁旱已继愁涝忽忽浑忘歴嵗时华黍香风披马上今来稍觉一舒眉
　　白涧行宫晚景
　　离宫飒秋风古庙森虬柏苍然暮色暝蟾光露林隙梵唱隔墙闻清机引无斁镌题在壁间拈吟复今夕
　　凉
　　午热昨朝剧心欣利晚农秋凉今晓峭人喜适行踪山逼风多劲天髙露更浓本无题句意频奈妙题逢
　　望盘山口号
　　常时望见田盘翠马上驰情得句频一自山阳开别墅较前情更十分亲
</div>
    <div class="pagination">
<a href="御制诗集_page216.html">上一页</a><span>...</span><a href="御制诗集_page212.html">212</a><a href="御制诗集_page213.html">213</a><a href="御制诗集_page214.html">214</a><a href="御制诗集_page215.html">215</a><a href="御制诗集_page216.html">216</a><span class="current-page">217</span><a href="御制诗集_page218.html">218</a><a href="御制诗集_page219.html">219</a><a href="御制诗集_page220.html">220</a><a href="御制诗集_page221.html">221</a><a href="御制诗集_page222.html">222</a><span>...</span><a href="御制诗集_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
