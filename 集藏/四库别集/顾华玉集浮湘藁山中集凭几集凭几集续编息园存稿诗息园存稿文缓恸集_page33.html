<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 33 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 33 页/共 45 页</h1>
    <div class="content">　　七言排律
　　上乔司马
　　北斗枢衡控上都南台司马拥兵符河山地正乾坤位雨露春融造化鑪分陜雅推周有道戍江应笑晋非图朝廷白髪元相倚寰宇苍生望已苏幕府訏谟趋老将锦堂觞咏列文儒心当大任何曽动身致升平得自娱谢墅赌碁花正好秦淮吹笛月同孤王风竚聴歌麟趾公子振振见玉颅





　　息园存稿诗巻十
　　钦定四库全书
　　息园存稿诗巻十一
　　明　顾璘　撰
　　七言律诗
　　寄和赵户曹叔鸣西寺防瞩二首
　　水香花气凤楼西宿雨初晴御苑泥万里晓含萧寺暗五云春压汉宫低行经绣陌啼莺满廽望苍郊逺树齐独念江南愁病客竹窻斜月卧闻鸡
　　逺公精舎禁城西陂水芹香紫燕泥斋鼔逈依双树起禁钟清度百花低春阴海日光犹薄地冷山萱叶未济向晩绣旗盈辇路竞看公子鬬囘鸡
　　同潘朝贡分山题寺壁
　　江城南畔拥羣山野寺萧条万壑间客迳逺随寒涧入禅扉长倚夕阳关澄潭气冷防龙伏隅地冬深徤犊间拟结静縁嗟未得小桥羸马共君还
　　卧病寄京中诸相知
　　沧流翠巘故城隅寂寂门无卿相舆霄汉独悬归后梦风尘谁寄病中书春花逓映溪船逺秋水平揺草阁虚防畤侍臣休荐引恐无词赋拟相如
　　邹水部监真州水利出饯不及因寄
　　桂楫夷犹緑水潺离亭尊酒杳难攀江头别恨逢凉雨天外诗情见逺山驿马深秋迎客徤庭花清昼对人闲遥知覧胜多新咏好慰紫门病客顔
　　吴门懐古
　　南眺荒原思惘然阖闾城古澹苍烟吴宫已没弹丝处胥渚犹伤赐剑年晴湖浮逺岫萋萋春草下平田长洲废苑那堪问落日只余麋鹿眠
　　送徐宪佥成章饬兵河南
　　棘矢蜚腾慷慨名外台风纪望澄清龙章独擅三司宠虎竹兼分一郡兵河水东浮通故里嵩山西起作长城到来申伯遗灵地秋日苹香野庙晴
　　代挽程公子
　　青春提剑逐轻车料敌非徒读父书李广有功终不赏马援多谤欲何如蛮方雾雨孤生后故垒风云百战余安得汉家思旧业为开烟阁冩新图
　　清公山房
　　斜日髙台霁景鲜共超尘界望诸天虚檐直架长松外古塔平临落鴈前野烧山河千刼地秋风禾黍万家田岩僧阅世头今白端坐蒲团説往年
　　元夕和汤将军
　　皇州春色媚良宵灯火光连十二桥佳丽山河元自美升平歌吹晩偏饶千门皓月迎人转九陌秾花映客娇遥想宸防清禁里阳和先得应云謡
　　答徐昌谷
　　十年书札阻交亲忽枉篇章转愧人何日行台堪倒屣殊方离恨久伤神杨雄摠畏才难敌王翰还要晩共隣肺病一春抛酒盏问竒虚负故园宾
　　慿虚阁送刘元瑞入浙校书
　　画阁虚明瞰逺空髙秋酾酒对长风青莲法界炎蒸外碧草离心怅望中年少説诗推子夏家贫好事羡杨雄归依自是诸生愿莫以周流叹道穷
　　述谢陈亮之邦伯时自广平被召
　　铜章叨拜庻官中先达从君见古风乡谊每劳开阁待民情长许置邮通才踈谬得淮阳召身在应懐鲍叔功已幸枳栖能脱迹唯扵离索叹西东
　　匹马今为赴阙行腐儒初荷一官成图书向客翻多累城郭今年自有情隅地桑麻归昨梦讼庭槐栁识平生堪怜少小逢明主未有前朝卓茂名
　　都下送史禹臣赴南台
　　草深洲渚郁蒸天南客移舟晓涨前庭下学诗懐往日台中持简及芳年家支月俸供调膳手采乡风进奏笺为説里门诸父老竞看车马过升仙
　　同刘考功送乃壻姚秀才毕婚还成都
　　羊车掷果见潘郎鸾镜同飞得孟光采服辞家初作客金屏移席并还乡东逰文物周京盛西去风烟蜀道长氷玉已看人共羡门楣今更待君强
　　卧病寄钱元抑
　　潘卧愁多病不禁南楼髙枕独长吟懐人更度西风节望逺徒伤故国心芳草卷帘空暮色乱山回首正秋阴遥怜积雨凋新稼歳计应资卖赋金
　　赠黄刑曹
　　楚水东来望旧京参差宫阙丽秋晴城隅古寺行应遍湖上青山画不成官注闲曹如寄隠地余王化好明刑南川况与慈闱接早晩吴船得送迎
　　乔奉常席上次韵别诸君子
　　别舘张灯二鼓声词林觞咏接髙情羣龙喜奉云中防匹马愁分雪后程春尽乡书先鴈到山寒归路怕风生江南回首瞻依地明月苍苍满帝京
　　夀罗处士
　　芳草闲云伴歳华曽无名姓到公家陈君坐拥儿孙盛费老壶悬歳月賖金检秘文垂薤叶玉樽春酒浸桃花东风散满枌榆社处处看山到日斜
　　得郭侍御鲁瞻书
　　豸冠髙卧赋闲居海上青山入座隅归去栖迟唯一壑春来消息有双鱼篮舆傍水寻僧寺茅舍垂帘看道书闻説申生方注易莫教门外安车
　　答何舎人仲黙
　　严城寒夜共闻笳马首西来客路赊落景离心临碧草故山幽兴绕黄花髙歌旧忆燕京市多难今逢洛水涯到处交亲争下榻鲁人元自敬东家
　　送王侍御子衡廵关中
　　经过故国逢迎处忽忆先朝宴乐时此夕寒樽须尽醉明朝岐路又相思风光不改长安陌草色应连太乙祠行部岂唯山岳动知君幽赏盛文辞
　　送荘伯仁还彭城
　　千山积雪映朝晖匹马东归旧路防梁苑楼台行处尽辋川图画眼中稀兵戈满地愁看剑桑梓何年对掩扉懐抱向君输未得玉壶清酒重相违
　　送时将军平蜀防
　　百战曽闻静虏尘七擒今见破黄巾蛮方帅印提金虎内殿恩袍刺玉麟万里风烟归指顾一生忠义属艰辛云台拟画封像铜柱无劳羡古人
　　和少传陈留公夏日野庒卧病之作二首
　　茅斋寄在古城边堂下犹存旧砚泉芳草闲门无俗驾乱鸦踈栁对秋天艰危周勃安刘后慷慨温公入洛年圣主赐金堪养老故山醇酒且安眠
　　闻道裴公返近郊野堂潇洒自诛茅城隅古道人孤往门外新松鹤已巢京洛上公时问讯江潭渔父或求交向来丹毂非吾愿白首谈任客嘲
　　赠臧懐庆瑞周
　　海内争传国士风梁园倾盖意何穷已闻徳政过黄霸更爱儒宗自鲁公客久授衣秋色里夜寒弹剑月明中离愁只隔长河水莫遣双鱼恨不通
　　早秋日宴宗伯乔公宅
　　南宫新第早秋凉东阁延宾逸兴长莲荐碧房浮玉碗梧飘黄叶下银床孟坚奕防精理逸少诗筵重罚觞暂向门墙依北斗预愁飘泊向炎方
　　代范祖教酬朱青州
　　海内朱轮俱赫奕下贤谁是信陵君能将直节全元亮肯以私交负孺文古道分明如皎日世情翻覆只浮云酬恩独有诗堪寄极目青齐鴈影分
　　寄寳应范老
　　竹杖纱巾映白头淮南耆旧让风流身闲对酒忻无事禾熟逢人説有秋花坞云香歌扇动鹭湖天晩钓船收怜君住处堪乘兴拟傍清溪共饮牛
　　和赵金华叔鸣除夕早朝
　　紫极开春御气清青阳临午圣顔明风前羽葆揺龙影云里箫韶下凤声蕃使总陪端笏列近臣长傍禁堦行腐儒谬接専城寄慙愧来朝朱绂荣
　　元日早朝呈同觐诸君子
　　宫云拂曙金旟列禁雪迎春玉殿开礼乐摠兼三代出衣冠遥防万方来嵩呼共捧龙笺上镐宴还霑栢酒廽同覩盛仪谁更纪词林独有长卿才
　　答徐昌谷广文
　　杨子翛然居学省闭门安坐日谈共嗟朝市留真隠转见风流胜昔贤深巷马嘶闻过客古台花发动韶年逢君却愧尘埃悮苦忆江南种秫田
　　出京和殷伊阳文济
　　白日浮云暗凤城逺臣辞阙倍含情愁经异域逢春色忍别前溪对水声马首东风犹自急山腰新月为谁明与君莫近芦沟宿水冷沙寒鴈鹜鸣
　　见道上老马
　　霜毛凋尽锦云斑落日长鸣大道闲老去谁铺金埒卧战时曽度玉门还尘沙风断三千塞苜蓿秋空十二闲愿取敝帷终恵养敢希枯骨动君顔
　　过肥乡柬郭侍御于藩
　　晓风吹马度清漳遥指幽林问草堂骢马归来成隠逸黄鹂啼处有春光愁多更厌干戈满别久应怜鬓髪苍独愧腐儒无所用报君将欲赋沧浪
　　过广平旧邑柬孙令
　　春风旧邑经过处城郭依然感客心眼见故民多识靣手栽新树己成阴郊迎父老羣相问地主仙郎日对吟闻道近来歌杜母愧无前誉比南金
　　赠陆良弼赴楚雄陆旧守云南
　　京国逢君更送君浮生离合类浮云长才出众仍为郡久别生男已解文滇嶲苍山酬旧约循良青史继前闻东曹故友无多在莫遣音书滞鴈羣
　　答张愈光留别
　　淮南阻絶兵戈际冀北逢迎瘴疠余万里知心仍此别他时携手定何如荒台脩竹经梁苑匹马孤烟度楚墟彩服到家安穏甚早挥潘笔赋闲居
　　送池州施司理
　　长才竟失金门第大郡聊悬黑绶行断狱好师于定国赋诗还继谢宣城家山日送登楼色江水秋廻绕郭声土物况宜调膳美白鱼青笋饭香粳
　　同汪希防钱塘观潮
　　使君驻节钱塘口曽见江潮突兀来雪影障天千仞白雷声喧海两山开孤舟簸荡行难穏往事销沉去莫廻南渡君王吟赏处峰头空指旧楼台






</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page32.html">上一页</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page28.html">28</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page29.html">29</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page30.html">30</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page31.html">31</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page32.html">32</a><span class="current-page">33</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page34.html">34</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page35.html">35</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page36.html">36</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page37.html">37</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page38.html">38</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
