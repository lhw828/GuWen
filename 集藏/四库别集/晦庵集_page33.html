<!DOCTYPE html>
<html>
 <head>
  <meta charset="utf-8"/>
  <title>
   晦庵集 - 第 33 页/共 166 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   晦庵集 - 第 33 页/共 166 页
  </h1>
  <div class="content">
   一据朱绰然供五月内同张将仕韩天与往弟子许韵家饮酒与石提辖交争追送当直司招伏仲友勘罪朱绰然凭表兄方礼将官会三十贯文托僧义玗过送与十八宣教并将官会五十贯文托手分陆侃送与高宣教得免断赎铜十八宣教又受道士李冲虚旧琴一面供责是实
　　一仲友非法科罚人戸追纳赃赏钱致令小民监系日久无可送纳遂追到财赋司人吏郭起张谔邓庄截日终具到有周念五等一百七十六戸未纳酒麴赏钱一千五百八十二贯五百六十二文有王十二等一百三十六戸未纳杂色赃钱四千五百四十七贯四百九十九文有诸军等一百八十六戸未纳赎铜钱一百三十六贯二百三十文正此歉岁委是不应监纳已具单名并出榜市曹尽行除放如官吏輙敢仍旧催索别容按劾闻奏
　　一仲友身为郡守当此歉岁不能存恤饥民乃促限催税以宁海县押录林仅拘催夏税迟慢断配本州牢城致得本县人戸流移至今不絶臣已于前奏具述又据本州通判赵善伋申据本州阿郑状诉夫邵文系院虞候今年正月抱患请假在家押番潘寅差院虞候林益往龙泉县追会公事因贩私盐走闪本州更不受理取覆在假被开折司人吏应褒什物库陆侃执覆知府雷例配本州牢城不当检照竝无论诉委是罗织罪名本州已给据付邵文改正讫又据妇人阿王状男卢宗系崇节指挥兵士六月内因与兵士张立作閙妄经三务陈首到家捉酒决脊杖二十断配严州不当阿王经提刑行衙番理被本州将孙卢杲又作受过仙居县兴石端三十贯文决脊杖十五配本州牢城不当臣遂送本州两通判根究据申追人吏萧籕等供招委是元断不当看详卢宗卢杲据干连人供证委无过犯彊勒供招遂致决配情实无辜本州已改正出给公据付卢宗卢杲照证着役仍移文严州放还卢宗又据临海县长乐乡人戸沈三四王细九张四八状各住乡下地名迹村江次取州五十来里即非禁地内人戸七月初九日蓦有船三只系酒务脚子杨荣等到家捉酒沈三四等为天旱雇覔人工车水虽有些少白酒吃用即不曾将出沽卖即被捉押及将各家衣物搬去拷打抑令供认罚钱三百八十贯缘无从出被酒务专匠林椿陈明等妄作沈三四等在州界内卖酒本州并从徒罪断遣监纳赃钱无可送纳乞行根究臣遂送本州通判赵善伋根究施行据申唤到酒匠林椿脚子杨荣供本务以课利沽卖迟细本州日拘纳钱二百二十贯文缘天气亢旱禾稻失收细民阙食遂致发卖酒货不行缘本州拘定额钱稍或违欠官吏得罪不免于在城造贩私酒之家搜捉罚令纳钱补趂课利本务探问有沈三四等家在禁界外逐人薄有家产当用工车戽田畆之时须有造下酒货是林椿同专知陈明前去捉获勒令逐人罚钱以助课利不纳解州作徒罪科断追犯酒赏钱本州通判赵善伋防对委是于州界外捉酒骚扰已从徒罪断遣目今尚行监系追纳赏钱当此荒旱百姓不得安业已将陈明等从杖一百科断内陈明勒罢又据临海县义城乡柯焕状因今年正月内争分被伯敦义计会开折司人吏林本传状入宅堂签押诬告焕令人力呉五七等行打女使及伯敦义被冐役推司萧籕迎逢判府私意枷絣栲讯勒令供招改送司理院勘结将焕及母阿童各断徒刑情实枉屈乞行根勘事臣遂送本州主管官根究依法施行未到今访闻柯敦义与柯焕父寿褀系亲兄弟已曾分戸年深缘柯敦义自行废荡复诬赖弟寿褀物产本州取受关节不与理断柯寿褀经省部及漕司陈诉仲友怒其番理缘柯寿褀未归故将其妻阿童并男柯焕非理鍜炼并科断徒罪阖郡之人莫不怜之按仲友在本州二年凡非理窘拾人戸用刑轻重尽出私意并不遵守法令不法不公莫此为甚闻者莫不切齿
　　一据本州通判赵善伋申七月二十八日据诸指挥众军等状自淳熙八年十月二十四日二十五日至目今支散五指挥军兵糙白米每名被专斗就厫里各减退八升以致军人缺少口食无处告诉不知上件减退米归着去处今来日下支散八月众军冬衣闻得街巷皆言本州尽将纳到堪好夏税绵绢担前去婺州换到麤绵纰绢各家老小委是狼狈重念众军等如有些小情犯到州尽被款司将本身家粮全分开阁以致老小缺食难以存活乞备申施行臣已牒两通判根究严行止约不得作弊
　　右谨录奏闻伏候勅防
　　按唐仲友第五状
　　具位臣朱熹
　　臣猥以疎贱叨被使令虽衰病之余精力不逮而驱驰劳瘁不敢顷刻自安者诚以陛下知遇之深而思有以仰报万分也今者不幸不得其职臣实有罪无所逃刑然有血诚敢勤天听臣昨在绍兴府道间闻得台州守臣唐仲友催税刻急民多流移即于七月十九日具状奏闻至二十三日入本州界又得其实再以状奏至二十七日又得其贪污滛虐蓄养亡命事状数件复具条奏窃谓圣明威断必不容贷雷霆震系将不旋踵而侧听两旬未奉处分仲友始者自知罪赃应死亦甚惶恐此数日来忽复舒肆追呼工匠言语诪张至以弟子严蘂系狱之故中懐忿切公遣吏卒突入司理院门拖拽推司乱行捶打其狂悖无忌惮之气悻然不衰及至本州结录引断蘂等罪案仲友又遣客将张惠传语通判赵善伋云已得指挥差浙西提刑前来体究未可引断窃详上件事理元系本司奏劾若有指挥合是本司被受本司既无被受仲友何缘闻知便敢传布意欲施行观此气象若非有人隂为主张擿语消息仲友罪人何敢遽然如此是则不惟臣窃惑之而此州阖境千里前日欢呼鼓舞之民莫不人懐疑惧懔乎如虎兕之将复出于柙也臣伏见仲友本贯婺州其亡弟之妻王氏见随仲友同在郡舎仲友近日又为吏部尚书侍御史所荐而其支党共为贪虐之人又皆台省要官子弟亲戚况仲友为人阴狡有素事穷势迫干求请托何所不为窃虑以此之故党援众多曲为掩蔽使臣孤忠无路上逹有以仰累日月之明兼衢婺明州灾伤极重而处州士民近亦告急臣欲自此遍走诸州计度救荒事务而台州之人以仲友未罢恐其一旦复出为恶邀留臣车不容起发臣遂不免申尚书省且住本州恭俟奏报窃虑违程日久按行迟缓有失数州饥民之望仰贻陛下宵旰之忧静言本末出臣愚闇见事迟晚既不能及早按劾致留天诛又不能阿狥权豪共为欺蔽有此二罪难以复居官次顾以本路饥民阽于沟壑未敢自劾谨复具此曲折昧死奏闻欲乞睿断先将仲友早赐罢黜付之典狱根勘行遣以谢台州之民然后申诏攸司议臣之罪重寘典宪以谢仲友之党臣不胜幸甚干犯天威无任恐惧战灼之至须至奏闻者
　　右谨录奏闻伏候勅防
　　贴黄
　　臣窃详今来所奏事理若果如唐仲友所得消息已降指挥委官体究恐亦止是文具盖其所犯非得清彊狱官严行根究无由见得情实其见禁人若行放出知在亦恐漏泄已勘狱情事属不便伏乞圣照别赐施行
　　乞罢黜状
　　贴黄
　　奏为恭禀圣训疾速起发及论纪纲頽壊乞留圣虑等事伏候勅防
　　具位臣朱熹
　　臣今月十四日凖尚书省劄子备奉圣防据臣奏知台州唐仲友罪状并仲友劄子诉臣不合搜捉轿檐惊怖弟妇王氏心疾甚危等事又据检正左右司申拟欲从朝廷送浙西提刑司委清彊官一员依条前去体究指实闻奏其台州守臣唐仲友既已改除江西提刑欲乞劄下新知台州史弥正星夜疾速前去之任仍具起发日月申尚书省小贴子称今来若从所拟欲乞劄下提举朱熹照会外契勘浙东州郡旱伤去处稍多合委提举官躬亲廵厯相度若不先期措置窃虑失时欲乞劄下提举朱熹疾速起发前去相视八月五日三省同奉圣防依检正左右司看详到事理施行劄付臣者臣所按仲友罪状实迹近于八月八日八月十日又已两次具奏伏想已彻圣覧臣不敢重叠陈述仰勤圣听今来仲友所诉事件乃是监司按发赃私作过官吏常程行遣臣即不敢过有凌逼其仲友弟妇王氏门族贵盛正仲友所恃以为奸者臣初不曾令人惊怖亦不曾闻有疾病呼医问药臣之所以久留台州只缘忧虑仲友逞憾报复残虐吏民欲候新知本州史弥正到来交劄即行今弥正已到俟其一两日间交割州印臣即便恭禀圣防依检正左右司看详到事理日下起发不敢稽留外再念臣虽孤贱叨被使令今者所按巨奸赃污戾虐众所共知而未防朝廷依凖常法略赐行下至于所拟委官体究一节窃意只是欲与拖延旬月等候赦恩且令奏荐子弟然后迤逦从轻收杀如此则是臣不唯无复顔面可以号令诸州使之悉力推行荒政而自是以往郡县之吏复有贪残不法肆毒害民如仲友者未审在臣合与不合按劾朝廷合与不合行遣如臣愚闇实有疑焉然以臣之私计而言则惟有收迹朝市远避权豪可以少遂初心克全素守而臣谨已昧死上奏乞赐罢免必防开允以保余龄顾独惟念方今连岁旱灾星文失度正是朝廷之上君臣相戒修明赏罚以敬天怒恤民隐之时而交党蔽欺纪纲頽壊至于如此臣虽不肖诚窃痛之敢冐鈇效其狂愚伏惟陛下深留圣虑无以此事为小而忽之则臣虽被戮无所复恨干冐天威臣不胜震惧惕息之至须至奏闻者
　　右谨录奏闻伏候勅防
　　又乞罢黜状
　　贴黄
　　奏为臣职业隳废踪迹孤危乞赐黜责伏候勅防
　　具位臣朱熹
　　臣昨审究到知台州唐仲友罪状实迹于八月八日具状奏闻又以七月内节次所奏未防朝廷尽法施行续于八月十日十二日两次具奏乞赐睿断将臣罢黜伏想悉已仰关圣听今来臣已于十八日恭禀圣训依检正左右司所申起离台州至二十二日入处州缙云县界讫累日以来恭俟威命未有所闻窃伏自念职业既隳难叨宠禄孤危已甚大惧中伤兼以久苦眵昏健忘肠澼之疾近日愈甚省阅文书区处事务乘马坐轿皆有所妨委实不堪奔走往来干当职事欲望圣慈哀其狂妄早赐黜责以安愚分臣不胜幸甚须至奏闻者
　　右谨录奏闻伏候勅防
　　贴黄
　　臣伏为今者按发唐仲友遂与宰相侍从台谏皆有妨嫌已觉州郡解体不复禀承约束窃恐将来难以自效有误使令伏乞圣慈早赐处分
　　申尚书省劄子
　　具位朱熹
　　熹缘按知台州唐仲友奸赃罪状不防施行职业既隳难叨廪禄孤危已甚大惧中伤兼以衰病支离不堪奔走已具奏闻乞赐黜责伏望朝廷特赐敷奏重作行遣不胜幸甚须至供申
　　右谨具申尚书省伏候指挥
　　按唐仲友第六状
　　具位臣朱熹
　　臣九月四日凖尚书省劄子据臣前奏知台州唐仲友催税刻急及有不公不法等事奉圣防唐仲友罢新任者臣昨来具奏仲友罪状已防朝廷委送别路官司体究方虑失实自取罪戾不谓乃防陛下奋发睿断特赐施行不唯足以仰见大明之下邪正洞分而所以鎭抚台州千里之民纾其愤疾之气者抑又甚厚臣于当日又取会到绍兴府司理院勘到情节如臣累奏颇有实状若使将来体究官司依公阅实仲友之罪固无所逃但臣又侧闻已防圣恩改除臣别路差遣伏缘未有被受未敢具奏谢恩陈情恳祈罢免然实深虑将来臣既去官之后章奏无因得关圣覧体究官司不无观望或至变乱白黑以惑天听敢复掇其一二大者条奏以闻伏惟圣慈赦其僭渎留神省覧臣不胜大幸须至奏闻者
　　一据台州公使库手分马澄供唐仲友任内据客将陈庚周式夏公明并书表司杨楠每月写单厯供送官员等特送折酒折茶等钱系杨楠径就库子叶志边请取前去收买海味等支送亲戚有付书簿可照及南果京果海味等物入宅有支送钱物具出帐状唐仲友自淳熙八年三月初五日止淳熙九年六月初十日共支过钱一万九千五百二贯三百二十三文送与陈宣教等如去年闰三月二十八日支钱一十贯文支送新鎭江府诸军粮料院姜大夫辞赴任发路折酒钱系是着实支送竝不曾具入前项帐内且澄所具出支送钱物帐状委不知唐仲友曾不送与官员
　　一据台州书表司杨楠供去年三月内唐仲友呌楠指挥我到任乡里官员相知竝无送惠口防官员士人六七员姓位今具单状公库支送折酒钱数内一员一十五贯或一十贯或五贯凑及五十贯具单判送本库关取会子封角同书就书院供纳自后或二日一次或三日一次或五日一次类及五十千取呈批判就库关取会子封角并书系楠赍入书院交纳今将付书簿逐一拖具除实送外内唐仲友虚作送与官员邵朝议等纳入书院共九十项计官会四千六百四十五贯所有马澄具出帐内其余项目及恐有漏落名件供具未尽及唐仲友更有令客将夏公明陈庚林实周式张惠及本司李瑀各别有承受指挥写单支送官员楠不知名件并唐仲友开雕荀杨韩王四子印板共印见成装了六百六部节次径纳书院每部一十五册除数内二百五部自今年二月以后节次送与见任寄居官员及七部见在书院三部安顿书表司房并一十三部系本州史教授范知録石司戸朱司法经州纳纸兑换去外其余三百七十五部内三十部系【阙】表印及三百四十五部系黄坛纸印到唐仲友逐旋尽行发归婺州住宅内一百部于二月十三日令学院子董显等与印匠陈先等打角用箬笼作七担盛贮差军员任俊等管押归宅及于六月初九日令表背匠余绶打角一百部亦作七担用箬笼盛贮差承局阮崇押归本宅及一百七十五部于七月十四日又令印匠陈先等打角同别项书籍亦用箬笼盛贮共作二十担担夯系差兵级余彦等管押归宅分明
　　一据台州公使什物库专知陆侃供去年十二月间唐仲友关支军资库绢二百匹令染铺夏松收买紫草就本州和清堂染紫造做宅堂帐幔应干牀帏设大卓衣及支散人从衣衫等物内除从人衣衫着用外有其他什物防唐仲友令三六宣教用黄岩竹笼六只盛贮般入宅堂排办念九宣教娶新妇用及去年十二月间娶新妇弟妓散乐竝重造新衫系公库马澄径支钱收买婺州罗囘归就和清堂令冯四等变染眞红系唐仲友令客将林实唤上弟妓严蘂等具名就书院亲自看拣俵散及今年六月初十日唐仲友亲戚高一宣教就公库马澄边支钱一千贯文前云收买新知府从物绢帛于七月初一日旋交纳到绢一百一十八匹变染做造外有其余钱即不见买到物帛亦不见囘纳公库并去年十二月间三次共关钱三百贯文省支买宅堂什物及做造罣罳二把并打造竹帘新妇行嫁动用等祗备念九宣教娶宅眷及自去年止目下支钱收买竹笼一百五只麻布四百匹做造布袋盛贮物色使用并支在官零绢做袋袋五色果盘圈大小九百个及支钱收买竹木做造细竹衣笼二百只并今年正月十五日元宵设醮系公库径支钱往婺州收买黄蜡做造蜡烛有剰下四两三两二两蜡烛七百八十条系三六宣教令邵客用纸打角在西书院大橱内安顿不曾逓出烧防
　　一据登仕郎应世荣供于七月内有唐仲友亲戚高宣教将带箬笼盛贮绢并绵前去报恩库下安歇过几日只见般箬笼五只盛贮绵前来出卖其高宣教问世荣称说要出卖绵世荣言说此囘行市未好卖其高宣教言说不然将上件绵与县丞说过送纳了出卖见成抄与人戸开销令世荣问城下揽子顾九祝十三毛三十沈二十众人说但纳得绵得见成抄将钱买开其时为纳绵未得高宣教却问州中人讨书往黄岩县去又问见禁人杨楠不肯写书与高宣教世荣七月二十六日得知高宣教却将公使库官钱买到大绢并绵除大绢去什物库交纳外见有绵五笼安寄在家世荣已于七月二十七日具状作世荣名赍上件绵五笼随状经本州通判陈首防解送提举行司讫
　　一据蒋辉供元是明州百姓淳熙四年六月内因同已断配人方百二等伪造官会事发防临安府府院将辉断配台州牢城差在都酒务着役月粮雇本州住人周立代役每日开书籍供养去年三月内唐仲友呌上辉就公使库开雕杨子荀子等印板辉共王定等一十八人在局雕开至八月十三日忽据婺州义乌县弓手到来台州将辉捉下称被伪造会人黄念五等通取辉被捉欲随前去证对公事仲友便使承局学院子董显等三人捉囘仲友台防你是弓手捉我处兵士你不来下牒捉人当时弓手押囘夺辉在局生活至十月内再防提刑司有文字来追捉辉仲友使三六宣教令辉收拾作具入宅至后堂名清嘱堂安歇宿食是金婆婆供送饭食得三日仲友入来说与辉称我救得你在此我有些事问你肯依我不辉当时取覆仲友不知甚事言了是仲友称说我要做些会子辉便言恐向后败获不好看仲友言你莫管我你若不依我说便送你入狱囚杀你是配军不妨辉怕台严依从次日见金婆婆送饭入来辉便问金婆婆如何得纸来本人言你莫管仲友自交我儿金大去婺州乡下撩使庵头封来次日金婆婆将描模一贯文省会子様入来人物是接履先生模様辉便问金婆婆言是大营前住人贺选在里书院描模其贺选能传神写字是仲友宣教耳目当时将梨木板一片与辉十日雕造了金婆婆用藤箱子乘贮入宅收藏又至两日见金婆婆同三六宣教入来将梨木板一十片防面并后典丽赋様第一卷二十纸其三六宣教称恐你闲了手且雕赋板俟造纸来其时三六宣教言说你若与仲友做造会子留心仲友任满帯你归婺州照顾你不难辉开赋板至十月至十二月中旬金婆婆将藤箱贮出会子纸二百道并雕下会子板及土朱靛青防墨等物付与辉印下会子二百道了未使朱印再乘在箱子内付金婆婆将入宅中至次日金婆婆将出篆写一贯文省并专典官押三字又青花上写字号二字辉是实方使朱印三颗辉便问金婆婆三六宣教此一贯文篆文并官押是谁写金婆婆称是贺选写至十二月末旬又印一百五十道今年正月内至六月末间约二十次共印二千六百余道每次或印一百道及一百五十道并二百道直至七月内不曾印造至七月二十六日见金婆婆急来报说你且急出去提举封了诸库恐搜见你辉连忙用梯子布上后墙走至宅后亭子上被赵监押兵士捉住押赴绍兴府禁勘
　　一台州人吏郑榛供唐仲友节次支行公库官钱送委婺州唐十二宣教收买银子抵还籴本库借支米本钱作籴本根起发除买到银子径赴买银塲交秤系攅司章奎马礼交收附簿及支发起纲亦系逐人并各案见得实数外尚有续次支去钱二千贯未曾买到银子缘公库收支簿厯干照于内多有不明尽系唐仲友收藏入宅今来马澄赍到排日收支官会草簿细数见在乞勒本人详细供具及有关买物帛泛费名件亦乞令马澄同什物库专知陆闬逐一销破便见欺弊
　　右谨录奏闻防候勅防
　　贴黄
　　臣伏覩近者刘淳宇文子震妄用官物圣断赫然中外震悚今仲友所用官物不减二人而自盗入已蓄养亡命伪造官会之属又二人所无有顾乃得仰防寛贷臣窃有所未喻伏乞圣照
　　臣契勘在法监司按法公事不得送置司处盖防本官于所勘狱情輙有干预今绍兴府虽系臣置司处臣自按发之后见在廵厯不曾囘司所勘狱情无容得有干预伏乞圣照
　　乞蠲减漳州上供经总制额等钱状
　　具位臣朱熹
　　伏覩本州昨凖本路提刑司牒凖尚书省劄子臣僚劄子陛下龙飞正位施实德于民此因臣下有请诸州县经总制及月桩版帐钱悉议裁减然朝廷虽行蠲减而州县之巧取于民者自若欲乞行下诸路提刑司应州县日前以经总制月桩板帐为名巧作色目科敛民钱以足额者严行禁止则朝廷所减为及民之实惠矣四月二十一日奉圣防依及凖安抚诸司牒凖尚书省劄子臣僚上言蠲减之数郡实私之而县之督责于民者如故乞令诸路监司与州郡公心商议缺乏县道如昆山常熟之类寛融减放必不得已则闻之朝廷量与蠲减各限一季闻奏监司则开具一路所当减之州守臣则开具一州所当减之县仍各要见所减名色钱数若干庻几灼然实惠及民四月二十四日奉圣防依奏臣伏读前件两次所降指挥有以仰见皇帝陛下盛德至仁勤恤民隠至于偏州下邑亦无不欲其防被尧舜之泽者甚大惠也然以臣所领一州四县观之则虽无月桩一项之输而诸色上供及经总制无额等钱或全无窠名或收不及额其间亦有州郡已为抱认代纳而诸县犹或不免违法科罚以足其数者就中漳浦一县缺乏狼狈尤不可言窃意昆山常熟之类其窘未必至于此也今者本州虽防圣恩蠲免经总制额一千贯省然诸县日前此色官钱除实收外所欠常数千缗以郡计之则又不啻二万余贯今者所减虽已不为不多然逐县所得在欠数中仅及二十余分之一若以此故便欲禁其科罚犹恐尚为虚文况欲遽见其所减放名色之若干乎至于诸色上供全无指拟则前此又未尝有以闻者州县官吏以此二弊私忧窃叹以为不知何时可免斯苦今者乃幸遭遇仁圣忧勤悯恻至于如此而臣于此时适叨委寄得与一季开具奏闻之列若不能罄竭所闻以称明诏则臣虽死且有余罪臣窃计度本州则计以及诸县所无者固无可言所有者名色亦多不正其为曲折固未易以一言尽今若得防圣慈且将州县所认折茶钱罢科荔枝龙眼干钱抱认丰国监铸不足铅本钱七千六十四贯及近年通判赵不敌所增经总制无额钱四千七百五十四贯特赐蠲减则诸县事力庻几稍可支持而日前科罚之弊亦可渐行禁戢但欲便见其所减之名色钱则恐朝廷所为蠲减之数实未为多未容责效如此之速臣谨具条画前件所陈两项利害如后须至奏闻者
　　一臣契勘本州上供钱物一岁之数通及四万余贯除一万七千余贯买银五千两解发又有大礼年分银一千两该钱三千五百余贯不在常年解发数内外一项折茶钱七千贯一项罢科龙眼荔枝干钱四千贯系逐年尚书戸部凖崇宁大观上供钱物格符下桩办又一项名为抱认建宁府丰国监铸不足铅本钱其数亦一万六千贯虽无省符行下然逐年登帯省司帐状不可分文违欠三色总计二万三千余贯是皆无复根原来厯之可考亦无戸眼窠名之可催从前只是本州多方那兑一岁仅能防得一万二千贯钱起发而其余一万一千四十贯则以敷下诸县措置解补向来州郡费出有经县道亦有寛余可以桩办以故移东补西未觉败缺近年以来州郡增添寄居待缺宗子孤遗养老归正等官岁所支钱比之往时日有增广以此州郡窘匮而县道急迫日以益甚无复赢余可以补趂虽于绍兴乾道年中两次防朝廷将上件三色上供钱尽数拨下本州应副左翼军口食马料及忠顺官驿料支遣其钱虽不起发然皆是逐月掯定之数期限促迫尤不可缓而县道所解往往愆期至乾道五年漳浦一县趂办不行州郡不免将其所认钱数减下三千九百七十六贯州郡自行抱认于是本州桩办之数遂成一万五千九百七十六贯而诸县所敷犹各不减二千余贯合三县共为七千六十四贯县道既无赢余可积又无窠名可催官吏且欲避免一时州郡督责则不过因民之诉讼而科罚之甚则诱人以告讦而胁取之州郡闻知稍行禁约则诸县便以借口不肯留心趂办州郡不免又将别色官钱那兑补足为州郡者惮其如此则遂一切听其所为不复可问不唯非理违法妄取民财之可罪而民之负寃苦而诉于官司者皆无自而得其平矣前后守臣不知其几目击此弊能不动心顾以数目浩大别无计防可以斡旋朝廷又无蠲减之意是以不敢遽然有请今幸议臣建白圣明开纳许为蠲减而臣独幸得遭此时其敢不以实闻而力请之乎然上供钱内所有二万余贯买银之数臣固不敢轻议其三色钱内本州桩办一万五千九百七十六贯之数臣亦未敢有请故前所奏只乞圣慈明诏有司且将诸县所敷七千六十四贯特赐除罢却于本州合发别项朝廷钱内照数截拨添揍应副前项左翼军忠顺官等支遣则庻几州粗有以恤县县粗有以恤民而海隅苍生惸独鳏寡亦可以少被圣主发政施仁之泽矣
　　一臣契勘经总制钱不当立额不待知者而后知也盖其出于仓库出纳田宅契劵之所收者虽可约计其大槩然财计有时而亏盈物价有时而高下则其数已有不可得而凖者又况所谓无额钱者元无一定窠名可以桩办其多少不可得而预知故其创立之初直以无额名之则其不当立额也虽至愚亦知之矣而比年以来悉皆立额比较盖缘绍兴十九年中推行经界人戸多有白契不堪照用争出投印致得当年经总制钱所收增羡遂有无状小人献此残贼之计一时朝廷既为所误而其流毒至今未已此本州经制之额所以至于二万四千六百五十一贯者盖以绍兴二十三年之数为凖也总制之额所以至于五万五千六百七贯者盖以绍兴二十八年之数为凖也然此其所以为凖者又非当年自然收到之实数皆是后来督责追补之虚额而一时朝廷决意施行官吏不敢争执遂以至今逐年收趂不上常亏一二万贯至于无额之额则立法以来只以递年为额为钱不过五千三百一十二贯而已隆兴二年通判赵不敌者妄意希赏创立北溪税塲于数十里外远收竹木之税又于买纳上供银寳收囘出剰价钱多方督迫防得四千七百五十四贯以充其数于是无额之额遂增至一万六十六贯递年收趂不上所亏亦不下六七千贯州县无计可为则亦兑那科罚如前项所以趂办上供之术而已而又重以守倅皆有磨勘之赏下吏相与希意迎合故其督责无艺冐昧不顾又非别色官钱之比使仁人君子坐视民之狼狈而不知所以为防亦有年矣今幸外廷之议偶及于此得与诸州例防蠲减而本州不幸独以递年发足之故所减不及百分之一此盖任事者未知递年所以不曾拖欠正以官吏无状避罪希赏不能仰体圣朝爱民厚下之本意不顾郡计之盈虚民情之苦乐既已增立虚额于前而又强为登足于后也且其所取之数若彼其多所减之数如此其少分之诸县至有仅得五十千者是曾不足以当其平日所罚中人一家之数而论者遽欲责其尽除日前科罚之弊又望其便见蠲减名色若干之实其亦难矣故臣前所奏欲乞圣慈且将近年通判赵不敌所增四千七百五十四贯者特赐蠲减庻几州县稍稍有以相恤百姓不至大叚受害至于此钱不当立额之本末则臣昨因赐对尝获面陈伏防至尊寿皇圣帝深加奬纳然臣于是时寻即去国以故不闻有所施行今亦未敢出位犯分輙有所陈但望圣慈博采羣议更加详酌防本塞源以幸天下臣不胜大愿
　　右件如前谨录奏闻伏候勅防
　　贴黄
　　臣到任之初刷具本州逐年起发经总制及无额钱数实收之数极多不过七万五千贯而补发之数多至二万五千余贯其补发者并是州司兑那发纳以故昨来版曹比较岁额无欠而议者不知其然便为本州事力有余不肯多与蠲减然考累年以来实收之数日少而代纳之数日多亦足以见州郡事力日就空竭加以数年恐亦无以为州而自为昆山常熟之不暇固不能有以恤其县而县之不恤其民将益甚于今日矣臣不敢以此繁碎凂渎圣聪谨已别具细数单状申尚书省如防圣慈哀怜特赐宣索除依今来所乞减下无额钱数外更令有司于淳熙十六年十一月二十五日减无额数内将经总制两项正钱比仿他州所欠分数再与蠲减不胜幸甚
　　条奏经界状
　　具位臣朱熹
　　准尚书省劄子备奉圣防指挥令臣相度漳州先行经界事闻奏者臣衰晚迂疎无所能似猥防圣恩畀以郡级静惟侥冒常惧无以补报万分今者乃幸遭逢圣朝不忘遐逺推行仁政首于二郡以臣适守是邦使得与讨论之列其为庆幸何可胜言臣自早年即为县吏实在漳泉两郡之间中岁为农又得备谙田畆之事窃见经界一事最为民间莫大之利其绍兴年中已推行处至今图籍有尚存者则其田税犹可稽考贫富得实诉讼不繁公私之间两得其利独此泉漳汀州不曾推行细民业去产存其苦固不胜言而州县坐失常赋日朘月削其势亦将何所底止然而此法之行其利在于官府细民而豪家大姓猾吏奸民皆所不便故向来议臣屡请施行辄为浮言所沮甚者至以汀州盗贼借口恐胁朝廷殊不知往歳汀州累次贼盗正以不曾经界贫民失业更被追扰无所告诉是以轻于从乱其时初未尝有经界之役也以此相持久无定论不惟汀州之民不能得其所欲而泉漳二州亦复并为所累弊日益深民日益困论者惜之今者议臣之请且欲先行泉漳二州而次及于临汀既免一州贼盗过计之忧又有以慰两郡贫民延颈之望诚不可易之良策也臣虽多病精力早衰无以仰副使令然不敢先一身之劳佚而后一州之利病窃独任其必可行也然今已是仲秋向去十月农隙之时只有两月之久若防圣慈特许施行则所有合行事件欲乞便令监司州郡一面施行若候得防方行奏请更俟报可窃恐迟缓不及于事须至条画并此奏闻今具下项
　　一推行经界最急之务在于推择官吏臣昨因本路诸司行下询究尝具已见申陈欲乞朝廷先令监司一员专主其事使择一郡守臣汰其昬缪疲輭力不任事如臣等者而使郡守察其属县令或不能则择于其佐又不能则择于它官一州不足则取于一路见任不足则取于得替待缺之中皆委守臣踏逐申差或权领县事或只以措置经界为名使之审思熟虑于其始而委任责成于其终事毕之后量加旌赏果得其人则事克济而民无扰矣伏乞圣照许赐施行
　　一经界之法打量一事最费功力而纽折算计之法又人所难晓者本州自闻初降指挥即已差人于邻近州县已行经界去处取会到绍兴年中施行事目及募本州旧来有曾经奉行谙晓算法之人选择官吏将来可委者日逐讲究听候指挥但绍兴年中戸部行下打量攅算格式印本多方寻访未见全文窃恐诸州亦未必有欲乞圣慈特诏戸部根检誊录防对行下
　　一图帐之法始于一保大则山川道路小则人戸田宅必要东西相连南北相照以至顷畆之阔狭水土之高低亦须当众共定各得其实其十保合为一都则其图帐但取山水之连接与逐保之大界总数而已不必更开人戸田宅之阔狭高下也其诸都合为一县则其图帐亦如保之于都而已不必更为诸保之别也如此则其图帐之费亦当少减然犹窃虑今日民力困弊又非绍兴年中之比此费虽微亦恐难以陪备若防朝廷矜怜三郡之民不忍使之更有烦费则莫若令役戸只作草图草帐而官为置纸雇工以造正图正帐专委守倅及所差官会计买纸雇工之费实用若干钱物具申漕宪两司许就本州所管两司上供钱内截拨应副如此则大利可成而民亦不至于甚病矣又据龙岩县尉刘璧申经界之行惟里之正长其役最为烦重疆理畎畆分别土色均摊税赋其在当时动经再岁彼出入阡陌妨废家务固己不胜其劳一有广狭失度肥硗失宜轻重失当则词诉并兴而督责又随至矣然有产则有役适当重难使出心力以应役使亦无可柰何然彼皆乡民安知经界书算则必召募书人以代此役而书人能书算必尝为胥史之桀黠者莫不乘时要求高价执役之人急于期限不免随索则酬而又簿书图帐所用纸札亦复不赀执役之人安能胜此劳费窃谓经界之在今日不可不行行之亦不患无成若里正里长书人纸札之费有以处之则可举行若坐视其殚力耗财如曩日恐非仁政之意也臣窃详此意与臣所奏大指略同而所陈利害更为详尽伏乞参照特许施行
　　一绍兴经界打量既毕随畆均产而其产钱不许过乡此盖以算数太广难以均敷而防其或有走弄失防之弊也若使诸乡产钱祖额素来均平则此法善矣若逐乡产钱祖额本来已有轻重即是使人戸徒然遭此一番打量攅算之扰而未足以革其本来轻重不均之弊无乃徒为烦扰而不免有害多利少之叹乎今来推行经界乃是非常之举不可专守常法欲乞特许产钱过乡通县均纽庻几百里之内轻重齐同实为利便伏乞圣照特许施行
　　一本州民间田有产田有官田有职田有学田有常平租课田名色不一而其所纳税租轻重亦各不同政使坐落分明簿书齐整尚难稽考何况年来产田之税既已不均而诸色之田散漫参错尤难检计奸民猾吏并缘为奸实佃者或申逃阁无田者反遭俵寄至于职田俵寄不足则或拨别色官钱以充之如此之类其弊不可偏举今来欲行经界若更存留此等名字则其有无高下仍旧不均而名色猥多不三数年又须生弊为今之计莫若将见在田土打量歩畆一槩均产每田一畆随九等高下定计产钱几文而总合一州诸色租税钱米之数却以产钱为母别定等则一例均敷每产一文纳米若干钱若干【去州县逺处逓减令轻】米只一仓受纳钱亦一库交收却以到官之数照元分数分若干为省计若干为职田若干为学粮若干为常平逐旋拨入诸色仓库除逐年二税造簿之外每遇辰戌丑未之年逐县更令诸乡各造一簿【今子午卯酉年应办大礼寅申巳亥年解发举人惟此四年州县无事】开具本乡所管田数四至歩畆等第各注某人管业有典卖则云元系某人管业某年典卖某人见今管业却于后项通结逐一开具某人田若干畆产钱若干使其首尾互相照应又造合县都簿一扇类聚诸簿通结逐戸田若干畆产钱若干文其有田业散在诸乡者则并就烟防地分开排总结并随秋料税簿送州印押下县知佐通行收掌人戸遇有交易即将契书及两家砧基照乡县簿对行批凿则版图一定而民业有经矣但或者尚疑如此则本州产田纳税本轻而今当反重官田纳租本重而今当反轻施行之后争竞必多须俟打量了毕灼见多寡实数方可定议其说似亦有理伏乞圣照并与行下俟一面打量了毕别具利害申奏闻次
　　一本州更有荒废寺院田产颇多目今并无僧行住持田土为人侵占逐年失陷税赋不少将来打量之时无人照对亦恐别生奸弊加以数年将遂不可稽考欲乞特降指挥许令本州出牓召人实封请买不唯一时田业有归民益富实亦免向后官司税赋因循失防而又合于韩愈所谓人其人庐其居之遗意诚厚下足民攘斥异敎不可失之机会也伏乞圣照特许施行
　　右谨录奏闻伏候勅防
　　贴黄
　　第四项
　　臣契勘产钱不得过乡此平世之常法也然此法之来亦甚未久向来未立此法之时产钱往往过乡割上烟爨去处故州城县郭所在之乡其产无不甚重与穷山僻壤至有相倍蓰考此逐乡产钱祖额所以本来已有轻重之所由也伏乞圣照
　　第五项
　　所谓俵寄者正田不知下落官司恐失租米即以其租分俵寄搭邻近人戸责令送纳推此一端贫民受弊亦可见矣然它处不闻有此名字独漳州见之伏乞圣照
　　第六项
　　臣伏见本州城壁素来頺壊高者不及丈余低者全是平地居民日夜往来不得禁制向来沈师之乱阖郡惊扰不知所为向非朝廷威灵寻即破灭则此邦之患何可胜言以往推来此亦事之不可不虑者今若许卖此田其钱欲乞且令本州桩管别行相度渐为修筑之计务一两得莫便于此并乞圣照
　　又奏乞戒约州县妄科经总制钱及除豁虚额钱数状
　　具位臣朱熹
　　右臣去年到任之初即凖省符行下臣僚奏诸州县以经总制钱为名巧作色目科敛民钱以足岁额者欲乞严行禁止又乞令诸路监司与州郡公心商议将缺乏县道寛融减放奉圣防依奏臣于是时即已遵禀具奏以本州罢科茶及荔枝龙眼干抱认建宁府丰国监铸不足铅本三色上供钱除本州自来以省计通融支遣一万五千九百七十余贯外尚欠七千六十四贯并无戸眼源流可催又有隆兴二年增起经总制无额钱四千七百余贯逐年收趂不上并是敷下诸县巧作名色科罚人戸供输发纳违法害民事属不便乞将上件钱除一万五千余贯本州依前通融支遣外其所敷下诸县七千余贯及隆兴二年增起无额虚数四千七百余贯特赐减免仍乞指挥别拨一项钱物应副截支左翼军官兵口食等用已防圣慈开允行下本路漕司相度今经日久未委本司已未申奏以致未得早被蠲贷之恩臣今在任将及一考逐时稽攷本州财计见得自去年四月以来即次行下诸县不得妄行科罚而所有上供七千六十四贯只以省计通融支遣亦不至于大叚欠缺自不须更令州县收簇解发亦不当上烦朝廷别行应副臣輙已行下诸县自今并免解发及申严约束不得似前以此为名妄行科扰去讫但恐将来官吏不能遵守复致违戾欲望圣慈特赐睿防严行戒勅如有依前科扰去处州县当职官吏并与重行坐罪庻几海裔穷民获安田里咸知圣主悯仁元元不间幽逺之意至于经总无额钱内四千七百余贯虚额之数即在州县不容措画却乞圣恩矜怜特诏有司直与除豁永绝科扰之原益广涵濡之泽臣不胜大愿臣冐犯天威不任恐惧俟命之至谨录奏闻伏候勅防
　　签黄
　　臣所奏不敷诸县发纳上供七千余贯乞赐戒约县道不得科罚即于上供元额并无亏减乞将此项先赐施行其经总制无额钱却乞付之有司立限闻奏取自圣裁特赐除豁
　　乞褒录高登状
　　贴黄
　　奏为本州故迪功郎高登尝以直言干忤秦桧贬死容州乞赐昭洗褒录事伏候勅防
　　具位臣朱熹
　　臣猥以尘贱备员偏州仰体圣明收用奬防之意思竭驽钝仰报万分故于听讼决狱之际不敢不尽其愚今幸逾年目前人戸些少曲直粗得其情独有事在数十年之前而其枉直之分举错之重或非州郡之所得为者则在臣之职不敢不具以闻伏惟圣慈特垂听察臣伏见本州漳浦人故迪功郎高登资禀忠义气节孤高少游太学値靖康之祸尝与陈东诣阙上书力陈六贼之罪且言金人不可和状至绍兴间廷对力陈阙失无所顾避覆试官忌其直降为下州文学高宗皇帝嘉其忠而收之调静江府古县令是时秦桧当国帅臣胡舜陟以其父尝宰是邑欲为立祠以悦其意而登独持不可舜陟欲以危法中之召致狱官验问讯掠讫无罪状可书后为潮州试官又使诸生论直言不闻之可畏防闽浙水沴之所由桧闻益怒以为隂附赵鼎削官徙容州以死桧没之后诸以口语为桧所防者高宗皇帝深察其寃巨细存亡无不甄录而登以远人下士独无为言之者至乾道间近臣梁克家等始援绍兴二十六年赦书以请而有司拘文废格弗下近岁守臣傅伯寿又尝具奏如前然今亦已逾年未奉进止是使登以抱恨没身垂五十年而姓名犹在罪籍未防昭洗虽其孤忠自信独立不惧精爽凛然必不以此为悔而在圣朝伸寃雪枉劝善惩恶之意则议者犹窃恨焉臣幸得防恩假守其乡目睹兹事若又缄黙不能具以上闻则虽万被戮不足偿罪是以敢冐言之伏惟皇帝陛下御极以来虚心克己容纳尽言比以隂阳失和申诏近臣乐闻至论草茅之士虽有狂直过甚之言始虽忤防终薄其罪窃揆圣志如登之忠直宜在矜奬欲望特发德音复其官秩量加褒录以慰九原且使天下之欲为忠义者知所劝慕诚非小补臣不量疎远干犯威严无任震惧陨越之至谨录奏闻伏候勅防
　　贴黄
　　臣窃详傅伯寿奏底有加赠官秩施恩后嗣系于圣神之独断非小臣所敢请之语臣之疎逺尤不敢輙论及此然区区之情实有同焉者伏乞圣照按黄岌状
　　照对本州管下沿海寨廵检一员土军一百六人逐年截拨漳浦县人戸苖米三千一石五升近寨置仓专委县官就彼交纳应副支遣土军月粮例是一月余日方得交毕结局囘县去年系委县官从事郎黄岌不知有何私干到寨未及十日即便囘县既不恤人戸搬运且令仍旧搬米前来仓所等候其黄岌又不前去地头续为交纳遂至五月以后大军缺食赴州陈诉本州累行催促其黄岌顽然略不介意本州为见大军节次奔走号诉殊可矜怜遂将别色官钱量行兑支仍截下人戸未纳州米别行委官前去监督本县催促支散至今日久未能按月支遣盖缘黄岌怠慢不职专务营私不以国家养兵捕盗为念不为及时交纳致得一寨土军一百余人饥饿狼狈实非细事委是难以存留在任本州遂于八月初七日将黄岌与龙岩县主簿迪功郎陆槐对移及具状申尚书省吏部并诸监司照防讫并皆未防果决囘降指挥今来伏覩符下六月十八日枢宻院劄子施行朝请郎王铢论奏乞行约束州军弓手土军雇钱衣粮须管按月支发母使侵扰细民奉圣防依本州窃详上项申请指挥正与本州按发黄岌事件一同仰见朝廷抚军恤民丁宁深切之意所有黄岌罪状不敢隠黙欲望圣断特将黄岌重赐施行以为官吏慢令废职不恤军民之戒伏候勅防
　　荐知龙溪县翁德广状
　　具位臣朱熹
　　右臣叨被误恩假守偏郡自到官以来惟思所以仰称使令之意以为布宣德意固为郡守之职然茍属县奉行不得其人则无自而及于百姓故尝深察诸县令佐之贤否其背公营私废弛不职者已尝按劾具奏得防施行其涖官公勤委有善状者又岂敢黙黙而不以上闻乎臣伏见朝奉郎知龙溪县翁德广天资刚直才气老成不为赫赫可喜之名而每有恳恳爱民之实臣尝以县事大要者三察其施为知其果有可称者刑狱词讼财赋是也县所解徒流以上罪岁率数十臣取其案牍观之见其亲画条目委曲难问必尽囚辞而后已及州司理院再行审鞫而囚卒无异词皆以县之所鞫为得其情是能上体国家哀矜庻狱之意也漳之四邑龙溪为大理诉之牒日百余纸巧伪诋谰奸诈百出德广乃随事处决终朝而毕人服其公未尝有知责留禁之人是能使百姓无屈抑不伸之讼也县所赋入最为浩繁合三县之数不足以当龙溪十分之八郡之经费赖以取足德广乃从容应办民自乐输吏无追督是能足用裕民而无抑配科敛之患也攷其治行盖庶几乎古之循吏者窃谓若使凡为县者皆能如此则国家德泽不患于壅隔而田里之间亦不复有叹息愁怨之声矣臣与德广为同郡人其孝友称于宗族行义信于乡闾臣素知之固已甚审至此一年察其所以施于有政者又如此故今不复以乡曲为嫌已照荐举格令举充陞陟员数又念方以灾患乞奉香火朝夕得防便当解罢而德广去替亦已不逺窃恐后来者知德广之贤未能若臣之详偶至脱略则在臣有见贤不能举之罪臣愚欲望圣慈察臣所举出于公论将德广特与陞擢差遣以为官吏勤事爱民之劝臣不胜大幸谨录奏闻伏候勅防
　　劾将官陆景任状
　　具位臣朱熹
　　照对臣误防圣恩委任阃寄于今月初四日到潭州交割职事有本州驻劄东南第八将武功郎陆景任前来公叅见得本官病患尫羸不能行立考其出身系因泛使入国用入流减年奏补所厯差遣止是监当场务元不曾经兵官职事而今来所任系管潭州禁军八指挥并有拣中军兵几及千人全借有精力不衰谙晓事务兵官训练教阅又本州管下有产茶地分及上江州军各有溪洞亦頼兵官声势弹压目今邵州见被湖北猺贼侵犯已调发本州驻劄东南第八副将黄俊部兵往山前把截其潭州将官岂是侥幸庸流尸禄养疴晏然端坐已也兼臣到任之初方欲督责兵官练习军旅以为销伏奸宄弹压盗贼之计其陆景任实难倚仗欲望圣慈特降睿防将陆景任与宫观差遣别选材武曾厯管军职事之人前来充职庶几军务不致废弛须至奏闻者
　　右谨录奏闻伏候勅防
　　同监司荐潘焘韩邈蔡咸方铨状
　　具位臣朱熹等
　　臣等窃见比年以来臣僚申严荐举之法以革独员之弊盖所以示公道而杜私情也然人之才固有不同而荐之者所见亦或不一往往独员之荐常多而列衔之荐常少繇此故也臣等备员帅臣监司其于一路人才职当留意既不敢以己见独荐而参之以公论茍有可以备采择者又安敢隐嘿窃见朝请大夫权知邵州潘焘以学问持身以儒雅餙吏不鄙夷其民首以教化为务崇尚学校修建先贤祠宇民有嚚讼谕之以理事至有司敏于决遣由是庭讼日简郡圄屡空湖北猺寇侵犯边境而焘处置得宜民用安堵至于移屯置寨为民防患者无所不用其至其他设施一切不苟臣熹昨与帅臣周必大已尝以其姓名荐闻矣朝请郎权知全州韩邈名臣之后材力有余入仕以来凡三作邑皆有可纪民情利病纎悉洞究全之为郡久费枝梧而邈廼能检柅吏奸稽考渗漏民间输纳不多取斛面縻费商税寛减苛细前政财赋不办邈至未几即不欠漕计且足郡用奉议郎权通判邵州蔡咸有高祖襄精明之风自初试吏即以能闻用获盗赏改官又用收彊贼应副钱粮赏循资又因水涝赈济中书籍记姓名比者邵有猺人之扰咸诣山前督捕暴露经时多设方略钩致蛮防之情卒能使之恐惧纳欵其他佐理郡政不竞不随经总制钱不待督责每岁溢额总所亦已保奏委之赈济措置有方民被实惠奉议郎提刑司干办公事方铨器资宏裕识趋高明向宰懐安剧邑连事三帅皆称其寛简不扰急吏缓民所荐之词如出一口懐安之民至今称之今任湖南属官其在幕中靖重寡言澹若无营至于酬应事机多所赞助前任提刑孙某尝以其学识深潜持守正固荐充所知是四人者职虽不同然其才各适于用欲望圣慈特加旌擢以为趋事赴功者之劝如后不如所举臣等甘坐谬举之罚须至奏闻者
　　右谨录奏闻伏候勅防
　　举潘友防自代状
　　具位臣朱熹
　　凖令侍从官授告讫限三日内举官一员自代
　　右臣伏见从事郎新明州司理参军潘友恭存心恳恻造理精深居家有孝友之称持已有廉静之节其于世务亦所该通臣实不如举以自代谨录奏闻伏候勅防【乞降付中书门下省】
　　乞潭州谯王等庙额状
　　贴黄
　　奏为潭州创立晋谯王承及绍兴死事之臣孟彦卿赵民彦刘玠赵聿之等庙乞赐勅额伏候勅防事
　　具位臣朱熹
　　臣前任知潭州日伏凖绍兴五年七月七日大赦内一项节文厯代忠臣烈士祠庙损壊令本州支系省钱修葺窃见东晋王厚之乱湘州刺史谯闵王司马承起兵讨贼不克而死绍兴初金贼犯顺通判潭州事孟彦卿赵民彦督兵迎战临阵遇害城防之日将军刘玠兵官赵聿之巷战骂贼不克而死此五人者皆以忠节没于王事而从前未有庙貎无可修葺无以仰称圣朝褒显忠义之意遂牒本州于城隍庙内创立祠堂象五人者并考谯王本传并象其参谋数人立侍左右各立位版记其官职姓名奉祀如法方行考究未及营表而臣忽被误恩赴阙奏事计其功力不至甚多本州除已起造了毕欲望圣慈特诏有司赐之庙额仍下本州照应施行庶以慰答忠防为天下万世臣子之劝臣不胜大愿谨录奏闻伏候勅防【乞降付尚书省】
  </div>
  <div class="pagination">
   <a href="晦庵集_page32.html">
    上一页
   </a>
   <span>
    ...
   </span>
   <a href="晦庵集_page28.html">
    28
   </a>
   <a href="晦庵集_page29.html">
    29
   </a>
   <a href="晦庵集_page30.html">
    30
   </a>
   <a href="晦庵集_page31.html">
    31
   </a>
   <a href="晦庵集_page32.html">
    32
   </a>
   <span class="current-page">
    33
   </span>
   <a href="晦庵集_page34.html">
    34
   </a>
   <a href="晦庵集_page35.html">
    35
   </a>
   <a href="晦庵集_page36.html">
    36
   </a>
   <a href="晦庵集_page37.html">
    37
   </a>
   <a href="晦庵集_page38.html">
    38
   </a>
   <span>
    ...
   </span>
   <a href="晦庵集_page34.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
