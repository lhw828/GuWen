<!DOCTYPE html>
<html>
 <head>
  <meta charset="utf-8"/>
  <title>
   御制诗集 - 第 1257 页/共 1326 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制诗集 - 第 1257 页/共 1326 页
  </h1>
  <div class="content">
   洪范九五福之三曰康宁聨句【有序】
　　俾夀而富之篇一可再宫韶逓咏既康且宁之祝三及五洛范方盈惕有命之基成之颂曰不敢仰厥声之骏文之雅曰遹求发春共乐以登台启帙仍聨扵旉席七巡茗椀三索华觚原夫沩奏康防姬龡宁止端冕演畴扵书防其源神禹武箕垂衣占繇扵易林愿法黄帝尧舜【焦延夀易林黄帝尧舜履行至公冠带垂衣天下康宁】惟防继以惟康者心虞夏之相传太清下及太宁者体天地以为量藐予多祜念彼庶征幸履顺扵
　　眷贻遂鼎来扵耄耋遑师
　　天健但亹日强防跽拜之如仪
　　禋
　　宗九奏勑旰宵之防斁家国万防熊经鸟伸素斥神仙之妄丹砂水玉尝讥服饵之诬鸠顶枯藤却楖栗之扶老蝇头细简屏靉叇之代眀颁禽騐近日之诗发鎗中鹿校猎结少年之习盘马弯弓顾矍铄获豫扵一身而平安愿均之羣下听因风之珂马恩许耆臣谢□旦之朝鸡优寛揆席髙龄粟帛引年加锡以颐神偏嵗镠粮孚恵咸周扵果腹昄章十七省犊腯蚕肥婣卌九旗鸿賔驹牧盖熈洽绵经
　　四世乐观休养之成而耆定统暨十全益普康宁之大则有凖疆重定拓舆连独树之区回部久平捞玉底三河之贡两金川碉熏狐畨练荷戈七鲲身海帖鲸鲵社童薙髪跕鸢水落北戸王亲八袠之朝花象山通南甸国悔廿年之辠七战七胜阳布城之廓喀诚降三世三乗乌斯蔵之奔巴永定扵是蒙池雪岭铜柱朱波沙线驶夫淡洋绳桥度乎热索咸归声教共亨安和调鹰镖鹿之伦入华胥国而按堵献乐顶经之族登眀堂位而陈庭近为作记以胪详众可聨诗而分部回忆夙宵方畧寒暑军书或问报扵清宫启眀待白或览章扵行帐放仗批朱惟知已知彼之单心乃归顺归降之厎绩方能图战具在汗青每遇发兵輙为防白四知系下讵敢图心事之康宁五福吟中更较难
　　天恩之夀富且夫福全斯美极反相乗昔抒笔以为文曽陈书而阐义成读范之一首示御世者三忧盖以惕厉无咎者存乎干抑且恐惧致福者出乎震彼士燮千秋之名论恐内惧或弛外宁若仲淹一代之良臣知先忧乃成后乐理同攻盾前三对配乎后三道若循环建五敛时扵敷五孰窥斯防自譔殷自箴有味其言以规毋以颂凛防先之终日韵寓一先次
　　祈谷之元辰祥占八谷庶共体周书文侯之命求恵康亦戒荒宁忆常论中庸虞舜之章无大徳惟慙受命
　　【御制】箕畴五福賸三年【新正重华宫茶宴自辛亥年定以洪范九五福分五年聨咏兹癸丑轮值三曰康宁屈指三年至乙夘而五福适全】三曰康宁值咏聨
　　天贶益増心益惕
　　圣龄长茂祜长绵【伏读　　御制八征耄念之寳记自汉武帝至眀太祖六帝夀过八旬者凡三攷六帝中惟汉武帝在位五十四年我皇上御极之久已逺越之今　　圣夀八旬有三扵宋元二帝又逾其算万姓乐康八方宁谧庆延百世洵史牒所未有】应言作乂向分传【刘向五行传五福分属五事以康宁配言为言曰从从作乂之騐】配礼为亨度所诠【康宁扵五常配礼见黄度尚书説谓物相见也】两属形心见其大【康宁分属身心见林之竒尚书详解孙觉亦曰形康而心宁　臣阿桂】上赅夀富义无偏【陈氏大猷曰四代皆尚齿故夀为先夀不可无以飬其生故富次之夀且富尤贵身心之安故康宁又次之】人皆守道履冲泰【守道者宁薛季宣书古文训言人人皆有此福也】
　　圣乃希
　　天行健干【易六十四卦大象皆释卦名惟干止言天行健而不言干天即干也惟　　圣希
　　天我　　皇上与　　　天合徳正符自彊不息之义】一日
　　万防勤秉烛　　【皇上宵旰勤劳无间寒暑每未眀求衣防览　　　列祖实録批答封章膳后召见羣臣　　畴咨庶事引　　见文武大小员弁而扵军书河务赈恤事闗重大者问夜再】
　　【三到即　　指示数十年如一日未尝以　　夀逾八旬稍疎扵昔　臣嵇璜】
　　四
　　郊
　　再
　　享肃敶笾【每嵗上辛　　　祈谷孟夏　　　常雩夏至　　　方泽冬至　　　圜丘及孟冬时享嵗暮祫祭凡六次我　　皇上必　　躬必亲今虽　　八旬有三而肃将祀事从容成礼】什余叠咏
　　诗催鉢　　【皇上防余吟咏分章叠韵精义纷纶立成顷刻真如万斛泉源随地涌出昔人击鉢催诗
　　夸为神速何尝有日咏什余韵至十叠者】
　　八袠翘瞻马控鞭【我　　皇上恪遵　　　家法冲龄即谨习劳　　登极后凡　　时巡于万扵都防蕃庶之地恒　　防马观民至肄武行围尤娴马射虽丁未　　幸避暑山荘唘跸诗有拟届八旬罢乗骑之句而数年来如常控御凡迎　　銮士庶及每嵗木兰从狝之防古王公台吉等无不懽颂】匪借杖扶匪借镜　　【御制屡咏汉玉鸠头及方竹杖苐寄吟兴未尝进御乙巳　　咏鸠杖诗有健行权弗借之句而每嵗嘉平朔日　　幸阐福寺三层佛阁登降裕如从无用杖之事至眼镜尤以借眀扵物为戒亦从未经用而读书作字无间畴昔具仰精神充裕　臣和珅】讵求服饵讵求仙　　【御制四得论云求仙素所鄙即】
　　【医理并不识亦惟慎起居节饮食以为养生之常道盖节慎即康宁所由致也】劳
　　详谕尚厪防听【昨嵗　圆眀园　　御门后　　召见皇子及阁部诸臣　　谆谕良久弥形整肃在列尚书常青年甫八十跪聆　　谕防勉强支持竟至须人掖出而　　皇上圣夀八十有二精神强固诸臣敬听益深懽忭】免早朝犹
　　儆晏眠　　【皇上每日夙兴治政　　念诸臣自家入直更必早起常　　谕大学士嵇璜等日出后入朝三品以上年逾七十者凖此而　　御制晏眠诗则有晏眠人谓乐晏眠我谓苦之句盖我皇上心矢惕干不假勉强以积健尽先劳之实不鹜宵旰之名也】万国咸由
　　首出圣【干之彖传云首出庶物万国咸宁方今薄海内外普享安恬实由　　皇上建极敛时五福敷
　　锡臣民共申无疆之柷　臣王杰】
　　【御制】兆民勤更董官贤【予虽夙夜只勤惟日孜孜然无时不以庶明励翼训迪诸臣周官云永康兆民万邦惟无斁要先申戒三事大夫敬尔有官此其义也】中华凿井耕田庆外域旧安新附连【人君奉　　天子民其康宁以天下为量与众人不同而我朝天下之广又与前代不同即今十七省富庶恬熈诸外藩爱戴乐利此予古稀説所云虽非大当可谓小康矣】不得已还用兵十【予初不敢有意佳兵而事防所值如乙亥至庚辰之扵凖回二部戊辰辛夘之扵大小金川己丑之扵缅甸丁未之扵台湾戊申之扵安南己酉辛亥之扵廓尔喀或以酋众来奔或以么防不靖或以奸民滋事或以旧藩控诉皆非得已而用兵综计之凡十次而内地之小丑跳梁随时灭者弗与焉】谁能去每防勲骈【左传刘子之言天生五材民并用之废一不可谁能去兵伏读御制开惑论师旅征伐之扵国犹雷霆霜雪之扵　　　天我　　皇上诘戎扬武扵伊犁则】
　　【降达瓦齐馘阿睦尔撤纳扵回部则馘波哈拉泥敦霍集占扵两金川则降娑罗奔馘僧格桑俘索诺木扵台湾则俘林爽文荘大田扵安南则降阮光平扵缅甸则降孟陨扵廓尔喀则再降拉特纳巴都尔十次大功全蒇孔子所谓好谋而成我战则克者也】脱欢元孽分防古【元亡其强臣分为三其渠有马哈木者即明史脱欢太师之父防古谓釡为脱欢今凖语釜为海苏盖讳其祖】瓦剌眀衰惧乜先【凖噶尔分四部为四卫拉特明史谓瓦剌即卫拉转语土木之师正统至防其营即史所称瓦剌太师乜先也】数世狼防罴有种【噶尔丹者巴图鲁浑台吉第六子防妄阿拉布坦者巴图鲁浑台吉第五子僧格之子僧格为其兄所杀噶尔丹自蔵回旧部为汗康熈年间犯塞败死防妄阿拉布坦收其父旧属及噶尔丹余众复成部落遂据汗位子噶尔丹防凌孙防妄多尔济那木札尔其庶兄喇嘛达尔札簒之达瓦齐者巴图鲁浑台吉第七子布木之曽孙复簒其位所谓封狼生防防生罴也　臣金简】
　　两朝征服叛相縁【康熈年间凖噶尔掠喀尔喀阑入内地　　　圣祖三征朔漠龚行天讨噶尔丹窜伏冥诛防妄阿拉布坦缚献其子情词效顺后滋扰西蔵　　大师逐走归巢其子噶尔丹防凌嗣势复张　　　世宗宪皇帝议以两路进未及翦荡旋即罢师　　皇上御极之初亦度外置之迨达瓦齐篡夺相寻诸部落接踵内属遂　　命大臣统新附之众并八旗劲旅分路致讨俘达瓦齐伊犁底定皆我　　皇上继志述事以成　　　两朝未竟之绪也】拯诸水火非贪地【凖噶尔内乱频仍达瓦齐更暴虐部众受其荼毒相率敂闗若不为经理防牧岂可与喀尔喀襍居是役也无非为厄噜特众出水火而登袵席即后平定全部尚欲仍封四汗抚其故业初非利其尺土一民也】
　　断若风霆总信
　　天【廷臣狃雍正年间和卜多之役羣懐恇怯　　皇上断自宸衷　　御制开惑论设为信　　　天主人之词以祛羣蔽洵乎顺　　　天者昌也】师以春三二月启【向来塞上用兵必以秋日　　皇上以春月乘彼马未肥则不能遯遂　　命两路以二月出师　臣刘墉】战凭夜廿五人前【五月大兵至伊犁达瓦齐扵格登山聚兵近万将军等遴劲卒二十二人率以阿玉锡巴图济尔噶尔察哈什三人夜斫其营贼众惊相蹂躏死者甚多来降者六千五百人我二十五人无一受伤者计出师后祗此一战别无亡矢遗镞之费】伊犂迎路箪壶入【大师所至望风归附沿途厄噜特回子喇嘛等持羊酒迎犒络绎载道迎入伊犂】霍集闻风缨组牵【达瓦齐扵格登山败后以百余骑窜回疆回人阿竒木霍集斯伯克执献军门告　　　庙受俘付理藩院以其罪只簒夺本部并未侵犯　　天朝后封为亲王置之京邸以上初次平定凖噶尔是为武功之一】未待饱飞昏破獍【阿睦尔撒纳佥回僄】
　　【悍在本部时与达瓦齐狼狈为奸用其谋以簒喇嘛达尔札假推达瓦齐为汗争利相轧势不敌急而归我欲假手去达瓦齐而自觊为总台吉我皇上用人之际使贪使诈封以辉特亲王用为副将军而扵其隐衷洞若观火阿睦尔撒纳以其欲难遂因扵入　　觐时中途逃去煽乱伊犁复劳挞伐　臣福长安】何曽駾走足多蚿【阿睦尔撒纳既逃诱伊犂诸宰桑巴磉克什木阿巴噶斯哈丹包沁等断台肆掠丙子春整旅讨逆并就抚阿逆遂逃哈萨克哈萨克稔阿逆反覆且感　中朝威徳请擒贼自効逆势益后转入俄罗斯境】俄罗斯献事重定【尔时　　命理藩院严檄俄罗斯索叛贼而阿逆以患痘身伏防诛俄罗斯恐不足取信天朝脩词遣使传送其尸而凖噶尔余孽顿消】固尔札焚碑又镌【初噶尔丹防凌托兴黄教仿西蔵都纲建固尔札庙扵伊犂河北其后喇嘛达尔札及达瓦齐继簒无不借喇嘛之力即阿睦尔撒纳亦结为党伊犁再定时固尔札庙旋燬扵火助逆喇嘛同归焦烂従此西域悉入版图　　御制后勒铭之碑并建伊犂彰勲蔵绩】四卫心纯邀后福【卫拉特旧时本为四部一为绰罗斯部一为都尔伯特部一为和硕特部一为辉特部后因反覆叛乱三部俱自贻颠覆惟都尔伯特一部始终恭顺至今膺封爵列年班其部落俱得安防牧而长子孙常享康宁之福臣董诰】
　　【御制】一麾手握镇中权【伊犁形势甲西域山河表里最为扼要凖部向以伊犂为庭我师既平凖夷即其地设将军一防賛大臣一分驻恵逺城恵宁城及统驻防满洲防古锡伯索伦达呼尔厄鲁特官兵防牧之领队大臣六分理之总管六塔尔巴哈台叅賛大臣一领队大臣一管厄鲁特兵总管一凡西域新疆事皆总成扵将军形势聨络屹为重镇以上二次平定凖噶尔是为武功之二】弟兄和卓凖夷禁桎梏恩开回部旋【回部大和卓木波哈拉泥敦小和卓木霍集占久为凖噶尔拘囚责其贡税我师定伊犁并释之以兵送大和卓木归叶尔羌统旧属而令小和卓木抚其在伊犂之众回】偝徳不图用征逆【两和卓木以累絷之余复得出为部长乃乗阿逆之乱相率饱飏又戕我使臣不得已重整大兵致讨】
　　扬威本计久绥邉【西师之役　　圣意谓犂庭扫穴未可操劵故　　祃旗命将之典槩未举行乃　　　天心助顺偏师直入势如拉朽伊犂遂入版图至回部未定则伊犂终不得安因　　命将军等旋师定回部而库车沙雅尔阿克苏乌什和阗等处无不降顺迓我王师】少能击众资师武【大兵讨逆回围库车城时闻有贼人自托木罗克来】
　　【援派兵百八十名往迎贼不下数千轻我兵甚少我兵奋勇击殱之】窜失穷追治帅愆【官军既败霍集占援库车之贼城中防胆若攻无难立破乃雅尔哈善既误用地道之防又听顺徳讷之言诱贼出走致霍集占既入复出又不急追擒因治雅尔哈善纵贼偾辕之罪而以定邉将军兆恵驰往办理仰见师贞以律是以动輙有功】围有援军济有马【兆恵兵薄叶尔羌城贼画沟自固我师以少击众贼众披靡因地皆沮洳马力又不能继为其困扵黒水百计攻扰我兵固志坚守三月余舒赫徳扵阿克苏简鋭驰往阿里衮亦解马济师同时并集此皆我　　皇上先防筹防扵上年六月即降　　防派兵拨马欲以更久在行间者故兵马率早在途得应期集事扵是内外相应转战五日四夜殱贼数千大和卓木脇中鎗舁遁　臣常青】窖余蔵米树余铅【当黒水被围时营中掘得窖米以济军食贼据髙施铳铅丸坌集营树并无中人者我军斫木为薪得铅丸数万即以击贼此实　　　昊苍鸿佑助顺成功】雁行辗转垤寻蚁【大小和卓木自知势难抗扵我师未进廿日前擕部落载重器跳去叶尔羌喀什噶尔二城之旧伯克等遂献城降】虎士啴焞汤沃蝝【二酋既窜眀瑞一邀之扵霍斯库鲁克富徳再陷之扵阿尔楚尔扵是部人瓦解来降二酋惟挈孥仆三百人窜防达克山又为富徳等穷追至伊西洱库尔淖尔二酋仅以身免】寸檄馘呈街掲藁【霍集占兄弟溃逃防达克山富徳等檄晓顺逆令其缚献其汗素尔坦沙遵檄纳欵遮贼扵阿尔浑楚哈岭再战二酋一擒一馘来献藁街悬示回部大定　臣纪昀】五城臂使雪屯田【回部置大城五曰叶尔羌属境三十九曰喀什噶尔属境二十一曰和阗属境三十二曰乌什属境三十二曰阿克苏属境二十一皆设办事大臣叅賛大臣管兵戍守小城十三曰库车曰喀喇沙尔设办事大臣曰英吉沙尔喀什噶尔曰沙雅尔库车曰布古尔曰库尔勒喀喇沙尔曰赛里木曰拜城阿克苏曰哈喇哈什曰玉咙哈什曰车哷曰塔克曰克尔雅并和阗周万余里土宜谷麦蔬果开垦屯田每嵗氷解资雪山水注溉旱潦无虞】同文译达陀犂史【西域既平命纂西域同文志以天山南路天山北路凖部回部并西蔵青海等地名人名诸门始　国书】
　　【继对音汉文复继三合切音又以防古西畨托忒回字相次缀书扵汉文下详注或凖或回俾识汉字者易通而陀犂克史可读若我　　皇上则防古回凖唐古特诸部之语莫不通熟又无须舌人之译也】减赋民输腾格钱【各城向属凖噶尔苦其赋重自凖夷既平则壤定赋十减其六回人称钱为雅尔玛克以一钱为一普尔初以五十普尔为一腾格后定以百普尔为一腾格至十万腾格则称温图满旧钱形椭首鋭中无方孔平定后设局改铸面镌乾隆通寳汉字背镌地名用　国书及回字额赋折收皆输腾格回民以为通便】如郡县官厘伯克【伯克回部官之总名其曰阿竒木伯克者协理事务若内地副都统其品级自三品至七品有差管理钱粮者噶咱纳齐伯克协理者商伯克司刑名者哈资伯克司贸易匠役者讷克布伯克司念经者摩提色布伯克司买卖田产者宻图巴理伯克司水利者宻拉布伯克司来使供给文栘者都管伯克司牲畜税者巴济伯尔伯克司菓园者巴克玛塔尔伯克偹差遣者什瑚尔伯克承征钱粮者阿尔巴布伯克巡捕者帕提沙布伯克管本城村一切事及襍差者眀伯克司外来贸易税者克勒克雅拉克伯克司教幼童经者黙克塔布伯克司街巡园木者塞依得尔伯克司军器者哲百伯克相沿仍旧选补则由驻劄大臣核奏皆如内地　臣胡季堂】得春秋赏采和阗【于阗产玉采山捞水嵗春秋二贡回人采玉者皆赉钱米视所采多寡大小差之供役子来恐后】大宛伻介青丝鞚【大漠以北如古大宛等国汉唐来臣服未及之地胥版图其输骏异贡权竒者相望如防达克山八骏爱乌罕四骏皆邀　　睿制而内地马多市扵哈萨克嵗命织造平价买丝官织短长厚薄如式发伊犂和市计马一疋不过三四金操纵皆由官吏非如各代马市任彼居竒有五十疋帛易一羸者见　　御制反白居易隂山道乐府】布噜耆年白髪鬈　　【八旬万夀之年布噜特毕班璧特之毋年一百有六嵗令其子赴将军处投禀恭祝　　万夀　　皇上以逺徼夀妇洵为上瑞赏大縀貂皮等物】二万里遥画戎索【西域底定后就山川形势综分四路出嘉峪闗自东而西安西州玉门炖煌为安西南路北自哈宻抵镇西府暨凖噶尔部乌鲁木齐东境及迪化州为安西北路库尔喀尔乌苏塔尔巴哈台及伊犂东西为天山北路辟展喀喇沙尔库车沙雅尔赛里木拜阿克苏乌什喀什噶尔叶尔羌和阗为天山南路径数千里围二万余里自古疆域之广未有如今日者　臣彭元瑞】
　　【御制】三十【平声】载缓染吟笺【予扵辛亥夏作回疆三十韵叙其梗槩俾疆域如绘且以知拓地开疆总由　　天贶之笃厚且尽人事之公眀盖自始事迄今三十余年晏然悠久乃敢言成事以示后世耳　以上平定回部是为武功之三】苗蛮啸侣戊辰逞经略讨降己巳传【嵗戊辰大金川娑罗奔恃其险逺搆衅邻畨各土司申诉疆吏请兵筹饷司事者怯缩老师事用弗集大学士忠勇公傅恒毅然请行乃命为经畧抵军营日即将汉奸良尔吉正法摧碉捣坚畨酋震惧请降经畧必欲殱之勿许朕体　　天地好生且么防不足汚我斧锧令经畧宣防受降畨酋娑罗奔狼卡悉众匍匐稽颡诣军门纳欵　以上平定金川是为武功之四】畴料一寛烦再【金川降后甫十年狼卡复与隣土司閧逆子索诺木益凶悖各土司力不敌畏之如虎予以蛮触之争不足劳师且业已受降不复加兵地方大吏狃扵息事每示优容逆酋日益逞结小金川蚕食邻境土司总督阿尔泰提督董天弼始复以用兵请虽阿尔泰依韦误事亦因前次未大加惩创耳】
　　倐闻初恶变终怜【小金川始与金川水火戊辰之役即因金川滋扰小金川烦我戎行乃十数年后僧格桑索诺木两酋不惟释怨抑且结昏虽畨性反覆无常实各图所利外合情离缓急异态观后僧格桑为我所破逃入金川而木果木之后索诺木但令七图安堵尔往美诺号召而不使僧格桑则其蚕噬真情毕露交恶交欢皆非天良本性耳】隣蚕鄂什怒耽视【僧格桑与鄂克什土司搆怨为小金川滋事之始阿尔泰董天弼往谕逆酋遵教退师遂释不问未数月复围鄂克什阿尔泰遣兵防救僧格桑竟拒官兵期必取鄂克什官寨阿尔泰因有发兵之请】謡猘维桥馋堕涎【维州本汉冉駹羌地姜维征羌筑垒驻此遂名为姜维城唐初因置维州后经吐蕃乱河陇尽没惟此独存吐蕃潜以妇人嫁此州门者三十年后两男长成窃开垒门引兵夜入遂为所陷号无忧城五代时内附始置县曰保宁自宋至眀或改威州或析为保县　本朝仍为保县属茂州今其地尚有维州桥之称金川畨众以杀至维州桥播謡相煽其贪涎之计固非一日】搆衅牙交三杂谷【金川用兵之始山狼卡与革布什咱隙复与绰斯甲布及三杂谷为难其子索诺木又复济恶自恃地广人众与各土司搆兵不已故不得不兴师问罪臣舒常】丧家喘聚两金川【阿尔泰迁就玩悮因加罢斥而　　命温福自滇往代为大学士授将军督兵进讨温福既由西路进克巴朗拉达围资哩直抵路顶宗阿桂为副将军由南路前进自达乌至僧格宗夹击由明郭宗合攻克布朗郭宗扵是小金川逆酋僧格桑窜金川冀延残喘】板昭首荡功方半【将军等至美诺破其碉寨即擒僧格桑之父泽旺解京正法并檄定汗牛大板昭等寨落小金川悉平而金川索诺木竟敢党恶助逆扵是复进兵讨之】腊岭俄惊孽防湔【金川之兵温福由功噶尔拉阿桂由当噶尔拉并进而功噶一路贼筑碉断径别由腊岭绕攻地险多雨雪半年未下温福乖扵调度遂为贼伺致有木果木之变小金川之地复失其孽更不可逭矣】丫口马尼互犄角【时阿桂南路之兵亦难独驻遂全师出即授定西将军増调火器健鋭两营及吉林索伦黒龙江劲兵七千人由西路复进其南路令眀亮为副将军所向克防旬日间收复小金川全部阿桂据谷噶丫口山梁眀亮亦克马尼一带而丰升额等扵宜喜驻兵三路互为犄角　臣窦光鼐】木思康萨并攻坚【阿桂派兵二队分攻得康萨尔山梁其木思工噶克更险要我兵正商取宜喜路先集兵力将木思工噶克并左右碉同时攻克从此径下噶尔丹寺直压贼巢】勒乌围燬雷为礟【勒乌围为促浸防要贼寨碉髙巢固南为转经楼又过甲尔日磉桥而南为科布曲山与勒乌围寨互为声援官兵压勒乌围之上分攻用大礟轰摧沿河拏栅断其水路四面合攻追殱尽计碉卡六十余一旦无不破燬】噶喇依摧皮作船【官军围噶喇依贼巢用礟轰击其始凿地避匿及防窟垂破益加胆落然后出寨就擒所阻大河我兵用皮船往来迳渡】门戸险空崖刮耳【自戊辰用兵以来军营传称刮耳崖为第一险要其地上倚巉岩下临湍涧劣容足指攻度为难贼以附近巢穴恃为门戸大兵不避险滑防扵顶趾相接径行攀越可见险不足恃　臣金士松】寨碉破始纆齐肩【勒乌围破大头人布笼普阿纳木达什阿库鲁降索诺木之母阿仓姑阿青及其姊妹投出至噶喇依将破逆酋先遣其兄冈达克彭楚克诣营乞降迨水道俱断万无可支索诺木始率兄弟莎罗奔甲尔瓦沃襍尔斯丹巴并土妇大头人丹巴沃襍尔阿木鲁绰窝斯甲尼玛噶喇克巴喇嘛男妇二千余人出寨降悉絷解京献俘正法盖其穷蹙乞命并非诚心降顺是以　国宪不宥　　仁育义正与达瓦齐殊科矣】凯从
　　辇路桃花
　　制【先是乙未八月　　皇上木兰行围阿桂等奏攻克勒乌围红旗报至即　　制七言十首以当凯歌丙申二月　　皇上以笮徼兵销恭谒　　　二陵次桃花寺行宫适攻克噶喇依红旗逓到又制凯歌十首志喜四月初阿桂率成功将士凯旋行郊劳礼又　　制凯歌十首前后凡三十章是日自　行宫至郊台卤簿中马上奏之以彰鸿绩】纛向郊台栁色搴【西师成功奏凯　　皇上亲劳扵良乡县城南择建髙台列得胜灵纛行礼百官防服陪位凯旋将士戎衣入见军礼戎容照耀万古至是平两金川再行是典更为显铄】初创懋功耕且戍【两金川平后若以地分给附近土司虑滋不靖因设懋功镇安两营令屯练降畨屯垦不特有裕军糈并扵川省緑营拨兵六千名驻防又命成都将军等嵗再巡自此耕戍相维畨徼长臻宁谧　臣瑚图礼】
　　【御制】屡随屯练勇而儇【金川降畨屯练立营后凡檄调从征如灭甘省逆回苏四十三田五台湾逆匪林爽文及此次征讨廓尔喀奋勉争先不特勇力出羣且习涉险趫捷颇为得力　以上平定两金川是为武功之五】土肥谷熟台湾防【台湾孤悬海外暖土肥生植滋茂稲嵗两熟沙地栽畨薯甘蔗不事耘耡坐享厚利本地足食闽省全资接济蔗汁煎糖商船购售徧诸省外洋如日本吕宋诸国亦不胫而走】嬉武恬文吏治沿【向例台湾道府防县缺督抚慎拣通省才守兼优之人调往弁员亦由提镇拣调逺涉重洋人情多惧间有不肖贪其地土丰饶不虞涉险督抚亦率用其私人此辈利欲薰心置公事扵不问狥私婪索小民无所告诉每私怨聚众械鬪地方官复慲忓了结致酿事端】邪防饰为添弟报【自郑成功挈内地民外徙台湾平后海禁渐弛闽之漳泉粤之潮州无借防民往往偷渡趋利寄居地方官不能稽察奸民纠结以凌寡弱倡天地防结盟聚众凡入教者用三指按心为号大指为天小指为地起扵乾隆三十二年彼时地方官改作添弟二字化大为小规避处分养痈为患职是之由】众讧愚奉莠民颠【林爽文啸凶滋事荘大田为之羽翼又有彰化县革役受伪职同知王坑郎跛足専司运米连清水以测字从贼为伪军师畨妇金娘以画符为伪女军师又有伪将军廖东赖树及废弁彭喜等蜂屯蚁聚同肆鸱张】督均水陆栖鸡翼【水师提督黄仕简带兵渡海陆路提督任承恩亦请帅师进而仕简以病瞀并不埋根首进承恩株守鹿仔港互相观望势如连鸡将弁无所禀承懈弛不速追捕】势缀北南逞鹘拳【官军既收复凤山总兵郝壮猷又以恇怯败归黄仕简安坐南路任承恩又不能自北而南扵是贼首林爽文等复团聚斗六门进犯诸罗荘大田等复扰凤山谋窥府城南北道梗】二将股肱新渡海【台湾乱民以潢池盗弄数月未平　　皇上眀炳防先　　念陕甘总督福康安久厯戎行堪当此任因即　　令其驰赴　行在亲授方畧　　命为将军以海兰察为防賛大臣同往督办臣吴省兰】百人身手旧凌烟【巴图鲁侍卫章京等皆选锋劲旅久经行阵屡立战功亦有图形　紫光阁者令福康安海兰察带领百余人随往】驶真飞棹螺扶鹢　　【皇上以福康安逺涉重洋为国宣劳特将　内府所蔵右旋螺　　赐带俾得安穏利涉福康安扵十月初配渡后在崇武澳守风十月底放洋一画夜千里抵鹿仔港吉祥迅速海上争传之】到即开围雀避鹯【福康安进援诸罗整兵五队与海兰察鄂辉普尔普穆克登阿普吉保额尔登保及巴图鲁等分进黎眀冲入贼中贼匪退竹林复扵仑仔尾等荘纠众拒截官兵福康安豫为布置左右堵截力战退贼立将道路开通长驱先进直抵县城并将附近贼浄诸罗城中义民踊跃欢迎共庆更生】大里杙陻无窟此【大军既解诸罗围遂兴化店至员林焚大排竹荘破中林大埔林大埔尾收斗六门荡东西螺街经水沙连进攻大里杙地为林爽文巢穴筑土城树木栅倚山绕河大兵防马直渡自申至卯拥入西北两门将全荘洗戮林爽文扵夜拒官兵时潜遁　臣阮元】老衢﨑絷乃殱焉【林爽文窜后官军执贼目究去路招谕各社生畨协禽令巴图鲁二十屯练兵丁数百改同义民社丁通事等分捕扵老衢﨑将林爽文并贼目何有志同获】社穷蚊率渠禽二【荘大田扵林奥文就擒后仍在郡城一带出没据大武陇贼巢攻扰村荘福康安海兰察等分路捕戮甚多荘大田逃至极南之琅峤潜匿欲逃往蚊率社四面攻围遂将荘大田及其母头目荘大韭等千二百余名全获】洋断鲵潜众倍千【柴城地方逼近海岸福康安恐荘大田或因攻急潜由海遁先派巴图鲁等领官兵义民分六队自山梁排至海岸令乌什哈达带水师由海截击适顺风连樯齐至沿海宻布围逼杀贼数千鎗毙及挤海中并自投者不可计数】
　　星碣告成滦水学【台湾平定　　皇上以事起奸民弗称扵太学勒碑然捕年余　　命重臣发劲旅二渠悉获蔵事善全不可不纪热河文庙每　　驻跸必先展谒又　　筹办斯事命将决防之所扵热河　文庙勒碑正合受成告成之义详见　　御制碑记中　臣童凤三】
　　爱祠留镇凤山巅　　【上念台湾地隔重洋五方杂处风俗素刁悍恐事过即忘不足令怵目儆心因　　命扵事竣后如福康安海兰察及鄂辉普尔普舒亮等之谋勇最著者扵台湾郡城及嘉义县各建生祠塑像俾望而生畏日久不忘】惩奸惩墨抒详牍【福康安徐嗣曾等清察台湾积弊酌筹善后事宜十六条扵百姓之作奸犯科抢夺械斗私蔵军器赌博聚众要结盟防种种恶习无不详定查察章程文武员弁兵丁等或借稽察私行私渡婪索或案件化大为小私相贿縦俱严定科条以示惩创】轮嵗轮巡莅统员【向例每年一次后为三年一次奏派满汉御史各一巡视台郡御史职任较小且京员未能偹悉地方情形有名无实　　特谕停止每年轮督抚及水陆两提督一人前往稽察整顿台湾道府缺均由吏部请防简放不由督抚奏调】生熟野畨交喜詟【台湾自古不版图眀末流防】
　　【林道干始遁居之后郑芝龙倚为巢窟所部多闽广内地民康熈二十三年后设府县其内山山后皆畨近邉者为熟畨与居民地接间通贸易内山为生畨生畨外为野畨不事耕种防民越界偷垦地方官诿之界外不加稽查致奸匪蔵匿诱生畨为逋逃薮逆贼林爽文虽窜入内山经大军四路穷追生畨奉檄协捕旋即擒获畨等既詟　　天威喜得赏赉其头目华笃由东告畺吏首行薙髪众畨社随班入　　觐熟畨与编氓无异而生野畨亦归声教矣　臣那彦成】
　　【御制】漳泉潮寓各安便【台湾多漳泉流寓两郡民素隙里居田土交互纷争搆讼因命福康安扵办善后事宜时除各处义民随官兵杀贼者毋庸议徙外其贼匪荘田入官应行召佃至与贼同荘虽无从逆实迹而心持两端者宜及此兵威酌为迁移令籍漳泉人各为一荘其广东潮州客民亦不得与漳泉相错俾免争竞以期耕凿康宁以上平定台湾是为武功之六】　孱王失政敂闗请【安南以陪臣郑氏窃权阮姓借词伐郑遂据黎城戊申六月故王嗣孙黎维祁播越在外其母妻并从人六十余至斗奥隘河外吁救守闗者见有兵尾追收入内地畺吏奏闻命优给饩廪妥为安置】畺督进兵复国延【朕念黎氏世守恭顺凖以兴继之义岂忍坐视命督臣孙士毅率将士万人出闗声讨未及两旬迅奏大捷克复黎城黎维祁受封嗣国】铜柱纪功命班旅【黎维祁既复国阮氏归广南去黎城二千余里若更为扫穴擒渠既不值费中国之力亦恐乖知止之义且念黎氏近代不能自强或者　　天厌其徳朕亦惟有顺　　天而行是以命孙士毅班师成记一篇以示】
　　丹符弃守合更弦【阮光平再来黎城黎维祁即弃国奔逃并新封之印而失之是我　　皇上谓　　　天厌其徳如操左券维祁弃王章隳祖业岂能复抚其国而安南旧俗自六朝以来曲氏皎氏吴氏丁氏皆土豪窃据更相吞噬若付之他人益难绥靖　　睿见髙逺屡谕及之盖前此则兴灭继絶后之则推亡固存因时制事具有至当权衡而维祁入朝后仍　　予世管佐领隶其所擕属人尤为　　仁至义尽】畏
　　天闗羾封嚢吁【阮光平既至黎城自知罪大震詟屡遣敂闗请罪乞降福康安再四驳斥继遣亲侄阮光显赍表禀赴闗哀吁福康安察其畏服求顺情甚真切始为代奏考粤西与安南接壤东粤西龙州者曰镇南闗西安南谅山郡者曰畏　　天闗中为交界】昭
　　徳台承
　　锡土専　　【皇上以安南黎氏既为　　　天人所厌因　　允阮光平悔罪求封之请　　命为安南国王辑其民人　　防到日阮光平亲赴镇南闗外昭　　徳台叩接感幸万分先令阮光显等奉表贡赴京恭谢】越雉肱车躬莫至【阮光平以恭遇圣夀八旬恳入朝随班叩祝商之竒肱飞车周之越裳驯雉仅遣使臣重译各已王防侈陈孰若今絶域名王亲身入侍乎　臣茅元铭】金身珠目诏徒捐【元曾谕安南国王陈日烜来朝如不能则积金代身两珠代目后日烜进金人代已明朝莫登庸黎维潭两次亦俱进代身金人贪财隳典令外夷轻中国此荒服所以不至也　　皇上八旬万夀阮光平亲　　觐感服亲爱之诚不啻家人父子视金身珠目之诏殊堪鄙笑】乐呈僸佅欢称兕【阮光平未入闗之先恭撰祝嘏词十章令彼国乐工演习冀列太常效嵩呼是年七月在　避暑山荘及正朝献　　夀奏乐】
　　【如仪】荣请衣冠
　　宠珥蝉　　【皇上先已加　　恩赐阮光平黄鞓玉带及瞻　　觐后吁遵　　天朝衣冠　　上鉴其诚悃因　　赐红寳石顶三眼翎黄马褂筵宴日依　皇子所用金黄色蟒袍四团龙褂　　赐示优宠并令朝贺时仍用该国衣冠且念谈藩为一国臣民具瞻若竟薙髪遵中国服饰转非圣意所嘉许详悉宣谕恩义偹至】郡邸亲藩介宁右【阮光平既膺封爵皇上嘉其万里瞻依　　特命朝防时班次在亲王下郡王上又令　　御前行走用昭　　殊】
　　【眷　臣达椿】
　　宸章
　　御集照瀛壖【阮光平归降　　皇上以其诚心向化扵己酉秋冬曽两　　赐御笔诗章至庚戌七月阮光平至　避暑山荘陛见又　　赐御制七言律嗣　　嘉其乞遵天朝衣冠复　　成什书扇以赐又　　赐御书拱极归诚扁十二言聨对长夀字大幅并因请颁　　御制诗文集准与
　　颁给俾新造藩邦咸仰文思奉为世寳】
　　赐逰
　　禁苑
　　仙荘仰【阮光平陛见后　　命御前大臣等率同瞻仰　避暑山荘行宫各景随　　跸回京复
　　赐逰　圆眀园内各景以遂其瞻就之忱】观礼
　　廱祠
　　夕颢防【庚戌八月丁祭　文庙　　上命阮光平承祭　崇圣祠是月　夕月坛　　皇上以
　　八旬万夀扵凡　中　　亲诣行礼阮光平服本国衣冠陪祀】始末
　　两书姚姒册【恭读　　御制书安南始末事记及再书始未事记阐眀黎维祁失徳天厌及阮光平悔吁亲觐允封以成息兵安众之美孙士毅全师不致损国威重且　　述临御以来屡经兵事每以危而复安视若失而乃得胥邀天眷三致意焉　　圣训煌煌实为万古不刋　臣陈崇本】画图
　　六咏芑薇篇【安南既定　　皇上以克复黎城时帅臣军士涉逺冒险攻坚破鋭不可无图纪绩有　　御制补咏战图六什一为嘉观诃之战二为三异柱石之战三为夀昌江之战四为市球江之战五为富良江之战六为阮光平遣侄阮光显入觐　　赐宴之图　　命画院诸臣绘册以上平定安南是为武功之七】同时悔辠人来掸【戊申年云贵总督富纲奏缅甸国掌国事孟陨遣使欵闗恳贡　　皇上念伊悔罪投诚嘉其向化之心因　　允所请优加赏赉至庚戌孟陨复遣使恭祝　　八旬大庆并乞封号即　　封为缅甸国王俾世守疆土按缅甸即后汉书西南夷掸国唐为骠国又曰朱波至宋始为缅】昔嵗诛擕师下滇【缅甸荒陬向未内属昔年因酋长懵驳扰云南永昌邉外土司不得已用兵巳丑嵗经畧大学士傅恒进扵新街江裔连破贼垒计日蒇事贼势窘迫遣头目诣营乞降　　皇上念其地水土恶劣大兵难久驻因降　　防解围振旅懵驳之子赘角牙济恶与懵驳之弟孟陨不睦孟陨蔵身缅寺为僧其国内讧屡搆至是国人举孟陨掌国事自知伊兄父子得罪　　天朝遣使吁宥详见御制志事诸诗】罢战暹罗偕燕席【先是缅甸与暹罗搆兵夺暹罗长本地后有郑昭郑华父子收暹罗余众立国来贡请封　　恩封为暹罗国王是年两国贡使到京　　特颁谕防以该二国向不睦今俱　　天朝应彼此修好永戢兵端同受　　大皇帝恩眷令各回告该国王敬遵臣王坦修】
　　【御制】自归土扈接华鞯【缅甸初以滋事邉疆兴师问罪既因吁贷之二十年来久置度外岂值以一纸书招谕臣服而孟陨能知顺逆倾心向化奉表来朝是真归顺而非归降与从前土尔扈特自行来归不因招致者同出至诚非　　上苍鸿佑曷克臻此　以上平定缅甸是为武功之八】廓【尔　两字作一句】喀【平声】无故蔵邉扰【廓尔喀部在后蔵邉界西向与唐古特往来贸易未闻有争戊申夏驻蔵大臣庆林雅满泰奏廓尔喀有抢掠蔵界济咙聂拉木宗喀之事】大吏因教我武宣【卫蔵为厯辈达赖喇嘛班禅额尔徳尼驻锡地康熈雍正年间两次用兵宁辑朕振兴黄教固不若元朝尊崇喇嘛非理之甚然西北诸防古外藩素所敬信岂得不为保防但起事之由不可不察随命巴忠赴查始知蔵中管事之噶布伦索诺木旺札勒等有任意加棁食盐搀土之弊迨廓尔喀进表申诉而庆林等恐衅端败露抑不奏激成事端因将庆林等治罪命四川将军鄂辉提督成徳等往讨】未示兵威彼乞顺【时春雪连绵山径难行鄂辉等派善能登陟将士开道翻山冞入将侵地收复贼扵我兵未到先遁既而遣大头人悔罪愿附编氓朕怜其逺域小畨且致彼滋事亦非无因是以曲加宥准然使鄂辉等扵彼时果深入贼境大示兵威痛加杀使彼震慑则后断不复有侵掠事也】
　　预朝元防使欢还【廓尔喀感　　皇上雪其寃抑随遣大头目喀哇斯哈哩萨野献贝叶经文方物庚戌元旦与各国使臣同预朝防新正并与节宴遵制薙髪吁赐衣冠降　　封拉特纳巴都尔为额尔徳尼王其叔父巴都尔萨野为图萨拉克齐公加　　赐帽顶补服蟒袍朝珠佩带诸物即交来使赍归封赏　以上初次平定廓尔喀是为武功之九】丹津瞠吝言成食【初　　命鄂辉成徳等问罪时　　上以巴忠习唐古特语令往防查乃巴忠图将就了事听前蔵之噶布伦丹津班珠尔商和私立合同每嵗蔵人给廓尔喀元寳三百次年又吝弗予此廓尔喀复来侵扰之由也】沙玛贪谗狡弗悛【红教喇嘛沙玛尔巴及扎什伦布仲巴呼图克图与前辈班禅额尔徳尼同属弟兄班禅扵庚子逺来入觐　　皇上嘉赉既优所过防古王公等赠遗不下数十万金乃仲巴呼图克图及嵗唪堪布等不能分恵弟兄施舍各寺庙致沙玛尔巴垂涎扎什伦布财产与巴都尔萨野交好怂惥廓尔喀借端肇衅佛教戒贪而沙玛尔巴利欲薰心搆谗逞忿尤宗门败类】福夀梵坛魔逞力【扎什伦布华言福夀须弥为班禅安禅之所嵗辛亥驻蔵大臣俘习浑奏廓尔喀扰蔵邉据聂拉木济咙绒辖扵八月二十一日阑入扎什伦布庙抢掠财物割剥荘严王疆佛土敢肆妄行不可不用师惩创　臣程昌期】吉祥天母卜兴祆【扎什伦布庙喇嘛四五千人贼众至庙者不过数百人使竭力守御何至被掠乃仲巴呼图克图前二日擕赀遁而供奉吉祥天母之济仲扎苍等假占卜妄称不宜接仗致众惑散经鄂辉奏闻　　皇上以喇嘛虽异教而济仲等兴祆弃守在王法为妖言失防在佛法不能防法御魔均不可宥即命将为首之济仲在彼剥黄正法其扎苍及仲巴呼图克图解京治罪自帕克巴创教从未有以法治喇嘛与内地齐民无异者皆由　　皇上徳威抚驭且深明禅理正彼法中所谓大威神力也】压攻雨夜军声冠【上次廓尔喀事御制诗即有我往彼逃我旋彼至之虑此次掠扎什伦布势更猖獗若不大示兵威则鞭长莫及势将贻患蔵地　　圣算早已筹及一闻奏报决机发防以福康安为大将军海兰察恵龄为叅賛领巴图鲁侍卫章京调索伦屯练降畨防古达木兵近万人迅抵后蔵四月福康安自第里朗古趋宗喀五月七日至擦木地有贼寨大兵乗雨夜分兵海兰察由正路攻寨福康安往来指示登时攻克先声已夺人矣】诱伏深林胜气纒【我兵乗胜直前初八日抵玛噶尔辖尔甲贼三百余匿箐中官兵望见分投下压扵半山墈下先伏多人故留一路诱贼上鎗箭齐发贼首尾不能相顾殱戮无遗】汲断济咙畨境复【济咙官寨髙广原后蔵所辖贼据后砌石墙甚坚东南筑大碉负嵎临河碉卡系取水要隘抵御益坚福康安等断汲分攻抛火弹焚碉并及寨屋立将官寨攻克除焚毙外滚山逃窜者穷追擒扵是蔵境全复时五月十日也　臣钱棨】桥通热索贼疆遄【克济咙后十三日进八十里为热索桥过此属贼境贼以木为桥北岸三四里外索喇拉山石卡一南岸临河大石卡二恃险抵御自济咙西南夹岸縁河窄径一线独木偏桥又值雨滑官兵步行一昼夜十四日晨至索喇拉山前扑北山石卡贼弃卡溃奋勇追伐木搭桥贼阻河抗拒福緳安等谋扵河邉佯渡宻令阿满泰等东由峩緑大山绕至上防筏渡南岸出其不意直扑贼卡杀数十人摧其头层在北岸者飞渡将后层夺据贼骇窜自相排挤死者无算追至色达木】枯槎虬卧虹梁借【官兵入贼境扵十七八两日行百六七十里抵旺噶尔谍协布噜贼卡屯守有横河深溜河北旺堆山坡势下河南克玛山坡势髙贼据立木城又扵东三十余里筑克堆寨毁旺堆桥阻我师福康安令官兵回旺噶尔迳渡玛尔臧河越山至协布噜对岸令恵龄仍至旺堆山牵贼福康安海兰察等过大山三重至横河上防有大枯树横卧河中官兵结缚为桥雨后水溜不能成暮大雨福康安佯撤兵退伏林下夜半贼懈桥成至克堆寨下三面夹攻贼溃焚其寨五进逼克玛木城贼弃城遁】急涧鳬浮犀甲蹇【自协布噜百余里至噶多又二十余里至足木古拉巴载山阿外即东觉贼自噶多东南至雅尔赛拉博尔拉山分布福康安先至足木古拉巴载山谍上防噶多普山树宻可度师潜行两日下山麓鳬渡将近河碉卡夺据木城拆毁遂至雍鸦地方】帕朗古临弥蹴踏【既至雍鸦贼詟兵威将裹去兵及噶布伦等送出并遣大头人乞降檄令贼首亲来否即进贼仍观望即扵七月二日福康安自将中路黎明分数队佯覔路山巅二木城内贼即压下而左右官兵潜扵林内绕出其上既夺石卡中路来贼败回官兵抛火弹焚其木城又克石卡二进至堆补木山口山下帕朗古有横河虑贼循河东出我兵后因夜分兵一由上防攻集木集山一由帕朗古攻桥进扑甲尔古拉山北岸城碉数十山根木栅长数里我兵奋击夺桥克南岸卡从上防者亦渡河进攻时大雨崖滑撤兵山下稍憩赋来夺桥复击却之射毙红衣贼目二直越帕朗古大桥逼阳布贼益胆落　臣谢墉】已都尔慑告迍邅【官兵初入贼境贼酋即畏惧连次乞降俱经驳回及集木集防后又遣大头人沙曼萨野至营禀称小的误听沙玛尔巴唆使烦　　天兵逺讨诛头目以下四五千人克地方七八百里悔之无及乞　　圣主逾格赦原全阖部畨民之命请将所侵之札木地方仍归西蔵并私立合同扎什伦布金册物件悉行恭缴遣大头人噶箕第乌逹特塔巴等进京纳贡后请五年一贡等情我　　皇上怜其出扵至诚且仰体上天好生赦罪准降使非怖威乞命何以帖服至此我　　皇上所以有取扵唐太宗示之必克其和乃固之言也】犒师醪米牛羊果【福康安奉　　诏班师廓尔喀遣大头人苏必达等赍牛羊豕各百米二百石果品糖食百筐酒百篓犒师福康安谕虽尔等恭顺但天朝兵饷发帑充裕唐古特等尚不需供应岂收尔等食物因其再四恳求酌收牛羊各十米十石】充篚工舆象马蠙【既准拉特纳巴都尔等归顺　　恩令仍称前封王公爵俟贡使到京再　　颁勅谕上年十二月二十一日噶箕第乌达特塔巴等扵　西安门外瞻觐赍贡品乐工十三象五马五孔雀三双甲噶尔所制亮轿暖轿各一珠佩瑚金银丝縀呢氊象牙犀角畨鎗刀花露肉桂除夕暨今日　紫光阁与朝正各陪臣同防宴赉】
　　天一统圜爰
　　作记【我　国家统一覆冒　　皇上御极五十余年柔逺戢邉伐叛舍服凡用兵皆先防筹防赏罚严眀是以动必成功鸿勲十奏　　御制十全记树义宏深岂江汉常武可同年而语　以上二次平定廓尔喀是为武功之十　臣钱樾】
　　【御制】佛三身示永安禅【佛具三身清浄法身圆满报身百千万亿化身见圆觉经今之呼图克图盖祖化身之説也自宗喀巴创教其二弟子一为达赖喇嘛一为班禅额尔徳尼领前后蔵黄教转世之呼图克图互传防古畨众素所皈依日久其风益下遂私嘱亲族子弟为大呼图克图致人心不服沙玛尔巴借以搆衅此次发兵深入廓尔喀畏降因可趂此整饬积弊以期卫蔵敉寜且宗喀巴经原有达赖喇嘛六七辈后不再来之説然使达赖喇嘛班禅额尔徳尼皆无呼必勒罕则卫蔵数十万僧俗必至雄争不已且防古畨众无所信奉不得不听其转世之説统领黄教此与不沙汰僧道之意相似即如苏杭大丛林龙虎山正一真人统领僧道若如迂议槩令还俗地方无如许闲田养赡即散其香火亦安能徧给所以不能不维持黄教即王制云修其教不易其俗之意也但任其私相授受将来闗系甚大是以特发金奔巴瓶供奉布达拉佛前令拉穆吹忠四人降神指出姓名交驻蔵大臣同达赖喇嘛对众公掣或可得一真有智慧之传至各防古扎萨克均有供奉之呼图克图近亦有王公子弟为呼必勒罕者亦制金奔巴瓶供奉雍和宫佛前令各扎萨克报眀理藩院交该堂官同掌印之扎萨克达喇嘛呼图克图公掣如此办理虽未必全无弊然究为公中之私矣犹之吏兵二部掣籖在眀创行时即有作竹籖传又谓之籖部以讥之者但若付之二部堂官公正者已不免恩怨行私者正得髙下其手无可如何不得不行此以去弊朕令喇嘛籖掣实仿此凡定大事必有其时与防畨僧自元眀来主持宗教甚有任其凟乱国政者若今之有事则为除其外侮无事则为定其规制从俗从宜帖然遵服此固朕振兴黄教不惮为之经理要亦时防所值可以有为竟有不得不然之势也】岂期徳薄余八袠竟获
　　恩优赐十全【予理军务每遇一事其始兢兢夙夜不敢必有成迨幸而蒇功惟祝后不再有此事是以武成志事之作必一再申眀此意今邀　　昊贶十全自惟受　　上天鸿佑为自古帝王所未臻感激难承言不能喻惟孜孜亹亹日慎一日不敢以己康已宁少弛干惕庶承　　天眷为古今第一全人】诚感不知所云矣益防惟励日瞿然





　　御制诗五集巻七十七
　　钦定四库全书
　　御制诗五集巻七十八
　　古今体八十二首
　　新正幸御园作
　　迎禧行令例新年来贺兼増外域骈三接每教手颁赐一时或有面询宣【每嵗上元日例于御园之正大光明殿赐宴外藩防古并回部及各国陪臣等每抡召至御座前手赐觞酒或偶询其部众年景情形凡防古回部语皆所素习不借舌人相传惟今嵗新来廓尔喀使臣则须重译耳】御园灯火非夸富属国观瞻合答防虽是假山犹积素优膏希霈又殷然
　　题涵雅斋
　　书屋四宜侧【安澜园内四宜书屋之侧即为是斋】有斋涵雅称明满留日池浄半余氷最合读书好底夸似画能近教协律吕【近年阅朱载堉乐律全书其乐谱内填注工尺等字而不注五音又将烝民思文诸诗谱以豆叶黄等曲牌名尤为俚俗既订其谬误复勑定诗经全部乐谱骈注五音俾人人知今乐之五六工尺上等字即古乐之宫商角征羽用彰援俗入雅之意】纳景总堪征
　　新赏室
　　融和虽意露陶冶未形呈可识贞元运莫非天地情梅心擕腊馥柳眼望春明小坐凭新赏不孤斯室名
　　知过堂口号二首一韵
　　知过后曽剏作罢葺前修旧不能无【此堂就慎修思永殿后之室名之即泐向所着知过论于壁近年并无剏修工作然旧有工程不能不随时修葺以复旧观每对此论仍引以为愧】是为过抑非过也每坐堂増惭愧吾
　　有其成那能无壊无有幻中有幻无输与书堂弗生见两章多事笑吟吾
　　履吉斋有防
　　斋额卦之履元吉在上九易道所包广亦在人自取履上即干上五爻厯以久进退不失正考祥庆大有其騐四年间
　　昊恩能若否
　　贮清书屋口号
　　书屋由来称贮清谓无些子俗尘萦设如以小喻其大方寸之中八表呈
　　题敦素堂
　　商也启言诗素契为学始诗讵非绮言在知先后己绮合后以华素宜先近理而理要在敦是我名堂防堂前氷影呈害不视乎此
　　澄虚榭
　　水澄榭之虚氷澄榭之实今朝榭所凭虚实个中得瀛海面前呈半冻半融释虚实合撰佳而总澄为极对之以一心于何覔形色
  </div>
  <div class="pagination">
   <a href="御制诗集_page1256.html">
    上一页
   </a>
   <span>
    ...
   </span>
   <a href="御制诗集_page1252.html">
    1252
   </a>
   <a href="御制诗集_page1253.html">
    1253
   </a>
   <a href="御制诗集_page1254.html">
    1254
   </a>
   <a href="御制诗集_page1255.html">
    1255
   </a>
   <a href="御制诗集_page1256.html">
    1256
   </a>
   <span class="current-page">
    1257
   </span>
   <a href="御制诗集_page1258.html">
    1258
   </a>
   <a href="御制诗集_page1259.html">
    1259
   </a>
   <a href="御制诗集_page1260.html">
    1260
   </a>
   <a href="御制诗集_page1261.html">
    1261
   </a>
   <a href="御制诗集_page1262.html">
    1262
   </a>
   <span>
    ...
   </span>
   <a href="御制诗集_page1258.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
