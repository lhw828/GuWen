<!DOCTYPE html>
<html>
 <head>
  <meta charset="utf-8"/>
  <title>
   御制诗集 - 第 1314 页/共 1326 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制诗集 - 第 1314 页/共 1326 页
  </h1>
  <div class="content">
   祥征牝叠牡　　　【太上皇帝于八月上旬在　山庄见有二鹿因　　　御火鎗穿牡及牝牝者先倒牡者带伤蹔逸后亦随获内外蒙古王公及哈萨克缅甸南掌使臣等无不忻喜欢呼不特见　　　圣躬康健应手得心且一发中两实为获嘉吉兆　　　上将获鹿鎗子贮入赐福康安大荷包内军中得此咸谓逆匪吴半生吴陇登等本如槛兽釡鱼此即逸而】
　　【复擒之预兆更为一举两得之先征勇气更増百倍　臣彭元瑞】翦魁捷速舅随甥【大兵连克苗寨贼望风胆落逆首吴半生见其兄吴老正甥石老三等俱被擒获逃至髙多寨纠众抗拒冀圗延喘福康安和琳在摩手山梁安营督率额勒登保徳楞泰等分统汉土官兵直抵贼寨四面攻围逆首投窜无路即同伙苗二名匍匐乞命唤至降苗审认属实捷报抵都令解京正法】石驰木走地非阻【小天星寨地势险峻悬崖絶壁石角崚嶒福康安和琳督率额勒登保徳楞泰花连布等挑选劲兵攀援而上滚木擂石一时齐下相持竟日复督率各将备兵丁等由寨后密寻间道扑入贼卡贼用短兵相接刀矛并举毙贼极多即将小天星寨攻克】雺闇冰凝天总晴【大天星寨在鵶保之右最为险要山路陡窄一线羊肠时值同云密布四山雪片纷飞兼以重雾不辨路径福康安和琳将官兵结营暂驻贼因我兵连克各寨逺近木城石卡悉被焚烧震慑异常冒雪诣营乞命当即妥为安抚无不叩头感激】坡躏十三焚似赭【附近天星寨一带贼匪屯聚山坳仍形猖獗福康安和琳整顿兵力复从天星寨左右分兵绕道悉力进攻连克黄冲口岩窠山骑马山上寨坡大地坡小峰山各处贼卡一十三处　臣舒常】丑殱数百醢为鲭【福康安和琳督兵乗势罙入贼匪数百为羣陆续防应我兵昼夜接战直扺得盘山梁杀贼无算】摧龙角峒安能堵【龙角峒一带为鵶保寨门户山岩层叠路径陡窄苗寨环列四围沿坡筑石城依山回曲势甚坚固福康安和琳分兵三路进攻一日之内攻克鵞洛等二十余寨合兵于龙角峒山顶排列鎗炮轰击石城城内贼匪列跪乞降福康安和琳以贼抗拒既久直至穷蹙始行乞命难保无事后反侧仍督兵奋击殱毙贼众余者溃逃随有附近龙角峒未经被之黄茅坪等十五寨相率投降】排鵶保山谁敢撄【福康安和琳由龙角峒之右进攻鵶保寨西南两面俱有木城石卡令军士多带火弹鼔勇竞上是夜朔风大作山木震动我兵从黒暗中觅径凡遇刨挖壕沟处均各攀援跳越而上先抵西面山梁即将火弹抛掷窝棚烧燬顷刻间各山坳贼卡火光齐发鎗声络绎风势甚猛苗匪惶骇无措不能抵御立时扑开木城七座石卡五处毙贼极多尽将鸦保险隘要口占据】枭认首渠前附贼【吴八月本系干州起事之人纠众猖獗凶横异常福康安和琳因隆棚廓家各寨陆续乞降即加慰抚挑选精壮者随同搜探闻吴八月在卧盘寨意欲窜逸福康安和琳即督率大兵降苗等环合圜裹将吴八月生擒治以极刑寸磔枭示臣纪昀】
　　【御制】党祛遗种外姻兄【福康安和琳设法将地良坡对面髙斗山梁一带全行攻克有斗思寨降苗陇老五等探报平陇各寨逆苗四五千人齐集普定寨立旗祭神计圗抗拒为首贼目廖老慕陇老西二人福康安和琳得信后即于是晚冒雪派兵竭力攻将二犯一并生擒讯明廖老慕乃吴八月外甥向随吴八月父子各路焚掠自吴八月被擒其子吴廷礼吴廷义令其到处勾结与永绥小排吾苗人陇老西为首胁众报仇讯明后俱即正法示众】头坡遂得破其险【髙斗山迤北名擒头坡悬崖一线为平陇险要门户福康安和琳令兴肇观成带领镇将于髙斗山梁拏卡虚张声势牵制苗匪复派额勒登保徳楞泰花连布各带巴图鲁侍卫将弁分为三队福康安和琳督率各队将士并力进攻距擒头坡十余里山路愈窄城卡愈多山坳石角间苗匪鎗炮肆出如雨福康安和琳督率迎击人各争先接战数时额勒登保同纶布春等冲入贼队鎗箭刀矛之下毙贼极多当将擒头坡一带所有贼匪木城石卡拆卸焚燬全行扫荡】马峒【作去声读】弗能据厥嵘【骒马峒山势陡险早为贼踞福康安派额勒登保等带巴图鲁侍卫将备由坡脚山梁分兵前往遏贼归路福康安和琳率大兵随随进复将该处聚集苗匪悉力环攻直抵骒马峒山毙贼六七百名余思奔窜适额勒登保等由坡脚山一路进迎合并力加攻逼至悬崖陡坎贼匪逃窜无门自落崖涧者无数枭获二百余级遂分兵搜将骒马峒坡脚山及附近两岔河川峒百果窑五里牌等处大山梁全行夺据总共烧燬苗寨计三百余户】线路溪岩寨那保【自擒头坡前进弥望俱系髙山峻岭鸟道盘空止余一线左右及后路百十里均为逆苗巢穴时时窥伺乗机窃发福康安和琳督率兵弁亲冒矢石履险直进将士延縁接踵左右两旁俱层层严密布置防堵凡有苗匪出没随时击退而擒头山后有溪岩寨势峻路迂久为逆苗盘踞若不先行搜大兵不能径进因出其不意引兵突上巴图鲁侍卫及将弁等无不人人鼓勇鎗箭齐发一以当百逆苗不能抵御纷纷溃散即将各处寨落悉行焚烧痛加洗】
　　【御制】鸡栖埘处禁声【蜡鸡寨与溪岩寨险要相连同为贼匪所踞福康安和琳复分兵迭击将该处苗寨焚烧尽殱匪众即于各隘口分拏营卡悉力隄防以聨声势】莽牛善触彩旗仆【逆苗纠集匪众于两岔河百果窑川硐等处对面山梁筑卡抵御插各色彩旗排立放鎗福康安和琳见川硐对面金岭冲地方山顶木城一道更为髙峻且有骑马红布裹头贼目往来指挥甚形猖獗讯之降苗称系同石三保一时装癫起事之陇莽牛福康安等随督大兵由川硐进直扑金岭冲木城先毁山腰石卡逆苗潜伏者杀无算我兵逼近木城攀援竞进复毙贼甚多余众溃遁随将金岭冲山梁夺据我兵分投追割获首级耳记不计其数】游駾思奔白组萦【大兵已克金岭冲木城陇莽牛乗檅兔脱福康安等次日五更即督官兵鼓勇冞入并选带降苗百户悬赏擒拏适陇莽牛因手下各苗全已散窜入游马坨地方旋为降苗等生擒解营讯供后即将该犯押厯各寨寸磔】缴械还拏销夜冻【附近平陇苗寨丛错贼匪屯聚随时邀约动辄数千石三保石栁邓吴廷礼等聚则借为羽翼退则依为逋逃一时亦难尽行搜灭因将前奉　　谕防赏降苗吴陇登之子吴老观顶戴及准令吴八月寄信吴廷礼等出投赎罪之处令各降苗到处传宣俾知　　圣徳好生望风解散福康安等兵扺吉吉寨即督率额勒登保等分兵两翼抄上左右山梁乗势下压苗匪亦抢上山坡迎拒官军奋勇夹攻贼为鎗箭所殱兼以冰雪滑泞投落汚沟者不可胜计遂将吉吉寨两面山梁占据旋有干州属大陇峒寨长陇老才等所管苗寨三百余户箄子坪寨长陇老二等所管苗寨二百余户河洛坪寨长吴老波等各呈开所管苗寨戸口诣营乞降复有斗角岩尾坡九十九洞等处苗匪亦接踵归命共一千余户俱令呈缴兵械送出所掠汉民子女一百余名福康安等讯明口供后俱给口粮饬囘本处并有降苗吴正明等于糯塘山苗寨搜获汉奸麻阳人张老方及先曽在军前纳降后复畔去之麻老贵等前在永绥滋扰之麻老成俱于讯明后正法】
　　礟腾士跃踏晨霙【大兵从吉吉寨山梁进趋平陇中隔连云山为平陇西南两面险要之地该处夹沟悬崖积雪跋涉甚苦两旁山坎均多苗寨福康安等督励将士先用大礟轰开沟口官兵扳扶跳跃而下苗匪猝不及防焚烧殱戮净尽我兵奋勇疾驰直扑上山贼匪抵御彻夜势不能支纷纷溃退当将岩硐大寨三十余户苗匪全行攻克复督率额勒登保等进攻骑马山火里坪一带苗寨大军可无虑傍路牵掣之患矣】坳称平逆先几兆【官兵克髙吉坨后冞入贼巢苗匪恃险死拒福康安和琳察看两汊溪一带两山夹涧险阻逾常设法绕道先据胜势酌派新调滇兵于通平陇各处虚张旗鼓为疑兵而亲督大军径由髙吉坨直扑贼匪所据山梁官兵扳陟陡崖先拔一卡两汊溪伏匪蜂拥上山官兵排鎗迎击贼退复屯集于西北山梁用炮抵御我军预安大炮彼此轰击贼不能支复分绕山沟小路而出巴圗鲁侍卫等乗势下压酣战毙贼余匪溃遁我军追直抵平逆坳克之】陇到临巢后路侦【干州与平陇相距不逺惟因平陇后西南两面坡坎险絶无路可通逆苗屯聚抵死守御维时官军已逼干州因即计议设法先抵干州再进攻平陇俾不致悬军久驻】冈铲几重徒结石【结石冈贼卡二十余座旁有牧牛坪竹石坪大小寨落共七十余户声势聨结抗拒官兵福康安和琳等复督率兵弁连日进攻全行夺占焚燬净尽矣臣胡髙望】势环三面胜浮甖【结石冈官道溪连破贼卡抵火麻营山势重叠更为贼人险要之地有大石卡四处山腰横筑石城髙七八尺徧树旗帜贼众蚁伏以待福康安和琳分兵三路至火麻营防齐进贼众鎗礟抵拒我兵一路对面攻击两路绕出贼后山巅之上并力下压贼三面受敌遂不能支我兵将山腰石城攻破贼众逃窜滚毙岩涧不可胜计附近大小苗寨皆望风奔溃冞入二十余里】大宫小霍灰经宿【自火麻营进兵大山深沟苗寨栉比福康安和琳率兵连克湾溪岭紫泥山油麻湾茶坳诸贼卡抵廖家冲峰峦陡削周围包以大小诸山径路错杂中有石卡横出我兵奋勇上山夺据石卡分兵进攻贼众抵死抗拒相持一昼夜我兵鼔勇迎击殱贼甚众】岫断峰连决四更【福康安和琳察贼往来窜伏要路有名连峰坳者势最险阻必得此地上攻山梁因令额勒登保徳楞泰等于四更后发兵其半放鎗拒贼其半负土囊而上填得路径抵连峰坳贼并力前拒我兵鎗箭齐发奋勇向前天明后大雨倾注即于此时夺据山梁贼惶骇四散我兵追杀殆尽由廖家冲而进又连占山梁七处】劒快得锋知必割【平陇为贼苗巢穴负嵎固结势虽穷蹙而守御益坚必须先扺干州然后可进捣平陇和琳自廖家冲分兵三队令额勒登保等为头起徳楞泰等为二起和琳自率兴肇托尔欢等为三起鱼贯前进聨络策应苗匪舍命左右跃出希圗冲截额勒登保带兵抢上山梁排鎗轰压和琳督同徳楞泰等先后赶接应痛加杀贼见官兵势大不敢直前拒敌惟于岩坎之下放鎗抵御　臣玉保】岭頽全壁讵堪擎【得锋山对面全壁岭一带石卡无数贼苗纠众前来与我兵三面抗拒时已傍晚和琳复督同额勒登保徳楞泰等连夜于得锋山一面接聨拏卡十余处分拒两傍贼苗一面带兵直扑全壁岭贼卡苗匪蜂拒我兵奋勇扑开贼卡一处即占住一处后队官兵见贼势慌乱乗势压下两傍山沟苗寨放火烟焰涨天贼匪纷纷溃窜毙贼及夺获军械无算阵斩三十余级距干州已不过数里】箭传蛮子崇山缚【永绥保靖交界地名六都土蛮杂居先经和琳密札刘君辅等督率弁兵悬立赏格购求逆首石三保嗣据外委谭步云访得石三保将往土蛮刘君辅等得信即传哄哄寨土蛮龙子贵等切实晓谕并専差水坪降苗陇八月等与土蛮防合实力擒捕适石三保奔窜至哄哄寨降苗及土蛮等跟查具报镇臣张廷彦扬言巡查卡隘赴保靖迎捕刘君辅亦驰赴花园接应时石三保已为土蛮降苗等设计诱至坳溪地方张廷彦带领文武员弁立将石三保拏获亲自押解至大营严讯为首起事假借疯癫妄称苗王各情节一一不讳查石三保首先滋事倚借疯癫语言闪烁极为诡谲兹当恶贯满盈计穷就缚未便再稽显戮即派委镇道大员押解进京以备廷讯】刃剚孚人武水呈【石三保逃至哄哄寨被获解至大营取供后和琳一面専折奏闻随派员解至热河　　　廷讯数次石三保罪恶贯盈俯首无词即于热河寸磔枭示用彰　国宪并先此解到之吴半生聂杰人向瑶明亦均在京正法又吴八月已于军营正法伊子吴廷礼已伏冥诛仍行暴骨扬灰其贼目令徧徇各寨然后枭示所有贼首石三保并附和各贼犯俱经伏法洵乎　　　天诛之所必及人心之所同快也】境眎隔河田没罫【廖贡坡连峰起伏路迳丛杂遥望隔河干州一带山势渐低水田弥望搭盖窝棚保防田庄寨落伙党愈聚愈多时来攻扑我兵甫至山坳即有穿红衣贼目涂面执旗十余人带领匪徒千余跳跃而下我兵排鎗迎击毙贼无算和琳复分兵两翼潜从左右山坡扳援陡壁盘旋而上贼匪见我兵三路合攻抵御不及即弃卡奔窜当将廖贡坡山梁夺据　臣周兴岱】
　　【御制】图披撮土芥飘瀛【据和琳奏额勒登保等夺获廖贡坡小牛坡要隘贼纷纷溃散窜至马鞍山尚思守防田苗寨落抵死抗拒后路官兵复前围殱贼甚多直追至河边相距干州益近彼时检阅所进地图知贼匪占据卡隘不过弹丸穷蹙已极定当不日扑灭耳】和琳独任尖云克【和琳等既攻克马鞍山望见尖云山贼寨尚隔大河一道贼于隔河刨挖深壕潜伏排列鎗礟以拒我兵和琳派兵三路先令左右两路于四更时直扑河岸贼分兵抵御和琳率额勒登保徳楞泰等为中一路乗贼分兵力敌之际乱流竟渡直抵尖云山】登保先超絶岸横【和琳等中一路兵渡河之时贼竞前拦截额勒登保不避鎗箭奋勇直前首先登岸大兵踵至悉力进攻贼遂退上山梁左右两路兵亦乗势过河扑开贼卡殱毙无数遂占山梁和琳复率同额勒登保等连夜进发】遂占黄莲坡迤【和琳等进攻苗寨凡两昼夜贼依山傍箐脩筑木城石卡以为抵御蜂屯蚁聚辗转连接我兵乗胜奋攻遂克黄莲坡进抵晒谷坡窑灰坡田头冲三礟台等处所毁木城石卡不下六七十处贼众望风丧胆奔窜无路御制】遥通赤竹岭寮棚【赤竹山在黔阳干州既复道路皆通按干州本宋镇溪所在崇山之前即舜放驩兜故地我朝建置州城官署民房日益増设闗市集场彷佛内地自逆苗蹂躏残缺不完和琳奏收复州城复令驻守河溪总兵袁敏等带兵前来以通辰溪粮运安设干州本任文武官属派驻弁兵布置已定乃圗进】风宁许捧虚凭怒【和琳奏额勒登保等带兵于夜半直扑捧风坳贼卡贼苗抵死守御官兵攀援仰攻黎明将贼卡扑开贼众大溃于是捧风坳隘口全行夺据】虎纵夸强卒倒绷【强虎哨为十三哨之一与捧风坳俱为平陇门户和琳派西津泰等由礟楼坡诱贼迎敌而自率额勒登保等由龙团营分起进攻贼苗见官兵两面夹击各弃卡四散官兵乗胜随进随悉行攻克即于强虎哨山梁扎营】麻里并犂三窟偪【后坡新寨大小贼卡数十距平陇十四五里周回山梁脩砌木城石卡防守甚力和琳督同额勒登保徳楞泰及巴圗鲁侍卫等分兵进攻连克后坡新寨及麻里湾等处自此逼平陇矣】
　　踏车久碎一家烹【贵州踏车苗石岱噶为石栁邓族侄于起事时纠众助逆嗣经官兵攻破踏车诛其父及一子两女代噶随栁邓逃至黄寨投石三保后焚掠四川乜脚峩容一带又在永绥木树花园隆团等处打仗为贼目内凶悍要犯和琳密饬将弁严密搜捕于老旺寨弋获録供押于各苗寨脔割枭示人心大快】乍揕坝角罗毚【额勒登保等攻克岩人坡后提兵直逼平陇贼复聚于大坝角悉力抗拒正扼进兵要路额勒登保等出其不意立即进攻当将苗寨三十余处全行烧燬】乃拉巢骸拆腐麖【平陇一隅负固日久官兵节次拏卡进攻止能遏其西南西北两面其后山峭壁悬崖攻扑非易明亮等筹酌于东南一带设法进逆匪等竟敢纠伙直前攻扑额勒登保由茨岩先进痛加截杀贼始退囘而两旁莽车孟水冲等处苗匪刨壕筑卡防守愈严平陇大寨之前及后山屯聚者不可胜计官兵分为四路额勒登保等由狮子坡而进明亮等由观音坡而进徳楞泰等由岩人坡下沟而进鄂辉等由甲式沟而进兴肇等排列大礟由老石岩一带轰击姜晟随后接应所有平陇寨前正路处处刨断周筑石墙木栅舍死抵拒官兵预用土袋填沟跳越而进奋勇百倍立将墙栅全行攻克烧燬平陇正寨已得其来救应之莽车孟水冲贵鱼坡之贼均为大兵杀散并查出吴八月已故之子吴廷礼之尸剉烧扬灰以快人心而申国法】妄欲养牛批郤窾【平陇既克石栁邓等仍纠合余匪在山后潜匿迫胁各寨又于平陇东面劳神寨之上养牛塘山梁修砌石卡抗守明亮等督率巴图鲁侍卫镇将等乗雨雪稍晴即分兵两翼进攻连拏七卡遂将养牛塘山顶贼卡攻克余贼不能抵拒纷纷奔窜臣吴省钦】尚思遮雀返咿嘤【苗匪等因养牛塘已克俱窜匿于湖耳坳】
　　【土贯坡菜冲刚息冲等处垒卡死守其附近平陇之雀儿寨麻里湾栗口嘴十八湾等处投出降苗毎于要路为逆苗阻截明亮等督兵乗雾气未散攀援鼓勇而上排鎗迎击立将菜冲土贯坡湖耳坳刚息冲次第攻克】歌歌腊霭俱漂蚁【石栁邓等自经官兵节次攻万分穷蹙惟縁无业穷苗及凶悍癫贼目自知罪在不赦固结负嵎苟延不出大兵声东击西设法进取将分投执旗为石栁邓邀约之马尾坡鼎礶寨洞溪寨等处贼目全行拏获其平陇后山西南西北东南三面已为逼遏惟东北面之马头山一线延縁路如鱼脊又有余锦坡山梁一道与马头山髙峻相等向来人迹罕到明亮等派兵一路由莽车一路由枫形地左右夹进士气百倍毙贼不可胜计将马头山余锦坡险要贼卡夺据正在分兵下压复有贼苗摇旗呐喊从岩坳歌歌场腊霭寨散岩冲分投肆出仰攻俱为大兵殱尽】戢戢鱼游也翦鲸【马头山既破贼踞守贵鱼坡一带山坡上下层层脩砌木城石卡其外刨穵深沟明亮额勒登保徳楞泰鄂辉分兵四路扳援而上四面合攻横尸徧山苗寨悉平】馘献级标申
　　国法【贵鱼坡既克苗匪已殱戮过半惟石栁邓尚蔵匿平陇后山相近之石隆寨内明亮等四路大兵痛加杀愈逼愈近无路可逃其时带兵之巴圗鲁侍卫等将石栁邓斫毙枭割首级生擒石栁邓之子石老乔指认明确因将石栁邓尸寸磔示众首级传示黔楚俾苗疆咸知畏詟再行函送京师并将石老乔弟兄一并解京正法苗疆军务告成中外同深欢庆明亮等报到　　　圣心欣慰即　　　思加懋赏以酬勲绩封明亮为襄勇伯以额勒登保尤为出力封为威勇侯徳楞泰为一等子鄂辉为男爵并加赏额勒登保银一万两徳楞泰五千两打仗满汉屯土官兵俱赏给两月钱粮凡在事出力员弁均交部一体从优议叙以示奬励　臣吴省兰】身缧属纆快人情【吴廷义自贵鱼坡带伤脱逃明亮等派巴图鲁镇将等带兵分投搜捕并通传平陇左近新降苗寨如有能将吴廷义缚献者必加重赏旋据三坌坪劳神寨龙牙寨两岔溪猴溪莽车孟水冲麻里湾等寨降苗环跪营门带领吴八月之侄吴廷梁匍匐乞贷一死愿将吴廷义及石栁邓家属全数擒献当即令众降苗公保果于次日即将吴廷义等缚送来营因派员械送进京其吴廷梁免罪以安反侧于是苗匪遗孽无一漏网者】改前规制俾知顺【苗疆既定一切规制机宜均须酌定俾苗众咸知遵守从前原定止有百户三十六人由巡抚衙门给札充补人微权轻不足以资约束且有汉人承充奸蠧滋弊明亮等奏照依和琳奏定章程改设土守备三人以下递设土千总把总外委等职即于随行出力赏给翎顶之降苗内择其明白诚实者给札防充并归文武衙门钤辖自此以苗治苗不致与汉奸等纠纒生事可期永逺安顺矣】善后机宜为细评【此次苗疆平定节次仰蒙　　　圣谕必须酌度形势地方多驻兵丁以资镇守既于镇筸永绥干州三廰城外隘口添建碉卡驻兵并于岩门髙村石羊哨花园隆团河溪巴茅汛小凤凰营等处俱増筑营堡安设兵防从前镇筸镇永绥协铜仁协额设兵共六千余名因地方辽逺分散见单今彻归镇标一处以壮声威而靖苗境其三廰向设文员均改为直隷同知凡民苗事件归辰沅靖道核转三年俸满均加陞衔鼔励其余丞倅亦酌量情形改设至清查地亩民归民种苗归苗产不许客民侵占滋事所有逆苗叛产俱分赏降苗无不欢欣共知遵守】久着
　　十全赢树绩【综计两平准疆一定囘部再扫大小金川及靖台湾降缅甸安南各一又二次受廓尔喀归降　　　圣武逺扬大功十蒇有圣制十全记志其事兹明亮等平苗匪克奏鸿勲胥本于　　　睿谟广运指示先机故能完善蒇事则于十全之外又赢一绩矣　臣那彦成】
　　【御制】肯臻九仞议停征【朕非不欲息事宁人好为黩武但审度事势首逆石栁邓未获苗众方无所忌惮断无将就收局之理前此毕沅书生之见奏请彻兵实为不知事体当即降防申谕彼亦自知其非而明亮鄂辉二人初到军营时亦未尝不为浮言所惑思欲迁就了事经朕剀切宣谕令其坚持定志必须擒获石栁邓使各苗咸知震慑兵威相率投诚不敢再生事端始为一劳永逸之计其后明亮等亦各知奋勉果能刬破贼巢馘渠俘生全奏大功倘如毕沅之议岂能完善若此耶】一之为甚岂可再【前嵗二月苗匪滋事之始时福康安正在滇省办理钱法和琳则自西蔵囘京陛见行抵邛州二人一闻所属禀报均不待防谕即各兼程驰赴办自合兵后由黔入楚躬冒矢石督率弁兵陟险冞入不辞劳瘁攻克苗寨无数殱戮逆苗不可胜计擒获首逆吴半生石三保等正法大功指日告成不意福康安和琳均以积劳染瘴先后不治二人抒忠宣力允为股肱心膂之臣实堪轸惜此次办理苗疆本出于不得已朕无佳兵黩武之心可以质之天下而二人无生事邀功之念亦朕所深知乃何以功届垂成而二人竟不克躬亲蒇绩凯旋生膺懋赏岂真事有数定殊不可解耳】重以加酬尚觉轻【福康安和琳二人此次协心贼忠荩堪嘉随时赏赉内府珍物不可胜计前年曽赏福康安三眼花翎嗣以擒获吴半生大功将成降旨晋封福康安为贝子和琳为伯爵并加恩福康安之子徳麟赐二品顶戴授御前侍卫和琳赏三眼翎黄鞓及紫缰上年悯其功届垂成均不得生邀酬庸之典特晋封福康安为郡王并推恩伊父大学士公傅恒亦追赠王爵其子徳麟承袭贝勒和琳晋封一等公即令伊子丰绅伊绵承袭各赏银一万两既入祀贤良昭忠二祠复命各建専祠祀之又轸念二人功绩非常命同与大烝庙祭以示眷恤荩臣至意虽酬以厚恩而朕心追惜犹以为轻今幸已平定蒇功两臣有知当亦共为庆慰也】邪教乗机犯湖北【白莲教创自明季民间私习日久颇有连结之势近年予深鉴其弊董戒地方官实力查辧俾邪教不得传染愚民杜其煽惑乃湖北奸民因该处官兵调征湖南乗以起衅肆扰襄郧荆施等府而贵州之清溪四川之达州亦有滋事之处予分命除并发京营劲旅前往扑灭次第廓清邪教愚诱已深得此翦刈俾知警悟亦事机之大幸虽内地乱民如临清石峰堡兰州等向所谓不芗其事者亦不值専什但事有相因附之篇末以见予仰荷　　昊眷诸事顺成予亦克随机勉应实有合于牵连得书之义云】
　　【御制】锐师下汉赖防兵【时湖北郧阳府属竹山竹谿保康房县一带亦有邪教勾结响应欲自汉水顺流而下至襄樊一带滋扰经福宁等奏到即　　命西安将军恒瑞带驻防兵二千名及署镇文圗带本标兵一千驰往郧阳办而永保适自新疆囘京至西安闻信亦即驰防恒瑞将竹山一带之贼痛加杀追捕逸匪东至襄阳其漏诛余孽复经宜绵于泥河口等处殱除尽净】杨【起元】陈【徳本】递衅军门鼓【湖北荆门州属之当阳县有贼首杨起元仓卒起事戕官据城总督毕沅在辰州闻信驰往捕至当阳要道之苏家河三路进攻将城外贼卡全隳贼避入城固守官兵四面用炮轰击又募人混进城内将杨起元戮毙贼又推陈徳本为首困守愈坚　　皇父指示机宜多方布置旋经舒亮等攻克其城焚燬荡尽杀贼二千余生擒三千余首从均诛全城克复】张【正谟】聂【杰人】双俘廷讯搒【湖北邪教聂杰人张正谟等于上年二月在枝江宜都一带煽众焚掠恵龄带兵往当即擒获百数十人余窜据灌湾脑为负嵎计经官兵攻急聂杰人向瑶明投出解京讯出伊子聂池拜从张宗文学习白莲教而张宗文之师张正谟首先倡谋滋事随将聂杰人等正法而张正谟始终拒守恵龄与成徳文圗富志那设法分兵四路攻击填壕而进殱戮不计其数直至八月十七日贼巢始破生擒张正谟及助逆之刘洪铎解京正法悉行荡平无一幸逃显戮】市燬小坳提噩梦【先是川黔防兵进楚苗孙士留驻后路平块地方而湖北与川省连界之来凤县小坳及苗容老寨河马鬃岭茶园溪红岩堡一带亦有匪徒往来滋扰孙士督率副将樊继祖等将各处屯聚之贼先后攻洗荡无余】
　　河干湖砦息狂酲【孝感县属之胡家砦贼匪大头目孙在公刘世俊纠众抗拒其地三面阻水明亮等分布官兵逼砦安营贼情急势蹙抵死来扑我兵奋勇殱戮贼渡河奔囘官兵即乗势涉水抢上山冈下压贼砦贼匪轰礟扺御火药烘起自毙我兵乗势直进自己至亥贼人烧死及投塘者无算擒获贼目刘世珍等七人讯知孙在公已被焚死刘世俊亦投塘殒命取获身尸认确剉骨戮尸将刘世珍等即行正法孝感县属贼匪灭净尽竟无一名漏网】松间莒缒人谋密【教匪覃士潮张日先等占据凉山马王庙为巢设卡堵御恵龄夺卡进攻径滑山峻兼值雾雨正在设法间适有孙士清等拏获从逆畏罪投出之张添富等五人据供二天门系前山两路总口业经刨断难上惟二天门陡崖下有松林一道直接山树可伏数人恵龄即恩抚张添富等使之囘巢内应并与大绳数十条令其拴挂树上接引官兵上山即在卡内放火夜半果见绳头拖下先派兵勇各带短兵火弹援绳上伏随整兵扑二天门并分兵山后截贼去路贼呌喊抵御相持之际我兵援绳而上者反从后压下其内应之张添富等复从中放火贼众骇溃退入二天门内抗守我军蚁附薄贼抛掷火弹庙内烈焰冲空贼人经官兵杀毙滚岩落涧无一人得脱者生擒逆首覃士潮张日先寸磔示众】雨后昆炎
　　穹佑贞【旗鼓寨逆首唐贵丁寅山等筑木城冈顶福寜等督兵之时七月初旬天气暑热士卒喘渇适遇大雨解烦兵力愈勇抛掷火弹执牌先登乗势砍开木城将三重贼巢全行烧燬生擒首逆唐贵等八名及余贼二千余人积尸徧地至不可驻足贼匪全数荡平】雪碛放雷去螟蟘【贼首林之华覃加耀自滋邱败逃窜入黄柏山福宁驰往捕值连日大雪不辨路径总兵闗腾派将弁于雪浅处刨开湿土暗埋地雷我兵与贼交战佯为退走诱贼追至地雷立时震发轰毙贼众尸首皆飞贼首尾不能相顾福宁率各路官兵连夺贼卡追捕贼首势极穷蹙已如釡底防魂即当灰灭矣　臣童凤三】拜佛磔嫈嫇【贵州青溪县之大有贼髙承义者从习楚匪邪教囘黔自称老祖与妻易氏并有十二花縁女子住上庙中拜佛啸聚匪徒有飞天王飞地王四大金刚通天教主诸名号劫掠小竹山裹河山一路总督勒保等分兵数路夺卡而进下男妇千余叩头俱称被胁遂饬官兵急攻上痛加殱戮将庙宇烧燬擒获髙承义并其党与数百人分别凌迟处斩】南夷安岭烟崖赭【陜西兴安府属各廰县与四川连界自达州邪匪搆逆兴安习教之人亦乗机蠢动其在府城南者以安岭为巢穴城北则有将军山皆逼近郡城屯聚窥伺总督宜绵巡抚秦承恩派兵数路先攻安岭宜绵秦承恩与提督柯藩亦各带兵前进自下仰攻排鎗飞箭连环迭出柯藩传令敢有囘顾者斩各兵无不奋勇争先抛掷火弹烟焰涨天贼匪惊乱即乗势夺取髙庙山大卡四面围全行殱毙无一漏网生获王可秀成自智二名讯系贼首凌迟枭示】北荡军山汲道争【将军山在汉江北岸三峰蝉聨而下有贼占据前峰唐家垱为贼头卡中峯为二卡最后一峯为将军山贼据为巢东西北三面皆巉岩峭壁无路可上惟山南石磴可通其上石坎三层因砌石墙拒守宜绵差探明确分兵四路乗大雾中拥上立将头卡二卡攻得并断其水道贼人困渴屡次下山偷汲被官兵杀退勺水未令偷漏复用大炮轰击贼营布帐掀掣击中贼目冯得禄赵可征二人抛掷数丈而坠尸横满山无处奔窜贼首冯得仕呼号求生准其投降鱼贯而下一一就缚共一千余人分别磔枭斩示又据奏攻克汝洞二河贼寨并无一犯得脱陜西境内贼匪全平】姚【之富】孽待剸膊刘【之协】孽【刘之协为邪教首传姚之富等自襄阳一带焚掠迫胁由吕堰驿阑入豫省双沟仓台水台诸处永保恒瑞庆成舒亮等带兵捕贼匪南北奔窜分而复合势极穷蹙乃永保等惟知尾追以致续添新兵六千余亦形疲乏仰蒙睿照将永保解京治罪并严饬带兵诸臣一切军务　　　命恵龄总统办理恵龄到后斟酌筹画壁垒一新即将贼人所聚王家城红土冈攻破余贼由梓山一路逃逸官兵绕道迎头杀而姚之富又逃往钟宜交界地方大兵奋勇前追姚之富即可就获从前刘之协在姚之富家地窖内潜匿姚之富若擒刘之协自无所逃命二犯全擒则湖北邪教之事全蒇矣　臣王坦修】鞍坪昨烬洗茅坪【又四川达州东乡太平三州县邪教首逆徐添富徐添徳冷俸等乗机煽动英善等带兵往屡有斩获贼匪等屯踞茅坪张家观一带凭险抗拒因派将弁并带屯土官兵义勇等驰赴普子岭蒋家山埋伏并诱敌前至伏发痛将鞍子坪攻克余贼滚箐落涧者不可胜计复又用大炮轰摧茅坪一带尽行洗先后将首逆徐添富等拏获正法】乃茭乃糗峙由帑　　　【太上皇帝自金川用师以来武功十全凡征发粮运军火以及大军所过供亿储备无不动支正项钱粮从优给发户兵二部照欵核销时毎特荷　　　恩纶格外准销从不丝毫累及官民此次楚黔苗匪及湖北教匪滋事调发八旗劲旅及各省官兵召募乡勇军需所费计拨发过银总计三千三百万余两无不取资内库部贮及各省藩库等正项钱粮不特师行所过民不知兵失业贫民充夫应募转得借以资生出力无不踊跃从事】频赈频蠲爱逮氓【楚黔苗匪及湖北教匪相继滋扰所经地方民人不免失业即未被贼氛之处亦有运送军火团练乡勇等事太上皇帝复为轸念因节次加　　　恩将松桃正大春秋应征银米全行豁免并分别蠲免永绥干州凤凰三廰及泸溪各廰县辰州府属之沅陵辰溪永顺府属之永顺保靖龙山沅州府属之芷江麻阳七县春季钱粮一体分别蠲免复加　　　恩普免明嵗正供钱粮并四川之达州东乡太平陕西兴汉之安康平利西乡紫阳四县亦于明年一体普免其适遇轮免钱粮年分之处竟有连免至三年者　　　恩膏所被尤为旷古罕有】谟典足征际斯盛【虞书五篇三苗凡四见舜典窜于三危注家谓在摄试之时实奉尧命分北之制则在命二十二官之后禹谟征苗系于正月上日以下若益稷所谓顽弗即功者乃尧在位事也尧舜禹三朝圣人相授受时皆适有苗事至禹贡作而惟颂三危既宅三苗丕叙之功矣　臣钱棨】
　　【御制】羽干未信择焉精【说尚书者动以干羽格苗为圣人盛事然曰窜曰分北则非仅格之而无以治之也况吕刑所纪苗作五虐之刑至发闻惟腥上干　　帝监故遏絶苗民无世在下是舜之治苗非以一征一格遂毕乃事且干羽何能格苗舜弹琴歌风久矣苗宁不知必待干羽七旬而后格向曽作识以明不可尽信盖办理边隅蠢动之事自以声罪致讨殱渠遏虐为正若髙谈徳化乃懦世偷安之谋腐儒过信之习耳】示灾乙卯诚躬罪【自来占騐家率以正月朔旦值薄蚀为兵象考之史册元旦日食而是年用兵者如宋仁宗之寳元康定皇祐元世祖之至元年间率皆有騐若昨乾隆丙午元旦日食适有台湾林爽文之事亦可谓騐矣前嵗乙卯正月朔望上天垂象予以为日月之食虽千嵗以前可坐而致然为君者不可不心存警惕非若管子所云日食修徳月食修刑之説惟在应　　天以实不以文庶可以格昊苍而弭灾异是以预于甲寅八月降防将六十年各省应征漕米又加恩普免一次并谕停止乙卯丙】
　　【辰二年秋谳勾到以示锡庆施仁而是年二月果有苗匪滋事可见事非偶然数有前定然连嵗各省普丰国庆骈填吉祥大顺惟苗众以自作不靖致干诛殛此又为恵迪从逆之理昭然不爽者耳】遇稔丙辰叩
　　昊宏【周颂大武之六章桓之诗首言绥万邦即继之曰屡丰年盖以武王除暴安民故屡获丰年之庆今之平定苗疆虽不足以语武之七徳而理直师贞实有合于安民和众之义上年丙辰仰蒙　　昊贶寰宇咸获丰收如直隶山东山西河南江西陜西福建四川贵州等省均在十分及九分以上其余各省亦俱获七八分有余中稔是以楚省两年以来度师运饟民间一无科派全不知如书所云峙乃糗粮峙乃刍茭之事况叠经降防蠲免该省三年地丁漕米俾闾阎丰裕益乐盈宁即此可验予不敢有一毫佳兵黩武之心是以仰蒙昊恩如此嗣今以后惟有益励敬勤期与天下黔黎常享升平之福耳】业业兢兢戒黩
　　武与民同乐保升平














　　御制诗余集巻九
　　钦定四库全书
　　御制诗余集巻十
　　古今体四十四首【丁巳二】
　　新正幸御园
　　上元行庆御园愉令日祥銮出帝都三白雪融正宜麦初青春勒尚迟苏【今嵗人日始立春故迟】逺柔近乐中丰有【今嵗朝正藩国除年例来京外有霍罕伯克及暹罗国王俱遣使朝贡而上年稔收都城丰豫民间景象益徴和乐】苗靖邪殱定信无【湖南苗疆全已平定首逆无一漏网者可谓蒇功完善至湖北邪教匪徒连延川黔地方黔省之贼已勦尽无遗川省正犯尚待生擒其湖北奔窜之贼经官兵屡次大胜殱贼无算而一二渠魁就擒实信尚未驰到为之切盻弗置】盻捷踌蹰懒拈咏几曾对景意诚娱
　　题文源阁再叠去嵗诗韵
　　初几【去声同冀】康熙同嵗时【予即位之初防告　　昊穹若能在位六十年即当传玺子皇帝不敢如　　皇祖六十一年以次増纪今不但初愿克符且又过两载嗣后嵗时庆衍仰叨　　天　　祖眷诒益深寅荷】居今两嵗乃过之幸依
　　皇祖训无忝【予自幼荷防　　皇祖深恩诲育感不能忘是以御宇六十余年以来夙夜孜孜自勉惟恐有负　　皇祖彞训今幸得无忝　　前谟弥増兢惕】总赖
　　穹苍恩有斯实愧不当已【上声人我之已】逢此试稽如是古谁遗平苗刚得功全奏待捷犹然闷纪诗【筹辧苗疆军务首尾二年兹刚蒇绩而勦捕邪教逆首刘之协姚之富等尚待生擒捷报仍不能不为之缱闷耳】
　　上元前一日家防亲藩及曾元叠去嵗丙辰诗韵
　　昨嵗即应罢节吟【上年既授玺称太上皇帝似此例成之什原可从简已屡见之吟咏但今身体康健训政如常未免结习难忘不能即罢是以复成此什】不能即罢更吟今康强身体
　　天锡眷时序觥觞子奉斟【昨嵗今日适值子皇帝祈谷礼成回御园宴间即以福酒捧觞躬晋予既饮即以余酒赐子皇帝同霑　神惠今年仍命子皇帝捧觞称庆实为吉祥盛事】镫火略嫌日滋甚惕干敢改嵗增忱惟兹苗定邪殱未凶首依然正待擒【昨嵗诗中有凶首伫闻指日擒之句今幸苗疆大功告成全已平定而湖北邪教凶首刘之协姚之富等生擒实信尚未据惠龄奏到萦念喜音情景依然与上年相似殊不快意耳】
　　上元宵作
　　重数【上声】乾隆丁巳年【前嵗九月建立元储豫诏次年丙辰为子皇帝嘉庆元年颁朔天下其时子皇帝率王大臣谆请仍用乾隆纪元因朕志先定而又不能却其诚恳爰允毎年只备乾隆宪书百帙以为宫廷及赐亲近王大臣之用今已阅二年嵗徳重轮丁巳延洪纪庆　　昊贶之隆自古未有】元宵宁可罢吟篇箕畴向阅九五蒇【向来新正聨句皆举政治之大者为题辛亥嵗计至乾隆乙夘尚余五年适协洪范五福之数因按年递咏至六十年而五福适全】羲卦亦经六四全【戊申上元始于八章镫词中毎首嵌用一卦名至前嵗乙夘综计八年亦恰满大易六十四卦全数】歌稔万民同乐合知难元子印心传捷章待至金轮迥【日前惠龄等已将邪教匪徒痛加戮贼势奔溃穷蹙首逆等即可就擒亟盼喜音无时少释今日待至抵暮尚未驰到虽依例酬节而仍不能不为之殷企】庆节欣然仍企然
　　上元后一日小宴廷臣作
　　翌节臣工防厯吟嵗月明今皇请仍莅太上忍违诚遇稔岂无乐望遥原有怦【时正盼平邪教逆贼凶首之捷信】飞云泐壁满后拟罢题卿
　　向例上元翌日抡廷臣小宴以示宠眷必有诗二律书悬勤政殿东之飞云轩壁间以志嵗月至六十一年丙辰轩中四壁剰一而周再无隙处且上年元正授玺后似此依例成吟之什原可从简但训政如常是以上年宴后复成二律用纪符愿顺成之盛迨今嵗则已阅二年竟可罢咏聊成此什令悬殿外嗣后当不必依例复题矣
　　直隷总督梁肯堂署古北口提督爱星阿各报得雪诗以志慰
　　昨嵗腊雪优麦田泽资厚节前夕微霰【昨十四日夜间京师得微雪不成分寸次晨即开霁】晓霁云容剖元宵镫月佳度节乐同有今朝驿报至南北祥霙凑【叶　十七日据梁肯堂奏正月初八九日顺天府属之蓟州寳坻天津府属之天津河间府属之河间东光等州县得雪三四寸不等十四日保定省城亦得雪泽除融化外积地二寸余又据古北口提督爱星阿奏正月十四日口内口外及石匣一带瑞雪缤纷除融化外积有四寸余新嵗畿甸南北同被祥霙较之京城分寸更多二麦兆丰实为新正第一吉事】较斯分寸多新春吉为首向南云势浓齐豫或被否佳信盼同捷【近日正盼征邪教擒渠捷音】伫待萦心纠拈毫时复隂纷吾望自丑
　　节后万夀山纪事一律
　　节中无暇问崇椒节后偷闲阅景韶丙嵗幸防两迈丙条风诚是不鸣条【易纬立春条风至】川东邪翦获二首【今日宜绵奏到四川太平县邪教逆匪于通天观髙家寨南津关三处犄角抗拒宜绵于初六日分饬将弁率兵攻先克通天观旋破髙家寨南津关杀贼防及三千生擒三百五十余人内有龙通智谢克福二人讯系贼首皆于取供后凌迟枭示巢穴扫浄大路已通我兵即可前往东乡与观成英善等两面夹击贼匪即日可以蒇防】湖北逆殱到一朝【须臾又投恵龄驰报前已将贼匪痛加洗贼分三起溃散十三四日分派官兵恒瑞等由西路迎击庆成等由北路迎击舒亮等由东路迎击恵龄等策应西北一路景安等策应东北一路俱各奋勇杀贼势实不能支连日总计殱戮贼匪实有四千余人生擒者七百余人其自相践踏滚山落沟者不可胜计余贼仅存数千溃逃现在分兵追捕设法擒获首逆等语两处捷音同日驰到殊堪慰念】却见昨年题壁句盼同捷信复心焦【昨年正月下旬正当办湖南苗匪其时石三保石栁邓二逆未获是以节后万夀山乐夀堂诗有生擒二宼信犹待之句今苗境全平首逆无一漏网防成完善惟湖北邪教首逆刘之协姚之富二犯生擒之信尚未驰到今日来此阅壁间题句与昨年盻捷情景仍复相同不免尚为萦缱】
　　知春亭
　　四柱于中小立迟春光欲冶未昌时空空试向两端叩抑是人知抑自知
　　题乐夀堂
　　宁夀【宫名】及清漪【园名】乐夀乃有两初以已意写继知同宋仿【宁夀宫及此清漪园二处皆有乐夀堂而此堂题额已乆初但以吉语命名后阅董其昌论古帖始知宋髙宗已有乐夀老人之称盖倦勤后取名以寓颐适之意】绍兴吾所轻乆矣论之广【宋髙宗躭逸湖山而忘复仇其人其政皆无足取予于斯堂不过偶尔寓意命名并非有所慕彼向年屡见之吟咏】不复赘以言惟思名弗爽夀斯诚然矣乐则未曽享训政当惕厉三曰铭犹曩【予向着读洪范一篇申论六极之中所不能去者惟三曰忧不惟不能去亦不忍去且更不敢去如此然后可以仰邀　　昊贶不致大忧而保后乐今幸符初愿授玺以来身体康健训政如常仍此兢兢日深惕励方当万世守之庶几永承　　天眷耳】即今望捷音夙夜尚怏怏似堂向我云多斯来合往
　　西黄寺
　　瞻礼西黄寺丹书僧遣囘【前后蔵达赖喇嘛班禅额尔徳尼轮年遣使来京于嵗首庆讃名递丹书克丹书克者畨语谓祝嘏为丹谓奏书为书克喇嘛教尚清净非如道家丹鼎黄白烧炼之事新正与防古王公等一体宴赉过令节后即遣囘蔵此每年成例也是以新正过节进宫必诣西黄寺礼佛便道令来使等瞻觐遣囘】百年奉朝贡诸部仰懐来【我朝崇徳七年达赖喇嘛班禅额尔徳尼始遣使来朝贡至今已一百五十余年盖二僧系黄教总司而防古诸部落俱皈依黄教是以兴黄教即所以安众防古之心原以寓懐柔绥辑之意与元代之谄奉畨僧迥不相侔也】抚彼仍存制【喇嘛之呼必勒罕即汉语转世化生人之义故呼图克图涅槃后例于附近各部落幼孩中访择聪慧有福相数人能认识前辈法物者俾为呼必勒罕袭其名号衣鉢乃近世其风日下所出之呼必勒罕率任私意择人多出于王公台吉之家互相承替竟与世袭爵禄无异此大有关系既不能不因俗制宜以为柔懐之道亦不可不与以限制以杜争竞之端是以壬子嵗平定廓尔喀后即命制金奔巴瓶二一送西蔵布达拉一供京城雍和宫凡有出世之呼必勒罕各就访得幼孩书名置瓶中于佛前唪经公同掣籖一人于是尽去向来世族氶袭之弊而防古诸藩见保防黄教整饬僧规实出大公至正无不益加懐畏矣】于中斥外猜有元乃佞佛似此岂能哉
　　入徳胜门作
　　春祀还宫内【我朝定制二月朔日于坤宁宫大祀月　神先期自御园还宫毎年如此】路经徳胜门
　　文皇缅髙祖渺已实元孙
　　力取权弗取【天聪三年　　太宗文皇帝以明国屡背盟誓　　亲统大军征明入洪山口克遵化城遂由蓟州进薄燕京驻营城北土城关之东直抵徳胜门率诸贝勒环阅京城其时诸贝勒屡请攻城太宗谕曰朕仰承　　天眷攻城必克但所虑者倘失我一二良将即得百城亦不足喜遂止弗攻移驻南】
　　【海子许明议和率军由山海关班师】
　　徳尊果是尊微尘郊外有望雨复心存【京师去冬腊雪优霑今嵗上元前一日得雪不成分寸今日途间觉有轻尘虽土脉尚润而早已心存望雨矣】
　　承光殿作
　　来往才经半月余承光春色欲昌如【新正十一日幸御园于此传餐视事今廿八日还宫往来才半月有余而已觉春韶满目】波融三海【殿俯太液池其西跨长桥桥北向称为北海桥南为中海又南水中有亭立太液秋风四字石碣其南为南海】碧微嫩栁护一城【承光殿为金时旧址即元之仪天殿也其外周缭城垣俗名曰团殿】黄渐舒迅矣景时人不让望哉捷信驿犹初所欣近更跂翻切【昨廿四日恵龄报到连日痛殱邪教贼匪总计已七千余人余贼溃窜现在四面攻围但生擒贼渠之信尚未报到盻望捷音更为殷切】片刻何曽得恱予
　　古柯庭口号
　　古柯一树峙春庭突兀疎枝待发青俯视向阳緑芜者久迟速暂傥然丁
　　緑意廊
　　屧步回廊略有思佳名两字似孤其既而转语代廊答緑意在兹不在兹
　　代办陜甘总督事务刑部侍郎陆有仁报元旦各属得雪诗以志事
　　微霰节前未成寸畿南北雪报来同【正月十四日京城得微雪不成分寸十七日直隷总督梁肯堂提督爱星阿各奏报畿南保定省城及古北口内外均扵十四日得雪三四寸不等】因希齐豫乃望负【京畿南北既得春泽因念山东河南接壤自必一律普霑乃未据驰报昨已降防询问】兹报臯兰未想中【兹据陆有仁奏本年正月初一日臯兰省城及平凉庆阳秦州泾州各府州属同得瑞雪自二三寸至四五寸不等极为优渥元旦渥沛祥霙春耕有裨可为丰年豫兆黎民欢庆边地安恬等语】各属均霑真是庆秋成犹逺慢言丰继观粮价多称贱旱后饰辞申戒衷【甘肃臯兰等处上年夏间缺雨歉收曾节次降防分别赈缓谅该处冬季粮价未必即能减落今日阅所奏十一月粮价单内兰州府属俱开写价中且较上月稍贱未知果否兹复传谕陆有仁务宜留心察看如果粮价实就减落固属甚善倘州县禀报不实不可稍存谅饰】
　　河东河道总督李奉翰等奏报丰汛六堡黄河漫口重行合龙穏固诗以志慰叠去嵗丙辰原作诗六韵
　　丰汛决夏涨堵筑廑昨年仲冬报合龙须臾陡蛰全【江南丰汛六堡漫工上年十一月内据苏凌阿奏报于初十日业已合龙嗣因上防凌水下注坝前陡长水丈余又因东风大作溜势奔注扵十二日坝身陡蛰二处冲开二十余丈】继筑仍复蛰【苏凌阿奉命查审陈淮之案前赴江西因降防令李奉翰赴江防同兰第锡康基田等督办嗣据李奉翰等奏报上紧镶筑至今嵗正月初旬将次合龙复因天气和暖上防冰淩消化坝前又陡长水五尺余金门溜势涌急刷深七丈余又值狂风鼓荡西坝陡蛰等语坝工两次走失究因工作未能坚实所致即谕令务当倍加敬慎实力压镶不可存欲速之念以期合龙蒇事】工作究非贤敬慎命镶压宁迟莫用权兹两坝接口金隄重障田【兹据李奉翰等奏钦奉谕防时刻小心坚实堵筑并防奉所颁蔵香日夕叩祷　河神垂佑扵正月二十四日挂缆合龙抢办三画夜不敢少遗余力复扵金门外加筑边埽至二十七日口门始得断流闭气极为穏固坝前水已澄清黄水大溜全行东注并将旧坝亦即堵合以为重门保障览奏为之欣慰此次仰赖　　上天眷佑河神助顺得以合龙完善钦感倍深因致香敬谢即命度地建祠以申防报其李奉翰等及在事出力员弁并分别甄叙以示惩劝】叩
　　天感
　　神佑敢称瓠子篇
　　河南巡抚景安奏报得雪诗以志慰
　　节前微雪不成寸京北京南较此佳【京师扵正月十四日得雪不成分寸而据直隷总督梁肯堂署提督爱星阿各报京南之保定京北之古北口均于是日得雪三四寸较为优渥】盼豫及齐当有报齐孤豫幸此开懐【山东河南均与京畿连界十四日之雪似可普霑切盻当有报至已降防询问乃山东尚未奏到而河南巡抚景安驰报自新正以来开封南阳汝宁陈州陕州光州各府州及所属州县禀报扵正月初二三十四等日得雪二三四寸不等又邓州新野边境一带于十七日得雨约有三寸隂云宻布沾被必广正当二麦长发之时得此滋培大有裨益等语览奏为之欣幸】上旬中澣各逢泽秋麦冬麰胥润荄更喜边防严斥堠净殱逸盗万民谐【河南边境景安督率所属堵御严宻是以湖北邪教匪徒不得阑入近为官兵洗过半余贼向东南溃散逃命此时首逆定已就擒河南境内并无逸匪窜匿闾阎安靖民气和乐尤堪慰喜】
　　即事
　　东齐西晋为【去声】盼泽【京畿春泽已霑豫省亦报得雨雪惟山东山西尚朱据该抚等奏来为之萦盼】湖北【汪新】江南【费淳】各报章【据湖北巡抚汪新奏正月十二三等日襄阳附近一带宻雪缤纷连宵达旦积厚三四寸不等现在雪势甚广各属自必普霑俟查明再行续奏襄阳地接豫境民间最重麦收此次瑞雪优霑新苗渥润日増充固麦秋可望丰收又据江苏巡抚费淳奏江宁镇江扬州淮安徐州通州海州苏州松江常州太仓等府州属扵正月初二三日及十三四等日得雪二三四寸不等又扵十八九日得雨一二寸核计立春前后通省雨雪频霑二麦益加滋长农民欢庆粮价平减等语二省均报得被春膏殊堪欣慰予心殷民食量雨较晴之念固无时或释也】乍慰忽萦无定者较晴量雨乃其常
　　御苑泛舟作
　　五朝冰尽开【仲春已阅五日御园河水尽泮舟楫可通盖春融冰释气自然而向来内监操舟者每强行开凿以通舟路意在献勤实可厌恶屡有诗饬之】御苑泛舟才景物又殊视时光实迅催厎犹舒志未仍望捷音来每报贼穷蹙【自前月廿四日以后节次据恵龄报到大兵痛贼匪先后斩戮九千余人余贼四散奔逃今据奏恵龄恒瑞庆成舒亮等分兵四面兜擒击杀贼匪四五百人时有手执大旗贼目往来号召极为凶悍先经硕云保射其左胯恒瑞射其左脇该犯防箭驰骤如旧又经庆成射中其腰始行落马被获即令先获之贼识认均称实系紧要贼目刘起荣无疑因讯供解京办理现在乗胜跟踪追捕党恶既擒贼势益加穷蹙惟存首逆姚之富贼目张富国二人狼狈奔窜自必无处可逃伫盼生擒凶渠实信报来则湖北邪教根株净防矣】擒凶何殢哉
　　即事口号
　　襄阳邪教贼匪经大兵围有贼目刘起荣者驰马执旗指挥抗拒势甚凶悍我带兵大臣共围之将军恒瑞副都统硕云保连射其脇胯贼防箭犹复往来驰骤继为庆成射中贼腰乃落马生擒之庆成者汉军旗人伊髙祖孙思克康熙年间屡着勲绩其子承运尚九公主生五福为都统御前侍衞即庆成之祖庆成为公主曽孙现亦御前侍衞直隷提督世臣如此奋勇可嘉口占纪之
　　拔箭挥旗猖贼兵中【去声】腰落马乃擒生射腰中者问谁是公主曾孙名庆成
　　诣玉泉山祈雨
　　冬雪昨年实渥优麦麰可冀稔登秋新正却是晴逾月方寸渐虞干【寒韵字】致愁第一泉
　　祠祈霈泽及中春令恵田畴亦知地润时犹早我毎先忧惯有由
　　河南巡抚景安奏除淅川内乡二县教匪首伙尽净诗以志事
　　迩来佳信毎频来信报景安佳倍防督率官军兼义勇全平教党及凶魁【河南淅川内乡一带山径樷襍路通椘陜景安留心先已派令将弁带兵在李官桥等处扼要防范嗣知贼众有欲窜赴陕西之意即令道府等前往慎宻察访盘获形迹可疑之丁自有等讯得淅川教匪纠约窃发情节景安闻信因湖北贼匪已向东南溃逃离豫境甚逺即将东北一带边境交总兵王文雄带兵堵截景安带兵八百名由内乡驰赴淅川讯出教匪等辗转传徒私制刀锚旗帜号衣等物属实恐匪众闻风漏网必须乗其未发先行扑灭为妥即督率文武员弁带兵驰赴南北锁东西黄大沟泉等防村荘出其不意分投擒逆匪等竟敢持械抗拒经官兵乡勇立时殱毙一千余人生擒教首王佐臣杨贾氏并贼目杨志才等及一百五十余犯当即凌迟枭示全行平定】豫邪椘逆勾连宻事隠乱前尽与摧【淅川地方教匪于正月初旬即与湖北贼匪暗相通信纠约勾连欲俟姚之富等窜至淅川即一齐竖旗接应旋闻官兵将贼杀败逃窜东南该犯等未及起事又欲俟李官桥官兵撤囘之后另图乗机窃发乃扵逆迹未发之先早已败露即行骈诛净尽俾良善辑寜民心镇定景安办理此事实为妥善可嘉】不动色声千寇功赢力战赉恩该【景安于上年十一月初一日带兵四百名在邓州南界椘省之魏家集截杀椘匪之北窜者椘匪探知景安兵少贼兵分为二路共有六七千人围营攻扑景安饬令将弁宻备鎗礟俟贼兵扑入一齐施放击毙数十人贼众惊惧不敢近逼又见营中安静如常疑有掩袭之计日晚尽行退去此由昊苍黙佑贼兵疑畏自退豫省不致蹂躏亦因景安镇静坚守相持至一画夜不动声色得以无事实为可嘉此次灭豫境教匪又能乗其未发之前宻为查察即发兵掩捕逆首伙党无一漏网者亦以不动声色而相机行事攻其不备成此大功是景安之保障封疆较之尽力行间尤为难得不可不加之懋赏以褒伟绩因恩赐景安双眼花翎晋封伯爵并加优赉其在事员弁亦均交部优叙兵丁加赏一月钱粮以示鼔励】
　　嫌伪一首
　　一字最嫌伪恶人戒已并应知相近性习逺乃为情恵迪禹垂训归仁渊授贞心劳日拙者可以识斯评圣学在乎存诚非是则为伪是以作圣之功去伪为最要予临御六十余年毋论用人行政诸大端必出至诚即寻常言动无不由中而发一秉大公至正之心絶无虚饰所以推已及人甚恶人之作伪以自欺欺人者午夜偶思及之即成是什无非述经书语亦欲人人深维圣人垂教存诚去伪之防时自警惕始不虚予此愿昨数年毎失睡鲜寐近渐佳矣卧録是什后仍安寝较之常日更赢数刻是亦心逸日休之一验耳
　　安眠口号
　　老人易醒难为睡此义由来理所常一夜安眠丗二刻【老年易醒少寐此亦事理之常予迩嵗以来若一宵得廿四刻足三时整睡即为幸上年冬已能睡至廿八九刻近日身体康强竟得安眠至三十二刻足四时之乆实叨　　上天恩佑也】
　　天恩沐益凛谦光
　　诣
　　广润祠祈雨作
　　玉泉
  </div>
  <div class="pagination">
   <a href="御制诗集_page1313.html">
    上一页
   </a>
   <span>
    ...
   </span>
   <a href="御制诗集_page1309.html">
    1309
   </a>
   <a href="御制诗集_page1310.html">
    1310
   </a>
   <a href="御制诗集_page1311.html">
    1311
   </a>
   <a href="御制诗集_page1312.html">
    1312
   </a>
   <a href="御制诗集_page1313.html">
    1313
   </a>
   <span class="current-page">
    1314
   </span>
   <a href="御制诗集_page1315.html">
    1315
   </a>
   <a href="御制诗集_page1316.html">
    1316
   </a>
   <a href="御制诗集_page1317.html">
    1317
   </a>
   <a href="御制诗集_page1318.html">
    1318
   </a>
   <a href="御制诗集_page1319.html">
    1319
   </a>
   <span>
    ...
   </span>
   <a href="御制诗集_page1315.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
