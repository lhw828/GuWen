<!DOCTYPE html>
<html>
<head>
    <meta charset="UTF-8">
    <title>御制诗集 - 第 504 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 504 页/共 1326 页</h1>
    <div class="content">　　防梅
　　河北防梅含蓓蕾河南盆梅三两开地气才方一水隔迟速顿殊如是防似为【去声】邓尉报佳信恰与安福【御舟名】为清陪入窓风度香细细搴帘月暎色皑皑是色是香都契妙小许大许谁评材何当寄语昌昌者转欲芳华欵欵来
　　月
　　溪云傍晚徂春魄一川铺水宿景尤絶江乡兴不孤篷窓真恰当樯烛更何须趂月前行者开船聴相【入声】呼
　　题漂母祠
　　寄食淮隂未遇时无端一饭获崇施至今漂母犹歆报钟室凄凉欲恨谁
　　过淮安城
　　分野瞻星纪聫城逮射阳始营犹忆晋重筑更传张濵运接南北临淮谨御防观民还按辔过郡亦登航爱戴羣情切安懐予意蘉一人艰遍及慎选有司良
　　赐漕运总督杨锡绂
　　转漕由来大政关得人久任谓卿闲四星储蓄天容与千里北南嵗往还革深应体民隠董媮兼欲恤丁艰奉公尽职诚斯在扈跸仪文尽可删
　　阅淮安石隄叠前韵
　　黄流昔南迁夺淮挟归海扵一已觉难况两难更倍闸堰非不伙各以所见改因之水益髙受病实多载皇祖厪民瘼濬距
　　劳乗橇曰予瞠乎后庸讵悉源委虽然敢不蘉所以南廵每脩防戒更张巩固奉
　　模楷土隄易石工寓赈兼免殆丑嵗已告成为鱼忧早罢今来益繁滋比戸歌安恺开封忆昨秋又为豫人骇
　　雨
　　大雾翻为雨江乡有所常湿衣看不见忆昨讵曾忘川路依微辨船庐料峭凉农桑未兴候隂霁总无妨
　　唐寅山水即用其韵
　　主翁何防去舣棹待翁归僮子闲相语何如鸥鸟依
　　晴三首
　　泽国今经三度过不愁雨少祗愁多西风卷雾晴光放嫩栁轻芜景色和
　　小泾南接大泾河浅洞沿隄泄涨波农事未兴信何碍夏秋为壑患常多
　　一道长隄栁向城水田鳞叠野桥横御舟且慢乗风利霁景天然入画情
　　襍言
　　两日隂晴大雾为雨舟行致迟数刻里许一时风作顺风扬帆数里片刻此乐不凡徃屈来信屈信相感精义入神不出近览桅席饱挂更当迅斯黄头弗可厥有理辞一徃趂势末恐难収万事如此寜惟行舟咄防至言足以起予执艺以谏不咈曰俞
　　过寳应县
　　古县闉阇濵运河安宜三度此经过舣舟防马従民愿【每至城市多舍舟筞马过之欲以观民亦従民所愿也】就日瞻云聴彼歌昨嵗虽云被灾小僻乡寜鲜向隅多越隄逻坝原林立蒿目脩防竟若何
　　题宋旭山水
　　竹篱茅舍带江村万壑千巗势吐吞山净无云遮玉宇雨余有水到柴门仙家鸡犬那闻吠世上簮裾且澷论不着桃花林夹路恐防认是武陵源
　　过髙邮州
　　黄龙晓发近盂城上岸乗骢按辔行綪茷珩紞却虚饰黔围黎绕騐真情早知江国民居庶且喜槐街米价平厯阅党军隄复旧【州属党军楼隄工上年七月为风暴冲齧旋即堵筑今周视一律完固】廻思去嵗尚心惊
　　文逰台
　　穹若髙台出树看五贤当日此盘桓犹传东郭文逰防不异西园雅集观称胜以人讵以地尚论【平声】为羡那为叹千秋爼豆舆情颂元祐寜须做好官
　　题露筋祠
　　烈女唐时传露筋米襄阳志有佳文若论【平声】茹苦冰霜操画栋雕梁寜所欣
　　赐苏州廵抚陈宏谋
　　外吏中惟久由来緐钜胜体予视伤切谓尔布恩能必有逺猷赞寜惟苦莭称金阊诚富庶返朴最相应
　　赐江苏学政刘墉
　　皖歙嘉能职吴淞俾董繁先经后子史多行【去声】寡文言可作化裁法毋孤简用恩繄予勤实政藻颂不须烦
　　香阜寺
　　过岱多平陆临江得小山伏龙知有角【香阜盖蜀冈伏脉】见豹底论斑画舫扵斯易【易轻舟遂逹天寜寺行宫】花宫只是闲行斋知已近五载隙驹间
　　天寜寺叠前作韵
　　柰苑香花集禅侣
　　慈寜万夀祝如陵似兹可异端辟但彼谁臻最上层忘所入流佛惟寂遇佳得句我犹能论民便欲论其苦廿七年来心是凭
　　驻跸天寜寺行宫作
　　别馆天寜古寺邉居停许就旧材便虽然商力非民力但觉今年胜昔年墨斗砚山足遣逸琪花瑶草底湏妍省方更切还淳意不为怡然为怃然
　　哈萨克陪臣到因携观广陵风景
　　哈萨朝正贡马频路遥迟到值南廵因教驰驿来江国便挈行春阅绮闉昔嵗观光称使者【辛未凖噶尔使臣曽命至苏州赐谕尔时凖夷尚未勦灭哈萨克原属凖夷不通中国也】今畨优赉实陪臣广陵鄂畚【哈萨克地名】何南北总我心懐保赤人
　　题九峯园
　　筞马观民度郡城城西池馆暂逰行平临一水入澄照错置九峯出古情雨后兰芽犹带润风前梅朶始敷荣忘言似泛武夷曲同异何须细致评
　　逰平山堂即景襍咏八首
　　九峯园畔换轻舟古郡城西初度逰二十四桥虽莫辨紫微犹足缅风流
　　楼台丝管广陵擅廿里双隄隙地无防挈老扶恣瞻就吾心所喜在斯夫
　　陪臣贺莭大宛朝侍卫携来不惮遥便许随观都踊跃无文径说践虹桥
　　舟移岸转换歌声早见平山翠黛横五载流隂才瞥眼越豪今日是吟情
　　一脉西来总蜀冈安名立字定何妨东山偏自称功徳莲界因之礼法王
　　瀑泉浡淴落云空宛转轻舆有路通对峙双峯度云栈笑他望蜀太求工【是地有双峯云栈之名】
　　山堂小憩引遐思论世端宜尚友兹澷惜梅花开未盛看梅恰合是斯时
　　闰藏芳信待维扬霁旭和风了不凉緑蕙红争放色平山今日识春光
　　题平山堂
　　贤守建堂邻大明【舆地志堂在大明寺侧】江南山色与檐平家声让彼称三至朋盍欣兹近四并【三至堂曽肇建四幷堂韩琦建皆见志书】古徃今来总佳话松风水月闲情林泉不异前廵况一巻真教画里行
　　第五泉
　　平山堂畔石防围甲乙由人弗是非三度频临收勿幕劳民劝相慎防微
　　蜀冈
　　何山不自西南来昆仑地脊支派开防军文赋具卓识图经地纪拘墟皆茱茰湾口进轻舫平山堂上聊徘徊遥想当时贤太守二三良友相追陪还淳返朴岂无意要当因民为化裁广陵繁华今倍昔蜀冈地少多楼台欧阳防近吾防逺近者艰致况逺防居今志古讵易事蜀冈之什因兴懐
　　题莲性寺
　　江都城北多陂泽水物由来清且奇潇洒青莲宇标性交芦同悟合还离
　　逰倚虹园因题句
　　虹桥自属广陵事园倚虹桥偶问津閙防笙歌宜逺聴老人年纪爱亲询栁拖弱缕学垂手梅展芳姿初试嚬预借花朝为上巳【是防旧名虹桥脩禊明日即花朝故云】冶春惯是此都民
　　题净香园
　　满浦红荷六月芳慈云大士水中央无邉愿力超尘海有喜题名曰净香结念底须懐烂漫洗心雅足契清凉片时小憇移舟去得句髙斋兴已偿
　　青琅玕馆戯成口号
　　万玉丛中一迳分细飘天籁迥干云忽聴墙外管弦沸却恐无端笑此君
　　趣园
　　偶渉亦成趣居然水竹乡因之道彭泽従此擅维扬目属髙低石歩延曲折廊流云凭木榻喜早晤宧光【亭中木榻甚古朴刻赵宧光题流云二字及董其昌陈继儒题语虽属伪作颇惬幽赏】
　　再逰平山堂
　　时莭逮花朝百卉舒韶光驻跸有余暇爰再逰山堂逺迎坡梅红近拂隄栁黄夹隄多名园时复一徜徉遇佳輙留题好乐亦戒荒画舫不知遥至止大明【寺名在山堂左首】旁迥出适所逢试问因何芳地胜究以人睾然懐欧阳既乃怵然惧得毋诮冯唐
　　髙咏楼
　　髙楼苏迹久羶芗今古风流翰墨塲八咏遥年符瘦沈一时同气近欧阳山堂返棹闲留憩画阁开窓纳景光却忆髯翁拟搁笔似闻翁语正何妨
　　慧因寺
　　金粟如来是慧云迥超縁觉与声闻犹嫌灵运为饶舌孟顗精勤底足云
　　塔湾行宫三依
　　皇祖诗韵
　　二月东风桃始华南巡本意厪桑麻郡城甫过甘泉市行馆还依法苑家泽国今其足衣食广陵古澷诩烟花牖民不借重申命
　　皇祖诗篇早戒奢
　　花朝放歌
　　花朝率以度北地十年九不逢花开因縁今嵗幸江国春寒却虑含苞胎迩日维扬转淑气山水仙将野梅吐芳缋艳各殊致似报今日花朝来登舟解缆顺流下塔湾早到才已牌沉檀为气锦为谷对以无欲胥清陪鼓催诗廹两弗借地灵权巧为安排花露磨墨写花韵前廵莭物依然佳
　　塔湾行宫三依
　　皇祖示江南吏韵
　　别馆运河侧南廵此重【去声】经闲堪阅书史乐不在池亭惟切旰宵志匪耽月露形申咨大小吏有恵莫屯停
　　题文征明吴淞草堂图即用其韵
　　过眼风光共水流却怜画意报迎头塔湾春午先题扬子明朝始渡舟且喜将临不多日澷言小别数经秋草堂岂复吴淞在作证惟应是野鸥
　　御制诗三集巻十九
　　钦定四库全书
　　御制诗三集巻二十
　　古今体九十五首【壬午四】
　　渡江至金山驻跸作
　　昨夜风雄晓静停
　　祖功一例奉
　　慈寜心期无忝励无逸
　　渎贶有昭钦有灵画舸人情胥恱豫镜天景物正薰馨十年三度事多矣不改金山防叠青
</div>
    <div class="pagination">
<a href="御制诗集_page503.html">上一页</a><span>...</span><a href="御制诗集_page499.html">499</a><a href="御制诗集_page500.html">500</a><a href="御制诗集_page501.html">501</a><a href="御制诗集_page502.html">502</a><a href="御制诗集_page503.html">503</a><span class="current-page">504</span><a href="御制诗集_page505.html">505</a><a href="御制诗集_page506.html">506</a><a href="御制诗集_page507.html">507</a><a href="御制诗集_page508.html">508</a><a href="御制诗集_page509.html">509</a><span>...</span><a href="御制诗集_page505.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
