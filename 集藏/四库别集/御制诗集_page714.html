<!DOCTYPE html>
<html>
<head>
    <meta charset="UTF-8">
    <title>御制诗集 - 第 714 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 714 页/共 1326 页</h1>
    <div class="content">　　泽畔是谁乎依稀楚大夫赋兰应有间听筑且为娱泉唱竹相和竹于泉则喁石渠法堪证鐡网得瑚【王防畵帧有题为鐡网瑚者旧藏石渠寳笈】
　　秋林萧寺【仿黄公望】
　　秋林红间【去声】緑深处有禅宫村屋还相近山蹊若可通居斯或摩诘谒者定璿公神契大痴处那论同不同
　　峡树溪钟【仿吴镇】
　　山复涧之澳花宫隠碧一庭静忍草万树総禅枝钟韵寺楼出溪声古渡随欲询应答者可悟七条披
　　深岩浓翠【仿董源】
　　傍峯皆拱揖大岭独隆崇游可复居可内空还外空翠浓縁过雨响飒欲吟风龙宿郊民法【内府藏董源龙宿郊民圗大幅】神同别撰中
　　右王时敏
　　林隂髙槛【仿董源】
　　古屋乔林下凭栏阿那谁泉声髙处落溪色逺边披小阁满风际夏山欲雨时不知黙防者可觧许浑诗
　　翠壑丹台【仿惠崇】
　　生翠千层壑烧丹百尺台有山隔尘世不海亦蓬莱云自吐金鼎露谁饮玉杯仙如谢资借此地若为哉
　　松溪草阁【仿王防】
　　覆屋惟诛草起楼非背山松隂常匼匝溪水自潺湲适足供吟啸居然谢徃还应须笑文景名姓噪人寰
　　羣峯叠磵【仿黄公望】
　　一峯一起伏一磵一回环乃悟诗文境原同圗畵间无殊富春岭【黄公望富春大岭巻真迹今藏内府】那数【上声】秣陵山【见后吴伟业识语】欲扫溪桥路闲当数【入声】徃还
　　晴崖积素【仿李成】
　　一家合笔墨十幅具云岚堪拟难兄弟何须论北南【吴伟业识语称太原奉常琅琅亷州然琅琅王原自太原分出本一家也】霁光凝【去声】隂岭寒气逼岩庵闭户山僧好安禅悟毘昙
　　右王鉴
　　喜晴
　　夜雨听优霈朝曦喜朗晴迩来云易作溽暑临时行既霑无复盼翻恐多过盈筹农每先虑有逾田父怦云片防飞飏日影散皜晶对时欣育物花木香风生因识斯世间夫谁恒其情
　　夏日池上居
　　雨足心田畧畅如水轩耐可适几余昔非过去今非住愁与为稽慰与居松挟风声拂霜簟鱼游波面入氷防子舆要语收其放防巩于斯益凛予
　　晴望楼
　　望雨时畏晴斯楼恒弗登雨足实喜晴斯楼乃一凭逺甸皆黍田近园多稻塍髙下均芃緑霁光翠剡凝如斯祝两月有收庻可徴奢望今何敢惟日殷氷兢
　　益思堂
　　动静资交养夫谁能免思存诚斯近道应物在无私林翠环遥嶂花芳递曲墀兹非真益我启沃伫延之
　　豁如室
　　一室虚明号豁如披云适可遣几余大公顺应真提要程子言之定性书
　　暎清斋
　　弓样廊通镜样斋虚明内外一如皆暑非陶欝爽堪挹水不波澜静与谐鱼跃何尝离藻浦鸢飞每亦下云涯多时望雨愁方释近复望晴畧繋懐
　　得趣书屋
　　佩文亦复戒雕虫绠汲攸殊自不同个里披芸得何趣为君难语味无穷
　　澹然书屋
　　阶砌临渌水窓牖糊玻璃坐可数【上声】鱼游俯堪撷藻蕤一尘所弗到三霄常朗披淆之浊何有澄之清则宜澹然祗如然夫岂可议思
　　芥舟
　　溪上小亭号芥舟名因象得象何由须弥尚且无余纳大海不妨如是游
　　写镜亭
　　亭前一片水渫然含镜光故名写镜亭其义可参详物本镜中写写镜疑反常然非心暎之镜欲照无方写镜实因心正心圣经章
　　雨【五月廿六日】
　　西北云容重催来雨满林既霑弗计寸间【去声】霁那为霔已天中敛溜还楼角斟虽然此清暇颇有望晴心
　　题和阗玉金山圗
　　出自和阗水凿成氐父山一峯涌突兀万里泻潺湲歌咏栖迟处楼台缥缈间其人谁可拟玉局破天悭
　　晚晴
　　暑雨十分霑适可斯当止迩有作霖势踊惧念无已傍晚云散尽夕阳明树底溪亭坐爽凉筹农心为喜人情鲜恒常转迁迅若此
　　关九思山静日长
　　法真不愧王黄鹤【是圗仿王防法见帧中自识语】神亦能传唐子西即此卓然足千古谓多七字与重题【九思自题七言短句甚不称畵故末句嘲之】
　　恭奉
　　皇太后观荷即景得句
　　望雨
　　关心切雨霑承
　　庆应水华依节发
　　鳯舸迓时乗金戺全蠲暑玉壶都是氷
　　八旬开寳袠三夀作嘉朋【是日绘扇恭　　献作蟠桃三颗为祝】莲子增遐算藕丝绵瑞绳曽元常侍
　　喜更防
　　弄云仍
　　咏檀玉如意
　　刻玉肖莲朶香檀作柄挐浄哉如不染直故意无邪可以标三种【佛三种如意谓能到转变圣如意也出教乗法数】由来本一家璿公指挥处闻説落天花
　　题董其昌书画合璧册
　　石淙岚翠
　　劲挺锦林风泛飒沦涟辋水月流光王裴设使蓦相遇此即当年华子冈
　　緑杉精舍
　　数峯峭蒨长江外几树菁葱曲水滨阿那间【去声】间精舍里依稀似有草元人
　　林角斜坡
　　着水着山皆恰当一枝一叶各精神空空白屋斜坡上应待卜居来者人
　　夏山澍雨
　　霮防滃蒙意正酣吐云山复被云含隔江祗一小亭子便是虎儿海岳庵【见其昌自识语】
　　春隖晴窓
　　精舍萧然緑树间恵风轻籁小窓闲楚弓还是楚人得何必犹思青弁山【其昌识云王叔明青弁圗与平昔细皴迥别友人以江南春巻易去至今未归时作老米研山观香光于此岂未悟楚人得弓防耶】
　　虚亭对瀑
　　对宜尤觉听为宜无色声天那着词却忆山庄观瀑处【避暑山庄有对瀑亭每至辄题句粘壁】壁间题遍数年诗
　　秋岸渔矶
　　树底秋风溪漾沦渔矶闲置曲溪濵水寒应是鱼懒饵不见持竿跪饵人
　　平溪幽榭
　　平溪架木搆幽居波面文章几上书一巻应披工部集水天相与永斯如
　　夜雨【五月廿八日】
　　晚雨霖倾盆隂还入夜枕上听淋涔欲寐何能假优霑逮十日甫觉惄愁罢兹乃转生愁过多虑伤稼天泽艰适中而况施政化返躬益惕忸为民增叹咤
　　咏和阗玉椀
　　和阗捞玉春秋贡相质【精麤】因材【大小】琢椀成五色自当白居首围量正合尺犹赢铭觞可例食自杖攲器虽非注戒盈琥珀兰陵从未试明廷晋用乳茶擎
　　御制诗三集巻九十八
　　钦定四库全书
　　御制诗三集巻九十九
　　古今体一百三十七首【辛夘七】
　　六月朔日作
　　璿玑临鹑火玉阶来温风昨夜阵雨骤望霁迫忧忡清晓黒云散卓午朱日烘月朔更庚首【是日值初伏】快晴诚利农炎热正所当时燠蒸黍芃所虑气润溽易致云生浓展转不免愁无非縁田功
　　西直门外作
　　趂爽轻舆诘旦行碧天云浄快新晴緑田髙下均改观【去声】望外获斯真慰情
　　御殿虽云沿例事政勤庶绩要精严石街清跸还宫禁讵可园居镇避炎
　　早禾勃长将吐穂晚黍芃生都防秧半月前愁漫逥忆彼无此亦鲜嘉偿
　　倚虹堂题句
　　长河临北岸向有倚虹堂十嵗一重焕今年典更详【辛未嵗恭祝　　圣母六十万夀始搆此堂　　七旬大庆曽经脩葺丹雘今年恭逢　　慈夀八旬复饬治焕新以彰庆典】真同天下养永祝
　　万龄庆此际殷心者惟祈若雨旸
　　题澄性堂
　　晓行既有暇近路复因便髙楼礼万佛溪堂遂传膳是防太液源【太液之水以玉泉为源然自墙外引流至此入池亦可谓之源矣】一影澈练波澄性亦澄却类性为转转物乃如来此语如何荐
　　致爽楼口号
　　朱明飒景似新秋拾级因登楼上头邂逅片时真致爽谁知致爽永斯楼
　　镜藻轩
　　緑藻梳波里朱鱼泳藻间生机皆一适乐意似相关岂必衣冠正欣兹珠玉潺宁无吟致屡趂我得斯闲
　　湛碧亭
　　池上叠假山山巅小亭亘崥嵽非甚髙遂与寻曲径总之围一池俯临又殊胜池乃不改常一例澄碧暎西转北而东南堂即澄性行漏未逾时壶中之事竟
</div>
    <div class="pagination">
<a href="御制诗集_page713.html">上一页</a><span>...</span><a href="御制诗集_page709.html">709</a><a href="御制诗集_page710.html">710</a><a href="御制诗集_page711.html">711</a><a href="御制诗集_page712.html">712</a><a href="御制诗集_page713.html">713</a><span class="current-page">714</span><a href="御制诗集_page715.html">715</a><a href="御制诗集_page716.html">716</a><a href="御制诗集_page717.html">717</a><a href="御制诗集_page718.html">718</a><a href="御制诗集_page719.html">719</a><span>...</span><a href="御制诗集_page715.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
