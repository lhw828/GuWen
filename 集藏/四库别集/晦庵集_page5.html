<!DOCTYPE html>
<html>
<head>
    <meta charset="UTF-8">
    <title>晦庵集 - 第 5 页/共 166 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>晦庵集 - 第 5 页/共 166 页</h1>
    <div class="content">　　坐厌尘累积脱躧味幽静披笈中素流味东华篇朝昏一俯仰歳月如奔川世纷未云遣仗此息诸縁
　　春日言懐
　　春至草木变郊园犹掩扉兹晨与心防览物徧芳菲桃蕚破浅红时禽悦朝晖泉谷暖方融原田水初肥东作兴庶甿歳功始在兹端居适自慰世事复有期终然心所向农亩当还归
　　晚歩
　　东原郁已秀嘉树蔼初緑众卉发春阳前山可遐瞩端居日康健渉涧歩墟曲景幽恣所寻悟恱何由足鸟鸣华薄深泉响乱流续握手一同忻吾生讵幽独
　　懐友
　　山夕烟景乱林空鸟啼幽懐人隔春江梦想积离忧览物懐悄悄临觞但悠悠徘徊东西歩晤叹复何求
　　山馆观海棠作二首
　　景暄林气深雨罢寒塘渌置酒此佳辰寻幽慕前躅芳树丽烟华紫绵散清馥当由懐别恨寂寞向空谷春草池塘緑忽惊花屿红乱英深浅色芳气有无中置酒賔朋集披襟赏咏同若非摹冩得应逐防云空
　　题畵
　　青鸾凌风翔飞仙窈窕姿髙挹谢尘境妙颜粲琼蕤登霞抗玉音结雾吹参差神钧儛空洞露湛霄晖山中玉斧家胡不一来嬉真凡路一分防运千年期
　　过武夷作
　　弄舟縁碧涧栖集灵峰阿夏木纷已成流泉注惊波云阙啓苍茫髙城鬰嵯峩眷言羽衣子俛仰日婆娑不学飞仙术累累丘冡多
　　同安官舍夜作二首
　　官署夜方寂幽林生月初闲居秋意逺花香寒露濡故国异时节欲归懐简书聊从西轩卧尘思一萧疎窓户纳凉气吏休散朱墨无事一翛然形神罢拘役暂愒岂非闲无论心与迹
　　寄山中旧知七首
　　结茅云壑外石涧流清泉涧底采菖蒲颜色永芳鲜超世慕肥遯錬形学飞仙未谐物外期已绝区中縁客子归来晚江湖欲授衣路岐终寂寞老大足伤悲慷慨平生志防茫造物机清秋雕鹗上万里看横飞晨兴香火罢入室披仙经黙岂非尚素餐空自惊起与尘事俱是非忽我营此道难坐进要湏悟无生故园今夜半林影澹逾清曵杖南溪路君应独自行潺湲流水思萧索早秋声尽向琴中写焉知离恨情采药侵晨入乱峯宿云无处认行踪归来应念尘中客寄与芝手自封
　　凄凉梧叶变芬馥桂花秋日夕湖臯胜哦诗忆旧游秋至池阁静天髙林薄踈西园有佳处那得与君俱
　　述懐
　　夙尚本林壑灌园无寸资始懐经济防复愧轩裳姿效官刀笔间朱墨手所持谓言殚蹇劣讵敢论居卑任小才亦短抱念一无施幸蒙大夫贤加惠寛棰笞抚已实已优于道岂所期终当反初服髙揖与世辞
　　释奠斋居
　　理事未逾月簿书终日亲简编不及顾几阁积埃尘今辰属斋居烦局一舒伸瞻眺庭宇肃仰首但秋旻茂树禽转幽忽如西涧濵聊参物外趣岂与俗子羣
　　试院杂诗五首
　　斋宇夜沉寂凄凉羣物秋卧听檐泻尽心属故园幽了事知何日分曹喜胜流笑谈真暂尔不敢恨淹留寒灯耿欲灭照此一窓幽坐听秋檐响淋浪殊未休穷秋一雨至暂止复萧萧曲沼寒流满空庭凉叶飘闻钟懐故宇览物属今朝一咏归来赋顿将形迹超长廊一游歩爱此方塘净急雨散遥空圆文满幽镜堦空緑苔长院僻寒飚劲长啸不逢人超摇得真性艺苑门禁肃长廊似僧居偶来一散歩暂与尘网踈文字谢时軰铨衡赖羣儒伊予独何者偪仄心烦纡
　　岩桂
　　山中緑玉树萧洒向秋深小阁芬微度书帷气欲侵披懐清露晓遇赏夕岚隂珍重王孙意天涯泪满襟
　　秋懐
　　井梧已飘黄涧树犹含碧烟水但逶迤空斋坐萧瑟端居生逺兴散漫委书帙爱此北窓闲时来岸轻帻微钟忽迢逓禽语破幽寂赏罢一悁然淡泊忘所适
　　喜晴
　　冲飚动髙柳渌水澹微波日照秋空浄雨余寒草多放怀遗簿领发兴托烟萝忽念故园日东阡时一过
　　夜赋
　　暗窓萤影乱秋帏露气深羣籁喧已寂青天但沉沉恻怆懐髙侣幽黙抱冲襟遥忆忘言子一写山水音
　　晓歩
　　初日丽髙阁广歩爱修廊重门掩秋气髙柳防方塘闽海冬尚温晏隂天未霜坐悲景物殊亦念歳时荒故园属佳辰登览遍陵冈賔游尽才彦萧散屏壶觞别来时已乆懐思寕暂忘宦逰何所娱要使心懐伤
　　书事
　　重门掩昼静寂无人境喧严程事云已端居秋向残超摇捐外虑幽黙与谁言即此自为乐何用脱笼樊
　　八月十七夜月
　　忽忽秋逾半清辉万里同遥知竹林夜共赏碧云空寂寞盈尊酒凄凉满院风寒塘空自緑不似小园东
　　忆斋中二首
　　髙斋一逺眺西南见秋山景翳夕隂起竹密幽禽还赏惬虑方融理防心自闲谁料今为客寥落一窓间蟋蟀乱秋草故园风露深何因不归去坐使百忧侵
　　秋夕
　　秋风桂花发夕露寒螀吟歳月坐悠逺江湖亦阻深纷思寕复整离忧信难任终遣谁为侣独此澹冲襟
　　梦山中故人
　　风雨萧萧已送愁不堪懐抱更离忧故人只在千岩里桂树无端一夜秋把袖追欢劳梦寐举杯相属暂绸缪觉来却是天涯客檐响潺潺泻未休
　　懐子厚
　　中夏辞故里渉秋未停车賔友坐离濶田园想榛芜感兹风露朝起望一烦纡眷彼忘言子郁郁西斋居俯饮苍涧流仰咏古人书名应里闾荐心岂荣利俱琅然抚枯桐幽韵泉谷虚褰裳欲徃听乖隔靡所如
　　南安道中
　　晓涧淙流急秋山寒气深髙蝉多逺韵茂树有余隂烟火居民少荒蹊草露侵悠悠秋稼晚寥落歳寒心
　　垂涧藤
　　寒泉下碧涧古木垂苍藤防此万里流闲花自层层何人赏幽致白发岩中僧
　　临流石
　　偃蹇西涧濵枵然似枯木下有幽泉鸣上有苍苔緑来徃定何人山空此遗躅
　　悬崖水
　　秋天林薄踈翠壁呈清晓迢逓泻寒泉下有深潭悄时飘桂叶来寻源路殊杳
　　穿林径
　　屈曲上云端似向崖隂断行闻山鸟鸣下与泉声乱去去不知疲幽林自成玩
　　九日
　　故国音书阻一方天涯此日思茫茫风烟歳晚添离恨湖海尊前即大荒薄宦驱人向愁悴旧游惟我最颠狂细思万石亭前事辜负黄花满防香
　　督役城楼
　　天髙无游氛林景澹余晖感此霜露节但伤风土非季秋时序温百卉不复腓祗役郊原上暄风一吹衣仕身谅无补课督慙饥羸还忆故园日防杖田中归
　　再至作
　　荒城一骋望落景丽谯门隠隠钟犹度依依岚欲昏风霜非故里禾黍但秋原极目归来晚兹懐谁与论
　　晚望
　　禾黍弥平野凄凉故国秋清霜凝碧树落日翳层丘览物知时变为农觉歳遒不堪从吏役憔悴欲归休
　　苎溪道中
　　秋山有红树忽忆野田中禾黍收将尽氛埃晚欲空登原悲落景倚杖怯髙风更有寒塘水应将此处同
　　十月朔旦懐先陇作
　　十月气变独懐霜露凄僧庐寄楸槚馈奠失兹时竹栢翳隂冈华林敞神扉泛扫托羣瞻防烦名缁封茔谅乆安千里一歔欷持身慕前烈衘训倘在斯
　　歩虗词二首
　　扉景廓天津空同无员方丹晨儛七气孕秀东渟房餐吐碧琳华仰噏飞霞浆竦辔絶防外眄目抚大荒防我緑轩軿上际于浪沧神钧亦寥朗防霭晨风翔养翮尘波里纵神非有亡一乐无终永千春讵能当
　　褰裳八度外竦辔霄上游轩观随云起偃驾东渟丘丹荑耀琼冈三素粲曾幽蹑景遗尘波偶想即虚柔盻目娱真际不喜亦不忧宴罢三椿期颠徊翳沧流千载何足道太空自然俦
　　民安道中
　　祗役东原路长风海气隂苍茫生逺思憭栗起寒襟午泊僧寮静昏投县郭深拙勤终不补谁使漫劳心
　　西郊纵歩
　　西郊一游歩极目是秋山积水羣峰碧清霜枫树丹故园心不展投防讵能闲且适平生意无令双鬓斑
　　寄黄子衡
　　逺宦去乡井终日无一欢援琴不能操临觞起长叹我友客京都肃肃云天翰别去今防时各在天一端有酒不同斟中情谁与宣裁诗一问讯重使心思传
　　濯足万里流
　　褰裳縁碧涧濯足憩清幽却拂千岩石聊乘万里流氛埃随脱屣歩武欲横秋极目沧江晚烟波殊未休
　　孤鹤思太清
　　孤鹤悲秋晚凌风絶太清一为栖苑客空有呌羣声夭矫千年质飘飖万里情九臯无枉路从遣碧云生
　　与诸同寮谒奠北山过白岩小憩
　　聫车陟修坂览物穷山川疎林泛朝景翠岭含云烟祠殿何沈防古木欝苍然明灵自安宅牲酒告恭防肹蠁理潜通神蚪亦蜿蜒既欣歳事举重喜景物妍觧带憇精庐尊酌且留连纵谈遗名迹烦虑絶拘牵迅晷谅难留归轸忽已骞苍苍暮色起反斾东城阡
　　懐山田作二首
　　郊园多所乐况此歳云暮寒色澹遥空清霜变红树欲舒林表望讵识尘中趣向晚寂无人氤氲欲成雾【冬日】氷溪流已咽隂岭寒方结忽值早梅春未恐芳心歇的皪终自妍殷勤为谁折千里寄相思相思政愁絶【梅花】
　　夜雨二首
　　拥衾独宿听寒雨声在荒庭竹树间万里故园今夜永遥知风雪满前山
　　故山风雪深寒夜只有梅花独自香此日无人问消息不应憔悴损年芳
　　将理西斋
　　欲理西斋居厌兹尘境扰发地得幽芳斸石依寒篠闲暇一题诗懐冲独观偶此惬髙情公门何日了
　　寄题金元鼎同年长防面山亭
　　抗心尘境外结宇临秋山乘髙一骋望表里穷遐观众防互攒列连冈莽萦环阳崖烟景舒隂壑悲风寒碧草晚未凋林薄已复丹仙人吴门子歳晚当来还
　　冬至隂雨
　　愆阳值歳晏忽复层隂结一雨散霏防千林共骚屑端居遗簿领逺意懐幽防旷虑守微疴殊方感新节岂伊田庐念邱垅心摧折还登东岭冈瞻竚何由歇
　　安溪道中泉石竒甚絶类建剑间山水佳处也
　　驱车陟连冈振辔出林莽雾露晓方除日照川如掌行行遵曲岸水石穷幽赏地偏寒篠多涧激淙流响祗役未忘倦心神暂萧爽感兹懐故山何日税征鞅
　　留安溪三日按事未竟
　　县郭四依山清流下如驶居民烟火少市列无行次岚隂常至午阳景犹氛翳向夕悲风多逰子不遑寐我来亦何事吏桀古所记奉檄正淹留何当语归计
　　安溪书事
　　清溪流不极夕雾起岚隂虗邑带寒水悲风号逺林涵山日欲晦窥阁景方沉极目无遗眺空令愁寸心
</div>
    <div class="pagination">
<a href="晦庵集_page4.html">上一页</a><a href="晦庵集.html">1</a><a href="晦庵集_page2.html">2</a><a href="晦庵集_page3.html">3</a><a href="晦庵集_page4.html">4</a><span class="current-page">5</span><a href="晦庵集_page6.html">6</a><a href="晦庵集_page7.html">7</a><a href="晦庵集_page8.html">8</a><a href="晦庵集_page9.html">9</a><a href="晦庵集_page10.html">10</a><span>...</span><a href="晦庵集_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
