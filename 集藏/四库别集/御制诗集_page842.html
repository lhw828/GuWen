<!DOCTYPE html>
<html>
<head>
    <meta charset="UTF-8">
    <title>御制诗集 - 第 842 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 842 页/共 1326 页</h1>
    <div class="content">







　　御制诗四集巻十六
　　钦定四库全书
　　御制诗四集巻十七
　　古今体九十三首【甲午一】
　　甲午元旦
　　奋轧刚欣茒茂融元辰叶瑞沐鸿蒙干维啓运四逢始支以乘时六起中宵旰只勤励厥志防康安止省予躬久而敬是宣尼训临莅遑称嵗月崇
　　元旦试笔
　　咸池浴影曙光铺元防共球万国趋防已求宁抚六合单心图易奉三无金猊馥郁祥烟袅仙木骈罗瑞色扶恰值贵山来侍子【恰萨克汗阿卜赉遣其子阿第勒苏尔统入侍即遣归仍厚赐之】便教九式鸿胪
　　寰宇增年髦与倪休嘉砰隠迓鸿禔万防虽曰厯嵗久一敬益惟励日跻敢譬垂衣若辰北方廑筹笔在川西佻正首祚陈初愿二竖成禽愿莫稽
　　题钱选嵗朝图
　　绘图吉语叶开年雅以风流喻别传婀娜红报春丽郁芬梅白飏风鲜瓷缾插处间【去声】天竺石盎植来惟水仙匹防探壶试五技却倾种兆绵绵
　　咏和阗云龙玉如意
　　富矣和阗玉相【去声】材制器良由来号如意所重足延祥抵鹊原非幻【囘部皆省鹊和阗独无土人见必扺之谓非嵗丰人和之兆其地即昆山旁支璞玉原不甚惜乃知梪寛所论非特假喻之词向曽着説及此】为龙必有光新年徴瑞应吾愿稔农桑
　　元旦乾清宫家晏宗藩即席得句
　　琯运元辰启环循绮甲临本年干值午火尅兆惟金敢以端凝久而忘敬畏心宗藩式嘉防绵瓞万年深
　　盛茂焌嵗朝欢防图即用其韵
　　茅檐欢防画中诗最后屠苏酌满巵僮子辟扉燃爆竹春声送喜到门时
　　正月二日重华宫侍
　　皇太后宴
　　开年日吉复时良明炳还同月徳昌【月丙寅是日丙辰汉书明炳于丙】西阃雕舆迎绎绎青宫
　　华衮侍煌煌椒蕃嵗实扶屏丽梅放春花合殿香圣夀益增心益慕
　　膝前防祝共
　　天长
　　命缓徴川省过兵各州县明年钱粮诗以志事
　　缓徴去嵗逮今年【川省自用兵以来虽停顿供亿丝毫不以累民而挽送军储不能不稍资民力已节次降防将癸已甲午等年额赋分别蠲缓】布泽新正无可蠲赋税预教寛乙未【兹以小金川全境收复乘胜迅金川不无尚烦闾阎转运之力因谕该督查明办差州县繁简将乙未年应徴钱粮酌量分数缓徴】兵戈速愿洗金川王师讨逆不得已民莫思艰为【去声】计全一体夷租并加惠【军务经行之所畨民有认纳爽赋银米贡马者亦一体缓征】载咨方伯善勤宣
　　题杨大章花鸟
　　鸟意轻盈花态鲜真教院体夺黄筌渡杯何处米罗汉【罗汉松】解佩惟应要水仙【水仙】雅称檀心擎掲露【山】似闻磬口吐馡烟【蜡梅】珠百八谁穿得【天竺】付与锦鸡音演襌【锦鸡】命加赈陜西河南安徽江苏等四省去嵗被灾州县诗以志事
　　幅员九防廓封提晹雨安能致适齐惟不恶【去声】闻水旱歉自然实告本章题昨年四省灾犹报新嵗十行恩可稽陜右朝【邑】商　潦夏也【癸已秋收各省仍获丰稔惟陜西河南安徽江苏四省间有偏灾虽不过一隅之徴然究传歉收民情不免拮据自应特沛恩施　其陕西之朝邑以河溢成灾商南以霪潦致歉然其中较重者每县亦不过十一二村堡耳】河南淅【川】内【乡】沴秋兮【何煟奏淅川内乡二县秋间被水今二麦虽已种齐而歉收之区仍不能不借接济】安徽逮十一还賸【安徽上年春夏雨水过多其凤阳泗州等八州县及凤阳等三卫麦禾俱被灾较重】江省惟旬卫并徯【江苏之被灾者惟安东海州淮安等八州县卫不免待哺其沭阳盐城止须酌借籽粮亦高晋等所查奏也】皆以水乡易涝及普颁恩防免隅啼或蠲或贷略殊格视重视轻有异畦【四省成灾之地除按分数照例蠲缓令仍视其被灾轻重分别极次贫加赈一月或酌借牛具籽粮俾资赡给】咨尔长民推恻隠敷予恺泽遍黔黎
　　再题和阗玉镂九鹌鹑小屏
　　良工追琢制精球义自长沙防里求三至叮咛附五业六端矩度示千秋九方久也未宜忽鹌喻安焉要在谋讵此清防资悦目返躬敢不切先忧
　　题元人春雷报喜图
　　火珠映雪琼梅爆竹香燃戯防孩乗震雷声始东发兆春喜信自西来
　　题孙觉春秋经解六韵
　　注防春秋充栋伙高邮作解费研磨学从安定居名第书出临川罢制科【周麟之防云初王荆公欲释春秋以行于天下而莘老之传已出一见而有惎心自知不复能出其右遂诋圣经而废之曰此烂朝报也不列于学官不用于贡举者积有年其説虽未必尽然而是书为当时所重亦可见矣】凿传鄙他相佩劔翼经嘉此匪操戈诸公列国事悉具抑伯専王义不讹发奥依然准平正折衷要是弗偏颇邵张珍弆今归纪【此书于宋绍兴间阳羡邵辑任髙邮时镂版那斋槜李张顔又因其移书以周麟之防语附益巻末识而弆之今为翰林纪昀所蔵仅有钞本耳】汲古深心有足多
　　新正淑清院
　　问
　　安退辇向西墉春首风光已异冬只以紫楼待华宴先扵素屋赏幽供珠垂玉缀鸣飞涧柏翠松苍防假峯淑气好従清防看底须红緑太繁秾
　　素尚斋
　　曲径称步延朴斋足兴遣素尚我所名山庄实数典【避暑山庄中素尚斋　皇祖所题额也】塞外彼致易苑中斯逢鲜趯台金碧辉胜朝遗迹辨欲问録春明二者孰为善
　　题千尺雪
　　叠咏今经嵗几旬一畨兴会一畨新譬如春到人间世诡石古松岂厌陈
　　平水冰凝挂水流户枢不蠧义堪求体干恰值春元始敢作逍遥自逸谋
　　题韵古堂
　　西江古器列南台【瀛台又谓之南台】有暇于斯毎一来考羽量宫逊未矣闗雎麟趾缅悠哉春音正叶和而盎冰鉴犹呈朗以皑礼乐周官因可溯其间揖让那能陪
　　芸斋口号
　　芸斋依旧暖曦披步至翻因欲去迟不是无端耽玩景畧思昔日读书时
　　同豫轩
　　步辇向南移云轩据月陂扵焉斯小憩耐可引深思在易雷出地循名象玩辞金川廑逺念逆正行师
　　鉴古堂
　　鉴不识妍媸妍媸由人照古不隠善恶善恶由人肖知媸而谓妍是徒取讥诮知恶而谓善则益成颠倒【叶】鉴鉴事犹防鉴古闗綦要书堂一绎思瞿然励自劭
　　登寳月楼
　　液池南岸向西巡中据琼楼俯绮闉拾级便因登寳月披窗恰正值韶春六街三市诚殷富育物对时在拊循设更箕畴验卿士颙哉吁俊佐经纶
　　题香扆殿
　　冰牀过太液香扆坐初春铜旭牕明暖芸编几净陈讵惟资博物要必始脩身占毕少年处谁为刮目人
　　绮思楼
　　文人清丽词华表佛语戒深口过中非是操戈依教外细惟彼义觉诚通
　　兰室口号
　　几缶幽芳傍坐端无须畹畮诩丛攅不难入室与俱化懐矣善人遇却难
　　长春书屋
　　元既贯四徳春应含四季羲经曰统天已示长春义书屋此为号讵予师已意况值开韶月而适斯临憩即境一心会澄观万物备
　　丰泽园叠去嵗韵
　　朴园
　　放勲剏菜圃稻塍兼敢不民为重而惟嵗是占屡绥幸如愿【前嵗名省普庆丰収昨嵗秋成又俱在十分及九分以上】四鬴乃连觇保泰其难矣庆同畏共添
　　敦叙殿有懐
　　顔楣曰敦叙开宴忆同堂丗嵗过电影【自丙寅赐宴后至今嵗将及三十年矣】今朝仍景光其间尽多故不觉引清伤更弗行斯典愁歌棠棣章
　　澄懐堂
　　殿后即书斋澄懐切缅懐
　　圣情宁有极
　　至训实无涯图史静为用轩朴以佳向阳阶砌处轻緑染芳荄
　　紫光阁曲宴外藩即席成什
　　层阁紫光太液濵外藩曲宴锡昌辰礼非元会朝仪肃情洽聫茵燕语申需雅还同笳吹奏【是宴陞座行礼奏中和韶乐赐酒时则奏茄吹畨乐以外藩等所习知也】承筐别继列觞陈【宴后例有赏内府大臣司其事】上正三节宜行庆【是日正月三日】抚序垂衣倍敬寅
　　题李公麟山荘图
　　龙眠居士写龙眠三李风流宛目前【李公麟居舒之龙眠山有李公寅李冲元亦龙眠人三人志同谊合相亲如兄弟同年登进士第未老赋闲道遥扵山南山壮人称为龙眠三李见巻后叶隆礼跋】小畜吉占文徳懿同人韵事画圗传定评况喜出宗伯【董其昌跋云宣和画谱称龙眠山庄图可以配朝川世所传皆摹本今年游白门一见此巻始知真龙与画龙别且云伯时自画俱用澄心堂纸足为此巻定评矣】絶搆真堪匹辋川我独白驹思雅什即今谁是乐林泉
　　咏芝屏八韵
　　故土辞山泽新屏厠几帷丹青难与绘雕琢未曽施相则檀紫称借惟茅白宜质犹盈尺富嵗以数千期舜代卿云防尧年寳露滋蝉聫三秀灿蟠错万花蕤底用祥编表还嗤夀牒披涂中思曳尾或亦似灵龟
　　题毛晃禹贡指南六韵
　　防禹其鱼功不刋川敷土下民安九州既奠爰分域四海会同永宴澜毛晃指南因有述文渊阙氏乃无端【宋史艺文志不载是书明焦竑经籍志载禹贡指南一巻宋毛晃撰自为可据而朱彞尊经义考则云未见又云文渊阁书目有之不着撰人书目成于杨士竒与焦竑为同时不应书存而佚其姓名岂未加深考耶】焦竑志籍传名著朱子説书取训鑚千古根源率由溯诸家附会概祛谩独于分野称星宿未识恢恢天道寛【史记天官书二十八舍主十二州注引星经如云角亢郑之分野之类乃以二十八宿主十二州分配无余此外更当何属夫天无不覆星丽乎天亦当无不照今十二州皆中国之地岂中国之外不在此昭昭之内乎且其间有地少而星多亦有地多而星少以天度地舆凖之亦不均如井为雍州陜西甘肃皆是其道里之广已非两舍所能该而今拓地逺至伊犁叶尔羌喀什噶尔较禹贡方隅防倍蓰其地皆在甘肃以外将以雍州两星概之乎抑别有所分属乎此又理之难通者葢分野之説本不足信而灾祥则更邻于识纬皆非正道晃是编于山水原委考证明当不泥诸儒附防之説故朱子书説蔡氏集传多用之独惜其引春秋元命苞谓某星防为某州流为某州并载及占验与分野説虽不同而意则相似犹不免于拘墟之见耳】
　　题木镂山水画
　　六法古来惟画师今看刀笔叠生竒浅深不借纸墨染髙下宛分松桕披僮子抱琴若有待幽人倚槛那无思设如汉诏相提论返朴艰哉只愧之
　　咏六经
　　易
　　三易夏殷周互殊伏义岂不先【去声】唐虞有人斯有乾坤理各蕴心中会得无
　　书
　　二帝三皇治俱在克明无逸训堪聼寄言万世为君者一部应当作本经
　　诗
　　六义従来贯古今流为廿四襍难寻无邪一语挈领要研练徒劳费绮吟
　　春秋
　　黜霸尊王义正淳年余四百事传真三家作传有公谷何独邱明称素臣
　　礼
　　尚忠尚敬尚斯文礼出于周撰述纷繁则不当简宁可伯夷寅直训尊闻
　　乐
　　命防教胄八音宣防过还因虑有偏后代许多读书者乐经何事独无传【六经之名见于经解乐与诸经并称今乐记一篇惟附于礼记即司马迁作史记每言六经六借而所着乐书阙而未备褚少孙仍取乐记以补之盖乐经之失传乆矣】
</div>
    <div class="pagination">
<a href="御制诗集_page841.html">上一页</a><span>...</span><a href="御制诗集_page837.html">837</a><a href="御制诗集_page838.html">838</a><a href="御制诗集_page839.html">839</a><a href="御制诗集_page840.html">840</a><a href="御制诗集_page841.html">841</a><span class="current-page">842</span><a href="御制诗集_page843.html">843</a><a href="御制诗集_page844.html">844</a><a href="御制诗集_page845.html">845</a><a href="御制诗集_page846.html">846</a><a href="御制诗集_page847.html">847</a><span>...</span><a href="御制诗集_page843.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
