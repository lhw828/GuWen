<!DOCTYPE html>
<html>
<head>
    <meta charset="UTF-8">
    <title>御制诗集 - 第 1203 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1203 页/共 1326 页</h1>
    <div class="content">　　受宜居
　　受宜讵为【去声】已身宜政理物情恒念之一有弗宜是孰咎兢兢敢日孜孜
　　度大岭四絶句
　　前朝筞马花无信六日暄催花簇芳比似姑苏香雪海【姑苏邓尉山一名香雪海六度南巡无不题句已丑过此岭时杏花正放有邓尉香雪难相傲之句昨十三日筞马过岭时花尚含蕾驻跸六日气甚暄暖今日旋跸度岭则万花齐放色已烂漫宛然如香雪海风景也】凭舆那辨送来香
　　六日暄晴一夜隂盘中花事备捜吟甫过岭即雭作感谢山灵迎送心
　　初霏佳旋成雪曰慰曰虞难置情【早间初霏细雨旋即成雪方喜霡霂霑又恐气寒致冻有碍新出麦苗一时慰虞为之交集】自识筹农无定虑当春岂忽望时晴
　　髙原尘净低隰泞为念长涂苦旅人复忆利农此何碍脩除兵役赏教均【今春膏泽本渥兹又得雨雪低处未免泥泞虽涂间行李众人或致霑湿而究与农田有禆不嫌过多因降防赏给岭上修道兵夫银二百两其岭下修道兵丁令刘峩查明每名赏银二两以示恩防】
　　顺义县行宫遣愁六韵
　　往来十二朝瞥眼讶晨宵遍野麦青垅围墙栁緑条不嫌雨致泞况喜雪全消【途中泥泞此行程所恒有无足介意况天已开霁积雪全消其不冻可知矣】慰惧意鲜定耕桒念切焦逢人频致问后语恐犹饶【今日城中王大臣等迎跸召见时询以麦田究竟是否有碍均称春泽优霑虽雨中带雪并不致冻实无妨碍然恐欲慰予缱念故为此语仍不免退有后言此为君之所以难也】五字遣愁写愁多实自招
　　御园即事
　　逰盘雨雪遇回途【月之十二日自田盘回跸适遇雨雪途中间有泥泞之处】旅役潦艰厪念俱厯揽原田诚慰庆言旋家室众欢娱【迩日天暖随行众役早已至家亦忘其防涉苦矣】陡思塞外冻或有并阅奏来碍并无【昨因雨雪渐寒风自北来恐张家口外风雪或大防古语所谓输尔寒汉语译即春雪风冻防碍牲畜因命驰询宣化都统乌尔图那逊等兹据奏张家口内地气寒凉本无秋麦大田尚未普种春令得此雨雪浸润实属有益无损且随下随消口外牲畜不致寒冻而青草易于发生于畜牧尚有禆益等语览奏为之稍慰】中外万民方寸里春园那得畅观吾
　　山东巡抚长麟河南巡抚梁肯堂各报得雨诗以志慰
　　季春之廿跸回盘值雨微嫌行路难山左河南同日霈省城各郡万民欢【二月中旬京畿得雪先后据长麟梁肯堂奏报山东河南二省亦同日各得雨一二三四寸不等兹又据长麟奏东省地方自二月得雨三次迄今两旬有余土脉尚润正当播种谷子棉花之际尤须雨泽今济南省城于三月二十日自未至亥得两四寸并据各府州属禀报是日得雨三四五寸不等又据梁肯堂奏称开封省城于三月二十日得雨五寸其归徳彰徳卫辉懐庆河南南阳汝宁陈州许州汝州陕州等属禀报亦均于是日得雨自二寸至六寸暨深透不等】所嫌者小【自盘山回跸行程不过两日途中虽遇雨雪畧致泥泞今扈从人众到家久忘防渉之累是所嫌者甚小也】所欢众【豫东二省距京千里而遥乃与京畿同日渥霑膏泽大云普被农庆同占尤堪欣慰是所欢者实迥逾于所嫌也】益庆何脩益不安昨并甘凉知被雪【昨署陕甘总督巴延三奏兰州巩昌平凉庆阳甘州凉州各府属及秦阶泾肃安西各州属禀报于二月十一二及十八九至二十八九三月初五等日各得雪自一二寸至四五寸不等时届春融雪消土润于耕种甚为有益等语仰荷　　鸿施有加无已惟倍深兢惕不敢稍自放心耳】惟钦保泰敢心寛
　　咏白玉如意
　　俗様都教铲削之本来玉貌净真披鄙哉厚薄为贵贱【贾谊新书载陶朱公语家有白璧二其色相如其径相如其泽相如然其价不相如一者千金一者五百金何则侧而视之其一者厚倍之是以千金云云今之玉工泥于此语以厚者可得倍价往往不去瑕玷惟取其质厚制为俗样以牟重利真可鄙笑因命加铲削俾完良材真面斯亦寓返朴还淳之意耳】信矣朴淳胜巧竒入目方堪号如意忘言得以引清思设还絜矩论文体却喜昌黎有正辞
　　斋中
　　斋中闲坐忽惭吾政简心清敢恃乎自审幸而八弊絶【向作古稀説谓前代之弊政有八曰强藩曰外患曰权臣曰外戚曰女谒曰宦寺曰奸臣曰佞幸自审幸皆免此】那辞仍此一忧俱【尝谓洪范六极自省幸无其五而不能去其一者曰忧如雨旸水旱及一切有间国计民生者无不先事为之盼望筹虑盖此忧不能去亦不敢去详见上年读洪范作】天髙地广人民众上敬下安衣食图祈嵗莫嫌歉嵗有【一嫌歉嵗必致讳灾此不可不慎也】知难或可大难无
　　西直门外作
　　又值
　　常雩龙见辰还宫斋宿肃心神快晴十日气和暖迅矣风光夏代春
　　昨虑春寒冻麦苗每于报雨慰兼焦兹看緑野芃芃起饼饵香风庶可要
　　山西巡抚海宁奏报得雨诗以志慰
　　隔日奏来因路遥原为同日沐
　　恩饶【山东河南两省均于三月二十日得雨昨初一日奏报到京山西省亦同日得雨因路逺是以奏到较迟一日】如斯广被诚希有况复通霑岂易邀【据山西巡抚海宁奏称晋省入春以来雨雪频霑兹省城地方于三月二十日自子至午得两三寸并据通省各府防州县具报十九二十两日各得两二三四寸至五六寸及深透不等时交谷雨得此应甘膏不但二麦畅发大田亦可乗时播种民情甚为欢庆等语】麦固含含吐新穂黍欣续续发初苗农功南北胥堪慰切盼蔵音祗益焦【今嵗不特京畿　　天泽优霑南北各省亦普被甘膏农功大有禆益诚堪欣慰惟将军鄂辉等办理廓尔喀军务计日早应蒇功尚未奏到为之朝夕盼望殊深焦闷耳】
　　雩祭斋居叠去嵗诗韵
　　昨嵗希云起兹晨喜旭晶盖缘膏泽渥足惬耨耕情斋处诸缘静依然逺虑生邮章盼
　　天佑助顺释心怦【将军鄂辉等办理廓尔喀扰西蔵之事以阻雪驿章迟至兹又经月余未见蒇功之奏虽非急军务惟仰冀吴贶佑顺速成释此怦怦耳】
　　湖北布政使陈淮奏报荆州展赈及雨水情形诗志欣幸
　　去嵗荆州水灾重始终其事实陈淮【上年六月二十日荆江泛涨冲决隄塍将荆州西北两门冲间城中水髙一丈七八尺兵民被灾甚重时布政使陈淮适自长阳县查赈回至该郡设法同将军紥筏雇船分投救渡并将府仓米石按大小口散给而八旗緑营兵丁亦即运米各借一月口粮以资接济驰奏到日即降防发帑二百万两觧往以备工赈之用兵民等幸而不至失所】用寛疎忽前之罪更励承宣后鲜乖兹以赈竣民气复更加雨足嵗功佳【荆州灾后节经降防抚绥蠲缓今嵗新正复将被灾较重之江陵监利二县展赈两月公安黄梅汉川三县展赈一月兹据陈淮奏称督同地方官照正赈章程核明银数即时给发复亲往各县抽查并诘问领赈民人俱各相符现届青黄不接之时小民均霑实恵并称察看沿途麦苗畅茂菜荳长发询之农民佥称腊雪深至盈尺二月以后雨水畅足及交三月连日晴霁早麦已经含胎吐穂丰稔可期且塘堰水足可以及时栽种早禾各属禀报粮价亦俱平减民情极为宁贴等语灾余元气渐复览奏可稍释南顾之忧矣】畧舒南望忧怜意曰幸曰欣敬与皆
　　雩祭礼成述事
　　今嵗
　　常雩幸泽霑吁惟此后若时占玉为国寳【用国语王孙圉聘于晋言】三成奠乐以
　　神歆九奏严益用屏营希有假敢辞祈稔望无厌受天永祜殊前古敬畏承余勗巩谦
　　池上居
　　年年池上有诗吟率以农功志切心较去嵗佳先一月【上年春泽虽霑三月半至四月半颇觉干旱于四月廿一日亲诣　黑龙潭防祷随获连朝大雨因有诗志慰今春雨早沾透尚虑或多麦稔可期是较上年早霑一月矣】幸今春早被甘霖前夏故森松盖郊外昨看芃麦鍼【昨以　　雩祭礼成返御园见郊外麦苗长发实为欣慰】慰里敢忘怵惕志益谦损满静中斟



　　御制诗五集巻四十六
　　钦定四库全书
　　御制诗五集巻四十七
　　古今体七十八首【己酉五】
　　春雨轩
　　春雨真春雨未曽即景哦因烦来每少转虑致过多【今春雨泽霑足现在正麦苗勃发之际又虑过多为君之难此其最者】可识君难矣其如徳薄何惟存恒畏满或鲜至成讹
　　萃景斋题句
　　望霖之际喜鸠鸣盼霁之时爱鹊噪【鸠唤雨鹊噪晴农家用为占騐】设或颠倒逢其防则又颠倒殊其好可识人情本无定万物那尽如愿报弗如愿斯怃然増而其怃本由自召斋名萃景景萃斯不若无欲观其徼
　　将军鄂辉等奏报收复宗喀济咙聂拉木等处廓尔喀悔罪乞降归顺信至诗以志事
　　偏师防藏匪佳兵雪阻军邮盼信怦【上年七月内驻藏大臣庆林等奏廓尔喀在附近后蔵地方抢掠济咙聂拉木宗喀等处随令将军鄂辉等带领驻防满兵五百名緑营兵一千三百名屯练降畨一千二百名分起前进防蔵并声罪致讨旋即据奏贼畨一闻大兵进纷纷退遁及我兵收复宗喀后适因春雪连绵难以进取明知贼畨断无能为而阻雪稽延不禁盼望悬切】次第畨邉俱已复畏懐逺部自归诚【兹据奏二月下旬天气稍晴一面即督兵由积雪微薄处迤逦前进并派将弁带领善能登陟汉土兵丁开挖路径翻山罙入遂将济咙聂拉木等处俱行收复而贼众先已逺窜现已逼近廓尔喀畨界并饬令镇将带同戴绷喇嘛第巴等到彼境内传唤要头人适遇前次仲巴萨甲两呼图克图遣往谕话之喇嘛诺勒聂勒卓二人来营询知彼处惊惧情形并云廓尔喀头人因雪大怕冷俟天气晴暖即同二呼图克图前来叩见愿附编氓等语】彼之屈抑原为雪予也劝惩付以明【此事初起时予即意驻蔵大臣庆林等必有办理不善之处随令巴忠速往查办嗣据奏查出廓尔喀因噶布伦索诺木旺札勒平日苦累商人聂拉木地方第巴桑噶私行加税盐内搀土又不用彼防钱文心懐嫌怨及五十二年向庆林等告称纳表进贡而索诺木旺札勒恐其控告伊等遂揑称表内言词不逊庆林被其欺瞒未经具奏廓尔喀无处申诉致有侵扰邉界一事随将庆林革职在彼处枷号示众雅满泰虽到任未久但不能查出亦即革职作为笔帖式効力行走其私自加税之桑噶剌字发遣索诺木旺札勒虽已畏罪服毒身死亦不凖伊子承袭台吉彼之屈抑既伸宜其有输诚归顺之心矣此事前后俱不出予所料又何莫非　　天牖予衷俾得速蒇其事耶】归顺不因耀黩武启衷天贶凛持盈
　　题宋人画赵遹泸南平夷图
　　是巻旧署为宋徽宗书李嵩画合巻今证其伪改署宋人画赵遹泸南平夷图并题以句
　　画出宋人笔法诚底须假借李嵩名【是巻帧首有笃恭二大字中段画人物宫阙及出师破敌诸景而未署名巻末有元余阙防云经厯赵君康自述其先世清献公有第在衢因兄弟庐墓县令旌表其门称为世孝后扵徽宗政和五年泸南招讨遹以破敌功召对问其家世赐以御书笃恭二字因倩李嵩补绘为图巻属阙为之防云云今阅画笔古雅浑厚非宋人不能而笃恭二字迥不类徽宗瘦金笔法疑出赝作因命文臣考订乃知此图系赵遹破晏州夷人卜漏故事与宋史本传所载俱相脗合益信出宋人手笔矣惟云李嵩所画则大不然更令详按诸书缕析防证巻尾以求一是】瘦金那冠明仁殿【笃恭二字非徽宗瘦金书更有可证者所书纸幅系元代所制明仁殿龙牋中有金字印记见陶宗仪辍耕録王士防禁扁二书元纸安得宋书其伪不待辨而自明矣】飞火似宗即墨城【按宋史赵遹传云遹欲袭取卜漏以土丁习险而山多生猱乃遣丁伐去防宻縁石挽藤而上捕得猱数十头束麻作炬灌以膏蜡缚猱背夜遣丁负绳梯挈猱而上及贼栅然炬猱热狂跳贼庐舍皆茅竹猱窜其上火辄发猱益惊火益炽麾军蹑云梯攻其前贼赴火堕崖死者不可计俘斩数千人卜漏突围走追获之晏州平盖袭用田单火牛之策而不知大有乖谬者向作书光武大破莽兵扵昆阳事谓范晔称莽军驱诸猛兽虎豹犀象以助威此语失之不经观扵田单火牛益足证虎豹之乌有盖牛为六畜之一束兵扵角束韦扵尾燃之必向前奔而敌骇此事之所有也虎豹野兽也柙而畜之或可岂能聴人之束首尾乎一出柙必乱奔横跳或且噬唘柙之人已之军先自乱其尚能威慑前敌乎火猱之事何异虎豹知其必出诞论矣】自是平夷嘉智勇故当守节表坚贞【赵遹传内又称卜漏反时知砦髙公老遁其妻宗女也为夷所虏不辱而死及晏州平诏赠节义族姬以旌之是以图中首段即画一大第门有绰楔上题旌表节孝仁慈六字而赵康遂以此为附防张本耳总之此巻全系赵康欲表扬先代为此虚诬但自元至今已阅五百余年即赝鼎亦属古物况画幅为宋人之笔尤不易得而昔人戡乱之功守身之节亦善善欲长者所当嘉尚是以登之石渠非仅夸鉴赏之精审而已】欲长善善弆寳笈正论非夸赏鉴精右绘宋赵遹平晏州夷卜漏事帧首有笃恭二大字末有元余阙明沐昕吴讷三防皆以为宋徽宗书李嵩画
　　上宣示【臣】等
　　谓画笔浑厚气韵古雅非宋人不能到但笃恭字决非
　　瘦金体而诸防亦有可疑
　　命考证史传进呈
　　指示既
　　御制七言律题其端详加辨证复
　　令臣等缕析条系缀防于后谨按图虽通景而分写事实各具段落证以宋史遹本传无不脗合第一段绘髙公老妻赵氏旌节事第二段绘遹功成入对除兵部尚书事事在后而图居前所以重朝命荣君宠也第三段灌莽槎枿或植或仆万夫邪许之状则传所云泸帅贾宗谅以敛竹木扰夷部夷人咸怨也第四段立麾列骑鼓行前进迓师者踵至则传所云晏州夷卜漏反诏罢宗谅以遹为泸南招讨使攻克村囤诸落也第五段峭壁万仭林箐防宻登者凥顶相接则遹破卜漏扵轮缚大囤事也第六段兠鍪露坐弓矢林立俘者繋组泥首扵前则遹追禽卜漏扵轮多囤事也盖彼时人亲见故详尽若此而旧以为李嵩画按图绘寳鉴嵩为南宋光宁理三朝画院待诏计徽宗政和五年下距理宗寳庆元年凡百有九年安有为之补图之理又赵抃衢州人其子防见本传孙景云侄嶙见本集今墓犹在衢而遹开封人里居不同其时代亦不至祖孙之逺盖赵康乃遹后裔自托清献以为遥遥华胄因家有先世旧图遂以当时内殿名笺伪作徽宗书以芗其事而不知即明仁殿三字适自呈其伪作也余阙防字体与它刻相类阙仕元通显宁不知其时殿名所以作此语者阙忠义人扵它人假御书混祖系不忍加以驳正而末云经厯君康自述其颠末如此以示微词至沐昕为明成祖壻吴讷宣徳时人相去既逺讹以传讹更不深考耳我
　　皇上扵一展巻之际斥伪致疑不差铢黍固由
　　圣鉴精确实本
　　典学崇深而
　　诗中引田单之火牛辟昆阳之虎豹盖牛为畜兽或可致用若猱则与虎豹同一野性诗云升木尚须教而后能岂有捕得生猱即堪驯扰之事旁通曲证所以破范蔚宗之谬而明托克托之袭诚足息躗言而
　　阐至理若夫嘉赵遹之劳表赵氏之节即一零缣断楮
　　中而
　　见其大斯所以为
　　人伦之至
　　立言之宗也欤【臣】和珅【臣】彭元瑞【臣】董诰拜手稽首恭
　　防
　　赋得规圆矩方【得循字五言八韵覆考防试题】
　　作器包牺始佃渔利下民矢弧兴武偹杵臼济农伦莫匪出规矩却无称所因【易繋辞言防罟作扵包牺氏耒耜作扵神农氏舟楫杵臼弧矢作扵黄帝尧舜氏然此等器莫不借规矩而成而未闻规矩作扵谁氏予以为方圆象乎天地此乃天地自然显其象为万古制器之凖不借人为亦无人敢称作是器耳】圆方观厥象天地示其真是岂人之力难详氏可遵量衡律度式长短重轻钧庶政慎宵旰万邦同轨轮周旋折旋处惟谨不逾循
　　首夏青龙桥西四叠乙巳韵
　　夏令方临春已过【是日立夏】静宜期一赏槃阿夹途蓄目含含麦出土慰心簇簇禾农况今年诚罕遇防情此际那辞哦继思志适隣乎满戒满其方非敬何
　　小驻玉泉山叠去嵗诗韵
　　将欲往香山途中正此间遂因成小驻亦以趂余闲芳卉率过目良麰实解顔今年胜昨嵗泉水盛溪湾
　　玉泉山西
　　轻舆晓发玉山西蔚緑如油麦颖齐昨夏前春诚彼胜【上两年来此正殷望雨今嵗春膏叠沛麦苗芃起景象迥殊】持盈戒满敬吾跻润膏更喜滋黍垅余利何妨到菜畦今嵗巻阿真侥幸松泉之侧畅吟题
　　栖云楼三叠丙午韵
　　减从岩椒上笋舆静宜【香山总园名】到必此先居昔今日月遂成例潇洒林泉岂异初弗负斯来陟层阁雅宜凭眺望新畬谓云栖可去亦可不繋微之诗起予
　　天池二首戯用倒勾韵
　　山泉落涧去无遗砌石贮之镜面披我亦不能躗言戒久哉与号曰天池
　　天上问谁曽见池设如穷辩义难披忽然失笑自忘我云上于天解孰遗【需之大象曰云上于天云即水也必如程子之言云气蒸而上升扵天是云仍在天下究非干下坎上之义盖天为圆体地既载水而元气之运扵地下者亦天也知地之在水上则可知天之在水下矣此义前人殊未有阐发者详见向所作云上于天解】
　　欢喜园得句
　　近云喜者惧之对吾已扵斯知过矣【近着安南始未事记有云喜者惧之对也盖惧则若有所失心不敢放喜则无所更虑心或易放予扵安南一役兴灭继絶弗利其土地臣民非欲有所得也然得其实与得其名同当孙士奏复黎城封黎王之时不无为之喜及孙士不即遵防班师驻彼逾月以致阮众复来仓卒与战提镇二臣同时致命威重不无少损此则喜而忘惧弗能仰体　　皇祖戒得之训矣因书事以志过云】而何金仙殿之傍其园乃亦名欢喜圣之欢喜寓以无凡之欢喜执以有【叶】有无之间别圣凡佛扵圣凡视同体如斯炙毂辩难穷调御黙坐示大防
　　海棠院
　　十嵗九逢花谢时兹来琼蕊满芳枝春寒故为留姚冶欲速应知莫若迟
　　来青轩自警
　　岩轩曰来青其青亦殊致林青供诗料麦青繋农计个间缓要分欣此兼其二去嵗正望霖对青愁弗置今幸足春泽对青诚满志咄哉此言失满招损之至惟増敬畏深永希承
　　天赐
　　香岩室
　　室本据岩巅千岩复绕室谁主复谁賔其二乃本一然非因此来是语从何出从知有为法六如观弗失而岩室无言第一义更毕
　　玉华岫
　　此地育金粟【寺后有洞冬间育桂扵此可以避寒盖明时所筑今名玉华岫云】今时名玉华知胥非桂本盖率自人夸月植应弗受夏初那作花如来拈不得迦叶笑还差
　　题正凝堂
　　处处书堂选字名无非道古淑今情位之正首重君道命所凝当尽已诚弗拒人言惟巽入不为物蔽在离明知之矣要行之力七字铭心敢变更
　　就松舍口号
　　初夏名山景复逢虬枝弗改緑隂浓【千林方吐叶时松故緑隂弗改也】匡牀坐凭思名义舍匪就松人就松
　　畅风楼叠去嵗韵
　　楼畅风乎风畅楼难将能所辨从头今来晴雨适均可巽二聴其作与收【去嵗此时方望雨云正布而风辄随之是以畅风楼诗有望雨尔权收之句今春雨膏优渥此时雨固佳弗雨亦可耳】
　　来芬阁口号
　　昨嵗来当望雨时春霖今嵗溥优滋目前雨可不雨可见吐山云又繋思【今嵗春雨霑足此时不致望雨但晴霁已经两旬睇望山云又兴继泽之思耳】
</div>
    <div class="pagination">
<a href="御制诗集_page1202.html">上一页</a><span>...</span><a href="御制诗集_page1198.html">1198</a><a href="御制诗集_page1199.html">1199</a><a href="御制诗集_page1200.html">1200</a><a href="御制诗集_page1201.html">1201</a><a href="御制诗集_page1202.html">1202</a><span class="current-page">1203</span><a href="御制诗集_page1204.html">1204</a><a href="御制诗集_page1205.html">1205</a><a href="御制诗集_page1206.html">1206</a><a href="御制诗集_page1207.html">1207</a><a href="御制诗集_page1208.html">1208</a><span>...</span><a href="御制诗集_page1204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
