<!DOCTYPE html>
<html>
<head>
    <meta charset="UTF-8">
    <title>御制诗集 - 第 1009 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1009 页/共 1326 页</h1>
    <div class="content">　　鉴波亭
　　石泉率流下设法贮无多亦自堪称鉴何妨此暎波云横任来徃峯防镇嵯峨不系意留恋凭观可似麽
　　读画楼
　　四时烟景入窓纱太古丹青气韵赊虽此筑楼非著录偶然题额似周家
　　国朝周亮工喜蓄画尝裒画家姓名为读画录又筑读画楼所积画册至二十巨圅其子在浚所着烟云过眼录备载之兹阅四库全书钞夲始知其详是楼筑于田盘乆已命名以山中云岚变幻如披画帧遂以读画拟之乃与亮工不约而同亦一竒也
　　直总督郑大进奏报省南得雨诗以志事
　　冬底春初雪既渥迩来晴乆热风兼虽防麦茁青而緑亟望雨滋膏以渐却报畿南月过朔同欣数寸泽防霑【郑大进奏报据广平大名顺徳府属各州县佥报三月初五六日得雨自三四寸至五六寸不等土膏滋润二麦畅茂大田亦可及时布种等语省南得雨畿北未获普霑尚切萦念耳】田盘逰罢饶何事愁在瞻云眉两尖
　　髻山行宫作
　　七日田盘驻耽逰虞政稽清晨驾言返大岭度而西稍北非纡逺【自盘山逾大岭稍北即髻山上有碧霞宫因于十二日驻山下行馆诣晨上山瞻礼】行宫耐止栖碧霞霄汉表明晓试登隮
　　写雾轩再叠旧韵
　　十嵗【未至髻山者十六年举成数耳】名山别两鬟重来聊趂便途间乗舆诘旦才天白到寺朝霞暎日殷郁郁萧台朝绛节森森灵宇静苍环岩轩俯览麦田緑越吁甘膏霈冀寰
　　至汤泉行宫停跸作
　　乙未春在兹徃盘向东去壬寅春在兹自盘西归住胥已隔六年光隂何其速【叶】予亦过古稀孜孜日犹故【余自庚子年七旬刻行用寳二一曰古稀天子之寳一日犹日孜孜】闻说坐温泉益龄蠲疾愈【叶】因之信宿停匪为【去声】逰观趣诸景旧题遍忧乐率多遇兹惟黙领之藻祛神以悟
　　回跸至御园即事成什
　　清晨启跸宻云隂几防如丝细雨斟瞪乏未成霡霂势耳倾那聴雭音名山逰肯心耽恋御苑归虞政搁沉麦頴青葱较前长越教殷为望甘霖
　　防雨【三月二十日】
　　防雨零清晨并未成分寸数畨皆此同【是月十二日十七日两次细雨俱未成分寸】弗慰益增闷涿州三寸余适报郑大进【郑大进奏报十八日涿州新城一带自午至申得雨三四寸不等】臬司【郎若伊】于保定亦报三寸润【郎若伊奏保定省城于十八日得两三寸】先是问国泰兹亦逓佳信渥膏较尤增五寸霑各郡【曽降防询问国泰近日曽否得雨今亦奏到济南及各府州县今于二月廿七八三十及三月初　五　六等日得雨二三寸至四五寸不等】西安及河南则称泽犹靳【西安廵抚毕沅河南巡抚富勒浑均奏雨泽未获优渥现在率属防祷】北省率如斯时若惟三晋【兹山西巡抚农起奏太原等九府十州属并归化城等各防陆续禀报于三月初五六等日得雨三四寸至六七寸不等于农田大有禆益】大抵多望雨厪逺更愁近所幸宿雪优旬日待可憗云作风毎妬那保霈无吝朝暮切忧盻旬日期诚迅
　　题沈周慈竹图
　　盘山慈柏仿沈法【昨于盘山写东竺庵慈柏傲沈周慈竹图笔意】兹展沈图知仿王【沈周慈竹图自识仿黄鹤山樵】愈逺愈非且休论幻称竹柏底真常
　　翠交轩石生柏子叠辛巳旧作韵
　　寒燠四时运隂阳二气交窍心育根柢块靣长枝梢茂已柏花吐粗将石孔包蕃鲜震标象磊砢艮陈爻霭霭祥云防瀼瀼瑞露捎玉蟾应驻窟凡鸟敢移巢茵俯青苔纽竿依緑笋勹载观求应处堪以畅吟敲
　　再题兰亭八柱册叠旧作韵
　　钩摹传八柱盖欲永其龄即此千秋寳因他一序馨香光开别体笔谏着芳型【向因董其昌戏鸿堂刻有桞公权书兰亭诗字句多阙因命于敏中补成全字本初阅戯冯堂帖时意谓桞迹乆无存矣嗣于石渠寳笈中得栁书兰亭诗墨迹复得董其昌原本及余所临董巻钩摹勒石然究非永和九年原序则复检内府所藏虞世南禇遂良冯承素摹本因并为钩刻合成八册名曰兰亭八柱云】等上唐家帖都排水际亭山承天峙峻卦画易流形摹本原存匣补书忆在庭【命于敏中补书栁公权兰亭诗帖版缺画者有镌刻戯鸿惜漫漶补填卧虎付丝纶之句而今敏中又为古人矣】真乎犹虑伪菀矣那辞零吟罢翻成笑诸人讵此聴【谓帖中诸人】
　　咏官窰葵花小盂
　　宣和陶器用功巧脩内督之奄竖伦设曰葵花喻忠赤师成辈岂果其人
　　题金廷标闻喜图
　　古语徒称曰闻喜心悬犹在大河濆【昨据阿桂等奏青龙冈改筑新坝工程将次完竢谕令慎重为之垂成之际倍切悬念耳】山人无虑闻何喜白眼防他干鹊羣
　　咏赵孟頫宋端石玉堂砚
　　古制直方坤二符宋端出自老坑都王孙书画原超众用此时曾忆宋无
　　诣
　　黒龙潭祈雨作
　　冬雪优霑春雨缺麦苗青蔚越堪怜忍教饼饵成孤负特吁
　　甘膏致敬防已作后元在己罪民为邦本食民
　　天古稀强步重阶迥却又光隂三阅年【戊戌诣　黒龙潭祈雨诗有拾级石阶数十层竭诚步陟我犹能之句今阅古稀二年诣　坛展礼登陟如前惟吁　甘膏速降耳】
　　晓起【二月廿九日】
　　问彻更宵雀噪檐凑云离毕总虚占昨朝孤望今如故五日为期六不詹引以成长忧未艾春将入夏燥加添无聊祗欲囚耕父【见西京赋】去厉甘膏早渥霑












　　御制诗四集巻八十八
　　钦定四库全书
　　御制诗四集巻八十九
　　古今体八十八首【壬寅五】
　　雩祭进宫斋戒之作
　　辰见常
　　雩礼则那【安也非韩愈石鼓歌意】还宫斋戒值清和慰言懒听云可待蒿目殷懐叹若何凭辇已看穂吐麦亚阡亦有颖抽禾苖而秀矣秀需实十日为期五又过
　　题旿山水画二帧
　　竹径通幽万个青豁然开朗有溪亭主人欲写湖山趣防以神非防以形
　　右竹阁临流
　　枫溪几曲水潆洄揽景沿流一棹开未肯秋风吹落叶恐妨杜句渉重儓
　　右枫溪纵苇
　　咏永乐雕漆祥花尊
　　漆亦最称古雕斯踵事华精工傅永乐尊器见祥花俛朶仰葩簇翻枝覆叶斜三生认时卉一偈却无差
　　题宋端石嘘云砚
　　嘘气成云龙守池昌黎杂説善诠之懋勤什袭诚可耳运笔寜无少慙【去声】斯
　　斋居
　　黄扉简奏章【斋戒例不进本照常办事】略屏万几忙斋戒志守一清和日正长望云惟有叹抚序切无遑何嵗不求雨固知吾徳凉
　　题补绘萧云从离骚全图八韵
　　画史老田野披怜长巻情【四库全书馆进呈萧云从所着离骚图始知其善画侍郎曹文埴因进所藏云从山水长巻末自识云河阳李晞古作大障为高宗所眷爱余草野中人无縁献纳虽衰老极力勉为此巻藏之以俟知我云云词颊诚恳曾为题句】不縁四库辑那识此人名六法道由寓三闾迹以呈因之为手绘足见用心精嵗久惜佚阙西清命补成共图得百五【云从踵李公麟九歌为离骚图颇合古人左图右书之意但今书止存卜居渔父合绘一图九歌九图天问五十四图其余或原本未画或旧有今阙因命南书房翰休等逐一考订令门应兆补绘九十一图合之原书六十四图共一百五十五图俾臻完善】若史表幽贞姓屈性无屈名平鸣不平迁云可以汲披阅凛王明
　　常雩礼成述事
　　昨冬三白幸优滋春去夏来泽又迟十嵗率逢九嵗旱常雩已是暵雩时堪怜二麦苖而秀亟待新禾耘以菑肃叩为民防
　　请命庶几云凑雨霶施
　　彻夜【四月十一日】
　　彻夜问云气时厚时复薄亦偶称细霏时止时微作晓起看庭除土干原自若昨从郊外观秋麦穂结畧春麦及禾苖出土率觉弱日甚不可待调幕増惕作况当望合龙佳信朝暮度【昨阿桂等奏坝工口门尚存四丈约初十日可以合龙十三四日奏报到京等语是以颙望尤切】伫俟尚未至中心益焦灼心焦懒吟句诗本恧落寞把笔忘所云惟云愁所托
　　题宋陆佃端石什一砚
　　穷经无火月光披什一赋犹砚志之遂以青苖迕安石受经诚未负其师
　　阿布【勒】必斯
　　阿布【勒　急呼为一字】必斯者哈萨【克　如上急呼为一字】王之爵然不过覊縻无俸逺部落适有窃马盗将军遣人索【伊犂将军伊勒图奏察哈尔官牧马羣被哈萨克人窃马二百余匹随遣察哈尔总管那彦侦缉阿布勒必斯闻知即查送窃马之孟克等五人照数赔遝马匹并遣使至伊犁谢罪当将孟克等审明正法示众阿布勒必斯逺藩奉法如此恭顺因赐勅嘉谕并加赏縀匹以示奨励】彼尽获五人并马赔如约闻之颁奨谕厚徳懐来薄奉法逮殊域张骞胜空凿
　　夜雨【四月十二日】
　　终朝云聚散彻夜雨亷纎虽未十分渥幸叨四寸霑麦滋穂结实禾润颖抽尖能不同民慰惟应敬畏添冬培雪泽深缺雨幸能禁【上年冬三白优霑土膏滋润春来虽未得雨尚不致干燥然予己先时而忧矣】然我先期惧【北方春夏间毎望雨今获防于夏至前犹将一月诚庆慰而益深敬畏耳】仍兹未获钦林枝苏緑意花朶沃芳心两事萦懐者今惟望喜音【迩日颙望雨泽与豫省坝工合龙两事萦心今幸得雨然盼豫工喜音远奏其忧如故也】
　　观射
　　朝家重诘戎挽弓尤长技廵幸扈羽林路廪外仍赐【向例凡扈从侍卫官员均按日赏给路费至热河随围先期于宫门较射能中鹄者于路费外分别等差复加优赏】然必令较射视中【去声】为等次御门引轮班年年率成例向未臂病时身先【去声】毎亲试今乃坐而观舍矢徒指示昔见命中人晨星祗一二【戊辰秋九月于大西门集近侍诸臣较射连发二十矢中十有九彼时亲见者今已稀有惟扎拉丰阿福隆安皆年少命侍禁廷养育犹及经见云】其余多新进后言那免致矍相宣尼为殿廷文皇观徳实在兹五字志吾愧
　　进宫视朝之作
　　御殿视朝官谢恩虽云例事礼斯敦不疎不数惟时举既雨既晴应论麦垅改观晓凉合桞衢含润逺烟昏十朝前此心忧旱一雨濯之敬倍存
　　觉生寺谢雨即事成什
　　熟读云汉诗曰靡神不宗我毎值旱时用此申祈恭近年翻支那坛请载其中清浄设供养防求等寓龙然有应弗应难云诚之通譬逢严君怒子职迫忧忡无方冀其释遑论礼异同昨适防膏泽因之谢梵宫解暵实改观续霈仍切衷
　　觉生寺精舍小憩
　　精舍花宫畔萧闲小憩娱寜当夸玉食【毎于此路便傅膳】聊可试伊蒲目共夏云朗心同阶草蘓觉生生未觉祈嵗祗殿吾
　　题承光殿
　　更衣理事此为便晓视朝仍御苑旋黻冕何妨松栢入清和如陟汉霄悬奏章虽报时膏被【据胡季堂郑大进西寜等陆续奏报本月十二日夜雨入土三四寸不等】田亩还希渥泽连独是河工期又过【前阿桂等奏约初十日合龙十三四日可奏报到京今为期已过奏章未逹南頋弥殷耳】惕然南望切忧煎
　　古籁堂口号
　　松桧古因籁成古叅天无碍布阴森金元明已沧桑阅不改萧萧谡谡吟
　　自长河进舟至乐善园
　　行路亦非悠长河可进舟农功观稼穑河务悉源流水涨牐如瀑雨余晓似秋沼宫近南防舣棹一言逰
　　蕴真堂
　　真为主则假为賔无假如何知有真真假有无名设耳蕴之堂不识其因
　　含清斋
　　一年惟偶一来行几浄依然窻复明过雨林光都似沭辞春鸟意尚留鸣心无尘处句因得思入精时趣自呈欲问空空生白者迩来含得防多清
　　阅火器营兵因成六韵
　　火器诚要用营居筑水濵【火器营建旬乾隆癸巳年此地濵长河以其去城市逺不致衣食侈费一意习劳肄武也】欲因逺城市可以致精纯万礟齐声发千军一志淳武成斯敢忘律在众胥遵幼习义犹美【火器营兵纪律整齐技艺娴熟其十歳子弟演放进步连环鎗者亦能如法防童即能如是亦可嘉尚因命徧加赏赉以示奨励】劳思善亦真旌勤徧加赏教养总须均
　　舟过绣漪桥
</div>
    <div class="pagination">
<a href="御制诗集_page1008.html">上一页</a><span>...</span><a href="御制诗集_page1004.html">1004</a><a href="御制诗集_page1005.html">1005</a><a href="御制诗集_page1006.html">1006</a><a href="御制诗集_page1007.html">1007</a><a href="御制诗集_page1008.html">1008</a><span class="current-page">1009</span><a href="御制诗集_page1010.html">1010</a><a href="御制诗集_page1011.html">1011</a><a href="御制诗集_page1012.html">1012</a><a href="御制诗集_page1013.html">1013</a><a href="御制诗集_page1014.html">1014</a><span>...</span><a href="御制诗集_page1010.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
