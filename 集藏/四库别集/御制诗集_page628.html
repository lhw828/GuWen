<!DOCTYPE html>
<html>
<head>
    <meta charset="UTF-8">
    <title>御制诗集 - 第 628 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 628 页/共 1326 页</h1>
    <div class="content">　　登东迎月降西背比出平林宛又逢却笑拘墟较里许碧山沧海自重重
　　岭态峯姿漾若浮闻声不见鹿呦呦陆离田地光眀境筞马真成汗澷逰
　　题唐棣霜浦归渔
　　罾罩笭箵负一肩呼朋沙岸捕鱼旋太湖设遇天随子问在诗中第防篇
　　莹心堂
　　碧静林堂渌水浔
　　羲文触目玩辞深缅懐
　　四海规为镜敬识
　　千秋照在心
　　恩拟汪洋垂自昔继勤夙夜勉从今山庄嵗歳聪聴近岂是无端为【去声】豫临
　　宿云檐
　　天畔闲云去若飞何曾檐际有云归迩来雨不雨皆可消得崇情阅化机
　　頥志堂
　　古屋水之涯年深景越嘉树乔隂布广萝静月梳斜迹印呼羣鹿声传反哺鸦承
　　欢頥
　　懿志此乐更无加
　　云润楼
　　岂必丰隆有所司英英霭霭吐无时坐来不觉衣裳湿始悟岩楼能尔为
　　即景
　　昨朝细雨零荞菜欣滋长今日快霁逢禾黍熟晴爽兼之西北风云浄天髙朗千山生翠烟万亩登秋象陆续阅奏书各省率丰穰处顺惧满盈抑志励深想
　　王防寒林筞蹇
　　打头落叶飒寒声山径﨑岖筞蹇行人固觉劳马亦尔倩谁翁仲为【去声】知情【论衡杨翁仲乘蹇马之田间有放眇马者鸣声相闻翁仲知其相骂云云】
　　桂
　　逢闰得秋早臯涂已放芬色原尘外质香合静中闻金玉非宜拟麝檀底借薫崇情托云表招隠澷云云
　　缅莽
　　缅以地称莽以姓木梳又因部落名究之其三乃即一至今方悉其真情木之扰西盖已久刘藻畏事恶称兵【木匪莽匪皆缅甸别名刘藻为滇督时木匪屡至西界侵扰永昌边外土司藻畏事姑息不即勦捕又匿不奏闻以致养痈贻患前嵗冬东界外孟艮一带复有莽匪滋扰藻虽调兵往御而庸怯每悮机宜且恐前事并发惧而自戕】莽之犯东在前嵗藻虑败露乃自刑无何瘴起莽亦退应琚攘为功已成所诛数莽仅助恶召散已遁阿瓦城【杨应琚代刘藻督滇甫至而莽匪已退盖其时瘴疠渐盛贼亦不能久留应琚仅殱余党数人輙云莽众败逃迨逆酋召散遁回阿瓦应琚第言其窜入缅境而不言其即系缅种且谓莽匪事蒇次及木匪则已渉冒功隠饰矣】申命索之实未索反受数部来投诚古云受降如受敌一无预备缅来争【应琚虽称遵防向缅甸索取召其实并未往索转幸木邦蛮暮憗卖等众相率投诚輙谓机有可乘不复措置遽尔受降致缅匪悉众来争遂有新街之挫贼旋阑入内地益致偾事】绿旗之习素夸诈应琚病际被惑荧既至病痊畏不掉遂肆欺诳圗防听军无纪律绩奚奏向吾言失拟庖丁【向谓应琚久任封疆必能洞中窽要故推心委任不意其澷无纪律将领畏怯不前损失兵众又始以病中瞀昧为緑营虚诳恶习所防率据入告及阅其所奏杀贼万余并贼首乞降之事疑渉粉饰屡加询诘其虚妄乃渐败露然犹谅其因病受愚叠为间导冀其悔悟实陈而应琚始终执迷甘蹈欺罔自速重愆虽欲宥之亦不能废法曲贷去嵗作后莽子行有庖丁游刃有余地之句以奨之自悔失言】滇师偾事志大畧用人弗当【去声】慙怦怦
　　重葺狮子园落成奉
　　皇太后逰览诗以志事
　　去嵗斯园偶访之葵燕麦景凄其因教葺筑复旧观【去声】宛看落成如向为峯峙千秋善狮吼境同昔日跃龙池奉
　　慈岂不心深庆
　　圣藻重瞻有所思
　　狮峯
　　不是
　　防殊此现身如何狮子靣前驯个间祗合忘诸虑稽首皈依清浄因
　　乐山书院
　　旧迹园林在承
　　欢事可稽当时曾
　　赐额【乐山书院　　皇祖辛夘年　　赐额也】此日重【去声】瞻
　　题防惬仁之乐从知静者倪问堂成久近年与我同齐
　　草堂
　　草堂栖碧岑朴构称【去声】山林萧纬仰如在茅茨示到今秋风来席飒日影入帘深小坐旋言去惟留五字吟
　　题钱维城秋景
　　无山不落网水有树皆韵金风蕉叶庭前犹绿枫枝崖际全红过桥髙人访契闭闗开士悟空仿佛临平秋色帧中重见王防【石渠寳笈蔵有王防临平秋早圗】
　　再题千尺雪
　　前来新雨后浑流殊不洁今来过白露潦尽寒潭澈缤纷间【去声】湱濊真是有声雪沧浪清浊喻遂有缨足别而泉岂自知由人腾口说
　　含徳斋
　　复岫聚云处【屋檐后有　　皇祖御书聚云复岫山房扁】金风玉露秋有懐皆入静无景不澄眸大块开生靣
　　天文仰上头至今歌乐利含
　　徳永贻庥
　　登四靣云山亭子作歌
　　碧天如洗秋阳皛不凉不暄风物好兰蹊筞马登最髙兴会今朝霄汉表霄汉之表搆虚亭依稀如到广寒庭桂花未作金粟色万山枝叶交浓青浓青叠翠开生靣风过霓裳声逓按此而无语顿置归恐防山灵笑踈
　　再逰狮子园
　　狮峯崒嵂屋檐前避暑山庄隔一川台榭维新适此日林泉依旧忆当年境无俗韵入圗画鸟有佳音胜管弦记得黄园工位置【倪瓉狮子林今为苏州黄氏园亭园中树石皆云林结搆并自为之图其圗今蔵石渠寳笈】倪迂小巧讵天然
　　妙髙堂
　　迥临已是髙无二俯视还欣妙入虚我亦金山抚苏迹【金山有苏东玻题妙髙台】壤霄更较何如
　　松栢堂
　　名室以松栢収防惟缥缃触懐每生慕忆
　　昔那能忘石古苔痕重山秋树色凉乔柯无改度倚巘镇苍苍
　　狮子园襍咏
　　山色
　　防年不见佛头青依旧防胧翠满庭悟到色空真寂所身标清浄镇亭亭
　　钟声
　　山寺从新葺法林一声钟响七条音既云本是无生灭何事凄然又缱心
　　砌花
　　秋芳浥露自葳蕤年去年来付不知记得童时闲鬬草偏扵色様覔新竒
　　庭树
　　无情庭树亦婆娑髙拂檐云浅覆莎秋月春风凡防度不因今昔较如何
　　水月
　　绕堂野水正澄鲜新月依然挂碧天入影论满与半当年曾暎指头禅
　　松风
　　盘拏虬盖峙阶墀飒防偏宜风入之应为【去声】吾心有所感特教寒籁扫无遗
　　鸟语
　　庭树栖禽窥画堂今来不似昨荒凉分明是说废兴阅解语何须借冶长
　　蛩音
　　榛丛鼓脇作声长露与为清风与扬一晌慿栏聴唧唧助予或亦似欧阳
　　题马逺秋浦归渔
　　归舟系荻芦丛攫取笭箵满不空底识个翁闲逸趣鬓丝飘散鲤鱼风
　　夜雨【八月初四日】
　　半月宜晴畅三更落雨喧近闻檐滴沥遥想树防昬凉意侵宵枕农功廑野村大田収已定菜圃正滋繁
　　迟鹿
　　迟【去声待也】鹿乘余暇徘徊亦可欣树翻延爽籁山出防霜云奎踽依林见呦吚隔嶂闻谁知思获处诗意与平分
　　红叶二首
　　秋迟叠巘尚浓青一夜西风枕上听顿觉殊观清晓望碧琳天际防踈星
　　陆陆离离青间【去声】红何曽渲染待霜融【塞上尚未霜】一般岩麓凝眸处昨日今朝致不同
　　即景
　　即景为题信口拈山庄乐事实无厌苍麋岩际行行见红叶林间渐渐添碧宇云稀天廓落寒潭潦尽水沉潜讵惟揽结供吟兴静防端知理趣兼
　　新月
　　爱看秋中月偏扵塞上逢冰眉才想像汉角已舂容万叶攅寒影一弯开藻胸吟安刚五字倐忽隠西峯
　　半月湖
　　防淤仍复旧池塘潦尽兼看新水光举首上蟾魄好半轮影亦正相当
　　题澄观斋
　　不亟到林庐到斯心意舒悬崖云尚翠【后倚翠云岩皇祖御题也】落涧潦全袪借曰澄今习吾寜观古初桂华放清馥闻复翳根除
　　沧浪屿
　　池上书斋古渫然俯一墙围辞鹿饮沼澈数【上声】鱼行澄影观几席漪光翻梠楹缅懐
　　圣人意原取濯缨清
　　秋澂斋
　　气萧碧宇无邉浄潦尽寒潭澈底清俯察仰观心有防奉时惟是应时行
　　静余轩
　　入幽披菁葱据胜开轩榭山川足竒遇位置非假借屋中何所有书史满邺架道徳企优逰气质欲变化却欣消片时此静得余暇
　　再咏红叶
</div>
    <div class="pagination">
<a href="御制诗集_page627.html">上一页</a><span>...</span><a href="御制诗集_page623.html">623</a><a href="御制诗集_page624.html">624</a><a href="御制诗集_page625.html">625</a><a href="御制诗集_page626.html">626</a><a href="御制诗集_page627.html">627</a><span class="current-page">628</span><a href="御制诗集_page629.html">629</a><a href="御制诗集_page630.html">630</a><a href="御制诗集_page631.html">631</a><a href="御制诗集_page632.html">632</a><a href="御制诗集_page633.html">633</a><span>...</span><a href="御制诗集_page629.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
