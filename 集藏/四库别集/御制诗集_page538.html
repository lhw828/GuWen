<!DOCTYPE html>
<html>
<head>
    <meta charset="UTF-8">
    <title>御制诗集 - 第 538 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 538 页/共 1326 页</h1>
    <div class="content">　　过望月上迟髙斯先见矣因之事登山台更髙山耳欲得乃无厌人情率如此夕曛犹满川台上峭凉美少坐渐昏黄东方眀渐始但见升岭巅谁知涌海底是时方戌刻更鼓犹未起清概不可孤当并揽山水筞马共月行登舟共月止青雀不觉动银蟾益如洗懋勤供砚匣即景探其理水态与山容都归朗照里
　　秋日奉
　　皇太后逰山作
　　逰山秋防宜延爽谢炎时千嶂
　　安舆导六宫寳马随佳隂犹翠叶清馥在红防行乐真行乐寰中许共知
　　和阗玉赤壁图
　　月白风清壬戌秋东坡乐甚泛舟逰写形刻玉斯惟当叔则何人敢与俦
　　松风二首
　　塞山树万种就里老松佳落落四时翠森森列嶂排有脂丹魄斛不叶碧琳钗景披襟防千秋缅素懐
　　右松
　　作噫千林响偏宜十八公金声非掷地涛韵祗行空劲送布帆影香含蕙草丛便教台上值谁与辨雌雄
　　右风
　　水月二首
　　水是山之脉山乔水益灵为湖真淡沱在峡愈清泠饮夕鹿呼侣照晨鹤刷翎一轮秋月印那更数三星
　　右水
　　感应方诸在由来夲一家半非全体缺满讵析毫加倚树玉眠兔入波金闪蛇上人参得未莫漫诩清华
　　右月
　　金山用旧作逰金山寺再叠苏轼韵
　　江无塞外与关中宛转东流同入海归宿既同源岂殊此何不可金山在亦峯耸秀亦坡陀包山屋亦围临波层楼阿阁实逊彼但取其意宁取多四十年前
　　武丁楫南戒北戒一
　　舜日逺懐南国锡北名玉篆金题玺文赤是时新秋过望魄氷轮迟上晩防黒须防朗照大千眀坡翁竒想同堪惊英雄欺人索须识江心火炬诚何物坡也而诚厯塞山应更竒想句警顽笑我哓哓词不已如对江海而言水
　　登四面云山亭子待月
　　夏夕登亭曽待月新秋转瞬望仍过底因识得无迁处依旧清光暎女萝
　　氷辉万里朗澄鲜黍杪何须计欠圆防是山髙先得月【亭子聨句山髙先得月岭峻自来风　　皇祖御笔也】
　　圣人留句示神诠
　　天桥正对碾轮移素影旋看碧宇披几防萤光流树底劳防却笑尔何为
　　枫林莎坂影依稀载得银蟾并马归所以畧殊前度者夜凉山静欲添衣
　　题含青斋
　　西北林峦幽且夐昨年寻胜得山行因教小筑闲斋者业已宛看别墅成信矣可居入画格慎防求适出人情坐来拟欲披图史不为欣生为愧生
　　松霞室
　　山中搆朴屋随宜不择向曲廊宛转通窈窕而清畅开窓对乔松落落隔近嶂欲速嗤右丞看此千寻放
　　玉岑精舎
　　西北峯益秀戍削如攅玉此而弗与居山灵笑人俗精舎岂用多潇洒三间足可以玩精神可以供吟瞩岚霭态无定风月蔵有独长享佳者谁应付山中鹿
　　松霞室又题
　　傍乔松下得幽居松古因之居古如暎带飞霞才一朶緑琼地衬紫金蕖
　　易元吉池塘清景
　　莲花已落莲子出桃叶深笼桃实垂一段江南秋晓意毶独立有余思
　　再题敞晴斋
　　前旬来敞晴秋新觉晴好今日来敞晴秋半晴乆了山斋曽无爱憎情爱憎殊视因人生千峯霁烟正詄荡不防快意翻怦怦
　　绘韵楼
　　千峯生翠霁光迎开着楼窓画意呈借问今为何气韵宜人端是绘金行
　　清绮书屋
　　苍松泛籁清野花饮露绮以之谱金石端合诗人防清不伤扵俭绮不伤扵靡贾孟二李【商隐贺】辈未足与言此
　　宿云檐
　　秋来天淡与云闲那见英英宿栋间却为晩田犹待泽思量肤寸尔何悭
　　晓凉
　　塞外气早寒孟秋如九月岩风彻夜吹川岚落明彂披衣欲装绵问政戒従忽协时惧有乖审地知无悖仰首碧汉边氷光缀蟾窟
　　午热
　　孰谓一往凉午暄正复尔设无消息权塞稼奚当此黍禾实坚然荞菜方颖矣及时更何蕲雨渥斯为美蒸云已羃峯其零心以揣
　　再题有真意轩
　　谁则无真意知真复是谁春风秋月世过去未来时莫道景常改请看山弗移疎轩付不语小坐恰相宜
　　空翠书楼
　　髙下随山势为楼在所宜两间亦称迥八牖恰堪披平挹林光秀全收峯态竒庭隂空翠落为忆浩然诗
　　对画亭
　　一川飒沓落秋风四座清凉照碧空月戸团圞直北望是谁写出广寒宫
　　襍言
　　乌飞蹶春复秋水流山峙今恒古有识不如无识髙拙者常逸巧者苦抱薫心焦举斾心摇但怨薫斾谁知自招蔽目非艰以两叶塞聪亦易以双豆乌之雌防尚不知具曰予圣诚难救
　　商祚秋葵图口号
　　秋葵觧向阳有似寒泉食阳光设漠然井渫为【去声】心恻
　　钓鱼戯题三首
　　鱼矶芳饵满堆盘歴夏何曽试线竿却恐孤他勤伺候垂钩聊试对秋滩
　　水冷秋湖鱼懒嘬片时空坐蓼花濵中涓窃议非时矣知尔诚为善钓人
　　钓意由来非钓鱼水天空濶朗如如紫溪翁与烟波叟无事希他偶似诸
　　即事
　　秋月喜晴理之常谁知竟有厌晴事望前犹虑雨为霖但得云闲斯满意侵寻不雨才过旬山田觉旱尘沙翳禾黍秀实縦无妨荞菜待泽已憔悴更缱京国况如何驿章颇报西成遂逺慰付之疑信半近愁切以朝夕对何防敢懈勤民心祗期嘉霔及时赐
　　咏宋瓷枕
　　修内当时秘千年制朴淳通身辞火气彻体蕴精神木以阳城重玉非荆国珍不须更鼓响防值碎椎人
　　挹秀书屋
　　山隂初卜筑因迥得髙居至每为【去声】乗兴坐还可检书凌清志愈淡瞰逺目恒舒秀则诚无忝挹之斯有余
　　碧静堂
　　入峡不嫌曲寻源遂造深风情活防蒨日影贴隂森秀色难为喻神机借可斟千林犹张王【二字皆去声】留得小年心
　　浄练溪楼
　　夹山溪陵水艰贮雨里方看练影披着个小楼存此意终当卷防俯天池
　　再题莲华室
　　静室防髙楼莲华浄业脩底须翻七巻常此伴三秋调御丈夫相应真云水流斯之未能信惟是厪先忧
　　沈周秋山圗
　　红叶才添緑尚稠山容端的是新秋老苍审确石田法奚必图间姓氏留【图中无沈周欵而有唘南小印印即可伪为而审视老苍气韵非沈周他人固弗防也】
　　捕鱼
　　或曰捕鱼可致雨无聊极思试为取金钩甘饵已非时逝梁发笱徒延伫塞湖空濶潜族多中流濊濊施网罟小船深防提大纲两岸拽行众邪许徐牵宻拢近浅涯发彂鳞类无潜所鲤鲢鳣鲔不一足强【去声】立泥中其意苦观之盛防思之怜拣存一二悉放去吾意在雨不在鱼网师窃惜空力努水寒可一不可再薄行赏赐足酬汝
　　小沧浪室
　　塞山防胜江南山所欠有泉难为贮设使居然渟作池龙井灵岩不足旅是室名之小沧浪亦雨后斯副名许咄防童子赋歌时岂对水方知自取
　　涌玉亭
　　山泉无大小淙窦即清泠流岂方圆较徳惟温润型彼珩何足问此佩亦堪聴泻向石溪去寂然冺色形【山泉沿流石溪稍就平地即渗沙石中不见水北方率如此不独塞外也】
　　贮云檐
　　底事滃然翰墨筵檐间常是贮云烟秋来荞菜方需泽何不为霖润坂田
　　夜雨【七月廿八日】
　　迩日望霖意转殷塞山午后始生云庭间入夕空延盼枕上中宵乃渐闻晓起惜犹未优渥已过继以畅霏雰晩田了识苏山阪慰则不无敢曰欣













</div>
    <div class="pagination">
<a href="御制诗集_page537.html">上一页</a><span>...</span><a href="御制诗集_page533.html">533</a><a href="御制诗集_page534.html">534</a><a href="御制诗集_page535.html">535</a><a href="御制诗集_page536.html">536</a><a href="御制诗集_page537.html">537</a><span class="current-page">538</span><a href="御制诗集_page539.html">539</a><a href="御制诗集_page540.html">540</a><a href="御制诗集_page541.html">541</a><a href="御制诗集_page542.html">542</a><a href="御制诗集_page543.html">543</a><span>...</span><a href="御制诗集_page539.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
