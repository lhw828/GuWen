<!DOCTYPE html>
<html>
 <head>
  <meta charset="utf-8"/>
  <title>
   姚际恒文集 - 第 227 页/共 227 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   姚际恒文集 - 第 227 页/共 227 页
  </h1>
  <div class="content">
   ？其事。凡十有九人。今录其九。「冷冷终不溷尘沙，淘汰工夫岁每加，地脉潜通淇澳水，年芳元袭菊潭花，灵湫静贮波千顷，余沥兼沾郡几家，我欲鬃瓢于此过，带将一滴及天涯。」伍常「乘骢坊里绿香泉，甃井清冷故宛然。味入茶经甘若醴，光生瑶玉碧于天。银床金干虚云美，雪乳丹砂亦浪传。好事东邱增盛事，地灵还藉主人贤。」屠勋「苦窊不出河滨器，地令人灵似有之。今日绿香泉上坐，百年高兴有谁知。」赵迁「万物遭逢何不有，谁知古井易佳名。色随绿茗增春韵，味助香醪作圣清。采石江边真下品，陆家谱里更新评。地灵可为东邱子，病渴相如最系情。」吕「伊优金索转银床，满引瑶池碧玉香。闻说一杯甘似蜜，与君相结赋沧浪。」唐寅「可湘可濯可通神，石甃何年作新新。一色莫分波底树，三春知润泮中芹。天文东井吾何据，地志温泉此是真。闻道子云能献赋，乾坤回赞岂无人。」郑纬「泛绿流香二美全，一泓开甃自何年。石苔冷沁梧桐月，林霭晴飘橘柚天。地有鸳湖来活水，谱从鸿渐续新篇，竹炉春茗时分试，想见东邱夜未眠。」冯兰「最爱荆公诗句好，不图先得我同然。于今寄语蟠龙道，莫向山腰水底眠。」张时泰「水流地中随地出，出得其地始有名。譬如人亦有所托，托非其所空劳形。绿香泉也在地。地之灵，人之瑞。我歌绿香泉，无任感慨为君。钱福吴瑞卿临王叔明太白山图卷，前有王理之篆书「太白山图」。长丈余，秀润明媚，与古人夺真。瑞卿，名天麒，沈石田高足，石田集中？瑞卿画诗最多。叔明太白山图，石田所藏，吴借临之。石田为作五言长篇，题于后。细书端正遒劲，亦未多见也。诗曰：「我家太白图，太白于焉备。山亦莫加高，林亦莫加邃。天童古佛宫，盘盘奠坤位。佛为山庄严，山作佛布施。择胜启道场，佛子亦多智。千楼络万阁，讶出毘卢伎。飞甍揭烟霞，觚棱日星比。金碧足辉映，时复交苍翠。重峰与复岭，附缀认肝肺。云去若撑天，云来若无地。自天设此观，天下若无二。松行二十里，一一幢对植。方池落天影，何年万工治。神泉及乐石，琐细各具类。两溪贯其麓，梁圯锁三四。远近群小山，趋拱左右至。如家有严尊，为从皆幼稚。路入岐而一，宛转仍。包锡走缁流，驺骑或官吏。？荛亦络绎，明灭见隔树。于时及高秋，众叶霜所被。青红错颜色，岩谷更增贲。案图指历历，如读钴鉧记。引纸仅及寻，顾有千里势。作者王子蒙，品高见超诣。出入右丞笔，缘踪究其自。想居此山中，不以岁月计。游观稔心目，思到方位置。乞我日卧游，不用袜紧系。我藏三十年，吝客未轻示。吴生学丹青，不但许能事。久巳知此卷，未敢言借视。我既察其色，一出厌所嗜。初见目不收，张口叹且悸。缔观废寝食，十日得恣意。然后敢举毫，舒素敬一试。搰搰迨三月，极儗加精致。便欲无我卷，后辈岂可易。但恐有豪●，亦有造物忌。我自袭我卷，子当亦自秘。案：四部稿有题沈石田临王叔明太白山图，亦系此诗，略加删改。其为膺本无疑，弇州赏鉴之？如此，且后辈岂可易一语。乃作自赞，岂复成语。而弇州反加赞叹，更可笑也。
唐六如对竹图。自题云：「箪瓢不厌久沉沦，投着虚怀好主人。榻上氍毹黄叶满，清风日日坐阳春。此君少与契忘形，何独相延厌客星。苔满西4.人迹断，百年相对眼青青。」题者五人。「我筑小庄名有竹，君家多竹敬如宾。一般清味医今俗，千丈高标迈古人。肃肃衣冠临俨雅，年年雪月仰风（丛书集成初编本缺「仰风」二字。）神。寻常岂是轻桃李，不解经冬祗历春。」沈周晋代王猷成竹癖，不可一日无此君。此君林林总玉立，风节俨若临苍旻。颜君绝俗乃尚友，一瓢千古鼻祖贫。置像长哦伯夷颂，整冠日理与可神。翻云覆雨严谢绝，历雪经霜晚更亲。桃李场，虚堂安得容杂宾。」？中不涉黄云「君子本无党，畸人必有邻。夷齐是贤主，徐？固嘉宾。白雪声相应，清风座不尘。我来当径造，亦可作三仁。」祝允明「挺苍摇翠一丛丛，到处相看作主翁。未愧七贤来座上，定容千亩在胸中。卷帘暮对萧萧雨，欹枕秋迎簌簌风。不是王猷偏致意，平生气味偶相同。」文璧「修竹当门立，对之心自清。雅持君子操，深结岁寒盟。白日惟端拱，长年免送迎。好风时拂洒，环佩一齐鸣。」都穆
又钓鱼图。上题云：「只将溪畔一竿竹，钓却人闲万古名。」此二句乃昔人？严子陵诗也。
又山水一轴。写松壑憩亭阴，诗意细润圆秀。全法李晞古，而无画苑习气，精谨之至。无款。凡其初年仿宋人者，皆无款也。
又桂香亭图。小轴。山水屋木，极工细，画就，罩以墨渖，作烟雾，景甚奇。上题云：「？岑丹桂飘香，古岸夕阳秋色。烟波江上归帆，鹦鹉凭林暮迫。幽篁风送蛩鸣，野草闲花沈陌，苍茫云水悠然，中有高人游逸。乙卯深秋，登鹦鹉？岑，玩桂香亭畔，俯翠壁葑岩，苍茫百里，皆云气烟光，对景摹于舟次。」唐寅
好古堂书画记卷上


　　　　好古堂书画记卷下
文衡山雪汀图。笔意荒寒殊妙。上诗云：「渺渺璚波寄一篷，雪泥踪迹属飞鸿。高人曾咏芦花被，僊子常居玉？宫。身似双凫三岛外，梦迷孤鹤大江东。一声长笛知何处，照彻梅花月满空。征明为雪汀羽士写，并题。」
陈道复松阴幽士图。蚤年所作，苍莽秀逸，全法大痴。诗云：「泉声散寒玉，松阴散清芬。幽人坐来久，应是寂无闻。」此为武林杨翁泗水所藏，翁惟收明人书画及扇头最富，皆取纸素洁白完整如新者。装潢亦极精，此轴见其一班云。
董思白仿云林山水。上题云：「三年不见云林面，应向烟波狎钓徒。忽到刘郎旧游处，种桃无地觅玄都。」
又柳阴钓艇图。上题云：「有绿阴处不受暑，多白鸥边好放船。却把功名都打破，一竿秋水弄江天。」
又仿大痴山水卷。上题云：「大痴画法超凡俗，咫尺关河千里遥。独有高人赵荣禄，赏伊幽意近清标。」
又仿北苑溪山行旅图。后题满庭芳词云：「宿雨初收，晓烟未泮。散云都逐飞鸿，文君翠黛，一霎变颦容，多少风鬟雾鬓。青螺髻，飘堕空蒙，频骋望，征帆灭处，远霭与俱穷。但古来画手，谁如庄叟，笔底描风，有江南一派，北苑南宫，我亦烟霞骨相，闲点染，蒙懂难工，须记取，维摩诗语，山色有无中。」又大字书曲子云：「黄芦白苹渡口，绿杨堤，红蓼滩头，虽无刎颈交也。有忘机友，点秋江白鹭沙鸥，傲杀人闲万户侯。我是不识字烟波钓叟。」此乃其得意之作，后有陈眉公诗，曹秋岳跋。乃项孔彰收藏，归于曹氏也。
又山水一卷。长丈余。以秃散笔醮墨写烟雨景，不用一点水墨，而淋漓蒸湿，溢于缣素。初视若模糊，细案之，又无不了然。昔米元章对道，君谓臣书刷字，此纯用刷法，可谓刷画矣。是渠独创之格，故特志之，以为六法家一异事。予藏华亭画，卷轴册子，近百帧，当以此卷为第一。昔人于唐六如一画卷，标其首曰：「天下唐卷第一，予亦欲云。」
又烟江迭嶂图。山头出云中，高峻耸拔，下作沙凡八层，小树屋宇桥梁，无不超绝，此画亦可名「八层沙」也。
又山水六帧。皆仿宋人作。绝小人物，乃其蚤年之笔。
程孟阳、文彦可、陈白室三人共作岁寒三友图十帧。每帧松、竹、梅各图其一，识以印文，皆竞出新意，亦文士之雅制也。又有邵僧弥一帧。
项复初墨竹小轴。上题云：「北？风起处，南柯梦醒初。天然如笑，入神之笔。」
项孔彰四贤观画图。为董思白、陈眉公、项孔彰、僧秋潭。后有七言绝四首，各署一人，不署名，余跋其后，云：「此卷树石乃项孔彰笔，图像者不知何人，岂即孔彰邪？正坐石上右手捉卷者，董思白也。稍侧而两手捉卷者，陈眉公也。据后昂首而观者，项孔彰也。独坐而倚石，若无所营者，僧秋潭也。写其观空之状，尤有思致，独念思翁文采风流，辉映今古。此卷能留其真，使后人有如觌面，足慰遐慕之怀，何幸！何幸！当与西园雅集颉颃不朽矣。吁！宝之。」
又雨竹一轴。极淋漓之致。姚云东以后，所仅见也。予暮年始好项易庵画，收之已不下二三十帧。董思白谓项子京有此文孙，不愧好古，赏鉴百年，食报之胜事，不诬也。
又松风图小卷。宋罗纹纸，高四寸、长三尺，古松数十株，细如丝发，磅礡尽致。谭梁生前题「松乃雄风」四字，后自题曰：「松已具雄骨，风复雄其雄。雄风一振始，雌风四面攻。我登峰顶望，八面皆玲珑。鳞甲多生动，掀髯竞欲翀，响如涛撼激，云翠入空蒙。观彼矫矫势，后羿无疆弓。上帝怒其肆，殷雷布远空。我笔能降伏，图来寸楮中。墨气可吞象，毕竟不言功。功归夫天地，容得老诗翁。崇祯十四年春日，易庵项圣谟题于懒云堂。」
唐宋元名人高幅杂画一册。共十帧。一为唐人渔隐图。作二枯槎，干如屈铁，枝如龙爪，奇笔也。疑是荆浩。一为李唐雪羊。画雪霁群羊，散牧于山阿溪涧间，意态极为生动。一为王辉雨花图。画志公说法，衣折用左手作粗笔，雄俊可观。一为宋人梅花水仙。一为白贲碧桃花折枝。贲字无咎，元大德间钱塘人。作花精妙古雅，可追徐、黄，钱舜举不能过也。题者二人。「玄都千树欲无枝，全得春风烂熳吹。晓露未晞红郁郁，仙源长在日迟迟。」湛渊子白珽「万斛臙脂染绛裙，锦屏春暖晓妆新。东风无限仙源思，逢着渔郎好问津。」清江俞行之一为赵子昂白描王右军像。楷书「至大二年八月四日，吴兴赵孟俯画」。此帧纸色洁白，衣纹细如丝发，神情萧洒，雅合古人神品也。一为刘静修山水。静修名因，有道学盛名，未知其能画也。自题诗曰：「秋山千古一悠然，误落关同笔意边。急着新诗欲收领，风烟惨淡失天全。」一为黄大痴携琴访友图。山顶不作岩石，别具柔秀之致，亦入神品。张子正题云：「群峰卓笔乱云收，独立茅亭满树秋。相访携琴何处客，频频回步度桥头。一峰师，平日墨绘，要不待赞。至于高年，笔力尤妙，真不可及，敬题此画，令人爱玩不已。」一为倪云林山水。上题云：「邃密斋宇静，风雨莫萧萧。复此获良觏，芹菹酒一瓢。群绿澹清閟，幽卉炫崇条。世事方疚如，聊以永今朝。辛丑五月十日，斋居对雨画此，并诗其上。」一为曹云西山水。有淋漓清润之致。
又高幅杂画一册。比前本稍低。一为唐人钟馗。画一鬼作戏术，首承一竿，竿头覆磁盏，若将堕状。钟馗及傔从群鬼数十人，皆目注此盏，作惊愕状。至有不敢正视者，甚奇。一为宋徽宗鹰。立于悬崖飞瀑间，上有玺押。一为东坡笠屐图。其貌惟作微须数茎，风流而兼笃厚，真吾老坡也。衣折用笔如春蚕吐丝，得吴道子法，疑是米元章笔。收藏有「易庵图书」及「黄琳美之印」。对幅王鏊书赞曰：「长公天仙，谪堕人界，人界不容，公气逾迈，斥之杭州，吾因以游，投之赤壁。吾因以适，琼？儋耳。鲸波汗漫，乘桴之游，生平奇观。金莲玉带，曰维东坡，戴笠着屐，亦维东坡。出入诸黎，负瓢行歌，十惇百卞，其如予何，其如予何？」此赞见震泽集。涌幢小品亦载之。一为宋人作夏刘侯御龙氏像。杨简为刘光祖楷书记一篇于上。一为（美术丛书本脱「为」字。）宋人雪溪行旅图。一为赵松雪水墨萱花。下作飞白石殊妙。一为赵仲穆秋林人马。一为吴仲圭墨竹二帧：其一，诗曰：「野竹野竹绝可爱，枝叶扶？有生态。生平素守远荆榛，走壁悬崖穿石隙。虚心抱节山之阿，清风白月聊婆娑。寒梢千尺将如何，渭川淇澳风烟多。至正三年冬十月十日，似之来游武塘，下访，出帙索拙作，匆匆行意，秉烛而为之，老草率易，以塞其请。俟他日，泛蒸溪造竹所作也。梅花老镇顿首。」其一，诗曰：「忆昔相逢武水头，行行送上木兰舟。遥怜日落蒸溪上，野色风声几许愁。梅花人、吴镇顿首。至正四年春二月二十一日也」。案：似之为张伯雨尊人，仲圭两载间为作此二帧，盖其所用意，宜乎书画诗縢妙如此。一为唐子华山水。清润有致。一为胡廷晖松下烹茶图。仇英所取法也。此十一帧，其一帧为赵松雪着色山水小轴。见前，以未装潢，故未入此。
横幅杂画一册。共十一帧；一为宋刻丝水凫。一为唐人奔马图。凡七马，一人后骑，一马驱之，势如追风掣电，奇笔也。一为宋徽宗青绿山水。仿（美术丛书本脱「傲」字。）张僧繇，有玺押。一为马和之魏风葛履篇。作女子在室中缝裳，男子着葛履行霜林间。乃澄心堂纸，有「元庄蓼塘收藏印」。云烟过眼录载庄氏收藏马和之画册，即此也。一为李嵩宫苑图。上有宋内府玺。一为宋人金碧山水。作扇面式，是赵千里笔意。一为赵松雪孟浩然骑驴觅句图。王达善诗跋。又一为水墨二鸳鸯。略作浓淡数笔，而形质巳具。神彩如生，真神品也。款云：「松雪道人写生于吴兴沤波亭。」上对幅题诗二人。「沤波春水绿漪漪，溪敕双双也自宜。一段闲情谁貌得，风流学士酒醒时。」应祯「双宿苕溪上，苹香动晚风。风流人巳矣，冷落水晶宫。」卞荣一为赵仲穆滚马图。对幅？子山题七言长篇一首。一为墨兰。无款。一为唐子华仿郭熙山水。一为明宣宗苜蓿小禽。
方幅杂画二册，共三十六帧。上册：一为吴道子太乙真人，大海中卧莲瓣上，持经卷口诵。一为周昉人物画。两人作拱揖状，一涂花面者，朗白题。一为唐人春山楼阁。一为唐人饮马图。一为周文矩横笛士女。作凤头笛二，已持其一，神思闲雅，其一侍女持之。一为黄筌画眉枙子。一为李成雪屋寒林。屋跨山巅，高级茶图。一？而上，真宋初画格也。一为徐熙白鸽。体势神俊。一为宋人秋林风雨。一为宋人为宋人墨竹。当是湖州玉局笔，竹叶相亚处，留空白一道，乃古画竹法，后人则重迭交加，失古法矣。一为宋徽宗北沁垞。一为宋人来禽山鸟。一为宋人水墨芦鴈。一为宋人黄牡丹。一为宋人竹鸡野菊。一为宋人弥勒。一为宋人寒梅山雀。下册：一为宋徽宗鹡鸽。立于盆池石上。对幅题宣和御制，并玺押。一为马和之墉风君子偕老篇。高宗篆书「君子偕老」四小字。写卫宣姜像，如云鬒发，以及六珈，玉瑱、象揥、诸饰无不具备。象服是宜，极如山、如河之致，扬且之皙，俨胡天胡帝之观。且欲笑如嚬，丰神流溢，宛非贞女气象，洵入神之笔也。世称其为小吴生，殆不诬云。一为宋人果菜。一为马远梅，理宗御书「松下繁梅」四字。又一为渔父。一为刘松年采莲图。一为宋人茶梅双鹊。一为宋人山水作远山陂树，皆极粗笔。中作极细小人物，旅客、渔翁、牧牛童子，及飞鴈停鹭，皆细入毫芒，神采焕发，化工笔也。一为李安忠饮水牛。又一为子母牛。一为宋人败荷脊令。一为钱光甫鱼。一为赵千里宫苑。一为胡廷晖水阁纳凉。一为王孤云楼台倒影。又一为滕王阁。皆细如丝发。一为钱舜举秋葵。一为黄大痴山水。墨法沈古。
又方幅杂画四册。共一百帧。前文衡山八分书「寓留」二字。第一册山水二十帧，皆古名人笔。一为李思训宫苑，有「天水双龙」印。一为展子虔僊山楼阁。一为唐人访戴图，疑王右丞。一为唐人碧梧金阙。一为范宽雪屋。又一为蓝关图。一为宋人雪岭幽居，类关同。一为郭熙柴门晚景。又一为溪桥散步。一为商克明雪溪行旅。一为宋人海日。一为赵千里水阁闲棋。一为宋人松鹤。一为庞子云山水，极工细。一为赵松雪水亭纳凉。一为郭天锡京岘山亭。一为高房山山水。一为雪林山林，雪林不知何人。一为盛子昭秋林钓艇。一为王孤云楼台倒影。第二册山水二十帧，皆宋画苑人笔。一为李唐春溪放棹。又一为秋江晚渡。一为刘松年春山读书。又一为水阁观荷。一为闾次平风雨归舟。一为马远竹亭，有「沈周审玩」印。对幅赵松雪书东坡倦看涩勒暗蛮村绝句一首。又一为松闲玩月。又一为梅龛。又一为竹磴。又一为访戴图。又一为雪沽图。一为夏珪风雨归庄。又一为秋山行旅。又一为捕鱼图。又一为烟江钓艇。又一为寒江独钓。一为楼观柳庄。一为苏显祖梅亭。一为李嵩宫苑。又一为龙舟。第三册人物兽畜三十帧：一为吴道子水月观音。一为周昉洛神。一为唐人牧马图。又一为案鹰图。一为陈居中崔氏听琴。一为宋人杂伎郎。又一为担经僧。一为李后主壶中仙客，用金错刀法。一为王齐翰卑田院图。一为李唐运粮图。又一为马市图。一为刘松年买臣荷薪。又一为列子御风。一为马远刘海戏蟾。又一为李铁拐磨剑。又一为竹下弥勒。又一为竹闲持咒。又一为雪岭盘车。一为赵松雪白描老子立像。一为赵仲穆秋林人马。一为陈所翁龙。一为李唐牛。一为刘松年牧牛图。一为唐人猎马图。一为宋人鞭羊图。一为宋人双羊。又一为乳羊。一为易元吉长臂猿。一为钱舜举狮毛犬。又一为犬眠图。第四册花鸟草虫三十帧：一为黄筌栀子画眉。一为宋徽宗墨竹，作妍鲜承露之态，皆渲染而成，不同后之画竹法。题宣和御笔，作瘦金书并玺押。又一为海错图，有「双龙天水」印。一为徐熙风牡丹。一为黄居寀莲房蟹。一为宋人紫禽山果。一为赵昌桃柳鸳鸯。又一为荷花鸂●。又一为芙蓉白鹭。又一为梅花水凫。一为滕昌佑螳螂。又一为雏雀。一为邱庆余蓼花蜻蜓。一为宋人鸟啄桐实。一为马贲鹰。一为崔白鹅。一为宋人鹌鹑。一为宋人桃花小禽。一为宋人花篮。一为马远梅月。又一为松鹤。对幅杨妹子题诗云：「仙丹傅顶寿无涯，岂许蜉蝣浪得知。行到水边尤可爱，立居松上更相宜。」妹子，宁宗杨后妹也。用坤卦印。马远画，多其所题。一为马逵玫瑰花。又一为倒挂鸟。一为宋人双竹鸡。一为宋人梅雀。一为宋人败荷脊令。一为宋人饥鹰攫兔。一为赵子固三君图，画梅、水仙、山矾。自题云：「从此三君成不泯，爱才谁得似涪翁。」一为赵松雪盆中腊梅。一为王若水双禽采真。
又小方幅杂画一册，共十六帧。一为宋人伏虎罗汉。又一为达磨渡江。又一为虎。又一为鹿。又一为虾蟆。又一为虾蟆翻身攫游蜂。皆纸上白描，是李伯时一辈笔，洵入神品；一为李唐春山书屋。一为马远平沙落雁。又一为雪溪渔隐，皆极荒寒之趣。一为夏珪月夜捕鱼。一为梁楷人物。一为宋人苜蓿小禽。一宋人榴花山雉。又一为山果睡禽。一为赵千里采莲图。一为元人竹鸡。
明人高幅杂画二册，共四十五帧。一为宣宗马，上题御笔，赐太监王瑾，宣德丙午，用「广运之宝」玺。一为宪宗达磨像，上题「成化御笔达磨真像」，用「成化御制」玺。一为戴文进老子骑牛图。一为王孟端秋林书舍。上题云：「青山？雨晚来晴，林木萧条爽气生。记得当年斋馆夜，一？灯火读书声。公义求写秋林书舍，复征题，遂赋此。王绂。」题诗者三人。「林僻茅斋静，秋清露气寒。闲居读书者，不是要求官。」奕「飞飞木叶乱辞枝，袅袅凉风入袂时。床上诗书勤课子。夜深？下有吾伊。」邵升「一砥斋者，不录。奕姓韩，字公望，吴人。一为夏仲昭竹石。一为刘完庵桃花书屋。桃花大于人面，真士气画也。一为姚公绶水墨牡丹，自题云：「不惜紫丝围步障，免令蜂蝶恼人来。若非新月添花晖，定数仙人掌上杯。周桐村和诗」。一为蒋文藻岳阳楼图，仿梅道人笔法。对幅姚公绶书岳阳楼记。一为王西园水墨草虫，上题云：「秋芳霁雨，王一鹏在晚烟亭濡毫。王，云闲人。董思白极重之。称为吾乡前辈者也」。一为沈石田仿梅道人树石，上题云：「灯火胧胧老眼枯，墨痕浓淡且胡涂。笔端洒落临池雨，顿觉平原草树苏。」。又一为梨花白头，上题云：「此禽头巳白，犹自恋花枝。弄舌春风里，多情时为谁。此老绝去尘俗嗜好，而诗喜作情致语，真可敬爱也」。又一为墨竹，自题：「仿徽庙笔，枝叶如屈铁，老笔纷披可念，石翁竹，世尤稀见。」对幅王雅宜书爱竹诗一首于宋笺上。一为唐六如浴马图。作四马：有浴者；有滚地者；有啮草者；二奚人直追唐人，柳二株，丝丝飘举，可称精绝。一为文衡山山水，上题云：「原树萧？带夕曛，尘踪渺渺一溪分。幽人早晚看花去，应负山中一段云。」后重题云：「尺楮相看二十年，子今腾达我颓然。白头点笔闲情在，莫道聪明不及前。」王雅宜题云：「桑柘闲闲竹屿深，春风蚕月树成阴。黄鹂紫燕鸣相和，此是云山韶濩音。」又一为松壑高闲图。对幅詹东图诗。又一为仿云林山水，上题云：「木落洞庭秋，横塘新水绿。扁舟弄青晖，忽忆人如玉。」又一为古木书屋，上题云：「近来无柰病淹愁，十日废梳头。避风帘幕何曾卷，悠然处古鼎香浮。兴至闲书棐几，困来时覆茶瓯，新凉如水簟纹流，六月类清秋。盍簪坊里人如玉，空相忆，相见无由，最是诗成酒醒。月明徐度南楼。右调风入松，病中有怀王（丛书集成初编本作「玉」字。）君禄之。填此奉寄，时戊子岁六月八日也。越今七年，君归自选曹，检箧得之，持来相示，而予忘之矣。且以旧作小图，俾录于上。而余日益衰老，无复当时情致，书罢为之慨然。嘉靖甲午四月十四日。征明记」。又一为水墨牡丹，上题云：「墨痕别种洛阳花，彷佛春风似魏家。应是主人忘富贵，故将闲淡洗铅华。春雨未晴花事尚，迟拈笔戏写牡丹。并赋小诗」。又一为古木竹石。又一为水墨菊花，上题云：「新寒十月满西楼，断送篱花一雨休。犹有双英供酒盏，不教全负一年秋。今岁菊事颇迟，重以积雨，遂尔落寞，偶过王氏小楼，见缾中一枝，因纪短句。戊寅十月，征明。」二王题诗：「荆榛冒长堤，秋光媚幽石。怀彼漉酒生，怅怅空采摘。」王守「白露团空下，秋花倚石栽。深怜好颜色，不愧后时开。」王宠又一为水墨梅花水仙，上题云：「江梅奕奕自吹香，玉质临风舞袖长。大似孤山贫处士，寒泉配食水仙王。」一为朱一樵山水，仿郭熙笔意。一为周行之墨花果。周讳用，官尚书，谥恭肃。天启中，讳宗建，死于珰者，乃其曾孙。一为王酉室梅花水僊，上题云：「仙卉璚英发，香花玉树新。月明江上望，疑是弄珠人。」。一为陆包山榴花双鸟，上题云：「涂林有嘉实，百宝见累累。彷佛谢庭下，翘然玉满枝。」又一为绢上蓝地花鸟，以粉作礐石殊精。一为陈沱江竹枝水仙，上题云：「风传细细如鸡舌，认作幽篁似水仙。」。一为文文水山水。一为文五峰山水。邵弥题云：「溪声听不住，引出翠，邻峰见数湾。」一为张元举山水。一为张君度山水，上题云：「矗矗青山？微间。晴壑云无见白云，夕阳鸡犬数家村。江空不见渔郎到，落尽桃花自掩门。张宏临文，太史画并书；又文彦可题」。一为莫廷韩山水，水墨清润，林间作一鹤，鹤顶丹色。上题云：「一庭苍润夜氤氲，却爱金笼散鹤群。高馆定知增雅事，月明清噭洒松云。为本卿写后八年，重题之。」一为董思白山水，上题云：「楼倚溪头水，溪环竹外山。扁舟垂钓者，相对白鸥间。」案；此为元贡性之诗；又一为仿大痴山水。一为项子京竹，稍上作远山，题云：「清风扫尽声前偈，明月移来影后身。若欲无心于世用，直须于世也无心。墨林道人写赠，近川于二六时中作道伴。」又一为蕉池积雪图，本张伯雨画，姚公绶临，此又临公绶者。上作跋一篇，纪其事。一为项复初古木竹石；一为项孔彰浮岚暖翠图。对幅陈眉公诗。一为周叔隐仿高房山山水。叔隐，陈眉公称为高士者也。一为丁南羽倚树罗汉。一为陈汝循树石花卉。一为周行秋林渔父，画渔翁醉卧舟中，意致酣适。一为李长蘅木石。一为王觉斯雪山。
又小高幅杂画一册。共十五帧。一为王孟端仿云林竹石，并诗：「绿竹饱霜雪，岁寒无荏容。风至夭然笑，复爱夏阴浓。寒暑不能移，德比柏与松。岂若桃李荣，春花但丰茸。」一为沈石田仿梅道人树石，款云：「石田生，学梅花道人。予见石翁画多矣。未有自署石田者，仅见此耳。」一为文衡山古木寒雅，上题云：「寒原秋高西日落，欲栖未栖鸦漠漠。枯？昏烟脱叶鸣，严城月出霜华薄。霜清夜静月离离，正是惊禽欲定时。会有人占丈人屋，微风莫自袅空枝。嘉靖辛亥，征明作，时年八十二。」字如麻粒，几于不能辨视。一为陆包山柳燕。一为陈白阳白菊。一为钱叔宝山水，王百谷题诗。一为王綦墨花鸟。一为明镳山水，一僧面壁，有沈石田笔意。一为董思白仿巨然笔。一为周叔隐松石。一为万年少美人，上题云：「杜于皇曰：吾每游行时，辄思吾家，江沱子为我图之，余乃图江沱之所以思于皇者也」。一为项孔彰山水。又一为着色松，上题云：「古胥山樵有『松花风卷粉如烟』之句，作图纪之」。一为蓝田叔山水。一为姚叔祥山水。
横幅杂书画一册，共三十五帧。前董思白书「翰墨游戏」四大字。画记之，书不尽记。一为沈石田山水，上题云：「迭郭倚江郛，白云终日生。中有开士宅，冥冥闻磬声。天将限仙凡，可望不可行。甲午六月八日，留丑图与诗于东禅慈济丈室，记此一度所经也。别幅陈蒙题诗云：「浮云起遥岑，隐约双树林。何处闻清龙时一吟。会结白莲社，远携萝径琴。」又一为春雨图。？梵，前山深复深。棠忽飞来，别幅诗云：「弱云狼籍晚晴悭，？在元晖远岫间。尽把芙蓉供水墨，雨声三日酿成闲。山痕雨湿平添翠，花气惊风远递香。堪作老夫诗酒供，且依僧住莫思乡。」又一为水墨鸡冠花。别幅诗云：「灼灼晓庭露，摇摇秋院风。黄鸡来縢立，两映一冠红。」又一为水墨芙蓉，上题云：「不得春风力，开迟自合秋。」又一为水墨兰。一为着色兰，祝枝山题其上云：「湛湛春露，寂寂兰芳。虽馨可挹，伊谁云忘，石翁兰竹，世所稀见。予皆有之矣」。一为陆包山山水，为文寿承作者。对幅王雅宜书绝句四首。一为董思白仿赵集贤水村图。别幅题云：「余为此水村图，乃欲兼高克明、赵集贤笔（丛书集成初编本作「第」，误。）意。高克明雪渔卷，天雄张平仲水部，携至官舍，余与陈仲醇赏叹永日。集贤（丛书集成初编本作「？」，误。）水村图从娄水王闲仲所见之，遂和会两家。若元人所谓合作。壬子十月廿二日。锡山道中识」。又一为仿宋人锺离村田图。别幅题云：「昆山张孝廉，藏宋人锺离村田图古雅有生动之气，访之奇树斋赏阅弥日。归至舟中，已漏下三鼓矣。复乘兴儗其笔意为此，壬子又十一月廿有七日也」。一为吴宣远山水。一为王觉斯仿云木山水，上题云：「倪元镇以焦墨仿荆、关笔，真逸格中第一人也。一为程孟阳采莲图。一为魏子一小禽。又一为蟹。子一，忠孝人，绘事亦妙乃尔。遂为六法家增重。一为邹臣虎山水。一为项孔彰竹石。一为汪家珍范蠡载西施图。又一为清閟阁图。
唐元明方幅杂画一册，共十九帧。一为唐戴嵩牛。一为唐王维溪山垂钓图。一为元宋？古木石竹，以其皆纸本，故附冠于前。一为吴小仙奕图。又一为观画图。一为沈石田山水，上题云：「行到水穷处，坐云起时。只堪翻作画，不敢更言诗。」对幅徐天池题。一为蒲石，无款。一为王酉室着色牡丹。又一为海棠。一为董思白画石。又为山水二帧。对幅皆有题极精。一（美术丛书本脱「一」字。）为僧真观卧牛图；又一为卧僧图，陈眉公皆有题。一为吴起明柳枝，题云：「线弱莺难上，烟？乌懒藏。茫然无绪处，独卧一天凉。」周裕度诗云：「无情有恨？江头，月笑烟啼不自由。若使汉宫曾此见，直教张绪不风流。带些幽怨守章台，惨月愁眉锁不开。丙夜芙蓉秋露落，伴君惆怅影徘徊。」一为莫云卿山水。一为赵文度山水。一为僧渐江水亭；又一为岑山渡。
元僧智清血书法华经七卷。案行愿品云：「剥皮为纸，析骨为笔，刺血为墨，书写经典，积如须弥，为重法故。故不惜身命，此释子血书经典之所为作也。今阅此经皆隐隐成碧色，吁可畏哉！可畏哉！然在昔人以性命肌肤而成，流传至今，直视为玩赏奇物而已。又可叹也！」跋者四人。「出定宏开佛慧门，八年宣演漫殷懃。沥干十指书成了，香散昙花百世春。本寺清上人书经求偈，漫塞其请云。大德辛丑，重阳后五日。」南竺，演福名，二字草书不辨。　？「人子之心见于文，心本不可思议。上人至此还解见月忘指，则双亲何报云乎哉！大德辛丑秋，为南竺清上人书。」明庆嗣良　「止止不须说，我法妙难思。况复书之耶，南竺清上人发精进心，沥十指血，舍所难舍，以六万余言。点点画画，一一书过，毫厘不差。方其心濡神染，一性圆澄，字笔俱忘，可谓真法供养矣。善哉！善哉！大德五年辛丑十月十五日。」金应桂　「佛于天竺山中，灵山会上，宣说此经。青莲花香。白莲花香。红莲花香，已是苦心苦口。为一切众生，切切血脉处，句字里见彻了也。清上人，又从而加诸色，可谓金色金光，光明灿烂，此乃心花发明，照十方剎，书写受持读诵，是人获福无量矣。」径山净伏　以上金荪壁书，仿率更　体，清劲有法，诸师书皆奇妙。而虎岩伏禅师，笔法尤奇，真法宝也。
宋雕细字法华经七卷。缩为十五叶零数行，元四十七人跋。其中儒者四人，为虞伯生、王叔明、陈彦明、章以高。余皆一时诸山大善知识，予获此至宝，秘诸箧笥有年。今冉冉老矣。云影烟光，瞥眼便过，此物能长为吾有耶。用是录三十六人诗偈赞跋诸作于左，以见其？庶，使此经如常在几案间，一开卷而可观云，其余尚有释师说，寿宁、若舟、志广、克立、普滋、清欲、德普、义元、泉澄、儒者、章升十一人之作，不备录。余在武林得此经，今五载，曾妄赞叙之六万余言，备于十数叶中，书难、刻难、印难，可谓之三绝矣。虽然观者尢难，自非眼如月，舌如转丸，心如止水，乌能知其三昧。常于日用间，置之净几，心香一缕，法轮自旋，彼经之旨，不在书而在我矣。友人章君实笃信好道，见此生大欢喜，因即遗之，苟不退惰，他日必同至佛位上矣。因重为赞曰：「佛语无浅深，如大海中水。滴滴皆咸味，不以清浊故。其味有差别，人自不知味，因与佛见违。人若悟佛意，此心即佛心。人不悟佛意，诵经亦妄想。众生日用中，事事总实际。一念稍背驰，万劫受生死。伟哉大雄尊，发此真空理，以救昏迷者，同归毘卢境。我今观此经，犹持五色笔，彩画太虚空，总竭一生力。终亦不可状，何况作绮语，欲赞佛功德。」陈昱入无量义处时，巳全示众生自心之妙，百万之众，不能领悟，而以放光为疑，至有莲花之喻，使明见其妙，然黄叶非金也。后世纸墨相传，以为流通。还知多宝能仁氏为一佛，初终后善为一时乎，彦明必能为君实预发此义云。」天平山净标「如来以一乘法，令众生入佛智慧。非宿本大善，畴能信而解，行而证之哉。吴郡陈君彦明，通儒也。得细书刊本。受持既久，以遗其友章君寔，字如缀粟，而宽闲有余，雕刻之工，又过之也。昔蒲且以纤缴下双鸽，詹何独茧丝轮得盈车之鱼，用心专、动手均也。岂惟书与刻哉。使章君于此经能捐虑一志，进退不止，则宝珠元系于衣，非从他得矣。」百华洲妙玄萨达摩奔茶利迦译云：「妙法白莲华六万九千字有奇，其言虽大而非夸，东传于今岁月久。读者诵者如稻麻，将来咸得受记●，岂止获福如洹沙。何人细书绣诸梓，点点画画开晴葩，自惭老眼看不彻，抚卷叹息空搔爬。颖川先（美术丛书本作「光」字，误。）生护似宝，受持供养藏于家。一朝转施与章子，不作住相诚可嘉。？求诸山述赞语，我亦随喜称兰奢。先生欣然出门去，恰如高坐羬轩车。」天泉余泽一麻四字巧施工，七轴收归数叶中。妙处九旬谈不了，髻珠光吐日轮红。」苾？善遇「开口说莲华，无色亦无相。须知瞿昙身，只在莲华上。」」虞集世尊在法华会上，开口便道。我法妙难思。止止不须说，鹙子请之至再。不得巳，翻性海之波澜，揭义天之日月，副彼四众，皆得开示悟入。彦明先生，夙承记●，笃信佛乘得此经剩如获至宝，？需（美术丛书本作「请」字。）诸善知识偈语赞扬，虽然心迷法华转，心悟转法华。若执纸上语，则为剩法矣。」承天普明佛说妙莲经，纯圆指一乘，细书虽可尚，深悟始相应。章子休轻视，台宗亦大弘。焚香披阅罢，端的若亲承。」阳山自厚「瞿昙氏悯学者机器之为有殊，设羊鹿牛三车之喻，将诱之而趋乎大乘，斯妙法莲花经之所由始也。书写受持，而获福田利益者，奚有纪极，本为蝇头细书，尢剧工妙。然读者当原夫邈流沙万里之外，致之为难，获与闻正法为尢难，毋徒赏其字画云。」白马山廷俊「九旬谈不尽，七轴自何来。珍重流通者，焚香一展开。」奇泽「法华一经乃佛开显权实之门，虽设三车之喻，而等赐大车，所以为一乘法也。此经字画微细，足以知笃信之心，然受持者，又当求佛意于心，不也。」？可泥其传教「法华之为经也，使群灵复佛知见而巳。西圣既自觉矣。悯诸有生尚未之觉，将欲觉之，会于佛慧。于是乎说之，彦明贡元得细书刊本，复授于章子，亦自觉觉他之道欤。」曹溪友兰「诸花皆谢而后果，惟莲则花果同出，此经权实之旨也。妙法之正轨，实相之真体，于中备焉。行蛾之小，引发之细，用心楮墨之闲，非笃信安能若是。方外交陈君彦明，尝与予究天台之趣，得此经，既自序而赞之，又俾书于尾，姑略陈其万一云。」阳山斯蕴「吴郡陈彦明氏，得细书法华经刻本仅十五纸，而具七轴之文，精妙可知，既自叙赞以施其友章君实。又以示了然，命为颂曰：时机未，机融化周，会圆归极，示此佛乘，非三非一，南西北东？融，假立权实，教化斯张，强垂本，四海一汇，此妙法华，诸经之最。惟佛于法，得深自在，佛如良农，我若种谷，耨植芸薅，令我成熟，父母念子，慈止一世，佛念众生，历劫弗朁。我不见佛，而见此经，如从释尊，目睹耳聆，谁以刀笔，助实相义，书巧刻精，发引行蛾。陈氏得之，以归章氏，如是人等，定人佛慧，过后末世生，莲华中恒作佛事，永永流通。」清江了然「莲华生淤泥泥，浊不能染。华开实●●，华落实茧茧。昔在大雄氏，高居灵山巘。明章具大中，取此以为俔。纤纤贝多叶，梵夹富而衍。迨经象胥手，文约义逾显。西书五千卷，兹维群经选。大书世则有，细字见盖鲜。微茫剧毫发，熟视乃能辨。陈子欣得之，耽玩若坟典，发挥溢千言，共叹质仍辩。章君好事者，求道何黾勉。授之竟不辞，捧读色有洒。真原本无取，文字亦可遣。作诗题左方，庶用奖为善。」永定妙声「笔底工夫妙入神，离娄明目视难亲。毫端花？本自周沙界，经卷由来在一尘。大事因缘夸好口，是真精进属当仁。自从君实收藏后，优开几度春。」白莲大佑。「此心清净无纤瑕，有若出水之莲华。如来说法以为喻，群生开悟如河沙。此心微细不可见，绝非离过超方便。秋毫吞却太华峰，大地山河掌中现。妙心妙法体本同，白牛行步疾如风。法王大宝自然至，墙壁瓦砾谈真空。贝多侧布四十里，须知只在微尘里。卷舒自在一即多，六万余言十五纸。章君得此本有年，诸方赞述皆诚言。了知诸法本来妙，实相无相非言宣。我今赞佛功德海，强把虚空画五彩。是名真法供如来，一会灵山俨然在。」大佑又题「欲识佛性义，当观时节因缘。时节若至，其理自彰。颖川彦明，得细字妙莲花经，受持五载，而授河闲君实，君实信受奉行。同识佛之性义，同契佛之妙理。得非时节因缘耶，观者无忽。」南禅本复「吴郡章君实氏，得细字法华仅十有五纸，而一部俱全。夫自圣教东流，卷帙之简要者，无出此本之奇也。君实宝之有年矣，诸名德赞之亦伙矣。然于刍荛之言，尚有所不弃，岂非经云，更以异方便，助显第一义。夫第一义，予固不能以方便助显，然随意赞叹，恶乎辞。颂曰：「谁梨六万有余言，止跨溪藤十五翻。广狭浅深无闲异，等闲得水在高原。胜莲花喻妙难同，权实兼该体互融。最是小能含大处，藕丝颠倒缚虚空。」狮林师训「余别君实二十余年，一日相见，首持细书莲华经，俾余观之，余惟衣领宝珠，元自不失。君实若能举，以便见照天、照地，随方各现，傥或未堪拈出，切莫被他瞒过。庄生晓梦迷蝴蝶，望帝春心托杜鹃。香光居士王蒙焚香书偈曰：『细书六万字如麻，一画中藏妙法华，火院化城俱勘破，如今穷子巳归家。』稽首大牟尼，善谈实相理。芬陀华最馨，醍醐味独美。梵筴贝多叶，侧布四十里。秦人如略故，述作惟此耳。何人为细书，刻画裁数纸，微茫如点蝇。整密似行蚁，文文结妙名，句句契微旨。离相本无言，于经亦何似（美术丛书本作「侣」字。）。高原发深浚，朽宅通大轨。安车谢炎邱，富藏饱寒士。君实好受持，圆珠系衣里。称赞渺虚空，一切法如是。」希远佛以一音广长舌，尘说剎说、炽然说，大事因缘廓太空，谁能向上无分别。不在六根上，不在经卷上，不离经卷上，不在言语上，不离言语上，脱体承当，岂离常处，顿超三界，彻悟一乘。如或未达上根，不免精进读诵，念欲修进诵持，字义须凭印施。小字芥纳须弥，大字毫吞巨海，思诚信士，流通戒定，慧香长蔼，广为法界。有情六根，雪净冰清，一念万年玉沼。莲华七朵敷荣。惟此一事，是实无二，无三非一，豁然了证，三周七喻，因缘俱毕。百年诸佛，同心大乘，不论古今，搅长河为酥酪，变大地作黄金。」灵隐处林「教中谓深固幽远，无人能到。增上慢人，岂达其妙，解其义兮。揭性海之渊源，从其缘兮，廓诸天之秘奥，喻莲华而不离淤泥，处众生而断烦恼。君实居士，佛眼通，善入细字施神功，一毫摄入一里，一微尘内俱含融，红藕花头头合辙，白牛车步步相逢。誓与斯经长不泯，永昭佛日扬真风。」海云善来「大哉大圣大皇觉，为此因缘降灵岳。一乘九部顺群迷，七喻三周启来学。何人染笔天资恶，数纸全文尽镌邈。梵筴曾经白马驰，华言幻出苍蝇脚。中吴广文陈彦明，五载珍藏护如璞。心持意解授章君，载赋雄才总超卓。章君潜泳造亦深，转达诸方求一诺。六万余言犹未详，重为画蛇添肐膊。二子解却衣中珠，剩语闲言付高阁。此经此卷实希奇，籍籍真风撼寥廓。」天目嗣延「古者法王能仁氏，入定飞空动天地。白毫光瑞骇群机，三变土田等游戏。结集书上贝多罗，布一由旬何其多。象胥好略为七帙，读者诵者如洹河。如来说法本无说，众生闻亦闻无闻。语言文字悉空寂，了无名相能区分。良哉细书真罕有，君实诚心敬信受。惟愿斯经住世闲，历尘沙劫而不朽。」祗陀福源「广长舌相逼河沙，莫执陈言纸上夸。会得炽然尘剎说，分明一字一莲花。六万余言显妙宗，诸师弘辩鼓雷风。直饶倒握须弥笔，写？虚空赞莫穷。」灵隐来复「此经甚深奥，少有能信者。而况能受持，洞达佛知见。浊世法末时，群生竞名利。谁能持此经，扣问诸知识。我夙承愿力，获？此经典。字细入毫芒，义炳如星日。书难刊复难，印工倍精妙。善友陈彦明，故号为三绝。赞序及称扬，功德不思议。章君信弥笃，宿植于善本。伟哉妙莲华，纤尘莫能污。众生清净心，超出于此者。汨没火宅中，不知求出要，佛以方便力，譬喻巧言说。三车亦权设，一乘非本有。为拯群迷故，说种种妙法。普愿诸有情，平等离言义。了达诸相空，同入佛智海。」前西岩志道异邦本国固非远，宝所化城元不赊。若向个中亲荐得，藕丝牵动白牛车。」智胜「是法非思量分别之所能解，惟有诸佛乃能知之。章君实云何奉持，陈彦明云何传授，若向这里坐断释迦舌头，更说甚么细书精镂咄。」本中宁异门。？「汲井漱寒齿，晨宣微妙言。元机互融摄，本方诸含万象，表里洞元元。化城甫云宿，贫里遂忘冤。雨华更新好，海岳走幢幡。天人俨云绕，稽首法中尊。嗟予晚闻道，妄意泝真源。流形自无始，结习苦迷昏。？晖灿细字，初若万蚁屯。灵文两精艺，美贾鄙玙璠。名相安可滞，缅怀枝叶繁。虚空恒讲说，久默坐来温。君实征士，手持是经，见予合掌欣戴，叹言希有，因获披诵一过。故缀斯语于左方，奉归征士云。」海云嗣益「如来欲令众生入佛之知，见好肉剜疮。诸尊宿各说颂言，艾瘢着灸。彦明以此传授，君实以此受持，国清才子贵。家富小儿娇，三段不同收。归上科且道，如何是此经。新来数行鴈，写出海门秋。」道闲「我有一机非数量，含里十虚包万象。纯圆独妙露堂堂，不许撮縻谁纵放。假名唤作难思议，抹过那边成特地。个里无端着意时，贬得眼来千里外。鹫峰老人怜不巳，太空敲出黄金髓。祗把须弥缚藕丝，乾坤万里清？起。最苦此心何太切，揭无文印拦腮搭。多少昂昂美丈夫，受屈至今无处雪。岂谓真丹有真器，时丁五浊风云际。一丸入口万病瘳，焦咽忽灌醍醐味，君既遇之非小益，宿善资熏在今昔。正宜勤勇奋真诚，莫把年华暗抛掷。一窍通元如未悉，曲直横斜须辨的。果能一摵摵碎轮王顶上珠，始信经王不外吾，字字分明黑如漆。」龙峰？净「佛身无有量，须弥大千界。能示有量身，现诸微细事。为大因缘故，广开方便门。演说大乘经，名无量妙义。开示与悟入，难信复难解，善哉！真佛子，乘本大愿力，摄入一毫端。作微妙三昧，譬若太末虫，依于一切处，一切世闲眼，察之难可见。又若邻虚尘，普含一切剎，一切尘亦然，非世超诸数。章氏得此经，如获衣中宝。若读若供养，念念无懈怠。证入一乘道，疾得成菩提。饶益诸众生，具足普贤行。」五峰普慈「眉闲豪相并名字，七喻三周总一同。微细岂惟书写妙，端庄还羡刻雕工。因缘不在诸经后，文字都归数纸中。老眼昏花难展读，祖翁契券付群蒙。」天目自明「此众无枝叶，唯有诸贞实。世尊于此，本怀畅矣。纯圆独妙，猗欤盛哉。其流通之广，自王宫国都。下及闾巷田里，无贵贱贤不肖。宗奉尊敬罔闲焉。读诵书写，各随其受持之量，其为获佛利益等耳。细书善刻精妙入神，兹未易论。」天宁万金「传曰，此之法门，于净不着，于染不污。名妙莲华，世尊出现于世，为此也，众生佛之知见，即此也。是真精进，是名真法，供养如来，指此也。净名曰，工巧诸伎艺，皆现行此事。今观此本，字至细，而点画分明，刻至微，而刀笔无舛，心法之閟显于是矣。陈子以授章子，章子又以示诸友朋，诸知识而赞？之。岂非以方便智，助显斯经之旨，俾闻者见者，有所证入也欤。」虎邱至仁「书写经卷，五种法师之一也。然五种之功，书写为最。今观此经，字虽极微，而体画精到。犹蚁旋蠕动，无容寓目，诚奇制也。夫佛法是一，而教分麤妙，前三为麤，后一为妙。至法华开显，则会三麤而归一妙。斯经大旨，无越于此。今书经者，岂以教有麤妙，字分巨细。故融巨以入细，用表会麤而归妙者乎。君实居士精进受持，其必能辨之。」梦观守仁宋刻文选半部，纸字精好，为北宋物无疑。此书见陈眉公妮古录。有祝枝山、杨南峰跋，亦失之。今惟存「唐寅观」、「丁巳冬，徐祯卿披玩」，二人题识。
宋藏经一卷阿毗达摩法蕴足论。后书熙宁元年，海盐金粟山广惠禅院大藏，吴鼎书。下注云：「一十五纸，每幅背有金粟山藏经纸印。此？纸作蜡色，缜密光滑，面背如一，背幅可揭作书画。白色者作画尝见赵吴兴书此纸，明人尢多用之。又装卷轴，用为素幅，及裁割作题签，将来此纸亦渐尽矣。」
唐绣大士像。妙相天然，其布色施采，用线凡三四层迭起。洵神针也，签标曰「神针大士」。
宋绣摩利支天喜菩萨一尊，为四首十二臂，盖仿陆探微画本为之。宋秘府物也。身挂人头念珠，每颗面貌殊别，其它种种神怪，不能殚述。
宋刻丝大士。古色陆离，极庄严之妙相。
宋刻丝榴花双鸟。花叶浓淡，俨若渲染而成。树皮细皴，羽毛飞动，真奇制也。面背如一，惟用沈氏印，以为识别，背则印文反也。
宋锦寿帕一方，中织成诗一首曰：「一幅鲛绡五彩鲜，云孙织就不知年。霞明秋水天然丽，露浥春花分外妍。曾裹灵丹藏绮袖，每持寿酒献华筵。殷勤更致长生祝，乞与蓬莱顶上仙。行狎（美术丛书本作「押」字。）书，如钱大，圆劲有法。
赵松雪镌石印一枚，文曰：「熟读离骚」。象纽旁刻子昂二字。黄润如玉如牙，不辨其为石矣。
(附记杂物)
端溪石出于唐，柳公权云：「端州有溪曰端溪，其砚有赤、白、黄色，点者谓之？鹆眼，歙龙尾，石出于南唐。」谱云：「卵石为之大者，不过四五寸，就其材也。」此石在北宋时巳极贵。洮河石出于宋。在陕西临洮府。谱云：「出大河深水中，取之尢难，予见。」好事者作砚谱，多博搜群石，以相矜尚。然无过此三种石，足尽砚之能事矣，何必他哉。予前后收藏共十有三砚，售去其一。今存十有二。凡端八、歙三、洮河一。端石：其一为宣和砚，高六寸五分，阔四寸五分，厚寸半平底纯素。惟池沼作海涛，上双龙环曲抱之。背镌篆文，「宣和之宝」四字。予藏诸砚，当以此为第一。作诗一首附后；其一斧砚，高七寸，下阔六寸，琢法纯净，棱角●砺，亦宋官物也；其一四边海水，池中一龟，体势生动，墨光焕发，砚之奇妙无过于此，殆为唐物。米元章砚史云：「其四边刊花，中为鱼、为龟者，皆下岩奇品也。正合元章之说，相传下岩石r1美术丛书本脱「石」字。R，北宋时亦竭。其为唐物无疑。其一大风字砚，比斧砚高大，形制亦相类，而淳朴过之，亦似唐物。其一页砚，干则苍灰色，湿则青紫。绚然一眼，翠绿中加黄晖一道，俨然？鹆眼也。其一圆砚，荷叶池。琢法古雅，色淡紫，亦极品也。其一荷叶砚，长四寸半、上狭下阔，四边作莲叶舒卷之形，底作菰根，一道为足，制作极精。其一极小者，高三寸、阔寸七分，心微，潴墨渖可作竟日用，歙石。其一长四寸，阔三寸，平底墨光射人，周遭破烂，竟无完肤，益觉奇古完好者，反不及焉。此砚与端石、龟池砚，奇古略同，允为双宝。其一高四寸、阔寸六分，细罗绞刷丝，旧名南唐修砚。以其形狭而长也。昔蔡君谟题程沙随歙砚云：「玉质纯苍理致精，锋铓都尽墨无声。」似为此二砚说也。其一极小，长二寸、阔寸半，池作三圆，甚精，洮河石砚，淡绿色，黯黯中如秋水，锋铓锐利，亦四边刊花池中，一鼍背镌，八分书「洮河之珍」四字。昔蔡君谟曰：「端石莹润，惟有铓者，尤发墨。歙石多铓，惟腻理者特佳。」盖物之奇者，必异其类也。验之予所藏端、歙诸砚，良然。顾予何人，罗兹种种，皆为绝品。贪多务得若此，既自愧且自笑也。今齿发巳衰，日事著述，惟与小者相周旋，以取轻利，及便于启闭其匣耳。李竹懒谓此种为嬖砚是也。昔梦未忘结习，犹在暇时，闲出群砚相与庄对，咨嗟叹赏而巳。
宣和宝砚歌　紫潭千尺深，泉落如飞雪。百夫挽绠下，篝火出渊穴。此物由来帝座傍，枫宸翰墨染龙香。昔日良材取非易，天府第一逾琳琅。汉庭玉研不可见，右军风字徒追羡。故瓦浪名铜雀台，遗砖侈说未央殿。唐代澄泥不任磨，那知良璞生斧柯。凤咮？睛积垂露，金声玉质含苍波。当时妙选良工琢，绝去琱镂崇古璞。双龙蜿蜒守天潢，海涛屈注银河落。道君艺事绝代工，万机之暇绘草虫。宫娃衬手星初润，御笔濡毫雾乍融。移时缩身入五国，天上奇珍散南北。不知此砚落何方，墨花黭黮无颜色。毳帐穹庐久苦羁，旧时贬宝岂堪思。吁嗟人事有荣瘁，此砚岿然无恙时，迁流更阅几何主，马肝蝇翼光逾古。转入商山吴氏家，购之不啻南金估。袭藏再世乱离遭，珠玉千囊尽弃抛。独携此砚系衣底，经旬走向空山逃。咄哉吴侯子云谁能尔，宝过头目与脑髓。若非呵护等鬼神，兵戈所过瓦砾耳。嗣君练如手持归予斋，为言得所不沈埋。予藏七砚亦殊绝，终让此石无与侪。朝朝元云出瑶岛，夜夜苍龙舞天藻。今为好古堂中珍，昔属宣和殿上宝，茅衡光怪起氤氲，愿托坚贞砥砺勤。他山可攻匪玩物，千秋万岁寿斯文。田艺衡留青日札载严分宜钞没单，有此砚，以遭玷辱，故诗不及之。
英石高三尺五寸、下阔二尺，形瘦细，而致蹁跹，名之曰「舞袖」，横置则蜿蜒叉枒。又名卧龙，予竖之斋前，以当舞袖可也。
黄石一座。高一尺，阔二尺。遍体玲珑，峰峦秀美，东坡所谓「仇池石」者，殆此类欤。
灵壁小研山。状如鸡耳，目悉具，不独身也。名曰「天鸡研山」。
英石小研山。高八分，厚五分，长四寸，石青色，下白色一条，周遭承之细，峰簇簇，如缥缈白波中。名曰「长江万里不诬」云：「予尝置几案间，觉江山清思，顿发胸襟也。」
小研山。皆掌握中物。一黄色，明如蜜腊。一红色，名小赤壁。一五色具名，曰补天石。
将乐石一小座。李竹懒紫桃轩杂缀曰：「五年前见鬻古者冯生肆，有礐石大如拳，明透闪烁，象一匊珠，盖绝品也。今闻归歙友程季白，季白有王右丞雪溪图，又兼取此，可无三伏矣。季白吾乡人，富收藏，传闻特为此石构一轩，贮之。董思白为题曰：乐雪斋又以此石，绘于小影作供，其宝爱如此，后在京师官中翰，为权贵邀取，卒不与，贾祸以死。」今此石落予手，予尝置之斋阁间，无知为尢物者。岂数十年中，人之好尚，迥不相及，固如是邪。而予亦正藉此，以免怀璧之罪，幸矣！幸矣！
大理小石屏二。其一高八寸，阔尺二寸，缘山质白如羊脂玉，余题曰：「淡冶如笑，取郭熙言春山也。」其一高六寸、阔五寸，远山陂陀，共有四层山，如点黛，分浓淡为近远，下陂树汀竹径路，断岸一一如米家法。真几案间奇玩也。余题曰「南宫笔意」。
宋琴二。一名风雷。一无名。沼内刻「朽庵沈启仁制」。
宋剔方香合一。上雕渊明爱菊，红地黑花，工细可爱。元张成剔者三：一为「太白观瀑」，底漆书「平谷」二字；一为「右军观鹅」；一为「照水梅底」，用针画「张成造」三字，明永乐所制法之。
宋黑漆小香合。方寸许，初视之以为光素也。其盖微凹处，就明处观，觉隐隐有痕，乃重加黑漆，书乐志论一篇。虽年少妙睛，亦仅辨数字而巳，瞥眼又无矣，亦奇物也。
宋宣和竹帘。包首一连极细密，用以包裹书画卷，古书有卷帙，此即帙之遗制欤。
登心堂纸三张。高一尺二寸、阔一尺。昔宋初欧阳永叔、刘贡父、梅圣俞、苏子瞻皆有诗？此纸。其幅颇狭，故梅诗云：「幅狭不堪作诏命」是也。永叔和原父诗云：「君家虽有澄心纸，有敢下笔知谁哉。」子瞻诗云：「古纸无多更分我。」在当时诸公珍惜如此，其为宝重可知矣。贡父诗云：「后人闻名宁复得，就令得之当不识。」然则当时即识者，亦鲜矣。
罗小华墨一挺，其阳刻「通天香墨」，其阴刻「新安小华山人为东楼主人制」。东楼，严世蕃号也。予谓此墨，当与许敬宗砚縢，东坡犹求此砚，予安得不畜此墨哉。游宦纪闻云：「诸香，龙涎最贵，广州市直每两不下百千，次等亦五六十千。」检予箧笥所藏。有五六镮，可谓富有矣。予别有龙涎香说。
好古堂书画记卷下


　　　　续收书画奇物记(丁亥秋以后)
宋端石璞砚长六寸，阔四寸，厚一寸，平底方直，未琢池沼。苏东坡铭并引曰：「吾宗养直，少而好直。」东坡居士赠以璞砚且铭之曰：「我友三益，取溪之石。寒松为煤，孤竹为笔。蓬麻效纸，仰泉致滴，斩几信钩，以全吾直。」文集载此铭，其引与之小异，曰：「苏坚伯固之子庠，字养直，妙龄而有异才。赠以端砚，且铭之曰云云。」案铭砚赠人，止宜如石所言，不应称其名，且及其父名。若集传世，自宜详其父子之名，使人知之，彼此互异，其为真迹，益可无疑。养直，号后湖居士，文章品望，有名当时，既为（美术丛书本脱「既为」二字。）其砚石，淡青紫如马肝，细润如玉。叩之无声，磨墨亦无声。有？鹆眼二，真下岩奇品，可谓三绝世之宝砚也。予旧所藏十一砚，岂后来居上，例宜尔耶。世之墨刻致佳者，以真迹入石，今此砚铭，乃公亲书于石，故与墨迹等。予搨有数十本，以待贻好事者云。
沈石田山水一轴。上题诗云：「坞里人家住最深，板桥兀兀过？林。若非有此可通世，尽是要寻无处寻。」诗极生峭，盖隐喻桃源也。
沈石田仿宋元名家山水十六帧，文衡山前题「石翁仿古」四隶字，后跋云：「右图计十六纸，为翁倩史君德征作也。为李营邱、为刘松年、为李唐、为范宽、为董源、为赵千里、为米元章、为邱、为年、为马和之、为巨然、为赵松雪、为黄大痴、为高房山、为倪云林、为陈仲美、为吴仲圭、为王叔明。种各一家，家各优孟，自非集大成者，畴能至此。若予小子虽欲学步一家，效颦一种，乌能得其彷佛哉。展玩再三，不觉叹服。又陆子传一跋。
唐六如高士观书图。画高人搨地观书，神采如生。极解衣磅砖，犹夷自得之致。上题云：「束书杯茶，氍毹就地，吾事办矣。不忆世闲，有黄尘污衣，朱门臭酒也。」伯虎傲睨一世，于此可以想见。
僧善权山水一轴。笔仿大痴，而高简又有云林之致。上题诗云：「小笔云山入渺茫，纸肤莹净墨痕香。老夫不是丹青手，遮莫人嫌浅淡妆。」字法眉山亦精。曾见史明古题僧画诗云：「倪迂死后犹存画，权衲图来更有诗，头白老南重题品，董元曾是巨然师。」以上有沈石田题跋也。盖以石田善权比董巨云。
宋燕肃寒林暮景图。小纸轴，画高人曳杖归庄。稚子候门，枯木千章，寒鸦万点，半入烟际，深得冬日晚景之妙。用笔圆秀，繁而不乱，后人迥不能及。
项易庵墨菊。上题云：「秋光何洁尚迟霜，新酒煨成百草香。意在临池犹未饮，黄花先我醉重阳。」
又古木竹石画。古柯蜿蜒有妙趣。上题云：「寒聚鸦为叶，春飘雪作花。」
又？林远岫。画散木参差，六株作雨后态，上题云：「？林秋雨后，远岫晚晴时。俗尘不到处，惟有笔端知。」可相其胸次也。
文衡山乔柯筠石。上题云：「直夫过访，遇雨写赠。南风其柰软尘何，好雨还随好客过。更有幽清淹晚坐，新凉斜日在乔柯。」
沈石田春晓云山。小轴。绝类高房山，上题云：「春晓云山，烟树垂帘，尚拥清酣，门外不知，何似惠崇小景江南。」
唐端石大贡砚。高六寸，阔三寸五分，石质同是一种，细而有铓，故为尢物。古气烂熳，神采陆离。？鹆眼二：一在面，一在背。在面者为墨气旁渍，其色沈古，隐隐见之。予为铭曰：「有唐迄今千余年，谁作此砚今犹传。一足跛兮体自正，面微裂兮墨堪研。至哉不磷德之全。」
绛帖不全本八册。考王弇州四部续稿跋陈季迪不全本绛帖云：「诸帖自淳化之外，昔人评其骨法清劲，足正王着肉胜之失，独于南朝唐季帝王后，续以宋太宗差为蛇足耳。潘师正手自摹刻，所谓毫发无遗憾，波澜独老成者。后有旭、素、真卿帖，则皆高节度汝砺增入。国初入晋府，石本零落，非复旧观矣。此卷不能四之一，然纸墨精致，神采烂然，当是宋搨之极佳者。吉光片羽，飨尚千金，季迪其宝藏之。诸名家，率禀于博闻广见。其跋季迪绛帖不亦犁然辨哉？」又汪南溟太函集跋云：「元美评。季迪再世好古，而绛帖以宋搨神品归之，其所作书，得之心而应之手，此焉多助。」今此帖，即陈季迪所藏者，后归吾乡吴德聚，转归其族孙聿声，聿声没，越中顾又尹得之。王云：「旭、素、真卿及唐季帝王、宋太宗者，今皆有焉。」其云：「不能四之一」亦相合。汪云：「以宋搨神品归之。」今签题署宋搨神品者是也。其即季迪所藏，无疑。第王、汪之跋，为人遗去耳。予昔年曾至又尹斋，摩挲爱玩，不忍释手。今又尹没，予得之。不胜今昔之感云，且屈指百余年，此帖凡五易其主，又可叹也。
董思白楚山清晓图卷。长一丈，末题云：「云山不始于米元章，盖自唐时王洽泼墨，便巳有其意。董北苑好作烟景，烟云变灭，即米画也。余于米芾潇湘白云图悟三昧墨戏，故以写楚山。丁酉子月。」
陈道复花卉一册。二十八帧。内张季琰题海棠诗云：「轻盈着雨难禁态，缥缈萦烟欲断肠。绝似太真初睡起，微输合德自生香。」殊有致，季琰名其惿，张东海之孙，字亦仿乃祖。
沈石田松际水亭图。用笔松秀，有款无诗，蚤年笔也。
姚公绶倡和诗一卷。公绶饮表弟许廷瑞家，首倡七言律一首，伍常、周鼎、吕各和之。姚草书大字，结构殊古雅。
董思白仿大痴。一轴。题云：「黄子久有良常馆，图为张贞居（丛书集成初编本作「吾」字。）作者。」诗云：「邈矣卢鸿乙，奇哉鲁仲连，请看高隐者，若个是顽僊。」此图在余家因仿之。以黄诗故录焉。
陆包山牡丹。折枝，根叶作绿色，花以墨圈露纸，地为白色。吴人画花卉，每用此狡狯，殆得素以为绚之意。上题诗云：「东风拂面花饶笑，浥浥轻韶沁玉肌。绰态玲珑那得似，水晶宫里月明时。」
董思白。秋山红树。一小轴，上署「甲子」，乃七十岁时作、大抵思翁蚤年、暮年多作着色画。暮年者浑脱古淡，尤可爱玩。
好古堂书画续记
  </div>
  <div class="pagination">
   <a href="姚际恒文集_page226.html">
    上一页
   </a>
   <span>
    ...
   </span>
   <a href="姚际恒文集_page222.html">
    222
   </a>
   <a href="姚际恒文集_page223.html">
    223
   </a>
   <a href="姚际恒文集_page224.html">
    224
   </a>
   <a href="姚际恒文集_page225.html">
    225
   </a>
   <a href="姚际恒文集_page226.html">
    226
   </a>
   <span class="current-page">
    227
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
