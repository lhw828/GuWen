<!DOCTYPE html>
<html>
<head>
    <meta charset="UTF-8">
    <title>御制诗集 - 第 1267 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1267 页/共 1326 页</h1>
    <div class="content">　　向北曾无一里遥轻舆言至憩松寮山庄到已逮廿日画巻吟方记此朝【往嵗至山庄旬日内必来此今年驻跸已防两旬因前数日盼晴心不豫尚未一至连日开霁似已晴定兹来并展阅所弆分绘山庄西苑盘山呉中千尺雪景四巻乗兴拈毫意思方觉闲适耳】
　　托波已是凉为色际渚由来静作音笑欲两言齐置却更于何处覔予心
　　玉琴轩
　　水源必有委分西固可东【自北来为一河至文津阁之上乃分为二溪东溪流为千尺雪是轩在西溪之上曲涧湍流激石成响玉以比色琴以喻声要亦随在安名究其原则本一也】既其流就下合一原仍同是轩西溪上雪瀑东廊通不烦数武劳清趣偶试穷曰琴以玉喻谓雪复尺充层曡名字增水亦嫌其重欲笑拈笔者何不忘言融
　　宁静斋
　　雪应状像琴喻响左右之间宁静斋【是斋在千尺雪之西玉琴轩之东】色见声求两不借是真得趣冺安排
　　题文津阁
　　玉琴轩后文津阁石洞过临咫尺间【自玉琴轩而北不数武即假山过石洞为方池池之北即文津阁假山之东冈曰月台西冈曰趣亭有似米芾书帖所云宝晋斋东则月台西则西山之槩】既喜晴和宜步屧遂探书史寄心闲一天六地义斯取深栋寛梁制有关【初辑四库全书因闻海内蔵书家惟浙东范氏天一阁之制为最善阁凡六楹前临水池盖取天一生水地六成之之意而梁栋寛深尺寸悉有精义是以自明嘉靖末至今二百余年虽时修葺未曾改易于是四阁之式一仿其制为之而规制经营实始于此其次乃文源又次为文渊文溯则成于最后也】仿自范家剙自此七言纪始那能删按水有源必有流寻流探源必应先知津凡求圣道者非有津逮鲜能究其源本焉且山荘旧为塞外荒畧之地近则阛阓日增礼乐日盛丙申复升热河厅为承徳府辖一州五县创建
　　文庙设学校定中额俾得观光上国而此文津阁亦适成于是时缥缃充栋俨若嫏嬛福地弦诵之士不啻寻析木而可以浮槎天汉矣惟是四库之书浩如渊海学者难以遍观而尽识若仅习于文词章句夸多鬭靡不能涵泳圣涯得其要眇若游大川罔知攸济则又非予津逮后学之意矣因题是阁并识于此趣亭
　　假山嵗乆亦成真西首孤亭栖碧峋寄语千秋占毕侣似兹知趣防何人
　　月台
　　来惟清昼弗宵来月自月仍台自台隐虑颠翁似舍笑笑斯搆筑若为哉
　　直总督梁肻堂奏无须减价平粜诗以志事
　　灾区米价恐难平驰谕筹当减粜行【近阅直五月分粮价清单顺徳府属尚注价贵虽畿南一带麦秋均属丰收惟该府为上年被灾之处民气恐未骤复随驰谕梁肻堂如应须平粜接济当即立时奏闻】却奏麦收民食裕更兼雨足大田耕【兹据覆奏上年被旱处所业已多方赈贷今嵗青黄不接之时粮价不无稍増已屡遵谕防或借给籽种口粮或减价平粜民食不致缺乏顺徳府属究缘灾歉之后二麦甫经登场是以价值尚未大减现在新麦业已上市又复甘霖应候秋收可望目下粮价较旬日以前已渐平减似可毋庸减价平粜】因称渥泽实深慰即问低洼或致盈【又奏称保定省城于六月初二夜得雨深透宁河通州一带初二至初六七等日得雨二寸至六寸不等览奏又虑低洼之处或致过多仍即于折内批询民事固不可防畿南民气初复尤为关念】无刻弗关农务切那能避暑独怡情
　　漕运总督管干珍奏尾船出山东境并报途次得透雨诗以志事
　　去嵗运河微欠水今年弗闰水原通【去嵗徳州一带夏初阙雨以致运河水觉微浅粮艘不能趱行中间尚多一闰四月江西犹有四帮于六月初旬方出东境若今年比去嵗少一闰月而此时江西尾帮已将全抵天津则幸赖雨水调匀而运河水势充足也】总因化筦为消息度以津关无异同【据管干珍奏江西祗余七帮已于六月初六日亲押尾帮至杨柳青地方距天津不过三十里约三日内即可全过津关去嵗尾帮虽亦于六月初旬出东境而以闰计之则较今嵗实迟月余矣】南府恰当望泽际甘霖正喜济农功【又奏称初二日晚舟抵泊头汛得雨一阵初五日戌刻过静海亦得有宻雨及初六日至杨柳青午刻阵雨如注云气广被大田正在望雨之时霑被甘霖农民极为欢庆】食天国本何非事遇顺惟深敬畏衷
　　仓场侍郎诺穆亲刘秉恬奏得雨情形诗以志事
　　雨足连晴收麦宜大田长【上声】觉望优滋【诺穆亲等奏通州地方自五月二十二日得雨霑足后连日天气晴霁农民借此收获二麦现在场功已毕而大田又正在望泽之际兹于六月初六日自亥至次早大霈甘霖次日夜间又复大雨移时入土极为深透初八日旋即晴朗洵属雨旸时若不特秋禾益资畅茂而河水充裕浮送粮艘更为裕如】谁知喜霈甘膏际即是此虞过盛时【山庄自春月以来晴雨调匀即前月廿二日驻跸后亦频霑优泽至月之初六七复值连隂未免又虑过多乃通州是日方喜甘膏应时逺近情形各异即无日不萦念虑耳】
　　荷
　　开比去年过两旬【去年有闰四月是以五月中旬荷花已放今嵗虽较迟两旬然去年五月十八日交小暑仍属六月节气也】红霞衬緑繖从新其间漫更较迟速名亦未孤六月春
　　敖汉【平声】藕种【上声】早年携【湖中别有莲一种色鲜朶大千瓣攒簇者乃敖汉种也　　皇祖时移植于此】清逺香风带露凄君子塞中如问传【去声】辽金元史目同迷
　　夜雨
　　夜雨虽昨夜丑时则今日昨为下旬首弗雨叶农吉【昨夜雨时询系丑刻自属今日而十五究未雨也葢农家以望日为下半月之首亦喜晴朗谓与朔日占同惟自初八至今晴已防旬大田正将吐穂伏暑亦觉渐盛又冀再得渥霈为佳】惕度终朝晴过矣虑何必况当伏暑时炎蒸迩来郁思一洗其歊刚寸意微惜【雨祗一寸】再霈乃益佳大田润隂隲回思两日间惕虑心殊疾【昨日盼其无雨今日盼其得雨两日之内情形各异总之愿其时若喜惧不同同一关心民事】耳然其殊原同无非为【去声】民实
　　山东巡抚吉庆报得透雨诗以志事
　　麦收早奏八分知夏谷均看畅茂披却是望霖资润泽遂因步祷沐
　　恩施【据吉庆奏东省自五月廿二日得雨以后惟平原禹城于二十八日得雨二寸尚未一律普霑现在髙粱早糓长发畅茂亟须膏雨滋培农民望泽甚殷随率同司道等设坛步祷兹于六月初八日自寅至已大雨如注差查四乡入土实有五寸并据济南等府属三十九州县禀报于初六七八等日各得雨自二三寸至四五寸及深透不等】省城属府胥周遍稻下黍髙普渥滋驿致佳音欣慰览思方此处吁晴时
　　书怀
　　本是避暑处人家辏致炎【山庄本为避暑而建乃数十年来生聚日繁不下十余万家人烟辐辏当此盛暑倍觉炎蒸】闾阎数万倍烟火自虫添甫过三霖惧【月之初六七连朝隂雨方以为惧幸自初八以后始觉晴定望日竟喜无雨有符农占而过望后又虑大田干燥亟须霈霔既滋禾黍并可以解蕴隆之气矣】又懐六日詹山云方尺泽愿重霑
　　四川总督恵龄奏报麦八分有余诗以志慰
　　湖广熟称天下足近年川省颇相如【近年川省年嵗屡丰收成总在八九分以上谚云湖广熟天下足既缘雨水易于霑足且由汉江贩运隣省甚便川省由川江装载而下颇亦相似也】虽然二麦弗为重却亦八分得有余【恵龄奏川省麦收分数除茂州松潘懋功三州厅向不产二麦此外麦收九分有余者成都重庆叙州夔州嘉定五府睂州一州九分者顺庆龙安二府卭州一州八分有余者保宁潼州宁逺三府泸州绵州达州酉阳四州八分者雅州一府资州忠州二州叙永石砫二厅七分有余者理番一厅及茂州所属之汶川保县两县统计通省麦收实在八分有余等语该省虽不甚重麦收然得此夏稔于农民青黄不接之时大有禆益】自可闾阎资旦夕况经边逺罢储糈【去嵗蔵界用兵一切兵糈俱用官帑在蔵中就近购备从不令丝毫扰累民间然转运军械虽亦计日给值究不能不劳民力幸而去秋旋即蒇功兹又夏田报稔盈宁之象可以想见】定羌归凯勤民事【恵龄自到川督任后即命往军营为防赞畱中途督办军营粮运现在大兵早已凯旋因令伊囘成都经理总督本任事务此报麦收折仍在中途边坝地方所发也】此是封章首吉书
　　骤雨【六月十八日】
　　避热文津阁【此阁最髙其下凉爽从不知暑】油云起四山欲先雨回者却值众行间【日内因炎歊异常望雨颇切过午四山云起知雨将落欲趂雨先囘前宫方乗舆雨即作势甚酣畅片时各峡涨流皆满不觉暑气顿消】竖洒横飞快敺炎送爽还湿衣原有赏例也那能删【此番雨来甚骤而长仆从人等衣服尽湿然原旧所常经亦必有赏沿为成例矣】
　　观瀑二首
　　望雨【近因炎燥异常颇望雨】愁霖【不五日前又因频雨恐成霖按三日雨不止为霖其春霖时霖等诗人亦不拘例用之】两过之心闲观瀑水垂丝忽思冲昨朝景遍宇摐银竹胜斯
　　题句仍畱壁剰三丑寅卯嵗泐吟堪【毎嵗来此有句皆泐之壁间计今嵗癸丑阅明年甲寅又明年乙卯三年之诗壁间留有余地至归政后来此亦无可书之地矣】就闲以后如临此诚祗合观应罢谈
　　永恬居曡去嵗韵
　　谷口延縁入新晴景惬拈山蹊半里近林屋防楹瞻图画四邻供缥缃一晌淹筹军即蒇勣　　【皇祖当年题是额原取义引恬期一世永享升平之福而予之去嵗用师廓尔喀亦不过使之震慑国威不致再来侵扰蔵界并非有计功谋利之心是以去嵗来此有句云陡忆防书至佳名副永恬幸防　　祖恩垂佑不数月间旋即蒇勣从此蔵中僧俗人众永臻宁靖果副佳名何如心感】
　　祖佑副名恬
　　素尚斋
　　年年临素尚即此岂非贪数【上声】嵗近余二题檐并是三【计至归政之期再余甲寅乙卯两年而题楹之诗并今嵗亦祗须三首即遍斯斋】罢吟指归政习静拟眠庵谩谓岩廊迥【斋在永恬居之后地势处髙中接以廊可通步屧以现在精力而论归政后来此尚可登临赏憩也】扶笻或尚堪
　　题创得斋
　　西北谷犹迥晴和爽拂晨轻舆试深造曲磴宿知循山景仍依旧人情率喜新赉筹咭唎事亦创非陈【去冬据广东巡抚郭世勲奏西洋咭唎国王遣正副使吗嘎尔呢当防都等赍贡恭祝万夀由海道至天津登岸近据吉庆奏该国贡船已过登州洋面约计八月初旬以前可抵山荘该使臣逺涉重洋防诚祝嘏忱悃可嘉理宜优加赏赉以示柔逺之意日内预令拣备赉予物件亲加阅视该国占风入觐事亦创得此皆仰防　　昊贶不觉益増感惕耳】
　　栴檀林有会
　　一岭横拖西陟东由来事半倍成功曰升曰降昔劳辩【栴檀林在岭东创得斋在岭西自创得斋而耒则谓之升岭若自此往创得斋又谓之降岭向题栴檀林诗有云设如由东来复当易其向乃知一切称名初无定状也】或彼或斯今视同夏景仍兹以时遇金仙只在不言中栴檀名本因假借真树千林信孰充【松柏枫柳之类其名亦皆假借耳】
　　澄霁楼口号
　　碧天朗暎爽风披拾级静观莫不宜一切向来愁慰念两言楼额付无知
　　挹秀书屋
　　依山为搆筑自必有髙低拾级云廊达凭窗夏景齐近遥胥入画芳润恰堪题五字称挹者一言惟秀兮
　　松霞室对松有作
　　含青向北堂几转陟东廊蜃牖虚通白霞松古入苍是非非即是忘辩辩难忘着相真堪笑图仍女史张
　　题陈书长松图
　　江南塞北原无涉室里山中若有期女史或知此意否七章佛偈早言之
　　晓凉
　　渥雨既驱炎微凉遂送晓无过与不及时若岂弗好塞外晓晚凉亦曰其常道而予复过虑恐致霜来早然兹方六月自解时尚藐因忆三曰忧刻亦弗能少
　　阵雨【六月廿二日】
　　午热复炽然蒸云四山起匉訇雷作声倾盆忽至矣千涧瀑互垂万林姿尽洗逰山所恒遇葛衣如浣水羣役弗叹劳而翻以为喜【例有赏也】
　　出丽正门观稼并阅隄工有作
　　昨嵗发山水恤恩次第行【去嵗六月初旬因连日骤雨武列河上游山水陡发濒隄低洼之处兵民房舍多被冲塌随从员役亦有冲失什物者当命和珅等察其轻重分别次第赏给银米幸俱不致失所】葺居兼御涨役举视工成【越数日朕因观稼亲临阅视所有被淹兵房即令官为修葺民居铺户照例加倍赏银令其自行修理俾安栖止并察防沿河旧有石隄卑薄因命酌量増髙其原未有石隄处并令补建约用银十余万两今日仍防马观稼见民居安整如故而新建隄工屹然如式兼之迩来旸雨时若河流亦颇觉安澜矣】出阅无非事图安肻懈诚迩来幸时若益慎敢怡情
　　漕运总督管干珍奏全漕抵通日期诗以志慰
　　全漕抵通州七月实常例后每致阻悮督饬惩惰吏【定例全漕以七月抵通自四十二年以前毎因水浅滞运既有截畱守冻情事则次年开兑必迟辗转相因竟成积重之势其大要则在地方官惰于经理所致因命阿桂等疏通清口停沙明兴筹蓄微山湖水柜效绩者优叙懈弛者严惩自此运河更无浅阻之虑矣】迩来乃改观为之在人事【迩年以来全漕率于七月内抵通交缷及早囘空亦即依限俱抵水次竟符冬兑冬开旧制于是漕运顿觉改观事在人为洵非虚语】上年中旬八今年下旬一【叶】粗防迟三朝细以闰月计则早二十七勤宣之所致与叙以旌能然实天恩赐雨旸今嵗佳事半功全倍【兹据管干珍奏今嵗漕船已于六月二十一日全数抵通计月杪月初起缷可期全竣等语查上年漕船于六月十八日全数抵通似较今嵗仅迟三日若以上年有闰四月计之则今年实早二十七日矣因令将管干珍及督运押运并催漕出力之文武员弁一体交部议叙然亦今嵗雨旸时若河水充盈沿途儹行遄速不啻事半功倍感防　　天佑更当何如惕励也】回空及受兑又可速明嵗自慰更自慎励衷识五字
　　三题文园狮子林十六景
　　狮园【谓狮子园】咫尺狮林【谓江南】逺中则御园【圎明园亦有狮子林】此曰文【文园狮子林则独此处名也】三隔三年成九嵗如驹隙影太殷勤【自甲辰南巡狮子林后乙巳己酉及今年癸丑是处每隔三年一题句总计之已瞬阅九年矣】
　　右狮子林
　　徐家名合不期同【初成是桥时亦就其景名之后阅徐贲为僧如海作狮林图十二帧其中本有小飞虹一景可谓不期而合】饮练兼符飞者虹【长虹饮练为山庄三十六景之一乃皇祖所题】设谓俯流武列水济之文更两资中
　　右虹桥
　　初称瓉【倪】复后称贲【徐】假象于斯亦肖之彼二人胥名利客髙僧维则却何为【世多以狮子林为倪瓉别业瓉工画自当有图继得徐贲为僧如海作狮林图其后有陆深跋乃知为僧维则庵如海其三辈弟子也世间名象真假无常有如此石维是瓉与贲皆名利场中客幻假为真或所不免维则以方外之人亦复为之岂亦有达于六如之防者耶】
　　右假山
　　堂无纳意而言纳景有迁时那驻迁即此曡三成九者一弹指顷幻诚然【自乙巳至今年癸丑扵是处三次曡咏倏已九年时序迁流真如弹指而景则日新而不已固有迁而不迁者在耳】
　　右纳景堂
　　漫称维则及如海清閟终当属老迂却笑其中蔵画者【阁中蔵倪画数种】真成执象岂然乎
　　右清閟阁
　　缀景架藤不可无十来九一见花敷【藤花率以春间开放而毎嵗来此皆在夏至后从未见花惟己酉年春夏雨足气候防凉虽以闰五月初旬至此而犹有开者因有架上却留三两朶奇哉渇句有如斯之句架藤本以缀景而十仅一遇士之好名鲜实者何以异此】似兹种植何为也笑好名人视此乎
　　右藤架
　　塞山平率驰马易磴道曲斯躩步艰平易曲艰原至理谓人何不忖其间
　　右磴道
　　假山之上真亭在真假分明孰得更却是巍然翼然者不知占亦不知名
　　右占峯亭
　　清而弗淑失乎寂淑而匪清实近华斟酌浓纎作斋额可为佳格赠诗家
　　右清淑斋
　　狮林禅窟建南江【狮林数典扵僧维则本为禅窟后屡经易主遂传为名胜之地此间特肖为之亦不过仅芗其名而已】问汝心降乎未降此偶肖名非肖实山山树树总香幢
　　右小香幢
　　年年如是山庄驻矻矻常思
　　祖迹遵何暇探寻书史富爱民
　　一念是真传
　　右探真书屋
　　景固天成无尽蔵楼由人起有招延偶然拾级却生愧何不用之扵渇贤
　　右延景楼
　　塞川流易难为蓄此蓄清波数里余舫进波平含动静乃成活画米相如
　　右画舫
　　林因云幻低成迥室以石围静且深忽忆田盘驻春季【盘山亦有云林石室】此之石室彼云林
　　右云林石室
　　一碧流溪窗里横弗言照也秪言平因之悟得为君理何必其间用太明【此虽常谈颇包寛则得众之义】
　　右横碧轩
　　架水为门弗设版往来舟楫任其然九春秋里消三曡亦厌吟多逮笔捐【二年即当归政即重来此亦当娱老不更言诗也】
　　右水门
　　雨【六月晦日】
　　廿二逮兹晦已度八日遥中伏炽蕴隆不可当炎歊望雨解郁蒸其奈赤阳骄过午山云吐旋布霄西南送宻【此间雨毎自西南来】风凉暑顿消大田濯暵气尺泽沃茂苗披爽心合慰而忽惕为焦明当七月朔更值立秋朝农谚畏雨零【农家以七月朔日晴则此一月可占时若又以立秋日小雨即晴为上吉】复切愁无聊中夜或明晓快霁希时调
　　喜晴【七月朔日】
　　卯末犹细霔辰临即快晴既符立秋吉【是日正值立秋农谚以立秋日得微雨即晴为最吉乃卯末犹见细霔入辰即已快晴幸符吉占】兼叶孟朝祯【孟秋朔日晴朗农人亦谓可征时若似此习吉尤为可喜】惟是骄阳暴【入声】又懐畏热情忧难去三曰守志敢忘贞
　　即事【七月初三日】
</div>
    <div class="pagination">
<a href="御制诗集_page1266.html">上一页</a><span>...</span><a href="御制诗集_page1262.html">1262</a><a href="御制诗集_page1263.html">1263</a><a href="御制诗集_page1264.html">1264</a><a href="御制诗集_page1265.html">1265</a><a href="御制诗集_page1266.html">1266</a><span class="current-page">1267</span><a href="御制诗集_page1268.html">1268</a><a href="御制诗集_page1269.html">1269</a><a href="御制诗集_page1270.html">1270</a><a href="御制诗集_page1271.html">1271</a><a href="御制诗集_page1272.html">1272</a><span>...</span><a href="御制诗集_page1268.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
