<!DOCTYPE html>
<html>
<head>
    <meta charset="UTF-8">
    <title>御制诗集 - 第 219 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 219 页/共 1326 页</h1>
    <div class="content">　　春月行旌驻节时青郊膏泽惬予私那知卜度诚难预大抵忧欣总若斯山地幸犹过半获水乡安免逭长饥曰休曰助新颁防【今年夏秋雨水过多所过京东州县収成似较歉薄特降防令丰収之处仍照例蠲免钱粮十分之三其歉收之所加恩蠲免十分之五并勅地方大吏善为经理】其善推行良有司
　　水碓
　　漩澓溪流绕村曲村人引水舂新谷何必机心鄙桔橰且喜西成中上熟比栉长茎硕穂垂场中仍有滞与遗秋社饮余免饥色隣里鸡犬还孳肥道旁所见诚慰喜既慰愁添转难已今年畿辅潦者多未必村村皆似此
　　半璧店行宫作
　　曲水环村俨曲琼旧名半璧果谁名行宫独出翠云逈秋日重来碧宇横几度诗题周八柱【后建石亭题向作刻之已遍八柱云】此间心迹信双清自惟所异当年者两鬓稍添雪数茎
　　官栁
　　官栁丝丝翠影笼两三叶乍落西风自从始种今乔木十五年光想像中
　　隂
　　逺山云气吐傍晚成薄隂迩来午热剧仆役苦汗淋农夫喜秋长荞菜芃森森明知所憾多何必齐人心小雨亦云得爽拂征人襟夏初每逢旱秋初恒惧霖此时大局定稍免愁懐侵
　　祖逖墓
　　佳城之人云姓祖考迹睾然兴望古越石竟让先着鞭尚忆闻鸡共起舞飞扬意气亘千秋终不能埋三尺土
　　过拒马河
　　潭清潦水尽风飒岸莎萋野况随时揽诗懐触目题长桥分浦卧一径入烟低秋景常年逊民情我泽徯渚村薄有获山涧本无隄载咏河之水【戊辰秋度此作河之水三章】悲心早向西
　　寒
　　晓日铜钲云里防官邮爽气拂征鞍遥峯昨夜应经雨吹落山风着体寒
　　九月朔日作
　　迤度村邮观民辔每留黍稌饶稔获风物报深秋此处差堪慰他方更厪愁
　　桥山直西望未到泪先流
　　雨
　　野甸云低阵秋空雨乍飞晚禽寻宻叶征客换棉衣候逼新寒峭塍欣宿麦肥遥闻湘浦雁此际向南归
　　秋澜村
　　秋澜村畔俯秋澜一色长天潦水寒素节深时来别馆澹烟凝处露遥峦泛茱况复临重九作记因之忆子安墙宇何须事雕峻较于容膝已为寛
　　雨中过易州
　　一夜秋霖朝未已行旌早发难中止况复诘旦谒陵园旧顿从容非其理有豕白蹢烝渉波辎重﨑岖度泥滓雨衣不漏忆谲谏寻思此或异乎彼尚幸行宫程匪遥约计仅一由旬里雨中防骑过易州戒饬避泞践麦畴有来大吏道左跽请罪除治恐不周笑而谓之无所虑已苦斯民重铲脩习劳问俗
　　祖制在风雨岂为安逸谋东廵西狩嵗无休知我罪我惟春秋
　　石门村
　　山村秋日又经过已播秋牟早获禾鉥骑不须遮父老欲询生计近如何
　　西北风
　　今年每盻西北风都为溽暑思晴爽昨夜秋霖彻旦零渐石征夫劳鞅掌纵匪农时犹苦潦忽来西北风生朗长途定不愁泞泥陡益峭寒又厪想
　　题永慕斋
　　行宫倚翠厓永慕特名斋山色绣屏列溪声玉瑟谐慈闱欣每奉中壸更新偕明日瞻
　　陵阙心迟丙夜牌
　　恭谒
　　泰陵
　　敬陪
　　慈驭上
　　桥陵慰怆难为情曷胜纵复三年频泥首【戊辰己巳及今庚午凡三谒　陵寝】　每教一去輙填膺兹来允为苹蘩继【继册中宫特行展谒礼】自昔常慙统绪承设以防躬论遭际
　　于昭顾諟感应增
　　雁
　　灯向夕杪秋清遥听征鸿三两鸣春北秋南谁与约霜寒月澹若为情石渠画省无穷意【石渠寳笈藏边景昭羣雁图】玉岫弦传第防声【前嵗命唐侃于香山玉华岫弹平沙落雁之操】怜汝稻粱随处覔今年稍喜报西成
　　恭谒
　　泰陵礼成转斾易州卜征燕豫景澄西颢风爽金舆载
　　览登秋兴言裁什
　　展礼谒
　　二陵启途廵九洛前辰雨洒道兹时潦归壑风寒冷斯未地湿尘不作行行度燕墟召泽想何若樊馆及髙城传闻疑信错太行之左麓髙原秋有获是用慰予心予岂有他乐
　　燕昭王故城
　　雉堞荒颓存土郭便千年树亦新林郎山只有清秋月曽照当时图覇心
　　四贤歌
　　燕昭延士始郭隗涓人买骨自为媒筑宫师事礼数陪趋燕遂致翩然来亚卿事业颇伟恢赵楚韩魏合从偕下七十城五嵗才蓟邱之植汶篁栽田单反间恵王猜木必先腐真惜哉剧辛自赵骋辩才厐暖易视背交懐丧师二万身亦灾邹衍闳论类诙谐先驱拥篲碣石开主运而外他无裁尸祝至今四贤皆望诸事业谁能侪或者市名意本乖令人三叹黄金台
　　安肃县咏菘
　　山县民风与古皆灌园野叟足生涯彦伦到此应増恋霜脆甘菘味正佳
　　谁道江南足晚菘【江南有菘江北有蔓菁旧说相似而异今安肃菜即江南菘云】緑琼满圃秀金风田家滋味僧家画【僧人多有喜画菘者】野意何妨六饍充
　　髯老羔豚顿置渠较于藜藿定何如性偏见说嫌形秽退食难逢下箸余【史贻直性好洁谓菘浇粪而壮不食故戏及之】
　　武帐
　　歴顿行宫遍初程武帐临向方全似旧启处恰宜今新月冰【去声】帋秋风促帛砧每殊触目景不易爱民心
　　题临漪亭
　　临漪古名迹清苑称佳搆源分一畆泉石闸飞琼潄行宫虽数宇水木清华富曲折歩朱栏波心宛相就四靣足潇洒一笠非俭陋竹素暂游托民瘼乃深究曰惟有休助是用重廵狩
　　新月
　　野旷清无比秋深光倍寒桂香思节过菊瘦待人防谩惜如钩细行当并镜团嫦娥三万嵗少似李金銮
　　保定道中作
　　入夏多霪涨水流民艰南望不胜愁每每所歴原登谷意外欣遭为解忧
　　废城故邑每经逢旧迹多湮考莫从独有保阳传养老髙山景仰圣尧踪
　　就润翻犁退潦田早防扑陇麦芊芊农功终嵗真无暇冬雪春霖望倍悬
　　众春园
　　建置何分李【昭亮】与韩【琦】名园轮奂喜重防【略为脩葺之】盆中雪浪水之变【盆内刻苏东坡诗云尽水之变蜀两孙】斋外霜华气已寒毕竟千秋有公论且教一晌适清欢前年图取人何在【丙寅冬经定州未至此园命张若霭图之以归】四句金刚如是观
　　咏苏轼雪浪石
　　白石盆中浮雪浪髯翁遗迹入评吟颇夸南北八州牧【东坡诗云八州怜我徃来频注云宻徐湖登杭颍扬及定武凡八郡守】岂惜清华二翰林【年谱以二学士出知定州】早是奎星独称古不然山骨讵羶今如坡不乏遭沉滞鉴取人明惕我心
　　雪浪石叠苏轼韵
　　行或使之止或屯内相外牧何卑尊贾谊明时乃可惜屈原泽畔时原昏牛刀不妨一小试况兹百里聨乡村前年中山防马过倾頽百雉未入门北门学士【谓张若霭】命图取展阅防度清吟魂鸠工发帑事版筑驱除狐防芟荆根众春花木复旧观清秋风月移新痕时廵嵩洛偶驻跸一拳坐对堪评论横盘硬语走健笔呌絶起拍莲花盆嵗月详识笑多事【坡诗云四月辛酉绍圣元】髙风千古存乎存
　　和苏轼刻盆石诗韵
　　鹊渚鶱谒天帝孙支机持走归中原玉局胡乃公案翻曰此中山有石存置之平几承以盆作歌七字探天根雷门布鼓予缀言走笔趂韵赓其元
　　晓发定州作
　　翠防名园驻众春南瞻伊洛待时廵苏才韩业一青史明月清风两故人【是州二村名】茅店烟寒秋已老兰衢露重晓无尘依然前嵗中山路防见盈宁化被民
　　暖
　　秋深候应凉南向地颇暖午阳热每剧薄寒惟早晚行人爽已披农夫愿方满晚荞犹在田霜迟获无损事固鲜两羙欣兹实兼善
　　九日幸旺泉导醴亭登髙
　　东垣古名郡沃野耕桑稠氿泉随处溢水利良足脩斯泉独名旺乆借溉田畴嵗逺惜湮废疏濬法宜求髙斌建钺时承命相视周淤者剔其源塞者鬟其流至今宛成渠余润资耕耰为亭其旁阜旷朗畅逺眸名之曰导醴意取醇饮投今日是何日古制登髙邱适值驻翠驆于焉咏来游晓隂忽开霁少皥行金秋拾级扶朱栏濯清俯緑洲黄华才绽蕋霜迟露颗浮但得有菊意佳品何须畅眺谢龙沙走笔懐滕楼来来汝大吏供帐勿华优苟为事虚文负刍讥反裘农功愿允惬佳节景并酬故事髙商飇权城佳话留
　　真定隆兴寺叠旧作韵
　　董子有言尊所闻佛家者流称世尊尽有儒名而墨行不徒守说惟空门昌黎辟异友文畅相从坡印如龙云髙人逰戏无不可岂其迷彼因果轮时维九月复九日三秋令节悬晴旻言廵嵩岳此驻节观者如堵纷纭纭佛香雁阁一纵眺烟低近逺村庄分恒阳尚幸薄有获茅檐鲜叹生不辰按辔频经问民瘼霁色底用严如神行宫西侧近数武从容略憩闲斋身便进大吏数畴咨民安物阜休云云今秋西成究逊昔讵乏釡鱼及甑尘芊芊陇麦明嵗食防惜早饬羽林军冬寒窘廹恐应甚数事时厪予思存登髙揽胜聊循例闾阎疾苦忧懐真大端我示推行尔及尔有司详讨论散金莫惜库所积散粟莫吝仓之陈不须救度资佛力但能绥恤民如春
　　真定行宫晚坐叠旧韵
　　小坐复今夕闲情忆向年劝
　　餐非昔侣【丙寅年来此　孝贤皇后相随】举案是新縁燕迹仍伊旧【是寺为慕客燕龙腾苑旧址】潘懐祗自怜金容防咫尺未得了明禅
　　阅兵
　　诘戎伊古重爽值九秋天气霁礟声壮云开旗色鲜聨营团写月驰道直抨弦亷李遗风在干城尚勉旃
　　题隆兴寺画壁
　　前度权城临小春佛香髙阁防金身绮语破戒赞相好七字韵脚通元真信宿驻跸促归辔未及遍览庵罗园兹来秋日多清暇乃得一一探其源调御丈夫固防萃前庑画壁尤絶伦四十九年无一字源流十二谁所传净饭王宫生悉达天上天下称独尊乃至徘徊双树下终不生心转法轮【文殊请佛转法轮佛云吾四十九年未曽说一字乃令我转法轮耶】围绕纯陀及迦叶恭敬帝释人非人土伯九约角觺觺干闼八部狰侁侁罗刹敦脄亦听法防倛牛首咸来賔须弥四面面各色其间众类纷纭纭元蠭赤蚁蟠旷宇母产　还为飱延颈举踵望悲防圆光遍照何寃亲异哉幻境无不有难执名相徴文言画师乃不识名氏想因薫习如来禅知防画像必斋戒【孙知防字太古每画圣像必斋戒疏瀹方援笔】山东法传杨契丹两家手迹真伪半未能到此窥篱籓赵州古寺壁间水相传作者吴道元此去赵州百余里同时留迹何疑焉但防一笔挥圆相风落电转谁能然【画断吴生画圆光只一笔风落电转防成月圆】此画当作吴画观兼传摩诘思开元【东坡有王维吴道子开元寺画诗】
　　阅滹沱河隄工【有序】
　　滹沱河本无堤以其流渐逼城髙斌总督时奏建葑坝御水非如永定两岸长隄束之行也十一年阅视时有兠湾吸流处略经指示建坝挑水今已淤沙可耕而河流遂向南徙矣兵民建坊颂徳夫河流无定南北亦其常耳固安亦吾民今夏隄乃溃决岂朕厚于此而薄于彼耶既以成诗并示直诸大吏
　　前嵗视滹沱近隄虞侵城今嵗视滹沱隄脚淤沙平临流施网处秋麦芃新耕复见好消息中向南经北隄免冲齧万户庆居宁建坊旧驻所感徳由至诚维予自忖度转觉愧恧生一时偶指示讵有安澜能设能廻狂澜永定相视曽夏霖乃溃决迄今隄未成是河亦浑流来徃嵗每更所幸有余地不与水相争长隄防城止曾匪束之行居功而诿过中人以下情我常恶彼为何须扬颂声
　　赵州柏林寺小憩
　　禅寺曽闻古赵州便途探迹正清秋虞碑字具龙鳯势【寺后殿前有石甚古刻虞世南攀龙鳞附鳯翼六字】吴水体兼文武流【左右两壁有吴道子迹一画文水一画武水】白鸽下无经可听【是寺乃禅院不以持诵为重且祗数僧颇废其业云】金轮焕是
　　圣重修【雍正年间曾重修之】笑予柏子曾参熟不识庭前树是不九月十有二日途经赵州小憩柏林寺阅殿壁吴道子画水旧迹召扈跸文臣梁诗正等刻晷聨吟禁用水部字
　　【御制】花宫来九月穑寳登三秋唐壁悬吴画
　　香林驻
　　御驺涂垩粉防古纵横墨晕稠具体文兼武【臣梁诗正御制】摇毫放更遒尝闻工变相今见防阳侯禁体例癸亥【癸亥年登澄海楼与张照梁诗正聨句亦禁用水部】
　　强韵追应刘佛日光皎皎仙风响飕飕咫尺论万里【臣彭启丰】
　　【御制】筋力廻千牛或静符地徳或动与天游翔阳常逸骇罔象穷防搜十指扪欲缩双睛难收能事开元埒【臣刘纶】
　　【御制】竒观广陵侔两孙彼固逊一勺吾将投茹纳百川此髣髴三岛不镜象埽尘刼坳堂防芥舟干维擅宻运【臣梁诗正】
　　【御制】坤轴环遐陬龙门启岝鹿苑腾蛟虬旷哉八功徳邈矣大琉球砰磕撼素障缥缈凌丹邱那得并州剪【臣彭启丰】
　　【御制】何必中山求【谓定州雪浪石】冯夷方击鼓干闼将成楼隠名名越显
</div>
    <div class="pagination">
<a href="御制诗集_page218.html">上一页</a><span>...</span><a href="御制诗集_page214.html">214</a><a href="御制诗集_page215.html">215</a><a href="御制诗集_page216.html">216</a><a href="御制诗集_page217.html">217</a><a href="御制诗集_page218.html">218</a><span class="current-page">219</span><a href="御制诗集_page220.html">220</a><a href="御制诗集_page221.html">221</a><a href="御制诗集_page222.html">222</a><a href="御制诗集_page223.html">223</a><a href="御制诗集_page224.html">224</a><span>...</span><a href="御制诗集_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
