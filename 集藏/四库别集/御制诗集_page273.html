<!DOCTYPE html>
<html>
<head>
    <meta charset="UTF-8">
    <title>御制诗集 - 第 273 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 273 页/共 1326 页</h1>
    <div class="content">　　命蒋溥汪由敦董邦达修盘山新志即令入山逰访既毕事诗以示之
　　亲切名山全体图旧乗捡挍正乖诬名贤胜迹思传志其不传能志取无
　　石林精舍
　　春松翠欲飜古石飞疑坠允宜风月佳未许桃李厠欹案读典坟羲皇兴企思
　　云净寺
　　寻春喜晴和入山穷窈窕阳巘已绿缛隂雪犹白皛云净佛所都青莲色相表盈盈功徳泉身心一以澡载登庋经阁万虑澄三藐廻望向来途深云不可讨
　　东竺庵见杏花始开
　　日日盼花开花开乃在此不借女夷权应是天龙喜竺庵谷向阳条风掞昌蕊烂澷亦底须潇洒真佳矣佛咲物皆春当前悟妙防
　　少林寺
　　精蓝盘谷口纵望纳徐无万里太行麓千年双桧株【寺中防桧最古盖千年物也】稍停参浄业随意作清娱得句还前进名山宁可孤
　　古中盘
　　盘之中造盘之阻绿嶕嶤隐青莲宇到来精舍据其巅春霭山云互吞吐老僧面比瘦石枯南宗棒喝全茫乎住山却是本来相何用防防辨有无松籁涧琴皆浄致一牕延得千峰翠岩花放不入时妍由来物各从其类仙风谡谡吹我裳便寻归迳我马黄乗兴应留兴不尽偶逰亦厪逰毋荒
　　泠然阁
　　岩楼倚半空月宇纳天风揽景真无尽防心逈不同石泉银泻峡蕙草绿抽丛壶里年常静人间春渐融
　　雨花室
　　三春临静寄五日作清娱每到吟将遍兹来兴复殊交窗岚影翠入座栢阴孤试问维摩诘斯还着也无
　　盘山启跸之作
　　言旋清跸别仙荘五日春逰毋乃长知尔何须亟来往扵斯未可久徜徉廻瞻云罩中天直取近西盘十里强诗绪纷投吟不尽名山二酉暂教藏
　　题方钧袖珍山水巻
　　烟林野艇
　　绿树蔚溪烟人家隐烟树野艇载羊裘沿溪自来去
　　桞墅莲香
　　玉露下银塘芙蓉自在香粉本定谁取依稀万栁堂
　　晴蹊粉箨
　　琅实堪饲鳯烟梢欲舞龙忽似春丛里韬光之所逢
　　江村晚照
　　秋谷几村静夕阳千树披入江飜石壁杜老句真竒
　　古木幽篁
　　幽篁既潇洒古木亦振竒恰似嵇与阮相逢把臂时
　　松岩飞瀑
　　寒涛及雪练映带翠屏里适自田盘来所见多相似
　　旋跸诣
　　畅春园问
　　安
　　行春迤逦返兰舆先诣仙园问
　　起居敬悉
　　髙年福履鬯
　　萱阶爵跃喜何如



　　御制诗二集巻四十六
　　钦定四库全书
　　御制诗二集卷四十七
　　古今体八十六首【甲戌三】
　　偶题
　　蘓李真称神理超曹刘未觉古风遥三唐已自相沿下何用流波说四朝
　　咏汉玉图章
　　良瑶谁得乱缪篆独超羣抑埴传遥代瑰奇焕秘文尧年垂寳露虞旦烂卿云介绍客卿侣彬然挹古芬
　　题张宗苍画
　　苍山红树里流水侧崖颠独倚危亭坐如安空界禅遥源白云外别业緑筠邉世上无名姓谁希续列仙
　　玉泉山见新耕者
　　迟日寻芳到玉泉含胎花信欲嘕娟虚窗纳逺聊披景沃壤融膏见种田已盼雨灵亟颙若乍看土润为欣然山容水态田盘似所得今朝逈胜前
　　山桃始开
　　嫣然度索放和娇头踏羣芳报节韶只有东风偏惯妬蓬蓬底事不相饶
　　题张宗苍夏山图
　　好山浓若滴灌木翠如流云起知将雨风来乍似秋展书惟静客镇日坐髙楼何必称王粲曽无羁世忧
　　湖上
　　湖上青韶渐可怜新波晴旭漾澄鲜花将放蕊明思雨栁已舒条暗惹烟踏浪锦鳬空际去寻芳粉蝶宻中穿溪山好值春光富妙理清机日细硏
　　白山桃
　　绿蕚已称谢脂粉素华偏自舞媻姗不因严节从头校防与寒梅一例看
　　鳯凰墩放舟由长河进宫川路揽景杂咏
　　一篙春水漾文舟便泛长河达帝州山色溪光相罨画湖心小憩凤凰楼
　　青蒲白芷欲浮波栁态花姿即渐多底识明湖不相譲六桥一带逺烟拖
　　垂虹迸水落银塘小拟洪湖石堰长恰有侍臣董事返秋灾细询厪维扬【时总督防楞董筑南河堤工事竣复命随侍舟次】
　　防曲川途緑栁堤遥闻钟磬出招提今朝不必维舟访黙识禅房有旧题
　　琼岛春望
　　太液池邉琼岛嵬登临纵望气佳哉新蒲弱栁髙低緑杏蘂桃花次第催玉笋含隂隐壶峤银奁倒影画楼台万家春树皇居拱生计筹量日防回
　　偶成
　　无稽及弗询勿听亦勿庸重华以命禹心传继神宗仲尼称好问迩言察用中好察隣庸听迩言讵尽公典传似枘凿绎思异实同
　　即事
　　晓喜浓云布四宇无何堀堁变终风土膏固不妨春种未免先时意已忡
　　暮春漪澜堂
　　岧嶤峙穹塔衍漾浮液湖画树疉峯棱緑縠周堂除白烟带嫩栁紫茸发新蒲缋藻潜游鳞梯浪起飞鳬妙趣上下察神诠动植俱三叹吾与防言志何伤乎
　　三月三日
　　逼闰节犹寒上巳花始发马射古所称袚稧今久歇王谢文防豪张庾佳辞越才喜春云浓可惜终风勃无心玩芳华惟是厪耕垡
　　钱维城林塘泛艇
　　叶舟泛空阔去住随所如不拟潇湘意嫌袭吊三闾
　　梅有后桃杏而开者诗以嘲之
　　盆梅本自放严冬但是薰培出温室山牡丹冬亦开岂曰耐寒其本质南方有梅北方无造物异视讵理乎墙根向暖试种植颇得滋荣三五株绯桃綘杏烂澷矣才绽蘂珠一两尔或云气究不同江国原报春光始若然遇寒终变节逐炎何以称髙士隐觉清友向人言南方之强理如此
　　御园暮春即事
　　年来翠辇每乘春农扈瞻蒲事省巡仙苑恰欣值清暇可无藻句答芳辰
　　山桃正放树梢红洞口源头宛转通惯被封姨作媒糵蓬蓬镇日厌颠风
　　鸣鸠唤雨鹊呼晴爱听鸠音厌鹊声宴坐闲斋叅耳观物无分别概人情
　　新波曲岸板桥横仙树真花景正明缓棹湖心成静寄米家书画不相争
　　汀兰防芷吐芳馨漪碧偏宜近水亭未可春园亟行乐周书无逸每书屏
　　才喜御园春好看又愁南亩雨嫌迟却怜九十韶光里放眼舒眉付阿谁
　　含经堂
　　惜隂遵古训克己陶今情无逸惟励志有亹常硏精明镜待防摩铄金资土型行知则广大尊闻则髙明欹案味道腴转忆书窗横
　　襍言
　　黄蘖其味苦咀嚼生防甘白蜜满口甜防辛其中潜元氷含阳温烈火藏寒炎翼者两其足齿者角难兼髙明□阚室天道每益谦百虑或一失刍荛有理谈
　　读平原君传
　　公子称最贤食客至数千髙楼临民家躄者行槃跚羙人忽临见倩兮巧破顔明日躄者至谒者抗辞前愿得笑者头君哂未许焉舎人稍引去怪问始知然爱色而贱士谁肯相周旋爰斩羙人头谢罪自造门门下乃复来相倾文歇间卒得頴脱力定从自楚还一笑知何人其事况经年美人诚然乎胡乃致客还史公每好奇于斯见一斑
　　湖上杂咏
　　山桃报道烂如霞风定乘闲揽物华已借吹开自吹落三分尘土一分花
　　望蟾阁外放烟舟澄照欣看镜里游緑栁红桥隄那畔驾鵞鸥鹭满汀洲
　　渚兰岸芷郁青青万顷波光漾碧舲便是明湖春暮景谢他杂沓管弦听
　　澹沱溪烟接六桥双湖夹镜荡兰桡玉泉不是言游懒咫尺波心落翠标
　　藻鉴堂
　　画舫过长隄镜湖环逈榭于焉可小憇天水光上下轻烟柳丝罥嫩日花枝亚飞跃契静观动植含神化溯洄驾言旋吾寜此多暇
</div>
    <div class="pagination">
<a href="御制诗集_page272.html">上一页</a><span>...</span><a href="御制诗集_page268.html">268</a><a href="御制诗集_page269.html">269</a><a href="御制诗集_page270.html">270</a><a href="御制诗集_page271.html">271</a><a href="御制诗集_page272.html">272</a><span class="current-page">273</span><a href="御制诗集_page274.html">274</a><a href="御制诗集_page275.html">275</a><a href="御制诗集_page276.html">276</a><a href="御制诗集_page277.html">277</a><a href="御制诗集_page278.html">278</a><span>...</span><a href="御制诗集_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
