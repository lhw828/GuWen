<!DOCTYPE html>
<html>
<head>
    <meta charset="UTF-8">
    <title>御制诗集 - 第 1191 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1191 页/共 1326 页</h1>
    <div class="content">　　福庇纪恩七字壁闲书
　　写心精舍
　　问人孰无心问心如何写能识心已希识能写益寡儒者欲其存墨者云其假存固少真存假岂诚知假孟子推舜心已曰鲜【上声】慕者热中则何为所写更谁也我惟勉精一能否念两舍【谓能是自矜谓否是自画故不为也】
　　四知书屋八韵
　　微隠显为彰柔卑髙制刚繋辞縁述
　　孔数典不因杨回缅昨年事幸成此日堂【山庄正殿后室　　皇祖题依清旷三字而无檐额去嵗筹画台湾军务日扵此召见军机大臣实因先事知防有合扵豫之六二爻义得以蒇功因取繋辞所云知微知彰知柔知刚之意顔其檐额曰四知书屋却非杨震之所谓四知也】旰宵筹塞苑稂莠靖瀛疆允赖
　　天恩贶莫非
　　祖烈扬楣闲
　　题旧仰檐外额新张清旷山水徳明公挞伐方【清旷之名乃寄情扵山水之意然水澄然而清故明山廓然而旷故公明与公即为熈政诘戎之本皆由知几而推之为四知也详见所作记中】五言重衍义兢业识毋忘
　　题文津阁
　　渊源重【平声】校毕京中【缮写四库全书每分三万六千册鲁鱼亥豕原所不免去秋驻跸山庄偶阅文津阁之书初不意其讹舛至扵累牍联编因命诸皇子及扈从诸臣计日校阅得三分之一并谕在京之皇子大臣派大小臣工二百余人将文渊文源二阁书重加讐校已扵回銮之前告称蒇事】次第扵斯津合通【其文津阁未曽校竣之书责令原总纂礼部尚书纪昀带同原校文渊文源二阁疎漏之总校分校扵冬间来山庄详校数月亦已完竣】亥豕讹由为物一鲁鱼舛则以形同究因考覈未尽力薄用创惩示懈公【纪昀与副都御史陆锡熊当日原充总纂凡书中讹舛之处固由总校分校不能悉心校对亦由纪昀等未将底本认真详阅经理所致姑念书已告成寛其吏议仅今重加考覈并令陆锡熊扵福建学政任满后带同原校文津阁书疎漏之总校分校往盛京重校文溯阁之书其四阁书应另缮者亦罚令二人出赀赔写此畨劳费实由自取然其过亦止扵疎懈不得不薄示创惩以为误公者之戒】独有费墀牟利重【去声】职镌其计叹非上【初办全书之时原任礼部侍郎陆费墀时以编修为提调继为总校洊加擢用乃该员惟以牟利为心一应收发书籍髙下其手任意勒索嗣后巻帙遗失又任令誊録私买坊间之书充数在总纂既未寓目而巻数又多不符以致书中讹谬不可枚举既又去其档册无可稽核是其罪固浮扵纪昀等矣因即降防革职仍令将续缮文滙文宗文澜三阁之书罚其一力装潢制圅排架该员始念为可幸免由今思之当亦悔其失计耳】
　　趣亭
　　书楼四库法天一【浙江鄞县范氏藏书之所名天一阁阁凡六楹盖义取天一生水地六成之为厌胜之术意在藏书其式可法是以创建渊源津溯四阁悉仿其制为之】亭子假山面对之渊海浩如无尽藏知斯趣者果真谁
　　月台
　　月台意寓南宫米却是从来未一登既念登台须入夜逰当秉烛岂相应
　　留京王大臣奏报晴雨应时诗以志事
　　迩来雨渥不须多览报时旸慰若何【据留京办事王大臣奏报京师扵二十日戌刻至廿一日巳刻阵雨数次廿三日辰刻薄雷微雨随即放晴至廿四日天色开霁日光晶莹现在气极为晴朗览所奏与跸路情形相仿刻下二麦登场连日快晴可资晒晾而大田正值长发之际既霑优泽旋得熈阳曝蒸自必倍加芃茂似兹旸雨应时快慰殊难言喻】既以大田滋禾黍更扵长路利车驮微云见即生犹豫皎日朗方惬咏哦因识人恒弗知足已之未信奈他麽
　　署福建巡抚伍拉纳奏雨水田禾情形诗以志慰
　　兵后多凶年此语古所有台湾虽海外省同应共受以此恒闗心为祝逢年阜春雨早报霑麦收七分富【叶闽省天气融和麦收较早前据防抚伍拉纳奏报三月杪已届二麦成熟之各属除台湾一府尚未据报到外其内地六十州县收成八分有余者连江罗源宁化归化夀宁等五县八分者长乐福清屏南永福仙游将乐沙县尤溪永安建阳崇安松溪政和邵武光泽建宁泰宁长汀清流连城上杭武平永定福鼎直永春州并所属徳化大田直龙岩州并所属漳平宁洋等三十州县七分有余者安溪一县七分者闽县侯官古田闽清莆田晋江南安恵安同安龙溪漳浦海澄南靖长奉平和诏安南平顺昌建安瓯宁浦城霞浦福安宁徳等二十四州县合计通省麦收七分有余该省当台湾用兵之后收成益为厪念兹虽未称上熟犹属中丰仰沐昊慈实深感谢】兹复驰奏章时若利田亩禾苗愈长发蔬薯
　　胥畅茂【兹又据奏时届首夏髙阜地亩因晴霁半月又在望雨随扵四月十五十六等日连获优霑禾苗愈见滋长园蔬畨薯亦俱畅茂览奏真堪庆幸】南瞻庆同民不禁频额手纳稼其尚遥慎戒满招咎
　　西峪
　　往年至山庄山草每未緑今兹入西峪緑毯铺迎目一碧万顷连髙下叠油縠清香袭襟袖知因时雨足讵惟利垄禾且以悦林鹿露苹润而甘饱食恣攸伏絶胜四年前囓荷充馁腹【甲辰春此间缺雨革长畧迟鹿饥弗得食因囓荷叶充腹曽有诗纪其事】膏恩溥博何物不受福兼之逢快晴时旸利百谷
　　味甘书屋
　　茗椀竹罏陈妥贴山泉有味品移时言中设以苦甘喻吾意扵斯未信之
　　有真意轩
　　意祗在心中而曰轩真有轩实在心外本末倒置否无心讵有轩一二难分剖心之真为授轩之真为受覔意竟何是如是言之偶
　　秀起堂
　　山不入深秀何得堂惟因迥起予吟一天寥宇碧无际五月薫风披有襟过雨龉溪留鹿迹知时丛樾出蜩音欲縁茂对歌解阜涧奏泠泠可代琴
　　静含太古山房
　　山自太古有房惟此时搆而房在山中太古名足副何以知其然古今轮宵昼今昼讵是新古宵岂为旧达观原一瞬宁待禅关透
　　河南巡抚毕沅奏河北雨水情形诗以志事
　　月下澣初扵途间口内外每行雨里山田虑旱弗虑涝仆役防涉望雨止孰知河北久旱地防泽三四寸而已被六寸者惟一县何渥霑此靳膏彼【日前跸路经临见大田芃茂土膏极为霑润途中复屡遇阵雨虽行旅防渉不免泥泞难行而旋雨旋晴在山田究为得济因念豫省河北三府春夏以来雨泽总未深透维时见云势徂南冀幸同时均被随即驰谕询问兹据毕沅奏五月廿一二等日各属果俱得雨惟河北得六寸雨者仅内黄一县其余仍不过三四寸霑此靳彼阅奏益深厪注】又称河南泽实佳大田髙下农功起河北月内嘉逢冀可翻犁盼秋美【又据奏此次得雨较优计连日前十七之雨已共有三四寸至五六寸不等不但已种地畆长发可期即髙冈未种之处俱可陆续翻犁田功渐起日内再获甘霖秋田普种仍可望收等语现在缓征借种业已频经降防此时无可措施为绸缪之计惟祝昊恩幸扵月内早得渥被佳音庶此三郡之民不致向隅耳】缓征借种【上声】谕频宣此际亦无可降防南瞻惟是轸民囏即祝霈霖报音喜
　　直总督刘峩奏报南府雨水情形诗以志事
　　直南三府近河北雨艰望泽如一例直北河南胥优霑【豫省之河以南开封归徳南阳汝宁河南陈州六府许汝光陜四州春夏雨泽时霑不致为旱即直北之顺天保定河间天津正定永平宣化承徳八府易深定冀赵遵化六州春雨间有未透之处而四月下旬之雨一律普霑不特大田播种齐全日内尚虑过多惟畿南之大名广平顺徳三府与河北之卫辉怀庆彰徳三府壤地相接虽连次得雨俱未深透或气数偶有不齐然早夜防祈并为缓征借粜之计者已无弗至】接壤六郡独弗被诿之气数我岂忍恒为【去声】防吁关殷意绸缪计亦早频颁饥溺心勅大小吏即今披阅奏报章霑寸仍惟三与四【日前以途中连遇阵雨因降防驰询六府情形昨据毕沅奏河北廿一二之雨多者仅三四寸兹接刘峩所奏畿南三府亦大槩相仿虽称接续霑濡禾苖勃发恐亦慰予跂望之辞盖讳饰最所当戒惟冀仰邀　　恩贶即六月上旬得有嘉晚田可种尚不为迟否则实成旱矣】虽云接润苗长【上声】发恐未必然戒饰讳惟冀月中嘉渥大田可种祈
　　天赐
　　喜晴【六月初三日】
　　季夏朔朝晴固是宜旸兆傍晚霏阵雨翼日曦阳晓晚复阵云生丝倐过了夕阳万树眀乃幸晴定好今朝朗碧天飒爽惬怀抱凡此三日间愁多欣实少即此一惬怀恐近生骄道为君信难哉五字聊衷表
　　澄观斋有会
　　视物谓之观【平声】示物谓之观【去声】其义虽有二一澄与为贯无私之谓澄克已思过半是谓恵迪吉【堂中恵迪吉三字为皇祖御书】
　　圣藻垂训焕
　　翠云岩
　　峭壁不可登枝攅叶簇翠层层试询留白为云者设色如斯孰更能
　　见説竒峯多夏云应输翠色此平分更饶不致为霖雨那系人间戚与欣
　　对山斋
　　墙外真山内假山对之真假辨殊艰世间一切有为相胥梦幻塲合付删
　　餐腴室有会
　　诗书亦有腴道徳亦有腴一二二而一相资互见诸若夫山水秀及其花木娱虽曰引清兴却恐乖政模何足拟刍豢餐宜慎所居














　　御制诗五集巻四十
　　钦定四库全书
　　御制诗五集巻四十一
　　古今体一百首【戊申七】
　　两江总督书麟奏报二麦收成分数及雨水情形诗以志慰
　　约报已曽逹奏书兹陈收定九分余【前据书麟奏两江各属麦秋约收丰稔情形已悉其概兹以闵鹗元入觐来京书麟兼署江苏巡抚因循例奏江苏各属实在麦收分数内十分者长洲元和吴县吴江震泽常熟昭文昆山新阳太湖防华亭奉贤娄县金山上海南滙青浦武进阳湖无锡金匮江隂宜兴荆溪靖江太仓州镇洋嘉定寳山崇明等三十州县防九分及九分有余者上年江宁句容溧水髙淳江浦六合丹徒丹阳金坛溧阳清河髙邮东台江都甘泉兴化寳应铜山海州沭阳海门防等二十二州县防八分及八分有余者山阳阜宁桃源安东盐城泰州仪征丰县沛县萧县砀山邳州宿迁睢宁赣榆通州如臯泰兴一十八州县合计江苏通省二麦收成九分有余其安徽省麦收实在分数书麟另折亦称八分有余是两省二麦俱属有秋矣】更霑透雨孟仲夏可冀登秋髙下畬【江苏安徽二省于四月下旬及五月初旬节次均得透雨兹又据书麟奏常州镇江江宁一带于五月十三十五等日复得雨三四五寸不等现在二麦刈获完竣早插秧苖青葱长发其收割少迟之处亦上紧栽种池塘沟堰积水充盈髙下田畴秋成仍卜丰稔等语批阅之下既为农庆而予之感沐　　鸿贶亦觉倍切敬寅耳】民乐自应深庆尔时和当识益兢予尾批欣慰频额手幸值
　　天庥敬以居
　　招凉榭
　　今年霑雨早晨夕尚微凉迩来晴始定云浄晅日光卓午乃觉炎爽榭坐相羊嘉防度籁轻暑气潜何方既幸禾渥膏复庆麦宜旸【闗外此时方收麦】却恐志之欣即为敬所忘五字以自箴惕息惟徬徨
　　千尺雪
　　引流阻峡即为瀑源逺挟沙色变黄称瑞不须夸绛雪可知此地乃其常
　　淢汩其形渒声齐宫匡阜合其名竹罏茗椀忘言坐形寂声清惬性情
　　观瀑
　　辛酉戊申卌八年每至山庄必观瀑虽云即景有新防壁楣题遍颇厌熟而兹所防却殊前仍在
　　奎文两字读瀑之为声应属耳何乃曰观寓之目义合梵称观世音久未悟斯今悟独
　　永恬居八韵
　　片云收宇外逺界露峰尖曲栈轻舆进翠微朴屋瞻琴书伴憩息林壑入吟拈回忆昨年况正筹海防殱两臣一忠効百勇万军兼【上年驻此时正值筹勦台湾逆匪虑常青不能蒇事因令福康安驰赴山荘亲授方畧命为将军并命海兰察为防賛率巴图鲁侍卫章京百余人又调遣川粤黔楚劲兵近万人前徃二人果能同心共济未及三月生擒林爽文庄大田二首逆余匪亦殱戮殆尽于是海疆底定人庆更生何莫非　　陟降之灵黙为佑相俾得成功如是之速耶】三月功成速五爻利执占祖恩赖呵防民务叶寛严【台湾近年以来文武各员并不实心经理民事是以奸顽屡有骚动此次大加惩创之后不得不令福康安在彼熟筹善后良谟为一劳永逸之计节次据奏建城移县抚戢熟畨设立屯田以及定界址置贠弁诸事宜无不寛严允当经乆可行自此千里瀛堧苞桑孔固仰瞻皇祖御书永恬奎额期与彼民副此至愿云】敬仰
　　奎文意瀛疆佑永恬
　　素尚斋
　　永恬居后斋髙以朴为佳便拾云廊级遂登山馆阶昔今消一瞬圗史静恒偕楣勒
　　双文额惟深敬仰怀
　　福康安奏报抵厦门登岸并巴圗鲁侍卫等皆平安渡海凯旋诗以志慰
　　徃征进旅迟成速【福康安于上年十月在惠安县之崇武澳风十余日似乎迟滞乃当此停泊之际所调四川屯练二千及广西兵三千先后到彼而风亦旋利遂于廿八日中刻放洋至廿九日申刻所有兵船已齐抵鹿仔港因即乘鋭长驱未及三月而全台平定因迟而转以成速　神之佑助已为灵异】回渡登舟危得安【兹又据福康安于回抵厦门后具奏渡海情形云于五月初十日获有顺风扬帆行至日暮抵黒水洋距澎湖内澳仅二十余里风息不能前进碇索长至六七十丈犹未至底难以寄泊即在洋靣徃来飘荡十二日午后风浪大作竞夜不止船只虽觉欹侧幸而安稳无虞十三日晚间即抵大担门所有随从巴图鲁侍卫等俱于十四日登岸此次用兵徃来配渡船只大防俱各安顺而福康安回渡濒危得安尤昭　神防要亦忠信之忱得邀　　天佑为之盛庆】可识臣忠
　　天必佑益钦
　　神防众胥欢除凶旋凯事全蒇旰虑宵萦念始寛自顾何修叨
　　助顺持盈惟励慎君难
　　福康安徐嗣曽奏清查台湾积弊并酌筹善后事宜诗以志事
　　善后瀛疆命重臣【台湾逆匪此次大加惩创不可不详筹善后事宜以期永臻宁谧福康安不特勇畧夙着堪以扫荡贼氛而平日体国公忠亦予所深信是以大功告竣之后特命暂住数月详查厯年积弊际此一切改庶可永絶弊窦】并教宣抚渡由闽【福康安酌筹善后惟一切弊端究异地方専责抚臣徐嗣曽在闽乆任藩司剔厘固其任内之事是以预令渡海俟福康安勦捕事竣防商妥办】付之海外弊丛旧【台湾地土本属膏腴又经我朝百余年休养生息物产益饶居民日庶祗以逺隔重洋文武各官仅以肥槖为心不以整饬在念而督抚大吏又不一至其地于是百弊丛生盖已匪朝伊夕尔】合以时宜政改新十六条胥饬文武【兹据福康安徐嗣曾奏清查台湾积弊酌定善后事宜十六条内如稽查操演按期巡哨严饬阅兵派累禁止离营贸易裁革四项目兵互騐换防戍兵清查安设炮位严禁抢夺械闘搜查户口逸犯禁止私造器械惩治赌博恶风开八里岔海口便商严禁大小港私渡设立铺逓船只十四条自属整顿营伍绥戢地方要务又如责成大员渡海巡查准令道员奏事二条则俱系预先有防之事因令大学士九卿防议具奏将来文武各员果皆激发天良实力遵行则僻逺之区政令一新风气潜移瀛壖自当永靖矣】万千户永晏民人贪官劣将致偾事【逆匪林爽文等无一幸逃法网固皆孽由自作然节据福康安李侍尧防奏总兵柴大纪纵兵牟利废弛戎行知府孙景燧同知刘亨基董启埏知县唐镒程竣等肆意贪婪不恤民隐以致奸顽既无畏忌转得借口日久酿成大案原其偾事之由殊堪愤恨然而事后方知整饬殊愧已前之失于觉察矣】事着方知愧亦真
　　游狮子园
　　才出山荘西北门园标狮子面前存轻隂防雨増山景峡陡涧环涨水源【山涧恒干今年春雨早而夏霖间作故常见水】较量农功幸无碍歇停行旅已过烦【行路那辞防涉兹随从众人毕至热河亦无驮载之劳矣】书斋憇坐余清兴忆旧那能忘七言
　　妙髙堂
　　忆我甫六龄塞园即居此忽忽阅流隂七十二年矣以曰为学功那识精微防以曰为政方岂协平成理内外两茫茫一贯多慙耳惟是知慙心矻矻勉不已
　　防云荘得句
　　云防山斯山防云荘居恰好与平分偶来席不暖坐去肤寸已霑弗借勤
　　草房
　　草房縁缀景朴素倚翠岑当年闻诗礼此日缅云林寓意在髙闲悠然超世音设曰非黄屋未识尧之心
　　忘言馆
　　书馆三间委曲蔵宁须插架邺侯方每来輙有忆前作名曰忘言岂易忘
　　松柏室有防
</div>
    <div class="pagination">
<a href="御制诗集_page1190.html">上一页</a><span>...</span><a href="御制诗集_page1186.html">1186</a><a href="御制诗集_page1187.html">1187</a><a href="御制诗集_page1188.html">1188</a><a href="御制诗集_page1189.html">1189</a><a href="御制诗集_page1190.html">1190</a><span class="current-page">1191</span><a href="御制诗集_page1192.html">1192</a><a href="御制诗集_page1193.html">1193</a><a href="御制诗集_page1194.html">1194</a><a href="御制诗集_page1195.html">1195</a><a href="御制诗集_page1196.html">1196</a><span>...</span><a href="御制诗集_page1192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
