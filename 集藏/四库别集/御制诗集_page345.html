<!DOCTYPE html>
<html>
<head>
    <meta charset="UTF-8">
    <title>御制诗集 - 第 345 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 345 页/共 1326 页</h1>
    <div class="content">　　湖中之屿搆以轩廊围池水澄碧连每来輙为小憩延架插缥帙三千篇翻阅首愧虞书论知人惟帝已其难吁嗟藻鉴那易言
　　题春风啜茗台
　　虚设无妨铫清防可当【去声】茶恰如吟杜氏即是到何家松籁沸如鼎荷香蒸作霞题诗着壁上借以阅年华
　　无尽意轩
　　背山面沼一舟通檏斵奚夸缋工气象林峦云出没心胷鱼鸟水澄空蜃窓竹籁伏中绿镜浦荷香雨后红茂对南薫能不乐先忧转觉虑无穷
　　倪瓉溪山图
　　句时脱俗画诚神迂是天然懒亦真不悟先生有仙骨得皮饶得作狂人
　　即事
　　蜀椘农桑好滇闽晴雨时豫齐胥获麦江浙更收丝糓价粤东贵旱灾甘肃竒言丰不言歉岂是治民宜
　　木如意
　　何代木如意灵华蕴静腴宜哉伴兰若惜矣击瑚可是齐贤物还如龙女珠指挥堪代语欲讷实从吾
　　乗凉
　　纱厨广厦设氷槽绿树重隂暑自逃却忆胼胝力农者三耘曝背正劬劳
　　澄光阁
　　层甍出树大溪横座俯沧浪可濯缨近逺波澜呈震泽髙低楼阁学天平【是处畧仿天平范家髙义园为之】春风秋月因心防玉镜氷壶彻骨清临水设云如画舫载舟便以騐民情
　　荷香书屋
　　池上三间老池中五沃繁花晨承露浄叶暑避风翻防爱益清韵偶题非绮言濂溪说曽读理趣至今存
　　夜雨【六月二十五日】
　　晴炎经数日夜雨正宜时已见抽苖秀恰当结穂滋筹农惟额手忆逺未纾眉那有闲心绪芭蕉听响迟
　　雨中泛舟至玉泉山
　　西山云势晓平铺雨脚俄防落碧湖耐可冲烟木兰荡乗凉兼欲畅清娱
　　空罗乍宻乍防纎更湿生衣自不嫌背指界湖楼已过虚窓谁为卷珠帘
　　咫尺烟宫路不纡轻舻苑外斯须子昂安得传神笔好作归舟风雨图
　　翠云堂对雨
　　名山寻冒雨长夏喜乗凉园内此堂古庭隂双桧苍云容空翠合烟意逺峯蔵且置登山屐怡情是缥缃
　　甄心斋口号
　　万物备于我心实一身师欲问甄心者能甄心者谁
　　清音斋
　　石泉风竹是金丝每坐髙斋一听之今日清音有别调绿蕉不语却能知
　　消夏八咏【有序】
　　漏永长夏防暇伏庚飔度北窓未肯羲皇寄傲来西岭讵躭山水怡情然而三农值恢台兼逢渥万物欣归茂对可罢毫濡宁惟搴大液之莲芳欲葺众香为国毎一憩上林之樾防思开广厦庇人义手成诗曾匪弄月吟风而已写心即景无非较晴量雨乎防有如劳者之歌夙戒靡焉之作此日薫琴三奏叶聊资清暑新谭当年素绘廿章成尚继生秋旧句
　　披薫
　　泠泠习习爽而融尔许微凉殿阁中虞帝抚琴早称独唐臣聨句且难同阜财解愠志诚有望若临洋叹莫穷身是九重心万户骚人澷自讽雌防
　　望月
　　遍照三千与大千亏盈无改静娟娟欲攓帘已半钩挂不借架常一镜悬滴博军方闭垒朱明清夜澷开船洗兵伫待靖遐壤冷露无声奏凯旋
　　对雨
　　应节时行泽易流云低毎覆楼头空才明转注如瀑炎乍蒸随飒似秋稻黍霑膏遍髙下鸥鳬乗浪喜轻浮未纾心事谁知觉伏汛淮黄安妥不
　　趂凉
　　谁云广厦不知暑偶陟髙台亦趂凉竹解纳风还蔽日心存无逸却非忙收来荷露堪烹茗伏出燕雏才下梁赢得昼长何所事重翻旧稿一商量
　　观稻
　　艰难稼穑要须知引水开田物土宜雨笠风蓑防早暮挥锄负畚课耘耔秧齐白鹭起飞翿月下乌牛罢喘羸日日豳风图对面范云萧缅借奚为
　　移竹
　　趂伏教移绿竹栽疏轩延得好清陪雨中防易和根长月里常防带影来踈密叶多防露态髙低枝尽啸风材梓州腊月称堪种南北暄凉有是防【种竹必于伏中入秋即不可而杜甫诗云东林竹影薄腊月更须栽南北风气异宜有如此者然羣芳谱已辨其谬】
　　闻蝉
　　逭暑临风立夕阳树梢争听弄银簧不饥饮亦惟清露以脇鸣还带峭凉宛转流隂有底竞徘徊傍晚得卿忙隐情杜密讥刘胜我更因之取戒长
　　见萤
　　苇汀蒲岸碎流金是火宁防雨水侵月舫犹然飞熠熠风帘无碍入深深防嫌蚊蚋烦敺爵纵翥虚空不类禽已觉秋光剧满眼宜他陶侃惜分隂













　　御制诗二集巻七十九
　　钦定四库全书
　　御制诗二集巻八十
　　古今体六十二首【戊寅六】
　　七月朔日作
　　协律惟夷则载时届素商歩晨觉露重度水喜风凉树影増长防蝉声纷夕阳情知秋信到婪热审无妨【是日午后剧热】
　　早桂
　　臯涂送到一枝芳【臯涂精舍香山藏桂处也】满目新秋满意香绕树寻花花下咏孤他数载好风光【向毎以新秋驻跸香山輙至臯涂精舍覔早桂亦颇留咏近年来以筹边无暇而塞外赐宴逺夷率过花期而归故戯及之】
　　托和鼐行
　　我师攻围贼库车临冲茀茀四面罗旧降伯克【回部中宰桑谓之伯克】为我用其名鄂对显秩加【授职散秩大臣】备知彼中之形势悉告将臣防周遮托和鼐【地名】通塞里木【地名】贼来援者所必过爰遣逹克他那【蓝翎侍卫名】了遂见踪迹详寡多以计诱贼贼遂至【逹克他那缓行诱贼贼住亦住贼进则退遂引至近军营处】请为前导勦贼窠发师顺德讷【副都统领队大臣】率往堂堂之阵谁逆睋贼不自量犯两翼两翼飞驰张鹳鹅长箭大礟如雨下狂奔乱气消磨填沟受杀敢回顾血流漂杵时无何勦贼二千四百余伤我十数忠堪嘉是为狂第一战遂叨
　　天佑威荒遐军书曰驰六百里奏函夜至披衣视赐官锡禄酬庸勲克城更待颁恩防讨逆伐罪非得已鲸鲵京观岂所喜
　　董其昌江山秋霁巻
　　惨淡秋光濯眼新大痴昨夜入精神思翁亦岂自誉軰呌絶奚妨忆古人【见其昌自防语】
　　日晶云敛晓秋新江若有声山有神一例镜笺爱防笔同然先得是伊人
　　雨【七月初三日】
　　德雨符秋月时晴未一旬润暄皆适可禾黍倍精神敢懈祈丰志益怜食贵民青黄犹未接出粟事平均【新糓未登塲市值稍涌命出官仓米分五城十厰减价平粜】
　　和落霍澌行
　　今春我师勦逆夷首战实和落霍澌斩将搴旗早报防酬劳颁赉已有差即今生觧俘囚至曰渥赭特宰桑伊散秩大臣曾授职乃敢倡乱如鸮鸱面询彼所致败故咋舌惟叹天夺其彼众犹有千余骑觇知我寡设计竒辎重逺行诱我逐层层伏贼防险官军四百始驰至少骑示弱山之陲我进彼乃蠭涌集铳礟如雨循环施我军曾无一伤者百灵拥防信有之冲锋突入矢齐发贼乃防胆纷离披鹿埵陇种各逃命大鞣大膊张军威殱彼尸僵近四百负伤遁者数无訾是诚
　　天助额手庆奋勇要亦资人为问率军者其人谁超勇亲王家声贻【将军防布登扎布为超勇亲王额驸防楞之子其兄成兖扎布袭封亲王防布登扎布以奋勇著绩爵封郡王亦赐号超勇】
　　西直门外观稼
　　逾月郊衢又不同隰禾原黍欝芃芃可知待实期丰者总在宵忧晓祝中
　　铜雀将鸣望好秋凭观信可畧消愁问余愁果全消未只待篝车报备收
　　新秋恱心殿
　　视朝有事法宫临路便先兹憩恱心太液波澜待风细琼华峰岭入云深荷香过雨常来座松籁生凉正满襟四壁诗题消嵗月祗赢防防髩霜侵
　　画峯室
　　紫逻青萦户外山画情凭足恱几闲若于艺苑寻名氏只在倪黄伯仲间
　　防画廊
　　绿树红荷又一时爽风不断镜中吹恰如春夏秋冬画幅幅临窓对景披
　　题抱素书屋
　　书斋顔抱素潇洒得天然窓画森踈竹阶琴滴暗泉每因悟礼后还与慎几先略识葆光义南华齐物篇
　　韵琴斋
　　调轸拭徽都谢春温防折自呈惟是角征闗意未须云海移情
　　罨画轩题句
　　适歩读画廊髙轩见罨画来凭罨画窓读画隔岸对彼此谁主賔一例供清防景纳春秋佳格突倪黄想像轩有言却不劳行迈
　　泛舟过御河桥至春耦斋
　　荡桨轻舟漾镜空石桥新葺饮长虹芟除芦苇滋荷芰去恶兴贤意寓中
　　丰泽园西池上屋新名春耦每临之习耕罢固无多子较雨量晴到此时
　　虚白室
　　石缝夤缘峭蒨烟虚堂小座宛壶天参差纵目琳琅宇潇洒怡情翰墨筵北户真宜夏六月南华恰是第三篇个中应处【上声】忘懐者我却光忧每惄然
　　结秀亭
</div>
    <div class="pagination">
<a href="御制诗集_page344.html">上一页</a><span>...</span><a href="御制诗集_page340.html">340</a><a href="御制诗集_page341.html">341</a><a href="御制诗集_page342.html">342</a><a href="御制诗集_page343.html">343</a><a href="御制诗集_page344.html">344</a><span class="current-page">345</span><a href="御制诗集_page346.html">346</a><a href="御制诗集_page347.html">347</a><a href="御制诗集_page348.html">348</a><a href="御制诗集_page349.html">349</a><a href="御制诗集_page350.html">350</a><span>...</span><a href="御制诗集_page346.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
