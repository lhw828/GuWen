<!DOCTYPE html>
<html>
<head>
    <meta charset="UTF-8">
    <title>御制诗集 - 第 334 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 334 页/共 1326 页</h1>
    <div class="content">　　乔柯蓊蔚一亭幽云海中间不繋舟谩道秋风纷叶落檐间意足翠隂留
　　九月十五日赐哈萨克使臣观灯火
　　九瀛一合贵山朝火树依前绛蜡烧可识仙荘原月宇只疑盐泽接星桥霜林叶落还装叶霞峤标藏重【去声】建标恵逺行时讵寻乐谩称预节赏元宵
　　热河启跸还亰即事
　　习武柔遐以次行骖驔六御启归程云荘慢自留清恋麦坂旋因阅宿耕驼每嫌野渡冷马臕还趂暖曦晴观光率可从人愿宛使何妨携入亰【哈萨克使臣求随跸至亰师许之】总河白钟山等奏报秋汛平稳诗以志慰
　　河溢去年秋实自孙家集尔时开毛城乃救燃眉急补疮益伏祸渟淀致五尺今春始悉故命筑毛城亟束流资刷沙多岐戒分力犹虞川弗受隄堰劳筹画増髙薄者培怵惕厪日昃彭门昨亲歴民艰愁目击自夏逮深秋何曾忘顷刻河臣报汛过更闻佳音悉新淤则已刷五尺尽荡涤十分尺之八旧沙加汰克通五尺八寸中流畅直吾民免昬垫庆慰手在额繄古亦有言用人乃君责前车失藻鉴偾辕害延剧【前署河臣富勒赫不为先事预防以致孙家集漫溢黄河防至夺溜因治其罪】勤劬縁救过匪侵河臣职设云天锡佑或鍳诚脉脉
　　麦
　　入塞侵寻律转暄依依麦色暎轻轩传宣迾骑休驰突饼饵生机个里存
　　筑场纳稼甫功完又播来牟緑垅攅辛苦更谁过农者茅檐却鲜饱三餐
　　御园深秋
　　恵逺行时玉塞旋御园景阅杪秋天林光暖留【去声】枫犹缋篱韵霜稀菊欲燃于澹泊中寻理趣非空色际忘言诠底縁陡切心头闷念到伊犁集赛边
　　大西门楼前较射叠旧作韵
　　戊辰九月较射于此发二十矢中十有九词臣齐召南以七律四首进呈因用其韵勒之壁间次年己巳孟夏
　　皇太后御楼观射是日十中其九破的者三仍用韵纪
　　事顷秋狝廻跸九月廿有三日问
　　安之次引见楼下复命射屡中后悬的最小者亦再破的适哈萨克使臣列观班末三叠前韵纪之
　　朔塞廻銮携贵山扈随经月六龙间视朝许厠千官末【将以廿六日进宫视朝亦命哈萨克使臣入班行礼】驻苑聊乗数日闲问
　　寝敬趋
　　慈夀阁亮工敭对鹭鹓班畴咨已罢余清暇较射令【平声】观骍角弯
　　漏言谁者犯无当跳兔爰爰脱大黄【阿睦尔撒纳为官兵追急复投哈萨克阿布赉留之欲擒以献而为阿睦尔撒纳所觉只身徒歩夜遁】愧我犹然失前箸示伊空自擅穿杨销兵惟厪肆时夏懐逺因敎观国光和议罗义素应守【昔年俄罗斯请和与定十一条内彼此不食逋逃今逆贼已入彼想彼定当缚送阙下也】待期缚送致封狼
　　南服灾伤重洛嵩慙称饥溺已躬同旰宵惟亟筹衣食支诎何能适矢弓荒服却因至鹣鲽羽林况复恃罴熊聨情示度聊亲御连中休夸此素工
　　罢射平芜一軃鞭山光万夀正迎前飞楼隐入丹霞峤画檝冲开碧水天菊放恰疑金布地稻收喜防遗田陪臣携赏非骄富惇史传将自此年
　　江南总督尹继善奏报下河有收诗以志慰
　　下河如釜底十嵗九遇涝众壑之所归蒿目愧防导昔亦坚闭坝霖小颇收效【髙斌为总河时坚闭五坝下河亦得丰收比至癸酉夏湖河并涨仍狃于成见遂至溃溢成灾】异涨乃偾事上下胥灾告后人更鍳兹开坝计称妙昬垫数州县嵗惟頼赈粜长此将焉穷展转为忧悼江乡亲厯覧熟筹畧知要与其临事忙毋宁先事料运河足浮送其余应预耗更濬归江路并驱尾闾造【河工积习运河不肯早使泄水必至满阬不能容受反至溃决隄岸一徃而不可御且下河支流淤浅水无所防今年南廵察知其故因命河臣将运河东坝减低俾水资浮送而止其余者以次徐下更濬归江归海诸水道以畅其流预为受水地水至乃有所归诸邑田庐得保且获有收】今秋幸获收大吏佳音报南望为额庆沟壑免颠倒庆矣继生愁徐沛仍泥淖
　　孟冬斋居
　　铜人陈闼玉漏静枫墀秋狝才成事
　　冬尝又届期斋躬屏燕乐问政切畴咨亦未纷驰念钦思
　　志意时
　　孟冬时享
　　太庙礼成纪事
　　吉朔脩
　　尝进吉蠲
　　假思仰冀意颙然
　　洋如在上原一脉勿替引之于万年三献礼成八佾舞小春律在五丝弦午门迎送增苏对【外蕃贡使例于午门前迎送是日哈萨克使臣在列】
　　祖烈今扬西海边
　　十月朔日颁朔作
　　敬授斯称重明时敢不防龙杓望辨凤阙典章悬尧帝羲和命大清亿万年铜仪惟是在稼政莫兹先布朔祯祥始班和象魏前伊犁哈萨克从此入华编【时宪书前偹列各省暨外藩诸部节气及日出入时刻平定伊犁后特命何国宗率西洋人遍厯西域诸部测量今年始增入书颁行】
　　杂言
　　吉莫吉于知足半涂亦戒中止安莫安于忍辱近勇亦在知耻长莫长于博谋筑室不溃于成先莫先于脩德神聴中和且平似是而非理难悉曰失而得事难必养鸡者不畜貍牧羊者不畜豺智贵决疑明贵任材君辱臣死樊哙庶防布曰当斩夺理强辞或诚限于时势则非我之所知唾靣自干世颇有是可与之言事否
　　旧衙门行宫即事
　　朴斵轩楹翰墨筵老榆晩菊景清妍春秋搜狝寻常憩来徃光隂卅五年【予自十二嵗随　　皇祖来此至今盖三十五年矣】见猎宁闗动心喜习劳率欲以身先洛服射非娴射【时哈萨克使臣随围无一善射者然见驰马连中无不心服国家弧矢之威】示度因人有别权
　　重脩德夀寺落成诗以纪事
　　阅嵗祗园致鬰攸经营深意缅
　　前猷【寺建于顺治年间　　世祖　　圣祖南苑行围常所临幸前嵗不戒于火特勑重脩】固知一切有为法作如是观无可留尽洗何妨万縁浄重提依旧四禅脩从兹法雨霏金地泽润苍生百亿秋
　　海防寺
　　城南佛宇道东陲庆落重防绰楔碑【寺建于明神宗时有张居正碑文嵗久頽圮因勑重脩时甫落成因徃南苑之便一临瞻礼】见说神宗受厘处更思张相迓衡时徃来久是惜零落【此寺为南苑徃来必经之路少年时即见其零落矣近以帝京观瞻所系凡倾圮不堪者或归并浄除或量加脩葺所司适告工竣】构筑无过葺废頽帝里观瞻法轮焕宁闗脩福六檀施
　　冬日视朝
　　百寮剑佩集明廷班末陪臣賛谒聆【是日哈萨克使臣行礼】黄道星辰聨毕小阳节候霭元防东鹣西鲽谁分域【琉球使臣适亦随班叩阙】北极南荒一太宁逺服迩安心敢肆敬
　　天勤政
　　训聪听
　　雨【十月廿四日】
　　逹夜同云傍晓浓冬暄为雨洒零协时曰豫犹悚我敷泽何殊总利农独慊素输梅已放羣欣润趁麦方封防寒开霁凭髙望玉积西山一带峯
　　雪【冬至月朔日】
　　问夜同云布诘晨宻雪披祥徴子月朔信速十朝期【是月十一日冬至】玉海得真趣天山系逺思上林纷可望花满万年枝
　　雪后瀛台即景是日复雪
　　已喜公田三寸滋又防仙岛六花蕤非烟非雨有如是于画于诗无不宜细糁长空方缅邈逺绥曲岸渐迷离竹罏虽具何曽试今日防余可试为
　　冬至
　　圜丘礼成述事
　　配藜佳气焥樵蒸奠璧
　　圜丘祖业承日在骏狼钦敬授阳廻堪黍着明徴于昭陟降依
　　左右敢曰馨香荐豆豋宁逺尚惟希
　　景祐【阿睦尔撒纳逋窜未获西路军务尚在筹办】持盈更益励兢兢
　　仲冬香山即景杂咏
　　隔嵗峯容傍嵗防乗暄朅览不知寒今来偏有相应处积雪西山待我防【西山积雪坊立于香山今冬始遇真靣目也】
　　翠缬红敷亦底为试防惨淡是真姿因之便欲蠲纷虑静悟贞元初起时
　　管收寒鸟籁藏松只有幽泉尚细淙便拟防琴一写韵徽弦端是中黄钟
　　好山大略一观诸雕缋偏输素在初逐景题词今且置亦因稿本写无余【向来毎至香山遇佳处无不留句兹以诗稿所余篇幅不多故尔简咏】
　　雪【冬至月十八日】
　　霭霭才过午浮浮遂洒空宻皴檐瓦碧朗暎阁梅红积素连前度敷膏仰化工明朝趯台畔试歩玉玲珑
　　徐州石隄成诗以纪事
　　去嵗秋河决实因蚁穴漏而何文过者尚称未夺溜谂知乃眀罚患成已无救上旁溢波滔下细流沙留彭城当其阨川狭人烟辏杞忧谁则无蒿目乏绸缪【叶】今秋不可问万口如一就闻之为悚然惄如调饥防人可谢无防我宁得旁售违议一亲视【南廵时欲亲至徐州有司及从臣率以道多积潦为辞朕排羣议决徃乃得亲临周视指授濬防之防】民艰验灾后于无可如何下防悉心究石隄旧虽设间作或缺透发帑令补足代赈恵民又惟是举钜工成匪一时骤夏秋数月间南望辄眉皱幸报两汛过额手感
　　天佑柏冬工亦落崇墉牢且厚以视茭楗固仓卒或可守从此黄楼边闾阎安枕宿【叶】救急诚少慰永逸正难觏
　　戊寅春帖子
　　嵗籥将廻换春旗引吉祥楼头防积雪防上迓青阳首春欣值甲【是日甲申】纪嵗恰逢寅木徳符滋养熈熈纬耒人
　　玉局龙图寻妙义陶毛頴称清陪北溟却盼佳音逓【时正待俄罗斯缚送窜贼阿睦尔撒纳之信】愿共东风速到来
　　嵗暮各督抚奏民数谷数册诗以纪实
　　户口增宁非盛事廪仓艰每厪先忧谁云嵗暮简防务酌剂其间慎体求
　　除夕
　　桃符灿阊阖玉琯转昭华诗与嵗同饯兴和春正賖滴酥成吉字镂胜是祥花奉若青阳律宏敷万姓家












　　御制诗二集巻七十四
　　钦定四库全书
　　御制诗二集巻七十五
　　古今体八十首【戊寅一】
　　戊寅元旦
　　万爆鸣中九陌言宫声祥应嵗朝论三阳和淖临寅月初旭闿披丽午门资始萝圗钦御【音迓】景棣通玉烛庆调元贵山奉朔新驰使泽共东风到处温
　　元旦试笔
　　穆愉一气转鸿钧十二龙楼春色新戊嵗戊辰爰稼穑寅年寅月福臣民世和益切因心敬阳泽还思与物均晓辟铜龙先
　　进贺
</div>
    <div class="pagination">
<a href="御制诗集_page333.html">上一页</a><span>...</span><a href="御制诗集_page329.html">329</a><a href="御制诗集_page330.html">330</a><a href="御制诗集_page331.html">331</a><a href="御制诗集_page332.html">332</a><a href="御制诗集_page333.html">333</a><span class="current-page">334</span><a href="御制诗集_page335.html">335</a><a href="御制诗集_page336.html">336</a><a href="御制诗集_page337.html">337</a><a href="御制诗集_page338.html">338</a><a href="御制诗集_page339.html">339</a><span>...</span><a href="御制诗集_page335.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
