<!DOCTYPE html>
<html>
<head>
    <meta charset="UTF-8">
    <title>御制诗集 - 第 1132 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1132 页/共 1326 页</h1>
    <div class="content">　　汤泉行宫八咏
　　温泉
　　水惟凉实其恒性泉乃温诚谁所为虽若沸羮难染指瀹茶仍借火烹之【温泉虽以瀹茶必仍借火烹盖水性本凉也】
　　栁色
　　□地长丝柔可捼娜临碧沼蘸徘徊轻黄嫩绿谁为染万眼由他自盼来
　　池塘
　　屋中引水作池塘意在御风与避凉数嵗一来偶试浴笑他石鴈太荒唐
　　玉兰
　　紫者辛夷玉兰白白由紫接考之详【紫者为辛夷白者为玉兰本属一种以玉兰接枝于辛夷则开白花否则开紫花向屡于咏玉兰诗中详考之】谁将木笔属于紫白也诗无敌岂忘
　　山亭
　　湖里一峯浑似假峰巅四柱本来真光隂瞥眼又三嵗曰假曰真总幻因
　　游鱼
　　不冻清池擢防鲜温波本是出温泉釜谩诮逰无畏习惯犹来成自然
　　书室
　　处处行宫有书室此间芸阁建康熙
　　含饴时或示字义温故惟惭新鲜【上声】知
　　官鹤
　　忽聴戛然送逺风其音不与众禽同有音彼岂能无意似忆深林大壑丛


　　御制诗五集巻十三
　　钦定四库全书
　　御制诗五集巻十四
　　古今体一百十首【乙巳四】
　　谒明陵八韵【有序】
　　望钟阜之松楸巡涂必诣指昌平之表碣跸路兹临维十三陵之兆域相依经百余年而徳怨久冺况得之贼手立统正而仇复前朝且优以侯封布泽深而仁钦
　　祖徳虽采樵禁于令甲而阅嵗致或颓初值此亲瞻恻然眷念忍聴丹陊粉剥无继体以销沉依然隧閟堂深发重帑而贲饰彼何示人以不广毁及金源我惟凛
　　天之难谌假兹殷鉴摛八韵而成斯诗什等百世则具
　　在鉴评
　　驱除本是借余闰【顺治元年四月我　　世祖命睿亲王多尔衮代统大军入定中原行六日明平西伯吴三桂遣将出山海闗迎谒致书以流防攻破京城九庙灰烬明帝已殉社稷贼首李自成僭称尊号掳掠逞残神人共愤乞师除暴等语王得书即星夜前进直薄山海闗大败贼众追杀四十里贼众遁走五月至燕京故明文武官出迎睿亲王等定议都燕即其疏恭迎　　世祖定鼎安民出诸水火统一海宇亿兆欢迎从古得统之光明正大未有如我朝者也】表正由来超古今
　　广运钦承一统大胜朝消隔百年深山陵念以北邻近车驾因之此日临徳怨久哉幻时世【天命三年我太祖以七大恨告天亲统师征明抚顺招降守城官兵徙城中人口以归寻攻克清河是为　　太祖兴师征明之始详见】
　　【所制全韵诗及盛京诸什】兴亡昭矣惕予心虽云樵采勤禁护亦惜殿堂逮圮沉应悟有成那无废当忘彼悊毁其金【我朝修复金太祖世宗陵　　圣祖御制碑文以前者我师克取辽东故明惑于形家之説疑与本朝王气相闗天啓初折毁金陵斸断地脉又建闗庙为压胜之术不思修徳勤民而移咎于异代陵寝尤为舛谬】地官漫靳费帑项冬部爰教饰鼎林即故寝园示明监靡常天命凛难谌
　　恵泽龙王庙瞻礼
　　明陵谒罢返汤泉遂陟汤山栈路穿古庙一时礼恵泽春波数顷润良田致防惟以祈农亟问景非因骋目便稻未插秧麦苗茁绿郊稍觉慰心悬
　　泛涟晖有咏
　　泛涟晖之轩复仰
　　奎文悬绎言思
　　圣意盖以
　　示训焉何池不溶水何水不泛涟大都观水者金波于月便
　　曰晖具昼义夜逰戒流连敢不服膺遵明当翆跸迁按晖辉通用予以为晖从日则当于日用之若辉则当用之于月而日亦可用之日长【上声】于月也因咏晖字阐其义如此
　　顺义县行宫叠壬寅旧作韵
　　背指汤泉启跸车行行翠巘渐为賖遍耕禾黍未出土【今年二月初七八日之雪为北方稀有之优泽不但麦苗滋润发生而众民亦遍种大田实従来所未有欣慰之余益深钦惧】深润麦麰争发芽频悉畿东雨尤渥【刘峩奏二月廿九三月初二等日畿东通州蓟州寕河遵化等处均得雨三五寸不等透雪后益以雨泽尤为优渥】独廑河北泽仍差【毕沅等奏豫省迤南之汝宁南阳陈州等处亦禀报于二月廿四日得雨二三四寸不等惟河北之卫辉各属日来仍未得霑渥泽】而今无事幸四海惟吁有年乐万家
　　过大岭至静寄山庄驻跸即事得句
　　大岭东过路所谙山庄七日驻逰堪【是逰欲驻山荘七日耳】时哉入画目初畅老矣乗舆意略慙【向过大岭率乗马今日乗舆可知老矣】千树杏花迎谷口万枝香雪认江南晓云未雨旭光露又见英英蔚翠岚
　　山荘静寄久名斯静寄之名率可思一日万几不纷此【静】行云流水可同其【寄】来为客则住为主【寄于静者也】昔作他哉今作兹【静者亦成其寄也】且置拈毫骋博辩防于心者即摛词
　　题延春堂
　　又到书堂旧如凭绨几新一时为乙巳三嵗别壬寅已觉韶光霭都资翰咏神巡檐观昔额许尔镇延春
　　韵松轩
　　谓韵在松乎弗来付谁知谓韵在我乎实聆诸乔枝枝复借乎风无耳那闻吹众縁之所防即縁亦幻兮阙一既不可防众乃成斯斯轩所以名傥然而已而
　　畅逺斋作歌
　　山已髙斯楼更髙骋观其逺自益畅伊余怵然有所虑弗在佳景之供望察其逺者莫忽近劳则思而逸或忘耳目所供讵有穷心志之间可容放因而栗栗有弗安侍臣窃议縁何怅
　　接要楼
　　田盘太古境惟仙不繋明亭暗窦连试问今朝接何要松青石白与飞泉
　　引胜轩三叠前韵
　　境如郭文举廓然邃而允庭前郁乔松堂背围嫩笋【盘山宜松于竹不甚宜故云】岂恒斯亟来阅数嵗为准一来必憩兹静坐兴无尽兴在方寸中岂系胜之引
　　静夜吟八叠旧作韵
　　三嵗别堂深可以识流隂庭松明张盖阶泉暗滴琴静夜澄视聴欲忘色与音七日以为期【兹驻盘山凡七日】千秋可寄心
　　题养虚斋
　　虚室云养虚其虚固易养絜矩方寸间頋名实难仿言或有先入事或有偏党皆非所为虚致弊应无爽触目每警心讵止事逰赏
　　泉香亭
　　设法为池上搆亭凭窻坐可俯清泠昨年龙井镜光里一例照予两鬓星
　　香味色声四官受【目受色耳受声鼻受香舌受味是四官之供也】泉惟三有独无香【众有色声味而无香故云】忽然花片其间落斯岂非乎水一方
　　题王谷祥梅雀巻
　　早年驿致禄之【谷祥字】巻亭子泉香供静娱隔三嵗来如昨日非他人是真图【见艺苑巵言】雀栖枝上羣忘冷梅暎庭前两不孤【盘山向无梅以盆梅植庭前今成树作花矣见壬寅咏梅并题是巻诗】龙井无殊摛藻况笑予何必忆西湖
　　写音书屋作
　　山中处处有流泉略防导即成瀑水书屋适然泉上临坐聴写音遂名此八音尚复待戛击而此自然中【去声】宫征有待者斯有断续自然者阅千古耳昌黎云不得平鸣斯鸣正借不平酾物则有情泉无情无情亦然可畏矣
　　婉娈草堂
　　草堂何以名壁有香光画画境两婉娈千古相对待【叶】而我适逢之亦足引兴快嶤峰矗千寻飞泉落万派香光未至斯乃尔传神怪同与不同间惟是増佳话
　　对瀑四首
　　观水曽闻观在澜平流飞落顿殊看【平流谓湖飞落谓瀑】恰如风有雄雌喻宋玉应云此一般
　　万磈碐碐谁为【去声】堆倐看振鹭划峯来石坚水脆天然理坚脆倒施讶异哉
　　都识石刚而水柔云根擘处泻洪流水刚疑似石柔矣转语问谁能着不【前章意畧隠兹重申之】
　　对瀑由来必有诗陈言务去戛难之忽然欲问匉訇者倩尔洗哉宜不宜
　　题张宗苍画叠壬寅诗韵
　　对泉婉娈搆书堂泉韵悠然山色苍家法喜他传浄垢【宗苍画法受之黄鼎鼎号浄垢居士】壁张未彼负香光【堂中有董其昌婉娈草堂图因得名】有来春色原无住无定云容却有常三载阅仍赓旧韵抽思乐此那嫌忙
　　咏雕漆屏
　　不是三壶即八瀛列仙那考姓和名呼来鹤驾将别徃弗往瑶池定玉京
　　右海峤仙踪
　　背岩靣水起层楼开着楼窻飒似秋谡谡松涛寒不湿却疑直向座间流
　　右云阁松涛
　　悬流百丈落嵚嵜防杖巡崖缓歩移为忆石梁髙且仄采芝童子过来迟
　　右石梁芝秀
　　雨【三月初九日】
　　山气防蒙经昼夜【自初八日至初九】既希作雨又虞风何期未末降甘露竟至宵分霈化工欹枕不能眠以聴利农益切敬由衷衞辉遥忆洊灾处似此
　　恩膏是否同【今嵗京畿春膏叠沛大田毕耕所虑者卫辉连年遭旱虽日日叩　　天为之祈祷而总未闻优霑可耕之报不知此次泸泽得霑被否虽慰近而不能不忧逺也】
　　咏杏
　　作友翠栢与苍松风以为态云为容托根太古盘之阻有如君子和不同濯枝好雨面为靧浄无一防尘埃气双成窈窕似妙龄其嵗那可千百计
　　雨后
　　春朝好雨后物物长【上声】精神驰驿游山者【余于逰山每过而不留故尹继善有驰驿观山之喻甚惬予怀向于诗中屡及之】防花似雾人【老杜此句向不过知其取譬佳耳兹身临其境始知其妙出寻常也】对时能不悦得句亦离尘掷笔便宜处惟余一静真
　　朶山亭口号
　　搆亭冠岭亭称朶亭此纳山号朶山乃识安名与立字茫无实据总须删
　　登半天楼有防
　　园中最髙处山髙楼更髙斯有半天称平可挹云霄以故弗数登登必吟兴豪今来有别防弗乐而増忉试以人事论九重位实超万物之所仰一巳乃易骄苟其背礼义倾败亦易招髙以下为基宜恒念民劳凭陵冈与垤聚乃成峯嶤即境惕予心拈笔爰成謡
　　效深室
　　楼傍室两间效深名自我斯亦有説焉取义乎平妥横以深为嘉纵以髙为哿縦横酌剂间斯深阙不可
　　过岭憩泠然阁
　　岭东更有山楼在过岭原无半里余事半何妨取功倍逰山聊合子舆书
　　崔错磟硣间取路肩舆数武一教停悟其于缓得其速至以凭栏意以宁
　　泠然善也拂衣裳春季飒如秋季凉虽未懋勤擕书笥逍遥逰重【去声】读防庄
　　云林石室
</div>
    <div class="pagination">
<a href="御制诗集_page1131.html">上一页</a><span>...</span><a href="御制诗集_page1127.html">1127</a><a href="御制诗集_page1128.html">1128</a><a href="御制诗集_page1129.html">1129</a><a href="御制诗集_page1130.html">1130</a><a href="御制诗集_page1131.html">1131</a><span class="current-page">1132</span><a href="御制诗集_page1133.html">1133</a><a href="御制诗集_page1134.html">1134</a><a href="御制诗集_page1135.html">1135</a><a href="御制诗集_page1136.html">1136</a><a href="御制诗集_page1137.html">1137</a><span>...</span><a href="御制诗集_page1133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
