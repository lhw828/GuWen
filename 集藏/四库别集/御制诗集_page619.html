<!DOCTYPE html>
<html>
<head>
    <meta charset="UTF-8">
    <title>御制诗集 - 第 619 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 619 页/共 1326 页</h1>
    <div class="content">　　今朝昨日改观眸润濯园林緑似油乐不在斯原在彼一天嘉霔洗心愁
　　池上居二首
　　永日偏宜池上居玻瓈窓水泳游鱼清和气方夏首滋润轩阶正雨余
　　树隔廊房緑意深遥天又复布浓隂情期益霈益称善笑我曾无知足心
　　纳翠轩
　　假山窓外展真翠室中含那辨谁賔主是云得一三有枝皆滴露无障不生岚佳景常抛置从容雨后探
　　赋得御兰芬【有序】
　　镂月开云为圆明园四十景之一即旧所谓牡丹台也其后斋堂名之曰御兰芬盖一轩一室向背不同景概顿异而兴趣因之亦殊故园内每有一区宅而名十数者率是道也夫岂以建置之多为夸胜哉
　　偶临兰蕙畹前即牡丹台丽岂同世尚幽还寄别裁较虽三径异可以四时开【花中惟兰四季皆开】风处香盈谷月中曲抱隈标真有如士闻逺底须媒体物文林妙【李善为文林郎】独称椘国才
　　题杨大章绿竹红桃
　　緑竹红桃碧水湄含飔照滟态都竒游鱼仰嘬飞落片栖鸟坐忘欲去枝承露润看盈灼灼戛玕韵听出猗猗精神雅契风人趣疑是匡来善说诗
　　恭奉
　　皇太后御园游赏即事得句
　　总是
　　慈深忧喜同雨霑真足慰
　　徽躬舟行岸麦从新緑辇驻园花依旧红又见油云生碧宇欣披首夏得薫风为承今
　　豫纾前切我则无时敢懈衷
　　无逸斋
　　全篇曾是屡书屏【无逸一篇乃勤政要防常手书掲屏扆间以资随地观省】两字名斋括政经忆
　　昔挥毫垂训典即今退食每延停七呜呼实致忠告四廸哲应缅懿型法逺莫先勤法
　　近还殷来许慎聪听
　　承露轩
　　松轩潇落有书筵树古全赢铜铸仙试看瀼瀼承瑞露依然寳瓮见
　　尧年
　　就松堂
　　搆室实非难老松特艰致因教室就松满院覆凉翠拂檐聆谡声迎窓眄古意据床小息偃寓懐得别寄丈夫不轻从子舆训此义
　　题董邦达层岚翠霭
　　不湏留白始为云望里层岚翠霭氲斯有神焉非笔力书中王氏右将军
　　诣
　　黑龙潭谢雨
　　祷泽立响应速既优畿辅被尤寛一衷
　　神贶来防答数日农功顿改观长【上声】夏收秋时正逺敬天爱物志遑安崇梯百级仍亲歩祈谢同应诚意殚
　　大觉寺憇云轩作
　　花宫方夏首精舍向云林遂与据牀憇因之防笔吟山情欲吐雾树态已成隂坐听流泉响浑忘来去今
　　题古玉盘螭环
　　璧殊五等执代阅几千增色晕仙人醉势骞霄汉腾只非求赵盾碧未变苌介绍宜琬琰当年西序登
　　沈德潜呈近稿因成是什并赐之葠
　　乙酉别余念到今开嚢喜接逺来音知常康健仍能咏防损精神免挍吟【向每以诗集邮寄德潜挍阅癸未以后念其年逾耄耋精力逊前不复寄往】通体清新托梅蕚【德潜进呈近稿首篇有潭山斗柄梅开日之句而以邓尉观梅殿之】延龄资助赐人葠百年拟谒金门贺【徳潜折云今年九十有五倘从此心安体健将及百龄值六十万夀及　圣母八十万夀定当入都恭祝云】定得如期遂此心
　　题钱维城花卉二十种
　　红梅
　　熟闻姑射素为妆冰写丰姿霞写裳望去枝头浑似杏所赢风处度清香
　　水仙
　　金以为心玉为瓣微嫌金玉拟非宜设如蓦遇王夷甫相薄能无阿堵之
　　杏花
　　怜惟有态全赢李羞是无香畧逊梅所幸一筹胜枝上展圗常得见花开
　　梨花
　　喜白为姿懒着红传根疑是水晶宫十分靓艳曾何碍饶有一般林下风
　　海棠
　　长蒂緐花缀弱枝春风无力嬝芳蕤唐宫名字如相拟应是华清出浴时
　　十姊妹
　　夀阳妆白晓霞红姊妹相将试恵风若把姓名寻各色嫏嬛记亦笑难穷
　　紫踯躅
　　緑叶紫花间【去声】浅深千秋诗客孰知音山空月午无人处肠断防之七字吟
　　杜鹃
　　草木无知语岂诚开时常映杜鹃鸣樊南集里寻佳句望帝春深最有情
　　牡丹
　　顿置犹闻号富贵丰姿真是足风流设诚花有称王者芍药应为陈渉俦
　　紫藤
　　夏首春阑花蔓菲庭柯寻丈许相依不嫌束缚成枯树笑似山僧着紫衣
　　长春花
　　女夷神柄此花司一月一开芳四时秋菊春兰欲相问长春名目属应谁
　　虞美人
　　吴花蜀草谁賔主旧曲新歌纷异同却是琼葩本无意开时一例舞轻风
　　石榴
　　枝头簇缀绛纱嚢应是图盛【平声】湛露瀼设使渊材先得遇海棠独恨无香
　　茉莉
　　倚栏傍晚放冰芬睡鸭无劳换夕薫一例羣芳号香卉与兰便自浊清分
　　翦秋罗
　　淡白深红各冶妆临风莫漫恨无香汉宫秋浅犹余暑翦得轻罗作薄裳
　　秋葵
　　不为【去声】秋风花不黄棱棱何碍叶多芒向阳原是无心好邹孟因思第五章
　　秋海棠
　　墙隂砌角自轻盈何必春风与鬬荣唐突便教拟侍婢主人应是郑康成
　　木芙蓉
　　闻说秋花宜水邉芳情摇曳淡溪烟可知一种难堪处弄影相看上下怜
　　菊
　　月令惟称花有黄何来五色厠柴桑便教处士应迷目笑似花中充隠郎
　　桂花
　　阅遍丛芳四出稀月花得气禀金馡故应髙擢羣英表相暎天香云外飞
　　适性居
　　子曰性相近宁当被物移存神贵有飬克己自无私适欲分骄泰乐毋忘敬寅迩来悟其防原在雨旸时
　　觧愠书屋
　　又值夏云首来披风自南暇几托古茹妙趣得今涵幸麦秋临二斯民代即三髙称觧阜宁不自懐慙
　　题清晖阁四景
　　松云楼
　　矮屋层铺得号楼仰观阁脊尚翘头子舆寸木诚良喻为展芸编勉进脩
　　露香斋
　　雨足园林露气浓叶芬花郁滴重重南方新贡芽茶到却可収烹助浄供
　　涵徳书屋
　　插架宁须三万多防心一巻足研摩可知进徳即修业涵飬未醇叹若何
　　茹古堂
　　堂斋据景各分题消暇常欣古与稽设以循名论文体吾原磬折在昌黎
　　粹藻楼
　　每以不恒到当前景似新落花浮水靣宻叶防檐唇有触皆含理无缘弗契神如云抒藻思亦欲粹而纯
　　金廷标溪彴扶笻
　　缚竹为桥架岸长扶笻缓过意徬徨草堂若展葩经读应在小旻第六章
　　白鹦鹉
　　白鹦鹉不觧语金架栖其身金鎻绊其距曳尾涂中空羡龟虽饱稻粱心困苦曲躬就爪日啄鎻图啄鎻断飞轻举精衞有志那信然尔口卒瘏益凄楚白鹦鹉尔何不悔始之炫毛羽以致被人虏
　　山东廵抚崔应阶奏报得雨
　　今年山陕西春泽实优被河南北畿辅望膏继霑暨南邦乃愁多旋幸报晴霁缱念独齐东为之忧弗置何期月既望同沐
</div>
    <div class="pagination">
<a href="御制诗集_page618.html">上一页</a><span>...</span><a href="御制诗集_page614.html">614</a><a href="御制诗集_page615.html">615</a><a href="御制诗集_page616.html">616</a><a href="御制诗集_page617.html">617</a><a href="御制诗集_page618.html">618</a><span class="current-page">619</span><a href="御制诗集_page620.html">620</a><a href="御制诗集_page621.html">621</a><a href="御制诗集_page622.html">622</a><a href="御制诗集_page623.html">623</a><a href="御制诗集_page624.html">624</a><span>...</span><a href="御制诗集_page620.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
