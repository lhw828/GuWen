<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 55 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 55 页/共 296 页</h1>
    <div class="content">　　向来绨几在明光谁借前筹计朔方黄石一编天子傅青云尺檄尚书郎功名绛灌无同列驰骋淄渑岂异郷东望不须疑蜃气槖中长铗九秋霜
　　送瞿师道太史使大梁周府
　　长安草色上鸣珂繁吹春调四牡歌太史授圭开赤社宗藩如带指黄河天边汉节蛟龙扰雪后梁园鸿雁多上客知君频授简邹枚词赋未应过
　　送亢子益太史使饶州淮府
　　彭蠡波涛霁雪余僊槎春度锦帆舒淮王上客能词赋汉使甘泉奉玺书伯父尔冝仍胙土东南今复盛簮裾经行倘上康山望髙帝雄圗在石渠
　　送胡子文太史使荆州辽府
　　江汉诸姬近帝郷方城紫气鬰相望寜因剪叶劳周史不为包茅问楚疆作赋雄风连七泽行舟积雪满三湘上林簮笔应相待留滞何须念子长
　　送朱象太史使武昌楚府
　　诏从冠冕际南天君去湖波正淼然此日包茅供嵗朔异时琼树怅风烟张筵乐奏鱼龙曲对客文成鹦鹉篇归郡前驱逢负弩青云初过陆机年
　　送张益甫给事使懐庆郑府
　　覃懐名胜肃风烟僊使轺车春草前山抱虎牢防作砺树蟠狐岭若从天歌风不独思商俗为命今应继郑贤归道霜驱应便发建章宵几正筹边
　　送毛检讨起贬云南幕僚【得鸡字】
　　庚戌秋变检讨以言事得召对其谪也颇因之
　　乾坤惨淡干戈里封事终军拭泪题苑道夜乗中贵马关头朝聴逐臣鸡盘江瘴暖桐花发黔岭云深鹎鵊迷魑魅如逢休代答赐环应有汉宫泥
　　寄李新喻伯承
　　近传陶令诗仍作父老悬蒲并息机山色巧当公府坐瀑声晴向卷帘飞凭将鴈字论南北説着蛾眉易是非燕市酣歌残雪里江城或已授春衣
　　送冯郎中守广州
　　承明初厌汉臣班开府霜清瘴里山炎荒齿革衔舻集横海旌旗列戍闲天阔羊城秋鴈少月明鲛浦夜珠还试问贪泉谁更酌不妨驻马潄潺湲
　　奉谒长陵敬志鄙感
　　长陵松栢似龙蟠象纬髙垂列汉官万里乾坤留剑舄百年丰镐见衣冠只今南粤虚传译闻道西羌未解鞍文帝威灵终在眼秋风霜露不胜寒
　　月夜宿慈寺聴讲
　　夜堂趺坐转三车倦向僧厨乞施茶露净珠光飜贝叶月寒金色涌莲花凭防有相吾何染聴説无生路未賖莫谓常明须震旦金箆已许导恒沙
　　寒日游天寜寺
　　冲寒此日城西寺酌茗防山兴未涯塔外风传羣帝乐林间雪是讲坛花闻钟客散催疲马施食僧归起倦鸦襆被祗应忘説去夜深还聴演三车
　　送黄侍御按云南时方有用师之警
　　客有乗骢白玉羁从天六传下诸夷昆池水习三千舰益部霜驱五月师飞檄春农归耒耜停车夜垒散旌旗甘泉实已垂南顾尺羽能令奏计迟
　　送包大中之沧州运盐幕
　　杯酒河梁朔思严太行飞雪拥髙幨市中结客谁青眼幕下为郎旧紫髯醉墨误题云母扇雕盘初荐水晶盐知君故有筹边策三府何年辟孝廉【包善书画】
　　送陆伯子还吴
　　中原文字半蒿莱入洛人传伯仲才白发向催犹着赋黄金挥罢独登防愁时天地衔杯尽病后烟霞拂袖来试聴商声缘画角苹花一夜满江隈
　　答汝思郎中蜀中书
　　蜀鴈书裁隔歳防为言相忆劝加餐秋登劒阁天逾峻春至幽州日尚寒末路逢人投璧少中年结客断金难射洪花底谁堪醉西望行吟思未阑
　　春夜即席分赠得梁公实拈韵诗字
　　十年岭海着沈思今见为郎执防时白日防鸿还坐啸青天扪虱对谈诗世途汝已关心少国士吾真折节迟一醉虚堂春月色投珠或恐未堪疑
　　与于鳞诸子即席分赋得懐太湖隂字
　　具区南浸女牛临万顷沧波千尺深雨霁虹桥秋灔灔天低鼍窟昼隂隂吴王列宴乌栖曲越女明妆鼓枻吟客醉向夸湖上乐一从金马便浮沈
　　送坐主王检讨先生之南司成四首
　　诏分僊履下蓬莱词客俱称建业才天阔星文秋剑动江寒月色夜珠来百年髙议归狐笔六代雄风满凤防圣世只今谁似者甘泉实恐问邹枚
　　其二
　　帝城春思入蘼芜僊禁衣冠拥客途十载青藜悬秘阁诸生绛帐满留都风回采石涛声壮日上钟山海色孤为问羣公居守事向来根本一愁无
　　其三
　　戎衣髙帝定神州卜洛桥门见冕旒三老鸠笻分御席诸儒虎幄进经筹宫袍手赐霞同烂天语亲传日并流太学明师今不忝白云弓劒孝陵秋
　　其四
　　青春赋就侍承明花底鹓鸿醉玉笙夜静紫微催草诏秋髙太白坐论兵阁中丞相曽投履海内文章共识名南去经堪比易独怜京邑滞侯生
　　寄许邦才
　　许君国士也雅予相慕未接顔色忽投椷见遗颇极输写赋此聊见耿耿耳
　　南北声名只共怜乾坤容鬂尚茫然出为小草官仍拙归去长杨赋更传春至云青华不注秋来雨白汶阳田飘零古劒真谁识遥夜寒光向斗边
　　呈司冦山隂何公
　　天下名家有凤毛中朝国士赠防刀青齐什二飞书下淮海千帆转饷劳相事衮衣还日月主恩舟楫逺风涛何烦更借王生语廷尉贤声久汉曹
　　送徐佥事理闽中屯政
　　朔方诸将出祁连宇内军储异徃年谁念屯田虚粤岭即勤搜粟下闽天行车秔稻排云集开府旌旗截海悬岂是故人长待诏薄游还愧水衡钱
　　和梁公实暮春感懐
　　长安春尽万花稀拍马愁随侠少归畤里香烟晴不断回中雪色昼长飞时危嵗月无行止势定风尘有是非吾道仅堪存执防故人今拟薜萝衣
　　韦园同于鳞子与子相各赋
　　千树飞花覆客杯百年晴日此池防钩帘蛱蝶携香去浴渚鳬鹥散锦来醉后防人成偃蹇归时促骑故徘徊长安北望黄尘里击劒髙歌未乏才
　　其二
　　厯厯垂杨青几围娟娟宿鹭白双飞坐惊逺岫停杯出行惜残花揷防归四海未妨吾辈在孤亭仅与世人违谁为忽唱江南乐回首烟霞未拂衣
　　其三
　　蓟苑春归处处幽陆沈吾党任遨游长楸碧带千峰雨密荇青藏百道流西望风云双凤阙北来天地一渔舟科头箕踞寻常事细酌髙吟且未休
　　送严太史请急省侍
　　罢直晴烟散晓珂君王侍从赐衣多髙堂喜极千金寿故苑恩深六传过到日夏云明震泽来时朔雪满滹沱栢梁何限词臣手归蜀长卿待和歌
　　过通州城庚戌秋大敌北入家君力御却之因増筑焉
　　日落卢龙秋色哀连城百雉此雄哉中原地划烽烟近北斗天回王气开淮海帆樯飞饷集期门金鼔射生来向防睥睨曽戈甲今日谁论保障才
　　和合驿
　　十年尘暗蓟门楼万里风来汉使舟挂席昼移横海日鸣桡秋荡大河流孤城奏角黄云合逺戍逢砧白鴈愁吾道岂应长踯躅乾坤此去有沧洲
　　台郡兵起有感
　　平生五岳意相亲圗里天台指避秦岂谓乾坤归战鬭遂令湖海入风尘时平不独轻前辈难起初闻遣大臣回首国恩环佩里百年谁见请缨人
　　过徐咏懐古迹
　　芒砀云深千堞愁长城脉絶万年筹英雄尽起无亡鹿富贵归来有沐猴大泽龙蛇春并鬭中天日月晩双流寜知过沛亲留饮屠贩何人总彻侯
　　游吴江桥
　　吴江长桥天下稀七十二星烟霏霏桥上酒胡青帘肆桥边浣女白苎衣桃花水涨月初偃莲叶雨晴虹欲飞北客风尘初极目倚阑秋色澹忘归
　　醉题书斋二首
　　束书斗酒安吾斋西风为扫当门柴即寒薜衣能护几未贫苔钱欲上阶一丁世自饶紫绶二酉吾敢劳青鞋已无故人车马迹赖有明月时投懐
　　其二
　　蹉跎顔驷不敢陈寂寂邓禹行笑人酒龙千秋吐气色文豹万里甘沈沦圗经山海纫为袖客馆华阳樵作薪丈夫头颅可知矣胡不归把沧江纶
　　天津刘宪使泛舟夜酌
　　军府严城辟向西帅厨清酤为谁携中流鼓吹潮声合落日鼋鼍海色低絶塞羽书频自警长安封事几堪题相逢慷慨俱挥泪徙倚星河夜欲迷
　　有感
　　卧觉应徐积渐稀起当喻志偶相依此曹徃徃皆肤立我辈时时但肉飞调隔云烟双过眼事违天地一沾衣名山尽可藏书在潦倒风尘未拟归
　　春夕同于鳞子与访公实时公实在告将归岭南分韵声字
　　春暮和烟满凤城茂陵词客病金茎灯前古劒回霜色杯外残花入雨声尽许寸心倾国士即论千载失时名越南燕北天何限浊酒狂歌意未平
　　送宋望之侍御按河东鹾
　　束马谁临禹甸防埋轮使者下长安天扶底柱黄河折地转神池白雪寒异日军须盐荚议当时谏草惠文冠即防宵旰明光里慷慨毋论直道难
　　送狄行人使蜀藩
　　隠隠寒星度永安迢迢节使下金銮锦江新水迎船发石栈浮云骑马防桐叶旧余周典礼蚕丛争识汉衣冠壮游词赋应归汝对酒毋歌蜀道难
　　周嵗祀孝烈皇后陵朝辞有作
　　昨嵗兹辰奉国艰共惊霏雪防鹓班六宫犹望回僊驭中禁争传惨圣顔此际金钿归别岛早时玉盌閟南山欲知天上凄凉景日暮祠园松栢间
　　雪后朝天宫习仪
　　宫雪后净芳埃环佩千门曙色来僊仗不随青帝改瑶城疑逐化人开龙鳞映日层层合凤甃惊风片片回闻道汉祠先奏瑞岂应梁苑复论才
　　久旱微雨复霁
　　初热乍减隂霏霏喜剧便呼醉归千峰忽展雨脚瘦双耳暂停雷信稀碧树五陵愁气色红尘九陌故翻飞踈帘小簟浑何恨遮莫田家秋事微
　　送陈二刑部出守彰徳
　　自爱陈家好弟昆季方才调更无伦旧防氷蘗能持法新着金绯穏称身邺水楼防横绕晋太行关树逺浮秦登临防有搴帷思河上风流见古人
　　斋日子相考功投诗见懐且拟郊游之约有答
　　斋居初坐日斜时树色余霜春较迟岂谓持衡青鬂客翛然更忆白云司人间得句名甘晚海内论文心自知君问垂鞭芳草意五原车马未堪追
　　休沐偶成自嘲
　　都门栁稀寒食烟十日自枕春风眠喜啄乌鹊故相恼怯飞梨花翻剧颠已多拮据长吏骂未敢造次承郎筵诗篇积渐有满巻可否东家充酒钱
　　其二
　　问汝刺促何所圗马曹懒否能支吾北枝南鸟意殊左长铗短歌秋转孤欲呼愚公未白发拟作醉士无青蚨汝道挂冠亦易尔五见咸阳春草枯
　　凌汝成工部自南来见过小酌喜赠
</div>
    <div class="pagination">
<a href="弇州四部稿_page54.html">上一页</a><span>...</span><a href="弇州四部稿_page50.html">50</a><a href="弇州四部稿_page51.html">51</a><a href="弇州四部稿_page52.html">52</a><a href="弇州四部稿_page53.html">53</a><a href="弇州四部稿_page54.html">54</a><span class="current-page">55</span><a href="弇州四部稿_page56.html">56</a><a href="弇州四部稿_page57.html">57</a><a href="弇州四部稿_page58.html">58</a><a href="弇州四部稿_page59.html">59</a><a href="弇州四部稿_page60.html">60</a><span>...</span><a href="弇州四部稿_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
