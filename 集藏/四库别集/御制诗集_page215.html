<!DOCTYPE html>
<html>
<head>
    <meta charset="UTF-8">
    <title>御制诗集 - 第 215 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 215 页/共 1326 页</h1>
    <div class="content">　　夏山已觉浓如滴重以浮云蓊蔚之云外晴臯千顷绿山邉雨脚万条丝
　　万防那得有余闲偷得余闲对好山也为向来忧太甚暂因泉石一怡顔
　　碧云寺
　　精蓝据层阜雁塔涌龙宫【是寺特建大石塔照西域金刚座式】表里烟霞蔚呼嘘苍颢通西峰围列嶂北涧挂长虹累榭凭栏处田盘指顾中
　　赐健鋭云梯营军士食即席得句【有序】
　　朕于实胜寺旁造室庐以居云梯军士命之曰健鋭云梯营室成居定兹临香山之便因赐以食是营皆去嵗金川成功之旅适金川降虏及临阵俘畨习工筑者数人令附居营侧是日并列众末俾预惠焉
　　犹忆前冬月云梯始习诸【戊辰冬月有香山阅云梯兵之作】功成事师古戈止众宁居实胜招提侧华筵快霁初馂余何必惜可以逮豚鱼
　　畨筑碉
　　番筑碉筑碉不在桃关之外乃在实胜寺侧西山椒狼卡稽颡归王化网开三靣仁恩昭叔孙名子不忘武佽飞早已旋星轺俘来丑虏习故业卭笼令筑防地髙昔也御我防其命今也归我効其劳畨筑碉不惟効劳尔乃忘其劳魋结环耳靣顤防嗜酒喜肉甘羶臊但得酒肉一醉饱浑忘巴朗卡撒其故巢其妇工作胜丈夫粉不能白尫且么不借绳墨与防矩能为百尺森岧嶤番筑碉侏离畨语为畨謡扬声强半不可晓大都慕义懐恩膏亦不为汝慕义懐恩膏我自两阶文徳舞戚旄偶肖汝制役汝曺赉汝金钱为锦袍
　　有鹿五章章四句
　　有鹿育麑于原之隰既坼既副不能卒起立
　　有鹿育麑于隰之苹旋起踉跄见人兀不惊
　　鹿匪不惊为顾其子子始学歩不能逺去【叶】
　　麑始离懐知亲其母【叶】防之触之以煦以乳
　　诗何云乎以兴以观阮借猖狂有警世言
　　晓游寳珠洞
　　夏夜不厌凉暑雨不厌晴明发游照园披衣见踈星危石咽乱泉清露零繁英未闻鸟雀喧而多花草馨初阳出东海射我西岭明西岭列园后迤逦啓云扄下瞰岚氛色上接颢元精乗六龙御天壮哉俯帝京上方落钟梵古刹辉丹青骋望无邉际绿野亘葱菁廻思望雨忧忧已乐转生忧乐每循环谁能静六情
　　香界寺三首
　　延缘栈路到花宫小憩精庐松下风却望寳珠凭眺处虚无疑在白云中
　　絶顶雨余寒似峭中盘夏静暑无侵山僧公案何须问暂坐匡牀爇水沈
　　云岚苍翠自重重石涧鸣泉界古松却见松邉刷羽鹤王乔缑岭亦曽逢














　　御制诗二集巻十八
　　钦定四库全书
　　御制诗二集巻十九
　　古今体一百九首【庚午六】
　　夏日瀛台
　　雨足旋清禁诘旦将视朝勤政敢刻懈典礼期时昭取便憩瀛台波光漾绮寮涨添鱼鸟乐地静松柏乔图云延阁逈却暑凉风招补桐已森翠团隂覆芳翘夏日读书处景光昔匪遥
　　自髙梁桥泛舟过万夀寺至昆明湖之作
　　夹岸轻笼绿栁隂进舟川路霁烟沈有时送响新蝉急无碍沿洄涨水深古寺小年付僧领西山秀色待人寻近耽湖上风光好雨后空明尽畅吟
　　招隠诗
　　昔人此作欲招隠者而去予是什欲招隠者而来且以崇实去文亦可谓之反招隠而非同康琚寓意云尔
　　招隠有成例束帛蒲轮徴其实多难副欲隠乃炫名吁嘻更甚者复以充隠称世变风愈下矫托非人情所以安车求不闻在虞廷股肱佐元首喜起歌载赓我欲辟四门天衢坦荡平拒人曷其可曲已有不能庶防两不失兾得真俊英错薪之子思肥遯幽人贞富贵图诚小致泽量应宏待贾韫匵答末难荷蒉征苟其有耽心朝野何殊程
　　荷
　　弄影真宜太液中羣葩管领鬯薫风裁琼作盖辟尘绿曳绮为裳却艳红静与心谋宁有色香生鼻观亦无空水亭昼永延清爽景防依前兴不同
　　热
　　不雨畏炎热穉苗恐难支雨足热亦得德暑惟其宜黍田普霑润所借旸以时身燠心则适较前情顿移崇轩况延凉八靣来轻飔南亩力耕者灼背渠宁辞
　　泛月
　　心怡觉景好行乐瞻蟾河薄暮敛霁霞入夕含烟波烦暑兰塘消轻凉葛衫多奏响岸依竹送香舟度荷寄懐属月镜延咏欣星罗
　　夜雨
　　半睡窻前夜雨稠微凉枕上飒如秋芭蕉也觉添清响迩日森森绿玉抽
　　防滴檐声湿砌苔涤炎六月正时哉繁忧早释清无寐一晌闲心忆向来
　　诣静安庄酹酒
　　先皇后仙逝顿经二十七阅月兹以皇子等释服之期亲临致祭感星霜之迅迈思窈窕以难追一瞬惊心五言志痛
　　旧恨千秋永新昌两度妍望帏神黯尔举爵泪澘然儿辈临祥禫予心警嵗年重繙孙楚什不忍读终篇
　　喜晴
　　霖雨频渥霑黍稻均怒长时若正宜旸迩日晴未放【叶】永定遭漫溢赈救不惜帑筑隄始安澜南望萦愁想痴云渐露空朱日旋腾朗豁然天宇开吾心与俱广
　　晏坐
　　处士小年真放达朝臣退食亦委蛇今朝事简休闲早晏坐于心稍自怡
　　时哉行
　　时哉时哉一瞬不住源源而来苒苒而去去者不可追来者讵能驻三万六千塲瞥眼如兹度欲肆志及时以行乐志既不可肆乐亦安能久达者遁迹于山水放者寄情于诗酒二者又难适从茫乎吾谁与同尧兢兢舜业业孔皇皇【叶】是吾师也犹不免吾敢希将惄愁遣
　　恭奉
　　皇太后御园赏荷之作
　　快霁林塘景倍嘉斑龙
　　王母降仙车冰盘玉润千年果鉴水霞蒸五沃花稍幸雨旸符肃乂得陪
　　色笑赏芳华双成云里休疑顾暂借西池此作家
　　黄葛篇
　　种葛生黄葛绵绵花蔓活美人手把金错刀露裛珠光向烟割采之缉之为絺绤裁作生衣暑难夺絺绤虽嘉所值无多御暑则可御寒则那魏徴不愿为龙逢比干而愿为稷契臯防亦将有所惧乎抑亦未之思
　　闻蛩【六月十九日】
　　振羽聼莎鸡夜凉风露凄不须闻继响一响百情凄
　　移竹
　　三庚好移竹千竿辇脩玉过雨润到心延风清满目踈称倚窻前密合围水曲莳矮近髙阜列长傍低澳位置各有宜片时尽得之量材以官人曷其异于斯竹易人则难吁嗟乎吾思
　　渔阳挝
　　汉阳天地蕴竒处往往卓荦出豪英蹀鼓史才三挝至今逢逢闻其声伤哉鹦鹉遭网罗得无招忌蜚盛名黄祖固褊急曹瞒实忮者于晋称良史书盾穿乃舎
　　喜晴
　　望雨才过旋望晴休徴艰致意怦怦愁懐幸共腻云散清兴端随爽气生近傍林亭寻啸咏遥看黍稌利耘耕阶前花鸟争暄景今日迎人总畅情
　　文徴明墨梅
　　贞白是本性丰姿有别调不可作梅观停云自写照
　　日影
　　腻云韬曦轮浩荡无开期祝融疾太甚借得西风吹霮防尽摽去纤絮不留遗朱鸟翩然翔拂我若木枝晃朗腾清晖森飒含爽飔祛溽觧蒸湿宜旸利耘耔【叶】上阶花影新北陆旋南移累榭逈且敞八面窻琉璃读书道趣生对景佳兴来【叶】夏日故可畏正有可爱时
　　题王谷祥水仙图
　　澹染檀烟薄着绡泉清石白间飘萧暗香踈影何输逊雅蒜天葱太琢雕
　　生秋庭作
　　虚庭景色飒含金皎日清风拂竹林襍卉晞旸争蒨绚乔柯得防亦森沉鉴池朗印尘俱浄画壁周遮兴可寻今日生秋闲属咏平添尔许向秋心
　　和杜甫遣兴五首【首句皆仍其旧而意自别】
　　天用莫如龙用吉见无首变化故莫测神功在不受凭云乃自为撄鳞亦何有豫且得制之是宜慎所守地用莫如马水行不如舟物各有所长乖宜失良谋而况鲜伯乐盐车老死休举肥肉胀羣常装金络头陶潜避俗翁避俗亦避世柴桑乐无闷自着桃源记肩舆命二子偶顾亦何害【叶】杜陵忠厚人个翁乃深刺贺公雅吴语老大故乡回儿童不相识问客何处来可以喻宦况浮云何系哉山隂泉石佳浊醪常满杯吾怜孟浩然盖亦一作者君固未已弃已则觉君舎浩荡襄汉间曲高和者寡幸有同心人清辞誉风雅
　　青龙桥
　　青龙桥北落涨痕青龙桥西蓊绿原黍髙稻下皆怒长暑雨快霁晞朝暾交风懐新岂易致经予旦夕萦愁烦年来大田幸有获酬以慰庆西成间即今消息复可兾还蕲雨旸时寒暄
　　夏日香山
　　萝迳辟云关防余偶趁闲来消三伏暑坐对一房山籁度松梢谡流经涧曲潺此时心应【去声】适陡复忆民艰此热不可少山中爽亦多延风开北户对景秩南讹呼侣禽窥树携儿鹿度坡还怜夏畦者劳瘁复如何
　　雨香馆
　　山斋尚朴绿天丛虚受延凉面面风书案墨林千嶂外犂云锄雨一窓中含画意似悬轴涧有琴音不借桐颇识山深秋信早倒崖枫叶两三红
　　致仕侍郎沈德潜具折请安并录进诗文稿赋此赐之
　　兴居封事寄南云快读新诗益慰欣起我七言还借尔嘉卿一念不忘君黄山云海观何壮【徳今嵗尚杖防登黄山】绿野林泉咏更芬为语余年勤爱防来春吴防共论文
　　山云
　　山云坌入凌云户拂拂凉丝度山雨最髙楼阁出云表变幻须防迷处所下视村落纷林莽座侧飞云覆平楚彼有人焉望此间应讶云中见尔许妙哉竒景真旷观却愁下土商羊舞
　　望晴
</div>
    <div class="pagination">
<a href="御制诗集_page214.html">上一页</a><span>...</span><a href="御制诗集_page210.html">210</a><a href="御制诗集_page211.html">211</a><a href="御制诗集_page212.html">212</a><a href="御制诗集_page213.html">213</a><a href="御制诗集_page214.html">214</a><span class="current-page">215</span><a href="御制诗集_page216.html">216</a><a href="御制诗集_page217.html">217</a><a href="御制诗集_page218.html">218</a><a href="御制诗集_page219.html">219</a><a href="御制诗集_page220.html">220</a><span>...</span><a href="御制诗集_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
