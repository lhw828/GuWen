<!DOCTYPE html>
<html>
<head>
    <meta charset="UTF-8">
    <title>御制诗集 - 第 571 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 571 页/共 1326 页</h1>
    <div class="content">　　烟溪暂泊换轻舟两岸麦苗绿似油致我欣然诚在此寜徒留意为【去声】清逰
　　寄畅园中小憇迟红梅白鬯春姿林泉别我三年矣似曰无他只待诗
　　精蓝西转有禅庵啜茗聴松【即庵名设竹鑪毎至必试茗】此最堪叠韵寜辞绮语过前三三复后三三
　　寄畅园三叠旧韵
　　流引恵泉水一湾石桥过防敞轩闲树遮洞以千年计瀑出峡分数道潺趣为【去声】永防畅非俗乐惟仁者寄于山养疴旋里人何在抚境愀然是此间【园为秦氏别业去秋尚书秦蕙田以病请假南还寻即在途不起囬遡地是人非为增感者乆之】
　　仇英松隂观瀑圗
　　拥膝松隂谡籁佳独怜飞瀑澹人懐锡山秀色依然好那覔当年十笏斋【见图中自识语】
　　恵山寺再叠旧作韵
　　春气蒙蒙润岫螺花宫兼有古松罗青衣童子谁曾见白足僧人此防多画巻重教神晤防竹鑪一为【去声】手摩娑底须今昔频量检七识田中幻末那
　　听松庵竹鑪烹茶戱成
　　初来犹忆翰臣偕【辛未南廵初至听松庵访竹鑪旧迹曽命汪由敦扈逰】火曽传文武皆习熟中涓经手惯可怜竹鼎也听【平声】差
　　圎池
　　圎池方之上堪舆含至理得气擅清轻应较下为美
　　方池
　　方自圎流出非遥品乃低虽然甘不逮犹自胜梁溪
　　汲恵泉烹竹鑪歌三叠旧作韵
　　一韵屡叠有前闻其中亦颇伯仲分试问谁应称巨擘要数【上声】玊局迥出羣聚星孤山特杰作手把造化超凡尘往来无锡此必至【见东坡诗序中】何缺押险长篇文逰山望湖才数首字字妥帖余清芬我来四度歌四度弗自笇量翻案陈漪澜堂中小团月【櫽括苏诗意】恍如髯老来相敦篾编古鼎依旧在拾松枝岂烦樵薪至期自熟寜用亟中涓伺忙已纷乃悟髙闲非我事山僧后言那免云怱怱一啜命返辔囬頋曰此偷闲权叶夹岸苍赤数无万各各都厪予心存安得人足家遍给风俗还古礼乐新名山得让阇黎占法寳何碍招提珍法寳何碍招提珍千秋聊付好事人
　　暗窦
　　天一孕灵根是谓孚盈缶可以验化机率自无生有
　　眀亭
　　石亭才四柱台榭围周遭朴野固非匹阅时此或牢
　　听松庵竹鑪煎茶三叠旧韵
　　若为石洞若为泉早已知津岂待煎静对山川原自古何披图画乃称前无逾一晌烟云过那得恒斯风月眠禅徳忽然来跽讯是云提半抑提全
　　谡谡松涛活活泉笑予多事篾鑪煎半升铛内都包尽四个匣中莫并前【寺僧弆蔵四匣皆明人诗画其第四失去图曽命张宗苍补为之已见旧作中】茶把僧防还当偈烟怜鹤避不成眠可教缓棹言归矣今度赓吟兴又全
　　倪瓉林亭逺岫
　　呉地呉人画烟云互渺茫排空疑送雨讶在锡山傍
　　题张宗苍补恵泉圗三叠旧韵
　　依旧淙淙山下泉诸余都置展圗先谁知补者宜居后忽讶观斯乃缅前真是要惟以韵胜【昔与宗苍论画法毎称当以气韵为要】由来不可着言诠谩訾屡举苏髯体此日拈吟属偶然
　　自恵山防马过无锡县城登轻舟至水营即景襍咏
　　锡山云气自南浓促返恐防春雨逢防马烟塍不三里棼丝已是洒
　　黔黎趋拥喜逾常所惜无端躏麦秧【万民趋随夹道竟有践踏麦苗不顾者】雨笠烟蓑都不借忍教呵禁警龙骧
　　寜民自视庙堂谟岂系寻常锡有无比户安和心实慰颂言那在谢蠲租
　　城南荡桨下川邮烟意溟蒙势乍稠前指水营犹十里倩谁风雨画归舟
　　题赵孟坚白描水仙
　　影爱波中照态惟月下娟陈思成赋后只合以圗传龙女献珠时羣姝左右随色香皈至浄都受两毘尼














　　御制诗三集巻四十六
　　钦定四库全书
　　御制诗三集巻四十七
　　古今体一百一十三首【乙酉五】
　　驻跸苏州再叠旧韵
　　试言底事重时廵必在恩敷率土濵到防继绳仰圣祖行春追赏奉
　　慈亲迎銮不较晴还雨【是日值雨万姓雨中迎銮欢呼夹道不避淋潦益为嘉怜不置】赉老那分富与贫信是民情大可见由来十室有忠淳
　　赐沈徳潜
　　吴中今古老人科比似征眀定若何书画虽输诗胜彼功名已过夀如他逰山有兴仍清健防世无争祗善和眀说九旬有三嵗那更年格尚嫌多【徳潜老而始遇通仕籍时未以真年告故吏部履歴今当为八十九嵗然徳潜实康熙癸丑生今应九十三此政东南士林宿望亦国家祥瑞何必更以老为嫌故末句调之】
　　偶作设色梅花并题是句
　　元章渲染态嫌艳无咎勾圏格畧孤斟酌浓纎聊寄兴不知神韵得传无
　　凝懐堂再叠旧作韵
　　行令驻葩瑵承
　　欢奉
　　鞠衣永同天下
　　养时勑化工机供帐毋求备情田曲体微
　　璿题防妙义恒防庆云辉
　　杨维祯鐡笛图
　　独横鐡篴太湖中吹裂凌波芦荻风崖上拱听定谁是依稀缑氏子长弓【见杨维祯冶师行序】
　　于阗采玉
　　于阗采玉春复秋用供正赋输皇州奚待下和识琳球邮致正值金阊逰専诸巷中多妙手【玊工多出苏城専诸巷】琢磨无事太璞剖【卞和刖足以玊在璞中人不知也然今之贡玉皆捞之河中并无剖璞之事古之玊亦今之玊耳则记载之失信率可知矣】古来记载真伪半爱者欲其生恶者欲其死如是雌黄唇吻纷无算
　　夕
　　依然凝懐堂凝懐讵耽静两字缅
　　前猷一心惕深省有为民莫求无欲已私屏入夕春云轻踈星三五影遂与放晴佳露立不觉冷
　　逰狮子林即景襍咏
　　城中佳防是狮林细雨轻风此首寻岂不居然坊市里致生邈尔濮濠心
　　真树盖将千嵗计假山曾不倍寻髙云林大隠留芳躅谁复轻言作者劳
　　画谱从来倪与黄楚弓楚得定何妨【倪瓉狮林今归黄氏故戯及之】庭前一片澄眀水曾照伊人此沐芳
　　狮子林叠旧作韵
　　每阅倪图輙悦目重来图里更怡心曰溪曰壑皆臻趣若径若庭宛识寻足貌伊人惟怪石借知古意是乔林何堪摹卷当前展【壬午南廵曾手摹倪元镇狮子林图命弆蔵林园今复携倪巻来逰相形之下殊觉效颦不当因并书于倪巻及摹圗中】笑似雷门布鼓音
　　逰乕邱即景襍咏
　　马嘶小歩出金阊细雨轻风正不妨为爱观民慢鞭筞须臾亦复到山塘
　　河里龙舟画鼓鸣布商借以献其诚欲思返朴申严禁矫枉兼虞拂物情
　　为门为径我曽知若石若泉彼益竒开着云聊俯畅四郊烟景总宜诗
　　乕邱云岩寺
　　云岩真是徳山云古树时花总浄芬求迹无珍诚画乕防头有石似疑黂竹声绕砌通其响麦色盈窓致我欣那是司徒志逺防【志在逺逰王珣伯逺帖语】千秋佳话付云云
　　静观斋叠旧作韵
　　静观犹是
　　当年额岩壑何曽占迥深却为不交丝竹耳堪知宏蕴地天心
　　含晖山馆
　　春山多淑气岩馆值来逰瓶吐兰心馥檐开栁眼柔王祠缅旷逹谢句咏风流信美非吾事吾惟民隠求
　　乕邱寺四叠苏轼韵
　　异哉金寳气何以化冈岭千秋镇姑苏改邑不改井溪田带秀蒨闾里暎清耿春气入山塘已闻叫蛙黾竒传剑三千谁见飞出矿平石坐千人既博势亦猛生公缅讲堂妙理元言骋葛贤有遗墓奋义志悲哽阅古过云烟不异一瞬顷调御趺花宫其心死灰冷我亦合忘懐言诗兴犹永四叠玉局韵聊以荅风景闻有阳冰书苍苔漶石影后视今由昔莫更镌崖请
　　闻京师得雨【二月十六日】
　　行春畧觉雨嫌过却忆京畿泽若何邮置欣闻霑二寸遥遥额庆利农多
　　赐江苏学政李因培再叠旧作韵
　　三年满浙政两任返吴邦惟是简英达将资化驳厖要存心一敬莫诩手无双为问罗贤网可曽获二厐
　　出阊门逰支硎寒山诸胜即事襍咏
　　连日轻隂晓欲晴缓驱珠勒出苏城支公赵氏胥髙蹈胡独今朝太有情
　　阊门一带接枫桥扑地闾阎十里遥富矣教之教岂易因情善导戒名邀
　　比髙楼出巷衢西郊野景信清殊緑芃麦垅一千顷无定烟光滟露珠
</div>
    <div class="pagination">
<a href="御制诗集_page570.html">上一页</a><span>...</span><a href="御制诗集_page566.html">566</a><a href="御制诗集_page567.html">567</a><a href="御制诗集_page568.html">568</a><a href="御制诗集_page569.html">569</a><a href="御制诗集_page570.html">570</a><span class="current-page">571</span><a href="御制诗集_page572.html">572</a><a href="御制诗集_page573.html">573</a><a href="御制诗集_page574.html">574</a><a href="御制诗集_page575.html">575</a><a href="御制诗集_page576.html">576</a><span>...</span><a href="御制诗集_page572.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
