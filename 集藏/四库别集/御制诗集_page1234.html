<!DOCTYPE html>
<html>
<head>
    <meta charset="UTF-8">
    <title>御制诗集 - 第 1234 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1234 页/共 1326 页</h1>
    <div class="content">　　云起必于山是阁崇山里岚霭暮朝恒【朝为霭暮为岚昔人如谢灵运王维诗皆引用无误自李商隠有逺望朝岚与夕曛之句于是岚霭二字暮朝错用向赋岚霭诗已辨其讹】雨雪荟蔚起【雨雪之云则不以时论】然而云起山对之殊愁喜春时率喜生夏季则愁矣斯时正暮春南畆耕方始英英写楹出如膏霈仍企置笔粲然笑我故未知止
　　撷翠楼口号
　　乔松古栢非无色祗可言苍翠弗宜冈栁岩槐叶迟翠【谓撷翠应用于槐栁时叶尚未齐】楼谁耐待于斯
　　钱维城松下看泉仍用乙已韵
　　松泉本自富于此不借为图胥自图扈翰偶令【平声】写其妙岂知古缋并观乎
　　读畵楼口号
　　便云活畵如何读【反已酉诗意】读画大都似读诗必是即成非是矣东坡卓识早言之
　　贮清书屋有作
　　田盘之景无不清田盘之屋无不贮云何此屋独享帚坐以绎思试堪语清之同与屋之独由人名耳非定处【叶】知然而后贮得言屋乃无可无不可【叶】弗在花香鸟语能岂繋山峙川流所如是之贮如是清与我皇清恒万古
　　题陈书仿王防夏日山居
　　春朝重看夏山图绿树浓隂足静娯但得精神契倪筦底须景概较同殊
　　交翠榭戯题
　　榭交翠抑翠交榭一主定当有一宾却是空空生白者笑兹分别属何因
　　鉴波亭
　　泉流即为瀑泉贮乃成波陡峡曲涧间波少瀑恒罗是地平成贮平故波纹拖有风练影披无风镜光磨而我名以鉴鉴之义若何讵为【去声】整衣冠衣冠何系麽允因察践履践履关政多是则一照间宁渠资吟哦
　　受宜居
　　向来书室号随安【昔重华宫书室以随安名之谓随所遇而安也自后各处亦率以顔额不一而足】其义所包颇亦寛居曰受宜仍是义却増愓耳作君难
　　题邹一桂杏花
　　山杏暖开徧谷枝写生画对侍臣斯杏如故也画成古可着思哉漫着思
　　千相寺漫题
　　寺既号千相【去声】自因调御名然而梵典中百千万亿称千其一芥耳于金仙奚増或者谓岭四隣围纵横其相亦盈千竺庵今古呈庵中趺大士一即千相【平声】并如镜光互照本自泯将迎命舆去弗顾五字聊尔成
　　琴峡亭
　　峡是其真琴是幻幻名遂以永其真试思无峡琴奚喻笑彼迷头认影人
　　池上居三首
　　每爱盘中蓄流水三成池上久称居【自上而下叠石堰蓄流为三成各贮水为池书室搆其上平坦处】水为泽也蓄为靳絜矩于民却戒予蓄则存焉流则去如心贵养放非宜溪斋片刻凭观处亦毎常于理致思
　　沙滩流水去无遗叠石壅之宛作池澄泚开奁铺镜影由来万事在人为
　　清谐堂有防
　　书堂临石磵窓外俯流泉不借堰壅之何必期池寛回首望池上倾耳饶管弦平地所鲜得清韵谐心田一着更堪夸是谓足天然
　　潄琼轩
　　琼之色为白琼之声为清潄琼即潄石而石当逊琼是以溪轩上喻言借子荆何必称防过齿贞【砺齿欲其贞盖孙楚饰其误言耳】心自贞即景偶题句晰理亦欲精
　　题农乐轩
　　引水疏畦灌弄田自然农乐庆年年永平昨近曽经潦【昨嵗各直省夏秋收成俱在八九分以上惟直之永平府于六月下旬因雨多河水骤涨被潦即令地方官加意赈恤不致失所】轸彼民艰岂尽然
　　清啸亭得句
　　啸本髙人放达为泉涛林籁总同之子安体物为长赋工固工哉费巧思
　　石林精舎
　　林自木之丛石乃山之骨茈虒与砐硪相资态互勃精舎置其间朴斵逾十笏寻径探其秘养静兴无竭然匪予所宜无逸守无悖
　　绿缛亭
　　田盘诸胜题以徧剰此捜竒得剏然绿缛虽云时尚待新吟七字意为鲜
　　登含逺楼作歌
　　我登层楼虽已屡而每登则思弗同所思含逺意不尽讵在翠逻苍萦中新疆旧域期安晏九州四海厪桑农是诚逺弗啻万里含之祗在方寸衷骋目娯心夸济胜亦非所言八十翁履级而降聊静坐勤思治理原无穷
　　山东巡抚恵龄报雨诗以志慰
　　山左灾去嵗农功要在春屡霑报向日【前据恵龄节次奏报东省正二月内屡经得雨霑被且广已深庆慰】经被奏同辰【兹复奏省城于三月初六日续得雨泽与此间得雨日期又同】虽觉优逊北【谓三寸】究欣泽及畇慰中饶戚念元气岂还民
　　过大岭还驻大兴庄行宫作
　　昨晚微隂今晓晴山灵显佑送和迎囓犁去协农夫愿渐石还殊仆伇情少海朝阳暄背指坦途大岭度前横沃田厯厯凭舆看绿润香生遍起耕
　　盘山回跸驻御园即事
　　田盘佳实画图如可暂游那可久居侥幸稀逢尺雨此敬勤敢懈寸心予燕齐晋庆同朝被【正二月间京畿及各省奏报雪雨情形甚伙昨于初六日跸途复得盈尺透雨随接山东山西抚臣报雨折并称同日此次之雨可谓普霑又陜西河南湖南续奏各该省于二月内均获继泽亦颇寛广当此二麦长发之际各省春膏优渥实为夏收可望之兆】秦豫楚欣渥泽胥御苑春芳诚小事何修自问惕慙余
　　李廷珪古墨歌
　　黒玉一方长尺计玉坚自是墨为脆具玉之坚墨之良希珍覩此廷珪制五代至今近千年法一所藏晁氏记【李廷珪墨一笏长尺许博二寸厚十分寸之二匣面正中镌有唐廷珪墨寳宋僧法一珍蔵十二字下镌识语云晁具茨赠法一诗论其形有曰上人广交得竒物有墨尺度如圭长论其肤有曰百年相传文断碎彷佛尚见蛟龙背论其欵有曰小书细字识名姓黄金照耀或图龙论其价有曰老儒偶得实天幸千金更买无由逢诗载晁集八十七字按宋晁冲之字叔用受知于后山吕居仁江西诗图二十五人冲之与焉着有具茨集】其形肤欵及其价次第摛词纪详细翰林风月辨依稀遍体浓云酿雨意【墨面有金书翰林风月四字依稀可辨通体碎文漫漶如浓云酿雨状】今春甘泽利农功【今春自京畿以及山东山西陜西河南江南等省俱节次奏报雨泽较之往年倍觉优霑】回氐有灵佑佳瑞炎刘韦诞徒传名魏丸晋螺谁则识东坡茶墨曽品论徳操胥同譬良士【叶】檀匣锦囊重弆蔵龙宾那忍防妃试既而自惕且自笑旅獒玩物称徳累寳贤不用寳何为絜矩过存増慎愧
　　雨【三月廿六日】
　　隂晴卯过午雨忽至西南期正倍于十【自初六日雨后今正两旬虽地土尚润而例以十日之期则已倍之得此继泽总于麦禾大有禆益】泽看寸逮三禾种【去声】资茁麰麦润増含感谢频承恵惕思何以堪
　　四藏书屋口号
　　朱明漆匣弆文房遂与名之曰四藏鼓万物而功不与羲经妙义昔言详
　　程传于系辞显仁藏用一节谓天地无心而成化惟无心故不居其功向谓鼓万物而不与当作一句非剏论也若云圣人有心而无为岂竟一无事事哉孔子言舜无为而治不过形容其得人之效至于巡狩命职有为之迹正如天地之春生夏长秋收冬藏有缺一不可者是即圣人同忧之意也昔所著论曽详其义文房四事之藏用颇有类乎此并识其略如右咏官窑方缾
　　官窑为甲哥窑乙脩内定评出宋甆生一何妨逊生二【宋时章生一生二兄弟皆龙泉窑工生二所陶青器纯粹如美玉是为官窑生一所陶浅白断纹号百圾碎是为哥窑评者以为逊于官窑】献之曽是胜徽之方难圆易如人品【凡制陶器范方难于规圆以方者难于均齐平正若火微过易形其窳以是方器佳者流传甚少】取羙弃瑕亦理宜【甆噐难于经乆故旧窑率觉可贵虽有防瑕亦当莭取其羙】置几簮花芳满室却饶触目引清思
　　五代胡瓌畨骑图
　　畨马曽经弆石渠续兹畨骑积薪欤神情超脱真居上结搆繁稠乃异初觳觫人寒犹乗马负装驼弊强【上声】胜驴却看贉首题五字假借瘦金鼎如【巻首胡瓌畨骑图五字效宋徽宗廋金体而笔力薾弱明系市贾假借为重者】










　　御制诗五集卷六十四

　　钦定四库全书
　　御制诗五集巻六十五
　　古今体七十五首【辛亥五】
　　斋戒还宫西直门外作
　　龙见时应
　　雩举常还宫穑事騐途旁季春雨透欣希有迩日隂过望复忙【连朝清晨云势颇厚辰巳之间旋即散晴虽三月初六之雨透足廿六复霈阵雨二寸刻下田中滋润不至盼切而予心复觉殷然望再霈矣】麰麦含膏抽嫩頴黍禾出土发新秧慰中饶切不知足颙冀
　　天恩霈泽霶
　　咏檀玉英雄如意
　　有以汉玉鹰熊镶檀木为如意者盖寓英雄得意之喻予则以为宜戒而不宜诩遂成咏
　　鹰相其首熊相尾寓意英雄畅指挥豪气却当戒一往要归于正在知防
　　题快雪堂褚遂良临兰亭帖
　　房龄荐乃获萧翼登善书因赐士亷数【去声】本那能无同异多摹自致有洪纎【近得禇摹绢本兰亭叙即冯铨刻入快雪堂法帖者前后有铨图章其贞观御书标题及巻后董其昌防分毫不爽似为真迹无疑惟较之向所刻兰亭八柱帖之禇临纸本其用笔结体有不同处盖此绢本前标第十九本纸本则未经标题无从定其次数要其所临模者不知其几也广川书防谓禇河南欧阳率更临兰亭皆自出家法不随防画则前后临模多本洪纎之间岂必尽同耶】一时众命临原伙【唐太宗当时既获兰亭真迹命冯承素韩道政褚遂良等模赐王公一时传为盛事而米芾惟于褚本防咏及之余皆不置品题自因他本不概见也至其后髙宗立后时能直谏者惟遂良一人是所临兰亭书法固佳而其实究亦因人以传也】他日独当谏不谦【按髙宗欲立武昭仪遂良将以死谏谓长孙无忌李勣等曰太尉元舅司空功臣不可使上有杀元舅功臣之名遂良起于草茅无汗马之劳致位至此且受顾托当以死争云云此其风节凛然千载后犹有生气】究以人传非以帖漫猜绢黒米家嫌【米芾题赠人帖有纸色黒显伪者之语此巻虽绢色黝然而字里行间墨光神采焕发似非登善不能正不必以米颠所嫌为疑耳】
　　知足
　　知足则不辱知止则不殆【音以】乃可以长久吾闻诸老子惟因所愿多致辱殆亦理适者厯郊坰农状实称美麰麦发芃然禾黍胥种起堪谓足止乎秋成尚逺矣吾可用知防较量方伊始迩日毎作隂无风亦弗雨【叶】迁延恐日久虞旱愁靡已范九三曰忧那能去诸己至于论武功诚应戒黩侈酌中而用之是吾乃所以
　　捉刀
　　俗以代人者称之曰捉刀盖祖宋新语义庆之纪曹其时见匈奴自谓貎不豪令季珪【崔】代之虎牀独坐髙已却立于旁捉刀如効劳是坐牀为代【崔代曹也】捉刀假侍僚【曹捉刀立旁乃假为侍臣非代崔也】然此説谬悠不足欺人淆而亦成颠倒捉【刀】坐【牀】賔主挠【刘义庆世説新语载魏武将见匈奴使者自以形陋不足雄逺国令崔季珪代帝自捉刀立牀头】匈奴既面见岂无一言交真假当立辨适滋人笑调复憎使者杰追杀诚奸恌【新语更称魏武见匈奴使毕令间谍问曰魏王何如匈奴使答曰魏王雅望非常然牀头捉刀人此乃英雄也魏武闻之追杀此使如果有此事操之忌刻轻佻为己甚然追杀使者岂不启衅匈奴操必不为此足知新语之躗説耳】前段已涉伪后段尤偷佻操奸固所鄙刘记徒増嘲
　　斋宫即事
　　季月渥霑霖宜农兆庶谌趁耕苗已发
　　常请祭方临已愿应时雨其如靳泽隂【迩日傍晚每隂而未雨】明当诣
　　坛宿防惕意难禁
　　陕甘总督勒保奏报雨雪深透情形诗以志慰
　　三春南北省率已报膏霑兹接陕甘奏普叨雨雪兼【甘省本年入春以后连得雪泽兹又据勒保奏兰州巩昌平凉庆阳甘州凉州宁夏西宁等府并秦州阶州泾州肃州等直州所属扵二月中下二旬各得雪自二寸以至四五寸不等兰州省城复扵三月初七日亥刻至初八日辰刻得雪四寸余又扵十一日夜间得雨三寸各府州扵初七八暨十一二三等日又各得雨雪二三四寸及深透不等该省气候较迟节届谷雨正东作方兴之际频霑渥泽冬麦俱已发荣夏田亦即播种览奏倍深欣慰】寒暄地有异耕种候无淹壤瘠民贫防西瞻句慰拈
　　诣
　　坛斋宿作
　　黄道逶迤出凤城碧池左右漾波清【正阳门外天桥以南东为　　天坛西为　先农坛中亘石道向毎大雨后两旁率为积水之区今春命扵石道东西开濬水池二各长一百五十余丈南寛二十丈北寛三十余丈又扵坛门迤南石道左右亦开濬水池二各长一百二十余丈寛二十丈即以开挖之土培寛石道两边各十数丈以便往来并傍坛外垣堆为土山杂植松栢杨栁工既竣水泉涌出颇为旺盛兹以　　雩祭前一日恭诣斋宫周视左右仪仗之外碧池溶漾顿觉壮观且京城之南义协答阳今増浚广池正合坎离既济之象隂阳和而风雨时为京都万年亨衢实盛事也】都京义叶答阳正离坎象占既济亨
　　冬雪春霖继优渥新槐古柏互菁葱【围坛旧植松柏本属繁茂而隙地尚多因命分植松槐一千四百余株昨冬今春雪雨优霑滋培荣畅已觉一望菁葱矣】緑莎趋步殊常况庆慰之余益惕衷
　　皇穹瞻拜致诚勤【向例　　大祀前一日诣　　坛斋宿先至　　皇穹宇拈香用展诚敬】感谢不知何所云卯刻浓云辰复散防祈续霈利耕耘常雩礼成述事
　　巡方昨嵗庚戌过【昨嵗庚戌以八旬万夀东巡赡　岱谒　圣回跸在　　常雩之后是以未及与祭】与【去声】
　　祭今年辛亥临日以符前盛该茂【今日干支适遇庚戌躬亲展祀似偿昨嵗歉懐而时当已月嵗支在亥汉书云已盛扵已该阂扵亥】明当唘后偶竒【平声】金【明日干支辛亥即协本年太嵗且庚干为阳金辛干为隂金竒偶相承正合金穰吉兆】诚祈首夏甘膏继敢恃季春渥泽深【前月初六既获优霑廿六日又邀继泽刻下虽土膏滋润不至望切然予防祈之心不敢自恃近日屡隂未雨益深颙冀】迩近屡隂犹未雨越因兆美倍颙钦
　　题池上居叠己酉嵗韵
　　昨嵗东巡归后吟【昨嵗庚戌以东巡归迟题池上居乃在四月下旬】今年叠韵尚初心七言一瞬视幻景春去夏来望好霖【戊申嵗已霑春泽而三月下旬至四月中旬颇觉干旱因扵四月廿一日亲诣　黒龙潭祈祷即获连朝大雨已见己酉诗今嵗三月初六之雨较之戊申嵗更为优渥廿六日又复得雨二寸田中固非急扵待泽然已值夏初冀得甘霖续霈日深望念】所愿
　　崇祠无拾级【今始月初设此月中下澣之间蒙　　佑渥膏或可无　黒龙泽步祷之事耳】切怜弥陇有抽鍼【二麦已芃茂禾黍亦茁新苗益切望泽】瞑眸忽讶垂檐溜却是临池流细斟
</div>
    <div class="pagination">
<a href="御制诗集_page1233.html">上一页</a><span>...</span><a href="御制诗集_page1229.html">1229</a><a href="御制诗集_page1230.html">1230</a><a href="御制诗集_page1231.html">1231</a><a href="御制诗集_page1232.html">1232</a><a href="御制诗集_page1233.html">1233</a><span class="current-page">1234</span><a href="御制诗集_page1235.html">1235</a><a href="御制诗集_page1236.html">1236</a><a href="御制诗集_page1237.html">1237</a><a href="御制诗集_page1238.html">1238</a><a href="御制诗集_page1239.html">1239</a><span>...</span><a href="御制诗集_page1235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
