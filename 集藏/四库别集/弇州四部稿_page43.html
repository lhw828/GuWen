<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 43 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 43 页/共 296 页</h1>
    <div class="content">　　谁道长安近山城信自稀隔秋除目到罢览故人非乆不关吾事频须理客衣明年官不解妻子也应归
　　寄王丈道立登魁选
　　十载扬雄赋诸生伏氏书下帷多讲授揺笔自吹嘘价夺连城外锋全百战余还将短瞿问狗监尔何如
　　弟侄俱荐赋此寄之
　　磊落吾宗彦参差万里翰东南自金锡王谢有琅玕痴叔殊能健狂兄未许难将无杏园色人拟竹林看
　　答助甫吏部八首
　　选极王裴重交仍阮偏懐人倡白雪矫首向髙天水鉴千秋在风流一代专新诗大自好虚借野夫权
　　其二
　　屈指青云士谁知张长公孤吟破秋色万木避天风吾党殊能作乾坤不可穷毋论广武叹竖子未英雄
　　其三
　　跌宕尚书省文章日更新星辰仍长物天地独私人雾豹看从晦云龙矫莫驯南山有松栢把臂问沈沦
　　其四
　　牢落诗如故浮沉了不闗无人自流水余志在名山忽辱隋珠引能容赵璧还相期各努力名姓堕人间
　　其五
　　不独宗呉辈人今未可量名多尔自失身在欲谁强斗劔悬中岳霜雕击大荒还闻有余勇防跋少年塲
　　其六
　　赤日浴沧海青天横岱宗汉家两司马吾世一攀龙病起千年态徘徊絶代容齐称君误矣寥廓或云从
　　其七
　　碣石诸侯馆中原五子名髙秋白马辨下士苍蝇声风雨归何防萍蓬托此生使君仍鷩起毋乃太纵横
　　其八
　　莫作呼开府衣冠一野人防逢沧海雪三逺蓟门春失计贫弹铗从心老斵轮齐风如稍稍拂袖大江滨
　　寄答张防于下第
　　玉是连城价兰为大国香无言依正则有泪待陵阳白雪元堪寡青云只自荒总应名就日留滞亦文章
　　赠别中表丈史鸿胪还呉
　　上客含鸡贵中朝结驷难家贫郎自免身在酒相寛草色营丘雨潮声扬子寒毋论两地隔只羡一枝安
　　其二
　　少住为佳耳亲朋尽嵗孤官厨饶脱粟鄊味有蒸壶鲁酒能尝不齐讴可听无自然留不得秋兴满莼鲈
　　端午日长山署有懐
　　孤城逢此日还忆去年期只自饶三韭那能辨五丝欲眠须引巻触热未呼巵醒醉元同意寥寥识者谁
　　其二
　　昨嵗还今日追欢得似无儿偏爱蹋草女亦解倾蒲儵忽浮生过凄凉万事孤掷他长命缕不作系双珠
　　得舍弟试文喜其必第走笔寄之
　　文章家不乏今尔更纵横海上鸿鴈色秋空雕鹗鸣此时汉京兆下榻呉诸生无限人间事区区一第名
　　寄顾圣少
　　乾坤亦有意纵汝向中原只益新诗好那扶防客尊拂衣縁躄者垂涕过夷门数尽人间事能如知已恩病卧东禅乞休未报殿卿相国驰骑相访书此为别
　　拟作轻离别如君来去何诸天忽示态初地欲生魔白社风流少青林月色多留将烦恼意廻问病维摩
　　再别殿卿时余方有家难
　　河流如易水日夜荡秋旻不作登车去能无恋故人霜仍飞六月虹未入三秦一掬中原泪难从握手论
　　难后答和于鳞旧贻四首
　　燕台一掬泪归洒大江湄天地蔵身小风尘厌世迟生寜如李志死敢傍要离寒雨松楸夕那堪读汝诗
　　其二
　　屈指人间世名成岂偶然中原方轨在畏路拂衣偏病色髙千古穷愁自一天可无沮溺耒难并汶阳田
　　其三
　　偶诵招魂语惊心往事多蹉跎吾计失憔悴此生过隐迹羞丛桂诗章畏蓼莪湘江暮烟色愁絶意如何
　　其四
　　何限乾坤事归来汝自酬振衣沧海月揺笔岱云秋一字堪金石孤城各斗牛报书知健在不必泪潜流
　　答于鳞立春日斋居对雪见懐
　　春雪覆江干江城春未阑泄云千雉合迎日万花残鴈色悬秋曙鸡声破梦寒如闻郢中调只为和人难
　　答于鳞慰哭子二首
　　谢庭三秀草此夕九秋霜埋玉憔悴探环竟杳茫寸膓存屡折孤客鬭谁强为语西河泪情今未可忘
　　其二
　　拟作东门达那堪复然壮惭儿女态穷入故人怜嵗月危看影乾坤怯问年此身真瓠落飘泊向谁邉
　　雨泊昆成遣信要仲蔚
　　三载抱寒影兹辰出防春风澹踈雨独行舟瞑色动城雉炊烟散林鸠呼童洗茶盌君解过侬否余以幽忧乆废吟咏至八月十二日夜忽梦扵停云馆饯人北还得二句云中原垂鸟道乆客自鹑衣防改赋古体八句觉后悉记之不知其何説也
　　留君日何短别君日何长中原鸟道路防子鹑衣裳悲风夜骚屑白云寒苍茫尽此一杯酒踟蹰空断膓
　　过莫公逺草堂有作
　　流水欲尽防见君白云堂谁云四立壁解有双脩篁开巻动秋色谈诗过夕阳出门一长啸逈尔髙天苍
　　题沈道士竹洲馆
　　道人沧洲馆拥径千琅玕竟日碧云合有时明月残心澹相映秀色净堪餐忽忆青莲句秋声万古寒徐子与解郡过吴门司淳父辈出视分韵得弹字
　　白发归人问青山傲吏看簮从今日盍冠复防时弹海内诗仍在吾徒酒自寛浮家苕霅里来往莫辞难
　　过邵元化饮不醉戏作
　　田父过能数书生具颇艰大都鲑菜美遮莫酒杯悭鼓腹松风外科头树影间近知醒亦好归歩不蹒跚
　　防于见过分韵
　　小径苔从破清尊雨乍过亦知髙枕是其奈故人何懒但安吾有狂今较孰多近躭贫贱理慎莫厌松萝
　　其二
　　踟蹰酒不醉起见明星阑片语数相苦千秋敢独安青山蜡屐在白雪髙斋寒傲岂吾曹意时名君自看
　　寄泉守周先生
　　为得闽中耗愀然防废耕有家俱中虏无地不防兵此际干城在应专保障名寄言麟阁上早晩着书生
　　夏日饮煦上人房
　　野人无一事爱尔云牀眠缓带松风集开樽江月悬僧仍解中圣客亦喜逃禅欲问西来意难从醒者传
　　其二
　　藜杖欲何适清溪扶兴长煦公茅屋底时有松醪香青菜乆成甲红莲初离房谓予餐禅恱此味讵能忘
　　题林布政墓志后为其孙司训请
　　残编未忍读为忆泰陵时绩是中兴纪文如有道碑已看埋玉树还复长兰枝大有棠隂在王孙知不知
　　长兴诸友生送别道上即事
　　今朝霅川路且作武陵看萝色分樵斧萍隂入钓竿水怜衣带近山忆画图寛剧有浮家兴离觞莫厌残
　　义士李国卿归骨长山哭以送之
　　生死衔恩在间闗病骨遥刀头空自卜【生告归矣病弗果行】匕首为谁骄风色田横馆寒云豫让桥岂无心一寸魂断竟难招
　　刘佥宪罢官
　　偶一闻朝事君今又乞身世情工射影吾道合垂纶嵗月终何事江湖渐有人素衣知尚在不染洛阳尘
　　戏赠导引者吴生
　　池涌青莲坐天垂白玉棺暂留为説法欲去亦无难尔今习熊鸟便欲唤鹓鸾三尺齐门铗将从紫府弹
　　包子以防军集见遗有答
　　忽展防军集殊兼鲍照长篇章自吴越今古共齐梁才岂人间尽名容我辈狂归来亦有作不拟唤柴桒
　　除夕
　　江村寒转寂桒柘欲生烟竟日悬孤榻有时手一编踈灯逗余夜小雨作残年唯有牢愁念时时不类禅
　　其二
　　谁怜抱影意吾卧已经旬晻冉难留日支离向晩身任他新甲子不解守庚申【新嵗为甲子】惟有尊中物能令隔嵗春
　　谷日雪作
　　霰雪飘何甚因风袅更斜腊迟偏为谷春润未疑花曙色开银甃寒光入绛纱牀头社酒熟扶醉到隣家
　　晦日园行初见红梅一树作
　　孟春行已尽入眼但红梅破雪寒相假含风晓暗催萧条初辨色烂漫不禁才且莫论迟暮陶然酒一杯
　　袁鲁望见过分韵四首
　　懒草经罢开门春草平交防随宦失物态与年生悬榻寜双下呼樽始一惊对君今日饮差不悔虗名【得惊字】
　　其二
　　盘飱无别味好为野人留菜甲春畦熟河鲀晓市収白分燕玉暖青擘越丝柔却笑张公子莼鲈夺宦防【得防字】
　　其三
　　小有求羊径能无为尔开冻偏初徙竹春勒未舒梅少住因青眼何营但醁醅不须论兴尽归舫或堪陪【得梅字】
　　其四
　　孤防去江头此送君风光催岸桞潮影泄春云纵饮时相压狂歌好自闻亦知分手易将老畏离羣【得云字】
</div>
    <div class="pagination">
<a href="弇州四部稿_page42.html">上一页</a><span>...</span><a href="弇州四部稿_page38.html">38</a><a href="弇州四部稿_page39.html">39</a><a href="弇州四部稿_page40.html">40</a><a href="弇州四部稿_page41.html">41</a><a href="弇州四部稿_page42.html">42</a><span class="current-page">43</span><a href="弇州四部稿_page44.html">44</a><a href="弇州四部稿_page45.html">45</a><a href="弇州四部稿_page46.html">46</a><a href="弇州四部稿_page47.html">47</a><a href="弇州四部稿_page48.html">48</a><span>...</span><a href="弇州四部稿_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
