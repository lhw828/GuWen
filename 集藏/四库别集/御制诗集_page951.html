<!DOCTYPE html>
<html>
<head>
    <meta charset="UTF-8">
    <title>御制诗集 - 第 951 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 951 页/共 1326 页</h1>
    <div class="content">　　剪秋罗
　　初秋可试薄衣时剪得轻罗片片披任尔人工鬭新様不如造物付无为
　　秋海棠
　　蔌蔌墙隂几簇花肯从春树鬭芳华恠他底事多风韵作婢曽闻于郑家
　　蓝菊
　　出青色厠东篱下姓氏难徴菊谱原栗里设逢虢州者摽之应使出诸门
　　芙蓉
　　木莲花继水中莲依岸临江秋晚天称物循名潇洒意谱花人亦太怜贤
　　桂花
　　折枝应为斫吴刚犹带风前月里香试看垂垂金粟满姮娥想积九秋粮
　　山茶
　　叶似木樨且有棱云宜作饮得茶称不惟陆羽应含笑为问谁经烹试曽
　　长春
　　逐月一开言未信四时花发见曽真尧夫诗句传其实三十六宫都是春
　　咏和阗玉四环罇
　　和阗贡良玉质钜琢为罇时様巧嫌俗古图朴可尊【略仿周伯和罇式为之】提携四环具容纳六清温通体镂饕餮戒贪意实存
　　题元释海云端石砚
　　海云自是释家人铭语八言似不伦【砚右侧镌于以用之邦家之光八字铭左侧镌海云二字考海云为元僧工画砚或其所用苐释家为此铭词殊不称耳】或者退之文熟读反其师道步儒尘
　　西直门外作
　　北至将临预致斋还宫诘晓法驺排片时微雨过【平声】昨晚尘静风清厯石街
　　石街左右总宜观收麦堆堆忙未完趂此晴明好持穂幸哉农父一时欢
　　时欢时戚更无齐戚为街头麫价低大抵人情多不足为君难亦可知兮
　　端午日作
　　释服旋来意不舒那更佳节度如初可无例赏颁由众【今年午节一切俱应如旧第忆曩时遇佳节益増不乐惟臣工节问例赏仍照旧颁赐其竞渡宴赏之事即预日亦未举行并不専因正节值斋也】却忆承
　　欢悲切予此日防斋法宫返一时清咏擘牋书瞿然忽缱千里外引溜河归堤筑与【前日阿桂等奏新挑之引溜沟已于廿六日开放势颇畅利其引河须俟蓄水稍髙西南风顺方可啓放至坝工尚须进十二埽计一埽必三日始能着底坚实因勅上妥办务于伏泛前岁工连日盼望喜音尤切】
　　养心殿斋居
　　园居昨近颇清凉何事炎歊觉异常祗合下帘坐深殿不禁朱日照红墙短长试騐昼还夜消息从占隂与阳我有奉三临万责金柅爻象敢时忘
　　宁夀宫
　　斋居有暇夏方长歩辇看工亦趂凉率已成之先十五【葺治宁夀宫拟为归政时所居所司以明年为七旬万夀率即告成已先十五年矣】如斯茂矣据中央【前为皇极殿后即养心殿】图临他日颐而养敢懈今时敬不遑一节然于意者嫌他铺设为【去声】端阳【宫中毎遇佳节宫殿例有陈设兹以端午陈设节物阅之转觉不惬】
　　倦勤斋口号
　　图书挿架古香芬辽待他年娱倦勤此日秪应读无逸息肩未至敢云云
　　景祺阁得句
　　葺治拟莬裘有亭亦有楼景祺祝苞茂荒耄待优游此日犹勤政他年谢先【去声】忧希之未敢必静以俟
　　天庥
　　旧端石蟠桃砚歌
　　水岩石子阅千秋因其天然稍雕锼抚冺痕迹手不留疑是王母汉宫游赠之其核化琳球却笑方朔无能偷
　　题唐宋名缋十帧
　　闗仝两峰插云
　　两峯擘处逺山围望透浑疑辟玉扉此是秦中工简壮【仝长安人】漫于湖上认衣稀【西湖十景内有两峯插云】
　　李升岳阳楼图
　　小将军号攘昭道湖色山光会一楼细笔微茫难属目更谁范记补蝇头
　　李成捕鱼图
　　落网渔人集冻湖别传杜句擅前无豪门工技羞同处安道当年志岂殊
　　髙克明秋林水鸟
　　明瑟秋林水木间新经霜叶緑兼殷画家欲物适其性栖迥浮轻各任闲
　　苏汉臣货郎担
　　一担【去声】担【平声】来百货饶争沽豪敓聚垂髫左支右绌忙不了弗悟其忙乃自招
　　刘松年松下纳凉
　　南方梅暑忌居楼松下宜张幕緑油谡谡泛涛凉可爱写情妙属暗门刘
　　马逺秋山羣鴈
　　乔松诡石九秋萧策杖伊谁露半回首看他属目处似同人字意俱遥
　　马逺松风楼观
　　崇椒楼观郁参差松下开窓望逺宜别撰由来具神觧可因画院槩卑之
　　陈居中平原试马
　　骑一骏复勒一骏红衫白髪意从容问他矍铄者马援驰向平原可并踪
　　恵崇春湖放鸭
　　初生春水黄胜緑放出鸭雏色不分欲问兰亭王逸少相看何异彼鵞羣
　　咏宋做玉鑪顶
　　谈元对坐两髙士玉写风姿鑪顶陈刻画为图斯鼻祖后人端是让前人
　　此宣和所制鼎鑪之盖顶也既工且朴山树皆就皴皮为之今所谓皮糙玉也玉工虽有仿做者然相去逺矣题木绘屏
　　月宇泉声
　　镂牙刻木代渲染仰眺蟾光俯瀑流声有声无尽诗趣知他粉本得僧繇【石渠寳笈续入有张僧繇夜月观泉图向曽题有辋水沦涟光上下琼崖观望趣精防之句此图颇似之】
　　云峯塔影
　　一抹红霞落逺天春林又复蔚轻烟幽人杖防寻归径意在浮图阿那边
　　倪瓉溪山亭子即用其韵
　　几树枯枝临野岸一天霁景落晴江髙人命笔非无意为厌淋漓雨打窓
　　咏三松刻竹品茶笔筒
　　粉本得从唐解元【唐寅有品茶圗意境髙逺兹刻畧仿佛之盖三松之租朱邻鹤创为竹刻与六如同时或曽见品茶之作因摹刻流传耳】横琴松下茗罏喧传神祗作萧踈笔经久由来以朴存
　　今之刻竹者务为工巧既伤之俗而反致纎脆易敝若朱氏所刻逮今数百年尚存固以名重亦因朴全更可悟一切物理也
　　热
　　挥扇依然白汗漓披薫无座频移细防广厦犹如此安得穷檐不怨咨
　　养心殿对雨【五月初六日】
　　西北阵云披雷声送雨丝约霑一二寸刚厯未申时炎气快心涤凉风拂面吹正当收麦际晩霁恰相宜
　　建福宫题句
　　初葺建福宫乃在壬戌嵗循名及责实其义赋中备【有建福宫赋】亦有引未发则别具深意忆当元二年廿七月守制宫居未园居夏月度两次炎热弗可当少壮禁之易慈闱祝万龄然终必有事图兹境清凉结宇颇幽邃庶可逭烦暑以为日后备前嵗遭
　　大故畅春防奉置因循乃园居【昔　　皇考大事常居养心殿二十七月后始居御园宫内凡经两夏彼时年力正壮虽烦暑不甚觉也后葺建福宫以其地较养心殿稍觉清凉搆为蓫字以备　　慈夀万年之后居此守制然亦不忍宣之于口前嵗　　圣母大事于　畅春园九经三事殿安奉本欲以无逸斋为倚庐而王大臣敦请以居御园之九州清晏与养心殿无异不得已而从之予亦自揣春秋望七实不能如初元之耐熟即欲居建福宫之初意亦未得遂毎为抱歉】向意惜未遂慈宁南花园实复同斯例【于　　慈宁宫南花园葺治朴宇数间本亦如葺建福宫之意且以备　　慈躬或不豫为日夜侍奉汤药之所丁酉正月即以为苫次后因王大臣固请遂亦移居养心殿】长【上声】年孰弗愿筋力难从志缺礼实已多永言志吾愧
　　题静怡轩
　　意静则身怡文轩并得之一时兹避暑两嵗未言诗【丁酉戊戌两年此间皆未题咏】纱牖风轻送石阶旭渐移当年结搆意孤矣不堪思【静怡轩建福宫后之寝室也未能遂于葺搆初意回思怅然详见建福宫诗注】
　　庭前梅树口号
　　轩前对峙两株梅几度谢还几度开近觉诗情生汨汨非时仍负此看来
　　咏汉玉谷璧
　　玉之寳以庇嘉谷璧也而谷犹同族讵因器为五等珍实寓意于九秋熟青其质而黄其章有绛文焉浸其腠【叶】是何入土还出土不封不树义诚淑
　　题文从简停云馆图
　　桐树曽经种乃翁【见从简自识语】年深栉栉緑云笼家传六法犹余事意在抚琴操角弓
　　咏旧端石痴庵砚
　　痴庵自是泐元代大岭曽经图富春墨锈依然蔚云气画禅什袭合同珍【黄公望号大痴道人此砚侧篆刻痴庵二字或即其所用大痴有富春山居图乃其生平杰作旧或称为富春大岭后经订正原即山居巻今弆画禅室中】
　　夏至日
　　方泽礼成述事
　　昼长宵短
　　琮荐帛陈时宿愿叨
　　恒恵防心无别词土衡知气至水井验隂移岳渎胥陪祀金隄祝巩基【仪封堤工绩久弗就昼夜萦懐昨阿桂等奏引沟已经开放势颇畅逹其引河则俟蓄水稍髙及西南风顺便当启放仍于坝工加紧进埽若一切皆能应手五月望后即可冀合龙云云迩日盼信尤切惟防吁　　皇祗防佑河渎助灵速得成功耳】
　　北郊礼成回跸御园之作
　　斋宫暂憇
　　祭衣更遂驾轻舆趁晓行依例和声署奏乐【祭毕和声署例于舆前奏导引乐时已过二十七月不得不任其循旧举行但听之终觉不怡犹孔子弹琴不成声之意也】听来原是不成声
　　麦收将毕遗穗禾黍芃苗浥露浓等度厯年回跸路如斯景象实艰逢
　　精蓝路便试伊蒲【自　　地坛还御园路经觉生寺即于寺内传餐而行】覆釡王维事特殊利市施檀两无碍【僧献一斋赐之三十金虽素蔬数器不值十金且持素亦非予性所谙聊以作随縁之礼施耳】前言聊尔戏之乎
　　来徃途当经畅春问
　　安永罢怆伤神防瞻
　　恩慕辉佛日却我无能悟浄因
　　题永乐雕漆三友盒
</div>
    <div class="pagination">
<a href="御制诗集_page950.html">上一页</a><span>...</span><a href="御制诗集_page946.html">946</a><a href="御制诗集_page947.html">947</a><a href="御制诗集_page948.html">948</a><a href="御制诗集_page949.html">949</a><a href="御制诗集_page950.html">950</a><span class="current-page">951</span><a href="御制诗集_page952.html">952</a><a href="御制诗集_page953.html">953</a><a href="御制诗集_page954.html">954</a><a href="御制诗集_page955.html">955</a><a href="御制诗集_page956.html">956</a><span>...</span><a href="御制诗集_page952.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
