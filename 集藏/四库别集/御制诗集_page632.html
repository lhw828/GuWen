<!DOCTYPE html>
<html>
<head>
    <meta charset="UTF-8">
    <title>御制诗集 - 第 632 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 632 页/共 1326 页</h1>
    <div class="content">　　洁治书轩取适宜偶临乐有缥缃披子舆性善标深旨借问真能得者谁
　　奥旷室
　　一室内空外复空石林防径写王防放弥六合巻藏宻奥旷由来方寸中
　　题镜清斋
　　氷镜清如水镜清澄凝雅契淡无营爱斯坦荡步堪蹀付彼妍媸照自呈不向风前作波浪且辞雨后有亏盈重帘遮莫毺下朗鉴凭观万物情














　　御制诗三集巻六十九
　　钦定四库全书
　　御制诗三集巻七十
　　古今体九十一首【戊子二】
　　重华宫集廷臣及内廷翰林等三清茶聨句复得诗二首
　　外藩华防紫光廻堂陛重宣翰席开讵是言欢太频数【入声】适因余暇共追陪畧存禁体倡生面弗许雕文骋颂才雪防麦田茶泛露掞牋得句自蠲埃
　　活水还胜活火烹三清瓯满啜三清【向以三清名茶因制甆瓯书咏其上每于雪夜烹茶用之】爰聨翰苑赓新作所喜朝廷多老成【时预防之大学士尹继善刘统勲陈宏谋尚书董邦达左都御史张泰开闽浙总督苏昌皆年逾七十而未预之尚书陆宗楷杨廷璋托庸亦皆年逾七十或至八十】雪象欲融金戺泽曦乌向暖玉楼晴应怡情处偏萦念渴望滇南报防旌
　　三清茶聨句【有序】
　　将叠熈春之帖情知藻缋非工即传献嵗之牋义取雕几弗尚葢聨咏宜征夫新语而命题适惬乎古欢尔乃灵辰撰七人八谷之前时逢其初吉仙液斟六瓣五葩之后味得于回甘无烦谱订蔡襄凤饼促驰贡驿却爱罏编性海龙山闲仿归艎中泠虚号无双分泉既流卑陆品南岭信推第一得气先萼采唐花亿千手竞散浓芬傍芗林而撷秀十八公纷贻精粒縁徕谷以捜珍于焉补茶董为三清合擅瓯香标格捐食经之五鲊宁夸禁脔膏腴实惟席布外藩防紫光而甫毕嘉此名胪内直趋重华以同来听余法曲含和还资澡雪捣出巨芝泻滑更凑单微忆昨嵗
　　辛祭方回防笔曽吟苏帖忻乙夜防书迭奏氷瓷旋进
　　欧窑沐
　　苍昊之垂厘咨堂防之赓载韵叶由庚八部篇符璿曜七巡遑云我泽如春与灌顶醍醐比渥共曰臣心似水和沁脾诗句同真借以连情无取颂扬溢美畧存禁体转因艰涩得竒云尔
　　【御制】三白年前积瑞霙大收防缶小瓶罂润融沆瀣浑元气
　　令协昭苏蕴谷精盈尺兆穰经腊足依旬布泽共春生氛消南徼欣频胜【臣传恒】冻解东风利早耕璐彩阶前滋半湿银光殿角晃初晴贮筐皛皛虚还满【臣尹继善】入铫飕飕嘿乍鸣烟袅疎篁知鹤避风翻静籁讶涛倾汁猜滴乳漩镕酪【臣刘统勲】泡类浮圆转沸铛筯佐齐头燃榾柮筩添果腹胀彭亨泉经鸿渐言犹漏【臣陈宏谋】
　　【御制】茶録君谟谱防明汤辨蟹鱼眼巨细火调文武均平卢仝句戒太狂逸
　　温峤条闻各较评撷向雨前纎蕊嫩贡来日下小圑轻头纲郑重开黄帕【臣阿里衮】新焙芬芳袭翠籯薫染怕教龙脑杂防藏忆付豹嚢絣鹧斑隐约凝金缕【臣刘纶】雀舌玲珑簇玉莹珍味云浆宣
　　赐啜秘瓷峯色拜
　　恩擎尝希凡骨丹同换【臣于敏中】沁许诗脾俗不撄昨以得辛叨接席兹还抽乙忝分棚嵗华宴每
　　重华锡【臣董邦达】
　　【御制】文翰班仍内翰并畧仿陈家成禁体惟钦虞陛得聨情何湏险韵拈尖字【苏东坡雪后书北台尖字凡三压】
　　好借甘膏矢正声湛湛湑宁夸洽醴愔愔奏自叶吹笙喜因永昼承三接【臣舒赫徳】庆浃同堂勉再赓格剏长言増石鼎源探层汉胜金茎
　　赤文稠叠苞符启【臣裘曰修】碧椀圑圞挹注盈选色拣香微防缀配青俪白互交萦氤氲百和差堪拟【臣苏昌】调剂羣芳莫与京不着姜盐区臭味兼收华实见权衡素襟相友功资益【臣王际华】
　　【御制】髙节为隣徳表贞喉齿香生嚼松实心神春满泛梅英拈花总在兜罗手【以松实梅英佛手三种烹茶故谓之三清】
　　摘叶曽窥舍利睛两腋风过疑子落一瓯水浅想枝横掌中芗郁檀防观【臣彭启丰】舌本甘回榄解酲姑射澹邀春晓队武夷耐结嵗寒盟日暄东岭芽抽隖【臣钱维城】雾羃阳坡果坠坪一口吸时伸指证只拳分处放毫晶仙姿禅恱同龛悟【臣观保】珠魄琳腴并器盛堪笑羊羔徒骋侈便矜凤髓未辞伧洁蠲自尔安虚室【臣张泰开】
　　【御制】淡泊由来等大羮鬭品宁当夸顾渚识真谁复别曾坑恵山鑪昔传鼻祖
　　玉井露今拟属兄　　【上毎于荷花开时取叶上露烹茶有　　御制诗纪其事】古洗漉尘斟活活温壶滤滓逓丁丁水曺秘阁纷称谓【臣倪承寛】待制鸿胪足使令碾末屑宜筛琐碎捣膏饼忌杵鏦铮煮需商象铜生晕【臣奉寛】炙用湘筠锦脱绷脆篛包缄鲜甫缬蒨绫缝裹秀遥呈任教制度诸家巧【臣周煌】何似调和至味成制出官窑陶琬琰笵来
　　仙藻绘韶韺捧持贵甚鸬鷀杓【臣蔡新】
　　【御制】含咀佳于琥珀饧漫举都俞及丰豫非闗雪月与氷琼【陈傅良诗我尝欲拟禁字体不道雪月氷琼瑰】圗书东壁循常例
　　倡和南薫
　　订雅名别采寒芳餐讶菊小添翠粒剖嗤橙馚馡醸盎甜欺蜜【臣刘星炜】饾饤堆盘旨陋鲭浓匪瀹蔬舂芋紫薄逾泛粥防桃赪水符讵遣僧司契【臣汪廷璵】茗战无须酒作兵先坼也应随霰集徐烘原未过雷惊暂调杂粉师倪瓒【臣陈兆仑】妄殿诸泉斥季卿素瓣朱栾邀伴侣银枪黛葢解将迎质全山泽谁云瘦【臣边继祖】
　　【御制】性合中和了不争已喜大田麦根防得教余泽荈芽烹侑仍寳笈颁佳迹【每嵗预宴诸臣例颁恩赏并以石渠寳笈所藏旧人名画曾经题咏者酌赐】
　　授逮瑶笺荷
　　宠荣功徳池边长赞佛承明庭下幸登瀛擕将
　　天上分甘及【臣曹文埴】咏到山中小草萌法喻散花防顶礼响催击鉢剧经营吉征纪数连番防【臣彭元瑞】轮按排籖几叠更字补六经垂典则
　　诗赅四始冠元正文筵趋步慙雕鹄【臣沈初】学海沿洄羡
　　掣鲸世沐
　　恩波依凤沼时逢乡味试龙还淳即此觇风气【臣董诰御制】恶旨因之示法程偶尔七言托冲澹亦非一意尚髙清治安均我君臣责勤政乗时共朂诚
　　题王防山水
　　落落苍松下卜居絶四隣清风永今日明月是前身有水隔尘世无桥度客人山樵髙致在底辨赝和真
　　新正恭奉
　　皇太后幸御园即景得句
　　撰辰行庆合新正喜奉
　　安舆出凤城广陌韶光柳梢露御园节景面前迎西山尚积玉峯雪东野欣占谷日晴较比去年犹胜者灯前望泽正萦情
　　含芳书屋
　　曲转回廊接精庐此处堪于焉乐洒洒岂必诩眈眈既静有余趣契真可息谈正如春醖酿生意万芳含
　　新赏室
　　新赏宁因玩景名鲁论训学语尤精设于草緑花红防未是吟风弄月情
　　挹泉榭
　　导泉有髙下故致声清泠为渠有曲折故致波濎濙小榭构其上娱观还畅听淙淙作复止沄沄流亦渟动静含妙机挹之惬性灵
　　养素书屋口号
　　墨壶琴荐洒然清一室春和足畅情举首华镫方在架微慙未是善循名
　　虚明室
　　壁观惟塞牖观通虚实之间理可穷絜矩欲明方寸者漫容一物着其中
　　春可轩
　　时卉虽迟暎阶发唐花已是亚盆开善哉生意訚訚动可矣春光得得来
　　含芳书屋
　　借问芳意阿谁含宁外人心方寸里而人适来书屋中是即书屋含芳矣足悟一本贯万殊讵在嫣红与姹紫如云六艺有余润亦可因之究厥旨
　　题和阗玉崇椒展帙图
　　扁舟舍系野溪濵石栈擕僮陟碧峋便坐崇椒观古帙髙标真称【去声】玉为人
　　辛祭斋居
　　民以食为
　　天祈谷重民事幸园奉
　　慈豫还宫凛
　　大祭斋居肃迁坐政简澄心意庶务可暂屏军邮即批示【时正值我军征缅甸蛮结连破其砦直抵宋赛已近阿瓦城日望防音之至】丙夜亦夙兴渴望防音至
　　再题黄色辟邪玉圭
　　周尺还赢一尺余对之疑对鞠躬如辟邪那有邪堪辟阅古因之缅古初
　　题呉镇清溪垂钓圗叠旧作韵
　　九峯树色连云緑三泖波光经雨足【二语櫽括巻中王绂题句意】亦有溪斋亦有舟舟者垂纶斋者读终朝采緑不盈掬渔隠何妨托浮躅江空天濶望无穷想像落霞齐孤鹜道人画法书法同墨痕三分疑入木
　　辛日
　　祈谷礼成述事
　　嵗子月寅逢日丑【是日辛丑】
　　天开地辟防人生民惟五谷
　　绥丰赖躬率千官
　　燎祭行辛叶雨旸愿占穰【上声】土爰稼穑兆孳萌【是日纳音五行属土】雪霑又喜春云布既谢既希意并诚
　　题文嘉墨兰即用其韵
　　细篠五叶十叶幽兰三葩两葩石上犹存墨沈帧间洗尽铅华
　　题汉玉防磬
　　有玉之质泯玉英入土出土含土精防文辟邪纵复横抚不留手如天成嘘呵发润沆瀣生尧年寳露贮盈盈谓之为汉顿置评似曽防手戛击铿祗今犹作箫韶声
　　夜雪【正月十三日】
　　昨日浓阴傍晩晴那无望蜀更心萦年前幸是霑三白雪落欣闻报五更晓起一天飞玉毳园中千树发祥英名山万寿近咫尺试往畅观积素情
　　新正万夀山即景
</div>
    <div class="pagination">
<a href="御制诗集_page631.html">上一页</a><span>...</span><a href="御制诗集_page627.html">627</a><a href="御制诗集_page628.html">628</a><a href="御制诗集_page629.html">629</a><a href="御制诗集_page630.html">630</a><a href="御制诗集_page631.html">631</a><span class="current-page">632</span><a href="御制诗集_page633.html">633</a><a href="御制诗集_page634.html">634</a><a href="御制诗集_page635.html">635</a><a href="御制诗集_page636.html">636</a><a href="御制诗集_page637.html">637</a><span>...</span><a href="御制诗集_page633.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
