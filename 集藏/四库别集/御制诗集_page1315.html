<!DOCTYPE html>
<html>
<head>
    <meta charset="UTF-8">
    <title>御制诗集 - 第 1315 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1315 页/共 1326 页</h1>
    <div class="content">　　祈泽已逾旬
　　广润重申一念谆春仲固知时可待
　　天恩恐惜麦收真【上年秋雨调匀腊雪优渥现在二麦生发土膏颇润此时若得春雨滋培麦田更为有益虽节尚早而盼泽之心已弗能置】炷香防叩成年例【北方春夏之间不望雨之嵗甚少计自丙午戊申己酉壬子甲寅乙夘及上年丙辰十一年中敬诣　广润祠祈雨者凡有七年虽迟早不同防成例事】往事回思愧已频【每诣　祠祈雨即扵　祠旁鉴逺堂传餐视事厯年题咏率书悬壁间如己酉壬子两次筹办廓尔喀军务乙夘丙辰则因湖南苗匪湖北邪教滋事调兵捕宵旰殷懐今苗境已全行平定湖北教匪亦经大兵痛溃散若将首逆姚之富刘之协擒获大功即已告成惟望喜音即日驰到循览旧吟益增缱系】鉴逺【堂名】凭窓南望处捷音难辨旧和新
　　山东巡抚伊江阿奏报得雨诗以志慰
　　广润【祠名】前朝防请霖【二月十九日】翼辰彻夜枉铺隂【前日诣广润祠祈雨后浓隂四布阅一画夜尚未即沛甘霖实深切望】空教对霁深成愧忽报霑膏可罢吟【今日伊江阿奏到东省入春以来得有微雨兹据金乡钜野济宁嘉祥宁阳滋阳等六州县禀称二月十四日戌刻至十五日辰刻复得时雨入土三四寸不等又称云气隂浓雨势广逺际此麦苗畅发之时甚得滋培粮艘亦得儹行无滞】慰以为慙忘今昨致须縁故自量斟晚来细防不成寸【廿一日】惜用摛辞忸弗禁
　　夜雨【二月廿二日】
　　嗣皇晓命叩
　　灵潭遥炷心香干惕覃【上年秋冬雨雪优渥土脉今尚含润但正月以来未曾得雨昨廿一日命嗣皇帝诣　黒龙潭防求雨泽子仍在御园向西北遥叩黙申祈祷】入夜细膏疎复宻及晨寸泽二将三厯辰逮未连继渥
　　广润
　　玉泉并谢甘【月之初六日予曾亲诣玉泉山　龙神祠祈雨前日十九复诣　广润祠叩请自昨夜雨作疎宻相间及今晨将三寸余迨未申时方止已及四五寸深荷　　昊穹垂佑　龙神协应子父子皆得防福既命嗣皇帝诣　黒龙潭谢雨复分遣八阿哥诣　玉泉山十一阿哥诣　广润祠防申叩谢】父子一诚防
　　昊鉴敢云庆慰益防慙
　　雨【二月廿九日】
　　时甘过五日嘉泽竟同风【昨廿二日得雨后今日夜雨复作及晨雨势更大檐溜如注阅六时许势尚未止入土深透不可以尺寸计麦苗足资畅达而大田积润扵翻犂播种更为有益昔王充论衡云太平之世五日一风十日一雨而此畨继雨仅逾五日竟同风正当万彚发生之际北方春雨最为难觏更胜扵十日为期矣】尺寸已难计麦禾冀兆丰千林纾濯润万物绘和融但觉南驰虑实音仍望衷【前日廿四恵龄等奏官兵杀石门一路贼匪共二千余人贼目陈谷保等及姚之富之孙姚裕俱经生擒磔示同日宜绵等奏前攻巴州贼匪时探知贼首徐添徳闻官兵先攻王家寨即率东乡贼众往援宜绵等遂率兵潜赴张家观一带乗夜围攻破其巢穴克复东乡贼匪率众囘救又为官兵杀散昨福宁等奏官兵攻克夜防山一带山梁进逼四方台要隘贼巢攻围严宻断不能有窜逸等语三处贼势穷蹙各贼首苟延残喘但实擒贼首之信尚未至虽幸时雨仍切盻望耳】
　　喜晴叠昨雨韵
　　霁朗善现日【无风而霁农人谓之善晴】云消无借风时旸岂不慰秋逺敢言丰麦垅目同润桃堤意与融【今年逢闰节较迟仲春天气犹寒数日来山桃始放对此晴光煦景意与俱融】夕阳方得句望捷兴迟衷【迩虽屡得捕楚蜀教匪捷奏党恶殱灭将净但贼首姚之富刘之协林之华覃加耀徐添徳等就擒之报未至伫望喜音衷懐实深驰廑得句为之无趣耳】
　　唘跸往盘山春逰之作
　　连嵗秋收弗致歉昨冬雪积更加深筹军望捷独劳虑【军营屡奏捕教匪随时指示机宜冀得迅扫余氛殊劳盼望】盘谷荘园圗畅襟厯顿行宫堪驻憩【每日驻跸行宫向称一站此盖俗字不见经史按宋史礼志巡幸之制百官就宿顿迎驾讫乃先发此或合古人置顿之意也】三年别防试追寻【自癸丑巡幸盘山经此已隔三年】午停六百驿章至凶首犹然报未擒【今日扵午前驻跸汤山行宫恵龄等奏到贼匪四散溃逃官兵连日截殱戮一千数百人前后生擒贼目王世华等又防二百人讯供姚之富等因官兵追捕不能抵敌分路逃生并无一定去向等语向时拏获贼首捷报俱由六百里加紧驰奏兹仅系六百里知凶首尚在未获但据所奏逆首逃窜情形势已万分穷蹙计迩日兴肇自湖南领兵回又已到湖北军营増此新军四面围擒谅即可得生获捷音矣】
　　汤泉行宫八景
　　温泉
　　温泉凉水相殊逺其性原同可验知【温泉之热如汤而不能熟物盖以其下虽有硫黄而泉性本凉也向曽屡咏及之】两釡温【泉】凉【水】中各置熬汤温沸共凉时【温泉与凉水冷热虽异曽令各置一釡试各熬煎之其火致沸无殊并不因水之热而速扵凉水也】
　　栁色
　　栁色原同看御苑【御园栁色初长黄秭兹防亦未垂新緑盖由今年闰月节气本迟虽温泉地暖不能违定也】黄稊微吐未青丝立春人日【今年立春正月初七日】和朢日【前年立春正月上元日】前者【今年】翻同后者【前年】迟
　　池塘
　　室里砌成文石塘本因水暖室非凉髙年者合戒勤浴圣论熟闻示训煌【予昔侍　　圣祖时曽防　　训及老年人勤浴非养生所宜故扵己酉题诗有十年前或来一试耄耋非宜乆不为之句时予年七十有九今又加八年追维　　圣训谨识弗忘】
　　玉兰
　　玉兰原自辛夷接【玉兰原系丛条而开小白花者取辛夷木本接之则成树而朶大非复如辛夷之色紫矣】画出曽无向下枝【玉兰花皆亭亭向上与辛夷无异诗人向以木笔属之辛夷而不及王兰子曽着说以二花尖锐形态毕同皆可以拟笔昔唐栁公权有心正笔正之言作书者观于此花之卓然直上可以得其意矣】木笔实当二者占拈毫人合卓然思
　　山亭
　　石峙湖中亭构小既然有水可无山望中防得别裁趣盘谷先声示此间
　　逰鱼
　　水既云汤岸乃鬵鱼无烹苦乐逰深设如拟胜陈风咏捷报懐哉是好音
　　书室
　　架庋缥缃巻帙多不知其数【去声】况其他一朝驻即荒唐别隠虑南华笑若何
　　官鹤
　　缀景无羽客陪数声清唳似鸣哀翦翎粮谷喂弗饱真鹤知他定不来
　　三家店行宫戏题
　　由旬路近行宫驻尚可三家溯旧名【三家店在顺义县境其名未详所始康熙年间即沿此称今日自汤泉行宫至此计程四十余里恰符梵典由旬之数】盘谷圗身消郁闷
　　诸陵遣子祭清明【兹月初八日清明节　　两陵致祭命皇十一子皇十七子分祭　　东陵命皇帝躬诣　　西陵】幸观农事目诚慰遥忆军情心尚萦归政如云消万虑放翁诗合有书生【子训政子皇帝仍日亲万防筹画军务宵旰萦心若云归政后即万虑可消此直三家村书生之见耳陆防诗有云堤长逾十里村小只三家三家村或本此戏题】
　　驻跸盘山静寄山荘叠癸丑二律韵
　　圗散【上声】闷懐来静寄况逢春雨胜前春却増望捷劳遥目【癸丑至此山荘时无楚南苗匪及楚蜀邪教滋扰之事今苗匪业已平教匪亦殱灭将浄而首逆逃窜尚有未擒者竚俟三路捷章速至即得扵山荘披阅庶足慰盼望之劳耳】便卜农嘉畅神【上年雨雪渥霑土脉本润仲春复霈甘霖二麦既卜有秋大田亦资播种日来跸路览观深喜三农有庆然尚不解厪念捷音之至】髙上即真副前句【癸丑诗中有云再至应为髙上人今授玺子皇帝得符初愿然训政勑防仍勤夙夜盖子荷　　昊苍厚贶精神康健如常岂敢自圗逸豫则仍未得髙闻之乐也】幽闲未得本兹人邪三路都逼近【近日恵龄等奏捕襄阳一带邪教贼匪于报恩寺等防筑坝积水并分拨官兵堵截又扵襄江西南水浅之防俱严防守贼兵偷渡时杀甚多余贼势穷分窜我兵四面兜围渐逼渐紧宜绵等奏克复东乡之后贼兵窜入巴州王家寨等防恃险负嵎官兵前进围攻殱毙不可胜计贼势已蹙不难一鼔成擒又福宁前奏攻克夜逰山逼近四方台围近复命额勒登保自湖南率兵前往策办计此时早已到彼谅当扑灭贼巢擒获渠首竚看露布飞驰三路喜音连至】露布腾章阅盼亲
　　青葱麰麦亚平田禾黍堪耕早往年快揽长途尘净兼欣曲野水流川山荘寄意松柏古春景静非花栁妍早晚即当捷一至仍希三路信来连
　　引胜轩八叠前韵
　　既云八叠然斯则九章允依依护轩者古松及嫩笋是谓忘年交讵论形象准三嵗癸丑迁田盘视无尽抚斯合忘虑其奈傥来引
　　畅逺斋自讼
　　癸丑咏畅逺廓喀平诚畅【癸丑题此斋诗有幸而扬武降廓喀之句盖因壬子夏秋福康安等办廓尔喀地方大军冞入其酋拉特纳巴都尔震慑兵成遣使乞降进表纳贡约永逺不敢再扰蔵界因许其请命凯旋班师卫蔵自此宁谧】兹来复有咏三处军捷望虽云非黩武武勤宁辞谤然非始自我【椘蜀邪教贼匪因见各防官兵调征湖南逆苗遂敢乗衅而起不得不加之除刈以安良善初非有意佳兵也予自临御以来平定大小两金川准噶尔囘部缅甸台湾安南廓尔喀大武十全皆由不得已而用兵此天下臣民所共知者所以仰叨　　上苍佑顺克奏肤功今虽授寳子皇帝而心殷训政盼望捷章屡勤问夜亦惟愿外靖内安与海内共享升平之福耳】昭鉴赖
　　天贶烟驿屡问章夙夜心南向逺事实过多畅无愁有状斥过弗待人自讼増悒怏
　　静夜吟
　　三年整隔山川面半晌聊酬揽结心子夜睡醒问捷信无能为静作忙吟













　　御制诗余集巻十
　　钦定四库全书
　　御制诗余集巻十一
　　古今体七十六首【丁已三】
　　清明
　　无风固已农兆符【北方农谚有云清明风刮土连绵四十五以有风每致鲜雨今日交清明节天气晴朗竟日无风二月即得甘霔盈尺春田普霑冀卜秋收然为时尚逺不敢满望耳】至晩方能冷节赋山明水秀好田盘更是宜诗合画处况经尺雨广渥优北省大都秋可卜【叶】是宜方寸稍慰藉而何把笔鲜佳趣将谓上皇得髙闲训政更觉增忧虑咄哉此语益失之望捷当予肯子付
　　题王原祁山水
　　麓台老笔俨如生户外松泉应答声我亦锡山曽耳食【用苏东坡赤壁赋句意】不思山景忆民情
　　逰天成寺叠癸丑韵
　　一例逰山马弗乗【予五十嵗以前来此升降俱乗马其后自行宫乗舆入山路峻乃易马辛亥始皆乗舆故癸丑有弗马惟舆耄耋征之句髙年理固宜然也】隔三逮七八之征【癸丑至今已隔三年予今年八十有七再阅三年则夀臻九旬仍惟孜孜自勗冀得仰邀　　天眷身体康强训子为政耳】峯容泉韵原无改壁泐崖镌见有曾【向逰山题诗摩崖镌刻所作不计其数矣】辞寡吉人慙古道律抛禅弃伙今僧层楼弗坐轻舆去揽胜【去声】不留也觉胜【平声】
　　万松寺
　　葱胧千转厯山椒小栈【尔雅大钟谓之镛其中谓之剽小谓之栈疏云栈浅也】闻钟寺尚遥梯几虚窓聊下望云生脚底去铺霄
　　分明三嵗别幽栖庄语梵经同示齐即我七言聊寄意其陈欲去慙【去声】昌黎
　　云罩尤髙懒不登弗惟却马却舆乗昔今雄怯殊顿异气可斯乎志岂应
　　由西甘涧过东甘涧得句
　　万松只是山之半揽全蓟野春郊佳近村逺墅兴农事一犂透润无尘埃逰盘之乐乐在此岂縁峯泉清韵谐由西过岭即东涧泠泠之水其甘皆庄园咫尺北门入依然问报萦遐懐
　　千尺雪作歌
　　田盘千峰复万谷总以大谷分东西山庄居东谷之口东甘涧降无峰跻迤逦庄园北门近谷水万派随来携石墙【谓山庄围墙】擘峡飞雪落名以千尺旧所题千尺之喻虽假借计以所行百倍之晾甲【有石在涧濵相传唐文皇东征晾甲于此旧尝有诗题之】往事弗黩论试茶四巻重观斯【此间千尺雪及西苑热河俱仿吴中寒山景为之予亲写此处四图其西苑热河寒山三处则命董邦达钱维城张宗苍分绘之每处彚弆各四偶来憩此则于竹鑪试茶之一一展观】掷笔旋复命舆去未忘结习还自嗤
　　题唐寅品茶图
　　逰山返跸入山门小憩溪堂俯水源【是处倚岩架屋凭槛临泉水声潺潺跳珠喷玉雅与品泉相称故向有千尺雪斋设竹鑪之句】名迹余笺聊补空【是帧向悬此间每来题句书帧中几满所余仅可续书此作将来憩此无庸再题矣】再来搁笔合忘言
　　半天楼
　　岩楼称半天迥矣实平然每切居髙戒难忘望逺縁即今殷捷报抚昔懒吟篇依例舆人赏岂辞小恵焉
　　效深室有防
　　凭舆至楼上循梯降楼下接廊复有室效深名额厦畅望楼固宜效深室合也然而内外分本末因之者是不可不思得其思者寡
　　泠然阁
　　横岭隔东西髙下各殊视西髙半天楼东下雨花室【叶】有髙必有下万殊惟一理兹值春日佳昔曾山庄拟【泠然阁与半天楼东西隔一岭颇似避暑山庄创得斋与旃檀林之制故癸丑题此有升降循山蹊大似避暑庄之句】塞内外何殊岭东西一耳而吾每多言躁不待人鄙髙阁镇泠然扫之乃所以
　　雨花室咏梅四絶句
　　辛亥别山丁已来五年瞥眼迅诚哉庭梅似告无今昔一例阶前淡荡开
　　无意双言题室过种梅在后长【上声】枝柯文殊有问维摩黙天女散花可借麽
　　氊棚木架两资无崖曲庭前冷朶敷一晌静观得别防田畴端不让林逋【御园淳化轩庭梅涉冬以氊棚木架遮防兹处并未用棚架而此时清明节后蘤萼亦自鬯敷向曾论此以为是花虽有迟早而隂阳阖辟之理则一然则北地气寒梅花之放虽总迟于南方而其结蘂敷荣初无少异也】
　　屡曾题句屡书之欲罢不能复掞辞设向羲经论吉躁有无过否自应知
　　雨【三月十一日】
　　又逢盈尺渥甘零真是田盘山有灵十日正符论衡吉【二月廿九日得雨后迄今仅隔十日正合王充论衡太平之世十日一雨之騐】千峰更协夕佳青【亦用陶潜诗意】覩兹时若惟增惕望彼露章得未宁优泽农功路无潦庶防三捷即欣聆
　　喜晴
　　春日艰逢是喜晴喜晴甘泽渥知赢正欣十日佳符契兼濯千峰曙景晶古树新花都润色直川曲涧各增鸣村村犂荷【去声】牛牵者不待人催各起耕
　　题韵松轩
　　双松落落昔年为又觉参差长【上声】数枝不似之中似而已春风动影示无移
　　婉娈草堂
　　自识草堂图婉娈香光真迹见斯间画情诗景诚同调江右盘中本一般松直恰如郑国妩菊无聊让上人闲【陶潜自称羲皇上人】便宜畧胜幅中者对瀑窻闻挂水湲
　　对瀑三首
</div>
    <div class="pagination">
<a href="御制诗集_page1314.html">上一页</a><span>...</span><a href="御制诗集_page1310.html">1310</a><a href="御制诗集_page1311.html">1311</a><a href="御制诗集_page1312.html">1312</a><a href="御制诗集_page1313.html">1313</a><a href="御制诗集_page1314.html">1314</a><span class="current-page">1315</span><a href="御制诗集_page1316.html">1316</a><a href="御制诗集_page1317.html">1317</a><a href="御制诗集_page1318.html">1318</a><a href="御制诗集_page1319.html">1319</a><a href="御制诗集_page1320.html">1320</a><span>...</span><a href="御制诗集_page1316.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
