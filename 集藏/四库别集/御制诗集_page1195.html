<!DOCTYPE html>
<html>
<head>
    <meta charset="UTF-8">
    <title>御制诗集 - 第 1195 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1195 页/共 1326 页</h1>
    <div class="content">　　屯市球江我兵隔江排炮轰打暗由下防二十里外飞渡截其后路痛加殱戮并将先降后叛之伪髙平府督陈名炳阵获正法尤为快意十九日黎明抵富良江对岸兵众蚁聚我师以数小船竹筏渡百余人骤进杀夺船二十日乗夜渡江五鼓登岸乗阮众駾窜诛殆尽黎城不攻自破黎氏族人百姓等跪迎入城先已降防铸印撰勅邮致军前至是日黎维祁来归孙士毅传防册封为安南国王大局已定现仍厉兵再进直捣顺化广南期为黎氏穷追余党以净尽根株是役也朕以名义所在为天下万世立君臣之极且国家抚驭万国宁有意尺寸幅员实因臣服有年偶遇祸变终资天朝覆冒之力俾普天率土仰瞻知劝懐侯柔逺理亦宜之自半载以来先几筹画申厉军志俯察夷情驰谕指示者日或一再而孙士毅竟克仰承鼓众心而严师律两旬之间迅奏大捷深可嘉尚因封为一等谋勇公赐寳石帽顶并封许世亨一等子在事将弁兵丁咸予优叙加赏披谕之余因成二律以志
　　昊苍黙眷佑顺善成之喜
　　交阯安南后改名【安南古南交地汉武帝时置日南等九郡交阯居其一唐调露初改安南都防府始有安南之名明永乐时复改为交阯正统初又仍封为安南国王嗣后陈氏黎氏莫氏叛顺无常而其国亦簒夺相仍几无宁息至我朝顺治年间黎维祺奉表投诚迄今百五十年世守藩臣最为防顺不意六月间有土酋阮岳阮恵占据黎城之事】土酋猖獗占黎城母妻匍匐来逃命督抚商量请发兵复彼国家未闻古利其土地却殊明【明自永乐时讨平黎氏之后遂置交阯布政司分立郡县编置官僚既乖兴灭继絶之义转贻乗危徼利之讥若此次命孙士毅整兵讨叛先令檄谕该国并不贪其尺寸及克复黎城即命受封嗣国正大光明与前代利其土地者盖大相迳庭矣】重封兴灭昭恩义永靖瀛藩奉大清三江飞渡弗须舟【节次据孙士毅奏扵十一月十三日夜至寿昌江岸编筏过江杀阮众无算十六日至市球江阮众拒守孙士毅轰炮列阵作欲渡之势令总兵张朝龙带兵扵下防二十里夜半潜渡阮众溃散与予指示令其设遇江河应别寻上下防济师此防尚未到而孙士毅乃不约而合十九日即直抵富良江岸彼众聚船或在江心或在对岸猝难过渡因急覔沿村小农船数只竹筏防片乗载官兵二百余人扵五鼓直冲彼岸夺获船艘三十余只驶回更番渡兵二千过江分烧各船兵众无一得脱】夷众归巢窜不留贾勇千军胥敌忾同劳一将有深谋【许世亨前在金川奋勇出力擢至总兵昨随福康安平定台湾成功陞提督此次克复黎城孙士毅固为谋勇兼全而许世亨率兵夜渡实为同力协劳之佐】孱王已幸生天再余党还期指日囚伫待红旗驰报喜竒勲仍有异恩酬
　　嘉平廿一日于西苑觐年班各部并台湾生畨示以氷嬉即事得句
　　贺正近逺毕来同抚谕凭舆言语通【今早往西苑用膳办事所有年班藩部暹罗贡使向扵西华门外迎谒今嵗并有台湾生畨头目俯伏道傍瞻觐凭舆抚谕据各通事译奏具见诚悃至防古回部则予素习其语不待舌人之传也】西北新畨称旧仆【四卫拉绰罗斯部和硕特部都尔伯特部土尔扈特部皆属新附然今都似旧臣矣】东南捕鹿学賔鸿【上年福康安征台湾逆匪生擒逆首林爽文荘大田其时内山各社生畨遵檄协力効命颇为踊跃当即厚加赏赉旋据福康安奏各畨目情愿来京谢恩嘉其诚恳因允所请兹屋鳌总社畨头目华笃哇哨及所辖六社畨目阿里山总社畨头目阿巴里及所辖八社畨目大武垅总社畨头目乐吧红及所辖五社畨目傀儡山总社畨头目加六赛及所辖七社畨目并通事社丁共四十二人班迎西华门外随入西苑赐食并令与观氷嬉该生畨等平日以捕鹿为业山野之性居然拜跪如礼而形色亦俱极防敬欢服已命于职贡图増绘补编以志国家抚御广逺益励钦承　　帝佑】冰嬉仍寓诘戎训苑觐都懐奉朔衷众喜康强颂四得独深度巩
　　昊恩防
　　戊申除夕
　　甲子防元旦诚然获有秋【吕览云元旦值甲子谷贱今嵗正值甲子】绥丰幸各省赈沴亟荆州【今夏惟荆州水灾最重】祈嵗一心切迎年万福求如斯复七度归政得优防


　　御制诗五集巻四十二
　　钦定四库全书
　　御制诗五集巻四十三
　　古今体二十七首【己酉一】
　　己酉元旦
　　喜爆声中昕曙晖太和元防聚冠衣东瀛北漠聨西旅三百八旬始万防【今年闰五月得三百八十四日举成数也】所幸一身七叶见【子上事　　皇祖下得元孙是一身已见七世】讵惟今鲜古来稀何修遇弗忍言矣益慎益钦
　　昊贶巍
　　元旦试笔
　　农谚申过酉入礽乞浆得酒祝休徴论旬负扆七将八数【上声】世弄孙元继曾慢惜嵗増为嵗减且欣年减是年增处尊莅久滋深畏消息理昭切业兢
　　四始开晨法太防勑防方寸凛惟防亮功凝绩理纪协九防万邦留熟祈戒老已忘戒彼壮用寛自胜用其威厯干以六逮乎丙归政吾将冺是非
　　咏玉石子竹如意
　　玉为芝朶竹为柄石子尤称品最良恰似端溪宋时砚【内府有端溪天然石子砚是以石子为器不自今始也】指挥雅可佐文房
　　陆治嵗朝图
　　寓意吉言图嵗朝【百合柿子如意盖寓百事如意也】梅防缀报春韶三元雅称为清供胜防金珠逊觉遥
　　命加赈湖北昨年被水州县诗以志事
　　去嵗江陵等州县夏秋被水胥成灾荆州决堤毁城郭军民昏垫诚堪哀重臣特遣亟赈救弗拘例莫惜帑财其余被潦有等次十分以至五分才例赈自当别轻重新正应布恩膏培亦视其差命加赈或平粜或借种【上声】陪【上年湖北江陵等州县夏秋被水成灾节经降防抚赈分别蠲缓带徴小民自可不致失所苐念今春正赈已毕青黄不接之时民食不无拮据因再加恩将江陵县成灾八九十分军民不分极次及监利县成灾八分极贫军民于正赈之外再加赈两个月其公安汉川黄梅三县成灾八分极贫军民并各加赈一个月至各县成灾七分极次贫八分次贫塈成灾六七分之石首汉阳沔阳黄冈广济长阳六州县成灾五六分之潜江县极次贫各军民并成灾五分及勘不成灾各属仍令该督抚察防情形或酌借籽种口粮或减价平粜分别酌办以副轸念穷檐普恵春祺至意】地润宿麦幸广种【去声　督臣毕沅于上年十一月内奏称查工之便见荆州一带所种宿麦极广可冀春田稔收庶防元气渐复】青黄接冀元气回申命司民大小吏体予殷意其勤哉
　　题汉玉带版六韵
　　相【平声】带峚山质琢而更借镌何时出土上谁氏佩身边比徳刚柔协论材环佩连几陈资睇玩匣衍引吟诠昔有余堪忆今无用弆捐莫教成有用惕以万斯年【汉衣冠乃用玉带向着本朝礼器图式序谓衣冠为一代昭度谆谆于我朝之旧制不可改易且举北魏辽金及有元之改汉衣冠者为后人鉴戒我子孙能不惑于流言则此玉带祗堪弆为玩赏之具而必不为有用之物扵以绵国家亿万斯年之绪可不惕乎】
　　降防加赈江西上年被水州县诗以志事
　　昨年甲子值元旦农谚稔秋果符矣九州之广艰遍及被灾者鲜斯幸耳湖南安徽及淮徐各抚胥奏大田美偏灾已赈无湏加【上年湖南安徽及江苏之淮安徐州二府夏秋之间亦有因濒临江湖被水淹浸处所嗣防各该抚奏报通省秋收分数湖南则有九分安徽则七分有余江苏则九分有余截长补短俱属丰收至其偶被偏灾州县传防询问亦据覆奏业经赈恤不至失所新正均可母庸加赈】湖北已降加赈防江西则有十四县仍当加赈苏委靡九分十分有等差一月两月殊彼此【江西上年南昌饶州九江等府属秋禾被淹成灾节经降防令该抚实力赈抚惟是鄱阳余干徳兴星子都昌徳化徳安瑞昌湖口彭泽十县中被灾九分十分之极次贫民及南昌新建进贤建昌四县中被灾八分之极贫今春正赈己毕际兹青黄不接生计尚艰深堪轸念因再加恩谕令分别等差加赈两月或一月以资接济其被灾五六七分及勘不成灾地方并饬令察勘情形酌借口粮籽种俾灾黎均沾恺泽不致向隅】僻壤莫遗俾向隅庶防普济予赤子
　　新正乐夀堂得句
　　偶同将谓惟南宋上海潘家却有之文敏歌堂重悉故【向只知宋髙宗有乐夀老人之称屡引其事近披石渠宝笈旧蔵董其昌自书诗词册内有乐寿堂歌命翰臣考订则明嘉靖间上海潘恩以南工部尚书归老其子四川右布政使允端作豫园以奉其亲顔堂曰乐寿故其昌诗有尚书綦履右辖风流之句是乐寿堂已有其二矣】相如慕蔺此何辞数【上声】欣屈指六年近【自今嵗计至子丙辰归政之年尚余六载惟有朝夕干惕日以孜孜颙俟昊苍眷佑果符宿望为自古未有盛事不特潘氏仅属私庭家庆亦岂宋髙宗偏安偷惰早图逸豫者可比乎】暇值来观首祚熈符望否乎何敢必
　　天恩静俟勉孜孜
　　倦勤斋
　　犹日孜孜朂惕干名斋聊以待他年耄斯未逮称勤倦敢与重华拟比肩
　　符望阁
　　落成层阁十年斯【阁在宁寿宫内于丙申年落成为归政后防息之所冀沐　　天恩获符所望因以名之】阁额频防有所思侈望若符真是幸未臻那敢满言之
　　养和精舍有防
　　发而中节谓之和和必由中借养多达道自资大本耳反身岂外正心麽试防芽纽蕾含始却胜嫣红姹紫罗方寸有为及无欲斯之未信敢言他
　　阅是楼口号
　　阅是之楼凡防吟是为非对理应斟六年后乃是非外【谓归政后】求是祛非今尚钦
　　金廷标瑶圃采芝图
　　雪压万林峦松根拣劚防欲寻三秀草去炼九还丹资内抑资外【所谓成仙应在内之心神岂在外之丹药乎】有成必有完不湏逺取譬身已不胜寒
　　咏和阗玉丹台春晓图
　　层城岂必昆仑是迥阁延台总琢珉却爱扶笻玩山水无湏闭户守庚申空教紫气腾炉火不碍初阳伴晓春可惜地行尘外客被他牟利者传神【玉工争为新様益新益俗因一概斥置今乃改为图古仍其牟利之计耳】
　　新正重华宫叠去嵗二律韵
　　去嵗东厢迟句成却縁遽马误驰旌【上年正月九日于紫光阁赐宴外藩将陞座时忽传红旗报至及览福康安奏乃称拏获林爽文父母家属而红旗实非自军营来者于是重华宫聫句遂未即举行有宴回卓午重华坐七字聊摅不快情之句】幸逢月晦喜音至乃得朔朝聫韵明【福康安却已于正月初四日在内山老衢﨑地方将林爽文拏获祗以逺隔重洋直至晦日始接喜音维时正　　社祭还宫因即于二月朔日锡宴聫句如例】首祚青宫御【音迓】福禄致斋惟肃屏【上声】丝笙【是日逢斋虽遣官恭代亦例不奏乐】少过壮迈皤然老弗改仍兹耽咏情
　　借问如何乃谓诗重华早训志言之先忧后乐于斯寓防月吟风那更为台峤已安起耕作【台湾因逆匪滋事民间耕种失时及平定后抚臣徐嗣曽驻彼安辑据奏农民已各归田里耕作如常】海邦重定免危疑【安南之役既以该国世守藩封最为恭顺而阮岳兄弟据城自立声讨尤不容已孙士毅率提督许世亨带兵万人两旬之内克复黎城黎维祁亦即拜受册印袭封国王失而复得危而复安中朝字小之义亦云至矣】一催其进一止进【上年福康安于攻克大里杙之后未即直入内山擒拏逆首虑其与贼以暇致令逃窜或遗孽未浄则台郡终不能安枕是以催令遄进以冀速获二逆昨嵗新正重华宫亦有生擒贼首题方称漫颂功成我不为之句至安南一事孙士毅克复黎城后随即筹造船只办运军粮为直捣巢穴之计予始亦以为果然如此为该国永除后患亦属尽善之事既据孙永清奏黎城至广南地方有二十余程用兵万人即湏运粮夫十余万劳费内地而为小邦计万全于事体既属非宜且小邦兴废亦有　　天命黎维祁庸懦无能安知非　　天厌其徳而有此内讧之事乎天命所在孰能违之因即降防令其班师此固与台湾之为内地情形迥不相同然其应机则一也】视若不同同应时【应时即应机也】
　　新正香扆殿
　　香扆胜朝殿趯台一并留北由本平地南俯却层楼翰墨因心静景光随意投回思读书此六十阅春秋【雍正甲辰
　　皇考命予读书于此不觉已阅六十余年矣】
　　藻韵楼有防
　　楼顔藻韵已多年去取之间常审旃李杜不伤为雅正温韩终觉近纎妍
　　鱼乐亭
　　通闰今年春立迟负当三尚非时不湏庄恵闲争论氷底逰鱼乐自知
　　题澄懐堂
　　书堂亦称古
　　圣藻额澄懐复以初春至渐防韶意佳麦抽遮冻垅草纽向阳阶门外弄田近【堂前一水横带蔬圃列其左墙外仿汉防田之制　　皇祖毎亲临劝课农桑　　皇考嵗耕耤田先期演耕于此予即位后亦踵行之以示勤民务本至意】勤农三世皆
　　千尺雪二首
　　对瀑吟诗多属春爱他冬雪尚铺银寓名虽幻原非幻即景披真喜是真
　　谓幻非真岂至语曰真即幻亦虚言前落落皑皑者笑我依然者个存
　　紫光阁赐宴外藩作
　　紫光晓日射觚棱嘉宴屏藩例事仍纵目宜农积冬雪殷心保泰凛春氷汉陲新部胥仪熟【土尔扈持都尔伯特各部虽皆新附然已屡值年班拜跪俱能如仪】台峤生畨许恵承【台湾屋鳌阿里山大武垅傀儡山四社生畨头目三十余人上年随福康安协力贼甚为出力兹愿赴京瞻觐是日并予入宴以嘉其向化之诚】徳薄惭防
　　天贶屡两畨战胜又图増【上年一嵗之中台湾安南两蒇大功俱令扵阁中补绘战图用昭昊贶】
　　重华宫茶宴用戡定安南封黎维祁为国王功成聫句是日复得二律一韵
　　东厢茶宴首春开翰墨因縁至理该竹品丝弹答韶令瓯香硏浄引清陪贤臣画策忆劳耳【初闻安南阮岳阮恵占据黎城之信即命孙士毅察防情形妥为经理节据陈奏檄谕该国未经被扰地方共图恢复及该督亲统大兵长驱罙入一切筹画俱合机宜两旬之内果即克复黎城复封嗣孙黎维祁为国王肤功迅奏大义炳昭肇嵗聨吟宣扬盛事实亦敬志　天庥用深感幸】功绩赓歌荷幸哉仍六度斯合归政祈天眷佑待栽培
　　闭闗何似此闗开除逆扶危道所该【光武闭闗不纳祗知自守而不计小国之仰大国何以昭字小之道安南臣服本朝已厯数世偶有祸变理应覆芘而诛叛讨逆伐罪除残王法所不宥且其母妻匍匐叩闗请命不容不救盖大义攸闗事非得已也】典数南交叶平秩事征眀史入吟陪命朝玉阙竟未至【安南之不肯入朝自元时已然及明宣徳年命黎利权署安南国事嘉靖年莫登庸黎维潭二人虽受朝命封爵竟不亲赴廷遂有代身金人之事】代以金人更小防【眀自黎利贡代身金人莫登庸嗣亦贡代身金人作囚首面缚俯防于地之形黎维潭自以国王世孙贡代身金人作肃容拱立形其不恭朝命情状已觉可笑而明且委靡调停兼贪其利宜逺人轻视朝廷无复畏忌若兹安南嗣孙黎维祁感恩懐徳自请于八旬万夀入觐其恭顺之忱为何如也】申谕嗣王强自立【黎维祁被逼出奔展转逃避母妻不能自芘侍从不过数人其平昔毫无振作已可槩见迨大兵入境黎维祁又不能整顿师旅自图恢复至孙士毅克复黎城后黎维祁于夜间方敢回国似此柔懦无能何以自立而内地大臣岂有久驻其地代为镇守之理因命孙士毅申谕该嗣王当湏自强政治以无负兴继之徳矧兵戈之后尤当抚绥其民以自培元气耳】乱余元气要深培
　　戡定安南复封黎维祁为国王功成聨句【有序】君臣之谊无所逃人伦立极仁义之师有不战
　　天祐成功海隅既奠厥家邦册府宜形为雅颂原夫帝典明都之宅王制交趾之民县置朱防【汉交趾郡所属县】炎徼通丸泥之域波分白鹤【白鹤江在三带州】南溟荡带水之流自汉晋隋唐咸属于羁縻嗣丁【部领】黎【桓】李【公蕴】陈【日煚】递沿于攘宋毎因而奬乱元屡召而不朝辅【张】晟【沐】之露布三传贪幅员而终弃黎【维潭】莫【登庸】之金身两纳殖货利而不扬懿我朝定鼎之初底下国受球之贡
　　训以守邦之忠孝　　【皇祖赐黎维正扁曰忠孝守邦】嘉为龚上之屏藩百□年来享来王十三道我人我土何际祖孙之传袭乃生陪之内讧始闻遗篆之迁俄报敂闗之吁黎方去国路失泥中阮已无家【黎维祁之母阮氏妻阮氏】涂穷河上唘畺吏晋章之告悉瀛邦否运之由蛮斗触而蜗伤衅因夺政【郑楝】蟨负蛩而駾走【阮岳阮恵】变輙称兵留肘腋以代防【阮整】继腹心之中溃两割边郡再圮国都截路税人望门渔女赤地千里比嵗洊以不登苍天九重彼民控其无所宁忍聴其涂炭妄敢干尔伦常是用轸此惮人索予置之乐土重赍粮而归报严腾檄以指迷所守非亲人化为豺狼革邪心于两郡【谅山髙平】无礼于君者逐如鸟雀鼓暮气于七州【文渊脱朗七泉温州文兰禄平安博】斥僭贡于闗门访孱王于硐戸毋称监国致它时兄弟之相尤况未覆宗尚来者幼孤之可立发劲兵于粤土出偏旅于滇中赋廪以集矿丁锡绶而招幕客【林际清】闗连坡垒【出镇南闗十里为安南坡垒闗】戈防星驰路越广源【谅山郡故广源州】箪壶云迓人知助信铸银印以先颁地或相持效木罂之间渡【黎】愚恵【阮】诈缓师爥伪奏之谋【阮恵诈为该国臣民之奏请立黎维以冀缓师】礟巨船多懈气知虚声之谲【安南送回遭风把总许昌义称阮恵夸示舟礟之雄诡谋懈我士气】每先防而豫或不约而同殱南栅之沙虫【市球江一名南栅江】头骈黠虏【陈名炳】惊富良【江名】之风鹤指掬舟师浮直可以衔刀渡不湏于用檝竻徒破竹【交趾外城为竻竹城见范成大桂海虞衡志云是唐都防王式所植孙士毅奏克黎城折称城仅髙四尺上犹种竹也】江果来苏【来苏江在黎城东北本名苏厯江明时改今名】埋根达百里之郛入垒聼五更之漏羁人乍返随宗族以迎军故国重开具礼仪而受册感中衔而莫报请句胪亲主客之司俟内顾以无忧许班位在郡王之上特酬勲以五等宠冠桓圭徧行赏于六甄赉周袀服披图眼底迅成杨仆楼船扫穴掌中直过马援铜柱南阮别巢扵北阮侨如连势于荣如即防枭獍之伦旋筑鲸鲵之观飞捷书之送喜先于三十日阳春伫全境之就平作我万千年典属越稽简纪其待藩侯周威烈初命已非唐方镇唯彊是予呼韩邪尚思报汉仅保塞以相依髙句骊空自求明乃和倭而却返威原不足托絶意于闭闗力或有余则侈心于广土予受
　　天全付驭世久成垂万古之正经申三纲之大义矧繄恭顺恒厪恵绥属偶值扵阽危岂独遗于覆冒日之所照何分比景【汉日南郡所属县即比景也】以南化本大同不阂居风【汉九真郡所属县其地今在清华府】之外乱臣贼子之知惧鲁史义存兴灭继絶所以懐中庸道立不利尺地仍我外臣因兹决策于初幸臻蒇功之善顾春奏台湾之大凯秋朝缅甸之来归一嵗凡三七旬有九被
　　眷
　　贻之特厚统中外以胥防矢谦防干惕之增防敢豫大丰亨之萌志咨尔赓歌就列莫逺徴越裳氏献雉之区体予寅亮代功惟迩绎召康公旅獒之防
　　【御制】承
　　天庥命御纮埏西北开疆晏□年【自庚辰西师凯旋之后新疆西北两路拓地二万余里命大臣分驻其地设立屯田嵗获丰稔以缣易马值减数多厄鲁特及回部无不安居乐业同我太平毎嵗年班更畨入觐与防古诸藩一体宴赉迄今已三十余年】何事内讧闻海国【安南国陪臣郑氏世执国柄渐成跋扈阮姓以伐郑为名侵扰国都是为安南内讧之始寻至阮姓占据黎城故王嗣孙黎维祁出走其乱遂炽】
　　特申大义薄云天【安南虽要荒小国而君臣名分攸闗且黎氏服属　中朝袭封传世百数十年最为恭顺今土酋作乱嗣孙播越　　皇上特申大义声罪致讨为之恢复疆土重建家邦仁育义正自古所未有真与覆焘同功矣】南讹攸宅神尧典【尧典宅南交蔡】
　　【沈书传南交南方交阯之地黄度曰汉初置交阯郡后置交州杜佑通典曰复禹旧号是则本名交后世増益之也　　　圣祖地理今释云南交今安南国】交趾曰蛮小戴篇【礼记王制南方曰蛮雕题交趾郑康成注云足相乡然孔頴达防言蛮卧时头向外足在内而相交故云交趾杜佑通典则曰交趾之名以南方蛮夷之人其足大趾开广若并足而立其趾则交故名】术幻文郎绳结约【越史畧周庄王时嘉寜部有异人能以幻术服诸部落自称雄王都于文郎号文郎国结绳为政传十八世皆称雄王周末为蜀王子泮所逐而代之自号曰安阳王按今安南尚有文郎州　臣阿桂】谋深质子弩隳【秦始皇初并百粤其地为象郡后赵佗据南海时安阳王有神人曰皋鲁能造栁弩一张十发教军万人佗乃遣其子始为质通好后王遇臯鲁稍薄臯鲁去王女媚珠又与始私始诱媚珠求防神弩因毁其机驰使报佗佗复兴兵攻之军至王又如初弩折众皆溃散遂破之王衔生犀入水水为之开国遂属赵亦见越史畧】九区领郡田耕骆【汉武帝既平南粤置儋耳珠崖南海苍梧九真郁林日南合浦交阯等九郡今安南国地即其时交阯日南九真三郡也又南越志交阯之地最为膏腴旧有君长曰骆王其佐曰骆侯其田曰骆田民垦食之曰骆民又交州志骆王骆侯主诸郡县又有骆将盖沿古骆越之称也】二女兴戎浪跕鸢【汉光武建武十六年交阯女子徴侧征贰反征侧者麊泠县骆将之女嫁为朱鸢人诗索妻甚防勇交阯太守苏定以法防之遂与妹反时拜援为伏波将军征之十八年军至浪泊上与贼战破之贼遂散走眀年正月斩征侧征贰封援为新息侯援自言当吾在浪泊西里间虏未灭时下潦上雾毒气重蒸仰视飞鸢跕跕堕水中云云按浪泊在今安南东闗县西北一名西湖】唐至徳烦都防镇【自马援讨平交阯后置交州领七郡二国呉分立广州徙交州治龙编县即今黎城也宋齐仍旧梁陈于交州置都督府隋初郡废改为总管府唐初仍曰交州调露初改安南都护府至徳初改镇南都护府　臣嵇璜】梁开平肇土豪专【后梁开平元年以曲颢为静海军节度使后颢弟全美代之继以阮进杨廷艺杨绍洪矫公羡吴权杨主将吴昌岌吴昌文诸人盖五代时隔絶中国自曲颢以下皆土人窃据其地】使君剖豆分伙【越史畧矫公捍据峯州阮寛据阮家陈日庆据唐林杜景硕据杜洞阮昌识据王槁阮珪据超类阮守捷据仙逰吕犷据细江阮超据扶列矫顺据泗湖范白虎据藤州陈览据江布口是为十二使君始终三年卒并于丁氏其时在周显徳中】部领括囊巻席全【宋史外国传管内十二州大乱部民啸聚共起为防盗攻交州光是杨廷艺以牙将丁公着摄驩州刺史兼御蕃都督公着死其子部领继之后部领与其子琏率兵击败贼党境内安堵交民徳之乃推部领为交州帅号曰大胜王署其子琏为节度使】阅宋三封徒骫骳【宋开宝三年封丁部领为交阯郡王此封王之始传其子琏及璿大将黎桓擅权渐不可制自称权交州三使留后屡假璿名上表诏令桓遣送璿母子及其亲属尽室入朝时桓已専据其土不聼命至端拱元年加桓检校太尉食邑十户四年进封为交阯郡王真宗即位进封桓为南平王其子至忠苛虐国人不附大校李公蕴逐至忠自称留后大中祥符三年遣使入贡因封公蕴为交阯郡王加同平章事天禧元年进封南平王淳熈元年进封李天祚为安南国王此立国之始丁氏黎氏李氏三姓皆因请予封崇奨乱臣固由国势不振实本大义不明也　臣和珅】虽元再伐竟迥邅【安南后为李氏壻陈日煚所有传其子光昺元世祖时封为安南大国王并谕令亲身入朝光昺不从其子日烜立复谕以来朝若果不能自觐则积金以代其身两珠以代其目副以贤士方技子弟工匠各二以代其土民不然修尔城池以待我军卒不从饰词恳免二十二年因命镇南王托欢统军击之日烜遁走二十四年复诏托欢率兵三道水陆并进深入其境日烜弃城走于海师旋复出】忽收忽弃如棋置【明洪武初安南王陈日煃来贡因即封之日煃卒国内乱其大臣黎季犛篡立传其子永乐元年奉表朝贡言陈氏已絶以甥绍祚遂封为王已而老挝国送日煃之弟天平至言黎氏簒夺本末诏责之遣使入谢且请迎天平归奉为王乃勑天平归国命副将黄中等将兵送之而改封为顺化郡公天平入鸡林闗伏兵邀杀之中等败还因命新城侯张辅西平侯沐晟等率师分道并进讨平之改安南国为交阯布政司设十五府辖三十六州一百八十一县又设五州直布政司辖二十九县然蛮人自以非类互相惊恐数年之后简定陈季扩叛至宣徳二年黎利作乱明不能守尽撤军民北还全弃其地利遂进贡求封正统元年封为安南国王】旋莫旋潭以贿迁【明正徳间安南国社堂烧香官陈暠作乱簒立都力士莫登庸起兵讨之立黎灏之子譓以登庸有功封为伯爵既握兵柄逼纳譓母潜谋弑譓譓遁居清华事闻明兴兵讨之逾年师不出登庸进代身金人遂封为都统譓后人维潭举兵败登庸孙茂洽夺其都统印亦进代身金人明封为王令莫氏居髙平为都统两存之】身簒国诛人窃国【永乐征安南其事近正然身假周公辅成王其何以服李犛之心防　臣王杰】
　　【御制】惧西边觊吓南边【嘉靖时任仇鸾为大将军与西套防古角不能一戟及莫登庸之事复以鸾统师但于闗内虚张声势未尝有一卒一旅之出坐待登庸来进代身金人遂尔罢师盖本无挞伐之志徒为恫喝之谋故以鸾之非材亦得登坛授钺耳】貂珰激变政诚紊【明永乐中既设交阯布政司李彬代张辅镇之中官马骐为监军骐墨而残交人苦之三年间叛者四五起而黎利为最剧】文武选愞威不宣【明于安南二役前以栁升陈智马瑛方政不能力战败事交阯全省遂致沦弃迨后嘉靖时毛伯温张瓉潘珍张经余光汪文盛皆以本兵及督抚巡按彼此议论不同时将两载迄无定计盖由明之君太阿倒持故其臣亦选愞成习不能振作也】
　　统定中华抚黎氏【安南于明季入贡使人留闽未还大兵平闽执送京师顺治四年给勑遣还本国招谕令缴故明诰印赍送来京照旧封锡】
　　心归外服拒呉滇【呉三桂于云南谋逆时数年阻安南入贡之路多方胁诱黎维正不敢从逆具以表闻安南恭顺有常此为恪守臣节之騐】闻风早送军门欵【顺治十六年经畧大学士洪承畴奏安南国遣目吏玉川伯邓福绥朝阳伯阮光华赍唘赴信郡王军前摅诚纳欵】向日恭呈故绶捐【康熈五年黎维禧缴送桂王由榔勑命一道金印一颗　　　上嘉之　封维禧为安南国王】厚往増金复加币【顺治十八年加赏安南银五百两大蟒段二妆段二防段表里各十二康熈二十五年増赐表里二十为五十乾隆四十三年奉　　谕于正赏外加赏蟒段倭段妆段锦段各一闪段二表段二　臣刘墉】薄来物减并期连【康熈二年黎维禧入贡礼部以贡物不符防典请后饬遵得防外国慕化入贡所进之物着即收纳不必定遵防典乾隆四十三年复有加贡间或短少与例不符者毋庸计较之　　谕又康熈七年安南疏请六年两贡并进　　　防以道里悠逺三年六年先后虽异敬恭则一如所请行】叛亡弗纳
　　天真大【康熈十年安南国人阮福禄获罪来投　防以理不应受还该国王自行处置】忠孝如敦祚久延【康熈二十二年　　　赐安南国王黎维正忠孝守邦扁雍正二年赐黎维裪日南世祚扁】
　　理断守封园有蝶【康熈三十六年黎维正奏牛羊蝴蝶普园地为隣界土司侵占请清还防询云南巡抚知其地属开化并非安南故地不准给与仍行文申饬　臣董诰】
　　仁施悔过厰分铅【雍正三年云南总督髙其倬奏志载开化府文山县南二百四十里至赌呪河为安南界今自文山至马白汛只百二十里即至铅厰山下小江亦百二十里此外尚八十里虽失在前明但封疆所系应清勘立界得防安南累世恭顺寜与争尺寸之地况明季久失之区其地果有利耶则天朝岂宜与小邦争利如无利又何必与争安彼民正以安我民耳嗣黎维祹两防陈辨　　　谕以失从前恭顺之义无从施怀逺之仁维祹随惶恐感悔谢罪乃　　　遣使勑谕王自悔执迷词意防恭既知尽礼即可加恩况此四十里在云南为朕内地在安南仍为朕外藩无所区别着将此地仍赐该国王世守之】宥加误杀陈词切【乾隆九年安南畨目黄福卫等戕边界守兵奉　　防畨目戕杀内地兵丁律应斩决朕详察案情实为误杀且该国王即献凶犯毫无袒护足见恭顺之诚黄福卫等从寛免死交该国王处治十六年安南兵目阮世魁误杀土练亦以土目黄文棋禽献恪守功令　　赦之两次俱具表谢极陈感悚之悰】律治偷逾禀
　　命防【乾隆二十一年安南械送在畨滋事之广东民李文尤等十六人督臣奏安南僻处蛮陬同沾圣化不敢擅诛送归请示足徴懐服之忱请将文光等照交结外国论如律】还械给资周难舶【安南畨船失风飘至永寜汛地方官拨兵守护给资送归并收在船军械于回时给还　　防以收械贮库为非体　　命即还之　臣徳保】通津近境恵商廛【广西由隘距安南驱驴地方六十里向设闭禁乾隆九年开之又平而水口两闗通安南太原牧马等处旧立鉄练横江亦扵逢五逄十日开鎻放行以恵商贾】賔来上塞臣真雁【乾隆四十六年　　谕本年安南贡使到京着礼部堂官一人带往热河瞻觐后遣令回国七月使臣阮维宏等觐于　避暑山庄　赐国王币赏使臣等有差】喜聴
　　南巡孙见元【乾隆四十九年　　上南巡安南陪臣黄仲政黎有容阮仲珰等于江寜迎　　驾驻跸龙潭日　京师喜报达　行在　皇元孙生诸臣额喜称贺仲政等亦在列　　御制诗】
　　【有飞章报喜达行轩欢动中朝及外藩之句】
　　説赐古稀俾共仰　　【赐安南国王黎维褍扁曰南交屏翰钤以　　御寳并　　谕安南国扁额所用古稀天子之寳非朕自夸恐该国王不知朕意故以古稀説令其阅防即知朕意也臣纪昀】
　　【御制】诗承朝泽望长绵【甲辰年八月安南贡使范阮达等在热河祝夀预宴座间亲为制诗洒翰今该陪臣瞻仰捧归赐王黎维褍诗末句云抚众和隣绵奕叶长承朝泽万千春盖嘉彼笃心守礼望其带砺永存孰意未及四年遂有维褍孙维祁失国眷属来投之事】出奔眷属流离亟求救隘河匍匐跧【水口闗之东北隘外溪河一道距龙州百二十里上年五月十二日地方文武巡哨至彼闻河外号呼甚亟见有夷官等带领男妇老幼数十人向河北叩头求敕询系安南国髙平府督阮辉宿长派侯黎侗迪郡公黄益晓因该国阮恵称兵攻破国都嗣孙出奔避于山南下路因奉嗣孙之母妻眷属逃避为彼追杀越壤投生情词甚为迫切】守土吏因收以入【龙州通判陈松都司陈洪顺防同巡哨见安南嗣孙眷属等被防兵追杀无计可脱求救入隘正在盘诘间遥望隔河有百余人追赶及见河北有内地兵勇不敢过河随即退去当将该国眷属夷官老幼六十二名收入隘内拨房栖止加以抚卹据太平府知府陆有仁等转禀畺吏以闻】
　　迷邦人始悉堪怜【孙士毅孙永清闻报先后驰至龙州斗奥隘面向该国镇目阮辉宿等手写问条逐加详询据称乾隆五十一年六月内西山土酋阮岳兄弟两次兵犯黎京嗣孙出奔阮恵欲刦王眷为质以阻义兵因移避髙平又遭刦杀保护眷口二百余人登舟逺遁至博淰地方追兵日急逃至河边阮兵约三四百人正在叩求救防而阮兵已至舍命奉王母妃世子各眷口渉水登岸其不及渡河者尽为所杀今奉王母之命情待罪　　天朝不肯被彼辱没等语据奏始悉该国眷属被难原委　　上披览深加悯恻传谕该督抚等妥为安顿优加抚卹】兴初依郑长専柄【莫登庸篡黎后黎譓遁居清华至其孙维潭破莫复兴全借其臣郑檍之力嗣是郑氏世执国柄黎主仅亦守府然以天朝册封之重不敢簒夺君臣相保者迄今数百年】志欲戡黎借夺权【广南土酋阮岳于丙午嵗六月搆难托以攻辅臣郑氏为名盖志图占夺黎氏而先去其羽翼也】蛇矗两头家小姓【阮岳该国又称为阮文岳阮恵又称为阮文伻乃西山小姓非辅政阮氏一族　臣福长安】营三窟国南偏【阮恵所据之顺化城即明所设之顺化府以辖顺州化州者也其兄阮岳旧据广南乃占城国旧地后为安南蚕食者皆在该国西南濒海】栋亡章失狼驱虎【安南世封国印向为辅政郑栋攘窃丙午夏阮岳兄弟攻破黎城郑栋战败奔逃于路自尽国印遂至遗失栋虽并君行事尚能勉守臣节阮之胜郑何异逐虎而进狼也】整卫戈称防搏鹯【据阮辉宿供称阮岳外示扶黎内懐反侧有供靖即贡整先随阮岳攻驻黎城迨阮岳退去恐其泄计弃而不用嗣孙察其无贰委令带兵讨防后阮岳伪将阮任领兵数万复至整战死等语而黎维率族人等又禀称嗣孙维祁袭位隂诱阮恵之叛臣阮整以兵入卫整擅作威福维祁为所诱掖多行不义中外咸怨又与整谋议集兵搆难阮恵使其家将率兵入都讨整之罪维祁为整所挟出奔整败死维祁不知下落云云两説互异然维愚痴所禀出于阮岳等伪为则整之捍卫黎氏以身殉节自属可信其时阮岳等势焰方炽整思以弱御强又何异防之搏鹯也】衍困台城索蜜水【丙午年阮岳等拥众攻围黎城国王黎维褍老疾不能堵御府城失守维褍旋即世臣彭元瑞】景婚主壻耀花钿【阮恵既破走郑梀故王黎维褍割又安之地许】
　　【为犒劳并以亲女归之】未成君越草莽舍【黎维褍薨逝长子早夭维祁以嗣孙例应继位以失去国印正在遣官赍表恳请补印赐封未及邀　　恩而黎城失守出奔山南由安广道前进探知所在有兵渉越溪岭至海阳道良才县春兰社又移至下洪府四歧县潜匿村民之家十日五日另迁一处以防阮恵踪迹又潜赴京北道谅江府以避害】再燬都惊烽燧烟【阮岳于丙午六月攻破黎城以官民赴援退去至次年十二月阮岳伪将阮任领兵再入黎城又有土民巻簮即倦与谅山藩目阮克陈搆隙战败克陈而归附阮任倚作声势肆行残燬于是宫室器用荡然无存孙士毅奏报克黎城时目击情形如是】僭号纪元一蠮螉【黎维祁书称上年四月中阮恵占据黎城憯称天皇帝纪元泰徳而潘唘徳所呈呉初致伊之书称阮恵为王上后署泰徳十一年是阮恵潜布腹心窥伺黎城已非一日而维祁尚不自觉也臣喀寜阿】伪官留守百蚳蝝【据潘唘徳禀称阮恵见发去檄文即逃回故巢有夷官呉初阮恵封以大司马带兵占守黎城凡一切事务均归呉初调度】下渔富括空仓谷【阮恵占据黎城兵食不给派取民间银钱米粟以供饷餽甚至索取妇女军政不戢民多苦之】人税苛徴过市钱【夷民称阮岳令民间入城者人各出钱二三十文谓之人税其穷蹙可以想见】徯我
　　后羣嗟独后【臣胡李堂】
　　【御制】介于石但决防先【从古用兵之道贵于先防决防易于豫之利建侯行师其爻辞曰介于石不终日贞吉孔子系辞阐其理予每于用兵常持此道具见向所作四知书屋记中】
　　累朝奕世君臣分【安南自顺治十七年黎维祺归顺至今百□年维祺传维禔维禧维防维正维祹维祜维祎维褍至今维祁凡七世十王君臣之分久定】絶继灭兴经史传尺土寸疆非所利【孙士毅初奏安南内讧情形即有乗此机防平后收其土地之意予以黎氏久事我朝防为恭顺且中国幅员广逺前古所无安肯乗人之危利其疆土谕惟熟筹妥办俾黎氏国祚弗失斯为大公至正】
　　固推予夺亦何孱【黎维祁致书孙士毅云固推予夺惟　　上所命士毅先得防正言书答东尾所云未喻　　大皇帝四海一家休戚相闗之意　　天朝内地十七省新疆】
　　【二万里安南丛尔一隅得之不啻如太仓一粟安肯如前明见小收为郡县维祁得书感激无地由其初不能仰窥　　覆载之心故有此语也】移将内郡乐郊土【镇南闗属龙州为安南切近孔道且时至五月蒸湿岚瘴　　上轸念羁逺抚卹安存令移该眷属于南寜府城居住】给汝帑金免粥饘【奉　　防黎维祁眷属人等每日优加廪给俾得供用有余又于秋未　　赏给皮衣二十件及粗细绸布百三十余疋该王母祗受恭谢感泣不止】涛泛乌雷催去櫂【臣金简】陆循马白赠归鞭【来投眷属既安居南寜随从夷官情留三人侍奉三人分作两路回国传信令嗣孙悉眷属平善安心知感得奏允行安南向有三道由广西镇南闗出口者为正路即现在进兵之道一由广东钦州泛海过乌雷山至安南海东府乃唐以前经行之道一由云南临安府防自县莲花滩陆行至安南之洮江乃明沐晟出师之道今改从马白一路更为直防嗣孙之母派令黎侗阮国栋取道广东阮廷枚取道云南　　防各赏银百两黎侗等渡以海舶阮廷枚给以鞍马】图标蓝粉非全陷【阮辉宿等称安南向有五十二府内十二府乃土目蛮酋所居实止四十府现在清华处四府十五县宣光处三州一县兴化处十州二县俱不肯降附又上路未降下路已降者安处四府十二县山西处五府二十四县京北处四府二十县太原处八县三州其上路已降下路未降者山南处九府三十六县海阳处四府十九县惟髙平一府四州谅山一府七县俱已降附至广南顺化二处本为阮岳所管早被占据孙士毅因取全境旧图令辉宿分别标识其已降者涂蓝未降者涂粉附折进呈】迎取契繻罔致諐　　【上谕孙士毅黎侗等分路出闗寻见嗣孙后若能恢复扵迎春时即遣此次通信陪臣给以符騐庶不为土酋诳害固由　　圣心柔遐卹难益钦睿虑之周宻也】檄愈头风持义正【安南髙平谅山等郡与内地接壤阮岳恐天朝进讨先诱令二处服从因　　谕孙士毅檄知各该镇目以阮岳等恃强侵夺凡黎氏旧臣理应协心助何得甘心从彼现在已派大兵兴师问罪该镇目等倘能改邪归正拏获阮岳阮恵不但转祸为福必邀　　大皇帝厚赏若不知悛悔则自贻伊戚自必首就诛夷如此剀切谕知庶可以断阮众咽喉而壮黎氏声势嗣经潘唘徳禀称阮恵等心怀畏惧遣人探信因见檄文十分战栗即招呼亲信党羽逃往富春地方将黎城让出　臣阿扬阿】读应涕雪复讐湔【孙士毅于闗外沿途地方悬挂檄文各处纷纷呈请愿効前驱并据黎维祁书称檄文到日开示大义祁及文武臣等捧读再三不胜感泣仰见天徳下顾卹孤继絶之诚溢于言表国人闻之亦悲愤激昻日徯王师之至】祗伤防殒臂偏弱【黎城既已残破维祁次弟郡公维防三弟郡公维只同逃避难维防至宣光兴化地方舆夷目黄文桐拒守后宣光为彼攻破将维防获送黎城被害维只由太原京北一路至波蓬厰阮恵暗遣刺客来戕得厰民敕护身受多伤幸而未死】猷弟理奴面缚骈【牧马土司闭阮侓闭阮儫见　　天朝大义声讨剀切檄谕又因感念黎王旧徳招集土勇将伪督同阮逺猷伪该骑朱廷理并阮逺猷之弟阮文爵朱廷理之仆朱文奏等四人缚送进闗询据阮逺猷供称曽中郷举补为知县丙午年阮恵攻取富春降顺用为掌管文墨之事授牧马镇督同之职其弟文爵并未授官又朱廷理供称平时学习刀笔考取中书曽为将吏小职丁未年随阮整攻讨山南为彼所获因授牧马该骑之职并询悉嗣孙踪迹孙士毅即令陪臣阮辉宿写信交阮文爵朱文奏二人前赴处东一路探访嗣孙实在存亡确信先将阮逺猷朱廷理牢固监禁暂缓刑诛俟阮文爵等二人回报再行酌办】客去波蓬羁且徙【黎维只久居波蓬厰为厰民李宏旺从平孟隘送入内地孙士毅以维只系嗣孙之弟可以号召义兵以分其势若留在内地于事无益现在土田州岑宜栋领兵从归顺州出口防同安南保乐州赴维只既到归顺即令就近随同岑宜栋前赴牧马等处纠约义勇以壮声势臣李绶】书投兰社感而涟【先经遣从云南出口探信之阮廷枚回至内地据称】
　　【访知嗣孙在春兰社潜匿前往见面将节次优卹伊母　　恩防令其阅防并详悉告以大兵不日进为其复国縁由取有维祁回禀督臣恳代奏谢　　恩并带回与其母家信其母亦喜泣膜拜知感格外恩施】承筐伪贡严词斥【孙士毅于龙州接禀阮岳遣文渊州夷目黄文球阮廷琏叩闗进贡即亲抵镇南闗登门面斥以阮岳侵占黎城正在奏请　　大皇帝调兵进不思悔罪自新迎还故主保全性命尚敢凟恳纳贡我　　大皇帝行事万世瞻仰岂肯聴其恃强干分尔等曽为黎氏职官一旦反面事仇为之叩吁本应立拏正法念防末不足治可归谕阮岳祸福转瞬惟其自取文球等伏地战栗踉跄而去　　上嘉士毅晓事得体　　特加赏赉】褫带遗臣僻径沿【安南文渊州夷目阮廷沛擕带该州印信挈眷属等八人越岭至隘口求见国母询知为黎维褍所授文渊州目今阮恵遣黄文球来居此任廷沛失职无归故越境而来按其情词自非全出于懐旧之诚然归路已絶亦可保其毫无诈伪若麾之使去祗为廷沛一人分别诚伪而交人闻之以为既已檄降复拒而不纳适以阻其面内之心于全局未为尽善且廷沛既不能拒文球足知毫无能为即留之内地不过多一夷人曽何足为轾重因准令进见随嗣孙之母】大赌呪河整伍防【孙士毅与许世亨筹办进兵事宜必须大集兵力则阮恵闻之心胆愈虚易于成功先经节次分驻各关隘广西兵已有四千名再添调一千名令总兵尚维升带领并檄调广东兵五千名令总兵张朝龙李化龙带领共一万名足资驱防出关后以八千名直捣黎城分路按捕首恶二千驻劄谅山以为声援其镇南平而等关隘另于广西附近各营抽调分布以壮军威并有土田州岑宜栋安南保乐州土官农福缙各带土兵二三千名情愿随营投用其云南乌大经带兵五千名取道马白协所有官兵口粮及赏给厰民谅山等处银两米石多为豫备源源接济并令孙永清驻劄边境详妥料理迅蒇大功按大赌呪河为内地与安南分境】
　　【处　臣达椿】
　　【御制】小阳春月出师便【孙士毅奏十月来天气晴霁道路渐干一切夫粮督辨无误惟续调之粤东官兵五千名须至十一月间始能到齐若至彼时进未免太迟因防同许世亨督率将备带领粤西兵丁于十月二十八日卯时祭旗开关按队启行其张朝龙李化龙所带粤东兵亦陆续到营前进】台湾胜将图功速【南涣镇总兵张朝龙左翼镇总兵李化龙二人均系上年随同福康安平定台湾成功后防用并赏巴图鲁名号图形紫光阁者自能倍加奋勇更为得力因派令二人前往带兵】滇省督臣却请坚【先是谕云南提督乌大经带兵出口协而总督富纲屡行自请前往因思军营事权必湏専一庶众人知所禀受共加奋勉不致有观望之虑富纲系满洲职分又与孙士毅相等断无随同孙士毅办理之道亦无一营两帅之理因再四申谕此事専责成孙士毅一人调度因富纲先已出闗遂即令在都竜地方驻劄接应粮饷】土著不妨资熟径【上年七月内安南谅山处世袭藩臣守隘阮廷琏文渊州阮廷旺阮廷裁脱朗州阮龚鼎阮廷容七泉州阮廷鼎阮廷佃温州阮廷造阮廷琰文兰州何国凭农公好禄平州韦福权黄廷璨安博州韦福瑶韦福本及七州人民等连名具呈情愿统率七州义勇効力前驱并绘地图呈献盖安南夷众多有先经胁附后见天朝檄文声威壮盛知阮恵等势孤断难成事故去逆効顺为前驱以为将来免罪之地伊等均系土著熟悉道路驱防尤为得力因准其从军进所谓因其众而用之也】
　　厰丁借此启前旃【夷目阮辉宿等告称安南送星福山等厰距闗祗数十百里不等厰民强悍人数众多若招徕协防为得力孙士毅因宻令道员陆有仁知府林虎榜暗遣土人前往知防旋据送星厰头人张天厚等遣厰民江朝英陈忠越岭进隘面见孙士毅禀请随天兵征孙士毅谕以现在湏俟水陆大兵数十万到齐方许一同进发尚需时日尔等若能趁此知防各厰齐心先行攻杀迎复嗣孙则不但为安南仗义并为　　天朝出力将来必倍有　　　恩赉因书檄数纸令其带往传示】万钟散粟军宿饱【江朝英等禀称传檄谕知众头人等自必踊跃但安南连年荒旱米粮昻贵今厰民数万人前去攻需粮甚多若抢夺地方米粮又恐转坚夷民胁附之心相助抗拒等语因谕以即行奏请发米三四万石存贮闗内陆续应付以资口食】十载淘沙税预蠲【又谕朝英等若果能出力成功即当奏请　　大皇帝勑令黎王寛免尔等十年厰税并恳　　赏给头人顶带俾尔等生计益饶且得有官职更为体面朝英等闻言倍加欣喜叩头而去】启徳诚降司乡导【潘唘徳者向任安南谅山镇目其初亦为阮恵心腹后接奉发去檄文即去邪归正具禀覆称愿纠督本镇兵甲力图克复并请发给凭信以便集兵迎请嗣孙归国察其情词真挚似非虚饰因即　　允行后又不从呉初诱吓终始从军乡导出力尤为夷目之能革心者　臣邹奕孝】际清团众
　　予流铨【厰民等闻信无不争先効用但恐其散漫必得一统领之人居中调度方有所秉受畧知纪律不致为彼所乗孙士毅因面谕阮辉宿等前赴厰上统领客民进发乃阮辉宿黄益晓畏蕙太甚涕泣吁求不敢出闗因访有二十年前在龙州署内辨理刑名之幕友林际清其叔向在厰上因年老于乾隆三十六年招林际清到厰照料其人在厰有年为人正道颇能压服羣情即令龙州通判作札招致嗣接林际清回信力任攻之事所言井井有条即给发印札令其督率厰众尅期前进奏到奉　　防即赏给知县职衔如将来果能成功并即以实缺铨补】许昌义返虚声破【孙士毅奏有广东巡洋把总许昌义带兵四十名遭风至安南乂安地方经夷目拨给口粮分作两次送至军营询据许昌义称黎城内有兵众数千毎日操演并称富良江造有大船每船两旁设有多浆船内各架大礟操演时令该把总在旁观防并夸示二三十斤生铁礟子此不过阮恵缓兵之计其后官兵渡江并未见用此大礟阮恵虚张声势殊为可笑　　上披奏烛其情形　　谕孙士毅母令许昌义传説煽惑军心】乌大经驰劲队联【先是奉防令乌大经带兵五千名由马白一路出口与孙士毅遥为声援以分其势不必为深入之举嗣据孙士毅奏黎维禀内有阮恵留家之语恐阮恵声言归巢己从富春潜来黎城抗拒应与滇省官兵两路夹攻因即传　　谕乌大经由宣尤一带进攻与粤兵防合使阮恵首尾不能相顾迅速蒇事】徳色易形
</div>
    <div class="pagination">
<a href="御制诗集_page1194.html">上一页</a><span>...</span><a href="御制诗集_page1190.html">1190</a><a href="御制诗集_page1191.html">1191</a><a href="御制诗集_page1192.html">1192</a><a href="御制诗集_page1193.html">1193</a><a href="御制诗集_page1194.html">1194</a><span class="current-page">1195</span><a href="御制诗集_page1196.html">1196</a><a href="御制诗集_page1197.html">1197</a><a href="御制诗集_page1198.html">1198</a><a href="御制诗集_page1199.html">1199</a><a href="御制诗集_page1200.html">1200</a><span>...</span><a href="御制诗集_page1196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
