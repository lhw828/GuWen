<!DOCTYPE html>
<html>
<head>
    <meta charset="UTF-8">
    <title>御制诗集 - 第 65 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 65 页/共 1326 页</h1>
    <div class="content">　　帝业千年巩
　　山陵万古崇永维无竞烈继序矢深衷
　　防谒
　　昭陵
　　早是天歆汉何曽鹿逐秦百年经五世一垒岂三旬太室蒸尝永
　　元宫松柏新绍庭懐积悃展拜此时申
　　谒
　　陵礼毕车驾入盛京得七言排律十四韵
　　羣山万壑摠朝东王气为龙镇鬰葱白水夀邱名不减作丰迁镐事应同
　　当时提剑安黔首此日垂衣逮藐躬延伫关山千里外每懐瞻拜八年中商飔送爽清驰道叠嶂排青列逺空上将随车金防名王执辔玉珑行宫视膳邀慈豫故国旋舆仰
　　祖功只为上
　　陵思马鬛岂縁校猎赋车攻六飞因幸兴王里百辟咸朝庆善宫讶许称觞来故老不教警跸骇新丰葛灯绡帐犹余俭执豕酌匏许献华曜景中鸾扇动若非烟里鸭香融孕虞育夏
　　天心眷笃祜依京
　　帝谓通万禩皇清绵寳祚扶桑初日海门红
　　谒景佑宫
　　松阴屏息叩金除庙貌防瞻色相如天与人归神自佑春风秋月殿常虚龙蛇瀖濩蟠横壁云雾烟煴写倒蕖我久无心陈罪福祈年还庆旐维旟
　　赐奉天将军额洛图
　　留都开幕府抚镇更旬宣古重维桒地今成秉礼防扈陪依豹尾晋谒领鹓聨大树甘棠并芳声莫让前
　　御崇政殿
　　碧海曈昽晓日升金猊风静瑞烟腾元孙黼扆兹重御列祖威灵实式凭
　　六世继绳惟敬畏百年含煦被黎蒸守成开创何难易只有忧勤与日增
　　阅武
　　久放华山马重观辽海兵由来称子弟坐可靖鲵鲸万队风从虎三军旭耀旌威声振地堮壮气指天枨此日虽无战当年亦有征金瓯方主鬯惕若凛持盈
　　乾隆八年秋朕奉
　　皇太后防谒
　　祖陵还至盛京受朝锡宴夫汉髙过沛而歌大风情至
　　斯动直已陈徳况予小子觐扬
　　光烈能无言之不足而长言之哉爰作世徳舞辞十章
　　章八句
　　粤昔造清匪人伊
　　天天女降思长白闼门【叶】是生我
　　祖我弗敢名叶廼继廼承逮我元孙【叶一章】
　　元孙累叶维
　　祖之思我西云来我心东依厯兹故土仰溯
　　始谋【叶】皇涧过涧缔此丕基【二章】
　　于赫
　　太祖肇命兴京哈逹辉发数渝厥盟如龙田见有虎风生戎甲十三王业以兴【三章】
　　爰度爰迁拓此沈阳方城周池
　　太室明堂不寜不灵匪居匪康事异放桀何心底商【四章】丕承
　　太宗允扬前烈倬彼松山明戈耀雪以寡敌众杵漂流血惜无故老为余详说【五章】
　　余来故邦瞻仰
　　桥山慰我追思梦寐之间崇政清寜载启南轩华而不侈巩哉孔安【六章】
　　维我
　　祖宗钦
　　天敬
　　神执豕酌匏咸秩无文帷幔再张樽俎重陈弗渝弗替遵我
　　先民【七章】
　　先民宅兹载色载笑今我来思
　　圣日俯照爵我周亲荩臣并召亦有嘉賔欢言同乐【叶八章】
　　懿兹东土允惟天府土厚水深周原膴膴南阳父老于是道古有登其歌有升其舞【九章】
　　我歌既奏我舞亦陈故家遗俗曷敢弗因浑灏淳休被于无垠勿替引之告我后人【十章】
　　酹克勤郡王园寝
　　开国承家日于藩夹辅资一时扶王业四海定丕基懿徳书金匮佳城奠玉巵银潢天共逺百世笃宗支
　　酹功臣额亦都墓
　　坐享八纮泰寜忘百战功佐周曽有望兴汉不徒冯金简香生绿椒浆玉泻红荩臣陪祀事式绍乃家风
　　实胜寺
　　得禾周名书获鼎汉纪年是寺称实胜其事犹可传明兵十三万水陆数道连志曽期破釡言已侈投鞭弱妇实懐惧壮士难夺坚
　　文祖处以暇旋命彭与韩坦然逸待劳乃在松山间破竹迎刄解谁能抗师顔诸路一时败困兽遇秋畋从此威天下燕京数徃还剏寺肇锡名用以示弗谖我来歩上方晶阳空宇悬百年父老希所闻乃传言
　　文庙
　　我
　　太宗文皇帝初定大业即尊儒重道释奠
　　孔子以四子配并立文馆译书史于翔凤阁实肇国家万年有道之长也
　　辟雍时尚属鞬櫜过鲁空传祀太牢更歩故宫翔凤阁彬彬羣彦想分曺
　　开国佐运勲臣武勲王扬古里直义公费英东宏毅公额亦都墓在
　　二陵之间松楸相望犹见当日
　　君臣相得之概感而赋此
　　虖池麦饭共艰辛想像
　　当年鱼水亲何必大风思猛士林林扈跸有宗臣
　　望千山
　　我闻古来称奥区必有名山为作镇况兹辽阳实天府羲经已兆帝出震长白巫闾众所瞻千山亦复髙千仭设在晋郊鲁甸间太华泰岱应齐峻我来谯邑揽形胜南望防岏暎青润朝岚夕霭俨相接峦光峰态如堪引龙泉祖樾久闻名灵迹相传半疑信何时长啸眺沧海【据盛京通志千山香岩寺中有仙人台俯瞰沧海如布几席云】千仭冈头衣始振
　　辽阳懐古
　　唐宗战垒久成空管邴曽闻度海东只有千年华表鹤时看来徃白云中
　　示盛京留守诸臣
　　宅洛名惟旧迁邠地岂新维屏思保障体国在安民业拟苞桑固风期丰芑淳入疆懐有庆述职慰时廵
　　朝鲜陪臣来接
　　辽左陪京巩防瀍维藩作翰逮朝鲜来賔讵是予诚格奉朔遐思
　　祖化宣讶许迎銮瞻虎卫还教入宴接鹓聨徳绥武靖文皇业万亿斯年防海堧
　　常寜寺
　　兰若静朝晖苔侵碑篆古泠泠水到堦落落松当戸龙鳞俨欲张虬枝自撑拄谯邑多古迹爱此琳宫宇依稀梵呗声彷佛天花雨意香叅即离静室坐久许适然获常寜顿忘安心所
　　防瞻
　　太祖髙皇帝所贻甲胄
　　武库三曽器龙楼十袭缇千年过合甲七属鄙函犀仰烈诚天授思艰敢志携防关为近户安恃一丸泥
　　防瞻
　　太宗文皇帝所御弧矢
　　青茎如古直觪角到今坚不禁秋霜感遐思寳月悬比和经
　　手御似训作心传挞伐前猷在居歆总赖
　　天
　　昭陵石马歌
　　在昔穆王八骏追云霞耄荒防返天之涯太乙况汉天马来乐府曽闻产渥洼勤劳血汗事何有雌黄徒惹诗人口不如汉文却受千里驹吉行五十符阳九周家岐渭始勤农我朝三韩奋迹实弯弓由来受命虽有异艰难创业多齐踪
　　太宗马上得天下房驷星辉天锡嘏【叶】大白小白协安吉【故老云　　昭陵前石马一名大白一名小白盖文皇帝所御也　　文皇帝体丰而铠重乗小白日行百里乗大白祗能行五十里云】至今立仗
　　昭陵贻石马遐思我
　　祖如唐宗陵园庙先后同汗趋尝传杜甫句阐扬光烈千秋隆六御今年来故里贞观遗迹余荒垒【唐垒在广寜县城东南相传唐太宗征髙丽驻兵之所】
　　文皇曽亦讨寒盟【谨案　　昭陵神功圣徳碑云天聪二年以朝鲜毁盟讨之防其都载飞舸于车凌江华岛李倧自缚请为臣释之还并归其俘获】乗此双龙渡浿水文绥武服为藩屏万年正朔奉永清不似李唐东征悔失计仆碑重建思魏徴
　　大政殿
　　臯门耸百寻朶殿郁森沉国政闻周度
　　大君想知临十亭犹列翼一徳尽同心文治诚辉古武功尚烈今用兹贻亿叶讵止惜分阴作室西南户绍庭志倍钦
　　故宫咏烛
　　火传薪岂尽漏响夜方深照得
　　当年夕艰难缔造心
　　暮
</div>
    <div class="pagination">
<a href="御制诗集_page64.html">上一页</a><span>...</span><a href="御制诗集_page60.html">60</a><a href="御制诗集_page61.html">61</a><a href="御制诗集_page62.html">62</a><a href="御制诗集_page63.html">63</a><a href="御制诗集_page64.html">64</a><span class="current-page">65</span><a href="御制诗集_page66.html">66</a><a href="御制诗集_page67.html">67</a><a href="御制诗集_page68.html">68</a><a href="御制诗集_page69.html">69</a><a href="御制诗集_page70.html">70</a><span>...</span><a href="御制诗集_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
