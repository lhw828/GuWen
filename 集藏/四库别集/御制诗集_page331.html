<!DOCTYPE html>
<html>
<head>
    <meta charset="UTF-8">
    <title>御制诗集 - 第 331 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 331 页/共 1326 页</h1>
    <div class="content">　　墨妙轩
　　苕华继阅古【楼名以贮三希堂法帖石刻其续摹入石者则贮墨妙轩】公好【去声】岂藏珍慢自方食蔗宁当云积薪烟霞相润浥贤哲防精神掲要过庭论谁欤歩后尘
　　题嘉隂轩
　　髙槐阅嵗有嘉隂傍树开轩具四临不碍观山觧蔽日个青云士称人心
　　仇英梅迳寻诗图
　　玉想丰姿铁想肠横斜踈影蘸银塘髙人倚树抒吟思落笔应知字亦香
　　咏玉韘
　　何年玉画轴佽手中规轮可用资三获宁称挽六钧取材率因旧得句亦从新比似苏公砚【东坡谢人送砚云吾两手其一觧写字而有三砚何以多为】犹然愧古人
　　恭奉
　　皇太后御园观荷之作
　　曰旸曰雨以时应五沃欣邀
　　懿赏凭香泛沼池西地锦爽延户玉壶氷
　　景禧绥履如川至藻句题屏与嵗増
　　慈顾尚询三防报忧勤敢忘益兢兢
　　夏日悦心殿
　　緑树重隂晓露浓崇基朶殿暑安容视朝每厪勑防要【因视朝预日进宫】驻辇偏懐修已恭琼岛罨图峯崒嵂金鼇夹镜水沄溶适来防骑城西路聊合于斯悦为农
　　泛舟至瀛防即景三首
　　玉蝀新脩饮练横【御河桥以年久重脩时方告成】轻舟直拟逹仙京由来太液一池水三海何人浪与名【桥北为北海南为中海过勤政殿红墙为南海盖明季相防即有此名】
　　黄头缓着荡兰桡为爱芳荷浥露饶袭袭清香无近逺蓬瀛犹在锦云标
　　补植髙桐出老枝团隂障暑緑参差墨壶书防三庚静正是当年敬业时
　　春耦斋
　　春耦邻丰泽田犁嵗演公代耕因展义【今春因南廵例以苑丞代耕】即目毎祈丰旸雨今年若黍禾夏日芃五牛致十五【斋中贮韩滉五牛图并项圣谟蒋廷锡所仿二巻共为十五云】考牧可因通
　　虚白室
　　石缝五丁开假山具真理夤縁歩仄迳虚室壶天里谁谓既狭间旷望莫可揣读我西铭篇顔彼南华子底湏辨异同吉祥受止止
　　爱翠楼
　　种竹猗猗已作林髙楼出竹翠云侵虚窓不碍踈还宻诘迳何妨静以深岂止坐来满清聼每宜望去惬幽襟河阳寄傲非吾事耐可薫风一抚琴
　　王绂山水
　　峭壁干云耸羊肠防曲盘勒驴临陡峡破石出危滩渔父罾罢阖家笑语安当前劳逸趣不着语凭看
　　喜雨【六月初七日】
　　弗雨过旬日希霖又一时油云才布絮膏遂棼丝洗涤炎威赫滂流恺泽滋黍华利结实稻秀起将萎檐响宁教久漏声那碍迟朝簮羣候谒此喜不为私
　　夏日讨源书屋
　　问
　　安宜夏凊退食正辰牌于此常勤政诸凡敢懈懐荷清香到席松古爽延斋理趣
　　尧年示瞠乎不可阶
　　咏白莲
　　银为世界玉为防藕是西池阿母栽不染污泥空岂染那裁锦绣练斯裁雅宜緑叶髙低衬毎与红葩隔别开看到色香清浄防直称六月水中梅
　　题文徴明红叶渔梁图即用其韵
　　绣绘嶤峯瀑帯冈秋光人意两茫茫停云若贳恵山酒问渡应知溪号梁
　　落叶松
　　松有落叶者乃在兴安北其山夏积雪风劲善荡涤是木性宜寒翠云盘崱屴而颇羞独树与众同凋寂崖口向已无闗内何能得我命帯根移培平土固宻既因顺木天遂如转地力竒峯诡石侧森森助景色材岂限于域由来系培植
　　寓言
　　四足胎而生两足卵而育间亦有相反大同而小独【一觧】羽者孚以长【上声】外白其中黄造物有神权自然含隂阳【二觧】鵞鸭与埘鸡六畜本一例而何巧拙殊伊谁令愚智【三觧】鸡巧善翼卵鵞鸭每不能人审知其然果臝格物情【四觧】持将鵞鸭卵杂置鸡卵内牝鸡乃不猜一一为抚字【五觧】啄殻忽成形顾复多慈情唼藻入水去鸡怅非已生【六觧】鵞鸭岂真拙藏拙他代劳鸿雁与防防抱鷇秃翰毛【七觧】覧物得竒防咄哉彼痴鸡翼其白公胜宁非汝子西【八觧】
　　徐贲阆州山水巻
　　江邉握手别情多图出巴岷逺岌峩一棹溯洄问何防万重山昔谪仙过
　　含经堂对雨六韵
　　作势徐还急洒空宻复踈甘膏真渥矣炎暑总湔诸错落成珠宇清凉满玉除排檐疑瀑布跃沼得飞鱼所喜宜良穑亦还读我书有如时雨化经训此菑畬
　　泛月
　　池塘暑雨过鸦背斜阳翻兰舟宜泛月水风爽且寒是时恰望夜圆魄出东山素辉流入懐可寤不可言丝管厌繁防山水寻清欢清欢未云已驰情忽万里三军枕雪戈一轮应共此怦然命返舟露布伫报喜
　　范寛仙山楼阁
　　云树自重重苍岩壮且浓由来传北派未觉让南宗禅不参黄蘖仙应居赤松可能容意入拟上最南峯
　　昆明湖泛舟至藻鉴堂
　　视事余清暇昆明一泛舟棹穿锦绣浦堂据凤麟洲到此暑何有于焉兴每留衡材将析理惟是愧前脩
　　赋得渉江采芙蓉【于昆明湖上作得江字】
　　辟泽縁储水平湖可号江富开花似锦疑是藕如艭入画防成叠呈祥蒂缬双三闾曽葺盖洛浦乍移幢爱惜轻沿棹徘徊朗启窓香因波籁浄韵使陆华降佛土光眀藏渔歌欸乃腔采真咏古作掷地尚金摐
　　玉河泛舟至玉泉
　　平湖雨后似生潮山色源头翠不遥耐可进舟乗润爽石桥恰过第三条
　　蜗庐蠏舎学江村桑叶隂隂曲抱原诗意画情神防防疑披合幅阅王孙
　　舟向界湖楼畔维峯姿峦态雅宜追芙蓉旧迹寻不得塔影横云又一时
　　偷闲揽景亦寻题江砚宣毫侍者赍絶胜常年凭赏防稻塍禾垅緑云齐
　　题倚晴楼
　　快雨连宵欣快霁玉河沿溯玉泉迎岩栖搆筑初断手吾亦因之号倚晴黍髙稻下蔚生意山容水态都怡情西山复见云缕吐北漠惟期露布呈一喜一虑一凭覧喜那胜虑方寸萦
　　云鹤岑
　　深山大泽之中闲云野鹤从容玉泉咫尺何有吾意依稀畧同
　　咏半舫
　　厜防临漪澜有室筑其顶虽乏月帆槩雅近烟波景舫用实则无舫要畧可领书生滕阁上渔父桃源顷其半正相同倚篷发清省
　　栖霞室作
　　倚岩久矣三间小憩每因寄闲自爱岚霭朝暮非闗慕蔺摄山
　　巻舒防缕绮散暎帯羣峯翠含一晌风来窓北亦如身在江南
　　涵漪斋
　　临水背山防夏深雨霁时防闲聊选胜景谧恰延思荷气窓间逓漪光座上披澹懐凭有照妙理契无为
　　飞淙阁
　　引水飞流落碧川韵天琴镇在窓前瀑帘何必康王谷爱此淙淙近且便
　　练影堂
　　一泉分数派面势得两间落崖犹曲折入沼乃潺湲无碍聼时静雅宜对者闲把巻消清暇初唐格莫攀
　　竹绘屏
　　兰
　　巧匠裁文竹图成兰蕙丛削如出输子画不借文同色帯渭川质香飘楚畹风天然谐气韵砌篠翠相笼
　　竹
　　竹屏还绘竹离合个中看辞澳知防日猗茵又数竿参差月留影仿佛籁生寒昕夕对清节还如铭座端
　　王防山中访友
　　杖防溪桥度石矶春烟润逼薜萝衣主人早倚筠窓待莫遣门题凤字归
　　立秋日作
　　代谢弗停运金行速置邮绪风尚婪暑协纪又迎秋玉宇云容淡铜仙露气浮西成虽可望未定岂无愁
　　即事
　　我临江浙虑雨多及别月余复虑少近闻膏泽始渥霑溪田率已芃秔稻徐沛始终愁殢霖旋涸旋种旋行潦豫南四郡大都同【开归陈许四府州皆苦积潦而归徳尤甚地方大吏率讳匿不报今春南巡途次察知立命查勘赈防】讳灾独未被恩早向隅尤予所厪懐赈救疏瀹防勤讨燕齐今嵗庆时若晩田再雨才称好一念九防不遑宁八珍方丈安能饱
　　题管道升紫竹庵图
　　縁结非色空语参无义味却嗤咏絮材未脱嫏嬛气
　　急雨【六月二十八日】
　　婪暑迩日腾炎威晚田望泽枯欲萎前此时若恐虚掷我心忧惄如调饥宻云布宇只顷刻艮风坎雨相招携金官白帝施号令素舆玉马珠旛旗玉女投壶天帝笑鞭驰列缺丰隆随前日火流疑未尽一时湔濯驱无遗泉弱湖消池待竭须臾涨影将平堤水亭空蒙眄烟景生寒忽欲添纱衣利农蠲疾人心悦吾亦因悦非虚词军书适报有佳信【适得军营来报侦知叛贼阿睦尔撒纳踪迹甚近参賛大臣富徳率众奋勇追捕计日就擒】伫待获丑班贞师
　　题钱选红白牡丹
　　白如飞燕瘦红是太真肥相并春风里防年国色颀已是絶伦类还因恨自家被人称富贵縁未洗鉊华
　　七月朔日作
　　羲御临西陆灵防报白藏夜分辞夙暑晨起觉防凉露满盘千尺云披锦七襄雨过余润气霁敛澹烟光荷沼红成紫禾塍緑欲黄拂檐髙树朗绕砌杂花芳绮阁聊留憩芸编可就将碧霄纎翳浄嘉兆庆宜旸
　　题明宣宗画鱼缸
　　鱼乐非闗濠上寻玻瓈缸影露浮沉看他呴藻乗波趣颇见民胞物与心
　　池上居
　　引流借髙水曲折成石渠注池得半畆爰凿龙首疏池上何所有文轩碧纱防池畔何所有九松翠鬰扶歩廊三面围其外乃后湖湖亦岂大哉池亦岂小乎谁复辨异同惟以资灌输是时新秋霁烦暑逃如无澄景又一时触目皆清殊廽思数年来忧乐每与俱乐觉未满眼忧若常盈躯展转被境迁宁云见道徒咄哉吾言失先忧原属吾
　　翠防堂
　　倚岩树古緑隂森朴室悠然称道心开着近西窓逺望西山也见翠防深
　　陈仲仁山水
</div>
    <div class="pagination">
<a href="御制诗集_page330.html">上一页</a><span>...</span><a href="御制诗集_page326.html">326</a><a href="御制诗集_page327.html">327</a><a href="御制诗集_page328.html">328</a><a href="御制诗集_page329.html">329</a><a href="御制诗集_page330.html">330</a><span class="current-page">331</span><a href="御制诗集_page332.html">332</a><a href="御制诗集_page333.html">333</a><a href="御制诗集_page334.html">334</a><a href="御制诗集_page335.html">335</a><a href="御制诗集_page336.html">336</a><span>...</span><a href="御制诗集_page332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
