<!DOCTYPE html>
<html>
<head>
    <meta charset="UTF-8">
    <title>御制诗集 - 第 993 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 993 页/共 1326 页</h1>
    <div class="content">　　谚语曽闻传瑾瑜能匿瑕垢含随有喻虚受实无加人已仍当辨毫厘莫致差饰非巧渠可【谓已】揜恶量【去声】斯嘉【谓人】试看璆琳美宁因瑕玷嗟匿而原弗匿遮也讵为遮钜鹿书须察元崇诫可夸【姚崇对镜诫明不匿瑕君子是嘉】五言识已意体物寓闲邪
　　题明人画册即用其各题韵
　　独坐厜防爱嘉防持竿心正手还平数【上声】来渔隐难屈指何必其间辨姓名
　　右题沈周把钓
　　溪楼一碧临万顷吟倚幽人好是闲横笛不教持在手别开生面渭南间
　　右题沈周倚楼
　　松树増青杂树稀秋风不碍芰荷衣轻舟碧水殷勤望逺岫白云自在归
　　右题文徴明归云
　　不献相如封禅篇乐饥髙致自怡然长松斜倚书在手醒便读之困便眠
　　右题唐寅倚松
　　日长山静谢賔客孤坐偏宜度小年却不耐闲聊骋目峯头霭蔼蔚轻烟
　　右题唐寅孤坐
　　确信
　　弥月缱兰州确信披驿致河州虽已复兰州解严未【擏拉尔畨回肆逆一案自三月三十日奏到以来日夜廑念昨四月初六日据勒尔谨奏已克复河州省城围觧并有半月成功之语意谓事可速蔵乃今已及弥月直待大学士阿桂尚书和珅先后到兰州奏明实在情形披阅始觉明晰然得信已迟致误事机实堪愤懑】荘凉兵初集贼暂向山避【勒尔谨奏甘肃提督仁和凉州总兵徳宁等带兵赴兰州协勦奋勇杀贼图钦保复手刃数贼将贼众击退逃窜入华林山】时来窜焚扰城门原尚闭【四月廿九日据阿桂和珅奏伊等未到之先兰州西南闗外一带通贼处所贼人竟敦任意往来抢刼民间牲畜口食并于烧剰民房内藏匿乗间放火又于黒夜不过数人潜至城下骚扰而守城兵丁虚张声势施放鎗炮彻夜张皇和珅到彼始严饬禁止并捜捕杀贼数人又各路所调之兵零星散处不俟力齐催令打仗以致间有伤亡士气不振现在阿桂等申明军律激励戎行并安设卡栅彼此接应又于山间扎一大营照料各卡俾贼知大兵逼近不敢不画夜防守民心亦渐安贴等语如此办理始渐有就绪览奏畧慰知贼渠将不日就擒矣】勒尔谨诳奏谓半月功遂因命所发兵中途回以暨【前勒尔谨奏现在所调各路官兵先后到兰惟有公同商酌四路擒勦并分汉土官兵分途前往预备擒挐半月可以成功等语阿桂于途中开此信遂令头起领兵之人不必前往防而回奏到因将所发健锐火器营京兵撤回其前调川兵及阿拉山兵亦经勒尔谨咨撤庸臣轻举败事未见面目顿止援兵以致迟误实为可恨设无此奏则京兵及川兵阿拉山兵均早抵兰州可以一鼔擒灭兹阿桂和珅复奏请选调川省曾经出师之屯练兵一千名阿拉山兵七百名兼程赴兰协同勦捕此亦无聊之计虽现在军容整顿壁垒一新奏功指日可期而前此举碁屡昜贻误已多言之徒増惭恚耳】和珅及阿桂先后到次第乃据实情报庸臣败国事我兵初到兰众力未齐备率即驱之战而又乏董帅一二致伤亡遂乃馁士气緑旗兵本怯闻战先惊悸设京兵弗回此时将逮至举碁屡昜着兵法之所忌二臣【谓阿桂和珅】调川兵是亦无聊计申律励戎行旗鼓重新示偾辕虽抵罪贻误已不啻功虽指日蒇旰食徒増恚庸臣谁所用自责志吾媿
　　雨【五月初三日】
　　夜雨更连朝徐飞复细飘董文润枝叶米画入湘潇浆灌麦成穂【今春雨泽时霑麦苖芃蔚兹值灌浆之际得此甘膏结实更加饱绽大田亦滋长发】茎滋禾发苖对斯宁不慰忆逺尚心焦【甘雨应时较之常年望泽可云稍慰而撒拉尔逆畨勦灭之信尚未至不能慰此忘彼也】
　　金莲花
　　香山苑吏送金莲琥珀萼不带露鲜四载薫风一弹指思将
　　谁献益澘然　　【圣母最爱此花开时必先献今不可复得矣】
　　题钱维城山水
　　茅舍乔林下硕薖者阿谁山环水抱处春末夏初时径曲隔尘世楼髙受爽飔主人底弗见帷下注轩羲
　　咏哥窰盘
　　花分六出尺径围古色穆然火色微虽是难为兄所造即今匹比亦应稀
　　题木刻屏
　　萧斋静抚七弦鸣门外无人竹院清欲笑世间刀笔吏防曽识得此中情
　　右竹院鸣琴
　　松梢月影飒然清拾取松枝古鼎烹有茗有泉便可试底须陆羽费精评
　　右松隂试茗
　　端阳日作
　　夜雨晓晴景气新【昨夜微雨】龙舟齐待苑湖濵难教例事一朝罢耐可行时四载循【未度端阳节者兹四年矣】緑艾红榴争美节劳资赏格乐诸人望瀛洲【亭子名向年坐以观竞渡处】不堪东望【东即蓬岛瑶台奉　　圣母观竞渡处】回忆承
　　欢越怆神
　　凉
　　五月凉宜麦垂云更助之芃芃望秋际栉栉拂风时防防开筵近村墟庤钱【上声】期奄观摛藻思【去声】絶胜往年词
　　咏官窰小方缾
　　中矩折旋畧撱之陶成北宋至今贻纵微髺垦珍以古设使新瓷谁頋其
　　宋澄泥石渠砚歌
　　石渠之名始自汉石渠之砚制自唐赵宋澄泥兼两代函三得一辉文房注书更生精谷梁着疏文贞奏文皇东坡草制亦宜用其他用此应慙惶兽形防首错为章背刻子孙其永昌古铸应出修内良是谁所寳无翼翔檀匣什袭懋勤蔵
　　杜琼夏日山居即用其韵
　　宇宙以来山静处幽人居乃觉相宜四家法稡元时画七字格同宋代诗
　　麦穂
　　亚陇连阡麦穂齐凭舆厯览庆绥禔緑云欲染黄云渐麰浪疑连栁浪低露气滃蒙行处润晓烟羃厯望中迷还宫御殿无非事侥幸筹农益拱稽
　　题澹吟室
　　萧然书室梵宫边小驻传餐路顺便緑树成隂当仲夏空庭问径隔多年回思无奈积习染间咏未能累句蠲五字佳因吟杜老【谓赋诗何必多】新题惭复旧题连
　　镜藻轩口号
　　轩前止水一披虚镜太清故若斯緑藻于中闲防缀得无翻惹防稽嗤
　　澄性堂
　　宣尼有至训性近习相逺子舆譬之水澄者返其本不为外物牵天命乃全善溪堂用斯额如铭瞻以宛明道复性书当前一篇展
　　致爽楼
　　逢闰节迟仲夏未炎热况屡经渥晓凉犹可悦小楼额致爽爽更无庸説宜麦喜町披展袖非山列【用西山气爽意】入画得观殊拈毫引兴别
　　镜清斋有防
　　迤逦沿北岸背山仍有斋年深树交防池小水铺涯是镜诚堪比非氊那借揩无鱼设为喻亦凛至清懐
　　焙茶坞
　　焙茶原只设佳名贡到雨前早制精偶憩亦常得其半竹鑪毎一试清烹
　　抱素书屋
　　古峯假亦真乔树华亦素书屋搆其间偶涉原成趣既已忘筌蹄那更言鱼兎澄心契大初即境饶清悟
　　憩画舫斋因题句
　　液池东岸向南转恰有溪斋画舫迎本自弗忙不妨憩防须责实且循名牙樯锦缆曽何借流水行云最有情设以米家相比拟化工无尽此探精
　　古柯庭口号
　　潇落闲庭对古柯薫风绿叶亦婆娑金元明阅三朝迹不向荆凡问若何
　　宴坐养心殿得句
　　御殿虽例事勤政之一端弗数【入声】戒太疏拜恩众官夏五已炎节通闰犹清寒朶殿那觉歊书史资盘桓昼长清暇多却非心所安
　　小雨口号
　　小雨纎纎落禁闱千官明日恐霑衣今年泽好因思霁可笑人间知足稀
　　题宋米芾螽斯瓞砚
　　细镌瓞隐螽斯寓意南宫在虎儿墨戯潇湘云海濶画禅精鉴早拈之【内府有米友仁潇湘图巻极墨戯之妙董其昌跋有宋人以此巻为当代第一之语因与米芾云山图同弆画禅室中如羲献合璧今题瓞砚想见翰墨家风渊源有自云】
　　咏和阗绿玉龙尾觥
　　俗手好翻新様竒【今之玉工多欲速争出新様制噐俗而工弗细葢因玉来者多因求速售是亦玉之一厄矣】顿教琼玖价増卑和阗緑玉捞河得龙尾翠觥俾古师【是玉以和阗玉陇河秋贡所得因命法古式龙尾觥为之】制以三年弗欲速徴之五徳信无遗良材韮叶非揠助絜矩菁莪或亦宜
　　题李亨瓶花即用其韵
　　秋深或似初春缾贮四时花剏新绘笔底须诩竒事谓之为怪不为神
　　按图中桂菊海棠梅花芙蓉共贮一缾絶无是理如云温卉则梅断不能早及桂而桂亦不可薰李亨自识以为神竒深秋暖似春颠倒花神之权云云故诗以辟之
　　由长河进舟逰乐善园
　　溪园久弗至路便偶维舟树古觉隂张【去声】湖寛到岸浮披芸今似昨临籁晓如秋六载一弹指原同逝水流
　　含清斋
　　近咏清和似春季【昨赋清和诗辟沈徳潜以清和为二月有句云清开夏之首和近春之季以四月上近三月下近五月其晦朔之间相离弗逺若以清和为二月则是隔以三月断无其理兹五月与四月本接连又以闰在五月后气尚早谓与清和相似斯可耳】何妨夏五若清和虚斋不识不知者其趣其中含已多
　　舟过万夀寺弗入
　　竺宇枕河边过斯必易船【由长河进舟至万夀寺易船盖长河以玉泉为源万夀寺左侧广源牐隔之水有髙下之分故过此必易舟前进也】兰舷教径进莲舍漫盘旋讵是忙予务亦非薄彼襌当年祝
　　厘处回忆只潜焉
　　绣漪桥
　　长河舟进绣漪桥湖泛昆明廓且遥澜静微风名似负景澄四宇实相邀陌杨笼岸緑帷展水荇牵舷翆带飘轧橹声如答吟笔鳯凰墩近可停桡
　　鳯凰墩
　　鳯凰墩实肖黄埠【读作甫　无锡城外黄埠墩在锡山之阳四面临水辛未南巡回跸因此处形势畧似遂肖黄埠墩之式为之壬申题诗有渚墩学黄埠之句盖纪实也】辛未成来丗年许然实未尝十度逰似兹兴作何劳举偶因舟便一为登虚四面含澄瀛非縁昨嵗缱逰兴未能忘者呉民情
　　题藻鉴堂
　　长虹夹镜两湖潺一棹界湖桥【堤上六桥之一】过湾遂渉溪堂揽景畅略消夏昼趁防闲桞边迎客鸣黄鸟苇里惊人起白鷼前咏分明标乙未六年今昔刹那间
　　挹清芬室得句
　　东湖水深鲜【上声】滋苇西湖水浅多种莲所以渉江采芙蓉一再成咏藻鉴【堂名】悬【向年于此赋涉江采芙蓉一再叠韵悬之堂中】堂之温室接左侧向曽名曰挹清芬【叶】兹来薫风方夏五兼之逢闰尚寒緑蒲白芷近茁岸湖中荷叶方田田凭牖清芬何自挹徒教孤负其名贤比及盛开当六月山荘欣对五沃妍然而清芬亦此室付以七字为周旋
　　浮青榭
　　乐山静体恒无动入水青容似有浮仁见谓仁智见智羲经妙防若斯不
　　春风啜茗台
　　有屋为楼无屋台楼据山巅实有屋然则何故以台称四隣无物可遮目其用乃台其实楼烹茶况不虑风飕攀陟仍弗借笻杖举杯小憩清兴酬昔来为春今来夏頋名斯乃成假借台兮楼兮付不知今乎昔乎弹指乍
　　澹防轩有防
　　陟降复登舟佳处久耽戒寓意不留意逰览斯弗害昆明泛片刻复有溪斋在【叶】遂以小停棹偶憩畅清快适来多藻句得无増蔕芥倩谁为洗涤披轩得澹防
　　鉴逺堂
　　溪堂临水称鉴逺俯槛非徒玩渺渟千里兰州廑逺虑勦畨回欲悉情形【撒拉尔畨回肆逆一案勤尔谨总未将前后实情具奏实为昼夜廑念昨阅阿桂等奏约二十日前后乗机进勦各情形始觉明晰有经理惟日望殱获渠魁防音速至耳】
　　雨【五月十六日】
　　迩日常作云毎复飘微雨明知泽已霑再霈望犹伫以已度人心知足诚艰覩逮已才细霏卓午遂大防【叶】倾檐时泻泉积砌疑成渚麦穂饱灌浆禾苖资勃举傍晚晴益佳暄润协时序额手同农庆敬勤励心所
　　题金廷标墨牡丹
　　廷标虽作古迹伙禁中留粘壁频收拾弆珍殊辈俦花真春色夺叶欲露华流刘训杀风景却称水牯牛
　　咏刻竹换鵞笔筒
　　换鵞写出右军容抚纸凝思在笔锋设使传神无别撰匠人谁不可三松【刻有三松名】
　　题梁清标端石蕉叶砚
</div>
    <div class="pagination">
<a href="御制诗集_page992.html">上一页</a><span>...</span><a href="御制诗集_page988.html">988</a><a href="御制诗集_page989.html">989</a><a href="御制诗集_page990.html">990</a><a href="御制诗集_page991.html">991</a><a href="御制诗集_page992.html">992</a><span class="current-page">993</span><a href="御制诗集_page994.html">994</a><a href="御制诗集_page995.html">995</a><a href="御制诗集_page996.html">996</a><a href="御制诗集_page997.html">997</a><a href="御制诗集_page998.html">998</a><span>...</span><a href="御制诗集_page994.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
