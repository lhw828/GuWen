<!DOCTYPE html>
<html>
<head>
    <meta charset="UTF-8">
    <title>御制诗集 - 第 1266 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1266 页/共 1326 页</h1>
    <div class="content">　　石台石街侧来往驻舆便我已欣畅目人皆得歇肩隂従宻【叶】宻【防】布风自间【去声】间穿昔盼十年逺【乙已曾一叠韵】今知近二年【隔丙辰归政祗二年矣】
　　题山近轩
　　何处不山近此轩独得名虽然善有占未免失无争为学戒已意阅人体众情却看岩壁耸迥立付平平
　　古松书屋口号
　　屋诚易致松难得古已云过书伙存四美偶然成一具祗宜黙防罢繁言
　　簇竒廊作歌
　　古松书屋占最髙诘屈栈路延縁下下至其半得敞廊背倚石壁如云驾其后穹窿万状峙其前巘千叠架究之一竒无不竒应付幽人卜为舍脱然尘外弗动心忘筌蹄以静观化我实忧劳筹治者只合寓言此境谢
　　六月初二日作
　　农谚并惧初二隂【农谚有不怕初一霖只怕初二隂之语未知所指为六月七月大概此两月乃禾稼长发之皆可占騐昨初一幸晴明竟日今日午后虽有阵雨片刻即已放晴似可望其时若也】不知谓六【月】抑谓七【月】昨晨喜幸一天晴今日晓晴午云出须防落雨地存水西风吹霁片刻毕不成分寸谅无妨夕阳朗照爽籁拂防祝若旸更数朝西成或可登丰吉
　　防咏壶卢罐
　　器髙五寸径三寸通体蟠螭二有盖当底有康熈赏玩四字制是器者瓠始生时以木模束之迨其长成花纹字体俨若天造命意甚巧而形制浑朴较金玉之品似转胜之
　　成器已将百嵗余
　　康熈赏玩识当【当底之当非当然之当】初置之白玉青铜侧华朴之间意愧如
　　七佛偈口号
　　六章具十幻一偈标十法十法即十幻七佛语如是
　　题钱谷山水写生
　　春江帆影
　　春山欲緑春波长【上声】防幅轻帆试水行不识劳劳客舟者抑縁为【去声】利抑縁名
　　蕉隂文石
　　緑天石径称幽赏却讶其间鲜客寻作者应知具别意恐防代纸失清隂
　　疎林烟雨
　　水涨平湖偏隔桥冷风飒飒雨萧萧可怜支繖冲行客咫尺家门望若遥
　　夕阳归牧
　　不名师学出手眼腾踔吴徐老沈间【见画家传冯元成集】已惯石田见粉本【石渠寳笈有沈周写生散牛巻此幅笔意颇觉相似足见冯语不谬】真成伯仲辨来艰
　　澄湖放棹
　　湖舟何以异溪堂却爱出斋泛野航识得伊人工别譔于流动处恣徜徉
　　秋花蛱蝶
　　翩飞栩栩领花香那论色形紫与黄不失本来潇洒意防曽工致效滕王
　　枫磴擕笻
　　一树丹枫石磴仄连林奚必笑兹微擕笻缓步契神处别裁【去声】原同杜紫薇
　　葡萄鼪防
　　珠秋熟磊垂枝五枝奚妨偶一施谁曰能縁不穷木试看果腹自嬉时
　　新篁幽翠
　　防梢烟箨一巻石古趣幽懐不尽寻伯仲九峰石田者何妨偶效老云林
　　古树寒鸦
　　绕树聊栖三匝时纥那谁与动遐思讶他叔寳【钱谷字】开生面禹锡竹枝换树枝
　　灞桥诗思
　　风月千秋三界公岂伊独在灞桥中便教诗思其间得恐亦平平歇后同
　　蓼汀风雪
　　风动鲤鱼红蓼花秋光满目夕阳斜莫嫌帧里阙名氏精鉴晴岚自不差【是册仅有钱谷图章而未署名氏然张若霭工画精于鉴赏定为钱谷手笔自当不差若霭号晴岚】
　　逰狮子园
　　夜热蒸为薄曙云须臾云散丽朝昕敢云适此逰山兴实以幸其收麦欣漫拟龙飞夸气色【用沈佺期龙池篇意】频思狮吼越声闻【我　　皇考精通禅理如梵典所云作狮子吼要自超越一切声闻】
　　圣踪想像况难学且学惕干图政勤
　　妙髙堂
　　登山必登髙称堂乃称妙一二二而一是曰眺真眺真则欣之外那复有无较空堂寂弗言五字翻招笑
　　草房
　　邸园山曲窈而深逺却尘縁足静音
　　名曰草房本无意实符黄屋匪尧心
　　松柏室
　　往嵗松柏室松僵柏槁兼【室前松柏予防时曾见之即位后以居山荘遂以是园赐果亲王瞻王之后人无能经理园遂圮而松柏亦无存者丙戌来此复命重加修葺仍为御园并补植松柏今已髙出屋檐矣】奉诚重补构【按唐马燧之子畅进所居为奉诚园事殊相类世家子孙不能保守先业古今同慨】佳植又齐檐吐子磊成颗【用米芾意谓柏】出鍼簇射尖【谓松】静观兴废处一幻契华严
　　宜照斋得句
　　邸园逰罢遂言旋风日晴和小试鞭何致仰瞻七萃众【今日自狮子园回山荘仍乘骑以行左右侍从无不欣曕若十年以前予出入率常御马固习而安之无足异耳】却忘常御十年前石城进复易笋辇山舍坐因摛藻篇物理人情归一照幻然中倐抚流然
　　含青斋
　　宜照南行复降山南而西一里之间畆平斋舍堪留憩路便栖迟省陟攀万树有青皆张王【二皆去声】双眸无色只幽闲由来事半功应倍近阅玉岑未可删
　　玉岑精舍
　　精舍西北隅以逺不数至兹因至含青【斋名在此东谷】沿谷西行易精舍对嵚岑朗洁诚如玉【叶】坐即澄心神触目惟精粹计年三咏斯【向年题句皆以次悬于壁间计自今嵗至乙夘再留咏三年即届归政之期拟亦不再题矣】四壁书胥备
　　山东巡抚吉庆直总督梁肯堂各报雨水田功情形诗以志慰二律
　　沿河来往督粮艘河水今年势竟豪扺次回空两不悮出东入直早无挠【吉庆奏五月二十七日前赴沿河一带督催粮艘所有运河水势极为充裕不日各帮即可全出东境其首进迥空之船现亦抵东并即催令迅速南下】正殷望泽麦收毕即霈优膏黍益髙【又称经过禹城平原等县查看田中髙粱长有二尺七八寸比之省南畧次农民望泽正殷兹于二十八日自已至午大沛甘膏入土二寸秋禾自当日见芃茂】商贩疏通济邻省邻当夏熟亦奚劳【又据奏今嵗沂州等府麦收较稔商民籴贩运至直者颇多现饬沿河遇商船扺闸迅即放行俾上年歉收之处得有接济所办俱妥然梁肯堂前奏直麦收九分余粮价已平虽商贩不至谅亦非所急望耳】
　　麦收仓内霁逾旬颇觉大田盼泽新【梁肯堂奏保定等属自二麦刈获之后晴霁逾旬均已晒晾入仓而秋禾又渐望雨泽以资长发】季月翼宵雷雨作省城属县霈霶均髙禾低黍胥润頴果实蔬苗普益津【又称六月初二日晚间保定省城雷雨交作至夜半方止查看四郊入土深透髙粱现长七八尺不等黍稷弥望青葱蔬果等类无不津润并称此次雨势滂沛沾被必广俟各府属报斋另清单彚奏】南望宁无为之慰虑过此地却劳神【前因闗外气稍迟麦田方届成熟颇殷望晴幸自前月廿四日雨后晴至旬余塲功当亦渐毕至秋禾现在霑润更望暄曝俾资畅遂乃日内频有阵雨未免又以过多为虑农事闗心正无时可释也】
　　雨【六月初六日】
　　朔旦曽欣七日霁翼辰午过一阵屈指复三连快晴意谓时旸已其信朝来四山云互作雨自西南来以迅徐落骤飞直达申暂停三鼓仍继奋是则连隂势已成坐卧不宁惕増困大田优润固无妨麦收难定岂无憗【小雅不憗遗一老憗即仅】或我近日意邻骄【近于敞晴斋诗内有屈指七朝连快晴憩山斋略开懐抱之句】合当展转酬斯闷【今嵗各直省奏报麦收多在八九分以上惟安徽省因春雨稍多间有歉收之处通计只七分余然亦近于中丰及阅塞外农田芃茂因题台湾报收早稲诗有句云北塞南瀛幸时若又昨吉庆奏东省沂州等府麦收较稔商民贩运至直可以接济上年歉收之处予意直省麦收亦在九分以上尚可无需又有句云邻当夏熟亦奚劳或即此心邻于骄满以致连隂不无有妨刈麦乎是则日内展转闷懐竟亦不为无因耳】
　　烟雨楼
　　昨因讳楼名驻久未一往【恐致雨也】既然【谓迩日连隂已成】何必然舣舟石岸上烟雨旋【去声】以消风日清而朗乃知陟趋避不可谓豪爽万里悟同如五字发竒想咄防语复失三曰忧宜享
　　咏和阗緑玉龙头龙尾觥
　　魏略华歆邴原管宁三人共逰学时人称为一龙歆为龙头原为龙腹宁为龙尾内府蔵此式觥最伙或亦比徳取象之义
　　和阗包贡春秋至呈瑞那论占徳星【礼含文嘉曰玉石得宜则太白常明】肯付劣工成俗様原多古式仿前型嫩葱细韭同为色卷尾昂头全具形制器每教弗孤质作人絜矩不遑宁











　　御制诗五集巻八十二
　　钦定四库全书
　　御制诗五集巻八十三
　　古今体六十九首【癸丑七】
　　喜晴【六月初八日】
　　昨日晓晴直至酉将谓晴定庆额手然而聚散犹恋宇傍晚霏丝复纷纠不安衾枕恐成霖展转思维増惕丑或适烟雨楼之作语近猖狂深自咎【昨日至烟雨楼喜其开霁有作盖初讳其名不欲往因已连隂遂复登眺而适即放晴因有乃知涉趋避不可谓豪爽之句或此语复隣于骄以致夜间仍雨耶可知为君之难虽一语亦不可忽如此】二更假寐旋复醒雨止檐间闻声否四更则报渐开霁曙起絮片浄靡有过未逮申朗碧天方敢拈毫吟慰口得无此慰又隣骄诚矣君难难尽剖
　　戒得堂曡去嵗韵
　　一例今年咏喜晴【去嵗来此正值雨后新晴因有既雨霑犹欣既晴逢时若亦慰时情之句】莫非方寸为【去声】农情较于去嵗斯为早【去嵗以六月初二日来此较今嵗早数日而夏雨易多实相仿也】无奈夏时毎至盈亦既收场麰与麦【幸自前月廿四日雨后晴霁旬余此间二麦已俱登场矣】可知过隙迈而征筹之蒇矣邀
　　天眷敢避书堂戒得名【上年廓尔喀复来滋扰蔵界并抢掠扎什伦布财物若不命福康安等统率劲旅大加惩创则蔵地长被侵侮迄无宁嵗我朝百余年来防卫黄教岂容此小丑肆其猖獗要在朕之初心原无欲得其土地而为穷黩之举是以去嵗此时正值筹办进讨机宜题是堂诗有句云固非土地又期得盻获防音恧顾名其实并非同戒得之谓也幸即连得防音八月内贼人遂已震慴国威再三吁降计自四月内进以来不数月间旋即蒇事是其事非得已心可共见乃得仰邀　　昊恩鉴其曲直迅奏肤功未可徒避戒得之名而不为永靖边圉之计也】
　　清舒山馆
　　戒得居东山馆西近原咫尺称幽栖以愁雨却不曾至既喜晴因取便题境本清哉宜望也心虽舒矣恐骄兮老年得句耽平淡岂以儒生述敬跻
　　承庆堂
　　承庆当年
　　训意深【堂即在清舒山馆内　　皇祖当年题是额以赐旧皇太子具有深意原望其常自省躬不啻时承　　面命乃彼自不能敬体　　圣训弗克膺受丕基是以辛丑题山馆诗有句云伊人真薄福承庆愧其储盖惜之也每来仰瞻　　奎翰恒用自惕】其如乖
　　面命违钦即今两字谋于目永世恒传惕在心
　　留京王大臣报得雨诗以志事
　　麦已收完大田茂将旬炎霁望优施孰知喜被渥霑日正是于兹恐过【去声】时
　　京城自上月廿八日雨后至昨初六早晚之间得雨二次盖晴霁将及一旬方喜其渥霑不知山庄是日正以连隂为虑幸自初八日方觉晴定耳
　　上伏日作
　　伏日三旬或四旬【夏至后第三庚为初伏第四庚为中伏立秋后初庚为末伏此定例也而中伏有十日二十日之不同者盖以夏至日所值之干有异故长短不齐如夏至日逢庚则推至立秋前应有五庚遇三庚起初伏四庚为中伏下距立秋后初庚以前得二十日如夏至日逢辛至立秋前则祗有四庚遇三庚起初伏四庚为中伏下距立秋后初庚以前祗得十日是以每年总计三伏有三旬四旬之不同也】其长其短不能均三庚初值晴和日幸协农占慰倍寅【农家占验以初伏日晴霁则三伏内旸雨时若兹幸协祥占倍加寅惕】
　　招凉榭
　　三庚方入伏热乃之常嘉防清波裔有榭曰招凉坐实堪忘暑而予意徬徨恐仍致云兴幸而露日光散以碧天浄庶防协时旸旋复自为咎愿美心太忙
　　千尺雪
</div>
    <div class="pagination">
<a href="御制诗集_page1265.html">上一页</a><span>...</span><a href="御制诗集_page1261.html">1261</a><a href="御制诗集_page1262.html">1262</a><a href="御制诗集_page1263.html">1263</a><a href="御制诗集_page1264.html">1264</a><a href="御制诗集_page1265.html">1265</a><span class="current-page">1266</span><a href="御制诗集_page1267.html">1267</a><a href="御制诗集_page1268.html">1268</a><a href="御制诗集_page1269.html">1269</a><a href="御制诗集_page1270.html">1270</a><a href="御制诗集_page1271.html">1271</a><span>...</span><a href="御制诗集_page1267.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
