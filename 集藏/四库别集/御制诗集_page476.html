<!DOCTYPE html>
<html>
<head>
    <meta charset="UTF-8">
    <title>御制诗集 - 第 476 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 476 页/共 1326 页</h1>
    <div class="content">　　再题枕碧楼
　　山楼虽小有迎逢拾级居然枕万峯遮莫霜林红染遍蔚窓松色尚重重
　　题玉琴轩
　　细泉阶下注氷渠今日丝桐讶涩踈漫道寂寥艰着句小春景防故逢初
　　晓
　　鸟鸣当天鸡山含曙色晓岚凉虽淰淰空宇犹浩浩子舆称旦气调御乃成道于焉悟轨涂契防殊不少
　　对瀑六韵
　　飞瀑我常对所欣对以冬挂来氷筯簇流处气机浓从识根源逺不迁莭令逢微闻声飒沓略戢势防淙落磵鹿猜饮入池鱼罢喁洗头宜玉女应律逮黄钟
　　莹心堂
　　平湖冷碧波凝飒洒冬堂又絶胜自是莹心多好防那更【平声】真对玉壶氷
　　永恬居
　　冬山淡如睡岩居益致静所耽在泉石寜辞防寒冷野桥度数曲似入神眀境林扉讵借敂仙界奚烦请翻嫌紫翠艶都觉色空屏归藏有余蕴枢纽于焉省触縁惬性灵不期坐已永
　　戯题招凉榭
　　突兀千林山寂寥坐来谡听落崖飇偶然题句还呵冻榭号招凉懒更招
　　静好堂
　　趁暖搴帷万象低霁烟敛尽朗撑犂【防古语谓天为腾额哩汉书讹为撑犂然音韵颇近宜于塞外用之】底须在御夸琴瑟自觉当前契筦倪
　　居髙
　　山楼枕碧岭小坐念居髙望治心徒棘勤民目久蒿言多后从面疵或索吹毛即景懐慙恧休云此避嚣
　　入深
　　谷抱山还叠行行渐入深居然防理窟飒尔对寒林云里辨峯影氷间涩瀑音迫霄精舍搆涯涘许谁寻
　　即事
　　冬山触处耐吟凭呵冻摛词兴偶乗日落遥峯一片霭泉流古磵防条氷披寒檐梠纷还鸟缀景招提不着僧寻鹿入宵归趁月鋗人何事更张灯
　　万树园赐宴即席得句
　　小阳春旭暖温暾令日筵开万树园屈膝捧觞逮盐泽纒头式礼厠花门【回部郡王霍集斯伯克等及哈萨克陪臣咸预宴】敢云一已承
　　先烈或可千秋示后昆坐有鐻鍝如旧仆偏称两度沐深恩【筞凌乌巴什等以甲戌夏入觐曽宴赉于此今入旧扎萨克之列赐坐】
　　万树园观灯火
　　岩风傍晚净鱼鳞东望锤峯挂璧轮塞即京华林即上灯原嘉夜月原春千枝蜡鳯燃银树百道星虹落玉津义寓光眀辉防爽寜云夸示逺徕人
　　热河启跸驻喀喇河屯行宫作
　　习武柔遐蒇事并
　　安舆防奉返神京两弥月已届严莭三十里而遥吉行【喀喇河屯去热河三十余里】别馆巻阿依旧好寒林平逺入冬清流澌却虑拏舟冷兴寄滦阳与目成【是日未渡河至滦阳别墅故云】
　　入古北口
　　秋仲经过冬孟还流隂瞥眼徃来间敷恩示度无非事暮咏朝披亦未闲向暖鸾铃入闾左就荒雉堞鎻孱顔千村纳稼饶衣褐幸慰吾民卒嵗艰
　　冬日御园即事
　　塞外初冬暖异常归来带得十分凉【启跸时咸云将及严寒而今年塞外殊觉暄暖回跸至都翼日乃风作冷众更谓带来之寒故戯及之】人情定论曽谁是园景小春耐可偿窓日嫩思赊日驭池氷薄懒试氷床庭葩砌草都逾莭洋菊还留别様芳
　　冬日北逺山村
　　歴观塞外与关中纳稼如茨总报丰今日山村喜方信常言私后合先公
　　题湛虚书屋
　　桑苎村中茅草屋闲来就读亦观耕半窓受日虚而朗一水防门湛且清范缓倪迂法如是王丞杜老句多情圃场获罢心方慰又对同云望六霙
　　文徴眀万壑松涛即用其韵
　　飞泉直落白云深松下班荆籁谡林细防枕流将潄石古人端复有知音
　　驻扎叶尔竒木大臣呈览所铸乾隆通寳至因用排次回部钱文诗韵纪事
　　昨嵗元戎奏定功早筹鼔铸市廛通即看大冶范镕就仍属司农职掌同【将军兆惠归为户部尚书】寳是乾隆来自外泉殊景德去由中【排次回部古钱时有开元景徳诸钱彼时未能臣服其地自属中国擕徃者】用权子母底其贡载戢干戈省厥躬
　　题集鳯轩
　　养
　　志冬常驻园问
　　安暇此题轩岂必雝喈真集所喜萋菶犹存抡材羣引广厦较射兼御西门【问　　安日视事此轩于大西门较射便】
　　寳额永辉
　　圣日含饴敢忘
　　深恩
　　皆春阁
　　小阁搆山村皆春义可论一编读周易四徳首乾元寜谓花无谢应知道有根熙熙虽未逮景仰志犹存
　　题渉趣楼
　　偶额书楼曰渉趣山容水态满名园渊眀语祗能从半志在重华辟四门
　　澹闲室
　　带林趣以闲镜水志愈澹澹闲二而一吾犹致精勘周公训其无于闲惟可暂武侯训其眀于澹斯不厌题室拟铭盘造诣聊因验
　　文徴眀雪景
　　见晛应知消未得吹风却讶积犹髙漫言幻景饶真赏对幻思真望毎劳
　　花窖早梅恰与盆中晚菊并荣漫与写生兼题以句
　　早梅晚菊彚芳聨贞曜髙风契自然栗里孤山缩大地渊眀和靖友忘年盆中对立格堪敌灯下相窥影互怜生面别开縁古调寜同花鸟诩黄筌
　　冬至斋居即事
　　一二日万防此心寜敢放致斋斯益敬勑命恊弛张靖逺已戢戈耕牧徐筹量九州率逢年
　　天恩实浩荡【叶】髙寳则被潦拯恤勤辅相教养匪二事养要信非诳于养尚补苴言教乃邻妄何时此生民胥跻三代上
　　题赵昌茶梅百雀图
　　花鸟曽传广汉昌如闻鸟语玩花芳宣和当日评髙格可让马蹄归去香
　　诣斋宫作
　　宫中斋两日
　　坛侧宿前期安静微阳养只防一念知惟应厪民瘼即以迓
　　天禧依旧眀窓影年光有所思
　　冬至
　　南郊述事
　　惟
　　干资始运无穷来复灰飞缇室筩应莭迎阳修
　　大祀升香晋璧凛微躬纪年廿五钦
　　天数省嵗雨旸恊穑功幸与吾民同沐
　　泽越因沐
　　泽惕渊衷
　　夀五弟和亲王五十夀辰
　　星台太史报书云邸第佳辰瑞霭氛体似吹葭气方炽算同刺绣线添纹年齐蘧使对尼父诗例髯仙夀邜君掞藻谩称鹡鸰颂惟懐敬业昔同羣
　　微雪【腊月十六日】
　　微雪才逾寸冬来望久翘松檐刚羃齿梅坞未封腰虽兆三白瑞慙称六幕调回中偏报喜【新柱海眀奏至叶尔竒木哈什哈尔并于十一月初得雪尺余新辟耕屯足占丰兆】惜近慰于遥
　　复雪【腊月廿日】
　　同云过午落琼花歴夕侵宵势更加泽继三朝敷渥足春先十日兆和嘉【是月廿九日立春】装梅宫植舒梅蕚利麦盆籖润麦芽殿瑞唘祥真大吉慰余益慎敢矜夸
　　雪中西苑即景
　　彻夜缤纷晓势并问
　　安回与歩瑶京低飘曲岸时踈宻细糁长空镇缪萦羃树寒藏栖鸟语挂崖冻隠落泉声氷蹊试屧堪迟意即景无端拙速成
　　顾昉雪景
　　迥失青峯平冻滩飞泉犹落白云端展防却怯严风扑危坐伊人果耐寒
　　辛巳春帖子
　　吉语斐屏胜仙芬喷盎梅
　　慈寜开七袠夀域是春台
　　青帝方腾驾苍灵已奉涂西瀛将北竁王防普归图已与巳年传首祚不湏午夜盼佳音亟筹耕牧关休养万里遥添保赤心
　　除夕
　　饯腊防声漏迎年百事祥疆遥定黙克嵗果叶金穰可阙全编殿将逾廿首强贞观只三什咀嚼味偏长







</div>
    <div class="pagination">
<a href="御制诗集_page475.html">上一页</a><span>...</span><a href="御制诗集_page471.html">471</a><a href="御制诗集_page472.html">472</a><a href="御制诗集_page473.html">473</a><a href="御制诗集_page474.html">474</a><a href="御制诗集_page475.html">475</a><span class="current-page">476</span><a href="御制诗集_page477.html">477</a><a href="御制诗集_page478.html">478</a><a href="御制诗集_page479.html">479</a><a href="御制诗集_page480.html">480</a><a href="御制诗集_page481.html">481</a><span>...</span><a href="御制诗集_page477.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
