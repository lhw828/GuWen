<!DOCTYPE html>
<html>
<head>
    <meta charset="UTF-8">
    <title>御制诗集 - 第 282 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 282 页/共 1326 页</h1>
    <div class="content">　　古今体九十三首【甲戌七】
　　七月丑日东廵自避暑山庄启跸之作
　　避暑居停逮晓秋朝来清跸启龙斿逺人宴赉鸿仪备炎月栖迟马足休恰悟兹来即向往因思欲进每资留山田是处防华黍未敢先期道有收
　　上
　　陵诚蕴十年余皜日金风行色舒山馆南看嶂犹近吉林东指路还纡每怀侯度咨休助常喜
　　慈宁奉起居七萃率能知大义宁因跋渉怨咨予
　　热
　　谷风爽弥月午炎剧今日明当祝融归后劲亦理必山田况頼晅恒凉奚秀实此热不可无黄云奄观铚山榛荡轻籁行宫清且谧对时思化机即境契彛秩地限诚有权天行终不失
　　农稼资蒸溽行旅畏炎歊两全诚甚难思艰寸心劳炎官信其令胡不于昨朝吾宁乏清凉车马多嚣嚣【音敖】南瞻避暑庄无暑恒逍遥
　　新月
　　碧汉秋眉露一痕晩凉行馆静尘喧扫愁亦是添愁者冷露无声桂影鶱
　　珑峰【有序】
　　过中闗行宫迤东十余里有峰防地防嶫崒嵂望若翠屏嵌空虚洞似仙人之所栖止名之曰珑而系以诗
　　朝催行骑縁谷东新程逐处咨民风冈度涧凡几重路右遥见凌霄峰巍乎气象迥不同羣山拱伏孰与京【叶】倚天防地超哉雄嵌空洞穴宛转通嶊崣嶻嶭森巃防竒葩真树那可名【叶】幻以云气郁丰隆石户俨开守玉童丹灶碧火其焰红垂垂铁锁悬长空凡骨怅望难寻踪在昔下风访崆峒塞垣荒略传何从欣兹始遇名珑飞来奚事艳呉中至今吟咏纷莫穷
　　处暑
　　究是行秋地那更处暑时叶从人面落爽自马头披烟驿长和短云山幻复竒田畴看渐熟惟有祝霜迟
　　御行营六韵
　　崔巍帐殿郁兰坡星拱周遭万幕罗岂限幅员分内外亦陈斥堠不谯呵绎思厥度期无斁到处其居庆有那视膳
　　寝门欣一例勑几午夜协中和扫除扎萨咸惟谨【防古四十九旗各有扎萨克领其众】警跸金吾底用多长白吉林佳气绕敢忘天作烈文歌
　　杂言
　　户枢不蠧檐溜乃穿齿刚易坏舌柔常存谋国则否谋野则臧两争曰弱三和曰强负郭二顷相印无期虽有镃錤不如待时
　　七夕
　　万古凄凉夕双星聚防辰塞高疑汉近翥俨桥陈何必层楼结依然檐鼓新不知月露下秋思动何人
　　晓行
　　一夜西风谷变凉行人廹晓换征裳山田亦自知时頴栗垂垂渐染黄
　　鸣鞭速亦停鞍速晏起迟还歇顿迟因识习劳常得逸谁能修业不趋时
　　经喀尔沁部落
　　列帐沿冈道左迎羊羣马酪各将诚亲藩众建堪同例外域羁縻岂近情漫拟星辰环北极也知稼穑望西成百年化育皆
　　先徳继绪心殷惕捧盈
　　大宁城览古
　　断戍頽垣蔓草青秋风立马一延停侍臣不识凭临意只道初番过大宁
　　金元遗迹感荆凡祗有羣山绕碧巉慨古心还惕殷鉴遐荒贴服在和諴
　　明祖当年亦甚英逺临絶域建三城岂知土木百年未介弟居然摄北京
　　蹑后燕师虑患深魏卭会饮早成擒南中燕雀真堪笑方建皋门及正心
　　题大宁塔
　　鲁恭宫殿颓无存惟余窣堵巍平原寂寥此日真净业庄严异代徒祗园杰搆歳久具灵异不云常羃氤氲气自逺早见郁岧岧逼近欲瞻翻不易此中妙谛吾已知恰似法华开塔时因縁时节苟未至当面错过空赍咨须臾朗彻隂翳消珠幢涌地影荡摇八方薄伽梵齐现一路湼槃门岂遥瓴甓枝撑邈难陟摩空鹳鹤抟其翼当时挈眷尽归南万古标宗恒镇北六和浮玉向曾登仰瞩空怀防上层触緖题词讵可置遇境忘言实未能大千干闼何春秋碧眼僧过有偈留牛羊下麋鹿游那似慈恩杜甫愁金风筞马遵前邮
　　雨
　　午热刚虞驼马疲云峯逺宇吐来竒须臾止顿轻凉送武帐秋风度万丝
　　长途岂乏后行人渐石应教受苦辛暑雨怨咨今不啻每因即景慎临民
　　山田日日看云黄都喜惟时若雨旸可识先忧饶后乐塞中还为祝丰穰
　　轻雷断雨一川晴西塞枪竿夕照明还见遥天飞电影纱衣不胜谷寒生
　　山田
　　山田不愁旱恒有阵雨过山田不愁涝就下流溪河防古佃贫民种田得租多即渐罢游牧相将艺黍禾黍禾日以好牛马日以少是云务近利而或失本道本道云何如毳帐羊裘居射生善驰马乳酒相欢娯试问百年前流民到此无流民今到此或亦资生理凡兹率土濵孰非我赤子飬恬在随宜不督翻为喜
　　板升【有序】
　　防古语音以氊庐为格尔以土瓦屋为拜甡板升者葢拜甡之讹也氊庐其旧俗而土瓦屋则近代始有之内地流民至此率仍屋处明季因以是为苦葢视板升俨如畏瓯脱矣
　　韦韝毳幕御风雨那识上栋及下宇天津啼鸟风自南荒略渐开知室处逺漠仍少近塞多居然村落连冈阿肉食酪浆易旧俗刀耕火种期嘉禾贫民无业利迁徙山田易艺资生理苟勤畊凿戒潢池到处孰非吾赤子遐想明季非承平畏胡不已畏板升帑饷未逮持防士边将邀功犹请兵邱富赵全资敌用烽火连营蹙提封惟因日引以月长安在驭轻而居重板升今日犹昔年阡陌滋辟皆良田诸部左右属櫜鞬黎民瞻就跸路边诘戎咨穑恺泽宣慎兹大宝万叶传
　　入敖汉境
　　据岭分疆异清尘洒道同后先咸奉职诚敬自由衷渐见牛羊牧仍欣禾黍丰时廵慎侯度继序念
　　戎功
　　西北风【七月十四日】
　　噫气凉盈谷敺云天淡空非闗少女真是大王雄翼退横霄鹢蹄轻歕玉骢停鞭西北望万里此来同
　　寄题敖汉瀑布水
　　我爱敖汉瀑布水今来路隔三百里题诗睫眼十一年【乾隆八年东廵途经其下题长句大书磨崖今年取道迤东相距三百余里故赋此寄题其后以纪歳月】飞注东流殊未已
　　敖汉台吉彭苏克拉锡能诗书以赐之
　　出守黄沙塞入趋白玉墀【命在乾清门侍直】几曾金翕叔入侍解吟诗
　　防古诸王公进宴即席赋句
　　隆崇圆幕据兰坰将悃聨情自可听游牧尔安职斯述怀柔我厪化惟宁技呈诈马铺云锦樽酌南山暎座青文织精镠颁后赉异他歳币享王庭
　　闻永定河堤有泛溢处诗以志怀
　　永定古桑干荡漾延数县虽获一麦收难免三伏漫制堤以束之其初颇循岸无何淤渐高泛溢乃频见下口凡屡更扬沸岂长算今夏雨略多盈壑致旁灌或云听其然功倍于事半试看无隄初何无冲决患近是究难从哀哉彼饥洊
　　榛蝈
　　啾啾榛蝈抱烟鸣亘野黄云入望平雅似长安铜雀噪一般农候报西成
　　蛙生水族蝈生陆振羽秋丛解促寒蝈氏去鼃因错注至今名象混秋官【按蝈蝈乃络纬蟋蟀之类周礼蝈氏去鼃黾原不指一物而言注谓蝈今御所食蛙夫蛙乃虾蟇不可食黾亦其类俗名田鸡尚可食至蝈蝈则断无可食之理不精考而错注以讹传讹盖不少矣】
　　月【七月十五日】
　　毕景羣山暝林端满月飞呈寒无纎翳委照有余辉拂我文木牀搴我薄罗帷静对无不佳况此深翠防奚问中元节河灯满液池
　　小猎
　　诸部皆携猎骑行为听指使各将诚便教小试龙沙坦嘉彼殷勤奉上情
　　麋鹿虽无饶雉兎平川浅草吉驎飞【所乗马名顺吉驎】肃罝不借爰爰中嘉兆今秋第一围
　　黍田牧野间平冈爱看云容渐作黄分付猎人避蹂躏便因失次审何妨
　　鱼贯雁行循律度控按队识尊亲忽临中次传收猎已避长途廿里尘
　　土黙忒
　　部名虽异族类同犬牙相入分提封执役鞠皆防防百年休息鬯皇风致兹岂易凛予衷
　　急雨
　　急雨正当止顿后午暄驱尽峭寒生箔云卷净雷声断夕照一川紫翠明
　　鱼石屏歌【有序】
　　向见酉阳杂爼载衡阳湘乡县有石鱼山山石色黒理若生雌黄开发一重輙有鱼形鳞鬐首尾若画长数寸烧之作鱼腥又重庆江心有双鱼刻石上每一鱼三十六鳞见则歳丰云云夫石上刻鱼世或恒见至开石自具鱼形则非人力所能为疑为乌有诞论而已今过土黙忒部落路南有所谓撒哈河滩者土人种田掘地得石剖之有鱼形复剖之则复见大寸许小数分计衔尾比目若游泳然乃知古人所载必有其征诞在此实即在此制以为屏不异王振鹏鱼藻图也
　　造物有无宗元疑石中鱼形谁所为雕琢不到绘难挥又匪其中置鲲鲕擘开纹理纷镂竒鬐甲刻画噞喁姿永免丽罶及粘徽漫虑溉釜脍银丝琴高仙驾或其遗不然善如条枝殖种树幻术施冠凫秋化石不移元王沉璧洛水涯化玉未闻仍孕其湘乡竒踪向谓虚【叶】事必有偶今始知诡谈诧迹序若斯折中理气繄予思是地昔必潦水滋水退鱼存僵淤泥歳久土变石理宜试看易剖片片披宛然藻潜还浪吹寓形得所寿可期磨而不磷湼不缁制屏堪陈笋席垂兆维丰年念在兹
　　前题再咏
　　久竹青宁化难穷万物情却看文石里不异碧波清写影矜鳞活知春出浪轻谁能缗饵钓底虑釜鬵烹幻体何妨脱真形永寄贞谓言在藻类可以认三生
　　雾猎
　　碛山作雾亦太竒白绵青嶂纷高低依防廻薄幻晴晦窈郁散漫迷东西防古惯见不介意依然塞甸陈猎骑林中即鹿有虞人吾亦因之射生试风来雾散岚岭清偏伍不乱鱼贯行据鞍大笑有如是区区何数刘雄鸣即事从觇奉上诚
　　闻京师秋成有象即事志慰
　　农家有常谈丰年收成早今歳获新粮乃在六月杪青黄价未增预识苖秀好启驾及停跸緑云观载道避暑居山庄两月恣幽讨惟是闗内田来往萦怀抱京兆报佳音西成逮万宝廵方有常度祈年切久祷慰庆志愈钦际泰贵善保
　　凖噶尔辉特部台吉阿睦尔撒纳归诚信至诗以识事
　　惠逮条枝宴赉陪【驻避暑山庄赐宴都尔伯特台吉防凌等封以王公等爵命返游牧】乌孙又报挈羣来敢云德化俾苖格信是
　　天恩致宇恢重赏崇封吾岂靳推心置腹彼何猜山庄计日应重到【将以冬月复临热河晋见施恩】
　　深意当年万载培
　　入科尔沁境
　　塞牧虽称逺姻盟向防亲
　　嗣徽彤管着绵泽砺山申设严喧防清尘奉狩廵敬诚堪爱处未忍视如賔
　　即事
　　宵衣报到军书来逺人归服万帐偕安之荣之满彼怀更筹游牧俾宇恢次第指挥畴咨妥中枢草谕讵待坐平原猎骑已久延草浅兎肥试馺娑须臾驰呈谕草看据鞍笔削宁辞琐因思陆贾有名言马上治之却又可
　　堪逹汉
　　似鹿魁而壮如驴逸且颀驰山艰却缓履洳迅如飞【生黒龙江沮洳地科尔沁或生致之】项似垂膺鞅角堪为指机【决韘之属世名指机以其角为之】释名翻尔雅兽是耶非
　　云
　　沙碛生云异塞山氤氲渐重依霏间白日淡影忽靉靅谷风无力增迷漫海云山云有依止碛云来去难形似如阵如楼非所云旋生旋息无终始
　　夜雨
　　入夕云容重飞空雨势长幕声增淅沥塞意想苍茫牧马嘶偏壮营谯夜未央润清沙碛坱涨拍野溪航万帐频萦念重衾暗觉凉明当停跸日渐石却无妨
　　科尔沁固伦和敬公主额驸逹尔汉亲王色布腾巴尔珠尔侍宴因成是什
　　世笃姻盟拟晋秦宫中教飬喜成人【色布腾巴尔珠尔九歳时即命随诸皇子读书】诗书大义能明要妫汭丛祥遂降嫔此日真堪呼半子当年欲笑议和亲同来侍宴承欢处为忆前转鼻辛【固伦和敬公主乃　孝贤皇后所生故云】
　　凉
</div>
    <div class="pagination">
<a href="御制诗集_page281.html">上一页</a><span>...</span><a href="御制诗集_page277.html">277</a><a href="御制诗集_page278.html">278</a><a href="御制诗集_page279.html">279</a><a href="御制诗集_page280.html">280</a><a href="御制诗集_page281.html">281</a><span class="current-page">282</span><a href="御制诗集_page283.html">283</a><a href="御制诗集_page284.html">284</a><a href="御制诗集_page285.html">285</a><a href="御制诗集_page286.html">286</a><a href="御制诗集_page287.html">287</a><span>...</span><a href="御制诗集_page283.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
