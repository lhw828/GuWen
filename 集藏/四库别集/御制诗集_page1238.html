<!DOCTYPE html>
<html>
<head>
    <meta charset="UTF-8">
    <title>御制诗集 - 第 1238 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1238 页/共 1326 页</h1>
    <div class="content">　　髙低绿叶蔚铺云着我书楼与半分设若循名责以实为佳利耕耘
　　题蒋廷锡写生花卉册
　　花卉写生殊刻画如元山水四称家直庐蒙
　　赐翦防者【见廷锡自识语】遂与传神貌玉华
　　右茶花
　　墨惟勾勒无渲染卉物为之恐失真红白夭桃兹变黒笑其作俑自陈淳【如黒牡丹之类皆似此】
　　右桃花
　　木本原従草本出后翻居上视舆儓说诗可譬王与许东海应输匡鼎来
　　右芍药
　　一般总是无香气色则原分白与红笔仿石田寓取舎清乎【谓白】艳者【谓红】别其中
　　右白石榴
　　品拟林兰花雪皑色香真浄两无埃只因微有逐炎意譲却冲寒溪畔梅
　　右栀子
　　四季花头恒作春卉中斯可号仙人虽然尚有开和谢好向图中认本真
　　右长春花
　　春轻木芍富贵者夏让溪荷君子伦冬玉秋金如相【入声】拟雪犹假借月应真
　　右桂花
　　昔日侍臣扈避暑写将丹棘一枝黄向年驻此读洪范却述扵忧不敢忘【萱花一名忘忧向年在山荘着读洪范谓以六极自省幸无其五而不能去其一者曰忧盖人君先天下之忧而忧非惟不能忘实亦不敢忘也】
　　右萱花













　　御制诗五集巻六十六
　　钦定四库全书
　　御制诗五集巻六十七
　　古今体一百十二首【辛亥七】
　　题文津阁
　　四阁书城四库蔵再三不碍校讐详【戊申嵗驻跸山荘偶阅文津阁之书其中讹错不可枚举既令在京之皇子大臣将文渊文源二阁书籍派员详校其文渊文源二阁疎漏之原校各贠即令重校此间文津阁之书其文津阁疎漏之原校各贠即令重校盛京文溯阁之书在当年原校各贠得邀优叙此次责令重加讐校不过仅予薄惩而全书得此再三详阅庶防可成善本实足嘉恵来学矣】今兼荟要覈以就【四阁书重校完竣其文溯阁疎漏之原校各员不应脱然事外上年复令将大内之摛藻堂及御园之味腴书室所贮全书荟要各一万二千册再加校阅一番在彼亦咎所难诿也】此则问津到每常摘咏惟公经拣择【全书中有经题咏者不下百种俱拣择有禆实用以示艺林标准如渉不经必加剖辟不使有乖立言之义】立言那肯渉荒唐简明目録従头阅【向因编辑全书总日提要巻帙甚繁令纪昀别刋简明书目一编只载某书若干巻注某朝某人撰以便繙阅然已多至二十巻检查亦殊不易】向若已惊徒盳洋
　　澄观斋觧嘲之作
　　观为目之施澄繋心之溉心澄目止观既一【谓澄】宁须再【谓观】而我于斯斋咏以数十载【每出山荘东北门先临是斋传餐理事以是嵗必有诗诚如结习难忘耳】此不待人嘲自觉结习最觧是仍五字不贰过徒嘅
　　翠云岩
　　石壁嵚嵜林癹骩色之以翠象之云何如飞去为霖雨大霈山田利夏耘
　　栋间厯嵗泐诗遍留空【去声】恰仍余四年【岩在澄观斋后每嵗亦必有诗其壁檐间尚可镌诗四首而计至四年后亦即为归政之期也】敬俟
　　天恩符所望诚为万事一身全
　　热
　　避暑应无暑却原有热时夏田正资长【禾黍非热不能发生则热亦不可少也】山雨乃稀滋以此炎蒸酷亟思霈施疏轩爽弗碍闹市恐难支【热河数十年来户口滋繁市廛栉比兼以扈従人贠僦居者众际兹熇暑自必倍觉炎蒸不能以身居爽垲忘其尘隘也】
　　招凉榭
　　榭憩招凉果致凉自然暑避是山荘风来林下枝枝动隂羃檐端淡淡光心静白诗原可证意懐班扇乍思蔵何当渥雨西南至【今早西南云气颇盛可望得雨不胜盼切】快洗尘嚣众伇忙
　　云南巡抚谭尚忠贵州巡抚额勒春各报麦收均有九分有余诗以志慰
　　极遥云贵报来迟均获九分仍胜之【谭尚忠奏云南省二麦蚕豆俱已登场内麦豆并种之邓川等八州县髙下俱收成十分蒙化等二十七防州县低下十分髙阜九分永北等二十四防州县县丞髙下俱收成九分安宁等十州县州判低下九分髙阜八分祗种二麦之中甸等十一防州县州判低下九分髙阜八分祗种蚕豆之思茅一防低下十分髙阜九分通省合计实得九分有余其沿邉各土司境内麦豆亦合计八分有余等语又据额勒春奏贵州省二麦收成十分者贵阳等二十八处九分者南龙等四十四处八分者永寜荔波二处牵算通省收成实获九分有余等语】彼各其疆固已幸吾当通计更生寅大都中稔合天下【今嵗各省奏报麦收多在八分以上七分者仅广西一省九分以上者山东四川及云贵共四省虽不能一律上丰而以天下合计则已称中稔何敢犹存未足之见耶】滋切秋收冀寸私满则损招谦受益惕然惟日励防防
　　夜雨【六月初五日】
　　傍晚阵雨洒即晴徂云都向东南征索然无味聊就寝如蒸纱帐眠那成忽寐忽醒忽问夜报云生矣闻雷鸣须防大霈檐溜落继以徐霔悠扬倾所惜厯时亥至子虽云渥仍优欠诚晓来亟宣畺吏问云三寸余颇利耕利耕不无希继泽弗知足固吾恒情
　　咏古玉刀
　　谓赤却非赤云珍果是珍器诚秦汉上代自子姬隣色澈秋之水光含星与辰太阿如比拟敢漫授他人
　　晓凉
　　昨夜复兴云闻雷未雨堕诚恐泽仍艰忧心弗刻妥今晓偶出游拂衣凉觉颇坡草绿渐稠瀼瀼露光伙是因前日雨转旋气悔祸惕意甫暂宁午炎更増播【叶】嗟哉三寸润【初五之雨实有三寸田禾不无禆益然究欠深透何堪当此夏日暄曝仍冀渥霈甘霖也】那敌炽如火翘望继霑徘徊无一可
　　山东巡抚恵龄奏连得时雨诗以志事
　　麦收已定大田长【上声】正赖以时优雨施半月余晴方望泽连朝各属报霑滋【恵龄奏东省二麦刈获完竣秋禾及各项杂粮俱需膏泽自五月初间得雨之后半月有余正望甘续霑以资接济兹省城于五月廿三日自酉至亥时雨优沾二十五日午刻复浓云四布宻雨淋漓旋据各属陆续报到廿一至廿七等日得雨自一二寸至四寸不等已有三十六处田禾长发舆情甚为欣悦】虽欣彼处逢霖际却是中途觉暵期【自廿一日起跸来山荘行七日程俱为东省得雨之期而此间田禾正殷待泽昨初五日虽得雨三寸少可觧旱气然究未渥泽霑足披折之际实觉慰不敌愁耳】三寸纵经微觧旱近愁遥慰越萦思
　　含青斋叠去嵗诗韵
　　麰麦收丰胜去嵗黍禾待泽复今年【去嵗直麦收仅七分有余今嵗则有九分惟刻下禾黍青葱亟待甘霖渥霈不觉复増悬切】老来越觉愁増剧静以思之理合然
　　得趣室口号
　　含青斋畔得趣室青未含齐闷益増似此趣由何以得致和无术自犹憎
　　台湾总兵奎林按察使万钟杰奏报早稻收成八分诗以志慰
　　海疆杂处民风嚣弹压乱后资大僚【台湾当逆匪林爽文等就擒之后余匪窜匿尚须捕因命奎林为台湾总兵前往弹压并搜获余党以絶根株迩年嚣风渐息各安耕获兼之连嵗有收闾阎元气可复】迩来俗略减偷佻正宜休养农务调其地暖收更饶兹称早稲中稔邀【兹据奎林等奏台湾北路淡水一防彰化一县雨泽调匀早稲颇为芃茂即中路之嘉义南路之凤山虽雨水少缺尚有内山水源可资灌溉复于四月廿一日南北二路均报得雨早稲正当结实之时更资饱绽现在陆续登场据各属分晰禀报除台湾一县土性浮松向不种稲外其余全郡一防三县匀算收成确有八分米价平减地方极为寜谧】旸雨时若协气昭闾阎安堵盗贼消幸哉南顾慰逺翘此方望雨仍心焦
　　题王蒙东书草堂
　　丈室烹茶剪烛时草堂乗兴遂为之【二语冩蒙自识语意】既然当是丙之夜筞杖岩边复阿谁
　　蒙是帧即景为圗自应写主賔相对翦烛烹茶意乃室中把巻者一人其一则自岩际防杖而来殊与夜景不合画笔虽佳而画理则未臻也
　　雨【六月初十日】
　　寅云倐聚散未雨乃滂沱瀑宇敺暑霑濡砌积波问知五寸透久厯一时多京国同盼泽遥思被若何
　　晚晴
　　快雨浄涤暑微凉飒晚晴徂云指东逺斜照向西明愁虑以次减吟情不约生京城霑被否仍系望遥萦
　　咏古陶器尊
　　青緑浑然似古铜商周镕铸却非同虽经薜暴神原穆不露英华静以融钉弗见当惟见口【凡晓造陶器以细钉搘底入窰故弓有钉痕见底是尊钉痕弗见底而见口与他茫异】癸无铭父及铭公【用商父癸周癸公事】殷勤咏古频留咏消暇其中愧在中
　　复雨【六月十一日】
　　昨朝快阵恣磅薄今日畅霔加悠扬继此旸雨设时若大田诚可期卜穰适当阁本至之日却无诸臣报雨章【今日报到之期未据留京王大臣奏报得雨深为繋念即命传防询问】复命驰谕询农务慰愁交厪那刻忘
　　荷
　　六月春输往嵗雨疎节后两因之【往嵗至山荘六月初荷花无不开者今嵗以五月内雨少兼之六月初七始交小暑节以此开放少迟】速成禁【平声】久如相较秋九犹花何碍迟【花之开早者早谢开迟者禁久是以往年有自木兰围回跸山荘时园中荷花尚开放未已是开迟亦无碍也】
　　膏稀不见琇瑱苑【读作韫用诗经】泽渥方欣山隰征君子设云时雨化今朝所对是顔曽
　　题烟雨楼
　　山荘驻跸将半月烟雨楼凡防度凭瞠矣每孤责厥实幸哉今乃副其称逺峯欲与白云合平阪才防绿草増兴寄滮湖阿那畔逊他时若麦蚕登【近据浙抚奏杭嘉湖三府雨旸时若今嵗麦蚕收成俱有九分此间得雨稍迟较逊于彼】
　　千尺雪二首
　　一雨能教万物欣起枯苏槁片时分试防林绿泉白际旋转化工那费勤
　　昨来岂不此频经雪作绛花时复停【始至山荘时以五月内雨泽未霑溪源微弱即偶遇阵雨山水挟泥沙而至有如绛雪亦仍即断流今日雨中观瀑始有浮浮皑皑之状】今日浮皑盈目者觧烦宜视并宜聴
　　宁静斋口号
　　致逺非因诸葛语云容峰态自呈前问予宁静如何契一雨优甘得使然
　　雨中玉琴轩
　　就下流有泉其义横为呈接上防有雨其义縦为名横常縦则偶两难得其并而今乃遇之一洗尘凡声曰琴可进防听斯在移情
　　素尚斋即事书懐
　　优雨既云霑间【去声】霁即为喜如兹情弗定期尽善过矣适吟千尺雪尚在浽防里乗便入西谷陟冈雨亦止肩舆披翠微素尚近尺咫前日自西降永恬在斋底一憩便舆行未暇留句此【斋在永恬居上回廊通之实前后屋也由廊陟降数十歩甚便前日由西谷降下仅至永恬居小憩即行未至是斋是以未曽留句】今日由东升斋题合补是
　　圣训恒仰懐尚素即克己克己贯知足弗辱老氏防似我勤劳人无定忧喜委更难曰知足自哂自惭尔
　　留京王大臣报得透雨诗以志慰
　　驰问方殷迟奏嫌喜音即至本非淹【十一日因留京王大臣未据奏报得雨遂有防驰询而十三十四两日已连据奏称京城于十一二等日亦即得雨十分透足深慰厪念】谁知塞外微虑胜【此间自初十以后连日霖雨霶沛却又微虑其过幸于昨日下午已即放晴】正是京中恰庆霑次第畿南信以逹【昨据梁肯堂节次奏保定等处初十及十一二等日得雨防及一尺又穆腾额奏天津于初六及十一二等日得雨八寸数日内云势弥漫知畿南一带亦必均霑渥泽矣】翘希秋稼稔堪占继思筑纳时犹逺敢遽怡乎企敬兼
　　喜晴【六月十五日】
　　昨朝喜晴晴未定今朝喜晴晴实快彻夜飒凉西北风晓无片云浄天界碧宇髙朗列峰青心寄泬寥絶防葪【通芥】草木生意普回苏问谁渲刷能为画一雨三日伊谁力一晴万喜又谁赉胥赖
　　鸿蒙大造恩而我敬承増惕戒
　　敞晴斋
　　山斋额敞晴莫易视两字遇霖虑伤稼取吉聊一试或当望泽时则弗敢逰至其实闗人心那向斋求备今朝霁景佳坐吟欣满志咄哉复失言得毋招损致
　　霞标
　　快雨涤骄阳快晴拂嫩凉霞标聊问景山稼总呈祥一槛凭陵迥千林湿翠光老来逰兴减两巻付斯蔵【霞标为山荘胜境昔年于此待月则防马逰山命舟泛月颇饶雅趣自壬寅癸夘后防马命舟俱弗如往例此亦髙年遵养之道应尔因取厯年逰山泛月之作各彚集书为长巻并仿髙房山笔意各为圗于巻后蔵之斯室每年至此一加展阅觉逰兴虽减而往日情懐未能恝置亦犹桯明道见猎有喜心之意耳】
　　山近轩有防
</div>
    <div class="pagination">
<a href="御制诗集_page1237.html">上一页</a><span>...</span><a href="御制诗集_page1233.html">1233</a><a href="御制诗集_page1234.html">1234</a><a href="御制诗集_page1235.html">1235</a><a href="御制诗集_page1236.html">1236</a><a href="御制诗集_page1237.html">1237</a><span class="current-page">1238</span><a href="御制诗集_page1239.html">1239</a><a href="御制诗集_page1240.html">1240</a><a href="御制诗集_page1241.html">1241</a><a href="御制诗集_page1242.html">1242</a><a href="御制诗集_page1243.html">1243</a><span>...</span><a href="御制诗集_page1239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
