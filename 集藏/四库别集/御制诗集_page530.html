<!DOCTYPE html>
<html>
<head>
    <meta charset="UTF-8">
    <title>御制诗集 - 第 530 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 530 页/共 1326 页</h1>
    <div class="content">　　小过曽闻取象观冬宵相杵岂辞寒自耕及获经多苦农父何曽得饱餐
　　西直门外即事书懐
　　低麦已吐穂髙麦才三寸髙低胥待泽望雨中心闷闷望亦我常今年益徬徨潦余民洊饥亟资接青黄青黄惟此赖迩日风转大蓬蓬镇扬尘披襟惄无奈无奈惟自尤较量忆从头盼风而惧雨春暮犹然愁春暮忽立夏曽未十日暇盼雨而惧风秦越情殊乍情殊殊实同无非嗟我农行当举
　　常雩沛恩希
　　鸿蒙
　　镜清斋
　　水斋液池裔纡跸小停留数月方一至中心惟觉羞监民兹有防育物那无愁明日临迁座防居合戒逰
　　古柯庭得句
　　春俶过【平声】兹春暮来流隂瞥眼信遄哉古柯依旧吐新叶生意何妨在死灰
　　题画舫斋
　　北岸轻舆复转东偷闲一带揽烟宫春光九十勾消尽【是日三月晦】逝水如斯昼夜空逰不觧愁思麦雨坐疑徐进静防风每当适意多慙面为有民艰黙忖中
　　斋居即事
　　低田甫得种髙田已出秧麦有结穂者有才三寸强望雨虽未廹愁乃倍徬徨灾沴洊臻后亟待接青黄雩祭举龙见希霈甘膏霶然非至太甚不敢礼异常【毎当雩祭望雨甚时或彻大驾不御辇旧嵗霖潦之余地实润得数寸雨即佳不致旱甚故一切礼仪如常心】
　　【虽愁望亦不矫情为过甚之举】心则慙甚焉恵寜吁
　　昊苍
　　小雨【四月初二日】
　　小雨曽无一寸滋斋宫刚见湿前墀可知露冕无言际総是风庭抱闷时
　　山东河南抚臣奏报得雨志懐
　　一日连闻两处霑逺欣翻致近忧添雨才湿地风吹去慰在他方愁此兼已少闲情花委砌偏多烦绪絮糊帘斋宫静飬神心谧祗觉勤民志未恬
　　诣斋宫作
　　天桥南潦水退尽草方青即是望霖予心靡刻寜逶迤度葩瑵怵惕入
　　櫺星九叩瞻
　　干宇颙祈雨霈灵
　　癸未孟夏
　　常雩礼成敬述
　　去嵗南巡敬遣官躬亲龙见举
　　雩坛自尤畏雨哓春月即渐希膏卜日干调幕无能惟已责升芗有恪吁民安大田虽种麦秋待敢信慰言时尚寛
　　题宋髙宗赐张浚勅
　　艳诩忠勤因自遁【前勑有云凶渠宵遁同恶自奔寤寐忠勤不忘嘉叹】秪闻开拓俾徐谋【后勑有云慨风尘之未靖仗忠义以亲行首固边防徐谋开拓】居尊无复轸余虑【亦用佑陵语】真忘凄凉五国忧
　　陕西巡抚鄂弼奏报得雨
　　春雨北方率艰致河南山左已先霑复闻秦郡膏均逮独是皇畿泽尚淹慰不抵愁愧心所近尤切逺眉尖惧云未久望云剧防度徊徨巡歩檐
　　诣玉泉祈雨
　　地灵
　　神所宅祷雨每亲来又值防祈矣真成慙愧哉麦临秋待实稻入夏初栽惕若瞻
　　天宇何时霈泽恢
　　翠云堂题句
　　问尔云称翠云何雨未施飒隂亦奚济谡籁似相欺骋目烦増绪倚吟懒搆思林泉如望幸索待泽霑时命裘曰脩踏勘直积水防濬事宜诗示梗概得三十韵
　　水由地中行南北势殊异南土勤沟洫鲜害而多利北方尽平衍利少害常致率旱涝偶逢畎浍総弃置比年夏秋涝乃见洪波积蒿目乏良方屡命防消试覆称海不受是诚无别计嗟嗟我灾黎视尔频受沴相与待天时益用増慙愧发帑与截十求一二济防知天津泄潦实遅滞重臣令驰往惰吏亟抵罪【叶】宣入海河涸壌已耕暨【初命兆恵驰赴天津相度防消时积水村荘防及三百水占地亩四千五百余顷亟令放闸开渠设法宣泄并将办遅贻误之地方官吏分别惩处陆续据报涸出地亩已及时播种现据盐政达色奏称通属积潦已消出十之八九】文大釡底形难较津南倍【叶】即今此愁旱而彼仍望霁然尽一分力庶获一分恵绣衣分濬渐有可耕势【二月内遣御史四员督查直积水及一切赈务防奏永安温如玉分督天津静海一带亟力开濬沟渠兴柱顾光旭前往文安大城等处文安地势最为洼下积潦难消上车戽其涸出者亦多及时布种】此均治标筞未为探本义豫省及上江往年祲每逮梦麟与汝脩承旨克奏绩【叶　丁丑南巡时因江淮间沟洫中多阏遏泛滥之区未循轨道命廷臣分地督办侍郎梦麟所脩浚者西自徐州东尽海沭裘曰脩时亦以侍郎督工自豫省上防防排东注酾渠障漫宣湖河数年以来已着成效】驰驿召来京斯实为民惎投艰非夺情寜宜頋浮议轻车汝其囊宣房汝其毖集思见毋执周视劳毋避委输必源寻下酾求髙自功要在人为守株安企孰急宜先图孰缓宜后治孰壅宜剔鬟孰泽宜譲弃代赈防中饱举事懐抑埴勉汝永逸谋副予勤求意
　　微雨【四月初九日】
　　淰淰洒棼丝微微润广墀虽胜云亦好究未地深滋盼是宵仍作厌惟风散之林光已若沐麦秀更萦思
　　和阗玉欵鹤仙圗歌
　　赤玉曰璊紫曰玼初谓佳城血浸久和阗秋贡致盈区一握鸡冠报琼玖乃知古人不我欺五色玉本天然有命工琢为欵鹤仙质实美矣材虚受红为外章白内体讶是勾硃成画手有仙有仙如中酒有鹤有鹤昂其首仙欵鹤乎鹤欵仙谁则主人谁则友吴门伯虎曽作圗欲问先生兹似否
　　题仇英西园雅集圗
　　括米家记里语规模李氏画中人底湏着色求形肖三鬛由来贵得神
　　复命五城粥厰加展赈期
　　畿辅连嵗涝渴望兹麦秋即今又虑旱展转増予忧负汲子坠井其疚可弗求嵗防民道饿所致必有由普赈已加月五分灾并赒近城分设厰煮粥资贫流麦登未可知飬给其安投复命展赈期五月末始收无徳致休徴那更靳持筹嗟我乏食民徒跣慙垂旒人事惟补苴奚若
　　天恩周颙祈雨麦田庶当少济不
　　飤鱼
　　飤鱼有莭必当谷雨过鳞类乃受食育物秩南讹【一解】苑监动有例届时已备饼伺汝诚勤即此发予省【二解】林丞贳市间官价与市同瞿然惕中古和买岂至公【三解】往嵗饼如掌今嵗饼如画麦贵以致然巧贾何足怪【四觧】盘饼虽有数【去声】寜当一一数【上声】鱼且不能言知其饱与否【叶　五觧】今日飤之毕明日当更供嗟此虽予值寜非出诸农【六觧】念彼乏食民得此以为艰不肯频投喂兹意非従悭【七觧】鱼馁亦何妨苑监或窃叹利权重轻留余非失算【八解】发粟早频仍孟子言重思俭嵗实宜用曰今诚其时【九觧】
　　诣
　　黒龙潭祈雨
　　今嵗望雨况又与往嵗殊洊涝民艰食不可缓斯湏亟待兹麦熟青黄接口糊
　　常雩躬致恳小霑槁未苏玉泉祈两度恧予诚弗孚龙湫向称灵防往事
　　吁呼清晓出园门穑功厯騐诸秋麦卜半收春麦盼已孤禾黍才出吐待泽苗将枯以此念益廹触目渺愁予崇祠近莅止怵惕歩云衢四年实未来一躬犹昔吾无徳致休和有求多愧防敢云祷久矣曷其寜恵乎
　　雨七首【四月十七日】
　　一更星朗月更明今夜拚无聴雨情灵湫致祷仍孤望露立徒愧感弗诚
　　二更絶望聊就枕假寐即醒谁能寝中人试问夜如何云有微云天际淰
　　三更梦回觉轻寒问知微雨霏阑干欲披衣已报徐止揽衾恐自余长叹
　　四更复睡仍复觉淅沥渐闻庭树敲惜哉小作势旋息犹幸浓隂空宇罩
　　五更时零时亦休倾耳那觉檐泉流通宵无寐竟虚掷鸡鸣问政空増愁
　　自卯至酉一六时或踈或宻棼银丝掘地四寸已及湿把笔才得舒双眉
　　舒眉不似常年喜常年得雨斯佳矣麦虽少救大田遥涝后民艰厪无已
　　夜雨六韵
　　傍晚霏徐止起更【平声】洒更【去声】绵入聴常飒尔不寐亦欣然枕忘前宵热檐喧瀑布泉重衾犹惬当终夜与周旋渥泽愁真释遐方繋转悬究无心喜日自笑自生怜降防展直各州县粥厰赈期诗以纪事
　　粥厰佐例赈最济老防贫五城发官糓州县捐资循日久虑难继糓命官出囷自冬逮首夏想活无数人昨防命展期止以霈泽均防降随霑膏停期恐即遵【昨以麦秋未届颙望甘霖各州县官设粥厰于畿辅贫民可资接济特命发仓谷展赈以得雨为期翼日时雨普降恐有司即行停止申命再展半月则可延至麦秋矣】普令展半月庶及麦秋新上以承天庥下以恵吾民恵民寜従厚嗟哉沟壑频
　　题染霞楼
　　既雨偏欣晴亦佳御园景物与清皆凭楼防片轻霞染却异南昌作赋懐
　　采芳洲
　　逺暎云林近俯池羣芳生意总含滋楚骚称物如相拟采采吾方念在兹
　　怡然书屋偶题
　　架是琳琅笥牀非玳瑁筵识名探义府玩象汲神渊少暇慙茧纸多愁忆麦田甘膏渥盈尺今日始怡然
　　接秀山房
　　雨足诸凢好西山送秀来爽真在襟袖润直到根荄圣日常悬照薫风正阜财徘徊瞻
　　寳额讶似过庭才
　　栁浪闻莺
　　十景西湖名早传御园栁浪亦称旃栗留防啭无端聴讶似清波门那边
　　首夏讨源书屋
　　切予忧喜感
　　慈恩雨足承
　　欢笑语温揽景昨晨迎
　　懿辇问
　　安今日诣仙园
　　万年康健欣退食数宇轩斋憩讨源仍即前朝咨政处此来消许多烦
　　昆明湖上泛舟遂至玉泉山
　　湖水今年总未消雨霑雅称试清遨小舟防引大舟进西岸人従东岸招绿苇数湾原可溯玉泉十里况非遥润芃稻顷真宜望不计桥过第防条
　　玉泉山即景
　　寻源进画航雨足改山光沃若千林表悠然一水方亭轩含静趣花木吐新芳叩贶兼揽景前朝约拟偿【前至此祷雨题翠云堂一律有林泉如望幸索待泽霑时之句】
　　清贮斋
　　山已清兼水复清与心谋是静无营髙斋一例惟虚受坦荡不亏亦不盈
　　华滋馆口号
　　华滋岂不寻常到今日华滋真副名一雨千林滃秀润得教闲馆畅闲情
　　竹鑪山房烹茶作
　　山房临水澨曲尽山水情黛色落波澜练纹翻檐楹茗椀与竹鑪妥帖陈縦横调泉谢符檄就近贮缾罂用汲虽等闲惕然思王眀
　　试墨泉戏题
　　试墨名佳选壁镌自慙劔舞与针悬防曽擕墨泉邉试便是即真恐负泉
　　罨画得句
　　到处虚窓名罨画画情殊致捴堪凭山樵雄厚云林简不碍都称最上乗
　　挂瀑檐
　　瀑自峡中垂却拟檐前挂谁賔复谁主同一供佳话百丈水晶帘合相琉璃界万有纳以空底论湏弥芥
　　创得斋
</div>
    <div class="pagination">
<a href="御制诗集_page529.html">上一页</a><span>...</span><a href="御制诗集_page525.html">525</a><a href="御制诗集_page526.html">526</a><a href="御制诗集_page527.html">527</a><a href="御制诗集_page528.html">528</a><a href="御制诗集_page529.html">529</a><span class="current-page">530</span><a href="御制诗集_page531.html">531</a><a href="御制诗集_page532.html">532</a><a href="御制诗集_page533.html">533</a><a href="御制诗集_page534.html">534</a><a href="御制诗集_page535.html">535</a><span>...</span><a href="御制诗集_page531.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
