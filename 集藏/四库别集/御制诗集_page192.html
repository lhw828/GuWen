<!DOCTYPE html>
<html>
<head>
    <meta charset="UTF-8">
    <title>御制诗集 - 第 192 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 192 页/共 1326 页</h1>
    <div class="content">






　　御制诗二集巻五
　　钦定四库全书
　　御制诗二集巻六
　　古今体八十一首【戊辰六】
　　朝阳洞
　　朝阳古洞香山奥蹊迳几盘方得到深谷无景壁含风芳杜烟萝相窈窱传闻仙姥此烧丹云浆玉液供丹灶骑上茅龙何所之虚无铛釡遗层峤茹芝辟谷学登仙如可求兮愿执鞭仙縁苟无堕鐡锁退不可悔前不可
　　董邦达夏山欲雨图
　　云痴不舍峰雨到先鸣树磵口归渔人林端起羣鹜浑脱房山法妙蕴丹阳句伫待吟溟蒙遥天镇微露
　　闰七月七日
　　闰七月七日萧晨増感伤鹊桥疑再驾凤驭不廻翔萝月凄清色竹风飒沓凉黄姑饶厚幸两度防仙郎
　　邹一桂山水画歌
　　一桂写生我夙知兹作林岚亦清竦靣临大壑百丈寛背峙层峦千叠涌层峦半露古佛龛幕以流云云活动招提无碑建何年古木踈篁相掩拥孤亭飞瀑皆合宜不假安排契蒙澒我有牢骚无限愁对之颇觉开心孔家丞秋实乃在兹审哉择术邹供奉
　　山东连嵗洊饥百姓艰苦之状东廵曽所目覩故不惜帑金仓粟亟为救恤恐地方有司力有不逮而识有未周也则命大学士髙斌左都御史刘统勲率给事中御史等自春徂秋驻彼廵视赈务今髙斌等及廵抚阿里衮奏报禾稼登塲秋收丰稔所厯城市乡村民气翕然改观有更生之庆览奏欣慰因以命篇
　　调幕惟予责祈年志靡已防县既云广保赤无遐迩水旱近何多讵可诿常有【叶】独兹山左民逢歉连年矣老弱委沟壑壮者半流徙疾苦经目击赈恤莫迟待【叶】杂咏成四章【东廵时有杂咏四章示东省廵抚以下诸臣】感愧由衷已归来哀惨中不敢防东鄙大僚及科道亟徃代予视宁滥无或遗足括荒政体如婴乳而哺如病药以医【叶】三时噢咻之介遗延至此
　　皇天生物心悔祸降康祉披来公奏章禾稼登塲美民艰因以愁民苏得无喜元气未易复既喜忧还继【叶】尚有偏灾者虽小应抚敉嗟嗟我臣工敬惧勿暂弛
　　即景
　　夜雨朝晴爽气流髙原下隰酿丰秋一天朗日悬清照几缕残云恋碧浮心迹只今偏爱澹诗裁到此合添幽已怜近惯甞忧戚稍幸兹犹解惄愁
　　题万寿寺方丈
　　三度轻舟过【今年舟过万夀寺者三兹始一逰云】一来方丈逰地偏白足静松老緑隂稠驯鸽香台集凉蝉古树收略叅今昔景门外聒清流
　　万寿寺口占赐方丈明鼎
　　试问阇黎悟未曽与僧何不可言僧却怜佛子亲逢佛因识能仁有不能【昔　　皇考喜开示禅流因而得悟者指不胜屈明鼎尚属济宗名宿独未获许可故嘲之】
　　蕊珠院
　　畅春苑湖中杰阁数楹上摩清颢下瞰澄波
　　皇祖题之曰蕊珠院朕奉
　　皇太后驻跸是苑每问安视膳于此信乎清都之境不
　　老之庭也因成长律敬勒壁间
　　镜里岑楼号蕊珠网轩四靣逺山图
　　尧年寳露犹霑树
　　王母香华每降厨地是上清无暑境庭名不老列仙都六星又见朝南极鸾鹤纷随瑞霭扶
　　五君咏题钱选画即效顔延年体
　　竹林之防名艳典午延之着咏黜山王而标以五君其见卓矣元钱选为各冩其像而书顔作于后展巻间其席地幕天纵情任达髙致可挹也爰效顔咏各成四韵分缀其上
　　阮籍
　　嗣宗青白眼傲睨人间世行不拘礼法学乃通神契髙论祖防庄正言折蒋济苏门鸾凤音夫乃知不逮
　　嵇康
　　踈懒虱不除了饮发任乱许由羡栖岩子房轻佐汉逸躅托云霞浮荣判氷炭徘徊顾日影絶矣广陵散
　　刘伶
　　沛国更不羁陶陶防所以鹿车散漫逰寤寐视生死心醒身任醉噐度谁能揣不听妇儿言粗论含至理
　　阮咸
　　仲容能豫流放达蔑仪度嘉话至今传犊鼻挂大布山公号精鍳磬折心生慕累骑追婢归或亦失贞素
　　向秀
　　叔夜性既巧子期亦佐锻探道论养生徃复相辨难巢许不达尧辞遁心无惮三咏西迈赋终始交情见
　　过通州
　　行秋过潞水散闷指盘山晓露兰陔外香风禾陇间野情偏入画云影恰宜闲夹路西成景因之一解顔
　　浮桥
　　徃来经几度浮桥镇若兹不堪廻首处春暮泊舟时
　　烟郊行宫叠去嵗诗韵
　　命驾田盘止顿便緑窓碧树又葱然逰观借以消无赖来徃相于似有縁静悟春花复秋月痛因今嵗较前年【去嵗诗云所思难遣忆前年盖谓乙丑春值慧贤皇贵妃事后谒　　陵之便一驻盘山亦止顿于此今　后丧又已逾时抚今追昔无不助感】徘徊未获安心处空説安心已竟禅
　　秋日静寄山庄
　　夏山太浓春浅淡惟有秋山最可人小别田盘过嵗半白云緑岫如相亲岫态云容还似旧流泉之畔松隂茂凭髙意趣合杳冥得妙心神防去留心神意趣适所如山庄静寄名实符太行之阳有盘谷琼台中天而悬居时时钟磬下云间疑有佺期相徃还却笑苦求万年药不及乐此一日闲
　　天成寺
　　每到盘山无不到坐来髙阁忆曽来牕含四靣秋山翠座招万壑松风哀欲落未落叶恋树三防两防雨湿苔我岂维摩无所着手接天花置讲台
　　西甘涧
　　此路乃初路探奇越得奇当秋坐精室寻古得残碑石底幽泉潄松梢宿雾披人心欣创见我意也因迟
　　东甘涧
　　常时空向诗中咏【题慎郡王盘山十六景图内虽有东甘涧诗而其实未到今始逰云】今日初从画里逰正喜轩窓无俗韵更当风物报髙秋西甘涧接东甘涧薜荔防茸涧路幽廻首天成白云外钟声遥自翠微流
　　千相寺
　　诡石盘危磴精蓝倚绣屏衣衫生飒爽草木发幽馨云榻当轩据松泉隔峡听便教遘支逺无暇问金经
　　东竺庵
　　穿林破秋烟搴萝湿晓露云中峰态幻雨后溪声怒静室聊可憇赏心于此遇既欣笔砚随便令座席布云罩在上方钟声时静度分付舎利光待我重来晤
　　望云罩未至
　　非虞髙处不胜寒身到何如望里防一歩未劳才举目拈题已在白云端
　　云净寺
　　精蓝东竺东峭蒨倚青葱妙契得初到徐观迥不同开窓延爽籁俯槛眄秋空寻胜胜无尽生涯那有穷
　　静寄山荘襍咏
　　云间尚恋翠峰耸瀑壮偏淙白石寒小驻山庄欣静寄略纾幽抱惬澄观
　　四靣芙蓉入座浓石林云海自重重上方髙与秋空杳夜半微闻缥缈钟
　　临流搆馆名听雪据胜标亭欲防云便是朱明无暑到那更白帝报秋分
　　剡藤一试三王帖蓟树全中七字诗不是好逰兼学懒散怀聊复偶然时
　　蝶栩山花何故喜虫吟秋草若为愁扫除愁喜叅虫蝶了了层峰翠罨眸
　　时向松邉依緑防便教石上勒朱书秋来不道吟情懒恰有云山会起予
　　晓行即景
　　烟轻露重破秋天晓色催人栁拂鞭茅舎刍栩饶野意涤场筑圃待丰年东隣杵相西隣杵秋社钱増春社钱半载饱叅忧戚梦乍观多稼一欣然
　　顺义县行宫对雨
　　离宫已萧寂秋雨助凄凉一晌偏成忆千秋罢举觞【去嵗春　先皇后随朕往盘山回銮适于此度千秋节云】羽寒愁棘雀声咽怨堦螀遣拨吾原惯其如镇搅肠
　　汤泉行宫叠旧韵
　　枉驾驻烟宫波澄天若空竹姿縁过雨花气自含风今夕何多感昨年逈不同君平久物化谁与证穷通
　　米友仁云山墨戯巻
　　防山愁歩山防岏防水爱听水潺湲山水情似未浃洽与浃洽之云漫漫元气廻合絶摹拟妙境恍惚思跻攀真有子矣米海岳那能混之髙房山【末用董其昌防语意】
　　王防青卞隠居长幅
　　无多溪壑昼常静能使林岚气益鲜卜筑何论大小隠不餐沆瀣也登仙
　　唐寅松坡髙士巻
　　防侯已报韩仇日靖节终成晋隠时不可山中无伴侣虬翁笑谓舍予谁
　　题汤泉并蒂莲
　　从歌独旦懒闻双何事芙蓉见暖江非偶物犹知偶合牵心我尚未心降防忧草不生闲砌助感花偏对客窓飒沓西风银沼靣还教同付水淙淙
　　八月朔日秋分
　　夕月
　　少采当秋仲禋宗重夜明九经循白道万物荷西成朔魄将临望亏轮本是盈银蟾与丹桂齐语任闲评
　　畅春苑观澜榭作
　　云轩三架敞月镜一寛景物供寻赏来回便问安瑶池常放櫂学海愿观澜还忆
　　含饴日光隂弹指防
　　西风
　　西风一夜枕上闻凛秋感触愁怀纷四时代嬗来复去万縁梦幻合必分重衾已觉轻寒切夜防谁伴凉更彻桂月光浮万寿觞往嵗欢娯忍重説
　　今年偏觉寒来早触景遥忆劔南道黩武开邉夙所戒以顺应逆古有道金川地险碉寨坚迁延用致我师老运奇折冲无善术涓涓不塞虑因小彼地六月雪片飞嗟哉士卒霜戈抱
</div>
    <div class="pagination">
<a href="御制诗集_page191.html">上一页</a><span>...</span><a href="御制诗集_page187.html">187</a><a href="御制诗集_page188.html">188</a><a href="御制诗集_page189.html">189</a><a href="御制诗集_page190.html">190</a><a href="御制诗集_page191.html">191</a><span class="current-page">192</span><a href="御制诗集_page193.html">193</a><a href="御制诗集_page194.html">194</a><a href="御制诗集_page195.html">195</a><a href="御制诗集_page196.html">196</a><a href="御制诗集_page197.html">197</a><span>...</span><a href="御制诗集_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
