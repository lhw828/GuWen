<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 61 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 61 页/共 296 页</h1>
    <div class="content">　　列栢防严頫大河飞霜六月驭骢过中条对耸青莲色砥柱平回黒水波禹迹铭山谁并逺齐功煑海未堪多知君更有贤良议好在明光白玉珂
　　奉寄少司马麻城刘公公繇山东迁某尝备属吏有知己之感云
　　采药征金几道防兼逢飞檄募材官青灯夜湿封章雨白发秋添露冕寒恩在闾阎深涕泪事新刀笔转艰难欲知国士平生感齐铗商歌久罢弹
　　其二
　　凤城山抱古时防立马徐瞻紫气开东海暮云吴地共大江春雪楚天来安危锁钥真烦寄转战楼船实未回倘问平原门下客几人元是处囊才
　　清明雨中过穆陵关
　　穆陵关头峰削悬哀飔防防吹奔泉谁令氷雪暂成雨岂为清明方禁烟桃花欲红不肯应栁条即青犹未眠南人过此泪双落耐可吴江十月天
　　过王烈妇祠祠有丘给事记
　　径仄祠荒客倦防乡人伏腊自衣冠疎篁秃栢晩何意伏雪淹霜春未寒尚有生刍堪荐玉岂因黄绢却回鞍男儿七尺应无限矫首风尘万事难
　　奉赠少司马麻城刘公统京营兵二首
　　动色除书有大名楚材谁复并干城东征已尽诸侯履左袒仍将太尉兵万马停鞭回夜啸九关飞檄散秋声由来建信多奇防肯为匃奴论舅甥
　　其二
　　坛成车毂帝亲扶匣里吴钩玉辘轳持节尽监诸校尉请缨还系五单于期门昼静团牙防画室秋严下虎符却忆华容旧司马孝皇频按九边圗
　　兵后问讯华师学士山居
　　十年供奉避晨鸡西掖苔縁学士题青径总输桃李在碧山还妬凤凰栖书成日月私巾屦业尽乾坤厌鼓鼙闻道农耕诸稍复可无兰蕙长春畦
　　夜登城东角楼和峻伯得楼字
　　横吹春登百尺楼使君中宴解吴钩离宫月送双螭出极浦烟催万雉收尽履青天垂大岘开尊碧海冩渑流虚为赋客悲非土何处风尘不壮游
　　得河中王丈宪副地震后书云未有出山之耗赋此促之
　　秦关晋峡莾相冲地转天摧妬禹踪不改黄河喷雪霰犹存砥柱揷芙蓉中流嵗晩回鸣犊大壑春深起卧龙膝抱缶歌虽足恋请缨飞驭莫辞从
　　赠别俞丈汝成迁楚廉访
　　别筵仍赋紫貂裘黄鹤摩天不可留雪后抗旌云梦猎月明张乐洞庭游诗成自失巴人调宦就应寛楚客愁倘问故交留滞意周南或恐是青州
　　吴峻伯过兼隠斋有作
　　隠囊纱帽竹间亭浊酒弦琴眼自青巻幔碧山堪入供窥帘黄鸟故要聴罏香坐展来禽帖茗椀谈过相鹤经【时出古墨刻为玩兼有餽鹤者】但道霅中家更好野夫今夜客为星
　　徐少叅邀饮蒿里偕李张二宪使作
　　残日轻雷挟乱冈使君髙宴许谁狂振衣名字新东岳回首旌旗满少阳有客琴弹司马墓何人乐忆鷞鸠郷莫因杯酒论千古玉检寒云并北邙
　　登岱六首
　　缥缈琳宫接上岧嶤飞磴界苍烟峰回洞壑纷俱拱石坼松萝袅自悬过雨双龙争玉峡擘云孤鹫拄青天莫言仲寳无他技能诵相如最后篇
　　其二
　　翘首精神欲奋扬几从开阖见隂阳千崕忽敞中原日六月长飞使者霜在昔钧天青帝坐即今封地白云乡还应五岳都游徧乞取安期火枣尝
　　其三
　　轩辕皇帝有髙防鞭石千秋辇道开匹练天萦吴观出金泥日射汉封回西盘瓠子河如带东挂扶桑海一杯谁为登坛论王气只应尘世有仙才
　　其四
　　尚忆秦松帝跸留至今风雨未全收天门倒防银河水日观翻悬碧海流欲转千盘迷积气谁从九防辨齐州人间处处襄城辙矫首苍茫逈自愁
　　其五
　　幞衣吾欲卧天门中夜凭栏起自论半割乾坤悬对抱低垂星斗乱堪扪狂呼六博仙人箸渴问三浆玉女盆未必驺生真海外唯应汉史有昆仑
　　其六
　　壁立芙蓉万古防削成松桧隠髙盘中峰翠压徂徕色絶顶青收碣石寒梁甫吟成还自和茂陵书就欲谁干依微白马吴阊在欲向秋风问羽翰
　　送衡府叶教授还吴
　　临岐斗酒意踌躇可向王门再曳裾此去穆生寜为醴由来冯客总无鱼白云丛桂从裁赋秋色丹枫好著书小艇太湖何限事野夫愁杀画熊车
　　送王佥宪慎徴捧表入贺
　　奉使风云拥传车当秋海岱惜离居衣裳玉几尧天上刁斗金河汉月初典客可收三表疏侍臣谁诵九龄书何时大啓葡萄馆万嵗称觞乐有余
　　送丘参政若孚捧表入贺
　　波臣东海暂相逢星使明河逈莫从共道尔时青琐客可能犹记皂囊封更衣却入金华省罢酒还聴长乐钟闻説已悬新象魏千门车马日从容
　　于鳞归絶不见客而独见余饮之酒又走使损饷绒褐予以吴丝答之而侑以诗
　　故人三径新蓬蒿鴈门太守徒尔劳斗酒风尘白日薄椷书海岱青天髙念欲报之吴缟带何以遗余秦复陶千秋衣被各何限世途徃徃称绨袍
　　奉寄淮漕传中丞三首
　　中丞鞭画大江流计相权分少府筹共指星河出箕尾即防淮海净旄头量沙月转千帆夜飞粟霜凌万庾秋为问南征诸大将何人不譲汉萧侯
　　其二
　　十年携赋奏西京曽覩山公啓事名暂出云霓同渴望向来天地一澄清【公为考功黜奸人殆尽】衣裳再数东方防【公由山东迁】舟楫今悬圣主情闻道鲸鲵殊未僇可能身将伏波兵
　　其三
　　著书空自舞干年徙倚云霄望转悬嵗晩陵阳依白璧月明燕市泣朱弦官微短削甘牛后兴尽归心托鴈前代马亦知惭伯乐萧条苜蓿五陵烟
　　奉题行省吕相公清和轩
　　湖上春隂已覆墙轩开恰傍紫微堂青天对冩氷壶色玉井微添水簟凉门外岂无中散驾席间犹识令君香那能不作吾庐拟短帢深杯百遍狂
　　念子相按部时日令子与折腰也亦愉快哉因赋此为子与解嘲并遗子相两面孔相向时将无一失笑也
　　传闻太守趋庭日握手青山思不禁海濶羣珠扶月上天回双劒借龙吟诗篇且鬭新秋色手板寜输异代心一自蓟门风雨后嵗星何处不浮沈
　　送汪太史振宗封衡世子还朝
　　屈指公车射防年忽防飞传若从天峥嵘玉叶东秦后缥缈金茎北极前共惜衣冠星使去虚令钟簴雪宫悬祗应同姓诸王表亲载齐闳第一篇
　　中秋夕诸先軰邀饮使院有作
　　还冯蜡屐据胡床不数南楼在武昌城外青山排坐入月中瑶树对分行呼来渑酒寒逾緑歌罢齐讴夜未央【古乐府有齐讴行】自是诸贤多意气留髠莫遣醉时狂
　　其二
　　碣石谈天未拟阑秋空忽送桂轮防何人不问黄金粟上客无呼白玉盘罢舞徘徊鸾扇晓归来缥缈凤笙寒还余寡和江南调长铗冯卿好借弹
　　其三
　　蹙管飞筹且逓催使君殊不厌深杯曲残齐瑟云俱住诗就隋珠月并来万古泱泱东海色诸公衮衮建安才琼浆只在芙蓉掌欲赋甘泉次万裁
　　题徐汝思云门山诗刻石后
　　拄笏髙斋日几回西山秋斵玉崔嵬谁分使者连环去却掩仙人射的来石作长庚悬露掌云为阊阖倚天防縁君句好新题在不为桃花路始开
　　寄致仕尚书山隂何公
　　十年霄汉未蹉跎一疏风尘奈乐何徤忆贺公辞绂晩贫怜疏傅赐金多青天忽落持螯手白日殊私捉鼻歌为问山隂春雪夜何时却放子猷过
　　送范使君视浙江学
　　栢梁谁为荐相如使者俄惊天上除但道声名新岳牧不知词赋旧公车春风绛帐诸生里粤海青山百战余更是折冲多俎豆可能兼采计然书
　　得张直卿参政书有懐却寄
　　青门栁丝昔踟蹰使君五马玉不如北风吹残厯下酒南斗忽堕湘中书山城虎豹日妨卧水国鼋鼍谁与居安得便呼从事去相防射取武昌鱼
　　待劾未至信笔成二章拨闷并简吴王二使君
　　今朝黄纸得如意明日骑驴大道傍任他钱刀吐气象肯为裘马争辉光东家女萝附松老西邻李树代桃僵男儿七尺防自管何用生死他人墙
　　其二
　　世人妬我金双符天老赠之月五湖朱轮折买范蠡棹紫袍脱赠黄公垆依旧豫章一男子不羞髙阳诸酒徒云霄故侣汝自爱白眼四望秋空孤
　　王佥宪慎征入贺还
　　闻尔輶轩出帝乡焦峣新阙逈相望金盘可更名承露玉辇将无御总章异日谏书三木下何人揖客五侯傍相逢信有多悲慨愁对寒云正渺茫
　　追和于鳞汝思除夕之作
　　去矣年华不可留虚堂寂厯散莲筹钟声未起千门色杯酒仍牵隔嵗愁海内风尘新白发使君氷雪旧青州不知济上寒多少曲里阳春已再酬
　　得子相七月书云颇有归志率尔奉答
　　去鴈来鸿未可迟使君今拟挂冠期椷开白日芙蓉老读罢青天薜荔垂大海春声兼鼔角小山寒色隠旌旗人间尚有王生在俯首风尘病不辞
　　齐东王故邸懐旧游有作
　　尚忆梁园设醴辰湖帘乳燕赤榴新榴分安石瑚细醴出中山琥珀醇明月如悬飞葢影春风忽散曳裾人何当华屋飘零句把向羊昙醉里论
　　敬美弟举南宫喜而赋此
　　书来防笔纵横甚此日春干气象髙燕市总先骐骥骨谢家殊有凤凰毛灯分太乙初防杖锦夺东方旧赐袍为报汝兄真长物不妨投劾老林臯
　　弟甲次小后赋此慰之
　　俱传射防动明光露表金茎重渺茫白雪不为天上调朱顔翻倚市中妆庭过长者无多辙粟请侏儒共一嚢莫倚王家门第在过江羞作尚书郎
　　邹处士赍茂陵书来谒赋此赠之
　　萧然落日半空除矫首乾坤叹索居有客相逢邹衍似停鞭为出谢荘书梁园赋月才难老稷下谈天辨有余自是圣朝多隠逸使君秋兴满樵渔
　　重登岱岳四首
　　夭矫双旌引翠微千崖欲絶至如归天门不散真人气河汉曽窥织女机峡坼苍龙仍对舞峰回碧凤旧争飞唯应处处樱桃发似有瑚缀薜衣
　　其二
　　玉琯银璈且莫从孤笻信汝踏芙蓉巗腰半卷垂虹带涧底俄悬落日春暑霁青天如对染寒归白雪竟留封灵芝只晔斋房种不向秦皇羡五松
　　其三
　　平楚苍然万里防不堪秋思罢冯栏三千自拥神仙宅七十空传圣帝坛北极垂衣阊阖逺中原回首夕阳寒长余一掬人间泪来日风尘未敢弹
　　其四
　　大火人间鬰欲流嵳峩萧瑟吐髙秋鸡声忽讶淮南过鸟迹犹疑舜帝留返照金泥时自跃过云石髄逈堪愁君王未许东封奏空向长安问子侯
　　夏日同皇甫开州游郑氏园
　　防竹池亭雨后新冲泥未怯徃来频林间散发逢晏谷口停骖问子真水净芙蓉偏窈窕天清鹳鹤自精神将从傲吏金门隠尘土应惭上角巾
　　寿少司冦何公【代应公】
</div>
    <div class="pagination">
<a href="弇州四部稿_page60.html">上一页</a><span>...</span><a href="弇州四部稿_page56.html">56</a><a href="弇州四部稿_page57.html">57</a><a href="弇州四部稿_page58.html">58</a><a href="弇州四部稿_page59.html">59</a><a href="弇州四部稿_page60.html">60</a><span class="current-page">61</span><a href="弇州四部稿_page62.html">62</a><a href="弇州四部稿_page63.html">63</a><a href="弇州四部稿_page64.html">64</a><a href="弇州四部稿_page65.html">65</a><a href="弇州四部稿_page66.html">66</a><span>...</span><a href="弇州四部稿_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
