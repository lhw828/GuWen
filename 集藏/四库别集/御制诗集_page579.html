<!DOCTYPE html>
<html>
<head>
    <meta charset="UTF-8">
    <title>御制诗集 - 第 579 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 579 页/共 1326 页</h1>
    <div class="content">　　金山夕景
　　北雨度江疾似飞西风卷云浄如扫江山佳防适扵兹红树碧峰辉夕照博古抚迹胥且置聊因无欲观其妙妙髙台上小徘徊我与髯翁岂同调
　　渡江驻跸髙旻寺行宫作
　　兰舸渡江津花宫及暮春毋奢仰
　　祖训【恭读　　皇祖御制行宫诗碑有莫遣争能縦欲奢之句序复引汉文惜露台事以示维扬商民垂训深切允宜遵守云】有事此躬廵机鉴惟勤政情田祗厪民觐
　　扬瞠后矣
　　巍荡共
　　髙旻
　　题大观堂
　　江浙省方回三春跸馆开白绵飞苑栁青子缀庭梅旌茷于焉憩琴书此重【去声】陪循名玩辞象颙若益深防
　　逰平山堂即景襍咏
　　去时春仲来春暮真是春光马上看祗有风流贤太守千秋名在碧峰端
　　北瞻昆轴广陵南园倚虹桥镜影涵设使武夷征故事便当九曲自兹探
　　緑栁隂浓曲岸头缓移画舸恵风柔青琅玕馆凝神盼谁道寻常竹有秋
　　侍卫银牌赐老人渇恩便夺亦情真可知半日行春舫不为闲逰为省民
　　暖香眀艳正含嘉防架云棚护惜加不读庐陵欧氏序谁知天下有真花
　　丽日轻风喜朗晴麦田吐穂待秋成今朝功徳山头望始觉吾心畅快生
　　平阜池堂俯碧涟已看荷叶出田田传花命酒围嘉客【即欧阳修在扬州事】髙致当年在眼前
　　坐惟片刻未斜晖问景聴称驰驿飞【尹继善毎称逰山似驰驿然过而不留实予本意耳】短句八章聊纪事足酬佳兴可言归
　　维扬旋跸作
　　南廵往返路胥经古郡因教两日停三月烟花虽入画邗沟春水合扬舲民情到防皆亲爱我意无时忘抚寜防喜云消辉旭影宜旸夹岸麦防青
　　题夏圭山水
　　落落乔松逺逺山人家多住緑筠间展图恰在维扬道真境真情共往还
　　山意雄浑水态湝淋漓元气却安排稼轩已自归乌有弆者谁知耕石斋【见卷前钱谦益识语】
　　过金湾六闸书事
　　西湾接东湾落低向所命【上次南廵亲临金湾相度以东湾滚坝前已落低命将西湾亦落四尺俾湖河入江之路益畅而其键要尤在视髙堰水志展拓清口为釜底抽薪之计五坝始无溢漏下河田庐颇资利赖】常防运水余入江斯捷径挈要实清口尺寸为【去声】亲定五坝无漏巵下河屡丰庆凭舟观局势幸矣筹偶应更张亦奚必多言徒唘竞顾语司河臣守之仍在敬
　　襍言
　　大船动移艰小船转旋利以之受重载始知逺不逮大船进每迟小船行常疾顺风扬广帆落后乃如失香象不似狡便其胜负驮若祁连蚁子爬沙终日走弗及封駞一歩迁君子小人别乎此不取目前可言理
　　洪泽湖四依
　　皇祖诗韵
　　南廵四度事非虚洪堰筹安淮及徐颂致万民益増愧讵予信实及豚鱼
　　阅接筑髙堰隄工诗以纪事
　　一律甎工运口连崇墉凭阅实牢坚蒇功即在回廵后【髙堰石隄为洪湖防障而武家墩迤北以工缓未脩癸酉秋涨危而复安因命筑以甎工千余文俾资捍御壬午亲莅指示复命自甎工止防一律接筑属扵运口该督于廻銮后鸠工修筑兹临阅视则坚甓屹然延亘益觉缓急可时前所筹定凖五坝水志畅开清口又幸迩年未遇霖潦湖水未致侵溢然伏秋拍隄之水究在随时宣泄得宜斯则河臣所应加之意而不能一刻释诸懐者也】防患要扵未事前平日原常见渚出汛时云每到隄邉虽然清口筹防瀹南望夏秋心总悬
　　四依
　　皇祖阅河隄诗韵
　　廵方两阅月渡渎逮还宫吏治课惟悉河防厪莫穷洪隄千载固运口万艘通
　　祖
　　考垂经制真同
　　天地功
　　渡黄河述事
　　无风更戢浪鼓枻不移时屡奉
　　大安渡均邀
　　眀贶垂
　　豫逰良已惬
　　尊养合从兹【敬念　　皇太后髙年不敢复奉以逺廵江浙矣】南望渺烟树民情系我思
　　桃源耕者
　　辛未过桃源髙斌奏曽记云此地耕者犹防存古制鸣锣合羣力相与勤种穊不独其言然隄旁呈览试此实任防风因之纪五字丁丑及壬午两度经斯地未逢向所见兹用谘大吏【问之大学士尹继善始云不知后复博询属吏皆称无其事】则称行实难而且无其事斌岂欺予者盖受人欺蔽观过可知仁重吟志详细
　　安澜
　　龙王庙再叠旧作韵
　　徳水方遵陆【上次南廵廻跸由顺河集登陆今则乗舟直至徳州便扵沿途阅视运河情形】图因阅运河兰舟溯洄溜桂棹舣清涡放淤兼观绩【是日小驻御舟登岸诣庙瞻礼兼阅夏家马路放淤工程】升香谢荐歌千秋垂
　　圣额【庙悬　　皇考御书额】三度此钦过予意望非别
　　神庥冀曰何安澜佑黎庶洪渎永寜波
　　复闻京师得雨【三月十八日】
　　北方春雨霑惟是去年好今年如去年此庆逢稀渺南方自泽国忧过【平声】不忧少即今数日晴始幸麦可保仍缱江以南驰问资防考【江南春雨稍多昨浙江抚臣奏至亦称三月初一以后莭次得两恐太过或扵菜麦蚕桑有碍因传旨询问浙抚熊学鹏苏藩苏尔徳令将迩日晴雨情形及春收分数若何即行驰奏以慰厪念】到处厪农功稼穑斯惟寳行将厯齐燕良苗阅沿道然讵敢心纾西成尚犹早
　　过伊河入运口
　　图欲泻微湖尾闾大防治韩荘闸迤南伊河就下利其余彭潘口均自荆桥出前年率剔鬟鱼【台】金【乡】多涸地即今过伊河入运实畅遂然上源来少济【宁】临【清】水虞匮頋漕虑弃农农顾防漕弃筹政所以难两全益艰致
　　舟行入山东境
　　去时遵陆返乗舟一水殊分徐鲁邮是日晴光眀翠栁前旬雨泽渥来牟北河漕务心勤度【入声】西郡民风目始谋【运河一带为山东西境】济运筹农胥要计戒更张亦厪详求
　　韩荘闸
　　韩荘实泄微湖水筹涸金乡鱼【台】闸建新【鱼台金乡诸县之水皆滙防山湖夏秋坡水涨溢鱼台一带每多积潦之患既防伊家河以酾其流并扵韩荘西岸建滚水石坝以杀其势甲申春抚臣崔应阶请濬治防湖下防因命故协办大学士公兆恵前往防勘以湖口旧闸宣泄未畅议扵旧闸北添建新闸使湖水畅流入运闸成而数县濒湖沮洳悉皆涸出民得赖以乗时耕种】济运利农期两益每因触境忆贤臣
　　过荆山桥
　　桥长三里计纳水原自寛侵寻沙淤之微湖去路艰因之事防剔本图泄涨澜沙弗逺运去积隄齐桥栏占河十之六功同不防然大吏前致辞已足受涨川徒观隄以外齐桥芃麦田桥建苟非虚河防功乃捐二者必居一吾心实未安扵凡待目击吁嗟此实难
　　渡黄河至徐州
　　彭城深厪念有事阅河防枉驾陆遵坦进舟日未央天光澄暎碧川气郁蜚黄浪静邀
　　神佑滋因敬不遑
　　阅徐州河隄有作
　　南固石隄北土隄【徐州当大河之冲向年屡经水患丁丑南廵亲临阅视命扵河南岸添甃石隄俾缓急益足恃而北岸土隄则戊寅夏遣大学士刘统勲来徐相度议筑以御澷流而束河势使攻沙者也两隄既成城郭民田皆资利赖连年频获丰稔闾阎景象恬熈廵跸经覧深为慰悦】利农护郭偹俱齐今来不借多筹画祗觉民生益畅兮
　　题黄楼三叠苏轼韵
　　叠险寜非滕口说每遇苏诗兴轩彂黄楼三登可黙去却虑格卑縁手滑遐想当年事脩筑岂有闲情办布韈【东坡诗已办布韈青行纒】隔时水退遇重阳把琖对花恣豪呷忆我丁丑始莅此急葺石隄举笼锸是时灾余百室空鹄面鸠形可怜杀壬午重来则改观云龙酬恵起神刹【徐城河隄自丁丑亲临相度各工脩举数年来闾阎生计滋阜因就云龙之冈勑建　恵佑龙王庙用申报贶】田有农夫荷锄耕屋有织妇鸣机轧即兹元气实大复仓庾陈陈相因压为民愁亦为民庆城楼埤堄俯齾齾绨几清闲命墨娥锦屏馥郁喷金鸭旋教清跸转行宫老幼欢随走靸霅
　　恵佑龙王庙叠旧作韵
　　盛徳赞
　　天縡鸿功着地宗一方赖呵护三拜肃仪容民气诚云复
　　神歆益致恭蓍干得九五云起定从龙
　　逰云龙山
　　蜿蜒如龙从以云刚过细雨涤埃氛髙踪慕张隠士佳政犹思苏使君树里有禽皆雅韵岩间无卉不清芬闾阎元气洵称复羣拥銮舆共尔欣
　　试衣亭三叠苏轼韵
　　寜同归去赋吹衣赴选怱怱趱夕晖身共山人【谓张天骥】斯则托心随旅客【谓张斯厚】彼焉飞
　　戯题放鹤亭
　　云龙瀛屿乕邱巅都有亭因放鹤传我亦山荘聊仿作祗虞贻笑彼胎仙
　　彭城三咏用贺铸韵
　　戯马台
　　汉王鬬智断项王愿挑战擿娆决雌雄驱骓疾雷电楼烦瞠叱辟易开海春军败引兵来鸿沟分割归都邑无事掠马临崇台共逐秦鹿谁得者始祸皆由鹿作马圅谷不封一泥丸咸阳三月火焰盘其兴何暴亡亦疾半夜气尽方识难云螭月驷虽调闲都入汉廐掌汉官独不见千秋名尚留楚牧乃复有刘宋賔筵泛杯緑
　　斩蛇泽
　　君不见九原除道抵云阳力伇无已秦以亡龙顔隆凖天子气坐压金徳销沆砀送徒道遁何足惧索与解縦恣去路吾亦逝矣壮士従夜径【平声】丰西那避頋行前者报大蛇来一挥七尺妪哭哀赤帝子斩白帝子此语疑信犹半防龙门好竒乃有许岂识天下归真主寛眀仁恕所以兴项籍呕呕徒吓防至今大泽犹传讹独惜千余年来非汉土
　　歌风台
　　歌风千载称髙台当年提剑起草莱天下大定还过沛置酒乐拟登云来何事涕洒英雄血逰子故乡悲往辙百二十人习和歌止张【去声】三日従兹别复沛不已复丰乡雍齿之恨独未忘卓尔想见兴王概讵止霄汉云飞扬知人善任何与良叔孙制礼眀有方方囬何独为【去声】信慨以慷乌之挽寜因鸷鸟蔵【信之反迹已眀不得谓髙祖寡恩故反贺诗意并见近作反钱谦益淮隂侯庙诗】
　　渡黄河有述
　　侵晓庭柯风势防登舟顿尔静阳侯屡防
　　天贶昭
　　神贶自问何脩益励脩波浪不生恬水性隄防惟固尽人谋南廵狩礼扵焉蒇独有民情恋尚留
　　金乡鱼台民以涸田得种谢恩诗以纪事
　　微湖昔倒漾数县被灾连金鱼为尤重有釜常嗟悬虽常豁粮赋岂似庆逢年昨従抚臣请为之防荆山【金乡鱼台皆濒微山湖向苦湖水泛溢洼田悉没扵水既穿伊家河増置韩荘坝牐以杀其势甲申春复允抚臣崔应阶请濬下防之荆山桥以资宣泄数县积潦田亩次第涸出民得借以耕种】先是隄徐北黄流免泛川【黄河至徐州而窄河员毎持束急易涨之说聴漫水泄归荆山桥以故河多淤梗微湖趋下之势不畅戊寅夏始扵徐城北岸筑土隄黄流乃不旁溢湖水得防消无阻】诸水得就下渐见有涸田廻舟溯运河万姓两岸邉言谢汝固耳言惭吾犹然奚如豫筹画免此遭屯邅况虑去路多来源已觉艰漕渠亦要务何非政所关【微湖虽患其涨溢然漕艘北上亦借灌输之利盖泄多固有益民田而潴少又恐妨运道事诚有难扵兼善者既慰之余弥复厪念】展转厪民瘼事盖鲜两全
　　四月日作
　　舟动水流里春徂夏又来何曽因闰驻且复喜云开霑泽垅芃麦涸田野不莱底须赏花栁斯实恱心防
　　过济寜州
　　州城雄枕运河濵珠勒徐驱觐万民总以平居恒厪念那因初识始相亲【南廵廻銮向従陆路兹始御舟初过州城万民尤觉懽迎】豁粮尔縦谢诚切【前以频遭潦沴凡低田受水者皆与豁粮老防聚集叩谢】登席吾犹愧是真李杜诗情髙万丈【州城内太白楼为贺李豪饮迹城外南池即杜甫兴许主簿逰处有少陵祠】摛词即境却逡廵
　　登太白楼
　　岧嶤髙阁俯城闉名字犹传太白真善醸者汪信知己举觞惟贺是佳賔良辰澷惜方春饯胜迹初探返跸廵禹戒常遵恶旨酒醉歌无事取斯人
　　题南池少陵祠
　　任城南郭有南池古迹犹传老杜祠乔树那知春已去闲庭不觉歩前移何期此日仍瞻斗【唐书称昌黎文泰山北斗吾扵子美之诗亦云】可惜先生未遇时却异东坡频叠韵【南廵叠苏东坡韵独多】斯人前岂易言诗
</div>
    <div class="pagination">
<a href="御制诗集_page578.html">上一页</a><span>...</span><a href="御制诗集_page574.html">574</a><a href="御制诗集_page575.html">575</a><a href="御制诗集_page576.html">576</a><a href="御制诗集_page577.html">577</a><a href="御制诗集_page578.html">578</a><span class="current-page">579</span><a href="御制诗集_page580.html">580</a><a href="御制诗集_page581.html">581</a><a href="御制诗集_page582.html">582</a><a href="御制诗集_page583.html">583</a><a href="御制诗集_page584.html">584</a><span>...</span><a href="御制诗集_page580.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
