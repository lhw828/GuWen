<!DOCTYPE html>
<html>
<head>
    <meta charset="UTF-8">
    <title>御制诗集 - 第 198 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 198 页/共 1326 页</h1>
    <div class="content">　　伊谁割璞为磨锼蟠防直纹制从周博山应薄遗炎刘肯教甲煎艳香留寳兹韫徳兼刚柔虹光十丈屋梁浮
　　题王羲之七月都下二帖真迹巻
　　墨迹与钩橅品如形影分千秋赏鉴家聚讼徒纷纷二帖名乆羶片羽真不真贞观暨绍兴小玺文如新聊当面目观还轻耳食伦
　　玉瓮为金元旧物嗣沦没古刹中以贮菜韲后购得仍于承光殿前为起一小亭置之并命内廷翰林等各赋一诗即刻于楹柱偶幸承光殿复成是篇
　　防年萧寺伴寒韲仍置承光焕彩霓梦觉金源成故迹声腾玉署艳新题若为巧合延津畔竟得天全露掌西松杪照来千载月夜凉依旧景凄凄
　　金川纳降奏凯悉由
　　圣母慈训既敬上
　　徽称以崇钜典并遵
　　懿防册封摄六宫事皇贵妃庆礼既成逥忆往事輙益
　　惘然
　　畨服徕柔奏凯旋更欣春雨遍公田深叨
　　慈训遐荒定敬奉
　　鸿称钜典传和众安民常切切持盈保泰益干干六宫此日添新庆翻惹无端意惘然
　　首夏幸圎明园西直门外即目三首
　　鸣梢晓日鳯城西润逼郊原绿意齐鱼海洗兵蓬苑丽清和景物待新题
　　嘉禾入夏麦临秋接叶隂中唤雨鸠敢懈宵衣并旰食讵圗后乐祗先忧
　　来往兰衢每问农为生庆慰为无悰麦芒润露桑隂满此景常年得未逢
　　首夏奉
　　皇太后御园行乐之作
　　人事天时两相谐御园行乐豫
　　慈懐春归花木犹饶丽雨后池亭是处佳鱼织锦纹浮翠浪鸟鸣仙乐下瑶阶云牋玉几才堪对急管繁弦概可排
　　饍麦
　　夏至麦方秋今年麦秋早胡先半月期都为春雨好较晴量雨乆颇悉农之道朝来膳碾防翠滑供快饱底须以彘甞土物甘为寳更喜青齐间普丰赖天造诸事遂敢矜一心敬常保
　　雨【四月十八日】
　　今年春雨佳二麦芃青穟下稻暨髙黍次第种已穊入夏乃逾旬望雨恰厪意欲速縦所戒先忧颇难置十四年此心始终无或易【叶】夜来雷雨作时止时而细诘旦始沛然根荄润胥逮来牟固有秋百谷畅生遂洗兵天意谐息事人心契自頋徳诚凉讵致诸祥萃永奉四字训【敬天勤民寳　　皇祖　　皇考所用贻防至今此诚四字家法也有诗载集中】时康敢自恣
　　青龙桥西
　　孟夏景宣畅驾言临静宜宿雨清跸尘防骑石桥西麦陇与黍田绿意懐新齐此道屡曽经穑事春秋咨北方例春旱大田每如期昨秋及前嵗西成已幸而今乃并麦収饼饵足无疑况复百谷类怒生总离离十年曽罕逢一旦乃遇之覩兹那无慰既慰继以思持盈守干愓究鲜欢豫时
　　初夏香山杂咏
　　御园自是湖光好山色还须让静宜乍别林扉刚半载初来恰值小年时
　　山容经雨鬟初沐松吹因风籁益清更喜烟云无定态半川隂霭半川晴
　　苔磴花茵坐憩诸层峦刘览防心余拈毫无暇捜竒句却恐山灵笑懒疎
　　迳曲隂浓藏岨峿不见人行人语林稀乍似咫尺间行来又复迟尔许
　　歩入仙岩药草芬钟声时隔碧峰闻茶烟一缕才升鼎冉冉铺空便作云
　　清和林谷静无尘回忆忧欣底是真絶塞销兵春雨足得教岩馆暂怡神
　　金莲花
　　金莲花生于五防初不知何名
　　皇祖赐之名而植之避暑山荘兹香山亦种之是卉宜于山故繁滋特茂焉偶临山馆恰值敷荣輙以命篇
　　林斋治圃种金莲的的舒英暎日鲜拟合送归学士院不然宜傍老僧禅谁雕琥珀为趺蕚防厌胭脂鬪丽妍设使因风落天半维摩室应绕床前
　　碧云寺
　　防年吟望防此日憩逰时檀舍非希福林峦好访竒青霞滃掩暎玉笋逺参差返驾山园近清宵静更宜
　　雨
　　朝烟才泮暮云浓阵雨旋过傍槛峰玉乳淙淙鸣细窦芝英淰淰沐幽茸梳翎闲防松邉鹤送响时闻院外钟返照一天晴更好万山争濯紫芙蓉
　　雨后
　　雨后来仙馆溪声乱涧繁清芬生蕙芷静趣在琴尊契道无多意吟诗那易言芸编纷挿架取便一抽翻
　　玉华岫
　　香山佳景二十八玉华岫占秀且竒侧峯横岭尽来会朝霏暝霭常相宜石磴曲折绿隂宻坦防葺宇邻招提皋涂精舎更幽絶窓纳万景凭陵之我驻香山无不到到必一为留新题即今石壁所勒字颇有莓藓防茸而
　　题静室
　　到逢三伏犹无暑况是清和雨后来半晌不妨聊止息一心何防惹尘埃
　　松籁萝烟净有余好従云外卜山居仙人石室芝英长不觧求仙莫浪锄
　　逰香界寺诸胜
　　问景当初夏逰山趂晓凉无多攀石磴乍已出云匡防径欣初得临髙俯下方万縁防辐辏一念静商量【前嵗出静宜园前门厯法海表忠诸寺取道杏树口转而北始至圣感惜其倾頽舍金脩葺因易名曰香界今因山园清暇减骑登园内髙峯出西北门遂沿横岭而南虽厯少险而既得其居髙临下之势过险即夷直径无比较前厯纡途葢省十之四五大学士忠勇公傅恒随行因忆其在军营欲据中峯而下者意正同且为学为政之方均有类此者故并记之】
　　灵洞孤云顶【寳珠洞在香界之上】天龙防佛龛湿岚常醖雨夏草正霏馣暂据一窓心迥平临万景函却従萝栈下香界在其南
　　香界开香积伊蒲我未防【是日传膳于此虽八珍有戒而伊蒲素膳实所未习故戯及之】传餐休卫士讽呗厌山僧谿壑堪寻乐松篁可作朋寳珠欣得概楼戸不重凭
　　归骑盘﨑路挈壶始报辰前畨频所厯一霎顿为新【自香界而下仍由杏树口故道而返香山视事是日吏部带领引见】世事全无定人情底是真便开勤政扆吉士细捜论
　　自香山取道玉泉传膳视事毕遂刾舟由西海至
　　畅春园问
　　安归圎明园雨后澄霁轩斋静敞喜麦禾之兆丰值笔
　　墨之含润欣然拈韵斐尔成篇
　　山园雨霁晓轻寒诘曲兰蹊露色漙便到玉泉因视政喜防瑞麦为加餐一舟苹沼思为楫三日
　　萱阶切问
　　安【香山驻跸三日】过午防闲临后苑研香瓯净适澄观
　　古铜鉴歌
　　轩辕液金作神物徳合天地明日月隂阳精气此蕴鬱万八千春岂湮没丁甲防持魑魅袚中圎光外绿云蔚如星重轮丽天阙四灵五岳卒难核汉唐俗制气早夺其祥应不让屈轶以烛贤奸洞心骨
　　雨
　　前朝好雨刚新霁有渰萋萋优渥继近畿今嵗胜常年额手休和感
　　天赐保阳一带麦亦佳迩闻颇有待雨意阵云顷望迤南浓满蕲霡霂公田被饼饵千家庶可期黍髙稻下苏新翠静对蒙蒙縦慰欣卜度彼地増忧思一夫不获时予辜数郡民瘼夫岂啻
　　汉玉秋蝉有雕檀木为蕉叶以承之者朅尔触兴率成是诗
　　谁制玉为蝉谁刻木为叶玉人与木工本两不相涉二物偶付托讵是精神接新蜩鸣绿隂视此孰荘蝶
　　雨后
　　雨后园林爽气生凌晨视政接公卿【是日御门理事】勑防聊复余清暇适兴仍兼值快晴乍喜蒲榴迎午放更蕲禾黍遂西成香山送得盈窓翠濯濯烟鬟树杪横
　　孟夏下浣之七日
　　皇太后赐膳于
　　畅春园之集凤轩是地近大西门去嵗习射于此发矢二十中十九因用齐召南韵成诗四首勒于壁间兹以侍
　　膳视事之暇陈马技以娱
　　慈顔亲发十矢复中九且破其的者三焉
　　圣母豫悦仙苑増春辄叠旧韵以志嵗月
　　萱龄长此祝如山镜面轩斋图画间乐对清阴蒲节近欣陪
　　色笑凤楼闲劝餐敬进仙防膳视事旋催朝士班马技更陈新雨后遥峯澄景黛蛾弯
　　封事筹裁惧弗当无私兢业奉
　　元黄搜材常冀空羣骏较武均期中叶杨每切祈年咨穑务岂惟问景赏烟光贤臣集事穷畨服烽息今休戍白狼【去嵗金川用兵故有金川况未靖天狼之句今大学士忠勇公傅恒平定金川奏凯还朝复值时雨常霑稍解朕忧矣】心殷
　　爱日奉维嵩凉室温闺地不同【集鳯轩亦新脩饰以奉夏凊之所】喜向座前亲捧爵更防楼外竞弯弓髙冈萋菶将仪鳯闲馆蜵蜎陋射熊
　　家法仪型巍荡近此勤民政亮
　　天工
　　窣地杨丝拂玉鞭兰舟遥待苇洲前试调驯马云中锦便泛澄波镜里天叠赋新诗酬胜防喜縁甘雨遍公田愓干未敢防初志多故犹然忆去年
　　僧懐素自叙真迹卷
　　自叙曽闻世有三丹阳里巷艳丛谈张颠元奘多倾服草圣禅机青出蓝
　　云中龙爪不糢糊妙法曽经悟担夫豪宕精神枯淡志恍防李氏醉僧圗
　　闻保定得雨
　　逺自滇南近京畿春収都报今年好齐鲁灾余麦为秋蜀秦兵后谷惟寳雨晴幸得皆应时额手为民感大造独有保阳四五郡昨闻望雨心如封事传来快一披盈犁顿觉苏枯槁二麦原能过半获大田生意芃青秒休和洊至岂徳馨凛乎敬奉持盈道
　　复雨
　　乍热才三日为霖复一犁麦収诚已定禾长又将齐林壑景堪赏蒲榴节好题洗兵和众庶静騐识端倪
　　夜雨感旧
　　暮雨才収夜雨随忻余翻觉助清悲天中节近麦秋好合是常年共赏时
　　五月朔日奉
　　皇太后御园宴赏之作
　　糉席蒲觞荅令辰天中景物一畨新雨余山色深于黛风定波光正可人麦已到秋扑陇亚榴初明火歩檐廵欢顔
　　上食还増感前嵗今朝事不伦
　　蕉窓夜雨
　　优渥公田遍雨晴皆适宜绿蕉生响防隔户试聼之防觉踈还宻叶应起复垂絶胜前嵗况频恐未霑时
　　夏防松泉竹石圗
</div>
    <div class="pagination">
<a href="御制诗集_page197.html">上一页</a><span>...</span><a href="御制诗集_page193.html">193</a><a href="御制诗集_page194.html">194</a><a href="御制诗集_page195.html">195</a><a href="御制诗集_page196.html">196</a><a href="御制诗集_page197.html">197</a><span class="current-page">198</span><a href="御制诗集_page199.html">199</a><a href="御制诗集_page200.html">200</a><a href="御制诗集_page201.html">201</a><a href="御制诗集_page202.html">202</a><a href="御制诗集_page203.html">203</a><span>...</span><a href="御制诗集_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
