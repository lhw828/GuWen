<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 48 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 48 页/共 296 页</h1>
    <div class="content">　　黯澹千山暮慿阑首重回虹争汾水上云拥太行来渐老惊先达多艰急异才今宵迟月色须为绣衣开
　　邀李袁二使君小饮
　　忽忽秋将暮悠悠欲傍谁无才薪自积有禄桂从炊贪作传杯过数为同舍期南冠笑相拭莫使晋人疑
　　初入谒晋邸陈常侍要饮别墅作
　　别殿沾恩罢逢迎有大珰自云东第好只在小山傍曙月侵金酎流云断粉行为传趋府近促拍按飞觞
　　其二
　　河东张特进老不爱人扶圃为延賔学尊从罢直呼食单黄颔臛酒味紫酡酥取适须臾事沈冥即我徒
　　再从诸公饮陈常侍别墅
　　小割虒祁地聊为梓泽园杯从三雅贵客有八公尊膝席寛賔礼牙盘侈国恩犹言朱邸俗揖向栋花村
　　其二
　　偶尔朋簮盍仍劳倒屣迎鬭茶中贵好赐醴主君情果取非时味花多别创名不论休沐否省事晓来清
　　晋中得亡妾信志感
　　歌鹿初停奏来鸿已叹离一棺谁傍汝两口别称儿拭泪偷潜滴闗心忍自支丈夫多意气元不为蛾眉
　　其二
　　苦忆登车日双眸强暂回已真成死别翻更怯书来玉筯难収恨朱丝未作灰和家后园李子好令枝摧
　　其三
　　我更三千里儿骄女又痴最怜垂命别谁作有情悲旧幌教凉住空箱傍夜移戢身无寸土西閤已先辞
　　其四
　　十八年中事居然一梦非未论调瑟好所悯抱衾稀强粥供啼乳篝灯问缉衣辛勤意何限脉脉付斜晖
　　归路写闷
　　夜半呼厨饭欲餐还不能路危心转迫天逺足无慿已觉仍疑防无言忽自譍遥传伏枕在知复倚门曽
　　其二
　　因过长子县愈重老亲思路任羊肠险书嗔鴈足迟往来山色异迎送物情疑不那三千里长萦方寸丝
　　闻台抨不行有感
　　纵令寛谪籍岂敢问朝班雨雪人回首春风自掩闗穷途出防外垂老是非间爱此浮云色翛然逝不还
　　其二
　　当时诤臣论夫岂谤书函执政寛相假流言转自慙本应呼第五不合受朝三遂我初衣后秋风农圃谙
　　谢华壻饷紫檀梳匣
　　吴刚月中树斵作紫琼箱得借卫郎润长沾荀令香寒暄奉巾栉早晩见行藏投老缁衣日毋言弃置伤
　　赠温州周生才甫
　　籍甚诗篇美飘然步屧过停杯顾误曲弹铗出悲歌客礼龙门重乡心鴈荡多永嘉风物好其奈壮防何新安汪惟一徐使君子与门人也以尝侍李于鳞先生刻其白雪楼集赋二章赠之
　　客有儒中侠人怜身后名言从徐孺子得尚济南生山水存遗操氷霜问旧盟莫将青凤翮到防覔兼城
　　其二
　　识汝沾沾意曽因御李君死犹能借客生可罢论文附骥吾何有登龙世所闻只应今夜月鹤背怅离群
　　赠白云上人
　　爱汝白云色萧萧佛日间有时归法鉢无意卧禅闗生防了何碍巻舒长自闲防常足避世莫买沃洲山
　　为曹比部送长洲张令入佐比部郎
　　我爱张平子贤声众不如棠隂过夏茂鳬影入秋舒已制呉门锦还司城旦书曹丘能念旧不惜重吹嘘
　　其二
　　列宿徴书重干夫拥斾迟令君青雀舫僊吏白云司汉法霜同峻呉郊雨自私防刀吾旧佩脱赠为明时
　　沈母挽章
　　范子成公父宜家是伯鸾闺中新凤诏机畔旧熊丸慈竹呉江冷啼魂蜀道难欲挥彤管述心折泪仍残
　　病后程子访我园居小饮作
　　起色縁君动衔杯转自真材髙聊翫世年少不窥人池草诗情晩岩花酒态新即论吾党外谁不傍风尘
　　答徐文果
　　自失而翁后风流思不胜絶怜徐孺子时及栁吴兴天目寒逾峻湖心雨自曽菰芦最深处鳞素一堪慿大梁王君用章既去昆山为客部副郎邑人俞仲蔚集古语为八咏饯行要余与家弟和之各得四首毋论其辞之当与否而感徳懐贤要自不异也威凤栖梧桐
　　圣时不虚瑞有凤下髙桐含苞媚朝日鸣律龢春风揽徳辉何晩将雏曲未空俱言阿阁贵非仍枳棘丛
　　桂楫泛河中
　　汴水似天河星查暂一过鸣鼍彻遥汉飞鹢凌清波洛客思归引吴侬于蒍歌不取支机石其如压载何
　　处处春云生
　　春云处处生蔼蔼复盈盈怳如飞盖落忽与去防平泄彩迎回照乗虚薄太清恵休无怨别早晩丽神京
　　轩葢照墟落
　　半刺威仪重典客声名髙徴贤下梁榻问俗见干旄翠舄晨双去瑶琴夜一操只应今仲蔚穷巷又蓬蒿
　　挽杨都督尚英四首
　　劒佩先辞汉楼船旧姓杨一归肝胆赤百感鬓毛苍客与金俱弓将鸟共藏西州华屋地何防不堪荒
　　其二
　　垅树萦幽旐江城咽暮笳风摧大将树霜剥故侯越甲初滋藓呉钩不吐花一贫应莫叹去病肯为家
　　其三
　　双挽角弓强横行鐡裲裆虬髯将施草猿臂已生杨病诧千金骨恩留一寸肠只应夸毕万终觉少冯唐
　　其四
　　鲸海氛谁扫麟台迹尚存生教仆射宅入作奉诚园势去通侯冷时平醉尉尊山阳夜中笛不听已消魂
　　奉寄翁少司马
　　三持直指节两拜夏官卿身力从君父行藏有重轻尽抛封赏去不减孝亷名只恐干星象羊裘隐未成
　　送陈司训迁髙邮
　　不断江南北春风桃李香珠还収甓社劔已铸干将少欝冲星色仍开照夜光儒官到自好何必去防梁
　　李时养授室
　　那输谢傅墅聊具戴生装白几供碁隐青衣控酒狂稍寛懐土切莫怯受恩长但使比隣徤过从日不妨
　　寒食
　　故人日以故新冢嵗行新自惜无涯智翻随有限身落花寒食节芳草旧园春任是风光好那无泪满巾
　　送徐子与之闽宪
　　踪迹乾坤满行藏嵗月深一官初汝报双鬓莫愁侵霜色帷从动星文劒可防嵳峩鳌顶上时复快披襟
　　其二
　　一马骢仍徤当年五马才水怜丁字旧人喜细侯来鳄徙闽天雨虹摅粤海雷弹冠岂吾意把袂独徘徊
　　寄穆考功兼简石给事
　　穆生醴酒薄邴氏宦情微人昔氷壶是官今水镜非风云千态出天地一身归予亦穷途客因之赋来薇
　　其二
　　物意毋深叹君今试自看枕髙归卧易钩直钓竒难漳水鲂时上淇园竹渐竿有书堪送日何必问弹冠
　　其三
　　故人有羊角一防忤龙鳞生死交情在行藏世事频还将孤愤意俱付耦耕人倘遇栖栖者春风指问津
　　其四
　　闻君读书处乃在清漳源小尔新蓬径居然故漆园暗芳书草发空翠墨花翻若语逍遥意寜将出处论寄郜侍御郜时以按鹾山西有所论劾不合移疾归魏
　　一去寜因疾孤臣敢爱身年华开对巻风采出埋轮竹写淇园雨花明澶苑春还将独行意觧作倦防人
　　其二
　　休沐知何意浮云万事停心悬魏阙紫泽满舜都青懒不谈鹾防醒难颂酒经唯应杜门处思入沈冥
　　为小江陆君题号兼寓夀
　　君家何处住小割呉江东浦色轻桡外涛声髙枕中素封千树足緑友一瓿空里社前为夀兼闻报嵗丰向生上脩名臣録采及先事赋此赠之
　　君真向平后不作里中居手挟先贤传人呼行秘书羞言陈夀米畏上桓公车倘及嘉隆际孤臣涕泪余程广文先生徳甫博学能文章用睚眦去其官欝欝不乐将北防淮楚以纾其志赋此壮之
　　贫有寒氊在狂慿束巻夸一官文自左百感气仍加白雪人人耳青山处处家物情论且尽吾意属烟霞
　　其二
　　我遇伯休父人称行秘书宦防终不达畱滞竟何如霜色淮隂钓寒云孔氏车不须论束帛一饭莫教虚
　　夜泊胥口泛月作
　　灏气将从合波光忽自开初萦匹练动如拥素车来出没青千岫纵横玉九垓髙吟乌鹊语横槊亦雄哉
　　包山寺
　　山名从鲍靓寺榜尚萧梁地拥诸峰合天容一刹藏松楸深自老橘柚早能香随意尝僧供支笻礼上方
　　毛公坛
　　但传毛公迹不识毛公谁丹井乆成没白云无复期一僧酬对少双屐厌归迟自昔牛羊地多扵鸾鹤时
　　上方废寺
　　苍翠望犹合丹青看渐微化城随刼壊贫里见僧归古木径路改空山樵采稀萧条住心退迤逦下斜晖
　　明月湾
　　扬舲泛漫秋气逼尊寒早饷炊烟合人家渔网寛波心揷栁翠石骨嵌枫丹此夜氷轮色千年水殿看
</div>
    <div class="pagination">
<a href="弇州四部稿_page47.html">上一页</a><span>...</span><a href="弇州四部稿_page43.html">43</a><a href="弇州四部稿_page44.html">44</a><a href="弇州四部稿_page45.html">45</a><a href="弇州四部稿_page46.html">46</a><a href="弇州四部稿_page47.html">47</a><span class="current-page">48</span><a href="弇州四部稿_page49.html">49</a><a href="弇州四部稿_page50.html">50</a><a href="弇州四部稿_page51.html">51</a><a href="弇州四部稿_page52.html">52</a><a href="弇州四部稿_page53.html">53</a><span>...</span><a href="弇州四部稿_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
