<!DOCTYPE html>
<html>
<head>
    <meta charset="UTF-8">
    <title>御制诗集 - 第 465 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 465 页/共 1326 页</h1>
    <div class="content">　　松宫冠劔存敢曰
　　志成荡盐泽亦云功定靖花门凡兹万里遐宣武总荷九天黙佑恩二十五年如一瞬
　　鼎湖廻忆痛难言
　　秋澜村
　　新波曲岸栁垂丝信宿闲斋小憇迟底事春来亦秋意为予西望每凄其
　　二月廿七日郊劳出征将军兆富徳及诸将士礼成纪事
　　京县郊南亲劳军
　　圜坛陈
　　纛谢成勲出师本意聊甞试【西陲之役始以厄鲁特诸台吉率众欵附请兵甚力我喀尔喀牧圉势不可以错处滋患无宁及其锋而偏师甞试特计因其地以抚之故　祃旗命将之典槩未举行语具乙亥告成碑记兹凖夷既平而回中诸部以次戡定寔荷　　上苍　　宗社鸿庥非敢谓先时逆覩及此也】奏凯今朝备礼文释甲弢戈罢征伐论功行赏筞忠勤膝前抱见询经历【国朝旧制凡出征将领成功还者行抱膝跪见礼以示优异今即遵行】一瞬五年戚以欣
　　同心万里那暌违毕竟欢言赋采薇勇将归来兼福将黻衣着得解戎衣漫称偃武修文日恐即嬉文恬武机饮至宁夸畅和乐持盈益励慎防微











　　御制诗三集巻三
　　钦定四库全书
　　御制诗三集巻四
　　古今体一百二首【庚辰四】
　　三月朔日御殿定邉将军兆副将军富徳等率成功诸将士朝谒诗以纪事
　　黄麾簇仗正衙排奏凯来朝乐孔皆脱劔释冰摇玉佩巻班按队叩金阶幸逢耆定干戈戢况值熈和风日佳范士燮言予敢防惴矜保泰是长懐
　　上巳日同豫轩作
　　西苑将凯宴南轩先憇驾【轩在瀛台之南】正逢祓除莭韶光蔼相迓红紫入花迳葱蒨笼岩榭同豫信同豫耆定筹邉罢然予敢肆志敬怠不少借髙谢晋永和宁云关治化
　　静柯室
　　古树扶踈户外罗春风秋月镇婆娑漆园未悟知鱼者祗道无端静在柯
　　上巳日凯宴成功诸将士【有序】
　　筵开饮至刚逄祓饮之辰苑启瀛台恰奏蒙瀛之绩扵时上公晋斝青郊解甲初还蕃长敷茵黄幄纒头列侍宫悬陈百部将回中乐府齐登锡爵遍三廵以阁上圗形为次讵因诩挟纩投醪之期得抒推心造膝之忱且食刀阗璧偕来包匦宜酬其效顺而绮朱提并赉签名合第彼成劳从兹凯宴遐宣足使天堂知乐是用寅承永切毋忘月依光非矜七徳升歌爰借八章纪实
　　出劳嘉勲蒇礼旋升平凯宴液池壖辟疆扫逆诚资众助顺成功总赖
　　天筞绩林林恩予厚询劳一一命来前宁惟云不重生望祗觉廻思越悚然
　　日丽风和春未深奨庸备礼有壬林试看偃伯灵台上讵数流觞曲水浔命预绮筵排伯克也陈夷乐奏任禁笑聆蜀技无情者那觉西悲动乃心
　　圎幕髙张榆栁垂犒筵喜值禊脩时筞勲舎爵竟今日鬯武书常允不期谁拟浯溪泐崖颂我歌灵夏出车诗紫光将画凌烟像【西师蒇成大功自元臣及在事将军防赞禁卫统领诸臣第其勲绩懋著者命工圗形紫光阁以崇奬劝】穆棣同叨
　　干贶贻
　　成功将士锦衣旋日月光辉军气蠲借我虎臣典宿卫笑他杯酒解兵权【将军兆副将军富徳既以酬庸晋爵均命为御前领侍卫大臣宋艺祖权术驾驭夙所鄙故戯及之】八旗子弟心如石万禩国朝龙荷天宣看疮瘢犹未愈【三等侍卫绰克圗巴圗鲁恩特骁勇过人临阵不避锋镝今预宴赐酒时抚其额伤犹未痊复为之恻然】能无一体恫瘝连
　　栁舒花放正良辰上日前期福履申【三月三日为上已然是日始戊申故云】卸甲韔弓尽鳬藻凹睛丰额集鱼鳞千秋难遇太平宴百战归来义勇身独忆储胥宣力者【故大学士黄廷桂综理军储调遣诸务备殚忠勤未及武成溘焉先逝故前赐诗有夺我贤臣何太剧不教留看凯歌廻之句】凯廻未见惜斯人
　　敦烝栗允堪怜二万何期竟拓邉逺愧周王兴六月迟过殷帝克三年依杨霏雪凡经防立帜登弧尽陷坚此日征夫真迩止皇州春满七条弦
　　拔逹山人献馘归三军饮至蔼晴晖劳心幸我纾宵旰公道凭伊论是非紫绮朱提颁渥泽前歌后舞迓鸿禨欢来忆不同来者【军兴以来我大臣将弁等咸以荩忱自奋其间有遇阿逆之叛如将军公班第防赞伯鄂容安遇噶尔蔵多尔济等之叛如宁夏将军和起而追色楞之者如副都统唐喀禄误听沙拉斯吗唬斯之诈者如都统满福至遇酋和卓木之叛如副都统阿敏道前锋统领鄂实副都统三格侍卫特通额总兵髙天喜而奉命在途猝遇乱贼如将军伯纳木扎尔防赞侍郎三泰其巴圗鲁侍卫中之竒彻布巴凌阿宁古礼富锡尔璊绰尔圗等并能以死勤事秉莭捐躯虽加恩优予旌卹而当功成饮至时廻念义烈炳然尤不胜雪涕云】劳爵手持泪暗挥
　　芳莭延禧淑气清禊歌声是凯歌声元戎允合躬承衮勇校均教手赐觥借众力兹疆地戒勑予心永奉天行从来悟得受招理防巩流谦慎捧盈
　　凯宴毕乗舟至恱心殿
　　上已从来合宴逰似兹凯宴得曽不良辰盛典还多暇耐可新波漾防舟
　　春融琼岛翠嵚崟别殿防龙憇恱心绨几兰亭观定武恍同逸少防山隂
　　土润新芜緑到阶春光今嵗识真佳旧题粘壁闲吟过始觉筹邉恱释懐
　　紫翠房
　　漪澜堂畔室假山围蒨峭偨池互罗落嶙峋入窅窱紫翠幻万状朗朗延曦照生色画屏张谁能观徼妙
　　画舫斋
　　芸斋临镜澜涵漪清可爱仰观俯而察古稽文与佩顔之曰画舫讵学襄阳再譬如亘大地咸知水以载何屋而非舟舟宁独此在谁能具达观于斯悟津逮
　　题唐寅山水
　　访幽野艇泛清渟水阁遥知待发硎识得六如真面目石渠幸早弆兰亭【巻内无名而有六如居士圗记圗记虽可赝鼎而笔法与石渠寳笈所蔵唐寅兰亭小巻气韵无少差别故知为的系唐寅真迹云】
　　三月吉亥祭
　　先农坛
　　吉亥将耕借
　　先农致祭崇载兴耒耜始实賛地
　　天功泽润青郊溥春和
　　赭幕融休嘉锡砰隠愿与万民同
　　耕借拟禾词四首
　　沃涂膏壤司空掌缥轭绀辕农正陈率稼供粢胥要道敬遵
　　家法嵗躬亲
　　千里王畿霑腊雪阳春二月被甘霖
　　天恩今嵗真优渥益为【去声】纾心益惕心
　　陇麦芃葱实惬懐宁惟借亩治除佳去年此日那能忘曽是雺雺镇雨霾
　　四推蒇礼置朱纮逓进扶犂王与卿诸部囘人列观预【是日命随将军凯旋入觐之哈宻郡王玉素富暨各囘部贝勒贝子公伯克等于迎驾后并得入坛观礼】俾知国典重农耕
　　咏回铜防噜篘器叠去嵗避暑山庄咏唐时回铜器韵【有序】
　　防噜篘之制正圎而丰下上横鋬可左右纽髙五寸有十分寸之五口围尺有八寸腹围二尺四寸有十分寸之八中实六升许铜笵而金银错其文皆旁行囘字不可辨识西师凯还将军等与所俘武器并献命阿浑【通经典者】其名曰哈尔披野特者详译之具云元时回部有汗曰眉哩特木尔世居伊楞【地名在今希哈尔之西】甞得沙赖子【城名在伊楞左近】良匠喀吗尔所造用贮浆齐镂文悉祝嘏之辞叶尔竒木哈什哈尔世不乏一二见者其縁起载陀犂克【史名】云云夫天堂墨克之区辽邈荒忽歴代史牒所志支离牵合罔所折今荷
　　天
　　祖垂庥师武臣克襄成绩昄章其地氓其人乃至昔日旧物留遗皆得入中国而详其原委亮非获休屠金人与蒲捎苜蓿輙龂龂动色哆词之为也爰以长言系之俾传示来许不敢矜方物之逺益无忘绥辑之艰云尔
　　重器真迁防噜匜【旧作有迁其重器兹先之语】平回并馘献来时曽供菽水数升受亦阅春秋四百遗【其史所纪造此器时当在中国大元时嵗月不可细考约计距今已四百余年矣】喀吗匠镂眉哩用陀犂史载阿浑知讵珍三品精锓错保定方筹抚众师
　　惜阵亡提豆斌诗
　　去嵗正月初九日副将军富徳自阿克苏率诸师兼程进援将军兆军遇贼要战于呼尔璊时豆斌领緑旗兵列鎗礟对敌不期中贼铳捐躯诗以惜之
　　老将行间名久标【雍正年间西陲用兵豆斌即以禆将特着功伐后屡膺莭镇勇畧夙优】援师深入从【去声】票姚铺敦纵已占三防矍铄不期防一朝杜牧悲曽讥防笔孟明壮讵肯廻桡最怜来歙临终际强起犹虞众志摇【豆斌中创时犹力疾拊循诸将士奋勇杀贼】
　　后纛行叠前作韵
　　树丸火米符祥占【喀喇乌苏之役将士方坚壁趣援时于固守处得窖米赡军树上捡铅丸济用并获神助】孤军接应遂解严整师救和阗玉陇帕首蚁襍胥刘殱将以三路进扫穴侨如叔仲先潜觇狼狈挈孥预遁去二城降不劳矛锬竞作铙吹迓主帅徔今食饱眠亦酣选卒前遮复后义无返顾均雄男线天碛地罙入阻欲得虎子虎穴探明瑞邀之库鲁克以少胜众折祅欃富徳追及伊西洱用强驱弱如扫蚕鹿埵流汤贼屡败获铳搴纛军威添遁入异域卒献馘飞来报防红旗尖凯旋擕以贡武库阿浑译出其文詀【纛上旁行书命以托特字译之回中称通晓经典者曰阿浑】亦知福善祸淫道胡乃偝徳兴狂憸敌忾致力众惟惜事成志遂吾敢忺
　　劔行
　　逆酋小和卓木霍集占所佩副将军富徳大胜之扵伊西洱所获也凯旋奏进诗以识之
　　衭襓展室青萍寒一条秋汉溢波澜蛟龙水断犀陆剸呉钩薛烛古所传泰阶九防胥晏安欧冶之法谁则闲絶域尚武求精坚铦锋三尺不可刓弱肉强食必佩旃况彼穷竒肯离焉伊西大胜纛搴二酋仓皇駾走前获兹锐器羣讶观讯丑踉跄具致言劒藏霍集占身邉惟命是顾乃忍捐异封献馘师凯旋彤庭奏进出匣看光芒诚觉星辰连弢弆武库识嵗年保定诸部筹久全
　　惜阵亡总兵髙天喜诗
　　喀喇乌苏之役我师渡河猝被贼遮时总兵髙天喜奉将军令董率脩桥在后闻将军防阵中乃舍桥冲入贼阵以致阵亡推恩优防如例凯旋备悉其事诗以惜之
　　始由小校出从征优擢竒雄至总兵留后脩桥耻苟活复前入阵遂捐生绿旗中祗一人实絶域外传千载名裹血结缨宁让古诗非奨勇奨忠诚
　　玉牛叠旧作汉玉牛韵
　　和阗种玉如农耕河源捞取淘户能贡来命写喀喇【囘言牛也】形穏卧满脰黄钟鸣古牸呵防烦六丁叶瑞讵比聨嘉牲虽不可食非涂羮方物足徴遵路亨持盈偃伯惟屏营盘铭一例七字成匪夸耆定辉丹青
　　题李升山水
　　厜防擕杖送君行骑二茅龙上玉京只有淀山倒影在湖赊月伴涛声
　　大学士来保八十夀辰诗以赐之
　　八衮棃鲐茀禄増三朝禁近亮勤称温城过阙毋忘下东海为闾知有兴矍铄齐眉叶琴瑟徘徊绕膝侍孙曽皤皤元老多黄髪【时大学士史贻直亦年七十九矣】自是眀廷大吉徴
　　射八韵【有序】
　　门唘贤良抡材式资观徳阶陈蕃部肄武兼示柔遐爰循听政常程庶惬依光夙愿耦聨十五子臣之鹄并张隽获叠双齐夏之规胥叶以身先为则讵诩穿坚札七重俾目撃而存共喜侍长杨百步将告成功而匪懈益遵
　　先制以弥勤华林百戯异靡文差不负春园日永壁上
　　一观同壮志镇毋防朔塞风清
　　勅防协九经量职授眀廷志敢懈耆定治惟求永宁大蒙胥列侍中国式仪型繁弱月规魄四侯星写形骲音鸣未已鹄影落无停擅巧非夸已绥遐所适丁由来重弓矢庶以鬯声灵
　　赫濯于昭在钦惟
　　懿训听
　　河南廵抚胡寳瑔奏报得雨
　　大河南北麦为秋驿报欣闻恺泽优防是人心慰犹望又希嘉霔霈皇州
　　题张宗苍山水
　　粘壁昔曽未咏诗今知珍乃重【去声】题之恰如问水寻山者将谓竒穷转得竒
　　夜雨【三月望日】
</div>
    <div class="pagination">
<a href="御制诗集_page464.html">上一页</a><span>...</span><a href="御制诗集_page460.html">460</a><a href="御制诗集_page461.html">461</a><a href="御制诗集_page462.html">462</a><a href="御制诗集_page463.html">463</a><a href="御制诗集_page464.html">464</a><span class="current-page">465</span><a href="御制诗集_page466.html">466</a><a href="御制诗集_page467.html">467</a><a href="御制诗集_page468.html">468</a><a href="御制诗集_page469.html">469</a><a href="御制诗集_page470.html">470</a><span>...</span><a href="御制诗集_page466.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
