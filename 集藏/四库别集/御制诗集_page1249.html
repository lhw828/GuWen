<!DOCTYPE html>
<html>
<head>
    <meta charset="UTF-8">
    <title>御制诗集 - 第 1249 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1249 页/共 1326 页</h1>
    <div class="content">　　寺据东峯迥廓然俯下方并肩拟叶斗【北台峯名】纵目到榑桑一揽赤县赤永绥黄教黄莫非继
　　家法【前后蔵为达赖喇嘛班禅额尔徳尼驻锡之地自本朝开创以来即恃国威以为防法康熈雍正年间并两次用兵永绥黄教至今西北各防古每嵗赴蔵及来此熬茶各安畜牧予亦惟有谨守　　家法俾彼蔵地畨僧人众长享安辑之福耳】兹正翦昏茫【廓尔喀以近蔵小畨在其部落并吞巴勒布之地往嵗侵扰后蔵聂拉木济咙等处邉界彼时命鄂辉成徳巴忠等往彼进而巴忠自恃在御前行走特防派往诸事専擅又素解唐古特语言竟私同噶布伦丹津班珠尔许每年给廓尔喀元寳三百个赎囘侵地并未振以兵威使之震怖慑服扵是贼匪肆无畏忌借口索欠甫越一年复来侵扰并至扎什伦布抢掠器物披猖已极此畨不得不厚集兵力大加惩创以絶后患现在福康安海兰察等并发往之巴图鲁及索伦屯练各勍兵俱将齐集至彼即命罙入声讨庶蠢尔小丑不敢再滋事端矣】
　　迩日
　　迩日常接报秦西齐则东胥称雨有被更幸日仍同【陜西山东二省各属春间已均霑雨泽兹又据秦承恩奏陜省西安凤翔汉中同州商州干州等六府州属扵三月初七八等日得雨三四五寸至深透不等江兰奏山东省城亦于初八九两日宻云连绵极为霑足该二省同时获被甘膏麦田日见长发堪为庆幸】慰矣皆吾土慙哉遗独中【直在山东陜西之中初八之雨独未被甚为忧慙】此间原富雪即霁喜滋融
　　镇海寺四首
　　海印发光按指际尘劳先见举心时【楞严经云我若按指海印生光汝才动念尘劳先起】设云此是第一谛无我无人语出谁
　　灵隠居然见海潮有人却议近和遥如如大士莲花座一例无心付剥蕉
　　过去波罗似重听何来窣堵见新安【章嘉国师深契梵宗兼通汉文向与之言每契禅意丙午尚于此率众梵僧讲经即于其年示寂建塔是寺追思禅聚不胜流隂之感】不殊调御金刚句一切有为如是观
　　大地周遭自海中镇之本不费其功欲谘五鬘乘狮者此是色乎抑是空
　　甘露寺作歌
　　泠泠之露降乎天瀼瀼之露现乎地天地相遥难计量而露一滴原非二曰二曰一与分疏是谓迷头认影辈于其迷中复名甘更以甘露强名寺毫厘之失千里谬那得曼殊谓之是【叶】喻以佛法本来幻笑其世法或称瑞【世间以甘露为瑞也】更有文人骋躗辞曰文曰武分疏义空中楼阁付弗知那渉语言及文字
　　笑题明月池
　　盘转山至山寺苍松怪石清絶伦寺额明月池三字寻胜笑昔题非真一椀大隠石罅日间那得瞻氷轮设云无乃孤名也却是刻舟求剑人
　　回銮至白云寺作
　　数日台懐骋静逰亦无妨政废咨诹便宜成什余首峻岭崇山处处留
　　曼殊岂止一曼殊梵语清文国号符【曼殊与满殊音相近今俗谓之满洲盖讹称也以习久亦弗改正每嵗蔵中喇嘛进丹书即称曼殊师利大皇帝】万嵗千秋恒若是子孙永保在兹乎
　　向南归辔顿成暄驹隙光隂逝水翻才过石桥识熟路却寻余兴向行轩
　　水流云在杜诗思来往傥然或似之却与写楹白者道无妨一宿与俱迟
　　引懐堂叠丙午韵
　　前韵重赓丙午堂引懐总是为民长使臣因悉平【阳】蒲【州】旱大吏频教赈济忙【乙巳嵗梁敦书祭告山陜还奏称经过山西平阳蒲州二府春雨未霑因虑抚臣农起或有讳饰再四严饬亲往查勘并令于平粜缓征之外加赏两月口粮幸于其年四月内即得透雨秋成报获农民大资接济】阅嵗仍逢五谷熟登秋屡苏【上声】万民殃【丙午西巡来此跸途望见春田长发是嵗复获稔收今畨所见无异午嵗实堪欣慰】往来此畨【去声】惟静赏不异明窻昔日光
　　山东巡抚吉庆奏通省雨泽情形诗以志慰
　　案审胥公当任临报雨旸【吉庆近年屡经奉差审办案件颇觉才具出众去冬同刘峩复往江西连审数案胥称公当寻授山东巡抚并命事竣即赴新任兹莅任之初固当奏报雨旸以慰廑注】泽霑一省遍【江兰昨奏山东省城于三月初八九两日复得渥泽兹吉庆于抵任后续据各府州属六十九州县具报初九日均得雨自二三寸至深透不等似此甘膏普遍益堪欣慰】农卜万民祥春垅芃二麦秋田种杂粮更欣运河畅定早达通仓【又奏南漕挽入东境者截至三月十四日共四十四帮出东境者截至三月廿日共十四帮现在水势充足帮船行走顺利将来抵通之期较之上年定当更早矣】
　　五台旋跸过长城岭作
　　去时乘马返乘舆风日晴和总霭如大胜往遭逢雨雪【前数次过岭多遇雨雪此次来往俱值清朗扈从官员下逮舆儓夫役无不欣喜】普教此畨【去声】乐儓胥天时人事都称顺旰食宵衣敢略疎畿辅望霖蔵盼防【廿二日驻跸台懐下晚即得雪逾尺迤东阜平县一帯亦同日得雨三寸永璸等亦报得雨三寸复向东南则不成分寸又成徳克复聂拉木之后即往济咙殱贼至今亦尚未闻防奏此二事正深殷念】愁因二者倍殷予
　　过阜平县
　　十日亦岂久麦苖顿改初连塍目满望三寸语非虚【廿二日台懐渥雪直布政司张诚基奏是日阜平县亦得雨三寸虑其或有増餙旋跸经此见麦苖顿长知非虚语】却惜狂风妒【是夜风作】仍希甘露湑京畿更稀泽【京畿至今未据奏得透雨更深廑念】何处不廑予
　　箕山
　　箕山形肖斯犹可班志何増牛饮名【箕山在行唐县西北本以峯形若箕得名前汉志南行唐县注有牛饮山世遂以许由事附防之而不知许由所隠之箕山自在豫省登封县境扵此何涉】燕地豫州千里隔便云善善亦非诚
　　浙江巡抚福崧湖北巡抚福宁各报得雨诗以志慰
　　浙东湖北报农功两处封函吟又同【该二省于三月初旬同日奏到得雨霑足已有诗志慰兹孟夏同奏到各属续得渥泽情形仍并吟一律】三月中旬越叨泽【福崧奏杭州等十一府属于二月二十七八及三月初三初五初七等日连次得雨入土深透十一日省城一帯复得宻雨竟日旋即开霁可谓晴雨应时】暮春上澣楚占丰【福宁奏湖北武昌等十府一州各属于二月初七八十三十六七八暨二十五六等日先后得雨均极优渥省城又于三月初六日得有宻雨至初八日彻晓连朝甚为透足余日天气晴霁日暖风和实为农庆】更称渥野即逢霁所喜芃苖不碍风独愧披章似前况今犹依旧望忧忡【前次该二省奏雨时京畿即殷望泽因有期较昨年日已近肯因遇闰意逡巡之句兹犹未得霑足盼望依然益切忧虑】
　　至正定府作
　　五台返跸东垣莅谒像观风旧例如耕种趂时他自力渥优望泽我难舒呼毋践麦弗听也【夹道迎銮百姓扶老擕防奔走恐后谕令毋践麦苖弗听亦足见欢戴之情出于至诚又弗忍加之呵禁耳】便觉扬尘何碍欤却幸不为民所惧欢迎无万任随舆
　　隆兴寺五叠旧作韵
　　隆兴佛香之阁浃宙闻我曽三叠七言以颂尊丙午重来剏成九字体一尚非一讵有二法门如是西天极乐道塲界【秘殿珠林旧有苏轼大真书西方极乐世界阿弥陁佛安养道塲十四字巻】阿弥陁佛相【去声　三十二种相】好【上声　十八种好】庄严云观音菩萨此佛大弟子具佛妙观察智转法轮【观世音菩萨是佛之妙观察智见秘宻无上阳体根本经】三千大千今古无量刼何处不现法相如髙旻而此恒山独称甚侥幸千年梵刹顶礼趋纭纭防经废堕复防经修举不改者在谁増减毫分【寺剏于隋开皇时至今千余年其间成壊新故不可胜记己亥嵗命一律重修示现金容所谓常乐我浄之真身谁能増减分毫详见向所作重修碑记】向以五台瞻礼文殊返顺途至此方当春暮辰穹窿髙阁大士之所住可过而去弗礼申敬神特用长言七字増两字亦惟纪实以志往来身兹则仍如前例以展谒不料耄耋倐消瞬息云然而堂堂卓立独尊者弹指顷视万刼千秋尘一身两臂及三十六臂今成匠作昔乃成役军【寺剏建于隋开皇六年恒州刺史鄂国公王孝监造世讹传为唐之鄂国公尉迟敬徳者非也至今寺中隋碑尚存当年建造寺院皆役军士为之若己亥重修此寺则悉发帑命吏和雇并不以役军也】木去铜存实合本身一【寺中旧铜像髙七丈三尺本一身两臂不知何时増刻木三十四臂凿铜身嵌其上共为三十六臂又以年久欲坠以钩索繋之梁间向日见之心殊不惬因己亥年重修此寺乃命解脱所繋木臂仍还铜体一身两臂之旧】去岂诚去存则斯诚存此畨之颂亦复如是耳岂因难见巧以幻为真寺侧行馆朴斵实清洁乘兴摛藻非儒非佛论斯之谓新视向乃谓旧岂知掷笔此作即成陈途指定州将复叠苏句一笑而已赓罢丙午春
　　正定府行宫五叠旧韵
　　佛阁侧行馆逮今八十年【行宫建于康熈五十二年癸巳至今嵗壬子已八十年矣】六畨叠五韵善果即佳縁吏治修无弊民情肫可怜是诚巡狩要不必问僧禅
　　留京王大臣报雨诗以志愧
　　台山逢渥雪意谓雨广被各驰谕问之阜平三寸暨向东则渐微即今京报至廿四及孟朔间【去声】资雨防缀朔之申雷鸣寸许刚润地【前月廿二日台懐得有渥雪阜平亦得雨三寸即冀京师一帯同时普被传谕驰询兹据留京王大臣覆奏京城自三月廿四日微雨之后连日天气时隂时晴廿八九两日俱有防雨至四月初一日申刻云隂较厚雷声间作得宻雨一阵约有寸许初二日丑刻复得微雨虽未优霑尚资濡润且雷声发动地气已通可望甘膏续霈】总未优霈霖略幸通地气是夕驻恒郡微雨亦惜霁是谓虽恩施其中有靳意或以喻示我返已举近事豫抚宣以来河工欠者赐民欠及吏侵逭输别次第【昨军机大臣防同河南抚臣穆和蔺议奏河南摊征河工帮价积欠银两一事所有民欠已摊未完银一百八十八万余两前经降防展限十年已属寛裕原拟俟归政时酌量加恩继思早降恩防小民更沾实恵因令将十年所带征者免其六年共免银一百一十余万两此四年所征更寛作八年俾民力益资寛裕其自巡抚总河以下各员应赔未摊预发之银九十六万余两或剏议市恩或踵行擅给或侵渔入已均无可寛然朕犹曲予恩施免其四十余万其应赔五十万两原议三年交纳者并展作四年其所以不予全蠲者咎由自取不得不借以示惩而逾格之恩亦不可谓不厚耳】其所未全蠲在官示惩弊至于免经途十三自成例【每次巡幸所过州县俱令将本年应征地丁钱粮免征十分之三此次亦未尝少靳成例也】麦苖虽尚芃五日无将逮大田下种者芽未出土遂近则目所见远实心常繋焦切盼甘膏语愧无伦次
　　瞻广恵寺塔
　　忆昔少年时见塔斯登耳既非夸歩健亦非畅目视即今瞻穹窿未步先懒矣老少如斯殊志帅诚孰是英雄惯欺人吾率疑乎此
　　出府城门阅滹沱河有作
　　滹沱昔为患丙嵗为修治筑坝挑水溜贤臣【谓髙斌】至今思【乾隆元年丙辰河近西南城不逺髙斌时为直总督奏建鱼鳞塘并请筑挑水坝至今河南徙离城数里之遥矣】乙年畧増涨其退迅不迟【乙巳秋汛水暴涨浸及城脚幸次日水即退落居民田庐得以无恙丙午来此询之刘峩据云乾隆十一年西巡防指示于旧有四坝下添筑第五坝挑溜南趋甚逺云】耕种民安居更张无借施昨秋收复可中丰歉实非闾阎衣食足老幼都安怡信匪饰观瞻气象那能欺
　　崇因寺
　　崇因寺久废丙午为【去声】葺成葺成虽实果崇因乃虚名既思因为所则其果号能能所本是幻因果又岂诚崇者复属谁金仙黙弗评
　　热六韵
　　西巡迟发驾长岭幸晴和【往嵗幸五台率于春仲启跸是以过长城岭天气尚寒每多遇雪今年以三月初八起行往返岭途虽俱值晴和然归途又不免值炎热矣】一利一弊有如春如夏何日熇【平声】虞藁麦地燥未耕禾武帐犹蒸若布庐那奈他值兹愧调燮益切冀滂沱问恐逢凉者此炎独喜麽
　　留京王大臣报雨诗以志事
　　恒山前驻夕微雨洒连纎阁本今朝至京师二寸霑【昨初五日驻跸正定府夜间得有微雨尚未及寸兹接留京王大臣等奏京师是日自未至戌得雨二寸合之三月下旬以来连次所得之雨虽未霑透然土膏借以滋润较之跸途固已差胜】时同深浅异盼切惕慙兼离毕竟何日瞻霄空卜占
　　定州咏韩苏甲乙
　　安喜无过百里郡韩苏梁栋用违材韩犹倚任苏频斥琦以行彰轼语恢甲乙两人于是定品评七子岂虚裁荀卿曽议十二子【荀卿有非十二子篇如陈仲史防诸人皆以为欺惑愚众至以子思孟轲为饰邪説文奸言与墨翟恵施同诋其言甚不醇粹宜乎苏轼着荀卿论辟之然轼议荀卿而不知轼亦正不无可议者耳】吾谓东坡诚有哉
　　题众春园雪浪斋
　　韩园苏石两相宜相馆有斋遂额之来往又看五年隔徘徊却得一时怡每宣畺吏询民隠亦以防闲引静思韵叠东坡例难置欲拈笔复意为迟
　　四叠苏东坡刻盆石诗韵
　　四叠成五如元孙我今抱以赓其原石固有二盆则一却成三不妨案翻瞥眼别之半十载不殊瞬息目前存兄写磐卧弟片竖【雪浪石二一卧者磐石一竖者片石昔年内廷翰林张若霭张若澄先后扈从曽命若霭图磐石继命若澄图片石】而其卧者恒占盆竖者乃有苏字在【片石乃丙戌年总督方观承自临城移此上有雪浪二字磐石则无年代久逺亦无从辨其真伪也】冁然笑艰寻其根欲罢又不能忘言孰诚悟宗防厥元
　　雪浪石八叠苏东坡韵
　　坡翁豪兴如云屯叠艰用险称独尊我今乃频叠至八讵非见巧令智昏昨辞恒山循驿路翼日遂厯中山村村行复不廿余里郡城洞开因入门贤令祠虽不致谒嘉其品行胥忠魂近曽成咏分甲乙【韩琦苏轼皆宋名臣其忠诚乃发于至性第韩为得君苏遭贬斥两人相较自分轩轾是以昨咏韩苏甲乙定其品评然其所学具有根本事迹照耀史册即此地韩园苏石未始非因人以传也】要之均以学为根在苏言苏却在石两石并为留遗痕然吾究谓磐者实以坡之迹定其论坡迹七字孙其韵手书之泐磐石盆【东坡雪浪齐铭尽水之变蜀两孙与不传者归九原其序自谓扵中山得黒石白脉如蜀孙位孙知微所画石间奔流尽水之变云云坡手书铭辞泐磐石盆上】实证在兹不烦絮久乃论定千秋存
　　题苏轼中山松醪赋再叠庚午诗韵
　　洞庭春【酒亦名春】及定州醪二赋同书一巻豪【中山松醪赋苏轼在定州所作绍圣间轼在襄邑与洞庭春色赋同书为一巻今蔵石渠寳笈】飞兴逸同子安雀【滕王阁序青雀黄龙之舳】拍浮乐胜鲖阳螯盆盛无碍安磐石城守还教奠绎骚行馆昼长值清暇弗寻花栁试吟毫
　　定州题刘禹锡事口号
　　陋室原为冷隠居趋炎冒系却殊诸论文弗论始终者防不徳馨被诳欤
　　禹锡作陋室铭似能义命自安者乃冒称系出中山已觉可鄙又与栁宗元等党附伾文及伾文败遭贬播州盖亦趋炎附势之流耳后世芗其文若不考其行不防为徳馨一言所欺蔽耶
　　瞻礼
　　帝尧祠
　　克明递致协和盛本末之施总以钦法典一篇无多语崇祠万古有【去声】瞻今即兹四月愁旱志敢负九年乂水心
　　咨岳嵗当八十六
　　帝吾师也兆先谌【去嵗偶阅苏轼书传见其注尧咨岳事时年八十六计予以再丙辰归政时其年正相符合予数十年来无日不以农田旸雨为念法尧而惟恐弗及是帝实予之师也乃归政之年又复相同其兆孰嘉于此】
　　命截留漕粮以济缺雨直南三府河南北三府诗以志事
　　所经畿辅地率皆盼雨透然而麦苖芃一霑收可觏十日五日期防请心如疚至于南三府【顺徳广平大名三府在直省南】麦禾种【去声】未遘即雨亦后时急宜筹补救豫省之河北三府【彰徳卫辉懐庆三府在河南省北】接隣辏夙每愁旱干【是六府每嵗常遭旱】奚忍委气因命督臣往未雨为绸缪【叶】每府各十万漕粮分运授【此次巡幸五台沿途经过直州县地方雨泽俱未透足然所见麦苖尚皆芃緑早晚若得透雨犹望有收惟念省南顺徳广平大名三府自三月以来并未得有雨泽而豫省河北彰徳卫辉懐庆三府虽间得微雨亦不成分寸昨已有防驰询现已将届立夏即使日内得霈甘霖麦收亦无不歉薄自应早为设法接济因谕令梁肯堂驰赴天津防同仓场侍郎刘秉恬于续到津闗之南粮截留六十万石两省各予三十万石临时酌量情形拨用并饬该督等悉心经理毋许胥吏从中滋弊庶使小民均沾实恵用副朕廑念民依先事绸缪至意】勤民忧虑先施恵恩肯留庶以备不虞仍为祈霖佑
　　至保定
　　灵雨祠行宫作
　　灵雨逢微雨【夜间云隂颇厚乃清晨途中仅遇微雨未得霑渥甚觉可惜】知恩更惜恩欢迎辏黎赤清憩度朝昏触目那舒志寄懐难措言行宫实繁矣知过早成论【凡时巡所经憩驻行宫或发内帑所节省或地方大吏自捐养亷从未以烦民力而物给价工给直贫民且借以受其利防之兴工作即予之过也详见向所作知过论】
　　题清永斋【行宫寝殿名】
　　行馆成年久停旌值夏初緑隂方觉张【去声】红雨尚留余信是清和那移春仲居【四月朔为清和节古人引用皆然至唐徳宗谓二月为中和节盖以二月春之中时之和也乃沈徳潜讹中为清遂以二月为清和节且以谢灵运诗首夏犹清和谓似二月尤为臆説夫犹训似亦训尚月令气以渐而殊谓四月尚近三月则可谓四月越三月近似二月则无是理也向年赋清和诗云清开夏之首和近春之季盖辟徳潜之谬云】闲吟亦究理摛藻岂凭虚
　　舫室口号
　　旧称原自曰临漪【畿辅通志云莲花池元张柔所凿引鸡距河水注之建临漪亭于其上】新额亦陈谓舫斯却忆名言民犹水半因澄念半廑思















　　御制诗五集巻七十二
　　钦定四库全书
　　御制诗五集巻七十三
　　古今体六十八首【壬子五】
　　四题莲池书院十二景
　　春午坡
　　偶来停驻过墙鞭【司空圗偶题诗云水榭花繁处春晴日午前兹来恰值午前情景宛合马过隔墙鞭亦其诗末句也】即景因思表圣篇廿四品中无五字研精日午恰春前
　　万巻楼
　　书院层楼静且深菁莪宜饫众青衿吾云万卷包一字君道无多只在钦
　　花南研北草堂
</div>
    <div class="pagination">
<a href="御制诗集_page1248.html">上一页</a><span>...</span><a href="御制诗集_page1244.html">1244</a><a href="御制诗集_page1245.html">1245</a><a href="御制诗集_page1246.html">1246</a><a href="御制诗集_page1247.html">1247</a><a href="御制诗集_page1248.html">1248</a><span class="current-page">1249</span><a href="御制诗集_page1250.html">1250</a><a href="御制诗集_page1251.html">1251</a><a href="御制诗集_page1252.html">1252</a><a href="御制诗集_page1253.html">1253</a><a href="御制诗集_page1254.html">1254</a><span>...</span><a href="御制诗集_page1250.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
