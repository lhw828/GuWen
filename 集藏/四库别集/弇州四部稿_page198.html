<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 198 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 198 页/共 296 页</h1>
    <div class="content">


　　弇州续稿巻十七
　　钦定四库全书
　　弇州续稿巻十八
　　明　王世贞　撰
　　诗部
　　七言律
　　寿邢封君
　　甲子重开十六龄祥鸾为德鹤为形诸方衲子俱称佛一邑婴儿半姓邢雅有金绯归视膳即看兰玉尽充庭试论南极称筹者也是江湖老客星
　　送袁子年守青州盖仆三十年宦游地也曾题诗刻石云门山侍御毛君近为亭覆之
　　曾忆东方千骑尊羡君仍拥五熊旛城西渑水能为酒槛外云山可作门避舍盖公应自好观风季子欲谁论如闻台使豋临地洗石重拈旧墨防
　　送石阡守陆
　　横金被紫拜新除官好何妨万里余犵狫衣仍讳鬼咨陬入馔解名鱼石田虽瘠堪供赋斋阁长闲好著书却笑郁林先太守虚将压载累舟车
　　送抚浙温司马入佐大农
　　太眞名辈许谁如况是追锋有召车全越已收文种治大农能废计然书皂囊胆落传应久白屋神交意不踈欲买豚肩趋道左恐烦轩冕狎樵渔
　　张左虞都尉故与余善每过弇中风流谑浪飞白无算余犹以酒客卤莾遇之后稍出其诗余稍稍称善然不觉其异也及集成而丐余为叙因赋诸友篇左虞仅居四十人之一耳去年左虞死余不能往吊以香帛寓之而无主丧者孟秋之朔偶摊书出晒于散帙中探得他诗读之不甚快最后一巻极清新丽雅之致句字有力格韵不凡而忘其谁作以集考之则左虞制也不觉失声而泣吾愧钟子期多矣遂成一七言律而会其子授官奔防归并书诸友篇寄之俾焚于棺所逝者有知将从夜台沽酒三呌称快余亦可以无憾艺林矣
　　都尉频过白接防酒酣时自覔钟期虽成晏先生序未表邯郸防妇碑岂为兜鍪寛自狎还从凿落误深知今晨散帙初开眼大雅中兴定不疑
　　陈佥宪文遂按节彭城故人子曹生上谒赋此寄之
　　八月漕河正稳流此时宾从在黄楼重扶十载乗骢色与续千年戏马游门为通家收北海客因长揖礼曹丘酒防倘及江南事留得防星傍女牛
　　有所闻作
　　药罏经巻日从容愧杀防名溷九重岂为禁林需左马偶然宗伯让夔龙霜秋不耐芙蓉老云色依然薜荔封自是五更眠更熟可曾听到未央钟
　　其二
　　闻道弓旌及隠沦可縁眞遇爱龙人虚云展氏曾三黜其那王尊仅一身苜蓿摠肥沙塞晩桃花无恙武陵春欲知元亮篮舆意畏踏丹阳郭里尘
　　饯右伯对沧王公之浙藩于西浒剧思西湖之胜因成二章送之
　　娄子城西枫乍肥使君轩盖有光辉行从父老攀青雀坐引湖山入紫防两地摠深呉会福一溪偏失杜陵依相思夜雪湏乗兴棹到钱塘未肯归
　　其二
　　长公公事了西湖能胜于今右伯无车怠即时乌幔榜罍干随处酒家胡人豪摠并推昭代物色应湏问老夫好忆羣贤临祖日牙璋万队出姑苏
　　送陈郡丞履入为户部郎君凡两丞吾郡矣
　　上佐重辉泽国乡中朝新拜地官郎逾深竹马他年意不改银鱼旧日光奏计有人贤尹铎采风何议难羊临岐更拭垂枯眼为有闾阎泪万行
　　顾尚玺名世八十夀言公有二子美而文
　　肯学冯郎老汉曹蚤知陶监挂宫袍箧中旖旎余鸡舌池上叅差长鳯毛竒石数拳心并古清商一部兴弥髙闲来却笑非熊叟即使垂竿也自劳
　　过喻使君邦相郡斋与其尊大夫八十翁四孙及通家余子小饮有述
　　十年刺敝长清狂悬榻传呼已下梁何忝朋车仍向吕别从文苑得龚黄筵中鳯有将雏曲膝下龙传上客觞不为老夫踈笔札欲标髙防徳星堂
　　喻太守邦相及陈丞李司理邀饮顾园作
　　初从窈窕转深幽忽敞中天与目谋杰构时时撑碧落廻廊面面俯清流涵星浅藻催浮动入雨踈筠佐唱酬不道使君容阿敬岂应单为辟彊留
　　过大宗伯徐公作
　　旧标通徳宛如斯屈指登堂十四期不为龙门孤转峻自縁狐性老多疑谈深忽出忧天语病久方知荷帝私试撚霜髭两相问于今得似秣陵时
　　徐大宗伯归有园留宴作
　　曲槛廻廊断复连踈花竒石巧相縁横穿屋里千迷道忽入壶中小有天暎架青藜寛自读开尊白堕许吾传丈人门迳今粗晓时拟扁舟问草
　　潘方伯邀游豫园
　　豫园长日鎻岧嶤为我聊惩鸟雀骄碧沼静能涵象纬朱甍髙自割烟霄嵯峨玉耸栖云岫宛转银题上汉桥却笑闲居先散骑枋榆三尺也逍遥
　　顾尚玺伯仲东西二园今并为一然主人老病芜不治矣信歩一游志感
　　旧识何家山大小渐来并作一山深主人称病掩闗卧园子偷闲无处寻堕石将藤全失径窥堦迸笋别成林亦知陵谷须臾事徙倚能令百感侵
　　游潘顾诸园毕自题弇园
　　踏徧名园意未舒大都京洛贵人居穿钱作埒难调马镂石铺池碍种鱼似比防舆输一壑转令元亮爱吾庐兴来呼得尖头艇喂蚁烹鳞信所如
　　广州朱提举以欧桢白虞部书及诗至却寄
　　客星三载出姑苏翘首南云思转孤忽尔羊城逢使者顿然鲛浦至明珠篇章意气差强在齿髪神明可系无君道丹砂勾漏好倘能分贶及凡夫
　　过呉太学新园赏菊卜夜作
　　门外轩车若水流能虚要地结清幽连峯半隠嵯峨阁【阁髙而山小故云】暗室中穿窈窕沟银烛媚廻黄菊暝緑窻骄借翠筠秋狂夫丙夜犹呼酒寄语陈遵辖慢投
　　虎丘西僧房晨访曹茂来居士山阁小饮
　　竹迳通幽信短笻山楼忽敞得从容残霜堕木青仍在旭日披云紫渐浓香积总饶居士饭东林翻厌逺师钟逢君更自寛拘束一盏双螯喜杀侬
　　慧山东园为王光禄家物余再过之矣复以与比部曹安二山人曹王二太学一游即事有述
　　三过王园兴转新为贪幽景岂闗人苍苔印鹿尤堪赏古树啼鸦也不嗔自有眞山当北户任他流水入西邻翻骄履道林中竹总好还沾京洛尘
　　华太学邀过鸿胪卿王公慧山西园景物尤胜丽与俞比部曹山人同赋
　　屐齿何妨细雨过主人縁客治岩阿朱楼有势争霄汉绮树无心长薜萝叠石巧当山色阙分泉别取水声多编钱故是王家埒唤作弇中奈我何
　　叠前韵奉酬徐宗伯见和之作时公有书劝驾诗尾亦及之
　　三见咸阳哭李斯一归东海十成期毋论啓事人堪笑忽得除书已亦疑野性云霄终自浅主恩天地欲谁私纵令伏枥雄心在犹忆羊肠踠足时
　　叠前韵和徐宗伯归有园见和之作
　　青樽小语夜留连重结金门隠吏縁宻竹似调弦上雨踈萍欲防镜中天功名兎苑吾甘薄姓字鸡林尔任传无那谷神新有解从知不爱子云【公押字悬知归有非眞有直欲从君叩牡之句故云】
　　答汝宁张助甫中丞
　　歳晏峥嵘有鴈飞中原音信未全违青山快意无南北白首谈兵有是非休汝不妨车骑简过淮殊觉友朋稀莫疑江左除书下依旧菰芦一布衣
　　三叠韵徐宗伯劝驾之作
　　老衰那敢信吾斯才拙宁须用可期萧防蛾眉应少妬嗫嚅鸡肋反堪疑命如侯白聊称厚身学杨朱祗自私闻道汉廷新礼乐知公不忍负清时
　　三叠韵和徐宗伯大士斋韵
　　轻世那能似鲁连祗因贪结海山縁偶逢居士论初地却引私陀礼梵天白马东来无法授青牛西去有经传但教心境长如水不碍眞如不碍
　　戊子元日试笔
　　严城爆竹鼓紞紞屈指新晨六十三小为祝厘违野服将无改迹恋朝簮羣儿椒酒虽全却小坞梅花或可探【时余以斋日戒饮】出处浮云无定所肯容时趣入终南
　　同年韩令君百谷齐之诸贤邀饯防于舘分韵得云字
　　社中诸儁摠能文况复柴桑有隠君十载空林成独往一宵清晤又离羣拈来小草谁偏愧赋得文无也爱闻稍喜呉门如练色不妨犹挂秣陵云
　　徐叅议邀游东园有述
　　君是当年徐湛之一时风尚在园池轻篮出没疑秦岭小艇廻沿似武夷渐入深崖青窈窕忽排连岫玉叅差不知处处梅花发羌管犹烦特地吹
　　咏徐园瀑布流觞处
　　得尔眞成炼石才突从平地吐崔巍流觞恰自兰亭出瀑布如分鴈荡来片玉挂空揺旭日千珠蹙水沸春雷醉能醒我醒仍醉一坐须倾一百杯
　　奉要太宰袁公抑之过天界寺上人房时大司冦陆公与防后至谈防梅花古松下作
　　隠囊纱防对传巵宛似袁公歩屦时屋后梅花堪尔供庭前柏子是吾师从知矫鳯防髙汉偶为将雏绕故枝言向士衡询往事语来无那夕阳移
　　王太仆公汉上之别垂十五年矣读公全集见寄见怀之诗凡十余章而不尽逹赋此谢之贞之诞辰乃翁登第歳也
　　北海风流一代贤襄阳耆旧许谁先揆余初度悬弧日正尔公车射防年敝刺姓名劳齿忆空梁顔色借诗传旧交垂尽鲰生老唯有灵光独岿然
　　游灵谷寺
　　寳公灵骨未全寳地金书特防持塔徙摠输龙蜕处钖飞宁复鹤惊时【初寳公与白鹤道人争志栖止处公以钖道人以鹤鹤至其地欲下闻钖惊而去公遂得之】琵琶街畔疑天鼓舍利轮中表物仪却恨貂珰诸贵在不教披藓读残碑
　　夜与诸公饮大雄殿前庭银杏下得月有作
　　平楚苍然暝未开暂依髙树共徘徊一珠陡自中天涌万象纷从下界来防防不妨呼米汁晩叅何幸傍经台诸贤不置支公坐寂黙谁窥许掾才
　　陈先辈以佳章见投报赠一律
　　南州一刺许登堂白下于今是豫章古调自来归伯玉髙名当复比元方家藏敝帚惭难荐客有明珠喜欲狂岂为西台多列柏看君字字挟风霜
　　送太宰杨公考绩北上
　　尚书旧绩优三礼太宰新衔冠六卿此去物情推简要向来公望在寅清都人蹋臂迎车辙天子临轩识履声倘及鳯皇台上色只今犹自暮云横
　　同羣公宴徐氏东园二首
　　君王旧赐青溪曲太傅长留緑野堂歴乱峯峦揷云汉纵横卉木尽文章芳樽再展怜春色畵舫频移媚夕阳不是羣公仙骨在蓬莱咫尺杳茫茫
　　其二
　　公子名园辟向东至今池馆尚称雄朱甍忽耸云端鹫银榜遥萦水面虹为许渔樵开薜迳且将丝管付松风信陵虚有夷门地指防蓬万说魏宫
　　过徐锦衣西园二首
　　主人如解子猷来三径春风许暂开百种花名鬬金谷半空松势压徂徕飞觞倒入氷壶影访迹徐披石鼓苔行到溪山渐穷处隔垣云色隠髙台【园之后别有园鳯皇台在焉】
　　其二
　　丹崖软草借金铺翠壁繁花带绮防忽覩渔舟穿薜荔才知魏阙有江湖枝头鸟语听仍失竹里云生看却无谩道弇中应更好老夫随处且卢胡
　　饮魏公南园作
　　甲第芳园冠帝京上公髙宴聚星卿毬塲地贵堪金埒幄榭花繁似锦城按舞别呈廻鹘队吹箫俱作鳯皇声莫将泉石轻为品曾覩先皇带砺盟
　　同乡诸君宴朱王孙同春园
　　朱邸王孙取次开鳯台西去有歌台池从汉苑天潢借岭载齐宫碣石来倦鸟似惊茵上舞残花偏爱掌中杯不知懽极髠难醉翻恨城髙暝易催
　　汤比部詹内翰邀同少司徒方公游徐公子万竹园时主人以疾不见
</div>
    <div class="pagination">
<a href="弇州四部稿_page197.html">上一页</a><span>...</span><a href="弇州四部稿_page193.html">193</a><a href="弇州四部稿_page194.html">194</a><a href="弇州四部稿_page195.html">195</a><a href="弇州四部稿_page196.html">196</a><a href="弇州四部稿_page197.html">197</a><span class="current-page">198</span><a href="弇州四部稿_page199.html">199</a><a href="弇州四部稿_page200.html">200</a><a href="弇州四部稿_page201.html">201</a><a href="弇州四部稿_page202.html">202</a><a href="弇州四部稿_page203.html">203</a><span>...</span><a href="弇州四部稿_page199.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
