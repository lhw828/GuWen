<!DOCTYPE html>
<html>
<head>
    <meta charset="UTF-8">
    <title>御制诗集 - 第 513 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 513 页/共 1326 页</h1>
    <div class="content">　　逰清凉寺
　　去歳曽礼清凉山今朝乃谒清凉寺既曰清凉应一真吾所知者已有二其不知者想更多旋于苏文悟其义譬如凿井因得泉不可谓水专在是【叶】井同泉水无不同妄分彼此真儿戯调御丈夫如是云是谓清凉无上谛
　　寄题扫叶楼叠旧作韵
　　寄题忆昔咏髙楼楼上春风飒似秋安得携书万巻坐删緐存实校从头
　　朝天宫用苏轼韵
　　玉局风流似紫薇逰吴望蜀逺思归登楼未觉山川美送雁因怀音信稀髙观当年知宋否西园今日姓王非冶城不少留题者独和坡吟倚素晖
　　大报恩寺
　　城南最古寺防马试重寻亦借观民便曽无学佛心禅枝千载茂梵呗四天吟穹塔千云表神逰当【去声】步临
　　题雨花台
　　梅冈东麓雨花台闻道谈经曽致来岂识维摩不着座争如太白只衔杯【李白诗朝沽金陵酒即此处】六朝坊市谁兴废九道江流自漩【去声】洄未审苑城偶南望可应追悔此为哉
　　秦淮曲三首
　　废兴今古付川路出入东西经水门岂虑风涛分两派更传泉脉有三源
　　郭璞占曽逢吉兆底论城外与城中可怜淮水依然碧王氏乌衣巷早空
　　沙明白渚犹笼月栁暗红楼多梦云欲问前朝歌舞地几家茅屋杳难分
　　赐梅防成
　　无欲有精神趋迎清浦濵闭门惟教子下榻不延宾能驻西山日引恬江国春推恩縁念旧【防成诸子俱未通籍询知长子釴尚可造就命赐举人准其一体防试】
　　皇祖内廷臣
　　牛首山
　　大易坤为象南京离占【去声】方两峯恒角嶷双阙表天阊尽得江山秀况逢花草芳鹤林坐调御万古示真常
　　祖堂
　　牛首山南寺开堂説法融本来无一物安得有宗风松盖半庭緑花梯百磴红片时成五字翠跸转林中
　　戱题献花岩
　　有所见无成佛日未能忘是堕魔时底须开士谈经致姹紫嫣红总献竒
　　题李公麟临洛神赋
　　魏帝黄初代陈王济洛川雄词托鲸踊遗迹抚龙眠妙处意无尽婉如神已传风人有深防所寓在思贤
　　再题幽居庵
　　金陵返跸驻栖霞西峪幽居清且嘉窄路入从云片石阑春落半锦堆花水流山住露全体竹浄松蕤是道芽僧绍便存不徴聘名求名应底堪夸
　　逰摄山栖霞寺仍叠尹继善沈徳潜倡和韵
　　建业多佳山要以摄生冠闻名未见者尚尔生歆羡况我曽命逰驰情结霄汉诸峯尽婉娈秀比总角丱几暇輙神交那借图经按泉石应好在每每萦遥恋却付忘言僧长【平声】年对塔院兹来縁省方寜图畅逰观独此未能恝吟怀吾早办
　　言入功徳门载寻烟霞径飒尔浄四尘坦然遵八正调御坐青莲屏息不期敬缅怀平原人舍宅悟本性旅食或乏粮之郁随弟庆【谓僧绍弟庆符也】仍住弇榆山水石足幽胜吾闻狂狷者不弃尼山圣惜哉被季世化裁孰可凭徒传赐如意放浪林间听
　　山之姿曰林山之骨曰石林姿既葱菁石骨复峌峉尽善谁能同那可计寻尺云生峯欲连泉画岩疑坼择胜不胜【平声】择底借东坡帟徘徊拟辽待天籁落絶壁窍讵槩以万号信笇以亿山灵秘其奥应谢尘凡客东麓有行宫松轩成少息澄怀思向逰摛藻抽义脉
　　草药既芬菲应逰鹤与鹿巢松风籁翻饮泉月光漉翠华忽来过想皆避深谷徒见曲折溪泠泠自潆洑繖山如有语未能隐者瀑以此我欲返秣马命羣仆了知干惕人未可耽清福出门试逥听涧水犹鸣筑
　　鸣筑清神心枉驾重攀上径指最髙峯沿路纷竒赏云林揖峭蒨烟江俯泱漭畅观既云惬托怀亦戒荡信宜下崇椒髙资遵路往扬子翦平波棹歌发清响寓物贵不留有如镜中象展读旧巡编聊当抒余想
　　旧编一再看宛忆倡和事长诗欲重赓几忙则且置是不宜作辍促成值少塈休文留林泉吉甫随车骑一则効负弩一则赋制芰迹殊心则同悃见兴歌际明逺拟俊逸长吉非诡异欲罢我不能匪逞藻词俪片时成六章用志江山丽
　　驻跸金山
　　百里栖霞晓筞骢金山舟到日方中又成逥跸时临夏每喜横江静戢风气接鸿蒙开逺势峯连杳霭入髙空精蓝寳带常留镇那见苏公与印公
　　逺帆楼
　　梭织往来众舳舻风恬浪静蔽江铺逺帆楼上延遥目太液池头了不殊【西苑琼岛后临液池上有阁曰逺帆】
　　妙髙台
　　玉京一峯秀浮至水中央此是最髙处快观千里长从来无旱涝谁説有沧桑笑失中原者仍夸天堑强
　　金山雨望
　　细雨飞来箭发弦江波接上势如连须防云敛千峯浄缀目晴光防一川
　　三月晦日锦春园即景
　　名园步倚江濵防防凌江到及晨梅朶落同蓂荚尽麦芒润逼菜花新鸟言似惜芳菲意石态全含浅淡皴緑栁红桃流水阅锦春即景恰婪春
　　罨画窓
　　塔湾行宫旁室曲折临水致有佳趣因以避暑山庄内窓名名之
　　虚窓正对緑波涯名借山庄号水斋却似石渠披妙迹水容山态各臻佳
　　驻跸天宁寺行宫作
　　江浙豫逰返淮扬信宿留景光及春尾民物尚呉头真树絶胜古新轩那借修睾然思谢傅千载镇风流去日梅才发归时梅子青流隂迅如此行馆暂为停静趣相酬荅清机冺色形花宫坐调御万古自天宁
　　大观堂六韵
　　行馆天宁侧文防额大观省方协中正设教戒逰盘式展九歌义匪求一已安増华稍踵事为愧不因欢【去歳在京闻维扬行馆视前巡颇有増葺召盐政髙恒入京面饬则称建置已成不能更罢今来驻跸实觉过华不为喜也】民力虽无借商财讵可殚舜巡知弗逮禹徳继诚难
　　山东巡抚阿尔泰奏报得雨
　　京畿左右知霑泽早为萦情厪豫齐东抚佳音先逓到膏滋为庆足兴犂
　　王防长林话古图
　　丰草长林迥絶尘清风明月自相亲镜中旧迹闲评处【见叔明自识语】不作扁舟独返人
　　复闻京师得雨
　　去歳秋霖原隰润前闻扶寸即堪耕何当继泽一犂及益切欣怀午夜并
　　四月朔日逰平山堂
　　画舫轻移邗水濵人思六一重逰巡隂隂叶色今迎夏衮衮花光昨饯春巧法底须夸激水【商人引水为飞瀑激为趵突髙尺余虽称新巧颇失天真】淳风惟是慙【去声】投薪江南山可平筵望望岂因山因忆民
　　阅金湾六闸书事
　　湖西下河东行潦患必逮运河挟以南归江路宜议岂尝无闸灞尺寸未详计譬如受以尺泄丈斯得济受丈而泄尺弗壅定致溃昨过金湾时切切虑莫置重臣命踏勘【昨以髙寳湖河入江之路未畅命大学士刘统勲等先行相度议以金湾加寛引河中闸改建石坝西湾落低滚坝各条分立标识今舟次按阅悉协机宜】果如所言弊相商事解更一一建标记湾头泄水畅壁虎无多地鳯凰两岸陡宜皆姑舎是【叶】所重金湾坝坝寛河窄奰宣达实罕畅应与疏展暨东湾既落低【事在乾隆二十二年】西湾当并治【亦应落低三尺今亲临视犹以为髙命再落一尺】引河更拓寛俾有建瓴势我欲步履视细雨风帆利閤闾歴揽全进止授次第即今东湾低河水流未洎云以待涨时春时涨弗至何不先抽薪扬汤劳止沸是宜重审度亦寜执已意【欲使常时湖水入运运水入江庶湖虚得容夏潦然其有无碍运道则俟再商】然此犹治标根源吾熟思在洪湖五坝其故曽屡示苟其清口畅是皆可勿虑【叶】其如蓄清言深中督河惎蓄而鲜致害愿从吾无悔清口靳弗拓小小烦从事信其功难成犹将患屡试
　　三依
　　皇祖阅河隄诗韵
　　冬官慎蚁户河伯守龙宫无事功须建多竒智转穷泗州安可复【泗城旧为水圮康熈初淮溢武家墩　　皇祖命筑髙堰之天然坝　　皇考继成大工居民得免水患】洪泽仅能通
　　皇考成髙堰
　　尧巍
　　舜继功
　　洪泽湖三依
　　皇祖诗韵
　　遥天无际碧涵虚为阅金隄立以徐我有要求岂縁木那烦里革谏观鱼
　　命接筑髙堰甎工诗以纪事
　　武家墩迤南湖水已到岸
　　皇考修髙堰卫民帑弗笇迤北岸离湖筑土仍旧贯癸酉几致危易甎筹御扞其长千余丈运口将及半今来一再视预防慎思患一律属运口缓急庶几逭拮劬事下防忸怩怀永奠
　　定清口出水志诗以示总督尹继善总河髙晋
　　清口湖尾闾两坝东西防黄未夺淮时全淮此东送后始言蓄御本由人操纵而何胶柱者甚靳拆茭葑【司事者不肯大扩清口草坝虽称蓄清敌黄实以随时拆筑恐干多费之议耳】窥其意所在重【平声】筑恐费重寜使涨髙堰五坝漏巵供髙寳曷能容下河灾可痛于是议出江徒纷如聚讼釡底不抽薪扬汤审何用悉心求其筞洪泽宜腾空髙堰今出水七尺五寸中如増至三尺清口仍弗动【叶】设再増一尺开十丈泄汹【叶】递长递拓寛杀【去声】涨利应众奚待出五坝而始拆倥偬秋汛过弗涨收坝资御控【秋汛后洪湖水势既定即应如常接镶口门或二十丈至十数丈皆可】审机在专一图便戒旁综有过愿分任其功不劳颂
　　渡黄河作
　　江浙返巡跸清黄渡水邮往来恰两月
　　慈寿奉千秋川濶气雄亘风恬浪细流馨香慙【去声】明徳锡佑每防庥
　　河南巡抚胡寳瑔奏报得雨
　　豫省昨秋涝麦秋尢厪怀欣观尺牍奏普被一犂皆多稼知犹逺吾忧宁有涯宵衣吁
　　天佑六幕永调谐
　　命疏濬六塘下防诗以志事
　　大河迤北洼宿【迁】桃【源】清【河】沭【阳】海【州】六塘为之经其纬诸河在歳久或淤滞暴涨屡致殆所以三度临民瘼曽未改是宜事鬟剔地广艰乗载【叶】诸臣命往勘详酌期无悔具图如指掌进止取有待展寛及去淤増低补薄倍其盐河滚坝启闭定准楷商利蓄固否民利消毋乃仍责成监司【向无专司今命移驻同知一员特司启闭闸坝事】相机理莫怠集思广忠益所期民乐恺伫望起疮痏慰予此风采
　　橅沈周杏花并题以句
　　老沈粗豪写嫩葩【周自跋在庆云庵看杏花为主僧天泉作其枝用渇笔写意着三数花嫣然生气逺出】兴来偶仿一枝斜缱怀春馆呉云隔【圆明园杏花春馆为四十景之一杏花最胜】孤负东风几树花










　　御制诗三集巻二十三
　　钦定四库全书
　　御制诗三集巻二十四
　　古今体八十七首【壬午八】
　　命庄亲王率众防卫
</div>
    <div class="pagination">
<a href="御制诗集_page512.html">上一页</a><span>...</span><a href="御制诗集_page508.html">508</a><a href="御制诗集_page509.html">509</a><a href="御制诗集_page510.html">510</a><a href="御制诗集_page511.html">511</a><a href="御制诗集_page512.html">512</a><span class="current-page">513</span><a href="御制诗集_page514.html">514</a><a href="御制诗集_page515.html">515</a><a href="御制诗集_page516.html">516</a><a href="御制诗集_page517.html">517</a><a href="御制诗集_page518.html">518</a><span>...</span><a href="御制诗集_page514.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
