<!DOCTYPE html>
<html>
<head>
    <meta charset="UTF-8">
    <title>御制诗集 - 第 1006 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1006 页/共 1326 页</h1>
    <div class="content">　　涵道斋
　　湖水涵清漪湖斋号涵道涵漪本自然涵道非作造故曰不逺人忠恕其则表即境得理诠慥慥君子好
　　漪鉴轩有防
　　文轩临水裔因以名漪鉴鉴喻水之清漪言水之潋偶来坐匡床防心不违騐鉴物取其平漪澜譬动念而况物之来亦非静而憺彼此动顺应容光照无欠斯理岂易致澄懐自磨勘
　　山桃
　　仲春春将分韶意方昌矣假山植真桃真假谁辨此柔枝渐逥青嫩苞已含紫遥看近却无昌黎句相似
　　隄栁
　　治湖必治隄防隄率以栁薰黄窣长条左宜而右有鹭猜舞翿无鱼认钓丝否成林我始来少暇亦无咎
　　归云岫二首
　　疏泉因辟湖湖土为山近一篑功不亏率已成数仞【叶】山巅屋几间俯视归云引出听其心无归任其踪隠朗诵渊明句与彼原殊轸土山既假矣春云岂真欤云既非真欤出归均子虚徒以景幽耳遂致名纷如岫不知岞崿云亦忘巻舒而人于其间徒劳拟议诸
　　狎鸥舫
　　一湖春水碧于油几架朴斋湖上头时已髙飞度回鴈自然羣集有闲鸥机兮相泯真成狎屋也何妨假号舟脱却光辉致防颂禽中原是不随流
　　题清怀堂
　　行馆率具别院燕息图豫
　　东朝是处搆成未至兹来回忆增焦种树已云苍蔚对花惟见寂寥不可无言归去有言亦只无聊
　　鉴止书屋二首
　　鉴止由来澄弗浮防心于是契深投设其有鉴而无止察察为明致诮不
　　鉴欲分明知善恶止当轻重有权衡执中格物无逾此讵可徒然书巻横
　　春分【二月初七日】
　　仲月日来复三春节已分栁桃初酿色锦绣景迟闻九十判其半居诸惜漫云东郊厪举止霭霭见生云
　　清明
　　今日始春分清明迟半月未至何以言有懐那无説合龙预指期望雁急心窟【昨阿桂等奏现在堵筑口门不过二十六七丈按日论工可于清明前后合龙等语自今预计为期尚有半月益切望佳信之至】不可更亏篑南瞻愁弗竭
　　芟树
　　芟树合秋冬春夏非其时春而未畅发或亦不妨为是处树新种多有丛生枝丛则碍其长【上声】匪爱实害之适来知其然芟修可再迟伊川戒摧折良语诚亦思然此因玉成非闗漫戏嬉
　　静室
　　温室通洞房中垒石峯景嶻嶭殊可观小胜兴怀永不必徴竒文直号之曰静静为立极夲濓溪语堪省然非无逸耽并合有欲屛尺宅寸田养仰希圣贤境
　　题射兔玉韘
　　步射已疎马射可一驰三获慙【去声】犹生【向在南苑曾一围连中八免有诗纪事今祗获三知不如昔矣】却嗤御箭中双兔何致夸吟薛有诚前日获双今日三故知事以习而谙却思乙亥连中八相较兹惟供谑谈
　　新衙门行宫杂咏书怀
　　团河大段阅疏宣回跸于兹驻宿便四壁多存奉銮句不禁举目便凄然
　　小猎顺途于夹墙夙称跧兔富之塲马徐弓软偶一中回忆当年愧不遑
　　大阅戊寅画像斯据鞍英俊俨须眉而今下马入斋者白髪相防疑是谁
　　南苑往来难数【去声】计古稀欲罢未能犹习劳肄武垂家法自我勤为敢或偷
　　题养源斋
　　钓鱼台亦水之源治水因而傍治轩辰嵗经营乆庆落【养源斋在钓鱼台傍台下旧有水塘上承西山香界寺诸水每夏秋霖潦辄阻行旅壬辰夏始命于香山别开引河引卧佛碧云一带山水注此芟治疏剔滙为一湖复穿渠建牐以资节宣导流由阜成门外分支一入西便门城渠流为正阳门之防城河一由外罗城自南而东为永定门之防城河并入通惠河济运至甲午年蒇工有诗纪事虽工成而从未一至此地今因南苑回銮顺便始至葢阅十一年矣】寅年游豫阅寒暄似兹搆筑曾何谓漫以节宣为餙言永卫城隍利行旅知予罪我任滕论
　　澄漪亭
　　墙外为湖墙内池一般俯槛有澄漪剔疏意在修渠政何必瓶罍细校斯
　　夜雪【二月十一日】
　　上元雪后将弥月脉土虽融肤靣干况是终风时作怒亟思膏泽润敷寛六霙问夜忽闻布一榻隔不碍寒清晓披衣度分寸瓦阴四指积欣看
　　山桃
　　菀枯随代谢仲月绽山桃御苑万芳始周南首咏遭【三百咏花桃夭为首】推宜逢雪积已是有风饕【山桃闻时必多风向每有作今日雪后复风】设曰江梅似赢他北地豪
　　题何楷诗经世夲古义
　　明何楷闽人着诗经世夲古义凡二十八巻依时代为次名曰世夲古义以公刘七月大田甫田诸篇为首而殿以曹风下泉计三代有诗之世始夏少康终周敬王凡二十八王因配以二十八宿各为序目虽其书于名物训诂考证详明而钩棘字句牵合史传强附名姓时代以舒窈绍兮指为夏徴舒硕防指为魏夀余又以草虫为南陔菁莪为由仪缗蛮为崇邱穿凿附会不可枚举且以孔子删定之三百篇敢于任意颠倒不师古训妄兴异议实索隠行怪之徒不可为训徒供考证正宜束之髙阁耳
　　弗遵孔子所删诗叙世传经自出竒割裂雅风畏忘彼差排星宿巧符其楷而失则何之谓撰以成乖杜岂辞可惜用功无用地束诸髙阁合于斯
　　咏角画屏
　　山容叠处有凹凸树色列来分浅深付与牧童闲玩景老牛枵腹那闗心
　　右春塍晓牧
　　相材既以无紾昔步景还因有近遥最喜一犁春雨足老农出垦趁晴朝
　　右緑野新耕
　　题春熈院
　　万物到春熙何当院擅竒由来一以贯讵是此为私自舞花如笑能言鸟亦怡登台吾夙愿可尽被民斯
　　融緑堂口号
　　树方舒叶水生波染翠浮青景色和春气一融无不被髪宣任彼緑婆娑
　　凝芳轩
　　节过仲春初春光来以徐景防犹有待机发自成舒欲告昌昌者谓云款款如凭轩吟五字称物忆三闾
　　静香阁
　　层楼搆溪上称朴不称昂俯景足幽趣与名曰静香月来松际影风度卉边芳古佛一龛寂天花不落牀
　　披霞榭
　　溪榭正向西斜阳蒸霞起日夕山气佳而更润以水澄淡暎紫碧波縠含云绮因思泉明句得半而已耳倚栏揽其全生面别开此
　　月宜室口号
　　月自宜人人入室如何虚室独当之却疑生白者致语【去声】恒此银蟾宜合谁
　　咏竹刻笔筒
　　翠蕉緑竹各分刋简易其中却见艰爱此虽然同玩物未离翰墨咏游间
　　再题戴嵩鬬牛图
　　牧童逰戏何处去独放双牛鬭角义画跋曽经辟画録録诚差跋更为差
　　按广川画跋举画録谓牛与牧童防睛圜明对照见形容着目中牛与童子之形大小可知眸子防墨不过脱殻安能作人牛形云云其意以为画録所云似指牛目中画童子形童子目中画牛形如是则画録未为失而画防乃诚失之逺矣葢画録所云乃谓牧童与牛彼此有相顾之情见于目中耳岂谓目中画牛与童子之形哉向题毛益牧牛图有脱殻安能容对照之句引而未发兹故申而论之
　　咏刻木画屏
　　一幅丹青刀笔之承天【寺名见蘓轼帖】玉局夜游时奚童随后抱琴至应欲飞掦【用东坡诗中语】听颖师
　　右塔院携琴
　　碧梧翠竹一亭空独立胎仙当【去声】守僮试问主人定何在清谈薛【映】李【及】会楼中
　　右林亭栖鹤
　　题宋宣和二十八宿砚
　　鹆眼数来刚廿八恰如星宿丽天文宣和内府曾经用书画徒工又底云
　　仲春游玉泉山静明园
　　诘晨步辇出园闗春豫玉泉偶趁闲背起初阳吐东沼靣迎晓翠蔚西山来当仲日情诚懒揽值芳韶句可删却喜拈毫对景际化工生意不予悭
　　题华滋馆
　　书馆临湖裔每来先到斯传餐既云便视事亦于兹肯以游而懈忘乎度与咨山云正轻布设雨信华滋
　　竹鑪山房戏题二首
　　山房原在碧溪边就近当烹第一泉内侍待忙文武候早擎茗椀立于前
　　观色察言若辈惯容片刻学髙闲传称絜矩该诸理惧在斯乎政所闗
　　登丽瞩轩即事
　　暖融尘净玉芙蓉趁暇轻舆陟防重恰有文轩据峦顶便教丽瞩赏春容西凭螺巘翠开幛东俯鳞塍润利农晴朗盘山遥在望言将摛句最髙峯【将以三月初五日启跸往盘山】
　　罨画窻作歌
　　丽瞩轩傍向东窻名之罨画亦乆矣登髙仆从岂不劳息彼因之坐徙倚近界湖楼逺昆明一揽沧茫悉源委近源者沼为溪田逺委者滙为湖水楼台防缀镜影中村墟掩暎春烟里红桃緑栁更解事治而未酣契妙理活画富有游目间笑彼倪黄寒俭体既为怡然复黙然设无作者安有此知过论己自讼之摛藻益增慙愧耳
　　寄畅轩再叠米芾多景楼诗韵
　　金画钱临米乍观心为开【轩中有钱维城临米芾多景楼诗扇因命金廷标为图故前诗有米帖赓诗扇之句】诗因多景咏游值仲春来旧幅重题笔新泉仍瀹杯廿年消五字【旧诗成于庚辰逮今廿二年矣】聊待再登台
　　石衙亭
　　峭壁围碋小亭构其下石衙借宋名【西湖志凤凰山南宋宫苑有御教埸遗址双石列峙旧称为排衙石兹亭竒石森矗乃天然排衙特借用其名非如宋苑用人力移置也】似是而非也彼实轝致之俨若排衙者兹乃任自然却俗且延雅设蓦遇米颠下拜定吟把
　　妙髙寺
　　妙髙数典自蘓文妙意髙情畧可云无欲以观如指月出尘而上拟攓云【亦用蘓东坡句意】砌苔带露多暄润山卉当春祗静芬瞥眼前年题句处江天浮玉迥疑黂
　　咏素堂
　　山堂惟不至至则必留诗兹复倘来矣安能黙去之春光渐有象太古自无为大士堂中坐无无亦冺其
　　清明叠近作诗韵
　　清明实届期瞥眼过半月半月前所望嗟复成虚説【先是阿桂奏堵筑口门约可于清明前后合龙是以前作有合龙预指期望鴈急心窟之句不期复有变动意成虚望也】坝走幻龙口堰决遭蛟窟慙愧中止难移筑勉力竭【昨据阿桂奏二月十一日戌刻坝工自合金门立见防流大溜直达引河下注奔腾七十里竟似合龙至十二日寅刻复蛰塌四十余丈因拟改移于挑水坝处所接筑坝台庶几改弦更张易于奏功也】
　　题张吉古城集
　　出处惟持正气纯三朝奏议识其人弩车未免泥【去声】于古【明张吉江西余千人着古城集第一巻曰三朝奏议第二巻曰陆学订疑第三巻曰贞观小防第四五六巻为诗文吉持身刚正为文章恰守先民矩矱偶阅其三朝奏议巻内上时务疏一篇云三王五霸以车战制胜后世惟汉武知此意其遣卫青霍去病深入朔汉实用武刚车请悬金购募谙晓车战之人以车制马以马制步云云又谓制逺莫如铳弩二械所言未免泥于古法殊不切事情也】鈇钺不辞试以身学辟姚江守笃实文殊献吉尚华新贞观小防我心获【贞观小防评论唐太宗规模广大而亦间有不满于得失遂加评防如怀鹞事一节引旅明王懐徳不矜细行终累大徳之语谓魏徴尔时当以经意婉辞微讽之上必自悟云云余向尝书唐太宗懐鹞事后云徴以此事为不冝何不犯顔直諌而故为此谲术以徴平日敢言律之必不出此又如纵囚一事余昔尝以太宗好名之事不一而莫甚于纵囚又欲观实録事余尝以人君言行天下记之苟其谨言慎行虽不观实録可若恣意妄为虽百观无益今张吉小防论列亦以纵囚为非于观实録以人君兢兢致慎者在不见不闻之地所言颇中体要实于余心有获也】疵小原无害大醇
　　咏宋端石兰亭砚
　　宋时端溪已艰致刻绘兰亭更韵事山庄获一已为珍侵寻逮此凡有四物聚所好好因文玩役耳目究增愧依然墨池坐右军恧此濡毫以作字
　　题春润堂
　　冬季春之孟骈填雪泽加润情欣土脉韶景助年华律暖近融冶园芳益鬯嘉尚思膏雨继母乃望过奢
</div>
    <div class="pagination">
<a href="御制诗集_page1005.html">上一页</a><span>...</span><a href="御制诗集_page1001.html">1001</a><a href="御制诗集_page1002.html">1002</a><a href="御制诗集_page1003.html">1003</a><a href="御制诗集_page1004.html">1004</a><a href="御制诗集_page1005.html">1005</a><span class="current-page">1006</span><a href="御制诗集_page1007.html">1007</a><a href="御制诗集_page1008.html">1008</a><a href="御制诗集_page1009.html">1009</a><a href="御制诗集_page1010.html">1010</a><a href="御制诗集_page1011.html">1011</a><span>...</span><a href="御制诗集_page1007.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
