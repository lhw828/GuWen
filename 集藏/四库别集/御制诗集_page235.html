<!DOCTYPE html>
<html>
<head>
    <meta charset="UTF-8">
    <title>御制诗集 - 第 235 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 235 页/共 1326 页</h1>
    <div class="content">　　王明君
　　见面始知美反坐画师罪何不未画前一见免后悔青冡月夜魂美人乆尘土勿论魂归时和亲亦已苦和亲及増币御邉防非正谁欤作俑人祸端始娄敬
　　喜晴
　　黍禾阡陌播耕齐近逺新霑雨一犁更值快晴风日好旅人防渉免冲泥
　　麦秀
　　江南见麦秀已迟春之杪【江南人谓今年春寒故麦秀稍迟不然尚应早旬日】青齐见麦秀正及初夏早冀北风夙所知麦秀孟夏婪尾时更闻闽粤当此际早充饼饵供晨炊自南自北皆吾民乗时因地力作勤歉多丰少良苦辛歉为忧愁丰为欣欣不借人慰愁亦无人分控辔见此含含者不令蹂躏驰车马老翁鞠道旁跽停鞭一问资生计翁言昨嵗被偏灾幸望麦收无麦税
　　村行
　　雨后尘氛浄夏初景物繁白云犹恋岭緑树已藏村芳草马蹄惜落花蝶翅翻触懐堪寄畅林外乱莺喧
　　谒岱庙
　　岱宗遥望谢重登岱庙森严玉陛升祗有丰年祈帝贶愧无明徳答神凭唐槐汉栢形容古时景民风气象増迅矣三年成瞬息向来欣戚总难胜
　　即景
　　緑树连村晓景敷紫花引迳露光濡齐郊适值清和莭南国遥思樱笋厨薄薄梨云燕呼侣深深麦浪雉将雏闾阎元气期全复漫道欢声已载涂
　　过泰山作歌
　　土父泽母山之根成形类聚精义存文王后天列八卦艮兑交错西南坤西南众山祖脉惟昆仑其在艮维山本体是为长白齐苍旻转折逾海伏而起岱宗雄长其实尾闾拳石崇中原五岳五镇各覧二【东岳泰山中岳嵩山北镇医巫闾南镇防稽】昆仑长白姑遥跂以予所登兴安大岭巴龙桑苏台广博崇隆列之岳镇有过之而无不逮吁何其名曽不得与岳镇厠岂非古来版图以外未得通文字儒生各拘所见髙位置山既若此余胡独不然苍颉作字天雨粟夜哭其理信有岂是荒唐传
　　闻河南得雨
　　去秋廵豫郊待雨播秋麦三冬复望雪切切咨宣席春来举趾初近逺濡甘泽来牟知遍布芃芃扑陇陌所希雨以时芒种庶滋硕青齐喜依旬接壌兴遥忆风气两省同麦秋重民食置邮来佳音两河霑及尺饼饵定可卜市价已减值西望为民慰忭庆手加额今嵗幸时若所歴同南北深惟损益机益凛惕干徳
　　赋得麦浪
　　非烟非水蹙纹如髙下层层卷复舒生意肯教藏化蝶祥符端合兆维鱼三山碧海乗风近九穗黄云涌雪余便泛虚舟讵凭险田农将以傲溪渔
　　题姚绶江南春雨图
　　文防饮元同【轩名】倡酬皆隽秀琴樽兴潇洒芝兰气芳馥【叶】猗玕韵飒响浓黛拖遥岫頬壁度清风齿檐防余溜所期水乳投岂贵肴馔富传真谁所为逸史云东绶行幐乆相随展阅吟情凑今嵗江南春雨景我重觏
　　见芍药戯作
　　从来花事盛吴趋春冷偏迟绽防姑今日风沙齐道侧乱头祗见魏家奴
　　率题
　　率题非为少心情吴越燕齐早遍评肯拟西昆寄花栁所欣南畆协隂晴勾消春色篇中足分付秋光塞上迎【今秋将行围木兰】两日停吟闲不惯挥毫顿觉腕嫌生【南廵歴覧风土暇輙吟咏临池之功稍间今廻跸将入直境留题殆遍画长多暇濡毫遣兴畧逊曩日得心应手之乐故云】
　　渡运河即事
　　浓露暄曦初夏天虹桥迤逦缓鸣鞭运河重渡逾三月卫氷遥源溯百泉【百泉即卫源去嵗曽至其地】东国漫留西去马南风仍送北来船青郊麦秀摇晴浪所幸占秋两省连
　　晓
　　旅人不譲晓客路为乗凉埒露犹含润林暾渐透光药英遥辨色麦穗欲生香江国余清恋南云忽渺茫
　　红杏园
　　别馆廻廵跸闲斋书史陶偶然半刻逸无乃众人劳紫燕营花栋赪鱼簇锦涛新题成旧什邈尔忆含毫
　　防马
　　防马烟村数日程麦将芒种黍齐耕去时切切愁农计【初春南廵过此有麦未萌之作】归为吾农一畅情








　　御制诗二集巻二十七
　　钦定四库全书
　　御制诗二集巻二十八
　　古今体七十五首【辛未七】
　　读通鉴纲目
　　三五以前迹杳茫三五以后滋益详编年事例自涑水正纪褒贬推紫阳列眉指掌示法戒四千余年治乱彰武帐防余一繙阅岂因廵狩懈就将但经触目心辄警不为博览供词章
　　雨
　　低野緐云傍晚浓为霖踈宻复舂容清尘觧热颇宜旅饱麦滋禾实利农北地希逢慰心切南江遥望寄懐重又因盻霁歌渐石人欲奚能天尽从
　　晴
　　平郊快霁景暄妍絶胜江乡润溽连冣爱懐新髙下意绿畴行处缓催鞭
　　廻銮赵北口驻跸
　　丝栁防堤脩【鄚州北名万栁堤】南廵返翠斿镜光倐改观【去声】驹影信如流渚馆聊停跸芸斋一纵眸逺帆牕里度永漏座中留即景思江国连程指帝州眀当辰弗集预命罢龙舟【节近午日有司陈竞渡之戯以诘旦日食先期脩省已之】
　　恭奉
　　皇太后南廵廻銮之作
　　凊温序乍更春夏徃返程将厯六千法
　　祖娱
　　亲殷念遂省方问俗恵心宣所期赤县足衣食颇虑南邦尚管弦百嵗脩和匪易致勤思保泰益钦旃
　　午日奉
　　皇太后观竞渡
　　清跸归来未后时天中宴赏奉
　　徽慈江乡早觉灯船閙御苑初陈节物嬉谁擅鸿辞工吊楚防占乌影着咨羲沿途麦好秋禾布今嵗承欢畧展眉
　　仲夏承光殿
　　抡魁三嵗屇返跸九重临憩息登崇址防徊抚古林澄懐寄云水生意畅鱼禽北防余金殿南薫騐舜琴雨时山早翠日永树移隂敢懈祈年志忧勤与日深
　　静安荘酹酒
　　早曾亲祭酹金巵返跸重临泪冩悲忽过三年一瞬耳堪厚夜永思之了然未识蕉为鹿喟尔犹懐簪是蓍无那从兹将日逺肩舆欲去命迟迟
　　双忠祠【有序】
　　乾隆十五年驻藏都统傅清左都御史拉布敦诛叛臣朱尔墨特那木札尔其党罗藏札什率兵助逆二臣死焉赠以伯爵优防而归其丧于京师亲临奠醊建専祠祀之命曰双忠并纪以诗
　　卫藏西南夷极邉入我王化百余年始犹羁縻后执賮置兵为守防呼韩【雍正年间始命大臣驻彼率绿旗兵防守凖噶尔】防古习俗尚黄教得失视此为转旋其何小丑背厚泽夜郎自大轻王臣托词承平劳物力示之大信休兵屯戕兄虐下遂无忌更与外贼为牵援血人于牙攫财贿中梗驿路军书传【朱尔墨特那木札尔乃颇罗柰之子朕以其父勤劳颇能安辑疆土封为郡王后颇罗柰故伊袭其父王爵即诡词请撤驻藏官兵因念彼既以撤兵为请即不从适足以致其疑故如其请自此肆无頋忌戕其兄及侄荼毒所部遣使通凖夷求援旋断絶邮置军书不逹者旬日二臣觇其逆谋已露遂决计先事诛之】惟时奉命监彼土曰傅清暨拉布敦目覩逆势日猖獗炎炎不息将燎原战守不可兵力弱官军万里阻蜀门国事为重余度外二人同心利断金【叶】知无一生有九死但期济事酬深恩朱尔墨特那木札汝来示汝大义存天无二日尔二日尔忘尔父叨藩翰凶渠稔祸力已张【去声】藐视二人何有焉笼中之鸟砧上鱼西藏指日据有全挺身来见忽疑虑濳呼羣丑施戈鋋傅卿直前扼其臂逆王命者诛无延拉卿防刀剚其脰罪在魁首无牵连罗藏札什其羽翼走险叫詉豕突然桀犬吠尧各为主蜂屯蚁聚来獽狿吁嘻二臣力不逮如归视死双躯捐小丑乌合旋就缚骈首就戮长竿悬逆诛顺抚妖氛靖卫藏万众如一言忠臣报主有如此智勇兼济诚通天昔每椎心今吐气如披云雾瞻苍旻不劳一旅翦渠防岂止万命免沉沦尸祝社祭众夙志防伸絶域千秋传灵舆肃肃归故里建祠临奠恩频宣锡爵赐封延后世志予哀悼旌勲贤双忠之气浩千古双忠之力敌万军骂贼有似奋常山诱致大异斩楼兰双忠迹略传斯篇他年以待信史编
　　雨【五月十四日】
　　田无髙下已齐畊意惬三农拥跸程刚觉日来炎气剧恰逢晓破湿云生寸余接到泉膏润尔许添成樾防荣麦屇望秋虞过潦便欣霞脚晚天晴
　　题姚绶寒林鸜鹆图用髙士竒韵
　　鸲鹆何曽畏北风【俗云鸲鹆不过淮】雕笼常锁海棠丛竹牕既有江湖思底事频懐玉禁中【用士竒句嘲之】
　　髙梁桥进舟逹昆眀湖川路揽景即目成什
　　玉泉一脉溯源头湖辟昆眀潴众流近郭石桥横防蝀晓凉命进木兰舟
　　状元雨过天如水【是日传胪昨朝值雨】丞相舟平水似天昨日宫城凭望处西山新翠霁光鲜
　　胪唱典成廻御园川途取便防潺湲抡魁漫道三年例舟楫从来个里存
　　快晴景物值薫嘉白芷青蒲蹙浪花甓社菱丝隄畔栁风帆一样逐横斜
　　昆眀湖上作
　　灵池虚受妥鱼龙讵止鲸机溯汉踪燕地波含滇海月西山影冩北髙峯名称取合原无定佳处逰多得未逢新辟水田千顷绿喜防恵泽利三农
　　万夀山【有序】
　　嵗辛未喜值
　　皇太后六旬初度大庆敬祝
　　南山之夀兼资西竺之慈因就瓮山建延夀寺而易今
　　名并志以诗
　　选胜廓精蓝延
　　禧资释昙山名扬万夀峰势压千岚寳网鸿祥集璇池浩泽涵载赓天保什长愿祝如南
　　饲鱼
　　池上跫然响鱼来不俟呼饱餐摇尾去可以騐中孚
　　赋得五月鸣蜩
　　绿栁度蜩鸣池塘快晓晴应时刚五月鼓翼试新声受露悠扬洁含风宛转轻寒蝉真觉愧触景一闗情
　　题竹根笔筒
　　嶰谷灵根防百年自然成质谢雕镌近陈棐几平而妥列贮霜毫静以便豹变留文疑雾后龙形冩叶忆风前摛词定有凌云槩元气淋漓个里全
　　仲夏香山
　　翠风香雾蔚林闾咫尺名山试阅诸稍揽结来中夏景略延俄过半年余依泉展席偏宜静纳嶂开牕不碍虚恰趂今朝防务简相饶涤虑一翻书
　　连林雨足濯烟鬟佳趣欣于得此间入室依然忘来徃对峰难与较忙闲风前竹韵金轻戛石罅泉声玉细潺厓口去年曽驻防遥赢白傅占香山
　　玉华岫口号
　　精舎倚厜防凭临触目宜雨时山翠早夏闰昼炎遅讵可方之画未能忘者诗率成四十字笔研镇相随
　　碧云寺
　　翠深初地净无埃叠嶂威纡涧户开松韵泉声都好在一时兴防又新来
　　偶读韩休传书事
</div>
    <div class="pagination">
<a href="御制诗集_page234.html">上一页</a><span>...</span><a href="御制诗集_page230.html">230</a><a href="御制诗集_page231.html">231</a><a href="御制诗集_page232.html">232</a><a href="御制诗集_page233.html">233</a><a href="御制诗集_page234.html">234</a><span class="current-page">235</span><a href="御制诗集_page236.html">236</a><a href="御制诗集_page237.html">237</a><a href="御制诗集_page238.html">238</a><a href="御制诗集_page239.html">239</a><a href="御制诗集_page240.html">240</a><span>...</span><a href="御制诗集_page236.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
