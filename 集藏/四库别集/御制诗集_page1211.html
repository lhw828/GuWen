<!DOCTYPE html>
<html>
<head>
    <meta charset="UTF-8">
    <title>御制诗集 - 第 1211 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1211 页/共 1326 页</h1>
    <div class="content">　　延趣楼自警
　　趣固生于心时亦借乎境玲珑湖石间有楼谧以静竖横峯岭势飒沓松竹影胥足助心防讵惟引目骋偷闲兹偶来勤政仍宜省屈指五年过或可与之永【归政以前不可耽静也】
　　竹香馆
　　竹本宜园亭非所云宫禁不可无此意数竿植嘉防诘曲诡石间取疎弗取甚便能境逺俗亦自径引深幽馆丛玉中风露香清浸鼻观惬心官五字摛新吟
　　降防加赈直昨歳被水各州县诗以志事
　　昨年春夏雨旸时满拟丰登庆屡绥却以秋霖过多矣遂令洼地被渰之【上年直省春夏雨旸时若惟入秋以后雨水过多以致低洼各州县致有淹浸节经降防银米兼拨令该督实力抚防不致一夫失所】蠲租自是各州普加赈胥教一月施【该省虽已分别赈济蠲缓苐念今春正赈已毕青黄不接之时民食恐尚不无拮据因再加恩将顺天府属之霸州等六州县保定府属之清苑等五州县河间府属之河间等六州县天津府属之天津等五州县成灾七八分之极贫并九分灾之极次贫民俱展赈一个月其成灾八分以下及勘不成灾地方仍饬察看情形或酌借口粮籽种或减价平粜务俾圴沾恺泽用普春祺】髙处薄登有无济【据刘峩奏上年直秋收共计八分髙处田禾尚属有收毗连灾区者可以懋迁有无然予轸念穷檐不肯以此自寛也】幸收忘歉我宁为
　　新正重华宫
　　初咏闗雎吉所迁【雍正五年娶　孝贤皇后始自毓庆宫东所迁居于此西二所】避名毓庆
　　圣恩渊【毓庆宫本为皇太子宫也地既不吉且滋外间揣摩　　恩赐西二所成昏　　圣意深逺矣予之不正东宫名号亦用此意子孙当世守之】宫中添得重华号【向日所居即位初即升以宫名礼所当也因循西四五所今为建福宫敬胜斋等处以为几闲憩游之地此予所谓自知过然亦无可复加子孙奉此足矣其东之五所以为少年皇子皇孙及内监居之亦无隙地矣后世守此训无事更张实予之所喜不然则是増吾过且宫墙四围能廓展乎老人多虑直书观此语者慎之】世上阅来六十年【自雍正五年至今已六十四年言六十者举成数也】当识人情莫忘旧恰逢歳首又増鲜六旬子奉
　　八旬母灯景回思意黯然
　　咏廓【尔　作一字读】喀所进贝叶经用己夘咏贝叶经诗韵
　　戊申蔵事费亲裁廓【尔】喀归诚息战赅【前蔵廓尔喀侵扰后蔵边界命鄂辉等率兵往讨彼一闻大兵将至遂即逺遁继又悉其有屈抑未伸因治庆林等阻不以闻之罪于是廓尔喀中心感服即愿归诚降顺可谓不战而屈人之兵者矣】爰以锦函进葵表先之贝叶出莲台痕都别部隔遥逺信使昨年始到来【廓尔喀乃厄讷特可克痕都斯坦之别部距京师将二万里自去歳夏初鄂辉等具奏廓尔喀情愿归顺降防允其入觐今彼所遣大头人巴拉叭都尔喀哇斯等于歳内嘉平望间始到京】因识一仁物可格似胜千旅力为摧畨僧有目迷空雾【贝叶经出厄讷特可克即释迦宣教本处卫蔵不多见也内府只弆一部逮此而两京师虽多卫蔵喇嘛僧然所识皆畨字至厄讷特可克之梵字率不能识非智慧聪明深解梵义者不能昔惟班禅厄尔徳呢及章嘉国师识之内府旧弆梵字无量夀经即章嘉所检出者今阅贝叶经文与旧者同故知为无量夀经也】梵帙无声演法雷却与旧蔵成合璧三乗于是絜宗荄
　　题钱维城临董其昌九如图
　　天保答君小雅哦六章遂以九如歌侍臣岂啻祝厘颂寓物由来规亦多
　　九如之颂脍炙人口然为君者宜思安定以获福夀要在羣黎之徧徳是颂则即规也偶展石渠旧贮向未题句兹因书帧至于梵典金刚四句偈惟鸠摩罗什作六如外此若元魏之三蔵留支陈之真谛隋之笈多唐之元奘义浄诸译皆作星翳灯幻露泡梦电云是九如矣后之讲经僧谓星灯有体云复含生不可方六如是何异幻中争是非耶夫一亦不立六九何分然今西域贝多实传九喻而震旦持诵率宗六如夫天保六章之九如是世间法固不必论而注梵典者乃出世间法也何必于幻中而争其九六之多少是非哉聊记于此以广闻见
　　新正
　　雍和宫瞻礼
　　濯龙真福地奉佛永
　　潜宫【此宫为　　皇考潜邸雍正年间即称此名后有人窃称宜赐和亲王居之者朕以为　　皇考旧临御之殿孰可当之且和亲王府曽经回禄向若聴浮言赐之则此地不可问矣】尚忆初生我忽来八十翁
　　亲恩宁有极
　　祖顾感无穷百念一时具难言色即空
　　题云岫轩
　　礼佛回銮便陟山入北门石蹊寻仄迳云岫憩虚轩一歳能几到片时可忘【去声】言顾名思六出培树众需恩【上冬得雪数次俱不甚厚虽地土滋润不致昐泽而步军园丁人等借扫积培树以待赏赉不能不为系念也】
　　小玲珑
　　曲转廊腰小落斜玲珑景各入窗纱漫嫌富丽输沈宋岛瘦郊寒别一家
　　环碧楼
　　假山代古得称真乔木金元厯来久金元楼阁兹无存楼则新为树旧有今楼古木环碧同是亦可谓忘年友金元不少能句人问他此趣能吟否
　　蟠青室口号
　　室外假山接室中拾梯以降路元通笑看此假连彼假真是色空空复空
　　古籁堂
　　乔木几百年森森峙庭宇树见屋数【入声】更屋对树恒古识得有为者【谓屋】让却天然计【谓古树】飒沓籁声寒浄扫能与所
　　揖山亭
　　进之曰揖退云扬春稚于山两未当诡石笑斯言欠恰可忘昔有米襄阳
　　余清斋
　　书斋本自清春初清更好谓其韫淡中却具酿治道无动弗始静有光仍贵葆余清意若斯蓄内方达表
　　镜藻轩
　　春氷尚铺池块玉宁有藻然而藻在中生意无穷了镜则照之用藻乃明之道取喻于水芳絜矩乎政表品材伊谁责凭轩愧不少
　　题和阗玉山水图
　　玉人三倍计无已不琢尊罍琢山水尊罍肖古势难工山水写图易为美就其土浸作渲染因彼峰棱成岌防吁嗟牟利有是哉几欲掷之不顾耳
　　新正素尚斋
　　将宴紫光阁先临素尚斋诸藩轮歳集【新旧防古王公及回部伯克等皆轮班贺正毕集京师】五国一时偕【朝鲜安南琉球暹罗廓尔喀五国胥赐宴】幸值升平防益深兢业懐满招谦受凛檐额夙心谐
　　千尺雪二首
　　千尺雪吟率首正喜凭玉色襍琼声入冬经腊霏微霰让却氷泉独擅名
　　七旬倐过八旬临耄念庶徴敬寸心【今年以夀跻八旬仿七旬之例镌八徴耄念之寳并为之记】五者漫言无雪字燠【为雨】寒【为雪】同一泽时【皆欲其时】钦
　　春及轩
　　贞嬗元来代蔼然春已及韶光虽迟迟条风渐习习万物自知之棣通含唘蛰奉时伊谁责吾民需养给恵心孚勿问【益之九五有孚恵心勿问元吉予谓勿问当云不计天下人之感戴与否方是实孚于心而不涉违道干誉之为详见向所着经筵御论若今每歳春初加恩蠲赈偏灾地方自是子民者责所应尔非如汉文诏中因春和而议赈贷偶一及之也】例岂汉诏袭
　　绮思楼
　　人孰无思思孰托正心诚意圣经文书楼偶一瞻檐额略悔命名昔误云
　　酣古堂有防
　　曽闻傅说言于事在师古然古今异宜要人知所处酣则意所酖更难分去取如井田车战行之害必覩以云资博雅或者其尚可【叶】书堂富芸编有防吟斯语
　　聴鸿楼
　　楼号聴鸿俯液池七言仲素一评之既云到处皆堪赏何曰人间总未知
　　按张仲素回雁髙飞之诗末二句年光到处皆堪赏春色人间总不知盖窃灵杜甫少有外人知之意然既云皆堪赏则不宜云总未知矣并识于此
　　植秀轩
　　湖石砌假山间【去声】闲种以竹植秀縁是名文轩俯羣玉秋月与之疎春风与之防四时趣各宜五字吟不足偶絜矩育材却为増忸恧
　　菊香书屋口号
　　来逢春每鲜逢秋四字楣间乍入眸菊自香和鼻自齅渊明永与共风流
　　牣鱼亭得句
　　牣鱼冻沼尚无之小立湖亭却有思巳逮立春三矣可知原是负氷时
　　澄性堂
　　溪堂顔澄性思量具二义性澄性为本澄性性为寄内外交相养是一本非二小立倪筦忘夫孰为他自
　　紫光阁赐宴即席得旬
　　东朝鲜尚【琉球】斛【暹罗】安南西竺【廓尔喀】北藩新旧覃【旧内札萨克暨喀尔喀新都尔伯特土尔扈特回部并以年班来集】四讫敢言声教广一堂欣看礼仪谙抚兹泰保念愈惕戒彼丰亨语不慙深幸八旬身体健需云晋日接能三
　　新正重华宫茶宴廷臣及内廷翰林用八征耄念之寳聨句复得诗二律
　　古稀庆典未教行登八如前太矫情【庚子年王公及内外臣工奏请庆祝七旬万夀未即允行前歳复再三恳请于今歳举行八旬庆典予思藐躬荷膺　　天眷实亦史册所罕闻而天下臣民爱戴之忱出于至诚如再为固却转属矫情因俯允所请仍饬毋得过于华侈致滋縻费】制寳仍勤庶征念聨篇惟冀众规呈较于卫武年犹少比似周宁铭以诚机鉴豆觞资日用丝纶况此系王贞刻玺由来
　　祖制遗　　【皇祖望七时欲刻一通用小玺命内廷翰臣拟文皆无当　　圣意者乃定戒之在得四字予于七旬时镌古稀天子犹日孜孜二寳及此次镌八徴耄念自彊不息二寳亦恭仿我　　皇祖之意借自儆惕云】两言戒得缅
　　宏规作堂前与后为记【避暑山庄戒得堂有前后记二篇】纪袠七过八及期自幸每因増自慽【予受　　皇祖眷顾之恩至为优渥矢愿亦只希　　皇祖享国之年即当归政今惟余六载窃幸已跻八袠惟念皇祖以幼龄践阼在位六十一年而　　夀实未及七旬追忆之余每切怆懐】惟慙那更侈惟怡六春秋阅当归政获否天恩敬俟之
　　八征耄念之寳聨句【有序】
　　纪曲礼之年近期頥而称耄绎中庸之防诚悠久以为徴惟有所受之而夀以名且于时保之而寳乃大盟宿心而写篆开春首以聨吟时则干直由庚枝轮奄茂伫月阳之临橘逮日闰之余桐是予震夙之期抚乃干行之运河图之合天地重五而大衍无穷黄钟为事本根隔八而相生不已歳増月益予惟调幕之蘉日就云瞻众乃称觥之吁俯鉴羣情之莫夺勉依庆典之获申瞬迅转于驹光肩仔承于骏业现夀者相存赤子心忆
　　含饴防
　　顾于方冲洎受鬯
　　付遗于未壮几至万而京垓亿兆指难屈于恒沙歳积旬而二十九千【八十嵗凡二万八千八百日举成数也】心靡间于刻漏周伯星之见凡几华封人之祝渐多岂意宵旰之寻常遂跻春秋之八十溯自三代以下如前六帝之中及耄惟三称贤仅一粤防古开基之主当至元致治之秋建号则三纪未逾卜世则四传已讫【考秦汉以来诸帝登古稀者凡六见其中跻八袠者仅三梁武帝宋髙宗固不足道惟元世祖可称贤主而建号只三十五年传孙成宗讫顺帝方四世亦不能如今五代同堂详见八征耄念之寳记】百代皆为天子从未闻运防之全五福幸备藐躬总特荷
　　眷
　　贻之厚在盛世不言瑞应而皇极宜有敛敷比者屡绥而稼穑顺成允治而海河循轨型仁讲让民聚指以同居绩学抱经士弹冠而赐第野斟菊液二万余里之老妇问安国衍瓞绵百九四家之元孙在抱罗斛则新封如砺朱波则底贡厥琛两畨【四川土司台湾生畨】之土目年班四国【朝鲜安南琉球暹罗】之陪臣元防人遥西极廓尔喀使遣顶经宅定南交阮光平先来请朔顾惟凉薄躬何徳以克轃上赖
　　洽熈事非常而胥防言之夸矣方懐蹈虎而涉氷命不易哉曷副披图而刻玉语无征而不信心永念之在兹记书窗寻今古之文钦孔壁具帝王之治王归自镐国旧封箕重访道于胥余述锡畴于文命理蕴洛书之九位算符洪范之八征序雨旸寒燠风之时应视聴貌言思之敬惟星惟日惟月惟歳省勤上下之交用成用明用章用康精騐天人之际冕端受顼盘浴铭汤是用篆以成章勒之延喜色昭华而质粹道絜矩而形方得夀偕宣鼓之成计字协羲文之画【寳文六字】引之向用【引首曰向用五福】副以健行【副章曰自彊不息】佩押纽以交龙座侑觞而称兕淮南子喻因抑埴模范斯存乾清宫记并尊蔵球图埓重不言既夀陋蓝田缪篆之镌即此传心鄙嘉靖醮章之印殿诸御笔文足征而识此长年传予后人嗣其念而世恒寳用芗之作记弦可赓诗四七巡毋以颂以规千万歳不在玺在徳尔惟亮功百职卿士师尹彛伦共念于箕畴予尚邀福九龄夜寐夙兴抑戒更征于卫雅
　　【御制】逾七幸当开八袠箕畴耄念八征符镌琳用此资抑埴【予于上年长至月因开歳夀跻八袠思复镌玺以资钤用宜莫若洪范八征之念命选和阗良玉刻为八征耄念之寳盖予仰荷　　天庥康彊犹昔而勤政爱民固不敢一日不自勉也】
　　茗胥教洽
　　燕酺【新正　重华宫茶宴为每年例事今歳恭遇皇上八旬万夀行庆施恵隆仪稠叠即以八征耄
　　念之寳　　命题聨句较往嵗尤深庆幸】
　　天子万年新酌斝【元旦　太和殿筵宴每十年一举乃晨参昼防之典始自庚午　　皇上四旬大庆迨庚辰庚寅庚子俱循旧例今年元旦复举上仪示　　慈恵以洽羣情合中外而称万夀洵为开韶盛事】
　　圣人大寳豫书殳　　【皇上因庚子七旬万夀镌古稀天子之寳又于上冬豫镌此寳以副
　　昌期易系辞圣人大寳曰位固与禄名夀同其必得者也】
　　记爰摅志谦招福【我　朝世际洽熈逺迈前古　　皇上御宇五十余年以来敛福锡福益跻仁夀臣等恭绎　　御制记犹以寅承锡羡孜孜惕惕日进无疆自勉仰见　　圣懐谦抑弥劭真所谓徳者福之基福者徳之致也　臣阿桂】诗乃载赓颂屏谀【自古人臣仰赓诗章如尚书所载庸作载歌尚矣三百以后鲜克嗣音我　　皇上盛徳大业为前代史牒所未有臣等所陈皆五十五年之　　实心实政非如唐张说请制千秋节之疏宋周必大贺天申节之表徒以虚词贡谀也】月琯日徽叶伶律　　【万夀在八月琯叶八音日次十三徽谐琴轸吹律轩皇旋官协应相召相生恰符无疆嘉兆】五
　　元十
　　夀衍羲图【易大衍之数五十王弼说以五乗十推而演之为万有一千五百二十为天地自然之数皇上诞膺大寳之歳二十有五是纪元逢十之成数即　　圣诞逢五之中数　　圣诞逢十】
　　【之成数即纪元逢五之中数以羲图演之万亿京垓正未有艾也】氐南周伯躔邻骑【宋史天文志景徳三年四月戊寅周伯星见出氐南骑官西一度状如半月可以鉴物按太乙占王者制礼作乐内外得宜君上夀考国祚大昌则周伯星出　臣嵇璜】秋丙老人位见弧【晋书天文志老人一星在弧南一曰南极常以秋分之旦见于丙见则治平主夀昌】辰武寅文中两圣【周文王生于殷祖甲二十八祀庚寅年武王生于殷帝乙三十二祀壬辰年见杨观光致知小语我　　皇上诞于康熈五十年辛夘以六甲次第轮之庚寅辛夘壬辰圣诞之年适中两圣而立】我闻予问考诸儒【周书无逸论殷中宗享国七十】
　　【有五年髙宗享国五十有九年祖甲享国三十有三年盖周公所闻如此大戴礼宰予问黄帝三百年先儒言纪年之久君夀之长者皆引为证据】
　　山庄羾牍羣依藻【乾隆五十三年八月十二日睿亲王淳頴等大学士九卿阿桂等一折各直省将军督抚提镇都统学政盐闗织造诸臣都尔嘉刘峩等一折合抒忱悃并据绅士军民人等陈请恭举　　庆典　　皇上始犹未允诸臣环吁申恳至于再三　臣和珅】谷旦敶笺请集蒲【上年正月八日大学士军机大臣南书房翰林等恭请照　　　康熈万夀盛典之例编辑　　皇上八旬万夀盛典一书依旧例分　　天章　　圣徳典礼　　恩赉图绘歌颂六门又增　　圣功盛事二门用昭美备】
　　前典典经再旬越【康熈癸巳　　　圣祖六旬万夀举行庆典编辑盛典成书　　皇上率
　　祖攸行后期廿载至　　八旬始展隆礼】
　　古稀稀又十年逾【杜甫诗以七十为古稀至八十则更稀矣　　皇上自七旬万夀刻古稀天子之寳至今　　八旬十年以来勅几凝命常如一日信千古帝王所希有也】子于父母洗非腆【戊申　　皇上平定台湾告成热河文庙碑文有云　　　天地天子之父母子于父母不可言报我　　皇上临御以来代天子民诚求保赤深仁厚泽浃髓沦肌是皇上以　　　天地为父母天下臣民以皇上为父母亦非可言报惟是臣民之家厥父】
　　【母庆皆有洗腆用酒之举况跻堂祝夀载在经义而所谓颂祷者亦惟　　万夀无疆之语以申爱戴不容已之忱又岂敢腆以言厚庶几冼以言洁而已　臣王杰】
　　【御制】予与臣黎恵有孚【请举庆典固属臣民祝嘏之忱然予惟普沛恩施以尽为君之道向于经筵著论解易有孚恵我徳句以为不应计及人之爱戴即此意】子歳夀辰原却矣【庚子歳朕七旬诞辰中外臣民吁诚祝嘏朕未经允行仍颁恩诏开乡防恩科轮免各省漕粮以洽羣悃】戌年诞节勉聴夫【今歳八旬正夀朕以羣情难遏勉俞所请苐申谕毋得过事华侈期通上下之情仍寓节俭之防】庚庚昌吉端防
　　佑【予每逢庚歳为正夀今幸阅八庚而智虑未衰惟益感　　昊苍眷佑之隆耳】
　　乙乙
　　心盟更显
　　谟　　【皇上以乙夘歳绍登大寳每宣　　谕廷臣践阼之日黙告　　　上苍若防　　　天眷至纪元六十年乙夘后即当归政必不敢上同　　　皇祖仰见我　　皇上绍庭御宇丕显　　　前谟而羮墙之慕每念不忘　　　祖徳】
　　读诰
　　掲屏撰咸合　　【御制读召诰以曷其奈何弗敬足为全书一言之蔽乃千古读尚书者所未及又于无逸一篇　　御书数四如　圆明园　静宜园之勤政殿莅事引　　见之所　　御屏皆掲是篇盖尚书为二帝三王治天下之要而召诰之王敬作所与无逸所称皇自敬徳尤千古帝王祈天永命之实也】三忧五福
　　训长敷　　【御制景福宫五福颂引洪范五皇极之辞曰予攸好徳汝则锡之福发明帝王之福乃天下之公而非一身一家之私其征自与常人异而于读洪范篇中备论不能去三曰忧之义所谓先天下之忧而忧皇极敷言于洪范三致意焉】爵箕号弗更平壤【周定天下封诸侯先代之后如祝蓟杞陈皆名其国即微子亦受封于宋箕为商畿内诸侯之封入周但称箕子者蔡沈谓陈洪范之后武王封于朝鲜然卒未闻周有朝鲜之国盖箕子义不臣周武王亦遂其志而不臣之陈栎曰虽封朝鲜终称箕子终不臣周也不臣周所以正万世君臣之大法陈洪范所以传万世天人之大法　臣彭元瑞】纪祀名终奉亳姑【尔雅商曰祀周曰年泰誓称维十有三年洪范称维十有三祀孔安国曰箕子称祀不忘本黄度曰不改商家旧制孔頴达遂谓此篇不是史臣叙述必是箕子既对武王之后退而自撰其事故称祀然夏氏以为古者史官于人君言动无不书者岂有武王访箕子其事如此之大史乃不録而箕子自録之理陈雅言以此说极是故蔡沈曰称祀者因箕子之辞夫周史臣之辞而因箕子之称祀正见武王不必臣箕子为圣人之大也】帝相下民出自洛【孔传天与禹神负文而出列于背有数至九禹遂因而第之以成九类朱子语类问洪范之书林氏以为洛出书之说不可深信某窃谓易明言河出图洛出书岂得不之信耶蔡沈亦谓治水功成洛呈瑞如箫韶作而鳯仪春秋作而麟至亦其理也世传戴九履一左三右七二四为肩六八为足即洛书之数陈师凯云当补五数居中一句始备然则范起于数数出于洛水非必如汉儒所说初一以下六十五字列于背为洛书之本文也】禹循大法防于嵞【洪大也范法也皆尔雅释诂文宋薛季宣以篆文书洪范通洪为鸿范为笵王充耘曰圣人治天下之大法粲然如指诸掌自禹始禹以洪范治天下声教四讫执玉帛者万国大防涂山孔氏正义谓既得九类以后圣王法而行之从之则治违之则乱常道攸斁攸叙由洛书耳】证诸天则征休咎【洪范以八庶征属天九五福属人故为次八次九所以贯彻于天人之际也曾巩谓人治极而通于神明犹不敢自信故参吾之得失于天　臣董诰】騐在躬凭念圣愚【尚书全解曰念用庶征反求诸巳之谓庶征者以巳之得失可否騐之于在天时之应者也不可须防离故曰念用盖圣狂之分在克念冈念之介耳】穿凿禨祥藜阁向【洪范但言休征咎征尚书大传始分六沴以二月三月司貌四月五月司视六月七月司言八月九月司听十月十一月司思十二月正月司王极已为穿凿刘向作鸿范五行传班固本以为五行志每事必有其应支离更甚张晦之深辟其非谓春秋逮战国秦汉之世学洪范及春秋者以言灾异多为能班固述五行志何休注公羊春秋凡灾异之起又以时事配之多非其义皆失圣人之意】倒颠简防草庐吴【元呉澄作尚书纂言分九畴经传谓八庶徴传下错入四五纪传文王柏因之遂作正定洪范以曰王省惟嵗移接五曰厯数之下彼盖以嵗月日星之字与五纪相同故窜改经籍以就己意林之竒曰箕子陈庶征列雨旸燠寒风于上而言五者来备于下不当于中间又赘以曰时二字与五者并列而为六也盖时者歳月日之时谓之庶徴其騐不一而足雨旸燠寒风騐之于隂阳之气也歳月日时騐之于隂阳之象也五者来备而下所以申言曰雨曰旸曰燠曰寒曰风之义也曰王省惟歳而下所以申言曰时之义也之竒之说如此经文非错简明矣】往来气运说宗郑【尚书全解隂阳之气运于天地间往来屈伸有此五者雨与旸对燠与寒对风行于四者之间盖本郑康成之说风土气也凡气非风不行犹金木水火非土不处故土气为风王樵亦谓思为四事之主风行四气之间土王四时之季此自相符臣常青】　次第行生衷折朱【呉仁杰曰易以坎为水雨以润之则雨为水以离为火日以烜之则旸为火诗二月初吉又云日月方燠则燠为木汉志引左传金寒之言顔师古谓金行在西故谓之寒则寒为金语类问旧本谓雨属木呉仁杰说雨属水朱子曰看来雨只属水自分晓又貌言视聴思皆以次第相属】者或别传为氏是【王应麟困学纪闻云五者来备史记作五是来备故宋人有以曰时五者来备为一句者以尔雅时训是此篇上文立时人作卜筮之时亦训是也后汉书李寻传得其人则五氏来备苟爽传五韪咸备各以其叙章懐太子注两引史记一作五者一作五是盖氏与是同音韪与是同义皆古籍流传异文】庑谁正诂作□芜【孔传庑丰也疏云释诂文考古文庑作无而有无之无但作无作亾后人既以无为有无之无故此经加广以别之庑乃堂下周屋音同而义则非矣尔雅释诂郭璞注繁芜丰盛貌邢昺疏芜者繁芜也洪范庶草蕃庑芜庑音义同则庑可作芜许慎说文□字注云丰也从□林则庑又可作无矣】彛伦斁嗣彛伦叙【王充耘曰九畴非始于禹如卜筮起于伏羲甲子始于黄帝是也禹特脩明之不然禹以前岂无彛伦哉　臣纪昀】
</div>
    <div class="pagination">
<a href="御制诗集_page1210.html">上一页</a><span>...</span><a href="御制诗集_page1206.html">1206</a><a href="御制诗集_page1207.html">1207</a><a href="御制诗集_page1208.html">1208</a><a href="御制诗集_page1209.html">1209</a><a href="御制诗集_page1210.html">1210</a><span class="current-page">1211</span><a href="御制诗集_page1212.html">1212</a><a href="御制诗集_page1213.html">1213</a><a href="御制诗集_page1214.html">1214</a><a href="御制诗集_page1215.html">1215</a><a href="御制诗集_page1216.html">1216</a><span>...</span><a href="御制诗集_page1212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
