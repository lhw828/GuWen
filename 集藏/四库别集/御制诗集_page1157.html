<!DOCTYPE html>
<html>
<head>
    <meta charset="UTF-8">
    <title>御制诗集 - 第 1157 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1157 页/共 1326 页</h1>
    <div class="content">　　题明赵宧光澄泥石函砚
　　泥也宛为石底兮未离【去声】函符同合以两极一具其三质润呵成汁形端静且湛寒山亦曽到未见几之南【砚北则几之南也】
　　咏吴之璠竹刻海蟾笔筒
　　一帚扫清三界尘戯蟾犹自不离身还金篇与伊谁论仿佛其人道姓甄
　　署总督闵鹗元及江苏布政使李封各奏报得雨情形诗以志慰
　　抚臣署督驻清江【江苏巡抚闵鹗元因兼署督篆暂驻清江浦】布政居吴发奏艭【布政司李封驻苏州省城所有各属雨水及二麦情形就近发折奏报】淮沛幸闻被优泽苏松继报起新防【据闵鹗元奏清江浦于初十十一等日连绵宻雨十四日复大雨滂沛入土深透至十五日未止并据淮徐海各属报同时得雨五六七八寸至尺余不等髙下田畴一律霑足二麦结穂滋荣秋粮豆秫应时茁发农民于歉嵗之后力田喜获逢年同声欢忭各属粮价平定运中河水势加长漕船挽运便利渡黄北上者已过一千二百余艘安徽江西两省膏雨处处优沾麦苗芃硕秋稼萌生与江苏省大概相同等语又据李封奏苏城于三月中下二旬雨膏优渥四月初二日复得透雨并据各属及松江常州镇江太仓等府州禀报雨水情形相同二麦芃茂秧田足资蓄水农民咸为额庆所有粥厰就食贫民陆续散归耕作等语大江南北甘霖普被可望转歉为丰实荷　　天赐惟益励敬勤仰承　　嘉贶耳】黍髙稻下胥芃蔚鹄面鸠形尽觧防谢
　　天恩真赐瑞表章底借穂称双
　　咏和阗白玉云虬璧
　　规圎九寸白如脂【是璧径三寸径一围三为九寸】万里和阗土浸披不令苏工逞新様云虬古璧仿为之
　　安徽巡抚书麟奏三月下旬晴雨应时麦收可期丰稔诗以志慰
　　去嵗书麟曽报原称深透麦堪收【上年书麟四月报雨折有初四日大沛甘霖十分深透髙下水田充盈大田及时栽种麦粒益加饱绽之语嗣因夏秋缺雨遂致干旱成灾】无何旱甚稼穑槁遂致民罹沟壑愁此奏观犹欣惧半【据书麟奏报今嵗三月下旬雨后晴霁麦田益发荣滋长迤南各属大麦将次刈获小麦扬花迤北凤颍泗等属气较迟大麦吐穂小麦含苞可期一律有収近省各属又于四月初二三等日得雨五六寸塘堰充盈髙下稻田乘时插莳凤颍等宜种杂粮之处亦俱布种齐全粮价日见减落民情欣悦等语览之稍慰盖去年安徽夏初虽得雨春雨原缺今春夏雨皆好自胜去年然以前事观之仍不免欣惧参半直待秋収方可言元气稍复耳】所期登以圃场优稻田耕遍市价减诚慰诚钦待获秋
　　复雨【四月廿三日】
　　复雨不成寸日深一日愁东南卷惜意西北望劳眸【楞严经所谓瞪发劳也】砌土刚含润檐泉竟未流那能期后乐惟益切先忧
　　觉生寺
　　视朝关政典宁只具仪文【将以明日御殿四还宫】便路谒萧寺拈香祈大云【时正望雨命僧诵大云经祈雨】麦麰期饼饵禾黍待耕耘敢曰期已种【去声】望恩滋益勤【北方春末夏初望雨为常甚至大田不能布种今嵗幸布种者多而嫩苗待润益切徬徨】
　　按梁武帝造寺令萧子云飞白大书萧字事出李肇国史补而南史任孝恭传云少从萧寺云法师读经论则当时实以此为寺名至唐而寺废字存李约买字以建亭于洛命曰萧斋详见张彦逺法书要録至宋程大昌续演繁露始谓寺因萧字名应专属其寺以驳刘禹锡诗句之误用萧字考晋王僧孺中寺铭云萧宫改搆梵宇方壮事在晋太元五年是萧梁之前己有称寺为萧宫者况萧寺乃萧凉清肃之意即何晏注论语萧墙云萧之言肃也盖萧寺正与萧墙萧宫萧斋之意同若必泥萧子云事则萧墙又何取义乎辛夘年题燕文贵秋山萧寺图诗有画家説偈示尘世鲍氏偏征萧子云之句【燕文贵尽巻后鲍怐诗引萧子云事失之凿矣】然引而未发兹故申而论之
　　徳胜门外三絶句
　　静宜【香山园名】回驻御园中十日农功又不同三寸雨霑仍待泽【昨十九日得三寸雨】凭舆望望惹忧忡
　　麦将吐穂禾抽颖饱粒滋苗正此时苏记心殷霈目下敢将五日以为期
　　春仲季频霑雨雪大田已种麦苗芃鲁论语固不欺我患失深于患得衷
　　积水潭礼滙通祠
　　辛已疏通潭积水逮今廿五阅流年不无淤壅应濬沼有借蓄潴利运川【积水潭在城西北隅入皇城为太液池东南出经大通桥为运河辛巳年以淤积特命疏濬并葺新祠宇名曰滙通阅今丙午又二十五年嵗久不无淤垫因命重行桃濬】广陌纡临视工毕【拟以四月二十五日御殿受朝先期一日进宫取道徳胜门临视积水潭挑濬工程因即展礼滙通祠并祈膏雨】灵祠礼谒意祈防行云施雨胥
　　神恵愿溥甘膏渥大田
　　雨【四月廿四日】
　　卓午云方布过申始施时分时聚片【谓云】或宻或疎丝【谓雨】入夜遂酣放达晨未倦垂麦资颗粒饱禾助頴苗滋四五寸诚有旰宵忧略夷虽然敢即慰惟益励防寅
　　承光殿
　　还宫御殿具常仪以雨传宣命罢之去嵗本同今嵗日【昨嵗亦传四月廿五日御殿至期寅卯问值雷雨停止有传宣停御殿衣湿虑千官之句】今年却较去年迟【去年四月廿八日芒种时麦已结穂今年四月廿四日甫届小满故麦才吐穂是今年之得雨早于去年半月也】承光路便清堪憩太液波増朗入披起麦苏禾及时节益钦益戒敢嬉怡
　　赋得麦浪【得难字八韵考主考试题】
　　冬时雪积厚春令雨霑寛以此根盘固幸其颖蔚攒因风吹作浪不水泛成澜体物欧苏切传名翰墨看最欣期饼饵奚必较绡纨舟絶渔人钓防増农父欢既云晴合暖复曰性宜寒【向闻麦性喜寒昨毕沅奏老农云麦性畏寒必得晴暖方于根荄有益疑此语乃慰朕望雨之辞询之廷臣亦均如此但二説究未知孰是疑信参半此亦为君难之一端也】执两究何是为君亶矣难
　　守财
　　昔偶阅通鉴守财辟艺祖着説详剖之兹不烦复语然而斯两言实出汉翟酺【叶】其谏宠外家文帝往事举【向尝读通鉴以宋太祖云为天下守财之言为鄙盖财散则民聚但闻守位未闻守财且欲聚民必当散财今曰为天下守之则民何以聚乎详见书事之作兹偶阅通鉴辑覧载汉安帝时尚书翟酺上疏以外戚宠幸政栘私门昔文帝躬行节俭有讥之者帝曰朕为天下守财耳岂得妄用文帝此语有无不见史汉本纪向谓此言出于艺祖今始知出于翟酺也然翟酺引以为规諌则仍余前作所云措大者流咨嗟叹赏以为名谈而实不宜出诸天子之口有如马援守钱虏之诮耳】文帝事有无不见诸史叙然而此事鄙岂可出人主财散则民聚靳守夫岂可【叶】马援一武夫尚诮守钱虏
　　寒
　　旱炎肃气相干料峭晨生宿残已着纱衣重换絮便非黼座不妨冠【夏时间坐或不冠若临正座觐众未有不冠者】那虞抑勒禾纽吐却幸吹梳麦浪攒问尔恐伤根发者此时宜暖抑宜寒【麦性喜寒素所习闻昨因毕沅奏麦性畏寒必得晴暖方于根荄有益而廷臣亦率如是云为之疑信参半昨因赋麦浪有既云晴合暖复曰性宜寒之句然膏雨既霑究以凉爽为宜麦也】
　　董其昌良常仙馆
　　崇山丛樾蔚云烟曲注清流带碧川置馆其间作薖轴不湏修炼即神仙
　　题和阗玉周诸姫尊
　　虽未白如脂亦无瑕玷疵取形依古鉴作器肖诸姫【西清古鉴中有此周诸姫尊图】实厌俗新様俾知周旧仪攸闻传匪説永世在求师
　　仲夏池上居
　　前朝甘觧心忡始觉拈毫兴渐融得什短长以时异志怀忧喜厯年同乍欣麦颖如期緑那系榴花照眼红有暇翻书在稽古不惟弄月与吟风
　　开鉴堂
　　灵源承玉泉加之万泉酾【玉泉山之水滙为昆明湖分流向东北以至御园甲申嵗复命疏治万泉荘即其地开水田其水亦北流歴畅春园至圆明园】故此御园中池沼富于水缀景搆书堂开鉴名以此喻虽殊文皇【唐太宗尝言以铜为鉴可正衣冠以古为鉴可知兴替以人为鉴可知得失兹开鉴名堂盖取镜水空明可资借鉴与文皇意虽殊而理则一也】然而总一理吾兹欲进之鉴人先鉴已
　　益思堂口号
　　思出于中岂由外然而交养亦相资憩堂试问得何益插架芸编率可披
　　山西巡抚伊桑阿奏报得诗以志慰
　　晋省今春雪优芃芃已逮麦之秋渥霑禾黍
　　恩叨曡【山西省今春雪频霑兹复据伊桑阿奏太原等府辽州等州及口外各防于四月十八九及廿一廿四等日先后得雨三四五寸不等省城又于四月廿五日白丑至已得五寸余极为深透二麦秋禾大有禆益且势寛广自必逺近圴霑等语晋省甘膏屡被实荷　　天恩优渥也】恰值京师泽被稠【京师亦于四月廿五日得雨五寸逺近千里同时被泽尤为欣慰惟益励防寅敬承　　昊贶耳】近逺同时真足喜盈虚是惕敢忘忧迩来披折多佳信额手惟钦何遇修
　　陈书山读易图
　　欲仿叔明读易图不期笔法石田俱【见图中自识语】帧中下半忽齐截易理无穷寓此乎
　　按是帧下半树屋坡石截然而止纸幅之穷尚余十分寸之三似有意止之以齐者或老人因易理无穷作画时故留有余以寓书不尽言言不尽意之防乎题古玉英雄佩
　　世代商周杳莫穷鹰熊刻佩拟英雄尔时尚述三王法喻意何开五霸风孔处月围淡云白浸来日射晓霞红物之聚也必于好【去声】好古防慙训召公
　　细起花文若有神抚无留手却平匀知其是玉疑非玉谓此非珍孰是珍气合古人余沕穆华羞时语诩玢豳千年遯迹一朝现巢许寕称善隠沦
　　湖广总督特成额奏报二麦成熟大田勃发情形诗以志慰
　　昨年旱行江以南湖北安徽为极重百计赈救不遗力恫瘝念念殷心孔
　　皇天悔祸苏苍赤今春渥泽霑邱垄安徽昨已佳信传【昨据书麟奏三月下句以来晴雨应时麦田益发荣滋长迤南各属大麦将次刈获小麦扬花迤北各属大麦吐穂小麦含苞可期一律有収近省各属四月初旬又得透雨塘水充盈稻田乗时挿莳杂粮亦播种齐全】湖北幸兹奏接踵麦多黄熟可刈获大田勃发苗幪幪【兹据特成额奏湖北三月分春膏普沛暄润咸宜目下大麦黄熟渐可刈获小麦亦吐穂扬花可卜丰収各属大田秧苗发生葱茂农民得乘时力作咸深欢庆】官籴商贩蜀米通市间亦减谷价踊【特成额又奏委员赴川买运米石即可抵楚商贩亦益流通二麦将次入市从此民食日裕粮价平减舆情安贴又湖南省城及衡州寳庆岳州等属雨水二麦情形亦与北省相同农民更庆逢年实为欣慰】两省之民数无万力田那及逢年宠虽然元气岂易复休养思之益钦悚
　　题唐寅松溪小幅用文征明题句韵
　　松翠萝丹施之上【上声】足知贞干异凡流幽人翘望意有托弗过溪桥共坐游
　　咏雕漆幼龄廷试图盒
　　三日试诗赋五篇立成下笔七龄年庙堂偶尔遇颍器宰执何湏进贺牋却早琪乎论刘项恰同泌也咏方圆嘉其果局能称古【明雕漆器出果局者制最精】差胜雕花镂叶妍
　　题宋辛文悦金星龙尾砚
　　犹是南唐开采初金星龙尾煜光舒房州特以知州事帝业那忘授业余李沆得来重有识【去声】蒯鼇赠后不为虚研朱因识【入声】戒所好无翼翩来实怍予
　　仲夏万寿山清漪园
　　后筹农略觧顔传宣清晓小游山仍教速递封章奏那可延迟引见班【凡遇游幸传膳处所即办事覧章奏宣对大臣引见官吏如常弗令稽延守此向例也】近沼已増玉为縠逺峯羣濯翠如鬟问心兹合稍闲矣即景捜吟卒未闲
　　听鹂馆
　　南暄北冷殊时节先后金衣各作鸣【南方黄鹂鸣于春北方则四月杪五月初始鸣因寒暄而有迟早之异也】岂学双柑戴仲若祗疑唤雨作鸠声
　　宿云檐
　　盼愿云来望霁喜云去惟当霑泽时来去胥无虑兹临轩之檐正值云之宿【叶】衣裳不妨润几席惯相付多多益善伫重霈嘉
　　藕香榭
　　荷叶方田田荷花尚有待榭檐题藕香四时曽弗改然而藕之香奚妨四时在试看君子名防曽易千载
　　霁清轩
　　山顶虚轩堪骋望野无隙地大田耕霑麦穂正宜晒今日方知喜霁清
　　观麦
　　游山午前归咫尺近园门门外有麦田停舆便以观吐穂逮将齐芃芃作浪翻宜旸更宜风緑波酿黄云【叶】回思十日前望泽诚焦烦一与物殊好生胥
　　天恩青齐九州县尚未闻喜言【近畿自得雨后麦苗倍见长发惟山东之济南临清所属九州县从前雨未深透近日尚未据续报得深为萦注耳】孰非吾赤子南望愁仍存
　　端阳日作
　　昨晡防晓云开应节聊酬景物催思义端阳惕消长【五月为一隂始生之月重五为十又地十之数此节名端阳实寓扶阳抑隂之义古人命名之义深矣】陈嬉竞渡禁喧豗红榴緑艾供清赏江砚宣毫摅别裁却忆承
　　欢十年阅怅然真似望蓬莱【端阳日于福海西岸望瀛洲亭子观龙舟对面蓬岛瑶台在湖中昔年奉圣母观龙舟处也】
　　山东巡抚明兴奏报济南等属得情形诗以志慰
　　青齐膏泽被东南【先据明兴奏山东登莱兖沂等属四月望前得雨者四十四州县惟济南束昌临清等九州县所霑不过一二寸】省防九州县未覃【歴城等九州县雨泽未曽霑足大田不能一律播种因即防防该九州县本年应徴新旧钱粮缓至秋成后徴収以纾民力】廑问昨经驰驿骑报霑今已达封函【昨因东省近日未报得雨防防驰询兹据明兴于未奉传谕之先奏报五月初五日省城地方自辰至未得雨入土三寸四野均霑附近之齐河长清禹城均于是日雨三四寸不等虽二麦不免歉収而已种之大田借资长发未种者乘时播种甚为有济等语】幸逢嘉日之五普被沃郊寸以三【东省以端阳日得附省州县被泽均在三寸以上且据明兴奏称云势浓厚得处尚多俟续有报到彚奏等语览奏稍慰惟尚欠优渥仍殷盼望耳】麦固歉収大田润未臻优渥尚忧担
　　项圣谟林亭钓艇图即用其韵
　　螺溪草阁今何在【用其自识语】此画原从醉李【出公羊】収即境因思作图者呼之欲出在层楼
　　题永乐雕漆小盘
　　松鹤之间抚爨材是谁髙士坐相陪小山欲聼淮南操不为【去声】髙山流水来
　　河南巡抚毕沅奏通省麦禾情形诗以志事
　　豫省连年馑洊臻麦秋接食望尤谆欣披驿递呈祥牍预报夏収卜满囷【据毕沅奏前赴　嵩岳防申报谢沿途察看土膏沃润禾苗畅茂大麦已经黄熟将刈小麦亦已秀实四月廿五日宻县途次复得甘三寸来牟精气充盈颗粒更加饱满早谷髙梁棉花俱及时长发徧野青葱农夫佥称今嵗大河以南膏泽优霑麦禾丰稔数年来所未有甚为欢庆等语】河北歉惟四州县【又据奏开封归徳河南陈州南阳懐庆汝寕暨许陜汝光各府州所属麦禾水情形大畧相同其彰徳卫辉两府属之安阳封邱等十二属亦于四月中旬得田禾足资接济惟卫辉之汲县淇县新乡彰徳之内黄等四属得雨尚欠畅足二麦约収亦有五分等语】向隅怜切万民人究之慰不胜怜悯加意抚绥勅抚臣【豫省据报各府麦秋有庆其汲县等四属虽止一隅但积歉之余麦収歉薄民力仍不免拮据实堪怜切因即批谕亟当加意体恤母使向隅】
　　广润祠请
　　前月霑甘泽又将廿日过【近京自四月廿五日得四五寸后迄今两旬虽两逢阵俱未成分寸】
　　崇祠谒广润灵冀滂沱倐忽数年阅【昆明湖上旧有龙神祠庚午年新葺之名曰广润未至祠瞻礼者已阅数年】徘徊五字哦溪堂成小憩庶政问如何【祠旁鉴逺堂是日传膳辧事】
　　鉴逺堂
　　宁云鉴逺在涟沦絜矩万防胥此寅适有中丞达民瘼遴差荆楚往勤询【是日都察院奏湖北江陵县民控尅减赈粮一案因命署尚书李侍尧侍郎勒保即日驰往查审勤求民瘼鉴逺之意正在此不在彼也】
　　月波楼口号
　　湖上层楼号月波月波之趣竟如何偷闲来亦片时去佳景终难一揣摩
　　登望蟾阁极顶作歌
　　崇阁搆来已多年却祗四登两登顶【乙亥年因　　圣母大庆阿里衮所备仿武昌黄鹤楼三层木料给值筑于此歴年以来虽四登惟庚辰甲申两登其最上层作歌畅目】甲申今复阅廿年驹隙光隂真似骋古稀有六步尚强拾百十级消俄顷问斯老健以何得身每习劳心守静讵惟养体此要诠夕惕朝乾胥是省昆明湖及万寿山其余事耳偶眺领
　　降防山东被旱各州县借给口粮并缓征新旧钱粮诗以志事
　　山东被旱九州县缓征秋粮早降防【前据明兴奏济南东昌临清属内厯城等九州县得未能霑足已降防将本年应徴新旧钱粮缓至秋成后徴収以纾民力详见志事诗】因循毗连复望泽其数盖不止九已【兹据明兴奏济南东昌临清所属及毗连地方春夏来雨水短少麦収不无歉薄其被旱稍重者厯城徳州齐河禹城平原陵县长清聊城莘县堂邑东平东阿平隂阳谷夀张观城范县朝城临清等十九州县被旱稍轻者章邱邹平长山新城淄川齐东冠县思县舘陶博平茌平清平乐安博兴夀光莱芜肥城蒲台霑化汶上邱县濮州等二十二州县】虽间被麦歉定【束省虽于四月望前得雨又于端阳日近省州县得三四寸然二麦已属歉収民力不无拮据】禾黍种待秋逺矣况均去嵗被灾后大异前年稔可恃【去嵗东省虽被灾然赖前年秋収可以支持至今春被旱则是洊臻饥馑益鲜盖藏矣】民艰大吏详悉陈嗟哉恫瘝懐切已借粮有等缓征均【歴城等十九州县及坐落卫地被旱稍重者降防借给两月口粮章邱等二十二州县及卫地被旱稍轻者借给一月口粮其应征新旧钱粮除厯城等州县业经缓征外其余徳州齐河等二十六州县及卫地俱缓至秋成后征収俾贫民既资口食并免催征令该抚等率属实心经理母致一夫失所】丁寕体恤勤经理满期今嵗民少苏谁料依然仍有此调幕无能益自惭忍弗尽心救赤子
　　西直门外即事
　　孟夏下浣滂沱竟罢视朝此路过【以四月二十五日视朝进宫适廿四日势滂沱遂命罢朝还御园】值斋还宫复由此将弥月乃晴日多其间阵雨未普被【四月下旬得雨后晴又弥月虽五月初四等日两逢阵雨惜未普被嗣后连日宻云作势而甘未霈殊切盼望】穂亦结麦苗亦禾灌浆【麦】润根【禾】待膏其如宻云不何雷声率催东南往东南齐或邀恩波竚俟亦未见信至而齐较此旱尤苛【昨明兴奏东省被旱稍重者共十九州县其稍轻者二十二州县虽已防防分别借给口粮并新旧钱粮一律缓征而廑念无刻释懐较之直省尤殷也】近观逺望总蒿目即事七字徒吟哦
　　山东巡抚明兴奏报得诗以志慰
　　隔日山东奏牍来下旬甘渥霑荄【据明兴奏省城于二十日自子至已得五寸四野均霑并据近省之济南东昌泰安武定等府及临清州所属之齐河等二十一州县均于是日得三四五寸及深透不等未种之地一律翻犁播种已种者发荣滋长民情甚为欢庆是日雨势连绵云气浓厚各属霑被必广等语】未经犁地堪播种已防苗田资润培歉麦固怜无及矣幸禾仍冀有收哉不遗民赖
　　天恩溥曰感曰钦仰
</div>
    <div class="pagination">
<a href="御制诗集_page1156.html">上一页</a><span>...</span><a href="御制诗集_page1152.html">1152</a><a href="御制诗集_page1153.html">1153</a><a href="御制诗集_page1154.html">1154</a><a href="御制诗集_page1155.html">1155</a><a href="御制诗集_page1156.html">1156</a><span class="current-page">1157</span><a href="御制诗集_page1158.html">1158</a><a href="御制诗集_page1159.html">1159</a><a href="御制诗集_page1160.html">1160</a><a href="御制诗集_page1161.html">1161</a><a href="御制诗集_page1162.html">1162</a><span>...</span><a href="御制诗集_page1158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
