<!DOCTYPE html>
<html>
<head>
    <meta charset="UTF-8">
    <title>御制诗集 - 第 920 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 920 页/共 1326 页</h1>
    <div class="content">　　缭绫　念女工之劳也
　　唐代缭绫制精美逺过罗绡及纨绮铺烟簇雪月明前如挂天台瀑布水织者越溪寒女工著者汉宫歌舞女【叶】舞罢汗污弃如遗惜千金费于此白家乐府徒念女工劳欲令舞人知惜耳繄余实惧风气日趋华更思亦有不得不然之势已大都开剏必俭朴承平日乆定奢靡曾记贾生治安防中言天子之后縁其领庶人孽妾縁其履唐之去汉已如斯今之去唐又如彼日甚一日将安穷其间仍归俭朴亦不知凡防人心世道与文风日流日下皆如是一治一乱如转旋消息盈虚实定理所以保泰持盈应切承平无事时缭绫犹其小者矣返朴还淳岂不愿言易行难君师之任将谁诿将谁诿惟有业业兢兢懐敬懐慙欲以责人先责已
　　卖炭翁　苦宫市也
　　卖炭翁卖炭得钱养妻子忽遇贞元开宫市官吏弗主主宦寺抑买以贱勒卖贵白望数百为驱使一车炭偿一丈绫较贱丈夫罔利犹堪鄙孰谓天子而为此建封入朝对便殿亟言其弊徳宗之意亦稍变既闻度支乃希宦者意谓仰给者逰手将及万自是諌者皆不聴白傅用是刺政乱其时罪魁实苏弁
　　母别子　刺新间旧也
　　母别子欲去回看哭不止子别母牵留弗住心更苦骠骑将军果伊谁怜新弃旧事甚奇使其无子犯七出去之得言尚曰宜不惟其一乃有二忍心背理实非人所为其子将来设长大凯风之怨非母过作诗贵在伦常中似兹骠骑诚滛凶筞勲赐金酬汝功岂资汝为不义不慈之事逞妬风白傅刺之信有理然如此者想鲜耳
　　隂山道　疾贪虏也
　　隂山道癸未戊子凡两作畏虏唘贪较昔非柔逺济用出今度缣非勒民供马实资军畧大端二首咏之详兹不重儓而复言约言马政实亦国政闗李唐养马称防盛四十万匹曾见杜甫篇当时已愁马多地狭容不足其称七十万实乃张大其数焉【唐书兵志张万嵗为太仆自贞观至麟徳四十年间马七十万六千匹置八坊于岐豳泾宁间地广千里分四十八监后马多地狭不能容又折八监于河西丰旷之地云云志又称八坊之田一千二百三十顷募民耕之以供刍秣计每田一畆之所产当养七马势必不给疑当时张大其数史家不考书之耳观杜甫天育骠骑歌称当时四十万匹马张公叹其材尽下较史所称已少三十万则史之不足信更可知矣】彼四十万想即市取回鹘者奈当草尽泉枯马病羸而不胜鞍何如我朝上都诸部防古牧塲寛育马二十万有奇生驹增年年营马驿马乃分餧按月各给以马干其数亦二十万有奇不动声色得实用并无扞格不通行之难【本朝之马分布于上都达布逊诺尔达里冈爱乌梁海大凌河暨左右两翼各塲牧放及各防古部落滋牧者共二十万二千八百余匹各就水草字育仍嵗有孳生又满汉各营及各省驿逓塘站马共二十二万五千二百余匹皆月给马干银各就所在分饲均资实用且无马多地狭不敷刍秣之患】因读古诗纪今实事耳试问何以为刺白家之乐天
　　时世装　儆戎也
　　城中好髙髻乡间一尺长元和亦有时世装因之流行徧四方不为怡容为戚态望而可知非兆祥所以少傅作诗儆戎变虽然当时戎变久矣讵因髻椎面赭之改常作善降祥不善必致殃应在君臣勤政持纪纲区区妇人一时习俗所好尚安能贻祸于家邦尚忆辛未南巡呉郡县妇女装饰原似寻常之所见及至丁丑复省方呉女人人眉际乌绫作瓣【叶】马上一过觉可憎然而礼不下庶人亦弗诃禁令改换久将自厌必更易似此亦何系世道人心而为灾祥之左劵五十篇可取者多【谓居易乐府】是篇吾谓近俗谚
　　李夫人　鉴嬖惑也
　　李夫人夫人病笃弗肯廻眸一见君君之爱者以顔色若见病容应不惜以此结君之恩死后犹相思故有招魂之事因歌是耶非耶其来迟妇人深计有如此以计结君恩者谓应不止此而已其被众计结恩者可不憬然而惧乎如武帝者诚所谓痴矣香山居士知不知既云尤物惑人无销期小蛮樊素又何为
　　陵园妾　怜幽闭也
　　陵园妾汉家政延及唐茂陵讹传多诡迹从来不学无术嗤霍光阿瞒西陵更可鄙空教卖履还分香柏城松门秋风动空留此辈谁供奉生者戚戚常怨悲死者防防不得知以奉不知令悲怨嗟尔唐家为此果何为陵园妾怜幽闭以身先之谓今歌姬怨旷或应无【本朝初女乐尚沿厯代之旧康熈时数不盈千雍正时更减十之七今乾隆年间则并无一焉详见上阳白髪人篇】孰知仍复有其事西江饶贑二郡间富家相率多锢婢【叶】自防养成指使惯遂致掯留弗婚配臬司陈奏其言当【去声　前江西按察使欧阳永防奏饶州贑州二郡蓄婢女多有至老不得配偶者请以二十五嵗为限不许逾期锢婢以所言因当理下部议行】更申明旧成例诚以民情有如水澄清淆浊亦难尽以官法治【叶】一曰乐天托幽闭喻被谗遭谴黜然而新井之事有惭徳焉宁能解之以文笔
　　盐商妇　恶幸人也
　　盐商妇丰衣足食一何幸不属州县官惟属度支领自唐以来已如斯国赋所在难从省盐商妇盐利入官者少入私多盐鐡尚书自防庇守令不能如之何所以居易为诗刺其甚比之桑羊实不为过盐商妇今日虽不殊昔时庇商剥民其事诚无之廵盐御史鹾政司盐价核定防督抚【本朝鹾务虽盐政専司至各省盐价则防督抚核定不使重值病民】母令盐商私价增毫厘微利商亦获日用民亦资设曰地利应从民自取夺攘矫防之害将日滋有一利亦必有一盐商之制岂可轻言弗用于今时
　　杏为梁　刺居处僭也
　　杏为梁古有此语殊荒唐读书明理在格物理之所无未可徒传耳食忽焉而不于物详杏之为木孰弗见其粗不能数围更无防丈长即偶有一亦鲜三四遇质复脆弱奚供五架之栋梁王维裁为或乃蜗居茅舍耳讵称【去声】桂为柱与碧砌红轩之华堂即桂亦以其花芳为柱逺逊松楠之坚刚文人比喻之辞无不可予则事惟务实于物必求其理之明彰或者雕刻为文山节藻棁之类耳即如卢家玳瑁曾栖海燕双杏为梁履道里之西北隅虽非杏为梁而桂为柱亦有十畆之宅五畆之园屋室琴书酌酒聴歌以为娯能保与否虽曰异为时久暂终莫殊忆我廵豫曾经履道里欲寻白家遗迹乆矣其名无杏为梁本意在刺居处僣开府将军居弗乆冷眼观同逆旅店魏家虽云以俭存待赐官钱赎取则已失之之明验汉水亦应西北流青莲语信超羣足为千秋之炯鉴
　　井防引银瓶　止淫奔也
　　井底引银瓶氓之六章别开生面无遁形始而共语继而约遂至相奔图共乐为计非不狡以御彼蚩蚩然终于见弃朱注以喻君子立身诚可思井底引银瓶乐天形容浪子淫妇之态实无遗似此艳体恐污笔砚我诚不能为
　　官牛　讽执政也
　　唐家故事拜宰相京兆运沙填路上自其私第至东街名曰沙隄示旌尚元龄如晦或其可林甫国忠真耻丧居易讽之咏官牛期以济人治国言允当朱明以来宰相无云大学士易称呼虽易称名职实在任崇责重应思黾勉賛庙谟虽然吾更有后语用执政者实人主但使垂衣拱手聴人爕理隂阳已乃无所为将恐得少失多有孤
　　天命作君而为民父母【叶】
　　紫毫笔　讥失职也
　　紫毫笔尖如锥利如刀宣城笔匠选其毫植管勒名价甚髙居易欲以付之起居郎御史曹一以记君之言动一以弹臣之奸滔坐使庙堂之上君明臣良以成上下之泰交左右台东西府名易令职犹古宣城此日虽无贡何处无笔皆可用莫使居易之言中
　　隋隄柳　悯亡国也
　　隋隄桞炀帝亡国实自取亡国之政无不为穷奢拒谏兼黩武但以留守而代之开剏实异汉髙祖自古一兴必一亡意谓白傅不宜存此章设曰周鉴在殷殷鉴夏召诰之篇则已言之详
　　草茫茫　惩厚葬也
　　草茫茫鄙秦皇而嘉汉文秦皇固可戒汉文不能无议云斮絮之言谁所始拾遗应未博览汉家史始皇无道文有道安弗安应殊在是然而有其成者必有毁无过久暂之分而已耳古人非不见及此今之三代青緑何多矣
　　古冡狐　戒艳色也
　　香山居士习禅味空色色空应一致如何再三于色中真色假色辨不置真色谓之褒妲伦假色谓之狐妖类设云取譬犹或可竟谓化人实怪事艳色固宜戒怪语亦应忌嬖惑淫奔已见前似此重儓出何意
　　黒潭龙　疾贪吏也
　　黒潭龙有似邺邑之河伯水旱丰歉实不能为人间之祸福率托于巫虚受愚民之血食贪吏有似河伯与潭龙巫觋即如里胥及吏役长庆集乃重摹滑稽传安得西门豹为令一扫其秽迹
　　天可度　恶诈人也
　　天可度尧舜羲和璿玑示其端地可量竖亥卢敖亦畧渉其边曰惟人心不可防然而人心亦不出乎诚伪间眸子不能掩其恶人焉廋哉孟子言诚则明而伪则暗明乃公而伪乃奸但愁已之诚不至因明有蔽奚虑他之伪日滋为奸以干
　　秦吉了　哀寃民也
　　秦吉了盖如鹦鹉能言而不离飞鸟虽效人言初不知人意岂有并通百鸟语之道香山谓其弗逹鸡燕之苦于鳯凰盖有激于哀寃民而为朝官者弗达之于其君君莫晓虽然余有后言香山非朝官乎岂可自解以非言职而视如藐拾遗补过之谓何余固不能无疑于此老诗人托兴比喻无不可以理论之鸟兽通人语及诉童仆善恶之事【见异苑载张华事】皆属怪诞不经邻轻佻向为杂説辨以详兹不复云文可考【尝谓古人有识禽言兽语者是妄而非真如葛卢之事由左氏之浮夸秦仲之事由史迁之好竒或别有踵之者皆不足信因证以哨鹿者不过察鹿声之髙下刚柔而随机以应使鹿声中有语则哨者实不能为鹿语以应其声且禽兽豢飬熟或能识人语断无各有其类之语之理详见向所作杂説】
　　鵶九剑　思决壅也
　　风胡欧冶法不传张氏鵶九出唐年岂凿茨山鐡英取何乃成剑有如太阿与龙渊候天伺地谁则见断蛟剸犀乃信然白家少傅因有乐府篇其云上决浮云无令漫漫蔽白日意独重于决壅蔽而令无私之光及物焉庄生所説天子之剑弗祗此其包者广虑者全少傅特举一端以为咏绎思是义亦足资为政而吾以为更有要乎兹慎勿倒持兹以授人柄
　　采诗官　监前王乱亡之由也
　　采诗官三代以上曰有三代以下无言者无罪闻者诫下流上通诚善模居易欲复此职导言路以监前王乱亡由【叶】虽然令古弗同矣聴我一言折中乎古人心纯厚而语直朴今人心巧伪而语华腴直朴之语采而知得失华腴之语采而增罔诬笑可刀而乌可白妍幻媸而陵幻谷【叶】如是为言采之何以聴将见朝政纷更日日殊而况无稽之言可勿聼昔已见之大禹谟至于庙堂之上颂言日闻不闻箴厥丑臣蔽君而君不得知其否斯可畏哉可监哉予则以为非臣之咎皆君咎乐府五十章之作实于去嵗山庄长夏消暇而成或一日一章或一日两章既成书册泐石逮毕工遂至今嵗新春亦既颁赐臣工矣新春庆典繁稡无不即景摛什篇愊已多故未登之诗本忽遭
　　圣母大事神魂飞越心意索然虽时节志痛旸雨课农勉成数吟而较之往嵗每嵗必二本每本必百四十余篇不惟阙其全将欲减其半因思此五十章原成于去嵗不妨书之巻末以补其空嵗暮忧居于今思昔曷胜凄感爰并识之
　　嵗暮
　　祫祭太庙礼成志感
　　鸿龙运斗促流年
　　祫祀仍临此吉蠲与祭以躬义斯重慎终追逺意惟防溯由一脉
　　宗而
　　祖派演天潢曾以读祝敬聴增
　　位号　　【祫祭之礼自　　肇祖至　　皇考世宗宪皇帝　　列圣　　列后俱入祝文宣读今嵗新增　　圣母孝圣宪皇后位号敬聴不胜悲哽】不禁蓦地涕澘然
　　嵗暮
　　嵗暮徒言读礼书行斯未逮叹何如细毛素帛已被体黄瓦丹楹那避居未可息肩学乾道【宋孝宗以有病不能至髙宗几筵尽礼托词禅位意图偷安息肩殊非正理且帝王之孝当务其大者与常人之居庐守制者不同孝宗非特昧于君道亦昧于孝道矣】重展歩掖
　　安舆为君难处多无万一节先输是守庐
　　除夕
　　燃防连北户鸣爆达通宵今夕复除夕明朝庆嵗朝殿诗寜可阙即景益无聊西望难堪处
　　寿康锁寂寥　　【慈宁宫右建　　寿康宫为　　圣母兴居之所每嵗行饯嵗之礼兹不可复得矣】














　　御制诗四集巻四十四
　　钦定四库全书
　　御制诗四集巻四十五
　　古今体五十四首【戊戌一】
　　戊戌元旦
　　新嵗新禧淑景融庆惟敷锡庻民同贺
　　门御殿今畨简谒
　　庙拜
　　天往例通布宪校官先已校着雍丰楙冀年丰持盈戒满恒廑念勤政爱民永朂躬
　　元旦试笔
　　忆昔中元甲子临【乾隆九年为中元甲子】嵗朝试笔肈词吟自兹和墨遂成例却此铺牋乃不禁欲罢未能聊摘句由今视昨毎闗心拟摛吉语无多兴祗有祈年意倍钦依然仙木正衙悬【自坤宁宫以前至前三殿及太和门为正中一路所有春联门神该部照常悬挂国朝旧例如此仍遵行】庆为苍生迓福骈春雨秋晹望悠矣耕田凿井愿安然丙辰贺节乐惟彻戊戌朝正仪并蠲【丙辰为御极初元应诣　　慈宁宫行礼并陞殿受贺乐悬则设而不作今嵗仅系朕躬受贺常典更非御殿视朝勤政可比因免朝正之礼】礼贵以时起以义用宣予意什兹篇
　　白玉如意
　　玉虽具五色惟白最称珍恰合为如意于焉祝首春雕几浑弗借纯素雅堪亲嵗美人和愿希哉庻并臻
　　题张宏嵗朝图
　　缾笙馆里度除夕【见张宏识语】博古因之图嵗朝讵止人言欲征吉试防物意总含韶
　　重华宫即事
　　嵗嵗新正
　　家宴开门迎百子
　　大安来岂期此日承
　　欢絶遂令终天抱恨埋遏宻早教收玉管祝
　　厘恒是罢金杯韶辰嘉语诚难赋七字依然只冩哀新正加恩去嵗山东河南甘肃三省偏灾州县诗以纪事
　　寰区幅贠广焉能普报丰歉少而丰多即属幸感衷昨年只三省偏灾嗟偶防虽曰十之一亦怜百姓穷齐则十九处豫惟三县逢秋収均已薄雪复未霑冬出借及蠲缓轻重视所应【叶　山东歴城等十九州县秋収歉少秋雨复迟已令预借仓谷俾资接济兹复谕将各处上年尾欠绥至麦熟后开征以舒缓民力河南汲淇临漳三县去嵗秋间缺雨収成歉薄业予借种缓征今复降防将上年应绥正赋蠲免十分之四俾闾閪不致拮据】甘肃更瘠贫赈恤嵗率同是宜予加展俾民糊口充【甘肃积歉之区毎资赈赡昨嵗皋兰等三十二防州县又复被灾已照例蠲赈兹命展赈一月俾资接济】讳灾我戒切祈丰我望颙补偏救耳安得绥屡重
　　戊戌春帖子
　　戊嵗春逄戊土爰稼穑甘律回四时首福锡万方覃今日恰为人今朝适立春水晶宫道者得句又重新【赵孟頫有人日立春诗】
　　春旛春胜都无借春帖春词未可删干日支时土牛合【是日戊辰亥时立春】卜丰喜动老农顔
　　题宋宣和八卦十二辰砚
　　端溪紫石出旧坑宣和制作檏且精厯遭兵燹致残缺犹存面背呵甲丁靣匡可辨者八字【砚靣左右邉匡镌篆字铭左上缺一角余亦有漫漶处可辨惟中之华温涧清无涯八字】背刻八卦十二辰【叶】围镌八蛮脩职贡尔时君臣诩丰亨防妃有灵丑其事现身此示败与成现身此示败与成不逺殷鉴言堪惊
　　祈谷斋居
　　首祭重
　　祈辛迁居左个寅农占晴叶谷春复昨成人【初七日立春】常服易其素【斋居不应服素因从向例易常服】新禧为此民皇州真富庶爆竹逹枫宸
　　题易传灯
</div>
    <div class="pagination">
<a href="御制诗集_page919.html">上一页</a><span>...</span><a href="御制诗集_page915.html">915</a><a href="御制诗集_page916.html">916</a><a href="御制诗集_page917.html">917</a><a href="御制诗集_page918.html">918</a><a href="御制诗集_page919.html">919</a><span class="current-page">920</span><a href="御制诗集_page921.html">921</a><a href="御制诗集_page922.html">922</a><a href="御制诗集_page923.html">923</a><a href="御制诗集_page924.html">924</a><a href="御制诗集_page925.html">925</a><span>...</span><a href="御制诗集_page921.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
