<!DOCTYPE html>
<html>
<head>
    <meta charset="UTF-8">
    <title>御制诗集 - 第 338 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 338 页/共 1326 页</h1>
    <div class="content">　　林饶古貎石竒姿了了偏含无尽思何必王孙惜芳草请看苕上晩秋时
　　再题恵山园八景
　　载时堂
　　座有箴铭架有书延清最可适防余载时若问对时义汉诏中间毎起予
　　墨妙轩
　　三希法帖萃名书墨妙苕华复继诸自是睾然縁望古将毋玩物志渝初
　　就云楼
　　云横山直自今古筑个山楼号就云动静主賔都妙谛倩谁防笔为区分
　　澹碧齐
　　琳沼氷沦尚未开心依澹碧境无埃防廽磨墨一章就自问个从何处来
　　水乐亭
　　或戛鸣球或抟弦林泉趣也中宫县烟霞岭畔依稀似坐石临流忆去年
　　知鱼桥
　　平铺半亩冻琉璃未是轻鯈出水时谩道跃潜殊理趣鱼知鱼乐我因知
　　寻诗迳
　　古锦嚢教奴子携惟应愈湜觧金鎞如今拟问李长吉题凑诗乎诗凑题
　　涵光洞
　　廽岩缪迳蔽曦光空洞中宏宛委藏妙义恰如虚室白吉祥止止受无央
　　丁云鹏天台刘阮图
　　络石縁林潄玉凉逺山紫逻更苍苍溪边列树云和静洞口落英水亦香作记未应拟彭泽成诗早见有曹唐浙东仙境依然在可复双鬟待二郎
　　细雨【二月初八日】
　　云绘飬云才句就【皆万夀山轩名近并有诗】雨过春雨又丝霏未经望泽欣先到总是殊恩敢道防响入竹林轻滴沥润含栁陌暗浽防寜无庆慰饶兢业不作空言勅万防
　　向阳草
　　年前立春春气早更兼霡霂春雨好栽者培之古所云向阳暖处有新草嫩青遥见近不无如茵如毯皆虚摹文章大块始属稿生意昌昌自此都得暄霑润増顔色枯莽空懐对隅泣物犹如此人何堪春雨春阳难遍及吁嗟乎春雨春阳难遍及对之怦然为蹰立
　　李廸翎毛花卉【董其昌评定】
　　花香鸟语注韶熙总是东皇一气施不借画禅真法眼河阳妙迹亦谁知
　　西直门外三首
　　雨过村圻宿润浓桞丝黄嫩草方茸微尘不作春烟淡彷佛江南昨嵗逄
　　树外纸鸢飏野垧枳篱诘曲隐旗亭春台乐处随民便指日芳郊有踏青
　　春麦方耕秋麦茁力田孰不趁时和课农来徃于斯惯凭揽欣多惧亦多
　　仲春瀛台
　　王宫将执镇路便此来临雨后出耕牸氷开下水禽金摇丝栁重绿吐绮莎深万物熙春意从知造物心
　　千尺雪
　　飞流不计尺计尺漫名千声是无声界色非有色天淙篁五音和【去声】潄石六花溅客嵗寒山畔牵情属偶然
　　响雪廊
　　曲廊曼接千尺雪淅淅常闻响碎霙体物既堪方浄色忘懐雅合晤清声
　　葆光室【康熙年间　　皇祖御题扁额也】
　　假山阅世如太古穿幽乃造十笏所上有诡石耸云根下有渫泉淙神乳注焉不竭酌不穷两字葆光威鳯舞羮墙宛忆
　　神尧年艾蓬谁究防庄语
　　即事
　　春雨虽未寸润泽已庆慰却看云势重羃防藏山翠因之忆逺近一例被膏未无何一二日佳音来次第保阳及古北三寸均霑暨喜已疑信半奚曽遇徃嵗秋麦既勃生春牟即可艺大田为候早兴锄亦资利时和切畏念事顺戒满志犹虞或遗忘勤言铭座扆
　　王防松林书屋
　　隐几先生若有迟【去声】隔溪佳客逈无尘相逄定话羲皇上肯作空廻题鳯人
　　仲春
　　朝日坛礼成纪事六韵
　　朝日东门外春分阳徳雍躬亲应戊嵗祭礼遡
　　天宗在爼陈骍角承筐奠赤琮元端服惟盛大采意弥恭三献酌清齐旋宫奏夹钟翘瞻
　　坛壝焕【嵗乙亥勅修　坛工至丁丑春月告竣】瑞拥
　　旭光浓
　　春分
　　搢圭祭罢返园亭三日韶光能尔灵花欲弹苞梢乍紫桞将作叶线廻青苍官入仲分宵昼万物当春自色形玩景摛词讵宜亟可忘无逸昔书屏
　　思永斋
　　朴斵含经畔【是处在含经堂西】徃来亦憩留澄观非藻缋托志在清幽上下鸢鱼若居稽今古求言经如展读切已慎身修
　　赋得山色湖光共一楼
　　渭竹环临水岩楼出竹梢漪澜常映带罨黛亦兼包了识智仁乐宛成仲叔交契神疑画舫悦志即书巢已足供吟眺奚烦事豁庨羲经设观象育徳圣功爻
　　闻山东得雨口号
　　畿南泽庆滋三寸越日齐郊亦报霑便忆豫圻曽逮未了知蜀望孰能防
　　山桃花二首
　　雨润日晅皆及节山桃开觉早常年满园春色传头踏明晓花朝景倍妍
　　向阳山坞暖烘偏擘蕊弹苞剧可怜最是蓬蓬又将作思量何必约无愆【山桃开时毎多风故云】
　　题唐寅仿王防松隂髙士图
　　满幅山樵荷叶皴卜居松桂雅宜隣晋昌巨擘唐伯虎谷口息肩郑子真揽胜可知浑济胜入神妙是独传神王家粉本定何似我亦因之忆古人
　　花朝
　　花朝率未御园度度亦寒林鲜作花腊雪春膏皆恰当轻风暖日复交加遂教火廹绥山蕊不异幻开殷七葩若论对时亲切句养存事更重萌芽
　　仲春玉泉山
　　荏苒风光能尔催孟春倐过仲春来改观旬月之间耳寓意湖山适可哉玉笋入云隐壶峤银奁倒影画楼台丁丁漏箭无停响寄语林花漫亟开
　　华滋馆
　　蹊缋芳霞砌锦茵华滋今度信传神梦醒烟月三千界兴寄林泉九十春讵可色声耽玩物雅宜翰墨足娯人展书不拟羲皇上自顾风犹未返淳
　　仁育宫颂言叠旧作岱庙诗韵【有序】
　　玉泉山西择爽垲地建
　　东岳天齐庙而名之曰仁育宫天齐之称见于史记东岳岱宗则虞帝之所柴望也今祠宇遍天下明灵扬诩理大物博岂非以仁育万彚不崇朝而雨天下语曰泰山不让土壤固无徃而弗格也既为碑记以落庙成兹经过展礼辄依旧作岱庙韵以成颂言
　　出震尊为五岳宗配藜布濩岂拘封一拳即是扶桑石五鬛宁殊汉代松瑞气氤氲笼玉殿苍灵肃穆仰金容云行雨施崇朝遍常愿休徴佑九农
　　廵狩宁当嵗屡行
　　崇祠择近致斋精天门东望一诚格阳徳中齐万物亨秩长羣神孰可匹功先六子独称兄
　　锡禧虽毎叨鸿贶惟励钦承凛旦明
　　涵漪斋
　　文轩俯碧湖新水一俱堤窣鵞黄暎奁开鸭绿铺未看【平声】出嫩芷已可泛轻舻理趣叅亲切神超动静乎
　　岑华阁
　　玉山朗朗削芙蓉上有凌空绮阁重一切世间无此地惟应极乐国中逄
　　荇桥三首
　　初生春水漾兰桡片刻溯游逹荇桥万顷昆明堤那畔岳阳记语印今朝
　　六桥一带学西湖蜿蜿长虹俯接余左右参差浮碧水二南雅化亦兴予
　　便可桥旁蹔舣舟蒲鍼欲刺桞丝柔行将春服吾与防兴在风行及水流
　　藻鉴堂得句
　　昆明春水防烟光沿泛因之藻鉴堂表里湖山归静照髙低桃栁总清扬羲经趣寄对时茂楚颂词多称物芳若傍竹林寻晋逸山公启事缅懐长
　　赋得春风啜茗台
　　因迥得髙台春风小憩来竹罏仿恵上鳯饼出闽隈第一泉犹近彼双符慢催试防文武火絶胜圣贤醅咏继三清句【以雪水沃梅花松实佛手名曰三清茶有诗纪事】香生大邑杯君谟因事纳遐想信忠哉
　　山隂
　　山阳明湖山隂溪一舟宛转通廻堤栁绿桃红艶争媚淡霭轻烟黯欲迷虽无日渉原成趣片时揽结催归去知然构筑复何为是我自心知赧处
　　嘉防轩
　　天籁时闻飒沓鸣茏葱秀木鬰南荣两山台榭平分翠一水舳舻相对清椰叶定无何足拟【见呉都赋】枣花未落底须争【李颀诗枣花未落桐隂长】细莎异草纷縁被彷佛华连舍卫城
　　澹宁堂
　　开牕常靣山山体恒宁静俯槛亦临水水态澹泊永明志既可托致逺还因省武侯材徳兼其言实堪领未能践诸躬且以质之境
　　文徴明倚树观泉
　　石桥好是隔红尘古树槎枒涧水濵肯向世间留姓氏白衣祗合号山人
　　玉兰花开
　　春泽春阳着意加玉兰今嵗早开花隃糜江砚胥供奉风韵原来本一家
　　赐休致大学士陈世倌归里诗以饯之
　　夙夜勤劳言行醇多年黄阁赞丝纶陈情无那俞孔纬食禄应教例郑均自是江湖忧未忘原非桑梓隐而沦老成归告能无惜
　　皇祖朝臣有防人
</div>
    <div class="pagination">
<a href="御制诗集_page337.html">上一页</a><span>...</span><a href="御制诗集_page333.html">333</a><a href="御制诗集_page334.html">334</a><a href="御制诗集_page335.html">335</a><a href="御制诗集_page336.html">336</a><a href="御制诗集_page337.html">337</a><span class="current-page">338</span><a href="御制诗集_page339.html">339</a><a href="御制诗集_page340.html">340</a><a href="御制诗集_page341.html">341</a><a href="御制诗集_page342.html">342</a><a href="御制诗集_page343.html">343</a><span>...</span><a href="御制诗集_page339.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
