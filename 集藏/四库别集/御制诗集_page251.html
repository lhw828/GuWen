<!DOCTYPE html>
<html>
<head>
    <meta charset="UTF-8">
    <title>御制诗集 - 第 251 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 251 页/共 1326 页</h1>
    <div class="content">　　七襄谁道不成章一霎秋风满院芳尔许何多费裁剪天孙为制嫁衣裳
　　秋海棠
　　墙隂血泪化柔枝略似春芳缕缕垂一种幽情依露草花钿委地忆当时
　　芙蓉
　　浅红合间荻芦苍秋老洲前觧拒霜防是萧风凉雨下十分画意入潇湘
　　菊
　　姓名合在髙士传品格从标晚节花五栁何尝信贫约金台玉盏醉流霞
　　蓝菊
　　结隣亦得近东篱琐碎离披秋晚时设使羣芳谱名氏无过充隐埓希之
　　梅
　　逃禅去后应无画防士吟来合罢诗诗意画情真趣在问谁粉本得成兹【今春偶为古榦墨梅曽命一桂橅为设色图故戯及之】




　　御制诗二集巻三十五
　　钦定四库全书
　　御制诗二集巻三十六
　　古今体七十七首【壬申六】
　　塞上秋搜奉
　　皇太后自圆明园唘跸六韵
　　玉塞行时狝金旌发晓秋讵縁循往例实用缵
　　先猷跸指山荘驻章驰驿路邮宵衣无内外嵗事切咨诹
　　慈履欣康健民歌协豫逰亸鞭成五字记里又从头
　　过清河桥
　　春夏雨旸时过望丰可致三庚忽愁旱霖雨未霑渍民瘼无可诿切切増愁愧秋廵值唘跸心厪仍农事清河度石桥所见觉稍异荞豆仍芃苖黍粱多硕穟询之乡三老云尚胜去嵗初希虽不满后忧畧堪慰爱物天地徳益凛盈虚义
　　闻淮南得雨
　　封章卜度始开函泽被清江半尺甘咨穑喜霑迟种五课时犹及伏庚三正因久待忻生慰每为虚誉祗益慙况我所懐无逺近淮南望罢望江南【时苏松亦有待泽之处不知曽霑否】
　　过峰山口
　　逺望岧嶤近等闲长城犹在白云间峰姿树态休嫌少却是东来第一山
　　度岭风披华黍秋山城古县号懐柔此行触目思吾事讵为居髙畅豫游
　　杂题
　　亨屯拯溺未敢闲苍生四海常思艰未遑老安少懐志难悉物理民情间三代上治夫何有十年前诗率可删射麋丽聊快意犹喜五石弓能弯
　　难易引
　　大难小易地戴天始难成易坤终干一难众易君率臣外难内易型家人正难偏易守四邉主难賔易酒醴筵白难黒易丝染然走难飞易鸟防山精难粗易徴心禅行难言易九仞泉守难创易郑公言
　　村行口号
　　铜雀喧鸣熟晚禾田功颇胜昨经过未经更愿还胜此谓我无厌也任他
　　南天门
　　牝谷晨行冲晓霭是处淙淙鸣石濑廽谿复岭数十盘莲宫始见青云外到来初地空尘心凭虚万景牕前绘举鞭旋复度岩扉真教隔絶仙凡界天闗虎豹信森严此或当然我所戒
　　长城
　　祖龙当日气麤豪一世希传万世牢拟接碧天陵絶巘遂穷沧海驾洪涛防胡讵是圗其易延防那思作者劳可惜防恬秦宿将椓人轻与赐欧刀
　　山田
　　山田闗外佳村村期二鬴春夏值时若所幸霑秋雨以此胜闗内众善早登圃虚望彼其嗟实偿此犹愈内外皆我民所愿逢年普有懐每难遂殷忧系心所
　　山田无土著大都齐晋民刀耕复火种峦障成塍鳞闻之其初来裹粮惟一身心计躬受劳或有致富人赋税既以薄蒙古风更醇户口兹日増借以资饥贫后此非所知目前诚可因
　　雨
　　塞雨洒萧秋繁声入夜稠轻寒来觉骤婪热避如流荞菜皆资润豆禾未毕収怦怦萦逺念畿内得霑不
　　凉
　　一嶂岩墙能尔为飒然凉气马前披由来不借秋官令直欲轻移造物时野水渡人心为怯晓烟食店目因迟生衣两日更绵絮境与情迁乍可思
　　滦阳别墅
　　叠树层椒尽态青滦江如带泻清泠涌金何事称圗畵浮玉端知在户庭四季风光无尽藏百城古帙有余馨栖迟欲去还教住山鸟留人亦可聼
　　小金山
　　萦廻波澹澈踞峙峰吸硪烟散容披榛风来时落果栖岩搆虚轩每到必憇坐
　　圣人锡嘉名胜彼屋包裹饶占山水幽何事香花妥一晌悟南华分防了不可
　　避暑山荘三十六景诗【有序】
　　我
　　皇祖建山荘于塞外锡以三十六景之名盖一邱一壑向背稍殊而半窓半轩领畧顿异故有数楹之室命名輙占数景者非若汉主离宫唐家别馆弥山蔽谷犹云未足也向曽恭和
　　御制原韵兹以驻跸清暇复各题五言近体虽不足以
　　窥测
　　髙深然刘昭禹所云四十贤人者或庶防云尔
　　烟波致爽
　　玉塞山原富烟波此防饶虚明疑汉上绮縠漾云标每爱秋蟾印长教暑气消牙琴澷须数曾入
　　五弦调
　　芝迳云隄
　　一迳界双湖芊绵仙草敷探擕皆上药招引入方壶鱼牣潜还跃鹿驯来可呼劚云如有兴记取十洲图【仇英有着包采芝圗】
　　无暑清凉
　　太古日偏长朱明暑却藏有诗惟举白作记合称唐松菊开三径云山贮一房金莲纷暎砌心境总清凉【五台清凉山出金莲花故云】
　　延薫山馆
　　洞逹轩窓唘炎朝防纳凉松声风入静花气露生香竹素悦心永珠林味道长披薫今
　　昔意与物乐时康
　　水芳岩秀
　　智仁山水徳结念喜双清镜朗羣芳照屏开众秀争豪材谁拟议妙诣谢将迎本色羲皇代还防荡荡名
　　万壑松风
　　苍翠郁氤氲巗端细迳分四时无改色众木有超羣盖影晴仍暗涛声静不纷髫年读书防终是愧尊闻【康熈壬寅随侍　　皇祖赐居北处读书】
　　松鹤清越
　　胎仙将夀客结友峤洲中葱蒨入森秀飞翔乐逺空天垂四幕碧泉带百花红
　　色飬传家法齐名此日同【是处为当年奉　　寕夀宫豫游之所兹于山荘内奉皇太后起居处亦名松鹤斋遵　　先志也】
　　云山胜地
　　峻宇昔垂戒山荘今可称地灵延昼永峯秀蔚云兴结构因时胜逰歌所事仍年年奉
　　慈辇惬愿祝如陵
　　四面云山
　　轩彻四面岩谷俯千重奚数荆闗迹堪寻佺羡踪林踈为风拂峰现忽云封筞骑遵﨑栈时看白鹿逢
　　北枕双峰
　　双峰金与黒【西北金山东北黒山】拱揖若来参嶊崣天光接防蒙云气涵鸾音媿阮籍鹤度肖苏耽返照千林紫吟情落碧潭
　　西岭晨霞
　　户含西岭晨霞亦可称恍如赤城畔髙出白云层暎日真还幻随风散复凝今朝凖为雨农谚有明徴【农谚晚霞晴朝霞雨】
　　锤峰落照
　　曽爱文皇句【唐太宗有初晴落景诗】髙标物外情照亭浮槛晃烛浦漾澜朙理境资强立神工谢巧营倚天森玉柱拟待勒谁名
　　南山积雪
　　嶤峯何所异积素雅宜看朔气干霄白清威羃地寒塞梅粘树树冻玉咽滩滩歌郢谁家子应来曲里弹
　　梨花伴月
　　盘迳入深秀云居得畆平春来花正放壶里月偏明香色双清境希夷一晌情神仙惟自度讵必借金茎
　　曲水荷香
　　镜面铺霞锦芳飚习习轻花常留待赏【每到山荘虽深秋亦有荷花】香是逺来清缃盖迎秋直珠囊带露擎楚人休制服同此乐衢亨
　　风泉清听
　　出石泉惟冽因风响益清虹垂饮涧势琴谱号钟声江海他时赴云霞此防生
　　当年川上意仰识在民情
　　濠濮闲想
　　水木翳然防真堪防此心有懐虚以静无俗窈而深风度随花蝶霜酣饷果禽天都元在此那更数华林
　　天宇咸畅
　　洞府玉虚宇林扉守百灵三天无别路五岳有真形青鸟凭传信紫鸾时驻軿瑶函降真诰闻説是黄庭
</div>
    <div class="pagination">
<a href="御制诗集_page250.html">上一页</a><span>...</span><a href="御制诗集_page246.html">246</a><a href="御制诗集_page247.html">247</a><a href="御制诗集_page248.html">248</a><a href="御制诗集_page249.html">249</a><a href="御制诗集_page250.html">250</a><span class="current-page">251</span><a href="御制诗集_page252.html">252</a><a href="御制诗集_page253.html">253</a><a href="御制诗集_page254.html">254</a><a href="御制诗集_page255.html">255</a><a href="御制诗集_page256.html">256</a><span>...</span><a href="御制诗集_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
