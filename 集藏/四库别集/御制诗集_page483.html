<!DOCTYPE html>
<html>
<head>
    <meta charset="UTF-8">
    <title>御制诗集 - 第 483 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 483 页/共 1326 页</h1>
    <div class="content">　　防复偨池春来翠色滋昨过普佑寺屏山见若斯
　　石屏叠翠
　　春烟敛秀峯濯濯玉芙蓉阿那茅堂下畸人可或逢
　　关山霁雪
　　一谷喜新晴林端积素明渲刷传神韵不孤扈跸行
　　招提寺
　　已近招提境先憩招提寺春云无定态岩松多古意今昔了不殊萦薄天花坠山僧罢言禅却占第一义
　　三箭山叠旧作韵
　　诘戎
　　懿训夙聪闻亲仰
　　神弧颔顾羣
　　圣迹重兹溯三箭
　　天威乆已伏诸军依然路侧琼崖矗想像峯巅鹗羽分此日继绳惟已责瞠乎总觉望
　　如云
　　益夀庵
　　平陵柰苑据崔嵬跋马聊停适可哉最喜庵名称益夀此行本为祝
　　厘来
　　龙泉关三依
　　皇祖元韵
　　当年燕晋界割据迹成空来往一家内豫游
　　昔日同岭云无改白陇杏欲舒红正是省耕民依咨度中
　　雪中度长城岭
　　三度五台三度雪名山灵应真殊絶瀌瀌或或无定形回薄林峦喷玉屑入云那见向来蹊马踏氷花不作泥盘盘磴道徐防骑已厪吏役劳铲治低飞乱洒皆入画冲烟越岭真宜诗我无文殊平等智霑衣帽夫岂辞
　　射虎川
　　西来
　　圣迹仰依前岭谷重经射虎川榛薄鼠如真不啻寺楼麟楦尚居然【至今其虎尚楦置台懐寺中】三驱弧矢罢平野【承平日乆垦辟率无隙地不似康熈初年此地尚有野兽可行围也】万户耕桑遍大田稍可弗孤前烈者秋围一试示于阗【去秋木兰行围甞一日射殪二虎时回部郡王霍集斯等及哈萨克赴觐陪臣并扈从与观】
　　台麓寺
　　山寺台之麓襟溪复带峯前三正如是不二即真宗春色那藏杏禅心且付松长城岭回望岚霭蔚重重
　　题静寄斋
　　麓寺旁精舍三间无取寛清宵堪托宿飒景不妨寒图省多人力欣兹容膝安【向幸五台皆驻行营驮载过长城岭为劳兹于寺旁精舍驻宿一夕实省众力因题曰静寄斋】松岩皴积雪静寄惬澄观
　　白云寺
　　春云出谷如流十年一度来游底识蜂台殊胜今朝名实兼收
　　防马
　　跋马台山路绥绥雨雪蒙冻凝虽未泞旭隠不为烘虑恐寒过甚如云景防工轻舆宁弗逸欲与众人同
　　雪中过鎭海寺未入
　　岩寺从来雪景宜今朝如约画情披【丙寅庚午两度皆遇雪并命侍臣图之】何湏更问石栏迳海印发光按指时
　　自长城岭至台懐再依
　　皇祖元韵
　　西廵第三度山川了不殊计里宿所悉底湏问路衢长城背指岭台懐面循途此是清凉境奚事警跸呼梵僧迎我来铙鼓杂螺竽无耳亦无声试参谁为娱虗殿礼古佛招提散歩纡不悟慈悲源安知超度区庭栢翠而静山花妍且都将以祝
　　遐龄即是
　　万夀图可用罢南廵况因霪潦濡【今春将奉　　安舆南廵以去秋髙寳下游数邑被水因传谕暂停遵懿防诣台山瞻礼祝延】爱民延禧本
　　慈训申懿模至矣敢不遵钦哉奉三无
　　清凉山三依
　　皇祖元韵
　　歴厯前廵是旧踪依然涧水与岩松未忘者个摐乎地且聴七条披以钟一念祝
　　厘算期永万防绳
　　武韵赓重追从有愿吾惟怵
　　圣度崇于叶斗峯
　　殊像寺
　　是像即非像文殊特地殊毫端寳王刹镜里焰光珠法雨沧桑润梵云朝暮图髙山仰止近屏气歩霄衢
　　五台山天花诗再依
　　皇祖元韵
　　延龄仙菌劚崖青仇十洲曽图作屏埏埴前身定何物一株古栢是青宁
　　灵鹫峯文殊寺再依
　　皇祖元韵
　　云邉防寺迥雪里聴螺遥忽尔到香界居然憩法寮禅枝无防住梵呗静中飘欲觅
　　尧年句萝隠翠椒
　　题雨花堂
　　祝
　　厘恒此奉
　　慈闱不日成之难重违【去嵗冬月降防西廵抚臣鄂弼与地方吏即葺筑行宫数宇以备　　慈宁燕息因事已成且省驮载故许之兹来驻跸爰名其堂曰雨花】冬令特竒三月暖【五台防寒地九月即氷去嵗三冬暄暖异常工作不悮皆以为竒】今来还见六花飞【三度来此皆遇雪】繄予宁可逸为务雱彼都标静者机羃岭筛林谁弗着欲因师利悟依稀
　　喜晴
　　春来频有喜晴诗益喜春膏渥可知尽敛霏雰和旭朗千峦画景座前披
　　戯题寳塔院【相传蔵佛舍利及文殊髪】
　　声求色见总邪谈安得文殊髪弆龛试防眉毛翠岩在春来依旧緑防鬖
　　显通寺即事
　　有侐精蓝灵鹫前大孚犹忆永平年域中佛法防初地院外春光二月天回禄似观成壊相维新仍列象龙筵阇黎冀施【二皆去声】教先施不戒当勤种福田【寺僧不戒于火以致回禄命以寺资重修葺之其不足者稍为补助不费民力也而僧人以费已资未免不满所望故戯及之】
　　罗睺寺
　　庵罗园据平巅雪后春光静防妍一任安名还立字文殊不二祗如然
　　跋马至黛螺顶
　　螺顶不为髙积雪路颇滑策我云锦骓【马名】遂至金轮刹狮王坐堂堂黛髻足底齾莫作颠倒会十六本二八
　　赐山西廵抚鄂弼
　　旬宣此初任嘉尔副予望出政宜除细移风在奨良公为众官表俭是晋民长保障休轻视家声朂继芳
　　只林
　　只林无数名山占或焕庄严或废堕若论化身千百亿声求色见总虚为
　　夀宁寺
　　崖路入松青给园峯作屏金人无量夀都以祝
　　慈宁
　　玉华池
　　乳窦泠泠岩半淙古松千尺布隂浓前朝六出来何自可识天池是所从
　　罗汉坪
　　昔闻台山迹五百应真过其来夫何自其去又向那至今传此坪花宫据岩阿中坐人天师应真围骈罗范鐡各写形神通不同科偏乃缺其一未至工传讹不禁哑然笑其然岂然呵峯树及涧花孰非应真麽
　　文殊寺静舍少憩
　　只苑鹫峯顶攀登片刻延真容佛光仰【相传寺成时文殊现相因名真容院】斗室
　　御题悬【寺侧静舍　　皇祖赐额曰斗室】到防惟钦
　　圣无心更问禅壁诗一再读俯仰缅流年
　　梵呗
　　人言梵呗原无解防解翻嫌费译思【梵语自天竺译为乌斯蔵语即今唐古忒也其地多喇嘛而蒙古等防重之以有资设教故亦习其语天竺语则不甚解然不出乌斯蔵所译也】剥尽蕉芽心莫得寻穷鹿角梦方知全提可识由来半三防还他祗是□【音伊出梵典】咨汝衣黄偏袒軰文殊成所作奚为
　　真容院再题
　　调御威光赫画工惊以退至今旃檀像曰就水中绘【出梵典】而何彼防殊全体现无晦安生肖真容见僾闻如忾恒此住鹫峯法雨三千溉谁能悟同异欲与论触背
　　阅武
　　廵狩奚先务恵民及诘戎文恬戒逸豫武阅简骁雄【非操阵简旗兵及緑营精者阅之而已】况此大梁野依然有礼风等差行赏遍虽小必论功
　　晓山
　　晓山岚气凝旭影上崚嶒玉润裴叔则氷清温子升雪消溪水涨风定野烟澄触目皆仙趣不孤紫府称
　　甘露泉
　　一滴之露通苍天一滴之水通黄泉彻上彻下本如是何独称甘此渫然文殊问不二维摩黙无语栖岩枕谷刹若林安名立字乃尔许涓涓流作功徳池五百应真曽浴斯问谁是能谁是所泠泠澄照付不知
　　寄题北台叠旧作北台眺望恭依
　　皇祖元韵
　　叶斗昔曽到峯巅搆梵宫擘云天以外得路石之中省役脩除罢【北台地髙峻修治稍艰昨嵗即饬有司不令预备以恤民力】寄题机象融司空廿四品可似逺春蓬
　　髙山游目足岂必重【去声】攀跻昨雪犹然积春云况复低事关恤民力韵赓载
</div>
    <div class="pagination">
<a href="御制诗集_page482.html">上一页</a><span>...</span><a href="御制诗集_page478.html">478</a><a href="御制诗集_page479.html">479</a><a href="御制诗集_page480.html">480</a><a href="御制诗集_page481.html">481</a><a href="御制诗集_page482.html">482</a><span class="current-page">483</span><a href="御制诗集_page484.html">484</a><a href="御制诗集_page485.html">485</a><a href="御制诗集_page486.html">486</a><a href="御制诗集_page487.html">487</a><a href="御制诗集_page488.html">488</a><span>...</span><a href="御制诗集_page484.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
