<!DOCTYPE html>
<html>
<head>
    <meta charset="UTF-8">
    <title>御制诗集 - 第 949 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 949 页/共 1326 页</h1>
    <div class="content">　　陵途亦雨逢非称霶霈只既无泥泞原宜旅颇觉润霑兼利农此日香山聊驻跸快聴夜霔间宵钟尔来实沐
　　天恩渥何以承之曰敬恭
　　晓晴
　　雨喜夏山四寸足晓看晴景一天披峭寒已觉纱衣怯优泽偏欣黍野滋飞瀑乍增琴韵响乔林犹晃露珠垂于斯信合怡情矣却为【去声】河工廑逺思
　　韵琴斋
　　鸣泉石上座间披韵似琴然遂命之漫谓无端聊假借琴泉应悟未名时
　　逺引碧云寺里流落来石涧响清幽喻名应是薫风解愠之言无易由
　　旷真阁
　　层阁据崇椒开骋目遥风披夏犹冷意与境俱超旷矣大公付真哉幻化消题名恒绎义理趣自因昭
　　画禅室
　　室名原借董香光四美具随来此藏【董其昌有画襌室此借其名以为额又石渠宝笈有顾恺之画女史箴巻李公麟蜀江图九歌图潇湘卧逰图卷即其昌跋所云海上顾中舍家名卷有四也久经合弆于静怡轩顔曰四美具每携至香山即贮此室中】漫道所为太着相舍兹画孰称【去声】山香
　　阅武
　　久矣兹偃武慎哉尚诘戎备而期不用习以待成功履地云梯捷连环火器雄按劳行赏遍士气鼓薫风
　　寳相寺瞻礼叠壬辰诗韵
　　向每来瞻礼今来事总殊谁知防
　　庆祝转眼落虚无相好诚如是光隂那与俱延
　　厘句犹泐【旧诗云延　　厘将利物一念并殿吾】睨视怆悲吾
　　题妙达轩
　　豁朗山轩傍梵宫额顔妙达俯长空最怡神即资观物佛理原堪儒理通
　　香林室
　　是林无不香梵宇林香浄浄应香弗闻弗闻香本性四大于是具一空更奚竞而室付无知而人乃有咏犂然别圣凢掷笔五言竟
　　妙髙堂
　　妙髙名取或因苏【金山有妙髙台东坡因山峰以为名乙酉南廵曾为补书台牓此堂本旧名或取苏意也】髙喻有而妙喻无明嵗江天寺中景一时逸兴早飞吾
　　海棠院
　　花庭率弗值花时空对叶披及果垂不肯院门题鳯字每来原是自来时
　　得趣书屋口号
　　佳山中自读书宜染翰因之额屋楣欲问横经占毕客得真趣者果伊谁
　　山东巡抚国泰奏报麦收分数及雨水情形诗以志慰
　　夏收通计九分余雨泽仍称遍被诸【国泰奏报山东通省麦收分数约计九分有余又称所属十府二州圴于四月初八九雨日得雨二三四五寸不等实已普遍济南省城复于十六日戌亥二时得雨三寸次早旋即□霁既不碍二麦收刘于秋禾梁黍亦甚有益】旋霁原非妨麦艾既霑更喜利禾耡齐疆各属胥及矣豫省邻封或亦如彼更昨年受灾重下民昏垫实廑予
　　玉华寺有咏
　　此寺向蓄桂因以玉华目或谓桂拟金而何属之玉金玉同贵品玉清金略俗金徒喻其色玉则拟其淑且使非此华安能成彼粟五字摛清言自我得之独
　　碧云寺
　　园门相接寺门开迤逦肩舆陟石台碧殿忽成一朝至金仙已别两年来少经防缀发新帑多半规模借旧材恣彼椓人猖若此明亡于是亦堪哀
　　洗心亭
　　四柱孤亭俯碧浔既清以静窈而深便教掬尽是间水那洗忧民一片心
　　佳名津逮自云栖南北由来庄论齐明嵗巡杭应再到便当七字一般题
　　试泉悦性山房戏题
　　过亭不数武则已洗心竟古桧曲倚石为门防幽径入门即山房石壁耸屏暎壁下喷泉出味甘色愈浄竹鑪妥帖陈中人备已定那容拾松枝何借火性当差彼实熟清供我难称持以告陆羽却走必弗应
　　正凝堂
　　后背山容正前临水色凝即堪会理趣率可得闲凭不喜波澜作且辞嶻嶪登片时成五字命返亦云应
　　登来芬阁口号
　　满池种藕计荷开荷未开时我却来一笑拘墟有如是阁中芬意岂无哉
　　融神精舍
　　筑舍后种松舍新松亦嫩就松以筑舍松古舍霑润我因悟此法每傍【去声】松舍建崇山乔林下朴斵十笏仅目食緑隂蔚耳沃寒涛韵澹然神与融乐此信无闷彼其三层楼分别成余论
　　山阳一曲精庐
　　精庐一曲搆山阳巧有山云委宛藏觌面到来方见屋洗心惜去且沿塘遥峰影落镜中翠飞瀑声垂画里凉虚室漫言待之久纷投无碍片时偿
　　怀风楼
　　崇山曲抱原楼复搆原曲应为风不到时亦有风属懐风因此名常披清以穆谡涛或泛松泠籁或吟竹是皆楼所得我亦防心独懐哉古人风二典三谟读
　　琢情之阁
　　性近习相逺情盖习所成去本斯益遥奚用琢之精甞读齐物论漆园着髙评五园几向方角冺铄以平琢亦刓之类图减非图増或可训阁义恬然付无营
　　得一书屋
　　人情有善恶善恶本弗齐人生有贫富贫富殊云泥是皆艰致一万事因纷兮我有化民任此责应分谁书屋名得一一岂易得之讵惟生虚白宁在涵端倪匡牀此偶坐抚吟多愧辞
　　浄凉亭
　　山深縁自浄水渫意成凉恰有虚亭俯便教拂席当寒光翻栋宇漪影润衣裳不是秋池上娯心句咏唐
　　对瀑二首
　　飞流百尺挂前楹弗洗而看几席清两嵗未闻云外响一时原是耳中声
　　素心于此最相宜浄几明又值兹覔色寻声浑不可祗应黙坐两忘之
　　玉泉山西
　　香山至玉泉都无十里遥驾言返御园晓舆发鸣鞘雨后风作凉露气瀼秋郊麦或收在场滞穂仍余抛禾黍弥近逺緑润芃新苖此景实鲜逢额手占农謡曰惕乃邻谦曰庆恐类骄三百六旬中娯心能几朝











　　御制诗四集巻六十
　　钦定四库全书
　　御制诗四集巻六十一
　　古今体一百十四首【己亥】
　　香山廻跸至玉泉山静明园传膳视事有
　　作
　　三日徘徊静宜【香山园名】驻轻舆言返亦云当泉声山色可恒恋防暇吟情率已偿路便园存因与憇传餐视事只如常不教纷举回銮礼永罢询
　　安早自伤【所司以时已释服回銮应举吉礼请设行驾卤簿以甫届即吉对之转多感触因自潭柘便道至香山驻数日回御园只如常例一切仪文悉行停罢盖昔年自香山回跸必先诣　畅春园问　　安今则不可复得追亿曩时益増悲戚耳】
　　题涵漪斋
　　路便山西小试游溪斋临水可通舟已看眨眼两年别不碍摛词七字留佳景欲吟情尚涩前春廻忆泪难収无非侍
　　赏承
　　欢处睨对壁题畏举头
　　静益书屋
　　静似无所益然惟静益多东坡受物备契理实不磨在色白未采在声言待歌其声色之源谓非静而何书屋以此名况据深山阿随方足防心五字摛清哦
　　翠匝亭
　　千林新叶布隂全滴露含曦色色鲜两载未看斯面目小亭翠匝故如然
　　练影堂口号
　　擘峡飞流颇壮哉亦看輣轧亦喧豗大凡事畏知根柢适见香山桥底来【此水自香山引来落王泉山之西为瀑布非玉泉也玉泉自是趵突向所称玉泉垂虹者误曽有诗订其谬】
　　竹罏山房
　　竹罏茗椀自如如便汲清泉一试诸四壁前题厯巡咏阙吟已是两年余
　　贡来芽是雨前新亦有灶边陆羽陈数典不忘恵山寺重寻清兴指明春
　　咏素堂
　　山堂倚石壁凿石佛貎古顔之曰咏素覔素亦无所所既不可得咏能作何语忽尔视已躬素服释弗覩幻景若是哉凄然意为怃
　　清音斋
　　游兴未宜极适可命归舆岩斋近园门不妨小坐诸曲沼带右厢乔树笼前闾微风徐动之唱和相于喁清音忽满耳而非瑟与竽鼓瑟不成声聼声犹怅予
　　西北风
　　向厌西北风以其阻雨力今愿西北风谓犹胜东北东北善致雨好恶【二皆去声】讵非特伊余有别系乃在十堡侧【仪封十堡堵筑之工惟喜西南风逼溜归引河而东北风则所最忌目下引河挑工将葳冀可尅期合龙连日盼西南风尢切若西北犹可吹溜东趋较胜于东北也】正当引溜时恐致回波逼西北吹波东或助赴壑直昨近况优霖待泽非顷刻急则顾目前吾忧曷有极
　　长春仙馆礼佛作
　　释服归来意如失改余
　　旧寝梵王宫【向年新春恭奉　　圣母至御园以长春仙馆为　　寝宫丁酉　　大事以后即改　　寝宫为佛堂以时曕礼恪遵　　家法不敢奉　　神御也】未安
</div>
    <div class="pagination">
<a href="御制诗集_page948.html">上一页</a><span>...</span><a href="御制诗集_page944.html">944</a><a href="御制诗集_page945.html">945</a><a href="御制诗集_page946.html">946</a><a href="御制诗集_page947.html">947</a><a href="御制诗集_page948.html">948</a><span class="current-page">949</span><a href="御制诗集_page950.html">950</a><a href="御制诗集_page951.html">951</a><a href="御制诗集_page952.html">952</a><a href="御制诗集_page953.html">953</a><a href="御制诗集_page954.html">954</a><span>...</span><a href="御制诗集_page950.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
