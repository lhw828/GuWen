<!DOCTYPE html>
<html>
<head>
    <meta charset="UTF-8">
    <title>御制诗集 - 第 1170 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1170 页/共 1326 页</h1>
    <div class="content">　　万松寺二首一韵
　　田盘自以松称最称最中尤最此哉春色风声蓊互古色声忘处见如来
　　十八公原无定相其生难问防时哉【如哉生魄之哉】寺楼小坐黙生愧不似昔年策马来
　　青峯寺
　　主峯自崇嶐支派纷曼衍大岭小为冈向背各分展万松据阳阿青峯搆隂巘都宜佛所都而佛冺择拣过岭遂至兹顿觉殊凉暖【万松寺在岭南觉暖此青峯寺在岭北觉凉】不定中之定隂阳气殊撰
　　法藏寺
　　青峯寺中凭虚窓法藏寺乃近尺咫及至笋舆歴谿壑盘岰防将近一里舆人数息命缓歩肯以己逸劳忘彼盘龙松似古友存后之今昔同一视
　　是日未至云罩寺寄题
　　壬寅以后多乗舆造极登峯殊艰致逮兹倐忽又六年云罩罢临遥望寺然而一念未能忘七字因之有题寄石栈岂啻七歩遥早则吟成例乙已【叶　乙巳来盘山亦未登云罩寺而寄题】定光塔矗白云尖不渉是一还是二
　　西甘涧二首
　　清逰已歴防招提兴罢何妨曰返兮陟则为峰降则涧循山庄路合从西【静寄山荘建于山之东南麓故自天成万松而归必自西而东也】山泉泻涧总成甘坳处僧房架两三不事荘严乐幽僻谓他隐士传无慙
　　东甘涧
　　西涧过小冈东涧凹中有冈头向北望西左东为右世间一切名无定如斯否两涧各有泉其甘复同偶淙泌之洋洋足供乐饥口而吾偶絜矩甘言非所取
　　逰山毕入山荘千尺雪门
　　南门以出北门入出渐升山入降山梵宇精蓝歴数【入声】四摇刖峻挺冈复峦竒松诡石难具数【上声】韵以明瀑与暗泉是胥画格及诗料兴已适矣非空还或乘轻舆或防马防马时少乘舆安自顾弗如昔时矣然而遵养宜髙年养身逸可心不可犹日孜孜勤民艰
　　千尺雪三絶句
　　未倦春逰卓午归于凡留恋宿知非适才携得渒者都作斋前雪浪飞
　　声是云和六律调色为鲛泽万珠跳贞观设弗留斯迹谁识东征事渉骄
　　隔嵗闲凭窓碧纱竹罏铜铫伴清嘉适来摘句嫌多矣可以消之一盏茶
　　题唐寅品茶圗
　　千尺雪斋设竹罏壁悬伯虎品茶图羡其髙致应输彼笑此清闲何有吾
　　朶山亭口号
　　一朶莲花万古青无端八柱架成亭释迦拈处迦叶笑试问作麽为色形
　　登半天楼作歌
　　天去人盖防万里苍苍茫茫奚可拟恒云泰华迥参霄自天下视如黍米泰华犹难相较髙斯半天实虚词已知然仍以名斯楼笑我循虚未免此寓物遣兴虽不妨施之于政乃违理作歌自哂还自箴言旋勤我实政耳
　　效深室
　　幽室迥楼傍相资相得美既有迥之彼可无幽之此迥为超之俦幽乃深之始非因拟议为其效固如是超已揽其表深兹穷其里可因悟为学亦足通政理
　　过岭憩冷然阁
　　一岭东西迥与分岩居各可憩而欣不惟玩景行行止亦欲休兹仆御羣
　　寻路菁葱荦嶨际竒松怪石与攀行舆人谓尔应徐歩此是逰山非防程
　　楼已半天陟髙处略登即属降从夷忽思峻岭山庄里创得旃檀率若斯【避暑山荘自创得斋过岭即旃檀林东西上下之景约畧似此】泠然阁据翠防间坐领虚窓片晌闲旧什新题供静防其中不辨徃和还
　　云林石室
　　陟降复遵栈妥贴更得室室在万石中近有逺如失峭蒨防硢间偨池苍林出谓其有定形云生幻若逸谓其无定形云归复一律石林云互妙而室受之吉生白乃在兹得句亦清谧
　　雨花室口号
　　雨花台迹自金陵何事重儓此室称似此滥觞殊不少研池防到片香仍
　　雨花室庭梅歌
　　庭梅近咏淳化轩而兹乃歌雨花室彼犹棚架资防持此则岩斋搆崷崒孰为之棚孰为架自茂庭前鲜伴匹显仁藏用一体兼【北地气寒梅最称珍御园淳化轩庭梅借棚架遮防兼以去腊立春最早清明即已开放前诗因有棚为藏用道树乃显仁时之句盖即一梅而见生生不息之义已见前诗案语内兹雨花室之梅并无棚架而时值春深花自繁茂是花虽有迟干而阴阳阖辟之理则一巡檐吟赏俨若有山灵呵防者然】山灵呵防协阴隲我来正值灿芳华相暎岩松胥古质枝枝朶朶迥出尘望之一片银云栉下视羣芳艶冶争独树止止幽人吉姑射崆峒缩地同惭愧对之言不出
　　留京王大臣报雨
　　驻跸田盘日入夜逢防雨朝来劚土防润地刚寸许今晓阅京报同此非霑普【二月三十日至此日晡后浓云宻布雨势渐骤乃入夜旋踈仅得寸余兹据留京王大臣奏报京城亦于是日得雨情形畧同】南东乃优被寸至三四五【昨据刘峩奏二月三十日滦州迁安抚寜等三州县天津府属之天津县各得雨三四五寸不等】逺者慰念系近者愁目睹逺近胥我民愁慰萦心府慰不抵愁多是以为君苦
　　题心镜斋
　　碧之上搆轩斋心镜书题法古钗既寓不波动而定还防有照静为佳
　　镜心心镜两难分离属违兮合属羣一片溶溶付不识世间拟议任纷纭
　　钱维城松下看泉用乙已韵
　　当年扈跸人何徃仍此防泉松下圗逸少兰亭佳语在后今视昔岂殊乎
　　留云室
　　田盘磈石多架屋壁骑石半内半存外一例光而泽壁骑石弗动贾句成虚掷【谓贾岛诗移石动云根之句】石留云亦留所以题檐额竒想破天悭促吟弗较格
　　题崔彦辅溪山烟霭圗七叠前韵
　　白纸因嫌素壁空崔圗拈韵七畨同户中外景等度人力终输造化工
　　潆文榭
　　我昔赵州寺画观呉道子诚为入神手楣间文武水文固儒士同武乃壮夫拟鱼雅与鹰扬各具其妙理斯榭曰潆文似于武缺矣此义久蕴之兹为【去声】申其防山林逰赏处淡荡以为羙无借彼雄波徒歌大风起
　　千相寺
　　山庄踞东麓较诸他寺近乘闲一揽逰巘阳复谷牝胎石松形苍乳窦泉声梵宇礼调御独坐身安隐千相何为称名实似相紊【叶】既悟摐摐者其相驾千逺谓斯非佛乎摐摐者弗允
　　题贮清书屋
　　石有以竒芗亦有以雄称雄或失之麤竒每失之轻斟酌于其间得神弗在形此屋贮磈石一半留外楹竒弗失轻黠雄非类麤伧得中必致和故以清为名絜矩合理趣五字如盘铭
　　读画楼
　　诗而具画画而诗此语闻之已熟之不向楼一纵目未知合相萃斯竒
　　交翠榭
　　莭令今年早徃嵗【去年嘉平十七日即立春故莭气早】千林翠意已相交屈信消息物不识不识识之元命苞
　　题陈书仿王防夏日山居
　　山轩古画复观陈叠叠云岩叶叶皴香树赓吟随进者抚余叹鲜论诗人
　　鉴波亭
　　名山以何称处处有流水或瀑或细溪成池为难耳是地得亩平一可定矣波每因轻风然风有时止波动定为静何碍其鉴理
　　受宜居
　　一室空空称受宜四时佳景防于斯问予所受宜何在谠论正人胥渇之
　　题董诰梅杏写生
　　品量兄弟梅和杏写意侍臣绘昔题恰喜岩斋粘壁看二难真个比肩齐
　　得槩轩有防
　　山轩曰得概题楣亦久矣驻庄【谓此静寄山庄】无不来来必究其理讵谓峯之竒匪夸林之羙斯槩亦易穷况莫闗乎已万民饥与寒多士贤乎否【叶】此槩岂易得弗得罪谁诿所以偶临轩只増惭愧耳
　　清啸亭口号
　　啸法而今谁复能空称阮借与孙登试听树籁和泉韵谓之曰然岂不应
　　逰古中盘慧因寺
　　盘者山之阿阿必平坦地是寺据其中副名擅佳致其初乃无名僧请因以赐遂名曰慧因兹试言其义慧者性之觧因者縁之自縁息何有因性定亦无慧乃契山之静是谓佛之谛静谛亦多言非一更非二
　　槃阿精舎四首
　　梵宇东头屋防间槃阿之号昔年顔重来小凭虚憩不较昔今及徃还
　　外表都知为四正【盘山旧名四正山一名徐无山以田畴隐居于此又名田盘山】内穷讵止有千盘却因古曰中在此合相【去声】何妨此坐观易云中则无不正山曰正仍包万竒设问斯言出何典静于斯舎防当知
　　松石水分上中下各标其胜有陈言【上盘以松胜中盘以石胜下盘以水胜见四正山居志】渉言斯起纷争矣何若忘言此黙存
　　少林寺
　　少林名寺久津逮自嵩阳嵩阳昔曽逰彼此千里长然而一念间咫尺非殊疆调御坐如如色相冺幻常我实忧劳人豫省厪弗遑前年被旱苦昨嵗登秋偿元气稍复乎肯因逰豫忘
　　望上方寺未至
　　上方犹在云深处逰兴已防罢弗登我固乘舆舆者歩众劳一逸岂相应
　　志一气从闻已熟髙年究怯陟﨑岖遄飞逸兴松寮侧抚景成吟夫岂殊
　　东竺庵
　　少林东转北稍向西而徃竺庵原在兹熟路非初访【叶】遵涂虽窈窕坐室豁开朗林色及泉声耳目为之爽慈柏亦在墀古杏亦在盎胥我宿相识依然共静赏静思竺在西曰东谁所昉有深意存焉示佛无定相
　　题东竺庵慈柏
　　慈柏昔曽图慈柏今重见披斯遗直风如防故人面葱葱标生意簇簇挺贞干竹惟沈周独松许韦偃惯慈柏鲜前闻写生予岂慢竺庵得所哉慧月法云伴【叶】吟成掷笔去恐柏笑吾恋
　　云浄寺
　　东竺复向东一岭之隔耳无妨更进歩事半功倍矣精蓝翠防间觌面到尺咫其下空谷临其背嶤峰倚浄域无不浄一片白云起作雨应有意欲将尘踪洗
　　千尺雪得句
　　逰山斯出复斯归防处招提憩翠防调御丈夫不动念古稀天子未忘机三间朴屋栖云磴百道飞泉落石矶翠跸明当驾言返雪涛何必意依依
　　题邹一桂杏花
　　山阳气暖杏如蒸壁上庭间对恰应似向李桃意防傲有花有实问谁能【山桃有花无果李亦有不结果者惟杏花皆结果】
　　题清音斋
　　清音讵止此清音数【上声】典静明义可寻髙掲
　　奎文具深意因题斯室每成吟泉声松韵犹其次入耳澄懐亦匪今与静为谋郤尘虑恰余一片爱民心
　　澹懐堂
　　懐实人所具而能澹者鲜视聼内以纷【视听因耳目虽云外而实由心于内也】声色外以转仲尼训顔渊克已复礼善名堂津逮兹作箴恒自勉
　　撷翠楼
　　时节暮春初千林未张王依稀见嫩翠始具如油状于斯得竒防目营惬心匠无取其烂漫有欣其醖醸语之曰迟迟物理忌酣放
　　石林精舎
　　万石攅簇中一线原得路到来舎三间寥窲为之防舎弗置长【去声】物芸编一两部率为志山水而非谈政务隐合髙士居禅宜定僧悟而我忧勤人殊涂未应住寻思六时中不妨有此趣
</div>
    <div class="pagination">
<a href="御制诗集_page1169.html">上一页</a><span>...</span><a href="御制诗集_page1165.html">1165</a><a href="御制诗集_page1166.html">1166</a><a href="御制诗集_page1167.html">1167</a><a href="御制诗集_page1168.html">1168</a><a href="御制诗集_page1169.html">1169</a><span class="current-page">1170</span><a href="御制诗集_page1171.html">1171</a><a href="御制诗集_page1172.html">1172</a><a href="御制诗集_page1173.html">1173</a><a href="御制诗集_page1174.html">1174</a><a href="御制诗集_page1175.html">1175</a><span>...</span><a href="御制诗集_page1171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
