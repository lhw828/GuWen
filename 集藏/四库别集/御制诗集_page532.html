<!DOCTYPE html>
<html>
<head>
    <meta charset="UTF-8">
    <title>御制诗集 - 第 532 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 532 页/共 1326 页</h1>
    <div class="content">　　宗题都好在【寝斋前殿悬　　皇祖圆眀园赐额斋中九洲清宴额　　皇考御书也是日殿角火焰已侵猝遇返风而止若有呵防者然】徙薪曲突竟忘防肯堂仍旧观而止万户千门敢遂非
　　命金廷标橅李公麟五马图法画爱乌罕四骏因叠前韵作歌
　　元祐颇亦讫声教于阗董氊逹狄鞮左骐骥院育良驷鳯头锦膊名堪稽以此公麟留妙迹不胫乃入西清西徒观传神及画骨讵珍金躞与玉题兹者致贡爱乌罕昂蔵有过无不齐泰西绘具别传法【前歌曽命郎世宁为图】没骨曽命写褭蹏着色精细入毫末宛然四骏腾沙隄似则似矣逊古格盛事可使方前低廷标南人善南笔橅旧令貌锐耳批骢駵騋骏各曲肖卓立意已超云霓副以于思服本色【郎世宁所画有马而无人兹各写执靮人一如伯时卷中法】执靮按队牵駃騠以郎【世宁】之似合李【公麟】格爰成絶艺称全提匪说攸闻垂往训万类一理终无睽长歌慙匪工部健徒懐往作吟苏徯【向题李公麟五马图起句云杜陵题画马不一要贵取义非脩辞又子美别苏徯诗有赠尔秦人防莫鞭辕下驹之句】
　　乔松叹
　　松非槐栁质耐寒不易长廿年略入格卌年始成象清晖阁之前九株撑偃仰年将与我齐从防看枝放【叶】春风谡籁清秋月含辉朗溜夏雨隂森傲冬雪倜傥值旱我焦劳嘉防不知爽遇霖我傍徨团盖何曽享愁喜莫弗共喜少愁恒怏实如患难友期汝千年上忽然不戒火延及摧肮脏岂无烂额者竟难救一往嗟哉会凌云倐见沦砾壤强顔题五字已事那堪想
　　李唐风雨归舟
　　雨丝风片拂烟舲曲尽人情笔有灵荡桨撑篙各殊致同归恰好注羲经
　　赋得大禹惜寸隂【得隂字八韵朝考题】
　　仲尼欲行夏陶侃益分隂尺璧原非寳寸曦有独钦设鼗求善谏起馈励殷心讵曰身为度常如帝式临泣囚愧恒切养老意方深恶防千秋法象州九鼎谌始终克艰凛玩愒敢偷寻五字非夸藻思同庭燎箴
　　西直门外
　　斋居复还宫清晓徐鸣銮鳯城廿里遥田功厯厯看一雨真称灵半月顿改观秋麦率已收春麦頴栗攅黍粱总芃緑叶上瑞露漙额手为民庆庶济青黄艰旋又为民忧西成时正寛
　　雨【五月十一日】
　　两日宻云雨若悬情知欲霈意茫然优添泽亦宁非庆为近霉因虑作绵经事多翻成畏事旧年辙恐蹈今年【去年夏至雨势绵延麦将刈而收成輙减今入夏待泽甫获频霑而比日同云未免又生过虑】中宵索放晴斯好麦定收还利大田
　　夏至日有事于
　　方泽礼成述事
　　金舆紫陌五更晴路转东华出北城莅止
　　泽坛仍嵗浃钦升
　　琮玉甫晨眀双成
　　鳯幄垂方正六琯鸾笙奏广平廿八年常承祀事敢因厯久懈予诚
　　赋得结网求鱼【得贤字八韵考翰詹题】
　　天人三防对治理一言宣直譬探源处允标登岸先不如退结网讵在坐临渊设欲鲜鳞得宁当良罟蠲虽踈弗漏耳太宻亦妨旃取象羲帝发端由汉贤弛张絜心矩沿革与时权冐昧云更化益求损甚焉
　　鷟鸑尔【有序】
　　尚书阿桂还自伊犁以所获鷟鸑尔鸟进色正黝尾中散白防如雪糁赤睛黄匡翎戢戢骈半雉扇然询其名既无义可索或请按鸟谱近似者当之予曰否否昔夏后羽毛作贡厪中土职方恒产厥后吉光生翠又不越岭表炎洲而止且名率侈艳弗深考乃者新域既屯既城绥逺所徴繄志实是赖则思曩日剡笴之雄风纪今时鸣岐之雅则不其韪乎爰仍其名命郎世宁为之图而系以诗
　　鷟鸑尔何出伊犁沙水浔戍还因致此鸟谱絶难寻项背如鹠雉间关学戴鵀白斑黒尾防黄晕赤睛深忽得羾亰阙能无忆故林聊将纪殊域非是寳珍禽
　　盛懋风雨归舟
　　短篙破繖自支撑活脱舟人冐渉情此际同心期彼岸无端异议有谁生
　　体物
　　鸭鹜本同族祗以家野殊家鸭饱稻粱犹嫌饲不敷生卵弗复顾有鸡为【去声】其孚野鹜自谋食恒虑矰缴谋【叶】生卵自翼成劼劬将羣雏以鹜理移鸭鸭类将尽无以鸭理移鹜不久絶鹜徒体物有会心艰哉给求图
　　防雨【五月望日】
　　微雨才成寸曽无眷惜心为因收麦却恐作梅霖落地香生土驱炎爽逼襟晚来髙树上最爱夕阳深
　　题澄练楼
　　湖上乗舟至登楼更望湖一层髙位置万象顿形殊岂借天孙织分眀少女铺今朝宜有喜喜在稻苖腴
　　寻云亭
　　古松香防小亭芬得迳常从荟蔚分深处湿衣看不见强【上声】安名曰此寻云
　　题王糓祥仿夏森画册二十六帧
　　溪桥防杖
　　先生旧与白云游何事支笻野彴头疑是翻然到吴郡返因兴罢肯迟留
　　绣壁开云
　　过云锦绣似云披纂组丹黄更陆离石壁漫言无巧様天孙机架此曽支
　　沙津舣渡
　　舣舟沙岸擕童子囊槖相随拟问津鸡黍孔门犹致议寄言作者又何人
　　江岸归渔
　　西若东瀼随泛宅蓬头跣足共浮家银鳞网得入渔市持换香醪不用賖
　　烟波钓艇
　　烟波万顷澹迷离七尺青竿一丈丝不有元真苕霅趣何殊樵子在山时
　　江深草阁
　　镜水屏山翠欲交虚眀向逺入江郊恰如老杜新题句背郭堂成防白茅
　　春风禽语
　　翠栁丝丝蘸碧潭黄莺恰恰弄音酣空林且喜无人聼谩举陈言艳酒柑
　　渔浦秋深
　　来去湖天縂不期鲤鱼风拂緑蓑披请看孤鹜齐飞防正是绛州作记时
　　一竿静趣
　　倚树持竿俯碧泠钩无饵岂为鱼鯹画家不着伊谁氏恐似严光钓客星
　　飞泉清聴
　　踑踞科头聊放浪临流坐石足清真诚然乐处多名教何碍容兼此辈人
　　临流寄逸
　　含贞养素许巢俦濯足惟应万里流横遍九州防千古防人当得看青眸
　　风雪归人
　　风雪漫天野渡濵柴门不见夜归人借知小夏法无匹【王糓祥本橅夏森茟法见册后自识语】更忆长卿句有神
　　踈栁寒鸦
　　防丝苍栁染霜轻鸦背飞翻夕照眀风物报人寒近矣授衣时莭闗情
　　平臯清唳
　　踈林霁色满平臯唳出仙喉调自髙举似华亭寄清怨不知为陆抑为陶
　　水宿相呼
　　溪鸟无名有匹随苇丛命侣意熙怡问谁识得相呼趣子美当年水宿时
　　风蒲鳬浴
　　湿蒲垂露复含风浴浪羣鳬出緑丛烟雨潇湘浑一致佳名何独让防鸿
　　春江水暖
　　诗禅谁占髙乗小杜髯苏句可徴梅径余寒蝶未耳春江已暖鸭先曽
　　防心鱼鸟
　　鸟集芦枝鱼泳波亲人乐防会心多水天空阔供俯仰濠濮奚当较若何
　　桑陌占时
　　季春月令降于桑织妇耕夫一例忙何必谈竒辨鹯鹞端知缀景胜鸳鸯
　　响荅樵柯
　　樵柯不见入山深却聴丁丁出碧林抑笑士乎抑求友同诠宵雅渴贤心
　　原上飞鸣
　　在原水鸟曰雝渠行摇【去声】飞鸣急难如比似鸱鸮同物类唐宫作颂岂虚誉
　　在梁兴咏
　　或降于飞或在梁相关乐意水云乡诗人寓义分眀防上下情亲福禄长
　　饮啄自如
　　溪梁栖鸟不知名饮啄悠然适性情万物散殊欣职殖好生天地有何营
　　荷塘飞鹜
　　晚来防雨过荷塘水靣风轻溪阁凉野鹜闯然忽飞起掠空犹带满身香
　　芦汀霜信
　　蒹葭采采不成丛白露为霜肃碧空清怨问谁能冩出试聴二十五弦桐
　　秋水清标
　　毶毶独立髪垂丝酉室中人想似之写物浑成自写照宁夸优孟效前为
　　恭奉
　　皇太后启跸幸避暑山荘作【有序】
　　麦风扇牖北至正尔迎旬霉雨收林南讹于焉叶序伫园斋之待葺志奉
　　慈娱临塞馆以来游言循
　　祖制同朝啓驾率卫士以前驱按顿
　　徐征命亲藩而扈从时也青黄稍接茒檐饼饵香新旸雨维时清甽稑穜頴擢污莱已涤观民而志辑河渠输挽无劳阜俗则经筹食货仓粟散因陈之积颁逮周庐窖煤资挹取之供直平近市仙荘宜
　　避暑前邮即迓
　　安舆秘殿称延薫驻跸畴咨法从披六曺之政牍排日封函抡九品之选人阅时轮对防余典学宁孤脩晷于长赢农隙诣戎更跂髙秋于大野因詹吉斾用冠行编
　　有事园斋待葺脩山荘先莭奉
　　慈游【每嵗秋月啓驾兹以修葺园斋啓程较早月余】按程徐进
　　髙年适避暑真宜
　　夏凊留稍喜青黄资食接更看髙下蔚苖稠长途厯厯观农况敢为廵行忽本谋
　　收麦
</div>
    <div class="pagination">
<a href="御制诗集_page531.html">上一页</a><span>...</span><a href="御制诗集_page527.html">527</a><a href="御制诗集_page528.html">528</a><a href="御制诗集_page529.html">529</a><a href="御制诗集_page530.html">530</a><a href="御制诗集_page531.html">531</a><span class="current-page">532</span><a href="御制诗集_page533.html">533</a><a href="御制诗集_page534.html">534</a><a href="御制诗集_page535.html">535</a><a href="御制诗集_page536.html">536</a><a href="御制诗集_page537.html">537</a><span>...</span><a href="御制诗集_page533.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
