<!DOCTYPE html>
<html>
<head>
    <meta charset="UTF-8">
    <title>御制诗集 - 第 865 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 865 页/共 1326 页</h1>
    <div class="content">　　仙藻首成章什研丽则抽中秘笺授臣邻侍左厢四库昨曽赓竹素【上年茶宴以四库全书聨句　臣舒赫徳】百城兹又咏琳琅涵书味复融
　　诗味挹茗香频沁墨香照以青藜卑汉阁【臣于敏中】积来元圃陋曹仓府区典籍西都固美埓球玕禹贡梁漫诩邺侯籖揷架【臣李侍尧】浪吟何氏屋连床乙光偕赋乙未防甲观聨披甲子装【书自乾隆甲子重装以来凡有所得均籖书年月以志鉴藏先后】各按部分部系句【诸书各系以句臣福隆安】
　　【御制】总胪目举目归纲【宋版及影宋钞全入题咏亦如四库全书例以经史子集为次其元明版则各举其尢佳者入咏】宋金鉊椠元明继经史精华子集襄续后韦编王弼注【周易】
　　笺依毛传郑公乡【监本毛诗】吕诗真鉴属元汴【吕祖谦诗纪项氏天籁阁蔵本】周礼精锓标建阳【周礼　宋建本】纂附阙官逸教补【无名氏周礼纂圗互注　臣官保】觧求盲左癖奚忘【杜预春秋经传集觧】腴词音辨唇兮齿【陆徳明左氏音义】墨守疵攻膏与肓【公羊传注疏】红印鄂州霑纸湿【公羊觧诂　即何休注徐彦疏宋建本末有鄂州州学官印臣程景伊】缪纹晋第带芸芗【谷梁传注防　首有晋府书画之印】中书劄付胥徒掌【程公説春秋分记　未有元大徳间奉江浙行中书省劄付红印】小字巾箱尺寸强【五经小字本】缋匠六经贻越殿【杨甲六经圗　有宋缉熈殿书籍印　臣王际华】学童四子溯衢庠【四书宋衢州庠本】详申邹邑推张栻【张栻孟子详説】广梓闽中衍野王【孙彊大广益防玉篇　増顾野玉原本宋闽中刻】迹对规尝纪数【六经之名始见庄子天运篇谓吾何以规老哉及六经先王之陈迹云云　臣蔡新】
　　【御制】类虚班艺匪遗亡【汉书艺文志无史类盖是时诸史未兴如楚汉春秋防书今入史类者皆在春秋类匪阙遗也】惟欣文景能休养【汉书】亦曰明章号治康【后汉书】五代即隋尚如桧【隋书】
　　两家改昫并存唐【唐书　宋祁欧阳修改刘昫旧唐书明监本廿一史遂不收昫作论者谓旧书自有胜处武英殿板新旧并存】　考钞涑水聊稽异【司马光资治通鉴考异】鉴刻庐陵肇间行【朱子资治通鉴纲目　是书初刻温陵别其纲为提要此本乃继刻庐陵者纲目分行间列如春秋经传例】具本末全唘冯谷【袁枢通鉴纪事本末　按枢昉为此体冯琦宋元纪事本末谷应泰明纪事本末皆袭之　臣稽璜】念终始典冠羲黄【范祖禹帝学】提其要取括繁冗【钱瑞礼诸史提要】纠厥缪爰资救匡【呉镇新唐书纠谬】真笔几家窥笔削【吕夏卿唐书直笔新例　臣英亷】确评谁某彚评量【唐宋名贤歴代确论不着彚人姓氏】重儓蓝本痴循顾【刘向古列女传毎传有图传为顾恺之制】半壁黄图僻剰杭【祝穆方舆胜览时宋偏安余】
　　【杭书中不及中原郡县】上下嵗三千可计【厯代史书虽未备然已具编年纪事两体可得经世之全　臣阿思哈】寓巵説九百相望【诸子虽立意不同总不越漆甪寓言巵言之旨】志皆论也迁仍况【荀子　史记礼志即取荀子礼论为之】蝶或周与绂写荘【南革经　有荘子像明永乐间舍人王绂奉勅作賛】争逞仪秦用嬴赵【战国防臣张若溎】
　　【御制】特橅耕织更农桑【汪纲农桑书　向曽题刻楼璹耕织圗于多稼轩兹书乃集陈旉农书秦观蚕书及楼璹耕织圗诗成之】洪懐逸少笔随记【洪迈容斋三笔】程演仲舒意寓良【程大昌演繁露】钟鼎虫鱼亚尔雅【王俅啸堂集古録】
　　形声防画匹凢将【李锡排韵字类】虞初嗣渐淆羣喙【小説始自虞初乃子家之流】挚别沿徐撷众芳【汉志但云某家若干篇集之名始挚虞流别】纫佩秋兰托湘沅【楚辞　臣曹秀先】翻阶春草接池塘【谢眺集】拾遗句配黄金匮【杜工部诗史】九注函繙败锦囊【九家集注杜诗　是书从　武英殿库贮残书内检得之】淮蔡仆碑压山斗【韩昌黎文集　臣梁国治】溪潭逰记辟蛮荒【桞桞州文集】博夸五百狐留腋【五百家注昌黎集　辑者自夸摭拾之富实祗百四十八家而已】巧遇一双剑合铓【五百家注桞子厚集乃　武英殿旧贮因新得五百家注韩集取校之同为韩醇刋本足称双璧】思颍手排襍琴局【欧阳修六一居士集　臣周煌】和陶神遇引壶觞【蘓轼和陶诗】箕弓裘冶兄师教【苏辙栾城集为其曽孙所刋】轮辂水氷賔客塲【六臣注丈选】了识佚名録枚傅【徐陵玉□新咏　按文选古诗十九首不著作者姓名其云枚乗傅毅之诗仅见于玉台新咏　臣王杰】
　　【御制】不收新律韵宫商【姚铉唐文粹　此书只收古诗而不及律体自属有见】遗苏文选疑难觧【圣宋文选　内独无三苏此不可觧】忆杜正宗慨以慷【真徳秀文章正宗　其自序以自昔集録文章者若杜预诸家湮没不传而行世之昭明文选唐文粹二书未得源流之正云云】赋拟青钱葢小技【选青赋笺】
　　考慿玉枕只専长【桑世昌兰亭考以上宋版】金源印独畴骖靳【呉兢贞观政要　乃金时版祗此一种为世之所罕见】宋影誊佳拟颉颃【蔵书家竞贵宋椠今　内府所储影抄各种精好实有逺过雕本者】闻扩九师通奥窔【赵汝禖周易辑闻　臣彭元瑞】説宗七日契防茫【赵彦肃复斋易説】賛爻象彖猜圗马【王宗传童溪易传　其説主义理以言象数】徴夏商周爱饩羊【聂崇义三礼图】会读论须淳祐蔡【蔡节论语集説臣汪廷璵】艶题名讶状元张【张九成孟子传】颉篇约谱物从朔【夏竦古文四声韵】内则少仪谦弗遑【张时举小学五书】年表自然堪缀范【熊方后汉书年表　臣董诰】长编焉肯遽侪光【李焘续资治通鉴长编　按司马光作通鉴先徘长编焘纪宋事不敢自谓续通鉴但云续长编而已】河山故汴雁横塞【王存九域志】风月清波雀处堂【周煇清波杂志】鲁语余犹传孔圣【家语臣阿肃】
　　【御制】台仪精敢企
　　轩皇【新仪象法要　宋蘓颂编当时台郎所肄　　皇祖学契　　圜穹防通西法　　钦定数理精蕴仪象考成诸书实足为天下后世法】全图庚鼎足冠冕【防大临考古圗辑绘三代秦汉铜玉古器首载庚鼎】杂记金壶颇博详【宋释适之金壶记】屈子志寜在草木【呉仁杰离骚草木疏】
　　刘郎词早叶笙簧【刘賔客外集】友朋辋水言都妙【王摩诘集】昆弟盘洲誉最扬【洪适盘洲集】冩笔钩摹观太乙【以上影宋抄本　臣达椿】琹偏郑重牒文昌【元时书集并由中书省牒下诸路刋行】义原靡尽圣经大【真徳秀大学衍义】音所由生乐记彰【陈旸乐书】琐载续貂补安取【李肇国史补　刘餗作国朝传记肇续之　臣汪永钖】瓌谭铸象怪何妨【山海经】戈矛西蜀乃同室【李心传道命録】斧钺东莱空望洋【吕祖谦东莱博议】才隽左司宜桞替【韦苏州集臣吴绶诏】谋深内相为裴伤【陆宣公集】大都丛简搜瑜瑾
　　【以上元版入选者共八十余部今畧举数种以例其余】胜国雕梨太莠稂【内府所蔵明版指不胜屈今取其最精者尚得二百五十余部】王侍书饶瘢且垢【明版黄伯思东观余论　是书内有法帖刋误一种辨正王着之失颇称精核　　钦定淳化阁帖释文考异多采之臣曹文埴】
　　【御制】元才子直走而僵【白氏长庆集　当时元白齐名其实微之不逮乐天逺甚也】辑今弆古非同事天禄文渊故别蔵【旧蔵宋金元明版书籍彚为天禄琳琅至新辑録之四库全书则特建文渊文源文津三阁分贮之】赝制还因重订正【近因重校天禄琳琅旧蔵凡伪充宋元椠夘者俱详加别择改正】
　　兼权严与判低昻【有确系旧刻而时代向未详者并为核正归入】二坊私版官三舍【祝穆云建寕崇化麻沙二坊号圗书之府今所蔵有建本麻沙本盖宋时坊书其监本则官版也】诸邸外储内两廊【中有东宫书府晋府诸印又内殿缉熈殿诸玺乃东西廊书库物】枢【鲜于枢】頫【赵孟頫】璧【文】贞【王世贞】昌【董其昌】晋【毛】振【季振宜　皆鍳蔵诸书人各有题跋印记　臣沈初】赵【衢守长沙赵淇】韩【临邛韩醇】陈【临安鞔鼓桥南陈宅书铺】岳【相台岳氏家塾】廖【世防堂】余【建安勤有堂】汪【新安汪纲　以上七家皆宋时刻书姓氏惟余氏勤有堂则自宋至元明世守其业】流传手眼衡殊允【诸书中如汉书唐书紏缪乆经鉴赏流传确有可据】绘尽须眉兴欲狂【汉书前有赵孟頫王世贞像楚辞前有屈原朱子像】少益贵乎多益善【有一书而自两部以至十数部之多者　臣纪昀】前思作矣后思臧【有一书而宋元明各有梓本以后仿前而并工者兼为収録】盘螭玺曡登
　　璚笈【毎部用乾隆　　御览之寳及天禄琳琅雨盐】萦虬章鲜掲寳房【间有旧用文渊
　　阁及内府圗书等章】
　　宠贲
　　天顔知有喜【内最善本如前汉书资治通鉴纲目九家注杜诗皆　　命写　　御容扵巻端　　臣
　　陆锡熊】
　　褒题
　　奎翰训无疆【曽经　　御题者计三十二种】聚珍井井超模范　【武英殿聚珍版制极精良简备如书中明无锡华氏铜活字长庆集亦此法然致用较为不便】扫叶纷纷对勘戕【诸旧本皆完善精确凭以较对防可少免扫叶之误】聫咏服膺源出水　　【御制三阁记并以水言文涵滙万有源委一贯以田部为六义乃诗之渊源也　臣陆费墀】
　　【御制】蒇编拭目派归沧【所収各种并即缮入四库全书】旧时
　　寝息仰霄汉【天禄琳琅之书贮于昭仁殿乃昔日　　皇祖寝官也】此日书声达尚方【上书房即对此殿皇子读书声毎达于此向曽有诗】铭着昭仁深体騐行斯未逮敢无蘉
　　命加赈昨嵗上下江被灾州县诗以志愧
　　黄河涨昨秋灾重淮隂地堵筑幸成功安居庶卒嵗蠲赈百计救【上年八月间黄水骤长漫决外河老坝口山阳清河盐城阜寜四县被灾颇重随防防赈恤并将今年正供全行蠲免其漕粮漕项及节年旧欠概予缓征俾灾黎不致失所】期遍灾黎被絜矩上下江偏灾间【去声】有逮加赈等不同【山阳等四县正赈毕后恐贫民待泽尚殷因谕将成灾十分之极次贫加赈两月八九分者加赈一月其下防之东台泰州兴化等属偏被旱灾者防酌借籽种口粮以资耕作又安微之合肥定逺全椒三县被旱较广鳯阳夀州宿州泗州旴眙五州县灾虽不重然系前歳歉区并予加赈一月俾得接济】详付地方吏靳恩我弗为讳沴汝莫遂惟是艰致和则我一人愧
　　题郭知达集九家注杜诗
　　平生结习防扵诗老杜真堪作我师书出曽锓实郭集本仍寳庆及淳熈九家正注宜存耳【是编为宋郭知逹集九家注乃王文公宋景文豫章先生王源叔薛梦符杜时可鲍文虎师民瞻赵彦材见扵知逹序其言王文公即王安石宋景文即宋祁王源叔名洙杜时可名田师民瞻名尹赵彦材名次公薛梦符鲍文虎即其名豫章先生盖黄庭坚也版刻于广东详见曽噩序巻后署云寳庆乙酉广东漕司锓版马端瞻文献通考载此版亦称为善本】余氏支辞概去之适以遗编搜四库乃斯古刻见漕司【此书旧蔵武英殿仅为库贮陈编无有知其为宋椠者兹以校勘四库全书向武英殿移取书籍始鉴及之而前此竟未列入天禄琳琅岂书筞之遇合遅早亦有数耶】希珍际遇殊惊晚尤物闇章固有时重以琳琅续天禄【天禄琳琅惜早已成书此本当为续入上等】防间万遍读何辞
　　题盛洪水仙
　　品已出尘体浄芳白沙碧草伴清扬继儒未足为知画却向图间恨不香【末二句反陈继儒题语】
　　题姚文翰竹林七贤仿顔延之五君咏而反其意仍各成一章
　　少年颇放浪晚嵗实勤宣唘事多甄防雅契白驹篇其六各有疵吾谓只一贤
　　右山涛
　　濬冲虽铮铮喜与时浮沈膏肓匪泉石持筹计黄金俗物败人意诚宜摈竹林
　　右王戎
　　陈留托酣饮任情饰巧辨求婚及致罪率以醉获免据案书劝进亦岂为尽善
　　右阮籍
　　既云契烟霞未免混尘世论著七不堪敢责汤武备頋影叹广陵却乖明哲义
　　右嵇康
　　鹿车擕一壶形骸遗弗惑逸志细宇宙甄心托澹黙入林率同调独能颂酒徳
　　右刘伶
　　耽酒事浮虚山公荐未审防髪入深林相聚为囚饮直接共羣豕放浪则太甚
　　右阮咸
　　河内具清悟防笔注荘周书成示叔夜云殊复胜不殷勤懐故交怆赋山阳逰
　　右向秀
　　乙未春帖子
　　青鸟鸣司啓条风应立春高低卜皆熟【探春厯记癸丑日立春髙低皆熟水主平岸】冀可慰农人
　　要当实政布讵只徳音修司事咨京兆吉辰正在牛【是日癸丑】
　　防胜华旛绘春意贞潜元复见天心千秋龟鉴在经史四气循环自古今
　　题影宋钞家语
　　天禄青藜信也非【太乙青藜之事出刘向别传事属神怪子所不语】何扵家语却相违【孔安国撰次孔子家语毕值巫蛊事起遂阁废不行刘向以为时所未施之故不使名家安国孙衍为博士上书辨之】祖传【孔安国】孙辨【孔衍】名因正明影宋刋世已稀多漏鲜全斯乃萃钩元提要志焉希愀然敬对君为政一语兴邦凛勅防
　　咏玉熨斗六韵
　　斗熨犹防玉炉盛早失金【是斗以玉为匡而无底盖必中置金罏盛火为熨而金罏则早失去云】无当艰置醴有柄足申襟兰阁粉香伴柏城血色侵可贪仍出土将执孰停鍼亚父难为撞谪仙未许斟李浑遗【去声】文帝借用表坚心
　　题沈周山水六帧即用其韵
　　髙楼盘覆老松斜却俯青青竹未花【竹生花则其叶黄】遥见过桥客将至呼僮石鼎好烹茶
　　霜枫防防红犹缀秋树数株緑已踈水榭支窓不嫌冷碧天骋望与懐舒
　　江翻石壁夕阳殷耐可言归拏艇还举首遥看峯顶寺山僧闭户更髙闲
　　逺山云表一棱遥寒防秋空岚吐朝水阁幽人间对瀑目穷落落意寥寥
　　舣舟岸上有人立问答情深一幅兼却被伊谁割半璧石田遗韵祗虚拈【沈周此画凡六慎五帧皆有题句惟此帧无诗而画幅较他幅稍窄似系后人割去因以己意补题】
　　蹇驴诗兴可中收得句何曽爱俗流【陆游句俗人犹爱未为诗】最是江南风气好雪天犹自有拏舟
　　立春后一日
　　雍和宫瞻礼作
　　嵗首仍多暇春初忆旧时言瞻野鹿苑原是
　　跃龙池忍草迎韶发禅林履露滋未能泯
　　色相只益缅
　　恩慈
　　恱心殿
　　防余初嵗试逰寻咫尺塔山憩悦心恰对春屏吟翼日又看琼岛布轻隂屡霑仍冀斯为雪【京师扵冬至月腊月屡曾得雪不过三四寸而止冀得渥霑益佳故毎遇徽隂即盼其酿雪耳】望获无遑始自今更盼防音越以甚安能即境豫清襟
　　静憩轩
　　因静斯来憩以憩翻得静谁主更谁賔若形复若影曰二固不可曰一亦成梗憩者人之为静者轩之永无为契永依半座分轩领
　　揖山亭
　　四柱无窓牖云岚对面扶依稀相揖让错磨可招呼畵景入描写诗情自委输还因笑米老何必一峯孤
　　题阅古楼
　　阅古虽因蔵帖版顾名思义毎廑诸万年君鉴垂明鉴一部尚书胜法书鐡画银钩亦何异朝乾夕惕敢留余如云意在希珍赏不是知予是罪予
　　邻山书屋
　　邻与里义通宣尼云择里书屋曰邻山寓名实以此又云仁乐山择处斯为美然予无暇处偶至即行尔敢谓附于知亦勉克乎已
　　延佳精舍
　　精舍山之隂轩窓乃向阳温暾晃窓櫺煦妪防春光庭桞金未舒盆梅玉已香消息养始和意弗在芬芳楣额曰延佳延佳日正长
　　得性楼有会
　　生物皆有性所为由性得兹楼曰得性本末似倒植虽然有进焉失性多致慝既失欲得之复礼在己克言易行实难自强勉不息
　　逺帆阁口号
　　冻浦何由见逺帆两言木额镇镌镵却因氐父飞遥兴快览江天景不凡【此阁肖金山逺帆楼为之】
　　坐氷牀至镜清斋因题四絶句
　　水阁如临水裔悬坐氷牀处似登船中流那借帆和桨霹雳声中到岸边
　　廽首云楣额逺帆【塔山逺帆阁肖金山逺帆楼为之因循其名】江天遐趣寄心缄却如呼出髯翁语赢是氷光大不凡
　　萧踈岸桞逺烟浮心不波澜坐似舟可傲山隂王逸少别开生面镜中逰
　　片时随亦到溪斋门里氷池近囓阶题壁已成隔年句于斯乃易説防懐
　　题镜清斋
　　晶光暎梠檐恰似镜开奁无影为浮动有形总静恬泯心斯照鉴任物自窥觇欲问孔平仲清辉可让蟾【孔平仲翫月诗团团氷镜吐清辉】
　　抱素书屋
　　回廊遵诰屈朴屋得清嘉触目曰惟素逰情不在华桞将舒眼缬梅已彂心花试防春生处譬于绘岂差
　　韵琴斋口号
　　石溪屈注小斋临幽咽泉流作冻音白傅未为知律吕琵琶了识不知琴
　　题影宋钞新仪象法要
　　梁代浑仪已制之失传苏颂乃重为有经有纬述前騐具説具圗期后垂亦曰用心究钩股即看影椠悉毫厘大成
　　圆象精锱黍
　　皇祖鸿贻万世规
　　玑衡虽昉自尧时其制法今昔异同则不可深考后世仪象若洛下闳若张衡若李淳风若一行皆有所作而贾逵蔡邕王蕃陆绩何承天辈议各不一自元时郭守敬造为浑仪后人因之明代相沿不改若西洋法明中叶即入中国颇有宗其説者而徐光唘李之藻推之尤至率格于众议不果行我
</div>
    <div class="pagination">
<a href="御制诗集_page864.html">上一页</a><span>...</span><a href="御制诗集_page860.html">860</a><a href="御制诗集_page861.html">861</a><a href="御制诗集_page862.html">862</a><a href="御制诗集_page863.html">863</a><a href="御制诗集_page864.html">864</a><span class="current-page">865</span><a href="御制诗集_page866.html">866</a><a href="御制诗集_page867.html">867</a><a href="御制诗集_page868.html">868</a><a href="御制诗集_page869.html">869</a><a href="御制诗集_page870.html">870</a><span>...</span><a href="御制诗集_page866.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
