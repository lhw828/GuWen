<!DOCTYPE html>
<html>
<head>
    <meta charset="UTF-8">
    <title>御制诗集 - 第 646 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 646 页/共 1326 页</h1>
    <div class="content">　　午热思凉雨西南泄突云大珠才喷洒急阵遂翩纷立挂檐齿瀑忽藏峯面纹渥霑仍快霁宜稼特殷勤
　　即境
　　雨来风送之雨过风含爽迩来风亦称【去声】人意不似望雨时对风戚戚愁欝怏人自有好恶风本无偏党即境展转情每迁是安得谓防涵养
　　泛平安月镜舟因题
　　霞照未云残蟾光已耐防镜烦新雨洗轮较昨宵寛逺嵪入清影微风漾细澜御湖即寰海胥此愿平安月镜水中央光含淰淰凉自然宜玉宇那是铸轩皇适可良逰止漫穷清夜长西南云又起便雨正何妨
　　夜雨【六月十一日】
　　酣放优倾有是乎隔窓听觉众声殊五音六律此繁防稲下黍髙总渥濡欹枕忘言聊想像披衾动虑复踟蹰皇畿齐晋胥霑矣祗缱河南霑也无
　　夜雨朝晴
　　夜雨复朝晴真称时若亨筹农宜稼穯勤政对公卿【是日御门理事】吁俊思贤乂勑防戒满盈陡懐河南北望泽为【去声】怦怦





　　御制诗三集巻七十四
　　钦定四库全书
　　御制诗三集卷七十五
　　古今体一百三十九首【戊子七】
　　河南廵抚阿思哈奏报得雨志喜
　　迩日西南云气重庶防豫省被优霖披章果报均霑泽【阿思哈奏五月下旬及六月初一二等日各属节次得雨尚未普遍霑渥迨初七日自午迄亥甘霖畅霈入土至五寸余早禾晚稼并冀有秋越初八日缮折时弥望浓隂势犹未已】批诺方称略慰心早种【去声】生机廻黍稷新耕緑野出苍黔设无此雨将成歉庆后还因惕不禁
　　题方琮山水
　　溪堂贤主复佳賔相对无言会以神野彴尺余支谷口不教容易过蒲轮
　　雨中泛舟【六月十四日】
　　午热寻凉聊泛舟东南天末起云头须臾防磹催飞雨澒洞鸿蒙卒未休
　　竖洒横排快且雄千军斫阵势相同撑篙拨棹舟人窘却喜诗成片刻中
　　咫尺楼台忽若蔵水天上下合苍茫向来炎暑敺何防披得生衣防许凉
　　碕岸环隄总瀑流荷花荷叶湿垂头平湖不觉增新水只觉归舟迅且浮
　　暎清斋
　　骤雨打池荷荷珠纷落水荷清水亦清暎心澄且泚入画宛欲活得句浑忘绮澹懐合洞明静观彻表里何须逺求仙蓬壶只尺咫
　　晴望楼
　　快雨还欣遇快晴登楼骋望惬遥情黍髙稻下都芃緑荞麦初看趁伏耕
　　抱朴草堂
　　溪环山复围于中搆草屋矮墙砌块石曲径植脩竹为屋亦弗多其名曰抱朴既觉悦素心更以畅遥目常携渊明诗小坐便把读
　　虚眀室
　　虚则有容眀不蔽于凡为切切为君书小坐试返已未信斯之古所云
　　澹然书屋口号
　　小斋临小池偶来輙暂住亦有天水光岂无沧洲趣画家咫尺论万里告彼应凭此间悟
　　松簧馆
　　夹径有乔松年深翠色浓辨音孰师旷应律自林钟讵惟清耳目实足冷心胷飞云挟雨过坠露尚重重
　　池上居
　　夏日爱居池上居水风含爽度纱疏展图恰对景清得句多于神谧余隔院闲常闻唳鹤凭栏坐可数【上声】逰鱼芸编翻不因博古无逸数【去声】言足起予
　　题观畴楼
　　小楼非齐云亦自髙出树开眄平畴良苗蔚布濩春末夏初际迭逢膏雨雨夏仲略觉暵旋即霑优澍迩来晴雨时勃长緑云互如是祝逮秋庶可屡绥赋凭观生敬惕此景岂易遇
　　竹浄室
　　新笋已齐林依依布緑隂捎檐如却俗护径致延深月入成三友风来奏八琳虚中与清影真足浄尘心
　　观云榭
　　一片云来霔快雨一片云去成快晴快雨沃霑禾黍润快晴朗暴禾黍荣凭榭观云幸若此不似望雨望晴之际观云都觉愁无比何脩而遇益恭已
　　夜雨【六月十六日】
　　中宵清梦醒夜雨落檐鸣作势方酣畅为声若合幷定知湖水长且幸数朝晴无寐心驰防惟殷望嵗情
　　读前汉书汲黯传
　　踞厠视侍中如孟说各殊刘云当从孟吾亦云然乎【汉书注如淳以厠为溷孟康以厠为牀边侧孟说似属近理可从不则常人登溷尚知避人况人主乎即令宴见何难少须乃有聴其就溷入视之事曲解相沿盖特泥沛公如厠之文亦由马迁诬记为作俑耳】丞相宴觐时或不冠夫均应为轻之亦失礼貌无不冠不见黯遥望避帷趋其敬有如此何不重用渠然吾有疑焉治身礼乐须弗冠以临下岂为恭已模兰台语过夸马迁之同途读史贵眀理乃鲜失于诬
　　即事
　　时旸时雨占农协曰旰曰宵惬意寛便恐一心稍或肆益勤庶政有多端龙堆早是削平易鸡肋翻成进退难月过望旁生魄矣盈虚消息黙凭看
　　月夜闻蛩
　　过望月上遅团轮已微欠清光则依然轻舟耐可泛沿縁沙岸边唧唧闻再三闻声不覩形岸草凄迷暗而我非欧阳五字亦吟掞
　　题方琮山水册
　　松簧水乐
　　擘峡飞泉撑盖枝山中交作众音奇乔松仿佛语流水胜防子倡予和之
　　春江帆影
　　天外轻帆一片飞红桃緑栁雨霏霏依稀记得春江景甓社菱丝是也非
　　云关飞栈
　　劒阁横云天半看栈支絶壁曲盘盘分明天辟神竒境太白何云蜀道难
　　溪阁归航
　　韬伏眀姿甘堙暧卜居仿佛子云亭归航一任樵青棹更不丛取晚汀
　　峡泉叠雪
　　陡峡淙泉落涧鸣喷流溅石似飞霙寒山千尺吾曾对聴去犹闻淅飒声【寒山千尺雪有聴雪阁南巡时赐名也】
　　水亭来雨
　　天边一片黒云垂其雨原堪立待之飒沓水亭风欲满精神恰入许浑诗
　　渡口秋深
　　野水寒滩飒景殊渡舟空待渡人无风苦叶传神韵卬否应知有所须
　　潮平风正
　　潮退江平细波敛顺帆髙挂乐徜徉陆龟防语还堪忆风浪莫夸好不妨
　　锦林绣壁
　　剰緑柔红簇锦枝云巗相暎迥称竒谁知绣壁成图日恰是杜陵得句时
　　梧庭步月
　　长吟月下石栏依影入髙梧翠防肥独步伊人应有忆定知遥忆谢元晖
　　林鸦晩照
　　夕照离离爓晚林归鸦争自故巢寻无端意改翻飞起帯得煇煇数防金
　　雪溪访友
　　千林积素白皑皑访友何人响屐来不着扁舟冻溪口恐防人认子猷回
　　移竹
　　伏雨既优渥心因农务怡余事涉园林趁润緑筠移宻者去其繁疎者补种为矮者植诸冈髙者莳于坻须臾稍指示位置皆得宜矍然有所念于竹诚得之量材而授官可能或方斯
　　季夏讨源书屋
　　书屋碧溪边煌煌
　　圣藻悬询
　　安常憩此抚景每思
　　前鹿卧闲庭草鱼逰曲沼莲
　　心传将治法仰望总瞠然
　　出
　　畅春园观稻遂至泉宗庙
　　清晓问
　　安诣畅春溪堂退食净无尘畴咨勑政还余暇观稻因之步辇廵
　　鳞塍防防緑苗芃逾月农功迥不同所愿雨旸时此后西成未到敢言丰
　　长隄五里夹溪町欲穂秧苗过雨青大似摄山山下路栁围花绕向江宁
　　庙洁
　　神灵信有之迩来泉盛雨还时都縁稼穑闗民命吾祷宁因或有私
　　题主善堂
　　书堂祠侧畔据胜敞櫺扉峙背嶤峯叠泻前活水围风来红蘤舞雨足緑隂肥试看昌昌者孰非善者机
　　向緑轩
　　髙者树叶緑低者稻苗緑为緑虽云同所向意有属稻结实供食树布隂玩目有用与无用其殊无待卜雨后对芃芃蓄眼慰以穆
</div>
    <div class="pagination">
<a href="御制诗集_page645.html">上一页</a><span>...</span><a href="御制诗集_page641.html">641</a><a href="御制诗集_page642.html">642</a><a href="御制诗集_page643.html">643</a><a href="御制诗集_page644.html">644</a><a href="御制诗集_page645.html">645</a><span class="current-page">646</span><a href="御制诗集_page647.html">647</a><a href="御制诗集_page648.html">648</a><a href="御制诗集_page649.html">649</a><a href="御制诗集_page650.html">650</a><a href="御制诗集_page651.html">651</a><span>...</span><a href="御制诗集_page647.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
