<!DOCTYPE html>
<html>
<head>
    <meta charset="UTF-8">
    <title>御制诗集 - 第 1236 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1236 页/共 1326 页</h1>
    <div class="content">　　右马逺倚云仙杏
　　大如邉氏五经笥又似郝家满腹书坦卧秋庭风日爽笑他童子晒衣袽
　　右赵孟頫曝书逸趣
　　君子林中只一页【三友轩所蔵君子林巻皆元明人画竹内有柯九思一幅】荟成三益见斯圗权舆问孰题名喻仿佛其人曰姓蘓【蘓轼诗松竹三益友】
　　右柯九思三友清标
　　乔树因风籁飒森飞泉激磵韵深沉无心有意相问答一鸟翻飞领众音
　　右钱选涛声松韵
　　一块石依防个篁天然气韵正相当设如二友寻名氏伯仲之间见谢王
　　右倪瓉野石修篁
　　太行竒丽古名画目以见之心以摹【用従义自识语见青阳集】本学仙人具仙骨茅堂翠厂即方壶
　　右方从义翠厂茅堂
　　一棹归舟何自返冲风飒沓雨防昏匆忙畧异子昭作【内府有盛子昭风雨归舟图轴摹写舟中人及操舟者匆忙冒渉之状颇得其神兹幅放棹中流气象闲暇迥不侔矣】为有鸡声报近村【用徴明诗句意】
　　右文征明雨舟归兴
　　玲珑石畔立驯卢闭口注睛一事无伯虎亦称风雅士言深意寓长公苏【谓畜狗防奸语】
　　右唐寅湖石驯厖
　　五桞先生岂是贫迹同因为冩其真倚松对菊无个事疑待白衣送酒人
　　右陆治彭泽髙踪
　　雨六韵【四月廿一日】
　　昨夜隂虚度今晨霁枉怦岂期云继宻遂致雨能成不疾不徐续曰餍【平声】曰饫倾无风潜入夕未艾渐开晴霏厯八时久【午刻初雨时势尚疎缓以渐而宻至丑刻方歇次早据顺天府尹奏实有六寸洵为霑足】润霑六寸诚值斯慰以幸畏复近于盈
　　广东巡抚郭世勲奏报二麦收成八分诗以志慰
　　东粤向非种麦区青黄今亦接时无性宜南海诸郡县【粤东农务向惟早晚禾稲为重近年以地广人稠兼种二麦以济青黄不接其南海等五十八州县防扵二麦土性相宜种植较更寛广】熟逮夏秋鬻市衢计以八分嵗匪歉【据郭世勲奏称兹届成熟之时查核收成分数内九分者东莞海阳等三县八分有余者三水曲江等六县八分者南海増城等三十七州县防七分有余者顺徳丰顺等三县七分者番禺龙门等八州县合计各属收成共八分有余民食借资接济闾阎颇形悦豫】早扵北地相殊【此间夏初二麦方渐吐穗而粤东气二月间早已蒸热宜其三月内即奏报登场也】农功近逺多佳兆为是干干益凛吾
　　襍言
　　人老性多急过也我亦然然弗施诸人惟以勤诸田【性急所值多不喜然从不肯以喜怒责人每嵗春夏之间望雨迫切亦惟自责耳】即如昨愁旱常较去嵗篇【入夏后又值隂云不雨或得雨弗优惟恐因循致旱及阅去嵗诗篇较量得雨日期以解闷原是一律缱念耳】春雨优于彼麦禾苖芉緜兹计得雨日却早五日前【上年庚戌此时亦殷望雨于廿四日以传胪还宫诣觉生寺防祷冀如前嵗己酉还宫时途中即获甘霖乃于四月廿六日方得雨四寸若今嵗辛亥三月初六早得透雨比之上年春泽已为优渥而昨四月廿一日之雨较去年又早五日近日愁懐乃觉略释】乃已愁不禁自怨防过言观过可知仁庶匪蹈大愆
　　金廷标品泉圗
　　倚树持杯性不羁浇书一晌坐闲时【东坡晨饮酒谓浇书则扵茗亦可耳】底湏佳客资商搉品格由来贵自知
　　咏汉玉缾
　　何代此琳琅何人追琢章因其有可欲终是不能蔵经火无伤润【是器有经火防乃玉质所旧有非成器后市贾伪造故虽有瘢痕仍含温润】贮花恒吐芳堂谿谁补底【缾底玉色弗类自系补制然物贵适用堂谿公玉巵无当之戒扵此可悟】足以戒无当
　　直总督梁肯堂奏麦收八分诗以志慰
　　约收麦熟八分报犹是未霑甘雨曽【梁肯堂奏直二麦约收分数易州定州所属均有九分永平正定大名三府所属约八分有余顺天保定天津等府及赵州深州所属约八分河间顺徳广平宣化承徳等府及遵化冀州所属约七分有余计十一府六州通共约收实有八分等语该督此折系二十日拜发昨二十一日之雨云气广厚自必普被现在灌浆结实之际更为有益将来刈获登塲其分数当不止是也】廿一渥膏应普被灌浆结实获当増
　　已是八分不敢期幸因优泽暮春滋【自四月初旬以后未雨方虑麦收不及八分所幸三月内得有优泽麦苖滋润故仍有此稔象耳】夏初仍复切忧望忧望未孤慰益寅




　　御制诗五集巻六十五
　　钦定四库全书
　　御制诗五集巻六十六
　　古今体八十一首【辛亥六】
　　西直门外
　　视朝清晓命还宫一雨田功迥不同讵敢因之云满志惟应自此益防衷
　　麦齐穂矣黍抽秧髙下田畴緑罨望曰夏曰秋时尚逺较量敢懈和旸
　　题和阗玉香山九老图
　　香山嘉防洛之濵八老同为不速賔初有二还年未逮【白居易香山九老防诗只七人懐州司马胡杲年八十九卫尉卿致仕吉皎年八十八前磁州刺史刘真年八十七前龙武军长史郑据年八十五前侍御史内供奉官卢贞年八十四前永州刺史张浑年七十七及居易年七十四时秘书狄兼谟河南尹卢贞以年未至七十虽与防而不列】后増继者嵗过真【居易诗注云其年夏又有二老年貌絶伦同归故乡亦来斯防续书姓名年齿写其形貎附扵图与前七老为九老图仍赠以诗一为洛中遗老李元爽年一百三十六一为禅僧如满年九十五】赋诗饮酒娱情性耀古辉今鲜防伦欲问三三个中侣防人诚称【去声】玉为人
　　养心殿晚坐
　　宫殿节临热今朝了不炎岂非当夏令幸以泽优霑有暇较书画【内府旧蔵书画扵乾隆十年曽纂石渠寳笈成书阅今又四十余年蔵弆日富真赝错出因命南书房翰林重加辨正更为续编以资博览兹因御殿还宫偶为评鉴亦防暇怡情之一事也】无偏勑恕严【近日御史初彭龄防奏彭元瑞之侄顶买吏员职名元瑞知而不举又国子监将元瑞之壻咨补武英殿校录元瑞闻外间啧有烦言始行驳回防事因命军机大臣防同刑部质讯竟非虚诬元瑞学问素优在南书房里行实为称职即办理部务亦称能事去冬加恩擢令协办大学士用示优眷乃未免意存自满不自检饬及事已显露犹欲掩饰销弥若防早为据实奏闻不过失于觉察尚可寛宥其咎今乃自欲掩饰又显被人弹劾虽欲曲为矜全而不能盖予扵诸臣功过一秉至公従不以爱憎稍有偏徇诸臣亦可因此共加警惕矣】敢因逭愁雨益切敬勤兼
　　倚虹堂进舟逰乐善园有作
　　御殿平明返御园倚虹堂接玉河源进舟适可一川遡过隙乍惊三载翻【自丁未来此阅今倐已三年】露重菁葱麦夹岸烟轻淡荡柳开门却难不置言而去两字东平雅意存
　　题含清斋
　　沼籞山清水亦清含之捴只在人情每逢意适都増豫设值时乖那解怦过雨园林色如濯舞风野卉态争荣壁题忽阅三年读笺句何妨义手成
　　蕴真堂
　　书堂额蕴真试问真奚蕴山自户外围水自阶前引宜画复宜诗无増亦无损虚室只如如分别见都冺而我朅然来五字费吟吻是谓有所为扵道失之允
　　万夀寺瞻礼有感
　　万夀精蓝厯久传荘严
　　大庆每斯防玉河途便停清跸金界暇乗礼法筵八袠祝厘忆昔嵗
　　期頥无望值今年【昔年每逢辛嵗　　慈寜大庆扵此祝　　厘回忆辛卯　　八旬展庆犹在目前若至今嵗辛亥得大举　　庆典则为　　慈夀百龄矣竟成虚愿胜怅懐】固知一切有为幻幻里仍増意怅然
　　河南巡抚穆和蔺奏报二麦收成八分有余诗以志慰
　　豫省麦为秋八分获更稠【穆和蔺奏豫省二麦约分数九分者永城防六州县八分有余者祥符防十八州县八分者通许防八十二防州县七分有余者桐柏防二县合计一百八防州县收成约八分有余防语该省一年之计取重只在麦收今通计尚获中穰农民即为乐嵗】中穰亦堪幸三鬴不须愁饥馑数年逭【乙已以前该省连年被旱自丙午后每嵗雨泽优霑合计通省收成俱在八九分以上闾阎元气已复即如上年京师面价平减亦实赖其接济也】闾阎万户休大田登尚逺南望念犹悠
　　碾防
　　碾防本连展诗见陆家防【陆防诗拭堆连展自注淮人名麦饵曰连展】讹语沿何代雅传幸有由经旬虞获歉一雨幸仍收欲问淮人饵向愁孤负不
　　逰万夀山有作
　　夏初愁致旱渥霈先期【往年夏初每多望雨今嵗三月内得有透雨入夏后田中固不至急扵待泽而予心不禁悬切幸昨廿一之雨甚为优渥且较之去嵗更早五日】来往过以黙【日前诣香山来往经此正值望泽遂鲜吟兴今日来逰情景固不同矣】豫逰幸有辞林隂凝露重波影带风披心慰近扵放无时不戒之
　　题乐夀堂
　　不期堂合绍兴名【向名此堂原因山水之胜取扵知乐仁夀之意及偶阅董其昌论帖语乃知宋髙宗有乐夀老人之称可谓不期而合后葺宁夀宫亦即以此额檐盖彼之意躭安逸固不足法若予初心获遂居此扵归政后以为颐养之所则其名正不妨相同也】宁夀因之亦额楹设论其人何足法如同所乐正希成近防四载春秋阅朅尔七言景物评驰驿逰山返卓午【每清晨来此午前即还尹继善谓予驰驿逰山语虽近戏实正合予不留意之防】待归政此寝兴并【万夀山以近御园从未驻此过夜计至归政之期仅余四载彼时寝兴是堂名实亦相符耳】
　　乐安和有防
　　乐安和近扵逸而非逸临斋有防书以自警
　　安和予所乐防防率名之愿以公天下宁因图已私民康先吏察食足切年宜无逸乃能逸有为非漫为
　　长春书屋
　　先年
　　赐号曰长春【雍正年间纂当今法防书因　　赐号曰长春居士尔时王大臣共闻之今无一人知此者矣】到防顔斋
　　训仰谆【长春园万夀山静宜园避暑山荘宁夀宫防防皆以此顔斋用昭　　圣训垂示体仁临民之要】宁只谈禅适清豫临民要在体元仁
　　聴鹂馆
　　山馆因何名聴鹂棃园兹向奉
　　慈嬉十年忽讶未临此一晌那防弗怅斯却是金衣仍夏唱岂欣纱牖以时披谁知假借称原幻戴句无端引我悲
　　水周堂
　　山轩只依山水堂却绕水依者仁之端绕者智之体智故动有行仁乃静无徙相资相得章而章鉴为美凭栏一揽间即境防斯防
　　界湖桥
　　水周堂畔舣轻舻便可登舟畅浦娱既以清闲揽景绘亦因余兴补吟觚【是防长堤为内外湖分界向多题咏惟界湖桥従未有诗今嵗雨旸时若逰此颇饶余兴偶一拈亳亦以补吟咏之阙也】堤长横亘东西界桥六首分内外湖【是桥为昆明湖六桥之第一】而我农桑为要务先従耕织阅佳图
　　耕织图题句
　　岂不诗题图以识【界湖桥之西为延赏斋其前为玉河斋左右廊壁嵌耕织图石刻因扵河北立石镌耕织图三字是处向多题咏而以图名者即景可得画意且小民耕织之劳如在目前欲不勤民事可乎】欲看活画得真情三眠欣暖一耘润【蚕事宜晴暖而农田则利霑润事每艰扵两全今嵗晴雨得宜固深庆慰惟气象太顺虑不克当益增敬惕】庆慰中饶敬惕生
　　题延赏斋
　　界湖桥畔斋延赏旧名佳讵恱林泉目縁殷耕织懐画图泐昔观【去声　是防前后为织染局西为蚕户房环植以桑西隔玉河皆为稻田因于前层廊壁间嵌耕织图石刻以示不忘民事】诗句咏今谐近逺多嘉报【今嵗各省率称旸雨应时迩日已据广东直江西防省以次奏报麦收皆称八分有余洵堪欣慰】慰和惕意皆
　　睇佳榭
　　扁舟漾湖来望此为佳防及至登斯榭彼佳成反顾乃知湖与榭彼此胥名寓究其所谓佳实亦傥然遇返诚乐莫大拘墟者弗悟
　　畅观堂口号
　　畅观岂为观佳景都在水田陆畆间一雨油然生意勃心诚慰更放应闲
　　莹心堂
　　湖西舟转泊山隂小憩溪堂曰莹心门北出将清跸返园东近更雅题寻【万夀山之东麓畧仿秦氏寄畅园规制为恵山园中有八景就近逰览亦将各有题句】虽慙何必多之句其奈不能忘是吟曰射曰诗胥所惯老惟诗尔射难任
　　题恵山园八防
　　载时堂
　　堂仿秦园曰载时【寄畅园为无锡秦氏别业辛未南巡回跸扵万夀山之东麓畧仿其制位置结搆名之曰恵山园载时堂乃园中八景之一】防闲偶到每留诗回思辛未逰之剏瞥眼流光卌嵗驰
　　墨妙轩
　　帖成墨妙三希继甲戌逮今又□年【内府三希堂帖镌成后扵甲戌嵗又集石渠所蔵名迹钩摹泐石并将石版嵌此廊壁间因即以墨妙顔轩阅今又三十八年曰丗年者举成数也】续订石渠古迹伙将重镌石却慙然【近命内廷翰林续订石渠寳笈其中名人墨迹甚伙书成后将择其尤佳者镌石以广流传虽文翰非同玩物而予懐不免自恧其多矣】
　　就云楼
　　旱时就望【云】霖就惧【云】望惧无关就致艰【必雨旸时若然后可得无望惧之心一年之中无一日不厪心较量农务也】近雨霑禾晴晒麦层楼就乃幸心闲
　　澹碧斋
　　山根水裔构闲斋澹碧之中足浴懐莫谓方塘才半畆同其澈则望无涯
　　水乐亭
　　防拟扵琴防称筑那如水乐定无名东坡名托宫商者未若浩然聴以清
　　按苏轼谓钱唐东南有水乐洞泉流空岩中皆自然宫商可谓善扵形容矣然不若孟浩然宿丛师山房诗云风泉满清聴句为不落言诠盖虽不言乐而乐之理已包其中琴筑防名徒渉疑似耳
　　知鱼桥
</div>
    <div class="pagination">
<a href="御制诗集_page1235.html">上一页</a><span>...</span><a href="御制诗集_page1231.html">1231</a><a href="御制诗集_page1232.html">1232</a><a href="御制诗集_page1233.html">1233</a><a href="御制诗集_page1234.html">1234</a><a href="御制诗集_page1235.html">1235</a><span class="current-page">1236</span><a href="御制诗集_page1237.html">1237</a><a href="御制诗集_page1238.html">1238</a><a href="御制诗集_page1239.html">1239</a><a href="御制诗集_page1240.html">1240</a><a href="御制诗集_page1241.html">1241</a><span>...</span><a href="御制诗集_page1237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
