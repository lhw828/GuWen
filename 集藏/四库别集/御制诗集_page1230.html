<!DOCTYPE html>
<html>
<head>
    <meta charset="UTF-8">
    <title>御制诗集 - 第 1230 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1230 页/共 1326 页</h1>
    <div class="content">　　韵古堂
　　西江献古钟阙者为之补【己夘年江西献古镈钟十一枚因为补成十二以为中和韶乐之用古钟弆此堂中而顔之曰韵古】律吕十二全金声玉振举【既即仿铸镈钟按月起调并制特磬用备声振之节】因就斯旧堂数典称韵古即境偶思之乐云讵钟鼔睾想三代风斯民那能覩
　　同豫轩口号
　　每临此地待春筵思义頋名为恧然暑雨祁寒怨咨有谓云同豫岂其然
　　宝月楼自警
　　液池南岸嫌其逺搆以层楼据路中丗载画图朝夕似新正吟咏昔今同俯临万井诚繁庶自顾八旬恐脞丛归政五年亦近矣或当如愿
　　昊恩防
　　紫光阁宴外藩即事有咏
　　层构光春淑气含南瀛北漠例恩覃【每嵗防古西域囘部朝鲜各外藩朝正至者例于是处锡防宴赉今嵗西北则又有哈萨克南则有缅甸暹罗各使臣亦随班入宴】壁图歴阅犹生惕阁绩频标岂易谈外域大功成者六【准噶尔囘部金川台湾四处俱经我师荡平奏绩其缅甸安南二役因有瘴疠未经罙入乃罢兵后缅甸孟陨先遣其头目等于戊申秋输忱归顺安南阮光平先遣其侄阮光显于己酉秋赍表乞降而阮光平亦即于昨嵗万夀节前至避暑山庄躬亲祝嘏凡此六大功或事非得已或功成不战俱仰荷　　昊恩黙为佑顺事后追思洵非易致也】内潢小丑弃其三【至王伦苏四十三田五三小丑发兵讨罪不过一两月即已勦灭无遗然在内地正所谓弄兵潢池不足数耳】持盈保泰惟今日防祝风和及雨甘
　　咏张照枯枝梅
　　写梅原弗以梅名鐡骨香身【用其语】自貌贞不落杨王窠臼里法从游戯米家行
　　新正幸御园即事
　　八旬开一叨
　　干贶新嵗撰辰行令宜帝里春和鸣爆竹西山雪积见横眉敢因飨节忘无逸亦曰柔遐惠有施【每嵗新旧外藩来朝正者嵗前于大内之抚辰殿新正于瀛台之紫光阁御园于正大光明殿皆赐宴晚间例陈火戯并令同观今嵗外国则哈萨克朝鲜暹罗缅甸也】人事
　　天时幸康泰持盈増惧日孜孜
　　题四得堂
　　昨嵗
　　天恩八袠临论成四得谨为箴旧堂遂与顔新额切已因而慎志心遇此何修恒作愧逢之以偶只增钦频繁于位申明义靖觊觎人意独深
　　昨嵗以仰沐
　　天恩夀跻八袠曾着四得论以自警继着续论申明位字之义所云圣人之位天子之位非好为区别也实有见于圣人不必皆居天子之位而为天子者未必皆有圣人之德若以必得为必为天子是既无以解有圣人之德而不得天子之位者反无以戒其欲得天子之位之心而妄自谓有圣人之德耳是以引用系辞圣人之大宝曰位既而转疑与此章德为圣人尊为天子语意殊不相侔因复忆欧阳修十翼之疑不为无据矣盖指当时天子为圣人乃三代后献谀之词加之有圣人之德者虽可无愧而妄生觊觎者实亦增彼窃附于圣人以自逞其不轨之谋是岂非献谀之称有以启之哉由位而推之禄与名夀莫不各有正理然则续论之辨予之意正欲立天下之大防靖后世之人心非自诩读书之得间也既以四得顔堂因成是什而并识其意于后
　　清晖阁
　　春晖问宜处宜乃在新正霭霭初含鬯依依犹带清盆梅已吐萼阶草欲抽萌把笔且迟咏慿观万物情
　　题丰乐轩
　　两言丰乐耀
　　奎文【轩名为皇考御书】
　　明示应于稼穑勤无逸所其周训凛懋迁作乂稷谟闻借因较量旸和雨讵祗慿观耕与耘九防一庭非近逺祈年多惕敢云云
　　自得轩有防
　　新正颇有暇御园偶搜咏懿此自得轩
　　额文笔垂圣【轩名　　皇考御书】题句虽已多每题防殊境【叶】问今防于何造道语思孟居安资之深左右逢源应幼龄所熟读八十行未证斯不宜慙乎自讼勉自镜
　　多稼轩十景
　　多稼轩
　　鳞塍慿牖俯溪田雨笠风簔騐厯年敢拟唐虞窥道要勤农二字却心传
　　寸碧亭
　　讵必纲教湖石称云根移近亦崚嶒【亭下假山即用西山石为之胜概玲珑不异湖石】巅平四柱亭寸碧小许原堪大许胜
　　水精域
　　假山之罅流真瀑真假其间辨实难杜氏诗和赵家画不期双美一时观
　　静香屋
　　书屋临溪方十尺初春氷冻不波呈田田未吐水华逺真是静香善副名
　　观稼轩
　　台上疏轩不设櫺便于观稼騐农经兴锄时节知犹未一意四时那有停
　　钓鱼矶
　　缀景无妨称钓鱼一时别解顿生子稼因辛苦中期得縁木求斯固胜诸
　　招鹤磴
　　招来放去胥偶尔羽客那知慽与欣罢赋之粮非意吝【御园侧有鹤粮自壬午始令放鹤鹤亦弗逺去既遂其性并可省给日粮盖粒粒辛苦用以饲鹤实为可惜然司养牲畜者不无窃叹鲜得余润事艰两全因小概可见大】惜他农者费辛勤
　　互妙楼
　　一楼本自无一事拾级之间理趣存注出濂溪太极説妙观动静互为根
　　印月池
　　水为氷复氷为水虚即实知实即虚欲问团圞印之者水氷愿与孰相于
　　濯鳞沼
　　贞元大造本无私一气棣通万物知冻沼虽迟论鱼乐其鳞却近负冰时
　　题文源阁
　　御园髙阁居中地时节因縁理有存【此地居御园之中旧称四达亭今畧増葺为文源阁蔵弆四库全书遂成福地信有时防也】可识一心万事主要当内敬外施敦经纶今乃溯由古亨利贞惟贯以元每嵗春临必题句于文惭未防其源
　　王谷祥春雏得饲图
　　老雀含虫归故枝羣雏待哺意堪悲观图不觉生怜悯合共思哉良有司
　　向曾摹宋李迪鸡雏待饲图并题句以喻政在养民诚当保赤因镌石颁赐用朂司牧之吏兹览王谷祥此图老雀归飞含虫欲饲雏者色喜迎承恐后一段殷情神貌欲活与李迪待饲之意同而予絜矩之志触目即厪民艰虽新正下诏展赈加恩行之五十余年犹未能户庆盈宁水旱常有彼向隅者岂尽免腹枵之叹哉仍命摹泐以示良有司俾各发天良勉与我共治者
　　喜雪八韵【正月十四日】
　　冬臈虽经雪无过四寸盈继霑仍有兾识足果谁诚幸昨隂到晚入宵宇落霙达寅稷粒洒逮夘鹤毛倾渗漉普下润【谓初稷雪时】攅团接上迎【谓终朝大雪势】鸿溶亟杨厉磅礴恣纵横乃敢谢
　　天惠率堪知我情新年第一喜喜与畏増并
　　御园雪中即景
　　过未连申势尚稠既浑酣矣更优游未曾渴望望外值似此
　　渥恩恩那酬亦曰敬勤持后乐敢教宵旰忘先忧假山真树都增色万玉光中畅咏眸
　　开鉴堂
　　溪堂临碧溪氷雪光连素其间异虚【谓水】实【谓氷】适然晓其故氷冻近南始雪融依北处南阳而北隂池乃颠倒具【池南为隂北为阳也】大海则无斯拘墟者应悟
　　撷景室有咏
　　春景自当前撷则随人意仁者见谓仁知者见谓知仁知夫岂殊其取乃各致谁能防本源可与言文义
　　抱清楼
　　书楼悬额抱清牌讵为游情山水佳悠以九州久万世皇哉国计蕴哉怀
　　同乐园得句
　　月余萦念一朝舒【昨年臈月初二日雪至今月余矣】同乐顾名幸不虚岂以笙歌为共众亦惟稼穑是厪予树生花讶春昌矣麦吐芽欣泽沃如傍晚飘萧势未止罢镫何碍节之初【至晩雪势尚未止因恐外藩外国人或湿衣履遂命众不必伺候元宵节前以优遇雪泽而停烟火亦佳话也】上元前日小宴王公以及曽元即席成咏
　　灵台置望当十七满欠氷轮半过钩千古元宵原不易今朝先节例应酬百龄澷拟林春泽一体早忧司马牛【朕同胞弟和亲王果亲王久不预此宴今　　皇祖之孙如诚郡王皆逺幼于朕然亦寥寥如晨星矣】寄语长【上声】年休自诩天伦同老率难求　【孝贤皇后以下与予齐年者无一存即十七皇子今只存四人可识耄耋者之趣矣此虽常言实具至理】
　　喜晴
　　达曙浓隂傍午晴景光元夕特分明却因事事都和顺益切兢兢畏满盈云色风容胥弗妒烟花火树总増荣联茵与众同欢处时若佳谈到漠瀛
　　上元镫词
　　贞下起元贯亨利雷行物与无妄时发声聊待仲春令万爆今宵乃先【去声】之
　　雪宇月轮交暎相配藜笃实灿辉光何天衢示大畜象思义吾于新德蘉
　　山髙仍此水长地【向例上元节防奉　　慈舆于山高水长楼上赏镫观烟火今地则犹是而情景迥殊矣】蟾朗兼乘鸡踏时十四年前况难再承
　　欢楼上祝期颐
　　玉轮高照众星低对景新词触绪题夏小正符易大过枯杨应律栁生稊
　　先言雁乃后言乡大戴明其坎北方【大戴礼夏小正云雁北乡先言雁而后言乡者见雁而后数其乡也又曰雁以北方为居生且长焉尔古人雁臣之喻以此兹诸新旧防古外藩皆在此同赏镫节则其归向之忱迥逾古时矣】却是雁臣弗计此面南同赏月灯光
　　继明入夕九华枝义阐羲经两作离鹤焰蚖膏何以致文人体物率虚词
　　一防飞烟始发缄千花万卉遍开咸饶称太乙女夷傲看取神机大不凡
　　庆宵自昔艳张灯因寓农桑佳兆征踵事虽云同众乐还淳却恧此心恒
　　霁华楼
　　春园桃李未芳菲隄柳盆梅露意微舒叠恰欣逢霁景物华天宝运神机
　　眺逺亭
　　假山搆小亭选字称眺逺园中山水趣都呈目前宛然岂谓是哉吾意别有缱四海民之情万年计之本是遥信遥乎一目那穷欵而况指当前泰山犹蔽眼斯不宜畅欤深思识展转
　　鸣玉溪
　　溪流有高下濈奏悠声往来清聆间拟之以玉鸣氷湖本无知戛击人谓呈偶因启静思名号太纷生无过一水耳屈指不尽称琴瑟言其响瀑布言其形鸣玉则两兼响与形合幷似此炙毂辨莫若忘言聴
　　畅襟楼口号
　　构筑层楼图畅襟名言虽易实难谌较量晹雨自春始终嵗愁中畅那寻
　　郭忠恕雪霁江行图
　　大幅何年被割裂竿绳到岸没人牵【此画布置舟中人物器具极工细惟縴绳势似引长而幅已尽因无牵挽之人自系嵗久残损为装潢者割裂】江行底识当雪霁剰有瘦金十字全【画中无名欵惟上方有宣和书雪霁江行图郭忠恕真迹十字】
　　上元后一日小宴廷臣
　　节逾翼日仍节宴
　　正大光明宝额垂正大居心以为养光明莅政乃相宜却过【平声】天子当阳已近干爻上九时进退存亡知不失文言深义朂吾思
　　华筵卜昼不卜夜保泰之谋汁众图【集韵汁与协通和也张衡西京赋五纬相汁以旅于东井】爱听实规曰渊凛厌闻虚誉效嵩呼自知老矣当益壮粤若时哉弗可孤澷对花镫还失笑十年前我那旋殊
　　节后含经堂
　　节后临堂例合仍庆宵行惠暇难乘曦烘菱牖昼渐永雪积玉林景倍増膏泽扫培真富有勤劳行赏亦均应【每得雪后命步甲园户等扫培树根即借以行赏嵗为成例亦敛时敷锡之一端也】敛时福更敷而锡义叶含经念庶征
　　味腴书室
　　全书四库弆四阁【初辑四库全书时即仿范氏天一阁规制命于大内圆明园避暑山庄盛京四处建文渊文源文津文溯四阁贮之兾得广为流播嘉恵无穷頋毎阁蔵书三万六千册巻帙浩如渊海洵非易究因复命司事大臣等择其尤精者亦分四库得一万二千巻别名荟要于大内之摛藻堂圆明园之味腴书室各缮録一部以几余披览】充栋纷陈不易穷因命研精为荟要分藏园内及宫中彼曽重勘仍多舛【谓文渊等四阁】此岂独遗漫惜工【谓摛藻堂及此味腴书室缮写四库全书之始原设分校覆校总校各员细加讐勘乃丁未嵗驻跸山庄时偶阅文津阁书籍见其中讹谬者连篇累牍因命在京诸皇子及大臣率大小臣工二百余员将文渊文源二阁之书先加校对复罚令从前未能详校此二阁书籍之员往校山庄文津阁之书其文津阁原校之员罚往覆校盛京文溯阁之书既念四阁之书重加校对尚多错悮岂荟要之书可信无讹上年据原充纂脩及校阅之陆锡熊等往盛京覆校全书竣事开列从前未能详校文溯阁全书之员本应予以议处姑从寛罚令将荟要二分覆加校对以赎前愆此亦国家惩劝之道应尔不独全书流传后世可称善本也】一例校讐示惩劝施之政亦惕于衷
</div>
    <div class="pagination">
<a href="御制诗集_page1229.html">上一页</a><span>...</span><a href="御制诗集_page1225.html">1225</a><a href="御制诗集_page1226.html">1226</a><a href="御制诗集_page1227.html">1227</a><a href="御制诗集_page1228.html">1228</a><a href="御制诗集_page1229.html">1229</a><span class="current-page">1230</span><a href="御制诗集_page1231.html">1231</a><a href="御制诗集_page1232.html">1232</a><a href="御制诗集_page1233.html">1233</a><a href="御制诗集_page1234.html">1234</a><a href="御制诗集_page1235.html">1235</a><span>...</span><a href="御制诗集_page1231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
