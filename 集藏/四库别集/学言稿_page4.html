<!DOCTYPE html>
<html>
<head>
    <meta charset="UTF-8">
    <title>学言稿 - 第 4 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>学言稿 - 第 4 页/共 9 页</h1>
    <div class="content">　　山居图
　　茅屋在林隂桃花夹径深逺山浑似黛逰客总防吟杳杳穿云杖萧萧坐石琴展图懐旧隠便欲解朝簮
　　六月舟次房村
　　红日荒荒落黄河滚滚流客行当盛夏水宿似清秋市逺人烟少村平树色稠遥山青数防眀日过徐州
　　极髙眀亭
　　慿虚连白水望逺俯青山结屋烟尘表吟诗松竹间落花縁客扫飞鸟共云还肯着蒲团坐从君尽日闲
　　仙逰观紫云亭
　　山色更深处烧丹仍筑亭春云瞻紫气夜月卷黄庭种竹堪扶老栽松已伏苓何时解尘鞅来写换鵞经
　　九日紫极宫对酒
　　野水通江濶山云挟雨凉燕辞宫署逺鴈过海天长纱防花堪挿仙瓢酒更香苍茫懐国梦烽火尚炎荒
　　酒罢分韵得桑字
　　江海舟初动山林兴讵忘已荒陶令菊未种武侯桑对酒云千里懐家鴈防行今朝小儿女个个紫萸囊
　　九日夜酌分得枝字
　　对酒杯频举看云席防移轩楹秋窅窅灯火夜迟迟醉脱乌纱防香传白露枝忽思三径里花蕊正离披
　　次韵答萧性渊廵检
　　官舍连脩竹春旗映逺山宦情江海外劒气斗牛间田野无廵逻渔樵有往还万方逢盛治弓马更清闲
　　和刘季平
　　昔闻滩上水逺自粤南山乔木三春里清音五桂间片云留客住细雨棹舟还为恐离家久芳庭草色闲
　　和萧独清
　　昔别是何日长闻隠道山题诗传海内卖药出人间林鹤随云出潭蛟带雨还偶来髙坐处帘外落花闲清眀日同学士李惟中赵子期及国学官擕酒东岳宫后园看杏花
　　栁色满河堤春沙不作泥家家踏青去处处聴莺啼翠幄凌风迥香车簇道齐扬雄甘寂寞载酒问幽栖
　　祠庙出东城风云拱百灵神光通御阙天影抱彤庭隙地多幽事芳辰聚徳星道人偏爱客更许制茅亭宫馆慿孤旷幽林眼底生药畦晨露重茶灶午风轻酒许麻姑送羮从海客烹乡心劳想像便欲棹舟行新火营寒食他郷展物华暧云将燕子春色上桃花自进贤人酒何劳妓女车平居耽野趣未觉道林賖圃因春雨种竹自昔年移云影常依石春泉已满池望中情未极花外立多时每动田园兴东风长鬂丝上林华盖逼宫署紫垣开疏阔经时序淹留惜酒杯仙人栽杏去学士看花来防日应开遍题诗许重陪
　　仙人逰图
　　莺啼通窅窕马迹歴孱顔载酒溪桥外哦诗松树间桃花深映竹云影浅依山无限临流兴扶藜欲叩关
　　送人归蜀
　　愁寂都门别艰危蜀道行四山皆雨气尝日有鹃声北极红云阙西江白帝城懐亲兼恋禄去住总关情
　　送人下第南归
　　落卷人争读扁舟客自归苑花秋冉冉江雨梦霏霏壮志经留笥伤心线在衣看君负文彩他日倍光辉
　　童氏作楼奉亲名曰乐心
　　髙构日登临庭闱总称心逰鱼出水底鸣鹤在林隂山雨晴留黛松风夜当琴地幽多胜事不惜酒频斟
　　史指挥作堂学傍名泮邻
　　旌棨将军第今聫孔子堂泮泉通射圃庭草映宫义训三迁旧家声五桂香城南天咫尺驻屐许相将
　　送蜀士赴潮阳廵检
　　江深巴子国海濶粤王城万里独为客三年尝领兵艰危才易见留滞气难平莫洒临岐泪图南羽翮成
　　王孝子刲股
　　孝子有异行世情生叹嗟炉香通夜白股血啓晨赮儿体应无恙亲年幸有涯殷勤鄠人对直道正竒衺
　　赠沛县隂阳教官
　　七政隂阳纪三辰卜祝科中原井邑小圣世教官多谯皷夜传漏野田春涌波儒冠自拘束莫聴大风歌
　　节妇挽诗
　　抱节青春苦荥阳有故家教儿防绾绶报徳已宣麻台倚巴清墓风传鲁妇髽夕阳原上树依旧宿慈鸦
　　题唐子华画
　　老树吴江上茅茨八九椽晚山浓似黛秋水净无烟盘石堪垂钓孤舟许醉眠卜居宜近此何日赋归田
　　送毛李祥归云林因托之访予山居
　　客子年方盛家山花正浓扁舟遡鸿鴈髙浪蹴鱼龙京国五千里云林六七峰升堂举春酒始得豁心胸莽莽闻征皷纷纷踏去船衰顔尚簮绂雅志自林泉茅屋应无恙山田幸有年慿君上华盖为访白云邉
　　送李卓归临川
　　江上兵虽满山东路已通髪从今日白花似去年红浮世嗟蓬转幽栖想桂丛因君万里意极目送飞鸿
　　徐氏同徳堂
　　千载南州士流风气谊存合居今五世同徳又诸昆白日书连屋清秋稻满村圣朝敦孝礼桓表已旌门
　　送杨曼卿
　　京国莺花里扁舟望旧山烟芜连楚泽春水隔郷关访古题诗遍匡时草疏闲丈夫无别泪此日满愁顔
　　福泉亭
　　筑室庐江上山泉亦有名深源流福泽长日作春声润借桑麻秀寒分井谷清尘缨如可濯来看白云生
　　挽待制杨贤可
　　才逮古循吏名成初制科百年存气节五郡起讴歌致政冰衘重题诗秀句多风流今已矣洒涕望江沱宵旰忧民牧人才转寂寥如公多令望絶迹上清朝玉署真成梦金鱼漫在腰庆源宜有待嗣子各风标
　　送倪长卿
　　江汉风尘里关河日月傍乍疑音问濶顿觉羽书忙献赋垂归槖销魂逐去樯朝缨漫覊束何计濯沧浪送宣使蒋槃归寄江西省郎中顔希古
　　故国雄藩在清秋使者归江湖陟险地舟楫蹈危机士壮常思闘城髙屡受围亦尝修谏草直欲把天衣行李随秋色萧萧出帝城两行忧国泪万里望郷情赋敛无修贡疮痍未息兵大廷俱鼎食何以报升平方镇诸军缺城池累月攻战场宵燐碧贼垒晓旗红幕府谋猷宻羣公胆气雄妖氛须浄扫崖石始铭功吾庐华葢下乔木白云邉每忆秋风鲙常懐雪夜船传烽今四野飞檄已三年亦有平安问烦君万里传
　　送徐仁辽阳教官
　　辽水东临海榆关北际燕官程千里外行色五云邉童冠来春服歌钟杂夏莫嗟无籍在归路近星躔
　　送人补闽宪译
　　能事通重译宫资早致身江关流誉在宪府荐书频雕鹗思云路莺花怨暮春瓯闽邉檄浄冉冉离风尘
　　送王都事度海入京
　　万里皇华使千夫瀚海船长风披朔雾髙浪蹴吴天江汉新烽燧车书旧幅员不胜遗老泪咸望太平年便宜曽奉诏受节大眀宫列郡旌旗合三关道路通誓师亲督战破贼不论功率土王臣在何人髙谊同许国心犹壮驰书路更长物情移白黒士气转苍黄郡邑风烟里衣冠日月傍共谁清海岳持以报君王当宁资贤辅持危巩圣图万邦通禹贡九徳协臯谟师出宜无敌城防戒不屠老臣空有防何计彻神都
　　望柴桑
　　何处柴桑里当年处士家五株门外栁九日迳邉花己草归田赋难乗下泽车故山尘漠漠极目送昏鸦
　　咏懐旧隠十五首
　　旧宅今何在云山昔更清樵歌秋树谷渔网夕阳汀门巷来车盖书声接户庭遗墟悲蔓草浪迹信浮萍江雾仍为雨山花故作容秋风余鼠雀寒水落鱼龙慷慨心犹壮覊栖力巳慵白云华盖表怅望最髙峯忆昔升堂日诸生授简时遗经周礼乐野服汉威仪一自趋丹鳯微班侍玉螭风尘惊嵗濶猿鹤怨归迟髙堂存古制粹徳俨先容道脉千年统人心百世宗夜台悲化鹤云气想犹龙松柏宁无恙青山一万重西斋风月好庭草到堦前春服趋童冠秋声杂诵弦题诗黄叶上拄竹白云邉俛仰成今古销魂为黯然乔木依深谷居人尚防家衣冠迷宿草舟楫失桃花转闘宁无已劳生已有涯毋烦问松菊何计事桑麻契濶风云防栖迟道路长老来犹作客春至好还郷酒醒天连屋诗成草满塘家声尚清白世态任炎凉党里乌巾集邻翁古意淳瓶随野俗耕稼及清辰世业诸孙在寒山白屋贫为传宗谱旧长使旅情亲幽居临水竹老桂出林阿防接青云武花开碧玉柯百年秋露重十里夜香多荣悴知何意炎尘起海波故园谁识主曝背已忘君雾雨鸡豚社寒山鹿豕羣池分涧底水圃斸垅头云茅屋知堪赋长歌对夕曛昔人营寺日野老在朝时栋宇山林净松杉土壤宜海尘留法雨檀施寄禅枝接地多先垅春秋拟合祠茅屋云犹在桃源世已非渔樵防有待鸿燕尚知归霜露春秋感风尘造化机松楸千里日夜夜梦魂飞世事嗟何及天伦恨已深乾坤一抔土霜露百年心去住青山隔艰危白髪侵丈夫无别泪此际倍沾襟山黒天仍雪江寒梅未花昔年賔国日防醉上林霞勇退寻归棹甘心理钓槎如何青布袜未得踏溪沙白社千头橘成都八百桑每思亲棣蕚不为问山荘太史瞻鳬影家人识鴈行茅茨容易葺春水棹相将
　　匡庐
　　匡庐望不极防度涉风涛秀色一道出振衣千仭髙仙岩谁种玉鬼谷旧栽桃白鹤巢云表秋宵见羽毛
　　双剑峰
　　双劎倚秋汉孤城瞻碧岑岳连呉楚濶光合斗牛深胜地千岩壑长江一带襟州图増杀气愁眼倦登临
　　述感十五首
　　圣祖开寰宇英贤集网罗暂烦周斧钺即聴舜讴歌世阀风云濶耕岩雨露颇万方俱职贡一旦尽烟波舆图归覆载天畀万方全帝徳元无外皇纲自失权中原堕土赋内郡落民编国计东南隘经邦愧昔贤太祖收中夏供储赋土田河仓红粟腐漕壤紫台烟民物滋殷阜车书转瘠捐可怜疆理在运防付茫然南国昔归顺中原仍戍藩嵗分貔虎士阵入鸟云屯名籍沦逋窜枢兵失讨论诸君甘负国故里亦空村帝患湮洪水人思凿钜河万方劳畚臿列郡困征科处处黄巾社纷纷赤子戈千年遗恨在铭石写嵯峨泉货资桑币经纶称物宜低昻三尺法敛散百年规拙甚黄金注凄其白鹿皮纷更愆祖宪废阁失天威夜直麒麟殿晨司虎豹关周庐诸子贵枕防卫郎闲通籍存奴连车载匪颁世勋何补报戎马泪澘澘世爵推勲阀元戎典禁兵营分龙虎卫势接鳯凰城烽火迷千里烟尘犯两京临危忘勇决何以答升平黄头称国士碧眼佩天弧突骑今何在风光古所无旧看装宝劎可怕执金吾畜鋭思防患慿谁卫两都命将图推爵登坛愧匪材舟车空府库金帛散舆台论赏屯膏泽争权稔祸胎旧家零落尽庙算实堪哀四野悲龙战羣方习豹韬烟尘来滚滚江汉去滔滔云构千章栋风防万斛艘炎波俱鼎沸何用赋民劳
　　福极频移柄眀良久失图匠材违矩度博局转枭卢宝鼎宗周器圭大禹谟万方俱有间九贡近来无乳羝随敝节帛鴈识累臣渐觉关河壮应瞻日月新威声通海岱喜气入梁秦万骑轻天堑何时一问津异郷风景切人事见推移冠盖非前日豪华又防时年深鹦鹉草春老杜鹃枝依旧青山色寒云满目悲世自余蛇豕人犹慕鳯麟节旄寒在牧鈇钺暗生尘有梦防归国无隣可避秦防年江海上老泪独沾巾
　　髙卧
　　氷霜寒序集灯火夜堂深髙卧尘侵榻长吟雪满簮空存三寸舌不负百年心慷慨防忘死饥寒亦易禁
　　初度日
　　衰疾年添算劬劳思转伤声华江上雾勲业鬓邉霜诗继唐风作书从禹穴蔵光隂何冉冉华盖郁苍苍
　　大雪
　　萧萧惊朔雪浩浩怒天风虎穴先朝事鹅池半夜功中原思将帅乱世识英雄今古兴亡迹乾坤阖辟中
　　相疑
　　向国应无计归田屡作期江湖身病日松柏嵗寒时老鹤云千里惊乌月一枝人生各有志物态莫相疑
　　雪
　　积雪凝冬瑞羣情兆嵗登洞门沦径隧宫瓦失觚棱烟火江村猎寒澌野水罾殊方兼乆病髙卧竟何防
　　雪霁
　　江上千峰雪天邉防缕霞冻澌依岸梗氷柱落檐花野防山光薄沙眀树影斜负暄貂已敝抱病虱空爬
　　腊月朔
　　覊客无颁朔穷年有此朝山眀仍戴雪水落不通潮黄道环辰极青阳转斗杓仰关身万里转壑梦连宵
　　世路
　　世路难如此京华事若何风云归草昧日月傍干戈南土分争久西秦王气多累臣独洒泪衰疾卧江沱
　　同驾
　　白日行天速青山去国遥昔年苍水佩同驾紫云轺汉节犹堪牧虞旌不待招人生夸气概莫遣旅魂销
　　腊日
　　郷心违伏腊宦迹歴关河酥酪分隣粥弦匏拥醉歌天清云路濶春近雪花多事业今如此江邉一钓蓑
　　戯题
　　牧地连云水羔羊饱杞椒体充香透骨尾重雪凝膘珍出天厨馔炉传禁脔烧先尝时有赐况复酒频浇西域葡萄熟浆醪不用酤色深滦水菊香重塞城酥甘露浮银瓮寒氷贮玉壶相如犹病渇传赐近来无
　　闵姜公硕
　　窃据窥神器人心事事非每闻优诏下无复报音归虎穴宁容饰龙韬未息机小臣徒溅血不得沃天衣
　　馆人
　　风雪夜迢迢探囊失敝貂烛龙沧海濶帛鴈上林遥伏枕调诗律篝灯注酒瓢馆人情思厚尚觉旅魂销
</div>
    <div class="pagination">
<a href="学言稿_page3.html">上一页</a><a href="学言稿.html">1</a><a href="学言稿_page2.html">2</a><a href="学言稿_page3.html">3</a><span class="current-page">4</span><a href="学言稿_page5.html">5</a><a href="学言稿_page6.html">6</a><a href="学言稿_page7.html">7</a><a href="学言稿_page8.html">8</a><a href="学言稿_page9.html">9</a><a href="学言稿_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
