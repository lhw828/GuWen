<!DOCTYPE html>
<html>
<head>
    <meta charset="UTF-8">
    <title>御制诗集 - 第 670 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 670 页/共 1326 页</h1>
    <div class="content">　　山复水环处幽居迥絶尘瀑垂白虹气松挺老龙鳞古寺栖岩罅石桥锁涧滨髙楼凝望者疑是薛方伦
　　造舟行
　　造舟造舟何处祃乃在铜壁闗外野牛垻缅匪险据老官屯必资水军顺流下先是屡勅预刳木率以难成中止罢【缅贼恃有老官屯之险必得舟师夹击方能攻拔其栅并缘江夺取贼船顺流直贼巢此为制胜最要闗键乃前嵗明瑞初至计不出此昨春及冬屡谕相地鸠材而阿里衮鄂宁阿桂前后所奏并以邉外峡纡湍险不可通舟沿江亦无可办船工之所中止者再今春特遣傅显伍三泰往莅其事仍以江岸难于择地为奏】经畧尽心博访谘得地得材命工价【经畧大学士傅恒甫至军营即询之抚夷李景朝土司线官猛等知铜壁闗外可得善地乃遣傅显等往勘遂于蛮暮相近之翁古山见其广有材木足供船料其旁野人所居之野牛垻可以施工野人皆乐于受值伐木助役即遣官兵等往防鸠工】犹然邉外岂异区事在人为语非假【叶】野人效顺气爽凉【野牛垻地极凉爽且无瘴气可容多驻兵匠而野人复极恭顺执役之外并愿代侦贼踪兼脩治道路以备进兵兹据傅恒奏至船材已成大半七月内即当蒇工可见事无难易果尽心致力无不成者同此邉外境壤非自今日始通岂傅恒独能察知诸人向皆无所闻见耶】颇觉炎瘴轻往夏忠诚天佑有如斯我亦为之额手谢舁至蛮暮乃入江诸事从公堪奬借【船料既成运至江岸合造例用录旗兵舁行傅恒则令满洲骑兵更畨同运并诸大臣随行僮仆一体任负以均劳逸如此存心公正实从来领兵大臣所未筹及緑旗兵众宜无不感激奋励】闽人使船如使马鼓勇艨艟凌波驾【福建水师娴于驾驶攻击预勅选派二千人令提督叶相徳统领赴滇于七月中至军营以期集事】水陆兼进缅岂当定知肉袒牵羊迓安民和众武常经不为所欺不妨赦【此次我兵声势甚盛懵驳闻之必惧然逆酋梗化已久待之一嵗并无纳欵之信此时若怵我兵威遽以归诚为免祸之计自不宜轻许将来大军罙入夺叠摧坚殄其丑类贼酋或穷请命果出悃忱则我武既扬又当体朕息事宁人之意不必逞威尽第察其诚伪勿为贼人诡谲所愚而责其奉表成礼固毋庸执扫穴殱渠之説也】
　　夜雨【六月廿二日】
　　阳曝三日晴爽欣半夜雨揽衾笑昨炎避往何处所结穗利早禾吐苗润晩黍摐摐落落声农歌可因谱
　　昆明湖泛舟观荷之作
　　昨夜优霖晓快霁昆明湖水已増波前轩次第畴咨罢便泛兰舟一赏荷
　　今年时雨复时旸趱风吹华黍香讵止余波及草木水华亦觉茂殊常
　　西湖花较东湖盛六棹因之过练桥香世界中清浄色尽逰汗漫不知遥
　　緑叶撑如油碧繖红葩擎似赤琼杯倾来沆瀣宜烹茗携上春风啜茗台
　　题春风啜茗台
　　湖中之山上有台维舟屧歩登崔嵬水风既凉台既敞延爽望逺胷襟开竹鑪妥帖宜烹茗収来荷露清而冷固非汉帝痴铸盘颇胜唐贤徒汲绠緑瓯闲啜成小坐旧句新题自倡和以曰循名斯未能早是春风背人过【今嵗初来是处故云】
　　石舫
　　舟还舟往此舟停石舫寻常路必经登陆回看名实者由来一例舣兰汀
　　清可轩
　　崖轩无不清九夏清之最炎暑所弗到云霞恒暎带药草绣岩壁露珠缀蔚荟怡神十笏间结念三霄外逰仙固非宜寓意斯何害
　　翠籁亭
　　小小山亭古树围郁防过雨浄芳菲轻翻翠籁全驱暑坐久何须羽扇挥
　　搆虚轩
　　下临因迥搆上出实邻虚景澈云霞表暑消风露余居髙尘自避望逺意为舒欹案宜何揽尊卢时世书
　　西北风
　　水榭乗凉晩万吹西北风直教炎暑退不数大王雄栁线低沧沼云衣浄碧空秋成兆真好未至敢言丰
　　题夏圭长江万里图
　　白狗黄牛险巴船来往过【是图又名巴船出峡见巻后髙士竒识语】下滩魂始定上水窘如何赴海他时逺写神此巻多长江一万里谁与作盈科
　　溪亭对雨【六月廿六日】
　　几日晴暄炎弗禁一时雨爽开襟农功物象都调顺祗觉迩来太遂心
　　遂心未敢信斯然惟有祈年意倍防对此亦应稍慰适仍紫逺虑廑南滇
　　南滇近报可为舟水陆齐功大举秋伫俟王师平缅甸安民靖逺武功収
　　自讨源书屋雨中舟回御园二首
　　二更报雨歇九夏问
　　安晨咨政仍书屋言旋进画防忽然飞急霔顿觉窘多人不见笠蓑者烟江正理纶
　　竖洒横排迅水天上下连雨衣真让瓦塞猎忆持弦觉尽驱余热况饶利晚田秋霖欣杀【去声】势【今年毎夜雨朝晴而未连隂一两日此雨方有作霖意恰可杀秋霖之势为之欣慰】指日啓行旃
　　白莲
　　饶有清香拂水风色惟标白不标红风人设若拟君子一例温其与玉同
　　紫兰
　　九畹难从楚客征夺朱那虑鲁论憎莳盆还惹都官笑恰是袈裟赐紫僧
　　晚晴即景
　　霖雨既优渥思量晴最佳东南虹影驾西北爽风偕万里都无翳三农总惬懐抚时诚厚幸懋敬志遑乖
　　七月朔日作
　　一嵗已过半孟秋兹始开炎官虽驻节【是月初六日始立秋故云】金正欲登台云色向闲去阳光欣曝来晴农兆好【农家以七月日晴为秋雨少之征】益慰益钦哉
　　七月初四日逰玉泉山作
　　金行虽迟【去声】【初六日始立秋】白帝已司辰爽趂昨宵雨山逰秋孟晨緑隂犹可爱素景又从新极顶望东北青郊逮啓巡
　　题创得斋
　　秋月三朝度秋斋一晌临虽云如向例【近毎新秋逰山率临此传膳理事】恰喜凑新吟轩外屏山耸阶前镜水深金风林影防飒景称【去声】探寻
　　飞云防
　　书室萧然据翠冈满庭恰喜曝秋阳碧云一片天邉见飞去斯时正不妨
　　书画舫
　　肩舆过山北山北亦有泉泉上筑朴室规模一如船虽云谢棹枻而恒拍沦涟画诗摩诘翁诗画玉局仙都从镜中披不着蹄与筌
　　咏素堂
　　绘既可云后素何不可咏独是素无形兼且无色靓天花空里飞秋月水中暎拈固弗能得捉亦奚从竞书堂黙止止虚受以虚应
　　憩云斋
　　斋筑山坳号憩云朝岚夕霭相【入声】氤氲当秋若问相应句但欲其闲不欲勤
　　题含经堂
　　山堂贮芸帙经防可因穷权置知仁乐精研理境融乔松布嘉防新竹逓凉风小坐旋言去曽无枕葄工
　　过岭至倚晴楼得句
　　山北山南歴歴逰岭过仍陟倚晴楼云徂天朗恰新霁物色人心向晓秋罨画川原遥入望曝阳禾黍近将収新题泐壁邻旧咏不觉其间嵗月流
　　涵漪斋
　　秀已揽山色明还爱水光风翻纹自动雨过涨如常倒映楼台影平铺荷芰香阶前舟可到便与泛沙棠
　　水牐放舟至影湖楼
　　湖楼嵗嵗陟新秋牐口还教例放舟半里水程消一瞥果然功倍事全収
　　泉源建牐计収藏鼓枻欣看顺水航得势快如斫阵马因之平缅盼炎方
　　四面清波平似镜两层髙阁耸如图影湖底识为佳处幻景真情半有无
　　尽啓楼纳水风昆明一碧接长空去年题句横楣看瞬息分明昨日同
　　界湖楼
　　湖水有髙下长隄以界之层楼真得景换舫复斯时玉宇如心朗金风拂面披胜逰消半日归棹亦云宜
　　秋信
　　一天西北风万里云霞卷明日始立秋今朝秋信转溪亭坐夕阳炎暑自为遣生衣率欲换叠扇无须展代谢运四时乾坤真易简
　　立秋日作
　　流火暗为迁行金忽已传一消还一息成嵗与成年桐叶无端落秋花有意妍农征晚雨霁欣慰倍殷然【立秋日雨而晴兆农有収是日申时阵雨即晴】
　　题王防乔岳初秋轴
　　几缕白云意向闲乔峯插汉絶跻攀底知景是初秋红叶轻防緑树间
　　恭奉
　　皇太后幸避暑山荘御园啓跸之作
　　入秋三日屡逢晴撰吉平明啓防旌缓奉
　　安舆循后宿例驱柔辔肃前程轻风杨栁迎头爽浓露郊原蓄目清足博
　　慈顔倍欢豫胜常禾黍逮西成
　　即事
　　闽疆望晴旋亦晴【崔应阶奏福建省城五月杪因大雨积水浸及洼地幸旋即晴霁潦退甚速低田仍赶莳齐全】秦地望雨旋亦雨【陜甘入夏后雨少农田望泽颇殷随驰谕切询寻据两省督抚奏六月间普渥甘膏秋禾顿长】滇南时若乃最幸【经畧大学士傅恒等奏滇省情形云自立夏至小暑或大雨即霁或夜雨昼晴或连晴数日田禾润曝兼资秋成必倍乡农佥云向所仅见】湖北被沴轸心所【六月初旬湖北江湖骤涨濒水之武昌汉阳所属田庐被淹黄梅江隄亦有溃损即勑大吏董属实力抚防妥办毋致失所】其余秋収率可卜而倍兆丰实畿辅虽然吾犹有后虑去嵗多稼固欣覩出口偶遇秋霖盛山田无碍登禾黍迤南地衍遂致潦池鱼殃及愁农父适百里者半九十未至筑塲敢满语一心徧四海而遥普为祈年斯益苦
　　阵雨【七月初九日】
　　午热驻营后秋云送雨来直教驱酷暑岂止润轻埃倐向东南去旋看西北开慿轩纳凉爽摛藻称【去声】清陪
　　晓行
　　遥峯峻挺轻萦云长途平蔚浓霑露清跸晓行图趂爽禾黍香中珠勒驭早种结穗増粒饱晩种拔苗润根饫凉已驱炎快马跋轻未作泥利车度左之右之无不宜而特宜欣在农务
　　出古北口
　　塞隘近如国北门栖岩底事整頺垣阓阛列肆无征赋一百年来沐厚恩【古北口虽设官诘察行人而于商旅往来例不征百余年来人民乐业闗城货肆日益緐盛】
　　防亭预祝贡舆情【提督王进泰奏古北口兵民以明年为朕六旬万夀吁陈防亭预祝因其事已成且无烦费姑听之】不説由来事已成且喜未曽费物力碧天云浄朗秋晴【是日晴明既利行程亦不致霑渍铺设也】
　　萦纡石栈亸鞭过苍緑千林锁髻螺色合国言纽斡哩【金语与本朝国语相同而汉字金史地理志载古北口国言曰留斡岭义无可释音亦不协因思国语谓苍绿色为纽斡哩当时或縁山树命名汉人不晓金朝言语妄为音译展转成讹今命厘定金国语解特为举出以正其谬】乃知金史译成讹
　　出闗例看秋成好今嵗秋成倍往时迎驾有来诸扎萨北东言更胜于斯【闗外山田秋稼多稔今年倍胜于常而科尔沁敖汉诸扎萨克王公等至此迎銮佥云迤北迤东各部落田禾景象较尤丰蔚】
　　喀喇河屯行宫作
　　按辔观农至黒城【喀喇河屯国语及古语同谓之黒城云】兴州沿革率难明【在辽金元代当在兴州境】一川禾黍秀而实万户耕桑乐且亨细察长官清慎绩最怜赤子敬亲情百年古屋新秋景不忍翘赡
　　睿额横
　　滦阳别墅
　　别墅滦江上轻舟一叶横緑犹昨日碧宇正秋晴渤海如斯学浑流不炫清二千余里亘源委近方明【滦河源得于独石口外巴延屯图古尔山曲折西北流经上都河屯折而东南迳此地又东南流防热河又东南流入潘家口至永平府之乐亭县入海计二千余里并考订防古名目列图系説纪实】
　　小金山二首
　　硉矹江中耸一洲三间嶤榭俯清秋较于浮玉斯诚小天姥赢他作梦逰
　　午热原欣大田熟究宜此处坐乗凉水风爽可罢摇扇更喜吹来花草香
　　至避暑山荘即景成什
　　万家列肆接闉扉驻熟山荘到若归一路饱看秋稼好千峯叠矗晓云稀今而来似昨而去旰以食仍宵以衣永佑【寺名】层楼
　　神御奉防赡先敬写心依【寺傍有写心精舍】
　　碧峯寺
　　门对碧峯开笼隂松与槐真堪称鹿苑遂以礼蜂台至此谁为此如来无去来一声清磬响遮莫不言该
</div>
    <div class="pagination">
<a href="御制诗集_page669.html">上一页</a><span>...</span><a href="御制诗集_page665.html">665</a><a href="御制诗集_page666.html">666</a><a href="御制诗集_page667.html">667</a><a href="御制诗集_page668.html">668</a><a href="御制诗集_page669.html">669</a><span class="current-page">670</span><a href="御制诗集_page671.html">671</a><a href="御制诗集_page672.html">672</a><a href="御制诗集_page673.html">673</a><a href="御制诗集_page674.html">674</a><a href="御制诗集_page675.html">675</a><span>...</span><a href="御制诗集_page671.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
