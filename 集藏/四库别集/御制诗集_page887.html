<!DOCTYPE html>
<html>
<head>
    <meta charset="UTF-8">
    <title>御制诗集 - 第 887 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 887 页/共 1326 页</h1>
    <div class="content">　　题董诰画懿戒图
　　既题养性殿诗亲笔书轴悬之东壁其西壁思图所以称之者无过武公之懿戒也乃命董诰述义设色业成因题此什
　　养性预成朶殿崇经营不借庶民攻【我朝凡有营建皆发帑和雇从不防役民力】绍兴宴乐鄙宋帝懿戒威仪慕武公此日忧勤仍亟朂他时敬慎尚期同抑斋回忆当年额【予之抑斋为皇子时所题额也向作斋记亦三致意焉】斯志依然励始终
　　题乐夀堂
　　寄兴由来在山水【向以万夀山背山临水因名其堂曰乐夀屡有诗后得董其昌论古帖知宋高宗内禅后有乐夀老人之称喜其不约而同因以名寜夀宫书堂以待倦勤后居之】绍兴先我篆题铭因名宝额待他日冀叶贞符娯曼龄忧则付人乐则夀存吾顺事没吾寜【用张子西铭语】廿年屈指居斯俟恩许之乎赖
　　昊灵
　　降防加赈去歳畿南被水州县诗以志事
　　畿南昨歳殊前歳前嵗旱侵昨涝侵【直河间天津前嵗被旱成灾较重昨嵗夏秋雨水稍多滨临河淀低洼之区虽皆被潦然通计不及一隅灾分较前嵗为轻】高处有收纵糊口连年逢歉越厪心因教加赈周蔀屋【被氷虽五十二州县防其中较重者惟霸州永清等六州县次重者止文安武清等八县各扵常赈之外加赈一月以资接济仍命大吏率属实力妥办俾穷均沾窦惠】肯使持筹惜帑金更勅妥为大小吏俾予恺泽普霑深
　　题赵昌歳朝图
　　满幅轻绡荟众芳岁朝首祚报韶光硃红石緑出画院冩态传情惟赵昌祗以丽称弗论格稡于多处若闻香宣和好画非真好迹涉竽吹热閙场
　　江少虞谓赵昌画若染成不为采色所隠是帧冩生工妙信非昌不能办苐玩其结搆下截布置分明水仙已居其半而湖石仅五寸许花朶繁密略无余地枝榦俱未能展拓尽势名人章法必不如此葢画幅本大或有破损处为庸贾割去别署伪欵所存已非全璧然昌画不多觏吉光片羽亦自可珍既题以什并识所见如右
　　命加赈各省昨岁被灾州县诗以志事
　　寰防既已广胥系民生计水旱或不齐自是恒有事歉少丰者多即为防吉利岂因愿普丰而任逢歉讳犹幸此意诚羣工悉我意无不以实告告必筹赒济昨岁丰者多报歉亦或至南则上下江北则甘肃逯新正布徳音应与施实惠加赈视重轻展限分次第【昨岁各省丰收者多惟上下江夏秋雨泽偶愆甘肃夏禾秋禾亦间有被旱被雹之处因降旨将安徽成灾较重之定逺泗州等七州县及庐州等五卫江苏成灾较重之句容江浦等十县次重之上元江寜等十八州县及镇江掦州二卫各加赈一月其甘肃夏灾之皋兰等七州县秋灾之陇西等十一州县亦各展赈一月其余较轻者并酌借籽种口粮俾无缺乏并勅督抚等饬属实力经理毋致一夫失所】屯膏夙所戒敷泽在诸吏勉之各尽心向隅慎莫致
　　新正淑清院
　　昨晚侍
　　家防今晨问
　　懿安退犹有余暇便以适清盘春雪连腊雪民欢切已欢松篁与泉石银世界中防
　　素尚齐
　　嵒龉中得路菁葱处有斋初春欣始遇一雪与増佳泉瑟玉为瑟松钗银作钗檐题称素尚果是副名懐
　　千尺雪二首
　　回廊下转接溪斋面对飞流落磵涯想像寒山听雪阁春音春物总相谐
　　千尺雪虽假借名较真雪却有余声设非真者仍堆积【嵗内瑞雪屡霑兹新正二日又逢优霈五出实兆农祥】假亦倩谁作证明
　　交芦馆
　　和风习习拂氍帘俯氷池凉不嫌便是一茎无植物交芦原可悟楞严
　　蕉雨轩
　　北地虽有蕉夏月方植庭依然湖石傍徒懐绿天青书轩液池边一年曽几停眄兹积雪佳便希甘雨灵未副名何妨务名目将荧
　　题香扆殿
　　十五读书处怱怱五十年缥缃若有待学业只依然惭愧诚多矣殷勤欲勉旃于中稍得力弗蹈自欺愆
　　丰泽园
　　此园
　　皇祖剏学圃寓勤农冬菜风障防【治圃者防秫稭为篱防风谓之风障】秋麰雪陇封触观总淳朴惬意可従容南望瀛台丽奢哉非所宗
　　题镂玉丹台春晓图
　　元圃昆墟王母都一峯不胫走中区遂教玉府他山错写作丹台春晓图鑪火未寒鹤为守桥波回防鹿堪呼列仙传合旅獒训彼弗须求此愧吾
　　边文进平安戬谷图
　　鹌鹑名可喻平安嘉谷将登瑞露漙防是陇西熟小雅图成合传岁朝防
　　考边文进字景昭明永乐时画院今阅其署欵既作内殿臣恭进则不当仅书其字细观此防尺幅本寛或真欵为人割去或画成原未署欵俗手不察遂尔妄増但幅中赋色肖形工而不滞细而不冗信非文进不能办欵之有无固不足计耳
　　顾正谊开春报喜图
　　梅花坞里春先到乐嵗围炉老友陪童子庭前鸣爆竹喜音都共防音来
　　题墨法集要图记
　　墨法集要一巻明洪武间吴郡沈继孙撰自言初受法于三衢墨师后又从一僧得墨诀遂并録成书缕析制法绘图二十有一各为之説颇切于用其书向不传昨检永乐大典得此命儒臣録入四库全书原本诸图间有参错者重加厘正复命徐扬为设色长巻以佐防余清赏因成长律并识简端
　　隃糜最古汉书铨魏晋逯唐代有焉磨墨磨人胥实尽供书供画祗名传继孙斯得三衢法韦诞难求一帙编为説为图胪次第孰先孰后递寻沿因教设色成长巻便以遣闲佐翰筵设曰旅獒箴玩物较于他物此差贤
　　笔砚匣
　　二万余篇总出斯【自临御以来所作诗已编刊者初集四千一百五十首二集八千四百六十三首三集一万一千七百十九首又自壬辰至乙未诗未刻者三千九百五十七首通计共二万八千二百八十九首此云二万仍举成数而言也】于斯阙咏太孤伊白牋朱字有如是塞北江南无不随久矣伴予阅朝夕奢哉笑彼号琉璃先忧后乐凭消遣祈岁念兹还在兹
　　咏宣窰霁红小花觚
　　火色而浑火气无落霞讶失鹜飞孤名存实否者多矣小品宁论觚不觚
　　再题仿永乐朱漆盘
　　碎瓣菊花攒仿成永乐盘匪黄处士讶渥赭硕人防在手若无物因心识有官思量均易致惟是得贤难
　　新正悦心殿
　　新正藩宴循成例待备游山陟碧崚五岁军功一朝蒇【两金川负恩抗拒不得已而用兵自收复儹拉以来攻促浸再阅寒暑今阿桂已统兵围攻噶喇依贼巢即日便可扫穴擒渠大功全蒇通计前后约及五年】三冬雪泽翼辰仍【昨嵗冬雪屡霑既优且普新正二日复渥祥霙足征农庆】于斯即景心诚悦讵敢生骄志忘【去声】兢珠缀屋檐玉铺砌摛吟合有防章増
　　题庆霄楼
　　耸翠层楼窣堵傍庆霄真觉薄汾阳一时偶忆谢宣逺五字曽吟张子房翰墨娯情简芸馥韶春有脚缶梅芳皇州甲第纷凭望保防持盈厪念长
　　巢云室
　　欲寻虚室揽英英耐可东郊积六霙谩谓假山巢未得春隂琼岛早传名
　　盘岚精舍
　　石洞四五转窈窱郁峭蒨窍罅露曦晶明晦互光幻东出小开豁精舎得当面生机抚春树古意眄云巘【叶】文榻足憇息棐几陈笔砚触兴便拈吟绮丽非所羡
　　冩妙石室口号
　　窈窕而深廓有容倚楹人面起危峯不曽倩得荆闗笔妙冩无余淡与浓
　　古遗堂
　　金元明已逝如驰阅世堂犹称古遗既曰古遗今对者深长可不惕然思
　　蟠青室
　　横岭与侧峯青苍各有时青于春夏际苍与秋冬期惟此雪中青四季无改移而亦弗失苍开争效奇坐对出蓝者恒春实在兹
　　延佳精舍
　　假山精舍枕回峦布席刚饶十笏寛北望居庸原咫尺千岩万壑室中盘
　　嵌岩室
　　朴室筑崥崹两间曽弗广南仰岩色苍北俯氷光朗偶然拂席生蓦尔生别想个中设有物偪仄殊肮脏惟其守一虚所以含万象
　　紫光阁曲宴外藩即席得句
　　廊展前楹布席寛果然逯绘战图观【昔西师凯旋曾録其功绩绘为战图张壁今征勦金川集勲在即而自进攻促浸以来摧坚夺隘战绩尤多拟添绘新图纪盛预展前楹以待当于凯宴时张之】聨情虽合此中外効力那忘彼纠桓将是承筐只循例及陈凯宴此真欢鐻鍝近已习生痘防服欣防捧爵盘【防古以未出痘者为生身不敢至穴地是以防凌乌巴什虽归诚二十余年惟于热河朝觐昨嵗渠已出痘因亦来京朝正即命其于筵前进酒】
　　宁夀宫落成聨句召大学士及内廷翰林等至重华宫茶宴即席成什
　　八旬有五应归政践阼之初盟宿忱豫立中庸明训着宛看寜夀落成吟汉唐太上那须数【上声　太上皇之称始于汉髙祖之奉其太公本不足比数唐太宗兴兵逼父让位更为逆伦睿宗在位末一年即因定乱传位明皇及明皇幸蜀传位肃宗皆迫于势之无可如何均无足称道也】尧舜传心是所钦一日业乎宋儒语敬兹敢懈凛难谌
　　新正文宴例循成吉语迎禧此共赓宵雅昨因咏松茂重华今用侑茶清同寅异日胥耆宿小翰他时亦上卿【同与茶宴诸臣与余同庚及年相仿佛者至朕归政时亦俱在八旬以外即翰林中之年少者彼时亦可至列卿矣】设果
　　天恩符所望回思此际可无情
　　新葺宁寿宫落成新正恭侍
　　皇太后宴因召廷臣即事聨句【有序】
　　观成式本遹求安贻蔀屋大徳自徴必得厘迓
　　萱庭繄斯寕夀之宫
　　昔奉
　　思齐之所址仍由旧发水衡而役不知劳规乃更新营涂裘而居还有待溯方践阼之歳蠲辰曽吁
　　昊穹诚期归政之年逾甲敢同
　　皇祖竹纪尚俟诸廿载精励图恒栋隆讵集夫一时事谋贵豫工作既基之始矣规模可得而详焉稽彼中垣实维正位前临皇极搆祟担而御以受朝后仿坤宁循旧牓而莅因修
　　祀养性端宜弥性即契知仁颐和雅称导和爰申祺祉列敬胜之新刻效淳化之重摹廊缦回而石墨流香闼旁通而壶天辟境东则面文峯而臻景福翼畅音者楼阁岧亭西则倚邃洞而唘遂初揖符望者轩斋栉比乃若或铭或颂各有取材以及一咏一吟无非兴兹当庆落适届开韶詹正月二日之芳朝例事重华
　　家醼奉
　　八袠五龄之
　　圣母胪称
　　长乐春觞妃嫔只肃以承
　　顔进防亲调
　　玉馔曽元聨翩而绕
　　膝
　　含饴笑顾斑衣冀他年长侍
　　鸾仪爱景无嫌称老欣此地肇歌
　　燕喜示慈用借聨情履端值五日花风俾载赓而成什倡始举一先吉韵縁从朔以拈题欣驰鸿防于金川红旗遄递快继丰占于玉圃苍辂将临【时系祈谷致斋前一日】苐云君子攸寕犹稍觉周诗之私祝设曰圣人多寿其勿侈华封之善祷也哉
　　【御制】本拟乾隆六十年设诚如愿禅【去声】应然敢期増益比皇祖　　【皇祖临御六十一年予不敢上同　　皇祖是以践作之初吁　　天黙祝至六十年即拟归政】
　　定卜京垓迈老籛有志竟成豫则立无疆惟庆万斯千日强洵识由庄敬【臣舒赫徳】行健原知本静专露布恰逢驰防速【连日军营防报屡至已围贼巢即日红旗可至】雪铺矧际告丰骈【初二日祥霙浓集继腊兆丰益符农庆】来朝述軄【防　　恩允臣入觐幸与嘉防】
　　龙光接【臣髙晋】
　　前席书思鳬藻宣
　　诏许蓬山瞻防上【奉　　命臣于敏中同臣王际华臣董诰至　　寜夀宫瞻仰俾得措词亲切】情希芝圃值常川【计至乾隆乙夘臣年亦八十有二预恳随侍　　东朝仍供奉笔墨】见闻窃幸言亲切【臣于敏中】典守殷蕲卫洁捐【臣福隆安奉　　命管理宁寿宫宿卫事】经始况同文囿乐鸠工都给水衡钱【所有　　寜寿宫工程臣亦忝司其事一切工役并官为和雇不烦民力】美轮美奂大夫颂【臣福隆安】
　　【御制】如茂如苞小雅篇寕寿因教莬裘辑唐虞未逯禹家传落成
　　圣母邀洪贶【以新正二日恭奉皇太后于寕夀宫侍宴】
　　蕃衍云孙盛往编
　　衮防
　　辇扶双鳯翽防蕤灯灿九枝鲜
</div>
    <div class="pagination">
<a href="御制诗集_page886.html">上一页</a><span>...</span><a href="御制诗集_page882.html">882</a><a href="御制诗集_page883.html">883</a><a href="御制诗集_page884.html">884</a><a href="御制诗集_page885.html">885</a><a href="御制诗集_page886.html">886</a><span class="current-page">887</span><a href="御制诗集_page888.html">888</a><a href="御制诗集_page889.html">889</a><a href="御制诗集_page890.html">890</a><a href="御制诗集_page891.html">891</a><a href="御制诗集_page892.html">892</a><span>...</span><a href="御制诗集_page888.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
