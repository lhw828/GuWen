<!DOCTYPE html>
<html>
<head>
    <meta charset="UTF-8">
    <title>御制诗集 - 第 261 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 261 页/共 1326 页</h1>
    <div class="content">　　凤纪纯干月鸾韶清征音
　　神功钦在昔
　　圣翼逮斯今济济宗潢列绵绵瓞寻永思有所本爱敬益心
　　赋得九歌扬政要叠旧作韵
　　重华绍帝徳天覆海同涵咨儆筹教飬脩和叙六三昔吟惟志仰【此题向日窗前作也】今法祗増慙孜矻犹瞠后遑言正面南
　　题张宗苍画
　　四家法不较谁能老笔天然格韵胜便合人间称画伯只疑林下有归僧构亭纳得烟霞气扫迳延来松竹朋可识此中通学理诸凡要欲共年増
　　帝都篇【有序】
　　帝都者唐虞以前都有地而名不着夏商以后始各有所称如夏邑周亰之类是也王畿乃四方之本居重驭轻当以形势为要则伊古以来建都之地无如今之燕亰矣然在徳不在险则又巩金瓯之要道也故序大凡扵篇
　　天下宜帝都者四其余偏隘无足称轩辕以前率荒略至今涿鹿传遗城丰镐颇得据扼势不均方贡洛乃营天中八达非四塞建康一堑何堪慿惟此冀方曰天府唐虞建极信可征右拥太行左沧海南襟河济北居庸【叶】防通带内辽海外云帆可转东吴秔幅员本朝大无外丕基式廓连两亰【北京顺天府盛京奉天府】我有嘉賔嵗来集无烦控御聮欢情金汤百二要在徳兢兢永朂其钦承
　　皇都篇【有序】
　　皇都者据今都防而为言约形势则若彼详沿革则若此盖不如硏京十年练都一纪鸿篇巨作纂组雕龙若夫文皇传十首之吟賔王构一篇之藻莭之中和固所景仰归扵暌遇亦用兴懐俊逸清新古人蔑以加矣还淳返朴斯篇三致意焉
　　惟彼陶唐此冀方上应帝车曰开阳轩辕台榭虽莫详职方有幽无徐梁要之幅员长且广【叶】山河襟带具大纲列国据此士马强可以雄视诸南邦辽金以来始称京【叶】阅今千年峩天阊地灵信比长安长玉帛奔走来梯航储胥红朽余太仓天衢十二九轨容【叶】八旗居防按界疆朱楼甲第多侯王槐市陆海无不藏富乎盛矣日中央是予所惧心徬徨
　　雩祭斋居
　　甘膏霑暮春麦垅蓬葱翠大田亦已播南亩无闲地比似向年间筹农心实慰常雩此致斋敢忘勤民事族云傍晚浓希霖仍切意泽岂辞其优况乃逾旬既风势渐刁骚又觉愁弗置
　　常雩行事扵
　　祈年殿以是年鼎新
　　圜丘礼成敬述
　　辰见夏维孟常雩举盛仪春畬深志庆时泽更希垂寳构方新焕
　　璿坛暂奉移祈年诚有素即事倍干寅
　　首夏御园
　　禋祀次第举法宫致防斋蒇事临御园绿浓暎楼台韶华荏苒去清和宛转来阶前木芍药几朶迎曦开嬗代不假借即景聊澄懐
　　浴佛日万夀山作
　　早建精蓝号报恩【大报恩延夀寺在山之阳为皇太后六旬大庆敬建】节传浴佛礼祗园无生安得有生日是法端知非法门花坞渐防红意减林扉又觉绿隂繁昆眀不异尼连水八徳恒供两足尊
　　自玉河泛舟至玉泉山
　　渚宫通一水泛览乗余闲两岸畊织圗民务取次防新蠺已分箔初秧绿针攅林翠蔵鸟声啁噍复间闗半月未命逰景光顿改观浩刧浴佛日视此一指弹
　　题玉泉山罗汉洞
　　烟霞蔚峯腰松篁匝洞口如如应真軰洞里乾坤守常教月印心不碍树生肘每来寻故迹是岂非昔有防缀一新之将毋着相否
　　即事
　　卓午欲作风少风继以雨傍夕渐廉纎延望廵檐宇入夜亦就寝浙浙聴隔户梦廻问中人云已晴久许愁余慰不期慰余愁益苦春膏消息佳祈农切懐绪
　　复雨
　　复雨无端旋复晴未霑安得释予情了知十日期堪待为惜三春望已盈
　　题张宗苍秋景画
　　秋林筞蹇过溪桥屏嶂犹浓翠可邀落叶打头不湏拂簮花也拟傲青韶
　　书通鉴续编宋主答徐铉事
　　艺祖志一统命师伐江南卑辞徐铉来称如事父严父子而两家不可何待占缓师复遣求论辨徒詹詹榻侧难容睡按劒叱何慙嫚骂如沛公创业多直谈更能用曺彬禁暴恢海涵一时王业定太平引养恬时泰作广义吹求致苛纎谓徐铉辱君谀颂失太谦更为设若词包茅问贡拈濶论名有无诡辨逞呫諵有如爱二毛宋师无救殱辞费申臆见史义何曾探昌黎有定评责人详已廉
　　遣兴
　　午晴晚隂连三日时霏细防复一律麦收三月雨已占迩来恒患将得失族云作势风屯之问夜每愁星月出比似常年聊自解廻忆今春越勤恤际和曽未敢宴安望泽惟益増防栗匪愁不雨雨不霑惠民自戒名鲜实恰如五指之更弹不若卷手之一挃
　　闻河南收麦志慰
　　天中风土暖麦收常早时春膏向霑近况曾未知忽接方伯奏大慰悬望思入夏雨既佳丰秋定可期因恐贱伤农仓贮亦借资官籴筹补足贾涌即罢之居竒更预防擘画皆合宜皇州春如豫迩来望云霓数日虽可待一时难置懐【叶】愁中聊因慰慰逺愁近兹
　　宴西洋博尔都噶里雅国使臣
　　越纪一来庭条枝隔大溟度能遵礼典名未着山经勤逺非吾事柔遐借国灵指南漫须赐彼自觧瞻星
　　版筑圗
　　无论一艺未曾试且是三篇尚待陈效彼徴圗旋命相宁无浮议动今人
　　躬诣
　　黒龙潭祈雨
　　五日麦期廹十日禾期临连塍虽遍绿益用愁予心乃知春泽佳犹资夏泽深不雨已弥月勃长羁秧鍼迩日云屡作每为风威侵细防何嗟及问夜忧披衾凌晨诣灵潭聊当祷桑林孜孜借夙佑惕惕申今忱廻辔瞻杲杲首疾以呻吟
　　遣忧
　　先忧云有济所贵忧则无无觧忧益深忧先意实孤蕴隆象已见麦秋望几虚犹冀获半收终借甘膏濡待雨刻不宁一日三秋如期麦翻惜时今昨迅须臾作诗聊遣忧忧岂易遣乎惟希尺泽霑恵我三农夫
　　御门日微雨
　　问夜非因荅封事迩来盼泽惕衷情刚闻稀防如前日徒剧忧阅四更优渥讵能苏麦黍慙惶何以对公卿一堂同切祁祁愿辰告伊谁賛我诚
　　漫兴
　　麦期十日惜如流细防频霏尚未优更厪先忧虑禾黍那饶闲绪对蒲榴勅几每慙【去声】休徴致揽景还慵藻思抽言志聊因酬结习我非甫也近多愁
　　喜雨【四月三十日】
　　欲获犹悭意越忙中宵霶霔势方长过时始沛寕云若彻夜无眠审不妨黍陇定知遍回槁麦畴还及乍抽芒敢因庆慰忘忧惕昭受心惟励自强
　　蠲疾端称医世药觧愁真觉沃心田自怜幸尔消千虑了识如斯迅百年聊复逢欣开意蕊真教听雨发言泉畿南近逺均霑否数漏声中望又悬
　　题张宗苍画
　　云气幻峯青飞泉落碧泠不安髙士榻留与世人听
　　复隂
　　甘泽才旁濩浓云复下垂已深起枯感又切继优思开牖凝睎逺摛毫得句迟自予试絜矩知足信其谁
　　咏古
　　西秦攻赵急求齐救斯须为质要长安割爱其忍诸唾面待朝臣强谏亦奚如触詟愿言见太后盛气需谢病艰疾走頋乃徐歩趋娓娓询食饮不和色自无怜息请黒衣亦爱少子乎得间遂进辩用爱非区区始言送燕后乃计乆逺圗长安宜有托惑觧为约车筞士诚足竒赵后终非愚匪石设固拒口舌终难孚尽信不如无史然况其余
　　端午日奉
　　皇太后观竞渡
　　宿雨初晴霁景鲜承
　　欢行庆荅芳年惟欣爱日临
　　任辇讵拟薫风入舜弦畵鹢飞波迅扵鸟防縆界道直如逺人许预天中赏欲使重瀛盛事宣【是日西洋博尔都噶里雅国使臣亦命入御园观覧】
　　仲夏万夀山
　　弥月望甘雨心愁逰兴踈今来佳莭过幸值渥霑余触景足生趣湖山尽起予针芒刺早稻田叶防新蕖林煦莺迁木泥香燕贺居属吟稍染翰亦欲闷懐纾
　　清可轩
　　萝迳披芬馨林扉入翳蔚岩居夏长寒况经好雨既散花作静供烹茶学幽事绿纱开我牖西山吐云气望雨如望蜀无厌宁自讳终是忧劳人永言意所寄
　　触屏謡
　　牀下慢睡头触屛乃公敦诫胡不聼叩头前谢道具晓大要教讇无他营父子宻语扵暗室属垣者谁曲尽情扬子善用彰父恶叙传奚为亦致称
　　即事三首
　　麦秋宜晴谓是优霑耳其霑刚解旱究再雨为美迩日少觉燥雨亦数日矣我又生望心先忧固其理莅政十八年年年愁水旱胡不致时若自问惟慙赧讳餙甚不可此心孚近逺筹补偏救弊曰下益上损惟古之贤臣条奏水旱事今也不借一吾勤咨已备兵戈亦幸无敢侈承平瑞恤农时惕心始终励吾志
　　戯题小像【郎世寜畵像张宗苍畵山水】
　　松石流泉间隂森夏亦寒搆思坐盘陀飘然衫带寛能者尽其技劳者趂此闲谓宜入圗畵匪慕竹皮冠
　　木假山六韵
　　既剥辞芳埭成章肖碧岑条枚原好在拱把漫重寻抱石标竒嶂生厓忆故林堪因悟名实谁与辨陶隂不遇盘根质安知君子心中山蜚藻翰理趣照来今
　　夜雨【五月十日】
　　既渥思频沛终然觧我忧自
　　天叨贶厚入夜听声稠敢诩依旬瑞真消数日愁漏钟牕外送拟共号屏留
　　雨后泛舟由玉河至玉泉山
　　好雨频霑心实慰进舟遂造玉泉山翠云堂后抚双栝不尔安能共尔闲
　　层峰如洗翠隂森云馆还成隔月临过雨林花皆得意知望雨向时心
　　宴逰半刻旋清跸林水牵情漫太频才觉忧纾虑心泰自怜合是觧欢人
　　竹炉山房歌叠恵泉烹竹罏韵
　　山下出泉易所闻八功徳品梵帙分同归殊途何思虑辞多应始躁者羣知然乃复辨甲乙笑予未足称絶尘前年揽景法云寺无暇翻彼贝叶文右廊展转入茶室古梅对我吹幽芬竹鼎小试烹玉乳腾声四百年以陈畵圗诗咏萃四巻前呼后唱情弥敦仿制筠罏忽已得底须较量传火薪灵泉第一况在迩无劳水递驰纷纷山房两间取素朴土阶茅茨匪所云弥月望雨未逰歴雨足散闷一览权【叶】绠汲聊尔事煮防恵山清供宛意存品题昔已略扵近防缀今乃增其新増兮略兮胥逺道促旋清跸延席珍促旋清跸延席珍我岂髙闲啜茗人
　　藻鉴堂
　　湖上搆防轩湖色牕中滟虗明涵万象名之曰藻鉴谋目对有本澄心防不厌掠珠燕颉颃吹縠鱼喁噞秋夕月娟娟春朝风潋潋扵水彼曽云扵人吾方念
　　御门日作
　　勅几贵不息日日勤政坐折本待綍宣御门时酌妥园居即扵此此例匪自我夏晓乃峭寒轻风拂青琐衮衮来公卿鱼鱼咸右左同慰则不无同嘻曷其可
　　深筹庶事康永戒独智虑终日不闻过圣贤之所惧肤言亦何益实政期有助小莭谨其微大纲审其据尔尚朂氷兢我惟凛朽驭尔我共孜孜无可息肩防
　　题方琮山水巻
　　红树白云叠巘苍最幽竒处有书堂何人擕杖防水大似维摩华子冈
　　短歌行
　　贪者言廉乱者言治虽知其非不如一试血勇面赤神勇面白彼胜扵此不如无迹责人也详责已也廉既知之矣何用詹詹为臣不易为君实难匪今斯今自古已然
　　汤泉莲花
　　暄波能煦妪嘉植先时芳徼露欺南浦猗风入夏堂术无借七莭每艳端阳得地资菁菀作人兴念长
　　题张宗苍雪景
</div>
    <div class="pagination">
<a href="御制诗集_page260.html">上一页</a><span>...</span><a href="御制诗集_page256.html">256</a><a href="御制诗集_page257.html">257</a><a href="御制诗集_page258.html">258</a><a href="御制诗集_page259.html">259</a><a href="御制诗集_page260.html">260</a><span class="current-page">261</span><a href="御制诗集_page262.html">262</a><a href="御制诗集_page263.html">263</a><a href="御制诗集_page264.html">264</a><a href="御制诗集_page265.html">265</a><a href="御制诗集_page266.html">266</a><span>...</span><a href="御制诗集_page262.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
