<!DOCTYPE html>
<html>
<head>
    <meta charset="UTF-8">
    <title>御制诗集 - 第 1310 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1310 页/共 1326 页</h1>
    <div class="content">　　父髙
　　母厚承恩独深感深慙获十全【自古帝王无不仰沐髙厚之恩然从未有如予之得　　天　　地恩施独厚者不独武功幸获十全于凡政治家庭无一不防　　覆载眷佑之福诚为千古君人者所未有惟有兢兢业业承之以敬惭惧不克当耳】
　　唘跸幸避暑山庄即事成句
　　北郊礼毕幸山庄嵗咏为恒辰撰良虽未躬亲亲致戒【昨日　　方泽大祀予虽以归政弗躬承祀而前期在御园仍防诚致斋三日月之望日敬于园中　　地祗神坛前防展九拜之礼若以分属子皇帝之职遂即自躭逸豫予则何敢】以言训子子知方【毎嵗幸热河固为避暑而木兰行围正以肄武习劳永遵　　家法予廿年以前即自启銮至热河途间七日总皆乗马今年子皇帝随行自应一如往例而子皇帝马上并不令用繖可谓敬谨之至予乃命侍卫执繖遮日父慈子孝各尽其道亦家庭之盛轨也】日前望雨润刚接【今嵗春雨颇优入夏后晴久盼泽甚亟幸自五月初二日以来屡得甘膏地脉刚可接润今日途中厯揽麦逮登场大田芃茂可观若再得继霈更于农田有益然不似从前之殷望矣】时下观农稔可偿舍马而舆符昨咏耄龄何必衒康强【昨嵗启跸诗有来年太上安与发之句今予虽精力如常颇不以乗骑为劳然年登八六亦当遵养且一时扈从大臣官员以下亦再无有如予之耄龄者何必以磬控自衒康强耶】
　　过清河襍咏
　　今年水足似常年更喜新秧遍稻田【此间濒河俱系稻田与玉泉山左近相似今嵗正二月雪两频仍加以三月初旬之内屡沐甘膏不特河流防防与常年无异而稻秧出水葱然遍垅胜于麦田逺甚】此幸优霑三月雨胜他麦垅緑葱然
　　满期饼饵十成收首夏月余暵气流兹至熟齐民刈穂十分惜只七分投
　　仲夏以来时作霖虽非盈尺润滋深【四月内日切盼泽防心吁祷至下旬虽频有微雨总未霑足若俱似三月之雨麦收可冀十分无如因循日久未免大减分数据梁肯堂奏通省麦收合计共有七分甚为可惜幸五月初二初四初八等日连霈优霖虽非盈尺实堪接润且以后隂雨时作虽毎次不过寸许黍禾正届长发究扵农功有裨惟夏日易于干燥刻下仍得优膏渥霈方可顿纾殷念耳】黍髙禾矮争芃长复切渥优望霈心
　　晓行
　　夏日宜晓行清凉适肌体昨晚炎异常兹仍祫衣矣野景向所习筹人要勑已鲜叹夙兴劳【予于寅刻唘跸扈从众人车防均扵五鼔即行午前陆续皆可到齐不特可以避热且得早就休息是以无一人以夙兴为劳者既可习勤而体众恤下之意亦于斯寓焉】颇契无逸理
　　观稼
　　观稼致不同有佳亦有否佳竟可望丰否者蔫然丑是因雨弗齐田殊髙下亩【跸途周览农田二麦未能一律至禾黍俱已长发竟有髙至尺余者大概夏雨间段多少不同而地亩有髙下霑泽浅深亦异所有懐柔宻云一带麦收不无歉薄毎年巡幸热河例免沿途钱粮十分之三因即传防令将该防凡有似此者俱寛免十分之五用示巡方省敛之意至石匣一带雨水本优近又得雨霑透宜乎田功较胜他处矣】阅佳意固慰视否心自咎慰鲜咎每多吾于斯实久
　　出古北口用辛亥年书苏东坡书传尧典语韵并作迥环韵体
　　尧咨岳事注坡东井浚廪涂野语同【孟子对万章焚廪浚井之问予扵丙午著论以为必无其事亦惟折之以理微论帝既妻以二女瞍与象必不能使之完廪浚井即有其事而舜之大孝必不为申生之勇于顺命所谓小杖则受大杖则走舜必有以处此孟子对咸邱防曰齐东野人之语子谓万章之问亦当以齐东野人之语折之辛亥偶观苏东坡书传注尧咨岳事并见其论舜浚井涂廪事言舜能以孝和谐父母昆弟使进于徳不及于乱而孟子万章之问及太史公皆云焚廪浚井仅脱于死至欲室其二嫂其为格奸也甚矣亦直断为齐东野人之语其所见诚先得我心矣】兼识放勲八十六月正肖授位之终【又东坡书传注尧欲巽位时年八十六其后观刑考绩又三年而舜乃受终于文祖受终之义见辛亥经筵允执厥中论按语云终者即始终其事之谓也尧授舜而尧之事终舜授禹而舜之事终人君受命于天能终其事即洪范考终命之福也昨嵗乙夘新正茶宴聨句轮至洪范九五福之考终命为题今嵗元正予亲授位扵子皇帝而精神康健兹尚勑几训政无异平时仰防　　昊眷五福咸备诚为自古帝王所罕觏】
　　周甲难为位始终【予践阼之初即炷香告　　天若得在位周甲即当传位嗣子皇帝不敢上同　　皇祖纪元六十一年以次増载但　　皇祖御极年甫八龄在位周甲巳为不易得之事至予即位年已二十有五若满六十年归政夀当八十六嵗欲求副愿尤为难得也】何期
　　昊贶竟尧同【今年授玺礼成予得号称太上仰蒙昊苍鸿贶竟符初志恰与帝尧授终之嵗相同自顾何修乃邀　　天春如此隆厚中心感荷非言语所能罄也】出关今日吟旧句【避暑山庄在古北口东北今日出口忆及辛亥年出口后所作书苏东坡书传尧典语东字韵絶句因叠旧韵并用回环韵体成二首其时距今嵗授位尚有四年意在法尧而未能必今竟克遂初心岂非千古盛事】避暑寻常北以东
　　雨【五月廿一日】
　　古北口内间【去声】逢雨或小或大非一致古北口外阅农功有佳有否景殊二都大未得深透同为之望霖防切思晩云渐宻夕霏彻夜优霑幸满志达晓唘行观山田生意顿蔚苏霶霈润土盈尺觉尚多堪称深透田功遂适当阁本到驿邮教询京中可均被【此次雨极酣畅云气浓厚自北而南近畿一带谅可同时霑被京师于五月初旬虽屡经得雨尚未十分深透若今日之两得一律霑足于禾稼更増芃茂适阁中本报邮便因传询留京王大臣等查明覆奏以慰廑念】行装塞路所常经旅役胥欢识予意【日前经过懐柔宻云一带颇有雨少情形昨驻两间房途中亦微觉尘燥此次之雨定得普遍至山路遇雨略泞众人防装不过迟到片时亦行程常有之事不致为累而望泽之际即得优霑于田功有益扈从人等必能识予之慰念同深庆幸而执事仆役軰无不得邀赏赉尤所欣喜也】
　　喜晴
　　快雨既霑口内外良苗诚济黍与禾【跸途经过古北口内外地方颇觉干燥廿一日驻两间房云势广布大雨滂沱自酉至辰入土极为深透兹又据梁肯堂奏送驾后囘至宻云懐柔一带得雨情形与此间相同今日见道旁禾黍菁葱益有向荣之意】兵民尽力均堪奬泥泞助过赏亦多【本日经由青石梁黄土坎山路泥泞所有修路及推挽车防之兵民人等甚为出力毎人赏银二两以示奨防】全喜云徂空宇浄朗悬日照午风和御舆策马胥君道【此次巡幸热河予则乘舆子皇帝策马随行扈从臣工及道旁迎銮士民无不欢呀以为盛事实亦君人之至道可以垂训千秋者也】示训千秋谅不磨














　　御制诗余集巻五
　　钦定四库全书
　　御制诗余集巻六
　　古今体三十七首【丙辰六】
　　至避暑山庄作
　　祖功避暑建山庄夏五来临嵗以常佳屡霑昨真渥【五月初旬以后屡次得霑甘泽地脉幸已接润尚未能深透昨卄一日驻两间房得雨霶霈连宵达旦十分优渥且云气浓厚霑被甚普梁肯堂奏怀柔宻云一带同时霑沛实于田功大有裨益】浓云复作晓微凉骋观农景时晴好兼意旅情减泞良【雨后旋即快晴今日过广仁岭扈从人等车马俱可早到不致泥泞尤为可喜】岭过广仁看色喜今居太上耀辉光【太上皇之称始见于汉书髙帝尊太公为太上皇而未尝为帝若唐之髙祖因太宗阅墙衅睿宗鉴于武徳已事皆势为子逼而非得已明皇幸蜀肃宗灵武自立皆无足称迨宋之髙孝外惕强邻内躭逸豫更不足齿且考诸史地理志及太平寰宇记此处承徳府六朝以前不具论其在唐时则属营州然栁城之外即为奚与契丹地宋则并栁州郡亦为契丹所有是唐宋时断不能巡幸及此也至辽时则为中京道金则为北京路元则为大都路然虽有其地而并无称太上皇者予以今年传位子皇帝荷防　　昊眷精神康健依例仍来此避暑待狝而子皇帝策骑掖舆诚千古未有之盛事传之后世洵足以光史乘而为山川增色矣】
　　永佑寺瞻礼
　　万壑松风披拂仍
　　含饴曾此
　　圣恩承七旬加四年瞬息盼雨愁晴已业兢全数【去声】武功幸云就【予六十年中耆定武功十次平准噶尔者二定囘部者一扫金川者二靖台湾者一降缅甸者一降安南者一降廓尔喀者二其外如诛王伦翦苏四十三灭田五乃内地奸民弗芗其事予即位以来夙以佳兵为戒凡此皆不得已而用兵仰防　　天贶克臻十全岂非厚幸欤】一隅苗地捷期凭【自廓尔喀归降以后予惟愿内外安恬不复有用兵之事讵意楚南逆苗石三保石栁邓等焚抢附近居民不得不兴师征经福康安和琳痛加殱戮烧燬贼寨不计其数无如苗地山髙路险兼之彼地向多隂雨捕非易虽逆首吴半生吴陇登二人震慑兵威俱已投营乞命而福康安和琳复调集滇粤官兵二万余四面围攻逼近平陇贼巢干州已可望见无难计日蒇功然自去春至今已一年过半在诸将士固劳勚堪怜而予宵旰盼望捷音亦甚为焦切惟冀　　祖考鉴佑速得成功捷音立至为慰耳】自慙十二居孙位八六今为太上称
　　夜雨【五月廿四日】
　　口外雨旸口内同甫能称透济农功【昨廿一日驻两间房彻夜之雨可谓优渥深透但口内外农田望泽已久询之土人再得甘益佳】夜深霈畅十分足檐际溜垂千瀑充欢惬民言带来泽【廿四日至山庄是日傍晚即复得大雨一阵夜间又霔檐溜喧豗尤觉霶霈居民咸谓随銮之雨十分透足无不欢声载路】茂增山色洗新丛似赢昨嵗于斯况【去嵗以五月中旬驻此觉口外之雨不若口内虽途中亦频获阵雨而以今嵗较之景象似胜去嵗】慙是依然望捷翁【以近日雨泽而论固较胜去嵗可以纾懐惟楚南逆苗抵死抗拒冀延残喘福康安和琳等厚集兵力逼近贼巢不过十余里逆首尚未擒获其楚北郧阳一带邪教贼匪经恒瑞永保等已殱除净尽而襄阳孝感当阳宜都等处现在分投办夙夜望捷之心与去嵗同依然焦切为愧耳】
　　山东巡抚玉徳奏报透雨及禾黍情形诗以志慰
　　齐左畿南疆本接虽霑甘泽润才连【畿南与山左壤地相接其得雨情形亦觉相仿如京畿于五月初旬及五月十三得雨数次济南亦于五月十三日得雨四寸虽俱称优然夏初晴久得此不过仅堪接润而十分深透则犹未也】讵知同透还同日【兹据玉徳奏本月二十一日济南省城自辰至子得雨深透并据附近之章邱肥城长清齐河禹城泰安等县报到同日悉被渥膏其各属是否一律均霑俟查覆到日另行具奏等语昨跸途经过怀柔宻云及口外地方亦殷望雨廿一日驻两间房口内外自酉至辰大雨滂沛竟与山左得雨之日及深透情形相同及廿四日驻跸热河后连日复频次得有阵雨山左或继霑优泽亦未可知】信匪赖人惟赖
　　天【地方雨旸胥赖　　上苍贶佑若谓大吏政治足以感召和甘则必启讳饰之端民隠无由洞悉是以予临御以来从不以雨旸丰歉为地方官贤否殿最此亦务实政而不尚虚名之意也此次燕齐相距千里同时均被优霖自非　　上苍溥锡恩膏曷克臻此】禾黍茂生欣塞土豆荞争长【上声】利秋田【玉徳奏刻下初交夏至正农田长发之时得此雨不独早禾芃茂即甫种之晩禾及杂粮豆荞等项亦无不倍加发荣秋收可卜益増防惕】慰遥抚近一方寸自戒持盈益悚然
　　鉴始斋自述
　　书斋额鉴始七十五年
　　恩【予年十二时　　皇祖赐居是斋读书至今已阅七十五年以鉴始名斋示不敢忘也】
　　祖泽非私淑
　　亲承是本源幸无大陨越适可小温存此后余龄养静听
　　昊贶敦
　　戒得堂
　　戒得早成堂荏苒廿嵗徙【堂成于庚子嵗】每来必有诗忆祖兼勅已今当归政后吟咏可罢尔然有不可罢孜孜在训子【随时训政予何敢自逸亦有所不忍耳】楚南北之军宵小犯天理更切得捷音慙不可言矣
　　咏碧玉射鹿韘
　　多年射鹄不曾为马上犹能佽用之【自庚辰臂病后久弗步射至木兰马上行围射鹿借马力尚能命中盖自幼学习资深亦不自知其何以中也】喻色设如夸韭叶获生炙股正相宜
　　题文津阁
　　津阁年年率有诗今来归政合停词【阁始于乾隆甲午秋越次年乙未夏蒇功驻此因赋诗落成至乙巳年是阁全书三万六千册亦告成庋架至今十二年矣毎年来此率有题句今既归政似可不必依例成吟然初命编辑全书之时予已年过六旬乃逾十年而四阁之书俱成迄今插架又逾一纪即此举凡如愿事幸观成何莫非　上苍鸿佑偶来憩览又不能不一抒毫也】不妨麟意聊为殿试看乌光迅若驰曾巩黄香辟侧艳程俱陈骙【广韵集韵古穴切音玦】示仪规万千巻固是中庋贻笑书城行者谁
　　乾隆辛酉举秋狝之典因来此驻跸壬辰以后每过夏至大祀即来避暑率成恒例如含徳斋【在清舒山馆内额为皇祖御书予辛巳题什有书斋额含徳毎憩缅　　尧箴之句】鉴始斋【予年十二时防】
　　【赐居于此处读书因以名之不忘始也】文津阁【是阁与紫禁御园盛京之三阁均仿范氏天一阁之制以贮四库全书者详见阁记】戒得堂　　【皇祖圣夀望七时曾命镌戒之在得四字小玺予庚子七旬万夀前作是堂于清舒山馆之左因以戒得名堂详见前后记中】永恬居【额亦皇祖御笔予甲戌年续増山庄二字名之三十六景此其末一景也】招凉榭【在逺近泉声之旁子题曰招凉榭毎年避暑来此必有题什悬间上年已遍即有题满罢咏听其常之句盖以上年已满六旬今嵗即可不必例咏矣】诸处积年之诗张壁已满今幸纪元符愿授玺观成似此例作之诗原可停吟惟今年子皇帝掖奉安舆驻斯待狝亦千古未有之盛轨即景抒怀又有不能已于言者但八旬望九归政养闲之老人诚宜一切从简且五集已盈四万余首亦自厌其多矣意将大减拈毫因书题阁之什并识如右
　　西峪叠去嵗乙夘韵
　　西峪近咫尺有暇定先到轻舆步石路坦坦非遥道【叶】偶览乙夘什仍同望捷报【往年驻跸后有暇即先来西峪去嵗以五月十二日莅山庄越五日方来此以屡次得雨未能深透兼之大兵自解永绥围后连破贼巢而未获首逆是以有望雨心弗宁筹苗捷未报之句今日来此偶览壁间去嵗之什荏苒光隂望防之心益殷于去嵗矣】滞哉阅嵗半空每胜章告【上年自福康安和琳合兵进由黔入楚军威颇盛节次奏报攻克兰草坪黄寨苏麻寨上下西梁茶陀栁夯髙多寨擒头坡吉吉寨连云山壁多山结石冈长吉山火蔴营等处所有石城木卡全行攻得焚燬殱毙苗匪不可数计虽捷章屡报而未能直捣贼巢实深驰盼】实縁苗境险加以雪雨浩【楚南苗匪食毛践土久荷帡幪乃敢跳梁肆逆罪无可逭只以苗疆山路险巇径途陡峭兼之地处卑湿万山之中向多雪雨兵弁扳陟匪易是以屡次克捷之后率以道路滑泞未能乘胜直前一鼓俘获凶渠蒇事致稽时日此亦限于地势弗忍频加催促耳】官军非不勇倏难据其要近乃逐渐进贼巢逼深造【数日前据福康安和琳奏官兵攻克贼卡八九座连占山梁七处直至廖家冲连峰坳痛殱贼匪目击干州平垅等处贼人窟穴逺近在望现因大雨倾注一俟天气稍晴即当直抵干州迅擒渠逆此时大兵已抵贼巢四面攻围谅首恶石三保石栁邓等逆罪贯盈断无幸逃显戮之理惟盼捷音速至以慰悬切】扫犂在垂成露布盼心躁南薫正其时吹北愿前导
　　有真意轩作
　　曰无已居有曰有定归无无与有胥幻孰究为真与复置意其间岂不逾逺乎内外额轩异【万夀山有无尽意轩兹曰有真意要惟无尽而后有真义仍相贯耳】同耶轩笑吾
　　秀起堂
　　秀起堂成久山林萧且疎宜居髙闲人兹当倦勤初名实觉相称【去声】旰宵却未居【堂建于壬午嵗然从未夜宿于此】然仍训子政【既归政而犹训政仍未得为闲人也】堂岂弗嗤予
　　雨【五月廿八日】
　　解辔之朝雨透深继斯间【去声】日作甘霖较于昨嵗允为幸【廿四日驻跸山庄是日辰刻得雨至酉刻止雨势霶霈入土深透廿五日丑刻得雨一寸申刻又得雨二寸廿六日自酉至戌得雨二寸余今日得雨疎宻相间亦约有二寸询之热河道府现在雨水情形已十分透足庄稼长发极为芃茂此后如再得雨山田易泄亦不为多即晴霁数日亦无妨碍等语回忆去嵗五月中旬驻此亦屡次得雨而总不及今嵗之深透信堪欣慰然距登秋为日尚逺仍不敢不倍加兢惕耳】未至登秋只倍钦乍热生云即渥霔既霑随霁了非霪似兹如愿诚希遇谦益满招惕励心
　　闻贝子大学士福康安在军营病故诗志悼惜楚南军营报到闻系和琳一人驰奏甚为骇愕阅折乃知福康安以偶患泄泻元气亏损兼受时疫弗数日竟尔溘逝可胜悼惜诗以哭之
　　到处称名将功成勇有谋近期黄阁返惊报大星流【福康安为大学士傅恒之子秉性忠纯才猷敏练弱冠即出师金川着有劳绩后又平定石峰堡台湾廓尔喀等处肤功屡奏宣力中外有年节次晋封一等公爵简任纶扉赞襄机务自厯任封疆以来筹办地方事务无不悉心整饬得宜此次一闻楚南逆苗滋事不待防谕即兼程驰赴办躬冒矢石督率弁兵涉厯险阻不辞劳瘁上年特恩封贝子爵衔并赐三眼花翎以彰勲绩昨奏到攻克廖家冲连峰坳一带即可直扺干州指日大功告成因又将伊父傅恒亦加恩晋赠贝子屡谕俟平定苗疆一切善后事宜办定后即来京陛觐再赴闽浙督任一二年后当命来京办理阁务不料积劳之后遽以时疾溘逝实非意计所及国家失此贤臣深可伤悼福康安屡膺非常懋赏初非因戚畹加恩实以世笃忠荩凡有恩施俱出大公至正此中外所共知共闻者也且闻日前进攻移营之时倐有大星向营盘西北陨落光芒有声军营弁兵人人同见殊堪骇异想事非偶然固有数定亦莫可如何也】自叹贤臣失难禁悲泪收深恩纵加赠【福康安年力富强正资倚毗况当大功垂成之际不谓积劳成疾遽尔溘逝不禁震悼且闻既已患病犹复力疾督师亲临前敌实属宣劳超众体国忘身允宜渥沛殊恩用昭饰终令典因即晋赠郡王爵衔赏银一万两经理丧务仍着于伊家宗祠之旁官为建立専祠以时致祭并推恩伊父傅恒亦追赠郡王爵衔其子徳龄加恩晋袭贝勒并派固伦额驸丰绅殷徳迎往奠醊凡此异数虽以嘉奬殊勲而追思忠荩惜其未能亲见俘渠蒇绩生膺酬庸宠命深为怆悼耳】忠笃那能酬
　　夜雨【六月朔日】
　　六七月之间朔日总畏雨【农家以月朔最宜晴霁又有不怕初一霖只怕初二隂之谚然亦未定为六月七月也大概以大雨时行之际虑其霪雨过多致伤禾黍今嵗五月廿四日至山庄是日即得甘以后间日连次优霑询之热河道府奏称秋田极为透足更望晴晒则禾黍日见芃长兹当六月朔幸其晴明竟日夜间虽得阵雨而次早仍即放晴有符农谚可为欣庆】虑其或为霪过多伤禾黍昨年此间旱屡雨屡晴覩然总未深透慢咏朔庚补【上年五月十二日至山庄是日得微雨不及一寸是以登烟雨楼诗有羣言可待时我意微觉旱之句至十三得雨后十八二十廿七等日复屡次继霑又恐过多各有诗志之并两成喜晴之什然总欠深透至六月朔日恰值初庚入伏喜逢晴霁庆叶农占因有月朔复初庚　　天恩赐以晴之句乃嗣后寖寻望泽虽阵雨屡霑而未得优霈至七月中旬得雨犹有问彻五更夜　　恩开半月秋之句今嵗则目前雨已极为霑足较胜去年惟望此后旸雨均调口内外一律普霑尤深欣冀耳】今嵗深透佳弗雨合农语晓晴至入夕夜霏林楚优渥胜昨年山田润资普然而闻口内接润作霖伫【京师自五月初二以后未及一旬得雨三次合计虽已盈尺究觉未为透足昨途中廿一日驻跸两间房得雨优霑旋据留京王大臣奏京师亦于是日得雨四寸想又仅堪接润因复驰防询问迩日近则廑念京师雨旸逺则盼望楚省捷音方寸殷殷几无宁晷】悠哉近逺心望捷同殷苦
　　六月初二日作
　　无虑朔雨畏翼隂雨既优霑晴逾好夏之季与秋之孟何年弗廑方寸绕谓既授终斯卸职放勲闲乎不可考塞天寥朗忽片云数防旋开夕阳皎更祝口内尺盈霑霑而遂霁利稼寳
　　贵州布政使贺长庚山西巡抚蒋兆奎各报麦收分数诗以志慰
　　一日奏章两处到异同虽别总堪欣九余黔及八余晋上稔固优次稔羣【贺长庚奏贵州麦收分数十分者安顺一府清江一通判罗斛一州判开州等六州修文等七县共十六处九分者南笼等九府长寨等五同知册亨一州归化等三通判定畨等四州贵定等二十三县共四十五处八分者贵阳铜仁二府台栱一同知都江丹江二通判镇宁等四州贵筑等四县共十三处合计通省麦收共九分有余同日又据蒋兆奎奏山西二麦约收分数九分有余者曲沃等四州县九分者襄陵等七州县八分有余者阳曲等二十八厅州县八分者太原等五十二州县七分有余者吉州等十厅州县七分者乡宁等九厅州县合计通省麦收共八分有余等语】不接青黄幸民赖岂殊南北为农勤迩来颇觉吟无兴功逮垂成望益殷
　　雨【六月初六日】
　　非因盼泽五为期【去嵗驻热河正值望雨五月十三日得雨后十八日复雨至次日犹未止是以喜晴诗反用采緑诗意有五日为期六不詹才欣既渥又虞淹之句其后廿一日雨后至廿七日复雨期亦相仿是日喜雨诗因仍用前句云五日为期六不詹不为畧缺不为淹若今嵗自前月廿四至山庄后渥泽频霑此时雨固非多不雨亦不致望泽而昨日午后蒸热知当酿雨得此嘉暑气顿蠲亦足快意】夏令易风诚合宜【王充论衡谓太平之世五日一风十日一雨此固为时若之徴然当长夏溽暑之际俗谚云三日一小旱五日一大早若竟阅十日甫得一雨不已觉暵乎是以甲寅午热诗有五风十雨实常度赤夏午雨驱溽占之句是暑天即五日一雨亦可称时若也】昨日炎蒸知酿雨今朝嘉正当时徐非疾否悠扬落辰起已终陆续滋透润地斯二寸接遥希盈尺被京师【此地山田易泄得此雨益加透润惟京师自廿一得雨四寸后连日据留京王大臣奏称昨初一及初四每次仅得雨三寸余虽堪接润尚未能深透惟冀日内再得盈尺渥泽为幸耳】
　　永恬居叠去嵗韵
　　山庄到半月山馆坐如新【驻此已半月以望捷心殷未来防憩今日乗暇偶临俨如初至山庄时也】省嵗幸时若【去嵗此时正值望雨是以到山庄几及两月未曾来此直至六月廿九日得透雨后方始至此题句因有弥月鲜逰兴霑膏偶试巡之句今嵗自前月廿四日驻跸是日即获优霑旬余以来或间一二日或连日率得阵雨即晴不特山田十分霑足而早晚亦觉凉爽胜于去嵗逺甚】征苗尚命纶【上年驻山庄因征楚南苗匪盼望擒获逆首捷音今又阅一年虽首寇石三保现已俘获解京吴廷礼亦伏冥诛止余石栁邓一人即可就获而相距干州不过十余里已可望见惟因雨多山滑不得不俟晴霁后始能进兵前据和琳奏已即指示机宜日盼大功迅奏益加殷切】万几那得暇一晌偶来巡罢咏今诚合狂哉此喻麟【昔夫子絶笔于获麟予幸得纪元六十年于凡依例题咏之什当不复重吟因每用麟笔故事以志服膺师训虽上拟至圣未免或隣于狂然夫子不得中行思及狂狷且狂之进取较胜于狷之自守有余予心希中道不敢不以之亹勉或即此自视为狂之一念当为我夫子之所与耶】
　　素尚斋叠去嵗韵
　　迥廊仍拾级恋景岂非贪未肯字停五依然韵叠三【去嵗叠癸丑韵意谓今嵗来此可不须摛句而兹来复饶吟兴再叠前韵则并癸丑为三矣】山深凉满谷茅宻径铺庵剰此书一幅明年絶笔堪【斋中尚余一处可以悬诗若至明年即可不复拈吟矣】
　　创得斋有防
　　有兴更西行山蹊尚坦平节劳憩嘉防畏暑体舆情【自永恬居至是斋约有数里岩蹊宛转境极幽邃而路尚平坦惟暑天登陟仆从汗浃众劳堪念是以每来此必于树木丛防之下几畨停憩以示体恤之意且几暇游览沿途峰态林姿俱堪怡目正宜从容延眺又奚必如杜甫诗所云都縁觅句忙耶】逰尔有何亟得之那忘赓以云称太上亦颇协初名
　　林下一首四叠乙未韵
　　乙未曾斯憩遥期授位便【朝臣致仕者向有林下之称予践阼之初立愿至乾隆六十年归政可以比之致仕者优防林下是以乙未憩此戏题有拟号个中者还当二十年之句彼时距归政之期尚逺而今竞仰荷天恩幸符初愿感何可言】
　　天恩符获己子政训犹肩【予既上邀　　懋眷以今嵗月正元日传位子皇帝虽去冬子皇帝率内外王公大臣奏请予于期颐后再行归政情词甚为恳摰予以昔奏　　上帝之语岂可自违是以弗允所请然自揣精神强固又曷敢自躭逸豫遂即自谓闲人是以至今每日披览奏章于察吏勤民之事随时训示子皇帝俾得勤加练习予庶不致有负　　吴苍鸿佑之恩耳】察吏贤及否勤民吃与穿设惟自图逸志敢负初年
　　留京王大臣报得透雨诗以志慰
　　五月虽霑泽不过润接田【今嵗京师春膏颇渥入夏后寖寻望泽四月下旬至五月初间虽屡次得雨然不过仅堪接润总未能十分深透】幸从驻避暑
　　恩佑乃蒙
　　天【五月十八日启跸幸避暑山庄廿一日驻两间房得雨甚属酣畅廿四日至此地后连次沛霑极为透足此实　　天恩佑贶今嵗口外雨旸禾黍情形较去嵗倍胜深堪慰念】口外实深透京中尚忆悬咨询曾一再【此问雨泽频霑可称时若惟京城是否一律霑被弥殷缱系因驰询留京王大臣据覆奏京城于廿一日得雨四寸后未经续霈闻蔺沟以南至京一带土脉干燥农田自必望泽甚殷复又驰谕询问并命于黑龙潭觉生寺二处分坛祈祷嗣据奏京城于初一及初三四等日得雨约有三寸仍未为霑足又复驰询近日是否尚能接润曾否续得甘膏田禾长发如何据实覆奏以慰悬切】奏报此披传霶霈己午未渥优髙下全【兹据留京王大臣等覆奏接奉谕防后防诚祈祷旋于初六日巳刻隂云浓布午初即霏雨防渐次绵宻自未至申势更优渥连前接润实已深透当此大苗长发之际得此浓膏髙下田畆自当日见芃遂所有杂粮菜蔬等项亦俱鲜茂农民甚为欢庆】润滋禾黍茂余及豆蔬鲜心沃忧稍解农苏感倍防希将胜去嵗【去嵗五月中旬至山庄后虽屡得阵雨总未霑足至六月廿九日得雨不为不优惟因前此晴霁日多是以七月初仍望续霈至七月望日又得甘霖自丑寅逮酉刻未止防滴入土始为深透因有问彻五更夜恩开半月秋之句以目下情形而论或可胜于去嵗惟距秋成尚逺此后犹希旸雨时若未敢即为满意】
　　【也】秋逺敢云然
　　题文园狮子林
　　三年一瞬迅如何太上新称可罢哦实合髙闲闲未肯依然无逸逸宜麽来今去昔胥原幻武水【即武列水郦道元水经注濡水东南流武列水入焉其水三川派合西源曰西藏水西南流东蔵水注之东蔵水出东谿西南流与中蔵水合又南右入西蔵因目其川曰三蔵川又东南流迳列谿谓之武列水东南厯石梃下按石梃即今之锤峰也详见向所作热河考】文山雅共和维则倪徐迹且置赢他惟是鹿逰多
　　清舒山馆
　　狮林近搆肖南方山馆清舒阅嵗长一水宛然隔南北几章厯久咏烟光【每年至此率多有诗张之壁间自辛酉至今不下数十首矣阅年既久摛词不觉日富虽授政宜简咏而兴之所至仍不能自已也】清诚清矣擅塞苑舒未舒哉筹楚疆【征剿楚南苗匪一事已几年半只以山髙径险兼之地多隂雨未得迅蒇大功虽屡次攻克苗寨殱毙不计其数除吴陇登悔罪乞降外其首恶吴半生石三保俱已俘获解来尚有石栁邓一孽潜匿未获昨据和琳奏近又攻克得锋山全璧岭等处险要距干州不过数里指顾即可擒获惟盼捷音迅至即可舒懐顾兹檐额岂能以清景当前遂即自娱耶】舞勺年前沐
　　恩眷何期太上号斯皇
</div>
    <div class="pagination">
<a href="御制诗集_page1309.html">上一页</a><span>...</span><a href="御制诗集_page1305.html">1305</a><a href="御制诗集_page1306.html">1306</a><a href="御制诗集_page1307.html">1307</a><a href="御制诗集_page1308.html">1308</a><a href="御制诗集_page1309.html">1309</a><span class="current-page">1310</span><a href="御制诗集_page1311.html">1311</a><a href="御制诗集_page1312.html">1312</a><a href="御制诗集_page1313.html">1313</a><a href="御制诗集_page1314.html">1314</a><a href="御制诗集_page1315.html">1315</a><span>...</span><a href="御制诗集_page1311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
