<!DOCTYPE html>
<html>
<head>
    <meta charset="UTF-8">
    <title>御制诗集 - 第 223 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 223 页/共 1326 页</h1>
    <div class="content">　　题宋宣和澄泥砚
　　澄泥贡砚识宣和小篆分眀泐未磨抚不手留质古玉暎教心澹色春波出陶底异铜防瓦受墨偏宜棐几娥温室余闲常命什勅防惟觉惭【去声】赓歌
　　雪【正月四日】
　　舒叶云呈瑞含花雪先【去声】春霏防风防玉烂漫日融银节景佳尤倍农祥喜是真麦占符去嵗甘雨更期旬【去嵗正月四日亦雪春夏之交惜复望雨故云】
　　孟春时享
　　太庙
　　鲁论钦与祭周雅咏于昭
　　太室修精禴王春报始韶瓞緜益衍本木接非遥济济趋三献【宗庙之祀皆宗室奉爵】依依眄
　　九霄僾闻希
　　黻扆显相肃鹓僚
　　启佑鸿规逺丕承仰
　　五朝
　　免江南积欠二百七十万及浙江夲年正供三十万两省在亰臣工具折谢恩诗以示之
　　御宇十六年敬勤盟宥宻日久虞或懈触事励无逸祗此保赤懐自信始终一际和赖
　　天庥宜与民休息正供三百万概免施恩恤念兹江浙地财赋之所出岂能无水旱曽未靳赈賉闾阎象如何观民将启跸正逢大庆嵗
　　慈宁开六袠两江积逋多蠲除惟一律浙省嵗额完足占民俗质示嘉量寛徴庶免追呼疾百工佐予者寰海筹宁谧尔虽懐桑梓予惟责名实但期一徳同言谢均奚必在易有至训恵勿问元吉
　　新春瀛防即景
　　镜中结搆学蓬莱行乐新春到趯防春入湖山韶且秀雪凝楼观浄无埃
　　诘曲兰蹊竹柏清春烟融冶泮初晴书斋间检前题句又觉新年景物迎
　　翰墨林中静六情收来雪水煮三清【茶名】天街爆竹喧鸣防都是皇州报喜声
　　补桐书屋作
　　初嵗喜载阳仙壶得春早玉梯歩嶙峋石门寻窈窱芸斋小留憩琴音和春鸟风竹动琅玕雪梅缀珠契理独防言佩文因味道
　　丰泽园赐外藩小宴
　　髙张黄幕矞云垂珀色流霞泛紫巵我谓嘉賔漫矜式羣称属国奉威仪零陵琯玉调双鳯少海骊珠灿九枝行庆发祥同宴衎一家中外保雍熈
　　蘓轼墨竹
　　絶壁离披数叶筠髯翁作此宿无尘【轼自识云元祐三年五月八日武昌朱君善招饮于云麓寺宿无尘阁作此】莫嫌石瘦根何托大似棱棱强项人
　　题唐人防昌九老图
　　簪盍车悬乐且康引年颐志洛之阳宛教抚迹寻崖口不异同时覩防昌九老八百十六嵗一时翰墨几筵香披图犹忆东都路惜未曽逢履道坊
　　新月
　　碧汉一弯新寒光且未匀今年初见月去嵗已思人雪积成清友梅踈得幻身无须眄三五防影看移频
　　承光殿
　　似月琉璃界中规詄荡闉蝀鳌横饮练鳷鹊宻铺银乗暇境寻胜含韶景凑新时行饶乐意嘉与物皆春
　　今年三月为
　　孝贤皇后三周之辰以恭奉
　　皇太后南廵届期弗获躬奠爰于孟春七日预行致祭
　　流光瞬息触绪増悲感成长律
　　展义观民已练辰
　　慈舆行庆奉南廵奠朝不与悲先奠人日那堪忆故人预恐触懐灵輴旧更当接礼翟衣新青齐此去经由路未拟思量早怆神
　　题宋人秋山图
　　秋山合沓草堂闲秋宇霜髙秋树殷元四大家此津逮晋七贤者其往还剧怜惨淡经营防更逢峭蒨青葱间拟携新稿凭书案字句从头自检删
　　雪
　　人日宜晴和降雪亦云羙诘晨霏瑞叶人意都含喜晓烟凝郭外村路遵迤逦鳞塍滋麦根虬柯缀花蕊静安酹写懐惊心嵗月驶既往复洒然世情率如此孰能久弗防与之研精理
　　重华宫侍
　　皇太后宴
　　首嵗熈春宴重华介
　　夀辰防屏开令节琼爵献
　　慈亲乐奏千年曲灯迎五夜新楼头纷瑞玉淑气协鸿钧
　　雪【正月八日】
　　纷糅琼蕊玉楼飘第一农祥应扈謡轻拂东风花叠胜旋烘午日筯垂橑欣防腊雪迎春雪【明日立春】正值人朝接谷朝令日称觞
　　王母降嵰山及节景添韶
　　辛未春帖子词
　　玉律含韶令金铺霭淑光
　　慈宁开六袠夀庆肇三阳
　　青辂复青旂行春三日迟【是嵗正月九日立春于十三日卜吉南廵启驾】江南花共栁喜色待
　　萱帷
　　施恵早蠲三省赋勤民惟祝屡年丰灵防太史先陈瑞报到朝来风自东
　　祈谷斋居
　　伊古重民天祈谷实
　　大祀仲辛届首春东郊逮于耜迁坐御斋宫犹惧吾心弛铜人如师保屋漏十手指防诚兾少通贶我丰年美丰年岂易绥寰宇博九陲大有信希遘粉饰我不为水旱亦常有济之在及时所虞人力薄究頼
　　天防垂
　　天防匪可幸【叶】孜孜勉勤政省方典固昭与祭义应敬蒇事乃启跸孚颙仰
　　神听锡福和且平愿共斯民庆
　　诣斋宫
　　春城晴雪勒轻寒帝里韶光辇上防耀采楼头仍积玉昭声旗角细扬銮斋宫一室精诚聚
　　穹殿三陔瑞霭攅
　　肹蠁登丰在馨徳明衣自问未能安
　　祈谷礼成述事
　　两行爟火引晨明辛嵗祈辛敬倍生粒食惟时钦帝则丰年为瑞合人情升馨陶爵行三献应律箫韶奏九成锡我
　　繁禧共民乐江南化雨阅春耕
　　恭奉
　　皇太后南巡启跸亰师近体言志【有序】
　　兹乾隆辛未建纪之嵗实
　　慈宁六旬大庆之年奉
　　逰豫以祝厘
　　皇祖聿垂燕翼省闾阎而行庆苍生普被鸿防将见农
　　人红女呼嵩者绕
　　大安之舆越水吴山罨畵者邀
　　王母之顾
　　精禋蒇事王路载登成律七言克谐八韵
　　崇坛祈谷届初辛【是嵗虽祭于次辛而立春在正月则尚为初辛云】盥荐柴升秩有伦仰兾瑶编书嵗稔亲扶
　　凤辇举时廵南人望幸心云慰
　　西母承欢愿以申四海一家何徳我
　　三朝厚泽久孚民省方设教羲经重觐后同衡虞典陈骀宕和风清始跸依韦暖律鬯青春歴看麦陇勾萌达拟咏江乡景色新法
　　祖悦
　　亲厪休助六龙于迈岂辞频
　　卢沟桥
　　石桥卧冻波来往行人渡乗时每防流狂澜归何处去嵗决畿南至今困沮洳固愧人力为讵容诿诸数防濬付河臣古今重防防
　　良乡行宫作
　　冬前回跸因廵豫春孟登程为渡江两月风光那争异闲斋日影渐移窓
　　来往云何不惜劳勤民匪止为逰遨人文江左遥相望却虑经临句未豪
　　十六年来厪保赤近光引领自舆情縦饶解泽输蠭涌有慙【去声】苍生爱戴诚
　　浙东西及大江南分付韶光莫太酣指日六飞应驻跸观民余暇试清探
　　良乡行宫侍
　　皇太后宴兼陈火戯
　　梅信催人未可迟【江南梅花春半即盛故早起程】
　　祈辛礼罢翠华移那无酬节同民乐且喜称觞是处宜风定紫澜迎五夜春辉银蕋灿千枝一家中外嘉賔集【防古王公送驾者命随一顿观灯】依约观灯上苑时
　　春寒
　　春郊雪后酿春寒料峭东风入马鞍应是东皇传邓尉勾留春色待人防
　　恩寺杂咏
　　遥瞻古树苍小憩禅房窈来往颇惯经新年景倍好寺縦临通衢有僧住便静此趣僧未谙翻诩荘严整阇黎重清规云是莲池派指日经武林云栖应好在丈室纸眀依然昨景情却怜枝上鸟解报晓春生积素酿余寒盆梅香正放【叶】琴荐墨壶清合是此中赏每得新题句不同前咏时问伊老庭树是尔启予思
</div>
    <div class="pagination">
<a href="御制诗集_page222.html">上一页</a><span>...</span><a href="御制诗集_page218.html">218</a><a href="御制诗集_page219.html">219</a><a href="御制诗集_page220.html">220</a><a href="御制诗集_page221.html">221</a><a href="御制诗集_page222.html">222</a><span class="current-page">223</span><a href="御制诗集_page224.html">224</a><a href="御制诗集_page225.html">225</a><a href="御制诗集_page226.html">226</a><a href="御制诗集_page227.html">227</a><a href="御制诗集_page228.html">228</a><span>...</span><a href="御制诗集_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
