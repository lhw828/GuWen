<!DOCTYPE html>
<html>
<head>
    <meta charset="UTF-8">
    <title>御制诗集 - 第 809 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 809 页/共 1326 页</h1>
    <div class="content">　　氷霜度可傲薫风淡白姿偏却艶红设向髙唐云里见浄香嗅罢万縁空
　　爽致消繁暑髙情谢晓云【茉莉】
　　漫道无香亦自香秋风篱落散微芳试从瓣萼端详看分得陶家几防黄
　　畹香难入谱篱艳欲分秋【蓝菊】
　　带雨依然似洒泪含风黯尔不禁情春园疑恨同名姓生面别开一段清
　　嫩香偏带雨薄晕不禁风【秋海棠】
　　山谷羶芗留句后黄香名目艶贻今畧输邓尉宁无故色拟玉非祗拟金
　　栗玉圆雕蕾金钟细作行【蜡梅】
　　盈盈脉脉嬝仙衣照影清波香递微设问金卮擎底事应縁斟酒酹湘妃
　　翠带拖云舞金卮照雪斟【水仙】
　　奚称风处清香满漫拟雪如素艳妆祗有爱民一念切至今人尚咏甘棠
　　素艳雪凝树清香风满枝【棠梨】
　　千树莫夸繁蕊舒霞光日彩惠风初元都观里刘郎返燕麦葵转不如
　　霞轻笼树影日暖散林光【碧桃】
　　垂之颇见有余绅栀蜡休讥色炫春宜赠翰林诸学士天然金带称【去声】腰身
　　蜡苞方半吐金粉若为垂【绶带】
　　内则已称茝并佩晋书复诩菊同华遯斋设不翻闲览谁识楚辞谓此花
　　芳心同佩茝馨室拟亲兰【泽兰】
　　一様东风骀荡姿鼠姑何碍幻鱼儿宋家近体相聨韵【周必大等数人皆有诗用一韵】丽句翻忘宵雅诗
　　蕊含香国信囊括小园春【鱼儿牡丹】
　　沉防畧似嫌火气桃李虽佳特靓妆鼻界返闻契清浄鄙哉何粉与荀香
　　何郎初傅粉荀令乍薫香【木香】
　　已忘匪石不可转仍借此君当自求试置风松雪梅侧未知三友肯容不
　　殷疑曙霞染巧类匣刀裁【石竹】
　　灵芸小字换来新香拂宵风不染尘即防聨花还缀业巧缝也合号鍼神
　　红尘飞不到玉露夜生凉【夜来香】
　　冒雨却疑杜宇泣定风还似石榴安山人应与世无涉何事犹存一防丹
　　光融胜杜宇顔好甚安榴【山丹】
　　名字遥思入楚骚垂头姌姌立江臯钓矶设果红丝缀应识逰鱼早避逃
　　寳络垂莲岸红丝拂钓矶【蓼】
　　王母乗来种类遗年年七夕杳无期可怜头趐分明在飞去不能祗系思
　　清音自瑶岛仙梦到罗浮【翠雀】
　　雅似一中防酒柔笛吹曽不落枝头小山自拟维摩画【苏轼跋王维画云观摩诘之画画中有诗乃指其山水景今一桂于花卉小册每幅各系二句题曰画中诗葢欲自拟摩诘因借东坡语取义耳】却是东坡早识由
　　烘笑从人赠酡顔任笛吹【红梅】
　　右画中诗花卉二十四种
　　一蝉双鹤各希夷生动真传气韵斯花卉那能较山水诗中画胜画中诗
　　盘云双鹤下隔水一蝉鸣【祖咏】
　　洞云白出含润庭竹青连山欲迷着个茅庵晻霭际仲文恰合与留题
　　近窓云出洞当户竹连山【钱起】
　　层岩飞瀑锁烟霞竹树防差静不哗绣户纱窓虽绮丽山泉幻与作仙家
　　积翠纱窓暗飞泉绣户凉【王维】
　　委蛇退食向词垣歩出回防左掖门花栁宁宜庙堂物杜家诗史有微言
　　退朝花底散归院栁边迷【杜甫】
　　一磴危悬接小亭过亭云白隠山青潄崖江浪翻漻泪那可其间客舫停
　　江涛出岸险风磴入云危【王勃】
　　溪上松间开草堂青山白水罨楹光虽然老杜曾言闷到此应教闷早忘
　　巻帘唯白水隠几亦青山【杜甫】
　　负郭人家江路临买鱼沽酒客船斟澄之清耳民犹水深意谁知倚杖吟
　　山县早休市江桥春聚船【杜甫】
　　爱听松风落落吟风翻松露湿衣襟洗将声色都无着无着其间那覔心
　　歩壑风吹靣防松露滴身【杜甫】
　　双桥两水互纵横橘柚秋烟逺未明不是画中有诗趣令人何故识宣城
　　雨水夹明镜双桥落防虹【李白】
　　水穷自是山深处云起山深水气含讵只精诠标合一雅欣妙绘契函三
　　行到水穷处坐防云起时【王维】
　　山来髙阁非无色泉入平池定寂声声色两空空亦冺九龙何事更牵情
　　泉声到池尽山色上楼多【张祜】
　　一簮塔影倚清空驻锡惟应是义公山下可防不可到钟声遥出白云中
　　塔影挂青汉钟声和白云【綦母潜】
　　莫谓深山无迳寻引人入胜有钟音髙僧只在禅房坐客到吃茶请自斟
　　古木无人迳深山何处钟【王维】
　　风正波平好进航防过野舘带花香何须数典称南海取义端知有防章
　　野馆浓花发春防细雨来【杜甫】
　　罨秀常防户外峯阶前众壑有泉淙招提既是大禹寺那更安禅制毒龙
　　户外一峯秀阶前众壑深【孟浩然】
　　盘云防曲迳堪披一泒飞泉擘石垂莫道画家艰落笔深于诗者易能之
　　透石飞梁下穿云仄径斜【蘓颋】
　　春水轻舟访故知夕阳烟栁罥丝丝不宁枚举李乂句兼善神传常建诗
　　夕阳烟栁岸春水木兰挠【李乂】
　　髙峯嶻嶭锁氤氲黄叶林头覆白云恰似世尊量顶相梵天丈六了难分
　　髙顶白云尽前山黄叶多【贾岛】
　　竹溪冩影穿沙出藤蔓遮门带瓦垂佳处似兹天下少那还愁系旅人思
　　对门藤盖瓦暎竹水穿沙【杜甫】
　　月上空山收夕霭溶溶露气滴松梢此时夜坐消诸虑宁计僧门推与敲
　　月临山霭薄松滴露花香【张乔】
　　网下澄潭缆结航趁墟贾客复连樯民情在顺不在扰我亦心厪鱼米乡
　　结缆排鱼网连樯并米船【杜甫】
　　密树有情蔽深屋空山无客响流泉天然妙境谁牵合能尔为【平声】人为【去声】集聨【画册所取皆唐人整聫独此幅集句而成以初唐词客俪中唐诗僧格调相融画境雅称殆天然巧合也】
　　重檐交密树流水响空山【王勃释法振】
　　缓勒山行入翠微蒙蒙湿润欲霑衣草青马饱嘶声喜【马食饱骄嘶乃常有之事若方衔草时则防不能鸣杜老虽称诗圣此句则不免以辞害意矣】不是李南识者稀【见枹朴子】
　　衫裛翠微润马衔青草嘶【杜甫】
　　雪岭锦城见界天【蜀人云成都城中可望见雪山】正厪防报定金川【温福既攻破资哩之险复克其阿喀木雅进攻普尔玛美美卡碉寨桂林亦连破逹乌墨垄沟诸要隘道抵僧格宗皆指日可达美诺贼巢伫盼擒渠防奏】小山朅揽诗中画拟借杜王解念悬【全册以子美雪岭聨为结不独摩诘诗中画意聊遣吟懐而玉垒晴曛用告成事亦足征佳防耳】
　　雪岭界天白锦城曛日黄【杜甫】
　　右诗中画山水二十四种
　　首夏静明园
　　暮春命跸驻香山东道于斯经往还泉石孤哉縁少暇清和来亦暂偷闲峯边落叶密添翠砌畔红花半就殷电火光阴无住里偶成长句寄其间
　　华滋馆即事
　　视事传餐有定时来逰率亦憩于兹书屏生色背峯倚玉鉴明辉靣水披漫惜春光已消歇微怜夏节待华滋【今春膏雨虽霑迩日屡作风预恐因循致旱已望继泽之滋矣】值无引见惟章奏【是日偶无引见官】却觉心中早愧之
　　竹罏山房
　　泉称苐一冠寰区取水无须调水符小坐山房试清供那更狂句效其卢
　　已饥已溺圣人思余事惟茶姑置之设使相如类消渇育材时亦念乎斯
　　圣因综绘阁
　　圣因寺侧有离宫综绘于斯结搆同亦已年深防松老虽云春过尚花红回溪水色全归澹别嶂钟声借悟空空澹中应不生念念驰明圣昔民风
　　冩流轩口号
　　朴朴轩楹小小湖倚栏即爱镜光铺虽然不是西湖水天一生来岂有殊
　　冠峯亭
　　玉峯今日不拟登玉泉今日聊斯赏西湖别墅忽面前是一是二何须想个中假山亦有峯亭以冠之垒防同为揽髙黍及低稻岂图树绿与花红平湖塔影落眼底浄慈禅意镜光里
　　清襟楼
　　玉峯塔顶罢登临别嶂西垂趁便寻楼院牡丹谢已尽坐来真觉称清襟
　　栖霞室
</div>
    <div class="pagination">
<a href="御制诗集_page808.html">上一页</a><span>...</span><a href="御制诗集_page804.html">804</a><a href="御制诗集_page805.html">805</a><a href="御制诗集_page806.html">806</a><a href="御制诗集_page807.html">807</a><a href="御制诗集_page808.html">808</a><span class="current-page">809</span><a href="御制诗集_page810.html">810</a><a href="御制诗集_page811.html">811</a><a href="御制诗集_page812.html">812</a><a href="御制诗集_page813.html">813</a><a href="御制诗集_page814.html">814</a><span>...</span><a href="御制诗集_page810.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
