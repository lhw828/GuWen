<!DOCTYPE html>
<html>
<head>
    <meta charset="UTF-8">
    <title>御制诗集 - 第 892 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 892 页/共 1326 页</h1>
    <div class="content">　　澹吟室
　　溪上书轩朴而野精良笔研吟挥弗矜材藻归于澹五字吾宗陶与韦
　　镜藻轩
　　春水明如镜春藻梳水底藻发镜光中名轩乃所以偶来俯流丽别有会深防藻斯近于华镜当究其理用材与遣辞均应审乎此
　　湛碧亭口号
　　湛弗惊风碧郤尘满懐澄澈满眸新经冬几度看冰色今日分明又识春
　　清约池
　　一池无半畆而赢真是渫然约且清花片飞风粘水面文章佳处得天成
　　题镜清斋
　　迤循北岸溪堂憩镜清今年为始到春水爱初生不形示而照非氊磨亦明一时颇有防五字适然成
　　韵琴斋
　　大弦今日听春和墙外流成太液波鲁直分明七字好满堂耳尽洗鞞婆【黄庭坚听琴诗满堂洗尽筝琶耳鞞婆即琵琶见搜神记】
　　画峯室
　　誉画曰如峯夸峰曰如画毕竞谁主賔无非艳佳话此室号画峰名象两弗壊是谓具一合可以称双快设更请进之莫若须弥芥
　　抱素书屋
　　后素宁为绘事哉学诗学礼此中该因思富丽春元景也自冬贞淡汉来
　　罨画轩
　　假山亦有轩虚轩亦纳景楣额应予名罨画颇称【去声】境试间罨何画大痴富春岭只合神韵求弗以花栁逞避暑霞标窻【避暑山庄内霞标室亦有罨画窻曽屡题句】视此乃益迥
　　焙茶坞
　　野坞临溪竹迳斜选名题额爱清嘉中人茗椀勤供奉却是烹茶非焙茶
　　二月朔日作
　　日始仲之朔节当春以分何期一朝雨【是日防雨】宻布四天云于泽宁辞屡利农岂不欣遥时待秀实祈嵗每殷勤
　　咏汉蟠防钟
　　汉去周非逺器犹古制存铣栾鳬氏合青緑卯金原侈弇闗柞郁防虬互吐吞于斯缅礼乐讵止报朝昏
　　文征明栁汀仙舫即用其韵
　　青蒲防防刺波芽舣舫轻风拂鬓斜对坐如评髙士传那更水面问桃花
　　题和阗玉米芾拜石图
　　罄折一时属偶然王恭岂足拟神仙斯人斯石玉无忝可识原非痴与颠
　　春仲经筵
　　经年讲席一躬临龙防儒臣喜盍簪【经筵讲官满汉各八员进讲侍班服领防袍以别于众此旧例也】日丽风和春蔼吉周书鲁语义抽寻【是日进讲论语百姓足君孰与不足书经君子所其无逸】抚民时切不足志勑已惟懐无逸心后阁文渊新庆洽【殿后度地建文渊阁为贮四库全书之所今始落成】俾观合有共赓吟
　　题文渊阁
　　每歳讲筵举研精引席珎文渊宜后峙主敬恰中陈【旧有殿名主敬在文华殿之后其后隙地新建文渊阁】四库庋蔵待层楼恰搆新肇功始昨夏断手逯今春经史子集富图书礼乐彬宁惟资汲古端以励修身巍焕观诚美经营愧亦频纶扉相对处颇觉叶名循【国朝大学士兼衔三殿三阁有文渊阁之名而无阁之实今新建于文华殿后且与内阁相近适当其地】
　　经筵罢因至宁夀宫
　　讲学勤兹日引年待异时文臣胥防见【经筵毕命讲官及聴讲之部院诸大臣随至文渊阁赐茶俾观阁中规制】荩旅扈追随【御前大臣侍卫等凡所临幸无不扈从】歩辇乘暇耳耆宫遂幸之旧名袭宁夀致政冀期颐居此应无事而今尚有为筹民及律已衍义示忱辞【是日进讲论语百姓足君孰与不足句书经君子所其无逸句并制御论以阐其义宣示讲筵】
　　乐夀堂
　　智乐仁斯夀名堂本有由不期契南宋恰可额涂裘勤政今犹朂引年此豫谋如诚副兹愿余外更何求
　　题符望阁
　　层阁延春肖【是阁肖建福宫中延春阁式为之】题楣意有存耄期致勤倦颐养谢尘喧豫葺优游地畧惭恭俭门其诚符我望惟静
　　天恩
　　得闲室
　　符望阁西接静室纸窻棐几防松闗此时敢自忘无逸他日于斯冀得闲真树生之待葱郁假山峙矣互回环豫成犹以廿年俟亦岂遥哉弹指间
　　遂初堂有咏
　　周书称初服勤政要【平声】始终楚骚称初服谢政适其躬二语胥宜味放巻用不同书堂额遂初辽待廿年中设果如所愿乐哉叩
　　苍穹
　　题景福宫
　　式拟静怡室【是宫仿静怡轩之制为之名则仍景福之旧】题仍景福楣琴书无俗韵花木有仙姿雨后润生础【新正屡雪昨复防雨地气湿润大似江南】春来日下墀缀辞成五颂好徳敢忘之【近制五福颂揭之此处屏闲颂意以攸好徳为主兼用自勉也】
　　文峯诗
　　昨于西山得玲峯树之文源阁既为之歌兹以其副置于景福宫之门名曰文峯而系以诗
　　物有一兮必有偶伯兮叔兮相与友玲既峙文源阁文峯讵复蔵岩薮贲然肯来树塞门景福宫前镇枢纽是处拟为归政居老谢逺游迩斯守皇山较此实卑之却笑犹堪拜米叟巨孔小穴难计数诡棱竒自萦纠西山去京无百里车载非闗不胫走洞庭湖石最称珍博大似兹能致否宋家花石昔号纲殃民耗物鉴贻后岂如畿内挺秀质弗动声色待近取抑仍絜矩于人材政恐失之目前咎设因文以寓词锋姑俟他年试吟手
　　题方竹杖用仇逺韵
　　竹取其方玉取坚玉相竹杖两斌然形原中矩无逾节心纵如空有异圆淇澳乍辞茂拟箦洛阳何必忆为椽倦勤他日资扶老应谢陶家运甓甎









　　御制诗四集巻三十四
　　钦定四库全书
　　御制诗四集巻三十五
　　古今体一百二十二首【丙申三】
　　徳材
　　徳为根本材枝榦轻徳重材实则乖辅世长民莫如徳理繁治剧偶须材
　　均窰椀歌
　　承浆小盂谓之盌古惟用木因从木越器始乃出中唐椎轮其制犹淳朴均窰剏宋脩内司黛质氷纹润如玉方缾圆碟时或见完全斯椀看诚独八棱分瓣如菱花底圆铁色为之足细铜箝口具深意饕餮寓戒恣贪欲寻常饮食未可用那许腥荤汚清穆宜盛明水取方诸遥酹柴桑以黄菊
　　文璧高树栖乌
　　孝亷茅屋养其亲玉磬慈乌却认真【徴明此图为徳成孝亷作自题云乌好人亦好为君还作图呉寛亦题有慈乌飞宿处乔木孝义家之句故戯及之】应识图中携手者汉家未是别居人
　　咏和阗玉仲驹尊
　　土浸宁须汉石磨宛见周仲驹肖形像永叔识根由【此仿周笵铜仲驹尊为之尊旧入西清古鉴铭有作仲姜敦语图説云此当为尊而铭曰敦昔欧阳修跤终南古敦铭言大理评事苏轼为鳯翔府判官得古敦扵终南山下初莫知为敦也其铭有宝尊敦之文遂以为敦岂亦此类耶云云今旣仿其制琢玉为尊并摹铭辞于器】疑与圭璋厠犹看饕餮留器今摹图古遥集睾思悠
　　仲春祭
　　社稷坛礼成述事
　　立
　　社本通礼酌尸非正论【通典周祭社用尸此礼乆不行亦弗当】戊干迎享合申嵗酒浆繁【农谚嵗逢申酉乞浆得酒是日并值戊申庶征嵗美】五土色原备三牲博以尊崇朝值甘雨【是日】只惧沐
　　神恩
　　祭罢返御园小憩承光殿即事
　　层城因据御槗东来往恒思憩息同适以
　　春祈礼
　　松社遂兹
　　晨省谒
　　萱宫波临太液鸢鱼乐节逯中和景物融古栢依然风月好金元明岂介心蓬
　　御园泛舟之作
　　仲春园景报韶妍便趁几闲一泛船桃晕红情润含露栁舒緑意暗笼烟
　　朝来小雨喜初晴拍拍兰舟春水生怪底轻寒増料峭西山遥展玉屏横
　　平叠轻纨緑水涵野村几曲似江南行春桥畔晴兼雨则我敲吟处尚谙
　　已霑冬雪继新正晓霏防润麦萌指日东巡将唘跸【将以是月初九日启跸东廵】欣于歴歴阅春耕
　　如园
　　如园本是肖江南今日江南肖实堪緑柳红桃含润泽明亭暗窦致差参背风竹色当前翠借石波光彻底蓝复道行空过咫尺熙春【园名在如园南祗隔重墙置复道过之今嵗犹初到也】隔嵗一寻探
　　题春可轩
　　春可扵何可訚然总惬情风和与日丽桞暗更花明画意随心冩诗裁触目成乐同农父处润土起新耕
　　对云楼
　　千林叶态各殊致或緑或丹枯菀分只有山楼占佳趣四时恒此对青云
　　徳生轩有会
　　防吏有良语开天者徳生静堪悟理趣动莫襍私情春被物而鬯水流风以行慿轩偶掞藻心亦泯将迎
　　镜烟斋
　　一池镜水蔚春烟照物难分媸与妍小立怵然因自惧斯縁有蔽致明捐
　　观畴楼
　　层阁出墙头推窓纵逺眸载阳方及节俯野恰观畴絶胜翫山水恒斯系乐忧春云时作尺泽冀兴耰
</div>
    <div class="pagination">
<a href="御制诗集_page891.html">上一页</a><span>...</span><a href="御制诗集_page887.html">887</a><a href="御制诗集_page888.html">888</a><a href="御制诗集_page889.html">889</a><a href="御制诗集_page890.html">890</a><a href="御制诗集_page891.html">891</a><span class="current-page">892</span><a href="御制诗集_page893.html">893</a><a href="御制诗集_page894.html">894</a><a href="御制诗集_page895.html">895</a><a href="御制诗集_page896.html">896</a><a href="御制诗集_page897.html">897</a><span>...</span><a href="御制诗集_page893.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
