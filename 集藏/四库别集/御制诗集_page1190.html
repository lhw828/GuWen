<!DOCTYPE html>
<html>
<head>
    <meta charset="UTF-8">
    <title>御制诗集 - 第 1190 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1190 页/共 1326 页</h1>
    <div class="content">　　昊天生物恩诚普感谢心殷敬自盟
　　题玉尺轴
　　转折成玉轴展收资短长【置尺扵两轴口收为一尺展则为二尺短长皆以是凖之西清古鉴中有此汉铜器旧题为汉铜器饰盖误矣因命以玉仿为之适合玉尺之义而题之句】底须较尺寸【谓尺有所短寸有所长也】恰合琢琳琅阳货那能锲【轴也】裴元未足方【尺也】量材设絜矩吁俊渇无遑
　　山东巡抚长麟续报各属得雨情形诗以志慰
　　省城得雨奏闻先各属均霑此达笺【前月廿三四两日济南省城雨滂沱长麟未及待各属报齐先即驰奏兹据续奏济南府属之淄川等十五州县泰安府属之束平等四州县武定府属之恵民等十州县东昌府属之聊城等十州县曹州府属之范县等三县青州府属之乐安等五县兖州府属之阳谷等二县临清州暨所属之夏津等四州县先后报到均扵廿三四五日各得雨三四五寸至深透不等合计附省之厯城共五十四属一律优霑现在甫过小满大田俱得及时播种云】五十余州县胥被万千数农圃回鲜秀而弗实者加实旱以未田兹可田【又称洼地麦苖前因缺雨吐穂未结实者今获优霑均得灌浆结实尚冀有薄收其髙阜麦田虽皆失望而现在翻犁可以播种秋禾览奏固堪慰念但计收敛之期尚逺惟更惕懐不敢满志】夏长【上声】秋收时尚永目前称慰益防然
　　河南巡抚毕沅奏河北雨泽情形诗以志事
　　先是京畿望雨亟因筹买麦绸缪计既而雨足可无需随命豫齐罢其事【前以京畿望雨急切令毕沅长麟扵麦价平减之防采买数万石运京接济嗣获连朝甘不特大田可以播种即二麦可望半收市价自不至昂贵且上年存仓麦石有四万余计可粜至七月此外尚有豫省额运之麦源源接济无须买运随令各该抚停止采买】雨之足也齐幸同【长麟节次奏山东望雨之厯城等五十四州县均扵廿三四五等日得雨优霑廿五六复大雨竟日实已周遍是东省农田可期丰稔】河北直南未全暨【豫省河北之衞辉懐庆彰徳三府与直之顺徳广平大名三府接壤故春夏以来两省各属俱获优霑而此数府望泽畧同不免各成一隅偏灾】直之事已命督臣【直雨未霑足处所已节次谕刘峩缓征借粜并饬详查如已成偏灾即据实奏眀量加抚防】兹接豫抚奏章至昨雨河北仍未渥浅一二寸深三四嗟哉三府勤穑民徒此胼胝虚望嵗一稔乃抵前后歉【兹据毕沅奏河北三府扵四月廿二三等日得雨一次有入土三四寸者有仅止一二寸者上年河北收成方报九分有余乃积歉之后甫逢一稔今复以雨泽未优麦收失望小民生计其何以堪】遑云闾阎复元气备京麦罢宜备豫河北平【粜】借【种】为次第【又据奏此次买麦十万石或此后得雨过迟应全行留为河北协济之需另行采买五万石运京等语运京之麦业有防停止该抚尚未接到但据奏河北情形自应将所买十万之数全留河北与仓谷一律平粜至续得雨泽后或酌量借给籽种及已有成灾处所并谕妥为抚防不得稍存讳餙盖虽一隅偏灾不能不为次第经理也】南瞻悬念不胜焦惟祈悔祸
　　天锡恵
　　端阳日作
　　重五夏之仲多逢望雨年今朝一何幸节事得相沿【北方春末夏初多值缺雨厯年端午每适逢望雨之时多不举节事昨四月下旬连朝甘优渥异常令节相沿依例行之】有例怀忠粽无争竞渡船蓬瀛不可望【用唐太宗句　向年每扵蓬岛瑶台恭奉　　慈宁节防今不可再得又阅十年矣】回忆祗凄然
　　按竞者争也方欲化民和俗何事扵争然御苑龙舟不过按队而行原无逞先夺标之举也
　　咏古瓷枕
　　何年窰冶器似赵却非柴【内府旧藏柴窰椀曽经题咏是枕式仿柴周所制而釉色非遵生八牋所云柴窰青如天明如镜者然沕穆莹润火气全消亦当似赵宋时物耳】火气销全尽宵眠静与皆神安忘枕藉手举称摩揩欲笑王武子惟知宜石佳
　　陜西巡抚巴延三奏通省雨泽麦田情形诗以志慰
　　孟仲春原时泽被季之下澣更优霑【陕省各府州属正二月屡获春膏兹据巴延三奏自三月十二三暨廿一二等日复得雨二三寸至四五寸不等而廿五至廿八九等日之雨通省溥遍更为深透】已欣二麦秀结实更看大田苖吐尖【又称西安同州凤翔汉中兴安各府及商邠干鄜各州属大麦将次登场小麦正在结实丰收可必其沿邉之榆林延安二府绥徳一州气较寒春麦杂粮必须三月和暖后始可播种齐全现在俱已出土青葱得此甘雨应时新苗愈加长发】西望秦民稔逢幸【今春直山东河南雨泽未获普霑夏初始能透足陕省节次得雨洵堪慰幸然万邦绥屡日切防祈一方告稔未能释殷怀耳】仍殷一念屡绥占宇寰廓矣心随廓万虑那辞鬓雪添
　　两江总督书麟江苏巡抚闵鹗元各报麦收分数诗以志慰
　　总督知三省抚臣悉一方安徽总督报【据书麟奏上下江各州县二麦约收分数已经报到者七八九十分不等向例奏报收成分数抚臣应各详悉専奏兹书麟时以防勘秋録正在江苏故安徽抚臣尚未奏至而总督就各属所禀先行具奏大概耳】吴下抚臣详【闵鹗元奏大江以南所属二麦已经黄熟以次登场据江宁苏州松江常州镇江太仓各属禀报麦收均有九分十分不等其大江以北所属气较迟二麦亦将次成熟据各属陆续禀报亦约有八九十分等语】八九十分获北南中普臧【江南省以大江分南北在江以南者苏松常镇等府属在江以北者淮徐通海等府州属其江宁扬州等府则介扵中故云】同民庆逢嵗益敬待秋长
　　题文征明画苏轼诗意即用其韵
　　独倚书楼罢午眠乔松疎竹淡秋烟扶笻嘉客来相访欲话羲皇以上天
　　咏緑玉韘
　　緑玉稀深緑斯珍果伟珍圆光胜喻韭徳采耀浮筠寳岂宋人独用殊衞国陈【诗衞风童子佩韘注云韘决也以象骨为之着右手大指所以钩闿体】挽强今异昔着手愧生频
　　河南巡抚毕沅奏报河南北雨泽农务情形诗以志慰
　　河南甘普周霑河北独怜待泽淹【豫省春夏雨泽大河迤南叠次优霑其河北三府虽连次得雨俱未畅足节次驰谕询问兹又据毕沅奏开封省城自四月廿八日得雨四寸以后续扵本月初三日复得阵雨淋漓酣畅并据开封南阳陈州河南暨许汝陜各府州属禀报均扵初二三等日得雨二三四寸不等秋田一律长发沃溉青葱而河北三府仅据获嘉河内修武报扵初二日得雨一二寸余俱未成分寸亦有全未霑及者其低洼地畆所种秋禾叠次沾濡稍资接济惟髙阜之区尚须渥泽耳】况是偶丰久歉处【河北三府当久歉之后去嵗始得丰收今又麦秋失望以此倍加轸念】益教宵注旰愁添缓征固已施前恵【四月初旬以河北三府缺雨已将本年应征新旧钱粮概令缓至秋成后分别征收以纾民力】防祷仍令吁后占【毕沅又奏五月内如得大霈甘霖尚可无误秋田因即饬令扵前赴河北察看地方情形之际亲诣　卫源庙防诚祈祷而百门泉等防如有应行疏通之处并令饬属妥办以冀地气宣通庶得　恩膏速沛耳】疏濬卫源尤急务要扵勤恤俾民恬
　　题嘉靖雕漆银锭盒
　　西苑应縁用道塲逰龙舞鹤共翺翔延禧自防【去声】长生术那计苍生痏与疮
　　仲夏逰玉泉山静眀园作
　　山树叶齐当夏静泉源雨后澈湖眀因之一豫来消闷何必寸衷特矫情红谢緑浓随景物风薫民阜奉时行虽然敬怠争相胜惟日孜孜戒满盈
　　华滋馆
　　孟月中旬过华滋【四月既望自香山回跸过此一憩】望雨谓如之何好下旬三日雨渥霑今识华滋惬怀抱夏华绕砌傲春芳雨滋林叶都回槁蒙蒙露气沃花心习习风轻拂树杪眼前景实副馆名馆付不知人则晓
　　写琴廊
　　山北期一揽山左路斯经亦有泉无数滙为碧湖渟湖口落下处架廊便人行往来步间泠泠闻有声春则为角和秋则为商清大弦小弦分苏诗咏以眀写琴故如是太古以来呈青山伯牙奏緑水钟期听
　　创得斋
　　创得得来许久时隔年至即创之期山庄仍复斯数典【避暑山庄西峪内亦有斯名】笑我过知实未知【谓知过论】
　　题含经堂
　　一名额数处向来每所有御园之含经较此搆已久此乃搆扵后额实近方取经为万古常含在一已守讵惟在缥缃行躬及言口顾名试思义忸怩恒觉丑
　　书画舫
　　室縁近溪邉因之肖舫式顔额曰书画米欧以为则彼率适其意髙闲或可得我应法无逸勤政惟惕息石渠弆虽富何曾费赏识便偶一寓目惟觉有惭徳
　　咏素堂有会
　　素固无可咏此云咏素堂如空既空矣何色可相方见空岂非色有见视未忘无可咏之素试咏亦不妨如其会一贯素王即梵王
　　挂瀑檐口号
　　普觉寺前有源水引来飞瀑挂前川【此水自普觉寺迤逦而东甃渠墙脊中引至此为飞瀑实非玉泉之水】笑予八景题过刻原有垂虹在玉泉【玉泉从山根仰出喷薄如珠实与趵突之义允合前人燕山八景误云玉泉垂虹曽有诗订其非是然兹之挂瀑则原在玉泉中谓之垂虹亦何不可】
　　倚晴楼
　　邅回山北造山西借降扵斯弗借跻仍有髙楼岩半倚恰符过雨霁光防近看麦陇穂抽宻遥接稻塍苗吐齐额庆田功遇此鲜戒盈惟益励兢兮
　　练影堂
　　书楼复降即溪堂练影漪澜暎座光已是铜壶销玉漏遂教桂檝发兰航山峦背指黄回緑田埓面量短者长乐在此乎不在彼未孤望泽向愁肠
　　福康安奏台湾地方宁谧情形诗以志慰
　　地经兵燹抚为难特勅良臣善后观【台湾贼匪滋事福康安等扵数旬之内生擒二逆除余党固称迅奏肤功然民间以兵燹之余耕种失时田畆荒废抚恤为急并一切善后事宜转须从容料理是以特命福康安暂留彼处次第详筹为永靖海壖之计】府一县三农事起导和禁鬭户民安【据福康安等奏该处难民渐次归庄正东作方兴之际因即酌借籽种令其各归农业民间修复水道缮葺房屋亦已渐复旧观现在通衢市集负贩流通往来如织府城内外演剧酬愿者甚众地方日就宁贴人心实已大定并晓谕地方官严禁争鬭之风随时化导务在有犯必惩当不致更滋事端】销兵铸耒知谋永【又称前后收缴刀矛及各项器械数千件俱改铸农器给与贫民以资耕种仍严禁工匠不得私置军器亦可遏絶械鬭刁风】缚匪献逃莫匿奸【现在缉拏余匪不但地方官均各上紧搜捕即村民亦皆实力查缉嗣又收获贼目九名并杀害同知王隽之逆犯张烈一名匪众陈意等二十八名俱已审明正法凡逃入村庄者无不即时擒拏且有该匪犯父母亲属自行献出者可见民知畏法虽至亲亦不敢隠匿贼匪根株无难搜查净尽矣福康安此次办理一切安详周到俱能得其要领不特征之时海峤畨民服其威勇已也】海峤威扬人服勇岂知为政更端
　　署陜甘总督勒保奏报甘省普霑甘雨诗以志慰
　　旧腊新正渥雪霑夏初春末好霖兼【勒保奏甘省河西上腊新正连霑透雪春暖消融土膏颇属滋润兹扵三月廿七八及四月初五六等日凉州甘州肃州安西州所属各得宻雨二三四寸不等河西地气较寒向年得雨比河东稍迟今嵗甘膏颇早实为应时渥泽至河东之兰州巩昌平凉庆阳各府阶秦泾各州所属亦同时各得雨四五寸及深透不等麦禾倍増畅茂夏收实可豫期】河东西总澍膏润禾早晚希秋熟占充裕市粮价减盖藏村舍土风恬【又云现在各处市粮充裕价值亦日就平减等语该省向称瘠薄今农田可望有收民回畨众得有盖藏闾阎当益臻和乐】谕驰海表知详悉【福康安办理台湾善后事宜暂且不能回陜甘总督之任兹特谕令知之想素所抚循之地无不闗心闻之亦必欣悦也】北顾应同喜气添
　　夜雨【五月初九日】
　　四月雨三日由来所罕逢间【去声】常霏阵昨更布云浓【自四月下旬连朝霖雨后仍间有阵雨至昨朝云气颇浓是以今早寅刻雨势较大总扵麦禾有益又喜其旋即晴霁也】补种【去声】苗【禾】増润回苏穂【麦】改容檐泉听半夜傍曙露遥峯
　　喜晴【五月初十日】
　　昨晓徂云散终朝霁晦频交寅霔雨脚入卯耀曦轮既渥适堪止宜阳允是均喜晴当五月雨足可知真【麦收时最宜晴晒向晨阵雨后旋喜放晴农家喜雨之霑足可知】
　　浙江制侧理纸成用壬辰咏古侧理纸韵题句并仍以整纸书之
　　何以弃余暇喜书犹古稀仿成古杭是炫贾海苔非【内府所藏侧理纸仅有数畨近浙省仿制亦复相似可知世固有能造者不必拾遗记所云海苔为之也或炫称晋时苔笺皆贾人近利居竒之辞耳】仍就囫囵体随其宛转机短长不裁幅萝薜胜为衣棐几平陈待防豪叠韵挥怵然有所虑所好【去声】慎兹防
　　昨既书壬辰咏古侧理纸诗扵古纸不割裂其原体兹用前韵题浙江仿制之纸仍以整纸书之夫侧理自晋迄今千数百年而兹所制竟能仿佛不可谓古今人不相及予因思之偶咏侧理纸而浙江即有仿为之者絜矩人君所好不可不慎也
　　湖北巡抚姜晟报二麦收八分余诗以志慰
　　优霑春雨夏初晴二麦正资结穂成通省八分有畸获诸商各价自然平【姜晟奏湖北省春夏旸雨应时四月中旬以后幸值晴霁二麦及时刈获现已一律登场查核通省九分收成者六州县八分有余者二县八分者五十六州县七分有余者二县七分者二州县总计收成实在八分有余等语际此夏収丰稔不特粮价日平而民间日用所需亦可无虞踊贵】屡绥幸继昨年稔时若更期秋稼盈【湖北去嵗丰收兹又麦秋告稔元气可复况据称省城复扵五月廿六七日甘霖渥沛湿云浓羃逺近定必均霑现在分秧莳插之际得此应时雨泽是该省秋成更堪豫卜】手额南瞻曷胜慰慰余防巩敬弥生管干珍和琳奏报北运河漕船通行并南粮首帮出境诗以志事
　　去年通运命眀兴幸得微山湖水増【近嵗以微山湖收水多不及旧志以致不能济运上年命明兴前往动帑挑挖疏导扵定志一丈一尺之外并多收水一尺扵是八闸以南浮送粮艘可期遄速】孰谓衞河弱扵北又兼古浅梗相仍【其自临清以北専借衞河济运乃今春衞辉怀庆一带缺雨衞水微弱兼之直更多古浅以致豫漕已不能前进而南粮又安望其遄行耶】濬淤一再材能遣【前命御史和琳巡视山东漕务又令内阁学士管干珍驰往分投查探水势淤浅之所督令疏濬一面催防粮艘兹据防奏管干珍南赴馆陶沿河至浅阻之秤钩湾地方将豫省之平前平后任城徐前徐后五帮督催过浅次第挽至临清插帮行走和琳北赴武城徳州一带沿河酌量起拨查催前进扵五月初五日南粮大河前泗州后二帮防出东境柘园镇淮安三扬州二等帮现亦跟梢北上其东省十帮豫省之通天两帮已全数尽入直境查上年南粮首帮于五月十七日始出东境本年较早十二日是今嵗抵坝可期迅速二人材能洵为不负任使尔】转漕督催天庾登更报南粮早去嵗人为济事语诚征
　　江西巡抚何裕城奏二麦收成八分余诗以志慰
　　麦收南省早于北四月中旬已报登各属都臻八九际【江西省冬雪优霑春雨透足兹据何裕城奏通省产麦各属内收成八分者二十四州县九分者四十九防州县统计收成八分有余南省气和暖二麦登场较早四月中旬已据报登洵堪欣慰】湖南较尚半分増【昨据浦霖奏湖南省麦收分数内九分者三县八分有余者十一州县八分者十三州县七分有余者一县七分者一县通计亦有八分然江西九分者倍扵八分则较之湖南为更优矣】青黄不接价无长【上声】衣食之源计有凭甲子元正多卜稔【羣芳谱云元日值甲谷贱通书以正月上旬子日占嵗事亦有甲子丰年之语故农家以元旦逢甲子尤为嵗美之征今嵗元正干支适防实兆首禧】适逢惟幸亹钦承
　　咏定窰小盂
　　尔时虽是厌光芒不及官窰用庙堂嵗久光芒销以尽希珍今亦口金镶
　　河南巡抚毕沅报二麦收成分数诗以志事
　　大河界南北收麦顿相殊南率八九上北惟四五俱【毕沅奏豫省一百八防州县二麦约收分数内十分者南阳南召邓州内乡确山正阳新蔡光山固始九州县九分有余者新野淅川西平遂平信阳罗山淮宁西华商水项城沈邱太康扶沟许州临颍襄城郾城长葛十八州县九分者鹿邑虞城夏邑镇平桐柏汝阳上蔡光州息县商城十州县八分有余者偃师孟津宜阳登封永宁新安嵩县唐县泌阳裕州舞阳叶县汝州鲁山十四州县八分者祥符尉氏鄢陵禹州宻县商邱宁陵永城睢州柘城洛阳郏县陜州灵寳阌乡卢氏十六州县七分有余者杞县通许兰阳郑州荥泽荥阳汜水新郑巩县渑池寳丰伊阳十二州县七分者陈留洧川中牟仪封防四防县至河北之河内济源孟县温县临漳武安六县尚六分有余安阳林县涉县考城辉县武渉六县尚有六分其滑县濬县延津封邱四县则仅有五分汤隂内黄汲县新乡获嘉淇县原武阳武修武九县则仅四分有余南北只距一河而丰歉顿殊虽丰者十之七而歉者犹十之三不能不为轸念耳】嗟哉灾后民逢嵗昨甫苏元气尚未复洊臻叹向隅【河北连年被旱惟昨嵗始报收九分元气尚未全复今又麦收歉薄穷黎其何以堪】籴丰以济歉补苴权急图【前令毕沅在本省麦价半减处所采买十万石预为河北平粜之用今幸河迤南新麦稔收惟有籴丰济歉急筹补救并饬地方大吏毋稍讳饰庶灾民不至扵失所移粟救荒救目前之急耳】孟子对梁王其言良非诬然果如言行遂能无旱乎救荒无善政思艰蒿目吾
　　徳胜门外作
　　北至将临
　　大祀时还宫斋戒有恒规浓隂一夜频繁问傍晚落雨丝
　　前度觉生寺防涉【三月间以盼雨命皇子等在觉生寺设坛祈祷二十日得雨后诣寺拈香敬酬　神恵途中泥泞入土实有六寸然欣慰之余忽经半月复望甘膏继霈】既欣既盼念无齐清和三日真优被【至四月中旬虽得雨数次仍未霑足复躬诣　黒龙潭防请幸即一雨三日深透竟至盈尺而比数日间阵雨每作又觉快晴为佳】雨固佳思霁景防滞云徂势向西南晴实佳哉意转贪愿霈甘霖望泽处直之三及豫之三【直之大名广平顺徳豫省之卫辉怀庆彰徳六府春夏以来雨泽缺少麦收歉薄惟冀日内得有透雨秋禾尚可稔收今早还宫道中见云势直向西南该处或可优被甘霖因即驰询令其速奏以慰盼切】
　　改观农况较前殊麦穂禾苗生意苏却念宜旸资晒暴不知足乃若斯乎
　　夏日斋居
　　昨晓为霖随快霁晚风阵雨送云行【自前月下旬霑渥之后麦田将届收获即大田亦资长发又宜晴晒而数日内间有驶雨犹若隂晴未定惟昨日晓雨旋霁将晚阵雨片刻今早天气晴朗渍云净敛为之欣慰】碧天今日纎翳净广厦细旃峭爽生农务莫教萦万虑人心那得有恒情斋居政简偏非简报阅台湾费细评【斋居防务当简今早接福康安奏报台湾招募戍防安设屯政及严缉赌博溃兵诸善后事宜详酌指示至申酉不以斋居懈勤政也】
　　陜西巡抚巴延三奏报麦收九分有余诗以志慰
　　北南风气异秦以麦为秋六十八州县九分余稔收【陕省各属最重麦收去冬浓霑雪泽春夏甘澍应时兹届二麦成熟之据巴延三奏六十八防州县约收分数十分者咸宁长安髙陵鄠县渭南泾阳三原凤翔寳鸡郿县城固华隂十二县九分有余者孝义川蓝田兴平耀州盩厔富平扶风岐山大荔郃阳安康白河淳化干州武功商州十六防州县九分者五郎关咸阳临潼陇州褒城西乡华州潼闗澄城蒲城朝邑石泉三水商南雒南镇安十六防州县八分有余者醴泉麟逰宁羌南郑洋县沔县韩城白水紫阳长武永夀山阳鄜州宜君十四州县八分者同官凤县留坝畧阳平利洵县中部七防县七分有余者汧阳邠州洛川三州县统计收成九分有余览奏深为欣慰】沿邉惟冷待获报从头【其沿邉之肤施等十九州县地气寒冷收获较迟例归实在收成分数内题报是以尚未奏及然揆其情形当亦相仿】西望诚欣慰戒骄慎自筹
　　夏至日
　　北郊礼成述事
　　土徳欣逢四【戊年戊月是日己夘五行又属土】
　　黄坛大祀呈微躬防
　　眷佑厚贶锡安贞去嵗方鞠旅【上年此时正调遣官兵进台湾逆匪林爽文等今嵗春初已生擒逆首扫灭余党海疆绥定安贞之吉非防　　眷佑何以至此】今春早洗兵忖修何以遇怵惕巩防诚
　　北郊礼毕还御园之作
　　夜半闻霖意悚然晓晴
　　方泽礼行全自维叨
　　恵敢言报并恐恃
　　恩益励干徐厯郊原还御苑回苏禾黍阅良田怆殊昔日问
　　安况【昔年　　北郊礼成回御园必先诣　畅春园问　　安追思此景不可复得倐阅十年矣】瞥眼光隂过十年
　　启跸幸避暑山庄即事
　　往嵗撰良恒据鞍习劳示健众胥欢【向年每诣山庄必乗骑启行亦寓习劳之意一时扈从及送驾诸臣无不以予年近八旬而康健如初共深庆幸】冏卿旷职应从罚仪使进舆匪溺安【今日启跸时上驷院竟将御马迟误自应分别议处责惩因乘轻舆就道非予意图安逸有殊往例也】遵飬古稀庶亦可期勤三度却非难【以予年逾古稀即乗舆亦遵养之道但自度精力尚强是以上年启跸诗有拟待八旬罢鞍马之句偻指亦仅三年必不至以防马为难是冏卿虽属旷职而拈句转増新意耳】优霑膏泽时旸若緑野青葱入慰观
　　浙江巡抚琅玕奏报春花蚕丝收成丰稔诗以志慰
　　麦之苗秀资雨哉麦之结实赖晴矣作茧缫丝喜晴暄适逢其防成双美【浙省各府俱种春麦而杭州嘉兴湖州三府尤以春蚕为重兹据琅玕奏二麦陆续刈获春蚕亦俱缫丝其二麦约收分数杭州嘉兴绍兴温州四府属俱九分有余宁波台州金华严州四府属俱有九分湖州衢州处州三府属俱有八分其蚕丝收成分数嘉兴府属九分有余杭州湖州二府属俱有九分大概春花春蚕当收成之际最宜曝晒幸遇天气晴朗一律稔收可称双美云】衣食之源吾所廑而丝之源惟浙尔两收胥获九分余额手同民幸遇此昨知两江报麦收【前据上下两江督臣抚臣奏二麦収成分数俱九分有余浙江界其南故麦收相仿更南则为闽粤当亦无殊惟日盼奏至以慰厪念而奏到畧迟耳】风气至浙南迤逦复南则为闽粤疆均似兹乎一心企
　　出古北口叠乙未诗韵
　　恵逺诘戎兼避暑良规何莫
　　祖功贻往来古北不觉老防涉泥涂却切思【昨日途中大雨泥泞营兵等冐雨填道而校尉人等防涉维艰尤堪轸念因即分别行赏以示体恤】曰此汉邉宁可恃称他秦置只留嗤伊犁耕牧恒廑意即谓岩疆防异斯
　　喜晴
　　午云催雨阵倐忽放新晴仲夏如季夏【迩日途中频遇阵雨防如月令所云季夏之月大时行矣】惬情还怯情明知农父乐暗虑旅人行【道傍禾黍盈野知农家不厌优霑惟道途泥泞行旅则所不愿且田中亦须曝晒益资长发幸而晚霁当可有旬余晴防也】晚霁真堪喜夕阳树杪横
　　至避暑山庄即事得句
　　晓跸乗凉喜快晴广仁岭过见岩城青衿迎驾蔚文教【自丙申嵗升热河防为承徳府以所属六防为州县乃剏建　文庙増置学额府学六名所属各四名并予乡试中额一名扵是弦诵之士日益众多兹正值学臣金士松试毕率诸生道左迎銮文教蔚兴为之快慰】赤子填街豫众情休养恒为计衣食诘戡幸尔罢经营【去嵗驻跸山庄以台湾逆首尚未就擒筹治军书时勤宵旰今嵗春间大功幸已告蒇即福康安经理善后事宜亦将次完竣无须训示驻此饶有清暇惟盈满之戒不能不兢惕扵怀耳】今年避暑饶清暇惟益防防戒满盈
　　永佑寺瞻礼叠辛丑诗韵
　　台湾逆贼煽居居【恶也见尔雅】驻此正筹鞠旅初【上年驻跸山庄时台湾首逆尚未擒获惟扵瞻拜　　神御之下防祈　黙佑扵是日治军书指授方畧不敢稍自疎懈也】扬我国威黙吁
　　祖靖其瀛峤肯疎予一心盼防秋连夏三月成功疾弗徐【去夏予早虑及常青未能蒇事即驰谕福康安入觐山庄既而自夏徂秋贼势果益猖獗随命福康安等前往筹未及三月连擒首恶殄灭妖氛成功之速无以逾此评见平定台湾聨句诗注自非　　皇祖皇考在天之灵启牖予衷曷克臻此则予之感恩当为何如】
　　永佑信哉防
</div>
    <div class="pagination">
<a href="御制诗集_page1189.html">上一页</a><span>...</span><a href="御制诗集_page1185.html">1185</a><a href="御制诗集_page1186.html">1186</a><a href="御制诗集_page1187.html">1187</a><a href="御制诗集_page1188.html">1188</a><a href="御制诗集_page1189.html">1189</a><span class="current-page">1190</span><a href="御制诗集_page1191.html">1191</a><a href="御制诗集_page1192.html">1192</a><a href="御制诗集_page1193.html">1193</a><a href="御制诗集_page1194.html">1194</a><a href="御制诗集_page1195.html">1195</a><span>...</span><a href="御制诗集_page1191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
