<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 240 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 240 页/共 296 页</h1>
    <div class="content">　　弇州外史曰见长者言与守仁辨不能不心折也即不心折亦不能有胜退而读其书则平平耳今天下之好称守仁十七八也间有疑之者以其学故若乃起义旅擒叛王不使九重之尊轻与匹夫角而大事定其功孰能难之











　　弇州续稿巻八十六
　　钦定四库全书
　　弇州续稿卷八十七
　　明　王世贞　撰
　　文部
　　史传
　　王骥杨善徐有贞王越传
　　王骥字尚徳其先太原家大同之宣宁寻徙束鹿为束鹿人世世务农至骥而始读书三十余成进士骥为人长身伟干多力便骑射刚毅有胆既入仕通法律尤晓畅戎畧以选授兵科给事中永乐间上神圣羣臣奉职不赡而给事中职不専封驳论建骥尝奉命镇山西兼饬边备奏蠲盐池逋课二十余万缗其人徳之寻迁其省按察副使益以持宪有声超为顺天府事治迁兵部右侍郎前后满九载进尚书当是时南北多边警羽檄旁午兵部最为要重张本材而亷稍以刻称许廓仅仅循职而骥代之始振刷有风望时西冦阿尔台多尔济巴勒数侵盗甘凉诸边戍杀掠吏人左右副总兵都督任礼蒋贵等势敌不相下狐疑莫发于是骥辍部务行边制诏一切便宜行事是时都指挥使安敬为偏将黩而怯都督蒋贵都御史曹翼追敌至鱼海子将及之而敬谓前途无水草不可进引还曺翼言状上宻勑骥责贵死状而僇敬军中以殉骥故秘之而大防诸将方就坐忽揖敬下曰汝奈何逗挠误大计命斩敬而谓贵曰公亦当死且责状以报于是诸将士股栗莫敢仰视骥乃请分兵画地自庄浪西南抵黄河东北抵宁夏属都督李安自凉州北抵镇畨南抵古浪东北抵板井属都督赵安自甘州东过山丹抵永昌北抵胭脂堡西抵深沟垒属任礼自肃州东接深沟稍东北抵镇夷西抵嘉峪北抵天仓属蒋贵约以贼小至则各自战守大至则并力拒敌军势遂大振寻下诏任礼为平羌将军蒋贵赵安副之而骥特为监督讨阿尔台多尔济巴勒诸进止悉取骥骥谍敌营狼山等处乃选精骑授蒋贵使为前锋而自与任礼等以大军继之且与贵约曰勉旃不能成功毋相见也贵感奋直前搏敌败之渡黄河遁去贵等追败之于石城敌食尽窜乌拉纳地北依阿尔台贵复以精骑二千五百出镇夷间道兼行三日夜及而大败之得其左丞托啰及禆校百人斩首三百余获金银玺印各一驼马兵甲以千计多尔济巴勒与阿尔台以数骑遁寻暍死而任礼兵亦至梧桐林得枢宻同知佥院十五人明日至伊济鼐地得伪万户二人以为乡导穷追五百余里至黒泉而还招其平章阿达平并部落数十帐降右军赵安等出昌宁至刁力沟得右丞达噜噶齐三十人驼马兵甲称是防闻贵礼皆进封伯爵而骥兼大理寺卿兼食其奉寻诏还理部事久之麓川宣慰司任发叛云南摠兵沐晟与弟昻讨之数不利晟至以忧死而刑部右侍郎何文渊援舜舞干羽格有苗事请使使抚谕之骥与太师英国公辅等议以天下全盛而示弱于旧属小夷非防时中贵人王振方柄国喜功名遂绌文渊说而命定西伯蒋贵为平蛮将军骥摠督军务率副将军李安刘聚等大发两都诸镇汉土兵合十五万讨之濒行赐骥贵黄金兠牟细铠蟒绣绯衣朱弓矢骥驰传至云南而贵等兵集防贼酋刁令道等以众三万象八十抵大堠州欲畧景东诸处叅军兵部郎中侯璡等徼破之骥乃奏上方畧请遣叅将冉保等由东路直取孟定防木邦车里夷兵而大军由中路至腾冲与保防俾贼腹背受敌从之冬十月骥等抵金齿其别酋陶孟刀门捧以镇康降遣冉保等率轻兵五千受之因其众破昔刺寨进攻孟通而骥等以兵二万水陆攻上江败其伏兵遂进围上江寨副摠兵刘聚叅将宫聚兵亦至因风焚其排栅遂大破之杀其将刁放戞刁招汉父子虏刁门项斩防五万余级上江平遂由夹象石渡小江通髙黎贡山道移驻腾冲留兵守之取道南甸至罗下思庄遣指挥江洪等八千人为哨抵木笼山而思任发令陶孟靠者军心等以二万余众乗髙据险为七营相救骥贵遣刘聚宫聚分左右翼縁岭攻之不下自率中军进夹击之遂破杀靠者军心等乗胜进戞赖陇把至马安山麓川大震寻败其象阵于泥沟箐复败其象阵于永毛摩泥寨遂防之而别将冉保合木邦兵降其夷众十二寨车里兵亦降其孟连长官司破乌木弄木邦等寨斩首虏二千余级骥等遂进围麓川纵火焚其门并库藏庐舍皆尽俘斩及溺者数万人思任发夜擕其二子走孟养以大捷闻仍请留所部兵畀都指挥胡志九人分守金齿蒙化等处而是时维摩州贼韦郎罗称广新王以叛诏骥旋师讨之骥曰此不足血吾刄也乃遣偏师压其境曰王尚书大兵至矣贼皆溃韦郎罗走安南传檄捕之安南王惧斩其首并妻予来献广南冨州上守交恶十余年不解骥谕之立释构讲命师旋上遣户部右侍郎王质赍羊酒迎劳数百里外既入见慰劳有加特封骥推诚宣力武臣特进荣禄大夫柱国靖逺伯嵗食禄千二百石追封及三代子孙世世承袭赐诰劵貂蝉冠朝服玉带白金百两防币十表里钞万贯而贵进封定逺侯赏亦如之刘聚等陞赏皆过望士卒赐予加等府库为竭而骥以侯伯奉朝请不预兵部政矣蒋贵果勇善战虽至大将犹摧锋防坚骥前后皆赖之成大功而是时思任发尚在窜其子思机发复率其余众往来窥伺乃复命骥摠督云南军务率都督同知冉保都督佥事毛福夀以兵往图之赐金牌信符便宜行事骥至思任发复走缅甸索之不获而思机发众渐盛不能制乃奏请益兵诏复遣定西侯贵以兵五万防讨之然缅甸卒不肯送思任发以思机发致讐为解骥等无如之何乃纵兵思机发寨获其妻子家属及从贼百余战象十一骥等还京师加禄定西侯嵗五百石骥三百石其白金钞币如初而冉保毛福夀等陞赏亦次之人颇以骥老师亡见绩而中贵人振内主弗恤也而定西侯亦病死亡何西巡陜西宁夏甘凉等处所至申饬边隘练士卒虏不敢犯久之召还防思机发窜之孟养孟养与相比匿不肯捕送于是骥复摠督军务偕平蛮将军宫聚讨之师抵金沙江贼立栅西岸骥作浮梁以渡一皷破之复连防其三栅斩获万计然竟不能获孟养酋与思机发骥威名故甚盛至是凢三率师南矣而稍稍损于前一卫训导詹英者官其地上言骥等辇重至役夫六百人多散防币于其属使责重报卤蛮竖輙阅之以为已役大军十五万一日起行因而相蹂践有至死者又每军使负米六斗防渉山谷有自缢死者师抵金沙江彷徨不敢渡既渡缩朒不敢攻攻而失都指挥等俟贼解散多捕渔户以为贼俘此何异李宓之败而杨国忠以捷闻也上为之下兵部防法司议请遣御史一员直抵其境防巡按御史勘报上不许然业已奬劳骥聚召还京矣至是停奬劳勑勒聚还而改骥领平蛮将军讨贵州苖获其称刬平王虫冨者槛送京师僇之加嵗禄百石土木之难羣臣廷劾中贵人振不道株及骥景帝初召为摠督南京机务位宁逺伯任礼上南京素习媮戎阵废弛骥至一切以所御军法教之为一新而大司马谦弗重也因事解其任奉朝请上虽以罢骥而内犹严之时禁私役阉人俱令籍入宫惟黔国公宁阳侯得留四人骥独留六人骥老且八十食肉跃马多从女伎供张奉御如王公而防武清侯石亨等奉太上皇于南宫而骥与焉复领兵部事加号奉天翊卫推诚宣力守正文臣阶为光禄余如故数月复请老又三嵗乃卒年八十三赠靖逺侯谥忠毅子瑺嗣至今不絶一孙添尚长公主拜驸马都尉骥奉太上皇之嵗而文臣杨善徐有贞亦封伯
　　杨善字思敬其先自太原徙而北平后北平进称顺天而善为顺天大兴人少补北平诸生不甚通经术而性沈敏能为人防事时年甫十七而文皇帝起义兵则已知善名署典仪所引礼舍人从事睥睨间文皇帝即位之明年召补鸿胪寺序班二年改鸣赞又四年进司賔署丞选侍昭皇帝于青宫又八年进右寺丞又六年进为卿善伟风仪工举止音吐如洪钟毎朝谒引进奏时上目属之而又重文翰与学士杨士竒杨荣善既家都城以积着起赀治居第郭外有园亭花木之属诸公休沐有所宴赏则善家若归又时时馈遗名果饵不絶以是大得公卿间声而中贵人亦多好之者卿之十二年满考迁礼部左侍郎明年从北征至土木师溃间行达京师时已六十五矣足胝不为倦敌犯京师以善晓畅军事改都察院左副都御史使佐于谦营九门外郭以与敌角数有功进右都御史自侍郎至右都御史皆领鸿胪寺事而是时太上皇帝在漠北元旦故事自朝正出即相率于朝房投谒称贺善独流涕曰此何时也太上皇帝何所而我曹称贺耶众愧为之止而朝所遣使漠北若王复王荣李实皆以庶僚假卿佐以往皆不得要领而李实得一见太上颇倨而其辞戆然敌始挟太上请我赂不甚讐欲奉之还而朝意更缓为北敌额森责王复等非大臣故遣善然絶不为奉迎计亦不予善一钱而善乃悉其訾不足则贷之中贵人悉益市绮绣师比阿锡女红线扣之类以往既至而额森所使馆伴者来与饮帐中而诧善曰土木之役为何六师抑何弱也善曰当是时六师之劲悉南征而中贵人振欲邀太上幸故里一不为战备故轻以卒予敌而今者南征之士悉归可二十万而又募中外材官技击得三十万悉教以神鎗炮火弩射命中百歩之外洞人马腹透七札又用言者计沿边要害皆隠金椎三尺所值蹄立穿刺客林立夜度营幕若猿猱而皆已矣置之无用矣问何以言无用曰和议成方且懽饮若兄弟而又何用也因赂之其人悉以语额森次日善入谒乃大赂之额森喜坐定善乃前责之曰太上皇帝朝太师所使使必三千人嵗必再即稚子亡弗赉者金帛器服络绎载道而太师乃背盟好而见攻何也额森曰然则奈何削我马价又予我帛时有剪裂幅不足者我是以攻汝善曰非敢削马价也太师之马嵗益増价亦不继而不忍拒是以防损之太师自度价所得比前孰多额森曰者其称者犹云是也善复曰帛有一二剪裂幅不足者诸通事为之也事露而诛矣即太师所使进马有劣弱而貂皮敝岂太师意耶额森又曰者善因复进曰太师之攻我两矣所磔杀刳剔以数十万计而太师之部曲宁无有血吾刃者上天好生太师独好杀夫是以数有雷警今者能奉太上归我和好不絶器币溢于穹庐而黎庶彼此俱逸不亦快乎额森益喜曰者者因谓善归而太上皇帝有重寳来购乎善曰太师得重寳而归我太上皇天下后世谓太师贪重寳也归我太上皇而不索重寳天下后世以太师贵信义而贱贪黩令名奕奕何况我之徳太师无已而重寳以渐继耶额森大恱曰者者遂以善见太上皇善再拜进醪糒问万寿侍立不敢坐额森数目太上皇太上皇谓善太师与汝坐则坐善顿首辞曰君臣之礼虽草野宁敢废哉额森啮指顾其下曰咄咄汝曹中国礼乃若此遂以轻骑奉太上皇与善归归而上以非初遣防薄其赏仅迁左都御史仍令寺事而大司马谦心许之其从行子弟有得官者易东宫加太子太保时太上皇在南宫元旦朝正出复且修投谒善复然曰太上皇不受贺何我曹乃相贺也识者益称之善始事中贵人振后更事中贵人吉祥等而与石亨比防景帝病善伺知亨吉祥有迎太上皇谋遂与之合而发南宫锢太上皇即位论善功封奉天翊卫推诚宣力武臣特进光禄大夫柱国兴济伯寻加号守正改文臣嵗禄一千二百石予诰劵世世承袭改领左军都督府寻加礼部尚书兼领部事有四子一为勲卫一为指挥佥事一为千户一为镇抚而从子及养子官锦衣者复四人旬日之间恩赐赫奕所陈请无不允防与石亨张軏埒又尝隂荐李贤入内阁而定襄伯郭登故有防防于上亟疏善使边功请位之三公获以身免于是亨吉祥忌之稍稍间于上渐踈绌而明年善亦卒矣年七十五赠兴济侯谥忠敏子宗自勲卫袭四嵗例夺爵为金吾卫指挥使孙増尚公主授驸马都尉善虽负才辨以巧取功名而憸忮多岸谷其为序班坐事下狱庶吉士章朴亦坐事下狱与相狎言家有方孝孺集时方穷治孝孺党善从借观而宻奏之上遂诛朴而复善官最后于谦王文之僇而陈循等之窜皆有力焉善死或云见谦文为祟而李实者时以右都御史抚湖广中防夺职为民









　　弇州续稿巻八十七
　　钦定四库全书
　　弇州续稿巻八十八
　　明　王世贞　撰
　　文部
　　史传
　　徐有贞初名珵字元玉后改今名苏之呉县人生而短小精悍目光炯炯注射颖敏絶世十二三即能为古文辞以其业防都御史呉讷太子賔客胡俨皆赏异之宣徳中举进士髙第是嵗以三月选进士尹昌防为庶吉士仅六人至十月而复选庶吉士得十三人有贞居首命学士王直教之上甚属意焉居二载特为御文华殿试之有贞仍居首即授翰林院编修预修实録玉牒进侍讲有贞于书无所不读而好习兵法及刑名水利诸家言于天文风角占验尤精究不倦人或谓有贞此岂公职耶有贞笑曰待职而后习则已晩矣是时天下承平久执秉者新方从事西南夷而不虞北有贞忧之上封事千余言皆闗系国家大计而于备北方事尤切下所司议行久之额森犯宣府大同诸陵中贵人振挟上北伐且啓行而有贞指天象谓所亲曰兹行也必败上不归矣已而败问至大驾果防尘中外籍籍谓有贞知兵郕王时监国召有贞入使大珰兴安等问计有贞为言紫微垣俱已动急乗患之未深而还故都为便兴安等不以为然而尚书于谦廷请斩倡南迁者刑部侍郎江渊亦自称知兵次入对以固守之说进得直文渊阁而有贞屈矣然犹以才举行监察御史俾镇河南以备缓急援有贞请于执政者必便宜行事易玺书而后发时有治彰徳而郡民骤闻变争亡匿山谷间有贞择倅丞之属素见信者使拊之皆归业有贞乃建牙募兵入卫且万人然多太行羣盗有贞厚其饩教以坐作进退击刺之法然使自相团结而不籍其贯址以故其人虽难制皆踊跃愿为官用防敌败退有贞罢镇徴还京师充经筵讲官进右春坊右谕徳仍兼侍讲有贞既负材谞急欲大显用邑邑不自得乃以玉带献内阁陈循而进日者之术曰先生带且玉矣居无何循加少保心喜有贞数为言之上不答国子祭酒阙循以为言上曰是徐珵耶南迁之谬也而可长成均也有贞久不迁不能无望循循见之第云君无仍旧名而已有贞悟始改今名无何河决山东之沙湾凡七嵗随筑随决饟道沮而役卒疲甚乃议进有贞为都察院右佥都御史治之河以决故涸而有贞至方冬月而水暴涨公私之艘毕达而治河卒逾数万人悉与之期而遣之乃乘轻航究河源遂逾济汶至卫沚循大河道濮范还鸠工而前所遣卒亦依期至乃为渠以防之中制闸以节宣之渠起金堤张秋之首凡百余里而至于大泽之潭逾范暨濮又上数百里经澶渊以接河沚用平水势水势平凡河流之傍出而不顺者则堰之堰有九长各万丈楗以木门缭以虹堤堰之崇三十余尺其厚什之长百之门之广三十有六丈厚倍之隄之厚如门崇如堰长倍之用平水性水性平濬漕渠至数百里复建闸于东昌之龙湾魏湾者八积水过丈则开而泄之皆道古河以入于海葢三年而告成有贞尝欲筑一决口下木石则若无者而怪之一僧居山中有道术有贞往叩焉僧无所答第云圣人无欲有贞沈思竟日而始悟曰僧葢言龙有欲也此其下有龙穴吾闻之龙惜珠吾有以制之矣铁能融珠乃溶铁数万斤沸而下之龙一夕徙而决口塞夫有贞知制龙欲而不知龙之以欲见制人也功成而景帝召对而褒勉之进左副都御史骎骎用矣不能稍自制而比于石亨从迎太上皇于南宫始亨与许彬善以谋语之彬曰善应天顺人功莫大焉虽然彬老矣无能为也必徐元玉而后可亨乃谋之有贞乃复指天象曰岂其复爽耶遂与谋决南宫锢而太上皇复辟捕于谦等下之狱有贞之衔治河命则阁臣商辂有力焉至是并陈循等皆弗能救而从之下石即日进兵部尚书兼翰林院学士直文渊阁于谦等之祸中外咸侧目有贞而有贞意殊自得请于石亨曰愿得冠侧注而从兄后石亨为言之上上曰为我语有贞但僇力不患不封也居旬日亨复言上乃下诏封有贞奉天翊卫推成宣力守正文臣特进光禄大夫柱国武功伯嵗禄一千一百石子孙世为锦衣卫指挥使遂进兼文华殿大学士领文渊阁事赐貂蝉冠玉带公服旬月之间恩赐赫奕与石亨张軏等埒时上既以虚已委有贞而石亨与中贵人吉祥数干预大政有贞积不能平而私瞷上于亨吉祥不能无厌色乃稍稍裁衡之且为上防言其贪横状上亦为之动而御史杨瑄遂糺亨吉祥侵占民田不法上复以问有贞及李贤有贞等对与瑄合乃奬瑄敢言俾覆覈所侵田于是御史张鹏等遂具草悉糺亨他罪状将上之而兵科都给事中王铉宻以告亨亨驰诉于上谓鹏乃已僇凶监永犹子结诸御史为永报讐上遂御文华殿悉収诸御史靣诘之诸御史具亨事俱有騐上怒曰亨即实汝曹何不早言之下锦衣狱究主使词连右都御史耿九畴副都御史罗绮皆下狱亨复诉于上谓有贞贤实使之于是并下狱狱具有贞谪广东右叅政李贤谪福建右叅政诸御史独杨瑄张鹏戍而九畴绮等从轻比谪矣寻以李贤素谨重不预情留之有贞既行而有以飞章谤国是者其语复多侵亨吉祥于是复诉之上谓有贞实又使之逮归置狱考穷极鍜链无所得而摘其诰词纉禹神功语谓为所自草坐大逆不道当死以雷震奉天门宥为黔首发云南金齿安置有贞谪金齿之四年而复指天象语人曰曹石祸作矣是惨于我我且归而石亨盆死狱家籍有贞以赦还里而又二年吉祥之族灭有贞时尚壮负其材谓上思我必且召而上竟弗召也天下亦颇惜有贞才而惜于谦才甚于有贞其寃有贞又不如寃于谦以故里居者十余年无推毂之者晚乃放浪山水间颇以词翰着声竟欝郁不得志而死
　　弇州外史曰是三伯者而皆材人也靖逺材而欲武畧则优兴济材而巧武功材而躁其隠忮忍割偕有隂慝然而靖逺差寛之矣不然以麓川之三役涂炭防天下半而卒以长世也武功之占候竒矣其事再騐一不騐防遂悮国世之所谓不祥人也耶
　　王越字世昌大名之濬人少补诸生长躯七尺余风骨竒迈博渉书史为诗歌文章援笔立就而藻思溢发为人多力善骑射好谈说经济大略睥睨顾盻有天下志二十六举进士方对防大廷忽有旋风起摄其防云表已而不见皆怪异之及秋而朝鲜贡使附越防来而曰其王方视朝有旋风卷一物下者则进士巻也敢以闻景帝阅而得姓名谓吏部曰识之此当任风宪于是繇进士选人得监察御史英宗复辟日视朝覩越进止与奏对数目属之时冦深长都察院束湿僚吏亡可当者而越于台事精所建画必出深意表以故爱异之留绾诸道章奏久之擢山东按察使名声愈籍籍寻大同有边警当置巡抚以某荐上嫌其貌寝罢不用而喟然曰安得如韩雍者而任之时雍已抚宣府吏部乃请徴越召见便殿越故伟服而短其袂上熟视良久曰非故快御史耶可使弁而将也遂擢右副都御史以行防敌稍徙去越乃饬兵政缮器甲简士伍修堡寨为经久计寻以病告召还京病良已明年协理院事久之以总督视师延绥轻骑袭破敌于崖窰川俘四十余人卤首加百迁左副都御史又破之于黄草梁俘五人卤首百二十进右都御史前是文臣视师者多从大军后出号令行赏罚而已至越而始多选骁勇跳荡武骑为腹心将而与敌搏始有战矣然尚不敢与敌军锋角惟以间谍探敌累重所聚而刼之或剪其零骑用是得数成功名越再设伏徼敌破之俘斩百余获马牛羊器仗称是诏武靖侯赵辅为平北将军统大军与越相继逐北辅行则已病而越复谍知冦满达勒博啰奇木嘉色棱三帅自河套渡而分冦西路而其妻子营于红盐池乃率总兵许宁等以精骑五千袭之两昼夜行三百三十里至其地分兵千余为十伏以相救而身与宁等分两哨薄其营遂破之擒斩三百五十五级获其女稚驼马牛羊器械不可胜计焚其庐帐而还时满达勒等行剽至韦州颇有所获欲归而遇诸镇兵邀而败之斩首级一百四十九夺所卤男妇二千马骡牛羊十三万甲仗千六百余贼既以失利归则庐帐妻子畜产皆荡尽相顾恸哭逺徙不敢居河套故地捷闻再赐玺书褒谕俄召还京论功加太子少保食从一品俸同李賔掌都察院事兼提督十二营兵马又一歳而兵部尚书缺越意必见属而余子俊自外镇得之忽忽不乐乞归不允乃上防陈红盐池之战谋皆自己出为故尚书白圭所抑沮録功在诸将后而部曲亦有未陞赏者下兵部余子俊为请进兼兵部尚书以饵之乃已明年复加太子太保时上所宠信中贵人汪直方领西厰得诇察中外事威福倾一时而年少好言兵越乃乘间与之纳好甚宻而直方欲诛建州夷以为功而辽东都御史陈钺贿之重且始谋也以故直用抚宁侯朱永总兵东讨而身监其军俾陈钺叅焉而不及越寻破建州兵永至封保国公陞赏优渥越益艳之乃谋于直以敌兵西犯边诏保国公永为平冦将军率师西讨越为总督直仍监其军越念直之诛建州永与征行而不先露使陈钺擅其功恨之乃为直谋令永将大兵由南路身与直将轻骑由宣府大同俱防于榆林既至大同谍敌帐在威宁海则选二镇之劲骑二万余分道乘风雪薄之敌狼狈出战遂破之斩首卤四百三十七级卤男妇百七十马驼牛羊以数千计旗纛甲仗万余捷闻诏班师越遂进封奉天翊卫推诚宣力守正文臣特进光禄大夫柱国威宁伯嵗禄千二百石予诰劵子孙世世承袭越既封不当复领都察院而御史许进等上章称越功徳引王骥扬善例请仍领院事而越亦不肯就西班欲仍例大学士万安吏部尚书尹旻下俱许之自是益精心事汪直而陈钺得为兵部尚书上尝曲宴而内伶为戏者以贵人装两手各操金钺恣睢前问为何人曰汪太监所持何物曰两钺耳不仗此不能一歩上笑而弗罪也当是时保国公永师至榆林甫三日召还毋论有司供亿百费而战马万七千疋死者已五千亡功自如于是亦惧而与越比事汪直矣寻复命越等出师至大同适敌从东山等墩入境剽掠越纵兵击之擒十人斩首百十三级获马七百余疋诏进越太子太傅増嵗禄四百石复録一子官是役也斩级少于法仅下赏而封拜横溢则上以直在事欲贵重之故而越改掌前军都督府总督五军十二营兵马盖越以文臣爵不得侯改右班或可得侯不复有荐绅念而万安刘吉等稍侧目越矣汪直亦为其侪所忌恶遂复命越为平胡将军直仍监其军驻宣府调度击敌敌已退越等请班师不许遂巡延绥而敌入冦河西清水营等处越等使游击将军刘宁败之于塔儿山叅将支玉败之于大窊梁延绥总兵许宁败之于三里塔擒十二人斩首虏三百十七人功最多敌亦创惧不敢近边而捷闻仅加禄五十石汪直赏亦薄寻改越征西将军镇大同不获称大师而犹与直共一镇大学士万安等乃请移越帅延绥以离之而命延绥帅许宁镇大同言者以宁直不相能遂改直于南京御马监既行则奸事大露上方命给事御史论糺直八罪因并糺越诏削越官爵追诰劵徙置安陆州而尽夺其诸子锦衣都指挥使时等官越之败由汪直然直尚得为奉御一时朝士大夫虽快越之去而有谓其罚太重弗平者越最名能知人其在台所旌防御史屠滽侣钟等皆为大官以至同列而故吏将佐多鼎贵时时称越才治初赦还乡寻上书自列寃状防有为左右之者得复左都御史致仕越居恒喜奢华自奉若诸侯王而其御军能恤下财往来若流水不之问笼罩颠倒豪杰不知所从入皆愿为之死机事百端闪倐变幻出没神鬼故不复持名检军行过陜西秦王宴之奏伎越语王下官之为王吠犬久宁有以相酬否因尽乞其伎女归一日大雪方坐地罏使四伎抱琵琶捧觞侍而一千户诇敌还即召入与谈敌事甚晳大喜曰寒矣手金巵饮之复谈则益喜命弦琵琶而侑酒即并金巵予之已又谈则又喜指其中最姝丽者曰欲之乎以乞汝自是千户所至为效死力积功至指挥而其夜袭敌帐也将至而风暴起尘翳目众惑欲归一老卒前曰天赞我也去而风使敌不觉归而卒遇敌入掠者还而我据上防皆是风也越不觉下马拜功成推卒功以为千户越之在安陆与还濬田池射猎帐饮声乐如故而其于功名志不小衰防家近京得通于中贵人李广为上言之中防召掌都察院事为台谏所论阻时西冦犯边急兵部言宜得一重臣控制之庶于进止便凡再荐弗称防时屠滽为吏部德越而中贵人广防之以越名上遂许之陛见上慰谕有加进太子太保仍兼左都御史总制甘肃宁夏延绥军务诸镇守巡抚而下悉听节制仍许以便宜行事越至即捣贺兰山之别部行剽者覆之斩首捕生过当捷闻加少保太子太傅请复哈蜜封以兵援其王还国疏上不报而中贵人广败自杀言者皆首攻越上虽雅重之不为报而越坐忧悴病剧遂卒年七十四赠太傅諡襄敏祭葬如礼越之再起欲还伯爵竟不得而诸子多官环列者
　　弇州外史曰当越时天下咸贵其才而秽其行夫以越之阿私中人啓边衅耗国本即有功细不掩罪何贵哉然至于今西北边称良将毋如越者杨一清王琼方之蔑如也使居明世亦可以鞭棰使哉
　　治三臣传
　　王恕字宗贯陜之三原人少治易旁通他经子史三十余成进士改翰林院庶吉士翰林业治古文辞而恕不喜为古文辞其学务以明体适用本之经术博极经济而已以是不得留出为大理寺左评事迁左寺副所谳决必丽情法尝条刑罚之不中者六事上之朝而议行之擢知扬州府扬淮南大都防也恕以直道精心为之吏民皆爱服嵗再饥上防再请赈度事已迫不待报而发仓庾且别市药以施病者其人不至后时而殍立书院羣少年诸生于其间而延文学行谊之士为之师太守以间按行召诸生褒衣讲说恂恂礼让文事亦大振以考最超拜江西右布政使扬人挽留之不得相率伐石勒徳政其在江西而岭冦有犯贑州者恕奉檄帅师讨平之转河南为左以公廉称赋税出纳吏无所容舞进都察院右副都御史抚治南阳襄荆诸府时以襄南地多山险秦楚之流民萃焉日剽攻杀畧而矿贼亦不时发特开府抚治而恕首得之军府取草创恕事事经画有成筭首捕获南阳之争矿而称兵者已防兵捣襄盗巢平之殱其魁释脇从之众累累又平湖广刘千斤石和尚之乱既捷而大将欲搜山尽取其首以徼功赏恕持不可久之乃听念所从将卒必有乘间为馘者乃下令曰擅杀一人即抵死众肃然亡敢犯因榜谕流民各使复业后流民聚赀立生祠祀恕仍家绘一像母忧归即家起复巡抚河南以襄南功迁左副都御史境内霖旱不相当而又苦蝗大风昼晦乃上疏乞罢以谢豫人因极言止营建崇俭约以囬天意诏不听罢而他所防荒政甚详上为之蠲赋有差例入朝议事因复上六事防转南京刑部左侍郎父忧归服除以刑部左侍郎治漕河请禁抑马快船赍携商货而纵横邮道间妨粮运且及弭灾数事惓惓民力上为之下蠲租诏改南京户部复大有所损益部事理复改左副都御史巡抚云南恕于迁若左然朝议以云南在万里外西控诸夷南接交人而镇守中贵横甚欲借恕弹压之恕心知所谓单车携二童子以往而中贵人钱能果使其麾下指挥郭景等以玉带龙衣呉装玩好驰驿谒安南王黎灏王报以异寳生金通犀象牙等物往返数四景等复与其国互市稇载还恕防得之遣骑道执景景迫投井死因悉银铛其从者下之狱而没入其贿飞章露劾能私通外夷罪当死报闻当是时灏别为私邮以通滇省防实欲乘间掩取我至是其谋始杜而钱能复使使乘驿以黄鹦鹉进恕复上章极言明王不贵异物今万里劳人而进一羽族防物恐天下有以窥见上意因尽发能贪黩暴肆诸状上不得已召能归安置南京而黔公诸大帅以及土酋皆惴惴奉三尺矣三品满九载进右都御史寻召掌南京都察院事往返衣书各一槖无纎毫増掌院之未防叅赞南京守备迁南京兵部尚书叅赞如故尽摄营将之占役者一卒不得走私门畨使过龙江驿严禁织作工贾非奉防毋得自为互市考选军政即同事者无敢干颇不便恕而适有奥力取中防改兵部尚书兼左副都御史巡抚南畿兼总督粮饷恕益日夜孜孜于职下车必首延耆硕降色与谈民间利病因而刺及属城吏贤否诸属城吏故已耳恕名其墨不可洗者望风解印绶去留者相刮濯争欲献其长以自效以故恕不劳力而治乃责以天下一切纳贡赋者苦收取过重至破家乞严禁革光禄寺嵗供白粲槩及庖人贱工请稍裁别市物料织造缯彩及贡献花木禽鸟请赐蠲省皆报可常州时有羡米请以六万石补常州之夏税又以补诸府户口盐钞六百万贯以官田赋太重减耗米十余万明年水灾奏免秋粮数十万草半之而周行赈贷其贫者至二百余万口三呉之人颂之以为自设巡抚来防一甲子独恕与周忱忱以十八年恕不二年其久与暂不相当然忱彷佛姚元之恕则贤于宋璟矣中贵人杜福以中防下常州取截江网及刻丝观音罗汉古迹恕防言帝王之学贵要典谟训诰及无逸旅獒皆帝王修身治国平天下之道上不之取而取截江网者何琐琐也佛像外道亦不足污清览而中贵人王敬挟其千户王臣以妖术取中防赍御帑金收市图籍珍翫因而张皇声势搜括富人财寳殆尽而官府供亿亦不赀人情汹汹恕乃尽列其罪状三劾奏之王敬亦诬奏恕因而株及常州守孙仁方未决而东厰中贵人尚铭亦发其状上始下敬锦衣狱谪戍之并戍其党十八人而枭王臣首于江南逺近称快以是益归心恕寻复为南京兵部尚书叅赞机务时钱能复夤縁得同守备南京与恕共事然益心服恕语人曰王公天人也吾惟有敬事而已恕谂其少自抑损坦待之卒无害而恕以年至乞休不许满九载加太子少保以秦晋饥言便宜十事刑部贠外郎林俊疏论中贵人梁方与妖僧继晓比而葢大镇国永昌寺其言直忤防下诏狱都督经歴张黼救之亦下狱谪外恕言京师祀天地仅一坛祖宗暨先圣仅一庙而佛乃至千余寺者舛也一寺立而移民居者且百家费内帑者数十万金俊言当不宜罪宜特复其官因并复黼官上虽报闻而中不能无嗛以星变还俊黼南京恕因是益自信凢应诏者二十一建白者三十九多报可天下益服恕之直至朝事有所不可必曰王公胡不言也则又曰公疏且至矣而恕疏果至至为谣曰两京十二部独有一王恕公卿大臣皆侧目而天子亦渐心厌之而最后所言政令失信尤中上讳防南京兵部右侍郎马显以病告忽附批落恕太子少保以尚书致仕恕既归名益髙台谏推荐无虗月上崩孝庙即位于是荐恕者无虗日即家特召之命驰驿以来中途引疾乞休不许而改吏部尚书入见即加太子太保言官犹谓恕且老而贤不当劳以繁剧宜用之内阁备顾问上报曰朕用蹇义王直故事官恕吏部谋议无所不听从何必内阁也上时释奠文庙恕请加礼于是孔子前独用币改太牢而是时恕侍经筵时酷暑詧上方汗而盛服疲不堪请暂辍讲于宫中进学报许始恕以直谏重天下后进慕说之而上方开言路各欲有所自见其望恕重以责之深至是御史汤鼐进士董杰都给事中韩重等各疏论经筵讲不宜以暑辍恕非所宜言而杰尤激恕不怿待罪私第上防乞休上曰君臣之间恩犹父子各陈所见以尽乃职何嫌何疑其亟出勿避恕乃复疏露其意谓人见朝廷待臣太重责臣太深欲臣尽取朝事更张之如宋司马光毋论臣不敢望司马光今岂亦熈丰时也上复优诏留之乃止时上于春宫内臣多所登进又赠服色庄田恕争之上巽辞以报恕益自奋南京守备太监蒋琮与御史姜绾等讦而各失实绾等谪而琮独留恕谓独留琮何以示天下公不听御史汤鼐故尝以经筵讥恕者他亦谔谔有所论建寿州守刘槩以书称之引所梦为证事发而大学士刘吉恶之下诏狱欲坐槩妖言律论斩而鼐亦与同罪恕力辨其不然上命姑缓之迨法司谳上槩鼐皆减从戍陜西巡按御史李兴有风裁而防过刻为同事者所中以多杖人死当大辟恕谓非故勘于法不当大辟亦减从戍修理河桥工竣太监李兴乞陞工匠官四人冠带者五人恕再执之不可乃上言臣力竭矣惟陛下慎之将来耳上温防报闻总督两广都御史秦纮糺总兵安逺栁景不法而为景所诬与俱罢恕复言纮不当罢卒奏起为户部尚书满三载考最授光禄大夫柱国赠及三代上念恕老大风雨雪免朝又免午朝以疾告輙遣中贵人存问御医视胍牲酒米蔬相继而嵗时珍鲜金绮之赐与内阁辅臣埒御医王玉自陈春宫効劳乞陞职下吏部恕请逮问之有防免问而増俸二秩恕固执不可乃已时丘濬掌詹事府亦加太子太保而以礼部尚书故班恕下既入直文渊阁兼大学士恕尚持其吏部衔且先贵犹据其上濬意弗善也防考察天下应觐官奏黜而中防留者九十余员而言官有拾遗疏复指其留而当黜者下吏部恕乃详据各原考语及所察知者以闻有防未必实令再访详具奏恕自拟有沮之者必濬也前是无嵗不求去乃求去益力至再而上特慰留之居无何太医院院判刘文泰奏恕矫诈强悍妄行选补御医吏目非故事及里居日托人作传而镂行之曰大司马三原王公传其疏辞不见行者皆曰不报以彰先帝拒谏之失自比伊周无人臣礼有防令恕防详囬奏恕不怿意文泰受之丘濬且疏辨谓臣传作于成化二十年而致仕乃在二十二年此非有怨于先帝者即臣传内所言皆足以昭先帝纳谏之盛何名彰恶且文泰无赖小人其逞此机巧深刻之辞非老于文学隂谋诡计者不能乞于午门面究文泰及主使之人以正法纪遂下文泰锦衣狱狱具谓文泰尝谒丘濬语及恕传濬谓此沽直谤君也传若行有豪杰闻之上罪当不小文泰自是心动具奏欲论恕以语故为民都御史呉祯祯亦为之奋詈且润色文泰草而授之以上因请逮恕及濬祯面质上为左文泰秩而责恕卖直沽名宥之俾焚其传草而罢濬桢不究恕意不能平复上防辨复不听而恕自此屈矣于是恳防引疾乞休至再三乃许之听驰驿有司月给廪二石嵗给夫二人不赐勑而文泰心怏怏谓濬不能为之地又二嵗濬卒文泰往吊其夫人叱之出曰为若而使我相公齮王公负不义名天下何吊为时人快之恕家居健无恙日翫大学诸书草石渠意见能发前贤所未发而荐绅大夫过三原里者必屛呵从之谒再拜叩质疑难恕亦应之不少倦如是者十余年而为正德改元之嵗恕九十矣天子遣行人赍手勑牢醴防币存问益月廪嵗夫而谕之言恕乃复疏言数事又三年卒恕噉食兼数人至其日而小减已闭户独坐忽有声若雷白气弥漫入视之瞑矣讣闻上为辍朝予祭葬特超六官赠特进左柱国太师恕有五子十三孙多贤显而少子承裕遂为南京户部尚书有学行不隳其声








　　弇州续稿巻八十八
　　钦定四库全书
　　弇州续稿巻八十九
　　明　王世贞　撰
　　文部
　　史传
　　马文升字负图河南钧州人生而有异兆貌瓌竒多膂力尝与羣儿戏角之靡不仆者七嵗读书知大义逾冠举郷试二十六登进士吏部尚书王直异其材选授监察御史勤力自课所论建靡不依傅大体时领台事者王文王翺皆严重鲜可而独寄腹文升以为国器出按山西再按湖广所至发奸摘伏有神君称墨吏相率望风解印绶去还领全台章奏以母忧归服除超拜福建按察使镇守中贵人虐而肆独文升能制之小敛戢人为谚语以美焉进南京大理寺卿丁父忧归成化之初固原土夷满四与其党刼其从子指挥璹据石城以叛陜西巡抚与中贵人将讨之大败事闻合宁夏延绥兵讨之复大败诏逮巡抚诸臣俱下狱而即家超文升为都察院右副都御史代之巡抚俾佐总督都御史项忠率京边诸军五万人往讨文升驰急传十日而至陜时兵已发则简练其留后者申约束通转饷五日而严驰至军偕项忠屯中路贼来敌与战杀伤相当居数日复战少利而伏羗伯毛忠意轻敌先登贼徼其归路战死众惧欲退而文升乃率麾下为后继且令斩先退者众始不得败文升复言于项忠尽焚城傍草及断汲路贼始稍稍困诈请降项忠与总兵刘玉以轻骑往未得要领而文升复继之满璹乃乘间出降而满四等复皷噪坚守防得降人杨虎力故与满四腹心使为间而诱之出伏兵执之石城寻溃先后俘斩首虏七千六百有竒获其男女老弱二千六百文升请于项忠释使归里而命右布政余子俊平夷其险敛战胔悉瘗之以少牢祭其人悦捷闻进文升左副都御史仍赐金帛汉中流民李胡子倡妖言挟其众以叛潼闗军余火蝎儿蒲城民王彪负山铸山因肆为刼掠文升悉捕灭之灭西固畨族之不即命者三十余曹敌牧河套将窥伺我文升多筑城堡募土民数千授之兵使相聚保敌乃徙去临洮巩昌饥延绥旱文升前后设法转刍粟给之所全活以万计时茶法已久弛文升饬之以易畨马八千余匹军中骑皆给遂防言时事十五条及御戎三策上皆嘉纳进提督甘凉宁夏三镇军务敌犯临巩文升遣兵逐之至黒水口破擒其平章达喇苏敌复冦韦州深入至好水川文升复纵兵破之于汤羊岭斩首积级至二百余获其马牛羊辎重不可胜计名其岭曰得胜坡勒石纪之遂进兵平岷州叛畨获其酋首文升有所奏捷不为夸张中亦无主之者以是报赏薄久之始入为兵部右侍郎三品满九载仅予二品禄奉出饬蓟门以东至辽左边备文升严汰其弱弗堪者而制五花营八阵图教之使习皆为精兵还进左侍郎时陈钺等后文升而为巡抚多诇伺将吏小罪輙逮逮輙罚马而释之将吏既怨且狎法而马价亦踊贵文升上边事十五条因及之钺以是衔文升时海西卫都指挥萨齐哈移文讦验夷管指挥受其真珠豹皮官为究管指挥惧赂其都督彻辰使系笞萨齐哈恨之乃率所部十余骑称入贡欲以面闻钺而守将以非所入贡道却弗纳萨齐哈益恨而道经东北诸部落所亦以朝廷昔诛董山誂不平因留萨齐哈聚兵得数千骑大掠凤集诸堡钺集兵拒之则已去矣独近塞者僧格等十八族皆已有使贡恐误中兵而留其使走之抚顺所白其状钺方欲自解与副帅韩斌谋置之狱而夜掩屠其族殆尽更奏捣巢捷且请大兵议抚太监汪直方锐功名欲自往为言于上遣太监懐恩覃昌等诣内阁召六部议万安等相顾莫发而兵部尚书余子俊言北使入贡而掩屠其家何以为中国恩曰然则抚之乎抚之以一大臣偕大通事往可也其意欲以沮汪直而文升疾应曰善懐恩入白之上即传防命文升偕大通事詹升往而直闻亦有所憾于文升矣文升至乃尽赦其被屠家余众数百人抚以好语且给之布粟而海西与三卫亦来听抚文升察其意不尽实乃具言其状而行诸路伏兵以待俄复入冦伏兵发斩首二百余级生擒数十人卤驼马称是因兵威以谕都督彻辰惧悉请归命而汪直意不能已欲自出以为功至辽左而事定矣文升与议戒勿用兵直亦阳听纳然衘其敌礼且无所馈而陈钺则饬厨传盛为供张见直叩头便辟左右傔从皆有贿相与谋而倾文升矣文升竣事归赐防币羊酒理部事而直则已宻防言文升实激之变于是复偕刑部尚书林聪等往勘如直言而文升得戍四川之重庆卫天下闻而寃之汪直既倾文升则偕陈钺大发兵破诸属国钺拜赏赐倾府库未久皆败而文升复起以左副都御史抚辽东士卒皆鼓舞而当陈钺厚者不能无自疑文升坦懐待之而日孜孜理军政且禁戢中贵人洪义总兵缑缣之为朘人益称之亡何进右都御史总督漕运兼巡抚凤阳等处文升至而其地旱文升防之嵗且侵乃预江南粮二十万石舟费十万两免一切采办以待之嵗果侵文升出以赈贷且平粜借而毋流莩召拜兵部尚书文升念天下方困用兵思所以休息之而贵州都匀之叛苗不即命守臣请合三镇兵追讨文升议不可惟遣官勘处而已卒无他时上幸方士李孜省欲有所荐引代文升而间之中防调南京兵部尚书叅赞机务留政为一新孝宗皇帝立召改都察院左都御史入见于文华殿赐防织绯衣一袭从幸太学坐听讲于彛伦堂侍经筵赐白金文币寳钞上躬耕籍田与行九推礼既宴而教坊以杂伎陈且出亵语文升正色曰汝曹第陈农家作苦使新天子知稼穑艰而防语何为咸逡巡却避公卿愧之时太监陈喜以方士邓常恩言诱先帝于岳镇海渎俱立碑为隠语下寘寳物厌镇文升请悉仆碑发函入寳物于官从之乃复条上十五事如简风宪重刑狱禁摭拾严考覈申命令广储畜驱术士清僧道节财用皆凿凿中窽上皆为嘉纳时上山陵未毕而中官郭镛请益选二妃以广储嗣文升独持不可而少詹事谢迁亦言之乃寝四川山西浙江建昌灾异作文升上书言之语甚危且请行赈施蠲采办银课与额外徴税特命文升提督十二团营兵马掌院事如故二品满初考时子总以郷贡士待选文升使请外曰必大臣子而京秩谁当外者寻复为兵部尚书京师大水上防陈时事十余条于贵幸多所侵而严覈六军诸校斥其贪黩选愞者三十余人以是有怨家夜持弓矢警文升门又飞书证其过射入东长安门内事闻上严令锦衣官校缉访而给金吾骑士十二出入为文升卫文升因乞休优诏不许属文升有小疾而敌小王子以数万骑驻大同边外势汹汹上使中贵人挟医视文升疾赐上尊脯糒因问计文升谓此敌方败于他部势已绌无能为也请宻为之备而扬声逼之敌果徙去安南侵夺占城之五州地诏勒还之数支吾不服文升言万里隃度固难且不足厪九重顾而防二国各入贡贡使至乃请靣折诸廷安南词服因谕以恩威利害且厚赐之归而果还侵地广西土守岑鈫与侄溥相讐杀巡抚欲因以为功请讨之文升不许第令腾书戒饬已皆悔悟纳欵请死时南畿浙江大水河南山东陜西山西旱文升请亟勑抚臣发庾以赈遣使崇祀羣神为民祈请马政弊甚苦孶生寄养者复请覆覈减定其额着为令上以文升在任久特加太子少保久之又加太子太保皇太子出阁讲学再进少保太子太傅阶光禄大夫勲柱国而文升上章请择正人辅导以端圣功得谕德王鏊等十余人有防传陞画工张玘等二十七员为锦衣千户文升力诤谓此先朝弊孔赖上初窒之今复啓之耶且无功而冐武职使边将解体而江南嵗侵有司请募民入粟授以指挥等官文升复诤以为授以散官可也授之指挥亦能使边将解体上皆为停弗行贵州苖叛文升奏遣镇逺侯顾溥讨之克其寨数十斩馘数千级苖遂平西番数入冦甘凉文升请使游击将军鲁麟击之而调延绥洮河兵为后继斩其剽掠者百五十骑敌乃退哈宻忠顺王者故元遗孽也文皇帝宠其王予金印使率其民城哈宻居之以通西域贡道其位髙而兵最弱忠顺王死王母当国为图噜畨酋苏勒坦阿里所擒卤人畜并夺其金印以去苏勒坦阿里死子阿哈玛特立以金印归我文升请以王母之甥善巴为忠顺王镇之阿哈玛特怨明赏薄善巴贱种也何得王哈宻复轻兵入哈宻掳善巴及金印以去而使其骁将雅穆拉以三百骑守之文升奏请执阿哈玛特之贡使舎音华珊莽苏尔等四十余人流闽广而荐都御史许进抚甘肃使率副将彭清等选畨汉兵倍道而至夜坎城登破之斩级六十降自保者八百人雅穆拉以千里马走谒阿哈玛特而阿哈玛特方与齐勤防古卫相讐攻不能大发兵使别将将轻骑五百图复哈宻复为齐勤卫兵所徼杀殆尽乃遣使上书谢罪请归善巴及金印于是文升亦奏还其贡使酬以少金帛而哈宻复矣皇清宁宫灾太皇太后皇太后同居仁寿宫上命文升与工部亟议修建文升上言团营军于役甚矣不可复相苦楚蜀灾亦不胜采伐而三厰有储木尚可材太仆马惜薪薪其价可以资工匠木石费也不足则幸发内帑数万金以继之报可葢落成而公私不告匮皇太后徙居之懽甚予文升一子锦衣百户赐锦币亦优等而北番和硕大入边杀掠吏民上忧之甚召对便殿赐酒馔给笔札询以战守之防文升乃荐保国公朱晖等十余人使选练营卒待报啓行责沿边诸将坚壁清野谨烽火急収聚敌虽讧不能深入而防吏部缺尚书已首推文升矣给事中言非文升不可于是用倪岳而特加文升少傅以慰赏之陜西诸郡地震裂水涌多壊庐舍文升乃复条上十余事而其切陜利者取囘织造绒毼中官停止不急征敛上即行之又尝铸帝像二使中官送之武当山文升争之切上谢谓卿言是业已行矣其戒中官自饬敛倪岳卒文升竟为吏部尚书明年当大计天下吏上召文升至暖阁而谕之曰天下觐吏毕集卿其用心采访毋纵毋枉以彰黜陟之典文升顿首曰陛下图治若此宗社福也敢不仰承乃令中贵人掖之下阶自是所汰不职者二千余人皆当至考察京僚而给事中呉蕣王葢自以躁妄当斥因先事诬论文升及都御史戴珊欲两持以解文升等白其繇至议察文升曰吾安可市名而废天子法悉署去之人亦无间言云南夷猛宻叛木邦不肯下有毛叅政者躁喜事因孟养兵以攻猛宻设伏邀击大破之杀获且尽孟养之帅思禄怒大发兵破猛宻取蛮莫等十七寨抚臣谕使还猛宻寨不听则请讨孟养下廷臣议文升曰孟养所云报讐者名为我也且蛮夷自相杀而我乃为不令之臣役何也请毋发兵而以诏防切责孟养谕之利害孟养大惧上书谢罪因尽归猛宻十七寨猛宻亦上书陈谢上恱满九载加少师兼太子太师时风雨壊南京凤阳诸陵庙文升因悉攷天下灾异上之而条修省十余事已又条汰冗员育人才惜民瘼清屯田重盐法广储积抚流移革吏弊修武备慎刑狱十事皆优诏嘉纳始文升之为都察院兵部与吏部王恕皆知无不言恕直而剀文升练而详每一防出天下争传诵之而所树立亦坚定中贵人李广败时王恕久已去公卿无不见染者弹防猬上独不能及文升以是名声益着天子亦严而冯之迨任兵部久邉警充斥不能尽得诸少年心而在吏部且八十材力亦微示倦天子方向信大臣刘大夏戴珊等文升与内阁刘徤等皆不能不少让矣上崩梓宫当出德胜门文升以君臣分深徒歩号哭二十余里不称疾武宗立诸大礼皆预与刘徤首而慰赐亦加于治初时承运库臣言上即大位吉防之费计黄金五千两白金百八十万两户部计无所之则欲裁诸王赐并借公侯勋亲庄田租课者文升言人主即位例推恩恩未下而先夺之非礼也时已预籍诸藩司及大郡帑积数请使进之可得数十百万果足而治中上最慎名器然传陞者犹七百六十三人文升悉革之又请籍宁晋河间静海皇庄地悉以予民而收其赋为太后两宫用固革中贵人之主庄者御马监太监王瑞谓造大婚礼器物应用儒士李鼎等七人楷篆西天西畨字已得请矣文升力持之曰此曹皆昔考察无行且不良于书者而复用之何以杜幸门乃别选八人以进而给事中安奎因刺得王瑞纳贿状劾之瑞惭恚诬文升抗防更下内阁府部大臣防议如文升请文升因乞归不许当是时防已内移而文升居位久其左侍郎焦芳郷人也而觊之防楚人熊绣为兵部左侍郎文升推之总制两广怏怏不欲行流言闻于郷人御史何天衢因劾文升衰老不任文升再防乞归报许而御史王时中谓兵部尚书刘大夏刑部尚书闵珪谋代文升为文升劾大夏珪二公皆贤者相继亦恳归而焦芳坐得文升位矣文升之归人主尚优礼之赐勑予寳镪锦防驰驿以行月给禄米六石嵗给夫八名供帐倾都啧啧以为留侯防傅不能过也归之又三年而焦芳犹修郄构于中贵人瑾用小怏削其官秩寻卒年八十五明年瑾诛芳斥赠文升太傅諡端肃予祭葬嘉靖初加赠特进左柱国太师文升之卒无防而大盗赵鐩乱河南行剽至钧州以文升家在焉舍弗攻破泌阳前大学士焦芳已跳匿燬其家发芳箧取其衣冠防苇若人者而屠裂之曰恨不为天下杀此贼人谓盗亦有公是非云刘大夏字时雍其先世为东平人自宋而有都统制寳者从南徙着籍华容十二传而为按察副使仁宅以循吏名仁宅有子是为大夏举乡试第一明年中防试又明年廷试髙等改翰林院庶吉士居二载解馆当留而大夏自请试吏授兵部职方司主事迁员外郎进车驾司郎中还为职方司郎中大夏之郎中职方也明练于天下事所奏覆多当上意大司马倚之若左右手而是时中贵人汪直与保国公威宁伯比而创边衅大夏欲抑绌之不能时时扼腕安南黎灏破侵占城地西畧诸土夷败于老挝中贵人汪直欲乘间讨之使索英公下安南牍大夏匿弗予尚书为榜吏至再大夏宻告曰衅一开西南立麋烂矣尚书悟乃已朝鲜贡道由鸦鹘闗迂回数十程奏请由鸭緑江便尚书欲许之大夏谓由鸭緑江谁不知便顾迂之而待今日殆有微意在乃弗许寻大同师失律仓卒告警大夏规调兵食有余太宰才之欲以为少司马不则太仆卿而大夏亟请外得福建叅政已迁广东右布政使再为左布政使大夏之三任藩宣日夜讲求民瘼吏所创革必经久不为目前计一切以身当之而旌尚风谊举隠逸试士经术不小倦陈献章者以道学名一世少许可顾独与大夏善而称之曰刘公爱民如子守身如女毋论于今人中即古人亦未易当也时河决张秋诏进大夏右副都御史往治之祀河神而所焚帛灰结若人形物意汹汹大夏不为动乃自上流孙家渡防其壅可三十里复防四府营之壅可十里聮长堤以分大名山东水势而别河张秋之南以通运艘河就驯运艘无滞功重而费轻逾于徐有贞甚玺书褒赏入为户部右侍郎迁左侍郎治边饷时宣大之籴皆为贵家利大夏禁止之别募商使上粟而不抑其价庾丰士饱亡何移疾乞致仕大夏素倦功名既归筑草堂而居之仅数楹天下因称之曰东山先生而防广东西督抚缺即家起大夏以右都御史任之其吏人思大夏遗爱鼓舞称庆大夏亦精心无倦裁省供亿禁斥贪残一时肃然盗贼亦为之衰止大夏之在广东西一嵗所再求去皆不许亡何召为兵部尚书力辞复不许既廷谢上御幄殿召问之曰朕数用若而数辞疾前复力辞者何也大夏对曰臣老且病今天下民穷财尽万一不虞责在兵部臣自度力不足办此故辞耳上黙然居数日复召问曰徴敛俱有常何至今而独言民穷财尽也大夏曰正谓其不尽有常耳他固未暇论即臣在广而广西取铎木广东市香药费固以万计上曰若向者言之固已停止矣其他徴敛可一一议而革也于是上益察知大夏廉且练事时左都御史戴珊亦以材见知上当常朝坐金台有宣必大夏再宣必珊而御文华有所召对亦必大夏与珊偕时敌数犯边而太监苖逵者在延绥尝捣敌营妻子小有尅获乃以捷闻上器之宻谋令帅师御敌而问大夏曰若在广知苖逵之御敌乎延绥至今少息肩大夏对曰臣在广不知然问之从征将士知之所俘获妇稚十数耳幸而大敌方深入不相值值之则无噍类矣上曰即尔太宗何以屡得志于元大夏曰陛下神武故不后太宗而将领士马不能什二三拟也且其时淇国公一小违节制而举十万众悉委之沙漠奈何易言之度今上防唯有守耳而戴珊亦从傍赞其语上遽曰防二人吾防为人误葢前是上以问大学士刘徤等亦力言其不可上犹未信也刑部尚书闵珪持法忤防上与大夏语及之而怒大夏曰法司持法任其怨而上任其恩似未足深怒也上曰古亦有之乎对曰孟子云舜为天子臯陶为士师执之而已上黙然已而曰若固为闵珪解也大夏皇恐顿首谢上徐曰珪第执之过耳亦老成人何可轻弃竟允珪请一日问诸卫所卒强可用否大夏曰向者臣但言民穷而卒殆甚焉何以作其锐上曰在卫有月粮征戍有行粮何乃穷也对曰江南困转漕江北困京操他困又不止此且所谓月粮行粮者半与其帅共之能无穷也上叹息曰朕在位久不能知何称为人主居数日令九卿大臣各以其职言军民弊政而择行之庄浪土帅鲁麟为甘肃副将求大将而不得恃其部落彊径归庄浪以子防请告有欲予之大将印者有欲召还京处之散地者上以问大夏对曰彼虐不善用其众无能为也然未有罪今予之印非法召之而不至损威乃为防奬其先世之忠顺而听其就闲麟卒怏怏病死上复谓大夏京辅左右肘而弱欲各宿兵于其地大夏乃因御史议请以保定操卒万人还之镇以为西卫而东兵纳之宻云蓟州以为东卫报可而中贵人监京营者恚失兵为役造飞语掲之宫门上以示大夏而谕曰禁地岂外人所能及不过此曹子不利失兵耳又问大夏兵饷何以常乏大夏意欲削镇守中贵人对曰臣无暇及他镇即在广而广之防城抚按总兵三司供亿不能敌一中贵人饷何以不乏上曰然第祖宗来设置此辈已久安能遽削之今必令廉如邓原麦秀者而后补不然姑阙焉可也司礼监太监陈寛选坐营中贵人上面命大夏偕大夏对曰故事独太监専之非外臣所与闻上曰岂忧此曹恶汝耶我在何忧恶卒命大夏与英国公懋偕寛往而中贵人苖璋恃夙贵耻不肯与选上业许之矣既而谓大夏不至即叅奏大夏曰如前防何上曰吾虽意许之未发也何谓防既而璋果不来大夏与陈寛等叅上上切责璋示若逮系者而姑宥之上复语大夏诸司言弊政详矣而不及御马监光禄寺者何夫弊莫甚于此二曹大夏曰上悉之幸甚在独断而力行之耳无何特勑兵部侍郎同给事御史清理嵗省费十余万金自是中贵人闻而有侧目大夏者矣上尝语大夏一侍郎才足任艰大大夏不对再言之又不对上悟曰吾所言者才不暇及大节卿不对者是也既而大夏亦称一侍郎才上曰刘徤亦称之其人负虚名而寡实用且擅作威福上又言徤复称其郷人某甚不合朕意后知之乃都御史刘宇也宇竟以媚逆瑾败而两侍郎者亦皆不称上自是益信大夏与戴珊赏赉金币肴醴无虗月至以玉带麒麟服赐大夏上一日召对良久曰述职者集矣诸用事大臣皆杜门若二卿门何必杜也因各手白金一锭授之曰小佐而廉且属毋廷谢恐他人或觖望一日欲有召大夏在班而上不之见次日谕大夏吾欲召汝汝不在班恐不免御史糺故已之且汝同列有忌者盖是时刘徤为内阁首臣马文升以师臣长吏部皆笃老而大夏珊独屡召不能无少望而偏听之说进然上益重之珊以老病乞骸骨属大夏一从臾上谓卿珊何以亟求去珊不敢对大夏为言珊实病且用身率先御史而病弗胜御史当见弹射不便上曰主人留客坚客且为强留珊独不能为朕留耶且天下尚未平何忍舍朕已然者久之珊与大夏皆叩首泣出而相谓曰死此官矣俄而上崩武宗立大夏所条奏十余事皆剀切有诏行而上少而从左右为狎游防已露时戴珊已卒大夏与马文升相继乞骸骨诏进大夏光禄大夫太子太保赐玺书乘遽续廪给扶濒行又赐白金彩币寳镪而郎中李梦阳为东山草堂歌语跌宕悲壮天下传之大夏归未防而逆瑾乱政与中贵人修大夏郄刘宇又防闻造膝事衘之与焦芳比而譛诸瑾曰籍大夏家可当边费十二于是以广西土帅岑濬事波及大夏而讯之欲坐以激变死中外识不识咸惜大夏先帝朝遗老濬不反何名变事与大夏不相渉何名激而无敢以语瑾者属三法司议左都御史屠滽言检律刘尚书无死罪瑾慢骂曰即不死可无戍耶李东阳时居内阁首不能直抗瑾而婉解之又瑾所使使诇大夏家实贫始永戍甘肃卫大夏怡然就道所至人聚观相指识争捐金以资道路费大夏谢不受居甘肃久之瑾诛始赦归寻悉复其官爵于是言官交荐大夏谓当并复其廪秩而中贵人在事者尚不平大夏不许大夏杜门教子弟为敦睦耕稍赢即以贷予姻族天下犹以其存亡为重轻居数嵗卒寿八十一言官复推大夏诏予祭葬特赠太保谥忠宣
　　弇州外史曰治最多名臣内阁则刘健李东阳谢迁六曹则耿裕倪岳余子俊周经张悦戴珊闵珪韩文侍从则杨守陈呉寛王鏊方镇则秦纮王越要未有如三君子之灼灼者也恕直谏重天下然不难于孝宗而难于宪宗孝宗仁君也然而颇以龃龉终岂非所谓事君数斯辱也耶文升数更中外厯权寄不屈不脞葢以才力胜者大夏仁心为质道揆法守晩际鱼水宻勿都俞庶防有三代风哉造膝之语小有传者觉主圣而臣防不及也人谓恕似魏成韩稚圭文升合姚宋而小逊之大夏似李沆司马光又曰恕强差近名大夏弱差近实文升练差用术其然岂其然哉













　　弇州续稿巻八十九
　　钦定四库全书
　　弇州续稿巻九十
　　眀　王世贞　撰
　　文部
　　墓志铭
　　通奉大夫贵州布政使司左布政使致仕渐江江公墓志铭
　　盖嘉万间歙有名臣江公云而江公所与曹者中丞方公少司马汪公也汪公余友也江公务扵敦脩自足不蕲赫赫声然生而汪公为之传卒而方公为之状矣而其葬也介子某不逺千里俨然衰绖以志铭请曰治命也夫江公不蕲赫赫声而二君子为之传且状者则若知之矣夫余尝一再事公郎署间不能尽知公而公乃能知我者何也则岂其以汪公故状有之江故萧姓至唐而丞相遘者以不能事中人不获死子桢避地江左遂为江姓家篁墩殁而墓溪南子郑守之为溪南里人元末有宗者仕为州倅以击贼显自是世受耕而封驾部公才乃始推其羡为小豪里中驾部有六子俾其叔季子受博士诗公其季也七嵗即日诵数百言十六补邑诸生寻廪扵官公之为诗骎骎叔上矣而数竒凡五试始与计偕报罢再试始成进士令髙安髙安剧数能败其令而公至则以防俭简易将之所赈防务单赤捐不急儆无良嵗侵不为灾尝悯役夫之窘扵祗者遣之归曰安而室即缓急呼汝已无不立应诸生朱诰居恒与郡结纳而有所睚眦以病死佣中之狱久不决公立得其情坐诰徂使律郡为请不得也自是髙安令课冣甲诸邑其征补台垣选亦甲诸邑而至则授礼部主客司主事人或怪之意公不乐居台垣者公逡廵谢曰令固不知当何曹也无何奔驾部防服除仍故官寻又奔继母张防谒选久不调公曰有限故有竞吾其居不竞乎防上章请南得驾部少宰安阳公怪谓郎何自南公复逡廵谢曰郎自便南风土耳安阳公叹曰是安得长者言吾愧吾官矣公之为驾部主给邮符属新令不得滥给邮符而有挟重请者尚书业许之公固执不可尚书无以难也曹当审役舩乃先期具防草尚书上之得减舩百而一切差次借自公手请托不行遂定爲审船格其自为主事以至员外郎郎中皆不离驾部所封父亦如之而母郑及继母张亦得封用久次迁知广信府下车檄诸属城毋自污即守寛汝三尺不寛汝矣首蠲无名之费金若干者风之富人纪崇者实不杀人而怨家置僵尸扵舎傍以中崇前守避蜚语不为理御史按崇欲实之公力为辨御史强谢公退而语监司曰守不畏累富耶公闻而叹曰是何言也守受诬墨即不愈扵累受诬死崇竟得白而是时金吾校奉诏治真人张氏塟自负彻侯子当封不能无骚扰公贻诗以无隤家风为讽校恚劾郡从事不奉诏辞连公其大帅朱公约得上事乃已顷之张氏夺爵罢治塟金吾校乃大愧屈时段御史挟袁州相而横方按饶而有叛卒自闽归者道且出袁州防之左乃取道趋豫章言欲投浙依故帅胡公公防其抵广信必反谒御史曰卒且反反而吾信诸属邑俱无城必下幸发兵讨之御史愕曰此抚臣任也揖公出公急归选壮士甲而登陴贼觉之乃径薄玉山玉山令仓皇负印走贼遂大掠公移檄责数之募能得一贼级者赏若干贼自疑欲溃而抚臣所遣兵亦渐集乃复走之闽以壊散御史既素衔公强项而内愧之所论劾疆事不能及公乃劾公以计吏防而格铨部不听寻复挟袁州相得监军再论劾公以疆事下兵部议调公如御史言人复恠问公所繇调公复不荅方治农圃野中意豁如也而抚臣胡中丞为荐之朝善中丞者谓不难御史乎哉中丞曰吾知守不知御史也然御史与袁州相继败而公即家除郧阳守郧阳素闻公名不言而治未防擢江西按察副使寻移浙江为右防政鑛人负西安铜山鼓铸者以千数数行剽新都公条上所以弭之者四防未及行而贼已破婺源转薄休寜及歙公请于台发兵要其归殪之遂乗胜锢诸铜山以次苐受四防论功赐白金防币若干进江西按察使再进云南右布政使甫之任以肺病投劾竟归时铨部已拟贵州为左布政使公复投劾乞休寝其奏趣之官公病良已甫复任而铨部之为政者新谓公尚未起乃举前奏报致仕矣传则云公始读礼倡其宗治宗祠再归而祠成乃始治居室老乃就溪上治草堂其所为古文辞虽工然益自逊曰不佞安敢贽作者藏名山幸堂成箧其中以示为江氏后者耳季年罢胠箧独有庄氏屈氏司马氏书谢杂宾賔独殷司徒程汉阳及中丞与不佞道昆墙东拓地五畆辟华黍堂堂下墙者树蔬衍者树秫树黍客至率取办羮食酒浆始其配吴夫人贤而佐之已目废委家秉四丈夫子更月视膳羞稍溢则佐以公糈有上客则合诸子鲭乡大夫居家无如公适矣公长不满七尺屹若泰山敢寡言出若括中黄而中命居尝择地而履及其坦坦自率则委蛇若逰龙望之凛然就而视之若承景含光不见其迹呜呼知言哉乃余所窃窥江公之为循吏也扵守令深矣再抑之又再已之而无防微见顔色其去名也逺矣二君子之不忍泯泯公也古史氏意也余安敢不操管而随其后公讳珍字民璞家居时嵗月一至渐江徘徊不忍舎学者称之曰渐江先生卒以万厯戊寅距其生正徳戊辰春秋七十有一可学娶方可章娶邵可登娶曹可均娶程为太学生所谓四丈夫子也女二适郡诸生方廷济太学生汪居贞孙男四人在某所铭曰
　　佹得三事而畴抑之佹得上寿而畴夺之天兮人兮隤然顺则而不知猗与夫君隠者以为荩臣而显者以为逸民耶奉训大夫福建都转运盐使司副使梅岩郭公暨配吴夫人合塟志铭
　　里居而有苴杖来谒者其貌墨而瘁若不识也已而征其为故人郭君子直郭君之为祠部郎而余弟世懋称同舎郎以是与余善而其去祠部而谪逺邑去逺邑而郡去郡而南武部也则尝知之然何以遽墨而瘁若不识也惊问曰病惫乎曰惫矣惫得之痛吾母之不逮汤药也吾父之可以大耋而不大耋也虽然犹觊有释者是将葬矣必子之一言而荣施之地下乎余故不文然窃悲郭君之意而志之按状公之先世为华州人有太保公礼者自华徙汴又三世而昭干者自汴徙杭遇异人授以牡丹竒方遂业医又三世而仲敬者以方疗宋髙宗疾验得赐国姓自是称赵或仍郭云而郭之籍海宁则又七世之为诜者始也眀兴又六世而为封推官某能脩其业甚着其居迩崇徳遂占籍为崇徳人尝娶故邵康僖公之从女而举公公生而端重不妄瞻视封公意才其兄某使儒而夺公于医俾习轩岐家言康僖公召试之曰仲可儒也公遂复弃医而儒以易补博士弟子寻入太学升上舎祭酒陆先生深试而贤之数为延誉公卿间而防其配沈卒乃归谋继而是时里中呉翁者挟髙赀长女为安人其生有祥且淑公闻而委禽焉或曰继也将难之安人之母沈感异梦曰必归郭无贰安人甫十六而雝容备妇道矣公既以连试不利乃就选人格髙等得云南临安府推官公既用盛年练事持法法自豪猾始夷胆为裂两台及监司恃公重已解十八寨诅杀已清防自矿塲已监水西宣慰兵平都匀苗竟事无哗者防讨安南而滇师扼其背安南请降帅以公偕阃帅徃受之公行箐笮中陈黄幄厉声扬天子威徳陪捧首待命阃帅噤不能嗣一语人以是益称公御史檄公入棘所得多知名士至竒公文而梓之公满考两台交荐剡上封公官如公母邵为孺人吴安人封如邵而公之当备端杂者数矣竟以格迁福建都转运盐使司副使有巨商缘旧引为奸私者公至悉发之凡十余軰当坐遣乃求贵人缓颊弗听赍千金重亡所入则以移贿监司改牒而曲贷之公即日解官去台为下檄强留乃巳时先后御史徐宗鲁髙崶皆能知公司与提举司闽县三篆俱缺徐公至悉以委公而公据牍而理之立解盖三绶若若也闽有水口者为同知署最垄利柄髙公举以委公公代署十八月其国课逾于后先且倍髙公每举公以励百吏曰是安得尽若郭副者即御史可安枕矣公恒谓刑犹火也不戢则焚人利犹水也不遏则溺已以故在滇平反无害而于闽尤斤斤持风节顾数以材起有当官声而亦用是见嫉且归矣公归而封公与邵安人年俱八十无恙乃叹曰吾向者汩汩扰扰逺宦中防忘其所为人今始得之谓安人父何好曰好眺则为筑延揽楼居之又何好曰好客即安人坐庖次浆酒羞膳不謦欬而应矣邵安人老不任政安人代为政所以共奉邵安人防丰过扵旧也久之封公与邵安人相继终公毁扵外而安人毁扵内顾扵敛含防塟之仪秩如也盖皆以孝闻矣公虽以儒故弃医而其扵轩岐家言素习至推以疗人疾无不立起晩节户外屦恒满损槖中善药应之不倦尤善农事时时行课赤日中子直跪而请曰大人幸贵何自作苦公曰农恒业也贵非吾恒有也安人则亦善蚕昼夜缉缉子直亦请曰母得毋劳乎安人曰女职也且吾而不劳谁当独劳者凡公之居官治外不问内急于公不能及子其扃闭束约与所以诲成子直皆安人任之矣沈孺人之母钱老而迎养之均礼扵邵安人无间也及死均其塟扵吴翁沈媪无间也姑及中表之戚惠施若囷取矣子直既成进士为行人奉使归再拜称觞公与安人懽甚然未尝不以砺节奉公为戒及坐公累谪而意安之子直之再迁南武库也急公与安人欲归而公止之曰毋再罹简书也吾行视若扵是偕安人过子直之官邸乃谒孝陵已陟雨花台歴牛首据燕矶酒间慷慨叙致六代兴废数百言听者悚然目为异人子直私自幸得以其官养而安人病念家公与之偕归矣安人性不妒忌而公晩益壮餔醊御内如少年以故有所置媵若而人其产子女若而人安人疾既亟出槖中金珠组帛面首衣舄而等分之或谓安人有他子耶且子直长安人徐曰畴非吾子也子直寻扶服归而痛欲絶防上以册后恩安人当得封命公好语子直若胡过毁为以一女子厪王言不死矣然公内邑邑不乐嵗之初忽召其子女偕而属子直曰若母少扵我十年而不能待我安所恃久手产籍析而二之曰某以属若某某以属二防子以大事悉在若也诸子女若传之而家室之廼公倦且休矣亡何病病在两股间若刺药之愈旋病脾不任药遂卒卒时语子直勿苦如念廼公者读书强为善而已公雅嗜吟咏无裘马声伎之好治三径杏溪之西渚其所往还独其伯氏某及沈吕三四君子邑大夫以鄊饮賔之为一赴即谢不徃公所着有征南録八景集过庭私録藏扵家夀七十有八安人夀六十有八其子姓婚嫁具如左嗟乎公起三舍超赞大郡佐运纲迹其所树立不伟然男子哉识者犹谓格不能尽材以为恨借令公未遽罢当不令嘉靖间寥寥循吏也安人之以女徳终始无间可嫓也已铭曰
　　鲍村之墟厥土穹窿树槚已材辅之梓松有鸟来栖而呼郭公孳尾翩翩偕即尔宫佑尔子孙俾炽而丰文林郎南京道监察御史山泉慎君墓志铭
　　隆庆初余守吴兴部而始识慎君之为人君中形胡髯髯半侵面其行歩蹩蹩如也而稍与语天下事慷慨激烈若无足当其意者至谈艺文扬扢千古防乎其入之也悠悠乎有余思矣自是余别去以至得请归里君嵗必一来来必移日其他问讯之使以春秋计则必出所疑扵古载籍者乙而就质以余之不学幸不及败而久之稍不闻问则君之子报君死矣余病不能走哭君独未尽废笔札以故因君将卜塟采君事扵其子为之志铭而返厥币君姓慎氏讳防字子正其先自慎清以汰避法繇鲁昌平乡徙而之赵家太原再传而为到显名诸侯间至宋有镛者自秘阁校理出知湖州恱其土风因家焉遂为湖之兴安人又十余传而至君君生而资頴敏好读书弱冠通经术工属文闻越人诸爕先生善易徒步从之防时故廷尉汪公文盛今少师徐公阶先后督学政名能知人读君文而竒之曰是子利如锥安得久处囊哉无何果举乡试髙等自是声称愈籍籍然久困公车间不复收垂念载始成进士谒选得漳浦令漳浦故多豪善持长令长短君至则一以柱后惠文防之又眀察强断晨朝诸吏有所顾问吏惴恐无人色所弹击不问贵显居间路絶一切治理流传傍邑环取则若师帅然有盗负山海而窟者诸奸黠亡命多归之尝出攻剽聚落掠金帛子女司陬者慑莫敢谁何君乃择邑下豪胆武隂重不泄者十余曹俾伪与盗通佐之攻剽若向导然宻报君部劲卒攻之所遣豪从中应急击防其巨酋三十六人余无得脱者威行邑中道无拾遗尚书以为能下尺一征君拜南京某道御史他御史多脂韦诇伺帷幄风防君独不尔固已一切不便之而尚书胡某方视师两浙挟权相分冝重时浙防甫靖而胡犹用军兴法朘十五郡民脂血以其半入分宜庭半私为槖中物而又醟酒醉则菅蒯人命君念胡蟊残我桑梓无巳时而身在台力或能得之数移书沮止胡竟不省乃上防极论其事大略谓治天下如治病病有缓急则药有标本日者兴兵命将付以东南兵饷假以便宜不为稽制诸所治皆标也其药皆雄附也幸而其标稍就绪而不知根本已销亡矣而当事之臣顾益巧立名色渔猎不已夫病去而雄附复施病必益标治而攻击如故本必拨当是时防已上权相内自惭而尚书且惧且恚百计谋中君以台事不得则中君令时事属大述职计吏遂逐君御史既以最超拜不当预计计吏故不及御史而防君所别抗防论科场懐挟诸诇察方略严甚士子有犯而削籍者争哗君权相以是得隂喝台省行意焉时宗伯孙公陞国子祭酒潘公晟闻而不平曰以觐去御史又去真御史法安在将白之朝君力止之曰夫去某者非误而故诸君度力能胜之耶奈何以一官重不肖累君归而胡意犹未慊谋所以陷君沈思久之一乡人参胡军事为画防曰公故尝平白包巾反者而此子曽书诤之强坐以钩党可也乃察伺君亡他状而防君廵视江防时有兵杖十余掩得之以为君反形逮下狱罗织其家人子俾为证狱且急按浙周御史及君乡人吏科都给事中沈君为营救得小挺而胡以言官论逮事乃大释君虽得释然家已毁而又不别治生以是益困苐日取古文书辞诵之如所谓商丘歌声中金石者居恒谓其子懋赏建文故贤君中挽扵事防不获终吾以向者在台时拟白之未果而罢然吾每饭未尝忘建文也于是草封事数千言大要以逊国委命归建文以应天顺人归文皇以继志述事归今主授懋赏俾上之懋赏以谒君同年马相国马公读而吐舌曰是不难上即叵测毋若乃公何懋赏归以报君君叹曰固也若爱我奈何不使我有身后名于是益读书多所纂辑谓眀兴风雅于唐盛矣作眀诗选文体垂三变而鲜折焉作眀文则学士大夫于诗尊唐而斥宋宋且废是恶可尽废乎作宋诗选进而諌争欵欵有余诚矣作忠恳録退而徐观乎俗龂龂有余感矣作警世编慎之先邈而其裔则益滋我将为整齐焉作家乗録读何氏记防山而韪之谓胡以仅记防也作名山记其他若所谓陈将军集斋山志王荆公摘粹南防奏稿者往往甫脱草而人传之君乃喟然曰述而不作信而好古孔子何人也而称窃比不佞乃获老死是间足矣足矣以故且读且著书终其身不倦至年七十二病腰痛剧神气不少挫谓二子必得王元美志吾幽二子泣受教目乃瞑时辛巳之四月二十七日也余既志而论之曰分宜盗秉而世趣羶焉当其时固难言哉即仕者夫岂唯言孙也虽危行亦鲜矣而君故取其所甚嬖而击之其所甚讳而暴之吴兴之狱岌岌乎仅身免耳君不以危故废其直不以身退故废言天下事不以老故废学男子哉乃其所称窃比者得年而亦比之可以瞑矣懋赏又亟为余言君没之月余而里人贾林者暴死三日苏自云至一大官府有盛服据案者君也谓林姑贷而罪杖之数十既循其股则有青赤防若受杖者夫神者聪眀正直而一之而又何疑焉君讳防字子正别号山泉娶于潘二子长诸生懋官次即懋赏皆有才行世其家诸子女婚娶详左方铭曰
　　语所称笃信好学守死善道者于士庶几哉君其人非耶噫其用恒厄而气恒伸其形有尽而名不冺生为直臣殁为明神噫奉政大夫同知泉州府事三泉陆公暨配陈宜人墓志铭
　　陆于江左偕朱张顾为四着姓至宋而有光禄卿景山者显江隂数传而为元海北道肃政防访使吴兴庄简侯垕又再传而为布衣治以避兵徙常熟又四传而为赠太仆寺丞侃侃子温州守润润子福建都转运盐使隆恩隆恩子诸生朝介世世受经术笃学砥行而其仕者有循能吏称朝介曰笔峰翁实生公公讳一鳯字子韶生而丰颐伟躯秀美髯望之若神人弱寇以三礼试诸生郎褎然首补上庠受饩尝读书扵虞山有三泉缭之因自号三泉公名日益髙然七试而七不利最后有司异其文而录之举第四人自是益有名公车间又八试而八不利主试者至为错愕叹曰今年复失陆生耶乃谒吏部选尚书张公瀚侍郎刘公光济得公文传赏曰嗟乎彼三百人者何人也虽然吾不负子以第一人辟拜福建泉州府同知泉滨海嵗屡中倭而公所治海防当其劲公始行地谓料罗澳贼冲也而当上防可以重泉简劲卒为水寨戍之而艨艟翼其外人谓艨艟费不支宁小减以趣时指乎公曰不然小减者大费贼也既他海舸皆以散而公所御独无恙寻受防檄偕诸将夹讨海大酋林凤于广之惠潮大破之覆其巢凤仅以五舟遁诸将椎牛酒相贺公独曰祸本犹在也是且走海南诸国而伺我解谍之果走吕宋国于是以重兵蹙之且谕之而吕宋果廹逐凤有所俘获上献因请得入贡比于暹腊诸夷防下议公执曰不闻职方氏有吕宋也奈何以小夷効小顺而秽我大鸿胪典台难公当如何曰疆场之利専之可也以台劳取覊縻而已诸与议者咸服公而公以功薄当上格诏赐白金一镒时安平侠李戴美以使气借躯名尝私大奸而槖之陈眀陈贵者盗魁也而逋于狱公授贼曹以秘计后先皆生致扵法廵抚厐公尚鹏廵按商君为正竒公材而荐之谓当不次超防复狥吏民请留公公乃不果迁而台寄益重凡三署府篆再署晋江南安二岩邑以至清戎籍理屯政课鹾法晨起推案簿牍山积随晷而尽盖终公任无宿留者吏不得因缘为奸惴惴戴三尺而办始泉多山田为伏税相胜公悉摉出之以寛瘠者又寛监盐禁曰吾责课扵彼而不使之出息耶自是盐嵗鲜逋额而时有诈台繻乗传者自岭左右抵闽已数十驿遘公诘之立败台为交下旌曰使闽得三四陆丞者吾侪可卧而理也公益自奋以狗知故不甚爱其力而当盛夏下摄永春已又摄徳化往来山谷中侵于瘴遂苦痢大作犹治事不休俄而疾革守丘公问公以身后公不荅唯举一二郡政当厘正者而已既卒无以为敛门生叶庭凤庄望力经纪之防始克发公佐泉满六年其徳于泉士民甚深既发巷哭路祭百里累累不絶群鸦随而绕之者三日呜呼可以无愧其先称循能吏者矣始公之治三礼也诸能为三礼言者甚寡而公治之精故其束脩受业者累累而知名士为方比部防徐进士太时莫太学是龙其莅泉而再当行省比诸生公輙膺辟棘以内所举复多知名士若陈绍功黎时中陈鸣熙何乔迁兄弟皆服公之精为刻其所着于泉而名之曰三礼奥义云公娶扵陈为抚州守言女是曰陈宜人宜人之自陈归也以其槖从甚侈改而从率素笔峰翁喜客为滋味公悉脩贽而资之不给则宜人簮珥佐之矣公之母曰汤孺人与笔峰翁先后病皆裕医药老终裕附棺防从易葬从厚也礼与毁称乡党啧啧曰孝哉陆公也已而曰非特陆公孝也抑亦有内助焉而公自是所为徳非一笔峯翁没则奉翁之弟朝献养之如翁已抚翁之少子一虞而资其室已奉丘嫂周而养之如朝献已诲其孤侄严暨光重诲其族弟一骥为诸生然公时时语人微吾妇谁与吾为徳也盖称陈宜人云而陈宜人念公壮而未有子选扵里而得淑曰吴孺人以荐公期而有子防公防留省报至宜人大喜曰二者所得孰多请于公名之重科毋使顷刻违保抱也重科今亦为诸生有名矣然陈宜人竟先公卒得年仅四十九而公至六十三嗟乎以公之材起徒步五品佐大郡天子方破恒格而登用贤乂腾冣屡上即三事奚靳而竟止此惜哉然公年六十三不为夭三十五而成乡试不为晩踯躅公车者逾二十年而始就吏部选人非用公者晩也公固自疑于格也甚矣格之能困天下材也重科娶扵张为光禄监事希九女举男子三崇礼聘王氏问礼聘周氏皆宦族学礼未聘女一许字谭文焕其葬也以万歴辛巳之十一月某日唘陈宜人之兆而合之墓在某所状出比部君防所谓受公业者也重科之妇张吾甥女也故不辞而志之而铭之铭曰
　　是良于邦而宜于室其用不究徳则一子孙保之永终吉故光州知州进四品阶警斋子暨元配吴孺人合葬志铭
　　弇州生曰余读泰亨之草其王父警斋子状而感之盖余感于国功令也夫唐八司马材人也而坐奸党谪彼其窜荒服御魑魅盖仅待之以不死而以不削仕籍故至拜相若异列常伯若禹锡即吕温栁宗元虽早夭而不失为良二千石警斋子之治光州也数以严能课冣当迁非有簠簋之累以干简书一中蜚语輙罢去不复收竟终其身夫警斋子之去守仅二十九而其卒也七十矣以发硎之鋭匣之积四十一年而不获吐中间虽三奉眀诏易银而金易青而绯天子之恩无所不覃警斋子若少贵而其不获伸如故则宁非功令使之哉吾所以感盖感警斋子之不得为八司马也警斋子之先为即丘贞公至孙文献公而渡江防二十余世而司谏公徙分水又数世而古川公来为昆山州学正防家焉古川公有三子中一子夭其长者留昆山为警斋子之始祖少者徙东乡遂割隷太仓为余之始祖以故余虽少扵警斋子二十余嵗而忝大父行警斋子之祖曰承事公恢有二子长曰时雨以子任用贵赠仪制主事次曰时旸以警斋子之仲氏汝康贵封南京祠祭主事其部皆曰礼而分列南北人荣之祠祭公娶安人有五子警斋子其长也生而颖秀絶伦过目輙成诵祠祭公异之使受顾方伯先生梦圭易先生每有所草愽士言輙口占使警斋子书警斋子既已书则臆而録之别帋且盈瓿一日顾先生发其瓿大警曰安所尽得吾言乎警斋子谢曰当书时臆之耳顾先生曰去矣吾不能长为而师也警斋子自是文思溢发所为博士业必根底理道其气沛然而辞灿然十八补州诸生受知扵提学御史罗君二十四举于乡眀年中南宫选寻廷对所射防髙桂文襄公拟之首甲而阻其长寘次甲眀年补河南之光州守光州东南界鳯阳而西抵楚之麻城其俗雕悍不惮犯法急则走三垂以自匿蔽强宗豪家时寘耳目于守左右为把持计守亦姑屈三尺以狥之苟得相安而已警斋子至则一切尽扫除其无所纵舍发擿奸隠有神眀声而大指实在寛欲以所不忍者施之蔀屋单细信阳民有罪不至死而坐死者请于台愿得改谳王光州防谓光州岳岳惠文不难汝耶民叩首言死光州手无悔警斋子果为之辨而末减之警斋子好以其间至学宫延见诸儒生讲説经义而择其名擕亲为之师而资养之若刘给事绘冣爱幸而次则喻司徒时李选部时春軰皆旦夕无间有吴道南者繇他邑来充椽史警斋子目而异之曰若故何业曰儒不成乃试吏即命以二题其文竒警斋子曰异哉而之自弃也延为诸弟子师业成后竟第进士而河南嵗当大比御史檄警斋子入棘俾司弥封与故葛端肃公守礼偕而属之曰试事一取二大夫处分刘绘果得第一人喻为第三人李亦前列而光州之名儁无遗者时称为龙虎榜而警斋子前已两被台荐入觐计课冣还而益务为精眀吏及大豪惴惴盛夏若负霜雪外戸不闭道不拾遗而有郑坤御史者以请告归多从冠虎纵暴闾里间警斋子悉捕置之理而还所侵民田十余顷郑啣之甚不敢报乃阳为输欵以心腹事警斋子而御史王君仪当行部王君故尝委警斋子以棘中事者也而有所察访托一司理司理复有所托则一亡赖子恣行胁人财事露郑乃入説警斋子曰械其人而白之王君必大喜以子为能刺奸也警斋子如其言当是时王君亦不以为恠而郑素善王君入説曰君乃能容光州守甚善虽然守恶少年欲借君以立声亡所不露矣王君始心动谋之郑公益饰警斋子他事论罢其官方警斋子之得罢而其配吴孺人亦卒吴孺人者故水部公某孙女也家世素贵盛而性驯谨自然规节又习于女红烹餁之事二十而归警斋子时祠祭公纎啬起家戒恒食毋得进鱼肉嵗时伏臈孺人必选甘毳而奉之公喜以语顾安人曰赖新妇口为肥矣且幸不自吾家槖也警斋子夜读书恒至丙孺人未尝不洴澼絖而佐之他辛苦必敌尝甫贵而病卒卒而警斋子解州事不能以防归诸生刘绘軰率三十金赙始得归朝祠祭公意弗怿谓吾所望于若者何而止此已自指曰吾尚儒生巾衣也警斋子不敢眀所繇局蹐谢过而已亡何仲氏成进士乃稍寛警斋子而至受封则益寛然警斋子居恒自谓不获一命为亲显嗛然若无容而当其身论出处则夷然不屑也王君来守吾苏又饬吾地兵备不自安曰奈何以一蜚语锢才守使所亲风之伏阙辨辨可复也且以百金赆警斋子谢郤之曰劳苦使君向者雅知非使君指即辨而复奚足贵也警斋子性耿介一毫不取予其始归而槖不能百金乃计口节腹辅以计然之防计嵗可累数千金而祠祭君没时遗帑与产甚厚悉以让诸晜弟曰以慰吾亲地下人相目谓警斋子生平不妄舍一钱此为钱讵止百緍贤者不可测乃尔警斋子性不喜食酒中嵗忽喜酒而量亦骤进时时要所厚饮必尽欢畅尝指鸱夷而咲曰此君实知己有子四人彬彬不替家敎而少子荣鼎尤朗防为诸生能得其父心家仆与邑贵豪之子閧连日一仆死摄令者爲呉江苏丞由给事中谪修杯酒怨于警斋子而坐荣鼎故杀谋诬人死罪逾四载垂得白而荣鼎夭于是警斋子之槖若洗矣始甚痛荣鼎之非辜既而叹曰陶朱公何人哉命也而最后直指眀其事捕逐豪子不获家亦破人以语警斋子叹曰彼亦命也光州之郑横益甚后守马晋白发其状诸冠虎皆败郑自恨死人以报警斋子曰吾向者命也今彼亦命也盖刘喻诸君子与其民久而益思警斋子为生祠于城北十五里久之警斋子病卒时万厯甲戌之五月也警斋子讳三锡字汝懐为人坦直遂性不设城府不汲汲脩郷曲誉久而人信其长者始为诗有元白风文亦得眉山遗意而不甚好之五十遂弃去曰天惠我以逸而我承之劳以此责名笔研间不亦左耶知者以为达而余独未谓然曰甫康衢而踬之我其奈何夫我尚守而诬之肆我尚能而诋之拙我其奈人何天幸惠我以嫮质重之以脩晷我扵此之防大而立徳次亦立言人其奈我何恨生晩不及警斋子之壮而进之后举以示似警斋子者皆不能用也警斋子始娶即吴孺人继娶唐孺人丈夫子四为吴出者曰按察司知事重鼎娶丘氏太学生岠女太学生鼎娶毛氏思州太守希原女按察经歴贵悳娶张氏广平令擢秀女次即荣鼎娶顾氏太学生允黙女荣鼎夭而妇哭之亦夭重鼎贵惪皆后警斋子卒女一适诸生叶恭炌而夭孙男六泰亨邑诸生即草警斋子状者娶秦复亨娶杨继娶钱临亨邑诸生娶张恒亨娶梁咸亨聘顾震亨聘周孙女四其壻沈应徳孙日昌徐自得马天驭也适孙者以哭夫死适徐沈者俱夭死曽孙男五志防志臯志益志元志稷曽孙女二墓在邑东二保食圩之新阡盖泰亨之言曰伤哉吾王父之不获早即土也则以嵗屡俭故夫岂惟王父吾父按察君亦弗获瞑矣于是强自力与其诸弟谋以乙酉之某月某日即其地葬而吴孺人祔焉礼也于法得附书铭曰
　　孰谓而且贵甫为能吏而不见庸卒以屏弃孰谓而吝施千金之遗弃而弗睨以全吾悌孰不爱其子子以寃死委而归诸理孰不爱其名其州人之伺也澹乎若无可称呜呼兹其所以为乡先生






　　弇州续稿巻九十
　　钦定四库全书
　　弇州续稿巻九十一
　　明　王世贞　撰
　　文部
　　墓志铭
</div>
    <div class="pagination">
<a href="弇州四部稿_page239.html">上一页</a><span>...</span><a href="弇州四部稿_page235.html">235</a><a href="弇州四部稿_page236.html">236</a><a href="弇州四部稿_page237.html">237</a><a href="弇州四部稿_page238.html">238</a><a href="弇州四部稿_page239.html">239</a><span class="current-page">240</span><a href="弇州四部稿_page241.html">241</a><a href="弇州四部稿_page242.html">242</a><a href="弇州四部稿_page243.html">243</a><a href="弇州四部稿_page244.html">244</a><a href="弇州四部稿_page245.html">245</a><span>...</span><a href="弇州四部稿_page241.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
