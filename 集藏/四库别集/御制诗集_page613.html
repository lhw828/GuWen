<!DOCTYPE html>
<html>
<head>
    <meta charset="UTF-8">
    <title>御制诗集 - 第 613 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 613 页/共 1326 页</h1>
    <div class="content">　　观舟来往坐巉岩风顺张帆逆落帆至理不竒人尽识一经写出迥非凡
　　春仲躬祭
　　社稷坛
　　四之日举趾伊古重春
　　祈土盛欣辰应【是日戊戌说文土盛于戌】穑甘着义微防訚发阳气和朗丽朝晖执玉抒诚敬
　　连绥愿不违
　　仲春瀛台
　　祭罢回銮路转西趯台仲月晓寒凄池余氷雪春犹浅架列诗书古与稽向以问
　　安过翠跸兹因进讲驻彤闺【向来祭　社稷坛礼成皆至瀛台更衣即诣　畅春园请　　皇太后安兹以次日经筵因于宫中多驻一日】偷闲偶此寻芳景却是韶光尚有徯
　　兰室
　　玻璃外树婆娑湖石珑积雪多望泽冬春频此切今来蔚眼庆如何
　　春及轩
　　防爱陶辞清且妍又将春及冶融天那忘有事农夫告兼咏载阳桑女篇草欲回青依砌茁瀑全不冻隔牕悬流觞聮句图存壁瞬息光隂廿二年
　　宾竹室
　　埭下深培雪色滋白瑶田映緑琼枝此宾犹觉匹夫异亦可依然与迭为
　　素尚斋
　　假山数百年朴斋建其上如在峻岭间而又无遮望松竹依旧森桃柳未新放芸牕适小坐淡然惬素尚
　　千尺雪
　　飞珠仍自襍氷潺聴雪寒山见一斑恰有积坡相映带底须同异辨其间
　　题宋人松岩仙馆图
　　山川非俗世楼阁迥凌云水落琳琅调天归鸾鹤羣烟霞一径逺花药四时芬松下诸仙坐其言不可闻
　　瑚树
　　说林树竟开花河伯宴禹信荒诞南海更以妇人称述异之说骋诡辨石崇所击或类真惟其类真益形舛三四尺者六七株非是天来非地产郕王籍王振家时二十余株入官辇审然此应在世间不可谓同桑海变【叶】百嵗升平天府蔵盈尺者弗一再见【叶】此非却珍知世无石崇王振安从管咄哉千秋纪载家顔腆耳食逞虚撰








　　御制诗三集巻六十二
　　钦定四库全书
　　御制诗三集卷六十三
　　古今体一百三十首【丁亥三】
　　仲春经筵
　　翰典彬彬举仲春轮番进讲列儒绅诚眀尽性斯先觉盛徳甄心在日新【进讲四书不逆诈一节易经日新之谓盛徳一句】严若要偕经义守同然无取颂声频撰良喜胜常年者兆啓文昌壁值辰【是日适值壁宿】
　　西直门外作
　　讲罢文华即命鸾那更【平声】西苑重【去声】盘桓宫城五日侵寻过言返御园切问
　　安
　　廿里石衢路不长春酥土气润生香两行官栁轻风拂却见梢头渐染黄
　　迤逦烟村画开鸣梢底用急忙催西山髙处仍余雪送有轻寒迎面来
　　御园泛舟
　　解冻冰已酥不胜冰床矣五日紫禁中重来御舟俟河固未全开凿由人力耳非供凌阴纳见因行船起循岸亦可行讵必泛春水邪许信劳哉皲瘃难免已効勤彼其常然非吾所喜
　　陶嘉书屋
　　闻说人心贵有养匪云欲速曰冲融亦如春气嘉品物原在甄陶醖酿中
　　澄景堂
　　试言澄景趣祗觉趣偏长聒耳无丝竹怡情有缥缃新诗五七体古帖两三行更散庭前歩天空水一方
　　得趣书屋
　　到岂兰椒陟坐惟芸简披孔顔寻乐处陶禹惜隂时餍饫宁知倦沈潜无射思书中有真趣能得信诚谁
　　题汉玉谷璧
　　谷璧数弗可屈指偶遇无题輙题耳稼穑作甘多益善我意在彼不在此
　　唐寅芦汀繋艇即用其韵
　　浅水芦汀泊舴艋睡渔髼松鬓秃顶逺天月上自不知付与清波照孤影
　　夏圭溪山清逺
　　焦墨踈皴有古风夏家家法抚吟中神情自是清而逺骨格兼饶秀且雄僧寺几区心与浄客防千里目难穷漫嫌割截失名字惨淡经营孰解同
　　仲春静眀园
　　庆节诚无暇仲春始此来山容隔嵗阅水态歴冬开【泉暖故园中水歴冬不冻】沿岸飞蠛蠓向阳生藓苔灵源得气早韶景若为催
　　华滋馆
　　玉泉来必憩华滋研浄窓闲又一时地气已通香土气栁枝浑弱拂杨枝昌昌物色如含喜蔼蔼韶光不负期苑树株株培有雪沃心眀润足熙怡
　　乐景阁
　　层楼镜里祗舟通四面窓櫺暎水红负带云容与山态徘徊秋月更春风先忧那敢忘无逸后乐惟应绥屡丰触景防心纪新咏泠泠行漏片时中
　　竹鑪山房
　　水裔山房安篾鑪东坡不借逺驰符中涓巧伺浑经惯那待寻常火乎
　　亦有松风鸣户外更延云巘入窓间江南清致何差别一晌驰情到恵山
　　虚受堂
　　一室廓如恰受虚四时景概纳无余頋名各有思义处咸卦象言良起予
　　阆风斋题岱岳图放歌
　　我闻阆风层城巍昆仑金堂玉室居仙人素威司钲以为莭青雕犍芝以为轩必遗世而寂虑捐五盖之纷纭乃可曳离离之云旗鸣譻譻之玉鸾银汉亦可防匏亦可扪是惟托想像又何有夫玉泉山右之云轩然其山则嵚崟嶻嶭泉则濈潺湲有树茏葱有鸟管弦则何不可逰瑶台之列仙五岳未遍图岱宗图独存忽然回忆我亦登其巅太白髙致非吾事孔子小天下我则天下之大一已佛仔肩是中一民一物不得其所皆吾愆呜呼任钜责重岂不艰防那更寄兴旷逹脩空言
　　翠云堂咏古栝
　　两株髙栝植金源庾信休夸古度存不与羣芳共枯菀经冬依旧緑阴繁
　　清眺亭
　　笠亭据崇寻常不屡到肩舆偶一临兴趣必臻妙兹来方仲春春光待昌耀元气与醖酿云容与窱答阳独开豁林闗未鎻窍倚栏暂徘徊信可畅清眺
　　湛华室
　　灵源弗冻一清镜影当前暎绮楹谁识片时临湛不华华亦此中生
　　自玉河泛舟至石舫
　　景气仲春渐向融玉河流水喜舟通小逰已足抒幽兴适可言旋日未中
　　片时去亦片时返好景真如驰驿看佳防曰何妨久赏恐因此即怠之端
　　迤逦机房与稻塍耕桑事尚未云兴雪消冰上生新水却见隄痕防寸增
　　画舫行行石舫临便因小坐搦毫吟孰为静者孰为动无去来今可覔心
　　题文嘉为僧望洲作草堂图
　　记得华山道从夷入险迎人立怪石藏鸟着丛枝开士祗宴坐休承能尔为引予飞逸兴片刻到天池【见卷后周光诗】
　　和阗玉云巘孤僧图
　　一笠入山徃千竿引迳来色空都浄矣刻画底为防自有鹤随锡何湏海渡杯如将持扺鹊去去与相陪重摹梅石碑置青莲朶侧而系之诗【有序】
　　乙酉冬曾摹徳夀宫梅石碑驿致杭州以存旧迹因思梅既久枯石又北来则新碑与旧碑不过留其名扵依稀髣髴间耳既又思梅之槁于南者虽不可复生而石之存于北者固在也因命重摹一通置之石侧青莲朶者盖壬申初到时所命名亦并有诗纪事云
　　昔年徳夀石名曰青莲朶梅枯石北来惟余碑尚妥徳夀岂复存久矣燬兵火不禁兴废感碑亦澷漶颇因之为橅迹驿致江之左新碑邻旧碑那见梅石我重摹置石侧为结无縁果谁云假冰玉犹是真嶪峩如因忆中郎武贲何不可
　　随安室四咏【有序】
　　随安室青宫时书屋名也盖所遇而安昔时借以淑已而已今则四海之广兆民之众无不欲其随时随地而安抑亦难矣故凡宫禁园庭仍以是名之触目警心亦识其安之艰致云尔
　　安土
　　防防随安室都因安土成筑基期永固肯构乃恢宏爱物易辞繋乐天礼义精重【去声】居堪絜矩借亦騐民情
　　安窓
　　安窓向朱鸟作牖亦青龙春意阶前草夏阴檐际松月光淡秋宇雪色积冬峯揽景固无尽辟明训独宗
　　安琴
　　攫醳虽弗解琴牀缀景安短长量【去声】桐展妥帖倚兰看驺忌言堪绎泉明趣可观礼经着操缦古道复应难【古之人于六艺皆所学今则执一且不能相去何甚逺防】
　　安仁
　　固是随所遇心安实在仁昔惟胞与切【张子曰民吾同胞物吾与也夫谁不当存此量乎】今更恫瘝亲履泰还防否绥丰亦有贫于斯恒惕息顺豫觉难臻
　　王黻松阴草堂
　　诛茅结屋老松阴静听松风谡籁音展读非闗筞时事欲寻邃古订知心
　　春阴【二月初六日】
　　春雪已过【平声】旬春隂荟蔚皴为霙为雨听【去声】问晦问晴频望蜀犹然我希恩那怪人中宵忽开霁懒见玉蟾新
</div>
    <div class="pagination">
<a href="御制诗集_page612.html">上一页</a><span>...</span><a href="御制诗集_page608.html">608</a><a href="御制诗集_page609.html">609</a><a href="御制诗集_page610.html">610</a><a href="御制诗集_page611.html">611</a><a href="御制诗集_page612.html">612</a><span class="current-page">613</span><a href="御制诗集_page614.html">614</a><a href="御制诗集_page615.html">615</a><a href="御制诗集_page616.html">616</a><a href="御制诗集_page617.html">617</a><a href="御制诗集_page618.html">618</a><span>...</span><a href="御制诗集_page614.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
