<!DOCTYPE html>
<html>
 <head>
  <meta charset="utf-8"/>
  <title>
   弇州四部稿 - 第 169 页/共 296 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弇州四部稿 - 第 169 页/共 296 页
  </h1>
  <div class="content">
   山巨源饮量至八斗晋武帝每令私益之尽量而止醉后餔餟折筋不休则不特能饮亦洪于食者也刘伯伦祝词云一饮一石五斗觧醒嵇阮可以例推矣周伯仁渡江虽日醉而恒云无对后有旧对访之欣然命酒各尽一石大醉其人酒从脐出滂沱牀下而死满宠卢植马融傅元刘京魏舒刘藻栁謇冯跋之饮皆可至石余郑康成邓元起皆一斛不乱于定国饮酒数石不醉为廷尉十八年冬月请谳益精明裴宏泰自杯勺以至觥船重二百余两可为酒人之冠
　　嵇阮刘毕始为裸袒之饮而已渡江以后周伯仁醉欲通纪瞻婢露其丑秽为宪司所劾按五行志晋恵帝元康中贵游子弟相与为散髪之饮对弄婢妾逆之者伤好非之者负讥则不止一伯仁而已也占以为貌不恭之灾
　　刘潜石曼卿辈尤为豪饮每饮必云几日一日兴方浓而酒垂竭傍有醋三斗许并饮之酒醋俱尽或置身木杪而饮曰巢饮以席自束出首而饮之已复缩入曰鼈饮所谓牛饮者不足道也欧阳永叔梅圣俞俱量可尽百杯每遇潜曼卿辄为所困
　　隋仁夀间筹禅师入内造五色饮以扶芳叶为青饮拔楔根为赤饮酪浆为白饮乌梅浆为饮江笙为黄饮又作五香饮第一沉香饮次檀香饮次兰泽香饮次鸡舌香饮次甘松香饮大业志扶芳出吴郡其树蔓生纒绕他树叶圆而厚凌冬不凋夏月取其饮微火炙使香煑饮碧深色香甚美不渴今不定为何树亦不解作饮
　　琴始五弦舜所弹也尧善之加二弦以合君臣之恩蔡邕益之为九弦弹一弦者马明生所遇神女也无弦者陶元亮所自寓也
　　斵琴名手自伯喈外隋则赵取利唐则雷霄雷盛雷珏雷文雷迅郭亮沈镣张钺金儒僧三慧宋则蔡睿朱仁霁卫忠正赵仁济马希仁马希先金渊金公路陈亨道马大夫梅四龚老林杲元则严古清施溪云施谷云施牧州
　　古琴名则氷清春雷玉振黄鹄秋啸鸣玉琼响秋籁懐古南薫大雅松雪浮磬奔雷存古寒玉百衲响泉冠古韵磬涉深天球【赵子昂以大雅名堂松雪名斋当是二琴为所有耳】又混沌材玲珑玉万壑松雪夜氷玉涧鸣泉石上清泉秋塘寒玉九霄环佩以上俱见辍耕録又吴越有洗几清絶二琴析氏百衲琴见洞天清禄集及辍耕録
　　赵希鹄云古琴有隂阳二材桐木面阳日照者为阳不面日为隂以新桐木验之阳必浮隂必沈阳材琴旦浊而暮清晴浊而雨清隂材琴旦清而暮浊晴清而雨浊古琴以断纹为证琴不厯五百嵗不断愈久则断愈多断有数等有蛇腹断有面底俱断有梅花断伪者无劒锋亦不难识也
　　博物志云尧造围碁丹朱善之彼王中郎之坐隠支道人之手谈雅语也尹文子之喻音刘中垒之兵法正语也杜夫子之禆圣教班兰台之象地则效天文通王道夸语也葢孔子之谓贤贤于饱食终日者而已所谓小道可观致逺恐泥者也乃若奕之有品启自刘宋盛于泰始至宰相论评人主制决噫亦盛矣吾请得为时飬略言之孟氏有言奕秋通国之善奕者也又杜夫子在西江为天下第一而吴録称严子卿碁与皇象书赵达数为吴中八絶又抱朴子云严子卿马绥明圣于碁者也然则四人者其最上品乎当汉末有冯翊山子道王九真郭丰善奕曹太祖皆与争能孟徳既未琅然诸君复遇敌手殆难乎上者矣晋氏之季吾宗敬豫与济阳江霦俱为中兴第一窃谓士大夫之第一犹之王僧防之称齐髙帝书云尔而是时北燕罗腾字叔龙者究尽其妙独步当时俄而北平乐抄字少携者出而与齐要之其犹在敬豫与霦上哉宋文既好此伎而羊元保以赌得宣城郡士林艳之然其品第三不知谁当为第一者吴郡禇七嵗入髙品及长冠絶当时坐从父崇期反累死何尚之特以絶艺为请不得不死意者其乎湘东素亦偏嗜等于鱁鮧然为品甚拙而受识甚闇是时用建安王休仁为围碁大中正品彭城王抗第一防稽禇思庄夏赤松次之抗神速思庄巧迟抗取势赤松鬬子此所以小异也然是时魏有范寗儿偕使者李彪来一战而胜王抗寗儿亦第一品也梁武帝素工奕奕在能品用湘东例命到溉朱异司其凡而沈约为之序大抵宋之徐羡之羊元保何尚之齐之萧之子良栁世隆恽及溉异辈亦仅士大夫铮铮者耳唐之奕以开元王积薪为第一然所谓孤山老姥妇姑者当逺据其上又有待诏滑能品最髙至为上帝所取顾师言者不甚着记谓其在大中初行子至三十三着胜神头国王一曰日本国王第所谓镇神头势今尚在然则能与思言亦第一品也宋兴继积薪而品髙者为江右刘仲甫积薪之时有李憨角仲甫时有王憨子角然李憨见轻而王憨见忌最后三衢祝不疑髙仲甫一道许河东晋士明髙仲甫两道许而刘氏之袒废矣明兴江隂相子先称国手靳人楼得达胜之又有一游僧亦胜之正徳中宰揆之地如李文正东阳杨文襄一清乔庄简宇诸公皆好奕而四明范洪重洪之后永嘉鲍一中重鲍生晩不及与洪角而格胜之文襄呼鲍小友为延誉江淮间而其郡李冲晩出遂与鲍鴈行周源又晩出于李徐希圣又晩出于周惜早死皆骎骎角鲍者也此所谓永嘉也婺汪曙不及鲍者一子程汝亮晩出胜之而亦蚤死此所谓徽也顔伦善决局不差一道足迹徧天下无能当者而李釡时飬晩出遂与之角伦防名不复肯应乃游吴中此所谓京师也今后进中闽有陈生蔡生越有岑生扬有方生鼎立而蔡与岑尤张甚皆未可量也始永嘉守修郡志志伎艺曰鲍一中奕品第一李冲次之冲意不乐遂罢不复志而最后冲且老矣与时飬战大败数避匿程汝亮之遇时飬一再北遂为劲敌云王子曰余少时覩鲍生奕不能悉其妙第见其批亢捣虚无衡阵耳后所覩顔伦子明最后乃覩李与程劲为忘寝食者数矣譬之用兵鲍如淮隂侯有抟沙之巧李则武安君横压卵之威顔则孙吴挟必胜之算程则诸葛修不破之法虽竒正时出攻守异势要之皆称善师者矣余尝戏李以李广程以程不识程犹未肯色受也然李时时为余言未尝不逊顔以为有国士风余因作奕防手书一通贻时飬谓与顔鲍而程四子者不知古何如以当明第一品无愧也
　　余既与李时飬论奕归而臆数其人与品手书贻之乃其事有竒而未可据者因再疏一通为奕问俟后博考传记毋妨再续也问段柯古所载鸠摩罗什为人奕起子空处皆作龙凤形信乎曰其人奕品下至八九道或可诱而成耳不然什公亦姑幻障人耳目无是理也问顾师言三十三着而胜神头王信乎曰一説日本王也奕至三十三着而决胜所谓通神者也其犹在坐照上乎师言于品不登第一而考之史古未有神头国而日本王由来不入朝将无好事者为此势以附防其説乎未可必也问孤山老姥之説信乎曰或有之然非积薪之自为神也好事者假神而抑积薪之语也所谓指示以攻守刼杀之方甚略曰是子可教以常势耳其抑积薪可见也问一行于张燕公宅见积薪奕遂与之为敌且曰念贫道四句乗除语人人尽为国手信乎曰有之一行神于数者也神于数则可以触类其曰四语乗除人人国手非也问陆子静一悟河图数而胜国手信乎曰其徒假一行事而神其师之语也子静奕品甚下今不覩其遗文若葛藤而胡以能悟也问范寗儿之胜王抗信乎曰有之抗重而寗防也寗儿以有心待抗而抗以无心待寗儿犹之乎司马仲达之于孔明也且此一局耳未可定也问滑能之事信乎曰能暴死耳奕者之神其説也是天人者胜能而何又假能也问王质烂柯之説信乎曰不然也尧至今三千六百年耳度不能十局也则为神仙者曷夀焉问刘仲甫之髙王积薪两道也祝不疑之髙仲甫一道也晋士明之髙仲甫两道也信乎曰果尔则积薪而上有四道矣仲甫之髙积薪也其持论也自为髙者也不疑士明之髙仲甫也乗瑕者也二子用壮而仲甫用衰也问王粲陆琼之覆局信乎高品哉曰惟仲甫与顔伦亦能之此善记者也非与于品者也问孟坚之有防也应璩之有势也马融曹摅王粲刘恢蔡洪梁宣之有赋也李尤之有铭也髙品哉曰惟永嘉林生有集焉而品第五也此工于文者也非与于品者也问吾子何如曰犹之乎数子而已矣


　　弇州四部稿巻一百七十一
　　钦定四库全书
　　弇州四部稿巻一百七十二
　　明　王世贞　撰
　　説部
　　宛委余编十七
　　仙道鬼神姓名有可考者元始天尊姓乐名静信见度人经玉门子姓王名刚九灵子姓皇名化北极子姓隂名恒絶洞子姓李名脩太阳子姓离名明太阳女姓朱名翼太隂女姓卢名全太女姓颛名和南极子姓柳名融黄卢子姓葛名起马名生姓和名君贤张道陵名辅刘根字君安尹轨字公度介象字元则见葛翁神仙传河伯姓冯名夷字公子见圣贤冢墓记秦宗新祠颂又姓吕名公子夫人姓冯名夷见龙鱼河图太真夫人姓王名婉罗见真仙通鉴介子推姓王名光范蠡字少伯鬼谷子姓王名誗见神仙传毛女字玉姜见神仙传医王子姓古名老师见本草序浮邱公姓李见列仙传壶公姓施名存孔子弟子见真诰又姓谢名见丹台録武当戴将军姓燕名济洪崕先生姓张后洪崕先生亦姓张名氲俱见真仙通鉴东王公名倪字君明西王母姓杨名回天翁姓张字刺渴灶神名隗又姓张名卓字子郭井鬼名琼厠鬼名顼又姓郭名登见酉阳杂俎
　　李耳在母胎八十年耳有聃故一名老聃脇尊者在母胎六十嵗故号难生
　　日姓张名表字长史日中青帝名圆常元字照龙韬赤帝名丹灵峙字緑虹映白帝名皓郁将字廻金霞黒帝名澄漕渟字緑炎黄帝名夀逸阜字飙晖像月姓文名申字子光月中青帝夫人名娥隠珠字芬艳婴赤帝夫人名翳逸寥字婉延虚白帝夫人名弄素兰字郁莲花黒帝夫人名结莲翘字渟属金黄帝夫人名青营襟字炅定容东岳姓丘名目陆南岳姓烂名洋光西岳姓浩名元仓北岳姓伏名通萌中岳姓角名普生东海姓閧名内灵西海姓导名洞清北海姓喻名渊元又东海姓何名归君南海姓刘名嚣君西海姓刘名潄君北海姓吴名禽强君嵗星姓碧空名澄澜字青凝夫人姓涵常名寳容字飞云荧惑星姓涣空名维渟字散融夫人姓阳常名华瓶字罗太白星姓寥灵名振寻夫人姓明常名飙英字灵思辰星姓肇咺名精源夫人姓渊常名华字龙娥镇星姓藏睦名躭延夫人姓康常名空瑶字非贤雷公江赫冲电母秀文英风伯方道彰雨师陈华夫俱见道经阎罗王名闪多见佛经
　　酉阳杂爼云二十八宿昴为首姓鞞耶尼形如剃刀属火毕姓颇罗堕形如笠属木觜姓毗梨佉耶尼形如鹿头属日又月之子参姓天婆斯失絺形如妇人黡属日井姓参形如足迹属日鬼姓炮波罗毗形如佛胷属木柳姓同参形如蛇亦属日星姓賔伽耶尼形如河岸属火张姓瞿昙形同井属福徳天翼姓防陈如形同井属林天轸姓迦遮延形如人手属毗婆梨帝角姓货多罗形同轸属喜乐天亢姓迦防延氐姓多罗尼【二星不载形属】房姓阿蓝婆形如璎珞属慈氏天心姓迦罗延形如大麦属忉利天尾姓遮耶尼形如蝎尾属腊师天箕姓持父迦形如牛角属清浄天斗姓莫迦还形如人拓石【属不载】牛姓梵岚摩形如牛头属梵天女姓帝利迦形同心属毗纽天虚姓同翼形如鸟危姓单罗尼形同参【属俱不载】室姓阎浮都迦属蛇头天【蝎天之子形不载】壁姓陁难阇奎姓阿瑟咤【形属不载】娄姓阿含婆形如马头胃姓防伽毗形如鼎足【属不载】按此称贝编当是佛书耳而藏经不载又有祭昴用乳毕用鹿肉觜用果参栁牛用醍醐井鬼张斗用粳米和蜜星用乌麻翼用黒豆轸用莠稗角氐用花亢用菉豆房用酒肉心危用粳米尾用果根女用鸟肉虚用乌豆汁室用血奎用酪娄用大麦之説必非佛语也北斗魁星名第一执隂第二叶诣第三视金第四拒理第五防仵第六开寳第七招揺
　　太乙君名腊天翁姓张名坚前天翁姓刘西王母又名婉衿　甲子神名弓隆呼之入水不溺甲戌神名执明呼之入火不烧
　　太真科经鬼仙名丙戌日生丙午日挻乙卯日矢隋戊午日耳述壬戌日辽辛丑日乙酉日聂左丙寅日天辛卯日酉又虫鬼名髪马鬼赐蛇鬼石圭
　　旧傩词食蛇鬼者申食虎者佛胃食魃者雄伯食祥者腾兰食咎者搅诸食梦者伯倚食砾者强梁祖【二名】食虫者死寄生穷竒腾根【三名】　王延夀所梦有游光□毅诸渠印尧防瞿将剧摘胍尧【二字句　并见酉阳杂俎】
　　钟山神鼓昆仑山陆吾泑山蓐收日光山计防岐山涉鼍夫夫山于儿海北钟山烛隂差丘北曰奢比尸大人北曰肝榆尸朝阳谷曰天旻巴神曰孟涂东海渚偶防子偶京汤谷奢比尸西海渚弇兹月山曰嘘南海渚不返胡余【一名】北海渚禺强柜海九凤又强梁【见山海经】五岳真形图东岳嵗崇西岳善□南岳崇□北岳晨□中岳恽□龙鱼图泰山姓圆名常龙衡山姓丹名灵峙华山姓浩名郁狩恒山姓澄名漕渟嵩山姓夀名逸羣呼之令人不病东海神姓冯名脩青又名阿明夫人姓朱名隠娥一又名阿明南海姓祝名赤夫人姓翳名逸寥一又名祝融西海姓勾大名丘伯夫人姓灵名素兰一又名巨乗北海姓是名禹帐里夫人姓结名连翘一又名禺疆又河图东方苍帝神名灵威仰南方赤帝神名赤熛怒中央黄帝神名含枢纽西方白帝神名白招拒北方黒帝神名叶光记与道经所载俱不同恐俱未可信也龙鱼图又有泰山将军唐臣霍山将军朱丹华山将军邹尚恒山将军莫恵嵩山将军石　太公金匮南海神曰祝融东海神曰勾芒北海神曰防西海神曰蓐收又不同
　　郑君云五兵皆有名诵之亦有验刀名大房虚星主之弓名曲张氐星主之矢名彷徨荧惑星主之劒名失伤角星主之弩名逺望张星主之防名大将军参星主之弓神名曲张见龙鱼河图箭神名续长弩神名逺望刀神名脱光劒神名飞扬俱见太公兵法船神名冯耳见梁简文记衣服鬼名甚辽见酉阳杂爼
　　山精名防水精名罔象山水间精名必方故水精名庆忌故池精名意左右有石水生其间其精名喜水有金者其精名侯伯一足鼈池精名髪顼三军之精名賔满木精名彭侯千载木有虫名贾朏状如豚玉精名岱委金精名石故宅精名辉文又名山冕可呼使金银故台屋精名两贵故市精名毛门室精名傒龙丘墓精名狼鬼废丘墓之精名元故道径精名忌又名作器故井精名观絶厠精名依倚故溷精名卑俱见白泽图语忘敬遗治产鬼名临产呼之佳□毅伧儜亦鬼名见东方朔骂鬼书
　　山中之精如小儿头者其名跂又名热内如鼓赤色亦一足者其名晖如人长九尺衣裘戴笠者其名金累如龙而五色赤角者其名飞飞呼之不为害大树精名云阳山水精如吏人者名四徼大蛇着冠帻者名升卿呼之吉
　　百嵗狼为女人名知狐为女人名紫
　　髪神苍华字大元脑神精根字泥丸眼神明上字英元鼻神王垄字灵坚耳神空闲字幽田舌神通明字正伦齿神咢锋字罗千心神丹元字守灵肺神皓华字虚成肝神龙烟字含明肾神防字育婴脾神常在字梦停胆神龙曜字威明见黄庭内景经
　　释氏有姓名可考者阿弥陀佛姓防尸迦毗婆尸佛尸弃佛毗舍佛俱姓拘若利拘留孙佛拘那含牟尼佛迦叶佛俱姓迦叶释迦文佛姓刹利又瞿昙氏小字顿吉讹为悉达弥勒佛姓慈氏名阿逸多一祖摩诃迦叶姓婆罗门大目犍连名胡豆一名莱服根须菩提名鸠留产二祖阿难姓刹利三祖商那和脩姓昆舍多名舍那婆斯四祖优波麯多姓首陀七祖婆须密姓颇罗堕八祖佛陀难提姓瞿昙九祖伏防密多姓毗舍罗十一祖富那夜奢姓瞿昙十二祖马鸣大士名功胜十五祖迦那提婆姓毗舍罗十八祖迦耶舍多姓蔚头蓝十九祖鸠摩罗多姓婆罗门二十一祖婆脩盘头姓毗舍佉二十三祖鹤勒那姓婆罗门二十四祖师子二十五祖婆舍斯多姓俱同中国初祖达摩姓刹利帝本名菩提多罗二祖慧可姓姬四祖道信姓司马五祖忍姓周六祖慧能姓卢名能僧伽大士姓何髙坐道人名吉友牛头一祖姓韦二祖智岩姓华鸟窠禅师姓吴名元卿大慧姓冯南岳怀让姓杜永嘉觉姓戴石头姓陈径山大觉姓朱马祖道一姓马二祖慧海姓朱南泉姓王庞居士名蕴神防姓髙仰山慧寂姓叶沩山灵祐姓赵黄蘗姓邢北宗神秀姓李嵩岳慧安姓卫支遁姓闗佛图澄姓帛邢州寺碑则云姓湿竺道潜姓王竺僧度姓王名晞道安姓卫一云姓帛慧逺姓贾寳志姓朱奘姓陈名祎慧赜姓李万廻一行俱姓张梁四公一蜀闯一防杰一防防一仉防慧永姓鄱昙邕姓杨僧防姓傅竺道生姓魏慧观姓崔慧义姓梁道渊姓冦慧琳姓刘畅姓赵僧逺姓皇僧慧姓皇甫寳亮姓徐法通姓禇单道开姓孟白足和尚名昙始髙姓魏僧旻姓孙法云姓周智藏姓顾慧超姓防慧约姓娄僧稠姓孙僧达姓李三车法师姓尉迟忠国师姓冉圭峯姓何宣律师姓钱释智永姓王智果同怀素姓钱齐已姓胡贯休姓姜辨才姓袁见佛经典传灯録髙僧传法书要録等书自古文章之士称以仙去者理或有之葢天地冲美秀特之气见予独多生有所自出有所为则去有所归固其宜耳淮南王与八公上升东方朔为华阳洞主司马季主委羽托化南华冲虚各备仙职嵇康郭璞并着兵觧曹植为遮须国王蔡邕为修文郎刘桢徐干王粲俱为侍中王茂为尚书令陶隠居为蓬莱都水大监魏郑公为太阳都録太监李长吉召赋玉楼记杜佑马总为六押大都统白居易为海山院主韩退之为真官冦莱公蔡忠恵俱为阎浮提王厐籍为王屋山君韩魏公为紫府真人石曼卿为芙蓉城主王平甫为灵芝馆仙官苏子瞻为奎宿一云紫府押衙刘景文为雷部掌事沈文通为地下曹司杜少陵生前为文星典吏及其殁也又与李青莲辈俱优游江湖称散僊近顾太保鼎臣尝三梦徐昌谷任第二殿帝君后陆詹事深将终之夕亦预梦之其事尤竒怪予别有纪
　　又览真诰诸书按孔子为太极上真公治九嶷山一云广桑山真君顔回为明晨侍郎后为三天司直一云与卜商俱修文郎召公为南明公张良为门下侍中张衡扬子云为北方鬼帝治罗鄷山周公为北帝师庄周为太博士嵇康为中央鬼帝治抱犊山屈原为海伯统八海王弼为丘监严君平尚在峨眉山鬼谷子为太师治青城山墨翟为太极仙卿郭景纯为都録司命治云台山周顗为鬼官司命季札为北明公贾谊为西明都禁郎以治马融事不当谪迁太山司马郗鉴为南门亭长臧洪为北斗天门亭长纪瞻为北天修门郎与虞谭更直守天门顾和为执葢郎温太真为监海伯杜预为长史王嘉徐庶何晏殷浩俱侍帝晨庾亮为北太常前中卫大将军孔融为后中卫大将军陶侃为西河侯蔡谟为长史荀彧为北明公賔友谢幼舆为左副监鬼神中圣者梁成贤者吴季子顔渊卜商为修文郎十方三世所有一切世界皆悉具四种相刼谓成住壊空成而即住住而续壊壊而复空空而又成连环无端都将成住壊空八十辘轳结算一十三万四千四百万年为始终之极数所谓一大刼也一日月周行四天下光明所照是为一世界如是千世界中有千日月千须弥山王四千天下四千大海四千恶道千阎罗王千四天王千忉利天至千梵天是为小千世界尔所小千千世界是为中千世界尔所中千千世界是为三千大千世界如是世界周匝成壊众生所居名一佛刹
　　四果预流即须陀洹为初果一来即斯陀含为二果不来即阿那含为三果无生即阿罗汉为四果自此以上独觉菩提为辟支佛自觉觉他为一切菩萨摩诃萨行因果圆满为诸佛无上正等菩提
　　佛经如观音大势至文殊普贤皆久已造佛境而不肯成佛普贤则广大脩习圆满未退名未息愿文殊则深入善权广化众生故未取道观世音于阿弥陀佛灭后成等正觉号普光功徳山王如来彼佛国土曰众寳善集庄严大势至继观音成佛号善住功徳寳王如来至文殊为七佛导师又云过去无鞅数佛皆其弟子成佛之时以恒沙诸佛世界为一佛刹其佛刹装严比阿弥陀佛犹大海水比一滴水则诸佛功徳未有如文殊者也
　　释迦于诸弟子授记后当成佛至云弥勒发意先我之前四十二刼我于其后乃发道意于此贤刼以大精进超越九刼得于无上正真之道则授记先后又有不可定者释迦虽先成佛于五浊恶世人夀百嵗时弥勒成佛当人夀八万嵗时初防度人九十六亿第二防九十四亿第三防九十二亿尔后度人无数葢佛无髙下功徳有大小縁与愿力所成耳
　　释氏谓太昊即应声大士孔子即儒童菩萨顔子即光浄菩萨老子即摩诃迦叶道家谓尹喜为释迦佛老子遣化葢其徒相倾之谈耳
　　老子在天皇时为通天师地皇时为有古先生人皇时为盘古先生伏羲时为郁华子神农时为大成子祝融时为广夀子黄帝时为广成子帝喾时为録图子帝尧时为务成子帝舜时为尹夀子夏禹时为真行子商汤时为锡则子后以商王阳甲十八年降胎至武丁九年生在周西伯时为藏史号爕邑子武王时为柱下史号育成子成王时为经成子康王时为郭叔子西出闗自流沙还授礼于孔子在天以玉晨大道君为师在人间以常枞为师老子生登行九步步生莲花左手指天右手指地曰天上地下唯道为尊释迦生时登行七步一手指天一手指地曰天上地下唯我为尊不应相同如此
　　老子一名李耳字伯阳二名雅字伯宗三名忠字伯光四名石字孟公五名重字子文六名定字元阳七名元字伯始八名显字元生九名徳字伯文老子身九变有七十二相八十一好七十二相者头圆为天伏晨蟠起玉枕穹窿皓髪如鹤长七尺余眉有北斗其色翠緑其间紫毛长五寸余虎髭龙髯素洁如丝耳无轮郭中有三漏髙平于顶厚而且坚两目日光方瞳緑筋鼻有双柱形如截筒口方如海唇赤如丹气有紫色其香如兰齿如编贝其坚如银数有六八上下均平舌长且广形如锦文玉泉充溢其味甘香每发妙言声如金玉颧髙而起頥方若矩日角月圆金容玉姿龙顔肃肃凤视闲闲额有兑象参午上达天庭平坦金匮充盈腹有白痣頥有玉丸项有三约鹤素昂昂垂臂过膝手握十文其指纎长爪有玉甲身有緑毛胸有偃骨背负河魁脐深寸余腹软如绵心有钱文腹有痣眼有轮文足蹈二卍指有乾坤身长丈二徧体芳香面方而泽上下三停身如金刚貌若琉璃行如虎步动若龙趋此其相也左扶青龙右据白虎前导朱雀后从武头防紫文足履莲花顶负两景五明曜日身有圆象洞照九天兼前仙相光色竒妍总八十一谓之好也见法轮经老子史略般若经如来三十二相足下有平满相犹如奁底地虽髙下随足所蹈坦然等触第一足下千辐轮文辋縠众相无不圆满第二手足竝皆柔软如兠罗绵第三两足一一指间犹如鴈王鞔网交络文同绮画第四手足诸指圆满纎长可爱第五足跟广长圆满与趺相称第六足趺脩髙光满与跟相称第七双腨渐次纎圆如鹿王腨第八双臂平立摩膝如象王鼻第九隂相势锋藏密犹龙马第十毛孔各一毛生绀青宛转第十一髪毛端皆上靡右旋宛转第十二身皮细薄滑润垢水不住第十三身皮金色晃耀诸寳庄严第十四两足两掌中颈双肩七处充满第十五肩项圆满殊妙第十六膊腋悉皆充实第十七容仪洪满端直第十八身相脩广端严第十九体相量等圆满如诺瞿陀第二十颔臆并身上半威容广大如师子王第二十一常光面各一寻二十二齿相四十齐平浄密根深白逾珂雪二十三四牙鲜白锋利二十四常得味中上味二十五舌相薄浄广长能覆面轮至耳髪际二十六梵音词韵和雅随众多少无不等分二十七眼睫犹若牛王绀青齐整二十八眼睛绀青鲜白红环间节皎洁分明二十九面轮犹满月眉相皎浄如天帝弓第三十眉间有白毫相柔輭如丝白逾珂雪三十一顶上乌瑟腻沙髙显隆圆犹如天葢三十二
　　祖庭广记曰先圣生有异质凡四十九表反目洼面月角日凖河目海口斗唇昌顔均頥辅喉骈齿龙形脊虎掌骈脇参膺圩顶山脐林胔翼臂注头阜脥堤眉地足谷窍雷声泽面如防倛【两目方相也】手垂过膝眉一十二彩目六十四理立如凤峙坐如龙蹲手握天文足履度字望之如仆就之如升脩上趋下末偻后耳视若营四海耳垂珠庭胷有文曰制作定世符身长九尺六寸腰大十围
　　人鸟山经云佛经称须弥山即人鸟山又名圃山或名大地金根山本无妙山元气寳洞山神七转观天山綦布三百六十亿万里自然七寳宫殿为元始天尊治按佛经称须弥山顶为帝释天所居山顶四面峯挺出各髙七百由旬金银琉璃玻璃真珠车渠码碯之所庄校然其上复有诸天道经所称人鸟山在诸天最尊处似不同也
　　须弥山半四万二千由旬有四天王天须弥山顶为帝释天上一倍为夜摩天上为兠率陀天化乐天他化自在天梵众天梵辅天大梵天少光天无量光天光音天少浄天无量浄天徧浄天福生天福夀天广果天无想天无烦天无热天善见天善现天色究竟天无边空处天无边识处天无所有处天非想非非想处天凡二十八天四天以下又有日月星宿天常防天持鬘天坚首天凡三十二种所谓三十三天者即帝释天宫也见因本经与阿含经又不尽同【阙】


























　　玉皇上帝初刼为光严妙乐国浄徳王太子舍位脩道八百刼舍位复行忍辱三千二百刼始证金仙为清浄自然觉王如来又经亿刼始证玉帝位见本行经大黄皇曽天大明玉完天清明何童天胎平育天元明文举天七耀摩夷天名六天欲界夀万嵗虚无越衡天太极蒙翳天赤明和阳天明恭华天曜明宗飘天竺落皇笳天虚明堂曜天观明端靖天明恭庆天太焕极瑶天元载孔升天太安皇崖天显定极风天始皇孝芒天太皇翁重天无思江由天上揲阮乐天无极昙誓天名十八天色界积亿嵗皓庭霄度天渊通元洞天翰宠妙成天秀乐禁上天右四天无色界积年万刼无上常融天玉隆腾胜天龙变梵度天名四梵天夀命无有大期为三十二天合清微天禹余天大赤天及无上大罗天为三十六天见灵寳本元经
　　第一无景无色郁单无量天第二无形清微天第三无精波罗摩褥天第四入色水无量亿罗天第五无极洞清上上禅善无量夀天第六微自然上虚禹余天第七清上炁那首约浄天第八梵行上清炁稽那遏浄天第九无穷洞虚极上须延天第十梵玉虚无精无罗迦浄明天第十一无元达上灵赤天第十二大梵元炁离和天第十三无极上虚玉空洞寂然天第十四梵无色上真炁潘罗妙天第十五飞梵行真上芩谩福徳天第十六云梵流精中元近渟天第十七上洞极无崖不骄乐天第十八大梵天元精答惒近蒢天第十九行梵紫虚上元首带快见天第二十虚梵上清化灵须陀结爱天第二十一上极无景洞微化应声天第二十二大梵九中元阿给道徳天第二十三行梵元清下灵炁须逺天第二十四极梵洞微九灵炁须带阿那天第二十五无名至极洞微梵寳天第二十六微梵天炁带扇给道徳天第二十七虚梵天炁蝉然识慧天第二十八空梵中天续元伊擅天第二十九太极无崖紫虚洞幽梵迦摩夷天第三十録梵自然识慧入天第三十一梵大行无景无所念慧天第三十二云梵上行维先何擅天第三十三无色清洞微波黎答惒天第三十四洞微上梵炁阿竭含那天第三十五上禄梵灭然天第三十六极色上行梵泥维先若那天亦见道经与琅函经所载又各不同东方极豪林之墟名呵罗提国人夀四百嵗南方极洞阳之野其国人夀三百六十嵗西方极浩素之垄其国人夀六百嵗北方极朔隂之庭名旬罗之国人夀三百嵗上方上清阳灰空之内其国人髙上玉皇万圣帝真惟刼为年直下极大风泽名寳真无量国人夀一千二百嵗见放品经
　　龙汉之后天地破壊逮至赤明开光天地复位一刼周又复破壊逮至开皇天地复位出洞灵书又五刼龙汉为木刼赤明为火刼延康为土刼开皇为金刼上皇为水刼一起一伏周而复始见犹龙传识者非之以为汉武帝时始建有年号何得于穷刼之前预有之乎九天上第一天名郁单无量天人夀九百万嵗嵗如世间五百嵗第二天名上上禅善无量夀天人夀三千六百万嵗嵗如世间一千嵗第三天名梵监天人夀一亿五千二百万嵗嵗如世间二千嵗第四天名兠术天人夀六亿八百万嵗嵗如世间四千嵗第五天名不骄乐天人夀二十三亿四千万嵗嵗如世间八千嵗第六天名化应声天人夀九十二万亿一千六百万嵗嵗如世间六千嵗第七天名梵寳天人夀七刼嵗如世间五千嵗第八天名梵摩迦夷天人夀二刼嵗如世间千五百嵗第九天名波黎答恕天人夀四刼嵗如世间二千五百嵗其一天俱别置三天合三十六天见太霄琅书四天王天夀五百嵗以人间五十嵗为一日忉利天夀千嵗以人间百嵗为一日焰摩天夀二千嵗以人间二百嵗为一日兠率天夀四千嵗以人间四百嵗为一日化乐天夀八千嵗以人间八百嵗为一日他化自在天夀一万六千嵗以人间一千六百嵗为一日摩身天夀三万二千嵗以人间三千二百嵗为一日梵迦三天夀一刼光音二天夀二刼遍浄三天夀三刼果实三天夀四刼无想天夀五百刼无造天夀千刼无热天夀二千刼善见天夀三千刼大善天夀四千刼色究竟天夀五千刼空处天夀一万刼识处天夀二万一千刼不用处天夀四万二千刼有想无想天夀八万四千刼见阿含经按佛道二经虽不同大抵言天夀噫夀则夀矣亦终有尽也
　　都玉京山前为元京山峨眉山右为广霞山左为红映山紫空山五间山皆在玉清上大罗下又三秀山在玉京前金华山寒童灵山秀华山俱在玉京右三寳山飞霞山在玉京后浮絶空山在太清中皆真气所化上有宫阙
　　东岳广桑山在东海中南岳长离山在南海中西岳丽农山在西海中北岳广野山在北海中中岳昆仑山在九海中为天地心此大五岳也方壶山在北海扶桑山蓬莱山沃焦山在东海连石山在东南钟山在北海方丈山员峤山岱舆山俱在大海中鄷都山在九垒之下洲在北海中瀛洲穆洲祖洲俱在东海中凤麟洲聚窟洲生洲俱在西海中炎洲在南海中又元洲长洲俱在大海中沧海岛在大海中髙五万里皆神仙所居五帝所理中国五岳东岳泰山罗浮括苍为佐命防山东山为佐理南岳衡山霍山潜山为储副天台句曲为佐理中岳嵩山少室武当为佐命太和陆浑为佐理西岳华山地肺女几为佐命西城青城峨眉嶓冡西戎山吴山为佐理北岳恒山河逢抱犊为佐命陇崆峒阳洛为佐理又三佐命山青城山天柱山庐山又有十大洞天则王屋委羽西城西青城赤城罗浮句曲林屋括苍三十六洞天则霍林蓬朱陵总真总司真虚陵大妙洞虚咏真丹山赤水极阳明徳天寳极好生上元天柱司升真化贵司真容城太玉太秀法乐长耀寳光太上寳秀乐长真玉阙寳圭湘真太虚洞阳隠观真太元大酉华妙金庭崇妙丹霞仙都祈仙青田大鹤太涤葢朱湖太生良常方防白马光金华洞光紫洞盟皆有真仙主之七十二福地则地肺仙源玉瑠青屿崆峒郁木坑武当君山桂源灵墟沃洲天姥岑若耶溪巫山清逺东白安山马岭鵞羊洞真坛洞宫玉清坛灵源陶山烂柯龙虎勒溪灵应白水源金精閤皁始豊逍遥东白源鉢池论山毛公坛九华桐栢平都緑萝章观抱犊大面虎溪元晨徳山鸡笼玉峯【在蓝田】商谷张公洞长白中条霍山云山四明【在棃州】缑氏临卭少室翠微大隠白鹿天柱大若岩山西白天印金城三皇井沃壤三十六靖庐绵竹紫葢泸水丹陵守灵浄送仙契静凌虚凤凰子真性契啓出谷君平斗山光天眼徳寻得一啓灵宗华朝真黄堂迎真招隠紫虚啓圣啓灵凤台东华祈仙元阳东贞阳右皆有仙真修炼之迹按记事者可谓详悉矣然滇诏之地碧鸡金马苍山洱水胜甲天下又自广而西山皆耸秀黛碧洞多深窈宏靓宁无仙真总理葢记者当其时中国版图未偹无所考证耳四海之外九天之表乃能悬立五岳羣山之名耶
　　仙人有赤松子神农时为雨师赤将子舆黄帝时人仕尧为火正赤须子秦穆公时为主鱼吏张子房欲从赤松子游张君房迎赤须子而师之其相类乃尔












　　弇州四部稿巻一百七十二
　　钦定四库全书
　　弇州四部稿巻一百七十三
　　明　王世贞　撰
　　説部
　　宛委余编十八
　　王荆公以误解三昩字为释门所讥余久不得频婆末利花果二字义近于宋板翻译名义集攷出怳若获真珠船者因取佛书中有常用而不能解或此解而不知彼音者悉録之
　　多陀阿伽陀如来也阿罗诃应供也三藐三佛陀正徧知也亦云正徧觉也鞞侈遮罗那三般那明行足也阿耨多罗无上也脩伽陀去也路迦惫世间解也富楼沙昙藐婆罗提可化丈夫调御师也舍多提婆魔防舍喃天人教师也路迦那他世尊也阿罗诃应供也又杀贼也又生观也佛陀知者也佛觉也那尸弃寳髻也提洹竭灯也毗婆尸一曰维卫也胜观也毗舍浮一切自在也俱留孙所应断也拘那含牟尼金寂也迦叶波饮光也袍休兰罗大寳也即多寳佛阿弥陀无量夀也又为无量清浄阿闪无动也剌那伽罗寳积也提和罗耶天人王也卢舍那光明徧照也释伽能仁也牟尼寂黙也瞿昙纯熟也姓也刹帝利王种也秦言田主须陀洹入流也斯陀含一往来也阿那含不来也菩萨菩提萨埵自觉觉众生也文殊师利妙徳也邲输跋陀普贤也阿那婆罗吉低输观世音也摩诃那鉢大势至也纯陀妙义也阿迦云药王也达磨法也干陀诃提不休息也维摩罗诘浄名也弥勒燕氏也提婆达多天授也阿差末无尽意也般若拘罗智积也那罗延金刚也阿罗汉总名杀烦恼逺离诸恶堪总供飬不受三界生也舍利弗身子也又曰鹙子摩诃迦叶波大氏也阿那律无灭也须菩提善吉也又空生罗睺罗覆障也阿难欢喜也又无染賔头卢不动也难陀善欢喜也离婆多星宿也拘絺罗大膝也提婆犀那天军也嗢呾罗上也迦留陀夷黒光也优陀夷出现也须跋陀罗好贤也耶输陀罗华色也阿湿防寠生马鸣也那伽曷树那龙猛也【言龙树误】阿梨跋摩师子铠也求那跋摩功徳铠也阿僧伽无着也婆薮盘世亲也【言天亲误】賔伽罗青目也波毗吠伽清辨也逺磨波罗护法也达磨法也伊湿伐逻自在也布剌拏圆满也尸罗跋陀罗戒贤也曷利他如意也鸠摩罗什婆童夀也佛陀耶舍觉明也昙摩耶舍法称也昙摩防法丰也昙无竭法勇也菩提流支觉孝也波罗末陀真谛也波颇智光也地婆诃罗日照也多罗救也波利护也宣洒弟子也比丘乞士也上乞法下乞食也芘刍香草以喻僧也沙弥息慈也优婆塞优婆夷清浄士女也僧伽众多也又和合也沙门本名宣摩那拏功劳也和尚本名邬波遮迦于阗翻为和尚此力生又近诵也阇梨本名阿遮梨邪轨范也头陀抖数也又脩治也摩摩帝寺主也羯磨事也铎曷攞小师也阿夷怡新学也提多罗咤治国主也忉利本名多罗夜大梵西音此名离欲又浄行也尸弃火也首陀罗浄居也摩利支阳炎也耆婆命也苏利耶日神也苏摩月神也印度日月也盎哦罗迦火星也部陀水星也勿哩诃娑破底木星也沙乃以宣折啰土星也戌羯罗金星也阿那婆达多无热也夜义勇健也伊罗臭气也罗刹连疫鬼也干闼婆香隂也天乐神阿脩罗无端正也又非天迦楼罗金翅也紧那罗疑神也波旬本名波卑夜恶也魔登伽本性也阿斯陀无比也又端正羼提忍辱也婆薮天慧也摩防舍喃人也摩防赊意也仆呼缮那众生也逋沙丈夫也迦罗越居士也婆罗毛道也邬婆弟铄父母也波帝夫也婆棃耶妇也鸠那罗恶人也拘摩罗童子也般咤黄门也扇提罗石女也防索迦奴也防陀罗严炽也即屠者羯耻那煮狗人也须达多善施也耆婆能活也婆罗门浄行也梵志浄裔也娑毗迦罗金头也又黄髪苏气怛罗善星也弥戾车恶见也萨遮尼干离系也琰魔亦曰阎罗静息也又双王阇黎哆祖父也鸠槃荼瓮形也是魇鬼毗舍阇颠鬼也乌刍瑟摩火头也恶祁尼火神也婆庾风神也鉢健提坚固也婆里旱力士也地防伽长大也分那柯满也底栗车畜也那伽龙也宫毗罗蛟也叔叔逻虬也僧伽彼狮子也迦耶象也瞿摩帝牛也婆蹉富罗犊子也朅伽犀也阿湿婆马也蜜利迦罗鹿也悉伽罗野牛也摩斯咤狝猴也舍舍迦兔也迦陵频伽妙声鸟也嘶那夜鹰也臊陀鹦鹉也僧娑鴈也迦频阇罗雉也鸠鸠咤鸡也斫迦逻婆鸳鸯也舍罗百舌也迦布徳迦鸽也摩由逻孔雀也阿棃耶鸱也姑栗陀鹫也揭罗阇雕也毗啰拏羯车婆也摩竭鲸也失收摩罗鳄也泥犁耶无有也【地狱名】阿鼻无间也三摩耶假时也因陀罗天主也帝也遮阅那王也摩诃三摩阿罗遮太平等王也萨缚达一切施也尼毗迦与也歌利恶也波斯匿和悦也阿阇世未生也阿育无忧也尸罗阿迭多戒日也祗陀战胜也摩诃摩耶大术也末提希思惟也索诃一曰娑婆能忍也阎浮提胜金也郁单越胜处也罗阅祗伽罗王舍城也拘尸那角城也伽耶山城也賔贱种也乌仗那苑也赭时石国也飒秣建康国也屈霜你迦何国也【史有何国人】弭秣贺米国也屈支兹也脂那一云支那文物国也蔑戾车边地也苏迷虑即须弥妙髙也耆阇崛鹫头也屈屈咤播陀鸡足也补陀落迦海岛也【今定海中山有此名】优留曼陀大醍醐也苏达梨舍那善见也额温缚拏马耳也阿湿麽石也阿迦水也阿耨达无热恼也□伽天堂也婆竭罗塩海也贺逻防池也提洲也婆那林也毕利义髙显也阿输迦无忧花树也娑力义树也轲梨罗苦梗木也多罗旧名息多岸也尸多婆那一名尸陀寒林也鞞铎佉嚼杨枝也颇罗果也庵罗柰也频婆相思也诃梨勒天主特来也播啰师胡桃也镇头迦柿也笃迦栗也居迦李也布瑟波花也弗把提天花也末利花柰花也曼陀罗杂色也优鉢罗黄白色花也婆罗罗重生也分陀利白莲也沤鉢罗青莲也鉢特摩赤莲也拘某陀黄莲也干陀罗耶香也栴檀离垢也瞻博一曰瞻卜黄色香花也迦箅藿香也咄噜瑟剑苏合也杜噜薫陆也突婆茅香也羯布罗龙脑也萨阇罗婆白胶也莫莫诃婆伽麝香也多揭罗芸香也阿伽嚧沈香也拙具罗安息也茶矩磨郁金也苏伐罗金也跋折罗金刚也阿路巴银也鉢摆娑福罗瑚也阿湿摩揭婆琥珀也牟婆洛揭拉婆车渠也摩罗伽玛瑙也摩尼珠名离垢也鉢摩罗伽赤色珠也甄叔迦赤寳也吉由罗璎珞也弥诃金带也曷剌怛那揭婆寳台也洛义十万也俱胝百亿也那由它万亿也阿僧胝无央数也佉梨斛也婆诃篅也受二十斛摩偷又宰唎翻酒也毗岚迅猛风也差罗波尼灰水也朱利草贼也萨裒煞地蛇药也优檀那印也婆利曲钩也亟缚屣鞾也含楼伽藕根也俱兰咤色也伊尼延金色也苏楼波妙色也尼罗青也阿罗那赤也卢醯咀迦又迦沙野同叔离白也讫里瑟拏黒又迦茶里也健陀罗黄也罗差紫也氷伽罗苍也脩多罗又素怛缆经也毗柰耶善治也又为毗尼灭也律也阿毗昙无比法也又奢萨怛罗论也俱舍藏也祗夜重颂也和伽那授记也尼陀那因縁也阿波陀那譬喻也伊帝目多伽本事也阇陀伽本生也毗佛略方广也阿浮达摩未曽有也阿含本阿笈多教也又法归也首楞严健相也楞伽本防迦不可往也萨达磨芬陀利妙法莲花也般丹佛立也摩诃袒持大秘要也盂兰倒悬也本名乌蓝婆拏救倒悬也脩跋拏婆颇婆郁多摩金光明也昙无徳本昙摩毱多法密隠覆又法藏也萨婆多一切有也摩诃僧祗大众也犍度本婆犍图法聚也瑜伽师地相应也毗婆沙广解也鼻婆沙种种説也毘勒箧藏也毘婆阇婆提分别论也波罗密木义解脱也三昩调直定也又正定也正受也末底慧也檀那布施也尸罗清凉也羼提安忍也又忍辱也毗梨耶精进也禅那精进也般若智慧也阿罗蜜逺离也波罗蜜度彼岸也波罗伽同豆佉苦也三牟提耶集也尼楼陀灭也末伽道也奢摩它止也毗婆舍那观也忧毕义平等也毗跋耶斯四念处也摩奴是若如意也娑罗力也尼坻愿也萨婆迦摩乐欲也浮昙末至诚也懴摩本义摩忍也地底迦有愧也波娑提伽即梵摩清浄也羯摩业也又事也布萨浄住也鉢剌婆剌拏随意也呗匿止也又梵呗梵音【音败】赞叹也婆阇尼娑婆啉声音也鉢底婆辨才也槃那寐讹曰和南我礼也那谟悉羯罗礼拜也南无或那谟或南摩归命也又恭敬也归命觉也信从也弥罗慈也迦楼那悲也阿檀或阿防摩无我也阿兰那无诤也又寂浄也防那演那静虑也毗怛迦寻也毗遮罗伺也三跋罗防也三跋致发趣也达嚫财施也摩诃般湼槃那大灭度也又图寂也湼言不生槃言不灭阿耨多罗三藐三菩提阿无也耨多罗上也三藐正三徧也等也菩提觉也又道也阿婆磨无等等也目帝罗解脱也阿鞞跋致不退转也腻地依也陀罗尼能持也又遮持也萨怛多般怛罗白伞葢也苏卢都诃决定也胡苏多除一切郁蒸热恼也蜜奢兠金鼓也呾你也他所谓也娑婆诃善説也又解去也尒焰所知也多伽梢根智也沤和俱舍罗方便也阿提初也阿耨波陀不生也罗阇垢也波罗末陀第一义也遮梨夜行也那不也逻求轻也陀摩善也婆陀缚也茶阇它不热也沙六也和波陀语言也多它如也夜他跋实也咤婆障碍也迦逻作者也娑娑一切也磨磨迦罗我所也迦陀底也阇提阇罗生也防摩法性也赊多寂灭也义耶尽也若【阙】　也阿施义也婆伽破也
　　伽车提去也火夜唤【阙】　　　　　　　那厚也歌大
　　众也遮罗地动也【阙】　　　　　　　　　那摩名也波陀句也跋渠品也都罗喜也摩诃罗无知也喝萨讹也娑度善哉也阿呼竒哉也阇维本茶毗焚烧也陀呵烧也僧柯栗多弭有为也般遮于瑟五年一大防也般遮于旬五神通人也【似以三字释五而以一字贯三四义】四毗舍罗无悭义也没栗度耎也丽毗细滑也乌瑟腻沙佛顶也母陀罗结印手也迦私光也舍利骨身也频婆帐者身影也离佉书也毗伽罗也摄拖苾防声明也韦陀智论也僧佉论本僧企耶数术也鞞崽无胜也勒沙婆苦行也路伽耶顺世也又善论也逆路伽耶陀左世也又恶论也杀三摩娑离合也达梨舍那见也尼延底深入也羯咤斯爱也提鞞沙嗔恚也慕何痴也何耆毗伽邪命也阿罗伽欲也奢佗谄曲也质多耶心也汚栗防草木心也纥利陀耶肉团心也末那意也阿陀那执持也庵摩罗清浄识也干栗陀耶真实心也塞健陀蕴也鉢罗味奢入也防都界也歌罗逻凝滑也頞部昙胞也蔽尸凝结也健男凝厚也鉢罗奢佉形位也娑路多罗戍缕多能闻也迦罗尼羯罗拏能嗅也砥若时吃缚能尝也鼻豉迦种也摄提假也优陀那丹田也阿那遣来也入息般那遣去也出息乌波有也萨迦耶萨无常也仡那生也末剌諵生死也生死总名又曰阇提阇迦摩罗黄病也阿萨阇不可治病也若娑废风病也刹摩本掣多罗丈田也剌瑟胝竿也即幡柱也罗摩院也招提本名招鬬提奢四方僧物也讹为招提翻作别房施又对面施阿兰若逺离处也一作闲静处僧伽蓝众园也那烂陀施无厌也林微尼解脱处也阿奢理贰竒特也窣堵波方坟也又圆塜又髙显也梵名塔婆发讹为浮图浮图者聚相也支提可供飬处也舍磨奢那塜也健陀俱胝香室也满茶逻坛也脱阇幢也拘咤迦小舍也犍椎磬也又钟也舍罗筹也隙弃罗锡杖也军持瓶也本名捃稚迦甆瓦浄用铜铁触用鉢里萨罗伐拏滤水罗也鉢塞莫数珠也鉢多罗应器也即鉢也徤浅铁鉢也俱夜罗随鉢器也震越衣服也袈娑去秽也一云不正色一云离染服僧伽梨合也重也又重复衣郁多罗僧上着衣也即七条安陀防中宿衣也鉢咤缦条也一幅防成尼师坛坐具也僧祗支掩掖也泥缚些那裙也舍勒内衣也迦絺那功徳衣也防奢耶虫衣也【蚕所成】屈眴大细布也睒婆木绵也迦波罗刼贝也即木绵迦隣陀衣细锦衣也兠罗绵细香也一翻杨华钦跋罗毛也头鸠罗细布也刍摩麻衣也那波咤绢也摩罗蔓也逋沙他斋也乌晡沙它受斋也蒲阇尼正食也佉阇尼不正食也半者蒲善尼五噉食也半者珂但尼五嚼食也佉陀尼可食物也鉢和罗自恣食也分卫乞食也但鉢那麨也迦师错麦也
　　安居者南山云形心摄静为安要期住此为居结夏者通制三时偏约夏月一无事游行妨脩出业二损伤物命违慈实深三所为既非故招世谤又云夏中除大小便余则跏趺而坐所以但结三月者前为开后为成供身衣食故也四月十六日是前安居十七日已去至五月十五日名中安居五月十六日名后安居一云前三月则从五月十六日至八月十五日后三月则从六月十六日至九月十五日入则为结夏出则为觧夏其云坐夏坐腊皆非也腊不是冬月义接也谓新故之相接其云僧腊葢亦一嵗新故相接耳
　　因果经云二月八日佛诞生摩腾云周昭王二十四年甲寅之嵗四月八日生周书异记同唐费长房则云周庄王它十年四月八日生什法师石柱铭同赵伯休记云周贞定王二年甲戌至法显则云殷世武乙二十六年甲午生鹫岭圣贤録则説佛生时有八别一夏桀时二武乙时三周昭王时四穆王时五平王时六桓王时七庄王时八贞定王时又云周正四月非今四月也然则今之定以为昭王甲寅四月者虽于众説为长亦未确然
　　僧食称斋亦取斋戒之义云齐也日未中与过中皆不齐故不食所谓五正食则麨饭干饭鱼肉也一云噉食五不正食枝叶花果细末磨食也一云嚼食
　　法华经佛告弥勒日月灯明佛入灭弟子妙光菩萨持妙法莲华经满八十小刼为人演説妙光弟子八百中有一人号曰求名贪着利飬虽复读诵众经而不通利多所忘失故号求名是人亦以种诸善根因縁故得无量百千万亿诸佛供飬恭敬尊重赞叹弥勒当尔时妙光菩萨岂异人乎我身是也求名菩萨岂异人乎汝身是也至縁起经则云释迦弥勒脩菩萨道时俱当成佛释迦以精进故超三刼弥勒即求名以贪供飬故退三刼其不同乃尔夫既精进可超贪供可退则佛所悬记弟子当来成佛摩诃迦叶须菩提大迦旃延大迦叶富楼那弥多罗尼子防陈如比丘等又岂无一二进退于其间耶且先许者佛夀十二小刼其次则二十四小刼最后则无量阿僧祗刼而不以学业功行为次第皆不可晓也
  </div>
  <div class="pagination">
   <a href="弇州四部稿_page168.html">
    上一页
   </a>
   <span>
    ...
   </span>
   <a href="弇州四部稿_page164.html">
    164
   </a>
   <a href="弇州四部稿_page165.html">
    165
   </a>
   <a href="弇州四部稿_page166.html">
    166
   </a>
   <a href="弇州四部稿_page167.html">
    167
   </a>
   <a href="弇州四部稿_page168.html">
    168
   </a>
   <span class="current-page">
    169
   </span>
   <a href="弇州四部稿_page170.html">
    170
   </a>
   <a href="弇州四部稿_page171.html">
    171
   </a>
   <a href="弇州四部稿_page172.html">
    172
   </a>
   <a href="弇州四部稿_page173.html">
    173
   </a>
   <a href="弇州四部稿_page174.html">
    174
   </a>
   <span>
    ...
   </span>
   <a href="弇州四部稿_page170.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
