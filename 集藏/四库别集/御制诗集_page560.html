<!DOCTYPE html>
<html>
<head>
    <meta charset="UTF-8">
    <title>御制诗集 - 第 560 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 560 页/共 1326 页</h1>
    <div class="content">　　古今体一百十五首【甲申八】
　　赋得坦坦荡荡
　　延楼临城墙可见山田及闾阎况
　　皇祖御额悬扵正中敬赋五言用诏千禩
　　履卦幽人吉箕畴王道崇四言标合撰万古示
　　深识矣其君子廓然惟大公对时八节序应物七情同烟火随民便山田待嵗丰【二语櫽括　　皇祖御书楼中聨句】翘瞻仰云日祖述念何穷
　　登绮望楼
　　楼称绮望目堪穷讵在松青与桕红城俯闾阎计安永田芃禾黍为祈中火烟蔀屋年年庶鸡犬山村处处通今日登临真有喜胜常万宝逮歌丰
　　莹心堂
　　万机惟一心尧典曰明钦譬以旃摩镜犹之模笵金虚堂池上静秋水面前临翘首瞻
　　奎画
　　圣人诏我深
　　题宿云檐
　　时零夜雨便朝晴扵润扵暄总惬情似此宿云真大当既叨实惠任循名
　　学古堂
　　山静曾闻太古如书堂又贮古来书千秋兴废明昭彼两字忧勤益切予敢曰逰观斯乐亟亦惟仁智寓几余说言原在务时敏训注宁夸虫与鱼
　　再题敞晴斋
　　夜雨必朝晴敞斋真畅情霁烟幻峯岭爽籁舞榛荆庭鹤飞还落石泉响处明晩归那须烛新月正相迎
　　绘韵楼
　　开着楼窓纳万山丹青妙处岂人间试看气韵含生动笔法羞他王【防】与关【仝】
　　碧静堂
　　借问山深趣山深静有余九霄悬碧照万虑尽空诸侧牖窥苍鹿倒泉飞锦鱼夕阳片时落幻作紫金蕖
　　静赏室
　　言静莫过周易着诠曰有濓溪乾坤易简合撰形神善恶斯齐乐水乐山仁智秋风秋月端倪造物四时无尽余闲惟古与稽
　　题陈书长松图
　　壁画长松三百年【见画中自识语】真松窓外绿参天两翁不识谁兄弟照影疑如立镜前
　　桂
　　气暖花迟放粟胎才渐黄依然江国谁曰塞山凉雅爱扶踈格惟思道路长蟾宫原有约应节自芬芳
　　体物
　　春花暖则开秋花寒则放得气异金木物物与无妄待暖易为煦禁寒艰相【入声】抗以此衡厥品春较秋应譲魏征犹娬媚董宣特强项【叶】花有人岂无摛词写其状
　　晩荷
　　葢张徼玉露衣振拂金风飞韵凉云表扬猗塞浦中何当仲秋月翻看十分红台讶思仙上淮南见八公
　　千山
　　千山秋未深曦光飏明翠散步入丛樾谷夐越佳致本因即鹿来翻似友鹿至重华歴下居东坡赤壁莅沛然实所钦洒然亦所愧我非烟霞人意爱烟霞寄
　　再题秀起堂
　　一迳翠中分山堂迥出羣何当坐九夏无事读三坟劚土已成石嘘烟便作云忽看盆桂设去嵗此清芬
　　经畬书屋
　　古帙清秋宛可亲优防餍饫静无尘忽然欲问经畬者谁是不徇名利人
　　静练溪楼
　　昨夜秋空才过雨今朝山阁下成溪恰如练影知看待触兴能无一再题
　　罨画窓
　　凌虚书屋枕崇峦画意当窓无尽观今日居然欣剏见岧嶤穹塔绿云端
　　山心精舎
　　四邻青障防一迳白云穿精舎花宫侧虚窓月宇悬种松期合抱放鹤任昻肩憇坐观元化锤峯正靣前
　　松壑间楼
　　山抱偏欣水复环清秋为我辟林关坐来底觉衣襟飒楼在长松大壑间
　　缾贮桂枝荷朶恭进
　　皇太后并为图以纪其事
　　底识山庄驻景长荷花红映桂花黄亚缾香色都清净益算先应献
　　夀康
　　热
　　仲秋如仲夏长向所无黄云禾穂登白雪荞花铺单衣卓午更嘉荫披风殊早晩原爽凉何碍清逰娱似此太如愿得母心放乎子舆善言学曰收一字模
　　气
　　气自南北其言将无然予年十一二仲秋必木兰其时鹿已呦皮衣冐雪寒及卅一二际依例往塞山鹿期已觉早髙峰雪偶观今五十三四山庄驻跸便哨鹿待季秋否则弗鸣焉都大廿年中暖必以渐迁语罢自复疑得半非得全此固宇宙来所有山与川太古至今日不知几魄渊审如向所云暖过北溟壖邵子天津桥怪语非正诠或者人烟辏以致黙转旋协时将育物不息惟惕干
　　中秋夕走笔成什
　　轻阴通晩忽开晴月与中秋太有情乍上锤峰犹隠现旋临钧宇大光明万家镫火今宵盛小部笙歌旧例呈如此清凉如此莭可能恝尔置吟评
　　题王蒙长松飞瀑
　　玲珑山吐髙低瀑磊落松翻上下风生面爱他引竒句底须真迹定王蒙【图中飞泉出壁穴中虽别具生靣究不似大家合作笔法亦觉防嫩恐非山樵真迹因并识之】
　　细雨【八月十六日】
　　细雨有声不见丝千林惟觉润含滋旬余快霁资収获蔬圃欣兹又及时
　　清风
　　迎靣吹来湿且凉泠泠淰淰飏烟光茂林避雨权教坐解送山花一段香
　　再题空翠书楼
　　书楼曾是不恒来来亦何尝坐乆陪今日无端消半刻秋霖有意博吟裁迎襟飒爽掀帘入谋目溟蒙共牖开得句肩舆原即去扵凡淹系底为哉
　　对画亭口号
　　踈不嫌稀宻不遮玻瓈虗朗胜窓纱今朝朅尔逢秋雨画意从新换米家
　　半月湖
　　倒壁影青螺名应借玉娥汀蒲尚防翠防栁自婆娑饮【去声】鹿来踪伙逰鱼乐趣多列谿山水发不月涌金波
　　晴
　　昨朝彻日雨忽宻忽踈霏侵晓驱云散蠲炎送爽归农夫将获稼猎骑逮行围岂不欣时若怵哉盛满机
　　咏古
　　吕氏着春秋其言颇近理出车入则辇佁蹷机由此枚乘作七发犹不失斯防髙诱何务竒翻谓乘谬鄙蹷机训门内曾未闻经史既曰出与入岂门内而已佁为痴騃貌蹷逆疾同痿乗辞实警佚诱注未精揣【按枚乗七发出舆入辇命曰蹷痿之机正引吕氏春秋取务以自佚之指为椘太子下砭而髙诱好竒改注乃以蹷机训门内之位其说扵经籍既无可据而所称宫中防翔扵出入云云尤极矛盾即谓乗改吕氏佁蹷之机为蹷痿之机文似小变然攷佁字集韵曰固滞貌说文曰痴貌读如騃而吕氏原书又有处足为蹷为痿之语不惟扵义无阂抑且扵文允符诱强作晓事恐贻误方来不可以不辨而李善辈収入选注亦可谓失精核矣】山中恒步行葢欲自砭耳怀古咏其事文固难言矣
　　登四面云山亭子
　　到来弥月始言登曰不踈慵信孰慿半为少闲半艰咏因他地占最髙层
　　纵目朗然更蕼然万山髙下拱阶前凌空飒沓天风落疑是广寒奏管弦
　　秋宇寥萧秋日晶秋云片片逐风行今朝一践秋山约万树当秋自赋声
　　啓跸明当往木兰索酬吟兴陟崇峦笑他玉局非精诣髙处琼楼何碍寒
　　嘲鹤
　　鹤翼已长成翔翥皆由已朝腾山城外暮宿山城里如此清凉境信足安汝止而何意忽迁竟自忘归矣啄粟山田间夜遇守田子捕捉将来献鹤颡愧有泚因忆昌黎言歆羡古之士或扵周不可秦椘可之仕彼其热中流尚识去无地【叶】咄哉青田姿胡乃昧此理
　　留京王大臣奏报得雨并秋成丰稔诗以志慰
　　自春徂夏逮新秋时若情知将稔収未及登场尚缱念【近作有眼见康年歌玉塞缱懐闗内可相同之句】乍披奏牍喜盈眸横陈粮价皆称减【王大臣及府尹奏到各种粮价单较核上月每石自减一钱至二钱五分不等】回忆心期幸已酬嘉霔更欣霑五寸翻犁尤利种冬麰
　　热河唘跸往木兰作
　　雨过沙溪潦水収川原铚艾喜迎眸兴飞捺鉢初排驾愿惬瓯窭幸满篝守吏分疆逓来接村民生计自为谋轻于什一山田赋莫慢催科事苦求
　　轻隂
　　轻隂忽送一川凉云过旋披暖异常近墅菜蔬叶芃緑遍山禾黍穂垂黄虞人殪虎村民喜【济尔哈朗图旁近山势陗复有虎伤犬豕及人前驱连毙其二一尤大前掌侧厹村民言向所见踪良是巨害永除莫不称快】春种驱牛秋获偿谁曰塞搜特行乐防多农务借谘详
　　阿穆呼朗图行宫作
　　一由旬里路非遥满谷秋田倍觉饶数宇轩庭颇足憩千庐竿帜各为招石泉陡涧银拖界霁景嶤峰翠落标瓯研适当神谧处闲来摛句亦清超
　　进伊玛图口行围即事
　　今嵗应西进溯源伊玛图虽云小猎试【初进围场交界与其就道闲行遂命小试猎骑】即是大搜模骏马天山换【扵乌梁海买骏马至即于围中试射】苍鹰旷野呼驰麅毙一矢差不负弯弧【是地尚近村庄兽殊少适有一麅驰至彂矢毙之】
　　八月廿六日防古王公等献宴即席得句
　　资生四种既繁稠【防古以马驼牛羊四种为资生之具】更喜谷间稼稔収【内扎萨克今亦大半种艺并招致农民収田租之利矣】朋酒称觥遵往嵗霁云覆幕防中秋千山锦绣髙低叠一水笙簧宛转流绰尔齐终【防古弹火不思吹笳奏曲谓之绰尔齐】观洒马【即诈马俗谓之骑达駻】古风偏爱以时修
　　霜【八月廿九日】
　　秋暄逮北哨青女始行霜亦不须鸿信本无碍雁行【谓猎骑布围也】欣催鹿期到【鹿必待霜降天凉而后荅鸣】初觉茧衣凉缋事诚后素千林锦旋【去声】张
　　古长城
　　延袤古长城东西数万里其説出防古克勒木迤逦【防古语谓城墙为克勒木】汉书称龙堆仿佛疑即此蜿蜒走山川见田岂谬拟向曽为之记浅言抉深理天地自然生南北限以是设云人力为早应就堕圯然今果限谁内外一家矣
　　重九日作
　　诘旦
　　仙庐侍膳逥芳筵重九列藩陪恰欣红叶迎霜染漫惜黄花背节开岭峙巴顔秋富丽【防古语巴顔谓富西岭之名即眀日猎场】峯围哈纳石崔嵬【防古包围墙谓哈纳是峯似之故得名驻营即在峯下】欲询千古登髙客谁到兴安顶上来
　　暖
　　兴安草犹緑细毳猎中原晓只轻霜防午常暖日温鹿声虽迟【去声待也】冷马牧实资暄【暄则草緑而肥宜牧马】南望耕桑地宜农不待言
</div>
    <div class="pagination">
<a href="御制诗集_page559.html">上一页</a><span>...</span><a href="御制诗集_page555.html">555</a><a href="御制诗集_page556.html">556</a><a href="御制诗集_page557.html">557</a><a href="御制诗集_page558.html">558</a><a href="御制诗集_page559.html">559</a><span class="current-page">560</span><a href="御制诗集_page561.html">561</a><a href="御制诗集_page562.html">562</a><a href="御制诗集_page563.html">563</a><a href="御制诗集_page564.html">564</a><a href="御制诗集_page565.html">565</a><span>...</span><a href="御制诗集_page561.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
