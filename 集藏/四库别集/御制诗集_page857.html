<!DOCTYPE html>
<html>
<head>
    <meta charset="UTF-8">
    <title>御制诗集 - 第 857 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 857 页/共 1326 页</h1>
    <div class="content">　　西山晩生云又复风随作厯申以及戌跂予徒望若无已就寝斋隔窻聴萧索是诚为雨哉起视势旋弱强【上声】言润寸余曾何益枯涸披衾不能眠反侧慙落莫
　　西直门外
　　北至临斋此进宫东南云敛曙曦红晓凉逺处疑霑雨慙愧斯仍属落空
　　芃緑虽防禾黍田近山地即未耕全【前诣　黒龙潭祈雨见近西山一帯尚有未耕之地】昨宵雨欠一犁足延揽徒增意鬰煎
　　黄云强半麦收俱埸圃成堆砻尚需或谓此时宜晒粒寻思斯语尽然乎
　　养心殿对雨【五月初十日】
　　傍申西北又云生倐晦遥闻雷鼓声未甚鸣微鸣以雨其来速去速而晴琉璃滑霤垂泉响平磩坚墀积水明【宫中琉璃瓦防滑故檐溜易垂而甎墀坚厚尤易积水不足为优霈之防也】分寸弗成定何益不能为慰祗为怦
　　读书
　　长夏防余何以遣簟凉厦广几书摊无非稽古居今处寜为【去声】博闻强识观六巻尚书垂政要一言鲁论作君难自嗤所异渊明者不甚解心总不安
　　緑玉盘
　　槃敦其裁玉琅玕非赠青皮无鼂采韭叶岂珑玲弗翼来西洱输诚贡大庭绎思君奭语愧觉不遑寜
　　夏至日恭祭
　　方泽礼成述事
　　厚徳庥恒沐防忱识不磨
　　祭朝兹复值望雨际常多　　　【北郊大祀例乗歩辇诣坛如遇盼雨之期则改乗礼轿向年祭　　方泽时未得透雨者十居七八颇有因亲祭黙祷得邀渥者今嵗祭期适当望泽益惟竭诚叩请兾　　皇只凿此寅迅　　恵优膏以慰渇愿耳】霑霈希
　　垂佑燮调慙致和礼成余敬企曷
　　恵俟滂沱
　　夏日池上居
　　池上夏朝例有诗望霖日引遂教迟唘行伊迩难重置【将以是月十六日唘行恭奉皇太后往避暑山荘】向作原多聊补为问景曽非饶逸兴题图借是遣烦思宻云午重幸风戢伫企优霑今庶其
　　题钱维城四季山水花卉册
　　南国艰逢春日晴晓曦影烘【去声】漾舟行趣如留客张长史却亦霑衣湿润生
　　右晴湖晓泛
　　五出氷姿颇似梅因风惜欠暗香来仍烦磐石依根压乃得芳花特盛开
　　右杏
　　栁烟那管禁烟时杏墅斜防飏酒旗不借牧童遥指告精神活脱紫薇诗
　　右花坞青帘
　　两枝一例鬬春晖或着霞衣或雪衣谱向嫏嬛寻姓氏赵家燕痩太真肥
　　右贴梗海棠　李
　　鳞塍翠剡刺春漪荷锸农人喜自知归去来思彭泽叟恰当有事命车时
　　右东畬新緑
　　翩翻緑叶覆朱蕤一任东风左右吹厎事垂垂艰施上细看未写老松枝
　　右朱藤
　　红桃緑栁一溪春潋灔轻漪到岸唇独上髙楼凝睇者依稀犹是避秦人
　　右桃溪一曲
　　桃花红嫩菜花蓝幅里相形正好参西子病颦里妇效丑妍何用更深谈
　　右碧桃　诸葛菜
　　中峯嶻嶭自居尊渌水回川曲抱原萝磴千盘落虚籁冷冷还似啸苏门
　　右萝磴盘云
　　野草闲花各弄芳但言其色不言香却如一个金盘里置得双鱼供客尝
　　右鱼儿牡丹　蒲公英
　　溪桥筞杖自婆娑问景因之过野河底识山光近首夏红姿已让緑情多
　　右山墅清妍
　　五色之中取两色春风拂榦各开齐设如蜀帝相比拟一则啼时一未啼
　　右红白杜鹃
　　以上春景十二种
　　溪上人家灌木丛浓阴蔽日却延风卜居者定为谁氏隐鹿门山厐徳公
　　右灌木回溪
　　一例涂林红间【去声】黄赩然暎日翕辉煌无香谩共海棠诮有实有花是所长
　　右石榴
　　宻林权当作扉横屋下流泉入耳清欲笑孔圭未免俗仍夸鼓吹是蛙声
　　右林扉涧筑
　　轻受薰风近映阑清香名果副林兰若方白玉为巵子合有黄金与作盘
　　右巵子
　　红霞缛以緑云铺倚榭人将作説乎我恰展图思景概无端飞兴到西湖
　　右荷香曲榭
　　鸭脚叶青偏冒竹山丹花赭畧如萱世间疑似混真者岂独羣芳有赘言
　　右淡竹　山丹
　　留客相将茗椀持竹深亦是纳凉时三唐试一评甲乙磬折应为老杜诗
　　右竹深茗话
　　水陆巧成荟萃芳或为雪袂或霞裳但教品契浄真处底较红香与白香
　　右荷　茉莉
　　前江捕得玉花鲈擕网归来歩栈途底事山居弗水宿应縁厌聴鸟相呼
　　右茒屋归渔
　　宵雅苕华早著名随风飘飏自旉荣笑伊縦有凌霄志不附他柯总不成
　　右凌霄
　　云幕四山卒不开须臾挟雨有风来许浑诗与米颠画小幅居然活脱胎
　　右四山欲雨
　　衣白人为衣紫僧色香都忘【去声】所兮能传神应是醉于史每寓龙门合传曾
　　右晚香玉　紫茉莉
　　以上夏景十二种
　　云看面对复眼底平处搆成岩馆闲试问伊谁卜居者了知人合号衡山
　　右岩馆停云
　　花开五色逞鲜妍小草临风态自翩设向谱中比兰蕙便教题鳯亦应然
　　右鳯仙
　　张防落网捕鱼腥宛转南沽与北汀漫拟长江浮巨舰利名心盛去无停
　　右渔汀防影
　　夹竹桃开傍建兰幽香娇艶各分坛一般都是岭南卉底事人殊贵贱看
　　右建兰　夹竹桃
　　仙山楼阁若飞翔尚有丹罏云里蔵术授链形定谁氏甄栖真遇许元阳
　　右翠嶂仙庐
　　一身双翼态翩翾秋防姑争春埭妍便是蔓枝善攀附髙飞小雀不教纒
　　右蓝雀　纒枝牡丹
　　虚亭袖手古先生坐爱宜人爽气迎已是欧阳成絶唱重儓底更赋秋声
　　右虚亭迎爽
　　折枝赋色任挥毫品自犁然低与髙幽壑弥年终保节剪罗那屑着红袍
　　右金桂　剪秋罗
　　涧口枫林霜染曾飞流激石防层层落来叶是桃花色疑有渔人认武陵
　　右枫林激涧
　　白麝紫霞相暎扶黄花此日不为孤幅中未许他芳厠秋卉堪应并者无
　　右菊【黄白紫三种】
　　波面秋风菱熟时小舟歌唱共搴斯傲他六月采莲者花实其间品有差
　　右野塘菱唱
　　卉中两字占风流木本春开草本秋不是挂题杜工部厌他柔里更为柔
　　右秋海棠
　　以上秋景十二种
　　林叶冬来已渐稀归鸦绕树匝三飞黄昏犹是蔽身宿却胜阿瞒无可依
　　右疎树归鸦
　　拒霜因可入初冬嬝嬝芳姿照浦秾回顾水华似相傲耐寒还属木芙蓉
　　右芙蓉
　　洞口飞泉一道斜是谁泛泛小舟拏藤萝石上依然在只欠洲前芦荻花
</div>
    <div class="pagination">
<a href="御制诗集_page856.html">上一页</a><span>...</span><a href="御制诗集_page852.html">852</a><a href="御制诗集_page853.html">853</a><a href="御制诗集_page854.html">854</a><a href="御制诗集_page855.html">855</a><a href="御制诗集_page856.html">856</a><span class="current-page">857</span><a href="御制诗集_page858.html">858</a><a href="御制诗集_page859.html">859</a><a href="御制诗集_page860.html">860</a><a href="御制诗集_page861.html">861</a><a href="御制诗集_page862.html">862</a><span>...</span><a href="御制诗集_page858.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
