<!DOCTYPE html>
<html>
<head>
    <meta charset="UTF-8">
    <title>御制诗集 - 第 991 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 991 页/共 1326 页</h1>
    <div class="content">　　皇祖元韵
　　依例罢攀陟【五台惟北台最高自丙寅有攀梯九天半驻防五云中之句庚午辛巳俱罢登陟】云端眺梵宫游神越空色想像泯边中也觉诸人豫因之五蕴融东溟眼界里奚必问瀛蓬
　　既怯鸣鞭上【丙寅登北台防马而上今既不能遂并肩舆亦罢之】兼休歩辇跻寄懐徒向迥成咏且从低人子彼当惜高年未罢题惟斯赓
　　圣藻瞠后那能齐
　　戏题清凉石
　　石不动为恒动则反厥常僧神其説者曰诚斯能扛试之乃弗然笑问诚何藏彼其寂弗移是谓真清凉
　　回銮至白云寺驻跸作
　　前往台懐过此时初霁白云犹恋岭今日台懐驾言旋霁久白云无片影大士显佑示真诠云之有无胥平等然而愁泞实舆情及其喜晴亦因境我固忧乐同众者那能忘物真空省慧贶禅机两黙叅以手加额心自领白云出没岂其知岩寺萧闲镇清永名之副乎云弗知实实循兮寺兹肯何来寺侧搆行馆一宿之居过华整未能忘言言则慙题壁恒斯对山静
　　题引懐堂
　　白云寺侧搆行馆创也非仍旧腆顔回跸聊因驻一宿虚讶许纳千山底湏名实于云责【是日晴】耐可推敲消昼闲问我引懐信何所寸心恒在万民间
　　静宜书屋
　　云散山犹在名标实自如可知万縁静遂与一宵居
　　陜西巡抚毕沅奏报得雨诗以志慰
　　仲春上澣频逢雪却是秦中得雨时【二月初旬京中屡得雪泽兹据毕沅奏报西安省城于二月初九及二十五六等日连获嘉澍入土深透附属州县同日均霑其同州鳯翔汉中延安榆林等府邠干商鄜与安绥徳等州属亦于初九防日同获春膏自二三寸至深透不防土脉优滋麦苖菜豆一律荣茂夏禾丰稔可期四野欢腾防语】近北凝寒雪斯当【去声】迤西融暖雨其宜不徐不疾称深透属府属州已遍滋春麦夏禾可期获戒之言满莫轻为
　　度长城岭
　　五日晴光晒防盘山路寛全殊防泥泞顿觉众娱欢可识情何定多因境以安满川绘桃桞一岭隔暄寒画意如开帧诗材得据鞍廻看西北迥尚有玉峯攒
　　望水窦岩叠辛巳二絶句韵
　　水声二十年无休山色一弹指尚浮试覔东坡两题字何曽石壁传风流
　　将曰欲休早未休玉局双文仍渉浮我偶望其水窦耳窦乎水乎谁住流
　　山东巡抚国泰奏报得雨诗以志慰
　　入晋逄雪霈于齐获雨霶【昨三月初七日雪中度长城岭今国泰奏报山东省城于初六七日竟夜达旦得雨四寸余麦田荣茂高粱谷豆防项乗时出土农民欣庆且云气浓厚各属均应普被云云实堪欣慰】同朝若合契四寸允称祥苗润资麰麦甲孚利黍粱京畿晴适好不雨审无妨【是日京南保定等处得有微雨而顺天府属均未防奏报问之袁守伺防称近京州县冬雪深透入春雨雪频仍土膏过润现尚有望晴待耕之处】
　　王陵城
　　荒城犹自号王陵陵母知兴卓识称髙祖却还惜少戅马迁躗语未堪凭
　　按汉高帝本纪吕后问谁可代萧何曰曹参可又问其次曰王陵可然陵少戆陈平可以助之云云此事脍炙人口率以为吕后之祸高帝若先知者帝于萧曹軰五人知之悉而论之当宜也若夫吕氏之祸则高帝所不期好竒而不概之以理史迁实不能辞其责向曽为文论之因经王陵城题句复识如右赋得王良登车【得心字八韵会试题】
　　御驷在驯心论衡取喻深物无不可教世有足同箴执靶子渊颂登车仲任吟百家通以后一乗譬垂今相得泯驽马诡随耻获禽辔柔如组执都过逐风骎祗谓精神贯匪从牝牡寻勲华顺民意缅治愧难任
　　防理河南巡抚布政使李承邺奏报得雨诗以志慰
　　抚军来觐谒印合防藩司【巡抚富勒浑来行在陛见例将印交藩司防理】欣报春霖日恰同山左时【李承邺奏豫省自二月连得雨泽兹三月初六日自未至亥省城复得雨四寸各属禀报相同现在二麦畅茂杂粮园蔬皆及时播种与国防所奏得雨日期分寸大率相防】麦苖谷芽润傍县各州滋奏牍关民务行营随处披
　　灵济祠再叠旧作韵
　　小别廿年矣依然水酾渠为功利耕作此计匪迂舒暂可凭轩覧防曽暖席居壁题仍好在和韵适防余
　　题惬适斋
　　灵济祠边惬适斋便途小憩昔今皆虽然朴素无多费究觉予未惬懐
　　秀木轩口号
　　前巡秀木已佳隂廿载茏葱隂益深设作故人刮目待我犹昔也愧成吟
　　广利渠
　　乙丑疏渠灵济边【祠名渠在其侧髙斌为直总督所奏开者】至今犹忆昔臣贤垦田灌溉资千里似此兴功何碍焉
　　烹雨前茶作
　　谷雨犹赊十日期贡来雀舌速无迟寓规兴化进茶表絜矩田家卖谷诗文蟹武鱼总依今春昨嵗偶闗思一弹指顷三千里龙井山中看摘时
　　栢岩山
　　古栢笼岩翠干拏山南洞缅浪仙赊虽然入僻诗称痩要自铮铮成一家
　　农况
　　农况东来逐日増香期饼饵入吟凭大麰小麦芃一律近垅遥阡蔚防层饮露得滋如助长摆风去滞实相应【麦喜风否则郁滞弗结实故谓之麦浪也】虽然宜细弗宜甚【谓风】尘土殃之亦可憎
　　木兰祠
　　成勲归里弗受赏脱却戎衣换女衣莫谓丈夫输巾帼不输巾帼者诚稀
　　回跸驻保定临漪亭行馆
　　行馆招提侧回銮驻似初菜花黄引径渝水白围居风定闲开牖昼长宜展书如云容膝好即景每慙予
　　再咏莲池书院十二景
　　春午坡
　　直省都勤书院规保阳独此号莲池风开首善为倡率文运方当春午时
　　万巻楼
　　朅然辛巳忆前巡曽向书楼拾级频试问个中破巻者是谁下茟解如神
　　花南研北草堂
　　花南背日图观丽研北当春欲咏妍自是诗人防心处以云经义岂其然
　　髙芬阁
　　三朝文治继绳脩方伯歴年
　　锡字留六艺高芬千古永陈家那数御书楼【海宁陈氏安澜园有御书楼以蔵赐书】
　　宛虹亭
　　曲桥跨水宛如虹却架小亭介路中设向武夷拟其幔更无劳客蹑云空
　　鹤柴
　　胎云曽是着仙经禽也而非凡鸟形但以格高宜缀景惜他毎被剪双翎
　　蕊幢精舎
　　精舎原非儒者居蕊幢取义缅其初韩文应是曽经读喻送浮屠文畅书
　　藻咏楼
　　髙阁临溪俯上层春时氷解尚疑氷緑蒲白芷斯犹未藻漾波心致可凭
　　绎堂
　　蓬矢桑弧识举男一身六艺备应谙今人何不如古也臂病当兹倍觉慙
　　寒緑轩
　　因令人逺致轩深歩入原来君子林咨尔个中乐羣者毋忘有斐自修心
　　篇留洞
　　径循石洞有篇酬偶尔无过佳兴投却顾随行方伯语还应嘉政为民留
　　含沧亭
　　十二景都防缀工图呈曽肖御园中【辛巳过此命绘图于圆明园秀清村肖此结搆】廿年事迹一弹指拈句因之思不穷
　　雨【三月二十日】
　　啓程逾半月度岭雪非阻【谓雪中过长城岭有诗】及至回畿甸问惟霑寸许长途或低湿亦或歴髙阜【叶】低处尚防泞髙则扬尘土頋低虑増潦经髙为【去声】望雨前朝东北风昨夜飘细霔【叶】灵寺果循名【昨十九日停驻保定之临漪亭其傍为灵雨寺是夜即防雨飘洒】春膏诚锡祜今日驻行营急阵霈卓午苏诗向所悉岂不念行旅权其轻重间我自依农父独因缱低田或致迟耕务【叶】况闻津瀛间涝水消未普【昨秋霖潦总督袁守侗称天津河间等属低洼村庄间有未尽涸出之地此时实不望雨】慰【谓高田】愁【谓低田】两萦心不知何所措【叶】然以是为恒弗以是为苦
　　喜晴
　　春泽今年美春朝乃喜晴菜町黄润透麦陇緑鲜生信矣増农况幸哉惬旅情东坡句堪傲视此两全并
　　潭柘寺
　　近京古刹乆名题白足僧人守羼提【秦言忍辱也见名义集忍辱为六波罗密之一此寺僧人习持律而不叅禅虽属有为法然不落苦空反入文字禅也】虽事庄严属有象弗叅棒喝渉无稽防间精舎搆其左一日驻銮旋自西戊嵗已年诗在壁不堪重读祗凄兮
　　延清阁口号
　　阁号延清延片时我来虚牖刹那披岂如阁与清恒永不较无知及有知
　　戒台
　　岭度罗防峻寺臻授戒台密乗弟子谨【罗防为佛十大弟子之一密行甚高】毘奈【毘奈戒律也见名义集】世尊开径自西东问律惟空色该四山过法雨满目絶尘埃
　　西巡回銮驻跸香山静宜园
　　正定五台清跸还便途一带取西山遂教两日静宜驻未可七言春暮删歴览麦塍欣緑野依然林壁对孱顔黄绫诗本百篇满拟阁吟情消以闲
　　昭庙
　　建兹昭庙驻班禅【见去嵗诗】黄教图恒震旦宣谁谓十旬暂东土遂教寂灭返西天【经云生灭防已寂灭为乐】知其无去惜为去示此有迁原不迁馥郁梵香升寳鼎篆成卍字掲真诠
　　三月晦日作
　　西巡演迆返园寮徼幸青郊旸雨调体物惟殷谦以受勑防所戒满而招林扉鸟喜緑将暗花埭蜂稀红已消九十春光无少欠【春三月或值小建则不足九十今嵗正二三月皆大建是九十不欠一日也】那辞夏孟逮明朝










　　御制诗四集巻八十
　　钦定四库全书
　　御制诗四集巻八十一
</div>
    <div class="pagination">
<a href="御制诗集_page990.html">上一页</a><span>...</span><a href="御制诗集_page986.html">986</a><a href="御制诗集_page987.html">987</a><a href="御制诗集_page988.html">988</a><a href="御制诗集_page989.html">989</a><a href="御制诗集_page990.html">990</a><span class="current-page">991</span><a href="御制诗集_page992.html">992</a><a href="御制诗集_page993.html">993</a><a href="御制诗集_page994.html">994</a><a href="御制诗集_page995.html">995</a><a href="御制诗集_page996.html">996</a><span>...</span><a href="御制诗集_page992.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
