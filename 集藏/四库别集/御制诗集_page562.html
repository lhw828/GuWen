<!DOCTYPE html>
<html>
<head>
    <meta charset="UTF-8">
    <title>御制诗集 - 第 562 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 562 页/共 1326 页</h1>
    <div class="content">　　张宏灵岩积雪图
　　木渎溪头直北看凌空塔影古松攅分明歴歴曽逰防所异铺峯雪色寒
　　仲冬御园即景
　　驻园仍以问
　　安来景气仲冬又异防水半凝氷罢舟泛日全烘暖爱窓陪护培如法余晚菊熏养偷天得早梅逰目西山已生望何当积素画屏开
　　得趣书屋
　　书斋号得趣借问趣若何春阶茸芳草夏池馥浄荷月竹秋玲珑雪树冬婆娑四时趣如此此亦何足多伊余别有托趣不在研摩宣尼为君难三字垂金科诚觉其趣长躬行励切磋
　　招鹤磴口号
　　放去何须招使逥无过缀景籞园隈羡粱稲者原堪致真鹤应知未肯来
　　题烟月清真楼
　　淡烟寒月一钩新相入髙楼防可人不借花姿将叶影难形容防见清真
　　澹闲室
　　红芳早谢花緑防全辞树书室则依然是真澹闲防夫惟借资益所以驰思虑将擕皇古书于斯观太素徒言不能行少闲明复去
　　南苑小猎即事襍咏
　　百年寺宇事重新【苑中永慕寺元灵宫皆因年乆重事新葺兹以仲冬月中浣落成躬诣瞻礼道便小试行围】卜吉落成展礼亲小猎却缘来宿便漫同冬狩拟时巡
　　木兰逥后射何曽马上金弓【御用弓以金桃皮饰之】勉始胜却觉屈支失调习可应警语忘【去声】枚乗
　　今来不是少年身择地徐驰諌猎循双中连犹觉愧何当竒事赋文人
　　题裕性轩
　　裕性昔轩墀每来爱憩遅庭无新卉植架有旧书披晰理惟格物践行在克私乐羣斯敬业蓦忆少年时
　　澹思书屋
　　量地得斋小非希安膝容图暄依牖朗避冷下帘重董遇三余乐东方一帙逢澹人思虑者宜防是清冬
　　陶春室
　　小春方过新春逺代谢谁能问大挠一室漫言无长【去声】物几多生意个中陶
　　永慕寺
　　永慕建
　　康熈【是寺　　皇祖所建盖祝厘　　太皇太后故也】
　　孝荘防祝厘遥年重焕若此日落成之佛岂故新繋寺资脩葺为无须称大舜
　　家法仰昭垂
　　旧衙门行宫小憩
　　羃防野烟凄朝暾吐尚低传餐行馆近礼谒玉台徯旧咏从新读目成触绪题闲庭乔树古付与择禽栖
　　防榆书屋口号
　　书屋重来已隔年坐倾杯茗又鸣鞭怱怱似此浑无暇安得优防读旧编
　　谒元灵宫即事
　　百年
　　天宇焕今朝【宫自顺治十四年建逮今盖百年矣】庆落涓辰对
　　赫昭浮柱神扶俯寥廓洪阶躬陟仰岧嶤穆然匪冀乔佺遇颙若惟祈风雨调古柏防笼护悬圃微飔疑奏九灵箫
　　题钱选雪梅集禽图
　　何须名辨百禽经髙下梅梢梦半醒各各氷心蕴芳意可知绘者善形形
　　临协办大学士尚书武毅谋勇公兆恵第酹酒
　　重坎昔已济百年今忽消大星落昨夜宻席尚前朝【前日养心殿军机大臣等同进朕谓宜就第摄养昨日两命御前侍卫挟医往视称小差今早亟问则报逝矣】一痛嗟何及千劳忆匪遥恨无执手诀城阙锁深宵伊犁大熟三叠杜甫送髙三十五书记诗韵
　　昨闻二麦熟额庆
　　恵我师谷黍其如何尤殷牵念为即今逮仲冬始接邮逓飞董率既有方屯田况健儿地厚富水泉丰收其奚辞厄鲁懐我泽哈萨畏我威极边成乐土
　　天恩人尽知感
　　恩犹切知怵愓慎威仪囬忆举事时责扬军麾穷荒竟成用获匪所敢思城成户渐徙已非草创时【伊犁自固尔扎乌哈尔里克等防次第筑城竣事屯政日开官兵回人暨腹地迁居户口聚落殷盛嵗获迭増至本年倍稔自二十分至二十二分已上计常给廪糈外赢羡陈陈相因闻报弥深感庆】秋猎山之原春耕水之涯家室俾团聚谁知离析悲一二窜逐者自取罚应随然岂终投荒稍遅当令归纪实并志懐斐然用成诗
　　冬至
　　南郊礼成述事
　　运斗瑶枢北中绳见
　　天心日
　　禋应式仪洞属升三献调律和谐引八能绥屡同民沐干贶【今年各省多获有收直隷尤称倍稔为十数年来所未有感荷　　殊施弥増忻悚】捧盈切已凛氷兢
　　五朝左右膺多福敢不
　　鸿禧亹继承
　　雪【十二月初六日】
　　入冬虽盼六花舒又虑无厌蜀望予【今嵗秋成倍稔入冬虽望雪然自知求全太过且地气含润冬至亦遅故不至迫切窘待今得此瑞泽尚在腊日前欣承之下益生全美之惧耳】甘泽那辞预霑也硕苖真是莫知如洒空犹在一阳节【腊月十四小寒方为十二月莭】积地已将三寸余谷稔复斯欣卜麦怵思美善若何居【新论知盛满之难持每居徳而谦冲】
　　腊日恱心殿侍
　　皇太后膳叠去嵗诗韵
　　髙低四寸雪铺平万嵗峦光暎座晴【琼华岛元时为万嵗山】一例腊前霑恺泽【去嵗腊前一日得雪今嵗腊前二日得雪】千林培后毓和荣【毎逢雪后令歩军收培树根既不虚瑞泽亦因以行赏迩年以来率成例矣】皑皑玉巘画中列辘辘氷牀镜里行今日
　　慈心真是恱
　　夀筹添拟海山盈
　　雪【腊月廿三日】
　　昨朝入夜撒晶盐京兆欣称二寸霑晓起浓隂仍冀霈春前膏泽敢推防花生鸡树不论朶玉积鸳楼欲隠檐锡福小除真大瑞对时庆畏一心兼
　　甲申除夕
　　金鑪寒已送玉琯斗将逥今夕甲申尽明朝乙酉来登仓嵗诚稔铺阁雪犹皑处【上声】顺易生豫吾惟懋敬哉














　　御制诗三集巻四十二
　　钦定四库全书
　　御制诗三集巻四十三
　　古今体八十首【乙酉一】
　　乙酉元旦
　　嵗时月吉庆三元青陆祥光烛紫垣必世若称王道始后仁惟愧鲁论言朝正敬受万方贺迓祉颙祈五谷蕃家宴乾清歌具尔天潢奕叶衍长源
　　元旦试笔
　　顺斗鸿龙又毂旋
　　苍灵新祉锡敷天丕基敬继
　　五朝业大寳钦登三十年益慎盈持将泰保敢踈夕惕与朝乾乞浆得酒惟农谚【农谚嵗逢中酉乞浆得酒申年丰酉年必丰云】酉熟申坚愿稔连
　　晓瞻三素丽璇霄元祚防求玉烛调喜爆声霆壧穴听祥霙积地簸钟消宫梅得气芳舒萼苑栁迎春嫩摆条万里伊犂喀什噶面东胥贺紫宸朝
　　题和阗玉椀
　　潜确已称中国少和阗真是异珍多春秋陈贡来包匦杯椀相【去声】材命琢磨西旅却殊时致献【昔年准噶尔台吉囬部和卓木虽屡贡玉椀不比此拓和阗为我属春秋贡玉如内地任土作贡也】水精宁得与同科不斟旨酒浮香茗延喜彤闱受福那
　　降防免江浙积欠诗以志事【有序】
　　供输维正租庸恒甲于南邦泽沛非常蠲复早申扵北阙循三载一廵之盛事计籍加详布元辰二日之恩言邮传倍速咨彼额徴未足觊延不乏齐民轸兹尾欠犹悬被歉宁无下户纵比年频致十千之取而为数尚隃百万而赢询疆吏以陈书清问每勤夫侧席勑度支而奏课宣条毋靳乎持筹庶防泽尠飞鸿白屋三时歌鼓腹抑且村闲吠犬青旗一路乐遨头云尔
　　曰休曰助重时廵嗟尔司农听綍纶百姓已皆注耳目三年又复有逋陈持筹漫计赢巨万投匮都教豁窭贫仍虑十行或遗畧届期应更细咨询
　　题钱陈羣进伊祖瑞徴所篆瑞日祥云和风甘雨章
　　迎春帖子进南方先以家蔵古篆章瑞日祥云兆嵗美和风甘雨卜农庆休徴敢谓时斯应善颂还嘉规不忘愿共吾民沐新祉春祺啿啿萃方昌
　　盛懋暎雪读书图
　　交逰不襍乐家贫暎雪观书造意新自是棱棱志清介何须类举负薪人【杨荣识语并举买臣负薪图予以为暎雪读书自是髙致非负薪者可比失去固恰当耳】
　　降防加赈甘肃去嵗被灾州县诗以志事
　　新正将南廵颁谕豁逋赋江浙人则幸他亦予民庶弗被灾或可被灾深厪虑甘肃昨夏旱申命已周助正供早与豁恤民何碍屡加赈宣恩纶极次计月付推行在有司其善实惠布
　　唐寅防琴图即用其韵
　　露坐横陈膝上琴爱披秀木有佳隂不知袖手对听者可识高山流水心
</div>
    <div class="pagination">
<a href="御制诗集_page561.html">上一页</a><span>...</span><a href="御制诗集_page557.html">557</a><a href="御制诗集_page558.html">558</a><a href="御制诗集_page559.html">559</a><a href="御制诗集_page560.html">560</a><a href="御制诗集_page561.html">561</a><span class="current-page">562</span><a href="御制诗集_page563.html">563</a><a href="御制诗集_page564.html">564</a><a href="御制诗集_page565.html">565</a><a href="御制诗集_page566.html">566</a><a href="御制诗集_page567.html">567</a><span>...</span><a href="御制诗集_page563.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
