<!DOCTYPE html>
<html>
<head>
    <meta charset="UTF-8">
    <title>御制诗集 - 第 487 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 487 页/共 1326 页</h1>
    <div class="content">



　　御制诗三集巻十二
　　钦定四库全书
　　御制诗三集巻十三
　　古今体一百三十三首【辛巳五】
　　孟夏有事
　　太庙礼成
　　撰日惟中朔协时逮正阳天经钦与祭世徳永延昌僾见神容对骏奔宗子襄一湾引金水【先是　　太庙沿明旧制防门外有沟桥而无水兹命引金水桥之水流经桥下成河允协形胜云】万叶衍银潢
　　首夏承光殿
　　太室脩禋罢
　　仙园问
　　寝廻更衣因便路憇驾陟崇台雨里多清况风前无防埃研瓯芳润潄可以托吟裁
　　积水潭三首
　　积水苍池蓄众流莭宣形胜巩皇州防淤导顺植桃栁三里长溪可进舟
　　一座湖亭倚大隄两邉水自别髙低片时济胜浮烟舫春树人家望转迷
　　烟中遥见庙垣红瞬息灵祠抵滙通雨意溟蒙犹未止出郊即防麦苖芃
　　徳胜门外
　　轻舆慿揽信怡懐烟树千村緑润皆八景春明传防胜蓟门今日识真佳
　　麦苖连陇秀将齐此雨多欣实可徯未敢满言香饼饵那无慰志庆端倪
　　诣畅春园问
　　安
　　雨中御园返敬为谒
　　思斋旋防
　　雩禋逮【初七日　　雩祭预斋三日即当又还宫】又当法驾排讵辞劳玉辔惧久濶
　　萱阶奏对烟郊况端堪恱
　　懿懐
　　御园首夏三首
　　雨歇轻烟恋上林繁红帯润緑方深予心喜在农占好余事芳园耐可寻
　　春天多雨又稀风养牡丹花锦绽丛二十年来率未赏敬勤惟是凛渊衷
　　言欲赏花旋命罢慿他常侍笑空还政经自我久成诵狂圣惟争一念间
　　春雨轩
　　文轩号春雨雨后恰才来谋目惟芳润因心得静陪菜畦樊问处杏埒董林材【是处昔名菜圃即四十景中杏花春馆也】为底多吟绪霑膏实快哉
　　题自得轩紫藤花
　　女萝施松上特立颇艰致独树见此花亭亭与他异植之自得轩繄予有深意表贞殊凡品扶弱成良器傅架引其弗使众木厠吐艳既盈庭铺隂亦满砌雨余芳润潄自得义真契鐡中有铮铮卉谱徐宣类
　　藏宻楼
　　宣尼十翼称藏宻艺祖诸门乃洞开诠易求心不求迹田何阳叔可能哉
　　稻香亭
　　雨滋稻町插新秧较早常年一月强苗矣秀乎秀矣实此时敢拟即云香
　　绘雨精舎
　　绘雨偶题轩春来屡沐恩果然叶佳兆那可忘名言画必称米芾诗当属许浑徐防霑沃野所乐固斯存
　　景晖楼
　　因迥得髙楼防前纳逺畴木天思栁着【是处艺果种蔬亭曰顺木天圃曰学圃】学圃缅樊诹揽景既无尽延晖每为留剏名非屡易漫拟诮昭州
　　戯题狎鸥亭
　　临水孤亭名狎鸥烟波无尽任飞浮一时寓意斯可耳尚欲招延小隠流
　　甘肃廵抚明徳奏报得雨
　　邉方连歉冀连収西望那忘蔀屋愁去嵗幸歌秋有获今春益吁泽时流驿章喜报霑膏足农耒欣知趁润脩兵后逢年共休息
　　天恩惠我独绸缪
　　雩祭进宫西直门外作
　　来往无非事
　　郊坛要必亲敢云已逢渥惟望继霑频麦垅秀诚好黍田长亦均三秋犹厪我一意秪勤民
　　复隂
　　复隂便冀雨复施作风又觉愁双眉求全期善亦已甚自解为公非为私官家安得有私处咄哉此言更失之譬如我或行赏赉已获仍求我鄙其托懐着语无伦次念切祈年读可知
　　戴嵩骑牛圗
　　竒传戴嵩牛牧人在瞳子骑背擫参差此法如何拟【画録称嵩画有牛与牧童防睛圜明对照形容着目中之语董逌谓眸子防墨仅如脱殻安能更作人牛形殊不知画録所云特以人牛相顾神光映发者言之乃不善防形容目中之句而复为置辨则逌之泥耳】
　　斋居即事
　　莭物逮清和斋居毖念多春膏幸霑麦夏泽吁滋禾防勑惟精一政齐不及过轻云通晩布数问势如何
　　张元举山水
　　架木溪亭碧水濵俯澄何异坐船唇对谈惟防烟霞赏肯作羡鱼结网人
　　雩祭礼成敬述
　　昊坛耸峙近青霄
　　雩典防脩辰见朝鬷假无言钦
　　旭卉严恭有恪仰
　　明昭嵗功冀协金穰锡凉徳敢称玉烛调稠叠防恩春泽美臣心益惕戒矜骄
　　首夏讨源书屋偶题
　　緑隂渐满红防池
　　夏凊此轩退食宜我所讨源殊渔父偶同洞口舍船时
　　鉴逺堂
　　眼底空澄连万顷鉴原由近逺还同设徒求逺翻忘近吾恐其间或蔽防
　　登望蟾阁
　　髙阁耸三层乗闲此朅登望宜银海月清拟玉壶氷片刻还成去一年几度慿廻头忽失笑五字是相应
　　乐夀堂得句
　　望蟾阁下放烟航径渡山阳乐夀堂翠栢树惟标古色碧桃花却恋春光四围恱目皆仁智一晌防心有缥缃得句便教移歩辇所无逸不为游忙
　　飬云轩
　　到来卓午晴忽见吐英英越是霑膏后偏饶奢望生写楹醖酿势布宇巻舒情今嵗云真好髙轩信副名
　　戯题聴鹂馆
　　清和渐觉緑隂稠初聴林间黄栗留笑我本非髙逸者双柑何必袭风流
　　张则之山水
　　或筞青笻或理纶分茶防竹足怡神五君子不留名氏総是烟霞物表人
　　雨【四月十二日】
　　才觉逾旬
　　天泽徯昨宵问彻好云低清晨细防方成霔过午平原已作泥二麦正资抽穗饱大田都庆吐秧齐感
　　恩讵敢云圗报惟有敬勤勉日跻
　　雨中泛舟三首
　　傍暮棼丝尚纚然平湖容与漾轻船披襟一防尘无处惟聴鸣榔剪湿烟
　　问景聊乗雨堕闲落来飞瀑合潺湲楼台真是蓬莱岛祗在溟蒙缥渺间
　　树梢垂露水増流入夜势未休防是予心深幸处盼来未久获来优
　　横云堂放歌
　　今嵗书堂初断手顔以横云因兴偶却是往往叶嘉占盛名难副兹诚副【叶】入夏云生每作风已恐春膏或孤负昨夜浓隂喜达晨急霔徐霏彻夕久横云今日信横云配藜荟蔚滃戸牖八伯兴歌迹澷希一犂透润泽诚厚
　　恱霁亭
　　春末夏初歌恱霁十年一遇信艰逄良辰美景能无乐戒满防谦益有颙
　　翠交轩八韵
　　假山植真树嵗久翠隂交甘露常承叶祥云每压梢瑞圗休鼔舞理趣喜含包不有四时运谁眀六位爻隙中无碍逺宻处自相捎未许蛛悬网惟应鹘缮巢张如碧油繖伴合緑琼勹防爱微风拂琳枝飒防敲
　　水村圗三首
　　时雨时晴首夏天插秧一月早常年水村佳景胜圗画着我几间好试船
　　白芷青蒲緑水涵槿篱茅舎学江南知耕亦复思知织桑叶初肥好浴蚕
　　下溪水引上溪流西墅烟飞东墅浮比似石渠同上品【石渠寳笈藏有赵孟頫水村圗】饶他活处是宜逰
　　赋得坦坦荡荡
</div>
    <div class="pagination">
<a href="御制诗集_page486.html">上一页</a><span>...</span><a href="御制诗集_page482.html">482</a><a href="御制诗集_page483.html">483</a><a href="御制诗集_page484.html">484</a><a href="御制诗集_page485.html">485</a><a href="御制诗集_page486.html">486</a><span class="current-page">487</span><a href="御制诗集_page488.html">488</a><a href="御制诗集_page489.html">489</a><a href="御制诗集_page490.html">490</a><a href="御制诗集_page491.html">491</a><a href="御制诗集_page492.html">492</a><span>...</span><a href="御制诗集_page488.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
