<!DOCTYPE html>
<html>
 <head>
  <meta charset="utf-8"/>
  <title>
   御制诗集 - 第 1178 页/共 1326 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   御制诗集 - 第 1178 页/共 1326 页
  </h1>
  <div class="content">
   仕简【黄】承恩【任】两提督一南一北互盘旋【上年十一月贼匪林爽文等肆逆黄仕简任承恩过台湾捕意谓么防小丑不难立时擒获不意黄仕简任承恩二人一南一北互相观望迁延数月殊深愤懑】与之暇乃贼生计乏出竒因军久悬【黄仕简任承恩彼此观望不思激励将士出竒制胜转与贼以暇俾得从容生计抗拒官军旷日持久未及蒇功】以致凤山得而失【凤山扵二月廿一日已经收复后贼匪复来侵扰而总兵郝壮猷恇怯无能败回郡城兵丁溃散黄仕简安坐郡城此南路之悮也】徒称鹿港守之専【任承恩在北路即应整顿兵力自北而南防同黄仕简设法擒捕贼首乃株守鹿仔港借词堵御此北路之悮也】社敺乌合路梗塞港聚蜂屯野蔓延【贼首未得即时就擒遂致党匪得以肆出侵掠迫胁良民扵是大肚社二林社蔴豆社大武垅社笨港盐水港竹仔港东港等处贼势蔓延南北通衢俱为梗塞】偾事自应示眀勅耆功爰更易英贤【行军之道贵扵赏罚严眀黄仕简任承恩迁延悮事因令拏问解京治罪郝壮猷败逃回郡亦即扵军前正法眀罚勅法不得不尔又幸余烛扵防先扵新正即调李侍尧为闽浙总督驰往办理军储特授常青为将军恒瑞蓝元枚为防賛飞渡台湾督率増兵相机进剿】请兵莫不速简往【常青扵三月初九日扺台湾目击贼匪猖獗势须厚集兵力节次奏请添调官兵随令先后拣调广东浙江福建驻防满兵共四千名緑旗兵共一万四千名不但如数调往且扵所请之外复添调漳州兵二千名广东兵一千名分往常青蓝元枚二处以冀尅期奏凯绥靖海疆盖责人以贼成功而不与之兵朕岂为之但逺隔重洋恐调遣畧缓为之焦急】底绩惟期奏凯还西御东防非上防抡精选鋭在防坚【常青至台湾后意欲廓清南路拏获贼目庄大田再往北路会林爽文乃贼计狡黠见大兵俱在府城诸罗军弱故作窥伺府城以牵缀官兵实欲攻逼诸罗而常青等西御东防亦非善防囙屡次申谕常青酌留将备兵丁坚守郡城竟当简率精鋭直趋北路沿途杀打通斗六门一带与柴大纪会聚其鹿仔港止令普吉保固守蓝元枚带兵亦自北而南与常青等合兵一处则兵力既厚军声益壮直攻大里杙为擒渠捣穴之计迨林爽文一经拏获其余贼党无难立时殱灭矣】军机晓夜重筹画驿牍海山遥望牵【予因台湾之事已经半载虽常青等屡得胜仗杀获贼匪而大局尚未克定为之宵旰筹画盼得防音惟海道遥逺军报不能速达未免时切缱念耳】要以安民蠲赋普【台湾自逆匪滋事后闾阎未免避贼迁徙有悮农功早扵二月内即降防将台湾府四属本年应征地丁钱粮普行蠲免用示轸恤矣】仍虞贵籴运粮连【台湾素称产米之区漳泉各府向资接济今年贼匪肆扰转借内地运送军粮因念闽省必有贵籴之虞节次降防令江南浙江江西四川运米九十余万石并据舒常姜晟筹办湖北米十万石陆续运送至闽俾民食益臻充裕粮价不致增昻】任人予误将谁诿纪实聊成遣闷篇
　　喜晴【七月二十日】
　　晓凉午热喜霜迟又虑蒸云致雨施似此持心浑不定安能拱手契无为昨终夜竟银丝细今至辰方赤鸟披快霁欣逢碧天朗蔚蓝镜看片氛移
　　侍郎眀兴奏微山湖水符定志诗以志慰
　　多年经擘画此日告功成【比年微山湖因来水微弱不能收符定志前据兰第锡奏请挑挖上游坡水河渠以资灌输遂令明兴前往督率地方官先行动帑疏濬节据明兴奏称业经挑挖深通支榦各河以及沟塍畎浍之水无不盈槽下注由河达湖】已足丈余志还堪尺一赢洼田疏免涝逺运济通行【兹又据明兴奏现在微山湖水扵收符定志之外多收水一尺有余不特田间沥水畅导归湖凡农田低洼之处可免积潦且扵本年浮送全漕船只倍资遄速即此后数年亦可随时宣泄无虞匮乏矣】申定嵗修制毋虚费力营【此次大加挑挖嗣后若不实心经理恐久逺仍致淤垫因谕河东总河兰第锡山东巡抚长麟等随时留心查勘疏濬仍着扵每年霜降后具奏一次以凭查核庶功可经乆不致虚费前劳也】
　　登四靣云山亭子曡去嵗诗韵
　　碧霄万里一清澄雅合逰山数息升遂造岭巅畅逺眺厯观亭柱步前凭为期九度消一度【上年登此亭有复此九登逮归政之句今嵗来此是距归政之期九度中又消一度矣】无碍今登继昔登幸以康强仍济胜深防
　　天贶岂予能
　　日夕
　　呦鹿日夕则下来王风所咏何殊防却非羊牛恣出入时复即之扵林隈濯濯文囿原无事今古异宜因武肄择肥命中弗图多内外扈臣每颁赐【山庄每得鹿即颁赐扈从王大臣及防古王公等嵗以为常】絜矩于役伙羽林曷其有佸应致吟
　　题戒得堂
　　搆得书堂久庆落流隂七载迅分眀【堂筑扵庚子今阅七载矣】不逾已迈
　　宣尼嵗戒得原循
　　圣祖情　　【皇祖圣寿望七时曽镌戒之在得通用小玺庚子扵山庄清舒山馆之左搆书堂数楹亦以戒得题额盖仰循皇祖垂示之意也】　望道依然慙未见化民肫若竟何成【予即位五十余年以来无日不以化民恵鲜为先务乃近日台湾逆匪林爽文等谋为不轨迫胁良民抗拒官军半载有余尚未就获虽抚躬循省尚无致此之由然顽梗未化殊深愤懑】每教新什隣旧咏借騐年来已所行
　　关九思白云红树
　　锦绣过云逺嶂扶茅庵絶客不劳呼扵前仿赵后开董【九思自题云仿赵松雪为此图而气韵秀润已开香光一派矣】却是山庄即景图
　　玉岑精舎
　　云闲天淡数朝晴石栈泥干散步行遂造翠微防深处依然白屋向前迎两经易理堪索隐五节文言恰着明正合玉岑号精舎傍通曲尽六爻情
　　总督李世杰总河李奉翰奏湖河水势平定堰盱工程稳固诗以志慰
　　决黄由亳注淮泄即为【去声】洪湖切隐忧【此次豫省睢州十三堡漫水下注亳州防城一带由淮入洪泽湖今夏湖水业已盛长兹又加全河之水注之为之日切隐忧】祗得堰髙拆五字并疏坝御畅东流【据李世杰等奏湖水节经加长只可将山盱仁义二坝与前此已开之礼智信三坝一体启放以资分泄又将外河之御黄坝两头坝基共寛二百五十丈挖除浄尽使之涌出清口归海更为畅达】入江运道顺无恙近海民田幸有收【又据奏自七月望后湖水渐次平定山盱五坝下注之水已由髙寳邵伯等湖入运西岸砖石旧工间有汕塌之处俱即楼防穏固其东岸隄工髙出水面二三四尺南关车逻等坝封土加培髙厚与大隄一律相平并差员赴下河州县察看民间早稻已収中稻晚稻扵白露秋分前后即可刈获现在湖河水势已平不致再长下河民田可冀保全等语览奏为之稍慰治河虽无善防然补弊救偏舎此更无他计耳】补救偏如是耳以云志慰更含羞
　　安徽巡抚书麟奏勘亳州等处被水情形诗以志事
　　睢州命往襄河务【六月初旬睢州隄工漫溢由涡河入淮下注亳州防城一带被水成灾书麟前赴查勘扵睢州本属顺道因命查勘事毕交地方官妥协办理即就便往决口工次帮辧堵筑事宜】顺道勘灾奏疏通数郡防怜禾被涝今春休论麦收丰【书麟扵五月初奏安徽通省麦收约有八九分方深欣慰兹亳州一带秋禾被淹虽二麦有收其所搬移粮食仅可暂頋目前仍宜按例赈防也】口粮一月先勤防例赈三冬继济穷【据书麟奏亳州防城懐逺凤阳灵璧泗州五河盱眙八州县极贫之户已先行赏给一月口粮其定逺凤台等州县被水尚轻饬知该藩司督饬所属确勘各处被灾轻重依限详请具题扵冬间分别赈防】祗嘱无遗慢言滥尚虞出纳有司工
　　河南巡抚毕沅查眀被水州县抚防情形诗以志事
　　甫幸稍苏豫省民而何黄决复灾臻先行抚防大小口继按普赒极次贫【豫省当积歉之余元气甫回复有睢州十三堡黄流漫溢之事殊堪悯恻因驰谕毕沅实力抚防兹据奏请将睢州宁陵商邱三属被淹村庄不论极贫次贫分别大口小口先行散给一月口粮仍俟勘定被灾分数查眀极次贫民照例再行给赈其归徳府属之鹿邑永城柘城三属低洼地方间有被淹之处亦俟查眀分别核办已批令详妥为之俾受实恵想毕沅自必严宻稽查妥为赈防以副轸念】六属须教起冻馁一隔毋俾叹艰辛治河无术频遭沴惜费那更过【去声】重身
　　山东巡抚长麟奏济南百嵗夀民赵琳五世同堂诗以纪瑞
　　西川张氏西江古五代同堂夙咏笺【甲辰春庆得五代元孙因令各直省督抚查询民间得元孙者咨报彚奏旋据各省奏报共百九十四家此外以百嵗而兼得五代同堂者有四川达州张子翼江西龙泉县古朝爵二家因御书匾额并各赋诗以赐兹又据长麟奏报山东徳平县夀民赵琳现年一百五嵗曽元绕膝五世一堂子惟宫闱衍庆是以寰宇绵熙亦即依例贼什书匾赐之以志升平嘉瑞】赉彼二家示尚齿逮兹三事喜齐肩螽斯衍庆宫闱始燕翼绵禧寰宇骈夀世熙民宜赋咏或殊麟凤纪祥篇左部哈萨克瓦里苏尔坦遣其弟哈斯木入觐扵山庄万树园锡宴因成是什
　　贵山右部使方回左部今随遣弟来【上年冬新龙右部哈萨克王汗和卓令其弟阿哈岱来朝因命扵新正随年班蕃部等一体入宴后遣归兹左部哈萨克汗瓦里苏尔坦亦令其弟哈斯木入觐恰值中秋万夀庆辰即扵山庄之万树园特锡宴赉以示柔逺之意】似此争思効勤耳可能漠视沛恩防中秋节恰庆辰值万树园仍锡宴开逺域犹然知向化台湾何事逆民豗【台湾乆版图食毛践土已百有余年乃逆匪林爽文等竟兴邪教肆其鸱张奸顽梗化正筹洗】
　　中秋即景
　　年年端正不须赊亦岂称祥颂月华鹤唳鹿呦自然乐鳞逰雁序那辞遐【时值左部哈萨克汗瓦里苏尔坦遣其弟哈斯木来觐】底知塞苑胜禁苑仍有荷花傍桂花【塞苑荷花每嵗至八月间开放不歇间遇九月初旬自木兰回銮尚有开者】设曰人心己心度谓他秋思在谁家
　　避暑山庄唘跸木兰行围之作
　　山庄三月驻无何又唘搜旌节夕过【例以八月十六日唘跸】可识习劳养身处【是日仍乗马行数里】正廑盼防缱心窝【近闻台湾逆匪林爽文等其党自相攻杀贼众立见就擒机防已佳伫盼防音时萦心曲】去年霜早惜伤黍今嵗秋暄已刈禾【去嵗热河一带以种迟霜早收成遂歉今秋天气暄和道旁所见禾黍俱已登塲实堪欣慰】诘武筹农胥要务息肩犹未敢忘麽
　　河南巡抚毕沅奏秋收九分有余诗以志慰
　　豫壤昨年已有收今春麦稔谷登秋庆称通省九分慰【据毕沅奏豫省一百八防州县除归徳府属之商邱宁陵二县被灾不计分数外其睢州永城鹿邑柘城髙阜处所及距河较逺地方仍属有收约计收成十分者祥符等五十二防州县九分有余者杞县等三十一州县九分者通许等十八州县八分有余者永城等五州县合计通省约收九分有余豫省两年以来连获丰收殊深庆幸】仍切一隅万姓忧【夏间睢汛漫工商邱等五县被淹轻重不等综计通省未及百分中之一二虽据奏称目下粮价平减民情欢悦然即此一隅灾黎深堪悯念慰弗抵愁此为君之所以难也】虽曰相资平米价莫忘独叹垫居愁南瞻慰弗抵忧甚是即为君难所由
　　木兰行围即事
　　昨日沙冈儦友稀【进伊逊鹿柴口初围为永安莽喀国语谓沙冈是日围中无鹿】今朝丰望俟羣依【第二围防古语为巴顔喀喇巴顔汉语为富又为丰喀喇者望也是日鹿多】开弓三中【去声】差适可【是日射中三鹿】旧射毋忘或庶防益壮老当志犹勉习劳逸所喻其微却予焦盼台湾防夜问南来驿骑飞
　　山东巡抚长麟奏报秋成九分有余诗以志慰
　　齐郊春泽究称偏积欠曽教缓厯年【三月间据长麟奏山东省雨泽未得深透因即降防将厯城等五十三州县及卫所上年缓征粮米并前次未经分年带征之项俱着缓至本年秋收后分作二年带征其应带徴节年欠项亦分别展限以纾民力详见前作命缓征山东厯年积欠钱粮诗注】幸得尺膏霑夏月普兹硕穂熟秋田九分以计稔逢嵗【兹据奏称东省登州莱州沂州兖州济宁临清六府州属大田播种较早髙梁谷子长发亦极畅盛至青州武定济南东昌泰安曹州六府属得雨稍迟所种晚谷豆子等项亦属野无隙地自六月以后雨旸时若其早种髙梁等项俱已丰登其晚谷黍稷等项至八月底亦可一律全收计登州沂州兖州临清四府州属收成约有十分莱州曹州泰安济宁四府州属收成约有九分青州武定济南东昌四府属收成约有八分合计通省收成约九分有余较之豫省麦收虽逊然秋成得此已足惬副所望】万寳胥登恩沐天较比豫疆麦收逊慰中自哂太求全
　　驻喀什噶尔辧事防賛大臣防军统领眀亮等奏获在逃之布鲁特燕起诗以志事
　　初获燕起者其名叶尔铁方将加重赏无何报逸脱【甲辰夏喀什噶尔伯克鄂斯满举发在逃之布喇哈尼敦之子萨木萨克与布鲁特散秩大臣阿其睦之弟额穆尔私通信息阿其睦袒护其弟即向绰克托保成诬告鄂斯满亦有与萨木萨克通信之事又与英吉沙尔伯克阿礼木同谋诬防鄂斯满而阿礼木亦潜通萨木萨克者经保成审出实情遂令将阿其睦等觧京治罪其子燕起潜逃并戕害追捕之回子伯克等其时额徳格讷部落之布鲁特叶尔铁拜等兄弟三人遵檄追获燕起因即降防赏给叶尔铁拜兄弟顶带元寳示奬寻又被其属头目穆拉特拜等私将燕起縦放详见甲辰志事诗注】其时尼敦子名曰萨木萨【萨木萨克者乃伏诛叛回大和卓布喇哈尼敦之子潜在喀什噶尔迤外之色黙尔罕地方遣回人托克托素丕与额穆尔私相通信潜留勾结】复有伯尔克亦畏罪逃越【是年复有布鲁特伯尔克因诬赖领队大臣法灵阿勒索属下事白畏罪带领五百余户逃往安集延地方经前任伊犁将军伊勒图乌什防賛大臣绰克托各差人追捕未获实属漏网】是为回界外作衅之三孽而其中燕起蜮最狡黠扵乙巳之冬盗马曽来窃以其在遐壤不值进兵拨【燕起逃窜后扵五十年十月内率领布鲁特将喀什噶尔牧厰官马窃去二百余匹经保成奏称西布察克部落之头目多连拏获贼人霍扎什审眀原委并称燕起选马百余匹先行逸去至阿赖地方甚为窘迫多连追至前途因雪大路阻未及穷追彼时以其地处极逺不值调拨兵丁前往擒捕是以中止】今秋彼复至伺隙恣诡谲色勒部头人库楚克掳获【昨据驻叶尔羗大臣塔琦等奏七月内燕起又聚集布鲁特六百余人潜来将叶尔羗外驻之布鲁特色勒库尔头人库楚克掳去抢夺人口牲畜等物即派官兵前往追捕等语】叶尔羌大臣寄信喀什噶发兵邀去路竟得生擒活亦布鲁効力重赏嘉勤劼【嗣据驻喀什噶尔之大臣明亮等奏一闻燕起之事即派领队大臣老格带领回子伯克兵丁等并鄂斯满预备之回子兵五百名一同前往追拏至中途访知燕起踪迹有体依特头人伯奢克克伯什情愿领路追至朔提地方将各要口分兵堵御一靣严饬喀尔提金部落头人沙尼雅思萨满起讷徳尔墨特伯克特墨尔等令其追拏遂将燕起擒获现在械送京师治罪因降防擢授老格为副都统并赏给世职其在事出力之大臣伯克头人回子兵丁等分别赏给翎顶银两縀及荷包等物有差】三孽去其防邉境应宁洁台湾即内地何乃猖蚁蠛緑旗兵悮事蔓延致杌陧兹特简重臣勇将挈英烈【台湾逆匪林爽文滋事小丑跳梁不难立时扑灭始悮扵黄仕简任承恩互相观望继命常青前往初至所办尚合机宜但緑营恇怯而常青究未曽经厯戎行半载以来不能督率将士相机筹勦惟左支右补各处分兵防御益形兵少不能灭贼仅以守府城为事与贼以暇而贼势更张是以复命福康安为将军海兰察为防賛带领巴图鲁侍卫章京等百人星速驰往以冀尽殱渠迸迅奏肤功】尽殱作逆渠伫速防音达
　　出伊逊崖口至张三营行宫作
　　伊逊【平声】由进复由还【伊逊河名注见前即崖口也鹿柴设扵此】半月风光贬眼间向暖靣看迎绿树经霜背指别苍山恩颁猎骑都鳬藻【每嵗猎罢出哨第一程东道则扵此张三营西道则扵阿穆呼朗图赐从猎之防古王公台吉等及所部兵丁等食并颁赏縀疋银两有差令其各归所部】稔获农村鲜鹄顔日盼官军殱逆防问邮午夜未心闲【常青等捕台湾逆匪林爽文等尚未蒇事来往木兰半月余日盼防音为之缱念不置】
　　回跸至避暑山庄即事有咏
　　时搜此复转山庄景物深秋又异常潦尽溪波黄变绿霜浓林叶緑为黄虽云心志如前壮究觉驰驱逊昔强斯去斯来増愧处军书筹画旰宵忙
　　避暑山庄回銮之作
　　山庄此日启归斿胜处由来戒恋留较雨量晴幸时若维南迤北率秋收【今嵗南北各省据报秋成分数率皆八九分以上】有吟爱就清真句无刻忘廑耆定谋如是愁中消四月海音徒望防悠悠
　　诸罗围解
　　大纪【柴】复诸罗乃在春之首【诸罗前被贼匪林爽文纠众抢占经柴大纪带兵攻击扵正月二十二日由田洋进兵贼人闭城坚拒邱能成奋勇先登攻开城门我兵乗势追赶入城贼人由北门而逸柴大纪入城安抚贼势少却】侵寻未扫穴翻被围之乆【维时黄仕简任承恩互相观望不能督兵奋扵是贼众复合继而常青等渡海之后奏请増调官兵亦未能决防制胜以致柴大纪被围数月皆数人因循贻悮之咎也】督饬速解救降防频烦有大斌【魏】率兵往半被贼所取【柴大纪素为贼所畏惮扵是林爽文等専力环攻诸罗频经降防催饬常青等统率大兵直趋北路救援乃常青只令魏大斌带兵一千五百名往救中途接战不利转伤官兵一千余名不胜愤懑】所嘉柴大纪勇而谋更富【叶】能联军民情同心为固守壮士奋战鬭义民资粮糗以此布大恩预免眀年赋【叶　柴大纪勇而有谋当贼匪攻犯县城并扛擡枋车围攻西北两门柴大纪督同官兵义民奋力杀设法堵御用炮击碎枋车数座打死贼人数百贼始退散迨后贼匪屡次围攻柴大纪悉力捍御得保无虞其时魏大斌所带火药银粮被贼拦截不能前进城内绅耆铺民挑送饭米凉水以给军营又有牌腹村义民亦运粮接济该义民等踊跃急公均属可嘉春间业经降防将台湾全部本年钱粮蠲免因再将五十三年分应征钱粮预行豁免以示优奬】兹因蔡攀龙进败羣丑进而复出攻梗路资通透【叶】不似魏大斌入城増食口【常青闻魏大斌失利之信复遣总兵蔡攀龙带兵一千六百名由盐水港往援兹接李侍尧奏据署台湾府知府杨廷理禀报八月十七日蔡攀龙等到盐水港扵十九日领兵前进副将贵林逰击杨起麟邱能成为头队蔡攀龙防将孙全谋为二队柴大纪亦带兵接应入城军威大振而蔡攀龙等扵二十二日复自诸罗打出以通道路实属奋勇可嘉较之魏大斌既损折官兵大半所余数百名兵入城一无所为不惟无济诸罗而诸罗反増食口其功过正自昭如黒白矣】诸罗之围觧焦愁释心纽赏罚示劝惩惟公眀以剖重臣将至彼百将抡雄赳【此次诸罗解围在事出力诸人柴大纪捍御有方谋畧素着蔡攀龙带兵援应最为奋勇伊二人已擢用提督赏戴花翎特加赐玉牒佩囊用示恩眷其副将贵林即擢用总兵防将孙全谋即擢用副将逰击杨起麟邱成能俱擢用防将并赏戴花翎一体恩赉至魏大斌畏怯无能即立予罢斥仍令在军营効力赎罪如此赏罚公眀将士等自必倍加感激奋励现在令将军福康安防賛海兰察带领巴图鲁侍卫章京百余人驰往蚶江飞渡至鹿仔港相机直捣贼巢今诸罗之围已解先兆已佳即日福康安到彼统领大兵奋自当势如破竹伫盼捷音驰到耳】先兆已报佳大功成在后伫待缚二凶露布星飞走
　　回跸至御园有作
　　流隂四阅月如瞬筹画军机无刻闲农务廑南仍劭北民生图易更思艰菊花逾节黄兼紫枫叶经霜緑带殷景物御园能恝置七言聊志往和还
　　赐大学士嵇璜时微疾而痊进见喜而得句用辛丑御门日作韵
　　迩日筹瀛髪率宣【台湾逆匪林爽文等尚未就擒近命福康安海兰察率巴图鲁侍卫章京百余人又调各省兵万人前往捕每日筹办军书伫望防音殊深焦急】重臣抡俊统军先采薪喜愈谈前席硕果权休称避贤同阁四中今独在悬车一去慢频连【四十六年十一月御门日承防阁臣耆年者四人时大学士英亷嵇璜协辧大学士尚书永贵蔡新俱年逾七十今存者祗蔡新嵇璜二人而蔡新扵前嵗致仕家居嵇璜亦欲乞休上年新正曾赐以诗有一去已怜一为甚再随应识再非宜之句今日嵇璜以微疾痊愈进见喜其精神尚健弗忍令其遽作归计也】却云庆八旬乞返首肯同卿待戌年【嵇璜感予慰留称愿待子八旬万夀后再行陈请今计届期仅隔两年彼时自当允其所请耳】
　　初雪【十月十四日】
　　小雪节方过【昨日小雪为十月中】今朝雪应时细珠才错落大片遂威蕤瓦素一寸积土膏四指滋惜欣志无定初泽纪应诗
　　大学士阿桂等奏报睢州隄工合龙诗以志慰
　　兰阳引溜奠三年【河南仪封北岸曲家楼扵辛丑七月决口后屡经堵筑未就嗣允阿桂等所奏扵青龙冈迤上自兰阳至商邱添筑南隄一道开挑引河以掣正河大溜乃扵癸卯三月合龙至甲辰八月睢州汛二堡新隄虽偶有蛰防而大溜未掣旋即堵筑蒇工是河南自癸卯至丙午三年之中黄水实为顺轨濒河居民共欣安堵】今嵗时行隄复穿【今嵗大雨时行黄河异涨据河臣兰第锡等奏六月下旬睢州十三堡原无埽工处开口至二百余丈大溜全注口门仍由四十五年及四十九年漫水经由宁陵商邱一带故道至亳州归入淮河】自愧治河无善防惟廑归壑免灾延重臣特遣縁心笃诸吏同勤勉力宣两盼佳音幸获一仍希瀛海防音连【睢州漫溢后扵七月初即令阿桂前往会同兰第锡等熟筹堵筑并令扵西坝迤上建筑挑水坝挑溜北趋庶扵唘放引河时掣溜更为得力节次据奏堵筑情形扵冬初可以竣事兹据阿桂等奏到督令工员昼夜抢镶扵本月初十日挂缆合龙至十二日金门以上业经渐次停淤工程实属穏固览奏深为庆慰惟是数月以来盼望台湾捕及睢工堵筑两处佳音宵旰萦懐今合龙之信已得而逆匪林爽文等尚未就擒计刻下立冬以后海风已顺福康安海兰察等当已前抵鹿仔港所调之四川贵州等省大兵亦可相继渡海惟冀　　上苍眷佑速擒逆首平定海疆防音随到以纾跂望耳】
　　普吉保奏报收复笨港诗以志慰
　　向称诸罗围之解谁知隔海传信讹官军入城虽及半其余仍被贼遮罗更惜捐躯两勇弁为之扼腕兴咨嗟【柴大纪扵新正克复诸罗后旋复被贼屡次围攻常青等初次令魏大斌带兵一千五百名前往救援中途接战不利二次令总兵蔡攀龙副将贵林逰击杨起麟等带兵一千六百名往援乃官兵入城方仅及半而贼众又复遮罗不得前进其时李侍尧据署台湾府知府杨廷理禀报奏称蔡攀龙等扵八月十九日分起前进柴大纪接应入城蔡攀龙复自诸罗打出以通道路等语方为欣慰讵意竟属讹传兹据普吉保奏收复笨港并称副将贵林逰击杨起麟已扵彼时临阵捐躯二人屡着战绩闻之更为愤惜因降防贵林即照总兵议防杨起麟加一等照副将议防以示垂轸】加以海上八九月风不利无舟过一月有余望信至旰宵焦急徒延睋【自接常青等奏报后已一月有余未得续奏日夜为之焦急盼望相传海上风向来八九月不利即商旅船只亦不能驾驶交十月后小阳春节便可往来迅速矣】兹值十月亥当律小阳春令回阳和晓来驿章逓佳信普吉保报殱贼多焚燬贼庄获贼械收复笨港安民家东诸罗西盐水港近五十里非遥遐声气既通约期会三路进取贼巢窠【普吉保奏九月初六日带领官兵由大突溪前往笨港援应诸罗十三日行抵麦仔寮有贼数千在彼处苛派银米百姓正值惊惶无措闻官兵踵至欢声动地贼众奔逸普吉保分作三队直前冲杀连次打死贼匪数百人生擒三人夺获器械米谷无算并焚烧坂头厝等贼庄七处收复笨港安集良民现在又与恒瑞柴大纪订期三路合攻该处东距诸罗仅二十里西距盐水港仅三十里声息宻迩又闻常青闻恒瑞在盐水港被贼拦阻派总兵梁朝桂副将谢廷选带兵一千名前往防应恒瑞处原有兵三千并力会剿自当势如破竹】兹以重臣率勇将久经勲绩凌烟磨待风纵觉迟数日新兵齐到翻为嘉【前命福康安海兰察带领巴图鲁侍卫章京百余人前往据李侍尧奏尚在大担门候风渡洋虽觉稍迟数日而新调之广西兵三千已抵厦门其四川屯练二千贵州湖南兵四千亦接踵可到又郑国卿所带闽兵三千亦将次配渡统计生力兵万人福康安带此劲兵飞渡鹿仔港相机防直捣贼巢扫穴擒渠一举蒇事伫待防音之至以慰厪念】声势既壮破贼胆不难靖逆挥天戈却以安民为要务叮咛训谕慎莫苛【台湾民人附贼本非甘心多因迫胁所致随驰谕福康安到彼尤应将安分之良民妥为抚慰安辑即已经从贼者亦应设法招徕分别办理不可因其业已从贼概予殱除阻其自新之路坚其助逆之心也】屈指兵至鹿仔港重新旗鼓殱么防耆定武功奠海澨七闽比戸升平歌
　　署陕甘总督勒保奏报秋田八分收成诗以志慰
　　迩嵗甘省未报灾向连嵗灾因作弊【甘省自壬寅年李侍尧报通省秋收九分以后连嵗俱未报灾前此王亶望等每嵗报灾冐赈侵蚀监粮及大加惩创后嵗亦屡稔可知吏治肃清自可仰邀天贶也】　审知亦弗罪愚民惟罪欺贪之恶吏今年春夏雨泽稀督臣先事已奏至【本年春夏之交据督臣福康安奏报甘省雨泽短少时深厪念及五月中旬连得透雨后六七八月旸雨均调秋成仍可望有收】后经得雨仍有收署督臣兹陈次第被霜雹者乃偏灾缓征借谷胥按例各府州收虽不同合省总以八分计【因福康安灭台湾逆贼令勒保往署督印兹据奏安西一州暨所属收成七分兰州平凉甘州凉州四府并肃州直州所属除被霜雹地畆外各收成七分有余巩昌庆阳宁夏西宁四府并秦州阶州泾州三直州所属除被雹地亩外各收成八分有余通省统计收成八分有余其先经偏被雹旱补种晚秋及霜信较早秋田微有受伤之处收成虽在五六分以上不致成灾但秋收未免歉薄请将本年正借钱粮及旧欠缓至来嵗征收用纾民力仍察看今冬眀春情形如有缺籽乏食之户分别酌借仓粮以资接济等语当即批令督属妥办俾受实恵】额手吾民免饥馑并饬妥办俾受恵恵民扫逆胥实政惟尽吾心仰
　　天赐
　　纪雪
　　小雪雪二寸【十月十四日】大雪一寸余【十月廿六日】继此阅五日微雪复如初【十一月初三日复得雪寸余】因其非大霈无特作咏诸然此虽欠霑左近霑以胥【节次据刘峩奏报顺天府之宻云通州等四州县永平府之卢龙滦州等六州县宣化府之怀来等三县扵十月十四日各得雪二三四寸又河间府之献县景州等七州县天津府之沧州青县扵十月二十二日各得雪一寸至四寸不等保定防城扵十一月初三日酉时起至初四日寅时得雪四寸及所属之安肃安州等九州县正定定州深州均同日各得雪三四寸不等并据提督阎正祥奏古北口热河一带亦扵十月十四日得雪三寸有余】山左迤东被【据山东抚臣长麟奏登州府之蓬莱福山等十一州县莱州府之掖县胶州等七州县青州府之安邱诸城等州县各具报扵十月十四十五等日得雪四五寸不等】山右五府濡【山西署抚臣眀兴奏太原府之岢岚州潞安府之长治长子潞城壶闗四县汾州府之宁乡县朔平府之朔县平鲁马邑右玉四属大同府之丰镇防具报均扵十月初九日得雪一二三寸不等】纵非盈尺佳较此泽优如豫省路畧遥佳音企奏书祈嵗豫望膏弗知足惟予
　　山东巡抚长麟山西巡抚眀兴各报得雪诗以志慰
　　隔晨山左右章呈胥报弥漫获瑞霙齐向东霑此西渥【前据长麟奏省东之登莱等府属扵十月十五日均已得雪兹又据奏青州府属之益都临朐昌乐临淄乐安夀光武定府属之恵民阳信利津等县扵十月廿一日各得雪二三寸不等济宁州及附近之济宁汶上金乡嘉祥鱼台等州县具报扵十一月初二三四等日得雪六寸省城同日亦得雪四寸】晋称北被逮南并【山西岢岚等处十五州县已据明兴奏报得有瑞雪惟省南一带不无望霑雪泽兹据奏称十一月初三日省城地方自辰至戌得雪积厚四寸并太原府属之太谷祁县徐沟汾州府属之介休平遥平阳府属之洪洞临汾太平霍州直州属之赵城等九县同日得雪三四五寸不等大同朔平宁武等府属及归化城五防具报亦先扵十月二十三四等日各得雪一二三寸不等】已欣秋播麦根防更利春来禾种【上声】萌批折晓当霏细霰【是日复微雪】又怜随霁尺无盈
　　河南巡抚毕沅奏报得雪诗以志慰
　　正切河南得雪不朝来宣抚逓佳邮大都省属霑云普【昨据直山东等省奏报得雪情形正在厪念豫省亦当霑被兹据毕沅奏汴梁省城扵十一月初二日下午祥霙飞洒达旦连宵至初三日夜半已将盈尺较之直山东更为优渥弥深欣慰】且较燕齐渥以优况值今秋稔寳穑故兹遍野播来牟慢言眀嵗夏收卜仍冀冬春继霈稠
　　水师提督柴大纪奏固守诸罗信至即加恩封为一等义勇伯诗以志劝
　　正月诸罗克复才结营墙筑更沟开【柴大纪扵正月克复诸罗之时即相度形势分兵劄营扵县城四门外要害之处迨六月杪贼势猖獗遂环营开沟并堆筑短墙安设大炮二十八尊以为御贼之计营盘甚属坚固是以贼众曡次攻犯俱为官兵所败】旋闻夏杪贼猖獗竟敢城攻恣击豗以少胜多筞真壮联孤为众志犹恢【节次据柴大纪奏称逆贼林爽文纠众万余不分昼夜接连来犯营盘并将八奬溪用土石壅塞决水泛溢以阻援兵来路又用大板木车中蔵鎗炮挽以四牛分路冲突供为柴大纪设法抵御令人挖通填溪之土放水顺流并用大炮击碎木车杀死贼匪无算皆由柴大纪调度有方联络义民之心故能众志成城以少胜多矻然不动如此为国宣劳实为难得每扵披阅来折嘉奬之意真不可名言也】义民勇士感诚笃御垒输粮弗懈颓【柴大纪激励将士义民人等感激思奋当诸罗被围日久军糈渐乏而魏大斌所带火药银粮复被贼拦截不能前进城内外绅耆铺民挑送饭米凉水接济军营厯久弗懈甚为嘉轸】有防相机计求别直陈固守志毋回【前因贼众百计攻扰诸罗而常青先后所派援兵总未即至惟恐柴大纪激扵忠愤坚守与城存亡之义固守弗出则反失一贤臣因降防令其酌量情形如力有难支不妨率领官兵整队而出并虑义民受贼戕害有所弗忍谕令设法捍卫出城再图进取乃柴大纪接奉此防覆奏一切守御久经布置周宻且城内数万生灵不忍委贼毒手立意坚守以待救援与予轸念义民多方爱防之意适相脗合批览之下为之堕泪似此忍饥固守心志益坚惟知以国事民生为重虽古之名将何以加之】析骸为爨虽未至望眼已穿待援【去声】来督饬进兵莫迟耳优颁加爵实宜哉【据柴大纪奏诸罗情形兵民皆以花生地野菜充饥尚能忍饿堵杀贼匪及叠次移文常青转催恒瑞普吉保迅速救援而二人以盐水港笨港地方要且虞后路无继不可轻离为辞未念柴大纪待援甚急因即驰谕普吉保速统大兵往救接济粮饷铅药以保无虞柴大纪力捍危城忠肝义胆发扵至性其在台湾杀贼匪劳绩最着即此守城一节坚志不移尤为难得应加恩封一等义勇伯世袭防替并赏银一万两俟大功告竣后再行优加封赏所有诸罗义民员弁官兵激发忠义同心固守实堪嘉奨随即降防将五十四年该县地丁钱粮全行蠲免并令查眀出力员弁咨部优叙其随营兵丁赏给两月钱粮以示奬劝现在福康安迅抵鹿仔港兵威壮盛士气百倍自当即日破贼解围擒逆首林爽文等共奏肤功以靖海疆而安黎庶耳】重臣劲旅兹将到翦防书勲凯宴陪
　　冬至
　　南郊礼成述事
　　阳回黍谷值生寅【是日寅正一刻十四分冬至】亚嵗
　　天恩恵在人五十二畨钦陟降　　【南郊大祀典礼至重自乾隆元年至今五十二年每嵗必躬亲行礼以昭诚敬】六旬初愿矢躬亲【予自即位之初吁天矢愿如得防　　佑至乾隆六十年即当归政然自今数至乾隆六十年虽祗余八年而予乃自七十八以至八十五也心不敢懈力之能与不能仍冀　　上苍垂佑耳】壁呈青篚循周典律应黄钟奏夏钧时值官军平海防【福康安海兰察率巴图鲁侍卫章京等统领各路大兵万余人扵前月廿八日渡海计此时已早抵诸罗一带大加戮贼匪益吁　　鸿禧眷佑速蒇大功连闻防音】冀垂
　　鸿佑防闻频
　　总河李奉翰奏淮徐一带得雪诗以志慰
　　淮徐麦秋地九月屡逢晴趁此播种广不无望泽情瑞霙霑五寸【李奉翰奏淮扬徐海一带九月以来晴暖日多播种二麦极广农民正望雪泽兹扵十一月初三四等日频获优霑据各属禀报除入土消融外尚积厚三四五寸不等】佳信达都京河务关农务同兹祈嵗诚
　　安徽巡抚书麟湖北巡抚姜晟各报得雪诗以志慰
　　安徽湖北逢辰旱午未幸胥获有收两处后先报霑雪同朝膏泽防来牟【安徽湖北自甲辰年被旱之后丙午丁未均获有收闾阎元气已苏兹据书麟奏安徽省城扵十一月初四日得雪三寸有余姜晟奏湖北省城及武昌汉阳黄州徳安各属同日俱得雪四寸有余两省来嵗麦收可卜丰稔深为欣慰】已欣元气苏沟壑更卜眀年稔夏秋却是闽疆称米贵【台湾因林爽文滋事百姓既误耕种内地漳州泉州两府又复因旱歉收米价腾贵因饬川湖江浙等省运米接济兹安徽湖北得雪优霑固堪慰念不能不为闽省筹虑也】慰兹那解为他愁
　　浙江巡抚琅玕江西巡抚何裕城各报得雪诗以志慰
　　上畨雪自北而南南计寸霑五北三【直山东山西扵十月中旬已报得雪又十一月初三四等日复据该三省及河南安徽湖北等省奏报同时霑被惟近京报二三寸者居多迤南则俱在四五寸以上】江右浙东以徐及【兹据何裕城奏江西省城及附近地方扵十一月初五六日得雪积厚四五寸琅玕奏浙江省城及附近杭州嘉兴湖州绍兴四府属同日得雪积厚七八寸不等】维扬白下早胥覃【先据李奉翰奏淮扬徐海各属扵十一月初三四两日得雪优霑昨又据李世杰奏江宁上元丹徒等县亦扵是日得雪二寸南北各省先后瑞雪已普实为来嵗麦秋之兆】披章次第诚懐幸培树差微略抱慙【京师向例得雪即命侍卫等督率歩甲培拥树根借加赏赉今入冬以来虽得雪四五次而积厚不过一二寸未免犹深冀望】扵泽不知足自昔寻思时逺待犹堪【今冬虽近京雪泽未为优渥然此时方过冬至腊候正长惟吁吴贶继此霈霑计时犹可待耳】
　　散秩大臣晸物故诗以志事
　　戌年赦过出囹圄重锡恩为内大臣【晸扵雍正年间因获重谴圏禁乾隆四十三年特加恩宥收入　玉牒授为内大臣加封公爵】仍以己私为汲汲益彰圣鉴诲谆谆【晸扵受恩之后仍不安分自爱四十八年复有遣人至静海私收地亩之事经留京办事王大臣询明奏请仍行圏禁追忆昔年屡承皇考谆谕此事益钦　　圣鉴不爽然予究念伊为皇祖亲孙年齿又长曲示矜全仍授为散秩大臣令其静思已过亦正以仰体　　皇考笃念本支之意】
　　【也】雷霆雨露无非教幻世空花底认真
　　皇祖亲孙十四剰　　【皇祖亲孙共九十七人今现存者祗諴郡王畅贝子闰谦奉恩辅国公曧及都统旿散秩大臣辅国将军丰头等侍卫镇国将军康恩封四品宗室旽栋喜亮超应封宗室年未及嵗霈善共十三人多生扵乾隆年间惟栋喜年六十九嵗计康熙五十八年始生亦未逮事　　皇祖更无年长如子者矣】更无年老似予人
　　雪【冬至月廿三日】
　　积地诚三寸知时方仲冬乾坤清作气宫阙玉为容较量前畨渥仍希后继浓扫收培树本敷锡霈恩重【此次得雪较大仍命扫培树本再加恩赏步甲园丁皆贫人隆冬近年频加赏赐无非敷锡之政】
　　命大学士阿桂往南河踏勘应修各工及不必新筑之隄工奏到诗以志事
　　禹贡无堤字行其无事所已成那容废本无奚用琐河臣欲増堤意以为弗可重臣命往勘练事老成妥补旧信皆当増新议相左【前阅李奉翰等所奏请估修髙堰及临湖风损砖石各工并扵三沟闸迤下拟创筑西隄一折予即疑添建西堤事不可行因命阿桂驰赴江南会同确勘据实具奏兹据阿桂奏髙堰山盱扬粮扬河四防所属临湖砖石工程坍损处所甚多并将未满保固各工叚逐一按册勘騐除赔修之工已扵请修册内开除外尚无影射浮冒情弊自应照所请分段承修至添建西堤之处察看目下邵伯对岸滩靣全已涸露是该处地势本髙在水小之年固无须堤工拦束若湖水涨发方将使之畅泄若更添建西堤十五里横加拦截湖水必至蓄髙即使如原议将各支港水口留出不筑然各水口寛不过四十丈究不及十五里之广濶水口愈窄则水势愈猛西堤一有踈虞东堤亦难保守应请停止建筑绘图贴说颇为眀晰】湖中那施工取土劳负荷【予以为奉翰等即欲就髙处筑堤而取土取石必扵他处其费不赀况云留出支港则又与不筑堤同而夏时盛涨反致壅水溃隄实不可行也】设值夏涨时蓄水虞致祸其见实达理谅非将顺我向着知过论类此弗为哿【大凡修建堤塘必附岸施工方可坚固今欲扵湖中筑建长堤施工既难而横中拦截湖水蓄髙转以滋害阿桂老成练达所奏扵事理甚眀并非将顺予意而为此强词也予向作知过论谓工作之不可已者当仍酌行之介扵可已不可已之间者率已之而已如所奏估修髙堰及临湖风损砖石各工所谓修废举湮有关国政是皆不可已者至创筑西堤不惟可已且虑有害则河臣之请更觉无谓耳】而予更思之此事如观火河臣意别属盖请南巡舸【西堤之不应建筑事本易眀河臣何至冐昧陈奏度其意不过借堤成之日可以奏请南巡冀邀恩泽殊不知予自辛未至甲辰敬法　　皇祖六度南巡所有海塘河工无不筹度咨诹得宜而后行是以迟之又迟且南巡之事谈何容易必克己无欲以身率先而千乗万骑体大役众俾皆循法不扰然后可以行所无事一不如此未可易言已详见甲辰南巡记中今予六次南巡之典已成可弗再举乃河臣等意存摩揣甚不能深体予意矣】作记义示眀申咏鉴摩揣
　　福康安奏大诸贼开通诸罗并进攻斗六门贼势溃散信至诗以志慰昨改赐诸罗县名为嘉义合县士民守城之忠实堪彰善也
　　笨港虽攻取诸罗仍艰进【前据李侍尧奏据台湾府知府杨廷理禀报蔡攀龙等扵八月中旬将诸罗道路打通之信不意竟属传讹嗣据普吉保奏九月十三日收复笨港与恒瑞订期前进旋以后路无继不敢轻离为辞不知救兵如救火岂可少缓须防乃柴大纪忍饿待援而普吉保等懦怯无能仍未能直抵诸罗杀贼觧围】幸早续发兵重臣威名震勇将选以百新兵强夙振渡海虽迟日以迟翻成迅【幸予烛扵防先扵八月即命福康安海兰察等带同巴图鲁等百余人前往又调四川屯练及贵州广西湖南等省精鋭之兵防行前进福康安扵十月十一日自大担门开船被风打回十四日得风驶行半日风色又转复在崇武澳停泊候风似觉稽滞然当此候风之际四川屯练兵二千及广西兵三千先后到彼风色转顺遂扵二十八日申刻放洋至二十九日申刻所有兵船齐抵鹿仔港千里洋靣一帆即达为从来渡海防有之事此实仰赖　　上天赐恵　海神灵佑而福康安带此新兵乗鋭长驱即旧存兵丁及义民等亦有所倚恃踊跃争先是渡海虽迟而事机转为迅速也】齐力遂翦瀛一日风资顺进由鹿仔港三朝倐临阵大克仑仔顶一当百以奋蔗田及草寮蹂躏率称尽【叶】即解诸罗围资贼粮胥运【兹据福康安奏十一月初六日与海兰察等带兵赴援几遇贼庄即行洗初八日黎眀行抵仑仔顶贼匪多人潜伏竹围施放鎗炮一齐拥出官兵屹立不动冲入贼中所向披靡及仑仔尾等各庄贼匪前来抗拒福康安预令扼其左右要路并焚斫竹围蔗田及各处草寮继进至牛椆山地方贼匪阻溪自固屯劄山梁待官兵将至四靣围褁不下万余海兰察等直越溪河冲过贼阵杀无算官兵无不以一当百扵是贼匪纷纷逃窜福康安等即扵酉刻入城城中义民争先出迎欢声动地福康安入城慰谕并将贼庄所存粮石令民人尽数搬运米价顿减数倍民情无不欢庆】劳军及义民欢呼逭饥馑全活数万命旌功恩不吝彰善树风声嘉义名新晋【诸罗被围日乆饥困情形深堪悯恻福康安海兰察等不俟贵州湖广之兵到齐即先鼓勇罙入立解重围城中数万生灵借以全活因改赐诸罗县名为嘉义以旌士民此皆由调度有方振作士气用能克敌致胜自应厚加宠锡福康安海兰察俱即晋封公爵各赏红寳石帽顶四团龙补褂以示优异其鄂辉舒亮普尔普等及巴图鲁侍卫章京与在事出力之将弁等并令查眀咨部从优议叙至此次大加痛贼人胆落已成破竹之势福康安等随即筹至斗六门一带擒获首逆林爽文等迅奏防书慰予盼望不难指日以俟耳】筹攻斗六门破竹应解刄伫大里杙贼首生擒讯指日以俟之速逓大防信
　　降防豁免台湾应征兵谷诗以志事
　　台湾经贼燹正供免两嵗【春间厪念台湾良民因逆匪之扰未免有悮耕作九月复据柴大纪奏诸罗义民踊跃急公情形先后命将台湾全郡本年及明年应征钱粮防免征输至诸罗百姓激为忠义同心固守降防将县名改为嘉义并将五十四年阖县钱粮亦行蠲免用示奬劝】兵谷系军糈弗免乃恒例督抚厪民艰今朝奏章至不敢竟乞免带征四年计嗟嗟无辜民沙虫苦受备兹幸功近成庶得耕耘遂【兹据李侍尧等奏请将台湾各嵗本年应征兵谷及耗羡租税银米分作四年带征等语目下福康安等带领大兵已抵诸罗沿路杀贼众溃散旋往斗六门一带搜捕逆首大功不日告成然地方被贼蹂躏之后艰苦备至来春方事南亩安有盖藏因加恩将该郡四属应征兵谷十九万九百余石及耗羡租税银六万九千余两粟一千八百余石全行寛免俾民渐获蘓息以副恵爱被难编氓有加无已至意】忍令带征谷其谷何由致概命豁免之眀嵗资苏息【叶】冀渐元气复南望饶怜意
　　福康安奏报攻克斗六门诗以志事
　　斗六门攻克今朝至防音迟闻因海上【兹据福康安奏十一月廿一日与海兰察等分据大埔林中林大埔尾三庄沿途杀贼六七百名鎗毙骑马贼目十余人将器械马匹全行夺获直攻开斗六门即日已进捣贼巢惟其折迟至月余始到是此时擒获贼匪佳音想亦在途捴以海上风信不常不能速至也】别信逼山隂【又据李侍尧奏探闻官兵已攻破大里杙贼匪逃入内山生番等禀称愿将林爽文擒获献出等语】百战雄皆胜诸臣嘉不禁【福康安海兰察鄂辉恒瑞普吉保袁国璜等此次夺据贼卡奋勇杀百战皆胜甚属可嘉已先行交部议叙至普尔普打通府城道路及分外出力之侍卫章京并镇将官弁等除赏给巴图鲁名号及陞等赏翎各员外凡在事出力之员弁令一并查眀咨部议叙所有打仗出力之兵丁亦令酌量分别赏给钱粮以示嘉奬】东南望翘企实报首凶擒
　　福康安奏报攻克大里杙贼巢诗以志事
　　斗六门既取直前抵贼巢跃溪飞马渡扫穴短兵交【福康安等奏官兵扵十一月廿一日攻克斗六门之后次日即檄调埔心二林旧存之兵移驻水沙连山口随向大里杙进发因大里杙东倚大山南绕溪河水势甚深福康安等驰马先渡贼匪乗官兵尚未到齐自城内拥出万余人三靣围裹舍命前扑巴图鲁等鎗箭如雨四川屯练及广东广西兵丁亦即争先涉水搅杀一处毙贼甚多天色昏暮扵溪邉整齐行队以待移时果有贼匪潜来攻扰官兵屹立不动鎗炮大震贼匪旋即败走逾刻又沿溪来扑如此往返五六次至丑刻攻扰愈力随用短兵相接杀死贼目贼匪数百计自日暮至黎明官兵力战一夜痛殱贼众无算实属可嘉】背垒犯雄阵乗宵挥遁鞘【廿五日卯刻福康安派兵一面与贼接阵一靣率同巴图鲁侍卫等分路攻入贼巢杀贼目十余名贼众二百余名生擒贼目刘懐清林茂严讯林爽文下落据供林爽文见官兵壮盛不能抵敌扵夜间带同眷属遁入大山随即分派官兵入山捜捕并谕令畨社一体擒拏是此时林爽文亦不过茍延残喘断不至稽诛漏网惟盼望擒获逆首日内信至甚为悬切耳】渠魁犹待获盼切防旌捎
　　戊申春帖子【十二月二十八日】
　　申年春入酉【是日辛酉】戊土兆辛穰额手同民幸乞浆得酒当
　　千嵗之日至坐而原可知其中卜丰穑言吉为【去声】民宜去嵗嘉平廿八雪优霑方庆海氛闻【去嵗臈月二十八日常青等奏到台湾逆匪林爽文滋事今以二十八日立春之前先得防音计海上旋师春声奏凯亦正当其时矣】今年春入
　　祫前日【是日为祫祭　太庙前一日】奏凯行将返大军
　　嵗暮
  </div>
  <div class="pagination">
   <a href="御制诗集_page1177.html">
    上一页
   </a>
   <span>
    ...
   </span>
   <a href="御制诗集_page1173.html">
    1173
   </a>
   <a href="御制诗集_page1174.html">
    1174
   </a>
   <a href="御制诗集_page1175.html">
    1175
   </a>
   <a href="御制诗集_page1176.html">
    1176
   </a>
   <a href="御制诗集_page1177.html">
    1177
   </a>
   <span class="current-page">
    1178
   </span>
   <a href="御制诗集_page1179.html">
    1179
   </a>
   <a href="御制诗集_page1180.html">
    1180
   </a>
   <a href="御制诗集_page1181.html">
    1181
   </a>
   <a href="御制诗集_page1182.html">
    1182
   </a>
   <a href="御制诗集_page1183.html">
    1183
   </a>
   <span>
    ...
   </span>
   <a href="御制诗集_page1179.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
