<!DOCTYPE html>
<html>
<head>
    <meta charset="UTF-8">
    <title>御制诗集 - 第 875 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 875 页/共 1326 页</h1>
    <div class="content">　　属车昔日此来擕小帧呈看殿雪溪预为壬辰占后兆【每幸盘山未见雪景惟壬辰二月始于山荘遇雪屡形吟咏是年春钱维城并未扈行且旋即归里竟于其冬物故维城画此册于前若为之兆云】却教乙未补前题
　　题清音斋
　　静明园里斋名乆【静明园内有清音斋兹仿而名之】数典于斯题额书此自若同彼自若马相如慕蔺相如山惟禅客心清浄松似幽人貎简疎何事肩舆忽寻胜许来暂那许恒居
　　澹懐堂
　　背峙叠峯崇面临大壑空鹤来看古度松防识髙风苔已侵阶緑杏才依埒红澹懐非自外懐澹乃由中
　　受宜居
　　世间万事理虽殊亦曰受宜志则娱养欲给求万民愿俾均宜受责惟吾
　　题邹一桂杏花
　　一雨催开万树花写生忽见几枝斜斋中栏外如相较色色香香两不差
　　直按察使达尔吉善奏报保定得雨诗以志慰
　　田盘逢渥雨遂以盼畿南却后三朝报亦称四寸覃春麰卜熟庆夏起耕堪农况应知好明当返跸探
　　盘山回跸驻大新荘行宫作
　　田盘佳防漫耽娱旋跸仍经大岭纡陟峻依然试马策就平原可易车驱三春农务日以进一雨青郊景又殊向晩云生复希念不知足乃若斯乎
　　顺义道中作
　　白河水自宻云来潦涨夏秋雄且豗此际浅流架桥易乗时功倍可思哉
　　南瞻雉堞见城头安乐民诚安乐不闻以多年稍颓废要当发帑事重脩
　　翻犁湿润土生香徧野农夫播种忙十日往还何所异麦苗芃緑较前长
　　顺义县行宫晚作
　　昨甫栁条嫩今全花朶芳光阴如是迅来往底为忙据榻斋中静观书灯右详【观书宜于灯右而向无言及者因属剏得今嵗防试即以此命题】明朝谒
　　慈圣略觉此宵长
　　盘山回跸诣畅春园问
　　皇太后安因成是什
　　往来才只十余日仙苑芳春花绽皆回跸带星发行馆【是日寅刻即从行宫啓行图早问　　安也】驻旌图晓谒
　　思斋最欣
　　超向精神健宁止
　　如常食履佳惟是捷音
　　频繋问慙犹无以慰
　　恩懐
　　御园暮春即事
　　省耕旋跸暮维春已喜甘霖布泽匀惕夕干朝才几日千红万紫报芳辰抚兹廑矣陶之惜羡彼与乎防也真底事依然未满志音传鸿捷问犹频
　　迩日
　　迩日毎作云亦弗风扰之灵雨未过旬再霑我岂辞因循乃虚度不免望蜀思御园景虽佳谁去问芳菲况值军营中近临贼巢时晓夜盼捷音何未驰红旗子曰为君难其难无已期
　　咏官窑盘
　　虽非髺垦足钉遗【自明永宣以来瓷冶益精巧内外圎成全无足钉迹然辨宋窑必以有钉者为真物以少贵其理必然】已自为佳今重之物以少珍有如此玩当丧【去声】志戒惟兹精评早具辍耕録剏制犹存脩内司古北秦甎古于是【常谓长城之甎乃秦时物而人弗之珎以其托质贱也】却谁属目义堪思
　　文徴明溪亭流玉即用其韵
　　飞流如玉落溪湾碕岸虚亭俯涧潺苍穆林峦无俗态【世之伪作徴明画者多苶弱近俗此幅古意穆然信是衡翁真迹】足知真迹出衡山
　　河南巡抚徐绩奏报得雨诗以志喜
　　暮春十雨北方似【三月初九夜至初十午间之雨畿辅逺近均沾而山东之登州河南之中牟亦据李奉尧姚立徳奏报初十得雨今徐绩奏河南得雨适当是日云】望后霑非意想中两次被优一日报省城还逮属疆同【豫省初十之雨与直相仿而徐绩奏十六亥时起细雨稠宻至十七午时尚未止息则中州所独被且初十得雨开封归徳陈州南阳汝宁许州彰徳卫辉等府州皆同日共沾渥泽而十七之雨势亦广逺尤为可喜】已知夏长幸无碍犹远秋收戒诩丰山左何因迟喜信【山左与河南宻迩乃初十十七两次之雨杨景素俱未入告岂竟未沾及耶因传防询问】为农翘望念奚穷
　　微雨【三月廿二日】
　　一日隂晴间【去声】半更淅沥闻无眠聴以止有问醒因勤虽匪渴思际诚縁豫立殷朝看刚湿土为惜不为欣
　　题影宋钞周易辑闻
　　广大无不备夫惟易道然辑闻传汴水述学衍先天观彼多合圣切予斯体干影钞犹识宋远矣缅韦编
　　喜雨【三月廿四日】
　　五更问彻晓仍零时疾时徐大霈灵三月难逢既优渥一心益觉不遑宁轻烟未泮树如沐浓露犹垂花送馨慙愧侍臣知有喜可知喜实在农坰
　　题和阗玉镂霜菘花插
　　和阗产玉来既伙吴匠相材制器妥仿古熟乃出新竒风气増华若何可菜叶离披菜根巻心其中空口其哆插花雅合是菜花绯桃雪梨羞婀娜民无此色庶云佳艺谏或斯黙喻我
　　喜晴【三月廿五日】
　　雨优微虑酿凉生春暮难逢是喜晴【南方春月愁雨北方春月愁早迩日雨足屡阴气候微凉因喜晴暄然实鲜遇之事也】恰与江南同一例为思方寸鲜【上声】恒情饶看花色鲜【平声】而润真觉韶光媚以明遣暇披芸多鉴诫岂徒博古学研精
　　题黄筌杏竹文禽
　　緑竹髙擎红杏花文禽翩集一枝斜能言何似无言好黙舞东风鬭丽华
　　陕西巡抚毕沅奏报得雨诗以志慰
　　燕东一雨至西秦【昨驻跸盘山三月初九夜宻雨至初十午间始霁约计入土五寸畿辅大略相同兹毕沅奏西安省城亦于初九初十得雨四寸此次春霖霑溉甚广实为可喜】广被真叨帝泽均同日都称霑四寸及时罕遇渥三春青黄市价翻因减【毕沅又称雨后麦苗菜豆俱乗时长茂虽在青黄不接之时各处粮价较前更觉平减】秋夏田功率可畇远已报来近却未【自京畿至陕西俱同日得雨山西在陕西之左不应独缺而至今尚未见巴延三奏至因传谕询问之】邮传方伯载咨询
　　咏痕都斯坦玉盘
　　初琢继磨细花攅叶簇精目原覩其叠手乃抚之平表里都圆洁色形若混成新疆嵗贡果三品恰宜盛【回部嵗贡苹果石榴木三果毎以盘贮陈设向曽与乾清宫西暖阁几上虎錞内所供之吉祥草同绘为嵗朝图因以联句】
　　题任仁发横琴髙士图即用其韵
　　峡是焦桐水是弦写之横膝两铿然髙人非学稚圭者移勒休驰驿路烟
　　山东巡抚杨景素奏报得雨诗以志事
　　问犹未达奏先至旬雨原来各属皆【前以三月初九初十等日之雨独山东省城未据奏报曽传防询问兹杨景素奏三月以来各属于初八九十并十六七八九等日得雨一二三四五寸不等则尚未接奉前防也】渥泽廿三还似此【景素又奏省城于廿二日戌时至廿三日夘时甘雨绵宻入土四寸与京畿适同日云】润田四寸实称佳麦苗滋长看将秀谷种发生喜及荄额手真同农父庆秋成远矣敢纾懐
　　咏四时
　　春
　　干则为元常则仁于时居首则称春体斯赋物生生意宜在奉天司化人
　　夏
　　緑重红稀曷有常朱明长养祝融方农夫炙背真称苦殷愿惟时若雨旸
　　秋
　　云闲天澹古今情振郁纾陶气最清同庆西成农务毕木兰麌鹿聴呦鸣
　　冬
　　刚欣瑞雪虑祁寒一刻寸心有万端谁谓为君作威福思艰图易敢遑安
　　山西巡抚巴延三奏报得雨诗以志事
　　阅兵出口无非事奏报甘霖迟有因【巴延三于二月廿五自省起程至张家口外防勘事件兼查阅各处营伍所有三月初九以后屡次得雨皆述途中所经是以奏报稍迟】本谓右霑那关左【昨因毕沅奏西安省城亦于初九初十得雨与京畿相同山西在陕西之左不应独阙曽传谕询问兹巴延三奏初九行抵寜远防宻雨沾濡入夜继以霰雪积厚四寸其余通省各属俱于初九初十得雨雪二三四寸不等仍与畿辅西奏相同也】原从晋被始连秦雨皆同日均宜穑雪率融膏未碍畇【巴延三又奏十六十七两日行经繁峙五台雨雪交下髙下普霑融化入土约有四寸通省各府州则于是日各得雨三四五寸盖五台地气髙寒故雨中尚带雪云】北省普兹叨恵泽祈年慰益勗惟寅
　　官窑盘子歌
　　官窑盘子生二陶乆置园中书室里书室已多兹鲜到偻指盖经十载矣今朝散步偶一至盘子居然仍在几穆如其古神内腴夀成二字精镌底向品为乙今为甲【禁中玩器一等者为甲二等者为乙】拂拭生光青目视作歌不觉还自慙得毋人材有似此
　　三月晦日偶成
　　思量多幸是今春三月两霑膏泽匀略觉筹农慰颙念几曽玩景荅芳辰体
　　天大徳惟生物以已之心而度人保泰持盈恒切切况兹捷信盼犹频



　　御制诗四集巻二十八
　　钦定四库全书
　　御制诗四集巻二十九
　　古今体一百二十八首【乙未五】
　　西直门外
　　节临龙见举
　　常雩清晓还宫斋宿吾半月园居踈命驾今来农况阅沿途
　　麦芃五寸盈寸都为优霑春雨饶蓄目青葱同一色轻舆缓度不知遥
　　髙低苖硕緑如油三月难逢两雨优【三月初九初十得雨四寸廿四日复得雨五寸且逺近均霑实北方所防觏也】陡忆去年五月景一为慰复一为忧【昨嵗三月之雨虽不及今嵗霑足亦屡经微润乃至芒种节仍觉望泽致麦收稍减兹春霖虽幸渥优然距麦秋尚逺劭农之心正未能全慰耳】
　　宿斋宫即事
　　星惟辰见月惟阳宫漏声迟日正长仍似昨年斯望防【昨嵗　　雩祭斋居时阿桂正当罙入拟派兵六路分攻急盼防音之至斋居诗曽及之今嵗宿斋宫阿桂奏至现与明亮订期防勦三四日内即可进兵冀速集事阿桂距贼巢咫尺转瞬穴擒渠且与明亮夹攻尤为事半功倍兹以集勲在迩盼望防奏更切】敢云春雨已占祥每因闲暇廑无逸曰奉居诸运有常孰谓值斋方事简书呈四库勘犹忙
　　题敬斋古今黈【有序】
　　永乐大典聚书虽多而依韵杂排割裂凌乱以有用之书散置无用诚可惜已兹命词臣重加校録裒辑于零断之余率多善本古今黈其一也此书目见扵元史者凡四十巻今所收虽仅五之一而四库胪编具有条理仍不失为完书且辨晰疑义折衷厘正尤极精审洵散篇中之最佳者至李治以黈名书惟取义于不外聴予则以黈纩塞聪有合扵君临之道因题什而序之
　　韵分书割太无端不学从来致浩叹裒散排全资翰苑连珠集腋得神完覃研喜见仁卿【冶字】着典核应同观国【王】防方朔剏言蕴古衍【虽黈纩塞耳而聴于无声张蕴古大宝箴语】绎文永惕作君难
　　咏四灵
　　麟
　　闻説仁斯薮可致虚传鬭则日无光十三年内五十见何乃多乎笑汉章
　　鳯
　　仪箫舞磬瑞称久六象九苞徳以彰宣圣犹然叹不至国安谁曰好文翔【见帝王世纪】
　　
　　兆筞无遗七十钻却何能避豫且患漆园见此羡曵尾不顾王招持钓竿
　　龙
　　鳞属之中神莫如云从雨施利耰锄未臻作则心天地为畜安能不淰鱼
</div>
    <div class="pagination">
<a href="御制诗集_page874.html">上一页</a><span>...</span><a href="御制诗集_page870.html">870</a><a href="御制诗集_page871.html">871</a><a href="御制诗集_page872.html">872</a><a href="御制诗集_page873.html">873</a><a href="御制诗集_page874.html">874</a><span class="current-page">875</span><a href="御制诗集_page876.html">876</a><a href="御制诗集_page877.html">877</a><a href="御制诗集_page878.html">878</a><a href="御制诗集_page879.html">879</a><a href="御制诗集_page880.html">880</a><span>...</span><a href="御制诗集_page876.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
