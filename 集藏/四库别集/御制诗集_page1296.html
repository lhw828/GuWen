<!DOCTYPE html>
<html>
<head>
    <meta charset="UTF-8">
    <title>御制诗集 - 第 1296 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1296 页/共 1326 页</h1>
    <div class="content">　　嘉平廿一日幸西苑觐外国诸使之作
　　属国萃共球六旬来庆周【嵗例嘉平廿一日诣瀛台所有外藩王公及各国贡使均扵西苑门外道旁瞻觐今嵗哈宻郡王暨都尔伯特土尔扈特廓尔喀诸外藩朝鲜安南流求暹罗各国俱以朕践阼六十年専使来京奉表庆贺接见之下嘉其恭顺之忱俱加温谕用示柔懐】梯山遥廓落宴海罢流求【流求国王世孙尚温现未请封依期贡贺其正副使陪臣扵其本国私情自不敌天朝公义而大君驭世纳之轨物同闲中外因降防免其朝正与宴照例颁勅给赏早边归程非特体恤下情亦以世封克谨教之以礼也】初见均锡赉氷嬉匪爱逰【毎嵗冬月太液氷坚简集八旗及内府三旗兵丁等分棚掷毬设旌门悬的演射各按等行赏以旌勇习劳此国朝旧制予御极以来毎冬校阅已六十年并非爱其趫捷徒事逰观盖欲借此颁赉俾得沾被以资生计且以习武是以严冬沍寒之际亦必临阅布恵而扵藩使赡觐之日又令八旗合演使逺人见之知予不自图逸扵绳　　武恵下之忱常如一日也】康强接言语总是沐
　　天庥
　　咏和阗緑玉方壶
　　和阗羾緑玉量质琢方壶可谓美中美谁訾【平声见荘子山木篇无誉无訾徐邈读亦毁也】觚不觚羊脂虽逊素韭叶亦堪图屡咏多何必惟应増愧乎
　　坤宁宫祀灶日作
　　廿三
　　神祀举坤宁【毎嵗例扵嘉平廿三日祀　　神扵坤宁宫回思雍正乙夘祀灶已过百日之事即乾隆元年至今已满六十年矣】
　　天地帡幪普锡灵屈指嵗除值来复问躬帝史防髙龄曰慙曰感诚难尽或没或存正可聴【用张子西铭语】七字促成殿诸什三朝与物庆初青【二十六日正月节】
　　坤宁宫祀
　　神乃
　　祖宗家法万世遵依即每嵗元旦诣
　　堂子行礼亦其义也予诗所云祀
　　神意包甚广至祀灶古无明文不见典谟虽载礼记但汉晋以后所传七祀之一非天子应行大典故
　　皇祖未尝举行【康熙六十一年中从未祀灶】
　　皇考乃定嘉平廿三祀灶日扵坤宁宫祀
　　神并面南敬设
　　天
　　地神位行九拜礼以迓新年福禧至扵
　　东厨灶神位前亦致三叩予六十年谨遵弗忽普祈年谷顺成民物康和所为有其举之莫敢废也而和韵诸人未解诗义率重扵灶此不可不明示衷怀耳丙辰春帖子
　　犹是乾隆腊喜兹嘉庆春寰区新气象景福自
　　天申
　　随安室帖子【随安室养心殿东暖阁温室名也每年所制春帖子皆悬扵此明年归政后宜居宁夀宫但以子皇帝莅政之初勑防用人一切予当随时训示是以不忍移居东宫仍居养心殿兹丙辰春帖子即画梅□首依例仍悬此室】老笔写踈梅防防圈圈里都传春信来四朝八十六开嵗【予生扵康熙五十年辛夘逮侍皇祖　　皇考明嵗元日传位子皇帝身阅四朝年臻八十有六上自康熙雍正下及元孙亲见七代实荷　　具苍鸿佑为自古帝王所未有】七代形容语接身却笑不知足之念来孙待见只余句【元孙载锡开春年已十三再阅三四年予九旬之前即可有得来孙之喜自揣康强犹昔或能符愿也】
　　即事
　　各省今冬雪普霑南滇西蜀报兹兼【云南巡抚江兰奏滇省迤东各府扵十一月初旬得雪二三四寸不等又署四川总督孙士毅奏省城及灌县绵竹等九州县扵十一月初中两句得雪二三四五寸不等】更欣盈尺浙部阅【浙江巡抚吉庆奏该省复扵腊月中旬得雪六七寸至盈尺不等】亦屡防封楚驿赡两目永绥虽已获【福康安和琳奏吴八月就擒后其子吴廷礼令贼目廖老慕陇老西在永绥等防纠众抗拒福康安等立即带兵殱获无并将两贼目生擒正法】双凶平陇尚稽殱【又探闻吴廷礼尚在平陇一带招聚苖众逆首石三保石栁邓亦必纠合一防惟有赶紧一并生擒驰报以慰悬注】吉临上日将归政盼防心殷闷益添
　　嵗暮祫祭
　　太庙礼成述事叠乙已诗韵
　　升香恭代举【嵗暮祫祭　　九世庙主合食太室自壬辰年冬予年六十有二时允阁部诸臣之请惟扵　　中位前躬致瓣香　　列祖位前派皇子及近支诸王恭代以节繁文以致精恪至今倐阅二十三年仰防　　昊佑践基周甲钦感难名】倐度廿三秋符愿防増肃【乙巳祫祭时自度精力尚健拟扵归政前一年嵗暮祫祭仍俱亲诣列祖神位前拈杳不令恭代因有期待将归政拈香亲诣周之句今既幸符初愿敬仍依旧典用展与祭之忱而周旋左右歩履从容礼成竟不觉劳此皆仰防列祖黙垂爱贶明年归政后一应祭典皆子皇帝之事敬感追慕一时念切笔不尽言】防
　　恩噢以咻六旬岂易致
　　列圣普敷庥奕叶禘尝示义深孔述周
　　除夕
　　此日乾隆夕眀朝嘉庆年古今难得者
　　天地锡恩然
　　父母敢言谢心神増益防近成老人説云十幸能全【子壬子着十全记以识武功因镌十全老人之寳并为説以明君人之职不止武功一事且一日立乎其位必当一日尽乎其职惟当益切敬　　天勤民之念防希纯佑兹除日已至明日元旦授玺子皇帝为千古未有盛事幸符十全之愿矣】






　　御制诗五集卷一百
　　钦惟我
　　皇上载道本治焕文立言以日新时出之功为形雅
　　成颂之作每一纪为一编
　　初二三四集乆已
　　训行海防兹
　　五集复告成时维乾隆六十年也易曰天数五地数五以纪计集则五以旬计年则六五六天地之中合
　　天地之文天地之数之中且合也
　　集中之诗凡
　　敬
　　天勤政慎宪勅防惇典庸礼对时育物所以
　　修辞立诚者印之
　　初二三四集无二谛之示无一成之法恢之而弥广按之而弥深洪范曰皇极之敷言是彞是训説经者曰以天下之常理为天下之大训是
　　建极之五也洪惟一纪中有台湾安南缅甸廓尔喀
　　之防
　　知防指示铭勲绘凯之作为盛轩皇防鼓是以十全耆定而犹有赢绩也至扵量雨雪课收成挍粮
　　价谋小民朝夕之需笃
　　大君宵旰之念者篇什视昔有加豳风龡籥是以蠲镠者二
　　蠲漕及
　　蠲逋者各一而屡渥
　　大泽也且以
　　集之声振诵之甲辰増五代之双文乙夘符六旬之初愿其中声则
　　八旬万夀铿鍧金石炳燿羲娥是
　　备福之五也夫至当之谓徳百顺之谓福经纬天地
　　之谓文综
　　皇上五集之诗真足经纬天地而皆
　　徳之所发皇
　　福之所征应不敢仅以诗言然即以诗言则已为书契声律来所未有者考古诗人年髙而诗多者在唐为白居易在宋为陆防居易自写诗文蔵之名胜以太和开成编年分四集为巻仅二百有二为什仅千有五十六防之诗初编只四十巻再编通前只八十五巻不第一家著作未臻大观也宋绍熙辑唐人絶句旁搜力索阑入前后代第及万首
　　本朝辑全唐诗一代三百年二千二百余人之作才得四万八千九百余首而已恭读
　　御制诗成集者五攦巻者四百三十四偻篇者四万
　　二千七百七十八而
　　乐善堂全集更在前焉穹昊之繁星不足为其灿列也广舆之画井不足为其分布也其斯为万古之
　　大文欤盖
　　精神所通贯无不彻即
　　运量所充周莫可穷懿惟
　　践阼升香之昌防而
　　纪元之六旬
　　编诗之五集先八年而分咏羲卦之全经先五年而逓聨箕范之五福若有数之可前知而理之可操劵者继自今裕
　　精明纯固之神跻
　　亿兆京垓之夀溥博渊泉进而益富当有轩纪之叠轮挠甲之累笇琅嬛宛委之牣蔵者【臣】等曷任诚服抃祝之至【臣】王杰【臣】董诰【臣】彭元瑞【臣】金士松【臣】沈初【臣】周兴岱【臣】玉保【臣】吴省兰【臣】那彦成拜手稽首恭跋


　　钦定四库全书
　　御制诗余集目录一
　　巻之一
　　丙辰元旦
　　元旦试笔用乙卯试笔韵
　　邹一桂嵗朝图
　　咏檀玉如意
　　乐夀堂用丙申旧作韵
　　题彭元瑞所撰皇极殿镫聨
　　志事
　　初御皇极殿开千叟宴用乙巳年恭依
　　皇祖元韵
　　举千叟宴扵皇极殿礼成聨句用柏梁体【有序】新正千叟宴毕仍茶宴廷臣于重华宫得诗二首一韵
　　巻之二
　　紫光阁锡宴外藩作
　　夜雨【正月初五日】
　　夜雪【正月初八日】
　　新正
</div>
    <div class="pagination">
<a href="御制诗集_page1295.html">上一页</a><span>...</span><a href="御制诗集_page1291.html">1291</a><a href="御制诗集_page1292.html">1292</a><a href="御制诗集_page1293.html">1293</a><a href="御制诗集_page1294.html">1294</a><a href="御制诗集_page1295.html">1295</a><span class="current-page">1296</span><a href="御制诗集_page1297.html">1297</a><a href="御制诗集_page1298.html">1298</a><a href="御制诗集_page1299.html">1299</a><a href="御制诗集_page1300.html">1300</a><a href="御制诗集_page1301.html">1301</a><span>...</span><a href="御制诗集_page1297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
