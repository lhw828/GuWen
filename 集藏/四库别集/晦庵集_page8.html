<!DOCTYPE html>
<html>
<head>
    <meta charset="UTF-8">
    <title>晦庵集 - 第 8 页/共 166 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>晦庵集 - 第 8 页/共 166 页</h1>
    <div class="content">　　半亩方塘一鉴开天光云影共徘徊问渠那得清如许为有源头活水来
　　昨夜江邉春水生防冲巨舰一毛轻向来枉费推移力此日中流自在行
　　题西林院壁二首
　　触目风光不易裁此间何似舞雩台病躯若得长无事春服成时歳一来
　　巾屦翛然一鉢嚢何妨且住赞公房却嫌宴坐观心处不奈檐花抵死香【檐前有柚花】
　　题西林可师逹观轩
　　窈窕云房深复深层轩俄此快登临卷帘一目遥山碧底是髙人逹观心
　　再题
　　绍兴庚辰冬予来谒陇西先生退而寓于西林院惟可师之舍以朝夕徃来受教焉阅数月而后去可师始尝为一室于其居之左轩其东南以徙倚瞻眺而今鈆山尉李兄端父名之曰逹观轩盖取贾子所谓逹人大观物无不可云者予尝戏为之诗以示可师既去而遂忘之壬午春复拜先生于建安而从以来又舍于此者防月师不予厌也且欲予书其本末置壁间因取旧诗读之则歳月逝矣而予心之所至者未尺寸进焉为之三叹自废顾师请之勤勤不得辞于是手书授之而又叙其所以然者如此虽其辞鄙陋若无足稽然予之徃来师门盖未憗也异时复至又将假馆于此仰视屋壁因旧题以寻歳月而惕然乎其终未有闻也然则是诗之不没亦予所以自励者可师尝游诸方问佛法大意未倦而归尚有以识予意也三月九日熹书
　　古寺重来感慨深小轩仍是旧窥临向来妙处今遗恨万古长空一片心
　　示西林可师二首
　　身世年来欲两忘一春随意住僧房行逢旧隠低囘乆緑树莺啼清昼长
　　幽居四畔只空林啼鸟落花春意深独宿尘龛无梦寐五更山月照寒衾
　　感事书懐十六韵
　　邻敌何年盛神州遂陆沉翠华栖浙右紫塞仅淮隂志士忧虞切朝家预偹深一朝颁细札三防便闻音授钺无遗筭沈机识圣心东西兵合势南北怨重寻小却竒还胜穷凶祸所临防裘方舞雪血刅已披襟残类随煨烬遗黎脱斧碪戴商仍夙昔思汉剧讴吟共惜山河固同嗟歳月侵泉蓍乆憔悴陵栢幸萧槮正尔资群防何妨试盍簮折冲须旧衮出牧仗南金众志非难徇天休讵可谌故人司献纳早晚奉良箴
　　次韵刘彦采观雪之句
　　朔风吹空林眇眇无因依但有西北云冉冉东南飞须臾层隂合惨淡周八维冻雨不流渊飞花舞妍姿翳空乍灭没散影还参差万防随飘零百嘉潜润滋徘徊瞻咏乆黙识造化机上寒下必温欲积无根基渐看谷树变稍觉丛篁低皓然遂同色宇宙乃尔竒繁华改新观凛冽忘前悲摛草愧佳友伫立迎寒吹感此节物好叹息今何时当念长江北铁马纷交驰
　　次韵彦采病中口占
　　一榻流年度篝灯遥夜防短衾闲自拥清镜莫频看竹宻初惊雪梅疎却耐寒从今花木梦无复在雕栏
　　感事
　　闻说淮南路烟尘满眼黄弃躯惭国士尝胆念君王却敌非干橹信威借纪纲丹心危欲折竚立但彷徨
　　闻二十八日之报喜而成诗七首
　　戎马无端莫四驰汉家元有中兴期防裘喋血淮山寺天命人心合自知
　　天骄得意任驱驰太歳乘蛇已应期一夜旄头光殒地饮江铁马未全知
　　雪拥貂裘一马驰孤军左袒事难期奏函夜入明光殿底事庐儿探得知【所报乃御营宿卫官奏故有是句】
　　渡淮诸将已争驰兎脱鹰扬不防期杀尽凶残方反斾里闾元未有人知
　　汉节荧煌直北驰皇家卜世万年期东京盛德符髙祖说与中原父老知
　　追锋闻说日驱驰旧德登庸傥有期【张魏公】圣主聪明似尧禹忠邪如许讵难知
　　恭惟大号久风驰清跸传呼却未期此日不须劳玉趾寸心那得侍臣知
　　次子有闻防韵四首
　　神州荆棘欲成林霜露凄凉感圣心故老防人今好在壶浆争听鼓鼙音
　　杀气先归江上林貔貅百万想同心明朝灭尽天骄子南北东西尽好音
　　孤臣残疾卧空林不奈忧时一寸心谁遣防书来筚户真同百蛰聴雷音
　　败北何殊兎走林骄豪无复向来心莫烦王旅追穷冦鹤唳风声尽好音
　　奉陪判院丈充父平父兄宿囘向用知郡丈壁间旧题之韵
　　暮雨停骖处僧庐古道邉千峰环杰阁一水下平田行役无期度经过防歳年明朝须饱饭蹑足上寒烟
　　感事再用囬向壁间旧韵二首
　　江北传烽火单于大入邉已闻隳列障不但扰屯田借箸思人杰摧锋属少年偷安慙暇食万灶起愁烟廊庙忧虞里风尘惨淡邉早知烦汗马悔不是留田迷国嗟谁子和戎误徃年腐儒空感慨无防静狼烟蒙判院丈示及再用元韵之作率易和呈以求指诲
　　畴昔经行地溪山寂寞邉氷霜凝巨壑风雨暗中田古寺堪投晚尘龛阅纪年论文寒夜永清絶袅炉烟数日前与判院丈有宋村之约雪中有懐奉呈判院通判二丈
　　云垂天濶歳将阑一室翛然独掩闗拥褐不知风折木开轩惟见雪漫山空杳霭低迷外碧树珑璁掩映间吟罢左思招隠句扁舟无路过长湾
　　次韵判院丈雪意之作
　　端居歳复穷闭户守冲澹风隂原野悲月黒庭除暗淅沥静先知崩奔谁与探坐想青瑶林寒光生素艶熹伏蒙判院丈垂示用韵喜晴之句率尔奉酬伏乞笑览
　　客枕终难稳归来鼾息深晓鸡囘逺梦缺月挂空林氷谷晨加防晴窓昼觧襟诗筒多妙语仍喜旧盟寻
　　登梅岭
　　去路霜威劲归程雪意深徃还无几日景物变千林晓磴初移屐寒云欲满襟玉梅疎半落犹足慰幽寻
　　雪意
　　向晚浮云四面平北风号怒逹天明寒牕一夜清无睡拟聴杉篁叶上声
　　昨夕不知有雪而晨起四望逺峰皆已变色再用元韵作两絶句
　　朔风吹尽暮云平室暖炉红睡逹明但怪朝来满山白不知昨夜打牕声
　　千林无叶一川平万壑琼瑶照夜明未觉残梅飘落尽只愁羗管不成声
　　奉陪彦集充父同游瑞岩谨次莆田使君留题之韵
　　踏破千林黄叶堆林间台殿欝崔嵬谷泉喷薄秋逾响山翠空蒙昼不开一壑祗今藏胜槩三生畴昔记曾来解衣正作留连计未许山灵便郤囬
　　伏读赵清献公瑞岩留题感叹之余追次元韵
　　赵公名迹此犹防已荐行藏第一机直自当年留翰墨至今穷谷尚光辉时清諌疏空遗稾歳晚高斋自掩扉【高斋公晚年所居每夕独处一室使人扃其外云】珍重九原如可作问渠何处是真归
　　伏读二刘公瑞岩留题感事兴懐至于陨涕追次元韵偶成二篇
　　谁将健笔写崖隂想见当年抱膝吟缓带轻裘成昨梦遗风余烈到如今西山爽气看犹在北阙精诚直自深故垒近闻新破竹起公无路秪伤心【右懐寳学公作近闻西兵进取闗陜其帅即公旧部曲也】
　　投绂归来卧赤城家山无处不经行寒岩觧榻梦应好絶壁题诗语太清陈迹一朝成寂寞灵台千古自虚明传来旧业荒芜尽惭愧秋原宿草生【右懐病翁先生作翁领崇道祠官故有赤城之句】
　　入瑞岩道间得四絶句呈彦集充父二兄
　　忆昔南逰桂树隂归来遗恨满尘襟篮舆此日无穷思万壑千岩秋气深
　　翩翩一马两肩舆路转秋原十里余共说前山深更好不辞迢逓欵禅居
　　清溪流过碧山头空水澄鲜一色秋隔断红尘三十里白云黄叶共悠悠
　　风髙木落晚秋时日暮千林黄叶稀祗有苍苍谷中树歳寒心事不相违
　　挽籍溪胡先生三首
　　夫子生名世穷居防歳年圣门虽力造美质自天全乐道初辞币忧时晚奏篇行藏今已矣心迹故超然澹泊忘懐久浑沦玩意深箪瓢无改乐山水自知音册府遗编在【公所定著论语防义副在秘阁】丘原宰树隂门人封马鬛寒日共沾襟
　　先友多沦谢惟公尚典型向来深缱绻犹足慰飘零乔木摧霜榦长空没晓星伤心遽如许孤露转竛竮
　　次韵潮州诗六首
　　濠上斋二首
　　黄堂理事余便空永兹日语黙趣虽殊晦明心本一旧闻真体露已叹羣疑失迨此复几年定知乆纯白道若大路然奈此人好径即事昩本心离动覔真静安知濠上翁妙入中境偶寄郡斋闲无欲民自正
　　闲坐
　　坐歗无余事淡然尘虑稀闲中自怡恱妙处絶防防韩子成今古颠师果是非悠然发孤些千载傥来归
　　销寇
　　年来掲阳郡牢落海隂墟云峤无遗子潢池有跖徒单车亦已税蔓草不须鉏比屋歌里功髙化鳄图
　　山丹
　　昔游岭海间几见蛮卉拆素英漙夕露朱蘤烂晴日归来今防年晤对祗寒碧因君赋山丹恱复见颜色
　　山居即事用叠翠亭韵
　　世情日以疎庭树日以宻我心自悠悠两忘喧与寂门开山叠翠雨罢云絶迹天涯此兴同万里寄消息
　　柬舍侄
　　囘头别子时歳月剧风雨老大无所成慙叹中夜舞长镵足呻吟短褐极蓝缕古人不可期炯炯心独苦夏日斋居得潮州诗卷咏叹之余用卒章之韵以纪其事
　　孟夏气淑清窓戸有佳色卧闻幽箨翻转觉林景寂参差帙委素缥缈香横碧啜菽有余懽缨冠非所职故人海邉郡妙语寄逺翼咏叹不得闻超然见胷臆
　　夀母生朝【下六首附见于此】
　　秋风萧爽天气凉此日何日升斯堂堂中老人夀而康红颜緑鬂防瞳方家贫儿痴但深藏五年不出门庭荒灶陉十日九不炀岂辨甘脆陈壶觞低头包羞汗如浆老人此心久已忘一笑谓汝庸何伤人间荣耀岂可常惟有道义思无疆勉励汝节弥坚刚熹前再拜谢阿娘自古作善天降祥但愿年年似今日老莱母子俱徜徉
　　又二首
　　敬为生朝举一觞短歌歌罢意偏长愿言夀考宜孙子緑鬓朱颜乐未央
　　隂澹园林歳欲霜怪来和气满中堂要知积善工夫巧变得人间作夀乡
　　又三首
　　昨夜秋风凉气归今朝喜色动帘帏细斟防灔新春酒戏舞斑斓旧防衣愿上龟莲千歳寿永令鳬藻一家肥也知厚德天应报更说隂功世所希
　　暑退秋容欲凛然北堂佳气倍澄鲜旧疴已向新凉失夀骨应随爽籁坚尘外光隂那有尽尊前风月浩无邉痴儿六六今如许慙愧西河不老仙
　　仙人昔住紫琳房一旦飘然下大荒久悟客尘无自性故应福禄未渠央徙居邂逅成嘉遯捧檄因循愧漫郎愿借寒潭千丈碧年年此日奉华觞
　　又一首
　　竹栢交柯庭院清西风不动翠帘旌髙堂正喜新凉入乐事仍逢夀斚倾尽室丹衷归善祷满头緑髩定重生年年此日欢娱意更愿时丰乐太平
　　丁丑冬在温陵陪敦宗李丈与一二道人同和东坡惠州梅花诗皆一再徃反昨日见梅追省前事忽忽五年旧诗不复可记忆再和一篇呈诸友兄一笑同赋
　　江梅欲破江南村无人觧与招芳魂朔云为断蜂蜨信冻雨一洗烟尘昏天怜絶艶世无匹故遣寂寞依山园自欣羗笛娱夜永未要邹律囘春温连娟窥水堕残月的砾泣露晞晨暾海山清游记玉面衰病此日空柴门相逢不敢话畴昔能赋岂必皆成言雕镌肝肾竟何益况复制酒哦空樽
　　嵗晚燕集以梅花已判隔年开分韵赋诗得已字
　　阳愆冬气昏日暮悲风起晤言欲谁从斗酒防隣里盘餐乏珍脆肴核阙储峙无以奉嘉賔缾罄亦可耻所頼数子贤深睠不余鄙夜阑更促席灯火共欢喜酣歌气激冽杰句韵清美衰懒愧英游歳晚情何已
　　卓国太夫人生朝
　　凤凰山下鳯凰城十载重来双眼明賸喜故人频献纳足知贤母外荣名生朝举酒天香里贱子当歌鲁颂声问讯豪眉今几许年年此日照人清
　　又一首
　　冬周四运肃气驱烦喧孕此贞秀质德美难具论巍巍北堂髙福履神所敦晨昏极荣养夙昔蒙天恩明年啓国封屈狄文鱼轩斑衣结紫绶玉树承金尊欢娱何所忘千载如飞奔惟应中趣眇眇自本根洗心河汉津入此无穷门超然谢众甫永与天壌存
　　社后一日作
　　圣作重品节等杀古所详里有秦社稷僣差遂无章王纲谅已隳精意尚不亡尚论千载前简编有遗芳侃侃陈孺子恂恂万春乡敬恭事耆老祷赛谨田桑悠悠我里居歳事有故常向来诸老翁惇厐亦端庄交神庻或享与物同乐康今我胡不乐怅然下頽冈古人不可见今人自猖狂
</div>
    <div class="pagination">
<a href="晦庵集_page7.html">上一页</a><span>...</span><a href="晦庵集_page3.html">3</a><a href="晦庵集_page4.html">4</a><a href="晦庵集_page5.html">5</a><a href="晦庵集_page6.html">6</a><a href="晦庵集_page7.html">7</a><span class="current-page">8</span><a href="晦庵集_page9.html">9</a><a href="晦庵集_page10.html">10</a><a href="晦庵集_page11.html">11</a><a href="晦庵集_page12.html">12</a><a href="晦庵集_page13.html">13</a><span>...</span><a href="晦庵集_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
