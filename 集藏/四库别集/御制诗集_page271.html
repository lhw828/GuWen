<!DOCTYPE html>
<html>
<head>
    <meta charset="UTF-8">
    <title>御制诗集 - 第 271 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 271 页/共 1326 页</h1>
    <div class="content">　　径侧多竒石为厂为窦深入线天层折而出彷佛灵鹫飞来
　　窈窕神仙府嵚嵜灵鹫光涵千舍利青削万芙蓉芝径缭而曲云林秀以重只疑丹灶侧佺羡或相逢
　　初春逰玉泉山
　　及雪看山色寻春到水源华舟原可泛韶节最堪论池馆称清寄诗书恱性存真幽供静赏岂必在秾繁泉气常蓊匌春云复冶融双松千载外万景一窗中向日莓苔緑入波楼阁红移来南国宿霭镇蒙蒙水复山重处画情诗态邉数【上声】松穿岭雾屧石度溪烟竒遇忽于此春光已可怜冠亭上望千里玉为田新景宛宜赏故山殊可过春泉呈镜縠晓月漾眉娥兰芷轻梳沼琼英尚缀科向题成隔嵗隙影迅如何
　　栖霞室
　　云深有精舍荟蔚试披行暎日浑成绮赓歌漫拟卿几曾让荷浦常自写松楹适在山蹊下惟疑望赤城
　　潄琼斋
　　临泉搴荔帏迸水上苔矶浄响真宜耳寒光欲湿衣鱼恬心不跃鸟惜影忘飞王济曾何谓于斯辨是非
　　真珠船
　　室舫俯弄真珠云容水态堪娱欲询困学所得较来此义何殊
　　张宗苍雪渔图
　　津逮富春岭规模七里滩羊裘亦何借浩气不知寒
　　偶仿倪瓉乔林诡石并题以句
　　有树槎枒有石嶙髙低不约任天真踈皴朅仿无多子却忆吴淞江畔人
　　异同
　　无逸周书语无为周易辞无为近有逸无逸邻有为有逸无为凶无逸有为私二圣言岂背一心理奚持同异异同间逹者深长思
　　正月晦日作
　　年华荏苒迅居诸又报灵蓂尽落除积雪全消地增润条风微扇物含舒灯阑已识节无住閙后偏欣静有余景丽几闲适值此还淳返朴每厪予


　　御制诗二集巻四十五
　　钦定四库全书
　　御制诗二集巻四十六
　　古今体一百十八首【甲戌二】
　　易字
　　新书易旧新还旧凡几更书始惬心习字故知如是可求人毋乃背迟任
　　读史
　　千秋纪载半真伪尽信宁无义至精枚卜自縁君意定区区何系杜鹃鸣
　　春日乐夀堂
　　境托智仁徳堂开翰墨筵古香研道秘新藻发春妍砌润苔痕嫩氷消波影鲜行时际韶秀与物共欣然
　　再题惠山园二首
　　稍加位置力便足石泉佳秀木乔笼屋清流曲抱阶风松入操古春鸟和【去声】音谐烟雨锡山景悠哉寄雅懐迳入紫芙蓉石林重复重临溪开月戸隔树落云峰声拟洞箫按形叅襄锦淙宣毫将侧理到处有清供自石舫进舟由玉河至静明园溪路流览即景成短言五章
　　石舫前头画舫移湖心犹冻碧琉璃一般气叅凉燠两字禅机悟即离
　　一棹明湖倚舰轻经冬凫雁任纵横芦丛亦可安栖啄笑彼潇湘迈远征
　　卧波玉蝀接长堤舟过前川迳向西伊轧机声杂鸣艪分明江国景堪题
　　雪消宿润浃溪田溪畔人家低野烟于耜相将力南畆谁欤田畯为生怜
　　静明山色望中新及到原来个里人大意略观便言返宁毋迟待羽林臣
　　玉泉山即景
　　烟霞表里因心静天水空澄触目新启廸诗懐涵万象陶镕山色入三春轻云过午鱼鳞叠积雪晞阳螺黛皴低町【去声】髙田连近远所欣一例利耕畇
　　竹罏山房
　　隔嵗山房此一过试泉偶尔乐天和悦心得句恒于是夏鼎商彛较则那树鸟鸣春声渐畅砌苔向日緑偏多灵源不冻轻舟系檐际漪光镜里波
　　分鉴曲
　　清滩远渚缭而萦渌水随方鉴影呈可识谷阬足天趣那将离合系人情月波潋滟金为色风瀬琤琮石有声闲倚曲栏俯澄照水精阙里息心旌
　　题杨凝式韭花帖真迹
　　名翰留传谢韭花轩轩举欲拟飞霞驰情讵为盘餐计乞米流风本一家
　　董邦达万木森秋
　　凸者棱棱凹者洼经霜锦绣绚防岈最髙更置孤亭逈纵目因之意与遐
　　防磬
　　黎緑呈瓌寳神魖写异形五城难论价九徳早扬馨庇谷征多稔葆光出太宁徒观戛击物喜起企虞廷
　　春日承光殿
　　祭届春祈转法宫崇基路便御桥东氷消太液呈溶漾景入芳辰渐冶融石秀松蕤清赏外新题旧咏静评中明当迁坐游观戒咫尺轩墀得憩躬
　　是日遂逰琼岛趯台诸胜即景杂咏八首
　　节前琼岛我曾登惜少银花积翠崚此日行春御园返雪消欣看暖霞蒸
　　假山温树缋嵯峨仲月风光已鬯和氷戏廻看曾未久漪澜堂外潋新波
　　心耽翰墨足淹留每到偏欣阅古楼通防重拈过庭语神诠一论照千秋
　　蕉园迤逦命轻舆氷不胜牀舟碍诸未肯湖心事椎凿多人劳作毎厪予
　　郁葱云里耸瀛台丽日和风寳扇开何必龙鳞将翠羽壶中木石总仙材
　　长隄东转粉墙过院号淑清仿轴薖若向溪山论本色繄予意向此间多
　　茶舎三间背緑筠竹罏雅合案头陈松风蟹眼聊清课喜是收来雪水新
　　税枯和淖向妍韶遗迹犹堪指胜朝太液池边人字柳春来还嫩旧时条
　　题张宗苍吴山春晓
　　新红嫩緑缋韶妍融以烟霞静且便竹里轩楼心太古源中阡陌意神仙锦蹊徐蹀探花骑练渚轻浮放鸭船都是南巡曾厯览流阴瞥眼忽三年
　　赵孟頫幽篁戴胜图
　　降桑传月令如箦咏风诗何事辞双侣翩然借一枝剧观得神际遥想掞毫时磔裂陈纑地恒新墨妙垂
　　咏汉玉屏风疉旧作韵
　　璧夷玉两序间三棘六异千年右诸侯良寳无过斯讵若寳贤以为友孚尹比徳时或珍如干六爻无一偶玉屏方广遗炎灵抚之光泽不留手温室秘赏阅三朝寓意匪夸弗胫走东坡至人有至言世人安得如汝夀星为含誉云为卿我则成诗今复久尔时书题借词臣【前诗作于丙寅命学士张若霭书镌紫檀架上】自审临池腕力丑弹指凡八异春秋重吟聊命墨卿黝琬琰终合付镌华咄哉瓌质沧桑守章草钟已瞠乎那能更进辨科斗闻之七日集灵台王母带垂灵飞绶双成子登侍东西觞酌麻姑所进酒诙谐白髪乃小儿瞿瞿何来窃窥牖交梨火枣仙得飡斯以赠帝帝拜受什袭百代天府琛好恶何常惟知诱齅人遗制在周官笔翰休论类枫柳
　　春仲
　　社稷坛
　　玉辇行西阙
　　松坛祭仲春质仪遵古昔农事重躬亲雅乐依声永太羮不和醇拳拳何所愿
　　绥我屡丰频
　　御门日作
　　黄阁封章待綍音明廷敭对诘晨临畴咨昼接宁惟是典礼时修更欲寻三九期余常厪念刚柔异克不容心遑云抚莅兹年久益觉忧勤与日深
　　读淮南子
　　智过万人谓之英智过千人谓之俊设于林林蠢蠢流纵过亿万非哲濬使遇其智相敌者一人已难无过分英俊惟名智亦殊刻舟求剑失铦刃譬之披图阅超光不求之马终无骏
　　题钱选观梅覔句图即用其韵
　　梅有仙风鹤道姿一家眷属得相随孤山我亦曾过访流水行云忆昔时
　　玉檠
　　林邑品犹重咸阳制太奢防书欣质朴习字伴年华长短何须较球琳匪所夸羲经如玩象大有兆维嘉
　　题张宗苍山水
　　玉泉百道划岩飞春气蒙蒙欲湿衣髙士行吟何所得石桥独自杖藜归
　　仲春万夀山杂咏六首
　　迩来春色夫如何乍见山阳绿草多都识流阴曾不住返躬却复虑蹉跎
　　表里湖山景不穷杨丝渐欲受东风六桥迤逦知何防只在轻烟淡霭中
　　如酒新波万顷翻镜边遥见鳯凰墩何必湖心较西子澄观防处合防言
　　种松拟种丈寻外拱把成阴久待迟为学固知戒躐等求才亦复贵乗时
　　曲廊绕柱度潺湲蹀歩松风石瀬间此是惠山真靣目输他钟磬六时闲
　　水复山重致益竒流连每自戒逾时无过大意观怱遽却笑何须尔许为
　　万夀寺
　　路便访云林禅房静复深讲筵下驯鸽春树有鸣禽席展今来座题看昨岁吟偶尝香积味益切已饥心
　　乐善园
　　溶溶新水初胜舟碧川寒峭袭轻裘甓社菱丝正相若忽忆南巡成昔逰沼园咫尺聊停憩泉石闲饶濠濮意轻茵已是春工夫乔木全成诗景致小徘徊旋命兰舆髙阁庋置方披书个中每觉玩不尽佳处常留兴有余
　　过玉蝀桥
　　明当启跸谒
　　桥山此日清宫夙驾还迤逦蝀桥过玉马涟漪春水漾银湾廻翔凫雁心含喜新茁苹蒲意总闲韶景方欣徧融冶轻云又见羃孱顔
　　钱维城寒斋对话图
　　万玉声敲飒沓风茅堂对坐地炉红髙谈不渉人间世防仡无懐商中
　　慈云寺
　　精蓝路左建多年一时炎官肆熏灼陆浑山火拟韩诗防法天龙竟何若花甎壁立云构摧瓦砾荒榛起寒雀往来每为惜頺废寻思此事应斟酌毋乃楞严语如是生防防已寂防乐
　　过潞河
</div>
    <div class="pagination">
<a href="御制诗集_page270.html">上一页</a><span>...</span><a href="御制诗集_page266.html">266</a><a href="御制诗集_page267.html">267</a><a href="御制诗集_page268.html">268</a><a href="御制诗集_page269.html">269</a><a href="御制诗集_page270.html">270</a><span class="current-page">271</span><a href="御制诗集_page272.html">272</a><a href="御制诗集_page273.html">273</a><a href="御制诗集_page274.html">274</a><a href="御制诗集_page275.html">275</a><a href="御制诗集_page276.html">276</a><span>...</span><a href="御制诗集_page272.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
