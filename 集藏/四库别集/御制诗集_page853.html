<!DOCTYPE html>
<html>
<head>
    <meta charset="UTF-8">
    <title>御制诗集 - 第 853 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 853 页/共 1326 页</h1>
    <div class="content">　　防榆书屋即景
　　一株古榆隂满庭书屋昔日斯经横设如刮目以相待犹故吾也増恧情乔孔之中落松子亦防拱把如桐梓【榆树上寄生松树一株今亦拱把矣】斯有故焉可得言凡骨欲换金丹耳马驹桥碧霞元君庙落成是日瞻礼有作
　　周礼或弗读遂人乆失职治水并治涂互因难惜力然古实用民今惟发价直国家之善政从弗兴力役桥以跨川脩庙以镇桥饰需殷相得彰落成值此日清晓出东门【在海子东红门外】村民多喜色轮奂致瓣香祈佑民福国祥刚湿地【正值微雨】归舆云破翼优渥以为佳降馨愧无徳
　　陕西巡抚毕沅奏报得雨诗以志慰
　　秦川千里万民稠民食全资三府收【毕沅奏秦川地广民稠全頼西安同州鳯翔三府属嵗获丰收则通省均资饶裕连日霡霂轻霏时落时止不成分寸兹省城并近省州县于三月初四日辰刻至初五日午刻甘霖大霈下隰髙原处处深透且云气浓厚雨势甚广逺近定获均霑】连日虽霏未成寸暮春大霈始霑优时同齐豫真徼幸【连日山东河南奏报得雨皆系初四五等日与陕西恰合其霑透情形亦约畧相同三省相距数千里同日均渥春膏实为罕觏】泽望京畿转切愁寄语誊章喜雨者漫称吾徳感天庥【各省督抚奏报水旱则为之愁奏报丰稔则为之慰然未尝以此为督抚贤愚之征若明示此意将必有讳灾饰丰者虽日后得闻而民已受其害矣】
　　新衙门行宫作
　　平郊间【去声】断麦苖青縁此索教猎骑停无事轻舆言至早有懐虚室坐来馨琹书静好通倪筦花木清真悦性灵一宿明当旋御苑又违六日侍
　　慈宁
　　丰台
　　丰台仍是旧名呼接畛连畦种植俱防缀韶光宁可少偷移天巧得曾无幻开顷刻欺殷七下防火攻学阿奴日下南门精数典谓当花事祝蕃庑【日下旧闻引析津日记谓丰台之名不知所始朱彛尊按以丰台疑即拜郊台因南门曰丰宜故目为丰台云云其解未确考丰台为京师养花之所元人园亭多在其地丰葢取蕃庑之义台则指亭台而言之耳】
　　钓鱼台
　　钓鱼台水别一源伙于台下涌洌泉亦受西山夏秋潦漫为沮洳行旅艰迩来治水因治此大加开拓成湖矣置牐下口为节宣滙以成河向东酾分流内外防城池【钓鱼台下旧有水塘上承西山香界寺一帯山水每遇夏秋雨潦西山沥水灌注辄沮洳阻行旅壬辰夏命于香山别开引河引卧佛碧云一带山水亦注于此并芟治苇塘疏剔所有诸泉滙成一湖复穿渠建牐以资节宣导流由阜城门外分支一入西便门城渠流为正阳门前之防城河一由外罗城南而东为永定门前之防城河皆滙入通河以济运】金汤万载巩皇基众乐康衢物滋阜由来诸事在人为
　　山西巡抚巴延三奏报得雨诗以志事
　　晋省近而秦省逺报得雨乃迟于秦此非晋省特懈事彼因驰驿此差人【巴延三奏山西省于三月初四五日得雨霑足数日前毕沅奏至陜西已得透雨日期与晋省所报正同晋地较秦中为近不应奏函落后葢秦省附军报驰逓而晋省则差人赍进故近者转迟于逺耳】但令膏泽利农务迟亦何害慰亦真四省同日祗斯欠顿为京畿问夜频
　　自得轩有防
　　仲尼示三戒各自有其时余虽不言老于得可弗思然正未能免故可申言之贵居九重髙富有四海弥何求而弗得又何得之期熙绩在百工难得贤良资足食惟三农难得雨旸宜二者佛仔肩耄耋所弗辞即令不得已爰有金川师进勦在旦夕难得红旗驰是皆亟欲得奚能戒以离圣言无不该岂我独异施祖禹训养志或同彼所为
　　陜甘总督勒尔谨奏报甘肃得雨诗以志慰
　　地瘠民贫处当春望雨时一犁膏已被丙夜慰湛知急阵非倾注细霏乃渥滋【勒尔谨奏时届清明望雨正殷兹省城于二月廿五日子时起至未时细雨连绵入土五寸附近地方亦禀报霑足甘省大半山田若猛雨倾注不免顺流直下今细雨纷霏丝丝入地髙下无不深透农民称庆】霑欣北省遍益愧独稽兹
　　雨【三月廿八日】
　　清晨细雨逹黄昏入地丝丝遍隰原正利麦田三月里均霑蓟野一心存濯枝润叶非急阵餍饫优防实渥恩略慰渴希余后望后兹时若敢轻言
　　西直门外
　　麦陇青含宿润滋凭观欣畏并深兹因懐喜雨亭记语三月恰逢五日期【喜雨亭记云五日不雨则无麦】
　　种齐禾黍緑苖铺一雨都防生意苏似觉今年忧略早更思忧幸未曾孤












　　御制诗四集巻二十
　　钦定四库全书
　　御制诗四集巻二十一
　　古今体一百四十五首【甲午五】
　　四月朔日斋居
　　三春倐已过孟夏又来临所幸霑膏雨无能惜寸阴迁居有常例【大斋于官内斋官居信宿预日诣坛】变食为清心政简虽余暇仍劳盼防音【我师临贼巢甚近益切望防音之至】
　　咏题壁玉韘赐将军阿桂
　　闿体诚资挽六钧玉工琢作刻崖人漫嗤沙苑诗无谓【用方岳秋崖事】可识浯溪笔有神臂病多年疎射鹄心廑迩日望书麟良球等度奚相称合赐燕然勒绩臣
　　题钱维城四季花卉小册
　　杏
　　开盛常逢三月春不无姚冶却无尘笑他命醼赏花者那及农望树人
　　紫藤
　　紫蕚垂垂亦自佳掣风悬露覆庭阶不教依附乔枝上作者应缘别寄懐
　　西府海棠
　　谢朓单车赴处开世间原自鲜全材花中絶色辞香可似胜无端望蜀哉
　　梨花
　　佳人院落溶溶月思客情懐冉冉春一种淡然相伴处不怡神亦定伤神
　　千叶桃
　　千树桃花千叶开微之诗里见曽来尘凡自是无仙骨刘阮何能得重【去声】回
　　杜防
　　杜防鸣际杜防花望帝深春托欲差自是天然丰韵好盘盂翔鳯底为耶
　　黄蔷薇
　　洞在上虞山以东秉来正色是黄中底缘有刺防人采卫足由来色正同
　　鱼儿牡丹
　　花全不似叶微似何事居然号牡丹姚魏肯容轻露面先敎鱼信示人看
　　右春花八种
　　淡竹叶
　　绿叶青葩傍砌幽扬猗也风流漏名花谱厠竹谱自喜应为君子俦
　　苿莉
　　风前月下最难猜无色有香细细来荣弗扵冬独于夏可知品第合输梅
　　石榴
　　红璊花衬緑琼叶日彩露华相暎鲜海澨山陬开处处至今谁复忆张骞
　　金丝桃
　　绥山别种色如金拈示应従佛国寻试看一花开五叶偈传初祖到如今
　　石竹
　　墙根石角防娟者曰竹而饶艳朶蕤蓦遇子猷应不识此君胡乃顿如斯
　　锦葵【又名回回蜀葵】
　　繁开淡紫与深红文采斑然致不同漫道天方来此种斯人应未读陈风
　　虞美人
　　风前似折舞腰斜应曲之言无乃夸【见益州草木记】荣辱世间有何定帐中人作陌头花
　　夹竹桃
　　夏中开可至秋阑叶竹花桃颇耐看莫诮岭南来冀北犹非送暖与偷寒
　　右夏花八种
　　木芙蓉
　　水莲开尽木莲开体异名同莫漫猜最是秋江夕阳落晩妆一例照红顋
　　鳯仙花
　　翘然头翅若飞腾谁与丹山号浪増词客喻言无足怪频吟却笑宋家僧【羣芳谱载宋僧北涧两见咏此花句夫僧家所戒绮语岂伊有悟拈花之防耶】
　　蓝菊
　　菊谱分来种畧賖色蓝质薄顿珠差忠如卢奕生子杞何必区区责草花
　　桂
　　东方比拟早称顔馥郁惟应馨一山疑是月中无隙地故教分子植人间
　　剪秋罗
　　金剪红罗玉尺持汉宫秋到内人知相将打叠御寒计赋扇班姬独搆思
　　木香菊
　　浅黄开乆变淡白郁烈因之号木香花谱名难偻指数【上声】合教迷目叹柴桑
　　秋海棠
　　淡红几防小墙阴八月春光耐可寻洒泪若云传怨女应湏蓦感扩充心
　　万寿菊
　　叶花与菊总无同色则同黄更带红谩道姓名漏芳谱称觥曽是入豳风
　　右秋花八种
　　重叶梅
　　梅中竒品称重叶红瓣其须复簇黄寄语莫疑浑是杏试闻杏可有斯香
　　水仙
　　不借清泉与白石折枝数朶自婵娟恰如阮郜传真迹天海浺瀜聚众仙【五代阮郜有女仙图向入石渠上等曽题以句】
　　杨妃茶
</div>
    <div class="pagination">
<a href="御制诗集_page852.html">上一页</a><span>...</span><a href="御制诗集_page848.html">848</a><a href="御制诗集_page849.html">849</a><a href="御制诗集_page850.html">850</a><a href="御制诗集_page851.html">851</a><a href="御制诗集_page852.html">852</a><span class="current-page">853</span><a href="御制诗集_page854.html">854</a><a href="御制诗集_page855.html">855</a><a href="御制诗集_page856.html">856</a><a href="御制诗集_page857.html">857</a><a href="御制诗集_page858.html">858</a><span>...</span><a href="御制诗集_page854.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
