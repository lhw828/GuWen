<!DOCTYPE html>
<html>
<head>
    <meta charset="UTF-8">
    <title>弇州续稿 - 第 51 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州续稿 - 第 51 页/共 228 页</h1>
    <div class="content">　　紫气充闾瑞不孤为夸英物重呱呱天门累送麒麟石海国双辉老蚌珠同歳也堪名逹适及秋争指字之无但教汤饼频频会何必论功始见呼
　　
　　与元驭宗伯家驭及吾弟敬美二学宪陪杨大宗伯月夜沿流泊西墅作
　　
　　娄子城头生暮烟坐深争爱月娟娟兰桡信水知何处蜡屐穿林亦偶然但语襟期俱有素即谈朝市不妨玄机忘已信眠鸥熟绶解那劳醉尉怜（州司不出候公故云）
　　
　　送殷无美赴夷陵守
　　
　　十年清问满公交车今覩方州建隼旟东下江平知禹凿西来土黒是秦余渚宫人去烟俱冷巫峡才多雪不如俱道大夫饶赋咏莫因天逺废双鱼
　　
　　大中丞马公昔建节渚宫余忝气分之雅兹抚有江右贻书慰存赋得一律志谢兼简公部人邓太史
　　
　　棠阴故傍渚宫多槐色新从南浦过此日五溪懐马援当年一疏忝常何鱼椷逺结纒绵意锦叚难为报按歌宇下岂无徐孺子可能回驾访烟萝
　　
　　送顾太史病起还朝
　　
　　片帆无恙阖闾城起色江潮早暮平定有朝霞凌玉笋可因秋月傍金茎箕裘别振传家业台阁无妨盖代名况是著书繁露就君王日俟广川生
　　
　　挽尚玺丞李君
　　
　　内史方欣省觐时那堪庆吊忽相随迢遥汉苑金茎露零落淮南桂树枝看毨鳯毛能不惜并埋犀麈转成悲祇应长吉文成后遣捧霓旌召太师（君卒后半岁而太师亦捐馆）
　　
　　李本宁大叅自楚访我弇中纪别二章
　　
　　艖■〈舟符〉忽转越来溪太史浮湘下会稽误拟眞人栖海上久知夫子在闗西看它气色还金马顾我形神似木鸡稍喜蓟门游子到别筵能唱白铜鞮
　　
　　其二
　　
　　谁堪支策访柴荆一笑髙天青眼明八月江涛为起色五弦春雪乍成声（君时服除）雄飞岂复吾曹事狎主凭君异日盟却笑少陵都不解李侯那肯似阴铿
　　
　　少玄瀑泉二将军母七袠褒封太夫人寿言
　　
　　鱼轩容与夸王国鳯诏联翩出帝州太母别封加紫绶将军新第枕丹丘称觞珠履三千客遶膝斑衣十九侯共晓含饴今日乐不知丸胆向时愁
　　
　　少玄奉国蒙恩推摄国事诗以贺之
　　
　　洪都朱邸郁摩天同姓诸侯未乏贤帝欲绍封齐孝后人传摄国鲁侯年长沙不少回旋袖子建何烦自试篇最好豫游銮玉地可应歌舞但如前
　　
　　为仲淹赠其犹子肇元
　　
　　新都少年汪肇元结客不肯称平原沾沾执鞭御元礼宛宛解玦贻王孙累碁少深伯父赏学诗晩得门人尊莫将词组为月旦水镜于今吾已昏
　　
　　经师朱教谕先生八十寿言
　　
　　仍栖故垒学庚桑书带沿阶薜荔墙老去朱颜犹自王少来青眼或能方西河旧忆经生业北面谁当弟子行偶为敲针一垂钓不将余日向文王
　　
　　有感
　　
　　出处频年尚属人于今不出始由身留将顶相称居士洗却头衔字道民一锸随身那讳死三飡度口不縁贫寄声无限同盟者苦海中间学问津
　　
　　汪伯玉司马同淹佳二仲徐孟孺胡元瑞过我弇园而张司马肖甫亦至
　　
　　清秋起色强登台不为髙轩护緑苔星斗自催占象动风云羣拥卧龙来况逄开府前茅地各逞追锋上驷才出处纵殊心事一狎人鸥鹭莫轻猜
　　
　　送伯玉同二仲元瑞清洋将抵玉龙桥望玉山作
　　
　　离筵太白肯留残欲尽豪贤且细看青雀又分孤斾色玉龙空并两峰寒骄从麈尾争名晩（仲淹被酒与元瑞争名而閧）老向刀头忍泪难（伯玉与予最老而最相知）何事不留三鳯住王家兄弟少琅玕
　　
　　乙酉元日试笔
　　
　　黄鸡唱晓酉更眞老兴不逮儿曹新孤眠一千八百日尚作六尺寻常身坐头却占最后盏厯尾数残无复人旋呼蓝举入山去别向梅花探早春
　　
　　人日得毛侍御秋中贵竹书有感却寄
　　
　　当时绣斧出姑苏壮思那随别思徂秋鴈始为人日信夜郎方表使星孤轮埋疋马霜先后檄扫千盘瘴有无不为渔樵堪记忆祗应清梦入江湖
　　
　　癸未十月成伯从孙詹録偕弟进士寅季侄孟嘉过敬羙澹圃看菊花作
　　
　　九月黄花十月肥畴能澹圃鬬寒菲移庖酒自江州好挈弟人夸小令稀二阮不须论犊鼻诸王应是胜乌衣凭谁请得葳蕤钥夜半犹歌缓缓归
　　
　　甲申中秋夕成伯寅叔孟嘉复携酒弇园楚人李惟祯来不疑辈在焉颇具歌吹之乐得一首
　　
　　弇园寂寂已经年忽有新飔弄管弦楚客自能鸜鹆舞呉侬偏爱鹧鸪篇携来羣从兰心羙折后双枝桂魄圆尘世明朝应诧说缑山此夜有羣仙
　　
　　寄夏州张中丞
　　
　　然明风绩许谁攀西断单于指掌间投笔欲干蒲类海如椽还湿贺兰山蘘无赤白烽长偃绶有银黄肘不闲闻道秦天犹咫尺未须愁问玉门闗
　　
　　宪使西华王公七十乃弟旸谷公亦六十九矣子念乞言为寿
　　
　　西华山头西母过喜君花蕚媚烟萝从知噉蔗流光羙况复分柑乐事多门有鉴湖堪贺季室无天女胜维摩（公居禅观傍无媵侍）埙篪别是千年曲不唱平原奈乐何
　　
　　范侍御按越还枉驾草堂值予徙止弗获修欵志感并谢
　　
　　官中一范早知名况复邮筒来往情却为青郊深草屩虚劳紫气枉柴荆鸱夷去越从夸疾鱼舍还呉且自轻见说飞章摧五鹿那能岳岳傲诸生
　　
　　寄彭钦之太学
　　
　　看君经笥腹便便入洛何妨强仕年旧有华亭豪士赋新成兰史辟雍篇桥门细雨巾从角帝里髙山瑟渐弦师傅安昌应不乏阿谁虚席待彭宣
　　
　　赫侍御按蜀见讯以所作金紫桥诗刻及吕仙翁赠诗见示有答
　　
　　白简丹心奉圣朝犹能清念及渔樵即看頳尾双鱼色至自骢蹄万里桥夔子暮云应独袅蓬婆春雪为谁骄吕翁虚有邯郸赠叱驭王尊岂惮遥
　　
　　送徐孟孺游北雍且应秋试
　　
　　南州孺子雅翩翩坐榻时烦府主悬璞玉自佳三泣楚囊金行尽一游燕寕因狗监文方贵纔及龙门客便贤（君久客元驭阁老）衰病送君无可道依稀犹记鹿鸣年
　　
　　利瓦伊桢使君自金华修讯且惠山资有谢
　　
</div>
    <div class="pagination">
<a href="弇州续稿_page50.html">上一页</a><span>...</span><a href="弇州续稿_page46.html">46</a><a href="弇州续稿_page47.html">47</a><a href="弇州续稿_page48.html">48</a><a href="弇州续稿_page49.html">49</a><a href="弇州续稿_page50.html">50</a><span class="current-page">51</span><a href="弇州续稿_page52.html">52</a><a href="弇州续稿_page53.html">53</a><a href="弇州续稿_page54.html">54</a><a href="弇州续稿_page55.html">55</a><a href="弇州续稿_page56.html">56</a><span>...</span><a href="弇州续稿_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
