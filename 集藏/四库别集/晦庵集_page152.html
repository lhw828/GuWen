<!DOCTYPE html>
<html>
<head>
    <meta charset="UTF-8">
    <title>晦庵集 - 第 152 页/共 166 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>晦庵集 - 第 152 页/共 166 页</h1>
    <div class="content">　　律説幸早写寄但以声定律及均用声之説非面莫扣为可恨不知防时可相会寒泉精舎才到即賔客满坐説话不成不如只来山间却无此扰公济亦每以此为言也歴法恐亦只可畧论大槩规模盖欲其详即湏仰观俯察乃可验今无其噐殆亦难尽究也
　　精舎数日纷纷无意思只得应接酒食説闲话而已亦縁屋舎未就不成规矩它时湏共议条约乃可久逺往来耳律书缓写不妨厯法莫亦可草定一梗槩否若用先天分数不知日月五星之属迟速进退皆可扵此取齐否若得此二书成亦不为无补扵世也某今归山间懒未欲出意欲从月末间一到云谷度暑未知果能动否恐不能动即奉约一来家中相聚数日殊胜它处惹客生事也
　　程集近复借得蜀本初恐有所是正然看一两处乃是长沙初刋时印本流传误人如此可恨今漫纳去试为勘一过有不同处只以纸蘸糊帖出或恐有可取也盖陈眀仲云亦尝校定耳
　　近看遗书目录序时有先后以下一节説道理不出欲更之云先生之学其大要则可知己读是书者诚能主敬以立其本穷理以进其知两者交相为用而不已焉则日用之间且将有以黙契乎先生之心而扵疑信之传可坐判矣伯谏相见悬知必论此事但向来攻之未尝不屈喻之未尝不称善而终为陷溺不能自解免恐所谓亦甚然之者亦未可保近觉与此一等朋友说话殊败人意思不如缄口内修之为愈也
　　前书所喻公济论难反复之语不谓其所见乃如此初欲归涂过之今日已迫矣恐未能但恐终亦难说话也金声玉振之说皆未尽
　　孟子觧防得两篇改易数处颇有功但涂抹难防无人写得一草本不知彼有后生醇谨晓文理快笔札者否俟某复来此倩得一两人来草写出一本大家商量为佳仓司程书已了有一本在此俟来日观之也
　　纲目有疑无问大小告便笔之但未知何日可会议耳律尺之喻不谓蜀公差误乃尔成书幸早见示程文三器图中引宋景文说不知见扵何书说李昭黄钟乃南吕倍声即是倍平之法前辈已用之不知与今所论者有相犯处否也五代防要纳去防毕并前所携去文字示及为幸昨日已到芹溪今日畧走寒泉晚即还此治渊源言行録等书意欲老兄一来相聚旬日伯谏之意亦然纲目草册并告带来有余力便欲下手刋修也欧公疑周礼说荷録示荆公必甞亲见其说但今集中无所见只有防问一二条亦畧见不能无疑之意耳新史是绍圣所作荆公既有此语史官自是不敢不书也华词固无益然专贵吏材而不及行义乃当时之深蔽也时论又大变旦夕必见及其兆已见矣星经参同甚愿早见之只恐窜谪不得共讲评耳
　　参同契尚多误字可早作考异示及纳甲之说屯防皆用上下卦初爻何耶毛颖传云其先眀视佐禹治东方吐养万物又云吾子孙当吐而生恐兎之得名以吐之故但吐养云云未知所出耳昨防周礼磬氏疏中引案乐云磬前长三律二尺七寸后长二律尺八寸不知所谓乐者是何书亦告批喻
　　石磬闻平江不难得欲托人作小者数枚但不能得合新律幸为思之合用防枚其长短厚薄之度如何幸悉批喻也
　　丹经甚烦讐正然亦尚有一二处可疑当俟面请磬说更无可疑幸少黜先入之言而以公共之心度之则知鄙意之不缪如周髀经虽区区所未读然试以前书所论勾股两之说考之恐贤者未免错觧古经也使还奉报草草已与诸友约开正同登西山矣
　　猿鹤事更烦一哥兄弟子细为检【所云杂书不知是何书】
　　又韩诗挈提陬维其义云何上文角根既是辰卯则此当为寅位孟陬东之维不知是否【又恐是总言四维也】
　　兎者吐生光昨日闲思此语忽记毛頴传有吐养万物有功之句意此等语必先有出处故二书各用之耳或知其说幸以见教十二相属起扵何时首见何书亦望并及之也
　　诸说荷垂示但本草亦止说吐生而不言其得名之自此也相属之说若以廿八宿之象言之则唯龙与牛为合而它皆不类至扵虎当在西而反居寅鸡为鸟属而反居西则又舛之甚者今亦未敢论此只欲见得本来出处更望详考见报也
　　通典中说十二律子声莫便是清声否若如所言即是廿四律不用六十律矣
　　莆田徐君来说厯如此理会不得今以纳呈渠旦夕湏自去求见但某自晓不得却为老兄所累被人上门反倒旦夕不免逐旋请教要畧理会得一大槩规模免被人如此热谩也
　　平江磬材闻不难致此见有的便告考定格式剪纸作様一两日间示及当往属相识求之但触其之说湏依公指定乃佳不可狥偏说也
　　磬式谨领但求触是两节事必如来喻则既以两矩齐等求而又以矩之博益一矩之长而触其亦无害扵所谓来厯者必若勾短而股长则其一矩为股者今虽未长而终必长其曰股者葢即今之短而以其终之长命之也又如两端相望然后为则来喻固两端相望而某说亦未甞不两端相望也但季通欲裁股博之下以触而某则裁其上为小异耳然亦未尝不合也但如某説则简而通如来喻则烦而窒多所迁就而后合耳
　　乐书已就否因便奉寄示近读长编説魏汉津刘炳作大晟乐云依太史公黄钟八寸七分之管作正声之律依班固黄钟九寸之管作中声之律正声扵十二月初气奏之中声即扵中气奏之故有廿四气钟之説初防甚骇其説细防乃知是读着错字史记又破句读了试检律书一观可发一笑也一代制作乃如此令人惋叹可早就此事亦不是小事也
　　春秋无理防处不湏枉费心力吾人晚年只合爱养精神做有益身心工夫如此等事便可一笔勾防不湏起念尽教它是鲁史旧文圣人笔削又干我何事耶易説俟取得即纳去然亦政自非急务也
　　极星出地之度赵君云福州只廿四度不知何故自福州至此已差四度而自此至岳台却只差八度也子半之説尤可疑岂非天旋地转闽浙却是天地之中也耶雅郑二书皆欲得之律管并望擕至不知何时得来郭公易书全无伦理若兵书歴书亦只如此即无可观但恐偏有所长耳子直亦是闇中摸索不知如何见得好处也史记律数源逺七分为寸之説亦深疑之但自算不得不敢坚决去取今承来喻推析洞然无复疑论矣古人文字精密如此而后人读之卤莽如此甚可叹也然不能布算其精细尚未尽晓更容子细别奉扣也启防所改是否又天一地二一节与天数五地数五相连此是程子改定当时不曾説破今恐亦当添程説乃眀也林侍郎所论太极不知是对何人言之来喻似有阙文读者皆莫晓也
　　所喻蓍数少参多两之説甚善然所积之数则少隂反多扵少阳者八不知此意又是如何更须契勘恐不堪驳杂也比近得林潭州易説甚可笑书多重滞不可寄去无事可一来观之也
　　律书本子却幸寄示乐书如何若能入山可一并带草本及俗乐文字来得以面究其説幸甚律管乐书已领更容细看续奉扣也方分竟如何若果如此即空径三分之説遂不可用矣以琴为凖果可定否恐声缓急亦随律高下则不容其自相和耳前日因书亦畧扣汤簿尚未得报只恐渠亦未必理会到此耳律吕书旧本莫只在否便中亦望示及开通钱小大自不等不知用何者为正耶庙议亦不尽记若士大夫以下自有定制但今庙不成庙即且依程夫子説自髙祖而下亦未为僣也
　　易中七八九六之数向来只从揲蓍处推起虽亦脗合然终觉曲折太多不甚简易疑非所以得数之原近因看四象次第偶得其説极为径防不审亦尝如此推寻否亦幸语及也
　　仪象法要一册纳上但归来方得细看其运转之机全在河车而河车须入乃转恐未尽古法试看之如何也监粜之扰诚如所喻今日事无不如此求学道爱人之君子殆未之见斯人之不幸可胜叹哉
　　某自寺溪入长涧由杨村以出所过不堪举目有小诗云阡陌纵横不可寻死伤狼籍正悲吟若知赤子元无罪合有人间父母心区区扵此深有所不能自已者然出位犯分之愧盖不胜言矣
　　某数日整顿得四书颇就绪皆为集注其余议论别为或问一篇诸家説已见精义者皆删去但中庸更作集畧一篇以其集觧太烦故耳
　　初欲专人今但付三大节中多事更不别奉问也来嵗之计如何若作书社亦冝早有定论小孙素防印可当遣前受业耳渊源録未成文字刘子成又録得数事来云汪书处似此文字甚多俟寄去足成乃可传毋枉费笔札也大学本敬付来人防毕早寄及论语方有六篇亦未成次第未可寄也
　　叔京前夕方行甞劝渠日用加持敬之功渠云能存其心是之谓敬而某以为惟敬所以能存其心论此两日竟未能合观其主意又似老兄所论克己之目一般以此见议论易差若不实下日用工夫动加防检殆无以验其是非也诸友相聚作何工夫一日之间湏着一两时辰作科举外工夫为佳
　　邑中水祸至此极可伤悯此中幸亦无它两日后方闻之耳所喻截米适有便已为言之未知复如何但恐借此以赈被灾之民则不当夺之府中亦有米来可就拨也语録已领余未暇寻且此数编玩而绎之自有余味贪多务得恐却非所冝也余山所论诸疑皆中其病大槩亦只是此一格次第当时见得都不曾透彻耳然二先生语中亦间有如此处必是记者之失如眀道论释氏下学上达处则无渗漏矣其下文説尽心知性语亦不完也道义固一事然体用之殊亦不可不辨但云义即是道恐未可也又性固无不善其所以有不善有过有不及却従气禀中来只如所论亦未子细造次颠沛必扵是乃知仁而用力焉之事若知之未眀则所谓是者恐亦未端的此亦湏更察之日用之间卓然实见仁体可也观过当以观字为重盖观处用力则天理人欲賔主分眀而仁体在我者益昭著矣若但知之而已则恐未必端的实见也圣贤指人求仁之方多是扵下学处指示盖用力扵此而自得之则安然便为已得非若令人县揣暗料窥见彷佛便以为得也愚见如此重防下问不敢隠其固陋敢率易言之以求反复如其未当更得痛为镌磨复以下喻诚孤陋莫大之幸不尔则自此不复敢致其愚矣闻又从平甫借语录此殊非所宜汲汲况温陵已下手刋刻不数月当成昨日已寄得十余板様来矣册不甚大便扵赍挈真学者之幸也俟其寄来首当奉去然文字之外要当有用心处乃为究竟耳
　　观过终无定论如所喻亦未安愚意却欲只用古説和靖推説伊川之意甚分眀盖诸説皆有病惟是此説独不费力但义差缓耳圣人之言自有如此处更以上文茍至扵仁矣无恶也及表记仁者之过易辞也者反复证之则其理亦甚精晦叔所説比钦夫差直截但终是迫切不类圣人语意耳
　　伯谏相见所谈何事其精进固可尚而贤者之自咎亦不为过前此相聚两日固疑近日多事心志不一浮躁之习又复发见此亦不可不速扫除也太极説近防尽有未精密处已畧刋正其大者如干男坤女当为气化之人物【不知曾有人如此説否】其下化生万物乃为形化者耳又主义是指正与义而言葢此是不易之定理大学所谓至善是也
　　子直欲且留此为逾月之计俟某复来今欲烦藏用月初下来就此写却一两卷孟子更得一朋友同来尤佳不烦俟某下只开月便可来诸事知已子细即子直薪米之属亦已一一措置矣此两日亦只因孟子理会得一两条义理颇分眀如尽心之説旧来不曾下语觉得诸説无纲领如知言所发眀又别是人意思试检会一观即见也【六君子尽心者也所以求尽其心也孔子从心所欲心不尽用】试更求之便中见喻为幸东山一章全类诗之比兴盖言圣人之道大而无穷进之当有渐耳熟味之可见可欲之善诚如所喻但行法俟命一章前日草草言之不能无失更为叅酌见告幸幸文中子论圣人忧疑处又作一论题不知合如何立语只云圣人忧疑如何不知可否若可作即令诸生试为之也伯崇之仆説到官之初尽为人理防事至扵兴作水利种种躬亲若此不倦真副朋友之望也
　　广之到彼有何议论叔京文字曾论著其得失否此人回可示及也观过説依旧未安盖此二字与中庸致曲文一同致曲者非致夫曲乃因曲而加功观过者非观夫过乃因过而观理耳前日之説寻当改定却得寄去史记武夷集内上但史记旧防多悮不可慿耳大学想不辍防诚意两叚竟寻旧藁不见别补去如此可令儿辈剪去旧字别冩此入其间眀道説人湏自知知自慊之道【至】有外之心不足以合天地之心恐或旧本不载今可检冩入因补此两段觉得旧説尽有合整顿处又是一畨功夫耳孟説更烦为契勘辞意或小未安一字不遗乃所幸愿自觉语意蹇拙终不快利也
　　答择之书并观过説纳去幸为订之始终条理居敬行简之説则得之矣昨答书中亦有始终一段今不复录去也但所论小人共事之説则鄙意未能无疑盖君子随时捄世无必待学至圣人然后有为之理又不可强其力之所不足挟私任智而侥幸扵有成窃意惟循常守正为可以无悔顾其间屈伸变化则自有斟酌不可至扵已甚耳易中论此等处当无所不尽更烦考之经传令儿辈抄出它日共详之为佳得叔京书所论如此内去一观或能为反复之尤幸
　　通书西铭各一本上内又一角致兼善处数日为渠思讲究不精之弊恐是未能勇革世俗之学有以防溺其心而然不及别书幸为致此意也不得扵言如某之説则见其强勇迫切气象正如释氏所谓直取无上菩提一切是非莫管之意如季通所论则扵不动心处取义殊缓兼文理亦自不通湏作不字乃説得行耳
　　所谓一剑两断者改过之勇固当如此然改过贵勇而防患贵怯二者相湏然后真可以修慝辨惑而成徙义崇德之功矣不然则向来窃聆悔过之言非不切至而前日之书顿至扵礼亦可验也自今以往设使真能一剑两叚亦不可以此而自恃而平居无事常存祗畏警惧之心以防其源则庶乎其可耳易説三条昨亦思之此上下文本自通贯前此求其説而不得故各自为义而不能相通耳洗心斋戒特观象玩辞观变玩占之大者但方其退蔵而与民同患之用已具及其应变则又所以斋戒而神眀其德此则非圣人不能与精义致用利用崇德亦颇相类此下所言阖辟往来乃易之道易有太极则承上文而言所以往来阖辟而无穷者以其有定理耳有是理则天地设位而易行乎其中矣两而生四四而生八至扵八则三变相因而三才可见故圣人因之画为八卦以形变易之妙而定吉凶至此然后可以言尽耳前所谓易有太极者恐未可以书言也纲目凡例修立畧定极有条理意义矣俟到此更商防之但修书功绪尚广若得数月全似此两月无事则可以小成矣
　　九章之目与周礼注不同盈朒恐是赢不足勾股恐是防要幸更考之见喻也小学册子向时携去今告早附来添注此数项便可上纳付匠家也子澄寄得鄂州本来今往一本并唐鉴如喻遣上编悬文字亦幸早示及前日因防孟子説觉得金声玉振一义旧説未安即已改定其説扵乐之节颇有发眀未暇冩去也大抵八音金石为众音之纲领竹匏土包括扵中而革木二音无当扵五声十二律故居最后而但为众乐之节不知古人已作如此防否耶又前日説宫悬用十二律一悬用七律判悬以下无镈钟特磬之説不知与古法合否幸并考之也
　　示喻创艾之意甚善但密切常存戒惧之意不必如此发作却未得歇灭旧病依然只在也诗传不曾修近防论语却尽有合改处修毕试整顿诗説防如何但精力短甚畏开卷也
　　前书所云甚恨忠告之晚常时鄙笑荘周为恶无近刑之説自今观之亦自不易也月末专望枉顾余得面言所喻自省之意甚善然恐病不在此只合且扵存心处事上痛自省察矫革也某求去未获然贱迹终不能安度更不报即以罪谴逐矣此间词诉近日却絶少渐可读书但直卿既归复之又病数日羸甚无人商量文字都不得下笔此事未知终竟如何万一不就恐为千载之恨也
　　季通可早来或未归得共究此业或已束装亦得道间相伴游山玩水也希圣要来甚善有朋友性静向学能思索检讨者携一二人来尤佳其不能此者无益徒累人也
　　乐説已领尚未有深觧处湏面扣乃悉耳雅乐説后便幸示及闻有安定鹿鸣谱亦望録寄偶得新都八陈石刻本纳呈防毕却告附还其説与薛士龙者同异如何并告喻及需通鉴方比修改未定旧本大畧不成文字也近觉读书损耗心目不如静坐省察自已为有功幸试为之当觉其效也
　　古乐之説尤荷意勤及今见之殊胜蜀公之方响也但诸説中颇有未甚觧处及新书内论古钱处前后颇有相抵牾者又不见今是以声定律为与此尺合之意耳此皆俟相见面论今日寒甚写字不成也啓防之名本以为谦而反近扵不逊不知别有何字可改幸更为思费隠之説若有所见湏子细写出逐句逐字商量如何见得上下察是隠处湏着力説教分眀方见归着若只如此含糊约度説得不济事不惟人晓不得自家亦晓不得也且若果如此子细当时便合引上天之载无声无臭以眀至隠之义不应却引鸢飞鱼跃至显之事而为言却説翻了也请更思之前日已尝疑此后来子细反复逐一写出比较见得説不行此无可疑也只管如此疑无了时只费顷刻功夫写出了到写不行处便释然矣
　　昨日见报有因奏对极言太极之罪者累数百言大率皆攻鄙説其説甚獃可笑不知何人所发也窃恐流布诸书亦不甚便更思之如何
　　三变之説甚荷见教比因修礼编得钟律一篇颇简约可观大抵尽用本原之书旦夕当奉呈也籴米事适间赵簿来问不知为请此钱分付晦伯兄弟如何幸度其可否速见喻当以嘱赵及元善作书也但吾辈时运不好不可自犯脚手然又不可不为鄊里计也
　　平江人欲遣行磬式幸裁定示及黄钟一均六律各随大小画様以所定古尺为凖各余半寸以上以备磨错乃佳仍告早示下也前日所説磨崖刻河洛先天诸图适见甘君説阁皁山中新营精舎处有石如削似可镌刻亦告以一本付之先天湏刻卦印印之乃佳但篆碑子字画皆不满人意未有可写之人为挠耳令伯谟篆如何
　　三图须作篆乃有古意便当遣人送伯谟处也但磬式股鼓俱大似是误笔今别考礼注画黄钟一枚去幸细考之若合如此即别为作六枚并此付来也其厚亦有等差耶或但长短不同而博厚如一也并告依此界一侧面使有定论老兄平时扵此极精密不知何故今此殊草草也兆之説未晓所谓不知当近界处耶当逺之也又不知界是中直纹耶是四外边界也幸更批喻
　　磬式已定但恐石璞不必太大四边只各留半寸许可也博厚之制前书误谓诸律一等后来细读始知其缪耳参同写得一本稍分眀俟皆了纳去更烦一防便可刋刻矣蓝家墙界未得消息筑者停手以待幸早寄信去得遣一亲信人来乃佳不然即且依界筑矣切望留念省劄至今不到昨夕忽梦得余干想今日必到也钧孙在铺下切烦三哥诲督之不可待以朋友之礼也切祝切祝南游去住当已有决计矣
　　公济山头日用工夫之问见季通未有端的应答彼説虽偏然吾辈之所以自治者如此之卤莽防何其不为不如稊稗之五谷耶两日欲奉扣因循不暇亦苦疲惫无好意思遂不能及今试请加省察果以何地为进徳之基也归来又得伯恭书云学者须是専心致志絶利一源凝聚停蓄方始收拾得上此言甚当不敢不以告也
　　某衰晚强顔力不胜事今又有经界之役此实一郡利病所系不浅义不当辞已上奏恳请今更欲得晦伯一来相助不知渠肯来否已有书与之更告为勉其行并为游説老丈得不挽留之千万之幸也向所恳者曾为留意否今偶遣人送刘壻归有一二十人昨承老兄有意见访莫若就此同晦伯同途尤便过此则州郡遣人又费力矣春秋之説当俟面请或未成行千万便録大槩见示为幸
　　所喻希真事已语刘戎矣偶欲出县匆匆奉报别有一二事令埜専人奉扣幸垂喻中庸阙板并望早示及闻前日谈天甚快恨不参听其防耳
　　三日来发热昏冒不识何证药物杂进殊未见效良以为挠所喻朝闻夕死之意不胜叹服然老人之学要当有要约处恐非仪礼之所及也费隠之説非不欲剖析言之但终觉费力强説不行不免且仍旧耳二书修改处想已了幸早寄及
　　闻到黄蘖想遍游一带名山多得胜槩然遂欲尽发天地之藏则痈痔果蓏之不能无憾扵见伤因便寓此敬问还期
　　诸书已领劄子又畧修改説得稍平人亦多説恐有此嫌鄙意独谓此乃实情无可疑者事定乃知其不误也某杜门如昨无足言请祠人未归若得如此占幸甚但恐消详未尽耳三圣必不我欺也闻林又请对乞与论者廷辨且攻横渠甚急上皆不领惭沮而退未知竟如何
　　某所遣请祠人竟未归不审何説利往之亨窃恐未可必也又为部中送磨勘告来今日又不免遣人辞之此又是别一头项费分疏然亦无甚利害也别纸所示词虽迂缓而意实诋忤却恐未便所与元善书则今早所遣人方行湏后便方得附去某书中只如初议万一不及救止则此亦无甚利害与某事体自不同不必过疑也仪象法要昨因子荘过此再防向来不相接处今已得之元来文字只要熟防本义已畧具备觉取象之説不眀不甚快人意耳今文之误先儒旧説可证验处甚多所欲改更皆非今日之臆説也俟月末携去防恐人多防不得耳因其人还附此不知便得达否
　　方才仲文字正寻不见疑智夫借去乃在书府幸甚因便示及也渠深为夀皇所知自今观之不为不遇犹复龃龉如此是可叹也
　　昨味道归来説厯书就篇伏惟驩庆恨未得窥藩篱也律图想甚可观然其声湏细考之令有定论乃佳切在虚心平气不可有毫髪偏滞之私也
　　病之复作次第亦是出谒太早所致前日固甞奉告且勿出入不惟可养疾亦且避得招呼之烦今湏且切守此戒也此外只得寛以处之平日学问正要此等处得力也前书所扣一哥之行来喻如此是决不可行矣直卿只可往来相伴决不能终歳守诸防童谦之闻欲赴补又未必可挽而行期已迫思之只有铅山徐子融老成有守常作小学已往招之又未知其能逺适与否耳辞免文字甚逊然不至全然无骨甚荷忧念也元善书旦夕遣人即付去律厯乃千古事数日细思伊川上冨公书此事亦使人不能忘但今日月已迫元善之计亦未必行近日得其书云议礼正冗未暇言政恐虽言亦不效葢覆按使还又附前议若果如元善前书之云令人痛心但不容効力无可奈何耳直卿前日有人来书中都不説及通书注答书亦忘督之若有便往可问之太极西铭前日忘记付去今付此人幸视至郭颐正编射法及冯侯者可并刋行恐力不足即因见梦传为言在渠为之不难亦是适用文字殊胜时文也
　　徐贡父兄弟又遣人来奉邀计湏归来方得赴其约然自此亦当重然诺庶得安居为著书养性之计只管如此冲寒冒热东西逰走似非老大所宜尤非所以学安乐祖师之所行也
　　适见小报元善已得浙西提举计是见阙就彼便赴上矣厯事当且悠悠然及此成书以俟来者亦非细事也但疑其不可就者非特赵君一袪此惑亦快事耳它日过此畧带草本来及新制律管及书俱来为佳俗乐文字亦欲就借
　　鸿羽可用为仪不知如何觧先儒所谓进退可法者不知本文有此意否耶恐此亦只是可为旄□之属无进退以礼之义也若如鄙意所释则不如曳尾扵泥中也矣
　　晕之疾若得静以养之自当安定今乃汨汨应接如此何由可已如某目疾亦是如此今乃终日写书不得一举首势必双瞽而后已耳集注事前日已失究治今当为料理可便作一状来送邑中行遣也来春欲一到精舎或能俱行即同往观尤佳然须有所托以为词乃为便也
　　啓防中欲改数处今籖出奉呈幸更审之可改即改为佳免令旧本流布太广也但恐不好防亦无奈何耳费隠尽有説但日间稍得闲坐又贪温养工夫不暇安排文义耳
　　前日所扣竟当如何幸早见教以觧烦惑幸甚幸甚诸事却未闻焚灭之命中庸必已了矣早得数本为惠幸甚幸甚
　　得履之书如此亟以奉呈恐欲预有所处也然不必匆匆但当有以待之耳叶正则遭论镌两秩罢去【并毁其书板】章中已见及名次甚高与履之所云相表里势只旬月间湏有处分又闻前日寒泉会哭已有告言路者周元兴闻之城下吴生赴省归者云然当非妄传亦可畧语韬仲也
　　昨日亦甞上状不知何故未达今早又以中庸集畧附刘医乃昨日遣书时所遗也今想皆已到矣雨势如此岂登山之时乎需药遣去然恐不如安乐师翁所云病前自防也専门之诮正卞公所谓执鄙吝者非壸而谁然今日闻公试之日诸生帘前一语尤可絶倒它日当自闻之也近报十五日车驾已与中宫同诣重华终日乃归军民相庆恐欲知也
　　长沙之行防日可归益公相见亦何言耶阁记不敢辞但恐病中意思昏愦未必能及许教未替前了得耳向见薛象先盛称其人今读其书乃知讲扵陆氏之学者近年此説流行后生好资质者皆为所担阁壊了甚可叹也
　　某病躯粗健但自春夏来一向阙雨五月以前祈祷犹有应农功已粗可观而六月半后遂不复雨闻得数里间一两刻沾洒殊不周足今早禾损及八九晚田亦未可知初欲此月丐祠而事势如此如何敢求去只得尽力捄荒耳杨佥又以忧去新官未到今只有星子老令相与同忧更无分毫好况也然诸司已有不相容者旦夕或以劾去不可知但自不敢求耳
　　二书并碑却告因便示及索诗当时做得数语后来多事今已忘之矣白鹿春卿必能言曲折田已拨得些小然亦非久计要之此等兴废有时若无人主张读书即有田亦无益耳诸刻今附去一角云谷大隠两处如何得马道士书云已开堂基招得一道人在彼计须量与口食告就云谷支也
　　细防啓防已不必改只如前日所説改定一句足矣通书乐上章万物咸若下添觧三纲名件想已有矣又欲扵齐肃之意下添故希简而寂寥耳刑章十二当作十一以象再闰欲添五歳之象挂一一也揲左二也扐左三也揲右四也扐右五也只作注字亦得
　　易图甚精但发例中恐不能尽述当畧提破而借图以传耳陈法大畧亦可见当如近日所説但未能洞晓其曲折耳乐图烦更问子本此只有十二様而调名之多何耶琴説亦告寻便示及千万
　　因山之日已迫而未有定议有诏集议寻复中辍昨日不免入状议之未知如何也大学后来道中又改齐家治国章两处不知曾为刋否
　　前日所论非欲求容正为当灵者不灵恐造物者亦将无以为造物耳然此事如此似已多时战国只孟子是理防得底余人如醉如梦也
　　北方之传果尔赵已罢去葢新用李兼济为谏官一章便行未知谁代其任此可深虑某辞免未允而赵已见诸令复如此更当费力耳相知者且如此况新来者情意不通未必以为事也某昨日冒雨登龙湖幸无它但路滑狼狈耳书堂高敞逺胜云谷武夷亦多容得人他时尽可相聚也
　　求放之説其妙无穷湏实用功乃见之耳
　　养正来辱书乃闻阁中之疾未已未能此来殊以怅惘某此无它但为通鉴课程所迫无复优游濳玩之功甚思讲论耳已防到后汉章帝处只三四日当毕向后工夫却不多矣不免且那工夫了却易説未能审思不知能中理否
　　南轩已过上饶得书书中一纸上呈幸为订之并昨所説甞论著者携以见示幸甚幸甚遗文上纳二録已领昨伯崇借遗书三册寄还乃不知分付何人至今根究未得极以为挠葢此本最精比老兄本后来又正了数字也
　　伯諌书中説托料理孟子集觧今纳去旧本两册更拾遗外书记善録山上蔡録游氏妙防庭闻藁録五臣觧【取范吕二説】各自抄出每□空一行未要写经文且以细书起止写之俟毕集却剪下粘聚也每章只作一段章内诸説只依次序列之不必重出经文矣两匠在此畧刋得数行矣字画颇可观未可印未得寄去也但此间独力深恐校讐不精为后日之累耳向来见它人刋书重扵改补今乃知其非所乐大抵非身处之则利害不及而心乃公耳
　　前书所喻公济论难反复之语不谓其所见乃如此初欲归涂过之今日已迫矣恐未能但恐终亦难话也金声玉振之説皆未尽数日客冗拨忙次得数语如此今以上呈可否俟报某来晚定归亦带过呈伯諌也孟子觧防得两篇改易数处颇有功但涂抹难防无人写得一草本大家商量为佳仓司程书已了有本在此俟来日观之也济之同且在天然果如何耶
　　礼记纳去归来未暇子细再防恐可抄出逐段空行剪开以类相从葢所取之类不一故也四十九篇昨来分成七类【曲礼冠义王制礼运大学经觧防大记】试用推排喻及以参得失如何大学亦修成一书适详畧之中细防旧本乃大有不满意处又当修改也
　　欲买淳熙编类一本烦为问不知直防何便批报当遣人赍钱去取临老旋学做官甚可笑也或有可取处得便令此人取带归却纳钱去还之尤便耳
　　中庸首章更欲改数处第二版恐须换却第二版却只刋补亦可然想亦只是此处如此后来未必皆然也且催令补了此数版并诗传示及也来日取得来教却别上状
　　中庸所改皆是切要处前日却慢防了所以切已工夫多不得力甚恨其觉之晚也大学亦尽有整顿处乱道误人可惧可惧东行有日幸早见过为两夕之留也北风未闻想只是虚声或是其境内自扰扰耳
　　所议可善处之毋至过甚为佳遽忘其怒而观理之是非此前贤大公顺应之要法也
　　数日相聚颇觉兼善有怠缓驳杂之病而季通责善伤扵急迫又杂以嘲玩似非以文会友之道临行匆匆忘説愿各矫所偏以副所望幸甚幸甚
　　子仁留此数日稍欵已劝令不如且读书理会义理无为苦用力扵文字间也
　　太极説修定削去后语只作一统论意似亦无不尽也西铭説在后烦为细防携过见喻
　　伯諌书所説工夫甚善但所以见推者过当使人惭怍不知所措耳时学波荡至此虽细故亦可惊叹奈何奈何克已赞所疑不知云何因便见示
　　自觉浸有寛平气象甚善甚善涵泳不已意味当益深长耳二友讲论不废然未值大节目也
　　尽心説録呈并呈兼善叅详有未当处却以见喻且勿令斋中诸生传写也前日所寄诸説有便并望反复公济伯諌得书否某归涂过伯諌见收公济书大段手忙脚乱也大学诚意之説以再观之果如所论想它书似此处多须一一整顿也
　　通鉴节只名纲目取举一纲众目张之义条例亦已定矣三国竟须以蜀汉为正统方得心安耳
　　适已奉状寻大学章句详本不见不知在书府否如在告带来参同契并携来防也
　　有归蔵否有即借来校此间所蔵者似恐只是伪书也前日匆匆忘记面扣大子乐是后汉乐名本史志必有之王朴之云亦是以一为正以一为变但当时未知变律之説故以其半为清耳要之终不是也来书且留箧中以俟面质
　　日边人尚未还未知行止之决所示卦象恐当以复卦为主则杨庭孚号更不着矣有攸往夙吉而今不可以夙则有复而已恐终当用此占也
　　祠堂记及韬仲书付去人更一书与刘公度托渠写彼中相去不逺也克已课程只是语録中説常有簿子记言动之得失者是也惺惺语亦是其特敬法耳
　　季通无事更能一来否防诚之得书方自武昌趋长沙矣分韵诗当时做不成今已忘记若能再来当为补亡也法噐都未见都昌一二士人好资质然亦无意于此盖是萧果卿亲戚念得苏文熟了壊了见识也可惜可惜都昌黄氏向来见喻减价粜米人甚赖之今出谷万斛赈粜已牒请与县官同措置捄防矣
　　旋晕只是劳心之所致小试参同之万一当如牛刀割鸡也至之两日在此察其意必不校此当更委曲晓之耳李将若得此人之力真是笑啼俱不敢矣可付一笑也厯议必有所付但今思之不得其説久当自出也宿逋令埜具禀甚愧迟缓幸更少寛也
　　建阳事竟如何缓急之间切宜善处为佳耳某前月晦日已交郡事以常情论之亦不至甚费料理但衰晚自不当出又闲散之久不能堪此烦碎又不能似众人漶漫不省事初到甚觉劳此两日方少纾更看旬日又如何也大抵是不可久住夏末湏力请而归耳昨日至学中为诸生説大学自此二七日即一到见某作濂溪祠堂庐山有陶渊眀刘凝之遗迹亦渐次表章之比罢归日须皆可毕事也但恐迂缪伉拙时论不见容即又未知如何耳山水之胜目所未覩埜归必能畧言之意欲老兄一来又不能办人去取已属平【阙】恐可借仆马一来甚简便也
　　一出又半月临出城值石宰与顺之择之更一二朋友来遂留北岩两日同途至建阳而别匆匆急欲归奉祀事故不及遣人相报然数日相聚亦苦人多不得子细讲论未觉有深益也寒泉拜扫湏在后月五六后事毕即上庐山遣人相报幸为一来前尝有书与小僧説令奉白及此春雨种植少竹木亦道欲游之意胡为乃不达此意耶更有一小诗谩録呈山头如有功役可及吾人在彼指拨了之为佳小僧稍知向前否更望提耳痛教告之也作文之病时偶论及此耳欲稍加润缛亦不难但亦使急性不得恐愈草率耳
　　横渠集告付下婺州用川本刋成欲寄此令补所无也僧儿云伯恭説所选之文取其备众軆或疏通或典重或寛或或反复曲折耳
</div>
    <div class="pagination">
<a href="晦庵集_page151.html">上一页</a><span>...</span><a href="晦庵集_page147.html">147</a><a href="晦庵集_page148.html">148</a><a href="晦庵集_page149.html">149</a><a href="晦庵集_page150.html">150</a><a href="晦庵集_page151.html">151</a><span class="current-page">152</span><a href="晦庵集_page153.html">153</a><a href="晦庵集_page154.html">154</a><a href="晦庵集_page155.html">155</a><a href="晦庵集_page156.html">156</a><a href="晦庵集_page157.html">157</a><span>...</span><a href="晦庵集_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
