<!DOCTYPE html>
<html>
<head>
    <meta charset="UTF-8">
    <title>御制诗集 - 第 658 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 658 页/共 1326 页</h1>
    <div class="content">　　春气蒙蒙欲湿衣山楼树色嫩青围岩冰岭雪消融并作新泉落下飞
　　右云泉初瀑
　　上丁释奠
　　孔子并落成国学
　　国学维新逮落成躬承
　　丁祭致寅精经纶万古归
　　陶冶
　　道徳千秋示典程只觉行难增以愧未能言赞出乎诚【见近作重修国学碑记】
　　两朝题额奎章焕心法由来治法并
　　子曰三年必有成虞传惟一与惟精益滋宵旰寸心恧敢诩治安百世程周鼎载陈古如式【释奠前出内府所蔵周笵鼎尊卣罍壶簠簋觚爵洗各一供大成殿中用备礼器】春芹敬奠洁为诚试看陪礼来东鲁【时衍圣公孔昭焕闻命自曲阜先期赴京陪位将事】
　　教泽帡幪奕叶并
　　咏汉玉素璧
　　古色千年穆且沈肉径【平声】五寸好分三琢如不限蒲兮谷执者谁知子与男何代火炎昆峤逮【此璧似经火】犹余霞起赤城含朱公疑狱分厚薄常理居然是美谈
　　钱选牡丹碧桃用杨维桢吴寛题句韵
　　生面偏工正面花【画花者以正面为难】天然富贵炫亰华太真设与相衡校醉后丰姿可似耶
　　右牡丹
　　相宜锦籞亦宜村尽得风流冺迹痕却頋防姑如致语殿春早让擅花园
　　右碧桃
　　仲春躬祭
　　社稷坛
　　当春举
　　祈祭先月沐
　　优恩【今嵗新正兆占三白屡被渥雪土膏甚润】只此诚为瑞其他非所论撰辰应上戊仰
　　徳配
　　元坤嵗嵗躬承祀【春祭　　社稷坛非有事毎嵗必躬行】摅兹敬意存
　　仲春承光殿
　　右坛祭毕返金舆适值眀当进讲书遂以驻骖宿禁里因之揽景趁防余崇台绮殿聊容与越日前园问起居不觉七朝
　　萱砌隔迅哉驹影益廑予
　　恱心殿
　　一水围琼岛因之过石桥波光全防滟栁色已招摇时有春隂合便希雨泽邀迩来心畧恱麦陇雪培饶
　　静憩轩口号
　　题额分眀静憩宜三楹朴室旭窓披席无暇暖书束阁便去何曽坐久时
　　蟠青室
　　缀景屋包山防岈一屋里奚必推窓望蟠青乃尺咫虽鲜林木扶亦足峯峦垒石固有本色况超菀枯彼何当携老杜此悟开锦理
　　见春亭
　　琼岛犹余积素皴波光树色已因循山亭何繋人来往八柱依然此见春
　　漪澜堂
　　山南信歩到山隂朴斵书堂枕碧浔新水乍欣清溢目微波未足动澄心度声云雁浮情迥入影隄杨緑意深把笔了知艰得句其如性毎爱捜吟
　　道寜斋
　　芸简墨壶恱性灵向阳草已緑侵庭小徘徊更拟自问此志能乎以道寜
　　题逺帆阁
　　向瀛耸层阁位置学金山是日聊攀陟遥颿看往还自然别迟速何必较忙闲心比逺帆逺遄飞浮玉间
　　看画廊
　　虚廊栖岝崿已讶画同壁却不张画以待烟云供笔写有实象意会无定容四时随所遇六法嗤未工寄言学绘者扵斯悟真宗
　　太液池泛舟逰览遂至画舫斋
　　堂出漪澜早备舟遂教六棹奏黄头溶溶春水新波漾北液今朝作剏逰
　　三面红墙暎水光精蓝间【去声】出梵云翔御河桥接通津亘南望横拖玉蝀长
　　新蒲刺緑微微出弱栁薫黄渐渐浓琼岛入来白塔影廽瞻错认北髙峯
　　行行近岸肩舆清憩何妨趂暇防了识书斋称画舫笑斯泛者舫寜非
　　题画舫斋
　　为舫或学斋搆斋又称舫至竟谁主賔无过假名象方池虽不濶亦自虚而朗俯眺波澜文仰结云霞想
　　古柯庭
　　三间新屋对乔柯亦觉萧然古意多渐染由来成俱化与居因念合如何
　　奥旷室
　　寻径殊致奥推窓又觉旷二不可阙一宜逰复宜望设其懒望逰芸编插架上耽书縁犹宿开巻益非妄奥欲穷物理旷欲廓心量触目资进徳勤学安可忘
　　緑意廊
　　近阶芽纽嫩青呈屧歩聊因消饭行举首檐牙见题额廻廊今日善循名
　　沈周云山图即用其韵
　　板桥横接溪亭子策杖幽人意甚闲欲拟破云登峻阁更従云表望髙山
　　春仲经筵
　　列筵寜只礼文崇玩味经书义不穷毋自欺惟慎已独勗胥钦廼亮
　　天工【时进讲大学所谓诚其意者毋自欺也尚书钦防惟时亮天工】君臣要在交相儆心意由来本是同【二语阐是日御论义】衍圣许教陪讲席【衍圣公孔昭焕以新脩太学亲临释奠来亰陪祀至是并命侍筵观礼】黾防何以继家风
　　咏芝屏
　　千年山泽物一旦作清防信可称三秀寜须论九光朱柯应不借翠羽若为翔妥置宜何处黄金十二堂
　　题倪瓒王防合作山水
　　难辨孰倪孰是王同工合撰郁苍苍倪之胜韵王胜气具眼个中意自详
　　仲春御园即景
　　右文
　　寅祀礼胥竣欢喜询
　　安谒畅春【仍康熈年间命名皇太后居之】御苑韶光益增鬯体乾元徳信为仁栁摇金色笼桥齿水防银澜涨岸唇莭防镫华都已撤闲斋浄几足怡神
　　题宜春殿
　　朶殿额宜春凭观宜果真栁条窣波软草纽向阳新帘暖风思卷山融雪罢皴百昌乐生意得所廑惸民
　　蹈和堂
　　载阳春色满皇州万物都欣生意油子建文中更思义履贞原是不同流【曺子建文蹈和履贞】
　　迎歩廊
　　廊腰缦转致多情幽趣因之随歩迎悟得行文奚异此陆机赋里有标眀
　　静虚斋
　　松涛聴是静竹籁奏因虚即境恰成趣扵心得所如窓开还纳画几浄可摊书却不常临此临惟清暇余
　　挹泉榭
　　活泉阶下似流云而更声饶琴瑟闻恰喜一编书在手洒然相暎挹清芬
　　益思堂观书
　　嘉树绕堂襟书堂静以深披芸堪味道契理拟知音日进斯无退古遥借可寻名言忆诸葛【集众思广忠益诸葛亮与羣下教语】别有沃予心
　　题观云榭
　　观云有素志较量为农田那共闲舒巻恒因托惕干自知艰乐后敢忘【去声】励忧先寄语盈廷者无劳糺缦篇
　　时赏斋
　　当门湖石秀屏横坐喜松隂满砌清时赏试言底为好树姿花意盼春情
　　味腴书屋
　　随宜搆书屋到处可繙披扵学贵时习所无要日知寜惟立身彼特愧化民兹经史精腴在真咀味者谁
　　题王炳仿赵伯驹春山图二首
　　峯青湖碧春方鬯栁緑桃红景向暄论趣全规仲长统画情犹是宋王孙
　　水塍陆町起农功山市溪鄽致弗同学手居然成古画【王炳为画院学手中可造就者惜才成艺而没】防云不散让图中
　　短歌行
　　山之髙积纎尘以岧嶤川之广聚细流以滉瀁防意如城守口如瓶纶綍之悖霄壤常情
　　题铜雀瓦砚
　　静为用复泰为贞浄几文房永伴清毛举不须说毛頴陶成原得号陶邺台一旦辞榱栋漳野多年埋棘荆可惜建安空纪嵗【背泐建安十五年】尔时觊觎早深萌
　　项圣谟松隂焙茶图即用其韵
　　记得西湖灵隠寺春山过雨烘【去声】晴烟新芽细火刚焙好便汲清泉竹鼎煎
　　暖
　　时节不相让仲春暖律烘丰裘换毳细炽鑪减炭红桃蕊山晕霞栁稊岸摇风宿润雪泽优脉起土气融所喜在东郊言将兴农功
　　题方琮山水四幅
</div>
    <div class="pagination">
<a href="御制诗集_page657.html">上一页</a><span>...</span><a href="御制诗集_page653.html">653</a><a href="御制诗集_page654.html">654</a><a href="御制诗集_page655.html">655</a><a href="御制诗集_page656.html">656</a><a href="御制诗集_page657.html">657</a><span class="current-page">658</span><a href="御制诗集_page659.html">659</a><a href="御制诗集_page660.html">660</a><a href="御制诗集_page661.html">661</a><a href="御制诗集_page662.html">662</a><a href="御制诗集_page663.html">663</a><span>...</span><a href="御制诗集_page659.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
