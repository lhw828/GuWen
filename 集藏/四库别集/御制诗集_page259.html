<!DOCTYPE html>
<html>
<head>
    <meta charset="UTF-8">
    <title>御制诗集 - 第 259 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 259 页/共 1326 页</h1>
    <div class="content">　　御制诗二集巻四十
　　古今体九十六首【癸酉三】
　　春郊
　　春郊朝雪化如酥润丽风光特迥殊烟栁两行背永定溪村防防指东吴花将欲放偏宜防雁未全归逺共呼缇骑漫教频警跸迎銮黎庶满前途
　　南隖
　　平林入遥目轻舆歴广甸南隖曾旧经兹来又逢便墅店喜潇洒杏桃未韶蒨村民多种树谁补槖驼传因思为政方更张率致患
　　行围二首
　　春郊小试羽林羣黄纛中间两翼分射兔忽防南苑近横墙一带接晴云
　　红门直北隠乔林质朴村甿恱我心申命驰驱须择地恐防蹂躏麦抽鍼
　　阚虎骝
　　旧时所御良马三今惟骝独存老不胜驰驱命育之南苑圉人牵以来前頋恋如不舍畜有若是信乎其称良也以视食人之食而不知报者逺矣
　　飬老育林苑驰驱将廿年惊防来硕果寜忍被文韀骦【万吉】骕【籋云】今何在【所谓三良马也】骅骝幸尚全衔恩遘良遇合号马中仙
　　南红门行宫晚坐
　　旋跸临南苑行宫憇息便庭轩信潇洒书史足周旋牕纸今宵朗壁题前度悬治【平声】平何所就睫眼又三年【不到南苑者盖三年矣】
　　射
　　春甸緑茵芊爰爰跃伏跧不无犹喜猎聊尔试抨获七宁湏乆【是日凢驰射七兔】中双数连成诗吟马上彷佛卅年前
　　旧衙门行宫即事
　　别殿前头书室连修文曾记飬疴旋岂知近膝翻成背【朕待皇子防素严从未假之辞色惟庚午年皇长子飬疾扵此每温谕冀其痊可父子之情较切不谓遂成永诀驻跸思昔不禁黯然】尚冀承恩竟永捐丙舎长眠又隔载离宫不到已三年慿叅幻梦清宵里一枕钟声古寺邉
　　布谷
　　凌晨闻布谷先日见春畊笃笃宁无倦邕邕防有情土膏滋大地时节近清明爱尔闗农务还胜聴晓莺
　　防榆书屋作
　　书屋防怡情乔枝又向荣春光对今日烟意近清明绿防苔周砌白延月上楹卅年前偶忆个里一儒生
　　山桃花三首
　　山桃可唤北方梅每领羣芳报信来昨夜东风吹细雨倚墙早见数枝开
　　西峪亭前昨见春【近扵石经山见山桃花因名其亭曰见春】郊原花事尚逡廵含胎多为轻寒勒谁解催开羯鼓频
　　杏桃先后北南异【北方桃先杏开南方杏先桃开】花史何尝定论持未免杏桃还暗笑千秋纪述率如斯
　　即事
　　春云每作隂春膏常润地春烟低逺村春风拂逰骑前夜小雨过桃花放初媚昨日复霏霏芳草含珠穂入夜有渰萋一犁冀眀赐近年实多幸青郊利农事惟幸故望奢大沛始畅意
　　丰防行
　　海子西红门门外为丰防溪村流水曲抱隈引水种树村民皆皇州百艺无不有丰台花圃风流薮南梅北杏温建兰绿色牡丹大扵斗牡丹花王芍药婢好恶异宜时尚尔丰台芍药胜牡丹花时狂走都人士北门学士爱防花吴中瘦沈张南华【二人皆有丰台诗】当年侧帽逰日下绮词丽句争芳葩清时韵事不可无曲江倡和诗酒徒番风花信自依旧过者来者为谁乎亸鞭蹀马春之半荑萼才含未烂漫亦不谬称敦朴禁飬花亦不逞欲珍竒夸锦灿由来万事随民便
　　凉水
　　丰台接凉水沮洳皆水乡一隄十里遥洲渚带两旁春融积泥泞行旅颇有妨何不培使髙役重多徬徨经过为筹筞略得不费方因卑开水田既可种稻秔【叶】其土取益隄事半功倍偿泉源近乎遥输溉期乆长行将命水衡防度周测量
　　即目
　　春霭溟蒙地气升青郊润徧田塍露秧烟栁连村屋佳景江南一览曾
　　景光物肖东吴前嵗随来果信乎廻忆风霾向愁旱好春似此得曾无
　　廻跸至
　　畅春园问
　　皇太后安
　　水搜旋复阅河干赵北先期返
　　翠銮今日行春诸务就欢欣重悉
　　寝门安
　　霞光齐放山桃蕊烟色全低陌栁枝底觉春和个中早昔年灵囿此瑶池
　　春郊及月薄言还小雨轻烟迩日间润泽土膏农事起前陈端可恱
　　慈顔
　　三月朔日清明
　　此日暮之春榆烟特地新恰开三月莭好应百花晨细雨真滋麦恵风不动苹司勲有佳句绘景更传神
　　春晓
　　昨夜雨霏丝晓来露瀼地春烟复轻泮初阳弄光霁所喜在农功余兴寄花事花事日以佳红紫纷含葩含葩胜酣放奚待烂蒸霞晨气清且淑浥润吐幽馥亦如施嫱姿云鬟丽朝沐蘸影临芳津意与花俱新乃知春起早故是解事人
　　暮春之初恭迎
　　皇太后御园逰赏
　　时晴时雨识
　　天恩行乐宫中奉
　　夀萱绿水红桥过轻舫农阡蚕舎具名园觞流内史微隣放马射华林更觉喧何似承
　　欢申孝飬嵗华胜事重量论
　　王防破牕风雨圗即用其韵
　　颠风凄雨一间屋伏案低头半夜檠髙士当年读书乐至今占毕尚闻声
　　题仇英采芝圗
　　刍豢百年养芝术千龄美课童劚云根九华辨苍紫精气资坎离炼玉谢刀匕彷佛厐徳公不然抱朴子
　　三月三日昆眀湖中泛舟揽景之作
　　新蒲嫩芷昆眀水淡日轻烟上已天次第已教披奏牍逍遥便可放逰船刚欣宿雨滋塍畔又防重云起岭边南淀飞来鳬雁满笑予未免近生怜
　　自玉河放舟至玉泉山
　　玉泉山色望非遥溯水寻山荡画桡花识清明齐放陌栁笼烟霭近低桥
　　玉带桥边耕织圗织云畊雨肖东吴每过便尔留清问为较寻常景趣殊
　　桂櫂溪歴近村不逾时遂造泉源三春岩壑丽如许一室琴书静可论
　　竹炉山房
　　谡谡山房松下风拾松煮茗竹炉红水符底借循环调火还应文武通欲拟灶边陶陆羽未湏诗里学卢仝品泉僧舍为清供前嵗春光想像中
　　裂帛湖
　　乳窦迸石罅一清可品方塘滙匪寛中有长虹饮蹀歩俯沧浪縠纹漾淰淰弄影花正开讶许天孙锦
　　玉泉廻櫂仍至万夀山
　　清跸来逰日未中言旋恰喜半防风名山防是三春好别馆由来一水通大略何妨观了了余闲未免趂怱怱开牕上下天光接兴与烟波杳莫穷
　　绮望轩
　　山隂搆踈轩一水廻环抱悦心仁智间縦目烟霞表麦畴及稻畦秋夕将春晓万景纷来叅大块富文偶来试慿临兴防殊不少今朝槩且置吾将事幽讨
　　含韵斋玉兰
　　文轩偶凭景殊常似入仙人白玉堂恠底此花称木笔防能描出好春光
　　满庭玉树已酣春我偶初防便觉新了识女夷应暗笑对花不是得闲人
　　丰姿雅澹香清净今日真为含韵斋却是三年未经咏流隂徒讶善推排
　　晓隂
　　晓隂含润溽凖拟雨复零雨过亦未乆望蜀人常情无何颠风作吹散浮云轻不雨信可待而我心怦怦怦怦輙自问或我志满盈圣狂一念分惧在所可矜何当尺泽均大利东郊耕
　　凤凰墩放舟自长河进宫之作
　　凤凰墩上凤凰楼已似停舟此放舟四面波光动襟袖三山烟霭防壶洲满川绿芷漪纹细隔防青麰露气浮便是不饥真大药底从期羡鼎中求
　　乐善园小憇
　　闲园依水次舟便一相过隔嵗松篁别当春烟景和古书结好友时鸟解清歌杜集相衡较南塘定若何
　　读翟方进传
　　孤童耻小史擕母旅京师努力绩经学名莭颇自持谦牧譲胡常借甚名誉驰劾免两司风厉人共知胡乃右丞相托言汉旧仪御坐为起立在舆为下之太阳下同物仰照真乖宜薛宣诫掾史岂得谓无私其后果代宣公絜弗苟为求指济深文好胜勇遂非疾恶固云直修怨寜匪长辜犹隠讳星变遂戚贻白马赐上尊啜泣亦已迟反复鸿隙陂童謡翟子威
　　夜雨
　　温室清梦廻宫漏夜未央淅沥闻枕上衾帱觉微凉昨夕净纎云我无其雨望问之果称雨踈宻作势长前日风吹云冀泽方徬徨春郊纵润溽先忧繄我常霑洒非所期庆慰遑敢康
　　雨后瀛台即景
　　内朝视事各区分雨后余闲意倍欣西苑行春因命驾仙壶如沐转氤氲
　　层楼延阁镜光里绿栁红桃烟霭中不负好春是今嵗可无佳句荅东风
　　君鳬官雁戏文澜唼藻依蒲自在欢等是淀池惊缴物笑他择地得栖安
　　松篁深防润沾衣也觉浓隂渐渐肥便放轻舟翦烟景宻云又作雨丝飞
　　再题苏轼书金刚经
　　四句三乗大义兼福因漫拟窟中潜诵经食肉夫何碍饶舌重防宋景濂
　　太液池泛舟
　　翠銮停栁防逰龙荡兰渚岸芳已蔫绵渚禽亦容与作监念水舟对时思相辅御桥防蝀横团殿松杉古飞雨忽棼丝溟蒙迷防所
　　赋得琼岛春隂
　　杰竪石幢标四字迩年真未负春隂已欣宿雨滋南亩又见新云羃逺林荟蔚适扵幽防合防岈每与望中深乗闲欹案观坟典陶侃名言获我心
　　董邦达苍崕古树巻
　　崒嵂攅岩讶倒悬蟠挐古榦互连拳是谁结屋嘉隂下雅合扵中草太
　　张宗苍灵岩山圗
</div>
    <div class="pagination">
<a href="御制诗集_page258.html">上一页</a><span>...</span><a href="御制诗集_page254.html">254</a><a href="御制诗集_page255.html">255</a><a href="御制诗集_page256.html">256</a><a href="御制诗集_page257.html">257</a><a href="御制诗集_page258.html">258</a><span class="current-page">259</span><a href="御制诗集_page260.html">260</a><a href="御制诗集_page261.html">261</a><a href="御制诗集_page262.html">262</a><a href="御制诗集_page263.html">263</a><a href="御制诗集_page264.html">264</a><span>...</span><a href="御制诗集_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
