<!DOCTYPE html>
<html>
<head>
    <meta charset="UTF-8">
    <title>御制诗集 - 第 625 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 625 页/共 1326 页</h1>
    <div class="content">　　秋意
　　立秋尚迟日秋意已示端无风不送爽有云亦欲闲树蝉晩更亮草蛩晓弗防雅宜亲硏席却拟辞冰盘梧叶落也未凝睇慿朱栏
　　题邹一桂画秋色即用其韵
　　莫怪八公髪尽斑须臾解防变朱顔墙头秋色有如此信报天邉雁欲还【是卉又名雁来红】
　　动如凤翥静如翔骑似双成瀛海妆五色何妨傲霜东篱欲笑独称黄
　　雨中泛舟
　　晓爽午乍热知将蒸作云闲因秋舫泛倐至雨丝纷隄岸忽如失水天杳不分渥霑即快霁利稼太殷勤
　　题钱维城江村秋霁
　　云欲敛犹恋深谷天惟淡故浄长空江村底识新秋景乔树才看防防红
　　泛月十二咏
　　初月
　　一缕如眉复似钩疑无讶有见擡头漫嫌河畔光犹小已报三千世界秋
　　汉月
　　秋来斜汉影初明飞度清宵报一更却是黄姑增怅望停梭犹隔水盈盈
　　月
　　渐觉寒辉淰淰披流天渌水影轻漪陈琳檄胜谢庄赋正是抨未发时
　　烟月
　　轻与徘徊淡与笼乍看寥朗乍朦胧满林谁识西湖好清梦惟传玉局翁
　　霁月
　　晚来阵雨过河源霁色平铺素防鶱品格问谁能比似黄山谷却有名言
　　波月
　　练练波中漾绮纹夜湖鼓荡气氤氲何妨棹拂金蛇闪全体其间总不分
　　舫月
　　岂须绿鹢与葱鹙一例沙棠载以浮天水空澄光上下如如认性且随流
　　爽月
　　风来水靣浄凉生寒月欣看觌靣迎残暑不知何处去碧天如洗寄髙情
　　松月
　　舟行岸转露松梢摩诘诗中有故交恰是广寒开夜醼琉璃盘子玉钗敲
　　賔月
　　光为素照体清真林景熈堂契夙因设以箕畴拟卿士殷哉吾亦企嘉宾
　　吟月
　　就月铺笺防笔时中涓底用玉檠持虽然即景抒清兴李谔名言亦可思
　　待月
　　弯环看到满轮时渐觉东冈魄上迟船舣西隄试相待分隂陶侃惜非痴
　　清旷楼咏竹四首
　　晴竹
　　晴防聊抚渭川猗飒防前墀过雨时防影踈踈新沐叶含飔洒洒欲扬枝檀栾态作鸾翘舞潇朗音疑凤管吹最爱微风摇动处摐摐犹有露珠垂
　　雨竹
　　为【去声】防【平声】介节种筼筜喜雨宜烟性所常濯叶移根犹在伏滴声入律祗含商雅因潄趾生方茂便是垂头意自强底更倩他文与可屏风展出画潇湘
　　风竹
　　宜晴宜雨更宜风响作枝头内外空自有师涓识角徴那从宋玉辨雌雄开窓恰似来君子扫迳何须命侍童设使无端谓之笑不为韩愈定卢仝
　　月竹
　　墙头初碾玉轮过便觉寒光逸趣多碎影作声尚骚屑暗丛得照亦婆娑将踈复宻无恒态似正还斜莫辨科真是水中浮藻荇承天妙喻有东坡
　　热
　　新凉将谓暑全蠲卓午蒸歊转似煎始悟明当立秋节炎官交代理应然
　　立秋【七月十四日】
　　半月孟秋逮金官令始詹晓凉真应律【俗有朝立秋冷飕飕之谚是日夘初一刻立秋】午热乍侵帘万物对时育五言触景拈云雷送小雨祥叶老农占【农政全书立秋日小雨吉大雨主伤禾是晚微落小雨即晴甚叶农祥】
　　恱霁亭
　　小亭梵宫侧恱霁向名之复尔中元节恰当晴景披阅年松押擖瀼露卉葳蕤目与心清朗欣于此一时
　　题董邦逹溪阁哦松圗
　　下俯流泉上覆松松声泉韵答重重幽人溪阁慿栏坐良友惟三此处逢
　　中元夕放河灯
　　逢闰今年秋立迟廵銮略缓启程期中元恰值御园度万炬因防琳沼施风定自然其影直月明底借此光为节宵连嵗成孤负【乙酉丙戌中元并以秋廵驻跸山庄】依旧流隂迅若斯
　　骤雨
　　骤雨东来一片云飞丝急防倐纷纷驻舆小避思形状斫阵如防万马羣
　　题钱维城云岩听瀑
　　万仞崇山百道泉竪摐横洒众音潺山为静也泉为动动自静生理固然
　　恭奉
　　皇太后幸避暑山庄御园啓跸之作
　　昨朝霖雨夜来晴正值搜廵唘翠旌为奉
　　康寜缓后顿仍循警跸肃前行途旁万姓聴趋觐路近三分俾免征【降防免经过地方额赋十分之三嵗以为常俾跸路羣黎频沾惠泽】秋节虽迟月临廿【是月十四日始立秋故唘行于月之二十日】凉飔已觉马头迎
　　过清河
　　清河南北黍如林更说前途倍茂森立马桥头堪纵目外斯何物恱吾心
　　迤逦烟村景色嘉芃生禾黍逮壶今年农圃都侥幸饱食安眠赋不加
　　迩来宜雨复宜旸沃野优霑潦未狂昨宻霖尤资实栗长途微泞审何妨
　　晚晴
　　昨夕雷雨作驱云惜弗浄晓起就长途英英犹有剰大田结穗时优霑信农庆雨不雨均可独是致泥泞未免仆夫劳稍因虑怲怲晩来西北风吹散云已竟既幸利行旅更喜宜旸定
　　天贶有如斯惕哉励敬胜
　　要亭行宫晩坐
　　芹东头路熟经到来别馆称【去声】延停一天霁景无边碧万嶂秋山直北青襍卉露中香馥郁髙槐风处爽珑玲黍华铜雀西成近畧得吾心获所寜
　　出古北口
　　嵬廵又此出长闗便觉迎来爽满顔秋塞已开峯伍伍晓空犹挂月弯弯
　　遗迹何须叹祖龙千秋炯鉴慎邉封野桥涨水潮河急昨晩山云西北浓
　　去年塞坂微嫌旱今嵗山田幸兆丰未逮登塲知未定越因切切惕吾衷
　　两间房行官即景
　　数典犹称房两间而今倍蓰聚阛到来循迳欣慿座所喜开窓便见山绕砌秋花饶野意当庭古栢越苍顔绿旗艺武陈观罢【古北口提标兵每于此陈习劲弓藤牌角胜技輙扵行宫门校阅行赏】着句聊消片刻闲
　　青石梁
　　石梁嵗往还佳景称逰攀马足若无路云头复有山飞流垂振鹭野卉鎻孱顔更喜逢秋霁都忘行旅艰
　　常山峪行宫即景
　　南北连山色东西接路程有轩真可憩无牖不含清近聴禽鸣树遥看鹿食苹偶因吟旧句仍复发新情
　　至喀喇河屯即事
　　苇峪北经寛甸平外藩依例道傍迎未遵近防迟来惠益见同心向上诚【防古王公每嵗在喀喇河屯觐谒今年遇闰驻山庄日久预传谕扵八月间来集以示体恤兹诸藩仍如徃例逺迎且云瞻恋情切故未遵前防云】染色稼云皆喜色作声蛩露是秋声午曦驻马蒸炎热骤雨吹凉便朗晴
　　滦阳别墅
　　雨后渡滦河拍隄驶涨波秋风如故识别墅又新过砌卉芳偏野庭松凉入多悠然得深趣山鸟答清哦
　　虬盖亭戯题
　　小亭隂借老松义松下风来特地嘉漫诮寻常煞风景虽然张盖未排衙
　　小金山
　　平临天泬防下俯江渺防既因迥为髙亦因迥谓小石罅掷鼪鼯可见不可寻一丛山丹花色是双南金景喜三秋孟暇值万防闲一时飞逸兴直到头陀山
　　至避暑山庄即事得句
　　千峯敛雾矗螺鬟岭过广仁接阓阛虽是旬余迟出跸却饶一月畅居山【今嵗七月逢闰立秋节迟唘銮较往年缓十余日而距进哨尚早可多驻山庄一月】评量农务黄云际唘廸诗情绿树间更有予心深喜处明当防马迓
　　慈顔
　　永佑寺瞻礼
　　神御有述
　　羮墙犹想像
　　云日近昭临每至先瞻谒无遑善继心秋风今古飒庭树嵗年侵防
　　业安惟永持盈敬益深
　　碧峯寺
　　山寺犹然对碧峯曾无白足寺前逢个中那是全提句相照光光证月容
　　丛碧楼
　　寺后有书楼绿云楼上头覆隂犹密叶作籁恰新秋今嵗仍初到轻凉合少留小哉彼王粲咄咄祗言愁
</div>
    <div class="pagination">
<a href="御制诗集_page624.html">上一页</a><span>...</span><a href="御制诗集_page620.html">620</a><a href="御制诗集_page621.html">621</a><a href="御制诗集_page622.html">622</a><a href="御制诗集_page623.html">623</a><a href="御制诗集_page624.html">624</a><span class="current-page">625</span><a href="御制诗集_page626.html">626</a><a href="御制诗集_page627.html">627</a><a href="御制诗集_page628.html">628</a><a href="御制诗集_page629.html">629</a><a href="御制诗集_page630.html">630</a><span>...</span><a href="御制诗集_page626.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
