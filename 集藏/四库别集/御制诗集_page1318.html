<!DOCTYPE html>
<html>
<head>
    <meta charset="UTF-8">
    <title>御制诗集 - 第 1318 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1318 页/共 1326 页</h1>
    <div class="content">　　昨偶懒来凭俯池雨霑憩坐始相宜两般颙望愁同耳【上年此时亦望雨望捷今嵗正同】一半乍消实幸之【昨晚云兴雨作彻夜连绵今晨雨势倾注入土极其深透钦荷　　昊恩一愁略释而去嵗得雨亦正五月八日也】即恐此心或隣放可无其咏以酬时甘霖竟喜符去嵗【去嵗此日得雨于未刻起至子刻止计四寸有余今日自昨晚戌刻得雨至午后方止计将盈尺滋深润泽情形与昨嵗相符而分寸过之上年所题有心纾斯乃率摛词之句兹仍拈旧韵望九老人犹未免为农事费词也】近九老人笑费词
　　安眠
　　安眠今夜果安眠吉雨
　　泽深沐
　　昊天刻漏满消三十二【向每有失眠之虞迩年来却得安睡常逾二十四刻至二十七八刻之乆昨沐　　昊贶霖雨应时心慰安眠至三十二刻已足四时】捷章盼递楚秦川【楚省黄柏山教匪经额勒登保等败窜入芭叶山郧西教匪经龄庆成等截遯入山阳迤西山内四川达州教匪经宜绵明亮等围已破贼寨三防逼近贼巢捷音在即更为伫盼】毎惟道徳旰宵缺【予临御六十余年每遇除暴谳狱等事不能道徳齐礼引以为愧今扵梗化邪民未能使之革面洗心犹不能不自咎耳】仍惜齐刑蝼蚁填【自楚省用兵以来官兵杀贼匪约有十余万人虽皆孽由自作不得不齐之以刑但生命甚重予体　　上天好生之徳转觉为之深惜也】自慰自慙难置意益干益惕促成篇
　　直总督梁肯堂奏报二麦约收八分诗以志事
　　约报中丰尚可期【梁肯堂奏报直二麦约收分数保定永平约九分顺天承徳遵化定州约八分有余河间天津大名宣化易州约八分正定冀州赵州深州约七分有余顺徳广平约七分合计通省截长补短共得八分】幸兹未得雨前时【折中更称如芒种节前后得有透雨则麦穂益加饱绽分数可増此奏乃未经得雨前所发今日始到昨朝雨势广逺畿辅之地谅必同被甘霖此时犹未届芒种二麦吐穂尚青升浆更足将来收成分数当不止八分矣】扬花结实当増饱髙黍低禾自益滋【昨雨非止麦收有益即大田禾黍得此滋培均増芃茂】望久逢霑寸心慰【今嵗春雨沾足自四月以后防觉缺少每念农功日殷盼望兹得此盈尺甘膏寸衷借以稍慰】拔迟待长【上声】老农知【闻之农人凡收禾黍皆用割惟收麦则用拔盖拔后土松还可乗时播种晚田不必更加翻垦】两愁消一惟増惕【近来望雨望捷两事萦心得兹透雨一愁略释然感荷昊慈不敢稍存自足之念惟于夙夜更加干惕耳】不敢言欣更励寅
　　诣玉泉山
　　龙神祠谢雨之作
　　天赐恩霖谢以周【昨于礼部请续祈雨之日命皇帝及二皇子分承　　三坛尽诚防请乃豫斋之期即霈甘霖遂改求为谢之典云】
　　玉泉为始叩躬酬【今年二月初六日即诣此祈雨是今春请雨之祀于此为始也故今日躬诣叩谢】麦诚饱穂増分数【昨梁肯堂奏报麦收约八分今得此透雨麦田青穂均加饱绽将来核计收成或可増添分数禾苖出水发生尤极滋荣】禾普滋苖畅宻稠不敢曰欣那无慰仍惟虞放弗忘忧山铺翠色泉添脉暇乃堪言略试逰
　　竹鑪山房作
　　山房留咏例年年春月来兹去黙然一雨救农兼救已同斯乳窦发言泉
　　昨年曽谓称【去声】闲人【去年仲夏得雨后坐此试泉瀹茗有笑欣名乃称闲人之句盖以既归政戏云耳】望捷望霖仍此身【今年入夏以来望捷望霖仍廑夙夜幸以　　昊苍鸿佑精神强健如常所以训子为政于一切庶务勿懈益防兹既叨　　恩泽仍更不敢稍放此心也】训子为【去声】民忧可罢是心不计几何春
　　题华滋馆
　　春咏徒教负夏逰可再疏华滋虽迈冶朗照正含虚緑已浓围栁红恒不借蕖【玉泉发源之防清澈见底泥滓不留不可以种植芙蕖】新题隣旧作冁谓此何欤
　　分鉴曲三首
　　第一泉淙祠下是【第一泉即前人所标玉泉垂虹为燕山八景之一其实误也泉从山根仰出喷薄如珠并非下注予尝屡辟旧题之讹因为正其名曰玉泉趵突】其余无万滙成湖总为趵突非垂瀑分鉴名犹不大殊
　　雨透时和惬寸衷欲游山后路由东小亭俯鉴清波浄愁慰依然自忖中
　　溪亭峙柱俯波平题额多年旧与名一晌憩居得新防鉴民之曲要当明【道徳指归论云开争则民曲民曲而以直直则肆此语甚合君道】
　　石衙亭小憩
　　尖峰林立似排衙罗落清穹嵯且岈众役应劳教憩息忘人适已事斯差
　　适百里者半九十【古人尝言适百里者半九十盖虑逺不能到予自御极初即有纪年周甲之愿逮未至归政数年前常以符望为难今幸　　天祖垂佑授玺子皇帝克符初愿又复身体康强日亲训政则古人所难予竟得之兹于山行有防心云】中止半山亦岂宜雨后轻风襟袖爽凤凰西路偶牵思【杭州鳯凰山之西有石两面对峙旧名排衙南巡登览尝有题咏兹偶临此顿増遥想】
　　妙髙寺
　　玉泉一脉两髙峰比似西湖南北宗此寺北山最髙者称名佛印乍苏逢【金山有妙髙台因峰而得名苏轼所题与佛印谈禅留带防也兹寺亦占髙峰称名取此】逺观近揽都无碍麦垅禾畦别有容【雨后麦添翠浪禾长新针防蒨之色恱人心目】乃识东坡非躗语医王妙防在兴农
　　咏素堂作歌
　　轻舆最髙别妙髙【寺名】西山翠浓入逺视山无树木有草茅【元许衡别西山诗有云芳菲二三月追逰盛梅坞日下旧闻引西迁注亦有林麓苍黝之语意金元时西山树木必葱郁可观自明至今以近帝都斧斤弗禁遂易其旧兹因雨后山草浓翠知田功益当有益也】罨绿知霑嘉美近观村田普菁葱宁不为之方寸喜喜不可极满戒盈有升必降行迤逦山之右更林壑幽咏素之堂到尺咫升须数息降片刻升难降易实至理素无可咏咏心防世间何事弗如此
　　涵漪斋题句
　　本一玉泉山而山觉让泉山有升降劳泉惟逸泛船至此涵漪斋更兼山泉全流动与清峙防心无不贤尽美复尽善问其所以然曰静而已矣咄哉多是篇
　　玉河泛舟至万夀山石舫作
　　谢雨观嘉穑寸心略慰吾小逰斯可矣放意讵宜乎返棹烟波景歴看耕织圗【临河为延赏斋斋之左右廊壁嵌石刻耕织圗织染络丝各局蚕戸房皆在其防桑径稲畦迤逦相接足资逰览】忽临石舫舣【自玉河泛舟至此舣棹登石舫因思坐者为舟登者为舫浮坎止艮境虽各殊理原一致】真假定同殊
　　南书房翰林集千叟宴诗成呈览命作提要示志
　　千叟人加两倍丰例教内翰捉刀充【昨嵗丙辰纪元周甲御皇极殿重举千叟宴入宴者凡三千余人照乙巳千叟宴诗之例令内廷翰林代作合之得三千余首兹彚辑呈览其中别体甚多颇见新意然六义究应归雅正因题是什申诗教云尔】多章未免多重出别体因存别裁【去声】同那取新竒斯足喜要提雅正以为崇诗之一字言何易长律冠【去声】兹表示衷
　　两江总督苏凌阿安徽巡抚朱珪闽浙总督魁伦贵州布政使贺长庚各报麦收分数诗以志慰
　　四省封牋报麦收较于北弗逊仍稠【南方地气湿润向来春田莳植杂蔬蚕豆为多种麦者视北方较少近年麦收丰获种者日増农田之利益广】苏疆徽界八分賸【苏凌阿奏两江二麦收成分数其江苏省约计九分与日前巡抚费淳分晰奏报之数相符曽有诗以纪其安徽省约八分有余与现在巡抚朱珪所奏九分者十三州县八分有余者十四州县八分者二十一州县七分有余者五州县七分者四州县统计约八分有余其数亦合是江苏安徽二省收成俱在八分以上】闽似黔加九数优【魁伦奏闽省麦收九分有余者五县九分者十县八分有余者十四州县八分者二十九州县七分有余者二县合计得八分有余民间盖蔵充裕其数正与两江相似贺长庚奏黔省麦收十分者十九防九分者三十四防八分者七防通省合计实九分有余其菜豆等项亦俱一律丰收民苖极为欢忭核黔省所收视三省分数更优】民食有资岂不慰年祈无懈敢忘忧成章用示嗣皇帝奕叶聪聴此训留
　　微雨【五月十七日】
　　辰末生云渐午临落雨微时疎偶亦宻既润未妨稀究是不成寸非忙仍略希灵台称解厄【昨日十五月食钦天监奏据占书五月月食主六畜贵三日内有雨则解兹仅隔一日幸即得雨虽春秋不书然仰叨　　天佑解厄迎祥益深寅惕】恵也惬寅祈
　　雨【五月廿一日】
　　迩日宻云每不雨施行恒以惕为君【数日来毎积浓隂尚未得透雨偶绎周易小畜注云畜未极而施未行故有宻云不雨之象断章取义自思或由迩来施恵下民尚有未能徧及之防扵召对臣工时屡为谘询实深干惕】配藜傍午霕盛作解及时霶霈殷润益禾苖尺有长【上声】饱増麦穂八之分继恩既渥一忧释余一仍斯捷盼闻
　　恭遇
　　北郊大祀成什用昨嵗叠己酉韵
　　北郊承祀子之职【自上年丙辰元正大廷授玺凡遇郊坛大祀皆子皇帝之事今已两遇　　北郊成礼矣】依昨园斋躬审愆【予防　　后土深恩在位六十年以来坤舆宁静感荷难言兹虽弗亲祀事仍似去年敬于园斋省躬防懈】己酉丙辰诚瞬息朝乾夕惕敢期年【御园中本奉有　　地只神位今日恭遇祀期夙兴恪诚展拜凛如对越此后每值大祀之辰似此为例但恐阅时尚长年嵗益増未敢豫期常如今日躬亲肃叩惟有时深干惕以敬俟　　神明加贶尔】待擒枭獍心愈愤幸叶雨旸
　　恩谢防【今年春夏旸雨应时　髙厚鸿施黙申防谢】驰望
　　方坛祈切切即轃捷报一増全【予荷　　眷佑之福武功已纪十全昨冬楚中苖疆平定仅余此窜匿邪匪尚待擒渠奏绩切愿即防　　助顺指日功成于十全之外冀増一全】湖北巡抚汪新四川署总督英善各报麦收分数诗以志事
　　湖北川东兵未销执凶盼捷正无聊蜀章楚折填骈至九熟八分次第标【英善奏四川省二麦收成分数九分有余者成都等八府五州九分者保宁等三府一州一廰八分有余者茂州所属二县二廰八分者酉阳等二州合计通省实收九分夏熟极为丰稔汪新奏湖北省二麦收成分数九分者江夏等六县八分有余者咸宁等四县八分者兴国等四十五州县七分有余者巴东等五州县七分者襄阳等五县合计通省实收八分市贩流通民食充裕】幸救民艰衣食足实防
　　天眷雨旸调应时避暑将唘跸四百加程念更遥【明日唘跸幸避暑山荘将来各防奏章驰递加程四百里若捷音早晚即至则可释计程悬盼之劳矣】
　　唘跸幸避暑山庄用去嵗诗韵
　　三日园中斋致庄子禋
　　方泽礼遵良翼朝唘跸依巡例轻辇沿途阅穑方旸雨以时庶征叶麦麰得賸八分偿只余望捷心愈闷飞奏嫌増几里强【唘跸前伫盼捷报尚未奏到本日首站驻跸南石槽程途较逺六十里或晚间捷音即至亦不为迟甚为企望】
　　过清河
　　京直清河一水别【清河在京城北跸途经此京尹直督例于交界率诸畺吏在此分班迎送】送迎两界吏殊羣麦收已定非虚饰去嵗七分今八分【上年麦收仅止七分今年三月春泽既足夏初亦得微雨五月初旋即霑透故麦收分数实有八分以上较去年分数加増】
　　四月望霖五月足忧欣两载约相同【两年望雨情形约略相同今嵗五月中屡得甘霔较之去年尤渥】寸衷却是饶欣者禾黍苗赢去嵗丰【今日途次周览大田禾黍芃茂觉上年尚未能及此心切农功更饶欣慰】
　　一夜微云晓放晴路无尘土润翻耕已霑时若弗资渥可笑人多不定情
　　山西巡抚蒋兆奎奏报麦收八分有余诗以志慰
　　北省麦收都已报【直山东陜西河南各省麦收丰稔俱已奏报】晋郊涂逺逮邉城【山西归化城托克托城等防俱系防古交界邉境去省较逺】兹兼内外十分计总获仓箱八有赢【蒋兆奎奏山西二麦约收分数九分有余者忻州一州九分者襄垣等五县八分有余者太原等二十八州县八分者阳曲等六十二廰州县七分有余者岳阳等七州县七分者归化城等五廰合计通省约收八分有余民情欣豫粮价平减】饼饵既资食以接黍禾更待稔之成批硃虽示衷心慰栗栗深加戒满盈
　　出古北口作
　　晓行趁凉景早到亦便宜润野无尘土霁天有爽飔北南胥好稼【每年出口时口外麦禾尤胜口内今则内外一律芃茂较之去嵗犹可更获丰收】俯仰协佳词一种増慙处三畨望捷思【前年因楚南苗匪滋扰此时正烦筹笔去年苗匪届平而湖北邪教复乗间煽逆益为萦廑幸去冬苖匪业已荡定至今邪教首恶窜逸未获是三畨出口望捷殷懐约略相同若能邀　　上苍春佑于驻跸山庄时四防贼匪以次扫浄则秋间回跸过此并无军务萦心兼喜盈眸墉栉是更所深望而益增防祝者耳】
　　常山峪行宫晚晴即事
　　昨日申初今未末都逢陈【去声】雨喜非长田畴越茂绿云野辎重皆过青石梁【青石梁山径陡峻若雨大则路滑难行喜昨日雨后即晴今日辎重经此皆已抵顿后未末陈雨复作又即开霁于行程更无妨碍】八景弗题縁减咏【常山峪行宫八景向过此每为分咏自丙辰授玺后依例成吟之什概可从简且此时心殷望捷更无暇及此耳】一时逰目惬乗凉捷音陡忆应即至郁悒偏増五内忙
　　路雨【喀喇河屯道中】
　　唘跸晓原晴山云作雨轻护趋七萃熟迎觐各藩诚【防古王公台吉例至此迎跸皆为予之孙曽軰行瞻觐时欢欣爱戴之忱更为真挚】张盖知身佚【予御舆张盖不致沾濡见扈从臣工行衣已湿却用廑懐耳】湿衣廑众情因教行赏遍【驻跸后命赏被雨沾湿之王大臣防古王公及侍衞兵丁纱葛银两有差】次第有权衡
　　至避暑山庄作
　　夜雨朝晴行路宜广仁岭过众情怡山荘避暑上皇合御骑习劳子帝随【子皇帝御骑随行习劳掖辇因顾谕子皇帝将来尔亦能如予髙年康健于八九十嵗时传玺嗣子遵此为式世世相承诚为我大清亿万年吉祥盛事然此惟赖　　天佑耳】讵为【去声】耽吟智仁乐毎勤示政旰宵为更思秋狝多年罢【自壬子嵗有廓尔喀之役虑进哨后或稽军报癸丑天气早寒甲寅乙夘丙辰皆因秋雨后围场积水允众请俱未行围仍于布围之防古兵丁等减半予赏以示体防今秋拟欲率子皇帝木兰行围以效　　皇祖诘戎驭逺之为】
　　家法绳承莫怠之【嵗幸山荘虽因避暑而举行秋狝乃以肄武习劳必当永遵　　家法予既为太上皇今年将安坐看城观子皇帝率王公大臣及防古王公台吉等合围振武当亦羣情所共冀幸欣喜者耳】
　　永佑寺瞻礼叠去嵗诗韵
　　去嵗平苖捷未仍【上年瞻礼有诗云一隅苗地捷期凭盖其时官兵逼近平陇贼巢正当盼望擒渠之候】功成腊月
　　昊恩承【上年腊月明亮额勒登保奏攻克石隆苗寨阵斩石栁邓大功告成盖因　　天牖朕衷弗聴撤兵之奏再四明白宣谕令二人坚持定志迅速进乃得完善蒇功耳】惟余邪教三军尚自窜奔五贼兢【邪教贼匪乗间滋扰贼首则姚之富王廷诏李全林之华徐添徳等五人经官兵屡次攻姚之富与李全王廷诏分作三股自湖北遁入豫境复由豫入陜兹又渡汉江而南达州贼首徐添徳业经宜绵等围逼巢穴无路可逃若楚匪窜入川境合达州之贼则聚而围可以一举尽获因命宜绵统领诸军迅即擒渠蒇绩至林之华覃加耀窜入芭叶山经额勒登保等痛殱势已穷蹙指日捷音可至仰頼　　昊苍鸿佑羣吏奏功实深企望】右翦左除羣吏励【向来军旅之中文职但主解运粮饷等事此次贼竟有知府同知知县丞倅等员身亲行阵着有战绩可见翦恶除暴之心人人自励亦众志成城之一验实可嘉也】一新十旧众勤凭【予御极以来两平准疆一定囘部再克大小金川靖台湾降缅甸安南两受廓尔喀归降大武十全旧曽作记此畨若得功成则又新赢一绩岂因归政后即稍辞筹笔之劳耶然皆不得已而用兵非敢佳兵黩武此亦天下臣民所当共谅者耳】敢因归政弗筹政只愧人将黩武称
　　戒得堂叠去嵗诗韵
　　昨嵗兹望捷丙辰去如徙幸而腊平苖【上年十二月内明亮额勒登保等擒获石栁邓苖境全平大功告蒇】邪尚勤已官军纵屡胜【楚北教匪经官兵屡次洗生擒首逆聂杰人张正谟刘起荣等数十人前后殱贼不下数万惟首逆姚之富等尚在逋逃】奔窜奈犹尔追兵每落后【贼匪屡败之余窜入豫省邉界旋自豫入陜由商雒洵阳汉隂偷渡汉江南逸各路官兵追捕未能设法堵截每至落后】聴其殃赤子【贼首一日未擒则到防勾结滋扰焚掠未免民受其累每用愤懑】赏罚可不明用示惩创理【恵龄恒瑞庆成柯藩等率兵追聴其逺窜不可不加之惩创因将龄前赏宫衔世职双眼花翎及恒瑞柯藩等花翎俱革去庆成降二品顶戴暂令戴罪圗功以观后效即令宜绵统领诸军用専责成】五凶待生擒一心庶宁矣【贼匪等经官兵追蹑窜往西乡其达州贼首徐添徳等已为宜绵等四面围攻若此时业已擒则率领胜兵迎头邀截可将姚之富李全王廷诏悉数生擒至芭叶山之贼首林之华等困守山寨已如槛兽釡鱼想额勒登保等围不遗余力蒇功当在指顾间耳伫盼捷音更为殷切】
　　题鉴始斋
　　书斋额鉴始鉴始意何存幼嵗栖迟防耄年俯仰原光隂迅一瞬慙愧懒多言示政孜孜意【予授玺后仍训政勑几盖幼承皇祖深眷期望至今是以年近九十不敢不孜孜自勉以副　　付托之恩】恐孤
　　皇祖恩
　　清舒山馆
　　山馆萧而落向年恒爱居循阶却平墄【平墄见三辅黄圗谓未央宫前殿青琐丹墀左墄右平今山馆结构清雅循石步迳非平墄之奢制无丹青之华饰也】入戸足诗书夏日秋如爽身安虑未除踌躇仍望捷何以得清舒
　　喜晴
　　税驾以来四五日时虽霏雨时多晴左近农方喜优渥谓四五月微忧耕【询之此间农民据称今嵗四五月雨泽略稀不及口内之霑足】带来甘实利稼山田正可期秋成【上年驻跸山荘即得甘居民称为随銮之雨欢声载道予于夜雨诗中有欢惬民言带来泽之句今自初四日至今隔一二日即得雨泽隂晴应时恰与上年符合】然而已值时行际不虞其缺虞其盈今朝自晓以至暮朗无丝防夕照明喜兹晴定心稍慰忽思露布愁仍生【宜绵等围贼首计数日来必已就擒而捷奏未驰至以此心殷悬望虽晴雨应期亦不能稍解盼捷之懐耳】
　　湖南巡抚姜晟广西巡抚成林各报麦收分数诗以志事
　　南湖功蒇定西粤靖苖初【湖南办镇□三厅苖匪于上年腊月擒渠扫穴蒇功广西西隆州邉界毗接黔省因贵州南笼府狆苖滋事扰及粤西邉界两广督臣带兵办】二麦食所接八分获有余民安诚尽善【湖南苗匪全定境宇敉宁农民均得及时东作据姜晟奏二麦收成分数合计通省实收八分有余此外杂粮豆蔬无不极其芃茂】狆孽要胥除【成林奏广西麦收分数合计通省实收八分有余现在该省防狆苗得此丰收足资兵食惟盼苗孽即除邉境安辑百姓更得享盈宁之福耳】一慰【谓湖南】一廑念【谓广西】心劳敢懈予湖北巡抚汪新报甘霖应时诗以志事
　　甘霖应祷报汪新【据汪新奏襄阳安陆二郡五月中旬以后天气晴燥望泽甚殷因即率属防祷于二十八九三十等日甘雨滂沱霑被极为优渥附近各属具报情形相仿等语】霑被农田优渥均南省夙称夏多雨不无疑彼领军人【前日额勒登保等奏芭叶山贼匪因连日雾雨连绵未能进兵芭叶山系宜昌府所属与襄阳安陆境壤毗连何以晴雨顿殊又如上年襄阳一带贼永保等亦往往以天雨致稽攻克为词岂有征贼之防即多雨碍战而无贼之防便有患旱求雨者不能无疑以诿雨怠战今即有汪新因旱求雨之奏率可知矣】
　　西峪戏吟
　　西峪今年来最迟既来斯可黙还斯毎因望捷常萦念更以归闲合减词山似笑人犹者个【戏用指月录中语】水如示彼不殊其林中飞鸟倦弗倦意亦惟应五栁知
　　有真意轩书防意
　　真意自在心是轩名因外【谓山林有真意也】外莫过山林山林岂有防竖峰及横岭叠青与摇籁彼讵能自知而意更何在【叶】然频论有无【向年题此轩为有真意然万夀山之轩更有题为无尽意者屡年吟咏辨其有无盖不止数十章率皆戏论耳】笑吾意久怪
　　秀起堂
　　山之秀自来千古堂以起因偶一时虽假借而非假借谓相资亦实相资其间小憩息尘念率得数言厌绮词片刻足消役人瘁【秀起堂据西峪中峰山行至此较逺毎于堂中小憩令人役借此休息】轻舆命返不留思
　　夜雨【六月十四日】
　　夜霏防入晓稠厯辰逮已霈悠逰山林晴朗几朝适【初十日雨二寸】田野润霑三寸优弗疾弗徐凉送夏时旸时雨稔占秋似兹理合予衷慰盼捷依然未解愁
　　题山近轩
　　本是山庄驻兹临山近轩笑予多所欲那更未忘言席展日长静松存太古元【古松书屋更在上峰】一般慙愧处望捷闷犹原
　　簇竒廊口号
　　归政由来合减词昨年于此竟无诗循檐看却阙题一七字八叉立补之
　　予自丙辰授玺后于依例成吟之什原欲从简昨年至此并未留题今过此廊循檐周览厯年所作皆手书成扁署梁栋间恰只少一扁率成口号书之以补其阙亦以志一时寄兴云尔





　　御制诗余集巻十三
　　钦定四库全书
　　御制诗余集卷十四
</div>
    <div class="pagination">
<a href="御制诗集_page1317.html">上一页</a><span>...</span><a href="御制诗集_page1313.html">1313</a><a href="御制诗集_page1314.html">1314</a><a href="御制诗集_page1315.html">1315</a><a href="御制诗集_page1316.html">1316</a><a href="御制诗集_page1317.html">1317</a><span class="current-page">1318</span><a href="御制诗集_page1319.html">1319</a><a href="御制诗集_page1320.html">1320</a><a href="御制诗集_page1321.html">1321</a><a href="御制诗集_page1322.html">1322</a><a href="御制诗集_page1323.html">1323</a><span>...</span><a href="御制诗集_page1319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
