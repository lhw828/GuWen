<!DOCTYPE html>
<html>
<head>
    <meta charset="UTF-8">
    <title>御制诗集 - 第 1013 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1013 页/共 1326 页</h1>
    <div class="content">　　养心殿斋居
　　南郊有成例迁坐居斋宫
　　北郊弗迁坐便殿如常同礼虽有区别一例致戒躬三日无不阴数【去声】防旋霁空益滋渇望焦况复扇炎风深沈九重髙尚难禁蕴隆茅檐与黍亩民艰念何穷
　　再题李唐长夏江寺巻
　　将谓无双品谁知乃有三【李唐长夏江寺巻最为烜赫名迹今石渠宝笈旧藏一巻有宋髙宗前后题跋意谓妙迹无双后续获一巻籖曰长夏江村据其画景定为长夏江寺又南宋院画録载宋荦跋所见另有三巻葢自古书画家于得意处不嫌屡作如王献之好写洛神赋并赵嵓按鹰图有四之类是也】彛尊跋乆佚成徳字空探【南宋院书録又载有朱彞尊跋所言高宗题字均与是巻脗合其跋中称纳兰侍衞容若购得容若乃大学士明珠之子侍衞成徳姓纳兰氏也是巻或经收蔵而以彛尊跋中称其字故割去之耳因命内廷翰林等详加考证附识巻末】后获璧堪合【即新定之巻俟续入石渠寳笈者】五言城讵慙词臣教考证求是夙心谙再题续入石渠寳笈李唐长夏江寺巻
　　李唐长夏江寺巻石渠寳笈今有二一为旧存一续入丰城之劒原双比旧存近经重订详思陵前后题犹寄独佚巻尾与懃印装裱割裂亦恒事【张丑清河书画舫称李唐长夏江寺巻古雅雄伟前有高宗御题后有开封赵与懃印今旧存石渠寳笈之巻但有高宗题而无与懃印葢装潢时俗工割裂亦其常也】续入此巻实李作雄浑秀润无不备向讹江村义未妥即景予定为江寺却亦想当然耳云初无可证之题识然据题识定真赝斯为刻舟求劒器宋荦跋称已见三【是巻续入石渠寳笈者雄浑秀润为李唐真迹无疑向题长夏江村而所画塔势涌出实是寺非村因为改题考厉鹗南宋院画録载李唐长夏江寺图宋荦跋云所见凡三巻一为刘鲁所藏上有宋髙宗题云李唐可比唐李思训一为梁清标所藏无髙宗题一为荦所自藏以泥金防苔与此巻并较皆不合葢另是一巻也】此非荦见则已四古人佳作每屡为王【献之】智【永】赵【嵓】杜【霄】率已试【古人书画家于得意处不惜屡作如王献之好写洛神人间合有数本智永书千文至八百本赵嵓五陵按鹰图有四杜霄扑蝶图有八之类】江寺何独不然乎长歌用以申其义
　　题宋澄泥直方砚
　　宋澄泥不减溪端嵗乆色如砂化丹合赠子颙【华】序伏火郁罗台畔谒灵坛
　　壬寅夏至日
　　方泽礼成述事
　　品物咸章候丰禋举
　　北郊空桑琴瑟叶实麦旧新交乆沐
　　安贞锡益钦昭事胶大田待滋长【上声】灵雨愿无淆
　　幸避暑山庄启跸之作
　　老年人率不禁暑避暑诚应每嵗行况是山庄贻圣祖遂教吉日发都京前朝炎热兹更【平声】爽左近霑霖此却晴步出东门仍御马既勤已亦惬舆情
　　过清河
　　今嵗麦收早往年已看堆积圃场边宜晴待彼入囷鹿思渥黍畴又迫然
　　前日炎蒸实异常【初九日】众劳发轫为【去声】踌量精禋昨即逢新爽启跸羣欣趁晩凉
　　桥下溶溶俯緑波细于去嵗此清河究因春夏交短雨渇忆民艰叹若何
　　过懐柔县咏古
　　弹汗贞观名葢因突厥辑以武开元易懐柔图抚以文绳厥祖徒武失刚徒文柔胥非中道那永辑而抚虽然用刚过者其祸速不如用柔祸缓畧能乆【叶】得其中者信难哉要在文武并用无逸以为所懐柔去京百余里古所谓守在四夷者即此只今伊犁建城兴屯田其逺较兹奚啻倍而蓰此非夸也实惧乎自我得之敢不业业兢兢守在已复申其说曰要于敬
　　天爱民而已耳
　　向北
　　向北多山田二麦尚未收黄萎弗成丛定无五分酬近京实胜此幸因宿雪稠岂其百里隔雪泽顿尔殊【叶】禾黍则毕种亦得甘膏优无处不课农凭舆为増愁命新授山东巡抚明兴往查去嵗被水州县奏至诗以志事
　　庸臣既作民艰自不报【国泰前在山东巡抚任内贪婪勒索于易简身任藩司甘为欺饰昨被御史钱沣参奏命和珅刘墉往审果实因念该省被水笑黎必未据实查勘奏报遂令新任巡抚明兴与藩司孙士毅前往分途履勘】亟命新任者速往查无告犹恐迫不及加赈继颁诏【继念目下加赈将毕明兴等奏报需时即持降防将曹兖等属无论极次贫民再行展赈三个月】今接递飞章果有向隅号【兹据明兴奏曹属城武及济寜金乡鱼台等处地当下游灾情较重请酌借口粮接济并将被灾已未涸出地亩分析开单奏报葢明兴尚未接奉加赈之防故有此奏今计已奉到因谕令董率所属实力遵防妥办毋使一夫失所】黄水所经过数县深淤淖二麦既失望大田艰耕到哀哉昏垫黎胡被异常涝加赈有满期冬春更宜料【束省被水地方已经涸出者应饬酌借籽种及早赶插其未经涸出不能播种者即一面开赈以资接济又思展赈至七八月亦毕今冬明春之间灾民口食仍艰应如何酌量加思令明兴临期再行奏闻请防】帑项所弗惜安民斯最要申命尔其蘉南望増惭悼
　　望白龙潭有作
　　戊戌夏初旱命祷防
　　神赐【戊戌夏久不雨摄京兆事胡季堂奏石匣白龙潭向来求雨輙应即命其偕御前侍衞徳保往祷蛡日甘霖果霈因发内帑万金鼎新祠宇并于己亥年亲诣展诚有龙泉寺瞻礼诗】因命鼎新祠己亥亲诣寺今春觉阙泽亦差请雨吏漠然竟无应后乃四寸暨旬余复三寸究未优渥遂诚通或弗通再三凟匪谊近更炎暵増渇望霖继兹当过灵境瓣香仍遣致百神代
　　天工职在敷民恵庶几霈甘膏调幕惟滋愧
　　阵雨【五月十四日】
　　阵雨来西北丰隆列缺施忽然落雨片倐尔卷风丝徒有歊炎意而无救旱资祖成増盼句莫当【去声】解嘲辞
　　出古北口咏事
　　古北今成夜户开山庄避暑复兹来有懐莫致雄闗守无党惟欣王道恢沙压水冲余废址岩梯岭冠尚存台弗资民力那能此似此劳民信可咍
　　闗外
　　昨日雨由东北过云脚行山亦恒理凹坂渐车畧余泞纱衣破寒度迤逦谿弗致涨田受益髙下禾黍芃如洗虽为泽惜欠渥优每不知足自责已絜矩人情胡不然为君难此一端耳
　　常山峪行宫三叠旧作韵
　　黄土才过岭【青石梁东为黄土岭过岭即常山峪】常山见目前跸途数里近行馆一溪边知路步幽径据林梯翰筵耐他今日景伴我古稀年野鸟殷勤语闲花自在妍
　　圣踪钦想像瞠若敢云肩
　　山雨【五月十七日】
　　山雨浑无定可期昨宵今晓叠霏丝逮今又复一时洒入地原艰二寸滋却已霑衣羣仆怨几曽润稼老农嘻人情忖度为田处无定心如之望之
　　至喀喇河屯用前作韵
　　按顿行程有定期平泉驻跸冐烟丝山溪迤何妨泞黍垅青葱亦颇滋呈马骊黄多绎绎【向例上驷院于春月即驱御马至此牧养以备行围故乙酉诗有月驷云螭呈内厩之句】迎銮賔客总嘻嘻雨兼年老乘舆至一咏旧诗却愧之【昔年自启驾至行围皆乘马故有跋马却舆辇廿年一例便之句今年逾古稀又适遇雨因罢防骑】
　　山东巡抚明兴报得透雨诗以志慰
　　燕齐近接境大都均望雨齐有黄水灾民间自更苦加赈縦补苴岂似霑膏溥兹报夏至日渥优被甘【叶明兴奏报五月十一日自曹州至济宁逯次得遇雨竟日入土深透大田畅遂晚禾杂粮悉皆赶种曹州济南泰安兖州东昌济寕临清等府州属俱禀报于是日得雨五六寸至八九寸不等】此间亦细霏弗及东省普然祗利涸田未涸原艰楚南望托忧思何日民安堵
　　滦阳别墅
　　行宫有余暇滦水必一渡别墅河之阳旷览山川趣今年滦水弱木彴接防路青苗铺阪田待泽诚甚遽以此意徬徨掞藻无佳句
　　题翠云堂
　　阶下萧槮列四松飘然皓友又相逢衣巾不觉当夏冷枝干宁须过雨浓近砌如张青繖葢逺峯犹露緑芙蓉翠云设与山云合尺泽应教苏渇农
　　虬葢亭
　　一笠孤亭别几时森森老干长孙枝今朝雨后凉生座不借乔松风入之
　　晚雨
　　晚雨作止凡数阵顿盈沟浍防蹄涔虽云其涸可立待究滋禾頴与麦鍼入夕云卷东南去过望月上乔松阴不足为慰仍増盼仆从却喜无潦侵
　　御制诗四集巻九十
　　钦定四库全书
　　御制诗四集巻九十一
　　古今体一百十八首【壬寅七】
　　至避暑山庄即事得句
　　宿雨清尘度岭邮府今承徳昔兴州人勤农贾滋而庶户有弦歌教以修【学政金士松嵗试承徳府生童甫毕率领诸生于是日迎驾】冉问孔云斯正合李唐赵宋此防不抚时益切持盈志曰奉无私莫外求
　　永佑寺瞻礼
　　山庄
　　皇祖创垂崇到必防瞻申缅衷讵只
　　几筵钦旧迹益思宵旰朂微躬渇怀傅説霖为雨漫拟重华薫鼔风塞外行宫奉
　　神御皇淸威徳古谁同
　　冩心精舎
　　书屋曰写心问心如何冩绳继固瞠乎安阜总茫也即如河之决瓠子歌愁惹屡望屡偾事絶望益没把【豫省堵筑青龙岗漫口屡败扵垂成故有絶望之什然无坐视之理因命扵上防南岸履勘地势为改弦更张之计嗣据阿桂奏请扵南阳三堡至商邱添筑南堤一道开挑引河导水下注商邱归入正河大溜势必全掣约扵秋冬间峻事】改弦别引河成在秋冬者此际岂真恝我岂民诚舍
　　题鉴始斋
　　万法诚谁是不迁斋题鉴始尚依然防龄十二承恩处瞥眼流阴六十年
　　双松书屋
　　伯夷圣之清叔齐岂不似如读孟子书二老宛在此我偶坐谡隂声色摐忘矣去嵗与今年由来不隔耳
　　烟雨楼对雨
　　西南云起有雷鸣眨眼天中雴雨倾竪洒横排亟畅意繁弦急管莫形声八牕那得珠帘卷四宇纷披银竹晶略释渴忧生逸趣髙楼今日善循名
　　青杨书屋
　　玉塞青杨殊白杨栉栉银云叶独小其下朴屋搆三间树老因之屋亦老太古以来风月枝秋与吟蛩春与鸟却笑建木及灵椿等间名被人间晓
　　对山斋
　　山庄无处不山斋而斋对山特名此却非崇冈峻岭丛青莲岛上数峰耳诡石玲珑假借堆久假不归则真矣大者胜弗如小胜济胜者应悟是理
　　留京王大臣奏报得雨诗以志慰
　　迩看云起毎从南得雨兹欣唘奏函春夏霑膏内胜外西东度寸二和三【今年春夏之间京南已被膏雨近京虽两次被雨尚欠优渥然闗内较胜闗外兹留京王大臣奏京城于十七日亥时至十八日寅时得雷雨数阵城西约有二寸城东　约三寸余】麦収已毕禾滋长旱象虽消丰敢谈批折正斯对嘉从来扵泽岂辞贪
　　山雨【五月十九日】
　　山雨自西南今畨势甚酣厯时已过二度寸不惟三激地喷银沫飞空掩翠岚沃心愁畧释稼穑作真甘
　　溥仁寺瞻礼
　　只园歴六十年陈肯构扵斯合鼎新【溥仁寺自康熈癸巳防古王公等为皇祖防祝六旬万寿所建计今又遇迥甲爰勅所司重新丹艧亦志堂构之意】恰值丹青兹
　　庆落因来瞻礼致诚申渡河多稼迎眸润过雨千峰着意皴免赋以三蠲漕二　　【皇祖时曽特颁恩谕将天下额赋三年轮免一周其各省漕米　　加恩分作三年轮免一次实亘古未有之旷典余御极以来扵丙寅庚寅丁酉三次蠲免天下正赋丙戌庚子两次蠲免各省漕粮亦惟仰体　　皇祖仁爱之心敬承无歝云尔】继绳亦曰溥前仁
　　安逺庙
　　始自逺人徕【先是癸酉冬都尔伯特台吉防楞等率众来归甲戌秋辉特台吉阿睦尔撤纳和硕特台吉班珠尔又各率数万人来归若而人不可使占居喀尔喀地于是始议两路进师既而定伊犁辟新疆嵗乙酉遂仿伊犁固尔札都纲建庙额曰安逺】非期疆宇恢迹乖成事顺功就頼
　　天培【西师之役自乙亥春两路进兵遂擒逹瓦齐定准噶尔诸都无何阿睦尔撒纳叛逃逆党煽附丙子春我师追讨阿遂窜迹哈萨克嗣哈萨克稔其反覆谓擒贼自効阿遂只身窜入俄罗斯竟伏防诛又回部大小和卓木久为凖噶尔所拘我师既定伊犂释其囚防抚之乃二酋孤恩助恶屡抗官军頼　　天恩助顺狡谋莫逞二酋逺遁入防达克山其汗素尔坦沙杀贼函首以献回部悉平西陲防防盖屡变屡安适成我事详见所着问惑论】责实诚幸耳循名岂易防伊犂耕作辟保泰慎筹裁
　　札什伦布庙再叠庚子韵
　　由来芥子纳须弥底论仰荒与俯厘见説福资三乘力只图慈济万灵熙堂中贝叶飜宗教阶下禅林长慧枝旧果前縁一相证有为法岂及无为
　　题宜照斋
　　一带寻北寺例由山径回斋仍今日入人是隔年来耐可时宜矣宁惟夕照防设云虚应物心镜岂须台
　　却炎榭
　　迩来雨后觉风凉飜以纱衣换葛裳虚榭却如有所语【去声】莫观其暂请观常
　　就松室有防
　　种松老何时就松室自老室以土木成岂解就之好则人使就之半朴半属巧我来坐松隂复有就之道谁主更谁宾松室两不晓
　　千尺雪二絶句
　　初来望雨懒吟诗既雨斯来又一时落涨挟沙顿改色薛昭綘雪畧同之
　　卜筑山边复水边临流摘句亦多年拈须已是古稀者耳里清音不异前
　　玉琴轩
　　山中富流泉随处皆可引激石必成声声如调玉轸太古即有斯律吕鸣无尽雷氏造讵然钟子知岂允设拟五弦挥解阜以为凖
　　宁静斋
　　山以静为体夏因长故宁小年于此度陋室似其铭适矣观物理慙哉何徳馨非闗武侯缅致逺亦当停【用戒得堂记意】
</div>
    <div class="pagination">
<a href="御制诗集_page1012.html">上一页</a><span>...</span><a href="御制诗集_page1008.html">1008</a><a href="御制诗集_page1009.html">1009</a><a href="御制诗集_page1010.html">1010</a><a href="御制诗集_page1011.html">1011</a><a href="御制诗集_page1012.html">1012</a><span class="current-page">1013</span><a href="御制诗集_page1014.html">1014</a><a href="御制诗集_page1015.html">1015</a><a href="御制诗集_page1016.html">1016</a><a href="御制诗集_page1017.html">1017</a><a href="御制诗集_page1018.html">1018</a><span>...</span><a href="御制诗集_page1014.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
