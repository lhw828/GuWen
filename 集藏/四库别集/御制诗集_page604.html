<!DOCTYPE html>
<html>
<head>
    <meta charset="UTF-8">
    <title>御制诗集 - 第 604 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 604 页/共 1326 页</h1>
    <div class="content">　　一年一对瀑对瀑必成吟兴自畨畨异声仍落落斟宜晴亦宜雨非石复非金设使伶伦叶犂然中【去声】八音
　　处暑
　　金令逾旬入炎官余气牧庭曦尚婪尾树籁已交头消息叠为运推迁信不留谷中夕霭落顿觉峭凉浮
　　题纪
　　恩堂
　　纪
　　恩何处不思
　　恩新额堂名例御园每至山荘追慕
　　祖惟兹书屋
　　赐居孙卌余载付舂音响岩下溪犹水逝翻孤负幸无肩歇未慎修思永敢空言
　　山心精舎
　　水月庵边搆精舎秋山四面此为心向东一线开虚白正暎锤峯返照临
　　天籁书屋【在栴檀林】
　　窅暎岚壑间威纡亦得路微闻栴檀香遂自石桥度书屋憩予体闲庭散予歩天籁空中飘不识来何处或云自林间是即牛头树
　　澹轩
　　一贮天池山雨之所积了知底无泉灵气蒸为液披风亦有澜印月亦有璧可以泛虚舟可以对文席总不离澹然是谓适其适
　　过西岭遂至创得斋
　　栴檀林已据崇椒西岭眀知路匪遥事半倍功因命驾秋清夕照此凭寮今朝重得宁非创去嵗廽思亦若飘个里定当有仙在不同道耳笑难招
　　夕佳楼
　　屋宇向西开常延夕照来有光翻树底得防在岩隈栗里陶情邈锦江杜句该致佳欣偶值小坐试茶杯
　　题董邦达画巻
　　猗猗万玉淡烟低迳转春泉不作泥记是去年廵跸路蓦前即便到云栖
　　右仿唐寅竹泉烟霭
　　云若流泉松若藻天开竒想妙难摹漫言世上无斯境觌面山荘似此夫
　　右仿陆广松壑云涛
　　山田
　　数日园中居山田得逺望筞马出石城近欲悉其状田父老之言六月颇旱亢雨随翠华来髙低被酣畅早种秀増实晚植苖芃壮所见如所述蔚緑金风飏更兼迩来热暄曝实大当此后旸雨若屡丰又可偿然惟増惕干吾心安敢放
　　荷二首
　　芙蓉出水塞垣开秋浦偏看霞锦裁十丈谁诚分玉井灵根真自敖汉【平声】来【敖汉荷花色鲜瓣大胜于内地皇祖时移根于此　　御制山荘三十六景诗于香逺益清曽咏其事】
　　沐雨翻风总絶尘爱曦羞月有良因遅开傲得秋湖冷似为【去声】新诗特待人
　　题金廷标画清溪渔艇
　　澄潭张网集渔人子美诗情独得神古屋数间桤林下定知家在蜀江濵
　　食蔗居
　　深谷穷其源既狭峯陡止颇如食甘蔗至末益防美岩居有如是题名乃所以搆成四五年亦觉惯经矣山荘到六日趂暇方来此然岂害致佳幽夐故尔尔
　　小许庵
　　食蔗只三间小许更减一闻之繋传言君子退藏宻方寸能防何万有于中出何当去安排斯焉养静谧
　　倚翠亭
　　翼然亭子倚嶕峣翠色连空影动揺徐识天风翻落下适来烦热一时消
　　偶题
　　山行数息树边身不为【去声】已劳为众人设使浪仙独临此蓦前宁复肯逡廵
　　碧静堂
　　堂在万山中所以不常至至必趣非常而总饶静意长空一片碧叠树千章翠暎带难形容夫何可思议于无思议际如是偶清寄
　　浄练溪楼
　　秋山未雨那成溪漫拟楼名孤负题曰待雨来观浄练转成认影笑头迷
　　涵清斋
　　虚斋园极北户向碧林岑所喜山太古不期径自深斜阳挂帘额空翠布堂襟归就来时路饮川鹿可寻【鹿于白日隠山中傍晚羣下川饮水】
　　兴州揽古言懐
　　兴州于古为遐荒长城筑守防秦亡辽金元渐开版章惜哉宅中未久长纵有墨客怯塞凉挂一漏百名空偿建置今亦不可详大清一统抚万方
　　皇祖于斯辟山荘山川増色田野穰
　　垂法示后深意蔵文臣扈跸翰墨香马迁青云譬不妨虽然所重在觐扬绍庭善继百世昌
　　秋热
　　秋热今年实异常情知催熟晚田穰夕阳西下方逰歩谷口风来故有凉
　　秀实诚宜皜日歊又闻雨后种新荞因之为【去声】望滋甘霔不为延凉逰兴饶
　　即景
　　斋阁倚西山门对东山敞夕照正暎座林光叶底朗西岭拖横隂自下旋旋上初铺崖脚细倐羃峯腰广逝水莫喻速禹惜诚不爽
　　塞垣
　　塞垣此日是巻阿缀景楼台底借多凿土嵗深成石壁防泉沙浅得溪河窓间不碍山禽入林下常逢野鹿过庾鲍清新还俊逸藩篱未觑奈斯何
　　山云
　　山云忽晦忽开晴秋月翻殷望雨情菜圃荞塍需继润随时随地廑民生
　　塞草
　　塞草刚看雨后滋緑茵如毯布长陂嘉隂更借松为幄小坐乗凉恰合诗
　　西峪
　　西峪连朝率未来午炎挥汗廑舆儓却欣入谷风吹便有出峯云布开处暑犹然似当夏趂凉何必在登台石城以外山田见熟赖秋长仰化裁
　　秀起堂
　　待欲言竒转复竒千岩起秀座中披云霞以上崇情寄俯仰之间陈迹为林下常来谙鹿性牕边闲坐爱山姿遣懐聊尔三唐揽此妙怜他无一知
　　静含太古山房
　　山房别一区乃在书堂下彼以迥而秀此则秀而野石泉阶底淙松涛屋端泻于何见古意尘念都蠲舎研匣又宣传笑此奚为者
　　不遮山楼口号
　　山不遮楼楼不遮谁宾谁主总名加蓦然林下逢苍鹿胜我无言亦八义
　　登四面云山亭子
　　盘峯数息亮舆登千里河山座下凭颇觉生衣怯凉籁诸天之上玉壶氷
　　乍隂忽霁益増景近壑遥峦毕献佳烟火万家铺广甸俯临都为【去声】计安懐
　　亭柱诗屏挂欲周便因嵗月騐从头掞牋不虑天风拂喜与山灵作倡酬
　　太古以来即有此迥情谁复费安排椒蹊索与迟迟下为爱新凉满意佳
　　玉岑精舎
　　西北峯峦益幽迥三间精舎对嵚嵜不常到越藏深趣得少坐因唘秘思涧水未流嫌雨短岩风才过喜凉随昨秋题句分眀在今日重看去若驰
　　贮云檐
　　略转回廊上屋檐号贮云胡宁不为雨难副有斯文切切心犹虑英英气已氲翘思霈优渥晚种利耕耘
　　涌玉亭
　　虽有石泉不作澜借惟暴涨涧飞湍何当快落秋林雨亭上诚然涌玉看
　　夕雨
　　傍夕山行罢山云落雨丝才看茵砌湿忽聴筑檐垂秋热于焉涤晚田借以滋渥霶应益好惜未久经时
　　晓起
　　牕色晓苍苍庭柯雀噪忙晏眠钦有戒问政励无遑防片云飘缕一轮曦露光究因微雨后顿觉切晨凉
　　春好轩
　　花开花落自春秋绕砌繁英滟露稠试看蜂忙与蝶乱寜知时序有迁流
　　巢翠亭
　　乔树四周围一亭在深处秋来翠尚浓佳隂緑云布习习时奏籁泠泠亦滴露森森既惬望寂寂还澄虑即境拟巢窠可似香山悟
　　千尺雪
　　有尘难到云深处无雪不飞石罅间却讶未曽渡扬子当秋每此对寒山
　　不嫌落瀑雪微绛乍喜遥源雨较优【塞山经雨涨水骤至每挟沙而流色如绛雪】四巻画圗一合相便因结习阅从头
　　坐来茗椀刚擎到熟火沸汤备早闲怜彼尚茶忙已甚肯教消受片时闲
　　玉琴轩
　　循除淙鸣泉比琴琴曰玉而泉岂知然安名人与属因思百年上野流沙渚曲絶无人迹寻只有鸥朋浴亦一自在耳羶芗寜所欲
　　宁静斋
　　搆斋山水窟山宁水复静垒防标秀姿溶防含清影唘沃良已深徘徊亦为永因知人世间自有神仙境何必求蓬莱逺渉风涛猛

　　御制诗三集巻五十九
　　钦定四库全书
　　御制诗三集巻六十
</div>
    <div class="pagination">
<a href="御制诗集_page603.html">上一页</a><span>...</span><a href="御制诗集_page599.html">599</a><a href="御制诗集_page600.html">600</a><a href="御制诗集_page601.html">601</a><a href="御制诗集_page602.html">602</a><a href="御制诗集_page603.html">603</a><span class="current-page">604</span><a href="御制诗集_page605.html">605</a><a href="御制诗集_page606.html">606</a><a href="御制诗集_page607.html">607</a><a href="御制诗集_page608.html">608</a><a href="御制诗集_page609.html">609</a><span>...</span><a href="御制诗集_page605.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
