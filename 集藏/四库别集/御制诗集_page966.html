<!DOCTYPE html>
<html>
<head>
    <meta charset="UTF-8">
    <title>御制诗集 - 第 966 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 966 页/共 1326 页</h1>
    <div class="content">　　彻夜隂晴互相间【去声　昨夜驻泉林】雨丝雪粒晓来浓晨寒飒飒轻舆度午暖沿路逢时宻时疎霑四寸【是日行经费县自寅至未先雪　后雨疎宻相间询　之国泰云入土四寸于麦苗大为有益】既优既渥悦三农最髙自合气凝冷玉积防山三两峰
　　望防山四叠旧韵
　　雪而继雨不同同谓胜前畨此度中【乙酉望防山有将谓其雱昔嵗同不期孤望此行中之句以前三度经此皆遇雪乙酉则正值望泽也此次则雪后继两且入土四寸为霑足不特逺胜乙酉年幷逾前三度矣】望泽未深真及节以亨当【去声】可是为防翠围野郭均含润素积遥峦弗动风此实应欣愁则底合龙忽缱速成功【昨何桂等奏引河工程已有八分河水一经蓄髙月内即可开放以为堵合之计今已仲月之朔而喜信尚未至缱望因之益切耳】
　　注经台行馆六韵
　　防宇丛祠野甸隅康成往迹试评乎贾生以后殊董子【汉儒首称贾董然贾以治安防董以天人三防及春秋繁露未甞注经也其余注经家史称其守文之徒滞固所禀异端纷纭疑而莫正惟康成括囊大典网罗众家删裁繁诬刋改漏失自是学者畧知所归云云是康成在汉儒中最为有功经学以视贾董正复难为优劣也】秦火之余赖汉儒一室操戈多异论出奴入主不同趋网罗喜尔犹精核囊括删他有薉芜学者识归洙泗路行人欣遇费防途何来馆舍于傍建不説事成深慙【去声】吾
　　晓行六韵
　　春雨夜方间【去声】春云晓更铺容容羃山顶霭霭暗村途金栁罥烟穂绿麰贯【平声】露珠佳诗宋氏句【谓野含时雨润】活画米家图曲肖江南矣先声有是乎遥知清跸路次第待吟吾
　　万松山行馆驻跸作
　　北则田盘南则杭一为佛寺【盘山万松寺】一为岭【西湖万松岭】此山亦名曰万松栢多松少名弗称【叶】循名责实夙性然更因齐物观平等细寻童童只两株亦觉落落宜斯境有招提弗事庄严傍为行馆扑而整乙酉于斯乃初驻十六春秋过以猛防余小坐慿昔窓一声定磬发清省
　　万松山行馆杂咏叠前韵
　　松
　　春孟梢头未发鍼客客原作满庭隂十余年昔诗情在只向盘拏深处寻
　　栢
　　岱庙论年斯固弟【岱庙有汉栢】方山较嵗此为兄【灵岩山有唐元奘摩顶松然实栢也见向作】可知伯仲何常定树实无情人有情
　　迳
　　歩入松篁深越佳不须三亦至芸斋鲁论自幼曽熟读忆到澹台为慊怀
　　窓
　　开窓慿似俯髙山以渐平登非陟攀措意知他结搆巧怡神遣我眺吟间
　　廊
　　月轩延步转云廊骋目徐看画防方颠倒呈来退之句近山防翠逺山黄【谓草色遥看近却无】
　　石
　　防拳错落正还竒侧睇平看无不宜试问何人当下拜无为闻説有军司
　　梅
　　防缶梅椿列砚南无风亦自透清馣一宵之驻何须尔不为【去声】欣然只为慙
　　月
　　乙酉年吟宛目前一弯新复伴清便闲庭十六春秋阅今昔胡然成炽然
　　万松山北轩作
　　细雨霏连纎弗乆晴过午绿野含时润雨不雨胥可【叶】岩轩行斋北向北开窓户有暇一凭观野景纷入覩仆人牵后防农父耕新土澹荡逺村烟层叠遥山岵而轩拥緑云古栢无万数柏也本非松万松名谁与寻思太古前两名或互处【谓栢为松称松云栢无不可也】万松即万松何必不可许
　　晴
　　迩日毎作云郊行觉隂寒徐看绿野润麦苗抽翠攒今晓云散净扶桑涌朱丸宜旸同农慰利旅知众欢一念弗已为【去声】诸务因民观傍午颇觉暖遂与易征鞍露冕惬瞻愿老幼随并肩固知非强为如保心益殚
　　问官里行馆咏事
　　郯子当年鲁附庸【郯子朝鲁后人遂以为鲁附庸其实不见经史盖如任与颛臾之属耳】那能近百里提封【附庸不能五十里今自问官里至郯城防及百里则郯之提封安得如许之广且所云问官里亦未必果即此地或后人迁就附防未经核实耳】庙朝少皥官述园去由旬里计重【梵经四十里为一由句】何事边傍行馆筑更兼防缀曲池溶虽云图省驼装费【上四次南巡经注经台问官里均御行营兹该抚复于两处添搆行馆虽以驼装省费为辞然因一宿又烦添建两行馆于心究未释然也】舍欲为辞愧鲜悰
　　孝子里咏古
　　不拜晋王诚正论进公谘政史兼存求忠臣有佳言在疑未当扵孝子门【王祥世所称孝子也乃仕魏已拜太尉封睢陵侯及晋武受魏禅祥复受太保之拜进爵为公忠节有亏矣孝经纬云求忠臣必扵孝子之门若祥者又何以称焉因扵末二句论及之如此】
　　过沂水
　　卧波度野桥料峭晓春朝新水初生涨轻氷半未消马陵亘陆迥临乐溯源遥沂沭不相见由来有古謡
　　王右军故里
　　王氏本琅琊挈宗渡江去至今传故里墨池不知处白下乌衣巷其迹尚可据风流与质朴有似殊寒燠【叶】人情随地迁南北风异趣于古斯已然而况今时世【叶】欲拟一道同艰防未可据
　　郯子园再叠旧作韵
　　今朝驻鲁境明日入吴墟郯子名犹在金天迹缅余园已述古彼馆以憇春予淳朴为佳矣华纷奚事诸惟民之切耳是我所殷于有暇凭棐几成吟即便书






　　御制诗四集巻六十七
　　钦定四库全书
　　御制诗四集巻六十八
　　古今体七十六首【庚子四】
　　入江南境
　　为忆南邦望幸切春朝命驾此重巡鲁齐再至别非久【自乙酉南巡后辛夘丙申曽两至东省】江浙未来情更亲胥赤子宁分彼此乘青阳与布和仁翕河察吏谘民隐要务非闗庆七旬
　　五依
　　皇祖示江南大小诸吏韵
　　鳯麟之所逰岂非郊与棷而兹胡不然此理亦易剖唐虞世去逺王道弗行久君臣应共慊于我宜为首仁皇仁逮今赤子如懐
　　母乐乐而利利南东安畎亩但当守
　　良法毋事纷更后咨尔牧民者官箴慎宜守重来观民风尚觉敦孝友迎跸纷夹涂少者扶其夀施惠廑向隅推行尔莫负
　　龙泉庄行馆即事
　　南巡驻皆旧行宫他应驼载御营备张御营处祗余五江南者三山东二【江南之龙众庄林家荘桂家庄三处山东之注经台问官里二处上四次南巡均御行营此次该督抚以驼载省费为请因各建行馆维结搆朴素而计费已不啻中人十家产矣】大吏因之建行馆斯实图省驼载费入江南境此其一其二按程宿次第虽云朴斲弗丹雘中人十家产不啻畴咨政务觐林下【驻跸后召军机大臣理政降防后即宣江南在籍缙绅彭起丰张若溎蒋元益史奕昻储麟趾金士松陆燿宫兆麟等各进见咨询民瘼】防闲拈笔吟即事即事亦岂赏景光摛辞率以志吾愧
　　降防免江苏安徽两省积欠诗以志事
　　积欠寕为民愿焉率縁灾歉实堪怜行时问俗莫逾是施惠因心非用权【入江南境咨询民隠将江寕藩司所属灾缓未完银四十五万余两米十七万二千余石苏州藩司所属灾缓未完银二万三千余两米十二万九千余石安徽藩司所属灾缓银四十万余两米麦谷九万余石全行豁免俾两省积欠悉除以纾民力】漕项地丁逋并逭给求养欲道无偏仪封企望合龙速庶得灾区耕涸田
　　题行春堂【龙众庄行馆内】
　　行时正值四之春露冕鸣鞭随万民不禁欢呼任瞻就那分疆界总尊亲于焉止止恰欣朴为是孜孜切体仁近百万寛两省欠循名庶副责其真
　　夜雨【二月初六日】
　　春云傍晩忽浓铺遂霈甘膏半夜濡知已连朝被霑润那辞前路致泥涂雨珠太守喜诚有渐石仆人劳岂无歌舞农夫怨行路权其轻重学农夫
　　度永济桥三叠前韵作歌
　　北来平陆行延迤渐南时见有积水固知此邦治水难未得领要议纷起丁丑过此命修桥剔之鬟之俾详视【桥下之水下注为六塘河向多埂丁丑经临筹度命大学士刘统勲等履堪濬培添建牐坝并简防员移驻禁民侵占壬午乙酉再经其地视之悉就理矣】自此六塘淂宣泄湖水下注中里兹来乃隔十六年桥长流细春时尔夏霖秋潦或可容已成良法毋或毁黍髙稻下各随宜是在有司勤料理抚字之劳尔莫懈催科之政尔莫恃蒿目民艰犹昔然吁嗟是吾乃所以
　　过宿迁县
　　宿预过古县运河俯大隄春烟万户霭新水一川低吏治入疆察民情我后徯抚兹亲切意惠泽可云稽
　　顺河集行馆再叠旧作韵
　　永济桥过六里程顺河集傍厹犹城仲春适可一朝憩壬午犹思大吏营【壬午南巡地方大吏以此间距登舟尚有四程因搆行馆数楹为憇劳息众之所规制朴而且小遂聼之】墙外栁条髙下嬝盆中梅朶两三荣抚今岂不追前度毎欲摛词輙缱情
　　题徐熈海棠
　　钟陵名族工花卉设色偏饶生意多试防海棠晴日里嫣然风韵欲盈科
　　一树石榴百余实【见画谱熙安榴树一本帯百余实入宋内府太宗嗟异曰花果之妙吾独知有熈矣】同工异曲见精心谁云脆不禁风雨花发南唐艳到今
　　顺河集行馆咏盆梅再叠旧作韵
　　顺河行馆成多年不勤民力勤诸吏各出养亷因以成然非所嘉益欿意逮今复阅十余载岂无修葺増防缀公捐长此竟安穷遂尽罢之计费赐【各省办差輙借公捐养亷为名兹悉令罢去按数赏还直银五万两山东十三万余两江南十二万余两俾丝毫经贵皆出公帑毋复借口捐办】朴室向已居之安防树盆梅仍昔梢头初放出尘姿蕋间已喷含春味弗以多胜以少胜静而对之悟其义此去江浙胥梅乡特传消息速邮置则在其先弗在繁一枝陆氏情应契
　　防马过仰化集口占
　　防马徐过仰化集万民迎谒路傍盈顾言扈跸地方吏尔我宁无愧此名
　　隄上
　　宿雾徐开晓日暾大隄廿里度轻轩左凭緑野右运水通筹农意各存
　　麦苗芃緑栁丝黄蜗舍渔舟近水乡日日迎人融冶递果然有脚是春光
　　有时按辔一鸣鞭万姓随行相后先问此人情何以得自维爱养亦多年
　　题展义斋【林家庄行馆内】
　　行馆向平原新题额素轩对宜时霁好憩喜朴风存烟景近江国衣裳觉润暄逭蠲勤实政展义岂虚言
　　见梅
　　昨日见梅瓷盆中今日见梅湖石畔盆中本是出熏防石畔由来自开灿人力定应输天然勃来春意谁得限【叶】轻寒虽与勒梢头弹绿晕红三两绽隣仙体质超尘姿诗品恰如出精练徐徐可尔漫昌昌江国行当待吟判
　　赐两江总督萨载
　　两江总督例兼河任重事繁资是吪晋也昔闻家训在【髙晋大学士髙斌之侄习闻家训谙悉河务因简任两江总督兼管河务十余年】载兮能集众思罗幕开建业亦无沗川改陶荘有足多【陶荘引河自康熙己夘南巡时即　　命开治而河臣率以为难因循未就及萨载履任入觐时靣谕赴工察看伊即力请开挖引】
　　【河与余意合遂于四十二年二月奏报工成引河畅达形势甚顺等语因交部从优议叙给与世职以示奬励】识要输诚更何谕所期军肃与民和
　　赐苏州巡抚杨魁
　　久曽为府道上下习嫺知必不喜趋奉更当体溺饥于奢俭应示既养教母遗朂尔勤本务周忱有往规
　　题同和堂【在陈家荘行馆内】
　　时之和为春民之和为亲行时观万民曕就胥欢欣博施以济众尭舜犹难云一念苟存诚亦无不懐仁名斋永自励吾岂漫逰巡
　　赐随营众臣及江南大小吏食得句示志
　　春郊好雨复佳晴程近午前已驻旌扈驾守疆胥列坐大员小吏俾聨情时和要在叨
　　天赐政又还当戒已盈一食莫忘忆饥溺君臣职总为民生
　　安徽巡抚闵鹗元来觐即命回任诗以示志
　　亲细或忘巨【闵鹗元由刑部司员出身自以熟于刑名案件不延幕友帮办以致应行驳饬及报部之案转有迟延向询据髙晋奏闵鄂元办事潗自刻苦无专管刑名之人是以一切查察未免顾此失彼不防妥速因传谕训饬以办理封疆不可亲细事而反忘其大者】简行要敬居在权轻重际莫负命提初河决下流处【前年河决仪封黄水漫溢由贾鲁河达淮亳州防城鳯颍等处实当下流现在灾赈事务未毕而一切疏濬善后及加赈事宜经须经理因即命回任】民艰深切予速还理脉务岂必扈銮舆
　　赐总河李奉翰今调河东总河之任之作
　　耕当问仆世勤司【奉翰父李曾为南河河东总河】简任南河两载斯特以豫工须善后因移东省借深知【江南河务虽繁于河东而豫省善后事宜要李奉翰久任河官较为谙习至南河夲要任而现在安澜工程稳固又有萨载兼管陈辉祖随同办理自可渐臻熟悉因村二人对调】行于无事莫过慎防以其先岂在竒尚此合龙盼佳信闗心遥望引愁思
</div>
    <div class="pagination">
<a href="御制诗集_page965.html">上一页</a><span>...</span><a href="御制诗集_page961.html">961</a><a href="御制诗集_page962.html">962</a><a href="御制诗集_page963.html">963</a><a href="御制诗集_page964.html">964</a><a href="御制诗集_page965.html">965</a><span class="current-page">966</span><a href="御制诗集_page967.html">967</a><a href="御制诗集_page968.html">968</a><a href="御制诗集_page969.html">969</a><a href="御制诗集_page970.html">970</a><a href="御制诗集_page971.html">971</a><span>...</span><a href="御制诗集_page967.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
