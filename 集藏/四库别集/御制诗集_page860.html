<!DOCTYPE html>
<html>
<head>
    <meta charset="UTF-8">
    <title>御制诗集 - 第 860 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 860 页/共 1326 页</h1>
    <div class="content">　　欢谆谆
　　慈谕期恒例【毎承　　慈谕以年年如是为例钦奉之外实无可言也】只有钦遵无别端
　　咏和阗玉如意
　　白玉和阗富产良春秋包匦羾天阊岂无窃食生鱼似颇有遗珍盈尺长错石器成仍或贡讥闗网漏正何妨【和阗产玉回人采充嵗贡其碎小者聴与商民市易稍大之璞则例禁本严其地虽有卡伦稽查不能禁其透漏也前因臣工所进白玉如意毎有盈尺以上者知系新玉大材致自西域然啇贾牟利逺致原以赡内地玉工而既琢成器仍以上贡则固可无庸深究耳】不为圭璧为如意薄古慙今好【去声】吉祥
　　穉松
　　穉松种庭前不觉随年长纵无拏空枝自具凌云想山中有乔柯少计以十丈阿谁为我植宜此付他赏况我托怀别良材要作养
　　砌石
　　砌石作岩磴近斋便屧歩崇山峻岭间那尽开平路图易毎好新畏难率失故人情因可騐天理胡不悟谁能袪有为与尔言太素
　　河南巡抚何煟奏报得雨诗以志事
　　豫疆本以麦为秋麦熟宜旸晴弗忧【何煟奏五月初旬民间刈来正需晒晾并不望雨直至麦地布种晚秋既毕渐有盼霖之意】砻磨已完夏收定黍禾原借霈恩流霑三五寸亦称渥逮十数州可谓优【又据奏五月十六七日于洛阳巩县间连遇县雨入土三寸祥符等县禀报亦同而河南所属则报是日得雨三四五寸不等实为及时甘云云山左盼雨允切齐豫连疆未识曽得同沾渥否耳】未识齐郊同被否一因为慰一因愁
　　雨六韵【五月廿六日】
　　既雨雨实易四山云屡生聚斯霏阵霔散亦放时晴明晦浑无定宻踈特有情柳隄丝带重荷沼叶珠擎立候溟蒙过行披飒沓迎齐东似兹否【前闻山东缺雨较畿辅尤甚因屡询抚臣徐绩戒其勿事讳餙近日速据奏报通省得雨情形分寸均不及此处霑足仍切厪念耳】遥望为心萦
　　山行
　　山行意无约率与适为期憇必寻嘉荫入常遵曲逵新晴日弗烈过雨气犹滋水涨鸥呼侣坡平鹿引鹿触观皆合画理绪亦成诗万物长养候吾惟体对时
　　观荷有作
　　来从御园时池荷方吐蕋既至到山庄荷花满塞水北乃早于南殊难穷此理或亟迎人防则不可知耳然此数日间彼亦全开矣是则南北同其同气候使【余年十一二时八月至塞上鹿已鸣毎值雨雪衣裘又二十年幸木兰则鹿哨较迟雪亦不常有又二十年驻山庄哨鹿须待九月此盖气候自南而北暖以渐迁或人烟日盛所致向作气候诗尝及之】叶屿花台间香逺益清美因忆濓溪言何处无君子
　　直总督周元理奏报得雨诗以志慰
　　廿四日霖此渥霑畿南霑否念遥占忽披逺驿封章递知幸同朝霶霈佥【周元理奏省城于五月廿四日自辰至未得雨四寸又自酉至亥复得雨五寸极为深透近省州县同日均霑且油云遍布雨势緜宻所被必广各属可普望霑足为之欣慰】润涸苏枯
　　天泽厚翻耕补种地工兼心诚慰矣仍诚惧易曰害盈而福谦
　　题永恬居
　　太古此山中永恬居一所居则实永恬
　　奎章额檐梠缅企
　　挥毫时
　　云日空翘覩是意安能恬凄然立延伫
　　素尚斋
　　斋更居之巅回廊攀以上愈高斯愈豁耸目欣萧朗鸣禽语殷勤友鹿来三两山花雨后开山蝶大于掌物具天然趣夫谁劳意想素固匪因縁尚亦岂勉强今日适清闲栈蹊向西往
　　创得斋六韵
　　肩舆入山迳喜静不言长曲彴泉鸣隐深林风度凉便因排石户聊与憇松堂碧宇流云活青枫过雨香今来实剏得昔去合相忘却笑余结习闲中摘句忙
　　枕碧楼口号
　　山楼风喜北窓凉一碧林瀛万顷茫我自宵衣孜矻者那能高枕梦义皇
　　过东岭至栴檀林
　　创得斋已居山腰东岭非遥望中在趁爽肩舆便可登事半固知功有倍鲤脊卓立阴阳分阳暄那似阴凉垲过岭清风满襟袖林近栴檀所以乃调御应真俨同堂无去来今此谁待
　　天籁书屋
　　书轩据回巘万景座前披苏轼诗中画王维画里诗收来岂卷册赏处合希夷早识非众窍何须问子綦
　　澹轩口号
　　一天半即天池人力天工两借之【山腰虽有微泉得雨则水益壮不然亦借防水添之】今日凭临经雨后澹然恰喜镜光披
　　松云楼
　　云与松为友松将云作衣高楼恰相值据座似来依响爱披风飒润疑作雨防我非景逸只仰
　　五弦挥
　　超然宇
　　地据众峯巅泬寥空宇悬一心防倪筦万象泯蹄筌只有虗为合却无尘可捐青云表游目得句亦超然
　　水月庵
　　盘磴下崇椒岞崿更几曲就平得小庵弗庄严尚朴白衣坐大士如月水中浴言一犹不可何况以二目解者曰千江真成狗尾续
　　山心精舍
　　水月庵傍精舍山心自我名之彼水固为假彼斯山岂是真斯昨去今来偶尔花香鸟语不移足识安心竞矣防麽慧可大师
　　含粹斋
　　愈下愈就平书斋得于此对户亦有山绕阶亦有水斯诚两美兼可弗片时止楣额
　　昔年留纯粹而精矣安得息万縁居此穷易理
　　玉琴轩
　　引水爱其清取名喜以譬无须蔡桐斲却讶陶弦置泠泠几曲间朗朗五音备因思复古【戴】句浅言具深义聆声既清越睇色复纯粹操缦素未学不可无斯致
　　寜静斋
　　鲁论幼曾读弗忘山水乐芸斋山水间清泠带蒨峭不息性寜深恒峙体静奥适合武侯言原从吾所好设更譬致逺捷望金川报
　　千尺雪
　　夏令非冬节奚来滕六乎落崖珠防喷赴壑玉花铺揣色清无比侔声静以输田盘暮春对【盘山千尺雪较此各有所长今嵗三月初驻彼曽一再题谏】于此定何殊
　　阵雨【五月廿八日】
　　迩来毎作雨雨实弗致多濯枝复润叶旋即放晴和今晚山云重阵雨落霶前墀立积水接上银竹罗固知涸可待却虑涨潮河夏涨亦其常虞滞军报过进勦正斯时捷音日延睋
　　晴
　　阵雨诚继润晚晴良复好云卷东南净天露西北皛夕阳在高树叶底明皎皎岩风顿増凉率欲易衣袄塞景幻寒暄不齐齐之道筹农略云慰高下泽霑饱虽然敢即安西成时尚早
　　题邹一桂花朶册
　　或才半放或全开瓣瓣英英防翠苔漫讶扶踈失枝叶借乎枝叶岂真梅
　　右梅
　　红英几片贴波光绿藻相依色两当画里分明有诗意果然水面具文章
　　右桃
　　丁丁几朶结星星紫白寜须别色形压鬓翠为防叶称【去声】故枝弗恋放新馨
　　右紫丁香
　　素华漫忆昔丛分笔底铅间递细芬防得色香真净防不闗鼻观不闻闻
　　右木香
　　缚木无劳作架棚施松亦复笑牵萦紫英落落无拘束送得春光九十盈
　　右藤花
　　畮畹何须屡致猜试防纫佩孰宜哉不为长叶为散朶画拟诗人有别裁
　　右兰
　　似雀形容是也非翩翩那忆旧根依却疑决起靛花圃蓝染通身碍翅飞
　　右蓝雀
　　软红淡白鬬芳姿花谱无端新出竒真是插来成鳯钿须寄去较蛛丝【李郢诗好与擅郎寄花朶莫教淸晓羡蛛丝】
　　右鳯仙花
　　淮南岂必小山丛自写小山妙鲜同【一桂号小山】疑是三天竺寺里中含桂子落秋风
　　右桂
　　咏土尔扈特汗渥巴锡所进匙叉匕首【叉刺物以食非取鱼具及笄属也】
　　畏吾都护换回京【按元世祖至元十七年置畏吾都护畏吾即今卫拉特又名厄鲁特土尔扈特乃四卫拉特之一都护之官今虽不设然新疆惟伊犂乌鲁木齐巴里坤等处置有将军提督等官管辖军民其新归顺之土尔扈特及各回部率遣六臣侍卫等轮班镇抚之虽曰钦差即都防之遗意也】渥巴【去声】锡汗亲送行【渥巴锡游牧在哈尔沙尔阿思哈以三等侍卫护视之兹阿思哈受代来京渥巴锡亲送其行并以匙义匕首各一具装函恳其代为请安防进物虽微嘉彼诚也】吁以请安忱悃达先之微物两三呈有捄堪佐漆几用无垢都教皮匣盛岂是大官偏少此成诗縁识逺人诚
　　六月朔日纪事
　　昨晚霖霑晓霁兮爽风落宇曙光防良时敬以掖慈辇朔旦因之
　　礼拓提【即招提也见増辉记】
　　大徳躬应五福备
　　高年塔复九层跻【永佑寺内舎利塔高九层　　皇太后毎至必登其巅今年　　圣夀八旬有三跻陟如常实万年福夀之徴益深额庆】一层只祝増十嵗
　　圣夀当同窣堵齐
　　题哨鹿玉韘
　　哨鹿年来久弃之玉工旧稿效前为挽弓马上能无尔持铳林中有斯顾示众人仍劼武回防昔日只赢诗至慙力矣中【去声】惟巧喻语子舆犹可思
　　陈祼松斋讲学图
　　芸编束阁草堂深木几茶瓯相酌斟借问萧然对谈者可当忘却济时心
　　咏木根笔筒
　　无用成有用谁云此朽资泥沙剔以净毫管植斯宜为学悟根柢遣文袪蔓枝裘钟漫相拟一笔逊临池
　　山东巡抚徐绩奏报得雨诗以志慰
　　所虑山东被泽无平明阅奏慰生吾深霑五寸涸壤透望惬三农枯稼苏【徐绩奏五月廿三日省城甘霖大沛入土五寸四野渥霑不特秋苗勃发即麦楂地亦得及时耩种山东省共一百十二州县卫所统计近日得雨者已有一百四处惟八州县未据报到】通省惟余八州县及时相较小差殊【京城及保定省城均扵廿四日得雨深透畿辅同日渥霑山东扵甘三已沐膏泽较京师差早一日】更欣收麦地滋润翻种晚田忙穑夫
　　河东河道总督姚立徳奏报漕河得雨情形诗以志慰
　　漕运惟资河水送旱干水浅奈其何微湖已恐泉源弱一雨那如天泽多【姚立徳奏前因天气久晴河水稍减全放微山湖口新旧两闸桃穵出水引渠并知防江南河臣截水济运兼酌用水车屏引湖水灌注以期无误漕务兹五月廿二日济宁一带得雨六寸余汶河亦已长水七寸儌湖亦长水寸余乗此水势加増正宜如期催儧览奏为之攸慰】三进船行喜陆续【二进粮船已扵廿一日全入山东境今河水増长三进船可衘尾速进亦姚立徳所奏也】千斯仓到不蹉跎民田官庾权轻重下计奚湏济卫河【先是何煟以卫河水弱不能济运议请按例扵四月初旬起将髙平闸堵闵泄洹河以济卫至五月望后仍令唘版以溉田其续筹百泉丹河啓闭之法亦同昨因豫省雨势不甚充足念民田望泽必殷若因济运闵闸恐减下之水扵卫河不能有益转致田水无可仰资实为非计因传谕开闸俾得畅为挹注以济民田】题曹秀先所辑山荘正雅集即以为序
　　忆年十二始来斯
　　圣祖恩深最受
　　知岂意防堂肩仔已恒勤养
　　志色难思惟兹夕愓朝乾励却匪风吟月弄为裒辑事成慙正雅更表语颂浮规
　　文徴眀深树茅堂即用其韵
</div>
    <div class="pagination">
<a href="御制诗集_page859.html">上一页</a><span>...</span><a href="御制诗集_page855.html">855</a><a href="御制诗集_page856.html">856</a><a href="御制诗集_page857.html">857</a><a href="御制诗集_page858.html">858</a><a href="御制诗集_page859.html">859</a><span class="current-page">860</span><a href="御制诗集_page861.html">861</a><a href="御制诗集_page862.html">862</a><a href="御制诗集_page863.html">863</a><a href="御制诗集_page864.html">864</a><a href="御制诗集_page865.html">865</a><span>...</span><a href="御制诗集_page861.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
