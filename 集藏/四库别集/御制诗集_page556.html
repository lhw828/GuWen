<!DOCTYPE html>
<html>
<head>
    <meta charset="UTF-8">
    <title>御制诗集 - 第 556 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 556 页/共 1326 页</h1>
    <div class="content">　　每当稍望即优霑【今嵗自春徂夏每畧觉望泽即得优霑麦既获而黍禾更复油然较往年农况为尤幸】迩日连隂大涤炎却有渊衷筹事豫只须应莭不须淹
　　坚落斜飞满意凉溪亭画景入潇湘橹声何处扁舟泛咫尺湖中却渺茫
　　山东西及河南北率报麦登逢泽优缱念甘凉余数郡【陕杨应琚奏西省雨泽情形惟甘州平凉兰州巩昌所属州县内有得雨未遍之处迩时序当小暑晚禾待泽正殷日来尚未接续霑之报深为悬伫】未知此泽逮霑不
　　喜晴
　　昨日过午大作霖彻夜防纎势未止朝来云容散复聚繁丝细毳犹纷委情知夏暑宜然小民怨咨寜可已今午盖周二六时西北风吹云披靡氤氲开露天蔚蓝炳焕悬看日扬暐庆时雨即庆时旸总以民生为戚喜
　　夀荘亲王七十诞辰
　　吾叔长【上声】吾十六嵗于今亦届古稀年近尊行里无双老阖藩衞中有数【去声】贤友爱深承
　　宗帝泽引教【平声】廻忆
　　祖皇边【康熙六十一年奉　　皇祖防令王教予鎗箭】由来齿徳光朱邸恒借仪型福夀绵
　　夜雨朝晴
　　夜雨滋禾黍苖秀秀实犹延伫朝晴暄黍禾霑即宜旸奢望多较晴量雨廿九嵗欣少愁频率成例今年自春逮徂夏可谓时若承
　　天恵
　　天恵由来不易承谦受满招一念际一念目前何所愿所愿云收大开霁
　　昆眀湖上
　　快霁朝来殊畅心防余湖上试追寻东隄石啮腰含涨西岭云归顶尚隂风细波轻全拂暑霑优旸若恰宜今六桥那畔鳞塍接骋望新秧喜不禁
　　登望蟾阁作歌
　　湖阁三层弗恒登登必天风拂襟袖朱眀伏暑防炎朝拾级乗凉正斯扶栏未出曲折幽已觉白汗辞肤腠絶顶心目为霍然坚欲添衣忘夏昼九霄飒爽座间披四面画图镜中鬭水田绿云既叠鳞荷浦红霞复错绣应接不暇合静观两言蔽之曰眀秀致此得失乃各半欣以为愧过自首
　　写秋轩口号
　　雨后山风飒尔吹野芳绕砌露华滋一声蛩响丛间递各写秋情肯让谁
　　恵山园荷花
　　山园过雨看荷花如濯蜀锦浣越纱露珠离离无色象风麝馥馥饶清嘉陆葩水卉真鲜比梁溪想亦舒芳矣裳裳一例镜中华南北异同漫议拟
　　袖岚书屋
　　山隂别一峯亦具势防岩谷虽不深望逺兴斯倍书屋朴而幽氷簟如予待凭窓纵遥目反观契真宰惟有襟袖间西山爽气在
　　移松
　　去嵗山荘雨后有移松之作兹御园假山林丞初种时图美观所植益宻枫桕之类已长而松犹低伏雨露风日之恩率彼速成者侵之不可聴其然亦所以惜良材也
　　真山防易霑地气所宣俶假山不易霑夏霖乃滋溽丛樾蔚真山髙低喜并育植林于假山高畅低委曲物物有至理防心则在独而何后凋质受屈速成族值此土防湿移彼虬枝缩雨润与日暄谁复侵尔禄凌云应有日宁数枫桕簇自谓得佳趣弗俾良材伏任人讵异哉其难益増恧
　　赋得鸢飞鱼跃
　　大雅辞先着中庸趣重【去声】拈天飞寜着力渊跃自知忺云翮原昭上波鳞亦出潜流行活泼泼岂弟兴厌厌絜矩作人化造端君子占理诠兼内外是用掲楣檐
　　晚晴即景
　　防蝀饮在东晚晴今始定苦霖纵未致宜旸终觉庆空宇云难留落照曦欣暎溽蒸那可辞上伏炎方盛彼蝉则何知万树鸣相竞
　　题和阗玉云巘孤僧
　　背笠且露顶肩锡自踱歩翛然不繋懐独向云深去
　　西直门外即景六韵
　　弥月此循陌廻銮因视朝夏田较春茂朝雾喜云消梁际已抽穂麦余新茁苗【收麦后种黍复茁新苖矣】市间落麫价篱上伙条大胜从来景惟希此后调西成期尚早那敢意逍遥
　　养心殿晚景
　　宫殿琉璃瓦日照炎越欻心以盼快晴觉欣弗觉郁庭除列盆植更喜爽风拂彤墙隠下舂飒景含隆崛眀朝御太和垂衣觐簪绂
　　淑清院襍咏三首
　　御殿常朝礼易成西华路转趁凉行黻裳脱却生衣换真觉林泉淑且清
　　壶中寻迳得岩斋素尚萧然意与佳何必北窓待风至娱神亦可傲无懐
　　翠木防天原祛暑白泉响雪觧招凉竹鑪火今姑舍片刻聊将七字偿
　　日知阁叠旧作韵
　　尊闻在加意要亦视行知道协天人贯藻祛月露辞每临佳景处总惜寸隂时川上思尼父流看不舎斯
　　望瀛防未至
　　乗爽临春耦隔湖望趯防非关常见置耐可寄情廻松柏云标翠画图镜里开拟询发舟者谁果到蓬莱
　　题春耦斋
　　视朝昨日宿彤闱宜夏还因御苑归便可传餐延小驻廽思试耦迅如飞田看一律公私茂秋预千仓黍稷希目下望晴晴正好那辞蒸暑炽炎晖
　　髙梁桥放舟至昆眀湖沿途即景襍咏
　　迩日炎歊特异常放舟川路取延凉防湾过雨菰蒲重夹岸含风禾黍香
　　何必嫌迟上水船溪风襟袖正泠然岸旁行骑活扵画树里鸣蝉清胜弦
　　乗凉缆急进舟轻隄栁浓隂覆水清乐善园将万夀寺今朝权付不留行
　　绣漪桥过即昆湖万顷空眀意与俱已到清凉无暑处不妨胜处憩斯须
　　鳯凰墩
　　湖里鳯墩迎逰因舟便程经年才一到片刻又将行座似陪月置牕惟纳籁清徘徊拟自问搆筑更何情
　　过栁桥看荷花
　　栁桥横界水东西西浅东深致不齐浅乃宜荷花正放过桥似入綘云低
　　香以真清色不妖寥天一即一天寥眼根鼻观定何物那更托言尘念消
　　春光六月入银塘舟过花扶定不妨白鹭惊人蓦飞起半空犹带满身香
　　清可轩
　　维舟命肩舆夤縁山隂径山隂何处佳清可佳鲜并岩轩复不髙数武便造胜夏屋覆峭壁炎曦所弗竞室无白汗挥窓有凉飔迎坐久欲忘去吁此非勤政
　　绿畦亭
　　倚巘为亭才四柱绿畦近逺皆堪覩芃芃稻苗实异常祗为今年若旸雨十艰五遇岂易逢时逮登埸尚延伫宁不欣然宁不愁安得嵗嵗如斯普
　　翠籁亭
　　翠是色中浄籁为声里清防宜长夏憩可以涤诸情黄氏休亭赋杜家古柏行传神有别防不必更加评
　　绘芳堂
　　防簇山葩傍砌隂舒芳得气是秋金那知桃李辞春谷欲看芰荷凋夏浔也自有花觧蔵蝶何曽结实引飞禽设从轻淡观生意粉夲其人定姓林
　　溪亭夕照
　　雨凌晨洗炎暑快晴午后坐溪堂今朝不拟逰船放直到西山看夕阳
　　西北风吹襟袂清溽收柱础嫩凉生前朝苦热如秦越却笑何曽有定情
　　防片薄云染作霞映池波复皱金蛇溪亭今日为孤注不肯轻输五栁家
　　种树沿溪取布隂满亭延得翠深沈间【去声】间【平声】露出新诗趣闪闪风摇叶叶金
　　六月晦日
　　一日复一日六月眀朝换不惟夏已尽抑且年过半长昼尚顿消急景那遅慢腻云一缕无爽风终日扇欣晴殷祝篝惜隂忘喻箭
　　题和阗玉髙士临泉
　　云外飞来百道泉湱然千丈落前川厜防观者伊谁氏疑是大宛北谷仙
　　七月朔日作
　　定时遅立秋【月十日方立秋莭】朔逮秋之孟连朝晴已佳月始晴尤称碧天云欲闲乔树风如胜谁云十日遥物象传金令
　　梦中效白居易体咏清晖阁前松树子醒而犹记輙复书以志之
　　清晖阁前松树子移来得地放新枝便饶百嵗看成长才似旧松回禄时【旧松已歴五十余年今松若长至五十年则余当百嵗矣并戯识之】
　　讨源书屋对雨【七月初四日】
　　今嵗雨旸实应时二麦饱收大田好因之益切保好心先期每为厪懐抱中伏正行大雨际三白偏值七月巧以此怵惕志不寜经事多因畏事早月之三日过午雨其夜细零忽逹晓问
　　安便以憩书屋云聚又复棼丝浩情知尚不至为沴所望速晴免致潦傍晚幸转西北风吹云愿露斜阳皓
　　荷露烹茶
　　荷叶擎将沆瀣稠天然清韵称茶瓯胜泉且免持符调似雪无劳拥帚收气辨浮沈原有自火详文武恰相投灶边若供陆鸿渐欲问曾经一品不
　　即事
　　东北风雨西北晴拟询巽二曽何情试之屡騐却弗爽老农较量粗而精春希东北偏艰致夏盼西北实不易天地之大人犹憾蓬蓬那尽如人意防然絜矩为政方夙夜基命寜敢康
　　喜晴
　　不雨已两日云容散未浄以此意悬悬吟诗亦乏兴傍晚放晶阳絮鳞势弗胜天色蔚新蓝额手晴始定蝉欣列树鸣鱼乐浮波泳爽飔暑已拂夕晖光朗暎遥思田亩间良苗长相竞
　　七夕
　　晓无一鹊在庭柯闻説填桥去綘河带水果然是天堑隔年才许此宵过常别即不别曰防麽原非防麽细雨洗车真个巧祗宜应莭弗宜多
　　新月
　　迩来弗雨犹云作今日全消朗碧天才得新秋对新月可能相见不相怜瞒人防度倾西宇眀夕居然逮上分付黄头司所事定当乗爽泛兰船
　　泛月
　　傍晚襄云徂天色蓝扵水望晴剧迩来晴定今朝是新月寛较眉当秋益清美谁知雰雯中偷过数宵矣今宵可孤负缓棹沧池里暝早载光长籁峭延凉驶所以异扵夏景迁实定理掞藻兴因豪侍臣谓我喜我喜讵在兹盖在宜农耳
　　午热
　　土溽易蒸热了知夏欲残云开日转烈风定水无澜情不嫌歊剧心因宜稼欢眀朝立秋莭孤注设炎官
　　泛月八咏
　　霞
　　夕阳已入尚余霞旋暝红光防缕斜疑是广寒设秋防玉仙来驾碧绡车
　　风
　　底须愁热奈如何已喜秋风拂水过别有一般神觧处请看流动是金波
</div>
    <div class="pagination">
<a href="御制诗集_page555.html">上一页</a><span>...</span><a href="御制诗集_page551.html">551</a><a href="御制诗集_page552.html">552</a><a href="御制诗集_page553.html">553</a><a href="御制诗集_page554.html">554</a><a href="御制诗集_page555.html">555</a><span class="current-page">556</span><a href="御制诗集_page557.html">557</a><a href="御制诗集_page558.html">558</a><a href="御制诗集_page559.html">559</a><a href="御制诗集_page560.html">560</a><a href="御制诗集_page561.html">561</a><span>...</span><a href="御制诗集_page557.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
