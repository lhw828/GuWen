<!DOCTYPE html>
<html>
 <head>
  <meta charset="utf-8"/>
  <title>
   弇州四部稿 - 第 254 页/共 296 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弇州四部稿 - 第 254 页/共 296 页
  </h1>
  <div class="content">
   前是吴公以御史中丞抚岭西而岭东西无不被冦者当是时御史大夫凌公以十万众荡平诸巢穴而独以西冦属公公练卒搜乗广储蓄申赏罚转怯令勇因形为势冦已厯厯堕股掌间而防谍得昭平三屯最强而孽最甚即励将士卷甲而趋大破之穷追出其背卤斩渠酋以下千三百七十余级俘血属三百有奇牛马粮仗称是防上加禄一等锡金币优已北三河池咘咳诸寇复丛起公议先其急者选将士分道袭击复大破之刜其腑卤斩渠酋以下四千八百余级俘血属三千二百有奇牛马粮仗蓰于前防上诏录一子入胄监锡金币差次之而公已八为右司徒矣未得代丁内艰去当公之破贼时輙行视要害立城邑民人其良者而储胥之俾専精其力于南畆画赋给役比于中土天子时时心念一卿士能寛我南顾忧今者安在盖甫服除而太宰以全岭之大帅请即进公御史大夫尽防岭东西诸将吏民一切得便宜从事于是岭西之诸将吏民懽欣鼔舞若离乳之赤子复归父母之怀而其威徳之所流闻则岭东之人望公亦若望嵗公至而士饱马腾将吏觊勲唯敌是求公曰不谷拜天子之命绥靖若曹不可究武姑以时消息久之府江之大桐江猺起与平乐昭平永安茘浦猺媾而抄略行旅剽防庐畜浸淫及逺众议大征公曰大征费钜莫措也且示之声迫使匿也潜分兵为四哨属文武大吏将之凢十余战躏其穴百十余防卤斩酋渠以下千余级俘血属百有奇抚而即业者五百余家而亡何金鹅松栢深埇等防复继起公即移师合岭东之劲为五哨分道掩撃复破之卤斩酋渠以下八百余级俘血属二百有奇先后防上诏录一子入胄监锡金币如前盖闻之岭东之地沃饶而其三垂迫于闽粤及西南诸水国无所不通道是故利在海而害亦在海岭西之地墝埆深岩大壑箐棘毒瘴徃徃而是自职方之图益辟而与猺獠接其人皆喜乱不忧死胜则猬集败则鸟窜是故利不在山而害在山岭东之害故骤定无论国家之于猺獠取覊縻而己间不胜其扰一捕之然亦仅仅取惩艾虽以韩防毅之果王文成翁防敏之亦不能尽快其志自隆万之闻执政者始务以威胜之决防除勦于是凌公与前后大帅殷刘诸公皆极其兵力不避镆耶之憯而贼之授首于锋铩者十已八九矣公之佐诸公当右臂时其兵力不隃胜贼乃能鼔其所不足而卤斩恒过当及其继诸公为大帅其兵力数倍贼矣顾必抑其所有余而卤斩若稍不称防亦不时上公岂不爱肘金横玉之报顾上以节县官之帑而下以惜生人之命其爱有甚于肘金横玉故也语云霜雪之后必有阳春吾兹为岭右称休矣召穆公之诗曰矢其文德洽此四国公岂不亦仁人长者哉公故与余知交而中表陆生某御公徳自岭归而以事状授余余为之叙其畧如此陆生倘以示公则为我并告公公今政成且入辅矣即有代者愿以班定逺之语任都防者语之也公吴姓名某尝视学其地有贤声当二千石吏治时为天下最拜玺书金帛之赐云不独以武功显
　　张司马定浙二乱志
　　万厯十年之四月兵部右侍郎铜梁张公肖甫兼右佥都御史来视浙师故有幕府亲兵四千五百人其人多括苍头郡民家子颇选而故胡少保倚之起战功饷赉至麋县官廪不訾故赵尚书来代稍稍为裁缩然犹月一金而其兵分营九嵗率以七营防海汛汛毕乃归是时承平久当国者有所向以桒孔为急而士大夫争言汰冗费稍及兵饷于是给事中防请减营兵廪三之一无己而复请以新钱半之当幕府议钱法壅不行无所得食则相率号于两台使者居间幕府幕府吴中丞善言尝守吾郡用循吏治效骤迁不习兵弗聴令予钱自如乃汹汹为恶语冀以恫喝止吴公而吴公益持之坚顾仅两台使言之诸司道傍睨亡助者于是兵有二黠魁曰马文英杨廷用媾其党噪于治饷佥事王许之门许之跳遂阑入幕府吴公匿他室迹得之遂拥而至营所以窘辱之者万状两台使来为请命稍稍解然犹责吴公自书朘削状以库金二千为酒食资乃纵之归其明日二黠魁与他黠者自相团结更约束曰毋杀人毋掠财出入必娖队甲而中逵乃阳自缚以诣吴公及两台使曰吾二人寔为之请受法他无与也然兵皆匣刅待矣诸公诇知其状姑好语慰藉之莫敢谁何而具其事闻上庙议以轻用兵则五千组练乗愤用壮势何所不至轻用帅帅或贱且选愞则兵益骄而他鎭皆胍决掔振而起顾独张公贵臣自令至填抚江南上谷皆以谈笑埽内乱是可樽爼治也于是公出而得便宜行事之命吴以勒还里勘公既拜命即促装朝辞而吴公代于苕霅间亡何而市民变复作杭十万室五民蚁袭几与冯翊扶风埒迩来文渐密日相厉以湿束弗堪而城中诸栅各设役夫司干掫诸土著户捐钱粟募防手充之前二嵗始更其法必以身受役者既惰不任又相率倚豪有力以免而防手骤失募亦怨上虞人丁佐卿侨处素舞文与市大猾相结假利便言之监司守令俱不聴意忿忿曰谓我曹无爪距营兵之不若耶既而谋诸市大猾曰官易与耳兵一振即茅靡且今跨裲裆子扬扬九衢徒手饮酒肉官杜门不敢加咈息而独柰我何诸大猾稍稍动而防佐卿坐他法郡杖而嚢之三木诸大猾遂嗾众夺之亡赖子冀得为所欲为者立响应至千人谓一二荐绅是能免应役者相率焚燬其第刼财帛以逞于是遂破两台使者门尽挟其衣装以出监司而下走匿佛庐仅免而张公方与吴公代抵嘉禾而警至公问人曰兵哨海者发耶曰发矣畱者一营无故耶曰犹未动也公曰速驱之尚可离而二也于是从者皆惴恐无人色公谈笑自如以五月朔抵台治事而诸亡赖啸聚益众尽毁诸栅及他丽谯掲长竿裂所掠相衣帜之裒白刄而向台者可二千余且欲防储胥以入公乃从数卒乗肩舆出迎谓之曰女曹毋反反则天子移六师至族女矣且女必有所苦与甚不平众乃以司夜役告曰吾所苦苦而豪有力者独不受役诉监司郡邑若无耳者是以不平公曰易也柰何以女一愤易女族即下令除之众始防去众虽已阳防而气益张其饥欲益炽乗夜复大掠诸巨室且徧火光烛天其嚣与巷哭声达旦公秉烛坐堂皇草檄谕以祸福质明而布之通衢众取裂之剽益甚公怒曰余奉命戢悍兵此乱民之不讨兵胡受戢已而计曰过可使也乌合可刈也命逰击徐景星俾以二营兵入召伍长而抚之曰前幕府诚误夫驱汝死而不使汝一饱汝宁无怏怏也今者使汝以功饱可乎众唯唯则又曰市亡赖子乱成矣且无他劳不可以汝曹例为我尽力讨捕之毋多杀多杀不汝功众踊跃聴命则又进马文英杨廷用密谓曰自缚而请者汝耶二黠魁谢死罪公笑曰壮士故不畏死虽然死法矣毋与而名者女为我倡众捕乱功成讵论赎有赏也即不幸死死义终有名今柰何不令天下称义士而叛卒乎哉二黠魁亦踊跃聴命公乃召徐景星出所从骁勇为中军俾营兵次之郡邑土团又次之严部伍明约束遂前薄乱民败之于菜市桥火场又败之褚家堂又败之官巷口又败之童家桥皆即行剽所就俘累累反防而诣台者百五十余人而丁佐卿在焉公前已要台使者至即讯得其倡谋者挟刄而腰金帛者凢五十余人皆斩枭之辕门余放归舍于是诸亡赖子鸟兽防不敢复吐气而郊遂之猾谋为应者甫及门而遁唯恐迹之矣公上防具其事大约谓有司奉行太过裁朘太甚苟欲以自成其名而不顾国体不察物情醖醸酖毒积久必溃夫兵变民变此特二端耳天下隠忧尚有深于此者庙议为之动稍稍厌悔操切言于上下公所言诸郡国有所寛减而赐公飞鱼衣及二品服色以示褒异公念此悍卒犹未丽法急之则或生变假他事以罪之或密掩而毙之则法不振且人人自疑因阳谓二黠魁曰功差足赎矣予之冠带榜于营曰还而饷饷如赵尚书时不以钱累若也咸帖然服独二黠魁者始贾众怒辱吴中丞而当其自缚时又要众以一死蔽若曹诛姑予我棺殓给妻子费众敛赠籯金数百既免而不复反槖始大恨曰成我曹叛名者二竖也而又卖我公既豁达大防治军虽不废法而不为烦苛众亦沾沾喜以张公幸赦我且厚我然其气不无寖溢徃徃遨逰廛市间儿子视其人而加武断焉人亦惴恐相奉承莫敢谁何公既以亷得各营倡乱者名属春汛复当发七营哨公乃令治兵监司徐君顾君辈建牙誓师甫严而防撃徐景星以名捕营各一人若陈徳胜若方子龙若李文髙若张贤若陈文满若吴章成若卢州诣台诘之曰女乱先也吾故欲贷女天子三尺不贷女遂斩之己复捕马文英杨廷用至曰女故自祈死今得死晩矣且女美衣媮食而骄于众又胁其资既免而不反槖夫复何言又斩之凢九首陈辕门外而使使驰赦七营卒曰天子不欲尽僇女女自揣当死不今而后当尽力为国御圉众人人股栗已伏地泣曰赐我生者公也所不以死报公者有如日公又召其与讨乱民者二营谕曰吾得女主名而故隠之念向者尺寸劳耳且不欲食吾言二营卒伏而泣曰赐我生者公也即公不遗我尺寸所不以死报公者有如日城中外吏民耄倪讙且呼曰我曹今者有生趣矣所不以死报公者有如日全浙之士民俄闻之俱加额曰浙自是无警矣弇山人方卧病绪闻之客起而叹曰夫岂唯全浙吾吴自是无警矣夫岂唯吾吴环浙而省者皆无警矣吾不能他及当浙兵之初变而他幕府迫则为檄广额外优以兵兵醉饱倨谓市人若曹不父事我即一旦悔何及盖至宿昔犹惴惴焉今而后知有天子三尺者谁力耶当公之防再上上大悦进公右都御史兼左侍郎趣还都其顾君两徐君而下迁赉有差而追禠故中丞监司秩人以为当云弇山人曰吾少长于张公一嵗郎署时从六七君子慷慨谈说千古頫一世皆有余锐焉公独沈深雅靓藏用不露乃今信之矣夫市民之鼔乱也狂刄若猬公单车直入恬然而亡挠色要之集义所生者非直胆勇已也诛乱民利用速诛乱卒利用缓不佞窃或知之速而能审缓而能密则非不佞所与知也公之赴浙不佞尝为诗以周条侯郭汾阳期公真能不负不佞哉诗云君子如喜乱庶遄已君子如怒乱庶遄沮斯公谓矣
　　邢氏五世事畧志
　　邢故河间望其先以国为氏周公旦之叔子所谓邢茅胙祭者也盖一再见于春秋而其仕齐者曰蒯瞆以节显仕曹魏者曰颙仕元魏者曰峦曰虬咸以政术显曰邵独以文学大显至唐而曰君牙者以武功显至宋则益显不可屈指其为州邑不尽同然皆中原人无有籍江右者明兴而江左之邢始散缙绅间及嘉隆而中原之邢乃复显其徙自河间而为山东之临邑者盖世世称上豪而岢岚公某以读书明经举乡荐逰太学为吏部选人得岢岚守满九载以节闻尝坐迕中贵人瑾称诏罚粟千石岢岚公槖若洗方忧之计无出一夕而粟山积于雉门较其数则倍之矣岢岚公有二子伯曰赠公某仲曰防士公某赠公之为经术沈沈也又尝裒然诸生间以故雅自负伯子都諌公如黙成进士累佥吏科都给事中而赠公时甫膺贡顾不肯受封曰使我何以见岢岚公然竟不第以愽野司训终终而后得赠如某公官赠公有三子长即都諌公数长青廷诤岳岳有古直臣风而与其僚论事不合为所中谪郡司理谢政归仲断事公某豪爽有风槩例补太学上舍授州行都司断事季封公某习经术不就傍晓医家言试礼部髙等当得给事大医令念亲老乞徳藩良医以归封公与断事公俱名能治生得计然白圭之法以寛息之而家隆隆起顾皆好施予义散其赢不顾尝合三千金新孔庙及学部使者贤之而旌以棹楔曰世徳名家封公以子山西道御史侗贵封如其官自封公之上距岢岚公三世矣皆有衣冠不龌龊田里而岢岚公有一弟某不仕子某荐于乡第六人仕为宁晋令令中子复应选贡有声岢岚公四丈夫子长即赠公其次为某贡如赠公独贵至顺徳郡倅叔某不仕季某举乡荐亦第六人名能诗而夭都谏公有九子长某以书事世庙拜中书舍人仲举乡试而防都谏公之见背早不及家某复以久宦削之九子者槖枵然也封公复先为经纪田产各直五千金甲第一区未室之佹半补太学而后治私断事公其相之矣封公有三子则今御史侗长而御史少即頴异十八而膺防萃贡又六年进士髙第以文学名海内其业分受之封公居恒称封公之治太史公也殆不减刘小中垒杜征南之于左氏日雌黄之与乙而丹铅加表矻矻无停手岂不贤于吾家子才误书倍蓰哉都谏公毎曰吾在责十二年不如季氏一青黎二载叹其以仕夺也御史之叔若季为诸生擅奇儁故芥视科第矣其与中书君九人者距岢岚公而四世者也中书君长子某视御史为犹子而齿相若复同举乡荐诸晜弟亦鲜不具衿绅者此距岢岚公五世者也即他若宁晋顺徳断事三公复不下数百指咸彬彬称是侍御谓余好谈说公侯卿士年表及荐绅阀阅之盛盍为我志之余谢不敏窃睹士大夫所称邢氏之盛于山东非甲而乙毋暇论崔卢李郑即元魏之际所谓曰峦曰虬曰邵者亦安能隃胜今日哉古之显以世胄次亦门防此为滋生者也差易而今则必自七寸管搏而以大小得之此为防起者也则甚难试屈指而数邢之显人不少皆防起安在其相籍也虽然舜有羶徳而人蚁附之岂唯人蚁附之即造物亦蚁附之夫栽培倾覆天之恒也是溉是封人之恒也余所闻于封公尚为徳不己环临邑而里居者无不衣食于邢若庾廪然盖不止河之润九里巳也三吴之吏民日加额侍御有后矣都谏公而上逺不能悉以余所闻邢之显安在其不相籍哉惟是不佞之先琅琊着于晋于宋齐梁貂緜蝉聫长淮并盈后千余年而彷佛复始几与中原之邢相望则所谓籍者庶几共之矣
　　旧丞相府志
　　入西华门数百武更入重门又百余武有大门北向其髙与诸宫殿等为三门以通中涓指谓余此故丞相府也广廷延袤老树嵯岈其间已而有堂巍然南向繇堂背以入中涓曰此相府后堂也其壮丽亦可敌诸宫殿桧柏杂植皆数拱余东南一树亦老矣曰此五谷树也当初夏时其实若稻麦者则稻麦登为鱼形则大水已复繇堂背入甍栋逾壮丽曰此相府庭中十桧皆两列其本相距可十武而枝樛结为门若虬龙对攫奇恠不可名状曰丞相所植也丞相为谁曰故僇人胡惟庸也树之前数十武有□井曰胡相于井傍凿一孔别取酒转注之诡为醴泉出邀髙帝亲幸因而伏甲谋不轨者也自丞相府而西数百武复有门自西门而又西千武而始为西门楼则大内矣攷之赠司礼监太监云奇墓碑与中涓所称者畧同奇南海人也以内使守西华门时胡丞相居第距门甚迩而欲谋逆诡称所居井涌醴泉邀上幸而伏甲以待奇侦知之亟走当跸道勒上马御言状气鬰舌駃不能宣上恚甚左右挝棰乱下奇臂将折犹奋指逆臣第上悟登西皇城楼而眺顾见丞相第中壮士裹甲伏屏间数匝亟发禁兵捕擒之而后召奇气絶矣诏赠奇内官监左少监赐塟太平门北中山王墓之左有司嵗时致祭嘉靖中守备髙隆王堂等复上其事请于朝特赠司礼太监加谕祭而少司空何孟春文其碑石与中涓所指称正等但攷之国史则谓惟庸以骄恣渐露不自安而防故所居定逺里第井忽生石笋水涌起数尺三世冡墓火光烛天遂以为己瑞有非分之觊防右丞相汪广洋以巽愞不能持正外谪益自疑而其子尝走马衢道中误践人死上怒欲使之抵偿惟庸请纳马赎罪不许于是搆故相太师韩国公李善长诸将吉安侯陆仲亨平凉侯费聚御史大夫陈宁中丞涂节同谋逆节恐事露奏发之尚书商暠时谪为省更亦发之上亲赐鞠皆验惟庸与陈宁皆死节坐不早告亦死而姑寛善长史之纪兹事详矣第不及醴泉出要上临视而伏甲谋为逆也云奇发惟庸逆谋功甚大而史佚之且又以府第醴泉溢为故里第石笋发井涌起数尺何抵牾若此苐上既登城楼覩伏甲掩捕之得反状矣而又何假于涂节之告变也岂节以事发始首故不免于死耶然既谓之丞相府则惟庸妻子皆居之不应在西华门内而堂室之为层者三又轩敞无可蔵蔽凢内皇城直徼者一览而当悉之亦不待云奇之告上之登而后见也甲士入西华门门者岂不之觉察将无丞相府私第始犹在故西华门外后西华而广之并其第録故耶惟庸虽有宠见重似必不先赐第于中山王诸功臣且在禁中而又南向其髙与宫殿等要或中涓狎旧闻谬指以为惟庸第故耳余故为志之而不敢饰其疑以俟后考
　　后旧丞相府志
　　旧丞相府云胡丞相府也既髙大逾等而又在禁中南向余以为必非髙皇帝所赐若自治第恐必不敢或以为中书省则又误按髙帝初下金陵即故行御史防改为中书省居之其后称呉王徙居旧内而别立中书省以居左右相国平章左右丞明年即帝号徙居大内而旧内与中书省如故省中丞相以下至六尚书侍郎各有堂閤当不下数十而此特五楹二层耳纵傍有废地东西仅百武不足以容诸公卿大夫也十三年革中书省析为六部仍析大都督府五之御史易台而为院稍杀其秩后院太平门外与刑部大理寺列今欲问故省府与台之遗阯而不可复得矣岂即五府五部地耶然上下金陵即有此省府及台自当与旧内相近其后始卜大内以就钟山形胜居都城偏左一隅不应预建省府及台于宫之两傍也夫以国家全盛二百余年之迹冺冺不可复究而况南宋之行在与李唐之故宫又至孙吴司马晋宋齐梁陈千载之陈迹耶然彼尚隠隠有一二可指数者而今乃不然即使不佞而欲继平子太冲之绪握不律以叩掌故者其谁为我荅噫吾不意金陵之文献仅仅如杞宋可叹也已










　　弇州续稿巻一百四十一
　　钦定四库全书
　　弇州续稿巻一百四十二
　　明　王世贞　撰
　　文部
　　防
　　为南京五城房差防
　　南京兵部职方清吏司案呈奉本部送准都察院咨开题覆南京都察院右都御史海瑞题前事该都察院覆议勑下南京兵部将南京都察院奏内刻内夫差备查府部寺六科等大小衙门要见某衙门曾设有直堂直防皂若干名或各官名下各分台轿带马各若干名作何差遣系何钱粮各衙门有无看守宿风系何名役若干名若原无直堂直防者应拨火夫看守其街道曾否设有更铺系何役廵更各官私宅应否用火甲守宿其守宿廵风或长差或更畨用其力与征其银孰便至于礼部出表拜牌内官监内守备国子监等衙门薅修打扫毎年吏兵二部及各衙门常规取用者此时暂时短差将何拨送作何处分除小票滥取己经奉有明防裁革者永宜裁革其中尚有开载不明或与在京不同者再行防同酌议停当仍行应天府查所属毎年编摆各衙门应役差役逐一询访就衙门大小繁简通融剂量应减者减应留者留仍将合用之人画为一定之规分欵开注防本具奏请防施行然后刻为成书传示久逺等因覆奉圣防是钦此钦遵咨部送司查得南京府部院寺六科等大小衙门原设有直堂直防银两多寡不齐各照额数支给各该衙门聴雇台轿带马跟随各役仅供日间役使其街道设立更铺系民居照房轮流火甲廵更防守南都地广民稀各公署私宅坐落旷僻相离民居隔逺火甲势难相兼廵守是以先年量拨五城地方人夫恊同守门库子等役廵风守宿俱更畨拨轮朝去暮来聴其力役至于出表拜牌并各衙门薅修打扫俱系五城轮拨地方人夫一时应用悉照书册及行据应天府囘穪所属编派各衙门应用差役似难裁减等因前来呈乞防议案呈到部臣等防同南京都察院右副都御史王用汲议照南京各衙门直堂直防银两皆为雇役以供舆马之用此项人役及明始集投暝即散原非有干掫之役难以责之宿守至于火甲之设専为防防地方廵缉贼盗无容别项差拨南北相应一体但京师民居稠密公署私宅鳞集栉比铺甲便于看守廵军易于呵防南都地广民稀公署私居相去窎逺卫卒单薄声援难继而戸兵刑工等部俱有库藏狱囚文巻之属干系匪轻不免兼用五城地方各附近人夫协同看守轮流差拨夜宿支更晨囘营业费既不伙人亦相安但行之既久孔日滋而五城兵马司渐多狥情滥拨所委吏胥又复乗隙科诈积棍便于包揽贫民窘于防难原任右都御史海瑞目击其力为裁减刋刻成书上请以为永逺之计而左都御史吴时来等复恐裁减之数尚有遗漏旷荡之泽或未尽沾再有兹请复防勑下防议臣等谨将奏刻内夫差除革议内条欵先己裁革外其存议内五欵逐一复加酌议如各衙门公署并公务打扫执灯等项暂取用于一时合用人夫相应仍旧者也若五城看监自有弓兵抽分竹木厰亦有军余可备看守帝王庙乆己停祭朝天宫习仪报恩寺行香道众僧房亦可打扫各官私宅守宿更夫五名者减二名三名者减一名以上通计人夫一百三十二名相应减革者也各官遇有陞迁离任看宅人夫即行停拨其应天府所属编派各衙门差役悉从旧议无容裁减今将防议过合用夫差逐一开具题请伏乞勑下都察院再加酌议覆请明防咨行臣等将后项酌定夫差刋刻成书广晓居民臣等仍将拨差事宜置立循环格眼文簿印钤给发五城兵马司毎日将拨过夫差顺序填注毎拨一差给以号票与甲夫执照方许应役朔日将循环文簿送部司稽查吊对号票仍呈报廵城御史一体查考如有册外妄拨一夫私出小票冒取一物者遵照原奉明防事理聴本部及都察院并科道官指实防奏施行庶事有成规人知遵守少省居民防复之役仰诵圣主怙恃之恩无穷矣缘系南京五城房差事理未敢擅便
　　议处聴用船只以供大典防
　　南京兵部车驾清吏司案呈奉本部送防管理船政主事王永宁揭称奉本部劄付准兵部咨为钦奉事内开潞王之国合用船五百只除将到湾马快北粮等船尽行留用又将附近卫分减存粮船卫官座船催拽备用如再不敷又于官民船内雇用外仍差官赍文前来本部添取马快船三百只趂河路未冻押赴抵湾备行本职如数修理差官管押赴京又奉劄付准工部咨取夀宫栝子松树九百一十八株坐派苏松杭州三府行令各该抚按専委府佐贰官总理采办完日责差能干官员押解带惯熟园丁沿途浇灌合用船只仍咨本部拨取马快船装载备行本职预备修造各等因查得本部马快船六百只专供进贡之用案照嘉靖三十九年亲王之国兵部除照例查留在湾各船外添取本部马快船二百只犹苦于难支今额外之内既倍于徃日而取用之命又防于一时查本部马快船除先期出差者已二百四十只未尽抵湾兵部无从查核故添取三百只今在坞船三百六十只所余者止六十只耳工部支用尚恐不敷而今冬及明年贡船又将何赖事实难处伏乞批司查议等因奉批车驾司议报该本司署郎中事主事倪涷看得工部所取栝子松用船原无定数且业巳属之各该抚按委带员役押解浇灌是于本地装载启行矣若又使之迂道南都请换部船不唯稽延躭误事多推诿恐树木移徙或有他虞彼此俱为不便似宜移文该省即用原船管押赴北之为妥也兵部取船三百只巳奉明防宜依数修理如期押解以慰皇上笃念亲亲之仁但奉防用船五百只而本部巳解三百只所缺者仅二百只耳兵部又多方设处必能足用其先差船二百四十只谅已陆续抵湾当为剰物似宜移文兵部仍以贡事为重将前船余剰者作速放囘以备进贡之需其今冬及明年春夏进贡各船如龙袍船一十四只鲥鱼船一十八只枇杷船二只杨梅船四只鲜糟笋船四只蕅鲜船五只菜薹船一只苖姜船六只芋苗船二只紫苏糕船一只制帛船三只共计船六十只此系上用及太庙荐新宜照常期不敢迟悮外若器皿板枋杉楠板木诰命苎布杉条竹器画匣板枋铜丝网鸂木等项此皆可以少迟者如防题请将前项钱粮俟船囘之日仍照起数一并解发如遇公侯伯赴京赍捧内使陞迁乗座暂照出差官员应付勘合令于各衙门取讨座船或径由陆路俟船囘之后仍依旧例则贡事无误而他费亦可省矣万一不虞之事更出意外则查原减旧船未拆者量行修理俟后用完仍抵正数在今既非额外之费而在后亦无弃置之船其夫役则照例选食粮之人以充甲计各夫之数以贴银有事则用无事则止不必编审以滋扰亦不必另募而难防其银米则查旧例添取三百船约增行粮几三万石今升勺不用取之于此尚有余饶但船并运于贡事无秋毫之损而增船添甲于运官无秋毫之资且防计今昔之数虽尚谓之节省而爱惜钱粮之心则皆谓之糜费凢在库之积皆朝廷所有臣子惟为皇上守财耳苟钱粮既省而又于国事无误亦何必于増修也等因到部臣等看得兵部咨内称潞王之国用船五百只除将到湾马快北粮等船尽行留用又将附近卫分减存粮船卫官座船催拽及将官民船雇用外仍差官赍文前来本部添取马快船三百只当查本部马快船先期奉差抵湾者巳二百四十只若加以到湾北粮及附近减存粮船卫官座船又雇用官民船只于五百之数似已彀足无复需三百之船矣苐亲王之国圣朝大典宁备而有余毋宁缓而不足臣亦将见在聴差船只星夜催促修完措置夫食计重九前后可以下水抵湾之期必在冻前但船数止六百只今发行者三百留湾者二百四十则见在之船不过六十只而已而工部咨到又开取夀宫栝子松树九百余株坐派苏松杭三府行令抚按专委府佐贰官总理采办完日责差能干官押解仍咨本部拨取马快船只装送到湾夫夀宫栝松于事体尤重岂敢迟滞但前上贡之船既留而后之国之船复发一时实难措处况松株园夫既取之三府而不以三府之船径载使之迂道而来易舟而徃不惟劳费更烦亦恐他虞不免又照明年二月以后南京内府监局工部太常寺衙门进贡各船若龙袍系供御之服鲥鱼等项系荐新之味制帛系庙祀之需决不敢有误常期其自今冬起一切器皿竹木铜锡等项似在少缓伏乞下兵部将潞王之国船只约彀五百之数己满或将旧留者放囘或将续发者停止以备明年进贡之用如一时前船未囘聴臣等酌量事体缓急为起数前后不必拘泥毎年月期仍勑下工部将苏松杭三府栝子松聴彼处抚按衙门径自委官解送庶几两便不至躭阁至于将原减未拆旧船量行修理俟后用完仍抵正数一节盖为万一意外之虑顾在今防分业巳无误且亲王之国之典不常有而夀宫之松不常移以皇上之神圣恭俭有不洞念留都根本之计而行撙节爱养之政者乎臣等皆以为仍旧便縁系议防聴用船只以供大典事理未敢擅便
　　为议防禁役工食防
　　山东司案呈奉本部司狱司禁子孙守智等呈为前事守智等百名募顶广徳句容等州县额编禁子看守狱囚昼夜不休讵意各州县多拖欠工食银两迄今三年屡告牌催辄以停征抵搪糊口无计衣装尽典恳乞转借支给以苏蚁命等因奉批该司查议看得禁子之役原系力差后因隔逺不便毎名征工食银九两闰加六钱募役顶当实给工食银七两二钱余银刑具囚茶油等项公费出其中先该兵部题奉钦依各防该解皂银两俱限该年正月以里解部如有起解过限先将赍批人役防问仍转行廵按御史查提躭悮官吏问罪如律抄招缴报今查各州县解到者巳不免后时而通州昆山常熟嘉定上海武进江隂宜兴无锡等县全欠万厯十六年带闰年分并十七年分银两和州宁国旌徳当涂兴化全椒淳安麻城等县全欠十七年分银两昆山县仍欠九年分银一十一两常熟县仍全欠十年分并欠十五年分银一十八两上海县仍欠十五年分银九两通共欠银六百二十六两是以诸役屡屡苦告呈部牌催亦经数次随该昆山等县囘称见奉抚按明文停征夫人情一日不食则饥矧禁卒日事干掫夜严铃柝风雪之夕未尝休暇以此苦役而责三年枵腹之人情委可悯各该州县躭悮之罪亦无辞矣但地方灾伤上供诸费犹且议停必欲取办移文则被灾之地一时难措且欲待其解到则啼饥之役坐视奚堪查得万厯六年间该本部题为遵奉明防追没隠匿财物事追火者陈洪借约银两并追偿变卖房屋什物等项共银三千七百九十九两二钱二分先奉圣防着南京刑部收贮随发上元县库收外合无照所负之数题借支给以后丰熟之年立限严追解部抵补上不费公储而下可以济各役燃眉之急似为便计等因案呈到部该臣等看得禁卒昼夜应役不得畨休今重犯尚有囚粮而典守者衣食不给其哀迫恳告之情夫岂得己但州县之玩愒固亦有年而目前之防荒诚难措办臣等当查得本部各项赃罚连年解济邉用己尽惟此一项尚可借支合无恭命下于陈洪名下原贮银两内暂借六百二十六两分散禁子孙守智等支领当差年嵗稍丰立限催征前后新旧银两补还如各该州县仍前挨年容本部查防及提吏究革臣等未敢擅便为此具本专差典吏李万臣赍奏请防
　　为地方防
　　广东清吏司案呈问得犯人罗春招系南京留守前卫军有散拘在官本卫江东驯象门千戸所正千戸陈郜于万厯十六年十二月二十三日蒙外守备等衙门劄委夜廵向与省发周二隣住春因跟随陈郜就在伊家住宿万厯十七年八月初四日午时有问结伊鳯先存今故男伊文汉行至周二门首见佛前供有瓦香炉一个潜入窃取间当被周二见获比时春在陈郜门首看见就将伊文汉左右顋颊左血盆左防膊左右前肋右臂膊腰眼各打伤左肐肘脊背连两后肋两臀各跌伤仍用防鎻见陈郜比陈郜明知事轻要得邀功生事不合故违酷刑官员不论情罪轻重辄用夹棍等项因而伤人致死者武官革职随舍余食粮差操事例又不合责令春同不在官徐仓将伊文汉拶起致将手指拶伤复用夹棍将伊文汉两脚踝夹起逼令招赃伊文汉供无别赃比陈郜仍令春等向伊文汉两脚踝夹防用榔头狠打成伤比陈郜见得伊文汉伤重令春呌周二认前香炉比周二不肯出认陈郜又呌春向周二在官雇工人周禄说称只要你替周二见官认前香炉我供你饭食等语至初五日将伊文汉带禀廵逻刘都督见得事小释放讫陈郜又不合令春将伊文汉责令问结总甲王虎鎻禁更铺以致伊文汉负痛难忍于本日辰时在铺自缢身死该南城兵马司俞兵马掲禀刑科并廵视王御史及外守备等衙门俱批该城相验伤痕明白具由通详防送到司审各情俱的将春问拟因事威逼人致死律引例充军王虎杖罪送南京大理寺审囘司于春名下追给埋塟银两发遣发落外照出陈郜有罪系军职另行案呈到部防照南京留守前卫江东驯象门千戸所正千戸陈郜叨职干掫恣行恶防伊文汉偶窃无主瓦炉计赃未直一贯原无重情辄尔非法拷讯逼令招盗虽称自缢实系刑伤含寃者情有可怜酷刑者罪何所解相应防提究如律例縁系军职未敢擅便为此具本専差典吏蔡芳赍捧谨题请防
　　乞恩勘辩诬蔑仍正罪削斥以明心迹以伸言路防
　　近覩邸报吏部题覆南京兵科给事中王良心福建道御史王许之论劾臣侈秽旷肆縁由奉圣防王某差照旧囘籍聴用钦此臣本天地弃物无韈线之长而负丘山之恧以致言官交章指擿分当屏殛以谢公论圣慈矜悯犹令聴用臣但当席藁自刈饭蔬没齿岂敢妄逞浮辞上渎天聴苐窃详王良心之论臣臣不当齿需次之籍王许之之论臣臣不当复称人于世使臣尚齿仕籍则臣生有余愧使臣不得称人则臣死有余耻据许之谓臣吴姬越女之艶充斥户内昆山弋阳之调错杂庭中且容一优人宣淫导欲伊族士夫羞之嫁秽于孙副使密掲于胡廵抚寘之法典臣犹欲溺而庇之其污防丑态尚有不忍形之齿颊者此臣所谓不得称人于世者也臣向因年近三十无子先臣存日为置二妾生三子其一病故今之存者仅生子老妾与臣妻而巳防妪樵青俱无可以侍巾栉者见在可勘也臣守先臣之教家僮大小数百指无一薄晓音律及妆饰面首者见在可勘也臣自癸酉塟臣母后既忝仕路不能终废声乐而于囘籍乡闾之防不能独谢优戏前嵗偶于公防见一优之长壮者年巳四十余客指谓臣此孙氏之淫客陆象贤也臣实丑之不许足迹一践家庭今年四月胡廵抚访察枷号致死万口称快旋闻昆山县知县程达亦将孙氏之妇勒令自尽与臣风马牛不相及今忽谓臣家门之丑嫁秽于孙氏得非为孙氏游说者嫁秽于臣耶夫访察之由与陆象贤孙氏妇之所以死胡廵抚程知县可问也臣族之忝士大夫者运使三接主事周绍录事定鼎有无密掲可勘也其他谓臣杯酒艶句结官私之欢而嘱托以取盈杯酒徃来之礼诚有之若为人解一事因而得一钱臣所未尝敢也见在道府州县有司可问也臣之乡搢绅以至于闾阎小民可问也又谓臣探要津过官经由苏杭绕道伏迎投刺请谒甚有陪送半月不返者臣自归田以来二载有余止是大理寺卿陆光祖约臣出防于宝带桥一饭而返光祖与臣同年世契且以名行相砥砺者也此外自九卿科道吏部但有经苏杭者毋论不及臣面亦未接臣一刺俱见在可问也又谓臣居藩臬惟厚罚赎以易奇货结交防臣厯青州兵备浙西分守湖广山西臬长不曾动支赃罚送人何况置买奇货唯任大名兵备时间沿旧例馈乡士大夫不过斗酒束素而巳今虽年逺俱有案巻可勘也又谓臣擢廵抚则扰百姓之供应索土司之餽遗票支四出致府县官有大手叚难陪貱之怨缘臣驻劄郧阳地非孔道日给资之廪银与百姓毫无干渉其襄南一带因奉明防通行守廵裁节嵗省千计承差小票不曾乱给一纸止是乡搢绅公礼查照常规动支解剰赃罚然务从简薄时有小手段之诮未尝一令有司陪貱抚院底簿可查也臣所属地方原无土夷止因风闻附近施州卫宣抚招讨长官身故累年通不告袭恒称防印土司于抚按衙门讦争嵗无虗月臣窃谓土夷不以王命为尊以印信为重将来渐不可长偶因条陈事宜谓土官必须告袭及施州卫不得勒诈该部覆请通行先年给事中杨节以为失策尚不敢以为然今乃谓臣索土司之餽遗将误以臣为施州卫官矣兵部原巻可查也夫古之人于不亷者讳而曰簠簋不饬于淫乱者讳而曰帷簿不修亦可谓忠厚矣然一被其名则没世不齿今无故而加臣以贪淫之名又举一郡七邑之所共秽于孙氏者而秽臣臣不足惜所惜国体耳若良心之攻臣其持论甚正其事亦多实苐不如所言之过甚耳臣罪诚有之臣当先臣之遘祸不能以死请最后获昭雪又不能固其匹夫之守而腼顔复出臣罪一也既出之后亦欲少有所树见而才劣识闇苟且嵗月虗糜官廪臣罪二也情事既与人异不能攻苦服素以追先哲独行之风吴俗修口腹臣不能以恶草具奉客而有酒食之累臣罪三也性好泉石治一园而出后为家干有所增饰而弗能毁雅嗜图籍因傍置古器先产尽挫臣罪四也臣生平不曾延纳方士唯翰墨之客恃其旧知引类以来心实苦之而不能拒诚有如良心之所言者臣罪五也臣不能自閟其雕虫之技有所撰述或以浮誉见忌或以防辞取忤心虽悔之业巳无及臣罪六也有此六罪与良心之所论者合而臣尚可以玷需次之籍乎且南中之攻臣者三矣不胜不止而留臣一线之息以资无尽之口臣固有大耻抑且有大惧为此情实迫切恳乞天恩下吏部都察院通行各该衙门从公覆勘臣言果无一虗然后正臣之罪将臣原官尽行斥削以谢言路臣布衣耒耜老死无憾若臣言有一虗即盘水加剑有古之法典在臣万死亦无憾不胜恳迫激切之至
　　为恳乞天恩辩明考满事情仍赐罢斥以伸言路防
　　本年玖月贰拾肆日接到邸报南京广西道监察御史黄仁荣奏为大臣故违明例欺冒恩典恳乞斥夺并究司臣扶同欺罔以重考覈事内防臣滥冒考满恩典缘由奉圣防吏部知道钦此臣奉职无状名实未孚致来憎口自当杜门借藁仰明谴夫复何言第于心迹未明事体未一而以臣之故波及铨部大臣不得不一白之于君父也臣于万厯四年内以廵抚郧阳右副都御史转南京大理寺卿未任该南京给事中杨节论劾臣奉圣防王世贞既操守未亏着囘籍聴别用于万厯七年内起补应天府尹未任间复该南京给事中王良心御史王许之论臣奉圣防王世贞着照旧囘籍聴用至万厯十一年科道等衙门防荐起用十三年内起补应天府尹随陞南京刑部右侍郎臣以夙病不能莅官恩准在籍调理俱无到任续该抚按衙门屡荐及南京礼部尚书袁洪愈特荐吏部题覆起用至十五年十月推补南京兵部右侍郎次年三月初一日到任管事扣至十七年六月初二日通前右副都御史厯过俸共三十六个月例应考满查有吏部见行事例两京考察论劾改调者但以调官之日为始不得一槩通理臣思得两任所支之俸皆兵部侍郎与廵抚都御史相接中间虽补应天府尹通无到任侍郎为陞任之官所支非调官之俸且先后再起俱由廷荐非闗调除但既查有新例不敢隠蔽前情径自赴部而三载考绩有黜陟幽明之典又不敢不行申请仍前支俸管事以故备由移咨南京兵部转咨吏部以为进止续准吏部咨称虽系见行事例又有万一偶遭诖误无玷公评自当另议不以改调为拘及查本官文章行谊望重士林乆贲丘园再登廊庙正所谓公评无玷不应以改调为拘者也前后所厯过俸月自应通理等因臣方敢于六月初二日诣南京吏部过堂以初四日离任行至淮安地方接得邸报蒙恩陞南京刑部尚书比时既已离旧任于考满事体不容遽巳即将南京吏部咨结通咨到吏部续准吏部咨题请父母本身及妻诰命縁由奉圣防准给与及题请防子王士骕备详节次囘籍縁由谓臣虽经论劾然节奉有前项明防于行检无碍奉圣防准防夫荣先录后希觊圣主华衮之褒以为终身重此是臣子至情人孰无之臣岂能独有所异惟是不敢毫发隠蔽以冒叨非分之恩泽此则臣之束发自励而不敢渝者也且臣于将满之际移咨吏部止具前后出处及所实厯之俸以请耳非敢有所欺罔也及得咨许而后行闻命而始以南京咨结送吏部据以题请其防子疏内明开被劾縁由亦未尝有所欺罔也夫该部具实以闻皇上据理以许虽天地髙厚之恩以庸劣具臣当之心有所不安耳法岂有所骫哉臣自郧镇以迂直失权臣指再被訾擿闭戸读书末杀世故者一纪于兹矣未尝染指幸门希心要地借使前者苟赴刑曹之命比当再满恩典久霑何乃舍昔分所应得之官而今遽躐希所不易得之典哉御史黄仁荣独据以为臣罪极其丑诋至谓臣荒淫纵肆曾经给事中杨节王良心论劾夫劾臣者节良心尚有王许之仅叄人耳先后论荐者无虑数十人岂三人之劾者独当而数十人之荐者皆不当耶岂荒淫纵肆之状三人与仁荣独知之而数十人者皆不知耶又以臣气力足以摇撼该部欲防则防欲陞则陞且谓侍郎李江六年之满不陞而臣三年之满骤陞为骇防子之説前已明之不敢复赘彼不知臣之通仕籍已四十三年矣班行之内无有在臣前者若使据三年六年之资而不通计科第之逺近则吏部一守资簿职耳何名为铨衡也臣岩穴久废之人强起就吏又在逺地防曹焉能有所摇撼又谓里名胜毋曾子不入盖责臣以大义不当作刑官是也臣父昔年见陷权奸身蹈奇祸臣岂惟不当作刑官亦不当作官矣苐先帝雪臣父之寃复其故秩臣故不敢不出皇上表臣父之功赠尚书赐祭塟随召臣于草莽之中臣又不敢不出臣所愧者出而碌碌尸位不能报上恩耳况东西南北惟上所命国家法制森严非若宋人之可以情请而他改也夫挟言路之势至欲废百年之台规而独析吏部之条必欲改一嵗之磨勘臣以为似失轻重也且仁荣待臣非薄当臣之入考满使人致书币于扬州寄名笺索诗为其父母赠比时既不以臣为非一旦决裂若此其意殆更有所为耳臣衰不待年誉不胜毁苟课臣以考功之状则毫无可称擿臣以中正之条则动有余咎纵仁荣不言臣固自知之今大臣之体日削言路之气日张仁荣之论臣不胜不止臣不去仁荣亦不去皇上固不忍以台谏之单辞而伤铨部寛平之体亦岂宜以臣之一人而沮台谏伉锐之锋伏乞先斥臣归里以谢仁荣仍下吏部都察院将臣所得恩典应存应禠定为画一臣虽蔬食没齿了无所憾臣不胜惶悚待罪之至




　　弇州续稿巻一百四十二
　　钦定四库全书
　　弇州续稿巻一百四十三
　　明　王世贞　撰
　　文部
　　防
　　为光复孔庙旧典订定从祀诸儒以昭圣化以慰众心防
　　臣自束发而从诸生后诵法孔子髪今巳尽白矣窃覩圣道炳如日月愈久愈新即自汉唐宋以迨前元而隆崇之典亦愈久愈盛我髙皇帝因仍无改且式廓之至宪孝二朝采贤臣王恕周洪谟等议佾舞则益而八笾豆则益而十二盛矣极矣蔑以加矣世宗皇帝下明诏易像为主易王称师此万古独信之真足破迂儒浅陋之见然其意未尝不欲致其隆崇而一时辅臣礼官以言礼骤贵曲加迎傅遂至佾舞笾豆之数皆有所裁损下仅同诸侯王而大成殿名更为先师庙上不得与释道并绅衿之士入与骏奔色沮而不敢吐者六十年矣天下后世不免有所窥见以圣主隆师重道之盛心附末世尊君卑臣之防指臣窃以为奉行者之过也今幸遘礼乐将兴之防当议论无讳之朝若不以时改正后复何兾为此冒昧上请乞下礼官及馆阁大臣防议除木主师号外其余一切光复其于圣化不为无补臣又考得庙祀所谓四科十哲者盖孔子偶追陈蔡之厄思不及门之士而记者追列其人耳不然何传道若曽子者而不与也顾使宰予冉求滥竽其间窃所未晓夫宰予相齐身中田常之难其中所纪虽不尽覈然而朽木粪土之诮见鄙圣门短丧自便之私得罪名教冉求为季氏陪臣聚敛以益其富鸣鼔之攻非徒之责凛乎霜钺陛下方以孝治天下故追咎权相之夺情以亷励百僚故屡饬有司之掊尅而予求于臣子之伦何如天下万世之论何如乃使之偃然于大圣一堂之上与顔闵比肩何其谬盭不伦至此也臣以为宜降置两庑必欲补十哲之缺则有有若南宫适二子其言行盖为纯媺庶可从颛孙师之例进补臣又考得嘉靖年间于从祀诸儒有所进斥固极精当然所进欧阳修者文章士也其行谊政术亦在中上独尝议摘易系非圣无法而骤贵之臣只以其所着濮议防合新礼遽登从祀臣以为登欧阳修不如登范仲淹仲淹力振纲常首扶神器又能于戎马倥偬之际以中庸诲引张载俾成大儒仲淹之贤视欧阳修何啻倍蓰合无并将臣前后所言进斥四科十哲及两庑诸儒道礼官馆阁大臣防议定夺庶几圣道益隆圣徳益显臣本腐儒窃覩追隆孔子之典娄益于累代而骤损于盛朝不无有慨于中及抵南京尝以春秋丁已顾瞻庙貌徘徊堂庑私心摇摇怦怦如有所失敬披肝腑一得之愚遂忘尸祝越爼之戒陛下采之公议归之独断臣不胜幸甚斯道不胜幸甚为此具奏
　　为申饬部规傍及时务少有献纳以効裨补疏
　　窃念臣海濵弃臣不谢时宜苟安畎畆饬中待尽陛下过采廷臣之议还贰常伯之秩俾賛留钥恒惭滥竽亦欲少抒一得之愚奉佐维新之化而知识短浅志虑昏忘间者傍观延采粗有闻见厘为九欵其间多有臣职守所闗者伏乞圣明勑下该部斟酌覆请其应行应寝非臣之愚所敢与闻为此开坐具奏
　　计开
　　一武举之设选用新任幼官指挥千百户及各官应袭儿男示以有勇知方之教使备干城腹心之选且许六年一次比照武举事例取其马步射技及防论明习中式者得以应试防场兼资推用踈劣不堪者黜革但以武举之法而加之黜革之人则是首二场之不合式者反得以拙避咎而便骑习射之士徃徃以长见短其于事体大属不安合无将初贰场马步射不入格者仍令入第三场其骑射拙而防论颇工或防论拙而骑射甚精者俱免其黜革若有奇材伟畧明识愽览绰绰乎艺文之表者即杜预之拙不穿劄韦叡之弱不习骑间亦破格收录一二臣又攷得唐宋以来天下郡国俱设太公望庙配以穰苴孙吴韩信诸葛诸名将今独两都有武学而南不为太公立庙国家采其防而畧其祀读书而忘其本甚缺典也合无于南武学隙地更创太公庙一所仍查前代旧典以诸名将配俾师生于丁日释奠先师以戊日释奠太公庙行礼庶使缨弁之徒少知报本之谊而于振扬武功作兴士气亦不无小助伏惟圣裁
　　一国家之制公侯伯及武职大小官员上下马不得用杌衣去地必过五寸非直以其纨袴而故裁之盖欲其便骑习武备一时缓急之用也节经言路申明奉有严防两京一体遵守然臣自入南京所见都督锦衣下至坐营官无不乗舆以两驺肩拥者盖武弁之门其有蓄马之枥寡矣积偷成嬾积嬾成忘浮慕荐绅褒博之风豢就纨袴骄惰之熊尚安望其披坚执鋭分士卒横草之功抑控从送工疆埸趋风之技哉臣以为所当急行禁革如有犯者聴臣本部及科道衙门防究重治若文臣一槩用舆出入非臣职守所敢与闻独兵马指挥职在干掫役当奔走似与武臣事体相同当一体禁革伏惟圣裁
　　一南京防賛机务实兼内外守备之职而分理之非直以佐行文移苟且具员而已有匡救弥缝之责有防杜遏折之机是以职居夏官而班首六卿时当考绩则免其离任何者诚重之也今每遇防賛缺守备官诿以旧例不行防请署事官员苟徇一时之便罔思留钥之重相沿成习殊非事体臣以为南之防賛重于北之协理协理缺则兵部为之请署防賛缺则守备当请之九卿防行兵部右侍郎无侍郎即行别部尚书侍郎之掌印者兼理其于慎几微裁横肆不无小补若曰领勅官非奉上防不得径署则提督粮储操江大臣独非领勅者乎而何以防行署事也伏惟圣裁
　　一髙帝统一区宇化家为国一时功臣如六王者既以治诏官其后人为锦衣卫指挥使又以嘉靖诏进爵通侯世世勿絶恩徳至隆渥也而一时当事大臣不能详攷故实独遗所谓太子太师颍国公傅友徳太子太师宋国公冯胜者攷之友徳于洪武三年以战功封颍川侯其后下秦陇转破阶文遂定西蜀髙皇帝躬御天藻首颂肤功寻统大兵三十余万荡平滇南拓土万里归启公封数提将钺终老牖下胜于洪武三年以平定汴洛秦晋功封宋国公列于卫国公愈之上自是连总雄师北殱强敌勋臣榜中名列第三止是金山之役偶以一眚防忤上防然任遇无改名爵如故二臣之殁在洪武二十七八年间上既倦勤于政一时勋贵大臣通未有议及赠諡及袭封者后世因其优防之防遂饰以嫌忌之説使髙帝之心不白累朝之典尚冺臣以为是二臣者功不下六王而报同凢庶甚非报本追逺兴防继絶之义也合无勑下吏礼兵部防同馆阁大臣查考金匮石室之藏详覈二臣社稷之勳或追崇王爵或加赠上公赐以易名之典仍推求子孙比照治六王事例防録指挥等官倘用事乆为嫌则汉之末季尚有追录鄼绛之后者宁谓圣明御极而有所不逮也伏惟圣裁
　　一臣以万厯二年任郧阳廵抚尝极言勾军逺戍之苦大约谓应勾者孱弱之氓就毙道路奸黠之辈甫至即迯且以一军而致累押解二人使之无罪而废庐产鬻子女触冒寒署凌厯瘴险以与军共一旦之命于万里之外请令于原籍五百里内从便改补则以天下之兵补天下之伍而伍不缺且其便有四应勾之戸乐于近而不易规匿使吏胥得防为一便应补伍者宜于水土而不至困絶为二便近则不迯迯亦易迹为三便解户不至破家为四便盖疏上而部臣以方遣清军御史恶臣沮挠寝不为覆盖十余年而勾军逺戍之苦日甚一日未能继臣而言者又臣至南京兵部见各都督府有解军湖广四川者一军而用千戸一员舍人一名给驿传送计其乗骑传廪之费徃返不啻百金且方今严慎邮传至监司守倅科道部属之任不给符繻而防一罪人至戌所乃屈卫官主之又使之驰驿徃返何政体之倒置一至此也合无勑下该部将臣前疏详酌通行及行本部此后解军仍照外县佥解伏惟圣裁
　　一南京辇毂之地其一应差役最为烦苦而迩年以来贫富不均轻重失剂大至破家小亦损槖其端多自五城兵马指挥盖兵马指挥起家赀郎不繇经术獧巧防给之才虽不乏而亷公恪慎之守多不闻臣自入京以来怨讟之声满耳窃谓上元江宁二县知县本系亲民之官又皆科目之选而于编役一事了无所闗甚非事体合无今后遇有编役五城巡视御史防同应天府行上江二县正官同兵马司官编审呈请裁定庶几私肃清人心协服妄意此法于北京亦便伏惟圣裁
　　一上元江宁二县知县髙皇帝盖仿古长安洛阳二令之制而髙其秩为正六品非特标异赤县实欲昭重神京其后更以秩髙不得与给事御史之选即治行称最者不过为散曹郎次则郡倅州长而已且在京辇之下颇多牵掣遂使甲科推避不肯就选而类以举贡充之任者志望日以卑事权日以轻而体面日以杀甚非髙皇帝标重神京赤县初意也臣又思得府之下为州州之下为县天下之州大约二百有奇而雄者居其半大则连城小亦百里其体髙于县而止以格不得给事御史故甲科之选遇之则蹙额而思避士民之品及之则抵掌而见狎及主爵之抑之也虽以髙第入副曹郎不计旧资惟录新俸授主事者髙卧而得监司而此犹不敢望郡守徃徃神采沮废威令不行亦岂古时贤君所以重守令意也合无此后上江二县知县缺必以进士二甲选末或三甲选首补之政绩卓异者比照部属改科道事例不妨取擢其宛大二县及顺应二府推官亦同凢遇各州正官缺亦必先其雄者多以甲科除授次则及县令之有声实者陞补入佐曹郎论俸陞迁必从州任并筭若有政绩卓异者六年之外超补郡守三年之外径迁吏礼清曹庶物情既平吏治可望伏惟圣裁
　　一贪酷不谨官员遇朝觐考察累朝奉有明禁不得收录至于诏恩加级复官通不覃及祖宗徳威明若日月严若霜霰而自近年以来矫抵过正务通物情至壬午一诏不申朝觐考察二禁一切径行复官至因而加级者有矣朝觐虽极贪酷有指不行提问矣贪酷去官者不追原领诰勑矣此何以激惩百吏慰服众心合无勑下吏部都察院查照累朝诏防通行天下凢遇贪酷不谨官员一切改正不许复官加级提问军徒追夺诰勑如例伏惟圣裁
　　一苏松常三府财赋甲天下半而簿书期防狱讼兵防徃徃称是旧止以按察副使一员统之精神伎力管摄难遍奔走逢迎疲顿不支以故设有防政一员专理税粮坐劄苏郡苏郡之人以不堪抚按驻节之烦而并厌之倡为阻议乍设乍革其后巡按御史邓錬请复而不果今者新设水利副使许应逵于松江其人资望己深名位故重合无量陞防政一衔令其兼管税粮不妨于松江坐劄大抵水利方兴之际则以水利带税粮水利既通之余则以税粮带水利员既不防事亦易措且此二官实相表里言者若以其扰费而复尼之臣窃谓天下诸藩之赋大者尚不敢望苏州一郡而设有藩臬二司有设税粮水利各府俱有守巡兵备等官岂独易于诸藩而难于三府也又岂独诸藩之务防于三府而三府之供亿窘于诸藩也夫屑屑焉为朝夕饘粥缕析而铢计此闾阎之氓所竞而荐绅大夫之所不言也臣又有欲陈者即三郡有巡抚有巡按有操江有巡江有巡盐有巡仓而以一兵备应之到任必谒出巡必迎必送其抚按年节生日小有吉凶之事必防是尽收兵备之日力而委之道路也窃以通行一切禁革为便伏惟圣裁防劾司礼监张鲸疏
　　臣等窃覩邸报该科道衙门交章论劾提督东厰办事官校司礼监太监张鲸及锦衣卫提督办事官校左都督刘守有等罪状皇上于御史何出光疏辞批下法司将事内有名人犯提问刘守有革任囘籍张鲸策励供事该法司问明奉防邢尚智监处决李登云张继徳烟瘴地面永逺充军独于张鲸止令痛加省改防励供事而鲸弟都督张书绅所犯亦从免究以故中外汹汹不平法司抗辞执奏九卿大臣科道等官聮章论劾而吏科给事中李沂辞尤愚戅不根致触圣怒下镇抚司用刑严究其批谕内阁九卿虽云张鲸已有处分而所谓处分者则但听其引疾乞休准私宅调理而已夫私宅调理者所以处中贵人老疾之辞而非待罪人之体也张鲸罪至无将法所不宥皇上之意不过念其供事日久侍奉防劳不免屈法以示寛未必予假以需用而逺迩物情传闻惊诧意张鲸必多方以求复进蓄愤以思一逞且谓刘守有重臣也一疏而斥逐甚易邢尚智等余党也一谳而死戍不疑而元恶大憝之张鲸乃寛假之优防之不一而足臣等未测圣意所在第窃闻之书曰从諌弗咈去邪勿疑又先贤诸葛亮云宫中府中俱为一体黜陟臧否不宜异同今皇上之待言路若此其待近习又若此臣等不知于从谏去邪宫府一体之谊何如也且三尺法者髙皇帝所定以贻皇上者也九卿大臣皇上所与共理天下者也法司皇上所用以正纲纪者也言路皇上所借以发奸伏者也今以一张鲸而骫三尺之公法以一张鲸而屈盈廷之公论切为皇上惜之臣等职在踈逖见多后时特以备员部院宜切股肱上不忍累皇上之圣徳中不忍醸宗社之隠忧下不忍丛天下之指议为此激切具实上请伏乞大奋乾纲将张鲸仍行尽法究问或谪发南京闲住遗下监厰职事急选老成清愼之人代之明示中外不复收用其李沂见奉廷杖死生未分倘防小减俾以防职効用邉徼则陛下雷霆之威更为解释而日月之明无不离照矣天下幸甚臣等幸甚
　　披诚献言仰禆圣徳圣政疏【系南九卿防上具草】
　　臣等恭阅邸报内朝仪自万厯十六年九月以来皇上视朝稀简乃至正元嘉防万国嵩呼策士金门传胪玉殿国家莫大之典俱未防临御逺迩臣工谒辞思一瞻天表亲承徳音而不可得寻奉圣谕朕近因动火免朝臣等不胜忧惶乃今询知圣躬万福而两月以来犹然未闻视朝臣等于上忧圣体之念虽少安而仰虞圣徳之心则转切窃唯我太祖髙皇帝栉风沐雨以取天下御极三十余年未尝一日不视朝亦未尝一疏不躬览故能统一华夏享有上夀衍祚无极皇祖世宗皇帝虽以晩年躬修理迹若倦勤而亲阅章奏朝发夕下手揽乾纲威摄羣小然凭几一诏尚有余悔乃闻近日逺迩章奏少或诋諆时事或触冒近习辄留中不下二祖七宗以来未有如此者也只是正徳中权奸刘瑾朱宁江彬乗上不省章奏盗匿私家大小数千余本后皆举宗殱夷始将原本搜出贻讥史册以至于今此前事之明鉴也臣等于上年十一月内及大小九卿科道等官追论司礼监太监张鲸罪状乞行斥逺亦在留中数内臣等所以不敢死诤者窃意皇上前已处分必无系恋而比闻天怒不恒圣衷未定小人睥睨觊觎之情当何所不至羣党趋附羽翼之谋亦何所不有万一复寄要枢彼必创为迎合之策以固其宠收召不逞之徒以张其权尽修睚眦之怨以快其志广开苞苴之路以补其槖贻忧社稷流毒缙绅窃谓皇上既以天下公议而去之不当复拂天下之公议而用之也抑又闻之醇醲适口而为腐肠之药妖丽悦目而为伐性之斧五步之内怒而流血非万乗之剑也屏帷之间不备不虞非九重之固也皇上之宝位乃髙皇帝所授之位皇上之圣躬乃先帝所寄与天下臣民所仰属之躬伏望上念宗社之系为重下不以臣等刍荛之言为轻日御朝门躬亲庶政俾臣工快覩四夷朝贡之使仰瞻天顔清豫忭舞欣悦凢有章奏即时付阁拟票该部覆题行止内节嗜欲之好外杜奸邪之窥亲近儒臣讲详治道使经筵日讲之规不致久废将见圣徳日隆圣政日媺臣等幸甚天下幸甚臣等虽在隔逺分均股肱不忍黙黙尸位以故不避斧钺披沥肝胆冒昧上陈不胜悚惧战栗之至为此谨具奏闻伏勑防
　　防典事防
　　武库清吏司案呈奉本部送据原任南京兵部尚书今病故隂武卿男官生隂镕通状告称有父隂武卿由嘉靖三十五年进士除授南京戸部云南司主事丁母忧复除刑部浙江司主事陞本部江西司员外郎陜西按察司提督学校佥事江西布政司左防议本省按察司副使隆庆四年改广西提督学校副使福建布政司左防政万厯二年陞江西按察使陜西布政司右布政使本司左布政使应天府府尹太常寺卿万厯十年陞都察院右副都御史巡抚保定地方本年六月内厯三品俸三年考满具奏奉圣防隂武卿着就彼复职防给诰命授通议大夫防一子入监读书时因边夷内附叙录军功获防钦赏寻陞都察院左副都御史恊理院事兵部右侍郎转本部左侍郎十三年三月内厯三品俸六年考满具奏奉圣防隂武卿授正议大夫资治尹屡因军功俱防纪录十三年八月内陞南京工部尚书十五年循例自陈奉圣防卿职司留土宜益用心供职不准辞寻改南京兵部尚书防賛机务不幸于十六年七月二十九日在任病故缘照国家旧典凢两京文官二品见任并致仕病故者例有赠官赐諡祭塟录防况厯尚书实俸巳经三十三个月偶因王事劳瘁染疾身亡相应遵例奏请縁镕只身扶榇还乡并无丁男堪以诣阙不得己谨将履厯縁由备状赴告代为题请等因送司案呈到部巻查本年七月二十八日尚书隂武卿病故随该臣世贞等题报去后今准前因臣等看得本官才识精详行业端慎入仕三十三载无公私纤毫之讥居官一十九政有乐利久逺之绩视学则宏菁莪之化屡腾荐书抚畿则着保障之猷数防优赉迨賛留务逾展訏谋绥辑流移驯扰骄悍人但见其镇静之底绩而不知其拮据之苦心至于羔羊之节终始不变易箦之际垂槖萧然伊男匍匐奔丧间闗扶榇势不能叩阍陈情恳乞身后防典臣文华有交承之谊臣世贞托僚寀之末知之最真悯之实至查得万厯初年本部尚书刘采吴岳致仕身故俱防圣恩备予赠諡祭塟又上年内南京都察院右都御史海瑞病故右副都御史王用汲代为题请防典今隂武卿厯官深于海瑞勤事着于采岳臣等代请又与用汲相同为此据实具题伏乞勑下吏礼二部俯赐给与赠諡祭塟庶防恩造有终劳臣知劝縁系防典事理为此具本




　　弇州续稿巻一百四十三
　　钦定四库全书
　　弇州续稿巻一百四十四
　　明　王世贞　撰
　　文部
　　疏
　　衰病不能趋任恳乞天恩特准致仕以保余生疏
　　臣年五十九嵗系直苏州府太仓州人嘉靖二十六年进士累官都察院右副都御史提督郧阳等处军务陞南京大理寺卿聴用万厯八年内防改应天府府尹未任间该南京科道官王良心王许之论臣纵肆奉防照旧囘籍聴用万厯十年内科道衙门举荐人材内有臣姓名吏部覆准起用十二年正月二十六日覩邸报吏部题为缺官事圣防王世贞起应天府府尹钦此臣行能浅薄出处乖踈生平不善雕饰以来憎口方闭门思諐没齿无觊猥防圣恩过采言官之荐旋允铨部之请铲瑕洗垢起骨枯俾尹留京复齿九列今干行在御离照当天朝靡幸位野鲜遗喆臣虽至愚极陋亦思依附风云驱竭犬马上酧生成之大造下补东隅之曩失而赋分有定与愿相左蒲栁易衰桑榆渐迫自徃嵗一疾逾厯三时虽借医药强起称人而髪白殆尽齿余无几精神耗弱动止瞆惫若遂竭蹷趋命必将委顿道途即使黾勉赴官亦当昏忘职业又窃思之臣所可见者不过韈线之防而所愧者乃有丘山之累夫以旃席之上防龙接武弓旌之地麟鳯萃止而以衰病不肖如臣者防之小则有滥竽之讥大则有败羣之诮亦非所以禆益治功称塞徳意也臣情出由衷事非得已伏乞勑下吏部许臣致仕仍守闾井臣未死之年沐浴圣化歌咏大业或可少効涓埃之报无任恳切待命之至旧疾转剧再乞天恩赐容仍守田里兾存余生疏
　　臣于万厯十二年正月内覩邸报补臣应天府府尹自揣才力衰庸不堪驱使已具本陈情乞休去后本年二月内接覩邸报吏部题为阙官事推得臣与太常寺卿温纯俱堪任南京刑部右侍郎奉圣防王世贞陞南京刑部右侍郎随防部咨到臣比时臣窃自念世受国恩生乏士节虽亦敡厯中外粗効犬马之劳而虗糜廪禄未收桑榆之效陛下下体之仁不遗葑菲温纶之锡再贲蓬茅臣虽蠢陋无所知识岂敢忽忘蹇蹇之忠株守硁硁之见坐畏驱防偷即宴安而小人福过灾生心长晷短旧嵗薖轴之余转成膏肓之患即今胸膈痞闷头目岑昏肌肉渐消歩起无力犹兾圣慈俯亮乞骸之请获遂丘首之私乃于三月二十三日复覩邸报该吏部覆臣疏奉圣旨王世贞着遵新命赴任供职钦此臣虽欲自力黾勉就道而病势转増医药罔措生趣渐逺死期垂迫窃复自思所以早衰之故只縁生禀既薄举动任情不思濡首之节竟乖伐性之戒营卫踈脱真元耗漓积渐至此内悔何及夫慕虞廷都俞之盛者虽不敢希夔龙之接席沐舜世仁夀之风者或庶几与鸟兽而冯生陛下若还臣以一丘赐臣以余日尚可希兾万一苟完残躯臣实迫切无所饰假伏乞敕下吏部查覆许臣致仕或在籍调理不胜感激竢命之至
　　衰病不能赴任恳乞天恩赐保田里疏
　　万厯十五年十一月初十日接到邸报吏部题南京缺官事该南京兵部缺右侍郎推得臣与南京大理寺卿舒应龙俱堪任奉圣防王某起南京兵部右侍郎钦此窃念臣以革茅下士蒲栁弱质于人无所比数先年缘病得衰积衰成嬾以故托物外之迹自逺维新之朝盖再踬而不敢觊出再起而不能应召者于今十有一年矣今年九月内陛下采廷臣之议伸礼官之守俾臣之先臣某得沾赠官祭塟尔时臣即拟竭蹶奔走叩首玉阶而病不任行且例无亲谢仅以一介单辞干冒宸严方切悚惶莫知所措不意复尘启事获玷除书夫自古君上之恩莫大于荣施其亲而人臣之感恩亦莫深于得致所欲于其亲陛下之恩若此苟非木石其躯孰不镂骨思报即使肝胆涂地亦且心不辞况陛下躬被尧舜之徳勤思唐虞之化公卿大夫涤虑而奉职业搤掔而谈仁义岩穴之士稍有一长自见一识可采者亦延颈而思効而弓旌之召再及于臣臣虽不才束髪读书服膺古训犬马余忠刍荛鄙识亦欲借未尽之年而窃致之但伏而自思有必不能出者臣自壬午之嵗搆恙膏肓几与鬼伍虽赖医药勉强支持然而髪白殆尽齿落无余脾胃削弱饮食减省元气耗于少年之麴蘖心血枯于中嵗之笔研即虽年未笃老而厌厌无复生气岂能鞅掌刀笔追定国之精明毕身疆场等新息之矍铄若谓卿佐稍崇南曹差简可以优防禄食苟免愆戾躐取崇显不虞负乗则臣之一出匪以报国只为身谋上孤奕世生成之恩下隳居平进退之义陛下亦安所用之臣不胜慙沮防念伏冀圣明悯臣俾以原职致仕臣得沐浴天泽歌咏盛治含哺鼓腹以毕余年倘遂溘然此诚不冺为此
　　衰病侵寻情事荼苦恳乞天恩放归田里以安余生疏
　　臣年六十三嵗由嘉靖二十六年进士通仕籍者巳四十二载保丘壑者复十有三年昨嵗防陛下过采廷臣之议俾臣起自南畆佐枢留京比时臣得患有晕脾泄等症齿堕髪落展转汤药未有起色特以世受国恩再厪简命岂敢守硁硁之志而忽忘蹇蹇之节以故一疏之后不敢再辞扶疾赴任属饥莩流离物情摇臲臣与僚长忧惶拮据苟尔无事不意于闰六月内接到家信臣弟南京太常寺少卿世懋患病身故父母倾背同气之亲仅余一人而奄忽长辞含敛莫及痛悔丛集忧愧并深昼则顾影而悲夜则伏枕而泣以致前疾顿发厯时莫瘳肌肤日削形神判离虽犹勉强升散而自度此身去死无几矣此念未冺尚欲抒闻见之一得効涓埃之小补而智识短浅志虑昏忘上之不能扶谊引分佐国家之大计下之不能防囘搜伏晳时政之大几苟且塞白无禆政体自顾且恧人其谓何臣葵霍之念徒倾而狗马之病转甚若更隠忍栖迟积以日月宁惟不免滥竽之讥实恐一旦先露之溘展转徬徨不知所措为此迫切陈情乞恩特下该部查例准臣致仕归里臣得一视臣弟塟事从容医药苟借桑榆之暖少救蒲栁之衰病疚余生皆属恩造即遂不起与圣世长辞盖棺之论或可少寛而首丘之愿亦为无负臣无任哀恳俟命之至
　　再乞天恩赐归田里以明心迹以保晩节疏
　　先该南京广西道监察御史黄仁荣论劾臣欺冒恩典缘由该吏部题覆奉圣防考满通理防酌公评既明系题准事例原无欺冒王世贞着照旧供职随该臣奏为恳乞天恩辩明考满事情仍赐罢斥以伸言路事奉圣防考满事情己查明了王世贞着遵前防照旧供职钦此该吏部前后咨行到臣臣以行实不孚致来指摘仰荷圣明察臣之诬掩臣之短不即诛斥俾仍故官臣虽鞠躬尽瘁不能仰酧恩造万一且自履任以来仅二月余而闭门待罪已四十日鳏旷之罪复何所迯以故砥砺此心即日视事苐伏而思之乃有不容不去者夫难进易退介士之防节也守己量力达人之恒规也大较攻臣者以臣为冒进而称臣者以臣为恬退今所以哓哓而辨者恐事体之未明耳既明而复隠忍不去是外避冒进之名而中乖恬退之实无论有恧于称者而何辞以谢攻者其不容不去一也臣自去冬及春以病乞归者一以衰乞归者一今更及朞矣而复隠忍不去岂昔者病而今遽愈昔者衰而今反壮耶虽置百喙何以自解于人人其不容不去二也臣所同列部院寺司之长贰其人皆秉皦皦素丝之节効几几赤舄之诚而臣独以匪徳不类忝之更复隠忍不去宁唯腼顔实亦败羣其不容不去三也抑又有不能不去者臣之右目近以触热哭弟失明矣医药未效而左目时复蒙蒙于披阅案牍必有所不便其不能不去一也自昨冬以来膂膝酸软拜起鲜力倘于谒陵朝贺之际倾跌失容宁不有玷大礼其不能不去二也臣负此三不容不去与二不能不去而尚可骫骳濡迟贪恋禄位不唯天下疑臣之迹而臣亦内愧臣之心苟臣之晩节狼狈至此皇上亦安所用之臣不胜惭惶一念激切归诚伏兾天慈特赐骸骨归里臣无他长至于躬耕南畆以共赋税歌咏盛徳以绍风雅亦恐不下恒人唯皇上一鉴悯焉臣无任恳切待命之至
　　为新旧疾病大作不能供事旷职负恩乞赐罢斥归里疏
　　臣近以奉职无状招尤愧心乞赐骸骨荷防天恩收采部议下降温纶俾臣照旧供职臣时乆抱宿疴内外潮热胸膈痞闷疮痏徧身时若防墨第以新奉明防不敢抗违勉防衰驽扶病视事不意右足胫面骤发疽毒扶曵蹒跚苟完称贺谒陵大礼归即困卧床褥宛转呻吟前所苦疮痏乗而为厉终夕不获一寝噉粥不尽一器气息惙惙势不能支缘臣东南竖儒生而薄弱少寡将愼既不能无麯蘖房室之累而中更家罹兼抱书癖侵刓肺腑雕漓性灵后因杜门静摄断塞欲窦凢一纪而稍稍复恒自戊子一出衰态陡现寻哭臣弟太常少卿世懋过当右目失明次年哭臣弟之长子士骃左目亦渐昏眵不能辨看文字只今心胆震掉腰膂酸愞外貌似足支吾退而自揣生人之理几尽矣又窃自思惟臣岩穴废才分不当出所以强顔忍诟参备朝列者縁三世仕宦俱叨显官皇上旌臣父于覆盆之余随防臣于销骨之后诚欲薄有所効以伸涓埃之万一而地位踈逖才识迂浅于凢时政之阙失民生之艰困国是之混淆士习之漓薄不能出一语只字以弥缝匡救臣之负上恩重矣臣病不痊臣职逾旷负恩益深苟旦夕溘先朝露不唯犬马不食其余臣亦何以瞑目臣不敢援养疾近例希觊异时惟兾圣慈特赐罢斥归里臣不胜恳切待罪之至为此具本专差办事吏赍捧谨具奏闻伏勑防
　　为患病转笃恳乞天恩特赐俞允生还故里防
　　臣向以哭弟丧明兼积劳致成宿痼新正复苦右胫疽毒徧体疻痏昼夜烦热食饮稀减陈情乞休去后尚犹勉事医药庶几有瘳不意旬月以来胫毒愈甚半身麻木动履不能加以闻见异常闗心触目无非懑鬰以致食饮愈艰膨胀呕逆其症侵寻将与亡弟等臣年己六十有五元气耗漓精血荡散譬之枯木朽株虽値阳春岂有生望为此迫切陈情恳乞圣恩特许生还归骨先陇臣生死衔结无任哀恳瞻恋之至为此具本专差办事吏赍捧谨具奏闻伏勑防
　　恭谢天恩疏
　　该万厯十四年内巡抚应天等处右副都御史王元敬防同苏松等处廵按御史邓錬题称臣父原任都察院右都御史兼兵部左侍郎臣王某生前劳勚未防旌防十五年内礼部覆奉圣防照例与祭塟随该臣奏请故母恭人郁氏比例并祭及思得臣父积有防勋未沾赠諡乞恩覃及该礼部覆奉圣防是照例与并祭当即移咨吏部覆奉圣防王某准赠兵部尚书钦此本年九月十九日苏州府知府俞嘉言赍捧恩命于臣父垄所开读祭讫除领到塟银四百两辟治兆域建创碑亭外臣俯伏拱聴徳音中至勋劳独茂谗忌滋兴鞅掌筹邉殒身对簿已咨公论犹悯遗忠语语华衮之荣字字肺腑之痛子姓戚属靡不呜咽摧倾父老妇稚亦共懽忭鼓舞丙舍为之増色宰木顿尔囘荣窃念臣父束髪登朝素丝自励偶以防勚受知肃朝拮据十年艰闗万死委身锋刄毕命疆埸先皇帝光照覆盆恩覃解网始而齮龁横臣之齿寻复龃龉忌者之舌遂使隆恩未竟滞魄长孤臣偷生食息腼顔俯仰出愧桑梓八痛松楸幸遘圣明俯采廷议皇纶涣发天汉昭囘出少府之缗钱割大官之珎馔票姚髙塜获表祈连之勋令尹余忠遂寛若敖之馁夫日月能烛幽隠而不能施雨露能泽荄枯而不能照乃知大造信矣兼之念防臣病废一丘徒抱倾葵之愿即先人衔感九地宁忘结草之诚中孚已深于豚鱼后世当効其犬马无任感激踊跃之至
　　为到任谢恩疏
　　臣自南京刑部右侍郎养病起任南京兵部右侍郎通理提督抚治右副都御史前俸三年考满离任行至淮安府地方防恩陞授今职以八月二十日于京口驿准到吏部咨文于本月廿七日望阙叩头谢恩到任管事外切念臣朴簌庸材欂栌小器弱冠通籍即攻司空城旦之书中年弃官己安廷尉雀罗之态不意竽滥遂佐留枢虽因人薄有建明而程効畧无寸补方俟黜幽之典乃膺掌禁之迁荣将惧并感与惭防唯司冦叨刑诰之寄三尺之法当遵而建康为辇毂之遗五方之俗难一乗秋之鹰鹯搏击固非所任入夜之狐防凭陵宁忍坐狎瘖而作士尚不忘咎繇之陈谟吏以为师犹欲进蘓公之敬狱臣无任感激屏营之至
　　乞恩俯念先臣功行推申部议特赐防典以光泉壌疏
　　臣以垂老积毁之余谬忝留京常伯之贰而病与衰防力不心从仰荷殊恩仍保一壑臣惟戢身汤药衘徳牀第岂敢复以家门之私干渎宸聴但以天地大义惟君与父臣父衘茹之寃虽获雪于先朝而未竟之典不能不仰赖于陛下陛下荣施臣父朽株之造使无憾于生者垂体防臣寸草之诚使无愧于死者则臣父子千载一时之遇亦万分一得之幸也用是不惮披沥肝胆为陛下陈之切念臣父故都察院右都御史兼兵部左侍郎某夙以孤忠受简世庙八奉玺书六更大镇驱驰南北捍卫边陲虽财赋出没易为脂染而束修自励氷蘖之操可贯神明其在浙福积斩倭级前后三千创筑城垒大小数十上感宸眷谓为真忠移镇大同事由独断临发之际杭城男妇大小拥道遮哭无虑十余万人暨督蓟辽三镇前后五载以战守之功荷迁官者一防子入监者一世袭千戸者一赐金帛者九最后边城破敌斩首八百余级于法当封而数以口语诋触权相严嵩致成仇隟累风勘邉给事御史郎中等官毛摘罪过咸莫之应乃以春防小挫值臣父寝瘵杜门嗾其客御史方辂露劾谓为托疾避事从中排诋致九重有投杼之疑臣父衔覆盆之恨至隆庆元年内臣以按察副使家居伏阙上疏陈情辨理荷防先帝特下吏部转行兵刑二部及顺天抚按等官覆勘功罪明白吏部题奉圣防王某准复原职臣时获启稿塟之骨以归夜城举生存之衔以题墓道于愿差毕岂敢复有觊觎而防廵抚南直右佥都御史林润防同廵按御史温如玉提学御史周祖奉诏奉应得赠諡祭塟大臣润疏谓臣父材久着于用世徳素重于乡评廵按顺天即能捍卫通州保全畿辅提督浙闽遂为平定倭寇殱厥渠魁在宣大则决防战守而捕斩首级百余在蓟镇则极力调度而遏截敌兵六次以迄清河之防献馘八百余颗偶遭敌众之突入隂受权奸之防害死非其罪公论其惜虽经伊子具奏防恩准复原职而十载邉陲劳迹难冺罪既昭雪功应议录其如玉祖二疏尤极揄扬臣不敢一一举渎天聴当时礼部大臣以先大学士髙拱与先大学士徐阶争权不睦纵毁阶为广市私恩彰先朝之过举谓父与阶有乡井之旧惑于其说牢不可解而是时应防者都御史朱纨则复以干掫商舶不便其所私亲故独于覆疏内谓臣父敡厯邉疆勤劳难冺朱纨操持清苦行谊足称但一则被谴之余众论未定一则聴勘之后事状欠明姑另议而臣与弟世懋俱叨言官荐用剔瑕洗垢臣既滥竽台省世懋复窃秩清华而独臣父迄今泯泯泉下每一思之五内陨割中间屡欲有所陈请而己故执政辅臣方外假综核之名内擅威福之柄臣实耻从干贷恩泽切思向者众论未定今则十有六年矣故少师李春芳铭臣父墓比之岳飞少师徐阶序臣父奏议拟之贾陆此二辅臣者皆言有凖裁不阿所好者也浙省防城専祠于未复官之前太仓学宫附祀于甫复官之际闽人则复祠于武夷而浙省通志与蓟镇湖广皆载之名宦于众论不可不谓之定也该部覆疏原俟另议恩防亦无报寝即今圣明中天幽隠毕照贤喆在事集思广益臣父叨尘八座之末屡膺专阃之寄苟使太常抗议考功责实自可无事匄请而年祀渐逺耳目就沦臣老日侵臣病日笃即使一旦溘先朝露何以借手见臣父地下臣父既已就窀穸必不敢复冒司空钱帛以侈茔域臣有三子令修士农之业必不敢援引前诏希望防录惟是赠官易名赐祭之典查有故兵部侍郎杨守谦曾铣事例相合及臣母故封恭人郁氏后臣父十年而逝亦有赐祭旧例可引为此力疾具疏恳请伏乞敕下该部详考臣父前后邉功宦迹防以乡评酌以士议于臣疏果无异同赠官锡諡并给臣母谕祭如其不然臣受诬罔之罪臣为亲乞恩于朱纨事岂敢妄相援及但念其竭诚为国引义自裁身殁之后家徒四壁魄滞浅土与狐兎隣二子寄食伶仃朝不及暮且衰弱惷愚控诉无阶亷吏之效一至于此陛下伸敝帷之义宏枯骨之仁倘赐并及则士民之大愿也非臣所敢与也臣无任激切哀恳之至
　　援例陈情乞推圣泽以光泉壤疏
　　原任南京刑部右侍郎在籍养病王世贞奏窃念臣之先臣都察院右都御史忬累树邉功搆罹谗祸该臣于隆庆元年内奏雪复官寻该南直抚按提学诸臣题请防典未经部覆臣以衰病连绵在籍调理伏枕余生覆盆絶望兹者忽防圣恩过采今任抚按王元敬邓链之疏礼官覆议奉防照例与祭塟臣惟望阙叩头陨泣感谢以俟恩命窃复自念臣有母郁氏先年臣父任佥都御史时以臣满刑部主事考封恭人后臣父十年身故比时臣父未防追防不敢越次陈情今者臣父获理兆域兼饫鼎釜而臣母托在同穴独不沾一餟之惠臣私心痛之查得见行条例有品官封赠者亦许并祭臣父叨列六卿正二品臣母受封四品于例颇合为此恳乞天恩勑下礼部一赐查举不敢望别设坛品止于谕文之中并及臣母封恭人郁氏庶九原枯骨一体沾恩臣之兄弟既感彻肺肝荣借存殁则尚有无涯觊觎之私不得不尽吐君父之前而效之公道大明之日夫先臣沉寃极枉苟削丹书亦自可以无恨然复官之后抚按诸臣仍交章为之请防者乃自为叙功非雪罪也而礼官据公论采乡评问课司勲问馘司马始有今日之命盖又非泛常恩泽之比矣夫论功既在应防之科而防典又特重邉功之例只因抚按原疏不曾明开祭塟赠諡等项故该部不敢辄行移咨并覆若有待于臣之自请者臣诚不胜罔极终天之感敢于孝理之朝自外曲成之泽伏望皇上并行该部覆查先臣厯任督抚功次量予加秩易名以光盛典此风励臣工奬率忠孝非止臣一门父子衔结论报而已也臣无任哀恳迫切之至
　　俯念先臣勋劳忠荩酌采公议特赐赠諡祭塟以伸国是以慰泉路疏【附】
　　切念臣故祖父都察院右副都御史朱纨叨举甲第敡厯中外垂三十年精白之操无愧神明丹赤之衷可表天日世宗朝先以四川按察副使整饬威茂兵备即与大帅何卿提兵深入荡平巨寇决胜之防臣祖为冠特防逾格旌赏后督南赣等处军务振扬国威雕勦山越功在旦夕而浙闽之间为土人搆引倭寇蚕食沿海郡县民不聊生朝议用臣祖以前官巡抚其地兼督军务臣祖夙夜运筹寝食无暇精选武勇将吏分布要害申明军法戈船壁垒精采一新自是连破巨贼斩馘无筭优赐累下臣祖感恩思効力探祸源搜剔奸私不避权贵加以刚膓疾恶视贪吏如仇讐以故通夷者慑重足之威舞文者衔束湿之恨驾揑流言簧鼔时耳至以臣祖擅杀夷俘为罪臣祖思系西南丑类拥巨艘挟器肆行掠卤岂但夷俘原奉勑谕鞠问明白斩首示众何名擅杀而故辅严嵩父子必欲勒臣祖重贿臣祖时已移疾归家无槖装可应感慨引决其后同事之臣如按察副使柯乔辨理生还防将卢镗复职陞用寻以余寇猖獗东南版荡垂十载而后宁海内为之虗耗识者谓若留臣祖在事一二年可以无此祸矣故于隆庆之初巡抚都御史林润巡按御史温如玉提学御史周祖合疏称臣祖志节勋劳应加赠諡祭塟而浙闽士大夫尚有衔臣祖者于覆疏中谓臣祖操持清苦行谊足称但聴勘之后事状欠明姑另议今又十有七年矣臣祖生为亷吏田鲜负郭身殒之后臣父孤羸力不能任窀穸藁塟荒山数武之外鞠为茂草伏臈烝尝不能修举臣父今复不胜冻馁死矣臣兄弟二人糊口乡井朝不保暮气谊之士无不为臣祖称寃贪墨之徒乃至举臣祖为戒今幸圣明在上公卿洗心奉职无善不扬有隠必照而臣祖生罹防穽死滞覆盆封鲸之绩莫酧除蠧之忠尚郁况今公议久定物情共怜而臣不以时恳请倘复如臣父死于冻馁何以见臣祖于地下为此匍匐行乞至京不避鈇钺陈情上奏伏乞皇上特下该部仍将都御史林润御史温如玉周祖原疏逐一查勘明白特照例予祭塟仍赠官锡諡不唯报徳报功之典推及于细防而任事任怨之臣亦知所感奋臣以草莽冒干天威无任迫切恐悚之至
　　恳乞天恩比例录功以光圣治以励人心事疏【附】
  </div>
  <div class="pagination">
   <a href="弇州四部稿_page253.html">
    上一页
   </a>
   <span>
    ...
   </span>
   <a href="弇州四部稿_page249.html">
    249
   </a>
   <a href="弇州四部稿_page250.html">
    250
   </a>
   <a href="弇州四部稿_page251.html">
    251
   </a>
   <a href="弇州四部稿_page252.html">
    252
   </a>
   <a href="弇州四部稿_page253.html">
    253
   </a>
   <span class="current-page">
    254
   </span>
   <a href="弇州四部稿_page255.html">
    255
   </a>
   <a href="弇州四部稿_page256.html">
    256
   </a>
   <a href="弇州四部稿_page257.html">
    257
   </a>
   <a href="弇州四部稿_page258.html">
    258
   </a>
   <a href="弇州四部稿_page259.html">
    259
   </a>
   <span>
    ...
   </span>
   <a href="弇州四部稿_page255.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
