<!DOCTYPE html>
<html>
<head>
    <meta charset="UTF-8">
    <title>御制诗集 - 第 650 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 650 页/共 1326 页</h1>
    <div class="content">　　夕佳楼
　　山色无不佳亦有夕佳时夕佳其故何凹防縁向西小楼筑此间常受斜阳披金碧翻林叶爓朗而陆离我来孟秋杪恰如仲秋期坐对不觉暄塞中能尔为
　　濬溪
　　塞山雨景竒万瀑争腾奋然毎挟沙石注溪致淤填【叶】必有事濬疏方得清流进畚喿集众力给值工成迅长溪复旧观风漪还月印我因悟为学克已贵不悋心源苟茅塞亦赖以时濬
　　题钱维城秋岩萧寺图
　　白纸本来冺色相凭空忽落千重巗画理诗趣原同致课无责有大不凡厯厯栈道上嶻嶭萧萧古寺围松杉其中定是神僧住贝多罗叶翻华严
　　即景
　　昨晚细雨润荞菜今晨快晴暄禾黍曰晴曰雨两宜时幸共良农值绥屡【叶】碧空寥廓浄纎云晓凉披防青山覩青山緑水真称【去声】逰却恐斯非无逸所
　　登四面云山亭子
　　崿嶂倾崖防曲盘到来俯视万峰攒唅呀更复天风鼓座上添衣七月寒
　　青枫翠柏眼前罗栈齴犹看苍鹿过风籁浑疑华山顶眀星玉女按云和
　　亭子云端不屡登登欣旷志共秋澄短长诗句题檐柱也喜同人年嵗增
　　下髙峯至玉岑精舍作
　　肩舆下髙峯下自比登易及至巉崄防原不如防骑可与知者言弗知嚼蜡味而惟能骑然不能不可试能则与马习左右皆如意坐舆肩者劳颠簸反成累不能则畏马乃翻为苦事不如坐舆穏那虑人劳勚精舍旋亦到玉岑耸青翠岑既罢重登凭吟五字
　　涌玉亭
　　夏间渥雨润山巅防防石渠贮有泉今日小亭真涌玉一如镜碧澄鲜
　　小沧浪室
　　沧浪不在隰而在岝崿间洼樽浅水渟何不可云然惜非清宵至看印月一弯
　　积嘉亭
　　横岭竖峰周且遮山亭十笏锁谽谺庭前松树百年外积健为雄防复嘉
　　题属霄楼
　　因迥事惟半岩楼具四临既縁骋遥目无复着尘心碧可俯空宇翠非遮逺岑考功句宜此霄汉坐开襟
　　清舒山馆
　　书馆山间更水间轻舆迤逦入林闗清秋舒志莫过此片刻憩躬原复还鸟识人来语益絮蛩因节至闘频防笑予旬日方斯赏一为【去声】喜新一少闲
　　颐志堂
　　溪堂碧水浔乗暇偶逰寻练影披前沼晶光荡逺林雨过鹿留迹风送鸟腾吟颐志固縁静仍当收放心
　　含徳斋
　　满屋馥芸香书防有缥缃与稽资汲古抚序正宜凉孔思【去声】知仁乐
　　轩文日月光万年含
　　祖徳铭志那能忘
　　千尺雪
　　防日逰山已畅情今朝观水目尤清因之悟得宣尼防曰知曰仁实并行
　　聴如响磬看弯环坐石凭消片刻闲滤涤固应无结习那更数典忆寒山
　　落涧飞流凡防层赴溪无事只空澄摐摐声色非声色拈出如来防上乗
　　玉琴轩
　　曲注绕书轩有声静不喧是惟七弦似自具八音存何必四山响未忘五字言昨年凭坐兴已共逝波翻
　　宁静斋
　　宁为静之效静乃宁之本水萦山逻间得此书斋宛境清神自谧那更期致逺是宜居畸人乐饥恣肥遯而我忧劳者岂能镇息偃偶然寄意可谅不为大损
　　即事
　　齐豫初旱后获雨江浙初雨后觉旱初旱后雨审无妨初雨后旱恐致损昨近大吏始驰章研朱批饬奏已晚【昨髙晋奏上下两江伏雨未能普徧立秋后望泽犹殷而永徳亦于昨日奏到浙省六月缺雨七月初尚事祷祈所奏均已太迟因随折批饬即宣谕确勘赈抚并予缓征以纾民力】善抚详赈在汝为为不力罪不汝缓南望切切廑民瘼讵因慰近而忘逺阿里衮明徳奏报滇省雨水秋成情形诗以述懐用去年鄂宁奏二麦有收志慰诗韵
　　西陲蒇鸿绩岂复萌佳兵朱波忽跳梁军务万里萦蛮烟瘴雨区地势昧其形以此进旋阿瓦卒未平师行粮即随储胥赖稌秔大吏飞章奏欣可望秋成【阿里衮等奏云南二十三府属自入夏以来雨水调匀田禾丰盛农民佥云今嵗秋收情形约较上两年尤胜尤广】国威在必扬禁旅较前增【今春续发京城健鋭火器两营劲旅四千赴滇并调荆州成都满洲兵四千前往分驻厚集待期追兵数既增储偫宜裕兹幸年谷顺成足供军食】苟无庚癸呼吾心略因宁
　　有真意轩
　　最喜山深防兼来夕霭时翠峰非假色红叶是新枝土劚久成石松乔下长【上声】芝既云真意有拈咏复何为
　　对画亭
　　画帧悬来有是乎气为神韵静为腴所赢赵【伯驹】李【成】倪【瓒】黄【公望】者春夏秋冬景各殊
　　静含太古山房
　　何防不太古山房独擅称阶前俯閜砢外即崚嶒望复目眸豁坐教心意澄梵铃空际落便以悟南能
　　不遮山楼
　　小阁开山不遮逺峰近巘各呈嘉夕阳欲落依西岭幻起东林一片霞
　　题澄观斋
　　一水门前帯书斋倚碧崚因遥弗恒到偶至了宜凭锦绣开云惯鼪鼯织树能止观虽未得观则不期澄
　　翠云岩
　　峭壁峥嵘早得隂前庭树影复萧森坐来已是秋光满更落天风万籁吟
　　敞晴斋
　　今秋时雨复时晴朅至山斋信敞情万树吟风籁添爽千峰照日黛含晶鹤如忽下还飞上鹿不见形只聴声小坐促成章便去那更格调致闲评
　　绘韵楼
　　峯姿树态总风流气韵居然近仲秋此景问谁能绘得素先应让此山楼
　　题钱维城九秋图
　　秋海棠
　　态与小名定不差马嵬坡下断肠花临风仍似恨瓶史侍婢如何判郑家
　　紫茉莉
　　艳葩繁叶护苔墙茉莉应输时世妆独有一般懐慊防谁知衣紫反无香
　　秋葵
　　蕊擎火齐瓣裁金那説西风凉不禁自有丹心称向日阳光照防却无心
　　翦秋罗
　　緑叶已看当夏发红葩惟是到秋开此花解识时寒暖应节轻罗早翦裁
　　洋菊
　　一例秋芳种益襍出竒竞胜态姗兮虽然得与东篱并陶令何曾识海西
　　玉簪
　　声价非髙品自洁幽香浄色防墙隂东村尽有效颦者也解摘来头上簪
　　金桂
　　粟想芳防金想黄西风常与逐蜂狂谁知一种江南卉也做中秋塞北香【秋花九种维城图以进避暑山荘者山荘今亦有桂云】
　　紫木槿
　　五月开花至九月畨畨绽朶不妨秋无心学取长生术却是卉中夀者流
　　翠桃【紫云花江南俗名翠桃】
　　度索宁无草本花彩霞幻作翠为霞漫言枝上缺秋实意寓倾阳亦可嘉【维城自识有小草倾阳之语】
　　即景
　　晨寒前日欲装绵午热今朝顿炽然无碍延凉有溪榭却欣催熟利山田蒸云出岫还归岫涨水上川落下川拟减豪吟图静赏兴因即景又成篇
　　题含青斋
　　浮蓝缭翠罨檐櫺画意无形复有形半座生来虚室白一帘含得万山青乐兮偶学仲长论陋则非同禹锡铭犹是林光蓊蔚鹿声难隠却频聴
　　挹秀书屋
　　一牖当空耸碧岑性灵适惬秀而深注兹挹彼诚无竭恺弟因思君子心
　　碧静堂
　　一径入深林三间栖碧嶂既静虑因澄惟虚观亦畅逺山夫何似髙下翻翠浪可以涤尘襟而尽非时尚壁间新什阙此债应须偿
　　浄练溪楼
　　楼固弗楼练岂练山堂跨涧待泉披傍人却笑名不副此意曾非尔所知
　　水月精舍
　　丹崖俯緑水精舍筑崕巅秋仲方言到西南新月悬清华连上下迥意泯蹄筌元奘勤诠释安知指上禅
　　緑云楼
　　緑树偨池近逺冈翻风叶叶送微凉山田遥见罫方者却喜云容欲作黄
　　放鹿
　　或有献鹿者槛中笼觳觫开槛命放之山谷恣逰逐无何持铳出林中寻跧伏牛羊何择焉况是同为鹿仁术在扩充防然憎忸恧
　　观瀑
　　瀎潏擘涧垂飞虹响鍧渒金石同是声是色非声色观瀑即以为观空直注旁溅势未已咫尺亦须论万里却悟适从瀑源来一线细流潺足底
　　即事
　　正廑南方雨若何驿章次第报非讹霑来霈泽三省遍救得秋成大半多【彰寳奏江苏各属七月间均霑雨水乡仍可丰收惟髙阜补种不及者间有一隅被旱冯钤奏安徽七月以来雨均优渥髙田尚可种荞较洼地收成仅减十之一二永徳奏浙西自入七月雨泽匀透晚禾长发可冀有秋浙东早稻已获通计八分前因江浙夏雨愆期随谕各督抚察勘妥办今节次览奏稍为慰懐】亦有髙田终莫及仍教长吏察无詑旰宵惟是勤民瘼敢恣逰歌巻者阿
　　恭奉
　　皇太后逰狮子园
　　金风皜日仲秋天欣奉
　　慈逰坻苑便
</div>
    <div class="pagination">
<a href="御制诗集_page649.html">上一页</a><span>...</span><a href="御制诗集_page645.html">645</a><a href="御制诗集_page646.html">646</a><a href="御制诗集_page647.html">647</a><a href="御制诗集_page648.html">648</a><a href="御制诗集_page649.html">649</a><span class="current-page">650</span><a href="御制诗集_page651.html">651</a><a href="御制诗集_page652.html">652</a><a href="御制诗集_page653.html">653</a><a href="御制诗集_page654.html">654</a><a href="御制诗集_page655.html">655</a><span>...</span><a href="御制诗集_page651.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
