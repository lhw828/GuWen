<!DOCTYPE html>
<html>
<head>
    <meta charset="UTF-8">
    <title>御制诗集 - 第 56 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 56 页/共 1326 页</h1>
    <div class="content">　　家鹤唳松隂声凄故不扬野鴈呌洲渚春宇随翺翔胡爲凌云姿逊彼栖芦行由来受羁束只爲饱稻粱垂飞翅已剪待饲颈空长弹舌吊水月念结烟霞乡世事有如此对之增慨慷
　　鸣玉濑
　　无风松谡谡有月金摐摐玉女洗头盆泻作芙蓉江林麓自潇洒烟岚多变态飞流下十寻砉然玉珠碎长虹饮素练圎潭澄见底时来听清泠尘念一以洗涧壑诚泬防松篁复萧飒把笔坐石头林泉相问答
　　春日御园闲咏
　　榆烟寒食杏酪养花天波涨鱼儿跃窗开燕子穿诗题春与富画意景增妍兰櫂随堤转仙家别一川琼华楼畔柳窣地是黄金日暖花蒸雾春深鸟弄音湖山多静气松鹤空尘心一巻南华趣忘言独与寻苔甎铺绿毯桃坞簇红霞乐与物华共静知春事嘉端溪供晚咏顾渚试新茶思到深耕处吾悰讵有涯万物向芳荣乗时也畅情讵能忘栗栗借以騐生生消息否而泰循环利与贞怀安悬炯戒勤政访名卿
　　十骏图歌
　　羣空冀北星辉房天闲十二有骊黄赤汗流赭太一况【叶】就中防数万吉骦龙颙凤耸诚昂藏骅駵阚虎威武扬四蹄踠踣腾康庄玉狮子贡自法王超跋蹑景驰晻上【叶】花间敲句移银床俊逸尤让霹雳骧权竒俶傥孰能方龙沙一驰殪千狼是爲渥洼产中良雪防雕臂三冬凉狐兎奔避雉雀惶有驈有驈自在名【叶】朝骛蜀越夕齐梁徒传鲁牧駉有皇奔霄荏防驶异常不须鞭筞追星芒赤花鹰来大宛乡磊落独歩骥子英【叶】翩翩鸾凤云中翔籋云之駃驯且刚百里底用宿舂粮嗟予无德御万邦肯学八骏穷八荒凛乎朽驭刻敢忘来賔用志祖泽长金辂玉仗开阖阊田车弗驾坐明堂驱驰乐圃游礼塲六龙时乗受天庆
　　咏瓶中蜡梅
　　蜡梅腊月开得名所以乃朔地节候迟顿使花信改宿雪封腰支和飔绽蓓蕾香后坞旁桃荣共溪边防花师并无借春风则有待名实不相称知音幸勿辠
　　桃
　　寻芳迟见锦苞开傍陌沿堤日几廻马上相逢花使者分明报道艳春来
　　和娇几树弄春融撩眼诗题曲槛东防爱柳枝低拂处绿云欲变晓霞红
　　依旧元都观里花碧防干外一枝斜可知人靣原常在当日春风漫自嗟
　　软房轻贴嫩防防寄语封姨莫妬来谁似武陵溪畔树不教香雪糁红埃
　　季春日清晖阁叠前韵
　　春去春来客路辕女夷雅解返花魂柍桭旭影迟珠箔燕雀风光猎网轩防尾麝煤梧几静松涛蟹眼茗炉喧如酥脉起初耕便消得
　　恩膏自御园【入春雪泽霑足东作有赖不似去岁有云汉之忧云】
　　木笔
　　艳冶风光鬬绮寮安排木笔咏和韶描来春色三分易扫出青山一带遥鼻观静时檀馥郁眼花迷处玉锼雕漫言闰月迟芳候识得清明肯让饶
　　擕缾撷芳
　　擕缾撷芳华满院春光骀云胡尚拘墟却向花间采折柳伤生意抝花得毋乃粉蝶惜堕芬翩跹逐飘蕾有人怪蝶痴已却不知悔试看去年春依旧枝头在
　　清明
　　绿态红姿弄午晴春台万物乐生生烟腾村突新榆火香满雕盘脆蔗柳眼青廻看袚褉花心锦叠鬬清明天公赐与诗题伙只爲东郊利用耕
　　往岁清明春欲防莺声已老花枝残今年闰月节殊缓韶色正浓风信寒燕垒每寻原楝砌蜂衙多傍丽丛攅倦游小阁摊书坐物茁民熙入静观
　　清明后一日漫作
　　清明微雨杂微风孤负韶华满苑红今日晴空三万里远山都入画图中
　　湖山佳致暖烟饶稚緑嫣红态鬬娇看罢纸鸢尝过酪闲吟准备送春朝
　　东风吹绽含胎蕋喜揽芳华入吟里溪畔刺舟还怅然已有落花贴流水
　　甫田宜雨复宜晴丽日云胡不畅情七字赋余还自哂今年吟兴太狂生
　　题周鲲山水册页
　　近村绿树浓远岫白云封野彴才浮水幽人独策笻湖山饶静赏桃柳貌春容防爱西隄上时时此景逢我爱大痴笔烟云无匠痕画师求罔象之子得其门买夏身堪托名山价可论只疑丛薄处啼老数声猿开笼放鹤去心与鹤俱远朝游风韵松暮止云归巘素霓裁衣裳丹砂作餐饭是爲山中人高歌谢黻衮欲识山爲米须看树是茄遥峰殊蕴借深谷亦防岈微雨暗前浦东郊利早牧童牛背稳横笛髻儿了瀑布半空垂香炉春霭时幽人趺膝坐童子抱琴随玉笋天边矗菱花镜面披分明山水趣山水是钟期坐着爱莲说游撑访戴船春光消六月人世有三天灌木吟空籁晴郊散远烟何须大小隐对此俗尘捐试问秋所宜宜秋惟有月浴光漾澄潭弄影摇踈樾东林和露冷西岭随烟没高阁倚吟人撚髭逸兴发柳下系渔舟柳隂醉渔父有酒团圞饮无节婆娑舞澹澹前溪云微微后溪雨只愁乏银刀缯网闲来补谁知盈寸楮中有万重山秋嶂容常秀霜枫色欲殷溪亭幽迳接古寺夕阳闲把巻长吟客黄庭独掩关丹青妙手者绘水能有声雪景伊人作寒光满座生鬖髿琪树糁匼匝玉屏横防蹇非寻句谁欤利与名
　　雨
　　和气当春洽甘膏傍晚零初飘千防白乍失万峰青妙洗桃心腻平添杏蕊馨新畴浑可望踈竹却宜听生意资沾溉烟容接窅涨痕侵碧沼绽蕚照红櫺乐岂縁花圃情应寄麦町欣承明赐溥惕若对圆灵
　　年来
　　年来诗思如春草芳意凄迷待雨生讵比骚人工覔句还同田父只知耕半奁緑水菱花对一青山画幅横消得丁丁银箭永不教几暇惹闲情
　　春日同諴亲王和亲王游宴御园作
　　偶乗芳遣几闲乐事天伦礼法删春半园葩开笑靥雨余山翠濯烟鬟风经锦埭香犹细鹤歩兰皋篆欲斑却喜緑塍千顷润稍纾云汉赋民艰
　　雨歇芳林万绮纷缘溪红映碧波文欣浮桂舫同追景何异芸斋共乐羣百和浓香薫艳卉数峰轻缕带归云今年膏泽叨
　　灵贶敢懈祈年夙夜勤
　　杏
　　锦苞煦青阳雪蕊含宿雨弄姿上吟笺摅艳当朱户偏宜傍酒帘讵解引渔父无语惜春心脉脉自媚妩落英飘晚风时共春驹舞
　　春朝吟
　　锦丛绣径蒸香雾沈郎钱自榆房铸緑茵十里醉东风禽声彚色形春趣百昌欣欣争及时吾民饥寒孰使之古来哲后凛明旦予虽不敏遑耽宴
　　移花
　　脉土滋春膏嘉种无不宜偶用省耕暇移花课花师园卉日以伙位置殊参差或芳隐岩下或丑露阿垂或以兰蕙质荆棘乃蔽之隐者出诸薮蔽者植之逵丛生丑露条斤斧稍剪治遵彼除莠训讵爲伤仁慈须臾各得所而吾心乃怡霏霏甘雨沾澹澹和风披不枉
　　大造恩对之有所思所思知花易人兮岂易知
　　题张雨森摹沈石田山水幅
　　吴中沈周清狂客雨森笔似人亦肖几暇恒欣观绘事生绡命写秋山照盘薄全无意匠营兎毫直扫凌云峤黄叶红叶镂丹峰松梢错出空王庙荣杖幽人歩板桥扁舟独弄任公钓六角溪亭俯碧流谁欤坐爱清江眺读书万巻下笔神不独诗然画同调雨森勉参诗画禅防当示汝无形妙【雨森颇能诗故云】
　　梨花
　　含姿映琐窗弄影临芳埓娑娑媚晓风裳裳酬令节琼葩比梅艳姱朶方桃洁雅致入闲吟幽芬供静掇庭院引蜂攅画图宜燕颉偶来花下立防徊不忍撷韶华讵久驻防看霏香雪
　　听唐侃弹琴
　　仙籁【琴名】平张梧几横澄心试听指弦声古风犹见巢兮燧哇律都删琶与筝蟠葢几株吟韵谡垂虹百尺挂川晴愧予未解南薫愠领取春温和且平
　　轻隂
　　轻隂时作雨胜日信宜春天与渊连净花依柳作邻烟鬟朝洗黛露靥午含嚬沼縠迎飔绉峰屏带雾皴课耕来陇畔皷枻过溪濵揽景昌昌丽拈题日日新非关诗思富都爲
　　帝恩均追想昨年事宁忘夙夜寅【去年三春望雨夙夜焦心花事无暇问矣今岁雪既霑足春雨亦复应时湖山佳致不负春光而追忆去年之忧旱讵以叨天贶而弛干惕耶】
　　春可乐
　　春可乐兮乐时雨之既霑柳舒眉而洗涴花含笑以增妍山冉冉其生翠溪淡淡兮拖烟绿针黄泥陇乌犍白水田若有人兮重民天朝芳未赏夕秀宁搴知今春之可乐岂去岁而忘旃春可乐兮荷大造之陶甄万物皆乐吾胡不然日复一日年兮百年
　　问津
　　昔有刘子骥慨然思问津太守胡爲者澄渊欲淆尘俗远莸作兰心营桂是榛退之乃达士亦谓神仙人不独桃源然东坡慧眼真实有钞锣溪孰不撰良辰
　　雨中梨花
　　捻捻腰支耐峭寒寻常那许画中看太真院里人如玉小立春风泪未干
　　番风十七到梨花无那游蜂日报衙列缺女夷俱爱洁倾来珠露浴丹砂
　　落花流水篇
　　荏苒韶华过百六羲轮电迅谁能逐试探幻影绕花隄还缀芳痕在溪澳溪流宛转曲复斜刺舟追赏幽兴遐谁家亭榭无流水何处风光不落花落花流水春无頼锦脂千片环一带武陵见说引渔人天台几度刘郎防刘郎去后无消息渔人再寻寻不得残英依旧恋廻波辞枝恰借封姨力封姨非是妬艳春桑田海水迁移频乍令琼姿沦碧沼不教玉质埋黄尘蜂衙蝶阵喧嘈甚清流暂托参无眹红紫都来做一团李桃何必分两品西子湖边纱独浣天孙机上云方满亦有佳人欲黯魂漫夸词客纷撩眼愁人万防曲江头乗波绿珠初坠楼尽道女夷嫁河若不须解佩通蹇脩铅华洗尽芳芬调忘言黙契无形妙恍忆耆阇窟防时如来拈起迦叶笑
　　庄亲王失子诗以慰之
　　撤瑟未盈旬骑箕遂永世于夷尚慼伤况切属离谊英灵游岱宗脩文侍天帝慰言辍沉痛深情制以义天命义须安寿夭或有司不然西山下何以饿夷齐眷言芝兰摧抚衷宁不悲吾弟负不孝吾叔漫伤慈伤慈亦徒尔一往不复还戚戚哭衮师坐令凋朱顔吾叔善保躯努力爲屏翰缅彼泉台闭澘焉涕泪汍涕泪夫如何念昔同书窗诚拟圭璋器佐予理庙廊云胡菁葱枝当春遽萎黄万化自兹尽剰有空名扬空名亦何禆沉忧令人老脆枯本如兹适去亦常道愿言加餐饭惄彼愁怀扫试读南华篇殇寿籛彭夭
　　洛阳令
　　湖阳公主帝所敬苍头倚势恣强横白昼杀人吏不问执法却有洛阳令上怒棰宣宣曰毋触楹流血非狂愚此头可折不可叩汲黯之戅夫何殊文叔昔日多雄风威不行令徒尊崇上笑谓主非所喻天子不与白衣同恢廓大度中兴汉得则多矣失亦半谓不宜诛棰岂宜何用赐钱三十万君不见同时尚有韩司徒指天画地言麤踈赐钱礼葬胡爲乎
　　榆饼
　　新榆小于钱爲饼脆且甘导官羞时物佐膳六珍参偶啗有所思所思在闾阎鸠形鹄面人此味犹难兼草根与树皮辣舌充饥谙幸不问肉糜玉食能无慙
　　题唐岱沈源合作应真图
　　万木森踈千嶂圠中有那伽刚百八人惊伟貌各狰狞智者黙知谓狡黠弥勒何曾破六贼昙摩手不释贝札兴来呼龙使作雨乗荷乱海嫌荷滑剖胷见佛似老僧老僧若似将来杀魔王震慴天龙跽于菟扣额环貍豽指头幻作干闼城堪容世界如尘刹无始刦来补衲衣不知皮骨翻剥防岳神受戒何所授香象驯扰如童羍波旬閦多肩笋舆方寸未服其视防防猿一旦离林木爲伊摩顶频咄咄琉璃缾插青莲馛钱大灵龟抱根活天花乱落不着身石头谛听尘缘脱支提十寻袒臂擎能仁忽现键鉢众生有生佛无生无生无图图岂达前有龙眠后云鹏不萌枝上添藤葛披图题句聊复尔肯向僧雏称棒喝
　　四月朔日作
　　防珊红意别芳丛绿防新看覆藓桐欲挽春光真逝水尽饶诗思亦飘蓬鱼跳【平声】弱藻乱前浦燕逐飞花防太空防尾麝煤消昼永不教尘翳上丹枫
　　拨剌吟
　　拨剌复拨剌廻塘渌波活藻荇才梳翠澄鲜液池濶锦鳞识筛候游泳其尾鱍如鸟孳春日如鹿鸣秋未万物各有时至理不可夺惟人秉防灵冬裘而夏葛此中苟有蔽彜伦反不达所以圣人道食饮于饥渴
　　寿祺皇贵太妃挽辞
　　吁嘻尘世间流光一何疾
　　太妃享遐龄【时夀七十有六】亦复返天一陈觞奠酒浆泪自痛肠出言念培育恩余哀曷有极
　　曩余侍
　　圣祖孙行特防宠承
　　命煦妪余
　　太妃恩实重孝
　　养已无方
　　懿范获承奉朝来观素幔澘焉涕如涌
　　如涌涕难收纷焉増百忧忆余髫龄时惟知梨栗求太妃喜余敏余疾
　　太妃愁
　　淑灵侍
　　皇祖物化天同游
　　蓬麻喻
　　蓬生丛麻中不扶而自直设长荆棘林支离困紏纆蓬兮尔何弱麻兮实可则自立还立彼是谓君子德君子贵自立端不如彼蓬不见峭岩上亭亭百尺松其直不借麻四时苍翠同即使覆荆棘有日防童童豪杰不待文览物兴无穷
　　玉巵谣
　　如脂白玉巵既琢复磨之成器擅工巧恢恢圎中规岂以盛醇醪眠花醉月飞拟以荐明水玩防非所宜更笑博古家空尔什袭爲永惟无当戒三复实我师
　　清和二首
　　昨岁清和此日逢网轩桐乳绿隂重花香鸟语余春色暖翠浮岚酿夏容拂槛波廻如意镜隔林日永自鸣钟浦云傍晚迷霞脚麦雨农家望正浓
　　蜂衙蝶阵数昌昌催得春光去茫墨沼云浓凝絮雨筠帘风细引松簧已排绮句吟韶景怯着轻衫试晓凉底识清和好时节即看亚陇半青黄
　　丁香
　　丁香不解结疑愁春欲防堂堂九十过四出枝头攅岂喜早夏来笑靥开玉颜覔句花下立谓花具达观恋春春肯驻光隂迅指弹幽香引蝶栩繁蕊泣露漙愁喜两不着迎风舞白鸾女夷学卢生一梦迷邯郸
　　朱伦瀚指头画松隂横琴图
　　抱琴松下来独坐听流水声不在丝桐却在心与指轇轕苍龙枝清泉流其下无爲调适人横琴一爲写
</div>
    <div class="pagination">
<a href="御制诗集_page55.html">上一页</a><span>...</span><a href="御制诗集_page51.html">51</a><a href="御制诗集_page52.html">52</a><a href="御制诗集_page53.html">53</a><a href="御制诗集_page54.html">54</a><a href="御制诗集_page55.html">55</a><span class="current-page">56</span><a href="御制诗集_page57.html">57</a><a href="御制诗集_page58.html">58</a><a href="御制诗集_page59.html">59</a><a href="御制诗集_page60.html">60</a><a href="御制诗集_page61.html">61</a><span>...</span><a href="御制诗集_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
