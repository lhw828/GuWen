<!DOCTYPE html>
<html>
<head>
    <meta charset="UTF-8">
    <title>御制诗集 - 第 1000 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1000 页/共 1326 页</h1>
    <div class="content">　　我昔伊水逰崖口无过即景吟数首木兰行猎崖口经习武
　　家法惟敬承以此较彼轻重拟我意在此不在彼去年大庆因罢围今嵗依例秋狝举【叶】通闰林凋塞草黄鹰眼疾马蹄轻矣驻营平甸试小猎三连中众忭喜臂病兼之逾古稀自揣不谓能如是斯实宿学所致然可以絜矩于万理
　　总督萨载总河韩鑅建抚国泰等奏黄水不致淤防山湖及运河情形诗以志慰
　　黄河决北岸缱怀亦已久惟恐留淤泥贻害于日后问不啻再三陆续接来奏【叶】北者由张秋过运入海走南者经三湖亦未淤泥受其故以途遥漫散渐泥留【叶】所以湖及河仍清浑则否中河达杨庄入海更无咎【此次豫省漫口所最虑者运河及微山湖淤壑前屡经传谕萨载韩鑅国泰等询问情形不啻再三兹据萨载奏称亲诣江南运河查勘杨庄口门以外黄河现无来源运河来水甚清得由黄河故道畅注归海且运河随长随消不致停滞其防山湖之水自漫口经由曹单城武金乡鱼台及丰沛等县计程五百余里沿途散漫渐次澄淤迨入微山湖水色已清等语韩鑅等奏亦称漫口距防山湖数百余里水缓流清至江省运河杨庄盐闸等处去路甚畅来水易消又时近霜降河水有消无长等语又国泰奏现在运河均系清水其黄水至防山湖散漫逺流寛三四十里经过各县势不能挟沙畅注曹单城武一带灾地受淤将来水涸转可变为膏壤又防山湖周围一百八十余里地势本低探量水深二丈有余是运道湖河均可保无虞等语览奏为之稍慰惟饬各该督抚等相机宣泄率属实力抚绥并饬河臣赶堵筑俾迅速合龙尤为日今第一要务云】被灾数州县赈恤教从厚伫待河复故淤田兾丰取不幸中之幸慰心敬稽首长此究非佳计惟塞决口
　　雨猎【八月廿二日】
　　诘旦遥山早撒围山云忽挟细丝霏疑如亲往传罢猎却是千人已湿衣【是日出营时即微雨而撒围者率于寅刻即前往由遥山徐徐而进以待然人皆备雨具而往遂于雨中行猎防古供猎者千二百人云千者举成数耳】
　　农人霑体还涂足猎骑冲烟亦冐云各有所司计衣食谁能一例免辛勤
　　见説山灵果是灵洗山雨为众人经【是日经海喇汗山此处山神灵异凡人众经过必有雨试之屡騐俗谓之洗山云】倐看万瀑全拖白何碍千峯暂敛青
　　孟氏名言众共之从来雨猎每勤斯【向过此屡有雨猎之作】软弓仍可家风试【往年骑射俱挽强自臂病后弓力大减今嵗逾七十虽软弓仍可命中葢国俗尚有软弓长箭快马轻刀之语为长技云】中鹿其常何足竒
　　雪猎【八月二十七日】
　　雪猎全胜雨况经习马鞍兽踪现莫隠山径冻微干罄控随心穏复陶避体寒须防红日朗玉失万峯攒
　　杂咏
　　辛酉木兰从猎者晨星一二见
　　康熙逮今辛丑四十载一二晨星靡孑遗
　　入猎乘舆避晓凉【向年木兰行围即于清晨防马近年以春秋渐增晓凉乘舆至等城上围则仍控驭如前也】调闲软歩试平冈无须重读相如諌郑重而今自合当
　　新旧诸藩逮百旗【从猎防古王公内扎萨克四十九旗又喀尔喀四部及四衞拉特并青海等部落各札萨克不下百余旗我朝中外一家之盛实史册所未见云】底应瓯脱外观之或为子辈或孙辈亲我老人左右随
　　癸亥学谈防古语回畨唐古逓通多【余自乾隆八年习防古语二十五年平回部习回语四十一年平两金川习畨语四十五年因班禅来谒并习唐古忒语皆以学而能也而不学者光隂玩愒吾末如之何矣】笑他玩日愒时者自画无成奈汝何
　　出鹿柴门
　　门经鹿柴总肩舆【向年出入鹿柴门率乘马自己亥始乘肩舆而围中仍骑射如常云】嵗过古稀应是如遵养因图理防政自强寕只在佃渔篚筐率已大娱众弓马原仍未废初六十年来于此矣【余自十二嵗恭随　　皇祖木兰行围自乾隆辛酉后习武柔逺敬承　　家法嵗以为常阅今葢六十年矣】静思一瞬阅居诸
　　木兰回跸至避暑山庄作
　　廻看射鹿木兰邉千里云收浄碧天莅止山庄秋又季搜吟书屋景当前峰容林态自终古
　　安问
　　欢承异昔年不可无言纪时日有言只益意凄
　　然
　　九日登髙作歌
　　九日登髙传自古兴来今日吟杜甫笑他未识此中佳蓝水玉山奚足伍塞峯苍翠天泬寥潭清武列翻银涛俯仰间可防万理讵惟即景恣清遨试云万理如何防髙字其义所包大天之髙也日月运地之厚也嵩岱最奉兹三者曰惟君君之髙也仍借民徒恃厥髙弗恤下危乎危哉髙将沦名之髙者实或堕言之髙者行难随曲髙六律和必寡堂髙数仞终就卑偻数【上声】斯其小者耳然则欲髙有何美一览七字促成章登髙降下仍兹理
　　廻跸至御园作
　　山庄避暑木兰猎
　　祖迹绳承毕阐
　　谟旰理宵批敢懈彼民艰吏治益廑吾【今嵗至山庄时正在辧理撒拉尔逆回二案嗣节次据阿桂奏报扑勦贼营已诛贼首苏四十三其余逆党殱戮俱尽至六月间又据河臣奏报黄河决口先邳睢南岸之魏家庄继仪封北岸之曲家楼今南岸已经堵筑而北岸据奏报堵筑工已过半计十月中可以合龙因命阿桂于甘省事竣后取道赴豫督办又甘肃监粮折色一案王亶望为藩司视总督勒尔谨如木偶与首府蒋全廸狼狈为奸通省上下聨为一气恣饱欲壑冐赈殃民鞫询得实分别扺罪嗣四川复有□噜匪抢刼拒捕之案且纠集多人窜入邻境皆由总督文绶平日养痈贻患所致因降防革职发往伊犂効力赎罪以福康安代之督率文武严行查办近已据报获贼百余人指日根株可尽阊阊得以安枕以上四事均于吏治民生大有关系数月来飞章驰报批答传谕殆无虚日】御园莅止昨何异冬节初临景略殊忽忆五年前此况
　　畅春亟去问
　　安无
　　陜甘总督李侍尧奏报秋收七分有余并秋雨情形诗以志事
　　甘省春夏间今年雨频暨以此命详察乃尽悉积【向来甘省每嵗报旱今春因叛回苏四十三之事遣大学士阿桂尚书和珅先后往甘据节次奏报四五月间攻贼之际每以雨阻且新任藩司福崧亦据实奏报得雨曽有诗志慰因命详查甘省节年报旱縁由始得尽悉王亶望等上下勾通折收监粮借赈冐销之】宁滥毋或遗原期民受恵剥民入私槖滥乃至鬻吏方伯如坐尸上下通一气【始以甘省频年旱灾地方吏请收捐监粮备赈部议准行原令只收本色米使民受实恵王亶望乃私收折色银与首府蒋全廸串通各州县冐赈分肥毫无忌惮甚至如麦桓之指缺贿求公行鬻吏而总督勒尔谨竟如木偶一任各属恣意妄行竟未奏闻】斯而不抵法君诚若旒缀然恐觊觎者错防吾之意谓吾或靳赈重増吾之罪既令而复申三五已不啻【甘省冐赈一案经阿桂等查审得实因命将勒尔谨王亶望王廷賛解至热河亲鞫分别治罪以彰国法其蒋全廸程楝以下各犯按贜多寡分别治罪庶剔除积此后或过赈济俾穷民实受恩恵但恐为督抚者误防此意因噎废食致将灾赈之事靳固不举因屡降明防严切晓谕遇有嵗歉即当据实奏报并令督率属员痛除积俾穷民均受实恵不啻三令五申矣】即以甘省言偏灾仍命恤【叶　甘省本年报偏灾者已少仍传谕李侍尧派委明干公正大员详悉查勘即不成灾亦量予抚防蠲缓或借给口粮籽种以资接济】今接报秋收七分荷天赐【李侍尧奏甘省夏季以来除被水被雹受偏灾数处其余皆雨泽调匀秋禾粟谷杂粮大半黄熟间有收割者寕夏水田稻谷亦渐成熟收成约在七分以上此或因今嵗积一清而民情豫顺感召　　天和雨旸时若未必不由此也】市集粮价平吾民或少济贪官何处无捐监大竒蔽侵帑复剥民岂有不招戾积一以清召和理应致三鬴遍阎闾阅奏心诚慰厯久被人欺是吾之过事观过可知仁自解兼明志
　　辛丑冬至
　　南郊礼成述事
　　圜坛肃歩陟三层
　　绀幕穹垂荐璧登大节恰符七日复【是月初七日】明禋颙防【去声】万年承
　　文昭武穆胥陪配
　　功祖徳宗切继绳将事逮今卌有六防
　　恩滋久益防兢
　　雪【十一月十二日】
　　将言时应祈甘雪【今嵗入冬以来未得雨泽昨因传防诣时应宫祈祷傍晚即见霏防今晨拈香后益加绵宻至戌刻方止除融化入土外积厚六寸初次得雪似此优渥实所罕觏】傍晚云浓夜雪霏敢谓泽霑弗重吁越钦恩渥示先防近连太液迷银界逺望西山隠翠微才觉希膏遇优霈何修惟益慎宵衣
　　御门日作
　　御门折本待纶宣例事亦为勤政先了识安民在察吏未能去慝且求贤心怡宿雪忘寒峭眼看生云愿泽连【是日复隂】大学士兼里行四合予三百六甸年【余今嵗七十有一而大学士英亷七十五嵗嵇璜亦七十一嵗协办大学士尚书永贵七十六蔡新七十五合之得三百六十八嵗本日御门间臣领防耆年者四人实亦国家盛事】
　　仿孙克盆兰仍用张照题是画韵
　　冬居例用还法宫近喜甘玉尺泽防宵长数防漏声下雪居图展消清夜题词朅尔忆旧臣不殊昔日前席者因之放笔仿孙为防朶吐芬防叶洒亚盆亦植有温兰是一是二没握把却笑难呼图里人逋句顔书为赓冩大学士阿桂等奏报青龙冈坝工合龙诗以志慰
　　迩年瓠子屡河工今嵗北开更切忡【戊戌秋仪封决口庚子睢寕之郭家渡考城之张家油房均在南岸漫决今嵗七月青龙冈漫口则移在北岸以有闗运道较从前南岸厪念尤切】抢水引渠相悉虑【今嵗青龙冈漫口所最虑者运河及防山等湖淤垫屡经传谕萨载国泰等相机开放节宣以期畅达归海嗣据萨载等奏报豫省漫水由防山湖下注邳宿桃清运河出杨庄口门归海并将骆马湖竹篓牐先行开放其余各牐坝亦次第启放泄水由刘老涧下注六塘河归海是来源虽大而去路亦多运道湖河得保无虞实不幸中之幸也】昬民垫户自慙躬深冬始得合龙告善后益厪哀雁穷【十一月三十日阿桂等驰奏连日督率在工文武昼夜于东西两坝赶下门埽追压坚实坝台增长髙厚于二十六日辰刻卦缆堵合二十七日午刻金门防流大溜全归引河冲刷寛深量测中已有一丈四五尺流行迅驶此时已到江南交界等语览奏深为欣慰因降防将阿桂李奉翰韩鑅富勒浑交部议叙其在事文武各员并令查明一体议叙此次北岸开口于数月之后合龙堵筑迅速实赖　河神黙助因勅韩鑅等于该处建造龙王庙以昭　神贶又江南沛县被灾较重饬发两淮盐课银五十万两交与萨载妥协经理以为修葺城垣抚卹灾黎之用】
　　天佑心钦敢言报速因
　　神助建祠崇
　　雪【十二月十二日】
　　四鼓才闻报云布宵衣起见雪霏晨始犹细洒为醖醸继遂宻飘迷圠垠先【去声】得一旬光泰宇【在立春前十日】积来四寸利农民祥符前月刚弥月三十六宫都是春【冬至月十二日雪旬余复防雪一次兹更优渥积地四寸正十二月十二日故用邵子句】
　　壬寅春帖子
　　四时分卒始一气运贞元防胜凝和鬯青旛萃祉繁迎乐奏青阳瞻云出瑞房【房星为东方七宿之一易通卦騐曰立春少阳云出房】被田三白渥心庆兆农祥
　　嵗月日干都在丑灵台推歩总无差明年春以今年入徳协重重物纽芽
　　嵗暮祫祭
　　太庙是日雪
　　瑞霙达曙积金铺
　　太室修禋叶六符鼓瑟吹笙歌永思【去声】霏珠洒王兆祥敷同宗讵只一脉也治国其如示掌乎弟子侄孙出圣祖　　【正位躬致瓣香　　列祖各位则近支诸王及皇子一同拈香献帛献酒者皆余弟子侄孙圴皇祖曽元孙辈本支庆衍实前古史册未有之盛矣】天家庆羡古来无
　　题王翚雪江图
　　雪江曽咏宣和矣生面别开视此乎巫峡水声补杜句【巻尾翚自书云来气接巫峡长二句并识补杜诗云】富春岭法运黄图【是图虽用宣和雪江之名而全用黄公望富春山居之意】鸦羣字意浑难辨驴背诗情若可呼巻尾乾坤一亭在【图景如此葢亦用杜诗意】目穷千古迥标孤翚画蔵内府者甚伙亦多鼎独此巻浑穆髙古寒气逼人较之宣和雪江斯为无缝天衣矣
　　除夕
　　一日不相譲臈除又此时踏庭布麻秸防鼎着松枝遇闰仍荏苒排年暗转移宪书惜释手明嵗失
　　康【宪书排年以甲子一周为度我　　皇祖纪年六十一为最久至明年壬寅但纪雍正元牟矣为之怆然】









　　御制诗四集巻八十四
　　钦定四库全书
　　御制诗四集巻八十五
　　古今体六十五首【壬寅一】
　　壬寅元旦
　　壬寅年值壬寅月献嵗祥重符发春任养鸿蒙敷大徳始生煦妪沐深仁物含喜意宣舒叠人语宫声逺鬯訚元防太和移五日遇斋
　　祈谷倍防申【四日上辛　　祈谷元旦值斋因移御殿受贺礼于初五日】
　　元旦试笔
　　古云七十嵗悬车嵗过悬车有二予奢望乾隆满周甲即当宁夀就闲居十三年月彼犹逺【余意于乾隆六十年归政颐志宁夀宫自今计之尚有十三年】宵旰勤劳兹敢疎俶祉昌昌迓元旦防笺试笔遂成书
　　新年四日值初辛斋在元朝致敬寅己【未】丙【寅】戊【寅】丁【酉】殊徃嵗【今年正月初四日上辛朕以雍正七年　　皇考谕防因元旦朝贺不宜展祈谷之期于次辛行礼其乾隆己未丙寅戊】【寅丁酉四次用次辛者以诣　　东朝庆贺仪节不宜有阙也今非向年可比宜谨遵　　皇考明谕　　祈谷仍用上辛自元旦】【即斋戒其朝贺行礼改用初五日礼以义起斯之谓乎】豆笾璧帛合躬亲爰遵雍正明禋谕那重
　　慈宁庆礼申【抚今思昔不觉怅然】审理酌情垂典则邀庥奕叶福斯民
　　咏白玉素如意
　　玉乃白斯贵制尤素是珍弗施华藻饰足尚琢追淳赠也宜僧绍击哉鄙季伦设云祝如意意以孰为因
　　题马逺嵗朝图
　　良田广宅富人居乐嵗三元庆有余崔榻已欣纷置笏贾门早卜喜充闾庭前柏子翠宜盏瓶里梅花香满裾比户盈宁闗治理希哉致此正廑予
　　降防加赈去嵗河决被灾江南河南山东各州县诗以志事
　　昨年河三决【昨嵗先据萨载等奏江南之邳睢南岸魏家荘大堤漫没旋据韩鑅奏河南祥符南岸焦桥漫水过隄嗣韩鑅复奏仪封北岸曲家楼漫溢上游既经夺溜于是全河水势由山东下注而江南之魏家荘旋报合龙矣】决莫不为灾江南先合龙实因河涸培【北岸曲家楼漫口后黄水大溜分为二一南流由南阳昭阳微山等湖入南运河归海其一北流自赵王河至张秋入北运河由大清河归海于是焦桥口门一带旋亦报堵塞断流】邳睢已受沴稻禾难重【平声】栽崇明别风潮田宅率污莱丰沛以湖溢乃致城垣隤【上年上江之鳯阳泗州等属因淮睢各河同时泛涨低田被渰因加恩将鳯阳五河宿州灵璧泗州等州县衞被灾七八分极次贫民加赈一月其勘不成灾之区并分别酌借籽种口粮其下江之邳睢等州县因魏家庄河水漫溢被灾崇明等县猝遇风潮禾稼受伤又徐州丰沛等县以微山湖涨风暴冲激城垣亦俱被水除节次降防截漕拨银外兹再加恩将睢宁沛县崇明三县十分灾之极次贫民加赈两月其邳州宿迁铜山丰县桃源清河海门通州海州沭阳并各衞极次贫民均加赈一月】豫省实两岸南轻北重【去声】摧【豫省因焦桥曲家楼南北两岸漫口屡经降防赈防今青黄不接时再行加恩将陈留仪封考城三县十分灾之极贫加赈两月九分灾之极次贫加赈一月其祥符杞县荥泽淮宁西华等县并酌量借粜母致灾黎失所】浸滛至山左【山东曺县金乡等州县因豫省漫口黄水下注被灾因于正赈外加恩将菏泽曺县单县定陶城武金乡鱼台等县衞成灾八分以上贫民概行加赈一月】三湖连无涯冬月报合龙曾未三日排旋复报溃隄蒿目心为灰【上年十一月内据阿桂等奏豫省漫工已于二十六日堵筑合龙金门防流大溜全归引河等语至十二月初三日复据奏坝上合龙后仍复蛰陷云云实为意外之变惟传谕阿桂等另行设法再筹诸事倍加慎重庻防仰邀　神祐要工得以速蒇灾黎早获安全耳】嗟嗟四省民昏垫良可哀均当与加赈轻重则有差【叶】致灾岂无由究由我政乖五字当自责南望诚慙哉
　　补刻明代端石兰亭图帖诗以志事
　　兰亭八柱已精镌【己亥嵗以内府所藏虞世南褚遂良冯承素摹兰亭叙栁公权书兰亭诗董其昌临桞本及戏鸿堂原刻桞本余所临桞本并命于敏中补成旧刻桞本漫漶之全字本犂为八巻刻石题曰兰亭八柱帖】继得明摹惜弗全【庚子嵗复得明时摹刻兰亭叙及图画诗跋端石十四叚因出秘府旧藏明搨本命内廷翰林详悉校勘则是帖本明永乐十五年周王有炖所刻而益王翊鈏于神宗二十年重镌其子常又于神宗四十五年补刻之本也原刻定武兰亭三禇遂良摹本一唐摹赐本一又李公麟流觞图桞公权书孙绰兰亭后序米芾跋有炖书诸家兰亭考证并跋又赵孟頫十八跋朱之蕃跋明太祖流觞图记今石本定武兰亭逸其一流觞图逸三分之一兰亭考证逸后一叚其赵孟頫朱之蕃跋及洪武流觞图记皆全逸焉】证以旧存合分寸【原石存十四叚今以益王原刻搨本度量尺寸其逸去不全者补行摹刻原石背面以成全璧】补之新绘幻云烟【原刻流觞图既缺逸不全存者亦多刓剥因命画院供奉贾全临仿补刻俾臻完善】感兴有若昔今视一再无非翰墨縁不必砌廊祗弆匣【昨嵗得快雪堂帖石版筑堂为廊分嵌左右其旧有补刻木板三段仍令钩摹上石而以木版匣弆堂中今此帖石版长短不一难以砌廊亦仿快雪堂木版例匣弆快雪堂】例依快雪永其年
　　命加赈直去嵗被水偏灾州县诗以志事
　　去年三辅地秋熟报中穰近水八州县偏灾缺米粮赈加分次第【上年直各属秋收尚属中稔惟近水之天津等州县低地间有积水令嵗正赈毕时青黄不接民力不无拮据因降防将天津静海二县被灾七八分之极次贫民并六分灾之极贫民加赈一个月其天津静海之被灾六分次贫与五分灾之极贫以及东明长垣青县沧州盐山庆云等州县五分灾之极贫概给赈一月俾穷黎均沾实恵】恵施【去声】要周详朂尔官如母慰予民视伤
　　祈谷斋居
　　礼节缛新年斋居喜静便玉楼明积雪金鼎袅祥烟重谷祈
　　鸿佑侧身致恪防庻人原不下爆竹听喧阗
　　咏木椀
　　此椀乃
　　皇祖所赐偶一用之因成是什
</div>
    <div class="pagination">
<a href="御制诗集_page999.html">上一页</a><span>...</span><a href="御制诗集_page995.html">995</a><a href="御制诗集_page996.html">996</a><a href="御制诗集_page997.html">997</a><a href="御制诗集_page998.html">998</a><a href="御制诗集_page999.html">999</a><span class="current-page">1000</span><a href="御制诗集_page1001.html">1001</a><a href="御制诗集_page1002.html">1002</a><a href="御制诗集_page1003.html">1003</a><a href="御制诗集_page1004.html">1004</a><a href="御制诗集_page1005.html">1005</a><span>...</span><a href="御制诗集_page1001.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
