<!DOCTYPE html>
<html>
<head>
    <meta charset="UTF-8">
    <title>御制诗集 - 第 61 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 61 页/共 1326 页</h1>
    <div class="content">　　三年两过黄花路胜槩诗情越觉便防处人家依近郭一天烟景鬪前川无尘雅称迟征马有响方知咽晚蝉试问武陵溪在否只疑宛在白云边
　　野雀
　　野雀噪庭树不为无人止杂英豓藓阶似为客添喜声色本如是非彼亦非此婆湏正闹时天龙惟一指
　　懐柔县懐古
　　此日经行防前朝守御艰金汤非险阻天地此闗山永念惟承噐常时自汗顔懐柔无近逺讵止甸畿闲
　　懐柔县行宫对月
　　当秋玉轮皎况将临望夕髙空无纎云银河写修白而我因上
　　陵王路于此役行宫隣古县晚景归吟摭辕门息葆吹兰锜倚画防爱此清宵佳对彼凉蟾碧苍松韵金籁徘徊泛瑶席秋英何盈盈啼螀纷唧唧泬寥良足欣襟懐増畅适谁复寻前题俯仰论今昔
　　望长城作
　　金墉迤逦倚山尖想像当时守备严但拟天骄袪冒顿那知民怨萃防恬千秋形胜囙循览万古兴亡取次觇自是天心无定向从来违顺卜黧黔
　　躬诣盛京虽命省驺从而经过州县岂尽免力役之劳因诏免今年田租以示如伤之意
　　省耕省敛古所闻哲后礼不废时廵矧兹上
　　陵实旧制有其举之敢弗因盛京佳气东来紫騑騑六御今伊始山围冀野遍桒麻峰标木叶经迤逦今年北鄙若雨旸沿途揽辔禾黍香虽云比户足衣食怨咨民瘼刻岂忘千乗万骑迈防县钱镈将庤民情忭岂无力役劳闾阎中心徘徨不能宴朝廷徳诏应时下蠲租逮彼千村社匪欲小补恱斯民
　　皇祖当年煦妪者
　　临白河
　　宻云古防郡山川何壮哉白河襟其右圆流多洑洄野花夹岸红中镜影开是时秋涨过波声犹喧豗岂能驾虹桥临渡且徘徊因知投鞭言侈志祸之媒骈舟作舆梁横陈榆栁材力作尔毋亟匪为逰观来
　　宻云行宫晚坐
　　风玉露静秋天别舘初开翰墨筵亦有蛩声啼砌下
　　那无月色到窓前山围大野寥萧夕宇转新晴淡沲烟何必御园云水榭忘懐是处俗尘蠲
　　爽
　　遥山卷朝岚素景澄空宇微凉拂征鞍信是宜秋旅蝼蝈呌败篱白露下寒椘欣防筑圃塲厌聴敲砧杵繊云缕逺天湏防迷处所
　　九松山
　　信辔度廻峯引领瞻岩户九松夲名山精蓝亦已古钟声响隔云塔影直当午其山无凡木苍松以千数龙鳞未许摩虬盖差堪覩不辨旧与新遑论賔兮主云胡以九称想似秦时五
　　遥亭行宫叠旧韵
　　逰丝爽籁鬪秋阳户列嶤峯翠杳茫歴歴出篱垂果臝喓喓绕砌足常羊月临素莭连天净诗寄髙岑引兴长今昔尽伊如是住筌蹄咲我未曽忘
　　露
　　应节如垂玉晞阳欲起烟润余霏晚卉凉始到前川莎阪愁蛩语兰臯迟客鞭名言思祭义触景倍凄然
　　阅古北口将士较武
　　九天备正竒万队揔熊罴守徳胜守险忘安不忘危凭轩观鹤跃亘野布鱼丽更念边烽靖因思
　　祖泽垂
　　揽胜轩小憩
　　偶来精室憩征鞍窗启岚光送晓寒谷里蜺旌烟里度座中羽骑画中防盘盘古柏阴犹翆的的秋英露未干不向空王陈罪福阇黎空自羡人檀
　　晓行
　　启明升东方山色湏防辨露气侵衣湿沙埒印蹄愞临风过栁蹊冲烟歴云栈蛩声向暖稀峰态随人转逆旅物皆然途景差堪遣
　　出口
　　山自穹窿水自潺扼吭塞此雄闗当年万里朱殷地廵狩三秋数徃还
　　闗外山田
　　闗外山田尽作梯漠南风景似江西水流野防全无彴谷转荒村别有蹊乐事食兼剥枣生涯炊黍更蒸藜百年赤子经休养物土耕桒六合齐
　　半载宵衣课雨旸停鞭一览乐无央却欣民色浑非菜即防云容欲作黄玉塞甫田遅钱镈羽林飞骑漫驣骧昨年惕厉今犹忆且喜秋临淮海扬【直频嵗有収虽今夏河间天津被旱然秋成之防多是尚易办所虑惟淮扬灾馑之余元气未复闻今嵗颇可望有収故云】
　　较射
　　不数乌号劲休论夏服竒主賔遵揖让进退足威仪信可因观徳须知不主皮戎衣天下定况是我朝基
　　晓景
　　山隐金乌越峭寒谷廻晓景已三竿如茵似毯莎犹绿欲坠还防露未残人指青帘沽浊酒马临白沚饮清澜枫岑槲阪迟诗约塞上重吟一片丹
　　常山峪行宫叠旧韵
　　景爱三秋始
　　恩思廿载前
　　音容魂梦里嵗月鹿蕉边小憇松篁阁还陈翰墨筵诚知仙是幻堪以日为年列岫迎牕翠闲花绕砌妍继防吾未逮矢此一心肩
　　常山峪行宫八景
　　绿樾径
　　灌木盘山腰浓隂日蓊翳豁开壶中天逈异人间世
　　虚白轩
　　虚室能生白一气常函三闲情空外寄妙道个中叅
　　青云梯
　　青云信有梯丹崖暂延伫鹿豕出翠防逢迎务光侣
　　枫香阪
　　清吟歩脩阪衣袂泛秋凉金风飒然过微闻山枫香
　　蔚藻堂
　　花木畅生意大地蔚菁藻忘言入静观忻然惬懐抱
　　如是室
　　如是如是室坐对清秋山逰山室中人不费徃与还
　　翠风埭
　　野木不知名雨后増新翠谁云塞北山却有江南致
　　陵霞亭
　　危亭搆峯顶靣靣青防岈踏石片云飞去作天边霞
　　野老
　　野老抱儿立不知避星骖道防思献曝韭薤堆满篮此翁非任棠却似悟厐叅
　　喀喇河屯行宫即景
　　楼观图云倚翠微苔封芝迳接岩扉入帘水态漾珠网映座山容罨锁闱天上仙鸾真可驾人间别苑那堪妃伯驹画里忆曽见圆峤方壶是也非
　　小金山
　　俯仰烟霞尽可招试求髙处只三霄客来正值新秋景白日凉飔天泬寥
　　嵚﨑嶻嶪许谁攀想像罗天咫尺间不必扬防过扬子小金山胜大金山
　　滦阳别墅
　　临水背山地青纱白板斋径蹊将俗逺几席与清皆峰色翠当户松隂绿到堦若非章奏至自许傲无懐一自前秋别经年未到山爱伊仍荔径引我辟云闗落叶惊禽起徂云带日还诗人易看待防喜是萧闲稍坐松下石松声凉谡谡露濡今秋花峰挂千年瀑天地自空濶山川多静防灵均防此趣所居无湏卜本是庙堂人宵衣未觧忧却饶山水趣佳景輙为留琴书静白昼台舘张髙秋长揖谢安羡烟霞不可俦嶕峣矗黛螺浄沐雨初过堤色留新涨溪声送逝波窓虚延月桂地僻足烟萝吟兴前秋似前秋人若何
　　避暑山庄为
　　皇祖临幸防爱之地亦孙臣受
　　恩特深处也八年秋谒
　　陵便道驻跸数日曷胜今昔之感诗以志弗忘云轩墀敞御园草树静髙原逰豫思
　　仁祖庥和逮孝孙
　　桥山将酹爵玉馆此停辕罨画山容在修蛇电影奔禽言欣客至蛩语诉秋繁堦篆苔纹暗碑诗钗脚存圣踪犹可想衷曲向谁论倍切干干志虞孤覆载防
　　中元日作
　　谷口凉来夕霭横广寒宫殿即瑶亰幻春火树千枝灿贴水金莲万朶荣秋到中元才约略月临朔地倍光明当时此日无来去的的河灯是证盟
　　观荷
　　我从御园来荷花半凋残此地乃闗外荷花正新鲜离宫憩征辔镜浦廻逰船防防时出没逺峯入清澜香籁拂我防霞锦辉我前俯朶如欲诉倾珠学涕汍仰华似开靥对客呈笑顔朔塞多严风花事应早防是荷婀娜姿讵能全其天或云惜芳菲留与诗人观或云开较迟夏仲方田田晚荣亦晚枮至理然乎然
　　万壑松风旧日
　　赐居也因题其壁
　　书室依岩俯緑汀重开窓网午隂亭廿年无限舂音梦只有虬枝未改青
　　云归逺岫碧虚髙触目成吟便搦毫践履未能融气习当年惭愧此焚膏
　　草长书带緑侵阶依旧峦光入户佳拟向山灵话离况挈壶偏报午时牌
　　质鲁无能叹末由徒惊嵗月逝波流
　　于昭在上防如海比并乾坤万古防
　　山居
　　山居幽致许谁同变态烟云晓暮中橡子坠林疑骤雨石泉赴涧似廻风野花带露全凝白峰桕欺霜未作红只有苍松无改度晚来依旧月朦胧
　　鹿柴朝开野鹿来相将孤鹤立莓苔云驱晓雾惟空宇露下秋臯絶防埃石剑攒青犹屴崱水衣萦碧任潺洄拟将底事消清暇雪色吟笺取次裁
　　岩腰轩阁俯髙秋徨倚如登百尺楼野马出山斜照没玉蟾上树晚凉浮目穷碧落心胷濶袖引金飔今古収只许词臣伴清切酣吟毎毎逓诗邮
　　观瀑
　　天籁岂徒风地籁无过此松篁不敢鸣琴筑那堪比清聴既云畅尘心一以洗却似南华仙万物归秋水瀑泉相问答各唱于喁声跳珠出浦圆垂虹挂川晴飞鸣集鸂跃戯濳鼯鼪佳景拟圗画圗画岂天成谁将洗头盆从空轻拄倒悬崖界翠屏赴壑梳文藻囙心悟色形入耳蠲烦恼对此娱清暇静理恣探讨危亭驾波上波影漾文檐飒沓诚可聴澄澈亦足忺溅衣借微风饮鹿当夜蟾分明洞天路只隔水晶帘
　　狮子园二首
　　轩榭起清秋溪池尚碧流虚无余想像清暇此淹留梧防惟添宻蛩音更助愁趋
　　庭空有忆视
　　膳竟无由
</div>
    <div class="pagination">
<a href="御制诗集_page60.html">上一页</a><span>...</span><a href="御制诗集_page56.html">56</a><a href="御制诗集_page57.html">57</a><a href="御制诗集_page58.html">58</a><a href="御制诗集_page59.html">59</a><a href="御制诗集_page60.html">60</a><span class="current-page">61</span><a href="御制诗集_page62.html">62</a><a href="御制诗集_page63.html">63</a><a href="御制诗集_page64.html">64</a><a href="御制诗集_page65.html">65</a><a href="御制诗集_page66.html">66</a><span>...</span><a href="御制诗集_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
