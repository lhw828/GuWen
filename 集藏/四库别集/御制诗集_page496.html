<!DOCTYPE html>
<html>
<head>
    <meta charset="UTF-8">
    <title>御制诗集 - 第 496 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 496 页/共 1326 页</h1>
    <div class="content">　　傍晚陟西冈就隂为趂凉门阶倚山谷楼户俯城墙碧宇开金颢黄云报绮望祈年今
　　昔揆即景祝宜旸
　　澄观斋
　　緑水阶前带翠岩檐后屏虚斋信生白秋树尚余青鹿迹留沙软鹤声警露泠澄观观底事色色复形形
　　戯题翠云岩
　　叠叶堆枝互簇攅端知飞翠胜流丹昨来殊厌观云矣却是岩前不厌观
　　河南廵抚常钧奏报开封水消及河夺溜杨桥诸情形诗以志事
　　方伯飞章速置邮开缄一慰一以愁慰因开封涨水退愁在河夺杨桥流下趋贾鲁虽古道不经乆岂隄防修川不能容必奔放豫齐防防将贻忧已闻南河诧竒事河水反落霪霖秋【尹继善奏徐州一带于七月二十等日河涨陡落丈余上流疑有冲澷遣人分赴探视云云计其时正豫省夺溜次日也然中州地防髙原杨桥散溢下游泽国得免水患不可谓非天幸矣】实因散澷殃迤上正流弱乃淤泥留一患浸淫生
　　百患南望惄若予饥调急则治标事遮障俾归故道遑他谋重臣一再遣徃勘【先是祥符澷水报至已命裘曰修赴豫相导河渠至是复命刘统勲兆恵驰驿前徃専司董筑贾鲁河夺溜急工】督筑兼命视赈赒宣房后已失长策补偏实更无良猷平成乏术方抱愧救民慢惜司农筹
　　登四面云山亭子
　　清秋云散碧天露策马遂造防髙防谷中婪热尚觉炎峰顶峭寒不禁遽防畨画意徒凝眸今朝亲到兴始酬树犹张王【二字皆去声】依岩緑泉自清凉羃石流近村逺墅都结揽黍髙稻下黄云染关外秋成乃尔佳豫民被潦顿遥感
　　敞晴斋即目
　　寻胜行行陟翠椒山斋蓦到敞晴霄骋懐真是欣新霁憩倦因之坐野寮啼树闲禽疑对语隔峰驯鹿若堪招夕阳满谷催寒霭下磴言归过石桥
　　水月精舎
　　月是中秋好水当白露澄因縁真罕遘俯仰恰兹凭朗照大千界飞流百道氷花宫畔精舍静对佛心灯
　　素尚斋
　　诘屈山径幽緑云蔚其上线天中得路到斋却寥旷向来延縁防歴厯都在望五楹所虚受峰峦乃万状偶此寄崇情于焉惬素尚
　　晚归
　　寻鹿不觉归来晚虽崇山中实御苑碧天无际玉轮髙世界如游广寒宛竖峰横岭大光明万树蔚作丹桂荣却笑吴刚縦有斧一时何以修交撑出谷徐行尤清美两两红灯来接矣月色甚佳安用尔尔辈效勤惯若此
　　题莲花室
　　云山胜地耸髙楼静室莲花楼上头调御丈夫无色相应真十六有源流凭参水月还天月如是今秋即昔秋一切尘心兹浄扫不忘两字
　　祖恩留
　　再题千尺雪
　　纳平林野意賖山之曲复水之涯烟舟便可从兹放欲访还应是戴家
　　学古堂
　　信歩过烟隄书堂隠石蹊
　　奎文悬日月义路示端倪稽则心有获议斯政不迷髫年今半百识
　　训耳言提
　　春好轩有述
　　元为四徳长仁实四性君以此言四序了知都是春蘅皋搆广轩栋宇朴且淳每来虽凛秋生意常懐新犹忆孟子言万物备我身蔼如可云息盎若当以纯愿言敷恵和跻台薄海民
　　招凉榭
　　午热图延爽因之水榭虚緑隂风果陗蓝尾暑全祛欣为秋宜稼愁虞雨致洳愁欣浑不定临眺且踌躇
　　沈周秋岩眺听图
　　有树丹青有瀑泠色宜眺复响宜听南人本不来北地那写山荘无遁形
　　临芳墅口号
　　别墅萧闲碧水涯中秋依旧有荷花临芳设问为谁宅应对濂溪周子家
　　驻伊犂大臣阿桂等奏报二麦大熟因用杜甫送髙三十五书记诗韵首句恰与崆峒小麦熟同体遂用全章韵纪事然彼当季世而黩武不已宜诗人之刺今则遇绥丰于耆定之时亦反其意云尔
　　伊犂二麦熟乆矣旋王师少留更畨戍屯田俾勤为厄鲁固尔札庙火焰早飞【事见前诗】霍集占馘献大安反侧儿虽有幸灾者即今奚游辞黙克逮西溟无不詟国威功成弗可弃此语人尽知归化回亦知逓觐瞻朝仪卫拉乃无人都护建阃麾朝彦抡英材百凡抒忠思緑旗本习农垦艺令乗时索伦善骑射侦戈壁涯耕回挈眷迁使无离别悲【凖噶尔曽迁四城回人至伊犂令种田霍集占反回回城时伐木拆庐尽携回人以去今仍命迁回伊犂种田又董理乌鲁木齐屯田大臣安泰奏报收获倍稔赡给廪糈外尚多充羡因命廷臣等议緑旗屯丁及沿边无地民愿携孥垦耕就食者听日乆能似热河口外之生聚则盛事也心焉企之】人事庶云尽
　　天恩至亦随屡丰既兆庆功惟贤臣归甫也即重生何以为刺诗
　　即事三首
　　前朝午热蒸宵雨昨日西风放晚晴始识山荘秋景好合循庆典惬舆情
　　旧藩新附胥来贺下隰髙原已报登仍是孙谋
　　昔贻厥敢云
　　祖武此能绳
　　今年秋雨实过甚今日始知秋色佳却忆豫民遭暴涨安能一刻得纾懐
　　题含徳斋
　　书斋额含徳每憩缅
　　尧箴俛仰禽鱼趣无非精一心
　　神诠昔曽掲理境此堪寻永懋日新志如承师保临
　　绘韵楼
　　髙楼万山里绘事擅神工清听【去声】泉淙涧仙声岩落风真堪娱耳目那更数青红六法天然具升堂王氏防
　　敞晴斋口号
　　皜日萧风霁景澄层峰叠嶂翠棱棱予心亦与晴空敞方信髙斋忖度能
　　清绮书屋
　　一株老松当牖盘竒形翠色傲嵗寒书屋虽然号清绮了知元【稹】李【商隠】不如韩【愈】
　　中秋
　　中秋昨嵗度皇州今嵗中秋塞景遒且喜一天晴趂意更防满魄月当头照来野水都含镜髙防平斋可号楼检校前年饶底事饼瓜筵上眄军邮【前年秋驻此回中方奏霍斯库鲁克等防之防尝以节夕治军书至宵分不辍对景宛月前也】
　　妙严室六韵
　　梵寺肖三摩文轩别一窝当秋常至止值暇听波罗防水带峰鹫香林襟岭螺凭窓参妙偈摛管得新哦那有寒山入堪招玉局过天花都不着幽籁拂云和
　　千尺雪歌三叠旧韵
　　辛未之秋此剏有题名为幸寒山后壬申癸酉一再叠皆早挥毫勒户牖此来辛复一周花迅哉驹影真无加其间七嵗阙叠韵非不嵗嵗来此如居家葛沙日逐抒诚素食黮懐音飨咸濩军书旁午费运筹那得余闲领清悟武成事共逝水湲予有干城奏凯还行秋习狝止常例乃得乗暇掞藻崖之湾崖之湾雪洒洒光翻上响彻下始如处女后脱急不可捉曰缓安能把明春行复当临吴听雪小阁依然夫四图具美自佳话微嫌芥犹分区文章大块真锤鑪今来昔徃咄咄徒云吾振鹭落野湖曽不知过去未来现在劳逸同与殊
　　宁静斋
　　青山本是常宁体緑水原来至静心着个闲斋山水窟神宁气静得资深
　　再题食蔗居
　　回峯絶涧厯千盘精洁山居峭壁端身世萧然满秋意大官休说有浆寒
　　面临幽谷背层峰峰上苍苍多古松我故无心学仙者也疑佺羡此间逢
　　倚翠亭
　　窈窕廊通歩虗明亭畅懐有窓安牡蛎着壁倚雄崖望去青霄近排来翠色佳宁云缅尧俭却是土为阶
　　松岩
　　孤亭四柱俯松岩岩上松涛了不凡七处征心八辨见何如坐此悟楞严
　　雨八韵【八月十九日】
　　传宣将启跸一雨又停銮留客山灵惯得权水伯欢信佳驻仙境其奈厪河干决口筑何日洪流涌尚澷仁人敢同恶灾赤适当难南北幸遥隔隂晴或异防入宵势稍杀望豫感多端岂不延清赏吾非为畅观
　　题钱维城塞外秋花九种
　　玉簮
　　夏芳出塞耐秋馨绘白为花缬叶青彳亍鹤仙心不系也来丛畔肖其形
　　蓝菊
　　蕚承露叶受风斜那识东篱处士家虽是此花名冒菊可知还有出蓝花
　　剪秋罗
　　秋罗底把并州剪应制仙人霓羽裳漫说汉宫秋色好请防秋色在山荘
　　鸡冠
　　无声绛帻玉阶头以意分明报晓筹榆塞枫宸宁有别宵衣一例慎咨畴
　　万夀菊
　　叶缬瓐璁为正碧花装琥珀是真黄幽风八月称觞句常裛仙荘湛露瀼
　　牵牛
　　慢称花叶拟天星莫诋非佳又乏馨火种刀耕关塞外牵牛颇喜叶农经
　　秋海棠
　　反红正緑浑难画酸态娇姿正可人春好轩【山荘内轩名】前风露好居然八月有三春
　　老少年
　　是花皆叶绛葳蕤韩众千年貎似儿此卉防宜关外种西风飒飒雁来时
　　菊
　　野卉家葩秋本稠菊花开际众芳收女夷谁道惟司艳可识幽贞气独投
　　即事
　　山灵留客示竒踪恝置无言似太慵过雨陿中垂万瀑收云天外现双峰蛩声隠约辞寒藓树色侵寻让老松待罢木兰合仍驻应非秋矣栢初冬
　　八月廿三日作
　　鼎湖缥渺隔云天瞥眼攀
　　髯廿六年
　　遗诏墨光如昨日一番开读一澘然
　　写心精舍
　　每至思
　　皇祖今朝
</div>
    <div class="pagination">
<a href="御制诗集_page495.html">上一页</a><span>...</span><a href="御制诗集_page491.html">491</a><a href="御制诗集_page492.html">492</a><a href="御制诗集_page493.html">493</a><a href="御制诗集_page494.html">494</a><a href="御制诗集_page495.html">495</a><span class="current-page">496</span><a href="御制诗集_page497.html">497</a><a href="御制诗集_page498.html">498</a><a href="御制诗集_page499.html">499</a><a href="御制诗集_page500.html">500</a><a href="御制诗集_page501.html">501</a><span>...</span><a href="御制诗集_page497.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
