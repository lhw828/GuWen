<!DOCTYPE html>
<html>
<head>
    <meta charset="UTF-8">
    <title>南邨诗集 - 第 3 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南邨诗集 - 第 3 页/共 9 页</h1>
    <div class="content">　　洪武丁卯腊月癸亥雪
　　六花凝瑞白已见腊前三寒色清逾烈羁懐老不堪穷隂连漠朔丰稔在江南驴背谿桥客煎茶恐未谙
　　腊月初二夜雪
　　吼树朔风雄寒欺绣被重地浮银渤澥山吐玉芙蓉瑞象标初腊欢懐慰老农嵗登端可卜百谷徧提封
　　十二月十三夜雪
　　滕六夜停骖乾坤玉气涵树肤寒拥肿松发白防鬖驴背吟何苦垆头饮正酣隔墙农父语喜见腊前三
　　正月十二日雪
　　立春才二日撩乱雪花飞隂晦云同色严凝晓肆威拥炉频炽火对酒趣添衣徳泽终当布斯民莫叹欷
　　至日听雨
　　至日听寒雨今宵忆向曾漏催铜史箭花灺木奴镫愁垒坚难破骚坛峻可登苦吟无好语白发已鬅鬙
　　甲子又晴
　　田家春甲子分外要清明水旱因从卜休祥亦可旌明年期大稔今日喜长晴为报西畴老知时好力畊
　　元宵雨
　　三五元宵节连年气候同漫天来暮雨吼地起南风灯火楼台寂笙歌巷陌空金吾徒弛禁清坐惬深衷连日积雪醸寒晓起见雪腊月十一日也
　　四野话丰年三番见腊前意从多日厚色莹六葩妍谿艇因思泛铛茶趂埽煎老翁无此兴拥火醉陶然
　　九月廿七日
　　九月三旬里浑无几日晴轩墀檐雀浴农室灶蛙鸣防滴疑天漏汪洋觉地平烟蓑樵水稻此去若为生
　　和董良史宪佥西郊草堂杂兴八首
　　杏花春雨映谿堂不异当年碎锦坊重碧破除千万事硬黄临写十三行枌榆夹道阴连屋鱼鸟亲人水满塘觅句有时成久立草茵借坐槿篱傍
　　西郊辟地搆名堂絶胜南邨小柳庄得意四时从啸咏读书万巻保行藏雕胡米滑甘于粟莴苣苗肥绿似秧野饭菜羮皆适口一真滋味静中长
　　清谿脉脉抱虚堂新竹娟娟过短墙问桺寻花春事晚投壶散帙午隂凉时将芳糗充鱼饵嵗防香秔备鹤粮如此闲情真自适可无幽梦入鹓行
　　老来嵗月去堂堂夙佩君恩不敢忘炎汉辞官容广受圣朝立极过轩唐秫田春雨租牛种茗盌凉风对鹤尝清兴有时吟不了天边罗立九山苍
　　日长双燕语深堂树木参天枕簟凉龙徳光明今宇宙犬牙相制古封疆人厐俗厚宜栖止嵗泰时康匪禬禳我亦有家归未得浙江东去路微茫
　　吟成池草坐西堂胸次悠然隘八荒静悟游鱼投饵急闲看飞燕葺巢忙采山钓水唐人愿长子生孙汉吏仓髙尚循良同一致要令身世保平康
　　萧萧落木防秋堂白版为扉掩夕阳尘垢不沾频洒埽稻粱巳熟渐收藏摄生未用芝和术具饍能无芥与姜一榻清风渺千古看他奔走为人忙
　　执经弟子早升堂客至何妨卧下牀家世泽流遗牒在御炉烟染赐衣香锦嚢缥帙新增集玉轴牙籖旧补亡邻舍相邀长是醉此身终老白云乡
　　次韵宁熙中上人姑苏纪游十首
　　华山阻雨
　　东南风急布帆轻长泖西来第一程此日忽逢春莫雨何人不望客中晴烟峦朶朶鬟凝碧石溜溅溅玉奏声且向华山谿口泊推篷涤研写幽情
　　喜晴
　　澹雾防蒙日晏升揽衣遥见阖闾城十分天气依然好一色波光逺近明紫燕将雏花上语锦鸠呼妇树头鸣道傍农父交相庆菜麦青青喜快晴
　　山行偶兴
　　鬼防神呵两怪松晚晴长阪緑阴浓泉声喷壑谿东走岚气涵空日下舂毫楮出奁题好句杖藜到处发竒踪近来蜡得登山屐拟约重游意未慵
　　游天池
　　雨余弭櫂钓矶头一锡翩翩纵逺眸翠壁石蹲形似虎龙渊云堕气如牛人间幻出三千界天上移来十二楼更陟层颠穷睇盼只疑咫尺是瀛洲
　　游灵岩
　　灵岩拔起拱诸峰林壑深幽与昔同谁念夫差罢敝后莫逃范蠡计谋中弹琴石老菭花紫响屧廊空夕照红里叟不谙亡国恨至今犹説馆娃宫
　　游天平
　　树木沈沈翠作堆瘦笻缓步首频回天平山水真佳矣文正祠堂亦壮哉碧落髙寒超下界白云清暖隔浮埃长懐往事成凄断为读残碑剔藓苔
　　游南峰寺
　　昔游曾记与诸贤借草髙谈雪满颠白鹤青骢开士逝丹厓碧岫野花然虎丘东去无多地龙脉西通第二泉长欲携书此中住自随春雨种山田
　　沈一庵山居
　　嬾性生憎世累萦功名从此不相能堂成自可同兰若客至何妨话葛藤仪宇如如瑶圃月心怀炯炯玉壶氷扁舟早晚相寻去湖上羣峰取次登
　　宿观音寺
　　锡杖寻幽四月交山中地位总清髙一庭萝月县金鉴万壑松风响翠涛云卧已知随处好浪游无愧此生豪上方梦觉清如洗况是鹤鸣从九臯
　　寻僧不遇
　　肩舆伊轧度嵚岑义重宗乘故逺寻涧雨收时花作阵岩扉掩处笋成林蒲龛香歇闲清昼石鼎烟销锁緑阴那得相逢话畴昔嗟哉时序百年心
　　张建宁赋诗见寄次韵四首
　　移家住近府城东帘卷埀杨燕子风幽梦时惊棊局外好怀日付酒杯中喜于静室观虚白倦向通途踏软红老我无能甘寂寞谿山还欲与君同
　　十年仕宦厌驰驱随例归休始定居门巷每来君子履杖藜闲过野人庐锦心绣口三都赋玉轴牙籖万巻书别有髙情真自适或时孤櫂或巾车
　　文采风流果谪仙乾坤汗漫兴飘然银章朱绂承殊渥桧楫兰舟济巨川兄弟喜看三薛在古今谁似二疏贤朋游散落曾无几童稚情亲到莫年
　　赤霄丹凤邈难俦鸥鹭为朋只浪游田里清淳依谷水闗河迢递隔台州西风采采黄花晚落日离离碧树秋白发催人伤老大少年声价落责楼
　　次韵答张林泉五首
　　忆昔交游各少年君年八十愈昻然幅巾短杖林和靖斗酒长篇李谪仙修竹檐前香细细落花风外影蹮蹮有时饭罢无余事展席科头自在眠
　　绘像耆英古有堂先生鬓发已苍浪写书简竹枯鲜碧临帖牋藤捣硬黄潮汐去来谿一曲垣墉周匝树千章执经弟子皆循饬道统真传遡紫阳
　　倦草淮南大小山此身长与白云闲南邻北舍相欢洽西陌东阡自往还笔势纵横惊雨骤文词竒古发天悭几时共剪西窗烛尊酒髙谈一破顔
　　百年孤抱嵗寒心不觉头颅雪满簪梧陌鼎烟时瀹茗石牀衣露夜横琴水云深处成真赏风月良辰动苦吟欲访郊居曾有约桃花浪暖一篙深
　　枕流漱石豁烦襟日月容光实照临御笔曾题田氏宅王门莫听戴逵琴明经教子传家学买宅租田罄槖金寿格期颐能有几垂垂白发送光阴
　　次韵答陈祠部景祺三首
　　传家谨防一氊青膝下儿孙嵗嵗増松顶云开晴放鹤谿头潮落晚移罾堂临緑野从行乐路直青霄定立登几欲拏舟寻旧约望穷烟树碧澜层
　　碧海双金逺送青对之诗思晚逾增庭前洗竹闲留锸池上义鱼不用罾锦里角巾唐杜甫苏门长啸晋孙登羡渠伯仲幽栖处又隔风尘几百层【海中有大金小金二山】锦树离离海气青嵗年大稔粟加增仆夫纬篠修鱼箔童子纫丝结蟹罾北舍南邻相往复东臯西疃自临登香浮缸面新醅熟脍切鲈肥玉作层
　　新春风雨次陆北岩韵三首
　　博山沉水袅轻烟嵗旦常仪总粲然笠屐賔朋来雨外盘觞儿女列堂前梅惊朔次朝犹落柳怯春寒昼未眠盥手正襟端策问今年还可种圭田
　　江南风雨见何曾十日都无一日晴晓起暂看新嵗厯老来偏动故乡情良辰美景须花柳妙舞清歌待燕莺喜有山林容我辈共将诗酒乐文明
　　鸟车载鬼过遥天白雨淋浪杂翠烟喜咏乆无工部老祷祈未用玉堂仙世情简淡非今日春色凄迷似去年风景不殊乡邑逺梦归夜夜浙江船
　　次韵答山泉上人曦
　　緑谿野径僻通邨百尺梧桐翠长孙海色曙凝生白室香云晴防牧闲园额辉郡乗招提古名重乡评行业尊近掣藏函翻般若何当聨席与精论【海曙轩香云室牧闲园皆上人扁名】
　　次陆北岩韵二首
　　庐外圭田二亩强乡隣佣力为移秧百年冈垄衣冠閟一径楸梧雨露凉天地无情身老大山林有分发苍浪急流勇退人争羡喜见春风日载阳
　　畎亩髙低络翠径树林茂密列云屛水邨沙路迢迢白茅屋炊烟处处青谷口樵歌西日暝岩头虎啸晚风腥先生归也山居静童子篝灯月半扃
　　严寒次粟隐徳上人韵二首
　　雪留十日未都消畵閤娱情遣寂寥茶敌睡魔浮玉乳酒烘吟脸晕红潮雕盘异馔明妆捧寳鼎沉香烈火烧应有穷途饥冻者一般风景不同条
　　牀燕坐坎离交氷缀霜髭口欲胶暖老正宜丝作毯逸居那敢树为巢饥禽战羽时僵仆猛虎摩牙夜噭哮造物屈伸端有数醉歌自把唾壶敲
　　登千山次林泉征士韵二首
　　水作巴蛇走淀湖山蟠天马载浮图重重桑柘平原近闪闪乌鸦落照晡林庙幡镫祠岱岳江城雉堞带东吴归心自是愁如织只怕游人唱鹧鸪【干山一名天马山下有平原邨】欲学当年乞鉴湖鹏程九万阻南图望穷海上天无际倚徧阑干日未晡一代衣冠成二老百年藜杖寄三吴南邨亦有林泉春雨声声听鹁鸪
　　周万竹知绍兴府日其家梅花盛开西賔张林泉作诗寄之及简越上诸友因次韵二首
　　南枝向暖竞先开何处人间有玉台氷艶雪臞浑好在月香水影入诗来逋翁湖上清魂返仙子罗浮小仗回寄逺慎毋多折却使君调鼎待盐梅
　　麐经家学保青氊文采风流艺且贤池草西堂生梦里官梅东阁到吟边防稽望去无多路朋旧别来今几年见説兰亭只如昔胜游须在莫春天
　　次胡安州韵
　　宦成归老有余晖吟苦从教带减围卜搆北山欣地僻阅畊南亩虑年饥云霄孤鹤盘旋过野水闲鸥自在飞炎暑困人多病暍寄言莫怪往来稀
　　万山遗叟以所作中秋重九二诗见示诸公和之已多勉强效颦二首
　　髙碾长空玉一轮娟娟零露洗浮尘良宵又值中秋节老我堪怜百嵗身对酒漫忘谁是主赋诗那有语惊人据牀谈咏还多兴沈浸清光景思新
　　重阳佳节无风雨倦客他乡忆水丘采采黄花人送酒迢迢碧汉鴈横秋喜无败兴催租者自有循谿荡楫舟底用登髙方是乐嘉賔三两醉还休
　　五月菊
　　老圃乗凉起叹嗟孤标底事便开花石榴明处朝同采红藕香巾酒漫賖画舫沅湘懐屈子薰风庭馆属陶家也知不为趋炎出莫忘清秋兴绪嘉
　　次夏西畴韵
　　乱余及见太平年圣主龙飞地幅员父子戍边归未得公疾下士礼弥防中天孤月应同照尺素双鱼孰为传昨夜釭花频送喜好风吹堕白云篇
　　题徳如海上人听松轩
　　定起忽闻风雨生危枝只恐鹤巢倾苍虬鼓鬛嘘天籁翠浪掀空送海声一派笙簧秋淅沥千官环佩玉琮琤我家亦有闲庭院不及山窗分外清
　　寄题陈孟文丛碧轩
　　一室萧闲竹里安緑波洗出万琅玕云深竞舞青鸾瘦檐曲长霏翠雨寒三径清风人楚楚五车汗简墨珊珊何当直造谈处展席凉隂捣月团
　　小游仙词雪后一日甲子作
　　瑶池谪降小真仙只在人间二八年长日沈沈缄秘绪浮生草草厌尘缘一函遗蜕寒璚陨五夜清魂颢气县鸾鹤启途幢节拥碧霄如洗月婵娟
　　借韵答清谿邵先生
　　西泖移家住北邨谢庭兰玉见孙门前料理桑麻圃雨后栽培杞菊园象齿篆签书列庋松花酿蜜酒盈尊平生不饮惟留客翰墨词章熟考论
　　借韵荅宗髙王架阁
　　萧然一室数家邨籍甚三槐几叶孙诗句惊人师杜甫妍词落简客梁园承恩出牧年方妙谢事归休道益尊不觉数年成阔别老懐耿耿与谁论
　　借韵荅牧庵上人谦暨无心野人
　　南邨差似浣花邨惭愧山巾宰相孙独抱遗经畊垄亩病辞束币老丘园此生空忝诸公后举世何如见佛尊翠竹黄花真妙理清风明月不须论
　　七夕次万山韵
</div>
    <div class="pagination">
<a href="南邨诗集_page2.html">上一页</a><a href="南邨诗集.html">1</a><a href="南邨诗集_page2.html">2</a><span class="current-page">3</span><a href="南邨诗集_page4.html">4</a><a href="南邨诗集_page5.html">5</a><a href="南邨诗集_page6.html">6</a><a href="南邨诗集_page7.html">7</a><a href="南邨诗集_page8.html">8</a><a href="南邨诗集_page9.html">9</a><a href="南邨诗集_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
