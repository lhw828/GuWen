<!DOCTYPE html>
<html>
<head>
    <meta charset="UTF-8">
    <title>弇州续稿 - 第 74 页/共 228 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州续稿 - 第 74 页/共 228 页</h1>
    <div class="content">　　
　　西风吹叶搅眠家家拆洗装绵唯有老夫不会一壶且暖目前
　　
　　其二
　　
　　负曝小坐冬烘兀兀腾腾梦中耳邉忽报饭熟一笑抛却周公
　　
　　其三
　　
　　残钟四点五点新月一棂半棂却笑当年此际酒去愁来到明
　　
　　其四
　　
　　无名野花争发自在清溪暗流听罢农歌■〈禾罢〉稏旋闻山鸟钩辀
　　
　　口号十首
　　
　　儒童本来菩萨大觉亦是金仙其奈儿孙合闹与说无始根縁
　　
　　其二
　　
　　维摩夜来病热千言万言不休偶然刹那闭口坐断天下舌头
　　
　　其三
　　
　　有子莫习抱朴无师难觧参同觅得生前一物万古眀月清风
　　
　　其四
　　
　　玄奘欲从西返道遇达摩东归我已尽黜义相百夹千像何为
　　
　　其五
　　
　　香积钵底分饭赵州垆头噇茶吃了依然不会问着只索瞒他
　　
　　其六
　　
　　赵州行脚亦得寒山散圣也奇五叶莫嫌零落五位已自支离
　　
　　其七
　　
　　讲座清凉疏钞禅宗临济评唱不论伎俩有无见了先吃十棒
　　
　　其八
　　
　　铜龙自鎻幽阙白虎不借西邻斋库烂钱一索遣发上阳道人
　　
　　其九
　　
　　梦后唤醒良知静中养出端倪举似瞿昙李老曽止啼哭小儿
　　
　　其十
　　
　　易掷千金大海难抛万巻填胸未敢望他干慧且求暂落顽空
　　
　　题小溪港
　　
　　愚公剪分燕尾封姨熨皱縠文省可全贮初月有时半罨春云
　　
　　得屠长卿慰辰玉悼亡六言六絶句和示辰玉
　　
　　大黠不作奉倩小■〈殢上心下〉聊似安仁一枕槐根梦觉依旧人间散人
　　
　　其二
　　
　　洛阳千树花落争怨东风作恶记取花未开时眼底何曽寂寞
　　
　　其三
　　
　　莫倚青天长在（长卿句云云）四禅始免风轮不生自然不灭无患须觧无身
　　
　　其四
　　
　　勿学君家夷甫驾言我辈钟情扫却世间情事脚底莲花自生
　　
　　其五
　　
　　与覩帝释天女始得难陀兴阑至今扬汤止沸宁如火尽汤寒
　　
　　其六
　　
　　牢记阿翁数语■〈口展〉然一笑撒开何事悲他冥路比汝先见如来
　　
　　有感
　　
　　人云举头八座我晓失足三途开笼故怜鹦鹉倚杖或听鹧鸪
　　
　　其二
　　
　　渐踈青州从事颇倦子墨客卿心事栽松道者门风泄栁先生
　　
　　其三
　　
　　孟嘉司马方外弘景宰相山中何似破除都尽止管山月松风
　　
　　其四
　　
　　出逢野人争席归覩山鸟衔花无妨净行居士是否禅那作家
　　
　　弇园杂题八絶
</div>
    <div class="pagination">
<a href="弇州续稿_page73.html">上一页</a><span>...</span><a href="弇州续稿_page69.html">69</a><a href="弇州续稿_page70.html">70</a><a href="弇州续稿_page71.html">71</a><a href="弇州续稿_page72.html">72</a><a href="弇州续稿_page73.html">73</a><span class="current-page">74</span><a href="弇州续稿_page75.html">75</a><a href="弇州续稿_page76.html">76</a><a href="弇州续稿_page77.html">77</a><a href="弇州续稿_page78.html">78</a><a href="弇州续稿_page79.html">79</a><span>...</span><a href="弇州续稿_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
