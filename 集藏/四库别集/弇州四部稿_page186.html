<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 186 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 186 页/共 296 页</h1>
    <div class="content">　　此身犹徤在归计日萧踈尔挟轩皇问吾安汜胜书闲真爱罗雀懒至怯烹鱼【谓书也】垂死犹贪客徐卿未易如
　　戯赠陆兄
　　见汝佳公子俄然防鬓华有家不解问欲问已无家鞭巷一壶酒弇园千树花应门如不却老去足生涯
　　送张仲立游南雍
　　念尔芳兰秀能令一坐清毫端寜下驷眼底误兼城狱剑偶然鬰台金元不轻试探平子箧应已赋南京汪禹乂弃家业诗携其集就质赋此为赠
　　无家何必问诗巻但相随尔爱千秋业吾惭一字师才髙轻自恕身老易成窥勿作虞飜恼名山尚可期汪惟一前以五湖长印相授而衍一者字今夏再刻古铜章见贻喜而答赠
　　铜章仍再锡知我莫如君果署五湖长应须十赉文栖迟寛日月汗漫足风云尚有糟丘地苴茅倘许分
　　詹録从孙予告喜而寄之
　　相如归自使称病乞文园名为抽簮好官寜负弩尊闘茶新胜客种竹旧生孙若欲亲花鸟来从老圃论李国賔持服还吴寻返豫章邸诸君约诗为赠
　　鳯去洪都里乌啼茂苑枝琴弹不成调箫奏有余悲荀令香时歇何郎粉渐隳唯余八公在为返鬓邉丝
　　送汪惟一乞子与墓文
　　玉树看埋土谁能不叹嗟剧怜唯宋玉能守是侯芭气色开中古文章属大家即今苕水上时吐赤城霞
　　夀封孟安人六十
　　齐眉初罢案丸胆义仍方不待三迁后悬知二孺良检衣饶旧茀行稼有新庄况是宫壶酒能无一举觞
　　夀孙指挥五十
　　五十孙都尉长吟鬂欲苍金鱼寛贳酒银鸭细焚香祭酒推诗社将军和栢梁还余防紫燕拂拭便如霜
　　读酷吏传
　　荐士如张史忠言有郅都兼闻尚防俭不肯学贪污遗橐千金累同时五族诛温舒今眼底能逹汉廷无
　　读陈子昂传
　　未必射洪令能残陈拾遗天寜私酷吏人乃厌清时猘犬才偏囓防鸿徙觉迟虽然班管在叚简也名垂
　　读匈奴传
　　匈奴新得意入塞即横行贱老长从俗趋贪不顾名抗衡非上策避地且全生和好终难恃那曽念舅甥
　　读魏其侯传
　　魏其虽失势侯印尚累然立散千金赐寜悭数顷田当时籍福解逺胜灌夫怜尚识沾沾意田郎跪起年黄甫国士也数困公车以其业来质赋此期之
　　拥棘叨抡士惊心字字珠至今传晋问何自访吴趋九折心偏壮千秋事不诬春来眉黛好莫讶入时无汪山人过山园后见寄新诗有答且邀之
　　汪伦赠我歌歌罢柰伦何乆客吴音惯穷愁楚调多雪花杯底玉云叶镜中波如此园林色何妨唤棹过
　　初春杜门即事
　　风雨动经旬空斋鎻病身篝灯续残昼煨火谢阳春【小斋寒暝为甚】忽有冲泥者能言胜事新始知行乐地不着过时人
　　萧使君有惠政于吾州别十有六年矣今以请碑文见过为赋三章志别君宦薄然五世同居近有义门之旌故末章及之
　　自闻抛五马强半在杭州古洞烟霞暖西湖菱芡秋乞碑寻大令买棹下长洲好是家人语萧郎爱逺游
　　其二
　　伊昔求羊迳曽为半刺除只今罗雀巷重枉故人车舌在牙从少官贫气自舒旗亭父老在杯酒莫教虚
　　其三
　　八叶台司重西京甲第尊萧家当日事不必至今存刺史开防里君王表义门还闻书百忍余庆逮儿孙
　　憇徐氏园内赠主人
　　爱汝辟疆地能为求仲开小鸟啄林蕚幽蝉抱庭槐掩映竹间帙逍遥池上杯洒然清风度乃是主人来
　　冬夜独歩
　　冉冉孟冬尽熈熙如暮春风光不恶夜月色故亲人栖鸟为三益空仓是四邻偶然成小歩幽意欲谁论空山者法门中狮子儿也俗腊半七十矣而犹童真安居羯磨精进般若前后受持经典何止十夹犹以未明心要徧拟防方诣余言别叩其所之则云将泛嘉禾抵余杭奉楗椎于月庭之席敷法具于莲池之堂然后折芦渡淮飞锡登嵩放逹摩之少林壁掠文殊之金刚窟束铜固腹始归故山余螘处一穴不能偕也姑为四韵以壮之
　　匪嫌贫里累聊使俗情捐一鉢初为日防趺不计年浮空杯渡事探险石头禅从此东林月无心处处圆月来不能尽却酒而数有致黄鱼馔者拟斋月断之成此二律
　　首夏清和节江乡樱笋余时时呼白堕顿顿食黄鱼谬忝道人服虚廻刺史车未论他日事扪腹定何如
　　其二
　　舍家成底事对案独何心未断柴桑酒翻愁绵竹音门人议糖蟹少妇却鲜禽从此清斋月饥肠任自吟
　　送吴甥侍御病起还朝
　　不妨神武署重见惠文冠起色清时易归心往事难暎珠吾愧舅完璧尔能官共道朝阳色和鸣有鳯鸾
　　吴侍御过访草庵言别
　　柴门厌烦暑忽有一骢过非以清凉地将无霜色多汝为真御史吾乆病维摩莫羡鸿逺犹能罣网罗徐泽夫有事外寄而膺试北上赋此送之
　　君行负竒尚不为急知音白雪巴人里朱门蓬户心风尘吾道在雨露世恩深别有凌云赋从它竞上林
　　慰殷无羙哭女
　　殷生抱和璧悠然掩柴荆不咏顔逺句却钟夷甫情夕枕断纨影朝飡稀佩声防荘亦难觧唯有诵无生
　　题月槎赠张錬师六袠
　　虚隠即大隠羽流岂凡流早佩都箓晩陪松子游歩虗清籁夕燕坐绛河秋嵗歳槎来去如侬博望侯
　　寄广州陈司理因简黎惟敬少防
　　闽乡大海邑日接岭南云【君闽人】鲛室应无泪羊城近有君兰金雅自慕萝薜怯相闻【君累致诚之诗】倘下延徐榻黎生可借分
　　题画再夀赡羙弟
　　五十非与是醉来都不关林余仲长宅壁有少文山小妇能调瑟慈亲好破顔时时嘲子晋何事薄人间【赡羙毎不许余学仙所咏皆实事也】
　　陜有李叅政封三代
　　世家唐赵郡吏治汉扶风今日玺书下君王恩数崇纶音依八座艳色动羣公原氏阡头石将无五彩虹潘景升少有文以书介仲淹乞余志母作此寄之
　　青鬓有潘郎结交多老苍我安居士病不入少年塲金石千秋重松楸一字香雅知荣施骨真胜孝支床
　　欧桢伯工部转正郎寄之
　　坐啸熊署行吟朱雀桁诗仍小工部官是正曹郎六代心逾逺三山鬓共苍故园黎老在单艇钓沧浪
　　其二
　　一枝真郄桂五岭复佗珠水部官仍好风流代不孤锦嚢行处有防笔梦寜无从此钟山色俱应属大夫
　　送袁大夫迁鲁右相
　　岂不惜循吏其如佐宠王欲观周礼乐须待鲁灵光辙逺春犹在裾寛日自长可增藩相秩借尔卧淮阳
　　其二
　　揽衣从父老洒泪向河干名大游梁易时平借宼难祖筵防日缓斋舫受风单自爱东平羙非关薄汉官谷日同敬羙携榼访家元驭因饮元驭园亭
　　朋好簮全盍园亭酒更宜赏能偏谷日归不待期箕颍人从厌羲皇尔自私寜唯嗣宗眼桞亦吐青枝
　　其二
　　耦耕吾爱弟骸乞尔从兄緑蚁先春色黄鹂不世情渐来银海忽有玉山倾醒则夸醒好欢娯醉里生肖甫司马贻书有归欤之思而受脤出督寄此识感
　　竹林名士七草野病身孤寂寞余丹灶凋零任酒罏几人私日月吾计晩江湖頼有张司马旂常事不诬
　　其二
　　蜀道难仍否吴天去转长吾寜忘绵竹尔可念铜梁鹏鷃飞同适沧桑事亦常此心真不住何必论行藏孟逹仲逹二兄见过恬憺观谈因成二章为赠
　　碧云暮未合二妙偶相期深语费春茗清斋余露葵千秋别有事一字乃吾师从此逍遥路翛然去不疑
　　其二
　　尺鷃虽无慕雕防敢自矜对谐物外赏甘得区中憎宻坐探金钥清言转玉防当时许长史曽借华江乗汪仲淹兄见枉致长公伯玉司马乞碑书有寄并赠
　　仲子过从日难兄涕泪余文章司马法生死孝防书一见一囬老千秋千不如唯强乞骸弟早晚共樵渔
　　寄周小史
　　邹阳不仕汉王粲尚依刘滇海无归客襄江有寓侯卖文寜活计设醴可寛愁薄业湖田在粗饶雀防谋
　　荅谢赫侍御存问时按关西
　　喜乗骢马去穷讶雁书来忆旧存萝薜将春施草莱欲酧吴地缟翻借陇头梅闻有西征赋谁当句里才
　　顾山甫过饮道院作
　　春眠起剥啄檐鹊亦群喧草色上盘馔桐隂清酒尊君行不易迹我醉已忘言尚有归途月依依恋筚门
　　赠西域无名苾刍
　　离车邉地种能不羡支那乆客秦音惯无师梵字讹羼提游自穏檀越见偏多莫以流沙隔犹堪只履过
　　送郑司训防试
　　教授尔家广文重见防九经谈若注三絶品谁先闽海长虹吐吴天化雨悬诸生侍绵蕞从奏未央前
　　过青浦屠明府长卿移舟见送
　　青浦桥邉水人稀明月多谁移木兰并知有鄂君过防意言从简忘名气自和翛然两不厌柰此堠亭何
　　其二
　　为别亦已乆相逄俱嗒然君离绮语障我爱辟支禅凉露纷纷下新蟾的的圆试观流水意折莫在无弦
　　屠青浦以都布单衣见衣口占谢之
　　白越白于霜裁将换芰裳轻鲜傲西防寛博谢吴装缟带吾乡重绨袍汝意长祗惊居士服时有令君香
　　刘秀才弃官学佛书此赠之
　　翛然持一鉢信足傍丛林却笑厐居士犹多处置心衔花境自小结草坐从深覔已了不得可师何处鍼
　　杂言十章
　　垂老媿无明劳师为证盟间关离欲海抖擞破疑城只树堪吾止阿兰息众争此生元自恧何敢学长生
　　其二
　　误守楞严语哓哓品十僊那知钟吕軰来自静居天无欲俱观妙顽空转碍禅差池在毫末一透即成圆
　　其三
　　明珠吾自失颠倒问西隣识得我前我能生身外身转头离梦幻到手觉精神若勘张平叔何曽误学人
</div>
    <div class="pagination">
<a href="弇州四部稿_page185.html">上一页</a><span>...</span><a href="弇州四部稿_page181.html">181</a><a href="弇州四部稿_page182.html">182</a><a href="弇州四部稿_page183.html">183</a><a href="弇州四部稿_page184.html">184</a><a href="弇州四部稿_page185.html">185</a><span class="current-page">186</span><a href="弇州四部稿_page187.html">187</a><a href="弇州四部稿_page188.html">188</a><a href="弇州四部稿_page189.html">189</a><a href="弇州四部稿_page190.html">190</a><a href="弇州四部稿_page191.html">191</a><span>...</span><a href="弇州四部稿_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
