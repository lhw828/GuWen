<!DOCTYPE html>
<html>
<head>
    <meta charset="UTF-8">
    <title>御制诗集 - 第 1172 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1172 页/共 1326 页</h1>
    <div class="content">　　防雨【四月初七日】
　　防雨大如钱飞空四五堕隠隠作雷鸣满望成滂沱云拥东南去瞪劳仍不果昨自郊外来麦已结穂妥即此霈甘霖尚及实粒颗伫立以嗟吁増慙不胜我
　　河道总督李奉翰奏雨水二麦及运河情形诗以志慰
　　淮扬洊被灾麦收实防要【前岁淮扬所属地方夏秋缺雨因旱成灾上年七月初间又因黄水清水运中河同时并涨以致清江漫溢下河一带被淹虽赈卹有加而民食不免拮据今嵗麦收防为紧要兹据李奉翰奏称淮浦一带于三月二十至二十五等日连得宻雨入土深透前因查勘新淤滩地经过清河山阳阜宁等县察看麦田长发茂盛大麦得此雨泽结穂益资饱满小麦亦在扬花丰收均可预卜等语】兹当结穂时渥霑甘雨膏稔收预可卜飞章因入告卑之莫髙论谦吉满勿蹈更称运河深漕艘依次造中河虽略微借黄水亦到【又据奏本年重运漕船现在跟帮过淮自清口以至淮扬一带运河水势寛深浮送有余其运中河内因东省来源较弱已将茅家隄引渠开放过水四尺由房亭河入运接济运中河水势増长截至三月二十八日已渡黄漕船四百四十余只】披览慰南顾大胜近年貎【前嵗因湖水微弱清口浅阻将拦湖坝堵闭以蓄清水暂借黄水济运至上年三月甫经开放张福口等引河引湖水入运而黄水于桃泛后旋又长发倒灌以致清不抵黄不得已仍闭拦湖坝借已灌之黄水浮送粮艘以致漕运节节阻滞详见昨年志闷诸什今览李奉翰所奏运河水势及二麦情形逈与近年不同可无南顾之虑殊増欣慰惟因近畿待泽甚殷不胜日夜吁冀耳】官私胥接济市价应平校却瞻百里近一例暵阳暴云生风随至巽二工如约稽首曷恵宁嘉防盈尺报
　　春雨轩叠仲春口号韵
　　仲月已翘云作隂侵寻首夏未霑霖五为期乃不詹六【此正言五日六日非如诗解作五月六月也】日甚惟增慙愧心
　　附録仲春春雨轩诗迩日春云常作隂副名霈复冀甘霖郊原润溽宜耕矣而我仍怀不足心
　　寻云榭漫题
　　散闷步岸傍遂至寻云榭寻云有二义五字言非诈一为緑林深入云喻假借斯则縁畅逰非我所云者【叶】一为望雨际切盼云生夏荟蔚跻天中风随散而罢寻之总未得伫立愁以讶
　　阵雨【四月初九日】
　　阵雨西北来雷声作雴霫喧众音大小珠纷落土砌已积水防滴浮沤掠须防风卷之徂云散以霩地未及寸为泽实浅薄不足资麦收掷笔叹索莫
　　题周之冕写生巻
　　牡丹
　　迎夏饯春岂无意不同桃李鬭繁华一般潇洒出尘意慙愧人称富贵花
　　玉兰
　　兰作香风玉作姿笑他品命可容羁春曦嫩暖春云净正是衡山防笔时【文徴明有玉兰图贮石渠寳笈】
　　兰
　　四时恒有开花日何事楚辞独许春应是王眀尚思汲睠然三户忆同尘
　　绣毬
　　团圞百结是谁攅通体玲珑亚玉栏恰似抛毬呈设利【指月録义存为元沙説法将三个木毬一时抛出又翻译名义舍利一名设利】当前空色作麽观
　　辛夷
　　玉兰根与辛夷合借是花师巧接移【辛夷花紫花师移接之则开白花为玉兰花谱视为二种非也】香雪试看抟屋角可知介甫早成诗【辛夷屋角抟香雪王安石诗也辛夷花紫安得谓之香雪可知玉兰自辛夷接出旧或玉兰亦名辛夷耳然其未接者仍为辛夷紫花是巻周之冕画玉兰则钩出白色画辛夷则全用墨色可谓黒白分明王穉登于辛夷侧题句云玉色吹髙馆亦认辛夷为玉兰或曽见王安石诗乎】
　　梨花
　　深斯白色浅斯红不啬由来亦不丰设使嫏嬛品材貎太真飞燕酌其中
　　蝴蝶花
　　蝶恋花兮花号蝶孰无情者孰有情汝南未识漆园梦却与滕王鬭写生
　　芍药
　　微乎具体特轻盈木本让他半月程【牡丹亦名木芍药】便即呼之曰花婢主人应是郑康成
　　金盏
　　四时舒艳同兰桂【见学圃杂疏】金盏传形亦逼真恶防设如思大禹单名祗合号长春
　　桃花
　　南地开迟北地早夭夭颇风流植生谁谓无灵性背却梅花此出头
　　春海棠
　　緑叶红葩熨贴宜卉中繛尔特丰姿一枝意已具全树引我津瀛得句时【天津栁墅行宫内有海棠防树古花繁向曾留咏】
　　枇杷
　　琥珀为珠蜜作浆缀柯颗颗色裳裳南几防度闻佳品错遌嫌他未一尝
　　荷
　　淡墨疎疎勾写匡天然鼻观白莲香方之君子素其位善注中庸十四章
　　玫瑰
　　移根那识越王台多刺应同卫足材咨尔盈盈馥馥者为谁特地此徘徊【羣芳谱玫瑰一名徘徊花】
　　百合
　　花根花朶胥攅簇莫恨无端浪与名借问世间一切法孰非百合幻而成
　　石榴
　　谩诮无香同海棠有花有实彼奚方每当重五繁葩放似与仙家供綘囊
　　栀子
　　色琼玖喷味沈檀披拂薫风倚石栏八种夏香曾写照【向尝以兰及夜来香晚香玉茉莉珠兰荷栀子玉簮为夏卉八香写图题句】就中巨擘属林兰
　　秋海棠
　　未肯韶光强出头墙隂砌角也风流不于草木观其本那辨髙低春与秋
　　蒲公英
　　岛瘦郊寒各一家英英被野放黄花蒲衣自是髙人致慙愧为【去声】谁五等加
　　野菊
　　黄华一例绽葳蕤野也人间亦菊之不入渊明闲采摘较于林下更无羁
　　马兰
　　婀娜大花因号马【本草马兰叶似兰花似菊俗谓物之大者为马也】飘萧长叶也名兰莫嫌嗅处无香味既夺朱那更似檀
　　紫薇
　　蜡跗【平声】绒萼色偏丽燕舞鸿惊态更娇却笑唐家省与令抑相誉也抑相调
　　秋葵
　　木花草卉多无万一种秋葵独向阳借问跄跄济济者立身应以孰为方
　　鸡冠
　　綘帻緑袍如立曙金风玉露雅宜秋宵衣散步闲庭际讶似鸡人报晓筹
　　木芙蓉
　　残红【谓荷】相对碧波清弗水因之得木名君子设如询姓氏不周党亦定逢萌
　　桂
　　金粟原殊世上花曰香曰色孰能加浪传玉斧修吴质未识通身是道芽
　　菊
　　落落疎疎一两枝逸人情性颇相宜而今多有西洋种【洋菊近年始出备具五色种类甚多有大径周尺者戊寅年曾题洋菊四十四种并尝令邹一桂图而谱之云】夺紫谁能复顾斯
　　水仙
　　清泉白石托幽芳等度孤髙若可方了了祗消挥防笔胜他大令十三行
　　梅
　　谩言倾覆与栽培开尽羣芳绽早梅不借田何传易理贞元消息此中该
　　竹枝
　　竹叶竹枝多夹写变更文【与可】法特玲珑春华秋卉多涂抹想借风前一扫空
　　青龙桥再叠乙巳韵
　　依例石梁命驾过静宜小驻豫岩阿【每嵗徃香山静宜园小驻取路必由青龙桥西至玉泉山静明园传餐后前往亦如成例矣】徒如去嵗虞失麦岂似前年卜得禾【去年四月上旬亦殷望雨故青龙桥西之作有图消闷奈闷仍何之句不若前嵗两逢春雨此地麦田吐穂禾陇抽苗景象是以过此得句有农况桥西庆稀见云云兹来所见麦色青葱可爱惟亟望于数日内得有透雨尚可如前嵗之丰收也】心忖名山庶释闷目睎涸壤那欣哦慢赓旧韵增新惄调幕无能愧若何
　　麦色
　　麦色緑菁葱髙低结穂同际兹霑渥泽尚可冀中丰禾黍苗胥吐南东亩亦芃奈何渇望雨晓日炽轮红【日轮红为旱象艰雨为之増郁】
　　栖云楼曡去嵗韵
　　清晓山园莅驻舆栖云例以据牀居【每至香山必先于此憩息】萧疎林麓真宜夏搆筑轩庭此最初【是楼为静宜园二十八景之一乾隆十一年子初逰香山时所建也】肤寸何当即施【去声】雨及时庶可润新畬章嘉忽忆谈禅处结习难忘自笑予【向年驻静宜园必于此室召见章嘉国师谈禅讲经今回忆曩时情景不免怆然亦自哂未忘结习耳】
　　天池二首
　　泌泌澄澄天半池月情风度回含滋临观似我三无奉尺寸田祛一防私
　　山灵泉自涌山腰贮以为池朗暎寮设匪出山即渗地疏成沟浍润田苗【凡山泉出山多即渗入沙石其甚壮者方可引入溪河然北方山泉疏为沟洫利田者百不得一盘山亦如此】
　　欢喜园
　　香山寺右侧乆搆小园成静室三间足重来首夏清那欣风送爽且就樾遮晴自恧顾名处无能欢喜生
　　来青轩
　　来青所必临二义其中寻一则緑云锁四面蔚曡林一则翠毯铺万亩攅秧鍼林惟供赏景所繋何浅深秧实民食闗切为望甘霖景赏只悦目雨望时愁心悦不抵其愁五字摅愁吟
　　香岩室再曡乙巳韵
　　香山之室即香岩二即一诚括大凡竺宇又将成来往金僲初不事庄严虚窻浄几凭其暇盘道轻舆陟以巉大块文章当面假笑兹曡韵合应芟
　　緑云舫
　　甫向来青【轩名】咏緑云百盘岩磴下嶙峋谷中有室谓之舫亦号緑云名取新兹云实乃喻林景而云及舫胥非真可知真者幻之对非真即幻徒纷陈幻中取乐借遣闷奚如一雨回苏万物欣
　　题正凝堂
　　堂额本因易象留正凝之义细思求命凝方协凶和吉【君相不言命之説也】位正克谐刚与柔可以离眀夸照耀更当巽入纳咨诹大烹养圣惟君徳七字盘铭式武周
　　就松舍
　　就松舍不一而足凡古松傍率置有【西花园及避暑山庄等处皆有就松室】童童嘉防千百年舍在其间恣虚受谩嗤自我作古斯似斯古人可弗友
　　来芬阁二首宛转韵体解闷
　　荷时方得谓来芬夏首斯言诚躗云却是田田一二者笑人虚费望心勤
　　拈毫正自望云勤解闷聊成七字云溪阁望空却饶我春光六月自来芬
　　碧云寺曡去嵗韵
　　古寺接离宫轻舆宛转通当年笑君道此地费民功【碧云寺为明正徳时太监于经所造费累巨万其时政治不网实堪嗤鄙】似昨亦望雨【昨嵗逰碧云寺日山云甫生即为风散今嵗亦复相似】生云便作风眀知一切法胥幻却真忡
　　洗心亭
　　一脉源源自不穷有亭如翼据当中设云此是洗心处何事去年此意同【去年洗心亭诗有迩来望雨心增闷问尔安能洗去之之句兹来又值望雨欲洗心而心不能释殊孤此亭名也】
</div>
    <div class="pagination">
<a href="御制诗集_page1171.html">上一页</a><span>...</span><a href="御制诗集_page1167.html">1167</a><a href="御制诗集_page1168.html">1168</a><a href="御制诗集_page1169.html">1169</a><a href="御制诗集_page1170.html">1170</a><a href="御制诗集_page1171.html">1171</a><span class="current-page">1172</span><a href="御制诗集_page1173.html">1173</a><a href="御制诗集_page1174.html">1174</a><a href="御制诗集_page1175.html">1175</a><a href="御制诗集_page1176.html">1176</a><a href="御制诗集_page1177.html">1177</a><span>...</span><a href="御制诗集_page1173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
