<!DOCTYPE html>
<html>
<head>
    <meta charset="UTF-8">
    <title>御制诗集 - 第 47 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 47 页/共 1326 页</h1>
    <div class="content">



　　御制诗初集巻八
　　钦定四库全书
　　御制诗初集巻九
　　古今体一百二十一首【壬戌二】
　　夏夕斋居
　　归鸦噪宫城暮景侵虗殿金戺罗夏卉芳被薫风扇而予适斋居志岂循物玩旷懐熙皥治未惬黔黎愿抚景每増慙披衣坐待旦
　　夜雨
　　夜雨滴空阶无眠意亦佳声喧鳷鹊瓦聴到丑寅牌泽普苏田槁功殷润物荄半年忧思切此际少纾懐断续复舂容嘉祥应九农心殷一犁雨聴彻五更钟花气香疑煎苔纹润欲封明朝凴望防宫树緑添浓题孙祜周鲲丁观鹏仝畵十八学士圗
　　当年盛事纪登瀛传说芬疑齿頬生自是玉堂无俗客不湏金马羡仙卿木天珂剑从携侣禁地琴书许畅情同有防才夸博雅十思谁继魏元成
　　夏至日有事于
　　方丘礼成防纪
　　星火纪苍龙阳乌尽午中应时陈
　　盛祀先事惕防躬林筦调宫徴方坛配
　　昊穹防防羣辟集惴惴一诚通永念隂阳嬗端惟造化功祗期长飬遂万物育薰风
　　诣
　　畅春园
　　皇太后宫问安
　　秘殿斋居缺问安
　　方丘礼毕此廻銮前宵甘雨苏羣彚敬与
　　慈闱一様欢
　　北郊礼毕回圆明园道中作
　　薫风应律调元化膏雨知时利夏耕不独公田霑渥泽一花一木摠敷荣
　　缯燎光中葆吹闻廻瞻黄幄瑞氤氲椶街出仙韶引槐栁隂浓绿似云
　　黄繖朱斿凤甸隈属车剑佩有邹枚天公赐与迎梅景绣陌青葱絶防埃
　　垂杨十里窣青丝警跸声中驾六飞防爱霑衣朝气润轻云犹作雨霏霏
　　咏珂马声
　　紫陌喈喈报曙鸡蟾光欲傍露盘低九天阊阖葳蕤啓百辟冠裳鹓鹭齐鸾歩引声锵玉佩槐街奏响散银蹄何人待诏长安舎剪烛抽毫细品题
　　石榴花
　　散彩映朱轩舒荣当夏月緑枝缀繁星清芬犹可悦
　　鸡卵
　　无鸡卵不生无卵鸡不成循环谁为始倩彼鸡卵评
　　夏日御园闲咏
　　防暇登楼畅逺襟喜因南亩足甘霖松篁籁静青含润谿壑云生翠欲沉鱼唼花红浮水面蜗盘藓绿匝堦心篆凝金字澄懐永物理民情独自斟
　　霁后园林夏似秋瀼瀼仙掌露华流溪声滑笏添新涨山色防眉入小楼疑有片云生晩岫谁撑扁舫破烟洲昼长赢得清吟兴不觉鸡人报午筹
　　风槐烟栁绿成帷影度纱櫺午日遅暂向防余闲学草偶因吟罢亦敲碁曲池新涨分鱼子碧宇髙空放鹤儿防爱子西传好句依稀山静小年时
　　偶泛扁舟晚瀬明风摇芦荻洒然清一天佳景谁为领防个闲鸥自作盟山木无言偏得意野花有分亦敷荣溪田爱防新秧茁绿水平畴正好耕
　　相风金凤尾当南绿满文生意含昼永花香醺似醉雨収天色碧扵蓝行防鱼鸟闲来适坐拥诗书静里耽日暮池邉还徙倚一钩新月镜中涵
　　清晖阁畔防株松着雨虬枝绿更浓毎爱涛声吹谡谡常防盖影防重重轩静对含朝爽乌鹊归飞带夕舂陆叶山花纷闘艶坚贞只拟待三冬
　　壶天佳景入窗纱翠幄千层衬彩霞林壑画图疑伯虎池塘鼓吹奏官蛙天光云影供诗料鸟语花香长道芽讵乐萧闲弛干惕忧心时切万民家
　　绿润红浇景倍新寻常行防草铺茵鸟花片惊眠蝶鱼傍蒲根避钓人漫拟闲情吟九夏那堪忧思度三春公田雨足心差慰生物从知天地仁
　　大学士福敏七十夀辰诗以赐之
　　前世文昌宿当朝王者师典型鹓鹭序标凖凤凰池有问鸣钟应方瞻霁月披耆年縁令徳初度值良时堂敞槐隂茂筵开日影遅春风坐绮席仙酒介厖眉允頼经纶手犹疎弟子仪夀身兼夀世长佐太平基
　　新荷
　　昨日防花三両朶嫣红笑日含婀娜今朝防花花满湖薫风荡漾香霞敷天孙机杼迅若此堂堂日月谁能止吁嗟新荷尚如绮老藕丝断波心死
　　静夜吟
　　暮舂渐隐红霞影银蟾素彩流清景纱牖朦胧花气浮丁东漏下良宵静漫闻别院按云和讵乐生香列绮罗支枕无眠还起立后乐先忧思多
　　钓鱼矶
　　新蒲緑水泳文鳞偶坐花矶理钓纶笑我尘心无好梦防曽得遇渭濵人
　　斋宫六章章十四句
　　有侐斋宫翼翼沉沉穆穆
　　皇考心
　　圣祖之心丕冐万宇
　　上帝是钦维日南至郊祀孔临迁坐变食在悬无音凝祉受厘俨若
　　帝歆来戒来斋用凛难谌
　　龙塞之山储有良材乃浮扵川逹帝京不遅【叶】爰经爰营载筑载培
　　命彼大匠防尺是依【叶】其柱维楠其桷维栢【叶】不文不镂海望所作既底厥法载观其落
　　猗与煌与天辟之宇郁嵂柧棱贝箔珠户枚枚岩岩在乾清宫左有丹其楹有青其琐既深以严亦安而妥不敞不轩周庐绵绵曰维亿年利我后人【叶】
　　昔在
　　圣祖心斋肃肃
　　考建兹宫匪华屋洁致诚毋防毋黩律中黄钟一阳始复将事大祀心乎穆穆爰即而斋爰薫而沐瞻仰昊穹以集厥福
　　自古建章万户千门亦有大夏嶊嶉成观【叶】彼何为兮此则可原匪以富而侈匪以饰而繁制朴而浑居兹敬存有堂则明有室则温我后子孙永保斯孔安【叶】永言保之戒彼崇台【叶】我宅是宇心乎我思我
　　祖我
　　考廓此丕基我曷承之俾堂构是贻
　　天飨惟诚民归惟慈惟慈惟诚匪以伪为我后子孙尚克念兹
　　西海泛舟
　　岸栁遮阳景湖风漾碧波雨余行处静山翠望中多笙响蝉鸣树香薫擢拂荷緑塍如错绣倚咏兴如何西山浓似染倒影入清涟畅此眺吟趣何殊书画船绿蒲依碧水白鹭上青天座里闻双橹舟移别一川
　　夏日游玉泉山罗汉洞叠前韵
　　宿具逰山兴因来避暑频月光瞻古佛笙韵聴新筠空色原无二林泉自有眞寄言尘俗客到此悟迷津
　　心逺阁闲眺
　　地迥林踈逺益明西山相对白云平稻畦麦陇秋兼夏领取懐新一片情
　　赏遇楼叠前韵
　　山静夏无暑虗楼似斋绿云铺野暗爽籁韵松佳衣润泉流涧人闲鹤唳阶防多忧乐意髙咏一开懐
　　夜雨寄兴
　　夏霖入夜势方绵文帷翠簟寒颩然忽闻雷声殷山侧檐牙急溜鸣飞泉老农望心应喜兴来我亦同乎此推敲诗句镇无眠不嫌芭蕉声聒耳
　　雨中烹茶泛卧逰书室有作
　　溪烟山雨相空蒙生衣独坐杨栁风竹炉茗椀泛清瀬米家书画将无同松风泻防生鱼眼中泠三峡何湏辨清香仙露沁诗脾座间不觉芳隄转
　　题张雨森山水畵
　　嵯峨翠巘防千尺却疑灵境何人辟铺空白云一谷寒叅天老松千碧岂同蜀道五丁开足有棱棱大斧迹银龙飞走山腰白泻入平湖流泽泽板桥防曲架悬崖独许幽人蜡双屐更有草亭溪畔隔几上黄庭列数册个中不共天地老何论区区驹过隙悬之髙堂六月凉助我清兴生吟席
　　晓起
　　晓起凭轩楹林泉供静怡假山凝宿润新花濯故枝洒然衣袂九夏如秋时俯仰足适兴何必登崇台【叶】是时甘雨足膏泽遍艸莱【叶】念彼垅亩间新秧正含滋抚景廑重农岂以恣逰嬉防已奉三无澄心待万防
　　萤
　　雨后飞萤出因风散碎光梧阶流熠燿芦岸照苍茫裁句吟清夜摊书卧晩那堪当夏半秋意到南塘
　　聴水车声
　　泛舟傍湖田湖水流活活草亭架塍上结搆颇轩豁老农四五人长日披襫袯驱牛转水车水车鸣轧轧不为汉隂叟机心斥槔桔不为宋人父助长将苗揠终年勤南畆富贵不能夺翁足亦已胝牛力亦已竭薄暮枵腹归瓦盆饱粗粝
　　五襍组
　　五襍组文锦帷往复还机上丝不获已饥溺思
　　五襍组胜彩虹往复还霜信鸿不获已念始终
　　五襍组文若豹往复还闗山道不获已谨辰告
　　五襍组锦地罗往复还织女梭不获已老如何
　　五襍组羙嫷嫷往复还粟在簸不获已学为我
　　五襍组元黄裳往复还济川航不获已简贤良
　　独不见
　　説筑傅岩王者师梦中见形形肖之渭濵钓叟年八十兆协非熊辅姬室古来遇合云従龙四表化溢扬同风呜呼望美人兮跂子羡长歌一曲独不见
　　消夏十咏
　　荷
　　澄思临池镜含情对月春光回洛浦秋水忆湘江爱防花无万寕闻格有双坐参兼倚咏声色任摐摐
</div>
    <div class="pagination">
<a href="御制诗集_page46.html">上一页</a><span>...</span><a href="御制诗集_page42.html">42</a><a href="御制诗集_page43.html">43</a><a href="御制诗集_page44.html">44</a><a href="御制诗集_page45.html">45</a><a href="御制诗集_page46.html">46</a><span class="current-page">47</span><a href="御制诗集_page48.html">48</a><a href="御制诗集_page49.html">49</a><a href="御制诗集_page50.html">50</a><a href="御制诗集_page51.html">51</a><a href="御制诗集_page52.html">52</a><span>...</span><a href="御制诗集_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
