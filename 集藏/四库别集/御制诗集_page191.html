<!DOCTYPE html>
<html>
<head>
    <meta charset="UTF-8">
    <title>御制诗集 - 第 191 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 191 页/共 1326 页</h1>
    <div class="content">　　尚书履向花间度侍史囊从栁外传岂以逰观疎昼接不因清宴忘朝乾
　　新月
　　汉边初见漾金钩钓得人间尔许愁自是四时皆有月果然独美乃于秋依依宵思随人防淰淰寒光拂水流忽忆去年欢赏处碧梧疎影在髙楼
　　七夕感事
　　天上双星防人间万古传故知事荒忽无那恨牵连细月鸿梧外浮飔绮阁边宫监陈徃例弥引思愀然榆街无夜禁鹊驾有仙踪似彼何妨别如予岂复逢蛩声传砌乱露气拂花浓拟向天孙问白云千万重秋怀容易感七夕感偏多天不知情海谁教设绛河画屏银烛冷巧席露英罗解事上弦魄无心照锦梭月自悬双杵钗惊舞半鸾蛛丝谁启盒果实镇堆盘仇画聊相玩【仇英七夕图寳笈中藏之】元诗不忍防向同欢笑处倚槛独吟叹
　　题燕文贵溪山楼观图
　　崇台百丈计延袤更占溪山景最幽名匪方壶定员峤居宜黄石与丹邱树无秋夏云常緑瀑任冬春玉镇流谁入维摩居士室画禅一脉此中留
　　僧巨然雪图
　　画雪难画寒留白谁不晓髙张三伏间肌粟生多少缬枝饶冷英绕树断归鸟迷目尚皑皑澄怀自了了朔景故凄其而胡防陵道
　　题仇英秋江待渡图
　　瑟瑟呉江枫落时长天秋水动涟漪招招舟子横塘畔体物风人有所思
　　舟过万寿寺
　　玉河廿里御园通无恙风帆下逺空忽过精蓝廻首望假山松栝静存中
　　虚静斋小憇
　　长隄界西湖万泉居左侧因成内外河别业隣香域【谓圣化寺】土阶示俭规斋额垂遗则【虚静　　皇祖所名斋也】易舟就路便倚槛聊憇息松涛泛翠寒峰黛多古色布席顿经年听漏无停刻
　　闻蛩
　　银河澹碧空踈梧漏蟾色枕箪凄以清渐长夜可惜竹风拂帷端萤光流牖隙嗟哉胡为来露丛传唧唧秋声率易感此声感尤极万物争其时借令寂岂得反侧不成眠往事厯堪忆予本多恨人悲秋每怆恻无端锦衾宵闻蛩常太息问予叹何为对云非所识那因偶触绪竟似兆今夕懭悢曷有涯独旦听漏刻吟虫浑不知花间响更力
　　觉生寺
　　香域本清浄何妨城郭间偶兹寻野径因与叩禅闗雨里防佳卉云中辨逺山底湏叅半偈聊以适余闲
　　雨
　　积日以为霖时零时复止虽未快优渥溥润亦足喜早田固秀齐晩种皆勃起年来验农功颇识农功防雨旸燠寒风五者时为美致时岂易言抚序愁无已
　　题丁观鹏仿仇英乞巧图
　　蟾光汉影流髙梧凛秋来哉胡为乎自昔愁人易感触遣怀聊展乞巧图当前即景更无那秋色秋声纷四座脱胎粉本古有之爰命濡毫为仿作经营却喜青出蓝神珠象防宛能探汝宗云鹏工变相家鸡野鹜何妨兼东隣西舎嫏嬛聚【叶】谁家庭院深深处强为欢笑夜方凉未毕衷情天欲曙安排金镊更锦梭翠盘紫褥摩防罗盘鸦堕鸟装无定一一翘瞻向绛河吁嘻图冩神貌有若此有道存焉岂徒枝玉阶几防熠燿流银塘一夜芙蓉紫却頋楼头乞巧筵刻牛画鹊羞常年长歌题罢转自哂儿女子情何事牵
　　七月十四日立秋
　　常年每觉迎秋慢今嵗翻嫌秋到忙素节岂縁逢闰驻萧晨最易感人伤月临望矣偏韬影【是夕隂】风拂梧而已变凉更有忧怀筹穑事倚栏几度盻商羊
　　雨
　　尝闻农占有谚语传来无定吾谁与有谓立秋日宜晴乃得时旸益禾黍又云立秋一雨宜其后秋霖不复举执其两端酌用中亦惟以时为去取今嵗虽无亢暵忧迩来未徧霑甘雨晩穈待秀稷欲实立秋已届时几许油云四合晩风收倾盆彻旦消愁绪真教白帝报好秋更与祝融涤婪暑余兴凭添夜景佳蕉叶蛩音纷院宇
　　中元日作
　　节是凄凉夜秋当感慨时盂兰资法力画舸引怀思砌草蛩声乱湖莲灯影披霏微时作雨助我泪棼丝
　　夜雨
　　鸳溜泠泠静滴时无端不寐意凄其夜台应亦同萧寂惟煞青鸾信独迟
　　枕簟生寒杳漏壶繁声惟觉厌庭梧欲成假寐叅疑信知复今宵有梦无
　　晴
　　好雨优霑乍放晴天髙气爽报西成今年农望诚堪慰已听田间铜雀鸣
　　巧筵已罢水灯残节物初秋又觉防却喜一天新霁畅闲情赢与碧霄寛
　　竹风敲碎千竿玉荷露倾余万颗珠闲坐水亭披飒景夕阳明处翠峰扶
　　烦暑全消轩榭清晩芳绕砌可怜生滞愁不共秋云散更趁蛩音伴月明
　　七月十八日作
　　皇后以雍正丁未来嫔于予七月十八日亲迎之佳辰也崩逝以来四易望倐度中元之节重经嘉止之期抚时追旧黯焉神伤亲奠殡宫寓哀有作
　　助感惟秋日于归忆曩时廿年成梦境一夕恨川涯为奠含悲爵廻思合卺巵嫌人称结发嗟我失齐眉
　　秋日效庾信体
　　相月澄银宇萧天薄缙云露湑花逓馥风度水生纹梧魄楼头问草虫砌角闻画情工益老【石渠寳笈旧藏宋牟益捣衣图】诗格擅唐文逺墅悲砧发凉宵睡鸭薫行防鸿雁至应有独离羣
　　题管道升修竹幽兰图
　　嬝嬝猗猗緑水濵幽香孤节自相亲世间尽有丹青手冩照端须似此人
　　白石修篁间紫兰传神何似佩鸥波最是逃禅者冷泪还教对画弹
　　王防云林小隐图
　　大小凭谁论隐居山林城市两防诸但心闲者斯无碍所遇安之自有余緑树岩前踈复宻白云窓外巻还舒叔眀安在彦辉往苍弁清苕秀故如
　　秋英
　　秋英非一名绕砌发闲荣似读嫏嬛集都含潇洒情露间香越浄风处态偏生叶底寒螀语倩传不得平
　　池上居
　　快霁林间景髙秋池上居徂云辞玉宇爽籁入纱疏爱緑移烟竹怜红对晩蕖几余无别遣课字与翻书收得香光迹室名易画禅爱兹多古意可以驻流年髙树舞银月幽花起绛烟祈年愁略释即景乐清便
　　西直门外
　　雨足新秋霁景低石衢廿里不妨泥凭观稍慰祈年望下隰髙原秀已齐
　　迩来宜雨亦宜晴早晩中田总勃生未敢先时欣意满满欣意必待西成
　　菜畦蓏架霭秋烟为忆齐东心惕然近日雨旸时若否民艰厯厯晩春前
　　麦庄桥
　　新涨平隄好进舟霁空风物报髙秋闻钟背指万寿寺摇橹溯洄西海流送爽一天云似缕娯情两岸稼如油石桥郭外经过屡试问常年得似不
　　爽
　　风来西北送秋声云敛长空凑好晴断续时闻天籁发叅差遥见晓山横生衣欲换嫌风力团扇将收惜月明铜雀催鸣多稼秀农家指日待西成
　　玉泉山晓秋
　　岚烟霏萝迳晓日衔云巘经年临玉泉当秋憇云馆牕间纳嶤峰苑外驻翠防朱明暑已消少皥律方践逰心玩竹素式古披芸巻商吹萧然闻忧怀聊一遣
　　香山驻跸
　　畅春问安廻玉泉少留塈卫士已传餐吉人亦陈事香山十里近一驻清秋跸【叶】阅时景顿殊谋目神堪遂惨淡与晶明一气为之帅触境发清机冩心托幽寄
　　徐贲闗山行旅图
　　﨑岖客路厯羊肠宴坐先生荷制裳东海文人工冩照世间端自有闲忙
　　董其昌婉娈草堂真迹
　　乔柯之下草堂幽峙背嶤峰云欲浮直觉性灵追米老未教气韵让营邱【此幅其昌为陈仲醇作前后自题者三有云仲醇擕过斋头设色是日适得李营邱青緑烟峦萧寺图及郭河阳谿山秋霁巻纵观竟日遂不暇设色米元章云对唐文皇迹令人气夺良然】
　　初至碧云寺十二韵
　　我爱碧云寺香山一脉连廻峯成左障隔壑据层巅古刹尘埃暗山僧嵗月延望中已久矣到此实初焉助景因经始施檀亦偶然照园辉佛日梵网焕诸天是日新秋霁静宜【香山行宫名之曰静宜园】驻跸便试叅山水秀果占画图全衣履如霑润林峦益逞妍一天半澈百道涧边悬有句皆清絶无心不静蠲徘徊瞻
　　圣　　【皇祖有碧云寺晓起诗】俯仰忆
　　尧年
　　香山夜雨
　　山云傍晩四峯连夜雨霏霏枕上传飒沓暗添愁客泪惺忪难续梦逰縁知寒砧杵宵村外啼湿蛩螀露草边拟借岩居聊一遣那知翻引意凄然
　　雨香馆
　　石林云海自重重罨黛岚光过雨浓牎纳四隣青未了槛萦一缕白仍封长松潇洒鹤呼侣翠岫﨑鹿养茸兴到不须擕谢屐千竒万状几前供
　　玉乳泉
　　山中最幽处玉乳一清诡石生云状修篁戞籁茎当秋才退潦既雨正宜晴水乐满清听无须丝竹声嘉防浓成幄金风爽拂衣镜光呈朗照竽韵发清机时有仙禽下静防花雨霏午钟传古寺云里辨依稀
　　玉华岫
　　连林叠树尚缜纷万嶂浓青一缕云蝉咽蛩吟秋已到烟澄籁爽暑全分【是日处暑】仄蹊露重幽花艶古寺泉清早桂芬坐到曛黄归信歩晩钟依约隔峯闻
　　生秋庭
　　小筑幽斋爱静便枫楸杂植竹松边迳穿奇石古而僻砌绕寒芳秀以妍陶冶底夸诗廿首鹿蕉忽忆事三年生秋庭里秋光满此日重吟又偶然
　　秋日觉生寺
　　夤縁瞻佛日潇洒值金行方丈香烟逓髙秋爽气迎緑围隂尚重红锁卉争荣水镜宛呈照华钟不待鸣几畨留憇处无那感伤情自信非圆觉谁能更觉生
　　汉玉镇圭
　　峚山质贻古宗伯掌传今敬识牖民谊惟怀安国心土华文半隐葵首制重寻思义頋名处如承师保临
　　题周昉真妃上马图
　　温泉罢浴犹无力玉马将骑自觉难一晌多情防未足千秋炯戒却留看
　　苏轼秀石苍筠小轴
　　醉道士逢隐君子粗疎气味自相投不拘绳墨皆真趣便对炎嚣亦凛秋
　　黄公望暮霭横烟图
　　落日下髙岭长烟满一空借伊草亭子小坐韵秋风
　　秋日含经堂
　　不陋非奢德惭【去声】馨有台有沼讵称灵生机对物观其妙义府因心获所宁入户云山萦峭蒨盈庭露卉灿丁星优防清昼读书乐兴与秋空共杳防
　　早桂
　　桂月去年临塞外相期今嵗赏中秋那知桂已先时发独自看花泪暗流
　　日影
　　逓照阶砖遍渐腾窓纸明晶辉消暑润朗耀速西成露卉烘心暖风蝉鼓翼鸣景光如昨嵗底事黯伤情



</div>
    <div class="pagination">
<a href="御制诗集_page190.html">上一页</a><span>...</span><a href="御制诗集_page186.html">186</a><a href="御制诗集_page187.html">187</a><a href="御制诗集_page188.html">188</a><a href="御制诗集_page189.html">189</a><a href="御制诗集_page190.html">190</a><span class="current-page">191</span><a href="御制诗集_page192.html">192</a><a href="御制诗集_page193.html">193</a><a href="御制诗集_page194.html">194</a><a href="御制诗集_page195.html">195</a><a href="御制诗集_page196.html">196</a><span>...</span><a href="御制诗集_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
