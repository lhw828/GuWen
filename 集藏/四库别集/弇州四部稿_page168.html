<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 168 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 168 页/共 296 页</h1>
    <div class="content">　　衣轻长貌　阎易行回转貌　防削伎人如刻画作洪頥旌名　梐枑行马也　沛艾马行貌　腾逺射
　　干皆猿类　交睛似鳬而脚髙辟火属玉辟水旋目亦鸟名　青云为纷纷旗旒也　虹霓为缳缳旗上幡也烈缺闪电也　防似狐青色居水中食鱼今世多獭
　　而无防　羂鸣阳羂击也鸣阳即狒也　青秋秋雉夹尾间也　啄卵生也乳胎生也见子缯绫不平貌要绍曲貌　窋防皆物在宂也躨跜动貌孑蜺延首也　窭数栭四股如防状也　峻波也　潜鹄似鹄而大鱼牛状如牛陵居蛇尾有翼　徘徊房露房露古曲
　　名　谿子蛮中柘弩也　巨黍古良弓也　岨峿鉏铻龃龉同一不合义也　防防防颔也　防咽下垂也麕至麇至皆羣至也　蹇脩古贤媒也　上尊稲米一斗得酒一斗也　偏提酒注子也　婪尾酒廵匝且尽也　巻白波言快饮而尽如巻白波贼也　滑稽酒器也　转注吐酒终日不已今借以拟人之善言也　沬饽汤细花也　祖道祭黄帝子累祖也　瀼山间不可涉者也　鐎宫汤所受命宫也　骀荡宫名言春时景物满也馺娑亦宫名马行迅疾貌言宫之深大迅行乃徧也　枵诣亦宫名言美木盛也　蜻蛚蟋蟀也　忘归箭也　郁穆和美貌　紫车轮也韩魏间方言括揭括至也揭鸡栖木　孟陬始正月也　筳篿筳小破竹也折草卜曰篿　珵美玉也　灵氛善卜人也巫咸古神巫也　叅差洞箫也　坎身困穷也　失职亡财物遇冦也愚以为王逸此解误犹言失所也　敦脄血拇背厚而拇指有血也　突夏复屋也　盛鬋盛鬓也　曼睩润泽其视也　鹄酸以酢治鹄鳬小腊也　露鸡露栖鸡也　菎蔽菎玉也蔽愽箸也　晋制犀比比集也言晋工作簿綦箸比集犀角为饰也　揳瑟抚瑟也　孤子之钩以为隠九寡之珥以为约隠琴隠长四十五分约即明琴徽也九寡九子之寡母并孤子取其声哀也甚杜撰少趣　山肤一曰熊白一曰山禾　安胡疑即雕胡也　钟岱近北胡地齿至之车言马齿齐也　杜连一曰田连善鼓琴者　徼墨墨烧田也　青地名　庢防庢碍止也防釡沸出也　便蜎一曰蜎蠉一曰蜎渊辨士也　霜蓄霜时菜名　寒龟寒宍也　屈毂人名见韩子　齀以鼻揺扣防击猎也　甝白虎也□黒虎也　支离善屠出庄子　昆吾之鼎齐太公所铭功鼎也　阳盱禹所祷河也　嬲奴了反擿娆也　渠搜在金城西陶涂在渔阳北　窔奥东南隅为窔西南隅为奥　双觡共柢言两角而一本也　大茀大彗星也　秬黄黍与麦也　倭傀丑女也　沮顔燋齿枭俱四夷之状也　鸡鹿山也昭华之玉尧赠舜者也　防灵一曰木也一曰龟也姑射海外山名　龟拘拆也　洴澼絖者漂絮也
　　天籁地籁天箫地箫也　前者唱于随者唱禺于小声禺大声调调风缓貌刁刁草木动揺貌枝策举杖击节也　据梧据梧木几也　宗脍胥敖丛枝尧时二国也獦牂猵狙同义与猴交也　孟浪不精要也今犹有
　　之　吊谥至怪也　蛇蚹腹下龃龉所以行者　砉然皮骨相离声騞然刀声　肯骨间肉也大窽空处大郤有际之处大軱大骨也　介刖一足也　轴解木转心者　杙栖戱猿猴者　禅傍棺全一边者　繲浣衣也鼓防播精鼓簸也防小箕也精简米也　迷阳亡阳
　　任独也愚按迷阳乃棘之类见骚注　哀骀丑貌兀者则足人也闉跂偃人也支离偃人也　堪坏神也　撄宁逆而后安也言仙道　句赘项椎也　跰曵疾也编曲即防家织薄曲也　畸人畸于人而侔于天者
　　也　彳亍音踯躅也亍又音住步止也　金揫同秋也　雯华文花也　呉泉虞渊也　飞谷日所行入道也　庖风暴风也梁元赋　神嚣嚣山之凸者也仙的峯之尖射者也按地志自有射的山　篸岭武当也天谷青城也　影国附庸也　仙陀佛寺也岳珂金陀出此　疁田烧田而种也　埵防埵水埒也防土刑也檽枣软枣也一名丁香柿　澁勒竹之有芒者也一
　　名簩　夹缬绵别名也　鸡菌即今鸡堫也　桐乳致巢青桐有子如乳也　壬夫防之子也丁芋祝融之女也　卤莽耕不善也灭裂芸不善也　偏莫交切髪覆眉也　躤栁端午走马射栁也　形婯骨蔅婯丽也蔅奸也　氀毼夷服其音兠逹也　练羽衣半臂也露夘屐齿逹褊上也　青顿青丝作顿也　毲今紫毾羊腹今羊皮臂饰也防毛布也　巾纶巾也　采醴雀饧似甘露而非　如何九百嵗一实形如枣长五尺而甘　栫淀取鱼具也　臯比虎皮也蛟韅马服革以鲛皮为之　函道道如封函也　虎门周师氏居汉祭酒第也　防防屋深响也　防头屋防杇也　蕋榜以天榜在蕋珠宫故也　白打宫中鬬戱也　泼寒胡以水泼人效寒胡戱也　鈲槻裁木为器裂帛为衣也　锦麝防绣佛也　唐梯弄梯戱也今有之　追人今分支截首戱也　竒防即鱼龙戱也　星施旌也　类库露玲珑空虚也　防河分明对挽竞胜戱也　山都形如昆仑体生毛人与兽鬼类也　荼首两头鹿也　娈童崽子皆美童也　绊变月事也　齼齿怯也　蹶舩艐也舟着沙不行　受欪欪与出同言受呵也　皜日光白也皎月光白也　晳男子白也皉女人白也皤老人髪白葩草花白也皑雪霜白也霍鸟羽白也　鳞眴嶙峋也　千眠谸緜即芊绵也　塖水埓也　壊防水冲岸壊也俗作坍　娉缓容也婷和色也　噤齘忍口怒齿也　樾两树交隂也　笕以竹通水也　防防而复防也　罨画笼色画也　揎捋衣也　区盖之间藏覆物处也　杜治谢灵运生于杜治养之注治奉道家浄室也　六峜六计也　防嘘天笑开翕也　义甲假爪甲也　毗刘防乐也防乐缺落也覭防茀离也茀离丛翳也须再解乃明　然劲忿貌也　鲜扁轻疾貌　鸿絧直驰貌　緁猎相差次也章皇周流也　聿皇疾貌　陆梁跳也　蝉嫣聨也綷縩衣声也　婉瘱顺静也　跆籍蹈籍也　纷员纷纭也　放彷佛也　骚杀飘飏貌　狂趭犷猤趭犷不可附也　猤壮禽貌　扬袘戍削举袖有裁制貌余以为衣声也　馺遝壮貌　獑猭宻而相连也　挹抐防防善注中制也韩注手执貌吾以为无实据　一作忧貌　逫律驰貌一曰和貌　防霵众声也　鍖銋舒缓貌　愺恅即□寂静也　惮漫衍凯和乐貌阿□腲腇舒迟貌　頽唐陨坠貌　恢炱广大貌
　　殟殁舒缓貌　敛容也　防行险峻貌　庨巧老深空貌　刖危貌　运裛廻旋相纒也　窏洝卑下也　硐磨也　刼□击触也　纵纒引持也　佁儗寛容貌　窳圔声下貌　寘声缓也　笢笏抑隠手循笛孔也　绞槩汨湟音相切磨也　挼拏捘藏挼摧也拏索持也捘推也藏抑也皆以手上下笛孔也栎铫分别节制貌　僬眇睢维目开合也　楼栎捋手抚弦貌　虺盛貌　憿籴疾貌　浪孟失志貌又大声也今孟浪非此解也　汜艶放纵貌　霅熚急疾貌　瞠菌碨柍声郁结不散貌　鄷琅磊落骈田磅唐皆声四布而多貌　和啰声相杂貌嘉肴充圎方圎方俎也　憬集逺行而集也　悄蒨青葱茂盛貌又峭蒨鲜明貌　萷櫹槮花叶落貌　漮防空貌　□□即飕飕也









　　弇州四部稿巻一百六十九
　　钦定四库全书
　　弇州四部稿巻一百七十
　　明　王世贞　撰
　　説部
　　宛委余编十五
　　书画之外古器为重守财虏目不识丁以此为无益之好不知三代咸贵之周为甚按礼天府凡国之玉镇大寳器藏焉若有大祭大防则出而陈之既事藏之玉镇大寳器玉瑞玉器之美者禘祫及大防陈之以华国若顾命陈寳则赤弓大训璧琬琰在西序大玉夷玉天球河图在东序之舞衣大贝鼖鼓在西房和之弓垂之竹矢在东房武王克商周公相王室分鲁侯以大路大旂夏后氏之璜封父之繁弱【即阳货所盗】分卫康叔以大路少帛綪筏旃旌大吕分唐叔以大路宻须之鼓阙巩姑洗又赐晋文以二路鏚钺彤弓鲁桓公二年取郜大鼎于宋纳于太庙成二年齐侯使賔媚人赂晋以纪甗玉磬襄十二年季武子入郓取其钟以为公盘十九年以所得齐之兵作林钟二十五年郑入陈陈赂郑以宗器晋伐齐齐赂晋以宗器昭七年齐伐燕燕赂以瑶瓮玉椟斝耳晋赐子产以莒之二方鼎十六年齐伐徐徐赂以甲父之鼎定六年叔文子谓卫侯曰昭公之难君将以文之舒鼎成之昭兆定之鞶鉴纳之择用一焉哀十四年向魋出于卫公父氏攻之求夏后氏之璜与之他玉而奔齐当时非乏珠寳而所重在此自秦不师古而兹好防矣
　　书画有赏鉴好事二家其説旧矣若求其人则自人主侯王将相以至方外衲子固宜有之张彦逺云有收藏而不能鉴识能鉴识而不善阅翫能阅翫而不能装褫能装褫而无铨次皆病也
　　赏鉴家
　　汉武帝元帝明帝灵帝魏髙贵乡公晋桓卢循宋始兴王刘鉴张则袁倩陆绥范氏徐爰虞龢巢尚之徐希秀孙奉伯齐髙帝刘瑱毛恵逺梁武帝元帝邵陵王纶陶大中景朱领军异刘秘监之遴沈炽文唐懐充徐僧权孙子真庾于陵法象徐汤孙逹姚懐珍范祖江僧寳满骞陈延祖顾操陈后主江仆射总姚尚书察何祭酒妥隋炀帝杨越公素薛内史道衡诸葛学士頴栁学士防僧智果辨才唐太宗宗魏王泰薛主簿收禇大夫亮魏侍中徴李参军徳頴平功曹俨苏司马最常侍郎授虞学士世南欧阳率更询韦侍郎述钟光録绍京归右史季造薛少保稷王丞相方庆张丞相嘉贞姚梁公崇张燕公説席补阙巽武学士平一王秘书知逸刘参军匪矜陆给事坚禇学士无量马学士懐素徐散骑峤徐祭酒浩张司马懐瓘懐瓌许金吾时【即穆聿】潘御史履慎蔡金部希寂窦司马瓉给事绍议郎员外众张郎中从申侍郎惟素韩晋公滉陆曜僧良朏道士卢元卿髙铜官志宜温国簿晁萧桂州祐陈长史阁赵天水微明徐御史守行薛郎中邕归侍郎登张丞相延赏李丞相泌李丞相勉张丞相靖李祠部瓉兵部约张主客谂员外彦逺刘金部绎刘剑州知章李丞相吉甫李丞相徳裕裴中令度段丞相文昌韩侍郎愈马仆射总闗沩郭晖潘淑袁明梁赵驸马嵓刘千牛彦齐胡翼南唐李后主煜吴越钱王俶宋太宗徽宗髙宗苏参政易简转运舜元长史舜钦欧阳少师脩苏端明轼米礼部芾李检法公麟王都尉诜刘职方泾薛郎中绍彭赵郎中明诚刘学士敞黄校书伯思勾中正王秘阁巩阙员外杞董广川逌刘内侍瑗米敷文友仁呉郡王琚张观察镃赵临安与懃赵钤辖伯驹伯骕赵朝散孟坚周义乌宻金章宗赵学士秉文元文宗赵承防孟頫虞学士集柯博士九思倪山人瓉杨提举维桢明宁献王周宪王沈山人周呉尚书寛陆文裕深文待诏徴明博士彭教谕嘉王太守延陵顾御医定芳父子
　　好事则唐张侍郎昌宗麟台易之宗侍中楚客武郡王廷秀李丞相林甫黎京兆干王丞相涯仇中尉士良张太常廷范宋楚枢宻昭辅孙节度承佑孙骠骑思皓李侍中炜蔡太师京章丞相惇秦少师熺韩太师侂胄贾太师似道明毛南寕良黄锦衣琳陆太宰完王中翰延喆靳尚寳及迩时朱太保希孝若唐李王宋之楚蔡明之毛陆朱可微兼赏鉴若乃寕庻人宸濠严逆人世蕃盖富贵贪婪之极而傍及于此固不可以言好事也唐神功元年五月上谓凤阁侍郎王方庆曰卿家多书合有右军遗迹方庆奏曰臣十代再从伯祖羲之书先有四十余纸贞观十二年太宗购求先臣并以进讫唯有一巻见在今进臣十一代祖导十代祖洽九代祖珣八代祖昙首七代祖僧绰六代祖仲寳五代祖骞髙祖规曽祖褒并九代三从伯祖晋中书令献之以下二十八人书共十巻上进上御武成殿示羣臣仍命中书舍人崔融为寳章集以赐当时举朝以为荣也张彦逺云髙平公镇太原不能承奉中贵为监军魏宏简所忌骤言于宪宗曰张氏富有书画遂降宸翰索其所珍惶骇不敢缄藏科简登时进献乃以钟张卫索真迹各一巻二王真迹各五巻晋魏宋齐梁陈隋杂迹各一巻顾陆张郑田杨董展泊国朝名手画合三十巻并上内独称陆探防萧史图妙冠一时名居上品所希睿鉴别赐省览又别进宗马射真图手诏褒答竝收入内库宋淳化中王文献子贻正尝表进所藏书画十五巻寻降御札云卿所进墨迹并古画复遍看览俱是妙笔除留墨迹五巻古画三巻领得外其余却付卿家付者乃是王羲之墨迹晋朝名臣墨迹王徽之画唐阎立本画老子西升经图薛稷画鹤凡七巻开寳中楚枢密昭辅平江南有运筹功议封拜自陈愿寝前命求李煜库藏书画上嘉其志遂以名笔仅百巻赐之往往有李主图识暨唐贤跋尾如江都王马韩晋公牛王右丞辋川皆在赐又太平兴国中上命苏参政易简倅江南命搜访书画得千余巻既称防以百巻赐之公后入翰林奏事间语及书画勅借数十品因就赐焉真宗祀汾隂召华隂处士种放不至问使者云臣到放所居适于草防中看画水牛二轴诏阅行在所得古画四十余轴悉赐之人之幸不幸乃如此
　　宋髙宗幸清河郡王张俊第所进奉自金玉珠寳重器以万计外龙文鼎一商彛二髙足商彛一商父彛一周盘一周敦二周举罍一有葢兽耳周罍一有御寳画十轴曹霸五花骢冯瑾霁烟长景易元吉写生花黄居瑶雪竹吴道子天王张萱竹丛边鸾萱草山鹧黄荃萱草山鹧宗妇曹氏蓼防杜庭睦明皇斫鲙无寳有御书九轴赵昌踯躅鹌鹑梅竹思踯躅母鸡杜霄扑蝶巨然岚锁翠峯徐熙牡丹易元吉写生枇杷董元夏山早行二轴李王林泉渡水人物无御寳画荆浩山水吴元俞紫气星
　　桓悉裒二王頋恺之书画之精者以自随其它下建康后所得珠玉古器名迹悉沉之江此一厄也梁武帝时二王以下书迹至万五千纸后元帝江陵陷以寳劒折柱取图籍十四万巻悉焚之书画古器玩称是于谨仅于煨烬之余得三千巻而已此二厄也唐文皇自兰亭从殉外右军以下古法书名画不啻数千右军亦一千五百纸为宗楚客安乐太平公主散殆尽名迹最妙者复遭岐王之火此三厄也开元天寳所收垂复贞观之旧而安史之乱又失之此四厄也南唐元宗后主收藏图籍万巻尤多钟王妙迹金陵陷同黄保仪悉火之此五厄也书画古器物无过于宋徽宗以全盛之力収之见于宣和书谱画谱博古图者可谓夐絶矣而靖康之难流落兵燹殆尽此六厄也凡物无聚则无散聚不极散不重呜呼惜哉
　　今人于宣和秘殿书画有瓢印题识而二谱不载者亦未可遽以为赝也如大观初禁天下不得传苏黄词翰而宣和间以内侍梁师成请搜访蘓文忠墨迹一纸定价万钱幽人释子所藏悉归天上见何防记甚详岂亦可以无谱例之耶
　　蔡绦谪中所记二条其一太上即大位酷意访求天下法书图画自崇宁始命宋乔年依御前书画所乔年后罢去而继以米芾辈始至末年尚方所藏率举千计实熈朝之盛事也吾以宣和嵗癸卯尝得见其目若唐人用硬黄临二王帖至三千八百余幅顔鲁公墨迹至八百余幅大凡欧虞禇薛及唐名臣李太白白乐天等书字不可胜防独两晋人则有数矣至二王破羗洛神诸帖真竒殆絶葢亦为多焉又御府所秘古来丹青其最髙逺者以曹不兴女授黄帝兵符图为第一曹髦卞庄子刺虎图第二谢雉列女贞节图第三自余始数顾陆僧繇而下不兴者吴孙权时人曹髦乃髙贵乡公也谢雉亦西晋人列女谓緑珠实当时所笔又如顾长康则古贤图戴逵破琴图黄龙负舟图皆神絶不可一二纪次则郑法士展子防有北齐后主幸晋阳宫图文书法从图之属大率竒特甚至唐人图牒已不足数然唐则度人经者乃褚河南书字而阎博陵绘其相类多有此于今恨眼中亦无复兹睹矣每令人短气葢自政和间既好尚一行世因为之货赂亦为时病此则良过矣虞夏而降制器尚象着焉后世由汉武帝汾睢得寳鼎因更其年元而宣帝又于扶风亦得鼎款识曰王命尸臣官此狥邑及后和帝时窦宪勒燕然还有南单于者遗宪仲山甫古鼎有铭而宪遂上之凡此数者咸见诸史记所彰灼者迨魏晋六朝隋唐亦数数言获古鼎器梁刘之遴好古爱竒在荆州聚古器数十百种又献古器四种于东宫皆金错字然在上者初不大以为事独国朝来寖乃珍重始则有刘原父侍读为之倡而成于欧阳文忠公又从而和之则若伯父君谟东坡数公云尔初原父号博雅有盛名曩时出守长安长安号多古簋防镜甗尊彛之属因自着一书号先秦古器记而文忠公喜集往古石刻遂又著书名集古録咸载原父所得古器铭款由是学士大夫雅多好之此风遂一煽矣元丰后又有李公麟者出公麟字伯时实善画性希古则又取生平所得暨其闻睹者作为图状説其所以而名之曰考古图传流至元符间太上皇即位宪章古始眇然追唐虞之思因大崇尚及大观初乃仿公麟之考古作宣和殿博古图凡所藏者为大小礼器则已五百有几世既知其所以贵爱故有得一器其直为金钱数十万后动至百万不啻者于是天下冢墓破伐殆尽矣独政和闾为最盛尚方所贮至六千余数百器遂尽见三代典礼文章而读先儒所讲説殆有可哂者始端州上宋成公之钟而后得以作大晟及是又获被诸制作于是圣朝郊庙礼乐一旦遂复古跨越先代尝有防以所藏列崇正殿暨两廊召百官而宣示焉当是时天子尚留心政治储神穆清因从琐闼密窥聴臣僚访诸左右知其为谁乐其博雅味其议论喜于人物而百官勿觉也时所重者三代之器而已若秦汉间物非殊特葢亦不收及宣和后则咸防贮録且累数至万余若岐阳宣王之石鼓西蜀文翁礼殿之绘像凡所知名罔间巨细逺近悉索入九禁而宣和殿后又剏立保和殿者左右有稽古博古尚古等诸閤咸以贮古玉印玺诸鼎彛礼器法书图画尽在然世事则益烂漫上志衰矣非复前日之敦尚攷验者俄遇僭乱侧闻都邑方倾覆时所谓先王之制作古人之风烈悉入敌营矣观此则博古图书谱画谱之外法书名画古器尚不可胜纪不当执一而废百明矣
　　唐文皇命萧翼赚兰亭得之大悦拜员外郎加入五品赐银缾一金缕缾一玛瑙碗一并实以珠内廐良马两疋兼寳装鞍辔庄宅各一区以房龄举得其人赏锦防千叚后数月复赐老僧辨才物三千段谷三千石张怀瓘云书价以王羲之为标凖如大王草书一百字乃敌一行行书三行行书敌一行正书至于乐毅黄庭太师箴画赞累表告誓等但得成篇即为国寳不可计以字数近钟尚书绍京不惜大费破产求书计用数百万贯钱惟市得右军行书五纸不能致真书一字怀瓘又有估直凡五等黄帝史周宣史钟繇张芝王羲之崔瑗卫瓘索靖王献之以上九人第一等蔡邕张昶荀朂皇象韦诞钟防等度徳比义并崔张之亚也可防劣右军行书之价以上六人第二等曹喜邯郸淳罗晖赵袭崔寔刘徳升师宜官梁鸿胡昭荀爽张彭祖张傅魏武帝曹植吴孙皓孙权应璩徐干张昭嵇康何曾卫觊杜预杨肇乐广刘恢司马攸卫恒卫夫人卫玠李式王敦郗鉴郗愔桓王翼王导王洽王珉谢安庾翼等或竒才见拔或絶世难求并庶几右军草书之价以上四十三人第三等张嘉庾亮郗超王珣戴若思王脩张翼戴安道王之王凝之王徽之王操之孙兴公王允之宋文帝宋孝武康昕王僧防谢灵运羊欣薄绍之孔琳之萧思话张永萧子良齐髙帝萧子云互有得失时见髙深絶长续短智均力敌可敌右军草书三分之一以上二十九人第四等张越张融陶景阮研毛喜僧智永虞世南欧阳询褚遂良等可敌右军草书四分之一以上九人第五等
　　张彦逺云书画道殊不可混诘书即约字以言价画则无涯以定名况汉魏三国名踪已絶于代今人贵耳贱目罕能详鉴若传授不昩其物犹存则为有国有家之重寳晋之顾宋之陆梁之张首尾完全为希代之珍皆不可论价如其偶获方寸便可椷持比之书价则顾陆可同钟张僧繇可同逸少书则逡廵可成画非嵗月可就所以书多于画自古而然今分为三古以定贵贱以汉三国为上古则赵岐刘褒蔡邕张衡【后汉】诸葛亮【蜀汉】曹髦杨脩桓范徐邈【魏】曹不兴【吴】之流是也以晋宋为中古则明帝荀朂卫协王廙顾恺之谢雉嵇康戴逵【晋】陆探防顾寳光袁倩顾景秀【宋】之流是也以齐梁北齐后魏陈后周为下古则姚昙度谢赫刘瑱毛恵逺【齐】元帝袁昂张僧繇江僧寳【梁】杨子华田僧亮刘杀鬼曹仲达【北齐】蒋少游杨乞徳【后魏】顾野王【陈】冯提伽【后周】之流是也隋及国初为近代之价则董伯仁展子防孙尚子郑法士杨契丹陈善见【隋】张孝师范长夀尉迟乙僧王知慎阎立徳阎立本【唐】之流是也上古质略徒有其名画之踪迹不可具见中古妍质相参世之所重如顾陆之迹人间切要下古评量科简稍易辩解迹涉今时之人所悦其间有中古可齐上古顾陆是也下古可齐中古僧繇子华是也近代之价可齐下古董展杨郑是也国朝画可齐中古则尉迟乙僧吴道阎立本是也若铨量次第有数百等今且举俗之所知而言凡人间藏蓄必当有顾陆张吴著名巻轴方可言有图画若言有书籍岂可无九经三史顾陆张吴为正经杨郑董展为三史其诸杂迹为百家【吴虽近可为正经】必也手揣巻轴口定贵贱不惜泉货要藏箧笥则董伯仁展子防郑法士杨子华孙尚子阎立本吴道屏风一片值金二万次者售一万五千【自隋以前多书屏风未知有画鄣故以屏风为准也】其杨契丹田僧亮郑法轮乙僧阎立徳一屏值金一万且举俗间谙悉者推此而言可见流品
　　即此二则言之近日之鬻索靖出师颂顾恺之女史箴者可知矣凡二王得唐临本钟索以下得宋搨亦足以雄矣
　　马大年攷唐秘书省有装潢匠六人以为恐是今之表褙而未详潢义按姚亮丛语云潢集韵胡旷切释名染纸也魏贾勰齐民要术有装潢纸法云浸蘗汁入潢凡潢纸减白便是若染黄则年久色暗矣后有雌黄治书法云潢讫治者使写而后入黄辟蠧也吾因悟雌黄改误亦以纸色黄故用黄涂掩其墨而后用笔耳今人呼表褙为装潢葢为马大年所误而好竒之士至于白纸讹字上涂黄亦误也唐人用硬黄纸临右军书亦以右军名迹皆为收藏家潢过故书黄纸以效之杨用脩谓古装裱巻轴引首后以绫贴禇曰贉有楼台锦贉毬路锦贉蠲纸贉樗蒲锦贉唐人谓之玉池故裱褙曰装池古器欵识有二义欵谓隂字是凹入者识谓阳字是挺出者
　　铜器入土千年纯青如铺翠入水千年纯緑莹如玉其色午前稍淡午后乗隂气翠润欲滴传世者色紫褐而有朱砂斑甚或斑凸起如上等辰砂赵希鹄又云夏时器物多有细嵌以金者今讹为商葢相也引诗金玉其相杨用修云当作镶亦非相
　　舜为陶器迄于秦汉今河南土中有羽觞无色泽者即此类也陆诗所谓九秋风露越窑开夺得千峰翠色来最为诸窑之冠至吴越王有国日愈精臣庶不得通用谓之秘色即所谓柴窑也或云制器者姓或云柴世宗时始进御云宋以定州白磁器有芒不堪遂命汝州造青窑器北唐邓耀州悉有之而汝为冠处州之龙泉与建安之乌泥品最下政和间京师自寘窑烧造曰官窑文色亚于汝价亦然钧州稍具诸色光彩太露器极大中兴渡江有邵成章提举号邵局于脩内司造青器名内窑模范极精油色莹彻为世所珍又宋时处州章生兄弟者皆作窑兄所作者视弟色稍白而断纹多号白圾碎故曰哥窑我明有永乐窑宣徳窑成化窑则皆纯白或回青石青画之或加防色宣徳之贵今与汝敌而永乐成化亦以次重矣秘色在当时已不可得所谓内窑亦未见有售者
　　蔡君谟论云茶色白宜黒盏建安所造绀黒纹如兔毫而厚熠之久热难冷最为要用出他处者或薄或色紫皆不及也青白盏鬬试家皆不用余偶获一建窑与君谟所传合而价不能当汝十之一问之拾遗人不知也然试茶则宣窑白而尤妙今烹法亦与君谟不同矣宋人刻丝法起定州不用大机以熟色经于木棦上随所欲作花草禽兽收以小梭织纬时先留其处方以襍色线缀于经纬之上合以成文不相连视之如雕缕之象故名刻丝如妇人一衣终嵗方就使百花不相类亦可葢纬线非通丝所织也见庄季裕鸡肋此丝盛行吴中而不晓所始故记之
　　旧传防恬始为笔或曰非也周公绥管夫子絶笔或曰当时用漆书竹简有防画而无丿乀防恬始为兔毫也或又曰恬作笔拓木为管以鹿毛为柱羊毛为被非兔毫也又博物志恬为笔以狐狸毛为心兔毛为副心即柱也其不同乃尔昌黎毛頴传依博物志又右军所着笔经略云诸郡毫惟中山兔肥而毫长可用先用人髪杪数十茎襍青羊毛并兔毳裁令齐平以麻纸裹枝根令治次取上毫薄薄布柱上令柱不见又云世传张芝钟繇用防须笔笔锋劲强有锋芒余未之信防须用未必能佳甚难得昔人用琉璃象牙为管重则踬矣近有人以緑沈漆管及镂管见遗用之经年颇可爱翫右军言故当第是时已失中原矣安能必得中山毫也又记云右军书兰亭禊序用蚕茧纸防须笔
　　博物志有虎仆毛笔岭外少兔以鸡雉毛作笔亦妙此即苏长公所谓三钱鸡毛笔也又云蜀中石防毛可以为笔其名曰又人须作笔甚佳大抵皆不足论唯兔毫其次羊毛耳
　　汉制天子笔以错寳为跗晋武赐张华麟角笔管湘东王记録名贤忠孝全者以金管徳行精粹者以银管文章赡逸者以斑竹管唐人诗云盛徳好将银管述制笔之法桀者居前毳者居后强者为刃要者为辅参之以檾束之以管固以漆液泽以海藻濡墨而试直中绳勾中钩方圆中规矩终日握而不败故曰笔妙宣城诸葛氏其先为右军父子制笔闻栁公权善书以旧制法笔遗之公权谓不堪用乃复更以常笔公权称善诸葛叹曰栁学士不如右军父子多矣
　　汉有隃麋墨东宫香墨邺中三台有曹公石墨造墨有韦仲将墨法冀公墨法祖氏墨法李超李廷珪墨法潘谷墨法麻子墨法宋徽宗苏合烟墨法
　　造墨之妙者无过魏韦诞所谓仲将之墨一防如漆者也六朝无过张永五季无过奚超及其子廷珪廷珪在南唐赐国姓寘之水中三年不壊宋有常和沈珪陈瞻者皆妙品也张遇以龙香剂进御有隠君子王廸者止用逺烟鹿胶而自有龙麝气当胜之至潘谷而妙骎骎乎廷珪流亚矣元朱万初又谷流亚矣苏浩然澥自制墨皆作松纹皴皮坚致如玉石王廸流也至金章宗乃以苏合油为搜烟为之遂与黄金同价葢墨妖耳陶九成载墨工唐祖敏奚鼐奚鼎奚起陈朗王君得柴珣南唐李超李廷珪廷寛承宴文用惟庆惟一仲一【皆超之后】耿遂仁文政文夀耿徳耿盛盛匡道盛通盛真盛信盛浩宋张遇潘衡蒲大韶叶世英朱知常梁杲胡友直潘秉彛徐知常叶邦宪周朝式李世英克恭乐温【恭子】蒲彦辉刘文通郭忠厚黄表之刘士先俞林丘攽谢东徐禧叶茂实有姓号而无名者方镜湖有号而无姓者雪斋齐峰寓庵元胡文忠于材仲卫学古黄脩之朱万初丘可行丘世英丘南杰有姓号而无名者潘云谷林松泉杜清碧可谓详矣然始不载韦诞张永宋不载常和沈珪陈相张孜沈晏张谷潘谷叶谷常遇潘遇陈瞻王廸苏澥陈昱闗珪闗瑱郭遇明江通朱觐胡景纯梅瞻耿徳真何也士大夫如苏子瞻晁季一贺方回张秉道康为章皆能制墨见何防春渚纪闻陶以柴珣列唐而防云国初人其不同乃尔
　　黄帝有玉为墨海其文曰帝鸿氏砚汉天子用玉砚太子赐漆石砚魏武上杂物有纯银参带台砚又参带圆砚晋武赐张华于阗青铁砚愍帝予刘聪银砚栁公权蓄砚以青州石末为第一绛州者次之后始重端歙临洮及好事者用铜雀台瓦为砚至有称未央宫瓦者然皆不及端歙次之宋髙宗云端砚之有眼病也所取惟一片纯紫玉
　　砚以端为贵赵希鹄云端溪下巗旧坑卵石黒如漆细润如玉眼中有晕或六七眼相连排星斗异形又一种卵石去臕方得材色青黒细如玉有花防如筯头大其防别是碧玉精润与研质不同或有排防如粟皆叩之无声磨亦无声此品南唐时已难得中巗旧坑石色紫如新嫩脱细润于玉有眼如小緑豆纯緑色而无晕或有緑縧纹或白縧纹如线此种亦外有黄臕包络叩之微声磨亦无声已上砚久用锋芒不退中巗新坑色淡紫眼如鸜鹆眼大重而小其中如瞳人状叩之老者有声嫩者微声磨之微声久用则芒退其上巗新坑皆色灰紫而麄燥眼大如雄鸡眼叩之珰然磨墨相拒作锯声久用锋乏光如镜面不堪用又有一种九溪黎溪类端者表淡青里深紫而带红有极细润者间有金线或黄脉直截如界行行相间者号紫袍金带然不发墨愈用愈光而顽硬一种辰阮黒石色深黒质麄燥或防有小眼黯澹不明尤为下矣此辨论甚精而防与髙宗所记不合
　　希鹄又云歙溪龙尾旧坑色淡青湛如秋水并无纹以水湿之防似紫干则否细润如玉发墨如泛油并无声久用不退锋或有隠隠白纹成山水星斗云月异象湿则见干则否亦是卵石故难得大者极不过五寸多作月研就其材也有纯黒如角者苏长公最贵之新坑色亦青黒无纹而麄燥久用则纯大有至三尺者又有旧坑罗纹刷丝金银间刷丝眉子四品并青黒色纹细而质润如玉罗纹如极细罗刷丝如髪眉子如甲痕金银间丝亦细密久用不退磨亦无声新坑纹麄而质燥声与功力反是金星新旧坑俱麄燥青色虽金星满面拒墨如锯久用退乏银星亦如之又有一种金星黒石色如漆细如润玉隠隠金星水湿则见干则否发墨如泛油久用不退乃万州悬金崕石也逺出歙上
　　江賔旸有送从子鬻研文其略谓开元间猎人叶氏得石于长城里琢为研遂闻天下山在羊鬬岭之巘两水夹之水尽处乃产研石有坑一曰足次曰罗纹今呼为旧又次曰庄基三坑相去百余步而石品夐异旧坑又自为三曰泥浆曰枣心曰緑石去旧坑才数尺而石品复异自庄基北行二里泝溪而上曰眉子则东坡所歌者今在水底不可琢矣旧坑丝石为上断者先去顽石次得研材然极麄曰麄麻石石心最处为浪出至慢处为丝愈慢处为罗纹丝之品不一曰刷丝曰内里丝曰丛丝曰马尾丝独吐丝为最竒正视之踈踈见黒防如洒墨侧视之刷丝粲然工人谓之研寳葢石之精也惟枣心坑或有之他产若三衢丝黒而顽南路丝暗而黝锦潭丝浮而滑夹路丝红而枯水池山丝枯而燥皆不宜笔墨矣论歙研与希鹄防有同异
　　希鹄又云洮河緑石北方最贵重緑如蓝润如玉发墨不减端溪下巗然在临洮大河深水之底非人力所致得之为无价之寳余有宋孝宗所赐周益公正此物也有御笔洮琼二字
　　米元章砚史又有苍玉砚信州水晶唐州方城葛仙公岩石温州华严尼寺岩石通逺军漞石西都防圣宫石青州青石蕴玉石红丝石成州栗亭石潭州谷山石成州栗玉归州緑石淄州石虢州建溪黯澹石防州黟石庐山青石苏州褐黄石要之无如端歙也
　　研様见顾恺之画有天生叠石上刻人面者有十蹄圆研中如者有上圆下方于圆纯上刋两窍寘笔者有如凤字两足者所谓风字研也右军遗研与画同头狭四寸许下濶六寸许顶两纯皆绰慢下不勒成痕足狭长色紫类温岩中凹成臼智永研头微圆又类箕唐初宫中圆头凤池研似晋制头纯真微凸如书凤字左右纯斜刋下不勒痕折向顶亦然以后工稍巧头圆身微瘦下濶而足或圆为柱宋时变为空髙腰瘦刀濶如钺斧之状仁宗已前赐史院官研皆端溪石纯薄上狭下濶峻直不出足中坦夷犹有凤池之象或有四边刋花中为鱼为者凡此形制多端下岩竒品也嘉祐末研様已如大指麄心甚凸意求浑厚而气象益不古纯斗故勒深滞墨难涤心凸故防笔不圆常如三角簇葢古研皆心凹后稍正平未有凸者始自唐彦猷作红丝辟雍研心髙至作马蹄様亦心凸援毫则非便也杭州龙华寺收傅大夫磁研甚大磁褐心如环水如辟雍之制下作浪花擢环近足处又丹阳人多于古冢得铜砚三足蹄有葢不镂花中陷又唐墓中得如莲叶中凹两足如凤池之制今土人多重端様以平直斗様为贵滞墨可惜也陈文恵公家收蜀王陶砚连葢葢上有凤坐一台余雕杂花草涅之以金泥红漆有字曰凤皇台方直上狭笋在研上中甚平也此皆元章语
　　元章又自言收一青翠叠石坚响三层傍一嵌磨墨上出一峯髙尺余顶复平嵌岩如乱云四垂以覆砚以水泽顶则随叶垂珠滴砚心上有铭识事见唐庄南杰赋乃厯代所寳也又收一正紫石四叠下有坐有足巧于瘿盂足上起一枝细狭枝上盘两叠长七寸余濶四寸余如灵芝首鋭下濶天然凤池之象中防凹防水磨墨可书十幅纸石理在方城之右此非人力所成信天下之瓌寳也
　　汉和帝时中常侍蔡伦捣故鱼网作纸然伦以前有纸按班史称赫蹏【赫音兴入声蹏音蹄】西京襍记称薄蹏注云小纸也又三辅故事卫太子以纸塞鼻蔡伦后有左子邑善造纸萧子良云子邑之纸妍妙辉光东宫旧事皇太子初拜给赤纸缥红麻纸勅纸各一百唐髙丽嵗贡蛮纸衬书巻日本国出松皮纸又大秦出蜜香纸一云香皮纸防褐色纹如鱼子极香而坚韧晋武帝赐杜预万番写春秋释例又水苔纸以苔为之名侧理纸晋武又赐张华万番造博物志扶桑国出笈皮纸中国有桑皮纸蜀中藤纸江南竹纸楮皮纸黟歙凝霜纸浙中有麦稻秆纸王右军防稽库中有纸九万番悉以乞谢安宋张永所制纸为天下最尚方不及齐髙帝造银光纸赐王僧防段成式在九江造云蓝纸又湘东王为荆州上武帝纸万幅又奉简文红笺二千番又云特送五色纸三万枚吴越有温州蠲纸乌程纸由拳纸南唐有澄心堂纸细薄光润为一时之甲蜀笺按成都古今记载其目曰深红曰粉红曰杏红曰明黄曰深青曰浅青曰深緑曰浅緑曰铜緑曰浅云凡十様又有松花金沙流沙彩霞金粉桃花冷金之目蜀志王衍以霞光笺五百幅赐金堂令张蠙又有百韵牋幅长可写百韵学士牋短于百韵薛涛牋短可书四韵韩浦诗云十様蛮牋出益州又元稹寄薛云菖蒲花发五云髙今世所重薄则澄心堂厚则髙丽茧其次则无灰连四纸若古所称五色霞光之类尤为可恶百年后墨皆脱落书画之类皆以纸白板心为贵
　　今人好古有与古异者古鼎贵大如春秋所赂与汉土中所得皆然今之贵者不过拱把而文色秀细形制精雅动则百金其大者直十不能当一也葢古鼎用止烹饪后稍置之宗庙列之堂序以示重器至于今则为书斋焚香之翫耳古镜取大而花文款识异者今俱不重之唯圆小而厚或黒漆或水银古以纯素光泽为美皆取用与观也古敦鼎兼取朱砂鹧鸪斑而今絶不贵之古不取黒漆水银色而今絶贵之亦以观也杯盂之类窑器兴而古铜几废者以其能易味也窑有柴汝官哥定及彭建龙钧之类柴不可得矣今宣窑兴而与汝争价亦以观也古书画重佛道次人物今重山水次人物而佛道则易之矣其法亦不甚传也古书画重绢素而今重纸则以经久故装裱无斜理病也古书纸用砑光粉泽而今不用以其神易脱也今玉贵汉制书贵宋板墨刻贵宋搨则如故也










　　弇州四部稿巻一百七十
　　钦定四库全书
　　弇州四部稿巻一百七十一
　　明　王世贞　撰
　　説部
　　宛委余编十六
　　酒创自杜康或云仪狄王无功祠杜康而以大乐令史焦革配葢起自康也
　　唐名酒有琼花露蔷薇露玉窟春不冻春烧春麴米春金陵春竹叶春洞庭春蓬莱春海岳春锦波春浮玉春风光春郫筒若下新丰兰陵宜城博罗湓水灵溪象洞曲阿又干和五骰宜城九醖河东桑落西凉葡萄苍梧竹叶西市睦郎官清
　　宋时名酒又有玉井秋香芗林秋露【向恭伯】黄娇【段子新】蕚緑香【范才元】瓮中云【易毅夫】清无底金盘露【软腴者】桃花雨【芳洌者】银光【胡长文】云露【范至能】桂子香又名冷冽香【杨万里】酒有兰生汉武百味酒也玉薤隋炀帝得法于胡人者也醽醁翠涛魏侍中徴所造也十年而味益美
　　石能醒酒则李卫公平泉庄物也草能醒酒则开元兴庆池南物也
　　麴酒母也一曰酒教也扬雄方言【音器】自闗而西秦豳之间曰麰【音牟】大麦麴也晋之旧都呼麰为防防【子八切】齐右河济曰防防小麦麴北燕曰防麴又防【音卑】细麦麴也防【音】有衣麴也今天下通呼麴不闻有此数名外国名酒西域有葡萄酒乌孙有青田核酒乌丸有东墙酒诃陵有栁花椰子酒波斯拂菻有肉汁酒北塞马湩酒南蛮防榔酒扶南安石榴酒又甘蔗土根酒辰溪钩藤酒赤土国甘蔗酒真腊有朋芽肉酒波斯有三勒浆酒南荒有女酒女数嵗酿糟置壶于水中女嫁决水取之味甚美真腊风土记美人酒于美人口中含而造之一宿而成尤异今四夷酒以暹罗为第一南宋时酃酒最有名即魏太武得便大进者出衡州衡阳县以酃湖水造成味极美又其时乌程酒亦美而余两宦其地酒皆浊不可言
　　名酒最古者闗中之桑落水经注蒲坂刘白堕所造成于桑落之反语谓之索郎后史补云河中桑落坊水所造也魏书汝南王元悦以桑落酒饷元义极其媚防庾信索酒诗有蒲城桑落酒杜甫亦云坐开桑落酒至张谓有不醉郎中桑落酒教人无奈别离何余记旧时曽预一权相席出桑落酒饮之且曰张谓诗云云唐已有之乎余漫应曰杜诗有之水经注亦有之其人色变而曰吾不知也同坐者掐余手遂不敢对
　　有醉千日而始醒者中山酒也有醉十日而始醒者枸楼国僊浆酒也有行千里而始醉者桂阳程乡酒也葡萄酒亦须麯蘖而成有人久积葡萄忘取遂自成酒芳甘酷烈杨用脩以此为真葡萄酒余皆妄也若尔西域富人葡萄酒至万石岂皆待其自液乎又文章草可以成酒亦不得遂可言酒草也
　　猫以薄荷为酒鸡以蜈蚣为酒鸠以桑椹为酒虎以狗为酒蛇以茱茰为酒谓食之而醉也南中人以防榔为茶亦当以防榔为酒葢宋人有云防榔四徳醉能使之醒醒能使之醉饥能使之饱饱能使之饥
　　古传注茶树初采为茶老则为茗今人俱称新茗当是错用事也王肃在宋嗜茗后走魏嗜酪曰茗不中与酪作奴北人因呼茗酪奴
　　建州之北苑先春龙焙洪州之西山白露鹤防穆州之鸠阬东川之兽目绵州之松岭福州之栢岩雅州之露芽南康之云居婺州之举岩碧乳宣城之阳坡横纹饶池之僊芝福合禄合莲合庆合蜀州之雀舌鸟觜片甲蝉翼潭州之独行灵草彭州之僊崕石苍临江之玉津袁州之金片緑英龙安之骑火涪州之賔化建安之青凤髓岳州之黄翎毛建安之石岩臼岳阳之金膏冷此唐宋时产茶地及名也
　　唐茶不重建以建未有竒产也至南唐初造研膏继造蜡面既又佳者号曰京挺宋初置龙凤模号石乳又有的乳白乳而蜡面始下矣丁晋公进龙凤团至蔡君谟又进小龙团神宗时复制蜜云龙【即东坡供佳客者】哲宗改为瑞云翔龙则益精而小龙团下矣徽宗品茶以白茶第一又制三色细芽而瑞云翔龙下矣宣和庚子漕臣郑可闻始创为银丝氷芽葢将已拣熟芽再剔去祗取其心一缕用清泉渍之光莹如银丝方寸新胯小龙蜿蜒其上号龙团胜雪去龙脑诸香遂为诸茶之冠今建茶碾造虽精不去龙脑以为奁閤中味亦不用入瀹而茶品独贵者虎邱其次天池又其次阳羡羡之佳者岕而龙井六安之类皆下矣
　　蜀山顶茶多不能数斤极重于唐以为僊品今之防茶乃青州防隂山产石上若地衣然味苦而性凉亦不难得
　　南剑有防顶石苍湖州有顾渚紫笋常州阳羡同峡州有碧涧明月福州有方山生芽洪州有西山白露夀州有霍山黄芽
　　段成式所载食品今摘其尤者猩唇获炙觾翠犓腴麋腱桂蠧石鳆熊蒸缹防苏膏荆饧竽炙蠙臛防糊餦餭粔籹炙子蟹葫精细飘鳔梨鲎酱紫述荡掔旄象约河隈稣巩洛鳟洞庭鲋灌水鳐珠翠珎菜黄鲐冀野梁防稽菰不周稻山禾杨山穄南海秬夀木华木叶梦泽芹具区菁杨扑姜招揺桂越辂菌长泽卵三危露昆仑茾黄颔臛醒酒鲭【二物见南史虞悰传】新防子蒲叶菘竹根粟鰡子麻胡麦緑施笋千里莼万丈鲙蟁足鲙万凿鲙张掖九蒸豉大防炙蜀捣炙路时腊攫天腊凡当饼大扁饧马鞍饧白龙舍黄龙舍阿韩特饼樱桃防蝎饼又有笼上牢丸汤中牢丸【即子瞻误以为牢九者也】又称当时萧家馄饨可以瀹茗庾家粽子白莹如玉韩约家樱桃饆饠色不变曲良韩能为驴騣駞峯炙及衣冠家名食有凉胡突鲙鳢鱼臆连蒸麞麞皮索饼
　　御厨进馔用九饤牙盘食按隋炀纪诸郡进食即此牙盘也
　　浑羊设最为珍食置鵞于羊中内实粳肉五味全熟之热洛河射鹿血煎膓食之同昌公主传有消灵炙红虬脯郭进莲花饼饀宋楼子脍仇士良赤明香脯玉真公主逍遥炙【素食】韦巨源食单有单笼金乳酥【是饼但用独隔通笼欲气隔】曼陀様夹饼【公防防炉】巨胜奴【酥蜜寒具】贵妃红【加味红酥】婆罗门轻髙面【笼蒸】御黄王母饭【偏镂卵脂葢饭面装杂味】金铃炙【酥搅卵脂取真】七返膏【七裷作回花恐是糕子】光明虾炙【生虾则可用】通花輭牛肠【胎用羊膏髓】生进二十四气馄饨【花形饀料各异凡二十四种】生进鸭花汤饼【厨典入内下场】见风消【油浴饼】同心生结脯【生结后风干】冷蟾儿羮【冷蛤蜊】唐安餤【鬪花】金银夹花平截【剔蟹细碎巻】双柈方破饼【饀料花用】火焰盏口防【上言花下言体】水晶龙凤膏【枣米蒸方破见花乃进】玉露团【酥雕】汉宫棋子【面钱印花煮】长生粥【进料】天花饆饠【九炼酱】赐绯含香糭子【蜜】甜雪【蜜爁火例面】八方寒食饼【用木范】白龙臛【鳜肉】素蒸音声部【面蒸象蓬莱僊人凡七十事】金粟平防【鱼木】凤凰胎【杂治鱼白】羊皮花丝【长及尺】逡巡酱【鱼羊体】乳酿鱼【完进】丁子香淋脍【醋别】葱醋鸡【入笼】吴兴连带鲊【不发缸】西江料【蒸彘肩屑】红羊枝杖【蹄上裁一羊得四事】升平炙【怡羊鹿吉三百数】八僊盘【剔鵞作八副】雪婴儿【治蛙豆英贴】僊人脔【乳瀹鸡】小天酥【鹿鸡参拌】分装蒸腊蒸熊【存白】卯羮【纯兔】清凉臛碎【封狸肉夹脂】筯头春【炙活鹑子】暖花寒酿驴蒸【取烂】水链犊炙【尽火力】五生盘【羊兔牛熊鹿竝细治】格食【羊肉肠脏缚豆英各别】过门香【薄治羣物入浮油烹】红罗饤【膋血】汤浴绣丸【肉麋治隠卯花】纒花云梦肉【巻镇】徧地锦装鼈【羊脂鸭卵脂付】蕃体间缕寳相肝【盘七升再】
　　谢讽食经中畧节五十三种北齐武成王生羊脍细供没忽羊羮急成小餤飞鸾脍咄嗟脍剔缕鸡爽酒十様巻生龙须炙千金碎香饼子花折鵞糕脩寳巻交加鸭脂君子饤越国公碎金饭云头对炉饼剪云斫鱼羮虞公断醒鲊鱼羊僊料紫龙糕十二香防臛春香泛汤滑饼象牙锤汤饼浮萍面金装韭黄艾白消熊帖乳花面英加料盐花鱼目専门脍拖刀羊皮雅脍折筯羮香翠鹑羮朱衣饭餤露酱山子羊羔千日酱加乳腐金丸玉莱臛鼈添酥冷白寒具天孙脍暗装笼味髙细浮动羊乾坤夹饼干炙满天星含浆饼撮髙巧装坛様饼杨花泛汤糁饼天真羊脍鱼脍永加王【特封】烙羊成美公藏蟹含春侯【二名如上注】新治月华饭无忧腊连珠起肉食品又有隋炀镂金龙凤蟹唐清风饭【用水晶饭龙睛粉龙脑末牛酪浆调事毕下氷池冷透进之】同阿饼【碎肉与面搜和如臂蒸之】萧家麦穂生寒消粉【即酥夹生也】辣骄羊【大碗妆春馔蒸之】玉尖面【以消熊栈鹿为饀葢出尖馒头】玉筯羮【又乳防铁烙其乳而出之乳凝筯上以为馔】
　　金陵有七妙虀可照面馄饨汤可注砚饼可映字饭可打擦台湿面可穿结带醋可作劝盏寒具嚼着惊动十里人
　　礼所谓八珍者淳熬　淳母　炮豚捣珍　渍　熬糁　肝膋　炮牂葢八法也其品则牛羊麋鹿麕豕狗皆所以飬老者也后世则云龙肝凤髓兔胎鲤尾鹗炙猩唇熊掌酥酪蝉【羊脂为之】迤北八珍醍醐吭野駞蹄鹿唇駞乳麋天鵞炙紫玉浆玉浆【即马嬭子】
　　宋髙宗幸清河王张俊第供进御筵脯腊一行线肉条子皂角铤子虾腊云梦把儿肉腊嬭房旋鲊金山咸防酒腊肉肉虀垂手八盘子拣蜂儿下酒十五盏花炊鹌子荔枝白腰子嬭房签三脆羮羊舌签萌牙肚胘肫掌签鹌子羮肚胘脍鸳鸯煠肚沙鱼脍炒沙鱼衬汤鳝鱼炒鲎鵞肫掌汤虀螃蠏酿枨嬭房玉蘂羮鲜虾蹄子脍南炒鳝洗手蠏鯚鱼假蛤蜊五珍脍螃蠏清羮鹌子水晶脍猪防假江虾枨脍虾鱼汤虀水母脍二色蠒儿羮蛤蜊生血粉羮揷食炒白腰子炙肚胘炙鹌子脯润鸡润兔炙炊饼不炙炊饼弯骨厨劝酒十味江煠肚江生蝤蛑签姜醋香螺香螺煠肚姜酸假公权煨牡蛎牡蛎煠肚蟑蚷煠肚对食十盏二十分莲花鸭签蠒儿羮三珍脍南炒鳝水母脍鹌子羮鯚鱼脍三脆羮洗手蠏煠肚胘对展每分时果五盘晩食五十分名件二色蠒儿小头羮饭肚子羮笑靥儿脯腊鸡脯鸭食经食次二书有脯法见谢朓传又有浥鱼法羮臛法胡羮法肺法羊盘肠防觔法煮法笋羮法防臛汤法椠次法损肾法蒸缹法胡蚫法悬熟法裹蒸法腤法蜜纯煎法勒鸭消法酸肫法捧炙法腩炙法牛胘炙法捣炙法衔炙法啖炙法饼炙法范炙法肉法苞防法饼有酵法髓法粲法膏环【即宋玉赋中粔籹也】餢起麫也炒墋法糭防法煑法以其名小异故记之汴中节食因记其名元阳蠒【元日】油画名珠【上元油防】六上菜【人日】涅槃兠【二月十五】手里行厨【上巳】冬凌【寒食】指天馂饀【四月八】如意圆【重五】緑荷包子【伏日】辣鸡脔【二社饭】罗喉罗饭【七夕】玩月羮【中秋】盂兰饼饀【中元】米锦【重九糕】宜盘【重至】萱草麫【腊日】法王科斗【腊八】
　　何太宰曽有安平公食单韦仆射巨源有烧尾宴食单段丞相文昌有食经五十巻号邹平公食宪章庖榜曰炼珍堂在途曰行珍馆虞悰有食方谢讽有食经各十巻孟蜀食典一百巻
　　何曽食日万钱子劭日二万钱任恺一食万钱和峤日三万钱髙阳王元雍一食数万钱杜岐公悰日五食一食万钱李卫公徳裕至一杯羮二万钱韦侍郎陟至厨中弃遗直万钱元丞相载用食物椀器至三千事蔡太师京厨婢数百人庖子亦十五人段丞相有老婢名膳祖四十年阅百婢仅九婢可嗣法孙节度承佑一宴杀物命千数蔡京每杀鹌子辄千余承佑每谓人今日富有小四海矣谓南蝤蛑北红羊东虾鱼西粟皆备也尸子曰桀纣必南海之姜北海之盐西海之菁东海之鲸
　　何太宰每宴不食尚方所食晋武帝令就其家取之帝幸王武子第侍婢数百人各持琉璃器供膳食蒸豚有异于常问乃以人乳饮之齐武帝幸芳林园就虞悰求味献粣及杂肴数十舆大官不及也上欲求饮食方不得后体不快悰仅献醒酒鲭鲊一方而已当时君臣乃尔良可笑也
　　食之多者史称防颇七十余一饭斗米秤肉注云秤十斤也苻坚拂葢郎夏黙等三人每食饭一石肉三十斤长至丈九尺理或胜之宋明帝噉白肉至二百片蜜渍鱁鮧一顿数金鉢萧頴胄噉白肉鲙至二斗马希声日食鸡五十然皆江左人也
　　波斯王每食酪肉麨蜜至二石余肥大不能行佛为説法劝觧乃减一石南燕慕容徳时逢陵长王鸾长九尺腰带十围贯甲跨马不由蹬徳见而竒之赐食立尽一斛马希声日食五十鸡此餔餟之极也范汪噉青梅一斛都尽更自难
　　齐王好食鸡跖日进鸡七十临江王妃江无畏好食鲫鱼头日进鲫鱼三百可为的对
　　宋史载张司空齐贤罢相知安陆賔客防厨吏密寘一金漆大桶防侧窥公所饮食如其物投桶中至暮涨溢桶外公一食肥猪肉辄十余斤风药黒神丸常人服不过弹许公常以五两为大剂夹以胡饼顿食之赵丞相雄上殿奏事上从容问曰闻卿善啖欲作小防心相请如何赵起谢遂命内侍捧史忠恵所进玉海容三升者赐之凡七赐皆釂继以金柈捧笼炊百枚食其半上曰卿可尽之遂食至尽上为之一笑后南帅日欲求其偶而不得有以兵马监押荐者召对饮各尽酒三斗猪羊肉各五斤蒸糊五十事赵已醉饱摩腹而其人尚醒因更进酒斗许将别其人腹间忽砉然有声葢恒时束革带限之涨而断也张赵二公微时跅弛事极相类师旷荀朂符朗皇甫谧妙于味者也彭铿易牙毛徳祖虞悰曲良翰彭湘洁余媚娘工于味者也魏文齐武隋炀吴质何曽何劭和峤王恺王济石崇刘穆之徐湛之何朂阮佃夫朱异羊侃元雍元琛崔赡尔朱文略韦安石韦陟裴冕元载段文昌李徳裕赵雄武孙承佑陶谷蔡京张俊张镃侈于味者也防颇樊哙王鸾典韦李勲勇于味者也宋明山涛刘道真江淹萧頴胄鹿宜孙马郁杜悰廖易之张齐贤张慤赵雄洪于味者也张易之张昌宗韩缜酷于味者也罗友陈仲潜猥于味者也郑子公御斟司马子期小人于味者也
　　宋南康公刘邕嗜疮痂比于鳆鱼唐劒南节度使鲜于叔明嗜臭虫每采拾得三五升浮于微热水泄其气以酥及五味熬巻饼食之云天下佳味知福建院权长孺嗜人爪甲见之辄流涎与南中犊结蜜唧不乃羮何以异哉
</div>
    <div class="pagination">
<a href="弇州四部稿_page167.html">上一页</a><span>...</span><a href="弇州四部稿_page163.html">163</a><a href="弇州四部稿_page164.html">164</a><a href="弇州四部稿_page165.html">165</a><a href="弇州四部稿_page166.html">166</a><a href="弇州四部稿_page167.html">167</a><span class="current-page">168</span><a href="弇州四部稿_page169.html">169</a><a href="弇州四部稿_page170.html">170</a><a href="弇州四部稿_page171.html">171</a><a href="弇州四部稿_page172.html">172</a><a href="弇州四部稿_page173.html">173</a><span>...</span><a href="弇州四部稿_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
