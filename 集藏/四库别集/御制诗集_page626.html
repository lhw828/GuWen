<!DOCTYPE html>
<html>
<head>
    <meta charset="UTF-8">
    <title>御制诗集 - 第 626 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 626 页/共 1326 页</h1>
    <div class="content">　　味甘书屋
　　石髓岩边洁且芳便教竹鼎试烹尝苦言药也甘言疾我却因之缅赵良
　　有真意轩
　　窅暎山谷处葱胧林树间自然稍位置雅喜足萧闲画格当秋叠琴音过雨潺问予真意托恒是忆民艰
　　对画亭口号
　　曲转云廊得小亭额题对画岂丹青便教摩诘披真迹未觉如斯悦性灵
　　秀起堂
　　西峪最佳处山堂迥若悬窓中数【上声】麋鹿砌下吐云烟露坂铺红锦晴峯矗翠莲句非秀以起亦可置吟篇
　　出丽正门恭迎
　　皇太后至山庄即事得句
　　日日伻人悉
　　起居岂同躬觐
　　大安舆
　　康强真是
　　夀无量爱敬从知乐莫如多稼沿途经
　　览豫好山满苑奉
　　懐舒秋阳曝处暄宜穑恰有松风入绮防
　　清舒山馆
　　山向舒间此卜居水欣清处暎纱防智仁适防动还静枕葄无非史与书露卉绕阶香带润风松拂户爽生虚晓秋景概从新阅育物对时益亹予
　　学古堂
　　耕当问仆织问婢不学何殊立面墙在我寜惟资博洽要应治理法虞唐
　　含青斋
　　门前峯展屏叠树尚浓青连得碧无际落来翠满庭既饶深以静莫拟色兮形苍鹿寻难见呦音却可聴
　　松霞室口号
　　古松翠参天新松绿盈把防见新松似古松然不可期年月者如是应无种松人贞翁弗言笑而哑
　　挹秀书屋
　　书屋千峯里嵚嵜秀以深青林无别色野鸟有佳音景飒隔尘境山空生道心挹之恒不竭信可畅清襟
　　题碧静堂
　　一区隠峭蒨数息陟防嶆虽是舆而逸不防肩者劳窓间延逺黛松下听寒涛率意成新什苦吟首搔
　　题盛懋山水即用其韵
　　飞泉千万道一一落溪潭溪桥有客过秋风吹鬓草堂访兰交相与畅雄谈澄心对碧漪凝睇眺翠岚何以永今朝竟欲絷去骖信可傲偓佺暴扵南荣南
　　处暑日雨【七月廿九日】
　　庚伏昨朝尽婪暑今日处犹恐炎或留涤之以凉雨山庄到三日辎重率至所益欣利晩田兼弗廑行旅溟蒙万峯烟潺湲千涧浒画意惟米芾诗情合杜甫更觉饶两翁鹿声闻隔岵
　　题和阗玉应真观泉圗
　　是玉为和阗珍品向命玉工成此圗而不戒扵癸未之回禄英气尽矣然琢磨结搆不可冺焉则以匹之常玩置扵山庄夫一炬之不抵又何有三日之烧焉诚如白居易之言斯天下终无真玉矣触目兴懐因成是什
　　厜防卓锡偶观泉祝水能生十丈莲慢诮精英同假玉【居易诗注云真玉烧三日不热】可知寂灭是真禅一尘微里何妨转大火聚中如是全求剑莫寻契舟处白居易语岂其然
　　题金廷标襍花四种
　　石榴
　　细叶繁枝防大红开常弗谢画屏中何须重举元徽【崔】语阿措真看不畏风
　　蜀葵
　　蜀葵亦有向阳名紫萼娉婷且自荣不置阶前照曦影谁知二物假和诚【蜀葵不向阳而韩琦计衡辈谓之向日故戯及之】
　　百合
　　素质应羞时世装陆游家蓺两丛芳不曾睡鸭夕薫换扑鼻居然百合香
　　金丝桃
　　塞外宛看塞外花阶前形影映横斜去年命写寻常事今日谁知珍重加【时廷标已物故每遇其画輙珍惜题句】
　　晴
　　昨朝雨竟日傍晓霁开云讵为山逰适惟因农务欣秋阳炽髙曝碧雨浄纎氛风过丛林下还垂珠露纷
　　玉岑精舎
　　山庄驻五日精舎乃初到盖因尚炎蒸故迟造幽奥新晴趂飒爽试一观其妙肩舆数息至宻树忽开徼靣对怪峯耸下临深涧窔尘无一防滓秋有八分料草虫唧唧声如诉去年约
　　涌玉亭
　　曲注声潺千涧隈滙淙亭下澈潆洄寻常忆得初无此始悟今从雨后来
　　小沧浪室
　　百歩逰廊上千寻陡涧临澄心托清浅骇目俯嵚崟朗未期开鉴音堪聴滴琴新松窓外植放干已森森
　　栴檀林
　　盘旋陟林巘清浄结花宫枝叶霏天香栴檀将毋同早是鼻根寂何有眼界逢应真左右围调御坐居中【室中供墨刻如来及十六应真像】不以装严饰内空内外空弹指视昨年犹为尘念防
　　澄霁楼
　　杰峙山楼树杪悬千峯近逺矗晴烟坐来无际长空朗恰与吾心共廓然
　　超然宇
　　因地既以髙得趣自以超然则资境乎子舆言非誵翘然企广居寜祗圗逰遨
　　题春好轩
　　天髙气爽凑萧晨绕砌繁英灔露新轩外又慿七月景胸中常养十分春蝶薫翅紫花间栩鹿戴茸黄林际驯【鹿角戴茸黄色尚未出尖则不甚肥必俟秋深气凉然后牝牡合羣可即鹿矣】且自对时玩生意无虞慢拟傍岩廵
　　千尺雪二首
　　就湿由来水性常成渠利导岂竒方雪其白色髙千尺今日那知亦有黄
　　雨余野潦挟沙泥下注流成淀淀溪却以名同引兴逸遄飞直到范园西【千尺雪为吴中范氏山园自辛未逰后西苑盘山及此地皆引泉肖境为之】
　　玉琴轩
　　前后绕石渠流泉相激迸此声彼则振宛是宫商应乘暇斯偶坐湱然入清听诸虑于焉澄借因知水性明道言可方动定静亦定
　　寜静斋
　　青山逺暎水前墀水静山寜唘沃思自合忘言契神筦掞笺摛藻又奚为
　　荷二首
　　绿盖红冠塞水滨风前雨后越精神年年不负拈毫约占得山庄七月春
　　清凉境界浄真花那数南方有若耶山雨昨朝野水涨黄金一片衬红霞
　　午热
　　烟火庶山庄年来热亦常曝悬秋日赤催得稼云黄未可蔵纨扇还教换葛裳河名真不负谷口爱乘凉
　　晓凉
　　山中有定午热暮朝凉已觉寒侵簟便当厚着裳望欣澄碧宇坐欲近阳光塞景自如是人情却鲜常
　　移树
　　山木易为生亦在人培植萌蘖既丛茁反觉相蓬塞乘闲课移种分科防侧匿宻叶于以舒紏枝去其逼而复空廓处楚楚新林饰事半功斯倍一举欣两得
　　捕鱼戯言
　　内湖不捕鱼外湖常捕鱼捕鱼获外湖放鱼于内湖内湖鳞类孶外湖人烹诸于以示好生亦因观水虞然鱼岂得知业已僵泥涂救五于彼什盖非彼所娯更有人窃笑盗取谁禁吾
　　雨【闰七月初五日】
　　午热蒸成凑雨云秋期五日不为勤半宵粉絮才方宻清晓烟丝遂以棼响滴蚌珠丛树叶色蔵螺黛逺山纹既霑终觉宜旸好当昼千峯敛雾氛
　　题僧石溪茂林秋树巻
　　窅暎林岚若无隙望之实际具真空上人固是多能者可识不闗能所中
　　永恬居
　　山居幽谷里
　　圣藻泐楣檐为【去声】念
　　恩勤永兼欣情性恬座间临树杪窓隙挹峯尖安得恒斯坐义探书理潜
　　素尚斋
　　书斋更山上叠磴以廊通每仰
　　额垂手常钦
　　俭率躬野禽呼槛外苍鹿过窓中尼父言诗防玩辞义不穷
　　肩舆至创得斋憩坐得句
　　路入深山更向西心仪创得一攀跻遵其径曲观其徼知我松乔尽我徯拂座有风皆飒飒霑衣不雨亦凄凄今秋又此初吟句原未楣间负却题
　　夕佳楼口号
　　寻常已爱看山气今日犹欣畅晚晴万叶辉光一川绿七言妥贴片时成
　　下东岭遂至水月庵
　　自西降东谓之下自东升西谓之上东西升降夲何常由人谓之遂成象日之夕矣降东宜歩歩隂铺就凉爽竺庵水月碧山凹恰似冰轮呈漭沆适才较量胥戯谈大士如如不动想
　　山心精舎
　　庵傍精舎众山心翠展屏风具四临触目何曾劳应接兴懐惟是契深沉収云万树生新色过雨千谿吐细音着句便成成便去所欣芥了无侵
　　含粹斋
</div>
    <div class="pagination">
<a href="御制诗集_page625.html">上一页</a><span>...</span><a href="御制诗集_page621.html">621</a><a href="御制诗集_page622.html">622</a><a href="御制诗集_page623.html">623</a><a href="御制诗集_page624.html">624</a><a href="御制诗集_page625.html">625</a><span class="current-page">626</span><a href="御制诗集_page627.html">627</a><a href="御制诗集_page628.html">628</a><a href="御制诗集_page629.html">629</a><a href="御制诗集_page630.html">630</a><a href="御制诗集_page631.html">631</a><span>...</span><a href="御制诗集_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
