<!DOCTYPE html>
<html>
<head>
    <meta charset="UTF-8">
    <title>御制诗集 - 第 869 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 869 页/共 1326 页</h1>
    <div class="content">　　玉屏謡
　　玉屏一峯羾天府较以周尺凡得五产自玛尔岱之山【山在叶尔羌西南】一脉昆仑走岖峿虽非羊脂实葱白别岭辟尔緑色取【此玉材质较之和阗玉河所产石子虽精美稍逊而博大过之玉工呼为山料玉辟尔山相连别为一峯产玉皆緑色曽琢为玉瓮向曽聫句题之】和阗河产视此精然率石子艰致巨精则入微巨或粗器也而理因之覩直方琢作丹台圗树拟清防向扉户正道莫蔽蔽邪曲用勒铭言儆当宁
　　题乾道临安志
　　南渡忘讐久论之最初舆志始观兹武林掌故因堪考宋纸存刋乃更竒官署宫城宁复昔吴山越水镇如斯临安四度亲访古当面失哉此细披【临安即今杭州府自辛未至乙酉凡四次南巡皆驻杭州数日均未得觏此书虽寻访古迹无可考证今始见此宋椠初本追忆旧游不啻觌面失之矣】
　　咏哥窰盘子
　　处郡章家弟与兄弟陶纯美较兄精春风堂不观随笔那识哥窰所得名【春风堂随笔载宋时处州章生一生二兄弟皆主龙泉之琉田窰生二所陶青器纯粹如美玉即官窰之类生一所陶浅白防纹号百圾碎故名哥窰】
　　题郑重达摩渡江圗
　　一苇横江乱流渡都称初祖具神通歙人斋沐传竒迹津逮何尝识卫风
　　令懿皇贵妃挽诗
　　儿女少年甫毕姻【皇十五子昨年始毕婚七公主九公主皆近年甫下防皇十七子则方十一嵗也】独遗幼穉可怜真兰宫领袖令仪着
　　萱戺殷勤懿孝纯了识生兮原属幻所慙化者近何频【前年豫妃去年庆贵妃今年皇贵妃连遭薨逝以是为慙耳】强收悲泪为欢喜仰体慈帏廑念谆
　　憩承光殿作
　　返跸圎明园憩驾承光殿为娱
　　圣母情宜割贤妃绻春风绪并吹春云惜因散弥月未霑泽望雪殷宵旰筹农无时置余事可付慢
　　题余清斋
　　书屋崇基上春窻日正明所欣白榻据便有緑编横兰席消今暇松涛韵古声韶光来尚迟【去声】真是有余清
　　古籁堂有感
　　团城上乃平金源遗殿宇植松六百年风籁因成古近毎翻金史世宗实钦许不忘旧家风孙曽防厥绪聪聴徒有言切切惕心所
　　宴坐斋中有防
　　已厯乾隆四十春有成三载慙【去声】诚真始勤所忌惟终怠责已常先于课人消暇毎欣葄经史敕几那计精神近知结习还应去书注日新喻扫尘【近作经筵御论以日日扫室尘埃未必能尽去喻日日自新习染未必能尽除云云释日日新又日新二句意较亲切】
　　题董诰四季兰
　　叶下猗猗标素花楚骚等度本无差防稽逸少山亭畔芳挹惠风趣自賖
　　右春兰
　　闽省恒因贡夏天薫风晓露挹清鲜南朝人讶何平叔汗拭朱衣更皎然
　　右夏兰
　　错无芳笑江淹错【江淹诗季月寒气重滋兰错无芳】冒冷傲霜自有真卉谱问谁宜结契只应秋菊作嘉賔
　　右秋兰
　　能偷天巧是花师冬季盆兰亦有之却似善人方入室底须送暖致微词
　　右冬兰
　　咏汉玉防纹环
　　肉倍于好谓之璧肉好若一谓之环斯则边孔适相等故知环也尔雅诠折旋中矩声必应以道去君得则还千年入土伴斫絮不知何复出人间防纹萦缪泯刻画绣花隠现堆斓斑是谁之噐经谁玩把笔欲咏心茫然
　　题宋版春秋分记
　　分记原通记尊王义寓中【程公恱宋宁宗时人所撰春秋分记以史记法取左传事厘为年表世谱名谱又为厯书天文五行诸书又分记周天王内鲁外诸侯以及次国小国四夷之事条分缕析事因左氏义本圣经皆首记天王以见天下之一乎周分记诸国以见列国之所以异详见公恱自序其弟公许于干祐三年刻梓以广其传】年经国为纬外抑内斯崇统万乃惟一防殊则以同希珍传宋椠遣暇可研穷
　　正月晦日偶尔成咏
　　春来春去此相仍忽尔六旬更五増望道敢云造防极勅防只励履冰兢雕龙祭獭诚奚益扢雅扬风亦底称践阼嵗如夫子矣自惟不惑又何曽















　　御制诗四集巻二十六
　　钦定四库全书
　　御制诗四集巻二十七
　　古今体一百四十四首【乙未三】
　　仲春玉泉山
　　轻云淡霭仲春天清晓肩舆指玉泉散闷偶然来此日搜吟瞥尔隔经年波光弗冻常澄若【北方无不冻之河惟玉泉山湖经冬不冻以灵泉发皇也】山色迎韶渐冶然峯顶钟声空际落不闻闻处万縁捐
　　题华滋馆
　　书馆清而朴每来必憩兹罨挹山色凭几眄林姿古意本无改春光乃觉迟云生因望雪诚有待华滋
　　翠云堂放歌
　　堂后双栝千百年堂前数松拱把耳我爱栝兮如古人我抚松兮若幼士后生可畏不云乎松当齐栝本常理少言须待三百年其时应付何人视仿佛种栝者有云至哉逸少已标防
　　竹鑪山房
　　近水山房号竹鑪每来试茗作清娯取之无尽用不竭第一泉为第一湖
　　筠鼎瓷瓯火便聴松何异事烹煎【恵山寺聴松庵为竹鑪数典处】江南民物安恬否未免临风一绻然
　　清襟楼有懐
　　是处奚数典圣因实综绘【圣因综绘为静明园十六景之一】孤山昔行宫建置略肖概相传澹人创【孤山行宫　　皇祖南巡时所建相传因髙士奇园亭展为之】清丽斯为最往来于胸中搆此如彼对虽然更有进讵惟佳景爱观民及察吏夫乃巡方大登楼纵遥目吾民庶好在
　　写流轩口号
　　石峡侵阶乱写流泉源第一溯从头凭临忽尔生清悟为学应于根本求
　　冠峯亭歌
　　一峯已是众山冠【去声】一亭复作峯之冠譬于为学当进步曰髙仍有髙者焉万事万物皆如此自恃其髙则卑矣亭子弗恒登每登具殊防殊防却在江以北淮浦灾余可无害
　　题涵漪斋
　　言将游山北水斋路必经本自无所忙何妨小憩停新水漾明漪动影晃檐楹隔年见此致殊闗今昔情咄哉斯言失今昔原假名
　　含峭居
　　浸山渌水一湖涵倒影翻峭蒨含此是台翁示禅处前三三与后三三
　　练影堂
　　遥源引碧云【自西山碧云寺引泉曲注于堂前垂为飞瀑下滙成湖方与玉泉合流其来源实与玉泉各别也】擘落翠峯分最喜色非色何妨闻不闻暎翻瀁防带岫起氤氲匹练天机织休猜丝已棼
　　倚晴楼
　　山楼拾级倚晴空每度登临意不同旱畏晴霖喜晴好所同仍只在农功
　　题含醇室
　　迤逦过横岭山隂别一区室宇虽弗多髙下名各殊是室曰含醇取义尚朴乎藻绘在所屏【上声】吟咏则不无把笔未忘言结习笑深吾
　　崇霭轩
　　文轩搆山凹轩崇霭亦崇朝暮名纵殊氤氲象实同况当仲之春英英喜布空作雨雪均佳将及兴农功寄语写楹者须莫散东风
　　咏素堂
　　笔研精良鼎篆馡铺牋即景待毫挥既云素矣宁须咏那免迷头认影讥
　　眺穹塔未登
　　南北两峯各峙塔缀景本肖明圣湖圣湖北存南早圮有成象者壊无斯即调御第一义弗登而登非嬾吾此亦一眺彼亦眺何必拾级方真乎世人未易知是理曰诚有此诚有彼
　　题憩云斋
　　山隂之右已畧观小冈过即山之左崥崹更有数间屋乘便言临聊复可此日憩云真憩云容容霭霭岩扉鏁孟春弥月泽未霑作雨固佳雪亦妥于耜举趾胥尚迟先事忧农习结我
　　书画舫
　　北山落脚即东湖水裔房如舣舳舻却异烟云蔵古迹诗情画态自供吾
　　坐含经堂有咏
　　含经数典自长春【长春园内含经堂先建此盖数典】意在耽书有宿因枕葄欣他趣无尽就将慙我学非醇徒成据榻时时憩是铭盘日日新半晌清游诗数首言旋宜矣漏过辰
　　肩舆归御园四首
　　氷融墙外已通舟直达昆明足溯游适可轻舆便言返兴于豪处戒其流
　　水田一带尚存氷蓄润将资穑事兴小试颇闗农八政原无他术治民能
　　日下曽传功徳寺层层梵宇布金田规模减昔頽葺旧为系观瞻非佞禅
　　去年亟返盼军书今此依然诗咏如【去年二月中幸玉泉山正当将军等进促浸之初盻望军书甚切因有肩舆往即肩舆返为切军营问驿章之句冷大兵已逼促浸贼巢功成在即盼捷殷懐较前倍急耳】近进虽频殱狡防【近日阿桂康萨尔之捷殱贼二百余嗣复克其堪布卓甲尔纳两处碉寨斩获亦众即日乘胜冞入可期迅蒇丰功】鸿功待蒇越殷予
　　夜雪【二月初二日】
　　九宫正月落三白庶防其雪乃虗拟【俗以毎月九宫遇三白在下谓之三白落地为其月多雨水之占昨冬虽屡得雪未能优渥极盼春雪继霑今年正月适三白在下满拟可符占騐乃虚望终月今始慰愿】亦知举趾尚早未免先时而望矣迩日西山屡吐云云生风作愁无已过午英英又密布入夜瀌瀌旋纷委忽徐忽疾彻五更总是无眠遂宵起满庭初旬何来月审识素光照阶戺去冬虽已两番霑优渥继滋欣有此土膏正接发脉润农父兴犁庆将始
　　雪后御园揽景
　　园林雪后景尤宜缓命轻舆试揽之无树不开花一色有山都展玉双眉日暄阳瓦雨垂霤风簸隂崖氷散凘冒小凉欣观大略画中行处促成诗
</div>
    <div class="pagination">
<a href="御制诗集_page868.html">上一页</a><span>...</span><a href="御制诗集_page864.html">864</a><a href="御制诗集_page865.html">865</a><a href="御制诗集_page866.html">866</a><a href="御制诗集_page867.html">867</a><a href="御制诗集_page868.html">868</a><span class="current-page">869</span><a href="御制诗集_page870.html">870</a><a href="御制诗集_page871.html">871</a><a href="御制诗集_page872.html">872</a><a href="御制诗集_page873.html">873</a><a href="御制诗集_page874.html">874</a><span>...</span><a href="御制诗集_page870.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
