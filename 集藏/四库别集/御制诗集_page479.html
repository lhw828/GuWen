<!DOCTYPE html>
<html>
<head>
    <meta charset="UTF-8">
    <title>御制诗集 - 第 479 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 479 页/共 1326 页</h1>
    <div class="content">　　谷曲复山崇松苍枫亦红考槃人得所大岭法犹同书屋看疑隠寺楼住若空支笻独往者应去访韩终
　　新春含经堂
　　人世有仙蓬御园东复东望春真合此会景每无穷坡雪迎窓白盆梅映座红画诗常在壁【向绘此梅并纪以诗勒壁间】底辨异和同
　　绘雨精舍作
　　精舍寻常以雨称今朝生面又堪凭増池润埒皆同调缀树糊篁此絶胜青帝化机原后素天公绘事实多防画禅如展王摩诘【画禅室所贮名画大观有王维雪景】首肯吾言信有征
　　泽兰堂六韵
　　泽畔有幽居兰芳袭素裾滋寜湏九畹趣合在三余楚客佩懐彼风人觽警予闻香还耐久竟体且纡徐味道遅朱鸟含经避白鱼摛毫常得句惟是慙【去声】虚车
　　题宋人田畯醉归图二絶
　　田畯归来自甫田醉骑牛背着僮牵和之七月休重展【马和之有豳风图蔵石渠寳笈】三代淳风见宛然
　　防否寜湏尝后知相亲古道葢如斯鲜其意但师其迹田畯嗟资口食为
　　扫雪
　　一雪万物怡园林足佳致皴巘屏画开铺氷镜光腻晴将就消融惜此精英气培树待徐化春雨夫何异扫收集舆儓督课命园吏山拟银重装林似玉倒缀匪縁延賔除亦岂烹茶试根荄积润泽发生益纯粹集事借于众行赏论以次恵而实不费费亦非伤恵





　　御制诗三集巻九
　　钦定四库全书
　　御制诗三集巻十
　　古今体一百二首【辛巳二】
　　新正万夀山
　　灯筵待启政防闲行乐新正万夀山防缀九微曽未试【殿阁虽悬华灯然偶来廵幸卓午而返曽未一张灯宴赏也】画开一已堪攀景欣孚甲含胎际春在人心物性间匼匝西峯屏是玉祥占泛胜为怡顔
　　玉澜堂即景
　　书堂枕昆眀常时俯汗澷春寒雪后凝湖氷未尽泮凝者光磨镜泮者文漪练流动与坚白互妙夲合撰【叶】是谓露体全讵云得景半
　　恵山园
　　夀山东障枕长渠既窈而深清复舒问景偏欣优雪后行韶恰合载阳初轩収孙氏琳琅笥【墨妙轩在园内】园写秦家水竹居又为民艰罢廵跸【以髙寳数属被水暂停今春南廵】九龙春色且姑徐
　　清可轩题壁
　　山隂适可寻积雪层峯在清憩倚岩轩结构饶仙态夏凉冬则温芝英育沆瀣来屡得如剏观澄殊所防泐壁句斯多慙愧绮言戒
　　髙克恭仿米云山
　　以意求非以形貌云山烟树指分眀是真悟得拈花防不向如来行防行
　　交阯果然
　　寓属生交阯自呼名果然欢同难还共小后大居前栁异王孙恶郭齐君子贤不因皮适褥林防命寜捐
　　拔达山汗素尔坦沙贡刀歌
　　献馘早已嘉摅诚薄来厚徃遣使行感恩致贡器用呈佩刀一握偃月形两马先之白与青邉臣代进达帝京出鞘丽水跃如星昆吾割玉古所称铦锋铸出浪人精寳钿金错太丽生皮室革带坚且轻无所用也方销兵付弆武库征来庭
　　题巨然溪山林薮
　　山自堂堂水自弥村墟缀景不湏为譬如文到昌黎笔那借纎竒藻缋施
　　上元前夕曲宴宗藩即席得句
　　碧落氷蟾欲满轮九经要义曰亲亲奉时绮席歌行苇戴泽华楼看积银先兆须称大有后庭适可叙家人皇清亿万斯年业永笃
　　天禧睦懿伦
　　咏黄玉璧
　　伯雍种太寜子产荐圎灵色自如蒸栗精惟化填星刚柔叶中徳温润永千龄鄙矣赵卿问懐哉鲍氏铭
　　上元夕恭侍
　　皇太后观灯
　　十五蓂开玉防圆称觞
　　介祉绮灯筵共欢此夕非常夕
　　恒健髙年大庆年翠火结成万夀字银花图出九如篇合天下养人同愿无量应知
　　福履绵
　　董祥兰竹
　　珊瑚鞭是硃勾竹琼玖佩为翠缬兰澷道偶开生靣耳不不即总澄观
　　上元灯词八首
　　今年初度玉轮团傍晚偏欣定紫澜已盛悉新扵底见重熈灯莭此长安
　　西楼又值上元宵
　　王母楼头佳庆饶献夀恰当
　　七防始贺正犹萃九瀛朝
　　大宛回部各分班深目于思总忭顔列坐赐茶陈百戯红霞数抹羃西山
　　都卢倒刺竒难述转碟縁绳技毕覃议侏离杂夷乐列观诸部取相谙
　　暮色苍然合放灯一时楼阁朗千层花开阆苑齐条鬯霞起赤城方蔚蒸
　　粲晏皇都度元夜冲凝韶令迓春祺人和嵗美斯真庆云郁泉甘亦底为
　　星星一线飞空迅爓爓千林着蕊均已喜光眀杯照世更看仁夀镜宜人
　　侍
　　慈行庆与时行消息还筹虚若盈古寺空寮春月入个灯常放大光眀
　　上元后一日曲宴廷臣
　　例宴朝臣元夕后灯筵排日答韶年共欣髙阁犹余泽可识眀廷要尚贤蓂叶那真一已落桂轮才欠秒来圆土膏欲动省耕相悦招声在征弦
　　蝡蝡笼虫先启蛰馡馡盆卉襍扬馨武成上将皆陪座【去嵗曲宴廷臣有尚缱长途振旅人之句今兆恵富徳等皆预宴】逺靖何邦敢弗庭奚取縦横传耗磨可聴俚俗事摸钉同民乐更思民瘼俞咈无非賛辑寜
　　观回部绳伎聨句【有序】
　　绳伎即古寻橦度索之遗而征信者史阙有间国家诸藩向化方伎毕臻若僸佅兠大之可以数典纪功精之可以省风体物所由来逺矣比因回纥内属花门抱器者胥乐府献嵗列部畨觐灯筵欵侍乃命回人縁髙楔跨脩縆前奏斯伎以惬观聴其始也戞戞孑孑无挟而造则近乎勇其继也于于徐徐出险而亨则近乎智其究也油油洒洒奉身而退则又近乎仁盖一艺而三善具焉若是昔昌黎石鼎聨咏重自标置谓吾诗云云不解人间书矧我二三词臣方当厘宫悬所必备补王防所未图而可孤胜事作恒语乎是用即目首倡俾刘纶于敏中聨成五十韵以示志西域者垂之副墨
　　【御制】筠冲今允服都卢昔所称灯莭陈长伎
　　橦戯超同朋首髠省纒鬕胫露辞裹縢扱衽属櫜鞬【臣刘纶】束体襍组缯连队次乐部储具供林丞差排跂斯翼【臣于敏中】
　　【御制】控掣捄之陾双撑千尺木直拽三丈绳如虹拖碧落不栈悬丹崚穷巅互槅庋拓势么搄腔遅秋筚哨【臣刘纶】拍急腊鼓鼟居然谢梯筏讵尔忘渊氷临厓送者返【臣于敏中】
　　【御制】拔宅仙乎登发地上累足凌空息抚膺竒趫忽百出邪许时一譍布武失偪仄振臂夸倰僜鞠效秦赘【臣刘纶】担匪虞卿簦低宛舞女合掌俄枯僧迹絶邯郸学【臣于敏中】
　　【御制】意防痀偻承履铜取滑细着屐寜怂兢屏营无二虑搘拄惟两肱丝曳蜓立颤角挂羚睡瞢竿头诣成进【臣刘纶】系表神来腾廻旋辘轳轴盘辟浮图层亭亭嘂阊阖【臣于敏中】
　　【御制】轩轩栖觚棱瞥下俨跨马虚跃似翻鹰安其危永吉动亦定乃凝叱陋九折坂抽嫺三释掤佛跏妥帖结【臣刘纶】禹歩蹒跚仍绷殊孩儿倒牵诧傀儡兴爪攫鹦在架【臣于敏中】
　　【御制】尾掉鱼离罾目正径无险心卑髙可乗木鸡差足拟磨蚁犹难胜初虞引髪重转喜絫卵増逵中或重茧【臣刘纶】棘端孰铺防磬折笋虡系蓬转飇车凌奄驰籋云骥【臣于敏中】
　　【御制】将徙培风鹏讽元徒传藻赋张真究升蹁跹有余暇彳亍鲜后惩情移御防善力靡偃师憎却行退宋鹢【臣刘纶】缩守黏曺蝇进止自栩栩视聴交蕄蕄拔河鬬骋【臣于敏中】
　　【御制】罥索走妄譝旁观骇汗致孤翘壮心凭教猱猱逊防怜防防敢矜方外逰殆庶域中见何曽巧习履而泰【臣刘纶】道艺贞以恒眴哂石火帜机鄙扶风縆爻闾新志备【臣于敏中】
　　【御制】幻人前事征列覩俾惬众论赏聊劝防行庆辑戎索熙春和气烝
　　曺知白溪山平逺
　　白水苍山峙且流人惟蕴借笔清遒画宗谁辨师冯觐诗意偏欣写陆防
　　燕九日作
　　排日元宵莭物凭倐临燕九隙驹仍水光已泮緑头鸭楼影犹悬蓝尾灯也觉动余归静好因知閙不及闲恒荒唐那问神仙事二典三谟信可征
　　大学士史贻直八十夀辰诗以赐之
　　皤皤黄阁领朝裾矍铄聨行尚弼予【大学士来保今年八十一嵗】前度庚辰淡墨榜两看辛巳干金书满千巻似沈【麟士】抄罢开八秩过白注余声望老成需賛治名髙澷即拟悬车
　　郭畀云海图
　　京口茅堂住防年烟云供养领江天淋漓戱写絪緼状不许黄山景占全
　　摘梅成咏
　　温室绽盆梅载阳鬯昭蘓得地复乗气语云栽者扶蓓蕾缬嫩条累累如贯珠中人喜其颗那肯轻修除葩放蔫无神胎含碍难舒大半黏枝间郁郁惟待枯是谓伤太盛盈虚理非诬况与不盛同酌治寜可无乘闲为采摘爱较姑息殊堆盘发芬馨在树廻芳腴一举而两得孰云匪清娱
　　题横云堂
　　穿池出余土为山凡几篑事半得倍功轩堂因迥置虽无九仞髙颇有横云致西峯近在望暎带岚霭气既惬昭旷观兼饶窈窕意八伯彼休进肤寸吾恒思崇朝为春霖利农斯上瑞
　　石帆室
　　峯如倒插室如浮便拟称帆恰当不忆似田盘精舍里石林云海泛虚舟
　　翼翠亭
　　园林无真山假山古即真是防颇峭蒨老松况作鳞一笠栖其上翼然俯嶙峋翠雨落天花不借天女纷意在山水间睾缅欧阳文
　　赵孟頫墨兰
　　幽兰野荆伍那碍王香展道人岂浪为寓义固不浅
　　新春万夀山
　　莭过燕九早収灯取暇名山悦可凭仰察峯头无积雪俯观池面有消氷栁丝桃朶虽差未烟意波容已絶胜便使韶光一齐发对时摛藻我犹防
　　搆虚轩有会
　　山阳冻解山隂冻位置隂阳天地心寒暑相催又成嵗去来无定孰而今为轩因迥楚望惬得句搆虚羲象吟变动不居真视此丁将军注底湏寻
　　延緑室
</div>
    <div class="pagination">
<a href="御制诗集_page478.html">上一页</a><span>...</span><a href="御制诗集_page474.html">474</a><a href="御制诗集_page475.html">475</a><a href="御制诗集_page476.html">476</a><a href="御制诗集_page477.html">477</a><a href="御制诗集_page478.html">478</a><span class="current-page">479</span><a href="御制诗集_page480.html">480</a><a href="御制诗集_page481.html">481</a><a href="御制诗集_page482.html">482</a><a href="御制诗集_page483.html">483</a><a href="御制诗集_page484.html">484</a><span>...</span><a href="御制诗集_page480.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
