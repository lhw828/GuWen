<!DOCTYPE html>
<html>
<head>
    <meta charset="UTF-8">
    <title>御制诗集 - 第 1252 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1252 页/共 1326 页</h1>
    <div class="content">　　祖　　【皇祖肇建山庄有万家烟火随民便之句】庶政勤仍朝夕吾复值师贞廓尔喀筹防望防慎先图【去岁于此始闻廓尔喀侵扰后藏边界之信彼时意料不过贼匪与藏地因钱债细事起衅不值兴师大举只令鄂辉成徳等如前岁带兵示威即可完事初未有利其土地人民之意既而稔悉巴忠前次有许银贿和之事而贼匪亦竟敢至扎什伦布庙肆行抢掠则不得不大加惩创以杜后患矣因命福康安等率领巴图鲁侍卫章京并索伦劲兵千人及降畨屯练近万以为扫穴擒渠之计昨据福康安等奏官兵业将到齐目下当已统兵冞入不日可望防音驰至而向日驻跸山庄屡庆武成兹来复值筹画军书曲直昭然定邀　　上苍鉴佑亟望迅奏肤功耳】
　　永佑寺瞻礼
　　夀皇【殿名建紫禁】
　　安佑【宫名建御园】例依前【此永佑寺后楼为恭奉　　神御处】每至山庄瞻礼防
　　功祖
　　徳宗显承矣日将月就矻孜然自春徂夏长愁雨既渥时旸幸旋【去声】干十二防
　　恩今八二【予以康熙壬寅蒙　　皇祖恩眷　　命随侍山庄时年甫十二今八十二嵗偻指已阅七十年矣】七旬逝水阅流年
　　题继徳堂
　　弗敢六旬加一纪希将八六禅【去声】元开【予登极之始焚香告　　天若得在位六十年即当归政不敢上比　　皇祖之六十一年然其时亦未计及六十年已夀当八十五岁也迨五十岁以后始觉岁月方长曷敢易言今仰防　　上天眷佑已越八旬有二计归政之期近余三年或可竟如所愿而天下臣民见朕躬康健如昔咸有不欲予归政之意然予早已对　　天陈告岂敢自违夙志若果得符望于丙辰元旦御殿亲禅改用嗣皇帝纪无予得髙居頥养岂非天下第一全人为自古所希有之事乎】吁天设使能符愿是地犹然拟重【去声】来【计自乾隆六年以来每嵗夏秋驻跸山荘数月迄今已阅五十余年防目赏心颇难恝置将来归政后不但秋围训武所当勉励后人常遵　　家法即以山水而论亦与髙年相宜仍拟每嵗来此似亦结习之难忘也】肯构新居思豫耳【此间烟波致爽昔年　　皇祖所常居予数十年燕适于此山荘内无更似此寛敞之处归政已近自当豫为搆造嗣皇帝之居前年已命所司于松鹤斋后隙地一如烟波致爽之制今嵗来此工已落成因名其堂曰继徳盖以京师大内而论正殿宫闱自应为嗣皇帝临御之所而予则早葺宁夀宫以为娱老之地矣若山荘只为避暑而来并非正朝又当别论即以平昔习处之地比于大内之宁夀宫此亦所谓礼以义起者也】名堂继徳意深防烟波致爽如宁夀避暑无妨有别裁
　　西峪
　　三四月之间屡闻山庄雨兹实五月莅坡草甫新吐知春末夏初亦同望泽苦【往嵗三四月间口外一带若得雨优霑山荘内已丰草芊緜坡陀緑满今嵗已过闰四月兹五月中旬至此新草始生乃知亦因夏至前后甫得甘方能长发而春夏之间是处亦同殷望泽其连次所报得雨三四寸者其言未必实矣】虽是慰吾为讵非謟吾所以此憬然惧为君难自古西峪兹信佳翠毯铺冈覩敢以今目适而忘昨意楚
　　味甘书屋口号
　　近泉因欲味其甘内使茶铛伺谙对此能无冁然笑本清事奈俗人防
　　有真意轩
　　选胜搆岩轩久矣额真意曰真已属多那更有无计【戊申嵗题是轩诗有云无心讵有轩一二难分剖盖意在心中而轩在心外曰真已觉辞费更复计较有无益将徒逞辨口】是诚算海沙应致达人议而仍弗自省即景吟五字
　　题秀起堂
　　春愁雪入夏愁雨展转之中五月过设使非兹大旋【去声】转【今年值闰四月廿九夏至斋日始得透雨闗内外普霑】便教来此竟如何心同草木苏生意目敞轩牕延逺哦墙外山田看秀起慰防较是胜尤多
　　静含太古山房口号
　　秀起畧嫌暴露静含喜属收蔵两言寄彼为学试看太古山房
　　热
　　山庄称避暑亦复有热时赫曦惟觉熇幸有嘉防披散步于林下飒尔含凉飔因思扈从人岂能同若斯又思农夫耕曝背更苦其为是意弗舒而非厌汗挥既观新秧长【上声】助喜旸烜宜静念难兼全苦喜胥忘之
　　夜雨【五月十九日】
　　五六月之雨弗依旬亦常【昨十五日复得透雨】蒸云为浩瀚入夜更霶殿阁全敺暑枕衾已觉凉继膏真是畅新种快滋秧
　　荷
　　常年例以六月见今嵗乃逢五月中闰四兼过夏至后节原弗紊畅薫风
　　开早非因欲速为禁【平声】长能否待观之【向遇山荘荷花开迟之年于木兰回跸后犹然开放盖以开遅则禁久也今嵗五月中来此已见有花虽节气已届小暑而计日则先廿余未知九秋出哨至此尚有余花可覩否若仍有与黄菊同舒则信乎仙葩之嵗月延长矣】设如仍共九秋菊则信仙葩日月迟
　　题澄观斋
　　视事每于此【每出山荘东北门先于是斋传餐视事】两言义可推澄斯心有定观乃目无私禹句
　　尧文焕【斋中悬惠廸吉扁额乃　　皇祖御书也】周情孔思规知之行未逮莫匪自慙时
　　翠云岩
　　又此匡牀仰翠云【岩上泐翠云二字为　　皇祖御笔】屹过雨尚氤氲设无十日前霖者独善于斯何足云
　　翠真言色云幻态真幻相依也觉宜却彼丛林及迥壁千年如是付无知
　　扎什伦布庙志事
　　扎什伦布者须弥福夀称【唐古特语扎什者华言福夀也伦布者华言须弥山也扎什伦布言其福夀如须弥山之髙大也庚子嵗班禅额尔徳尼以予七旬万夀来京祝厘念其自后蔵防涉二万余里而来因仿后蔵班禅所居扎什伦布庙式于山荘特建此寺以资安禅】班禅来驻此示寂送归曽【班禅额尔徳尼祝厘之后因令进京驻居西黄寺本拟于次年春间送归乃即于是年十一月示寂西黄寺本顺治年间因五辈达赖喇嘛来京　　勑建是寺居之此中来去因縁未可思议】廓喀昨防彼【后蔵扎什伦布系厯辈班禅额尔徳尼住锡之地庚子年班禅额尔徳尼来觐朕锡予已为优厚其由草地行走沿途各防古及在京之王公大臣等布施财币更属不赀总计当值数十万金乃班禅额尔徳尼既在京圆寂若其徒仲巴呼图克图戴唪堪布等于还蔵后酌量施舍各大寺庙及看守后蔵之畨兵则人心悦服即沙玛尔巴系班禅胞弟亦当酌量分赡自不致垂涎窥伺其前蔵之戴唪第巴等及唐古特畨兵亦必共相防卫又何至有沙玛尔巴唆使贼匪来滋扰抢掠之事盖仲巴戴唪二人不免利欲薰心且推原其意总以卫蔵皆系达赖喇嘛地方惟扎什伦布为班禅额尔徳尼驻锡之地庙宇以外非其所管所有戴唪第巴皆达赖喇嘛所授未免心存岐视不复资给以结其心即以佛法而论亦当以布施济众为念钱财币帛为身外之物俗家尚不可悭吝株守况出家人本以空寂为教者乎而乃见不及此徒为贼匪所攘慢蔵诲盗理有固然又风闻沙玛尔巴教唆廓尔喀谓伊与仲巴呼图克图俱系前軰班禅额尔徳尼同母弟兄所有扎什伦布赀财伊原属有分可以到彼抢掠等语沙玛尔巴挟嫌贪利暗中唆使实为此案罪魁而仲巴呼图克图一闻贼至不率众喇嘛竭力守御乃擕带细软先期逃避遂致济仲扎苍等复托占词惑众以致众心离散守御无人贼匪竟至占据庙宇肆行抢掠并将厯軰金塔残壊是以将为首之济仲即令在彼剥黄正法其余扎苍解京究治至仲巴呼图克图姑念其为班禅额尔徳尼之兄人本无能挐解至京免其死罪已安插寺庙闲住而巴都尔萨野及沙玛尔巴不可不擒获正法以示惩创前次贼匪滋扰已误于巴忠丹津班珠尔等许银贿和以致肆无忌惮故智复萌此畨若不痛加诛戮浸寻蚕食不至抢占前后蔵地不止是地经康熈雍正年间两次用兵俾僧俗人等得以安辑宁处朕临御后复加振兴黄教岂可将就了事不为杜其后患是此次用兵实必不得已之举即将来荡平廓尔喀之后将其土地仍分给其所占各部落而朕并不利其尺土一人此心实可以仰对　　昊苍惟冀捷书飞递速蒇大功耳】官军今讨应事端职由是捷报盼飞腾
　　咏宋均窰砚
　　越器曽希见宋窰今始题【宋磁所咏虽多砚则今始见此】石堪匹老洞【砚石以采自端溪水洞者佳次即以澄泥为贵是砚虽出于埏埴而质本澄泥发墨与洞石同】磁本是澄泥磨已兴云蔚呵如带露凄文房珍别品苏语漫须提
　　宜照斋作歌
　　石城围山园两门诣北山逰路分走东则澄观【斋名】西宜照【即此】各近园门堪憩偶于焉早膳即视事数十年来为例久昨经澄观已题句今应宜照摛吟手因思初额本无意斯悟均闗勤政纽心目固已含万几【见昨澄观斋咏】物理人情宜照否是实勤政所当先敢忘克已随私诱
　　广安寺志事
　　伊犂平定三十载【西师之役始于乾隆乙亥春是年秋凖噶尔汗达瓦齐即已就擒其后收复回城逆酋两和卓木授首蒇功于己卯迄今三十余载新疆二万余里咸入版图年班来觐倍加恭顺中外一家之盛诚为自昔罕觏】次第莲宫惬众欢【平定凖噶尔后即仿西蔵三摩耶式建普宁寺复仿伊犂固尔扎都纲建安逺庙及普乐寺盖防古素重黄教每嵗山荘祝厘及年班进京往来必经此地令其瞻拜皈依各生欢喜】奚啻北荒来卉服【此广安寺更因土尔扈特归顺于三十七年创建者也西域既定之后极知止足若安集延防达克山等处且防置之岂必欲尽　　天所覆悉为臣仆而土尔扈特全部十万余人防涉万里投诚向化实　　天与人归有不期然而然者】且看南澥萃金冠【至于安南阮光平始而侵扰黎城黎维祁出走其母妻敂闗求救以黎氏之臣服本朝百数十年不得不为之兴师复国既而知其不能自立先咏此事即有　　天厌黎氏之论其后果复弃国投奔内地迨命福康安兴师声讨而阮光平屡次进表悔罪投诚嵗己酉先令其侄阮光显来此热河谢罪并称伊于次年亲赴阙廷祝厘乞封予既念黎氏为　　天之所厌惟当奉若无违又怜阮光平畏慑恭谨出于至诚中朝既不利其土宇黎维祁又不堪复令归国究竟复立何人因即允其所请赐以封爵迨阮光平来朝此地厚加恩礼事机相值自臻大顺即此可知予非轻于兴兵者矣】惟期休养豫寰宙不意猖狂犯梵坛【近数年来惟愿与海防黎庶共乐恬熈益凛佳兵之戒乃廓尔喀往嵗以与唐古特交易受亏滋扰蔵地边界且闻大兵一至即复逃遁且遣陪臣奉表进贡因而曲加寛宥封以王爵此次复侵蔵予意以为亦不过如前嵗之计图小利不值兴师大举至于竟敢侵犯扎什伦布抢掠财货猖狂已甚则非意料所及也】弗得已征廓尔喀非縁广土画畨安
　　往嵗廓尔喀滋扰蔵界予即意驻蔵大臣必有经理不善之处既而果悉噶布伦索诺木旺扎勒及第巴桑噶等种种营私而驻蔵大臣庆林等付之不问且抑勒廓尔喀表文不为转奏以致无所控告盖中朝之于外夷贵待以至诚赦其小过使之心服若彼实有奸谋则又当震以雷霆不可令其肆志滋蔓也去秋于木兰围塲复闻廓尔喀滋扰蔵地初不意巴忠有许银赎地之事也即巴忠闻此事自戕始疑此事必有弊然亦不过仍令鄂辉成徳等统兵前往示之以威当可蒇事又何尝有利其土地人民之念遽欲
　　令重臣统劲旅为穴擒渠之计继闻其竟至扎什伦布肆行抢掠仲巴呼图克图率先逃避以致众喇嘛不复守御又闻红帽喇嘛沙玛尔巴与酋长之叔巴都尔萨野狼狈为奸意在饱其欲壑此而不折其奸谋势将吞噬前后蔵地倘彼即果如往嵗之望风逃遁而我兵归而彼复来我兵往而彼复遁是彼且以逸待劳而我兵转有鞭长莫及之势矣国家振兴黄教百数十年岂可不为之扫逆氛而奠疆圉是此次之兴师问罪实出不得已况屡次谕令福康安等将来罪人既得之后所有贼匪平日并吞各部落之地仍各给还既令各部落踊跃助顺速于蒇功且以示天朝举动自闗大义并非欲广土疆逞威武耳此事曲直之理昭然可以自信近日盼捷殷切顾念此寺广安之义复识及之
　　含青斋得句
　　山寺逰迤石城复进门门内仍崇山循磴陟降原往来胥轻舆殊昔揽辔鞍岩斋憩含青其青如昔存把笔欲题句自审难为言
　　玉岑精舍
　　山斋更向西精舍蔵委宛是为翠深处跋涉亦极逺含青【斋名】乃较近事半功倍满况兹值余暇宁当中道返窈窕廓有容茗邈都无遯小坐叩其趣一静莫不善因悟为学方宜进戒仰偃
　　碧静堂
　　静为碧之能碧则静之所二者本相资奚分賔与主山堂付不知如是阅千古
　　题旃檀林
　　旃檀传梵经震旦惟粤有【旃檀出天竺国或至扶南交趾贸易见唐书西域传交广相近故惟粤地有之】塞山富枫槲旃檀絶见阜而此乃曰林假借宁非丑莲宇坐金仙殊不置可否
　　天籁书屋口号
　　林既旃檀屋天籁絶尘色与不凡声画中诗即诗中画笑彼珍蔵项子京
　　雨【五月廿四日】
　　过午特炎焅蒸云西南起【热河之雨多自西南来厯年有騐】霆霓催雴霫顷刻盆倾水竖洒复横飞奔腾势难拟上伏暑已兴无介遗与洗山田实优渥宁不为农喜既思京畿间继泽可同此直景及齐徳二州旱迤逦急命驰谕询【起銮后途中及山荘连次得雨山田极为深透惟京师自初十得两以后未闻继泽颇为缱念又直景州与山东徳州一带得雨总未霑足屡有防驰询目下已过小暑田禾亟望甘因再传谕梁肯堂吉庆令其留心察看如有应行接济之处即为据实奏闻可以先事绸缪仍令设法防诚祈祷并将近日曽否已得渥泽先行驰奏以慰廑注】万防寸衷里讵忘逺闾阎惟欣近尺咫
　　晓凉
　　昨晚阵雨浓四山生晓凉凉热奚不定不定原其常设非热以烜苗那助长【上声】长使恒燠无爽茅屋谁能当省时即省嵗岂易豫山庄回思髫龄际朝夕瞻
　　龙光但知
　　皇祖乐教射训篇章今心度
　　昔心其忧同未央
　　观瀑
　　于瀑曰听斯曰观
　　圣人深意敬思看达聪必在明目后心法同虞
　　示大端
　　玉色金声落涧隈飞流就下孰能回静观势比寻常壮知是瀑源经雨来【此瀑之西北原有瀑源自山引至此为飞流而下旧有瀑源之作早经建亭勒石】
　　逰狮子园
　　园对狮峯名至今山庄之北更山隂不能忘旧每一至遂以余闲得偶临林正披薫色愈翠溪因过雨势増深六龄稔冉兹八二【予年六龄随　　皇考来居此今已七十六年矣】方寸犹然赤子心
　　妙髙堂
　　数典妙髙同玉局遂因缱绻至金山岂縁江景致人恋亲切民情方寸间
　　松栢室口号
　　种松本与我同年赐第无端值变迁【松柏室　　皇考所题额也予幼时即见室前所种之松后因居避暑山庄遂以是园赐果亲王曕王即世后园乃頺废而室前之松栢亦无存丙戌来此念是园为　　皇考向曽居处重葺之仍为御园并令补植松栢以复旧观按唐马燧之子畅进所居宅为奉诚园世家巨室其后人弗克保守家园瞬息变迁每多相类可为慨惜】兹以奉诚仍补植惜他髙只可齐肩
　　题静赏室
　　石城进北门暇涉山一带含青【斋名】及玉岑【精舍名】清要领其最斯室据中间翠微嘉防荟适可歇众役岩居安以泰静赏向所额无取景如绘息念黙观心以受万物防
　　浄练溪楼
　　山壑非溪却有流恰披浄练俯牕楼设无前日盈尺雨孤负虚名得此不
　　回溪亭
　　山涧每成溪成以雨之后晴遇两三日土干步可走鹿饮随处逢蛙吹亦或有快防大造恩一泽无不受
　　雨【五月廿七日】
　　伏天三日雨【昨廿四透雨】无碍十朝期【五风十雨为调幕至伏中时行之雨则不论矣】云自西南起随雷电驰瀑声赴檐落潦水涨阶弥陡缱口以内达京可若斯【京师自初十日得雨后半月以来未据报有雨泽昨已驰防询问留京王大臣等并谕令如尚未得雨仍即照旧设坛防诚祈祷今日此间又得渥膏而西南云气浓厚因念自口内至京或可同时霑霈亟望覆奏逓至也】
　　留京王大臣奏京师复望雨诗以志事
　　久以未报雨新耕念所闗敢因此时若而忘【去声】彼膏艰命问昨驰谕果称霖复悭【兹据留京王大臣覆奏京师二十七日子时得有阵雨入土约有寸许虽土地尚觉滋润而大田亟望甘霖现于觉生寺　黒龙潭两处设坛防祷等语此间既得透雨又复快晴览奏仍増缱念】乗凉披折际南望切愁顔
　　降防加増直截留漕米二十万石以备缺雨州县赈济之用诗以志事
　　久未报京雨迤南并致询【前因京师于初十日雨后未获续沛甘膏并虑畿南一带情形相似因即降防询问梁肯堂仍令该督酌筹绸缪俾资接济】督臣今驿奏待泽果其真因请米十万以备赈济贫【兹据梁肯堂覆奏现在河间景州一带至今未获透雨所有现报被旱州县俟勘明如果成灾即须豫为筹备赈项请将恩赏豫省漕米三十万石内多余之米十万石赏给备用等语朕念直本年顺徳广平大名三府缺雨麦收歉薄已令截漕三十万石其余缺雨地方尚广现在时逾小暑大田赶种不及必须寛为筹备因再加恩令于所请十万石之外再増给十万石以裕民食】于恩向不宿即刻降丝纶更増十万石宁多遍及民人力逊
　　天力黙祷
　　施恵均
　　留京王大臣报得透雨诗以志慰
　　翼日飞章至甘霖大霈称【兹据留京王大臣等覆奏已于二十八日在觉生寺　黒龙潭两处设坛防诚祈祷即于是日未初浓云布合宻雨沾洒至未正雷电交作大雨滂沛酉刻方止入土约有六寸且云气浓厚雨势极为寛广大田得此渥益资长发一切杂粮蔬果亦俱畅茂农民甚为欢庆等语】结坛方致悃
　　施泽遂符徴厯久三时逮量深六寸应迤南普被否【京师既得渥泽畿南相去不逺早晚或亦奏报均沾欣慰之余益增翘望】既慰复翘兢
　　六月朔日作
　　季夏月之朔农占最宜晴【农占以六月朔日晴则此一月雨水调匀试之屡騐】虑由昨日预念至过申萦塞宇无边朗岩林有喜明下防送夕照乃敢五言成
　　雨六韵【六月初二日】
　　昨晚颇酷热今朝蒸作云铺空旋宻宻落雨遂纷纷优渥既霑矣隂晴胥可云爽风乗树下积潦看堦垠正自余暇适复来京报闻甘霖盈尺续【今日接留京王大臣奏京师复于前月二十九日亥刻雷电交作大雨倾注至三十日丑刻方止约计实有尺余较前廿八日之雨更加滂沛两日之内连获浓膏极为优渥感荷昊恩惟有倍増防惕耳】　宁不惕为欣
　　戒得堂自箴
　　既雨霑犹欣既晴逢时若亦慰时【读作是】情咄防此语又隣失惕耳寸心当戒盈莫谓闲堂适偶憩正怀畨界事遐征【前嵗廓尔喀滋扰蔵界因即畏避吁降允令来京进表并且嘉其恭顺赐以封号不意去秋复来侵扰竟敢抢掠扎什伦布财物命将往征实非事所得已也】固非土地又期得【国家大功屡蒇拓土开疆里逾数万要皆属事不得已并非穷兵黩武思以逞已之欲已详见斯堂之记今廓尔喀滋事予始尚未有用兵之意及命福康安等带领劲兵前往声讨亦曽谕令擒获首恶之后将贼所并吞地方仍即给还各部落以示问罪之师非有期得土地之念此事势难中止心可共见而盼望捷音究非戒得之为顾斯堂名自深惭恧耳】盼获捷音恧顾名
　　清舒山馆
　　驻山庄已过旬日山馆今朝始咏评无遍及佳实吾过有舒得趣待斯清不雕古景风和月尽洗尘情色与声题句每年循往例复三敬俟愿符贞【再逾三年即当归政之期归政以后可弗吟此或可得符初愿惟有敬俟　　天恩耳】
　　含徳斋有防作歌
　　前额清舒后含徳胥是
　　奎章丽屋楣各曽题句难偻数【上声】兹于其义有所思清舒怡志寓内修含徳敷政兼外施然而外莫不由内是应在此言此为徳即道内含实合【言不自称其徳】徳又恵外靳岂宜【言应及物者弗施】斯诚
　　明训包内外创防成咏示
　　法垂
</div>
    <div class="pagination">
<a href="御制诗集_page1251.html">上一页</a><span>...</span><a href="御制诗集_page1247.html">1247</a><a href="御制诗集_page1248.html">1248</a><a href="御制诗集_page1249.html">1249</a><a href="御制诗集_page1250.html">1250</a><a href="御制诗集_page1251.html">1251</a><span class="current-page">1252</span><a href="御制诗集_page1253.html">1253</a><a href="御制诗集_page1254.html">1254</a><a href="御制诗集_page1255.html">1255</a><a href="御制诗集_page1256.html">1256</a><a href="御制诗集_page1257.html">1257</a><span>...</span><a href="御制诗集_page1253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
