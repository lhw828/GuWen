<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 56 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 56 页/共 296 页</h1>
    <div class="content">　　三年禄食素心违忽漫相逢思欲飞醆酒且谋今日醉盘飡聊当故郷归天昏紫塞连戎马日落黄河闪铁衣世事不堪频向説僊曹留省似君稀
　　同于鳞子与夜过子相
　　纷纷残月照欹冠酒醆狂催殊未阑银钥夜驰街色动玉防秋散羽声寒乾坤句就轻为别湖海谈深欲废官调笑吾从方朔后陆沈人岂嵗星防
　　立秋夕与谢山人孙徐李吴四比部登宣武城楼共得秋字
　　客有相过选胜游西山爽气满城头尊前白破双鸿瞑笛里黄催一叶秋万戸清砧新夜色六宫团扇故年愁登髙幸不逢揺落逃暑仍惊暑乍收
　　赠按察张使君铎
　　君时佐征南之役上特召任以北边事
　　南师幕府奏龙韬飞传遥惊渡不毛日净五溪回组练月明三辅泣弓刀军前结客黄金尽城上防烽太白髙君去封留帷幄里凤池应许重挥毫
　　慈寺薄暮登藏经阁
　　雨霁祗林步屧新上方台殿鬰嶙峋诸天入暝原无相双树凌空不受尘清磬忽传迷后防慧灯谁引幻中身微官宿障如堪脱长以斋心礼化人
　　分赋得六宫秋月怨拈韵得纨字
　　金井梧桐露未干卧防斜月在云端空悬秦帝江心镜只并班姬掌上纨笙鹤自穿花底度璧蟾孤映泪痕残由来天阙霓裳冷不信人间有合欢
　　送汝成工部还留都
　　曳履方陪阊阖班劳歌更拟及秋还乾坤嵗计安危里伯仲天涯去住间明月鴈声连蓟苑寒云旌色满钟山停舟借问鸣珂宅樽酒黄花未破顔
　　初抵京承子与携汪魏二君夜过分韵得江字
　　此夕逢君倒玉缸千门月色逈临窻隔年杯酒心犹壮近眼篇章意未降北去鼓鼙填瀚海南来旌甲满沧江欲论后防谁能数愁杀寒钟更几撞
　　送史佥事兵备邠泾【史君大司马道子时方与敌开马市】
　　汝过崆峒剑色开轻裘千骑拥登防旄头夜向黄河出汗血秋从西极来置阵自传司马法折冲真有卧龙才只今燕代论攻守沙海风生画角哀
　　寄梁公实时病告南海
　　汝病矫矫不可驯予游圉圉常依人罗浮不尽古今色大庾长先天地春落日万里各异态明月三秋时一轮已闻凤歌失自料况乃鸿断转伤神
　　回龙观
　　都飞阁倚崇墉天子当年驻六龙岸栁春娇宫女学岩松秋忆大夫封烟花万户垂宸极云物诸陵拱帝峰处处离宫俱望幸不堪衰草入边容
　　送蔡子木守衡州
　　少年为郡肃清修京洛相携赋壮游一去蔡邕谁倒屣可堪王粲独登楼揷天衡岳层层碧绕郭湘江细细流莫向秋风悲日逺长沙今得比中州
　　喜吴山人过访村居
　　出塞吹笳马上聴蓟原春草又凋零相逢门巷淹今雨垂老江湖混嵗星醉后放歌双眼白愁时拂袖万山青何当谢却人间累五两追携下洞庭
　　寄吴舍人明卿
　　忆尔含香供奉班书题腊日到江关沨沨诗句云霄里落落吾侪天地间别思孤琴临大泽生涯双屐满青山汉宫秋湛僊人掌沆瀣文园好自攀
　　送饶兵宪迁湖广参政
　　牙旗金鼓殷如雷行省旋移楚甸开大海秋涛公檄静湘江春雪锦帆来褰帷地尽归鸿色揺笔人惊咏鹉才临发佩刀还解赠知君名已动三台
　　寄子与
　　至后今年雪未匀江南梅栁剧含春自縁衣食犹关世仅有篇章肯向人沧海渔竿容独把白云华省更谁亲闻君日逐荆卿饮击筑长歌渐隠沦
　　月夜陆秀才之裘吴山人扩见访分韵得防字
　　娟娟孤月起林端剥啄何人稚子欢幸有文章公辈在向来车马世途防云容白破千家晓海气青回万井寒醉里疎狂吾故态莫将杯酒问衣冠
　　履善比部归自岭右赋此问之
　　闻君八月下牂牁铜柱天荒使者过桂岭风来秋色早盘江水合瘴烟多夷童夹道夸椰酒蛮女穿花出櫂歌向识子云奇字擅近来词赋更如何
　　送詹簿家兄之南京
　　十载公车疏上迟始分鸾掖置留司钟山月向鸿边出步帆从树杪移过省春云停纵酒开帘秋色映弹碁殷勤好就吴都赋江表如今问左思
　　送周宪副之云南
　　主恩君已三持节益部声名异日传汉署共瞻骢马使夷荒今上白狼篇严旌昼指昆明日宪府秋开越巂天好见折冲尊俎上近来南北并风烟
　　寄皇甫子循别驾
　　十载寒星汉署孤一麾秋兴满江湖堦前结草成书带阁里防山是画圗未论折腰羞从事曽因倒屣识濳夫殷勤去鴈如相访已逐髙阳旧酒徒
　　答黄山人
　　少日曽闻叔度贤过逢穷巷更萧然挥毫秀自云霞发裋褐名从海岳悬此道直论千载后微才肯任众人前酣歌意气频开眼冠葢长安太可怜






　　弇州四部稿巻三十三
　　钦定四库全书
　　弇州四部稿巻三十四
　　明　王世贞　撰
　　诗部
　　七言律九十四首
　　癸丑元日有感
　　蓟苑闻钟谒帝关火城遥散五云间鱼龙自集甘泉馆鹓鹄仍虚紫殿班万里瞻依空使节十年朝请隔天顔只今醉逐田翁社问尔曽携醽酒还
　　寄侍郎朱公二律【公卿大理时某为之属有国士之遇】
　　楚天南望鹿门开急榜眠鸥总未猜大泽春云懐璞卧髙江寒月弄珠回风尘厚禄多惭色泉石清时有异才岂为王生曽结袜汉庭争问释之来
　　其二
　　蓟门车马竞斜晖投劾何人早息机十载春隂留棘寺九秋兵色避荷衣别来天地论心濶自昔云霄握手稀凭向武陵贻玉案芳波或恐涨渔矶
　　游虞山拂水岩
　　厉屐凭车思转豪侧身吟望鬓重搔风巗昼激诸天雨隂壑寒生万树涛行逐渔樵驯野计卧防江海入秋毫维摩近有招提在苏晋如今醉欲逃
　　其二
　　鬰盘苍翠有千株絶顶肩舆兴自扶天辟陡崕如拥劒风回飞瀑尽含珠山僧偈向巢间发湖妓妆从镜里铺逢胜便思云卧穏未须投暝问樵夫
　　张通政宇清周比部济叔沈进士子善饯予昆山有作
　　共携尊酒上崔嵬娄水秋潆匹练回万井夕阳防自敛九峰云色坐频来披襟啸逐天风落倚醆狂惊河汉摧握手将归何所赠诸君应有大夫才
　　登金山
　　山秋木叶翠将收憩棹扶携到上头天柱中悬南北影海门西拒古今流层云锡响空王坐落月珠明帝女游便欲休餐旬日住千帆风色使人愁
　　其二
　　青螺潋灔水晶盘斗削风烟面面防地涌楼防千蜃结天回波浪六鳌蟠山形自挟秋云壮海色遥将曙日寒怳忽龙宫吟啸起何人玉笛倚栏干
　　师道太史兼直外制赋此寄之
　　十载扬雄赋已奇始来西掖拜恩时铜扉夜色宣麻早阁道春隂视草迟赐沐不言温室树裁篇空忆上林枝山东父老须防在汉诏还应下赤墀
　　寄云鹄抑之二给事
　　蓟苑朝回朔思催故人相见且防杯持螯一醉星杓转并马千门雪色来赐对实前明主席为郎虚有大夫才谁怜淮水兼天涌望断黄金旧筑防
　　寄赠杨仲芳武选
　　当时尔拜尚书郎天子宵衣问朔方一疏中兴回日月百年恩谴薄风霜宛城昼闭名王马汉壁晨驰大将牀突兀黄金秋色里复防前箸借明光
　　维扬遇吴明卿舍人泛舟夜酌
　　簮笔晨辞出帝都相逢白雪满长途当年别思堪今古此夕狂歌更有无隋苑鹊声翻禁栁防沟月色破平芜酒阑忽忆山中客击筑歔欷调转孤
　　雨中同思伯明卿登芜城阁
　　堤上髙楼逼绛河芜城秋色拥嵯峨天低雉堞牎中起雨挟帆樯镜里过别后踟蹰佳防少狂来跌宕众人多不堪西北凭阑望欲指浮云一啸歌
　　题子相芙蕖馆
　　汝筑亭倚钓矶矶边菡蓞剧芬馡窥帘个个红妆出惊榜双双翠羽飞明月波翻吴女曲西风凉入楚臣衣石湖花发应无限迟晚兵戈画鹢稀
　　其二
　　倚郭澄波香气浮芙蕖花满大堤头云间岳坠僊人掌海外风来太乙舟近槛碧筒堪自醉谁家白苎起中流接防予亦能颠倒天末苹霜动逺愁
　　奉和郡丞任侯海上之作
　　天拥鲸鲵贾怒奔地当牛女正妖氛千村燐发遥疑烧叠岛烽来上属云鼓角长横吴郡邑楼船益置汉将军知公羽扇能挥敌樽俎何人并防勋
　　再赠任侯
　　天外帆樯截海来只今谁是伏波才帷中借箸星频转鹢首鸣弓月乍开战后修期裁露布名成褒徳上云防蒿莱尽起褰帷色词客何须赋七哀
　　九日风阻郑家口
　　野戍秋髙鼔角哀萧萧木叶走黄埃横驱浊浪蛟龙鬭复掩深林虎豹来短发霜风欺落帽异郷天地畏登防祗应诸季茱茰酒妬杀黄花傍汝开
　　逢刘卫辉谈守事甚苦遂作
　　斗酒相逢大道傍故人黄绶羡为郎褰帷夜踏朝歌月负弩晨驱牧野霜逢迎罄折顔常赤案牍支离鬓易苍予滞汉廷无所効敢同长孺薄淮扬
　　赠尹生
　　当年结客度居延一骑曽惊敌陈穿匕首长寒燕市雨旄头不断蓟门烟青春射防当三殿黄石传书定几篇自是嫖姚新领部单于秋祭莫临边
　　其二
　　入朝初着鵕防冠白马雕弧夹道防久见中原倾剧孟兼闻少府识任安枝头杨叶飞星过匣里莲花映日寒闲逐孤儿春草猎独身西去斩楼兰
　　寒夜同顺甫过子与适于鳞书到
　　斗酒相过蓟苑东髙防雪后问来鸿苍茫客思防人尽辽落书题握手同不独声名多抱恨即论刀笔几称雄春防易水登车日谁为悲歌起大风
</div>
    <div class="pagination">
<a href="弇州四部稿_page55.html">上一页</a><span>...</span><a href="弇州四部稿_page51.html">51</a><a href="弇州四部稿_page52.html">52</a><a href="弇州四部稿_page53.html">53</a><a href="弇州四部稿_page54.html">54</a><a href="弇州四部稿_page55.html">55</a><span class="current-page">56</span><a href="弇州四部稿_page57.html">57</a><a href="弇州四部稿_page58.html">58</a><a href="弇州四部稿_page59.html">59</a><a href="弇州四部稿_page60.html">60</a><a href="弇州四部稿_page61.html">61</a><span>...</span><a href="弇州四部稿_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
