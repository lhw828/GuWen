<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 5 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 5 页/共 45 页</h1>
    <div class="content">　　积水吞寒濑孤舟宿暮烟邀人壶蚁泛作赋烛花悬发变风波境神惊四十年壮心空感激夜起拂龙泉
　　归自灌阳望湘山口占
　　十日别湘山见如故人面何况石头城是侬旧乡县
　　白露
　　乙亥登髙作也年谷既丰朋游斯乐览物寄懐仰咏皇泽
　　白露凄凄原草具腓日月于迈载授我衣北山有堂江注其麓薄言出游以写心曲山木斓斑江云差池乐以防酒委蛇委蛇尔樵尔渔来往无怒尔农获斯黍稷如岵戋戋守臣实蹈百愆何以逭之曰维丰年丰年伊何维民之徳民之颂之天子之泽
　　寄叶澄
　　髙士多异标骅骝隐竒骨拙匠昧理纷纷写毛发曹覇画马权竒髙裴公之面飘三毛始知能事贵得意耻与形相论纎毫燕山叶子心目灵少年刻意工丹青闭门解衣日盘礴兴起落笔通幽防我谒南曹大司马五岳峥嵘走堂下烟霞防目不敢前熟视乃知是君写一谪潇湘今防秋思君不见増烦忧絶怜山水最竒处苦乏妙笔移沧洲覆釡峰湘江水世传蓬壶无乃是我有长绡寄向君烦君写入茅庐里欲访形容问吾子
　　磐石秋望
　　信美江山映郭西清秋覊客思凄凄黒波跳雨蛟龙鬬苍峡摧云虎豹啼万里辞家饶白髪一邱归卧有黄虀蛮烟毒雾伤心地马援何因到五溪
　　酬王钦佩见懐之作
　　长忆西隣海雪荘主人従宦日徜徉穿花跨马趋东省斸笋烹鱼上北堂静室幽兰无限意小山丛桂防回芳天涯逐客归期逺嵗暮懐君枉断肠
　　酬陈鲁南见寄青溪防月之作
　　青溪明月引长唫湘浦寒云滞客心归思不堪枫叶尽故情俱向楚江深荒城寂歴山当户旧叶凋零鹊绕林身世与君同未逹却怜霜鬓映疎襟
　　酬刘元瑞黄州见寄之作
　　秋风旌节过黄州杪嵗椷书到岭陬交谊死生归气槩词华今古接风流江翻荆口天齐落山转滇南地半浮闻道柏台多暇日况逢陶谢好同游
　　奉次司马泾川张公打鱼短歌
　　渔舟晓集澄江湾设栅布网如重关两曹分张鼓齐发风雷簸荡波涛间大鱼踉跄浮额鼻挺义入水喧羣蛮小鱼往往脱疎目获少不怪阳侯悭割鲜矠藁总民力地利在余焉敢匿载登鼎俎享羣公退食庶防无赧色羡余颇餍仆腹细琐亦任渔人得堪叹结绳遗祸阶物命公然恣人食南台司马初辞官香秔细脍且加餐倘闻涸辙遗枯鲋更借西江万顷寛
　　对雪
　　山郭隂沈雪片稠冻云重叠傍城楼风回乱木飞花合夜静寒窗素月流北望自谁旋气轴南迁今始问冬裘欲留蚁酒临春赏正恐鹑衣彻夜愁
　　谢平乐张太守恵莲花酒
　　暮冬雪寒风飃飃湘城冻酒甜如蜜倾杯欲饮复推去空对江山坐终日漓江太守神仙人双罂逺致莲花春开轩晓起试三爵顿洗百斛胷中尘髙歌梁甫曲脱却渊明巾眼前万事底须问且从烂醉陶吾真
　　丙子元日于郡斋作四十韵
　　南纪江潭逺东风节序移流年伤久客多病负明时稼穑功何补莺花兴匪宜岭梅虚照眼江栁莫揺丝忆昔为郎日承亲乐在兹都城依斗极画省缀云司禄米供调膳家园奉杖藜闲情潘岳赋燕喜鲁人诗棣蕚连庭发槐隂拂地垂书编长枕藉酒斚亦淋漓契合多良友招邀慰所思声华倾座重精白寸心知松桧寒逾劲骅骝老不羇已堪徴道义况更得师资西汉才方盛东周梦岂衰立谈期化理倾倒絶猜疑中路罹多难専城试一麾梁陈髙贼垒河朔走征旗苦乏勤王略空懐报国私援枹临矢石饮血抚鳏嫠仅免投豺虎方思伴鹿麋愚防仍触法覆载本含慈斧锧逃轻典丹青发朽姿恩波犹五马窜地异三危水镜开城观星躔压地支国风饶比兴民俗重耕犂桃水居人乐华胥帝载熙颇容山简醉未释贾生悲信美非吾土浮名已后期形容麟阁逺羽翼鷃图卑即事惊华髪无阶叩赤墀大懽惟菽水野性一茅茨纳履思投足谈经得解頥文章闗不朽气格许谁追能事输前列洪钧贵自持陶镕兼物类浑朴断人为郁郁希游夏劳劳去管伊行藏俱自得筋力岂空疲细雨衣襟净深山卧起迟时寻老渔父同钓楚江湄
　　连陪诸公栁山春游
　　湘州城北古堂幽十日春晴两度游山畔数亭俱可醉林间孤涧亦销忧巗峦气色迎车发草树风光绕郭浮况与羣公陪胜践岂输山简习池头
　　春雪初晴翔凤楼春烟已飏赏花眸江山面面因亭胜物色年年赖酒酬异代风流如昨日防人迁放得沧洲栁丝桃蕚参差暖堂上疎帘渐可钩
　　赠陈宋卿
　　落落青云器天南一凤麟诗书过目得孝友发情真旧笏传华胄髙词见古人腐儒迁谪地幽抱为谁新以竒石献泾川公辱报长歌辄答一首
　　湘西石洞涵杳防湿云倒结莲花青山童采斵送官舎风雨黒夜号山灵蛰龙惊雷耸头角怒豸蹲岩犹扑朔峥嵘石柱髙防许眼底分眀瞻华岳簿书堆案烟霞愁尘顔龌龊真可羞碧山学士负仙骨此物正合供幽求绿蒲朱草映涟漪净几踈帘日咏诗不夸醒酒千金价独玩通灵五色芝
　　悼李千骑
　　渭濵久寂莫何人应非熊不识一丁字空持六钧弓桓桓李将军诗书浩填胷草檄鞍马畔折冲樽俎中虽孤云台画至今称英雄
　　赠别陈宋卿
　　把酒夭桃下飞花逐浪流湘江春二月无奈别离愁钓渚衔沙防书堂枕石邱眀朝懐旧赏独倚郡南楼栁山石壁凹深泾川公每至坐卧其中余遂表为司马岩并纪一诗
　　北山多幽踪灵怪具兹石窈曲壶峰房巉岩老蛟脊寒泉界遥青烟萝缀疎碧云构俨成居神仙合来宅司马真天人辅世应帝谪税驾归故乡徜徉此投迹草树徴文章烟霞卫巾舄俯仰皆有余动静随所适我愿标嘉名大刻示无易盛美垂千秋留光照山泽
　　观玉柱岩作【丙子嵗山民初发之】
　　列炬窥府搴裳歩紫坛石田云子白龙井玉浆寒巨栋垂千尺幽房隐百盘仙灵多幻化造物自雕刊异境今初辟清游午未还烂柯如有遇何用恋尘寰
　　辩蛤和泾川公
　　渔海穷潏泬猎山歴防岈生人胡多劳养此六六牙圣哲着礼经细不遗螘蛙食鼋不染指因以倾厥家末俗贵珍异载籍纷喧哗美哉尔石蛤奚免网与义黄鹄终见炙安可矜髙遐修胫雪长荇腴中剖团烹以实下豆亦慰賔筵嘉南荒盛虫族大者蛇与蟆琐细及百种射影兼含沙食者苦呕泄伤者困疮瘕例举混美恶颇笑昌黎差幸防匕筯赏重以褒辞加河豚自此贱况复论鱼虾
　　辱泾川公恵诗谈止足之分奉答三章
　　泛览前古志防然増中酸贤圣困胼胝黠侠炙人肝门雀叹贵贱市犬惊悲懽是非乱无定千载劳铅丹徒令腐儒辈怒髪时冲冠璘也生最晩履道慙孤寒南迁济湘水始陟横渠坛功无弃物朽骨防雕刋孤羇恋恩义逆境知忧患鹪鹩自云微冀饱防壤残营营飞蛾翼竟为烈火燔近枉大雅什益闻逹生言如病居膏肓得投俞扁丸波涛息中境防梦寂以安朅闻青春尽期诣西园观遥携林中弈试洗花间盘斯游漫成阻后约良非难蒲轮颇安穏何必忧轾轩
　　其二
　　泾公鼎鼐器一徳调咸酸委身奉眀主即事恒披肝云龙际嘉防鱼水投至懽秉笏四十载寸衷晩逾丹班马记言笔房杜进贤冠所至见挺直凛凛奸谀寒朅来守留京建节上将坛军容一时肃政蠧随手刋遂令鸿鴈居悉逺豺狼患翻然忆莼鲈匪谓伤秋残叩阍累十疏缨冕先自燔止足不殆辱永懐伯阳言回驾太勇决何啻如转丸至今四海心忽忽忧危安嗟予愧河伯谬向东海观时霑勺水益已足盈盂盘曲士束小教语大固所难且愿待函丈日聴歌虞轩
　　其三
　　食桂亦足辛食梅亦足酸至味贵适口安用珍龙肝夸毗好怪异旁观损人欢杨雄抱清静车毂恶朱丹杜钦事薄游龌龊簮小冠有名映千古何必论饥寒赫赫卫与霍巡游扈祠坛出师燕然北功成竟镌刋髙明鬼所瞰竟致倾覆患鹊巢岂不髙飘风自见残象齿徒云长厥身因以燔所贵儒者事功徳与立言富贵真小物一掷轻弹丸贤哉大司马遗子独以安戒酒虽短章齐物因大观巨细罔玷缺完此白玉盘髙朗惟日月自卑仰弥难发防及小子志气豁且轩
　　晩庭纳凉作五平诗呈泾川公
　　林风揺髙梧山云飘秋霖飞泉揺城西声垂湘江深空庭当凉宵端居清人心齐纨停轻挥絺衣开疎襟遥钟従何来悠然流余音琴丝烦空弹壶浆慵孤斟檀烟生陶罏闲忧防销沈髙歌昌黎诗千秋期追寻
　　和泾川公纳凉以五平属上去入声作三诗
　　烦心如枯鱼展转想斗水凉飚従西来猛雨爽我耳初临前轩防返洒已满几青松披鲜云野景晩转美庭花瑶簮长韡韡拟缟李谁懐逢秋悲且展解暑喜泾川神仙才匪与朽腐比新辞敷烟霞缥缈起短纸
　　其二
　　劳劳南州符讵遂闭戸卧休衙经旬居茂树恣意坐生涯嗟蓬飘世事付甑破民忧疮弥深嵗序梦易过江鸥邀东还戯棹见万个长风驱洪波聚散互荡簸髙人逃深岩静啸厌众和阳城何其愚计驾奏下课
　　其三
　　蓬莱従灵仙絶粒食白石何如临清秋忽释触热厄江云翻鸣涛洑沫雪一尺疎篁揺凉飔隔屋叶摵摵清泠留侯居月阁辟七夕陶情时开尊博剧或设奕伊余婴离忧契阔薄物役公母懐南征卒乞别北客
　　八月一日舟下漓江【时赴役塲屋】
　　云间千壑防漓川日下孤帆出晓烟万里行踪始安岭九秋晴望泬寥天江山故作殊方色道路今酬逐客縁风洞星岩应可到还家嬴取故人怜
　　兴安陡江口号
　　江擘山头出舟骑石背行问君縁个事辛苦作南征
　　试院呈同事陶判府
　　归心遥下楚江东尘鞅犹牵粤徼中兴在山林如倦鸟老持文墨愧雕虫流光坐数经檐日秋思争随落叶风不有多情陶判府雅唫髙论与谁同
　　夜游韶音洞同徐萧二君
　　重华昔南狩乘云苍梧岑元徳被千载山川渺崇深伊谁慕遗迹号此空江浔坤灵唘虚窦孤嶂丛篁森南风従中来锵然协韶音上有孤凤皇扬采仪青林游览值初夜盘桓剧幽寻二子兴不浅髙歌五弦唫榜舟渉水府秉烛跻嵚崟依微歴石迳寒露清人襟照壁颂古文虫书黯销沈感之叹陵谷浊酒聊共斟赋诗亦何谓祗以昭遐心
　　北觐将归呈泾川公
　　紫微髙拱五云端清夜焚香正北防幸履阶墀瞻日月敢辞舟楫犯波澜江湖自笑虞翻老故旧谁怜范叔寒卧病山城长闭阁临岐空惜嵗华阑
　　奉和总制陈公江西平贼诗
　　栢府勲名冠两京淮西还仗白旄行登坛气色无群盗报国谟谋有太平万壑鼓鼙声震叠五营刁斗令分明纷纷骄将皆儿戯岂识辕门节制兵
　　春风花发楚江西犂鼻峰隂罢鼓鼙已见妖狐青冢血不辞归马锦障泥东溟倒洗群方净北斗髙悬万象低为喜洪钧开防运庙谟仍报定燕齐
　　南国同歌时雨施丈人威徳称行师风云气胜旌旗转日月功髙带砺垂金马史臣争防笔杜陵辞客莫忧时衣冠不改先朝乐长捧龙光集凤池
　　白扇闲麾野翯翎前军佳气贯台星班超虎食元殊相吕望鹰扬独暮龄忠荩向天回太白英雄于寳胜空青従来康济关吾道莫叹频年辙未停
　　海岳分眀属吐吞太阿聊尔试盘根江湖尽转澄清色豺虎潜霑肃杀恩凯奏金笳翻旧曲功铭铜柱勒新痕遥闻献馘龙楼下赤羽雕戈丽午门
　　登石鼔书院合江亭
　　滚滚双流合棱棱独渚髙亭台含气色城郭俯波涛望岳川途迥懐贤意绪劳江风吹客鬓秋思两萧条
　　长沙阻风呈陆郡伯良弼
　　五日长沙浦颠风滞客舟江神吁可怪地主幸堪留乡梦揺灯影闲情倚钓钩若无文酒乐何以慰羁愁
　　谒岳麓书院
　　瞻彼衡岳麓松栢何青青苍云被曽阜石室延空防朱张命世儒潜兹考遗经悠悠过化迹仰止犹华星蹇予泊湘渚风涛限扬舲挂帆决所济杖策临幽扄薫香谒虚位周览循阶庭物色信多美山川郁钟灵后贤力绍述堂构逓经营群植拟孔林曲池方兰亭既云备游息亦以宏髙明兹方盛才彦礼乐遵仪刑精修诣阃奥庶续千秋盟母为汩尘土永以羞岩峒
　　诗余
　　一丛花【湘南见池上梅花作二首】
　　东风花发小池边移种是何年江南旧日防花处更回首多少山川聊折一枝瓦瓶斜插惆怅早春天
　　凌波何处见铢衣池畔月明时春风莫作颠狂态好堪耐璚雪葳蕤楼上笛残陇头书逺人在楚云西
　　采桑子【甲戌正月十三夜风雨作】
　　华灯光射银屏影鬭起春光月转回廊罗绮风飘满路香金陵自古豪华地不似殊方堪笑潘郎流落天涯独举觞
　　春城箫鼔无端閙说近元宵华烛髙烧偏对良辰更寂寥斜风细雨敲窗戸又送萧条愁病无聊何日行歌白下桥
　　摸鱼儿【春寒作】
　　向小园花丛飞数蝶懊恼又飘轻雪倚画栏独望湘山影缥缈半峰残月风料峭罗袂生寒黙黙愁难説家乡万里想绿草池塘碧桃院落更自伤离别柔情结防湘娥旧恨班班竹上难防　问东皇何日金乌扑帐春云热扁舟独自归去髙堂菽水同懽恱班衣笑舞再莫道中朝绯袍金印门前建旌节
　　诉衷情【桂林徐伯川屡约不至有词见寄作此答之】
　　瑶笺新调写乌丝字字说相思传闻防度来也又盼过落花时　停画舫驻金羇枉参差干天何事伏雨阑风故误佳期
　　念奴娇【湘山懐古】
　　振衣嵂洗长空初过一天新雨万壑千峰争耸秀犹有微云吞吐扑地闾阎横江城郭总是闲尘土寺前松桧让渠曽见今古　漫説衡岳巡游郁林开拓身后还谁主泪竹斑斑空洒血玉辇而今何处水底灵均江边刺史蔓草埋荒宇举觞浮白竟须烂醉休语












</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page4.html">上一页</a><a href="顾华玉集浮湘藁山中集凭几集凭几集续编息园存稿诗息园存稿文缓恸集.html">1</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page2.html">2</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page3.html">3</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page4.html">4</a><span class="current-page">5</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page6.html">6</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page7.html">7</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page8.html">8</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page9.html">9</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page10.html">10</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
