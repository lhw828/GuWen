<!DOCTYPE html>
<html>
<head>
    <meta charset="UTF-8">
    <title>御制诗集 - 第 647 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 647 页/共 1326 页</h1>
    <div class="content">　　湛虚楼
　　筑楼于墙内开见墙外墙外景如何近湖逺沟浍一碧湛虚明慰志生清会蓄水縁灌田亦借甘膏霈舍此无他喜所喜民天赖
　　辉渊榭
　　活水铺石如云流落下深激成渊湫其清见底梳荇藻中有防个鱼儿逰辉暎林峦入葱翠凭聊寄观澜意观澜之意正无穷何必懐珠诩川媚
　　秀举楼口号
　　逺山近水朗快晴登楼逰目真怡情掞藻摛毫意轩举那论秀色难为名
　　乐清馆
　　雨足真称乐泉多故致清惬心契理趣触目絶尘情蜗篆縁墙写蝉琴选树鸣轻云已归岫一缕白仍横
　　依緑轩
　　轩外有嘉树緑意若依人凉风树杪来坠露尚缤纷合翠扶峭蒨蘸碧含涟沦色暎几席清芸编良具陈不忘角弓诗杜老言如新
　　循隄遂至圣化寺南溪堂有作
　　快霁一天无暑气良田百顷有新苗泉宗小驻应廻跸且喜溪堂近不遥
　　风拂鳞塍爽且凉肩舆迤逦赏烟光緑苗簇簇将成穂已觉流匙玉粒香
　　古寺南头别业开遂因路便一徘徊光隂迅矣更无暇两月余曾未到来
　　题含淳堂
　　堂戺碧溪临渫然清暎心爽风来水面霁景落庭隂有揽皆归静无私不入深含淳该治理
　　圣训缅贻今
　　敷嘉室
　　宜诗宜画景无尽时雨时旸慰莫加不啻适来观好稻林光草色总敷嘉
　　湛凝斋
　　波态澄而湛山容翠欲凝闲斋看合撰搦管得相应影倒一底光含防上层凭观意自足不必更言登
　　襟岚书屋
　　假山雨足长莓苔翠色迎眸絶防埃影入澄波何所似青莲向佛手中开
　　峯姿波态鬭清怡一雨物情无不宜拟笑柴桑犹着相寄情独在夕佳时
　　翠逻青遮罨槛楹蝉声羣喜噪新晴难为名防意为永襟袖之间秀色盈
　　夜雨【六月十九日】
　　终朝昨日隂间【去声】洒未成霖忽落四更雨如聴万瀑斟暑炎避纱幌凉爽袭罗衾信可清诸虑仍成五字吟
　　喜晴
　　夜雨连绵遂达晨云徂卓午霁光新筹农久略知农经事多成畏事人只此先忧忧不了欲图后乐乐无因眼前虽幸逢时若未至秋收信未真
　　竹风
　　沃雨滋脩埭猭枝放齐劲叶与介莭随意为【平声】髙低清风为【去声】徐来伯埙而仲箎飒纚影如翻茗邈望欲迷对之暑全消秋意露端倪
　　荷露
　　膏既优霑晓晴露华重荷叶防承之有似金盘捧旭彩光荡摇风珠活流动那惜碎离披旋看聚合拢何必求丹砂即此是真汞
　　左都御史张泰开在内廷授诸皇子书醇谨老成兹以八旬年老且病告归特晋礼卿并加宫傅诗以赐饯
　　年过悬车又一旬南旋嘉与锡恩纶飘萧白发三千丈唘廸青官二十春安得苏仙授枚橘真成疏传理归轮梁溪水是还乡水愈疾应知速倍神
　　题文嘉莲藕浄因图即用其韵
　　不是人间种疑生功徳泉藕长还叶直实结复花鲜【图中花叶藕莲蓬各画一】四大或如是一空属偶然性当何防覔聊示浄因縁
　　雨【六月廿四日】
　　半夜作霖遂达晨终朝断续逮于申既霑便恐致乎过稍慰依然愁是真尽美因之期尽善宜人总不外宜民快晴三日知无碍究愿时旸利隰畇
　　沈周溪午纳凉图即用其韵
　　松声似与泉音答爽籁相于静意偕散步溪边日隂午崇情直欲傲无懐
　　立秋【六月廿五日】
　　火帝势将退金官令始行风庭觉气爽天宇看云轻蛩急莎间语蝉髙树杪声农占真是好又值雨而晴【去嵗立秋日雨即晴占为有年昨夜雨今恰逢霁实为农庆云】
　　题文伯仁仿王防山水
　　棐几闲凭古巻陈过溪喜复至嘉賔相商不过桑麻话自诩堪称黄绮身桥下流泉激磐石屋傍爽籁拂髙筠叔明略已得神韵岂在防工荷叶皴
　　泛昆明湖观荷四首
　　快霁轻风暑欲消昆明湖水涨浮桡隄西那畔荷尤盛遂与沿縁过镜桥
　　雨艰夏仲致开迟季月优霖酣放姿可识水华犹待泽竞呈浄植照朝曦
　　髙下霞衣衬緑裳微风香气满银塘不同凡卉于何见态自飘姚性自庄
　　太华峰头十分【去声】一【荷有髙近一丈者则太华十丈想或有之】非从想像实观斯西南岸近睇佳榭便涉山轩俯览竒
　　睇佳榭
　　山榭俯昆明溪风拂袖轻平消九夏暑低看万霞赪香气来几席波光荡梠楹长隄界湖水厯厯六槗横
　　畅观堂
　　今日畅观真畅观时旸时雨致心寛平铺北沼银光漾一帯西山翠色攒自有微风袭细葛无须小扇动轻纨玉泉塔影波中落认作两髙峰様看
　　懐新书屋
　　西糊玻璃稻塍在眼底凭看乐无尽胜于看山水芃芃髙出塍翠剡将穂矣过雨香欲生望秋近堪指陶句趣实佳吾懐正如彼
　　藻鉴堂
　　栁岸系轻舫步登山径邃山堂前有池镜匳呈可譬惜哉信美防一嵗率一至设如恣逰奕罔念为狂类藻鉴乏知人其谈岂容易
　　春风啜茗台口号
　　今嵗今朝始偶来茶鑪缀景设山台春风过久秋风至究亦何曾试茗廻
　　水村居
　　陟降拏舟过水村水村佳趣略堪论秋翻桐叶青蔵屋波涨玉河緑到门篱外渐看老桑苎埘边还许育鸡豚分明一段江乡景比户如斯未易言
　　借秋楼
　　霁景恰相宜金风复助之砌花形欲动树影深移髙望心随逺偶来目觉竒秋光不须借满眼已如斯
　　宿云檐
　　英英淰淰写檐深山下应知望作隂分付秋云权此宿莫教飞去便为霖
　　澹宁堂有会
　　澹泊斯志明宁静斯逺致相资亦相成由来非二事然吾请进焉殊觉有深义凡欲求宁者舍澹无所自烈士劳徇名贪夫劳徇利所以不获宁皆因无澹意
　　霁清轩
　　殢雨既云霁新秋气更清曦临碧宇朗云向逺山横桐叶初成落荞秧已遍荣披襟防欣防爽籁面前迎
　　夕佳楼口号
　　西山当户画屏排想像斜阳悦可懐都大廻舆不过午防曾夕景玩真佳
　　李士达坐聴松风图
　　谡籁枝头清耐聴科头箕踞欲忘形长松定已千年阅自课青童斸茯苓
　　晚晴遣兴【六月廿七日】
　　立秋【六月廿五日】夜复雨所幸不致大廿六隂弗雨细霔宵间【去声】作今朝乃廿七宻云散以破独是炎歊剧恐致蒸霖播屈指三日间愁慰两无那傍晚覩快晴嘹亮蝉声和碧天浄纎翳髙树夕阳磨【叶】今夜晴始定一枕得宴卧
　　题和阗玉达摩苇渡圗
　　江渡都称一苇航抑神通也抑荒唐应真袖手冁然笑誉实不虞毁不妨
　　即目
　　水面浮天鵞水中逰锦鱼投饝置诸水鱼鵞皆来趋噞喁与鹐唼相忘于一湖鵞无残啑意鱼絶深蔵图海上狎鸥人视此定何如
　　方琮松岩飞瀑
　　擘峡峥嵘势赴溪汨防流有声皆作冷无色不含秋乔树云为脚逺山空出头到斯寂万虑宋玉也忘愁
　　清溪书屋
　　畅春园中是防为
　　皇祖宴寝之所我
　　皇考改建恩佑寺以奉
　　御容乾隆癸亥奉移于
　　安佑宫逮今四十余年有司以修葺告成敬诣瞻仰并
　　纪是什
　　书斋朴斵碧溪边玉几
　　亲凭宛目前
　　旰食何由希烈骏
　　含饴惟是忆恩骈犹仍堂构秋风日迅速光隂卌六年况此
　　轩皇成鼎防云天仰望益愀然
　　承露轩
　　古柯背笼屋碧水面围门抚迹常思
　　祖肯堂敢忘【去声】孙继绳虽有志
　　巍荡那防论乐利至今者犹承
　　雨露恩
　　就松室
</div>
    <div class="pagination">
<a href="御制诗集_page646.html">上一页</a><span>...</span><a href="御制诗集_page642.html">642</a><a href="御制诗集_page643.html">643</a><a href="御制诗集_page644.html">644</a><a href="御制诗集_page645.html">645</a><a href="御制诗集_page646.html">646</a><span class="current-page">647</span><a href="御制诗集_page648.html">648</a><a href="御制诗集_page649.html">649</a><a href="御制诗集_page650.html">650</a><a href="御制诗集_page651.html">651</a><a href="御制诗集_page652.html">652</a><span>...</span><a href="御制诗集_page648.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
