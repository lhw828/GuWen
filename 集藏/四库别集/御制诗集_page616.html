<!DOCTYPE html>
<html>
<head>
    <meta charset="UTF-8">
    <title>御制诗集 - 第 616 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 616 页/共 1326 页</h1>
    <div class="content">　　古今体一百十一首【丁亥四】
　　仲春唘跸廵幸天津府阅河务即事得句【有序】殷仲春而刻玉时廵惟以法
　　尧乗四载而锡圭绩底何能缵禹睠兹三辅津为析木
　　之躔沔彼百川海实归墟之地我
　　皇祖屡经廵幸洒澹其咨予一人久廑旰宵恬安是吁第水邮纡次省方向未经临而蔀屋积诚望幸斯尤肫恳廼循令典用撰芳晨歴燕南赵北之交兼辇路舟程以莅七十二淀池方涣汛及桃花一百五时莭刚逢瞻随菖叶筹宣流于隄牐永期利万以安澜资藏富于闾阎更凖余三而免赋知豫助游休无非事者若増华饰美岂所愿乎既命驾以唘行遂摛词而成什
　　四度南廵陆路旋津门曽未驻龙船黄图众水会归地赤子多年仰觐天二月下旬跸爰唘十分三数税均蠲观民观海胥要务
　　圣迹昭垂勉继旃
　　过卢沟桥
　　津门莅旌始春仲唘銮期又自石桥过廻思江国时浑流初赴壑裂凌【去声】逺铺涯层叠堆苍玉神防谁所为
　　良乡行宫晩坐
　　别馆由旬帝都近往来廵跸率由斯洒然又憩春风座朅尔周防四壁诗途接瀛津非逺路心存民物廑深思眀朝马首弗西向为是翘瞻一晌悲
　　恩寺戯成
　　古树带烟衢精蓝礼佛图僧如官逺跪鸟识客相呼幽静自佳矣饰装底借乎偶尝香积味玉食觉犹输
　　见耕者
　　秋麦緑方萌春牟播趁晴土膏真润泽农事始经营不许严呵斥任其纷谒迎凭观心喜防知弗误新耕
　　涿鹿行六叠前韵
　　翠华将临漂榆城信宿涿鹿方唘行春云乍喜低四野旋惜过午曦光明千村景象颇温饱屡绥之后盖藏好筹民之政岂多方在敦本不在新巧津门畿辅近之尤观俗早应恩沛稠三十二年此初幸縁有事耳失迟留七十二淀讵遍歴绘图撮要一望収予有志焉贵目覩斟酌故守无新修
　　紫泉行宫十咏
　　敞轩
　　遵渤重斯驻紫泉廵南景概忆前年敞轩所喜如予意露冕观民一例然
　　屏山
　　湖石迎门有路通既环纡复致玲珑展开屏认谁家画淡古知为倪懒翁
　　镜湖
　　一湖春水镜光圎入淀南流顺赴川七十二沽含纳防此畨源委揽应全
　　舫室
　　湖上轩牕宛若浮江南雅式畅清游随来老翰工吟句即景应思不繋舟【尹继善任江南总督时顔其署中书室曰不系舟兹以阁臣扈从因及之】
　　椶亭
　　烟景欣堪望近郊缚椶为笠代诛茅诗人如拟杜工部免无端太白嘲
　　虹桥
　　横桥有曲致偏长蜿蜒飞虹写镜光朗照中还饶蕴借歩来可以悟文章
　　鱼罾
　　傍岸鱼罾置碧浔无鱼亦自觉怡心本来缀景供诗料为【去声】寻常溉釜鬵
　　石迳
　　卧者頺然竖者宁由之可以逹椶亭当前更有洼池水照影还看无定形
　　竹埭
　　笋前时莭自成丛亦有飘然漠泊风何必云栖较髙下爱他一例得心空
　　箭防
　　虚眀向逺势开前弓亦仍张鹄亦悬臂病置兹惜已久见之心喜故依然
　　雨【二月廿七日】
　　过午春云布报申甘雨霏洒空间【去声】踈宻入夕益浽溦泽逮物初发恩霑予始希既欣还既惕敢曰兆佳防
　　晓行三首
　　半夜司更报雨晴幸中还惜自人情凌晨春宇低流雾大野蒙蒙润意迎
　　秋麦今朝迥胜前露珠含翠欲生烟春光絶胜看花栁不许驱驰恣马鞭
　　农夫行路皆生喜未致涂润亦含一带栁隄连赵北颇看风物似江南
　　赵北口行宫即景
　　燕南行馆憩言留信宿来朝发水邮雨后有风亦含润春前忆昔总如流欲开桃意知饶喜学舞栁腰好是柔防爱西牕拈咏防淀池万顷望中收
　　安福舻
　　御舻安福早来迎一宿明当唘水程瞥眼两年浑似昨快心春雨此初晴长篇短什依然阅越水吴山几度评胜景更【平声】常介意未能忘者是民情
　　御舟过广恵桥
　　前年跋马过桥头路指江乡却犹逺今朝进艇自桥下景肖江乡翻似近乃知近逺曷有常广恵頋名思政本两岸老幼夹通津尽诚非饰胥来亲违道干誉则奚可亦曰如子视斯民斯来赵北又如新过去江南已成故须弥大地水中擎何防非舟堪契悟
　　淀池舟行襍咏
　　舟行七十二清河一一征名免讹西受诸川东注海平成大计畏心多
　　沽水千秋孰考源或淤为陆或河存北南兮合无异古派安询郦道元
　　掘鲤飞沙水已空沧桑语岂渉虚防一时画舰多清暇练赋因思左太冲
　　辽去金来自侮邻金汤坏只在逡廵空传爱国何承矩潴水图因阻北人
　　扁鹊医王岂自医而今隄畔剰丛祠知微却乏知人术隂计李防竟中【去声】之
　　西淀流为东淀池淤泥种植各图私夏秋潦或艰容受此在长官善理治
　　过中亭河纪事
　　中亭入玉带玉带即清河中亭泄浑涨壑窄难容多荡漾沙逺留至此为澄波受小不受大此理信不磨嘉淦【孙】督直时【在乾隆庚申年】谬聴人言讹谓浑河故道即此实非他建议放乎此千村叹沦濄知误乃改为【嘉淦议开永定南岸复浑河故道后浑流下注浸溢田庐旋于辛酉春堵塞】民已嗟蹉跎不十不变法语诚不我詑经过得亲见【中亭河受永定金门闸盛涨分减之水消纳无多及至玉带河则已成清水孙嘉淦误聴人言于金门闸之上开放南岸水由牤牛诸河下注中亭至不能容遂趋洼地村民受潦因命急堵筑决口方不为患今亲临阅视益知嘉淦前议之谬向曽有诗纪事因详识而正之】悔过成新哦
　　闻京师得雨志喜
　　当春好雨洒新城即缱遥情到帝京同日亦欣霑二寸兴农正值先【去声】清眀因思足食无他计惟吁休征利始耕目覩畿南诚遍被青葱麦色夹途迎
　　苏桥襍咏四首
　　脩礼予之主簿禄防曽赴任栁河防长桥却说老苏建未读欧阳墓志铭
　　尸祝斯人理亦宜【河北岸有苏簿祠昔人建以祀苏洵】几间老屋水之涯眉山材品河干境伯仲虎丘短簿祠
　　劝农诏是汉文为唐帝书之念在兹
　　临赐抚臣示
　　明训【康熙四十一年　　皇祖廵阅河隄　　御临唐太宗书汉文帝劝农诏以　　赐抚臣李光地建亭勒石苏祠侧】敢忘继序仰丰碑
　　碑亭左侧有书斋防缀轩窓致颇佳偶尔经过解缆去费如许为不纾懐
　　抢风
　　西风舟逆西东风舟逆东防人例守此谓之抢上风及至过桥洞扞格反不通天下本无事扰之因人庸矫枉过正者何不用其中
　　阅文安隄工
　　辛巳秋行潦风浪掀喧豗文安本大洼长隄报澷开清水向南泄百里遭沴灾蠲赈命妥为急堵决口培苏桥至马村加髙益厚皆大工癸未就涸土耕犁排连年幸有收元气复田垓隄上兹临阅士民欣我来叩谢尔莫亟吾犹抱慊防
　　恭依
　　皇祖阅子牙河诗韵【有序】
　　子牙河滹沱下防也迳大城县之子牙村始得是名夫滹沱在昔即已著称而子牙之名则非古乃县志谓其地有子牙庙即钓台遗址所言无足据按史记载吕尚以鱼钓干周西伯西伯猎遇于渭之阳注引郦道元刘向之説以证虽磻溪渭渚钓迹不同而其地尚皆近岐西故文王出猎得遇之自为可信至此地距岐数千里安得有钓璜遇主事盖古迹流传率多假借不特钓台说涉荒唐即以大城为东海之滨亦非确凿不移者纪载家傅防失实者多矣子牙村之钓台何独不然既阅河成诗并为序而正之
　　滹沱至此号姜牙傅防从来纪载家北界地高南界下八分水带二分沙筹防沃土资堪庶免村人叹作鰕碑仰
　　行间将字里
　　爱民肫意缅懐賖
　　格淀隄至台头西南而止命接筑至千里长隄因成是什纪事
　　禹贡无隄水亦治后惟頼此障防之常虞浑派北弥至间有清流南涨时格淀意佳何忽止鸠工命续要坚为村民喜跃从心愿力穑趋时勉莫迟
　　于台头行馆作
　　行馆一区搆淀濆水营艰筑致斯勤【舟程例设水营台头淀泊环绕地多支港水营卡障难以施功地方大吏因于爽垲防建行宫数楹以供憩顿】无过昼夜憩而去何必轩庭缀以纷岸栁春光染鵞色溪波风意漾鞾纹台头设复循名义吾正慙焉在汉文
　　清源堂
　　书堂洁治淀池浔维暮之春适憩临廵狩无非廑民莫咏歌还以絜官箴逺帆望带夕阳去归棹看从别浦寻大法小防清固美求源应自始吾心
　　水縴
　　一片芦汀縴道无两行艇缆拽平湖黄头省事诚嘻矣红防偏劳亦念乎【拽縴者以红防别之】欵乃声中过蟹舎蜿蜒势里拟龙须御舟博大堪承重行处原资众力扶
　　协性斋
　　扬芬港上馆协性予【上声】名斋讵曰逸为务端知静与佳有书堪恱目望水得澄懐自足消清暇灯船不许排【是日地方官欲备灯船命罢之】
　　沧波楼用金山逺帆楼韵四首
　　水楼俯碧似金山逸兴遄飞片刻还设问往还何所见妙髙台在翠微间
　　沧波縠影漾微风缀景楼栏致颇工不许灯船将晩放恐防着相【去声】太相【平声】同
　　漪万顷澹平流天水空澄兴雅投意外设如遭异潦宣防难措是斯州
　　层阁迥临东淀池鱼村蜗舎望中披黎民各有谋生计引养引恬为度之
　　上巳
　　上已舟中过良辰信未孤不须杯稧饮宁作水嬉娱岸緑烟横栁汀黄浪起鳬山隂王内史景趣底相殊
　　写盆梅一枝戯成是什
　　船窓亦自有盆梅恰似寒山别墅陪率冩一枝聊寄兴笑予结习未忘防
　　水营
　　风顺舟行速行营莅淀濵今朝仍水宿明日至天津蠛蠓羣飞暖芷蒲争刺春午过余暇久问政惕逡廵
　　题望海寺二首一韵
</div>
    <div class="pagination">
<a href="御制诗集_page615.html">上一页</a><span>...</span><a href="御制诗集_page611.html">611</a><a href="御制诗集_page612.html">612</a><a href="御制诗集_page613.html">613</a><a href="御制诗集_page614.html">614</a><a href="御制诗集_page615.html">615</a><span class="current-page">616</span><a href="御制诗集_page617.html">617</a><a href="御制诗集_page618.html">618</a><a href="御制诗集_page619.html">619</a><a href="御制诗集_page620.html">620</a><a href="御制诗集_page621.html">621</a><span>...</span><a href="御制诗集_page617.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
