<!DOCTYPE html>
<html>
<head>
    <meta charset="UTF-8">
    <title>御制诗集 - 第 833 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 833 页/共 1326 页</h1>
    <div class="content">　　楼是倚山非面山緑隂林际孱顔峭旧菁葱望合相枫楸松栢一律攅对之忽然生别契与物无竞方称贤落落者亦若有语即欲观乎待嵗寒
　　戯题花韵轩
　　緑浓红谢逮清和潇洒文轩始此过一晌冁然思致问羣芳韵事竟如何
　　藻徳居
　　宗元曰藻徳意实在振文郑笺藻者澡澡徳傅休云振文袛蜚辞澡徳切修身傅义长于栁慎修当以勤偶临池上居切已思名循
　　抱朴草堂
　　矮屋竹篱处茨茅阶土堂雅宜阅农务不啻赏烟光水带门前曲风来窓下凉惟应静者住去矣万几忙
　　观畴楼口号
　　麦已将登黍禾长緑畴观处实怡情旬余时霁宜时雨未免因之望又生
　　题敦素堂
　　东园适观麦复道过楼门往返非清跸栖迟有朴轩一池常暎目五字未忘言讵只于摛藻诸凡企素敦
　　静虚斋
　　静则物弗染虚则物弗着弗着复弗染乃得适性乐物固匪外性染着斯因恶得性以应物物岂非性托主静动不乖致虚眀乃作无为而有为殊异尚寂寞
　　挹泉榭有防
　　本是平流墙外湖一分髙下势全殊吾因絜矩用人道器使量材视此夫
　　写镜亭
　　圆池如镜不旃磨亭岂山隂一例过展歩非闗坐临帖何来啑藻一防鵞
　　题明漪楼
　　楼临池水漾眀漪一晌慿栏契静思晃日曡金散犹好灔风披练细方宜盈科进海归无竞照物呈形付不知题句设非闗镜已屡拈月露亦奚为
　　深寜堂
　　洁治书堂深且寜沈酣义府得仪型设供词藻图研练玩物何能益性灵
　　緑浄榭
　　入夏木叶齐一緑千林浄虚榭弗设窓四靣油幢亘对之有别契离垢示戒定何必疑是非如镜光相暎
　　鉴园
　　如园转北鉴园通遂向溪堂坐憩躬且喜夏来齐叶緑那怜春去减花红图书趣寄崇情表景物竒叅跬步中鉴已鉴人胥有事顾名思义儆无穷
　　开益轩
　　图将四库广捜罗【近因校勘永乐大典并访求遗书勅词臣分编四库全书时取其中未经见者数种以偹披览间亦品讦题句】一巻开还着意摩善者吾师恶吾戒取之无尽益斯多
　　观云榭
　　林叶拟緑云踈轩搆于是因之额观云观云弗啻此愁霖观云惧望雨观云喜今春足甘膏麦实禾薿薿宜旸将半月继其时矣竚立望英英在彼不在尔
　　题道命録【有序】
　　宋李心传集当时论伊川程子之事二十余条其言毁誉各半名之曰道命録意在推尊伊川以道属之而以命惜之过矣夫天命谓性率性谓道道即由于天命非命之外别有所谓道也故董仲舒云道之大原出于天天不变道亦不变实为笃论若心传所谓命乃穷通祸福之命即孔子所罕言頋以附属于道亦小之乎论道矣或者曰孔子不云乎道之将行也与命也道之将废也与命也何尝不相提并论不知孔子之言正申明道之行与废由于率性复命之能与不能而不繋于公伯寮之沮与不沮公伯寮其如夫子之率性复命何故朱子亦谓命有两种其意则引而未发且二程氏之品谊亦正不同明道纯粹不露圭角伊川则不免于客气致有洛蜀之党夫党岂君子所宜有如东汉之黄宪徐穉不入党锢之中其矫然防俗诚有足取彼顾厨俊及互相标榜适以自害然犹出于小人之中伤也若伊川之与苏轼皆系正人乃至门户分岐而慿附之徒遂至彼此攻讦不已显然操同室之戈亦独何哉夫以道学而流为党援其至无所底止非清流之福更非国家之福所系于世俗人心者甚钜而心传道命之说尤不衷于道因题是编并为之序而正之
　　天命于人之谓性道惟率性乃无过应知道也世常守曰属命焉理则那董子故称不变尔尼山曽是罕言他虽云借此传名永亦颇因兹致祸多两败俱伤正何益出行处顺或非讹黄徐不入钩中党洛蜀还操室里戈明道渊乎量无涘伊川清矣挹斯波心传【李】作録意诚羙取义失斟费广罗
　　题钱维城花卉册
　　杏
　　是谁簇瓣翦红绫只合女夷为尔能结实朱明甘可口庻几不致愧家丞
　　郁李
　　暖日和风发众芳维何彼尔见维常设如宵雅兴兄弟率欲而今废此章
　　贴梗海棠
　　叶标浓緑朶深朱磬口非香韵自殊写入圗中常住相宿妆残粉得曽无【羣芳谱谓海棠有四种贴梗海棠磬口深红无香花初极红如胭脂及开则渐成缬晕至落则若宿妆残粉云】
　　辛夷
　　表披紫色里含白如咏浄香如冩姿一晌玉兰疑木笔【世人皆知白者为玉兰紫者为辛夷而外紫内白者殊未见维城为此必有所本花谱谓玉兰寄枝用木笔体向即以木笔为玉兰后知其误乃改之】防来终合属辛夷
　　金丝桃
　　緑盘擎出五花开谁巧安排若是哉色具中央数应合自然造物与栽培
　　牵牛
　　曰牛曾不寝兮讹色纵少妍态亦多袛恨花开孟秋月引丝还复限银河
　　水仙
　　不是天仙与地仙证仙班以水为縁鬰罗金阙非希慕冩影緑波爱洒然
　　长春
　　开花四季占春长更行间夺取香【长春花无香】命笔者真具卓见冩教册里殿羣芳
　　题木镂渔樵耕读圗
　　太古山川尘外陬武陵一例有人留弄竿初不计鱼乐【渔】荷担惟应与鹿游【樵】力穑畧同无越畔【耕】穷经何异服先畴【读】四民执业各勤务刻镂伤农语信不
　　咏痕都斯坦玉镫檠
　　逺域逮西瀛崇昆产翠琼省工有水磨巧匠作镫檠更称银烛雅宜灿玉瑛趺承盘一具柄置盏防撑致芴层翻叶昻藏独挺茎寜夸高七足真足重连城善市由他致【曰人皆善贾痕都斯坦虽地当印度絶逺而迁每至叶尔羌故今恒得其玉器闻其攻玉纯用水磨工省而制精尤内地所不及也】频来亦自惊似兹供继照借可赞离明
　　题倪思重明节馆伴语録
　　重明馆伴纪倪思序语无非饰强【上声】词称侄却思称彼虏【宋高宗致书金朝自称为侄而倪思此书称金为虏外附于人以求免祸而私逞其诋嫚自欺欺人不頋后世之非笑亦何益哉】畏人反诩畏吾仪岂诚强屈弱伸也【时宋人甚畏金人而此録所载转自夸金使之畏宋且如射之一事金俗所尚彼东南文弱之人岂防相胜頋盛称与使较射屡中多见其不知量而其自序乃云强者屈而弱者伸不亦深可笑乎】只以言游利啗之【是録纪使者接见并无一语切要惟每日与之欵洽周旋及饮馔餽遗之类实亦无闗轻重】南渡偷安顔特腆千秋殷鉴慎哉斯
　　孟夏讨源书屋
　　清和御苑迓
　　慈游咨
　　起居因此憩留墙外浓隂连緑桞槛前赩色绽红榴几康惟是天工勑晴雨常縁农务筹去嵗景光如昨日迅同阶下碧溪流
　　隄上四首
　　视事批章尚有闲因之途便赏湖山天空水濶蓬莱境不数防稽镜里间
　　西界明湖东稲田新秧率已茁芊芊斯时复雨真复好又觉翘云心企然
　　昆明池匪汉时功习战艨艟列水中一以驯劳一缀景岂因无故事兵穷
　　轻舆澶漫试沿隄万夀山光霭若低欲识园成年近逺种来榆桞緑隂齐
　　题玉澜堂
　　窓虚大食玻瓈澜光翻漾檐低富有四时风月浄无一防尘泥来往画情舴艋翺翔诗趣鳬鹥每到兴懐各别不妨触绪留题
　　宜芸馆
　　内府富圗书芸编随处有独曰宜于是此意人知否背山复靣水浄明尘不受坐而静与稽资益良复厚深造乃自得荒唐非所取席不暇暖行对之增怩忸
　　夕佳楼
　　近西层阁俯池塘窓纳烟光与水光空自述陶寄佳兴几曽坐乆玩斜阳
　　藕香榭
　　敞榭临湖岸一方坐来浩淼挹波光抚时固识非莲观额无殊对水芳因悟有开还有谢不如真浄乃真常汤泉早卉瓷缾供【汤泉荷花较他处早一月每嵗四月杪即有簪缾以进者】岂不居然是藕香
　　养云轩
　　水云养以湖山云养以室据山复近水云相【去声】兹合一弗雨已半月为霖应此日徒养而无施讵曰丰隆秩絜矩于惠民勿问乃元吉
　　戯题留佳亭
　　春去依然夏复来湖山佳景过无廻却如亭子还人笑留者寜当谓是哉
　　无尽意轩有防
　　雨多或望晴晴久复望雨是皆意所为此意有尽否【叶】不宁惟是哉率难偻指数保泰与持盈成裁及相辅安民廑求贤居今期则古无尽意在斯讵曰供目覩
　　瞰碧
　　一碧平拖万顷澜岩台瞰意与俱寛岳阳楼忆仲淹语臣鉴当同君鉴观
　　戯题听鹂馆
　　春正偶一临夏孟兹重至鹂时乃季春而我率抛置闻缗蛮声徒缅风人义嗒然欲失笑搆筑诚多事
　　餐秀亭口号
　　涧叶岩林緑已齐虚亭殊不费攀跻四围秀色餐无尽寄妙翻嫌玉食低
　　小西泠
　　山西复近水因号小西泠緑树隂笼岸白苹风防汀明湖讶移置秀气颇相丁因忆林桥畔吾民可晏宁
　　自石舫登舟泛湖之作
　　玉河来率斯登岸明湖泛则此开舟石舫无意与接待舣而弗动如乗浮名山问景仍余暇隄西聊复为清游爰自石舫漾画舫画者前进石者留翦纨忽度镜桥镜捩舵底用楼船楼逦迤耕织圗前过织情耕况频谘诹蠺宜晴而稲宜雨大凡两羙难兼收寜只是哉皆若是吾亦安能忘先忧
　　题畅观堂
　　山堂昆湖西南隅一水惟舟可通诸到岸舣檝登笋舆据牀防目为清娱西山逺带翠屛绕浸以碧波光浩波外鳞塍种稻齐渥滋甘雨真复好迩日云作风毎随又因切切牵懐抱
　　睇佳榭
　　左近俯昆明右逺挹西山敞榭睇佳处以在山水间今嵗乃初至小坐仍即还不言孤负佳榭闲我未闲
　　懐新书屋口号
　　緑秧溪罫正菁葱却厌平畴交逺风半月晴需膏雨润恐吹云去望成空
　　山东廵抚徐绩奏报麦收分数诗以志慰
　　早廑春闰雨霑无问説斯时实不需【前以东省自闰三月初句得雨后未据续报恐不免稍觉望泽兼未悉其麦禾情形若何曽传防询问今据奏覆东省春雨透足二麦一律丰满无稍偏枯通计均有十分禾苖亦长发尺余农民因收麦在即俱喜晴朗并无盼雨之处】更报十分收二麦真称幸甚益寅吾勤民惟曰足衣食察吏犹当戒饰诬农况近畿亦相仿斯之未信冀膏濡【近畿农事麦与山左约畧相同田家虽不急于望雨苐迩日天气稍炎若得快雨即晴似于麦无碍而大田更为有益】
　　题南宋都城纪胜録【有序】
　　宋自南渡之后半壁仅支而君若臣溺于宴安不以恢复为念西湖歌舞日夕流连岂知剩水残山已无足恃頋有若将终焉之志其去燕巢危幕几何矣而耐得翁为此编惟盛称临安之明秀谓民物康阜过京师十倍又谓中兴百年余太平日乆视前又过十数倍其昧于安危盛衰之机亦甚矣哉然彼或窥见庙堂之上不能振作为此以逢其所欲抑亦知其书流传必贻笑于后世故隠其姓名而托于子虚乌有之伦乎不然则既操子墨寜未读孟坚两都赋托讽諌以立言而为是违道铺张也览是编其时事可知因题句并序如右
　　一线南迁已甚危徽钦北去竟忘之正当尝胆卧薪日却作观山玩水时后市前朝夸富庶歌楼酒馆鬬笙丝咄哉耐得翁传録可似兰台两赋竒
　　再题呉镇夏山欲雨巻曡旧作韵
</div>
    <div class="pagination">
<a href="御制诗集_page832.html">上一页</a><span>...</span><a href="御制诗集_page828.html">828</a><a href="御制诗集_page829.html">829</a><a href="御制诗集_page830.html">830</a><a href="御制诗集_page831.html">831</a><a href="御制诗集_page832.html">832</a><span class="current-page">833</span><a href="御制诗集_page834.html">834</a><a href="御制诗集_page835.html">835</a><a href="御制诗集_page836.html">836</a><a href="御制诗集_page837.html">837</a><a href="御制诗集_page838.html">838</a><span>...</span><a href="御制诗集_page834.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
