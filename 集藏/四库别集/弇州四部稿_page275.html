<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 275 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 275 页/共 296 页</h1>
    <div class="content">　　答云僊老人
　　昨朱师人便草草数行为报计已彻览矣屈指翁今年政得八十又六而姚匡叔来则亟称其黔鬓朱顔健歩履美饮噉神明之用即四十许人所不如坐定出翁所授书读之则拳拳见悯以仆向衰之年必不能于身中覔先天一防且引正阳翁所指人身七事无不属隂为证嗟乎翁之欲拯我可谓切矣先师见示一偈有来一是天尊语来一之一初亦类翁指及叩之则云不必外求而黄白男女又八戒所明示且南宗白虎气注诂多自矛盾而近所传金丹四百字亦似止以身中覔鹄与北宗合故于来美未尽荐耳公果有意辱収为弟子拈指要诀着为法语附之邮筒仆即不能遽奉行必不敢慢亦不敢泄也一二年后师期果不蚀小有所得当毋吝于翁如其杳然则虽间关万里负笈执贽有所不辞仆不妄语人也匡叔复出翁大作数种往往窥天心透月脇防未得尽倾畧但惊其古雅神丽五言絶似真诰遗响而七言则悟真之上乗也朱舄拜赐苐不能化双鳬以从栖八桂如何不腆之辞聊见仰止并刻佛经山记土帨侑椷唯为道自爱
　　又
　　三嵗间两拜书及诗何翁见为之切如此也张给事书后发乃先至姚匡叔书最先发最后至然匡叔所传翁宻信则拜诲深矣男女之术先师所戒苐戒者交接耳若服饵之方翁实证实得不在列也仆自甲申仲春接先师飞偈二百言责仆心境不净且缓传道之期欲使自悟恐衰年未能待语及此神魂然倘翁授以秘诀苟固色身以竢师期异日仆有防验亦不敢自爱也匡叔行便附此不一
　　省亭
　　姚匡叔来承手教副以雅贶甚感甚感仆比再玷朝命防辞弗克咸谓先子近荷恩防不容更复偃蹇勉尔涂抹辈流既少形影自怜近更得亡弟耗几至陨絶旦夕寻初服矣匡叔欲更作友雅堂一诗以续余茧殊为蛇足勉尔塞白殊不能佳又薄侑将意乞照纳荷荷


　　弇州续稿巻一百七十二
　　钦定四库全书
　　弇州续稿巻一百七十三
　　明　王世贞　撰
　　文部
　　书牍
　　上昙阳大师
　　窃念弟子世贞三生浊品半世行尸出没爱河浮沉苦海衰相已现顽冥自如伏承我圣祖开玉毫之光我仙师曲赐金箆之导故得皈依大化抖擞凡尘割欲辞荣弃家入静所苦宿障犹重钝根少通虽我仙师防示跃如之机而弟子尚苦弥髙之叹间于金丹正理一书窃窥一二以为此道不假外求但未究牝何方铅汞所在又不知谁为真土谁为火候闲习静坐以待来期而渐近顽空通无着落稍不散乱便属昏沈因守师龛不能远入深山公私应酧时见侵迫儿女疴痒亦稍牵怀昨年豚子侥幸及尊父元驭家难出外支持因而感病又不能蚤断笔研苦役形神嵗杪春初羸尫几殆今虽渐尔复故正恐真元内索版筑何施一逼大期遂孤深托又见尊父衰毁隃当疢疾洊加百忧频仍一骨憔悴加以时望转重物情争趋苐恐服除之后举家怂恿不获坚守初盟前疾愈深刹那不保不唯彼有堕落之諐而弟子亦负颠危之累今距我仙师化期已正三载为此竭诚衔苦恳告弟子残冬三月粗了各处文责于甲申正月初一日誓不领诺其家累大小悉从舍置惟日禅坐经行逍遥恬澹一俟仙师指引不论远迩束身便行所望少分刀圭之余以固此蒲柳之质庻几不妨防渉且便持循尊父狼狈至此知我师必垂哀悯仍望特惠灵丹授以法防解其疲惫豁彼沈迷弟子苟有退悔誓绢皎然万死莫赎不胜哀祈迫切之至为此具申伏惟尊慈鉴察
　　答存翁相公
　　伏防惠示金刚经谨即安顿佛前朝夕捧诵又辱前谕谓与孙曾远别不觉凄然此从慈爱中来非牵欲比亦须以空蕴胜之一切洗尽如不能遽尔势须将顺亦勿令扰内境勿令容住心乃佳耳初地学人遽于大宗门弄舌恐不免吃杖五台乆不相闻想只在有为迹中驱驰便间幸防风之
　　又
　　新正伏惟神明起居万豫胜常下走自闭关来仅能修焚诵业裁酒食味体中宿疴稍稍除减而已无明夙习如败叶旋扫旋积无能为力唯翁大净名长者有以诲之承示徐宗伯之简所谓此一时耳下走千疮百孔人也且又落魄不能事边幅虽使自抡择亦不免驳放何敢强餙无盐唐突西子所不自意者既见爱于我翁而又见知于仙师俱収之骊黄之外虽然我翁之见爱尚期以应世而仙师之见知则许以度世度世事大岂凡骨所堪正恐世弃之物终不能无负翁意耳与绳司空仲春过锦里此是一良晤但下走不敢一日离观若翁开八袠天子之贺使来却当冐禁请假超侍左右或得邂逅与绳也余不具
　　与申相公
　　世贞业自废来谬唯口吻余生寄迹方外不敢轻以寒暄无益之语上凟尊重而门下惓惓为桑梓轸防荒痍至情则数于同乡搢绅中与闻之奬与修齿及不肖则又于荆石公书窃睹之矣然而竟不能具咫尺之书申谢葢嬾散之癖已成唯度不屑屑也言者以先师传为咎此虽草自荆石公而实成于不肖乃防相公曲垂宏护苟免大僇苐防闻有继之者向某于荆石公谋撰传初意实为乡井狂愚之辈毁誉万端诪张百出欲以先师言行之正格之而见闻所得防渉张皇然不敢有一字增餙也首祸自世贞即流窜幽囚皆所甘心独念先师以名家女节烈志行可贯日月大道夙就仙班首列而不能免汗蔑二亩之宫以奉上真七尺之龛以安遗魄而不能保嵗月此则所为痛心疾首而不容于喋喋者也伏惟相公为大护大檀越福德宁复有既耶负罪之人词防濶踈统祈台亮诸容专候起居并布感私不宣
　　又
　　昨嵗春杪伏防相公不鄙赐以大诲曽未何时而晋登元辅上沃一人下揽百揆虚已延纳度包容使作行之地欣欣效职进言之路坦然荡平中间委曲调剂于国体物情之际真有良工苦心未易以形容者间与荆石宗伯先生言之唯有加额称叹而已世贞生平跅动与毁防废弃以来病树伤禽蚓食蝉饮无复世念不意相公赐悯洗其瑕垢俾仍故物感激之余亦拟鞭防驽钝以报圣君贤相之恩于万一而昨春卧病绵歴三时今虽强尔称人齿髪堕尽羸瘵未复深唯凿坏之故相公亦素知者乞骸小疏区区至情非有毫髪矫餙相公以天下为度必不忍一夫失所少存乡曲之私亦必不夺匹夫之志苐令所司覆允放归草野余生一饮一息皆大造也下情无任恳切之至仰祈台亮万荷
　　又
　　春中伏惟爕理功成道体与宗社苍生俱万福世贞不材辱在陶铸两月之间再防除目国恩深矣相公之念旧怜才至矣惟是世贞所以不能出与不堪出之故大约具前启中乃至入春以前旧疴复发衰相尽现仅余两齿亦复揺动行不数歩輙觉疲薾此前启所未悉也小防再上万不获已唯冀悯而放之虽罢斥所甘若荆石宗伯年在服政且国是所慿与世贞万万不同必不至相援为岩穴故事也下情无任迫切待命之至
　　又
　　世贞避喧深落与鹿豕隣而贤噐长公俨然辱临之执礼恭修辞雅启椷而牍露发箧而币见则相公下体之爱温温恳恳真若春籁之吹物而大指乃令草建言公祠记夫以言公之文学其在圣门固自翘然而相公方秉顔闵之德佐中兴圣主骎骎远出其上顾以乡党先进之故特捐赐金大启祠而祀之末学小子覩兹盛事宁不欲附姓名于后以借不朽苐相公言语妙天下方为艺苑所矜式而故自惜其如椽之笔委而授之衰病荒落自外名教之人窃恐耳观者从而议其后也忆四嵗前有以斵宅学宫为丙舍以祀言公者曾索不佞一诗后始解其矫诬市名而悔之乃闻一二大老亦几为所惑人无所不至唯天不容伪信然哉荆石先生感圣主之隆眷与相公之深知谊无可容辞者特为仲氏病而太夫人恋恋故次且欲于途次上第三防耳今仲氏病良已太夫人已成行亡复他矣区区感激情事有小启亦于荆石先生处奉上今不敢赘大币自长者礼不敢辞而草莽之臣当此隆施且以千金而享敝帚分又所不敢领也伏惟台慈见亮不宣
　　又
　　春来伏惟台候万福世贞古所谓歴落﨑嵚人也少不能修乡曲之誉杯棬而出又不能事言路委顿而归归又不能奉名教而迯于方之外窃自意不可复雕琢而相公収之防余置之席末优以卿佐之秩使不惭于乡里而复曲全匹夫之志使无恨于丘壑啜粟饮浆衎衎毕嵗经行黙坐栖息得所秋毫皆吾君与相公之赐也避喧遯野同于聋瞽然时时与荆石先生相习因得预闻朝事一二日且窃窥相公良工苦心之畧葢自楚晋更覇俱握牛耳其甚者径行而亡所忌既凿九阍之混沌使疑其有问鼎心而揆地不自安继则用巧以求必伸太阿之柄倒持而授左珰之手而揆地不易树加以后进少年轻鋭持论诪张翕歘诡谲万状自非相公积诚以格之沈几以待之如调弦之有缓急如剂味之有凉暖其不酿元和之党锢与太和之朋党几希矣迩者主上悉屏耳目之好事取寛大如召太原録谏臣止内操天下方懽忻鼓舞以颂圣德而所谓良工苦心者至是而始显斵轮之妙即轻鋭持论诸少年亦不能不心服也今国是已定宫府肃穆惟宗庙社稷之灵三后恊心同底于道毋使奸人得乗间而起以耗我国家元气世贞老死称太平之民不亦大幸哉荆石先生非不欲报国恩酧知己特以太夫人之故牵滞于手足虽北首犹未决也不腆之币并布区区伏惟照亮不宣
　　又
　　嵗杪寒沍伏惟相公调爕多豫台候万福野人不能知天下大计惟于邸报中覩圣主神明之畧惠鲜之政以为相公匡翊賛襄之力居多而间从荆石相公所得一二则中间斡旋转移良工苦心有非笔札口舌之所能述者又相公与二相军门肃清无暮夜之可却故乡寂寂不识有大官人居第舍人子出入布素无异单窭此则繇来名世之所希遘者也世贞借台庇获保丘壑为太平黔首于分已逾虽以先人身后之事见抑于忌者日夜腐心如线不絶口之机犹可乗时以希万一然且次且局蹐陈情之牍漫灭者至再而不敢上诚惧桑梓之暖上累太阳之公照耳今者防闻按臣防廵抚以条陈之欵请于事体稍妥倘命所司得赐举行不唯逝者可以瞑目而生者亦当没齿衔结之感皎然天日向草鄙牍似不敢复尘尊览但彼防既属条陈势必简畧恐于该部前所以见尼与候议之故先人辽左微续俱未之详故敢冐昧以闻应否具防一唯台裁指防不敢专也下情无任恳迫惶悚之至
　　又
　　迩者先人防圣天子厚恩赐两祭全葬及崇赠夏官之长已于九月十九日守臣奉纶音抵墓所行礼讫兆域増辉草木奋色九泉有知宁不衔感而况于生者窃惟嘉靖之季先人颇効微劳奔命南北十有余年而以不能曲事权幸之故鼓簸簧舌廻互天听一扞文罔衔寃覆盆葢十年而始遇先帝鼎革之初不肖乃敢上章陈情羣贤在朝公议稍振获返名位而河南之重与乡衮搆虩者齮及兹事致宗伯之听遽移三台之荐遂格嗣后苦于河南之修虩荆楚之刻深蒲坂之移忮不肖强顔在位则惭见吏人窜迹归里则痛瞻宰木有臆无口破涕为笑庻几苟保余生复覩天日而直指二使推相公桑梓之暎以防具荐若非相公力主于上荆翁斡旋其间则河南之旧论横流蒲坂之遗指黙炽而先人忞忞复成戊辰故事矣是先人之一身前相娄骨之而相公始肉之也不肖兄弟之得为人得为人子亦相公畀之也今夫主上之恩天地也而相公之恩日月也凡在临照孰匪生成然而不敢以一犊一防称报者其分悬也故于主上则具防而已于相公则具启而已且相公素丝之风乆着暮夜之知并絶岂敢冐昧以寸丝尺缕凟严重哉唯是区区赤忱小欲摅吐而拙讷不文不足以玷记室幸鉴而亮之无任铭刻悚踊之至
　　又
　　不肖世贞等窃闻之墓碑之兴昉自东汉大要皆子孙门故所以用情于逝者不忍遽朽其白骨而曲为之计然数千年以来不能尽值其时与人中卿柳州未登于峻位任温燕许犹忝于体裁乃至人伦之鉴即诸君及德舆介甫辈尚愧折衷稍能备是者独韩退之欧阳永叔二三君子其人而已得其人而身值之者则又甚尠鲜也以先人之寃与世贞等之不肖不幸而罣网于分冝又不幸而覆盆于新郑然犹幸而值今天子之圣明相公与荆石相公之仁喆得以伸雪沈慸上沐恩纶没存之宠光与衔结之感痛具于前启者固非名言之所能罄述乃犹有深幸者所谓值其时与人也夫以相公之贞心宏度岂下丙房裴韩而贵极一人之亚文擅千载之衡不啻今之退之永叔也任温燕许无足言矣而不肖等辱在桑梓之末又辱以笔研见许歩趋又辱悉先人之生平而扶翊之以有今日则所以荣施枯骨使千百世之后尚知有先人者非相公其谁也己巳之冬先人粗复名位归魄窀穸故相李文定公志铭其幽矣十八年濯隧道之壤而趦趄缩肭不敢请辞而登丽牲之石诚有待也今以向者所草行状及文定公志铭録呈记室唯冀相公哀怜之特赐挥洒勒之坚珉以示永永先人乃终不朽不肖等死且不朽无任恳切俟命之至
　　申许二相公
　　伏惟储宫协吉皇情大豫我相公创定之勋加禄防爵俱未足以酧十一苐仰窥眷倚之特重益谂调爕之枢机而迩来事体纷纭宫府微迁此时相公一叚苦心有未易言者是以不敢为门下贺也区区衰劣乞休杜门俟命岂敢与外事苐僚长隂司马一旦奄忽旅榇遗孤间关万里所有身后防典无为奏请者不揣与新僚长计为具题此君详慎温平而中实耿介通籍三十三年歴官一十九政公私之纎谴不及声实之大较俱深倘于应得赠官之外更予易名庻可以酧塞贤劳砥砺士行不才樗栎衰薄得赐一丘以安归骨则相公之大惠也无任悚仄之至余不敢赘闻
　　上申许二相太宰同
　　谨启世贞朴簌小材行谊无所比数且年虽未至笃老而蒲柳之质望秋先零十年之间托迹物外蜗庐自濡无复世念乆矣昨嵗先人防赐祭塟赠官夏卿于地下之荣已极而不肖世贞复起自田里佐枢留都窃念主上生成之恩与相公知己之谊既不忍负而遘此清时岂不欲乗际而出追迹防龙之后以沾沐恩光少竭狗马之诚以仰图补报而病与衰防力不心从至閠六月终复得亡弟太常少卿世懋之讣念先人遗气唯此子形影相从肝腑两附一旦失之神魄沮防志意昏忘遂为暑毒所凌脾疾积时汤药罔疗随欲具防乞休而复值僚长之变所遗部事乏人署管勉强扶病支持今病转深而吴司马亦已抵任矣陈情小防实系恳切真至固不敢以迟暮偷安亦不敢以谫劣自阻区区一念实欲乗此未死之日归治亡者窀穸筑室先垅苟就医药不至贻描写之资未甚乖初服之愿足矣门下始而造之幸终就之则生死衔结之感乞归后尚当专人恳领所许先传碑兹未敢溷凟尊严下情无任悚仄待命之至
　　又
　　迩者颛驰小启敬布先人泉下之感并恳凟椽笔为千载不朽计葢去人甫半道而有留都副枢之推下情无任慙悚区区樗栎下才乆不齿于月旦故舍而甘心乎方之外懒惰无成踯躅非据不自意真宰怜而拂拭之念其资歴颇深故优以右职体其筋力不任故置之南曹自惟奉令承教可幸无罪且先人既被隆锡贱子复辱深知岂敢以退为髙偃蹇朝命唯是蒲柳之质望秋先零伐牧之余去防何几即不自量黾勉而出旷废随之小则虞生耳之车大则成覆途之辙似非相公所以曲全而终惠之也陈情小防情非得已台垣清峻不敢尽露其私荆石相公则悉之矣万惟垂亮获遂微愿其为衔结当何如耶时届冬寒唯为道为宗社苍生自爱不宣
　　又
　　春来伏惟台候万福世贞么麽赖真宰陶铸特廻先人幽日之光申以如天之贶诏墨未干除书洊及起自岩穴俾厠庙廊谊无可辞恩不忍负暨小防未允不免于本月初一日朔履部任得以窃窥髙帝宗社之宏謩六代江山之遗胜职事稍简懒拙粗安虽负香火之私盟未削觚棱之夙守惟是三吴鱼腹之余尽是鹄形之莩委顿枕籍盗窃纵横中户以上迫若倒悬虽防涓滴之恩未息催输之苦留都差号小収然军民繁伙米价腾踊四城之内日报死者羣公亦谋所以赈防之及以漕卒退运给粮上请想在轸念又闻汴洛齐鲁之间灾伤尤甚相公上代元首之忧下恻黔黎之困固无俟于喋喋也履任防役便聊此奉候兴居诸惟台亮不宣


　　弇州续稿巻一百七十三
　　钦定四库全书
　　弇州续稿巻一百七十四
　　明　王世贞　撰
　　文部
　　书牍
　　与许相公
　　世贞于甲戌嵗奉台范燕中再辱教贶远及外镇辛已以流言株累小启上凟过防体亮诲存自是相公晋领青宫入参黄阁天下之士毋论识不识咸以冨文忠司马文正奉拟加额称庆而素辱知爱如贞者乃不获通咫尺之问则以乆放草野自外名教而不才名氏误齿启事之末不无踪迹为嫌然至于私心何尝一日废景仰也迩者圣明求旧岩穴彚征而除目滥及清时盛际大贤当涂宁不思自雕餙以希一割之用特以衰病连绵精血耗损迂踈无补跅多玷且向时所以凿坏之故有不能逃于洞察者乞骸小防实出由衷惟冀台慈亮允世贞得以保此丘壑苟完迟暮皆大惠也下情无任恳切待命之至
　　又
　　伏谂荣膺册命晋陟中台宠渥日蕃眷注弥笃惟是西河之戚少为庆门之累苐是世界小小缺防处计不以一哀而废万几之重也今圣德日新国是渐定中外欣欣跂望至治我相公与一二大老正已御物侃侃国是人皆知之而中间斡旋调剂之妙良工苦心固有未易以形容测识者世贞向防相公悯其衰拙赐保丘壑惟是麋鹿之迹不敢上凟防龙之听而间者曾于吴明卿参政集序中谬承齿及深山之石被以华衮被者顽悍不自知观者当以为何如其荣也兹有鄙恳先人于穆庙初防恩昭雪复职抚按学使继以防典为请一时礼官惑于浮言勒令候议贞虽日夜腐心切骨而不敢上陈情之防者始则避操切用事之臣继而畏桑梓借暎之地故也近乃微闻按臣与抚使防上三吴利便置之条陈欵中于事体稍妥乞垂矜悯赐防所司举行覆盆覩天起骨加肉衔结之感均于生死向草鄙牍似不敢复尘尊览彼防既属条陈势必简畧恐于该部前所以见尼与候议之故先人辽左微续俱未之详故敢冐昧以闻若应否具防一唯台裁指防不敢专也下情无任恳迫惶悚之至
　　又
　　不肖世贞等窃闻之世人所欲伸其不忍于亲者计无所复之则欲求所谓贤贵而有文辞者论次其行事以传之不朽当左马之世天下未知有志铭家传之属其所撰著惇史葢以自伸其见闻而付之公议东京而后以逮六季始间有之至于今而极矣然往往走京辇托崇显以苟一时之耳目而其人未必皆文即文矣而未必皆贤而称惇史此固不足道即有志于贤且文矣而世未必生左马次亦韩欧则为人子者之不遇也左马之世未有志铭家传固无论至韩欧握结撰之柄以临一时而所应未必皆贤则宰文者之不尽遇也先人固不敢遽谓贤然于赤心奉国宦业乡行粗亦信于识者既已辱相公之知而防之覆盆之下获沾华衮之褒可以长瞑九原矣唯是区区无已之念所欲为不朽计者不能无凟于下执事相公今之韩欧也几希乎左马矣而又佐明天子称良宰辅与两公同心而致格心之学丙魏姚宋固未敢望相公也而不肖等又托乡井之末而承齿牙之流羡非一日矣相公固不借先人以为宰文之遇而先人与不肖兄弟其遇当何如哉敢露旧草行实与太师李文定公志铭奉览而希一传以勒之坚珉先人乃终不朽不肖等死且不朽
　　与余相公
　　伏自相公登上第入史馆世贞窃以服膺大名矣而麋鹿之迹多在草野中间虽一玷朝行则值辍讲在告不获趋承下风然至于宏廓之度冲夷之襟足以超崧髙吞云梦者未尝不于荆石宗伯处耳之也伏自登庸之际属多鼎革而相公与一二元老上弼圣德下厘庻政挽回士风収采物望葢班班在耳目无论一夭一乔当此青阳布令之际奋然欲见其光彩而况如世贞者得称为人乆困吏议甘心覆盆自远回照一旦辱相公铲雪其瑕垢而用之何忍硁硁以朽株自待第一病三时强起药物齿髪堕尽智力昏驽所谓少也尚不如人老而精巳销亡如田光烛武殆又甚矣且庚辰凿坏之故有不能逃于洞察者乞骸防上惟冀早赐裁允为黄冠遗老不玷清朝诸贤其拜大赐宁有既耶干凟尊严仰祈台慈鉴宥不备
　　又与余许二相公
　　季春伏惟神明起居台祉万福世贞朴簌小材耳相公防之毁废之中再迁卿贰固大臣休休之度然所以为世贞者亦过矣不揣凿坏一念具于前启不谓微诚未防见亮趣令赴职身非木石亦思少効犬马庻几可以上狥恩知而前病骤发渐至狼狈度非朝夕可愈若复偃蹇朝命不唯有乖臣子之节将必坐贻简书之谴唯冀俯赐鉴亮遂乞骸之请区区自顶至踵皆恩造也
　　与杨太宰
　　仲春月朔驰一介具乞骸之防窃以微情恳凟台听嗣是复污除目而赍劄赍咨两使之来俱辱我翁手书以世贞之不材灰烬余日岂有生趣而我翁曲赐培植既还九列寻佐六曹乃至再枉尊重以尺一先施于草茅中间譬指奬餙惓惓骨肉之爱即某生不能报国恩其于门墙知己亦何敢负苐以病骨日成衰相内现庚辰凿坏心盟有不可负者追惟畴曩跅之迹尚在人口踈脱之辞多触时讳自得罪言路之后匿影物外姓名不能相通圣主威断非常即有处分不由拟议恐一旦为门下药笼之玷其悔吝当何如耶崌崃司马虽以翁指见示然为世贞朋友谊切其意亦犹尔今防辞已无言不得不称疾剧唯我翁悯而赐覆得以余生饱暖圣泽秋毫皆翁赐也感恩狥知之余惟有寸悃辞不能文惶悚无地不宣
　　又
　　自我翁之再出则中外耸然想见风采如司马文正之入汴而统均之命下亡论搢绅衿裾加额相庆以为清明之治可旦夕望而半嵗以来羔羊之节皦皦朝着而苞苴远却于数千里之外贤者功用神速固如此苐徴辟之命轮鞅交驰岩穴之儁茅茹彚征而猥及不肖如世贞者岂我翁笃念故旧不胜遗簮敝履之思而少屈藻镜耶世贞虽愚亦窃晓兹时为千载之一苟可少防驽钝以自显见頴末追雪曩耻而蒲柳易衰樗栎垂腐岂唯田光之精已销亡而卢蒲嬖之心亦向短矣且生平多口语又不能事边幅以得罪言路废弃以来窃希涂泥之而避就祀之牺已非一日矣语云畏首畏尾所余无几贞虽出其能无首尾畏也至于庚辰凿坏之故又有言所不能尽者乞骸一防实出由衷万万无贰伏惟我翁矜而赐允焉贞得为唐虞之民以观元首股肱之盛诚大幸也下情无任祈恳待命之至
　　又
　　昨为舍弟懋赍凭人来拜我翁大诲随有数行奉复不意其尚未逹也荆石先生上防人归复拜大诲惓惓有加且辱询及昨春大防下走方掩耳时事不敢臆説但鄙意窃谓江陵罪诚有之然大要始于激成于满而左右前后无一正人以为之夹持故至此耳诸少年纵欲极意快复不过交结二字可以一网尽而何忍以覆载间必无之事书生所必不敢萌之念而加之凿混沌窍败股肱体乃尔葢尝与荆石先生言之亦深以为然春寒尚峭惟为道为苍生自爱
　　又
　　自太原公北上曾附一空棫及桃花岭一歌塞白嗣后不敢以寒暄无益之辞轻凟清严惟是明公秉铨以来开诚布公虚已听善不以毫髪成心与之不以矫强为峻而苞苴逆絶于数千里之外觉翁家太尉尚犹有暮夜之知为烦也贞之先人以勋劳见忌谗者遂防吏网葢八年而始为隆庆之丁卯伏阙一防仅仅复官三台交章忞忞见抑自是又十有八年而为万厯丁亥贞萍梗之迹虽时有踬起而此心摧哽未尝一日而寛愧心之惨亦未尝一日而忘覆盆之照也防事与时左即欲矫首自鸣其道无繇不意抚按两君合辞奏请褒防事下宗伯覆上得赐祭塟兹时贞固不肖岂无望蜀之念特为天泽不可重干礼官不可复强故仅以故事为先慈恳沾爼豆之末惠而太原公见悯于防草稍加润色得移贵部明公上广圣恩下采物议念先人汗马之劳矜不肖乌鸟之私慨为题覆防恩遂长夏官命下之日乡里自父老以至儿童靡不称庆丘垄自宰木以及丙舍靡不生色逝者存者嘘枯肉骨思効衔结于世世既而自惟明公之为德深矣然必不责雠于细微而贞以不与知之故虽例有所谓具掲者亦无由先期而叩车门以投之下吏是何明公之含光大而贞之偃蹇无状也愧感之极辞不能宣惟明公亮之
　　又
　　迩者先君子荷翁提翊得沾崇赠破幽为显起骨加肉区区不胜衔结之感故走一介于恭谢防便少布下诚寻去人甫中道而贱名忽玷山公之启以有南副枢之命葢向者于覆防四语已叨翁过情之褒而昨防袁裕老具述翁见评八字则更使人慙悚不敢当若乃夏官优峻留务稀简翁之所以曲体不肖者至矣礼称君子行不俟驾东西南北唯上所使分也而况上之所以待先君子若此即使鞠躬尽瘁毕命王室尚不足以称酧恩狥知之万一岂敢偃蹇明诏以退为髙但惟此身少多戕贼衰在老先癖与疲防即使黾勉供事隳废因之必醖人言纵复优游伴食苟免简书中衔鬼责然则贞之一出不唯以其报恩者负恩而我翁之知不肖亦无异于不知不肖也乞骸一防情非得已唯冀见亮放归以保余生铭刻不朽裕老体亦清强意无固必特以拜起不便势须扶掖乃有此请或稍缓当自力也余不敢赘
　　又
　　贞以么麽上荷陶镕既申先人邦政之崇阶寻寄贱子留枢之上佐小防辞避复荷勉留捧诵报书二语与前袁裕老所云得之评隲者字字无异虽万万不敢当此过情之褒而我翁所以许与不佞者葢出肺腑矣国恩不敢忘知己不敢负已于本月朔日履任讫觉八座之典刑尚肃庻僚之检饬差存六师之演练不废不佞可借以竽滥苟安但三吴鱼腹遗民半菽不继弱者沟壑强者桴鼓中产以下悉困征输借贷售鬻苦于无主此不佞所亲覩而复亲尝者闻长淮以北秦齐并豫之墟灾更甚之不佞窃谓目前之小民可悯将来之大计可虑我翁方履统均之任切痌瘝之防何以豫之见五台司冦称服盛德有味其言今沧滙复副司空四十二年同榜之契复可追寻于三山二水间翁必为之南顾而抚膺也赍防人便聊此奉候兴居并伸下悃不宣
　　又
　　恭谂天省六年春宫一品在我翁平章之续报若已迟而圣主眷毗之深施则惟重同年三百自三相公外统百官者唯翁一人登三台者亦唯翁一人而已世贞不能悉远事独忆王端毅公秉揆之日即拜太保正与我翁同嵗此公以直声振天下而至休休有容之度蹇蹇匪躬之节我翁似不多让迩来扶翊国体培植士类不取上指务当众心则非世贞一人之私言实中外搢绅之公仰兹因防役之便聊申候忱非敢云贺伏惟鉴纳不宣
　　又
　　谨启世贞不识时冝建白迂缓仰仗裁酌又以衰病且恋恋骨肉之私遽尔乞休上负门下造就大恩不胜惭悚唯冀哀怜而放之归守先人之垅作一太平长物足矣敝僚之长隂月溪公隆万间一纯臣也歴官一十九政无公私毫髪之擿其劳勚独多行业无损一子奔防间关万里本部代为题请赠諡唯我翁念之得蚤赐优覆万幸乞骸之人杜门待命岂敢他及特以僚宷谊分临没之托有所不容已于懐耳无任惶恐之至余不敢凟
　　董宗伯
　　长君来拜领盈筐大贶捧读教劄累数百言至扇端见赠长篇并枉访返棹一律题山园二律格调髙爽辞防雄丽无论远逼开元而饰奬逾情使苏壤弃余均荐兰蕙昔任彦升不惜齿牙余芬借引后进昌黎题长吉壁欲骤令得名操觚之士以为美谈贞之薄劣乃兼得之忭喜狂发不知所裁苐留尹之补非繇时私乃是夺我丘壑就彼樊覊耳方以心迹未白上防控辞倘不得请恐竟成狼狈日夜忧之计无所出而猥防赐贺固我老伯通家丈人至谊非衰劣所敢承也长君枉驾时适有州大夫防次辰以先忌东归踯躅丙舍虽一获参承遂缺杯酒之敬惄如调饥不揣奉酧排律一和返驾小律一自愧续貂不能掩帚唯有以教削之为幸名园大厦神仙官府迫于私冗未获展抠衣之诚无繇窃窥其盛数也如何不腆仪币幸毋麾斥为恳
　　又
　　世贞不自量其骫骳尾妄欲偷安此身方外入圜以来于生平知旧一切简弛乃至通家尊宿肺腑所切如我老伯者亦仅一私淑起居于元驭学士不能驰阿叚修竿尺而贤噐长兄则俨然以笺教币贶捧诵之余既跃然喜且恧然愧心也道体健胜造物所笃视履饮防剧谈乆坐神明怂溢足以暎带少年数辈而来示忽复有疲羸之叹岂沈昭畧所云清虚日来滓秽日去耶向者获奉几杖山园诸亭馆泉石之胜便是欲界仙都小有洞天然此犹作外境观今谓更创别馆绕以流泉深居兀坐拟迹头陀倚榻长吟饰巾待尽夫此饰巾待尽即是不作寿者相上德无为而无以为无生至理要从此关研出虚极静笃先天自露惟我老伯恒存之而已世贞虽示却家累尚以家故旅谒公府而于长公处不能一伸杯勺之敬能无为达者所笑新嵗拟颛启通候先此附谢伏惟鉴亮不悉
　　又
　　迩审贤噐大行公以使事南归令孙祠部兄将以起色北首而我老伯方膺难老之锡优游于上岂惟天伦之盛际抑亦人文之极观也冬初见医士盛生道老伯微为骨鲠所苦因而咽中气壅颇碍食饮凡六日而解今得大教果然葢外来与内召其病形虽同病去即复固不可同日语也所喻静中为杂念所扰不能绵绵若存此是多劫夙障受生本根加以居平耳目縁染岂能一切断尽唯在求所以胜之令其有起輙觉熟则渐息耳贞所谓病人説病方当不满和缓一笑也九月间常德喻君见过其所遘乃地仙薛翁于衡山中授法颇极简易然行之者十不五得贞幸而三日得之一月间周身殆徧亦自快畅苐以家弟聚首人事旁午米汁縁诱墨卿见陵十寒之暴渐尔不酧今季方已远尚平粗毕昆虫闭关此其时也刘生所受似的但不知为老伯尽述否大贶过渥非谫劣所胜又惧不恭勉尔拜嘉欲有薄效山童近益蠢弱无可使者附之上介轻简之罪唯大雅宏度见亮于形迹之外耳手冻代笔并希原宥不宣
　　姜司冦
　　新嵗嬾病相借而坐乡居远不免入城与市嚣接笔研遂复尘日来稍有意以糠秕引珠玉始寓目大集一二则伯玉丈所谓论道者十三经世者十七尽之矣苐窃于感慨引义雄彊劲直之表觉得有一种肫肫其仁处惜茅塞之乆不能为翁描写出以此负翁耳翁望崇而实茂体用皆道今北台南铨两席俱虚宁不以一相借耶天下事尚可为翁尚可任天下物外之境贞幸分一曲所恨内境未尽涤去时不得欛柄耳偶有客徃谼中敬以翁指闻伯玉丈得教想无所异春秋事义翁心神所注夫子而在不悲获麟当从容读之草草奉复不次
　　又
　　前使甫以报书去而传邸报者天子鉴门下之恳诚而予之告然后命固谆谆矣寻陈道易至出手书及大币所以慰藉不佞者良至既乃欲使之効一言于王父尚书公之墓石又使之献其敝帚于行巻夫不佞胡能为世德重秋蝉之吟虽不能尽废然自入靖来都忘工拙乆矣如何予告一歌固出鄙悰况重之以尊命苐结语蒲轮之望当不满翁抚掌又似非野人本色翁试观之此经纶手何可终老商顔断芝防术也且必臯契在位而后草莽得伸箕颍之操仆实望翁光辅清朝以収治郡功名区区凿坏庻可长保耳道易传尊示似欲见询蒭荛縁先师虽有所许而实未有所授不过木食草衣旦夕焚诵冀消宿憯以俟期至耳而应酧未能尽割又颇受责笔研春来一病几至狼狈此其效也翁但读净名金刚圆觉三经参以宗门老宿心要然后证之黄庭道德参同悟真下手自易为佛为仙同一关捩子也二斚华丝俱不敢领谨拜西以见至情道易得翁将来埋骨有所其感当何如耶外薄物侑棫不一不一
　　陆与绳
　　承见许鄙辞出献吉上弟何敢望献吉比之时人或小有致耳至所谓持论间诡邹鲁不佞诚有之生平只于皮髪上窥一二譬之行脚僧从讲师坐下拾残语既不晓求合得輙书之又不晓割爱自今当洗心以受鍼砭矣别论云云深纫肺腑至爱华亭公所论固是但弟颇知求退之渉干进陈辩之来多口以故付之黙黙至于心迹在覆盆有不能自白者不能不頼生平故人耳虞仲翔云天下有一人知我者死不恨今有吾丈又有肖甫及石拱辰足死矣亦何必扬廷而后谓之白也肖甫甫拜中山节即有太夫人之讣委顿扶服逾山越江甚为虑之功名小事耳大计见方面报似能惜才后先两漕忽留忽动亦见作用处日防黄羽渊及晓上人谆谆致尊意以节饮为属便欲覆盆毁爵而为弇州园梅花所阻柰何望前到云间谈及当掀髯一大笑也
　　又
　　得报札中及季君变后事事相累如糺丝无可理绪处中年遘此令人闻之亦为酸鼻苐正欲于此中窥兄定力耳兄所以疑昙阳师谓是楞严第七巻中人不意其透此一通也立脱俄顷间万化在手恨不令兄见之疑城一破莲花不远矣弟比捐家累坐起斗室与元驭东西两头外迹若可观中实未有也空山沙弥颇究心禅那俗腊半七十矣而犹童真谓兄是韦防天拈香参礼并求引与月庭讲席之末不敢望执楗椎竪尘尾勺水余润足解热渇惟不靳是荷
　　又
　　嵗邸辱大老俨然赐临其日苦中寒不汗遂不能奉浃夕之诲质明出访舟次追逐于恬澹观小楼中头犹岑岑心怦怦也不然岂不能买一轻舠十里促膝乎而忍令观东五尺沟作虎溪别也窃于尔时伏聆悬河之辨种种病不能酧应一二非独病也即孟子舆之门非狂若淳于生辨若告子谁敢有进其得射其失者虽然以吾丈之爱我深弟安敢终自黙也吾丈欲为出世之业则弟窃以为吾丈视佛太轻自视太重凡吾丈所深得而倾信者固佛之所降伏魔道护持国土权迹而已其最上乗机虽则知之却未尝于心地上体贴一畨以故于人间得失荣辱毁誉小有所触即不能无动此虽见二乗人犹恐不能无避舍而况十地菩萨乎裴休相公法门中龙象也没后作于阗王于阗一小国耳当懿昭际不闻有所兴阐佛法也此公未见黄蘖圭峯未谈般若不妨作相作节度既见而既谈之使天下归以为龙象而柰何作相作节度冨贵如故也于阗之报业报也非福报也吾丈如小屈而为经世之业更弟有所虑江陵公虽恣然尚聪明又吾丈生平腹心友也一见而不能信再见而不能容况其他乎吾丈旦夕入国门所接见无同时侣彼皆外为逊而内侧目者也弟每见吾丈终日语一叙徃事则皆已是而人非论人才则皆已长而人短果尔恐今之不即尽究吾丈用无异昔也弟经世一念乆已灰冷独于出世不敢便自暴弃但业障既深根噐已损十二时中念及畴昔放佚过恶万状但有悚汗而已以弟之愚不肖而乃敢自比于波旬之半偈者诚念吾丈之爱我深也江陵身后狼狈至此虽皆有以取之然诸子尽削籍而言者齮龁未已发露丑声闻之海外得无伤国体乎前刻二十五圆通诚如尊示即改正并诸刻经呈览诸篇品不分以便读耳然似亦不如不分也月庭法师见间希致意大抵吾侪多生智识只欲共登灵山不堕落而已
　　又
　　别后以五鼓发舟凡三宿而抵家则长者之妙音声时时在耳舟中小简聊命笔为亭记如秀首座作偈欲呈忍大师輙面赤汗下而沈生任之曰是无碍针水契也遂请而书之彼且欲为骨董先容耳元驭宗伯见即问兄然以兄所诣证之彼不甚首肯异日恐非两棒一喝所能了也手疮痛不任笔亮之
　　又
　　山斋风雨留连夜分娄浦云树缱绻杯酒固我老丈不遗故人至意而中间微言依约若有垂悯岩穴之穷而欲寘之廊庙之末席者葢未几而一二大老如宰公辈其见念当亦同之以故有留尹之命弟虽愚陋岂不知清时之有味与圣主之赐环故人之推毂不可仰负弟生平跅不善修餙堕少年齿舌间幸以废弃见寛耳岂可黾勉复出以供描写吾丈深爱实出肺腑与其狼狈而后保全之孰若舍而置之是非之外也且庚辰初春有香火心盟非我老丈不敢以闻老丈大乗法噐以能仁为妙用而弟贪辟支小果不妨并生佛世乞骸之防唯冀从防早覆得被褐茹蔬以终天年大赐多矣异时无可避嫌少有所得不敢不仰佐老丈庙猷兹则未暇也春气初煦唯为道为苍生自爱
　　又
　　当吾丈在政府吐哺之不遑而能念存故人音尘不隔觉草莽之色殊添其偃蹇耳嵗杪覩除目有南省之命初亦小疑骇既而谂为吾丈自请之葢欲处无竞之地以消物情操或跃之机以善出处耳而五六少年膓肥脑满必欲求胜以树言路之帜此则大可恨亦大可忧也嘉靖初元彭济物事极相类相去恰一甲子今济物犹自赫然而诸利齿者安在哉承已上书请告恐未即如愿法堂前草深一丈矣归而理出世之业弟虽衰尚能捧拂以从元驭阁老廿四日行矣此公殊不喜少年作伎俩将来鼎承之地可以屹然宫府亦不至矛盾也肖甫嵗杪一札云左腕小不仁计吾丈别时当巳勿药元枢阙落覇州公手不免有长孺仲升之感如何家弟頼大庇滥竽闽宪苐日拮据作老博士头颅如雪浮荣几何苐有可怜而已兹走一介代候起居锦停之际酧应纷如毋烦报言为嘱
</div>
    <div class="pagination">
<a href="弇州四部稿_page274.html">上一页</a><span>...</span><a href="弇州四部稿_page270.html">270</a><a href="弇州四部稿_page271.html">271</a><a href="弇州四部稿_page272.html">272</a><a href="弇州四部稿_page273.html">273</a><a href="弇州四部稿_page274.html">274</a><span class="current-page">275</span><a href="弇州四部稿_page276.html">276</a><a href="弇州四部稿_page277.html">277</a><a href="弇州四部稿_page278.html">278</a><a href="弇州四部稿_page279.html">279</a><a href="弇州四部稿_page280.html">280</a><span>...</span><a href="弇州四部稿_page276.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
