<!DOCTYPE html>
<html>
<head>
    <meta charset="UTF-8">
    <title>御制诗集 - 第 60 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 60 页/共 1326 页</h1>
    <div class="content">　　梧影扶踈月色流隂虫苔际已先秋畹兰圃蕙犹承露任尔芳菲得久留
　　雨后
　　雨后林塘欲作秋嚣尘不到读书楼山容恰向窗中洗荷气常依簟上浮绘圃墨林余薄润稲畦桒陌慰先忧稍纾眉蹙愁云汉治理防康静讨求
　　旬余诗思归何处恰共甘膏续续来人自觧愁抛背草鹤如知喜立新苔西山翠色生岩复北渚清涟涨岸隈屈指西成犹有待课晴量雨防低囘
　　漪碧湖光涨蕴沦兰舟闲泛藕花津风扬颿锦垂朱蚬棹拂荷珠防水银别浦暗传蛙沸急丛芦时稳鹭拳频由来一雨蘓羣彚生物从知大造仁
　　夏宵月下有懐
　　碧宇冩寒光踈梧含静影风漪苔篆防露香花气永莎鸡砌下吟萤火叶间炯九夏过强半渐作秋前景流隂信弹指徨倚观平等忘言对绿蕉蕉以无心省
　　与诸王泛舟观荷作
　　新晴湖锦防赪霞伴奂防余桂檝拏风叶擎珠团复露枝撑繖直还斜楚骚漫拟称荷盖周雅曽闻咏棣华同我忧勤同我乐好縁欢聚问桑麻
　　西园泛舟至圣化寺
　　万泉十里水云郷兰若闲寻趂晓凉两岸绿杨蝉嘒嘒轻舟满领稻风香
　　逺山螺黛暎澄潭润逼溪村绿意含谁向萧梁庾开府帧头买得小江南
　　淰淰轻寒上葛裳物情人意醸秋光芰荷惆怅西风里作意临波艳晚妆
　　宓蒭一滴觅曺溪觅得曺溪也是迷何似无心闲逐景好山迎我作诗题
　　连朝甘雨活雕枯水畛山畦翠更腴犹见西峰云气润阿香重展米家图
　　虗静斋
　　皇祖旧题额也感而赋此
　　守静志常虚致虚心斯静一二二而一泊然万虑屏是语古圣传
　　皇祖得要领六十一年间用此安万井孙臣诚愚芚汲古乏脩绠身肩乃知劳况多愧衾影别墅閟松云近此招提境【虚静斋别墅近圣化寺皇祖常幸此】欲騐农桒功因揽湖山景虚古梧翠座静天籁冷寻流未逢源安得亲质请言念
　　噢咻恩澘焉涕泪永
　　赐纪山廵抚四川
　　国有铭勲典【纪山之父额伦特康熈间曽为湖广总督后征西藏殁于王事】家称继武徽宅中思敉外布徳并宣威波泛巫江渺峰标劔阁巍贤劳予所眷四牡谩騑騑
　　再题圣化寺别墅
　　郭外川原曲复斜千章夏木防清嘉披云歩屐扳萝磴扫石烹泉掇药花隔防数声闻牧笛负林一带恍山家清吟静赏消长日未拟心田长道芽
　　泛月
　　姮娥不耐独徘徊推出东冈镜影来秋意满湖人未识隂虫唧唧岸旁催
　　澄廓湖光晩籁清蝉声才断复蛩声依稀昨嵗舟中景如驶流隂暗里惊
　　浦云染赤作天霞水态山容鬪月华为爱荷妆临玉镜却教鱼跃避金蛇
　　烦暑依遅向晩消兰舟独放御湖遥湛虚楼阁临三岛涵影星辰动九霄
　　清吟静倚画中诗渚畔停桡有所思髣髴年来明月下焚檀煮茗恰移时
　　日影
　　流晖散郁溽曝物増莹晶檐牙防防直庭柯上窓横金乌渐南翔白帝催西成垂帘坐清昼消息騐虗盈侵寻晷影短惕我惜隂情
　　丛篠覆町疃浓隂日蓊窈暅阳悬清光爽气来亭沼砌葩豓晚芳秋意归何早懐兹履霜心奉是贞观道防余恣研精图书诚静好
　　六月十九日立秋
　　只道光隂遇闰留却縁遇闰迅如流炎官后阵犹腾【是日热】白帝头衔已报秋蛩语渐从朝露絮蝉声多向晚风收司天谩进丰年騐【每逢莭钦天监占风以奏】未至西成讵解忧
　　万泉郊园十咏
　　径
　　曲径接云岫仗防供幽探何必陶处士髙名独标三
　　栁
　　纎腰风里旋踈眉镜中写小轩只五楹窣地青丝下
　　池
　　圎池既孕珠方流亦含玉惟此一清荡涤心神目
　　亭
　　四面湖山画满栏花栁风中有读书人把巻乐无悰
　　石
　　地僻石亦苍莓苔篆狞怪俨如冠且裳自学颠翁拜
　　泉
　　泉非吕梁洪漩洑处处多昼夜流不息终成江与河
　　竹
　　讵止令人逺兼能免人俗细雨润琅玕彷佛渭川曲
　　松
　　闲看松上云静坐松下石咫尺小天门却在洛阳陌
　　圃
　　灌园日以滋嘉生错如锦时来掇菁芬蔬食而泉饮
　　花
　　野卉摠无名堂襟随意荣何湏树兰蕙触处畅生生
　　立秋后青龙桥道中作
　　香生禾黍玉泉隈鸾辂逶迤静防埃云敛天光依北迥风传秋信自西来蝉声向午留余韵露气晞阳润彻荄防是拈题宜素莭停舆澄景几徘徊
　　祷
　　黒龙潭而雨因纪所见
　　灵湫
　　神所宅澄波深且滢利民功乆着泽物诚斯应我来瞻庙貌肃然而起敬匪为求多福稼穑惟民命泰阶六幕调屡丰寰宇庆省嵗率咎徴神乃司其柄获佑以为愧遑论謟与佞况兹实古迹圎池明似镜渫然鉴毛髪更鲜鲲鲕泳一鳞防其中昂蔵无与竞颇颇露头角如具飞龙性然疑我未知变化斯称圣
　　喜晴
　　浮云敛天末金飔荡空宇晖晖朝日暅驱尽炎官暑庭除既飒爽翰墨聊容与披彼梧风凉裛兹花露湑言念陇畆间冝旸已延伫乍欣暄曝恩况复利行旅【将以孟秋上浣启行叩谒　祖陵故云】望中山翠佳秋烟平楚西成触目诗是我欢生所
　　新月
　　梧阶钩影尚朦胧去嵗秋光此夕逢疑是素娥思白帝却教珠泪洒寒丛
　　工部侍郎徳龄有贤母诗以赐之
　　治身勤四徳教子朂三迁乐易斯长夀令闻乃大年封坩曽着洁画荻旧称贤彤管芳规在千秋耀简编
　　题唐岱秋林读易图
　　窓含平楚千章翠户对踈峯万笏青风日晅秋色好由来大地是羲经
　　新秋瀛台即景
　　霁后林峦翠黛横无边诗景座中生砌葩防缀丁星紫镜浦周环淡沲清谩说梯仙隣北极喜防白帝酿西成桒畦稻陇均堪赏写出终年望嵗情










　　御制诗初集巻十五
　　钦定四库全书
　　御制诗初集巻十六
　　古今体一百一首【癸亥五】
　　七月初八日因徃盛京叩谒
　　祖陵恭奉
　　皇太后始发圆明园作
　　虞采绥旌次第排金风凑爽满天佳王途于迈髙秋净帐殿承
　　欢爱日谐望里闗东多王气行经塞北畅清懐緜緜寳穑秋成近触拨吾悰讵有涯
　　清河道中
　　秋原静且嘉秋路足烟花林重犹遮骑途干不碍车山容看已近塞景未应賖驺从兹伊始行行揽物华
　　石槽行宫叠旧韵
　　雨霁园林景色妍羣芳绕砌足幽娟翠含螺黛山迎户影覆曾青树隠天露到新秋才欲白月防望夕又将圆前年今嵗原无隔诗句推敲未忍眠
　　郊行
　　荞尚青青黍欲黄金风时送粥饘香翆华摇曳繊尘浄欢切郊行十里强
　　野老扶児望六飞停鞭问处话依依金吾莫谩频呼跸一向筹伊冻与饥
　　滑笏溪流曲抱村逰丝白日静秋原村翁不识銮舆过跣足科头倚荜门
　　黄花路
</div>
    <div class="pagination">
<a href="御制诗集_page59.html">上一页</a><span>...</span><a href="御制诗集_page55.html">55</a><a href="御制诗集_page56.html">56</a><a href="御制诗集_page57.html">57</a><a href="御制诗集_page58.html">58</a><a href="御制诗集_page59.html">59</a><span class="current-page">60</span><a href="御制诗集_page61.html">61</a><a href="御制诗集_page62.html">62</a><a href="御制诗集_page63.html">63</a><a href="御制诗集_page64.html">64</a><a href="御制诗集_page65.html">65</a><span>...</span><a href="御制诗集_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
