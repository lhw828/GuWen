<!DOCTYPE html>
<html>
<head>
    <meta charset="UTF-8">
    <title>御制诗集 - 第 956 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 956 页/共 1326 页</h1>
    <div class="content">　　永恬居
　　野桥防渡水澶湉倚巘山居蓦地詹觉与昔年初不异欣于六月了无炎檐禽对客意为永林鹿狎人心亦恬岂必练研求警句兴之所至笔因拈
　　素尚斋
　　岩廊重攀陟文席小栖迟山夏还依旧松风特相【入声】宜乗闲堪缀墨触景忆
　　含饴两字钦心绎
　　千秋教意垂
　　创得斋得句
　　今朝有余暇便拟入山深风日宜新霁峯峦是故林肩舆陟云磴坐榻俯瑶岑耐可称得创旬余始一寻
　　夕佳楼
　　较斋又畧髙纵目正出树四围山濯翆一宇晴澄素迩来雨已足千峯喜敛雾到兹以卓午夕阳景未遇然而一楼中固恒贮佳趣
　　枕碧楼口号
　　岩楼两架枕孱顔无地临乗片刻间拟象设如称碧海忘筌雅似到三山
　　过东岭至檀林
　　自西而往东西升东降兮设使自东来西下东乃跻高岭镇横亘何曽分别斯因悟一切名由人所强为创得斋之东檀林在兹调御坐如如过未现等齐而我犹饶舌把笔为新题
　　天籁书屋
　　额檐借槜李天籁发天香讵祗欣説项兼因寓达荘亦将真迹检便置个中蔵【项元汴喜蓄名人字画每以天籁阁印记钤之今书屋既仿其名因于续石渠寳笈书画内曽经元汴印识鉴蔵者检数种贮此亦循名责实意也】设以北南较髙他千里强
　　超然宇作歌
　　山已高哉台更高因之名曰超然宇讵云津逮彼两苏觉胜胶西难计数徂云片片无流连天光山气相澄鲜一尘不到万縁静吾意亦与同超然虽然吾意更有説髙则无物不照彻古之帝王蔽冕旒水至清亦愁鱼竭
　　沧洲趣
　　天池原艰致洼樽戽以水颇具溶瀁势趣寓沧洲耳究费人力劳薄赏毎扵此【每当无雨时憩此所司必汲水注池为防缀因酌量赏之】今来乃弗借雨足水存里亦复梳荇藻亦复成沼沚小许无待多濯清有所喜
　　云润楼口号
　　恒喜英英云润楼今来雨足望云收一天霁景供和墨砚瓦却余珠露留
　　咏檀林凤尾松叠乙未旧作韵
　　随宜筑山舍奚用延袤计而迥得佳概悬居若空缀懿此凤尾松移根自别地恰值门前石有孔亦竒事孔圆径一尺松才拱把遂放根绰有余得气郁葱翆兹别复三载不殊弹指际虽觉分寸粗石孔粗未逮逮其同孔粗谁当咏灵异百年已难期而况期千嵗【俗云千年松万年柏若至千嵗此松当粗弥石孔矣】
　　山东巡抚国泰奏报收麦及雨泽霑足诗以志慰
　　夏收定已九分多暑雨优霑屡霈沱各属大都无不遍兆民自是有余和更筹狼藉欲征麦足备仓储例抵禾【国泰奏山东省城及各府州属于五月中旬下旬均得透雨秋禾十分畅茂并奏称本年东省二麦丰收所有莭年民欠仓谷请照例以麦六斗抵谷一石交仓小民易于输将自必倍加踊跃即如所请行】歉后穷黎幸逢此奏章批尾庆如何
　　题薛绍彭兰亭砚
　　薛米由来弟与兄【见米芾书史】襄阳惟是意为倾緑端恰写兰亭景凹背还镌稧帖成知古法仍兼画趣祛时态早契书评即防墨沼苍云润欲出呼之聚有精
　　题吴镇岚光送爽图即用其韵
　　逺岫云归腻雨晴一川新爽拂檐楹乔松谡谡鸣幽籁试问因何不得平
　　钦揖仿赵孟頫设色山水
　　下笔似云烟王孙法则然【见钦揖自识语】奥区开白屋薄雾过青天【亦用钦揖语】谢客絶三径消闲展一编不为章句学【图中有此印疑即揖物】意寓画中宣
　　咏汉玉鵞
　　久于笔法玩羲之曲项昻头意不羁应识汉家旧风月影娥池上伴曽谁
　　题宋紫端平直研
　　旧品依然存旧式名称平直义精微告伊试墨搆文者两字母教出范围
　　陜西布政使富纲奏雨泽农功事诗以志慰
　　农功原所重宣承防篆尤其奏所应【通省农田本为布政使専责况毕沅已赴甘肃署理总督印务富纲现防陜西抚篆尤应入告】二麦已收称嵗稔大田普种待云兴【富纲奏陜省二麦登场甫毕正当犂种秋禾已于四月杪五月初通省均霑渥泽兹省城复于五月十三至十四日甘霖大沛极为深透近省各属纷纷禀报同日沾被透足者居多且连日隂云四布可期逺近普霑新苗既资畅发未种者亦可布种齐全农民欢庆】连朝继夜霈真渥近县傍州被以仍北省大都霑泽遍河南独缱未闻曾【京城于五月十一得雨而二十二三等日则热河及京师俱连日得雨深透昨国泰奏山东于五月中下二旬各属均得透雨与畿辅相同豫东境壤毗连晴雨自应相仿而陈辉祖虽曽奏五月初六以前雨泽情形至五月中旬下旬通省曾否均渥甘霖尚未据奏因驰谕询之】
　　题永乐雕漆爱莲盒
　　弆置山荘歴有年犹防永乐细纹镌溪亭正值荷开即景欣他是爱莲
　　题陈书幽居清夏图箑头【其子陈羣书夜逰山月歌所进】
　　夜逰山月剏清娱颇类幽居清夏图书扇因之供暇览懐贤【陈书贤母也】忆旧并殷吾
　　热
　　数日不雨赤曦歊浮云防片归岫消惧雨念转为盼雨人意何尝有定标山荘避暑未易避户烟辏集暖气招郁蒸禾黍正怒长冈田露重如濡浇大凡一利具一从人旅舍烦炎熇岂如广厦据爽垲茂树下时送凉飚适已忘众非美徳逭暑摛句当【去声】解嘲
　　出丽正门乗马观稼观隄并成是什
　　十余日深居未曽一命驾虽日有召见究觉多闲暇迩来纵炎热晓毎凉风下因之一防骑观隄更观稼稼既茂有成隄亦坚无罅习劳勤之端重穑徳之化
　　皇祖家法昭讵此徒消夏
　　河南巡抚陈辉祖奏报通省雨水霑足诗以志慰
　　甫才驰谕问情形即接封章佳信听【昨因豫省五月中旬以后雨水情形陈辉祖尚未奏报于初八日早驰谕询问初九日该抚报雨奏章适至】君重臣殷都以穑此廑彼到畧因宁四州九府遍霑地稻下黍髙茂长町更近大河工逮蒇【陈辉祖奏五月中下二旬仪封工所得雨四次并据九府四州陆续禀报于六月十四五十八九及二十一二等日各得雨二三次甘霖阖境优霑早秋杂粮乗时畅茂晚禾亦布种齐全渐多出土西成可卜丰收引河亦屇工竣専待汛至引溜览之慰以为企】亟祈归溜叩神灵
　　御门引见月官有作
　　月官铨部选攸殷正印要殊杂职分正合躬亲重器使杂惟依拟免劳纷【月选官员文职知县以工武职守备以上令吏兵二部带至热河引见其佐杂等官则命留京王大臣验看放行以省微员往来劳费】虽然子羽失应戒底借山公誉有闻【今月选之例悉按班次铨除曹司胥吏无从上下其手最为公允若由部臣择拟或出自廷推难免偏徇党援之弊虽引对甄核定于片时然察其言动而衡之柄不下移纪纲清肃臣下不能擅窃威福所当万世遵守也】已定章程斯尽善守而弗易勉公勤
　　泛月即景得句
　　山荘夏泛月抛已两年向雨后值快晴佳景可孤放夕阳犹下舂乗凉湖裔旷须臾暮色苍遂登青雀舫【山荘旧有舟名】
　　青雀既消摇塞湖亦澄玉蟾正丽午过光渐明万树犹偨池千峯将合并东壁腾余辉视之如赤城赤城原非霞峻挺幻赤色緑樾绘丹嶂可望不可即乃在石城外纵目景全得説与泛湖者天然讵人力人力不易为胜地太古蔵水芳而岩秀妙义诠
　　奎章函葢无不具绎思为傍徨如月烛九霄见之此山荘
　　西峪
　　山荘至廿日西峪今初到佳处久濶置恐贻山灵笑是时小雨过酷暑畧已消【叶】因之趂余暇借用畅清眺一以揽画趣一以寻诗料片云忽飞来棼丝羃岩峭皎日照半天无碍银竹落【叶】幻景乃若是新爽宜懐抱【叶】枫林有袭芬兰坂无生淖须臾复朗霁万峯濯翆峤歴歴静之会荡荡仁者乐设非偶命驾安知如许妙
　　题有真意轩
　　西峪岩谷中是为最初地文轩据山凹向名有真意本来无忙务耐可坐而憩循名欲责实相羊引深思真者妄之对意者心之使必其心乎理所发乃纯粹设匪克已功鲜弗为私蔽私蔽莫非妄求真实艰致岂如碧峯静无言无不备
　　对画亭
　　窓入千峯作画防较于画更备多端即如乍雨乍晴况李【成】马【逺】知他欲状难
　　空翆书楼
　　书楼枕防嶫空翆旧为名大似栖空宇而饶纳翆情恰防收雨足满意向晴迎峦濯新靣徐听落瀑声
　　题秀起堂
　　往嵗初来即有诗【向年莅山荘之日率即至此堂题什今年距初到半月余始至西峪于堂中憩咏其迟非无故也】今年阅半月云迟已因渉新景无暇【如广元宫山近轩皆丁酉戊戌未来所新成者又因明嵗班禅额尔徳尼喇嘛来此祝夀为之建须弥福夀之庙尚未成亦时去阅工】更恐揽陈迹惹悲佳处岂终弗一到此时谁识有千思即防四壁粘吟翰多是承
　　欢掖辇词
　　振藻楼口号
　　四壁题诗率已多别生清防会如何日中则昃月盈蚀振藻知当戒太过
　　经畬书屋
　　有册在棐几有函在竹格而我傥然来坐每不温席安得餍饫暇味此经史籍无异荒唐耕孤兹寸隂璧念彼佣书人遑眈晏逰适
　　静含太古山房
　　落斜不数武而总歩仄径于密忽小谿山房朴以净邻虚意为永据迥峯罗胜开引清风可望亦可听松籁为丝竹石棱供饾饤静色与清声不尘总悦性把笔欲吟难思量无句称
　　夜雨【六月十二日】
　　十日已快晴一雨实恰当傍晩峯吐云入夜飞嶂炎歊忽净涤凉爽侵帷帐细而调笙丝壮而倾盆盎其声尚可拟其形未容状于稼信何碍于溪有涨然亦塞山常择髙村无恙河工待水増顺溜应可放【仪封工次王家荘引河现已挑成専俟伏汛一到河流增长即可相机启放以掣大溜日来盼望甚切】二千里外心遥遥寄惆怅
　　喜晴
　　夜雨朝犹密布云辰牌微霔细丝棼四山过午全开霁念到农田慰以欣
　　题朱彛尊井田砚
　　曝书亭里考经义井字砚田磨欲平自是伊人思复古可知复古实难行【井田不可行于后世向毎切论之及题夏休周礼井田谱复为□发其义详见前诗注】
　　花下貍奴歌题明宣宗画
　　湖石秋花庭院闲一双貍奴据茵跧不为登局乱棊盘何弗捕鼠坡翁讪分明寓意于其间而乃陈郭拒谠言责人则易责已难复议此者那能删
　　咏官窑净缾
　　生二陶成修内司全消火气葆光滋珠林秘殿常曽见大士普门手所持
　　文征明山水
　　携舟避暑白洋湾着色聊乗三日间【櫽括征明自识语】生面争衡太湖水层峦耸出翠孱顔
　　题古玉谷璧
　　粟纹平欲尽毬路直犹存穆若表形古闇然内徳温何人捧朝序谁氏伴邱原入土还出土其间不忍言
　　题夏珪月令鹿角解图
　　鹿麈夏冬殊角解本非麋已得明征【月令云仲夏鹿角解仲冬麋角解今考之则山荘吉林之麋及木兰之鹿皆角解于仲夏并无解于冬者惟南苑之尘俗谓之长尾鹿则于冬至解角始知从来记载之误曾为説以订正之】落单须识无双理堕那堪没顶能【顶骨也鹿在其顶皮内上生双歧歧上乃出角其角解也或前或后即同解其两角亦分落成只今珪所画乃两角并存不知射杀之鹿取其顶骨乃双角在其自解者断无并骨双落之理此屡经亲试而知夏珪固未尝见鹿又安知其生死也】蹙气知其真有应【去声】射生笑彼又何曽鲁鱼似此纷久矣订伪依然恐不胜
　　热
　　土润溽暑时晴蒸即觉热山田頼有此苗怒长【上声】穂结早晩仍爽凉斯则塞景别于人于稼穑两利无乖节地是
　　圣人贻恩实
　　天公设对时育万物勉敬始终彻
　　招凉榭
　　都名避暑荘而暑亦恒有是处招凉榭惟凉暑则否其故谓云何五字可得剖西壁髙百寻峯隂毎早取前林罗众木摇风爽常受而况带以溪澄澈逺尘垢弗招凉自致曰招饶滕口
　　食蔗居
　　荦嶨众峯攒山居三架安来盘千涧曲到憩一壶寛味固甘无尽景因静可观壁题隔两嵗其故欲言难
　　小许庵
　　昔来小许庵意毎谓其大兹来小许庵意乃别有防大含小固常小致大堪戒不必谈禅理实宜味儒话儒话古有之谨小慎微诚
　　夜雨口号【六月十四日】
　　迩日蒸炎知有雨夜窓滴沥听檐鸣由来适可还应止况是才逢两日晴
</div>
    <div class="pagination">
<a href="御制诗集_page955.html">上一页</a><span>...</span><a href="御制诗集_page951.html">951</a><a href="御制诗集_page952.html">952</a><a href="御制诗集_page953.html">953</a><a href="御制诗集_page954.html">954</a><a href="御制诗集_page955.html">955</a><span class="current-page">956</span><a href="御制诗集_page957.html">957</a><a href="御制诗集_page958.html">958</a><a href="御制诗集_page959.html">959</a><a href="御制诗集_page960.html">960</a><a href="御制诗集_page961.html">961</a><span>...</span><a href="御制诗集_page957.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
