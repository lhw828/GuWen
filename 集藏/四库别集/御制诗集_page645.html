<!DOCTYPE html>
<html>
<head>
    <meta charset="UTF-8">
    <title>御制诗集 - 第 645 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 645 页/共 1326 页</h1>
    <div class="content">　　眷予情风麝花间吐露珠叶上擎收来沃仙茗进御祝
　　长生
　　季夏讨源书屋
　　昨日迎
　　逰今问
　　安千秋万嵗奉
　　慈欢书斋清晓仍咨政客夏流隂瞥眼防
　　扑鼻池荷送净芬金猊底借水沈焚何妨弗雨雨亦可恰复西山羃白云
　　题鉴逺堂
　　窓含漭沆碧湖虚云影山光总鉴诸万顷烟波出拟议一心四海逺何如
　　防波楼即事
　　髙楼湖中央四面波光防湖旷入山多夏永延风最防剔忆当年或虑潴水大迩来灌溪田较前乃十倍【叶】乐成艰谋始人情亦奚恠
　　昆明湖泛舟观荷
　　逾月昆明未泛漪此来雨后正荷时【首夏自玉泉山廻跸经万夀山有分付昆明湏少待荷时当与试吟篇之句】清芬逓似酬诗约净植亭真入画姿不许黄头急拨棹恰宜青雀尽褰帷譬如左右皆君子相对寜当无一辞
　　寄澜堂
　　舟泛觉多时书堂湖北涯恰宜成系缆仍复与开帷棐几原供凭轻舆亦命移观澜向来意聊可寄于斯
　　石丈亭
　　杰竪亭亭拟丈人不知为主抑为賔恰如杜老凌絶顶独倚髙峯小世尘【泰山有丈人峯】
　　云松巢
　　松与云为盖云依松作巢形容浑是幻气韵本相交淰淰平铺谷童童近润坳朝阳光曜防垂露满乔梢
　　借秋楼
　　楼前种楸树踈叶翻风开瞻题曰借秋其名已久哉我逰方盛夏凉意颇满懐俯首忆代谢迅矣其迁推秋光那用借试看衮衮来
　　留佳亭
　　溪亭八柱暎波虚两字檐题足起予目见耳闻食无尽每当佳防合留余
　　伫芳室
　　阶基近临池池中水华美袭风净香闻徼露清光靡一室如玉壶伫芳皆琼蕋俯仰眄云天徘徊友君子
　　题味闲斋
　　山北书斋倚翠峦味闲是我额檐端寄情寓物斯犹可责实循名有未安
　　清可轩
　　登阶原赤夏入轩如金秋山隂复崇岩故致凉气浮开窓亦北向满谷禾黍稠斯实可子意讵独清逺眸此后雨旸时庶得农望酬
　　香嵒室
　　峭壁接牝洞宛转廻廊通廊穷入嵒龉毛发飒凉风适来暑如失玉壶氷贮中大士坐香台缤纷花雨蒙洒然难措辞内空内外空
　　静佳斋口号
　　潇洒山斋号静佳日长无暑防髙槐月余偶到到即去谁识小年此畅懐
　　袖岚书屋
　　夷嵕得佳防书屋筑数间林岚相环抱云霞与往还西窓糊玻璃一纳西山雨后翠螺浓骋望省跻攀钟声落逺寺山僧何其闲
　　搆虚轩自警
　　层轩雅似搆于虚思义由来足起予忠论谠言受有益九州四海蕴无余
　　唐寅写王维诗意
　　既学摩诘画还圗摩诘诗【寅自写王维鸟鸣磵诗于圗中】徒懐慕蔺彼不失得羊斯
　　夜雨【六月初五日】
　　夕雨既绸缪夜雨复陆续三朝连放晴趂耕想已属时行正斯时欹枕听优渥滴蕉踈鸣琴落檐急喧瀑新秧茁乍滋旧苗长益速休徴吁此后庶可屡绥卜
　　诣
　　黒龙潭谢雨
　　仍歩层阶致敬寅夜霖晓霁飒风披诚申
　　佑感真云幸祈慎谢踈讵是宜万顷廻蘓望甫野两朝蠲洁缅丰碑旸台爽气在襟袖【大觉寺山名旸台】便可乗凉逰辇移
　　逰大觉寺襍诗
　　山行宜歩辇迤逦细路通路傍弥良田緑蔚黍禾风一雨生意佳捴赖造化工遂过白家滩村民多力农尔我诚何幸屡绥又冀逢
　　右白家滩
　　埤堄栖絶顶当年曽一攀欲陟虞众劳望寄霄汉间山下多果树秋实市阓阛山上有古寺花宫龙象闲底事防卿云
　　羲画题檐端【康熙年间　　皇祖每驻跸于此寺有　　赐额】
　　右城子山
　　言至招提境遂过功徳池石桥亘其中缓歩虹梁跻一水无分别莲开两色竒右白而左红是谁与分移
　　右石桥
　　佛殿邉傍精舎存肃瞻
　　圣藻勒楣轩四宜春夏秋冬景了识色空生灭源【大觉寺皇考潜邸时曽与重修四宜堂即　　赐题也】
　　右四宜堂
　　笠亭栖嶕峣如鸟翥翼然层峯屏峙后流泉布瀑前山水之趣此领要付与山僧阅小年
　　右领要亭
　　云岂解劳逸而用憩息为我适来山轩见彼写楹时我憩云亦憩此意谁防知廻首语苾刍莫拟说禅诗
　　右憩云轩
　　山半涌天池淙泉吐龙口其源逺莫知欝葱叠冈薮不溢复不涸自是灵明守像设坐岩楼致礼孚盈缶利物神信防格诚吾何有
　　右龙潭
　　古柯不计数人围叶茂孙枝緑防肥世外沧桑阅如幻开山大定记依稀
　　右银杏
　　温日观蒲萄
　　防枝风片防枝玉一颗露囊一颗珠试问头陀惯逰戯个中佛法有还无
　　溪亭对雨【六月初八日】
　　晓云轻午云浓乍失西山万叠峰洒玉喷珠方落落倾江倒峡遂重重
　　雨落平溪溪欲立溪吞骤雨雨如无岸傍着个溪亭好坐对潇湘烟雨圗
　　六律宫商声若合三千世界色如银即斯声色摐摐地洗尽人间万斛尘
　　摩醯数【上声】数【去声】笑无防恰似银河泻玉绳宣命林丞须细问昆明湖水防多増
　　晩晴落照
　　急雨清烦暑晚晴辉返照似此晴雨时诚非意所料意惬在宜农余暇聊吟眺林叶低翻明水风爽含峭便可放轻舟月天中耀
　　泛月
　　雨过天如洗湖寛月有容平铺上下镜倒暎两三峯拂棹金波涣湿衣玉露浓不湏弦管奏笔砚足清供
　　题邹一桂花卉册
　　梅
　　氷作精神玉作花踈英防古榦槎枒枝头麻雀双栖防香梦初醒月欲斜
　　桃桞
　　灼灼桃花霞蔚兴三年谁觧饭山僧栁条并写非无意挽住韶光借尔防
　　梨
　　月下风前态嬝怡不香莫慢致相嗤飞来白燕如呼侣欲认无端又自疑
　　紫藤
　　芳萼当春缀紫琼临风偏觉态盈盈由来柔物工依附我亦因之识世情
　　兰
　　清香浄色若堪扪伯仲之间蕙与荪底事帧中才数朶恐防九畹叹王孙
　　茉莉
　　枝间摘取玉丁星蓄眼芳姿歕鼻馨防得色香真浄处更小扇扑流萤
　　夜来香
　　鍼神屏【上声】烛妙工勤饶有竒香拂槛芬都道魏宫夜来好谁知本唤薛灵芸
　　翠雀
　　居然眼翅如生动晓露承来吐细芬便有逰蜂欲采蕋何妨物类本同羣
　　萱
　　黄华緑草足风流翠雀翩然可作俦正值暑天旸雨若便非树背也忘忧
　　桂
　　荷让夏兮梅让春秋风独占许谁隣团圞璧月悬为镜相暎伊人自写真
　　蜡梅
　　瑚心簇琥珀瓣欺雪凌风郁烈香谁识黄家合气韵自兹名色始羶芗
　　骤雨【六月十一日】
</div>
    <div class="pagination">
<a href="御制诗集_page644.html">上一页</a><span>...</span><a href="御制诗集_page640.html">640</a><a href="御制诗集_page641.html">641</a><a href="御制诗集_page642.html">642</a><a href="御制诗集_page643.html">643</a><a href="御制诗集_page644.html">644</a><span class="current-page">645</span><a href="御制诗集_page646.html">646</a><a href="御制诗集_page647.html">647</a><a href="御制诗集_page648.html">648</a><a href="御制诗集_page649.html">649</a><a href="御制诗集_page650.html">650</a><span>...</span><a href="御制诗集_page646.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
