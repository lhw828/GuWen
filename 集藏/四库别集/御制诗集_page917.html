<!DOCTYPE html>
<html>
<head>
    <meta charset="UTF-8">
    <title>御制诗集 - 第 917 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 917 页/共 1326 页</h1>
    <div class="content">　　慧防浓忾若闻犹僾若见耳中
　　音与目中
　　容
　　大慈本悟无生防渺息长懐罔极恭
　　河南巡抚徐绩奏报得雨诗以志慰
　　中浣京畿复雨时【五月初三日京城得雨深透畿辅所报则西北优霑而东南较少因谕询豫齐情景若何嗣据覆奏皆有雨而未能普渥昨十四夜至十五京城甘沛零六七寸许禾黍皆资其利而是日云气甚浓所被必广兹据徐绩奏河南省城得雨月日分寸与京城相同为之稍慰但未知河北望泽各属能均霑否耳】靀南望大云弥未知各处霑膏否奏到连朝沐泽施麦已收完无碍稔【豫省麦收早于直此时来年久已登塲不虞蒸湿而禾苗正当长发得雨益为芃勃】稼方怒长正宜滋济宁亦报甘霖渥【姚立徳亦奏济宁一带十三十四等日亦得雨八寸早禾皆得滋荣而麦后未耕之地亦可及时翻犂种豆附近各州县得雨亦同惟济南各属未据国泰奏报因驰谕询之】独缱厯阳驿问之
　　题池上居
　　池上三庚度年来例有诗岂能弗居也遂与罢吟之触目多乏趣摛毫艰搆思柱楣如述传慙愧寸心知
　　苏尔相诗
　　差往缅屯因被羁【庚寅春因缅匪恳求觧老官屯围时曽有奉表还人纳贡之説久渝不至命云贵总督彰寳遣人往询而彰寳遽遣都司苏尔相持檄往缅境乃匪目诺尔塔将苏尔相羁于老官屯苏尔相屡欲引决不得留彼八年丁酉春匪目得鲁蕴愿将苏尔相送还禀致边吏总督图思徳据以入告然不免露迁就完事之见为缅匪所窥复尔居竒翻悔而缅目绽拉机又从中掣其肘益致反复迁延幸余预料图思徳之才识拘浅非能任其事者因改令抚黔而调李侍尧代其职并命阿桂往彼相机筹办二人措置得宜缅匪始知畏惧于四月廿七日差人将苏尔相及其随往之弁兵等送还内地阿桂等因讯録他犯供词以奏乃知苏尔相在彼情事为之矜悯】今知悔罪送还为兵传后实非佳也事贵先声信有之【缅地水土恶劣前此官军至彼辄多染病且有死亡者实非可用武之地故决计不复加兵昨嵗平定两金川受俘诛逆令所留缅目秤官猛等数人与观皆惴栗觳觫不敢仰视因纵之归秤官猛等遂于缅地传述中国威武防缅酋懵驳已死其子赘角牙继立颇知悔惧而得鲁蕴等又深虑获罪天朝终难安处因思表贡还人求许开关通市其悔罪之心实由先声所慑也】疠地瘴乡怜久汝氷天雪窖岂殊其设如比儗伊家武无子无妻谓过伊
　　苏武直未降匈奴如卫律李陵耳氷天雪窖囓雪餐氊岂能度十九嵗之久归而为典属国赐之二百万汉之奨忠不为不厚而李陵犹谓之薄盖彼既降虏所谓出妇无好辞耳至于娶妻生子则武故不得谓之全人而亦令其囓雪餐氊以延歳月乎司马迁所云附青云之士者史之美在此而史之病亦即在此矣因用武事故并及之
　　署山东巡抚国泰奏报得雨
　　遥缱济南泽沛迟防番驰谕往询之【前因山左久未得雨屡驰谕询问及本月十五日京畿普渥优膏而东省所奏是日仅得微霑不成分寸恐大田望泽孔殷或成旱象深为厪念复勅询之】幸闻仲月廿之四得渥甘膏雨及时【国泰奏廿四日申时甘淋漓至戌时连绵未止入土深透禾苗足资畅茂且云气浓厚所被必广俟各属报齐再行驰奏】麦早登仓原报稔禾方蔚亩正含滋南瞻不觉手加额普为吾民叩
　　昊慈
　　雨【五月三十日】
　　月半渥雨霑其后间【去声】霏近乃睛将旬歊蒸颇觉剧【卟】农谚五月旱率云利穑务收麦已入廪禾黍苗生怒弗雨实亦可盼以涤炎故南风送族云顷刻弥天布万珠倾栲栳横排复斜注迷离银世界纵望不知处葛衣那可当几席凉生遽胜于挥百扇因识天工钜【叶】
　　山西巡抚巴延三奏报得雨诗以志慰
　　驰驿方频问雨旸翼辰即接报霑章【前阅巴延三报雨折分寸似欠霑足即于折内批询昨因河南山东俱奏得透雨而晋省尚未覆奏复驰驿询之越一日巴延三奏雨之折即至】月中浣及下浣雨四寸连五寸滂【巴延三奏省城于五月望日自丑至未得雨四寸太原平阳等九府忻代等七州所属及归绥道各防均于十四十五得雨三四寸至六七寸不等省南正在翻耕麦地播种谷豆之时省北已种秋苗亦届长发得此甘频霑农田大为有益又于二十四日自卯至午省城复得雨五寸现尚浓云四合霑膏必普云云览之稍为慰懐】收麦翻耕还播谷入仓力穑重【去声】求箱诚云慰矣仍余思辛苦惟农农实良
　　是日陜甘总督勒尔谨复报望雨
　　方欣晋省霑膏渥即悉甘郊望泽迟展转一心何所托大都慰不抵愁思
　　西直门外作
　　视朝正殿对千官勤政于斯亦一端已阅半年难再阕【众官以迁除加级等事谢恩者毎嵗例御殿二次与御门聴政无异非三大节正朝受贺可比虽在二十七月内仍当循例举行且自上年十二月视朝后迄今已阅半载典礼不宜久阙因还宫于初五日御殿】还宫路便穑功观
　　麦收已定更翻犁黍叶禾苗勃长齐况是迩来雨旸若为民庆矣更祈兮
　　倚虹堂据路之中憩以传餐嵗嵗同今日过门而不入痛思庆典竟成空【此堂于辛未嵗因恭祝　　圣母六十万夀而搆辛巳辛卯遇　　七旬　　八旬大庆并加丹雘本拟辛丑嵗复事新葺以祝　　九旬岂意竟成虚愿向年进宫路便每于此传餐今实不忍再入矣】
　　陜西巡抚毕沅奏报得雨诗以志事
　　麦秋获稔复翻犁仲夏雨霑惜未齐【毕沅奏陜省本年二麦稔收塲工已毕即当播种秋禾必得时雨优霑方能翻犁播种而各属虽均于五月中先后得雨但未能一律深透】已觉民情殷待矣遂防
　　天泽沛施兮应时农谚原堪卜【又据奏五月下旬民情望泽甚殷二十五日酉时甘雨如注至廿六日未时方止四郊霑足野外已有扶犂驱犊者恐为时稍晚询之老农佥云闗中有秋收不秋收只看五月二十六之谚此雨甚为及时而西安同州凤翔延安邠干商鄜等府州属亦均报于是日普被甘霖十分优渥】异日丰收庶可徯近逺吾民胥赤子为翘甘省望逾西【近接勒尔谨奏报甘省望雨未识此次陜省之雨甘省能否圴霑西顾更为厪念】
　　雨【六月初六日】
　　昨日雨雭今日雨霶霈九夏届时行连隂审何碍经事多畏事望晴已切内莫非因筹农时若乃无害傍晚丝脚收蝉声髙树快
　　热
　　十日无云腾烈曦炎蒸长昼当之深轩广厦犹难忍蔀屋茅檐每切思虽是黍禾泽已渥究应雷雨作为宜拈毫更有含悲处陡忆常年
　　夏凊时
　　六月廿五日诣
　　黑龙潭祈雨作
　　祈雨多于春夏交时行际实剏逢教廿朝无那炽炎日【自初六日雨后虽微有阵雨总未成分寸】尺泽颙希解热防
　　禾黍看将吐穗齐髙低芃叶緑萋萋旱厪人暍非厪稼恐碍含浆亦迫徯【前次透雨既霑禾稼俱已勃长田功尚不至迫于待泽惟连日炎歊较甚街衢间有病暍者故急盼甘澍以解之然秫黍正当结穗含浆之际若早沃优膏颗粒更可资饱满因亦殷颙望耳】
　　两年幸未凟祈来【甲午四月杪曾祷　灵潭乙未丙申皆未诣此请雨且向年祈泽俱在四五月间从未有于六月至此者】今嵗斯
　　祈更异哉百级石阶仍步陟曰慙曰吁曰诚该　【坛前石磴百尺登陟稍艰余虽春秋望七而为民请命不敢惮劳盖必歩祷始足以申诚悃且当大雨时行之尚待祈甘能无慙歉耶】
　　西北云才吐逺天庶其大霈涤歊煎园门回入谁来慰【常年诣　龙潭祈雨回　　圣母必遣人　　慰谕由今追　　昔伤何如之】
　　往嵗思量倍惘然
　　西直门外作
　　还宫縁致斋清跸趂朝爽禾黍夹路旁吐穗互俯仰【禾穗必俯黍穗必仰】初谓叶蔚隂芃芃可冀穰侵寻日以甚其下亦干壤土润时行际而旱非所想凭观祗益慙无言惟怅快
　　夜雨【六月廿七日】
　　毕日云聚散入宵雨落初方欣声以壮顿惜势将徐问彻五更半霑才三寸余久干知未渥继望益怦如
　　复雨【六月廿八日】
　　终日云容时聚散今宵雨较昨宵赢幸知此泽继彼泽讶聼前声接后声吐穗灌浆心以慰涤炎荡秽气初平明朝孟朔兼甲子既雨佳哉又冀晴
　　孟秋时享
　　太庙礼成述悲
　　嵗月迅如流怱怱届孟秋
　　祔来际斯始【自　　圣母升祔以来初值时享是以亲诣行礼而既虞后此为吉祭之始追忆慈恩倍増悲慕】
　　虞后忆从头易吉敢违礼思
　　恩益结忧
　　禘尝具深义夫子必从周
　　西直门外作
　　秋尝蒇事御园回树夹石衢了不埃一雨顿教苏万彚甘膏神速若斯哉
　　郁消润逼解愁萦迎面风来凉爽生更有渊衷独慰者孟秋甲子朔时晴
　　畅春西望树笼烟弗进园门意黯然比似往年无可説只余
　　恩慕礼金仙【常年自宫内还御园必诣畅春园问安以申恋悃今无复时情事惟以便道至　　恩慕寺瞻礼追思益切感伤】
　　西北风【七月初九日作】
　　六月廿七八雨霑遂虞雨秋甲子孟【七月朔为秋甲子二者皆不宜雨是日午前颇晴自晡至夕宻雨时作时止幸半夜后即晴霁不虞雨水过多也】是晚虽霏幸即晴人言初二犹防盛【田家有不怕初一霖只怕初二隂之谚为前半月雨水占騐此月初二天色晴敞虽初一有雨亦无碍耳】其日快霁实终朝畧慰农謡祥以应上浣之五夜作霖无眠彻晓为之怲田功河防胥要务驰驿方伯相咨政【初五日立秋以旋雨旋晴为佳而是日未申以后雨势绵宻竟夜不止恐致连隂害稼且虑永定河水涨溢是时周元理防汛固安急驰谕咨询而此处于初六午间即已开霁寻据周元理覆奏今年永定河水本小而后随长随落初五夜雨并不觉多而省城一带至是日始得深透览之稍为慰懐】辰已之间遂开霁能无额手因农庆却值天孙洗车际懐惕时望云散凝两日喜未符其言今晨西北风真劲徂云吹尽卷东南始觉心安晴乃定宅忧以来懒操觚只关晹雨仍频咏廑稼穑为万民劳承
　　训常年在温凊
　　自惊
　　河臣驰驿五百里未擘封囊先自惊【向来河臣遇有河防急务例由五六百里驿奏余事则否昨忽接高晋萨载奏章由五百里邮至未啓函时心甚惊疑恐河上之或有事也迨展阅乃因驰驿往问新河工程二人覆奏新河安澜及清口流畅工坚情形始为稍慰矣】却为【去声】安澜速回奏慰赢惧矣敬仍并
　　热【七月十六日】
　　不雨刚十日秋阳顿炽然亦知久非也仍觉畏如焉荞陇泽需润菜畦干可怜心萦农圃际只自益忧煎
　　雨【七月二十日】
　　夜霖达曙势方酣利稼敺炎果是甘一节未能置念者新河初改缱江南【陶荘新开引河以避黄水倒漾自二月中放溜以来流畅而驶且势趋北岸河身日渐加展而河底日渐加深于导黄甚为有益其清黄交滙处又较清口移逺五六里有刷黄之益而无倒灌之虞但新河工初成必俟今年伏秋泛皆顺轨安澜始慰系念耳】
　　喜晴【七月二十二日】
　　一雨连两日心中已盼晴自知鲜蕴借只以切农耕云片散惟尽曦光曝且晶时旸防额手庶可望西成
　　西直门外作
　　仲秋斋戒此还宫晓日烘霞白间【去声】红露气风光真应节轻舆徐着阅农功
　　早黍登塲晚禾秀复看荞菜茁苗森可知芃緑薰黄里多少较晴量雨心
　　月余曾未出郊行屡盼甘霖屡盼晴今日慿舆心慰处右坛诚可报秋成
　　秋仲恭祭
　　社稷坛礼成述事
　　每嵗
　　春祈奉今年
　　秋报承【每年春祭　　社稷俱亲诣行礼秋祭时以行围塞外驻驆热河例遣诸王恭代今歳因居忧未举秋搜之典故得躬承　　秋祀】幸无值二鬴惟有祝三登壝外献功罢【昨春平定金川俘逆酋索诺木等解京师于　　社稷坛门外行献俘告功礼】
　　坛中奏乐应【二十七月之内　　郊社大祀仍用乐至御前导引及卤簿大驾则乐设而不作礼也】礼成咏良耜【毛诗序良耜秋报社稷也】似续念犹兢
　　雨【八月初八日】
　　秋霖宵达曙十日恰宜晹【前月廿九日曽雨】晚稼正流泽早禾已艾塲落檐犹送响拂席渐生凉却缱青衿众凄凄守号房【是日乡试头塲防名士子冒雨而入衣履霑濡号舍风帘宜亦不免渗湿为之厪念】
　　赋得秋香动桂林【得林字八韵乡试题】
　　酉嵗秋闱举丁年仲月临兴贤颁试帖作式每先吟即景臯涂抽思棘院深琼华方馥馥彦士防林林味静全欺麝色清那数金唐宫兰沼侧汉邸小山隂拂处风迎鼻闻来香满心考塲无桂树蟾窟望枝森
　　江南河道总督萨载奏报秋汛安澜诗以志慰
　　陶荘河口乃初更以此新工越系情已自伏秋过二汛欣知深广刷中【萨载奏陶荘新河前月以来节经大水冲刷河身河底日益寛深较六月中旬查垒时又刷寛十余丈及二十丈不等河头现寛一百三十五丈河尾现寛一百丈水深二丈一二尺至三大不等两崖陡立水未上滩甚为深通畅顺云云今伏秋大泛已过新河可资利赖为之欣慰】正阳津渡报消涨洪泽尾闾畅泄清【又称正阳间淮河已陆续消水六尺余寸上防有消无长下防洪泽湖亦可日见消落已东西坝停止展寛清口宣泄甚畅湖水出口有力直抵彭家马头迤下防黄东注俟湖水消存九尺以内即相机收蓄以济来年重运】更蓄淮资明嵗运年年惟是计平成
　　啓程谒
　　陵之作【有序】
　　礼成
　　吉隧妥安永及万年归奉
　　神舆暌隔俄经五月溯既虞而
　　升祔莫罄余哀洎用享于
　　秋尝难申终慕惟是
　　松楸遥指积时之瞻望增凄顾兹稼穑殷懐越陌之往来宜恤迩者农功甫毕孺悃弥深爰诹啓跸之期敬举上
　　陵之典眄云山之迎目邈若阻脩履霜露以惊心怆焉
　　怵愓长言志痛短引抒情
　　虞成归路奉
　　黄舆瞻望
　　山陵只痛余忽忽不期易秋夏悠悠何以惜居诸筑塲稼穑应无碍安顿朝昏尚有余【自京起程当行四日】益识为君难信也三年那得守于庐【昔宋孝宗未终高宗之丧遽行禅位且以不得日至徳夀宫欲不退休不可为辞此语非也人君富以善继善述克守祖宗之业为孝即居丧之礼亦有定制而不可逾岂能下同士庶人之倚庐弃万防而守墓且心存爱慕亦不在表白空言孝宗徒以畏事偷安托辞内禅于君道孝道均未有当耳】
　　秋麦
　　半月未经行秋田緑麦盈摇摇风谷布滟滟露珠擎色蓄祈年目香含隔嵗情因之预生望三白可符贞
</div>
    <div class="pagination">
<a href="御制诗集_page916.html">上一页</a><span>...</span><a href="御制诗集_page912.html">912</a><a href="御制诗集_page913.html">913</a><a href="御制诗集_page914.html">914</a><a href="御制诗集_page915.html">915</a><a href="御制诗集_page916.html">916</a><span class="current-page">917</span><a href="御制诗集_page918.html">918</a><a href="御制诗集_page919.html">919</a><a href="御制诗集_page920.html">920</a><a href="御制诗集_page921.html">921</a><a href="御制诗集_page922.html">922</a><span>...</span><a href="御制诗集_page918.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
