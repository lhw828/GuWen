<!DOCTYPE html>
<html>
<head>
    <meta charset="UTF-8">
    <title>御制诗集 - 第 599 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 599 页/共 1326 页</h1>
    <div class="content">　　山东八分余河南九分上又闻闗中麦较豫犹觉王直督近具报豫计收成状亦可赢八分疑信未即谅昨因礼
　　北郊蒇事园林向轻舆阅农田目谋胜耳访秋麦则毕艾颇有崇墉相【叶】春麦尚待熟雨后籽粒壮以此囤麦户争粜价已让预报诚非饰额手感
　　天贶
　　午热
　　北至方过溽暑莭尚未晓凉虽气清午热已炎炽广厦静犹可穷檐熇那避思当一雨佳嚣蒸与湔溉寻忆圃塲间正当晒麦穂恊时及筹农殷心两难置
　　诣
　　黒龙潭谢雨
　　致祈泽霈流
　　神贶此防酬攀磴仍歩上【来祈雨泽时歩上石级致敬兹以来谢尚乗进肩舆却之仍歩上弗敢以雨霑少懈也】霑田敢意偷诚然
　　天縡赞原不已躬谋下视髙低陇芃芃緑似油
　　逰大觉寺襍咏叠旧作韵
　　祈雨居然渥一犁谢霑之便路遵西精蓝自合絶人迹何事亦成桃李蹊
　　禾夹路蔚青秧塲圃风吹打麦香半月忧劳一朝慰更无须悟幻和常
　　白足僧人衣水田都官诗语莫须然无言小坐片时去消得清吟和【去声】昔年
　　大觉寺
　　竺宇旸台【山名寺在山之下】麓丛林鎻碧烟境幽禽出谷寺古树防天池水洗心竟旛风说偈元山僧答语却不与谈禅
　　龙潭
　　常闻佛说法必有天龙护净域有灵潭应妥那伽【梵语谓龙为那伽】住泉府蟠凊深解泽兴云雾虽非请雨来扵恵岂辞屡但愿以时晴何妨以时澍
　　四宜堂
　　花宫右侧有书堂楣额防瞻
　　御藻光【堂额乃　　皇考御笔书赐者】笔法讵惟仰
　　鸾鳯心传直欲溯
　　羮墙秋冬春夏四漩澓眀暗色空一幻常小坐便当催辔去栁隂好趂午风凉
　　银杏
　　老干隂森寻丈余数人连抱峙阶除金颠元踬眀消灭一例无心阅幻如
　　憩云轩
　　出岫与成峯无心亦无法有为即有劳扵焉憩乃洽云则安借憩题轩似未恊已而小徘徊英英写绳榻去子既弗辞来兮仍聴合憩斯真觉宜相与悦净业
　　领妙亭
　　四柱孤亭倚碧山飞流足底落孱顔问余领妙扵何防祗在麦塲禾陇间
　　钱糓杜甫诗意图
　　五月江深草阁时桤林飒飒引寒飔传神设拟杜工部坐对嘉宾定是谁
　　题和阗玉渔船圗
　　团圞宅泛家浮乐事此外奚求晒网捕将活鲤换钱沽得佳篘风笛有腔无调夜犬不吠何愁底识伊人如玉盖知张志和流





　　御制诗三集卷五十七
　　钦定四库全书
　　御制诗三集卷五十八
　　古今体一百三十五首【丙戌六】
　　寝殿粘壁歴年所作望雨盼晴之诗不一而足即目兴懐輙成口号
　　壁多望雨愁晴什复有忧霖盼霁诗似此心期浑不定要因祈嵗协维时
　　晴望楼
　　登楼必有望要在合其宜雨泽初霑后晴光欲散时山容翠螺染水态碧漪披设若苏髯腹知无拾级期
　　益思堂
　　架插芸编供绎抽每扵开卷沃优防繄予别有防心防却为名言缅武侯
　　暎清斋
　　宛转逥廊圎中规纱防面面俯临池春风淡荡吹澜秋月髙寒入影时澄际堪因悟心性照来恰复见须眉如斯无尽蔵【去声】佳防久坐何曽刻漏移
　　豁如室
　　山抱林环防精庐曰豁如通幽神与遇生白室之虚无到不延趣有闲还读书扵斯合蔵宻系传岂欺予
　　昭旷亭
　　四柱虚亭不设櫺天容寥廓水清泠适然俯仰得佳防迥絶寻常色与形
　　得趣书屋
　　小小三间屋低低四尺墙几窓无俗韵风月有清偿底事消闲暇个中贮缥缃问予得趣防景仰在虞唐
　　赋得御兰芬
　　卉里全脱俗花中自有真底须滋九畹信可占三春白石清泉侧苍松翠竹伦入窓惟馥郁猗槛别精神佩拟纫骚客居如近善人苏家亭一例楚颂义堪循
　　朱碧山银槎歌
　　彛尊长歌咏双觯【朱彛尊银槎歌中有可怜双觯今成鳏之句盖亦知本有二也】一成壬寅一乙酉凿落银器谁所为乃出朱氏碧山手酉者展转入孙家【承泽】寅者宋氏【琬】所珍守一时豪客醉流霞快写牢骚鬬吟口率徴故事称张骞汉书不识曽读否【彛尊及宋琬施闰章辈赋此题皆以张鶱当之夫汉书张骞传有骞穷河源事不言其浮槎天汉也惟博物志载海渚人见有浮槎去来不失期乗之至一防见织妇及牵牛人还问严君平对以某月日有客星入牵牛诸人盖沿荆楚嵗时记之讹而扵汉书未加深考耳】渔洋居易辨颇精先得我心是此叟【既考汉书辨乗槎非张骞事复阅王士正居易録亦以张骞之説为非而深悔其诗穷源过大夏云云数典未当且援拾遗记贯月槎事以证之辨订颇为精覈】有捄之槎格实竒乃自孙蔵非宋有雕锼絶艺不重儓诸人丽句早精剖偶因博古一致评置之弗用戒旨酒
　　迩日
　　迩日宻云每不雨禾蔚田麦登圃情知不雨暂无妨况是农謡有恒语【农谚有有钱难买五月旱之语盖以收麦时防霉渍回青也】设雨即晴实何碍湔涤炎熇亦赖许防厨广厦固清凉低屋穷檐信难防晩来霮防兴西山优霈时霖复延伫
　　锦云骓叹
　　良马有良徳不在骁腾在持重如其两者防兼全是则神骥之接踵锦云骓斯实有焉惜防齿长【平声】骨已耸【马老而瘦则骨耸】五台防雪山余骑蹒跚穏弗动懐柔行潦途滑刺中如歩平垄迩年养老育内廐饲秣仍教慎筥稯时命牵来一抚视四蹄木强【去声】嗟肿昂首长鸣意若云心有余而身难勇久经致力应致怜讵谓天闲今乏大宛种
　　咏蔵纸扇
　　唐代经背纸梵文隠现中恰成团扇月雅似飏【去声】宗风拟欲民解愠翻思道不同班姬何用叹未识色如空
　　雨【五月廿九日】
　　昨晩族云布邪邪拖来阵雨落随止半夜未零已絶望四更宻霔垂飒纚平眀起看势又间【去声】辰牌旋复棼丝委歴午达未疾还徐掘土霑过三寸矣麦已登塲无虑渍禾新秧如助起斟酌农功实慰防惜欠优増在河水
　　讨源书屋对雨
　　夜雨优霑晓尚萦问
　　安退复此凭楹年来愁喜壁诗托惟是协时隂与晴刚收疾防复徐丝凉拂筕篖夏晓宜为问前朝炎燠况被谁驱逐去如遗
　　传餐以罢咨朝政批答封题不厌详阁部诸臣恒宴见今朝都觉喜逾常
　　麦收禾润新膏水足稻塍免桔槔京兆无须频报喜益深勤敬
　　帝恩叨
　　昆眀湖上作
　　细雨复少止眀湖以暇逰宻云仍恋岭涨水觉浮舟又已廿朝阅稍纾方寸忧稻塍芃緑润罍耻可无愁
　　水志
　　水志消将一尺二原因蓄水灌菑畬虽然旧度卒难复三寸欣看涨雨余
　　石舫
　　石舫分眀舫多成系舫时恒看依岸住却谢济川资水落曽无碍涨増亦若斯相赢刳木者浮沈【去声】借他为
　　聴鹂馆
　　防层背树叠浓青千顷前湖光入櫺抟声中夏过半今朝暇始一来听
　　云松巢
　　雨足云易生云间松越翠气韵本相合葱蒨带流丽幽居得称巢宜居尚仲辈而我岂宜防偶此崇情寄
　　清可轩
　　山隂或不来来必憩斯轩四季皆致佳九夏尤宜盘入户心目爽据牀衣袂寒峭石为墙壁青青滋兰荪钟气旱犹润况甫雨倾防泐崖多擘窠个个垂珠痕
　　睇佳榭
　　敞轩因迥足逰目下视方方生意皆蔚緑稻塍不愁水凭栏今日始知佳
　　夜雨【六月日】
　　作息一朝间【去声】霈霶中夜临直倾三峡水不止七弦琴暗响乱蕉叶微凉龙葛衾昆眀定増涨依旧似前深
　　防荷
　　遇水因之得地生防中何不可敷荣漫夸十里香银浦真是三珠灿玉京云鹭乍过【平声】疑未下池鱼欲闯笑难成无须太华相衡较寸木岑楼有防诚
　　缾鱼
　　琉璃缾子贮鱼儿庙市寻常衒鬻之防泳依然在荇藻噞喁且得饱饠餈空眀内外浑无阂网罟捜求底用疑欲笑橘中两老者可曽澄朗乐如斯
　　董其昌乔木重隂即用其韵
　　雨过树垂珠古屋滴檐溜嶤峰欲出头腻云与之鬬
　　解愠书屋作歌
　　古称大禹下车泣所为【去声】民心不若尧舜时是则重华歌解愠亦将因撃壤之民稍异顺帝之则不识而不知三帝之徳讵相逺曽未百年世风日下已如斯逮今三千余年俗更降【去声】而且九州之外户益滋扵斯时也乃欲一夫一妇皆得其所无愠色是犹求雪扵夏其必无也夫何疑是以吾居解愠书屋惟是恧焉増忸怩
　　御湖雨泛
　　云才一片起天边雷响霖飞到眼前是岸是山都落瀑笑何能写米家颠
</div>
    <div class="pagination">
<a href="御制诗集_page598.html">上一页</a><span>...</span><a href="御制诗集_page594.html">594</a><a href="御制诗集_page595.html">595</a><a href="御制诗集_page596.html">596</a><a href="御制诗集_page597.html">597</a><a href="御制诗集_page598.html">598</a><span class="current-page">599</span><a href="御制诗集_page600.html">600</a><a href="御制诗集_page601.html">601</a><a href="御制诗集_page602.html">602</a><a href="御制诗集_page603.html">603</a><a href="御制诗集_page604.html">604</a><span>...</span><a href="御制诗集_page600.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
