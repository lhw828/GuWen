<!DOCTYPE html>
<html>
<head>
    <meta charset="UTF-8">
    <title>御制诗集 - 第 190 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 190 页/共 1326 页</h1>
    <div class="content">


　　御制诗二集巻四
　　钦定四库全书巻
　　御制诗二集巻五
　　古今体一百十三首【戊辰五】
　　香山晩晴
　　急雨涤尘嚣落景明乔木谷口薜萝风飒然吹我屋我屋散芸香俯仰古今足照园钟未送楼松鹤将宿清境寄澄怀忧绪隐衷曲欲防屡未能野趣聊徴逐徴逐依林泉秀樾霏轻烟已爽适人抱未霑虞黍田谁能解此意归来独旦眠
　　放言
　　古徃今来邈矣悠哉天胡为而上浮地胡为而下隤日月胡为西没而弗返江河胡为东流而不廻已去之日去如驶未来之日来不已孔子大圣不能言曰未知生焉知死李老君梵释迦二人亦皆卓卓絶伦者到此空自生咨嗟不然何以徘徊双树之下示寂灭弟子痛哭如失爷函闗已过无还日乃遁其辞曰死而不亡者寿以相夸大椿过八千橛株无复全朝槿依依似较久延彭之死日殇之生年前不知后后可缘前以此例彼毕竟齐焉不愿为天灵兄弟各活一万八千嵗愿为火刼以后能知万古风流倜傥一日之髙贤
　　题名画大观十帧
　　溪山仙馆【赵孟頫】
　　山欲防浑却忌粗溪如空濶终隣浅得美去疵斯已佳更惜二者难兼善于何见之见此图引我防心良不逺天水真透书画禅自识溪山之仙馆崇冈屏背叠树森飞流出峡千廻转滙为大溪横其前水阁临波资宴衎周遭缭垣曲且长石坛昼静松隂满髙楼突室各随宜朱明无暑三冬暖彼髙闲者四五人鹿服荷巾致疎散商应非时务策或则黄庭或内典世虑何曽系以颦睟容惟觉笑而莞秦家源里有桑麻汉代云中防鸡犬不识丹成九转时虚皇可慕呼名选
　　枫筠秋静【倪瓉】
　　几个琅玕竹一株潇洒枫呉江将冷意妙趣与崔同
　　松磵寒鸣【倪瓉】
　　长松落落施枯藤下有寒溪淙且澄此境相宜对何客叅元道士习禅僧
　　古木寒溪【曹知白】
　　寒溪烟霭蒙略彴支溪曲苍然古木间可以结茅屋
　　钓艖秋泛【盛懋】
　　艇子秋江不系林端晚籁相闻钓得槎头缩项眠安水面闲云
　　竹溪亭子【王绂】
　　山势巃嵸竹韵幽孤亭如笠俯清流抱琴童子桥头住席草先生物外游
　　野墅幽筠【唐寅】
　　竹论幽韵不论长风过疑闻新箨香曽记元晖长幅意借来一段是三湘
　　草堂对雨【文徴明】
　　老屋踈篱静掩闗展书古道照苍顔殢云送雨迷千嶂新水生波涨几湾窗下披衣人独坐桥头曵屐客方还衡翁略说如如偈劳者随劳闲者闲
　　草庵髙士【文徴明】
　　诛茅结宇緑隂嘉幽事山中日以加客到忘言惟对竹童来擕酒便斟花吟肩不碍忙敲鉢燥吻还须静煮茶漫向倪黄论形似停云岂是画师家
　　髙峯逺涧【文嘉】
　　杜老清诗意衡翁家法传玉山云外矗蓝水画中悬西蜀无双景南华第十篇清聆将静瞩兴结锦城边
　　夜雨
　　迩日炎威剧中宵宻雨霏想湔温树绿隂益渴田肥不寝听稠防因寒揽袷衣希心刚一晌千里遍王畿爽气侵榴枕灯光掩画屏从知能释闷端合独称灵宿鸟寻枝醒残花透户馨朅思潘赋好触景霤泠泠
　　六月十一日偶成
　　一日不见如三月三月胡为瞥眼临饯夏迎秋偏益感落花流水动闗心帷鸾独防垂金蒜槛卉空思上玉簮月御又将轮廓满云车去后杳沉沉
　　德胜门外
　　绿含宿润朗朝昕黍陇畴跸路分恰似常年西直外雨余凭览一生欣
　　方虑炎歊将扇物旋防时雨足兴犁前朝蓦对生愁处新景从教入好题
　　土城西转见西山云白峯青树杪间郊北今年图路便轻舆破晓几经还
　　观德含悲奠几筵御园小驻散忧煎却防绣阁屏匳寂到处牵情更惘然
　　溪亭对雨
　　午热乍逼人披书聊汲古滃然一片云忽作弥天雨置书坐溪亭棼丝垂四宇驱炎爽顿来益瀑波増怒水天同一色万状谁能谱湏臾晩照明眼前幻尔许
　　泛月
　　独坐懑无聊向晩扁舟放望前轮渐圆雨后气偏爽湖山供静叅花木惬幽赏蝉韵出槐隄萤光逐兰桨万彚争其时吾宁息情想同观人去遥玉轮依旧朗
　　诣
　　黒龙潭谢雨
　　今嵗两觉旱命祷诚皆通所希佑万民宁惜劳一躬昨来优渥余诣谢酬神功轻舆趂晓凉一川禾黍风灵区偶延赏画槛临长空我来亦已屡愁慰每不同揽景兴能几祈嵗心何穷
　　大觉寺
　　兰若西山西
　　皇考曽鼎新去嵗偶一来栋宇惜頽陈稍事梵宗檀未费地官缗落成乃不日于焉礼法身香土本圆成照园増奂轮阇黎尔勿喜我非求果因抚州有赵碑试为叅主賔
　　夏日大觉寺杂诗
　　九夏原来自有秋岩斋萧爽足延留山僧岂解陈蕃榻别业浑成王粲楼竹里烹茶白雾冩松间却繖绿云浮拈须试防前题句廻首俄惊嵗月流
　　忘怀得地堪消暑乘兴入山畏不深爱此罨窓多野趣底须杖筞更幽寻翠峰自冩王家画飞瀑常调雷氏琴我有闲愁排未得祗凭浄域一澄心
　　旛影钟声出树遥披襟偶尔坐僧寮虚无梵贝空中唱缥缈天花座上飘禽鸟杂歌传户外箖箊爽籁下云标逺公莲社今犹在送客香风过石桥
　　题王翚匡庐读书图
　　瀑逈山深水阁虚髙张上伏乐几余底缘却得尘千斛匡俗先生此卜居
　　题张若澄蜀山图
　　层峦絶巘若无路靣水依林忽有家疑是草堂开锦里顿教秋兴满三巴
　　梦【六月十五日】
　　深情赢得梦魂牵依旧横陈玉枕边似矣疑迟非想像来兮恍惚去迁延生前欢乐题将遍别后凄愁话未全无奈彻人频唱晓空余清泪醒犹涟
　　斆潘岳悼亡诗軆即用其韵【六月二十一日作】
　　十旬倐以临服制众云易【国制臣民以丧期满百日除服】予怀未觉遥有如一日隔偕老欢莫追叹逝愁奚益因悟宇宙间率为形神役别后已杳杳忆前犹厯厯惟其无显名是以贻芳迹嗟哉长春宫遗像空悬壁欢去悲以归每念増忧惕兰湘陈豆核椒浆泛爵只三奠尽一心一心纷百析倾爵酒频酹拭巾泪犹滴滴泪不能干平生恩爱积齐物惭未能难学庄盆击独旦不能眠欹枕怀百端魄渊促代谢朱明行欲防凉秋率感人况逢形影单未闻蛩杵声已觉衾簟寒寒宵那更同梧月虚朣胧九御咸备位对之吁若空所重在四德闗雎陈国风讵如汉武帝惟希见美容愁思鬱以纡啜其泪霑胸入梦诉未已揽衣晨复起脱珥赋鸡鸣廻思常事耳已蹈东门呉更如防庄子【去嵗除夕丧悼敏皇七子今春三月忽遭　皇后大故】安仁才一悼予作实双纪悲兮悲如何遑论辞工鄙
　　达人应尽知有生孰免逝况年近不惑亦岂为夭厉独惜窈窕质忽作朝云翳永别乍一日积日将成嵗代月祗十二　【皇后之丧予服缟十有二日用以日易月之制也】容台有典制观德逢月忌聊复一临祭临祭知徒然悲悰稍以尽城隅葺静安【静安庄在东直门外慧贤哲愍两皇贵妃殡所也稍加増葺　皇后梓宫将暂迁奉于此】渉冬将发引相待两皇妃慧贤与哲愍念此总伤神那免泪泉陨胜水卜佳城【予卜万年吉地于胜水峪】终焉东结轸为期指三年欲言意不忍不忍可柰何沉痛以躇蹰每因时序迁一徃景山隅凤帷空想像鸾驭终虚无湘江愧交甫曽逢帝子车声吞语难罄神徃伤有余
　　夏日瀛台杂诗八首
　　日永亭台爽且静雨余花木秀而鲜朝烟欲敛湖波澈荷芰香中一放船
　　虹隄宛转接崇台歩屧凌晨一朅来防坐忽如临百尺迎薰亭外镜光开
　　书屋桐隂依旧圆每因几暇此留连乐羣当日徘徊处瞥眼流光廿五年
　　春翘秋楚逓鲜新脆促都成世阅人赢得忘筌才片晌世间悲喜底为真
　　山含宿润澹烟光试散纡怀趂晓凉却爱水云最深处轻飔扑靣藕花香
　　翰林直讲还陈史吏部分班为进材勤政【殿名】清幽花漏杳舄声纷自栁隂来
　　黍畴桑陌绿云深晴雨因时一酌斟丰泽园饶豳野意当年此日劭农心
　　窓纳竹风翻邺巻墨研荷露染涛笺安心未识安心竟每借清机虑暂蠲
　　咏桄榔文洗
　　文洗裁嘉木连林尚忆青华为君子服朴具古时形竹染湘妃泪屏开孔雀翎汤铭身是澡禹锡德惟馨如彼均宜用伊予奚所宁饮淳兼葆素永以佩芳型
　　七月朔日作
　　倐忽临秋月踟蹰増隐伤火流期纵逺【是嵗遇闰七月十四日始立秋以前犹为六月节故云】衣授事谁商
　　太室怀霜露【是日孟秋躬诣太庙致祭】椒宫忆姒姜无能廻嵗月用合防烝甞【国朝最重祭　神之典有大事故则百日不举及其复祭则帏幔器具悉更以新亦袚除之意也兹　孝贤皇后之事已过百日故以七月朔日卜吉肇祀云】余暑犹腾燠金风早送凉防花多谢意待月散寒光饶有牢骚者那堪感触常捣衣图玩益【牟益捣衣图石渠中妙迹】即景帖临王【王羲之有七月一日帖】一徃知无益翩来曷有方鹊桥节已近愁望绛河旁
　　咏投壶
　　文士风流非所慕先王制作至今存诗歌貍首乐惟雅酒奠丰觞语戒喧賔主雍容欢既洽降升揖让节堪论哨壶枉矢虽微物我欲因之一讨源
　　题丁观鹏西园雅集图
　　诸贤髙致遥堪想二李风流近可寻一例闲园防賔从声华底事到于今
　　沈周枫落呉江图
　　崔家逸句真无匹沈氏粗皴亦絶胜小住呉江诗画里身披寒籁眄空澂
　　文伯仁天池石壁图
　　叠树层峦凡几重梵王宫在翠微浓润含石壁常疑雨云羃天池欲起龙目观静叅千尺练耳根遥彻六时钟更谁爱把任公钓不许区区渭上逢
　　热
　　逢闰立秋迟秋月仍炎热旦夕气暂爽亭午曦偏烈法宫深九重涂阁清以洁几席适起居书史供怡悦犹然苦烦嚣白屋矩可絜曰豫垂深戒惟艰仰徃哲
　　御园早秋
　　小别顿成昨重来已报秋风光异尔许凄感信宁不爱读潘家赋懒登庾氏楼金经叅四句聊以驻如流暑气腾中伏天心向白藏午停虽觉热风过已知凉枫桕欺霜绿芙蓉恋水香安排闲笔砚祗拟咏秋光旭影檐前上繁英砌外新泥情谁问景秋意易伤人蛩语传莎底萤光散水濵抚时屇流火北郭去咨豳廿首诗成后生秋为建庭梧风初送爽蕉雨乍堪听唱晩蝉嘶急鸣隂鹤梦醒屏间生色画陶铸合称灵
　　复闻山东得雨
　　齐鲁灾馑余民伤常切意赈救纵多方岂如有秋赐麦收聊糊口未足半嵗积所兾大田熟渐可苏凋敝迩来雨旸时緑陇垂嘉穟敢存即安心不无颙望志节使及抚臣均有安民寄其言岂欺诬而但陈祥瑞更虑西成遥予怀曷有暨
　　食荔枝有感
　　嵗贡非劳驿骑驰雌黄久足息腾词常年每感
　　寝门赐今夏重増椒室悲可识人生皆梦幻祗凭陈迹引怀思玳盘玉椀清无暑满贮芳甘欲举迟
　　急雨
　　午热蒸为云急雨飞薄暮溪亭听浪浪暑退凉生遽所惜期未久夕阳在髙树今年两盻霖率幸霑膏澍兹雨消息佳晚田应不误入夜云势浓达曙成清寤
　　讨源书屋
　　湖烟欲敛晓凉浮长乐朝廻此憇留【是地近　畅春园皇太后处问安之便率传膳视事于此】要识溪山如旧日顿怜风物报新秋雨余荷气迎人馥风过竹声似管繁佳景便教成即景讨源终愧未穷源
　　鸢鱼天趣适飞潜向逺虚明万景兼荻雨荷风三伏里红桥緑水一痕添
</div>
    <div class="pagination">
<a href="御制诗集_page189.html">上一页</a><span>...</span><a href="御制诗集_page185.html">185</a><a href="御制诗集_page186.html">186</a><a href="御制诗集_page187.html">187</a><a href="御制诗集_page188.html">188</a><a href="御制诗集_page189.html">189</a><span class="current-page">190</span><a href="御制诗集_page191.html">191</a><a href="御制诗集_page192.html">192</a><a href="御制诗集_page193.html">193</a><a href="御制诗集_page194.html">194</a><a href="御制诗集_page195.html">195</a><span>...</span><a href="御制诗集_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
