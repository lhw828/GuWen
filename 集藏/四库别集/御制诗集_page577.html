<!DOCTYPE html>
<html>
<head>
    <meta charset="UTF-8">
    <title>御制诗集 - 第 577 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 577 页/共 1326 页</h1>
    <div class="content">　　香台右转僻蹊循知有茶庵幽絶尘松籁已欣清满耳竹鑪何碍润霑唇四廵来徃皆曽到防巻图书各有神祗恐诸人或致诮吾原不是个中人
　　漪澜堂叠前韵
　　泉上呀庨宛有堂髯仙题额特辉光源头知在若冰洞波面看成大块章木横陈一暎石栏周绕四围方未能乆此耽清赏祗有勤民厪念长
　　若冰洞
　　灵泉本有源嵌洞自为厂夏凉冬却温徳水无増减伏脉复淙津水洊至习坎酾为方圆池浄碧围朱槛前度与今番流隂信荏苒不迁者固存谾谾及澹澹草堂何处寻髙风缅宋湛
　　舣舟亭再叠旧作韵
　　髯翁迁八州浮踪不繋艇其不迁者存至今遗佳境当年舣棹时水流人自静倜傥缅髙风徘徊彂清省孤舟野宿际【东坡有除夜野宿常州城外诗盖即此防】逺火残灯景【櫽括苏诗意】屈短奚足悲信长讵非幸栖禅固翁志想亦心所肯松竹益深邃钟磬时泠警堂堂坐金仙伏魔那用猛虽曰此频来而每兴懐永得句便解缆五两扬帆影
　　自丹徒防马至象山渡江驻焦山
　　三度驻金未驻焦【辛未丁丑壬午徃来渡江皆驻金山焦山虽屡到曽未一驻】隠虞顿置笑松寥【庵名在焦山】廽銮得趂一时兴筞骑偷逍十里遥【是日较至金山近十里】信是无双栖浄域还因有暇陟崇椒水天俯仰惟空阔小矣奚称隠士招
　　镜江楼
　　有象皆呈照无风亦作澜何妨大圎镜遂凭一层栏云散髙空浄潮来两防寛金山即蓬岛讶却向西看
　　题瘗鹤铭
　　漫漶全文惜湮灭重书图驻脆中牢【旧铭已剥落不成句读丁丑曽重书一通以图经乆然能保其嵗久不似旧铭之剥落耶旧铭石仍蔵寺中搆亭覆之】究谁定论欧【阳脩】还董【逌】徒致讹传顾【况】与陶【景】
　　旷观堂
　　搆屋古谯尖旷观畅六兼云开绘春丽风静写波恬天水无邉阔蛟龙一任潜述懐谁雅称【去声】花笔缅江淹
　　焦山观古鼎作歌再和沈徳潜韵
　　焦山初萃羽卫屯金山西望真弟昆大江浩浩势莫并罗刹奚足称抹坤三度此曽未一驻顿置自谓非温存丹徒筞马循野路北固逥望犹髙蹲剪流片刻达彼岸眄影已觉清神魂重书瘗鹤碑宛在旧碑仍弆屋漏痕僧庵镇寳定何是合属周鼎寜虚言龙光凤文腾駮荦古色可覩不可扪咏事义正王铨部【王士禄七言诗刺严嵩最详】释文古博程昆仑【程邃释篆文刻焦山志中】后来老沈歌亦好皆足佳话传空门忆我辛未喜剏遇长歌曽和元音浑丁丑壬午姑舎是见则见矣仍祗园兹来胜境住信宿风恬浪静峯黄昬登临兴毕憩虚室洪篇险韵従头论聚星孤屿例尚在萼山京口迹早吞沧桑有变鼎不变永同谯阜延髙奔册令世恵衣锡元【櫽括鼎识语】恒看虹彩烛紫阍
　　髙资港咏古
　　京口东辞舫石头西问邮髙资今有咏庸主昔无忧一旦燕兵过千屯眀甲收【谓守将童俊迎降】孝孺乏画筞割地是佳谋
　　慧居寺
　　梵宇寳华阳荘严殊胜常石坛授五戒铜殿压诸方庭有禽聴呗厨多防守粮【香积中多防呼之即至而不耗粮盖僧雏饲养者】谢防黄蘗拂期结白莲塲轮演无生法灯传不尽光逥舆度耨水清磬尚悠扬
　　逰栖霞山叠旧作韵
　　三载重来逰摄山红霞栖见碧峯间南齐古寺依然在建业名区好是闲付与僧人坐享逸登其鸟道歩忘艰骋懐逰目须防得长此非宜大合闲
　　武夷一曲精庐
　　名山初歩未云深峯有神姿泉有音比似武夷才一曲许多竒境自兹寻
　　太古堂对泉有作
　　座对白鹿泉有堂名太古泉髙与座平逰鱼清可数渐下滙小池亦复侵阶础求仙固诞事招隠徒虚语缅思羲皇来不改者惟汝
　　春雨山房
　　行春今日喜春晴总为【去声】民间桑与耕分付山房斯实好再三不用善循名
　　用刘长卿栖霞寺东峰寻南齐眀征君故居韵
　　世殊数百载厥宅访何従但自存髙致无妨问故峯入云寻玉迳镌石现金容春日重临寺六朝尚有松影标霞际塔声落讲时钟唐吏将齐隠忘年任相【入声】逢
　　夕佳楼
　　面山则然背山否向西更喜开窓牖山气日夕斯益佳霞蔚岚蒸入虚受悠然之意真不凡取以名楼聊亦偶柴桑平原出处同吁嗟扵我诚何有
　　万松山房
　　余杭亦有岭田盘亦有寺兹以山房称四邻延古意春涛飒似秋苍榦老益翠时阅南齐流艳任山花媚落落如有云谁此同气类
　　戯题般若台口
　　般若即空还即色石台非古亦非今山僧举似全不识合掌门前驾临
　　徳云庵
　　防缀苍岩借绀园竺庵鑪火自温存徳山设问谁当见谡谡松涛户外翻
　　题九株松
　　古榦当春翠越浓蟠鳞振鬛各犹龙根傍坐合读周易用九乾元是正宗
　　叠浪崖
　　浙海观雄涛防谓竒无比谁知逰摄山崖浪复见此庢防去更回腾激伏还起素车与霓旌胥种疑驱使尽态兼极妍万状难议拟莫谓独无声倾耳松涛是
　　题幽居庵
　　诡石丛中仄脩惟虚惟静得相投千年古树当轩立一道寒泉绕砌流休烈曽斯着笋弁元微何异被文裘小停门外催行跸笑问幽居幽不幽
　　登最髙峯
　　幽居防马上崇椒造极悠然憩敞寮与颢气俱即仙境喜春云浄协农謡平临白下懐遗迹俯视长江暎碧寥山峙川流自千古那知兴有南朝
　　玲峯池
　　防髙峯处降从容咫尺园门觌面逢下马肩舆仍陟巘园中此又最髙峯
　　玲石攒丛中有池渫然天半镜光披谁能尺丈量深浅山出内云无已时
　　淆之不浊澄不清妍及媸因鉴者呈此与繖山孰先后其详应问尹先生
　　题张宏栖霞图叠旧韵
　　每遇佳山结朋栖霞重此事逰登古来多托烟霞客今代殊艰云水僧妙迹频教相印证防心端不在工能偶然题句书空白亦似镌崖以日増
　　燕子矶
　　一峯飞插长江里其势翩疑燕子我来四度亦四登翠壁丹崖信如绮地险山川虽有言失守诚同衣带水凛乎驭朽磐石安底须天堑徒恃此
　　逰观音山永济寺
　　飞阁临江寳筏然普门愿力渡人天我闻不住是常住底用孤舟鐡鏁牵【是防俗有鐡鏁链孤舟之名】
　　望幕府山有咏
　　过江建幕此山头对泣曽经薄椘囚可惜茂言固正究何尝克复神州
　　驻跸江寜再叠旧作韵
　　又厯胥江与浙区上防建业跸当纡六朝文物扵斯盛南国提封莫此都髙下山川争画丽芬菲草木贺春苏对时曽未相孤负恒有懋勤砚匣俱
　　赋得稼穑惟寳【得夫字八韵试江南士子题】
　　稼穑资生贵如斯寳更无赋成范文正雅述芮良夫茀草兴后稷耕山肇有虞此诚天下本亦实万民须播植披沙似丰登照乘逾心臧土物爱志防旅獒吁旸雨常祈若胼胝莫忘劬珍求宜戒彼玉食毎慙吾
　　题宋院本金陵圗
　　王气埋金秀且防六朝文物擅江东试看负贩舆儓辈都有谢顔徐庾风
　　笔妙得神已去形高楼斜矗酒旗青桂枝香咏临川好遗曲犹闻唱后庭
　　佳丽东南信莫俦胜朝犹自建都留赵家歌馆宁相让别有轻烟翠柳楼
　　琼窓绮榭簇勾栏宻意酣情各缔欢官妓遗风自唐宋【官妓之设防为败壊风教而姜南蓉塘诗话乃艳称明初搢绅宴集皆用官妓与唐宋同且以后始有禁为惜缪盭甚矣】政成何体汚衣冠
　　几经富庶几离乱富庶欢娱离乱愁祗有秦淮一片月溶溶无意照千秋
　　画品秾纎出内家九衢万户鬬豪奢秣陵五国天渊隔一例东京录梦华
　　谒明太祖陵
　　崛起何嫌本做僧汉髙同杰又多能毎当廵省临华里必致勤防谒孝陵一代规模颇称树百年礼乐未遑兴独怜复古非通变翻使燕兵衅可乘【尝谓太祖以建文为太孙及分封诸子岂非欲复古而翻以致祸使择贤而即立成祖且不分封岂有靖难之事哉】
　　逰灵谷寺
　　孝陵卜幽宫灵谷迁古寺迁复阅歳古瓦兽荆榛坠后人惜湮灭稍稍事檀施岂能复旧观百什存一二道林与开善谁更辨名字一切有为法金刚六如蔽小憩便言旋行云无繋意
　　赐安徽廵抚托庸
　　又下大江来舟行许扈陪率因谘众隐遂以访羣材莭操古松似精神秋水哉恐妨悮程吏数日便教逥
　　赐安徽学政梁国治
　　亦我特抡元居然经济存因之南海郡【国治颇通吏治因授广东恵潮道寻命摄副都御史晋吏部侍郎出典学政】旋返本衙门皖歙俾司铎江苏来谒辕勗哉实践处文行此为源
　　阅武【江寕】
　　江左雄都驻八旗时巡武备合观之开营颇牧宣方畧置陈韩彭聴指麾平乐何须九重盖昆明漫袭一池太平门箭今犹在【太平门铁扇有劲簇贯其上国初领兵都统谭泰所中也土人因口传为澹台箭云】嗟尔行间朂效为
　　鸡鸣寺
　　鸡笼山上鸡鸣寺阅武因之路便逰峯不在髙颇延瞩境惟逺俗有相投初登旧咏疑如迓小坐春云看渐收【是日小雨即止】正喜晴光开一片绿芃麦处放眉头
　　逰清凉寺
　　山寺夷嵕俯石头行春得暇偶来逰入幽已自清尘念造极还堪纵远眸禁苑昔年何帝宅长江千古客人舟便莲宇亦时兴废一切有为孰乆留
　　寄题扫叶楼再叠旧作韵
　　清凉寺里望书楼拥帚遗风万古秋不辨题名自谁氏【志书不载问之地方官亦称莫考】诗中郑陆忖从头
　　题文伯仁金陵十八景
　　三山
　　三峯突兀大江濵曾是南朝冲要津今日画圗聊寄咏惟懐鲍谢鲜齐伦
　　草堂
　　周子草堂北麓陲孔家见说有文移至今谡谡松风处不异当年窃吹时
　　雨花台
　　无语维摩絶妙谈天花落弗着天男云光梁武曾何谓越是重儓越不堪
　　牛首山
　　石阙诚如天阙披但司马未足当之嶤峯对峙青云表詄荡铭辞缅陆倕
　　莫愁湖
　　南邦何事防风流乐府新词唱莫愁两字无邪蔽三百诸名士此亦思不
　　摄山
　　俯临江介迥凌云摄飬堪资药草芬防度栖霞覔残碣神驰江令有佳文
　　鳯皇台
</div>
    <div class="pagination">
<a href="御制诗集_page576.html">上一页</a><span>...</span><a href="御制诗集_page572.html">572</a><a href="御制诗集_page573.html">573</a><a href="御制诗集_page574.html">574</a><a href="御制诗集_page575.html">575</a><a href="御制诗集_page576.html">576</a><span class="current-page">577</span><a href="御制诗集_page578.html">578</a><a href="御制诗集_page579.html">579</a><a href="御制诗集_page580.html">580</a><a href="御制诗集_page581.html">581</a><a href="御制诗集_page582.html">582</a><span>...</span><a href="御制诗集_page578.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
