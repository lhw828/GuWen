<!DOCTYPE html>
<html>
<head>
    <meta charset="UTF-8">
    <title>御制诗集 - 第 1110 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1110 页/共 1326 页</h1>
    <div class="content">　　玉林建寺碧溪濆【慈云寺为顺治年间僧人玉林所住小庵雍正甲寅　　皇考命淮关监督建造遂成大丛林　　赐额曰慈云寺追封玉林为国师仍令其派下承接云】
　　皇考重脩题额文
　　当日檀那在提唱至今苾侣孰殷勤徒因路便逰而渉却以昔缘戚弗欣【兹寺因　　皇考赐额每次经临俱恭奉　　慈宁瞻礼回忆昔巡祗増感切是以庚子诗有已是拊膺思昔日那堪翘首望　　慈云之句】
　　屺
　　岵并瞻切悲念金刚徒忆曰如云【世通行者金刚六如为鸠摩罗什所译梦幻泡影露电梵经留支所译又有九如如云如星如翳如灯四者合前梦幻泡露电为九如而无如影之文】
　　阅老坝
　　老坝本土筑辛未命改石【老坝旧系土筑辛未南巡命河臣髙斌等勘估易以石工】癸酉幸免患甲午终致厄【自老坝改建石工后节年保防巩固癸酉年河淮并涨淮安幸得免患至甲午秋外河南岸老坝口隄工漫溢大溜全注决口板牐淮安一带被水房屋人口俱有塌损城垣幸而未頽随饬一面抚恤一面赶堵筑于九月初八日开工至廿八日合龙城市居民安业如故】幸弗自诩功厄弗咎无益惟是慎修防俾民安枕席
　　阅淮安石隄四叠前韵
　　禹行水无事率并归之海后世喜用智患多劳更倍然而今古殊亦难怪沿改土隄易以石实在辛未载【淮安西北人烟辏集旧虽有土隄难资保障辛未南巡过淮亟命改建石隄勅河臣髙斌等勘占建筑及癸酉河淮并涨淮城幸赖石隄得全】亦惟救弊耳何有泥乘橇法遵
　　皇祖垂议鄙安东委【淮安府境当河淮交防又为运道咽喉关系要前明督漕侍郎呉桂芳建议黄河冲决骎骎欲夺安东入海安东众流滙围其势垂防不如弃之以拯全淮时虽未行然其论迂谬可鄙我朝定鼎以来　　皇祖六次南巡遍厯河干睿谟广运首辟海口以导黄注海次辟清口闭六坝筑髙堰以障淮敌黄改运中河以避洪流之险挑直黄河各险工使水直行刷沙又疏濬引河増修牐坝堤工区尽精详具载治河方畧中河臣遵守规制黄淮底绩由是淮南黎庶咸登袵席】靳辅及髙斌慎守颇具楷【本朝善治河者首推靳辅恪遵　　皇祖指示机宜开运中河以避百八十里黄河湍悍之险又大挑运河陈经理河工事宜八疏劳绩茂着高斌才虽不及靳辅而办理河务亦能尽心如毛城铺所以分泄黄流于徐州设水志必至七尺始开至三滚坝泄洪湖盛涨高斌坚持堵闭下河屡丰其功自不可冺】癸酉赖以安甲午竟致殆【癸酉河淮并涨幸石隄保防淮城借以安全至甲午八月外河南岸老坝口漫溢大溜全注决口淮安板牐一带俱被水淹当饬赶堵筑自九月初八日开工至廿八日合龙城市居民迁归乐业两旬功蒇实荷　　天佑　神助】亟命堵筑之已成可中罢廿日竟合龙飞报心为恺惟时吁
　　天佑往事忆犹骇
　　过淮安城
　　清浦开舟行不逺郡城埤堄见淮安轻舆露冕任瞻觐膝下无殊赤子欢
　　顺风
　　顺风下水舟行速廿里如同十里行却闻海上顺风舟片刻能兼百里程吾谓斯速亦足矣何须诩彼洪涛惊大凡物理忌太盛
　　天道福谦而祸盈
　　宝应县咏事
　　上元获宝县名改其宝已难定假真便使果真为瑞应牝鸡可得救司晨
　　按唐肃宗在位仅七年而改元者三上元二年以获宝改元宝应并改县名夫七年中凡三次改元则一元中不过一二年虽图以鼎新为瑞耶予以为其年不永非瑞乃不祥之兆耳且其时臣民难以纪年嵗亦何瑞之有此如市井所谓开张店面之为徒资笑鄙至胜朝及本朝不为此惟以一元纪实诚足为万世法也
　　题唐寅观瀑图
　　呉中偶览吴人画观处有形聼有声千尺寒山雪已好底须三峡寄遥情【寅自题有要知尽日支吾处五老峯前三峡桥之句故反其意】
　　过高邮州
　　古邑岩城称覆盂覆盂之义可思乎以云射物堪嗤彼若拟安邦实切吾老幼喜看围跸路香灯何必满通衢四隅近水真泽国百室求宁慎永图
　　阅南关车逻坝
　　南关及车逻计泄洪湖涨清口定志后封土恒一様惟值戊戌潦无已为一放【先是洪泽湖水涨必由山盱五坝泄之高邮等湖复不能容则由南闗车逻等坝东放下河每受其患壬午南巡阅视湖河情形始于五坝酌定水志如坝志多过一尺即将清河拆寛十丈湖水以次递长则清口以次展寛俾清口既畅湖水宣泄有资车逻坝始得永逺坚闭二十余年来下河得免水患职此之故惟戊戌年仪封决口黄水由淮入洪泽湖不得已始启山盱五坝以泄盛涨由此递归下河】然先屡颁谕闾阎逭漂荡早田幸复收赈借并行贶【戊戌开坝之先预饬该督及总河等先期晓谕俾闾阎得早为迁避不致漂荡又幸彼时早禾已收晚禾补种无多复令将成灾之极次贫民分别展赈并借给籽种口粮以资耕作】岂能免向隅回思切惆怅
　　露筋祠口号
　　蚊嘬安能致命亡露筋事半属荒唐虽然事可风巾帼善善何妨思欲长
　　直总督刘峩奏报得雨诗以志事
　　月之廿一及廿二屡见春隂复屡霁北望云容更较重意殷泽霈望雨地此间雨弗雨皆可齐豫京畿所希冀今朝乃接刘峩奏【廿五日于崇家湾行营接据刘峩奏报保定省城于廿一二日雨雪兼施入土三寸得此润泽地气上升麦苗大有禆益等语】即廿一二雨雪霈【昨廿二日渡黄河时望见西北一带云气浓厚计山东河南及直迤南各府或得雨泽兹据刘峩奏到幸符所望惟山东河南尚未据奏报自是未得雨泽为之颙企】虽未深透润三寸自于春耕资益利齐豫二省却未奏为之颙颙切廑意四海一家万民子何处弗愿绥丰暨愿多因之愁亦多寻思故应愁岂避
　　上方寺
　　维舟暂据鞍老幼任从观如子遇父母同心发喜欢上方莅非逺古佛谒脩檀傍室颇防缀多哉弗耐看
　　竹西精舍
　　上方寺侧搆精舍杜牧诗情绘竹西筠径宜吟犹在曲梅庭入画欲开齐可怜春事将昌矣为嘱江南且慢兮歌吹扬州唐已是借他空色偈全提
　　至维扬即事
　　维舟易马防巡繮古寺先因到上方【舟行至扬州城北易马先诣上方寺瞻礼遂由陆路至香阜寺易舟】更复花宫命轻舫遂由溪路至行堂【登舟由内河行至天寜寺行宫行宫内书堂向名之曰大观】山情水态还如旧巷舞戸歌觉倍常在此即当言此处民风须识尚轻扬
　　驻跸天宁寺行宫三曡旧作韵
　　旧有行宫古寺边曰门曰径宿知便观民仍复来斯日题句分明识昔年春景物华绘天宝梅心栁眼入时妍又何加富要惟教即景思之祗然
　　题大观堂
　　设教省方标二义要惟不出义颙孚因之两字堂额此惟是一心铭戒吾祗取朴淳供憩息微嫌藻缋太纷铺我生观在观民也朱注虽通予意殊
　　观之九五象曰观我生观民也朱注谓不但观一身之得失又当观民德之善否是分为二矣盖九五为君象君与民原一体民之治乱系君之得失休戚本相关未有民失其生而君得安其生者因题大观堂申其説如此
　　万夀重宁寺纪事
　　天宁寺后建重宁众志殷勤未可停【昨嵗两淮盐政伊龄阿奏众商吁请于扬州之天寜寺后増建寺宇以伸忱悃念其出于至诚因俞所请赐名万夀重寜寺】祝颂虽称七月什庄严过甚梵王经却看植竹还植卉奚必有池更有亭太守间情留岭在【梅花岭在万夀重寜寺旁府志载明呉秀守杨州时开濬城壕积土为岭树以梅因名梅花岭】几株仍剰古梅馨
　　题春熙堂
　　重宁寺侧堂詄荡霭韶光老柏蔚今色时梅发古香玲珑湖石迳淡沱绣漪塘适以春熙额同民乐未央
　　俯鉴室
　　渌水泌围阶文鳞游可数匡床近阶置鉴影座中俯开奁照须眉觌面忘宾主设云堪喻民其情大可覩
　　琅玕丛
　　琅玕丛里小回旋戛振声清胜管弦如以云栖幽迳拟设施终觉逊天然
　　题慧因寺
　　万事不离因一念应于慧知因超能所解慧脱防翳因慧非两途慧因无二致讵惟内典然系辞见周易仁者谓之仁智者谓之智
　　倚虹园
　　画舫沿溪荡桂桡题园因近倚虹桥武夷九曲拟非谬阳羡何年缩不遥【风土记阳羡亦有虹桥】真水假山颇逺俗红花绿栁已含韶新名旧号难究诘廿四中知第几条【呉中数桥以一条两条计之】
　　九峯园
　　城南背郭区野趣揽斯须三径原宜句九峯列作图潇然似仙境犁若异尘衢源自平山放溯游烟舫纡
　　澄空宇
　　草河【源出平山流为草河】流此滙成湖湖上亭轩俨画图图在镜中人俯镜澄空一片性灵俱
　　游康山
　　新城南界有山堂【康山在扬州新城南门内高三丈许无石骨当是昔时疏濬运河积土因搆筑山堂志书不详所自亦考证之疎也】遗迹其人道姓康【康山云因康海落职后来此防饮董其昌题名】曽是驻舆忆庚子遂教题额仿香光【庚子年南巡驻跸时因董书康山草堂额笔法殊不类香光遂仿董法重书康山草堂四字题额赐之】重来园景皆依旧细看碑书未异常【草堂内复镌有石刻米芾欵城市山林四字笔法无竒亦似伪作】述古虽讹近文翰一游精鉴不妨详
　　仿董其昌书对山楼因成口号
　　草堂前度辨其假今觉对山亦未真【康山以康海落职后来此防饮得名旧有康山草堂四字额欵署董其昌书然笔法实不类因仿董法重书四字赐之庚子南巡有即事诗辨其伪兹重游康山见有对山楼亦署董书而伪更甚因复仿董法书额以赐】更仿董书为题额他时应有识真人
　　河南巡抚何裕城奏报得雨诗以志事
　　仲春之初旬曲阜曽微雨未能成分寸怅望徒延伫谁知即是日开封被佳【叶】入地三寸余各属霑以普【二月初十日驻跸曲阜四更微雨达曙未止然不及一寸但四野云气颇浓意邻境定霑渥泽兹据何裕城奏河南省城果于是日得雨三寸余并据开封归徳河南汝寜南阳陈州各府许光二州禀报得雨相同麦苗正当长发农田甚为有益】却以差人报迟直日五【直得雨迟于河南以刘峩驰驿故早至何裕城差人赍折报到较迟耳】幸因豫民庆仍廑齐民苦【河南奏报春雨为之欣慰惟山东尚未据报得雨仍殷廑念】
　　题净香园
　　沼园得号本因莲此际花迟春仲天碧水中宁无藕在心莲香净岂非然
　　怡性堂
　　歩入琳琅径书堂我所顔净迎緑坡曲香待碧波潺【是园以竹净荷香得名竹则未秋荷仍待夏也】窓外真筠揽座中假竹攀【是处庭中植竹座间复刻木为琅玕】虚虚实实处怡性色空间
　　青琅玕馆
　　问底泠泠拂耳过琅玕丛里奏云和莫嫌个个聨肩臂君子由来岂厌多
　　趣园
　　沿隄栁叶防梅花歩入溪园清且嘉此是扬州丝管地可知日渉有陶家
　　半亩塘【在趣园内】
　　借问何成趣趣因竹及梅竹香留【去声】冬翠梅野笑春开半亩波不作一奁影与陪天然澄照处五载偶重来
　　莲性寺
　　四面波围一屿迥莲宫示性额楣悬春光六月花未放未放句诚提以全
　　功徳林口号
　　平山左侧耸云岑梵宇向称功徳林度尽众生始成佛两言未识佛初心【佛之深愿度尽众生方成佛道则功徳二字佛所弗居也】
　　天然三友歌
　　平山之麓可号岭岭顶乔松岭腰竹岭之脚更有梅围是一身而三友足况胥本性出天然非借人工増以俗是名津逮自东坡时之良朋称永叔斯友斯地恰相宜不可无言过以促图此者多难偻数今日此图逢以独拙速片刻命归舟萧谡轻风送清馥
　　游平山堂再曡壬午诗韵
　　大观堂外命轻舟一巻图中作胜游【向有平山一巻图画之谚】恒此寻诗为即景不妨认性且随流【随流认得性出禅宗语録】
　　因如具慧不妨有慧岂依因本自无【行宫右侧即慧因寺登舟必由此】输与寺僧粥饭罐那曽于此做工夫
　　平山数典忆前朝六一流风事未遥记取维扬欧氏宅不殊闽海蔡家桥
　　木兰不借棹歌声黄鸟音传烟栁横故事何须举柑酒生生万物遂其情
　　南来初见此平冈济胜依然歩不妨祗事诗情输韦【庄】杜【收】那更画意学倪【瓒】王【防】
　　寺傍精舍八窗空骋望来途一水通海濶天空防也意笑他缀景太求工
　　豫游回首不堪思岂谓今来独憩兹
　　圣日【有　　皇祖御书贤守清风室】
　　慈晖徒忆昔行云流水可观时
　　黔黎虽听颂声扬却我犹慙一徳凉老矣不期重问景吟留八首赏烟光
　　文滙阁曡庚子韵
　　天宁别馆书楼耸向已图书贮大成【此阁成于庚子亦仿范氏天一阁之式为之曽颁贮古今图书集成全部】遂以推行庋四库【壬寅秋以四库全书分弆文渊文源文溯文津四阁者均可按期蒇事因思江浙人文最盛士子愿读中秘书者不乏允宜广布流传以光文治勅于扬州之此文滙阁镇江金山之文宗阁杭州圣因寺之文澜阁各贮四库全书一分俾士子得就近观摩并饬发内帑银百万于京师雇覔书手缮录全书三分驿致弆阁以昭我国家藏书美备教思无穷之至意】况因旧有匪重营西都七畧江干现东壁五星霄际擎却待钞完当驿致文昌永古焕重甍
　　命颁布四库全书时许愿读中秘者抄録毋靳诗以志事
　　发帑増钞书四库更非防径为崇儒【前因江浙为人文渊薮特命缮写四库全书三部分弆扬州文滙阁镇江文宗阁杭州文澜阁俾士子得就近钞録传观用光文治其钞録书手皆特发内帑雇覔不致滥邀议叙为仕途防径也】拟公寒士广闻检预禁守臣严防符【全书缮竣分庋三阁后恐地方大小吏过于珍防致徒供挿架无禆观摩因复降防晓谕有愿读中秘书者许其陆续领出广为传写但令督抚等派委妥员董司其事设立收发档案登注明晰不致遗失舛错俾多士得殚见洽闻以副朕乐育人才稽古右文之至意】褒博三仓实富矣精英二酉任观乎欲期寰宇敷文教济济明廷治賛吾
　　塔湾行宫六依
　　皇祖诗韵
　　最古行宫朴不华
　　奎章拈韵六之麻【塔湾行馆乃　　皇祖南巡时所幸旧宫规制朴素曽经　　御题诗用六麻韵恭依赓和者亦六度矣】
　　一心无系于何系四海为家此即家熟路从来识堂构行春寜为赏烟花
　　庸歌六次依成句摛笔于斯兴正奢
　　题承煦堂
</div>
    <div class="pagination">
<a href="御制诗集_page1109.html">上一页</a><span>...</span><a href="御制诗集_page1105.html">1105</a><a href="御制诗集_page1106.html">1106</a><a href="御制诗集_page1107.html">1107</a><a href="御制诗集_page1108.html">1108</a><a href="御制诗集_page1109.html">1109</a><span class="current-page">1110</span><a href="御制诗集_page1111.html">1111</a><a href="御制诗集_page1112.html">1112</a><a href="御制诗集_page1113.html">1113</a><a href="御制诗集_page1114.html">1114</a><a href="御制诗集_page1115.html">1115</a><span>...</span><a href="御制诗集_page1111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
