<!DOCTYPE html>
<html>
<head>
    <meta charset="UTF-8">
    <title>御制诗集 - 第 269 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 269 页/共 1326 页</h1>
    <div class="content">　　不省方临辑狩巡和銮朝入鳯城闉蜃牕日朗兰喷雾鸡树风轻玉蔼春室处纵安清切禁棚栖忘怨咨民何时厎绩宣房奏南望遥遥繋念频
　　鼎新
　　南郊告成正值长至大祀九奏蒇韶七言纪什
　　敬举冬官事告全
　　精禋恰值子初旋虹光丕焕三千丈
　　天宇维新四百年匏爵瀼瀼升湛露猊罏馥馥引非烟律元应候韶成九
　　景福希邀奕叶绵
　　腊月二日雪
　　甘雪刚逢腊农祥早先【去声】春散为花是喜积作玉余津展帖香生古烹茶句得新更希盈尺纪近逺布膏均今秋洪湖水涨漫决髙邮二闸而黄河复决铜山南徙淮徐扬胥被水灾特命大臣往来董率堵筑今均以腊月十二日合龙同日奏到河流顺轨积水渐消东作可期诗以志庆
　　淮决维扬河又侵茭楗堵筑救胥沉两堤齐报一时合一日悬纾两处心防事臣工力真殚锡嘉
　　天佑惠诚深春畊明嵗才堪课敢即云愉倍惕钦
　　除夕
　　绮宴开崇殿曦轮隠掖垣四时相嬗代一气贯贞元静騐循环理宁烦颂祝言饯诗成例事百首岂辞繁


　　御制诗二集巻四十四
　　钦定四库全书
　　御制诗二集巻四十五
　　古今体一百首【甲戌一】
　　甲戌元旦
　　泰阶圜煦丽青阳绮胜椒盘总发祥嵗肇三元欣首祚闰逢旬九恰初章共球小大来侯甸衣食根源厪雨旸五福敛时敬敷锡春台寰海祝丰穰
　　新正试笔
　　首嵗开新甲三阳转始寅蔀章斡元籥星纪肇昌辰礼乐迎黄道衣冠防紫宸勅防励防已熙绩在勤民瑞旭才升晓祥风欲报春秩宗襄乃职祈谷逮初辛
　　新正二日降防加赈去嵗淮徐被水州县诗以纪事
　　木徳初莩甲民艰切体干念彼淮徐间灾余实可怜宣房亟就功黄流始归川次第事疏筑期多涸洳田春耕纵不误冬寒信其然棣通阳徳昭万物欣陶甄一方鸿雁集宁忍恝视旃椒屏绨几张南望心为悬加赈颁新纶恺泽因时宣讵啻行故事还殷祈有年
　　循环曲
　　小往大来吉大徃小来殃心安身劳逸身安心劳伤少闻多言吝多闻少言良众非一是短一非众是长财聚民防悔民聚财防庆
　　五君子歌疉旧作韵题邹一桂画
　　曰草曰木虽无情一叶一枝各具性寓意不留皆合宜玩物忘返斯为病玉磬主人创此格想见当时拈笔兴竹风流自蘓门阮松潇洒即谷口郑凌波水仙鲤骑髙踏雪寒梅诗僵孟古柏拏空独矫矫又如玉局持身正勅仿恒因寓渇贤【向曾命张若霭亦仿此图】艺箴亦可通为政
　　偶兴
　　观书偶兴懐晏子使乎楚进橘并食之王或诮其鲁晏子前致辞闻之赐人主瓜桃乃不削橘柚乃不剖【叶】诚有如是义当于食前举谲智益见卑文过曾何补毎接江南督抚奏报水退田涸不误春耕既用慰念兼恐饰闻
　　江北淮南刻繋心秋灾展转到冬深始闻烧草宣房筑旋盼栽秧泽国临米价街头踊免贵田功町畔耦堪寻此音听已私增慰还虑宁无饰匪谌
　　张宗苍万峯层雪
　　陶镕谢氏赋中句损益曺家画里皴【石渠寳笈蔵曺知白雪景】犹忆台懐白云寺排窗一例玉嶙峋
　　题定武兰亭帖后
　　虎卧龙跳正复竒流觞曲水想其时无邉感慨一篇具有数文章千古知
　　检校才闻褚遂良旋教玉匣伴文皇戎温无頼千秋恨岂碍经天日月常
　　松雪书宗不可当十三防出十三行恰如身到瀛壶里涧草岩花总异香
　　其相韘
　　石中金星如青金龙尾皆有之而玉则未之前闻偶因制器得兹蕴金易称干为金为玉斯乃天然其相合徳者耶輙以为韘而系以诗
　　谁知出璞已中更拣沙藏未见山经纪难穷物产良圆如湛秋宇防似缀星芒观徳资钩控天然金玉相
　　新春养心殿
　　苍龙转玉斗紫禁訚青阳金戺蓂叶舒绮殿梅英芳奉时钦体仁祈嵗颙屡祥开年百务简惕夕一心强好恶戒已私诗书挹古香畴咨竚有翼勅命励无疆
　　钱选桐隂抚琴图
　　动操四山皆响然传神真擅霅川钱一时把巻销春烛认取和平是大弦
　　偶仿赵氏合璧巻各题以句
　　枯槎宻篠离披间以诡石参差不拟刻楮求似颇兼作篆行之春意昌昌有脚化工荡荡无私水晶宫道人曰昔者吾亦如斯
　　右赵孟頫枯树竹石
　　吐云春霭霭写月夜娟娟最是相宜处一家眷属连
　　右管道升竹石
　　不难石白与筠青仲穆神襟未易形恰比鸥波坡渚侧幽兰雅合是同馨
　　右赵雍筠石幽兰
　　题张宗苍雪景
　　竒诡石玉雕锼飞阁还凭素练流防缀天然成逈句不须烛照费防捜
　　新春重华宫侍
　　皇太后宴
　　西望瑶池近羣迎
　　王母临欢同万方养春始九重深屏缀延年篆笙调太簇音六鼇兰作焰百寳雾成隂入画元朝庆【毎写嵗朝图称庆】徴诗吉字吟瑞霙飘喜气
　　天意即人心【是日微雪】
　　玉如意
　　竹化分真幻铜函阅古今清谈常在手乐志每如心击处瑚碎挂来萝薜深握君曾得号禅徳亦留吟贞素标琼质指挥延藻襟休徴愿时若讵为寳球琳
　　新春瀛台即事
　　开正行乐合瀛蓬汉树唐花试冶融韶景几分春胜里朱楼一朶翠云中昨来嵗序殊新旧资始乾元协雨风过眼寸隂求日益闗心万姓祝年丰
　　视事既毕自南台御氷舵凌太液遂至琼华岛登临瞻眺杂咏志赏
　　封事凌晨毕阅披公卿次第接畴咨穉春悦可寻吟眺漫听新歌坐玩时
　　淑清泉石淑而清竹鼎瓷壶事茗烹筛牖嫩阳揽韶秀徘徊真觉称其名
　　氷凝太液镜光皑辘辘舵床坐渡来声襍排门鸣爆竹权舆帝里是春台
　　细霙昨日玉攅团积素嶤直北看怪底重裘犹觉怯椒园钟梵落髙寒
　　承光髙殿郁参差玉瓮浇春想昔时只有桧松仍好在东风旭影上罘罳
　　春隂琼岛正堪凭淑景层楣瑞霭凝仙木绮钱增吉兆五风十雨愿休徴
　　阅古楼
　　三希堂法帖石刻既成作延楼于琼华岛之西麓嵌石壁间用期贞固因名曰阅古而系以诗
　　寳笈三希萃法珍好公天下夀贞珉楼飞四面开屏障神聚千秋作主賔不杂嬴刘夸博广略存魏晋要精真游丝灯影参元契大块文章沆瀣津
　　畆鉴室【有序】
　　阅古楼之北朴室三楹周以步櫩后临方塘引古井之水源源不竭视日下春明所载自金水河转机运防至山巅者事半功倍矣
　　方塘开一畆朴室得三楣古井新成记春明昔费辞松头浴月影藻面漾风漪幽致今朝别当前氷鉴宜苏轼偃松图向曾命张照题咏几暇展阅因用其韵
　　神以行之气以载与真松不毫厘改玉局邈矣如晤谈况绨几曾供奉在一刹那顷俱胝知喜其书亦味其诗春音大地盎筦倪徐视谡谡图间吹
　　养正四咏
　　书无逸于勤政殿屏风时自警也更效长康法为养正四图于下六十条内足师法者多以限于屏数且择其最精云
　　寝门视膳
　　寝门防问视日三念在兹食察寒暖节体询安否宜大舜慕五十孟氏称孩提西伯仁人哉由来因此推立爱千秋法锡类百王基
　　丹书受戒
　　归放马牛已勤思天保定斋三受丹书端冕东面听轩顼道无竒曰敬胜义胜怵惕铭席端如临师保命君鉴讵殊途外王本内圣
　　弓矢喻政
　　弓矢少所习自谓能尽妙【叶】得弓漫称良弓工曰非好于弓犹失之况于理之藐更宿命京官政教勤探讨絜矩励实行文皇信有道
　　乐受格言
　　洛中有逸士徴聘来殿庭须鬓已皤然何异甪里生两言实得要敬佩书诸屏迂儒陈礼乐方士谈蓬瀛浅言至理赅不愧学行名
　　题项圣谟摹韩滉五牛图再疉前韵
　　采采相防水石闲黄钟韵满脰鸣间青桐居士今知胜虎贲中郎枉慕艰【故大学士蒋廷锡有摹项圣谟五牛巻以未得见韩滉真迹自题防语中深致企慕今三巻先后俱入石渠寳笈矣】
　　兼得王羊不胫闲【韩滉巻已先入大内】千年一瞬静披间居然十五牛来牧恒亦因知穑事艰
　　诣斋宫
　　肇祀勤民衣食源仪锽郅偈引金轩斋宫预日来防宿早见青云拥
　　帝垣
　　诣
　　坛视
　　位肃常仪玉戺三成圆中规退即荘居还静憩寸隂窗影有余思
　　祈谷礼成述事
　　玉梯廿七摄齐升奠璧拳拳若弗胜大礼躬行今十九洪禧永锡冀云仍鸣球声引羽干舞燎火眀通翡翠灯三白虽霑竚
　　优贶退瞻遥岫起云缯
　　新正十一日奉
</div>
    <div class="pagination">
<a href="御制诗集_page268.html">上一页</a><span>...</span><a href="御制诗集_page264.html">264</a><a href="御制诗集_page265.html">265</a><a href="御制诗集_page266.html">266</a><a href="御制诗集_page267.html">267</a><a href="御制诗集_page268.html">268</a><span class="current-page">269</span><a href="御制诗集_page270.html">270</a><a href="御制诗集_page271.html">271</a><a href="御制诗集_page272.html">272</a><a href="御制诗集_page273.html">273</a><a href="御制诗集_page274.html">274</a><span>...</span><a href="御制诗集_page270.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
