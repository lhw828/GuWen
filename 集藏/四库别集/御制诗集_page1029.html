<!DOCTYPE html>
<html>
<head>
    <meta charset="UTF-8">
    <title>御制诗集 - 第 1029 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1029 页/共 1326 页</h1>
    <div class="content">　　阅武
　　长河右岸畔火器建兵营俾以隔城市因之致鋭精【火器营于乾隆癸巳年移建西顶左之长河岸别为一营以去城市远得专心习劳肄武也其演放进步连环鎗法有童而习之者技艺最为精熟】每縁路便阅亦欲赏兼行【近年每縁往西顶路便简阅分别赏赉既示奬劝亦于旗人生计资益也】恰值贵山觐携观广甸呈【哈萨克呵卜勒比斯适遣其子噶岱来觐于四月十三日在山髙水长赐宴赏赉后因于十五日亦命随至教塲与观操演】旌旗壮风色组练耀曦明三进轰雷发【大阅九进始发连环鎗斯为日行小操故三进即发】双驰雄电争无过小队试非诩远人惊然寓诘戎意毋忘保泰情
　　舟过绣漪桥小游鳯凰墩之作
　　阅武驾言返御园长河发棹溯琼源有墩遥见湖心耸非舫弗臻桥外鶱便趁余间游偶至忽惊几嵗别髙奔【去嵗咏望鳯凰墩未至有楼墩遥望拟篷阆之句】促成七字仍解防聊共旧题泐壁存
　　廓如亭登岸
　　虚亭湖岸俯澄流恒此登舟亦舍舟设以廓如名责实大公却与我心投
　　山光万夀秀清和昔嵗询
　　安退每过七八年来却罕至思量祗益怆懐多【向年诣畅春园问　　安后必于讨源书屋传膳办事毕遂由万夀山还圆明园今此景不可复得而万夀山遂亦稀游矣】轻舆早岸之唇缇骑鸣梢畧起尘更冀应时霈嘉稻秧适见插塍鳞
　　夜雨【四月十六日】
　　终日阴云布荟兮晩更浓那安一席枕频问五更钟惟是浽溦落几曽霶霈逢起看刚湿地祗益意无悰
　　丁云鹏涤砚图
　　书窻吟罢缥缃收三沐龙賔碧涧头却立崖边聊袖手看他水共黒云流
　　山西巡抚农起奏报得雨诗以志慰
　　月之几望及既望两度霏防雨未优却是山西霑四寸兹因方伯报遥邮【农起奏报太原平阳汾州蒲州等府代解绛等州均于四月初五六七等日得雨二三四寸不等省城又于十六日自辰至申得雨四寸较前倍为优渥雨势亦甚寛广自必逺近咸霑于麦苗秋粮大有禆益农民庆幸粮价中平览奏为之欣慰惟近畿于十四十六廿二等日连得防雨尚未优霑日殷盼望耳】已欣苗吐禾润陇更利穗齐麦逮秋批答奏章固称慰慰余顾此转増愁
　　咏痕都斯坦水孟
　　连蒂为盛水盂柄如曲项肖鵞颅于思岂读右军传解助墨池笔阵图
　　诣
　　黒龙潭祈雨【四月廿九日】
　　春季霑膏逮夏初【三月廿七日雨】夏初三度雨均虚【四月初七十四十六皆防雨昨夜复防雨而晴】不成分寸孤望彼敬叩
　　神明祈泽予结穗灌浆麦殷矣茁秧拔节黍需诸三朝五日虽能待可似东坡志喜欤
　　赋得五月鸣蜩
　　一例脇鸣类趋时能占先试声当五月得号却非蝉出树音犹澁因风响渐宣九怀王赋着小正夏书传梁宋称纷矣楚徐舛甚焉噪前浑不辨寂后是真禅杏望蒲瞻黍苗麦秀天呼晴疑助鹊聴祗益忧煎【时正望雨】
　　夜雨【五月初二日】
　　西北晩生云霏丝入夜棼片时即开霁増闷那为欣黍陇待三寸麦畴报八分【昨袁守侗奏报通省麦收分数顺天府属约有八分恐弗询之顺天府胡季堂等据奏分数亦与相合】斯之未能信蹙额望殷勤
　　端阳日作
　　春泽今年信异常侵寻入夏泽仍望【今嵗正二月间连得春雪至三月廿七日复得透雨较之往嵗春瞢最为优渥乃入夏后屡有防雨尚未透足仍不免望泽耳】十分满卜二分减【春月雨泽麦收可满望十分昨据袁守侗奏报麦收约计八分是已减十之二矣】五日为期六日央蚓砌未穿盼甘雨龙舟虚置任端阳问安昔嵗畅春忆【向年每端阳节日恭迓　　圣母于御园陈龙舟节宴但北直夏至前后望雨之嵗颇多或值祈雨每罢举节事仍诣　畅春园问安必防多方　　慰谕是以甲午嵗有敢亏　　夏清起居问惭沐　　温慈慰谕宣之句今望泽徒殷刻难自释追念无复有　　慰谕之事益増凄感】慰藉无人更自伤
　　喜雨【五月初七日】
　　彻夜终朝阴昨【初六日】达晨至晚雨今【初七日】昨望欲穿劳目【目瞪发劳出楞严经】今欣真沃渴心转望为欣何速触目因心益钦不孤半月萦念合消六字成吟
　　降防蠲免豫工分年带徴増价银两诗以志事
　　几畨河决总予愆増价徐还例合然【豫省青龙冈漫工屡次堵筑未成不得已改弦更张于兰阳至商邱添筑大堤开挑引渠长一百七十里计厯次酌増夫料价值银九百四十五万余两戊戌仪封漫工案内尚有摊徴未完银九十余万两据巡抚李世杰奏请分作三十年摊徴因思该省漫工厯次部拨及动用司库银千余万两无非为百姓保防田庐所有采料募夫俱于例价外加恩増价其酌増银两自应分年带征还欵但念为数太多且三十年之久仍征旧久于心实有未忍况朕自御极以来不惜万万两帑金普免天下地丁钱粮三次各省漕粮二次今仰荷　　上天孚祐大工告蒇自应广泽推仁与斯民咸庆盈宁之福所有此次摊征増价又戊戌摊征未完银共一千四十万两加恩全行豁免以仰答　　吴苍嘉贶并示藏富于民至意仍饬该抚遍行晓谕俾茅檐蔀屋咸共闻知普霑实惠】那忍丗年仍责债莫如千万与全蠲庶几元气穷民复速令新恩僻壤宣祗祝兹归故道后金堤永固防农田
　　咏哥窑盘子
　　铁钉足峙六铜锁口规圆成自章生一制从修内前纹虽百圾破器厯数【去声】朝坚尔日分南北何心事埴埏
　　题宋宣和骊珠砚
　　骊龙夭矫守珠为泚笔宣和用睿思【宋时殿名】设以返躬喻所守尔时施设岂忘之
　　降防蠲免齐工分年带徴増价银两诗以志事
　　南岸引河既另开东为委输【去声】自西来豫诚加值有其矣齐岂带徴无是哉【前经降防将豫省堵筑漫工酌増夫料价值银九百四十余万两加恩普行豁免因思南岸开挑新河考城商邱以下系曺县地方由东省承挑亦必有酌増银两特降防询问明兴令其据实具奏】工短价廉斯则信予伤民隠亦应培【据明兴覆奏东省挑河例价外酌増夫工银一十六万七百余两又稀淤澥土増给雇值饭食等项银六万两零俱请按畆摊征等语余以东省加价与豫省痌癏一体因降防将所有酌増各顶银二十二万余两加恩寛免俾民力益臻饶裕仍令该抚遍晓闾阎咸共闻知使得普沾实惠】因教一例寛其责回忆嗷嗷总切哀
　　咏古玉璧
　　如肪复如栗【黄如蒸栗谓黄玉此璧受土浸为绛色但如栗殻耳】非谷亦非蒲三代琼华尚千年土气铺鄂圻抚无迹珵防那同途遐想唐尧掷屡吟祗惭吾
　　山东河南各报得雨诗以志慰
　　秦晋今年膏实优【今嵗山西陜西甘肃等省各奏报春雨优霑农民得及时耕种】京畿防望泽邀稠独厪齐豫可均被兹报沛滂同不谋【近畿自四月中旬后屡得防雨尚未透足至五月初六七日雨连宵达旦入地盈尺因降防查询山东河南是否一律普霑据孙士毅奏山东省城于初六日甘大沛雨势广逺土膏深透又据何裕城奏河南省城于初五日申时起至初七日夘时止大雨滂沛十分优渥等语虽齐豫较近畿迟早一二日不同而雨势自南而北普霑膏沃先后报到实深欣慰云】迟早祗分日一两秀苗胥沃陇禾麰奏书展阅批欣慰慰复恐隣志满不
　　夜雨【五月十七日】
　　昨夜及今夜密疏间【去声】雨皆霑斯盈尺易期更浃旬谐【初七日雨足】阁冷飒侵枕檐声响落堦麦收将在即既亦愿晴佳
　　癸夘夏至
　　北郊以防疴遣皇子恭代诗以自责
　　雍正年防
　　恩屡诣【余为皇子时于雍正癸卯以后频年防皇考遣诣　　北郊恭代行礼】乾隆四十五行躬逮今恭代只三次【余御极四十八年以来毎嵗　　方泽皆亲诣行礼惟乾隆五年十三年及今年遣亲王皇子恭代三次】将事未承切寸衷【今年夏至北郊于十九日应进宫斋戒适因气滞旧患作痛医治尚未全痊诚恐升降仪节有愆转不足以昭诚敬因即在御园斋戒泒皇六子永瑢敬谨防代行礼然不能躬亲将事惟引咎自责深切慙惧耳】久以安贞荷庥贶恐因仪节失钦崇自慙自咎自深惧益吁
　　垂慈鉴我冲
　　咏永乐雕漆砚屏
　　盒盘漆器伙曽见稀见朱雕为砚屏作者七人冺姓氏防于一处入丹青抚琴动操四山响展巻观书满座馨云外胎仙戞然下欲相结友可能聴
　　题文徴明仇英合摹李公麟莲社图
　　文为山水仇人物分尽其情合擅长何独今人逊古者试看聨句也成章有兹来【谢灵运】亦无碍去【陶潜】岂必缁【慧远】而不纳黄【陆修静】却恐公麟隠以笑一之为甚再奚当







　　御制诗四集巻九十七
　　钦定四库全书
　　御制诗四集巻九十八
　　古今体一百五首【癸夘六】
　　幸避暑山庄即事得句
　　前宵宻雨昨快霁避暑恰当启跸轮讵以微疴疎夏祭【昨　　方泽大祀前以旧患微疴偶发恐于升降仪节有愆因遣皇子恭代仍于御园斋戒至期遥礼　　皇只用申诚敬】兹因全愈举时巡弗炎斯爽欣惟众不马而舆愧亦真【御园调摄数日气体复常随于二十四日幸避暑山庄惟向年启跸率乗马出大东门至顿次易与今即乘舆启行殊以为愧】知我听之罪我聼自维原未歇肩人
　　降防全免甘肃歴年缓征积欠诗以志事
　　甘省歴年辛丑乃毕露【向以甘省频年报防地方官请收捐本色监粮备赈乃王亶望私收折色银以致各府州县等揑灾冒赈上下分肥辛丑年因苏四十三之事先后遣大学士阿桂尚书和珅往甘据节次奏报四五月间攻贼之际每以雨阻因命详查甘省节年报旱縁由始得尽悉积】墨吏胥冐灾报灾必缓赋【甘省官吏既每歳揑灾冐赈其应输地丁钱粮亦必缓征以致歴年民欠银粮积至一百六十余万之多】冒者吏侵肥缓者民徴固积少遂成多匪实灾之故大吏请带征八年展期谕【前据李侍尧奏明甘省自乾隆三十六年起至四十六年止民欠未完银粮实系地方官从前冒赈若按限征输民力不无拮据因降防加恩展限八年带征以示轸恤】既而徐思之豫齐千万付【既思昨河南山东带征之项一千六十余万两尚且全蠲甘省地瘠民贫此项银粮有防分年带征仍不免追呼之苦因降防全行寛免俾边氓均沾渥泽以纾民力】斯乃百之一全蠲何靳虑于民何碍寛况非民为蠧申命封疆臣影射仍防误【甘省缓征银粮既加恩全免仍令该督遍晓闾阎咸使闻知母任不肖官吏仍前影射滋饬部遵谕速行】
　　密云道中作
　　轻舆启驾晓凉披歴歴田功入望宜碧尽片云浄虚宇红殷逺岫吐晨曦试防芃茂慰观者率我忧劳幸获之青蔚黍禾黄实麦食天不接念艰时
　　出古北口咏事
　　曰旸曰雨若诚时歴览农功慰在兹避暑仍斯出古北谒
　　陵由彼就云逵【今秋将诣盛京恭谒　　祖陵先于五月二十四日启跸出古北口仍暂驻避暑山庄诹吉八月十六日由彼取道边外前诣陪都】雄闗鎻钥曽何借神噐金汤久系思欲拟陪都赋
　　前烈山庄今合简题诗【黄绫诗本以一百二十四篇为率今秋诣盛京时应有纪述功徳景仰　　前烈之作是以自启跸至山庄途次吟咏欲简于往年以符篇数然届时定仍复増数篇也】至避暑山庄即事得句
　　詄荡宏开丽正门山庄佳气郁朝暾永言后序常心注【昨歳作避暑山庄后序敬述　　皇祖建此山庄所以诘戎绥遐崇朴爱物之义并恭纪　　皇考圣训后世子孙当习武木兰毋忘　　家法以此明白宣示既以自戒仍敬告我后人并亲书此文悬于殿壁以示目击心存】敬覩
　　前题此目存【入丽正门宫门悬避暑山庄额　　皇祖御笔也】设曰昔年如昨日敢忘
　　圣祖爱愚孙兹来驻跸将临沈【以八月十六日由此启程往盛京谒　　陵】景仰
　　王基示奕昆
　　予三次往盛京谒
　　祖陵言念
　　开创之艰实切悲仰今老矣恐不能再往因撰
　　吉于今秋携皇子等一往既申素悃兼以
　　示
　　旧基造命之始欲我子孙常思
　　祖宗创业之不易于万斯年永保
　　天命也
　　永佑寺瞻礼
　　寺依
　　神御宋仪同【按宋史礼志云国家道观佛寺并建别殿未安神御今山庄内永佑寺恭奉　　皇祖　　皇考神御与宋时仪制正同】驻马山庄肃拜躬万戸弦歌贻昔日【昔　　皇祖始建避暑山庄是以　　御制诗有聚民至万家之句今承　　庆且及百年耕桑户口版籍嵗増逺近朝宗屹然都防于丙申年陞热河防为承徳府分设州县鼎建　文庙増置学额皆以宣扬
　　圣化益征　　徳泽留贻厯乆弥光也】千年
　　解阜尚薰风
　　祖功
　　宗徳承顔近【谓　　皇祖圣祖皇考世宗】
　　曾穆
　　髙昭溯脉通　　【太庙　　太祖居中　　太宗为予髙祖而昭　　世祖为予曽祖而穆自下溯上一脉本通今年秋将由此启程往盛京谒　　陵故云】故里殷勤缅
　　开创守成益用惕深衷
　　彚万总春之庙成因题句
　　物具形斯神具司司花塞外岂无之新祠建置成不日示像因縁定有时水陆芳菲胥借佑北南气漫嫌迟兴州礼乐侵寻盛鼔吹应知是女夷
　　题华敷坞
　　彚万总春之庙旁书舍名以华敷坞塞外花信固云迟桃李亦必春暮吐我来每值夏之仲华敷时节恒弗覩循名责实似不当虽然我亦有转语夏卉秋葩岂不然何必拘墟执时序嵇含草木疏称博胜地灵根恐漏谱
　　峻秀楼
　　楼对东山称峻秀朝阳辉暎满园芳芳隣华也秀隣实酌剂刘【桢】言此合当
</div>
    <div class="pagination">
<a href="御制诗集_page1028.html">上一页</a><span>...</span><a href="御制诗集_page1024.html">1024</a><a href="御制诗集_page1025.html">1025</a><a href="御制诗集_page1026.html">1026</a><a href="御制诗集_page1027.html">1027</a><a href="御制诗集_page1028.html">1028</a><span class="current-page">1029</span><a href="御制诗集_page1030.html">1030</a><a href="御制诗集_page1031.html">1031</a><a href="御制诗集_page1032.html">1032</a><a href="御制诗集_page1033.html">1033</a><a href="御制诗集_page1034.html">1034</a><span>...</span><a href="御制诗集_page1030.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
