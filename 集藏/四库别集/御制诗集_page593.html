<!DOCTYPE html>
<html>
<head>
    <meta charset="UTF-8">
    <title>御制诗集 - 第 593 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 593 页/共 1326 页</h1>
    <div class="content">　　平明筞骑入岩扉石罅松间仄迳防今日晴和无雨色蒙蒙春气已霑衣
　　两树交枝自异根过来却唤入松门隔他尘境开仙境再上千梯乃柰园
　　春鸟当春意亦娱深林不见向人呼盘中自是栖贤处何事而今属苾刍
　　到来崿嶂尚周遮取势结庵石迳斜谁説山中芳信未释迦老子坐拈花
　　贝叶天花寂梵那两三野衲住云窠分松莳竹为家计胜却拈椎防拂多
　　东首岩房只一间盘阿精舎额斯顔防欣盈尺虚窓里纳尽千山与万山
　　望少林寺未入
　　适才别中盘径欲徃东竺少林路所经过弗入庵屋身讵觉其慵意固有所属何处非大士骨髄与皮肉防到不重提一时聊即目
　　山行
　　原是晴眀无片云千峰落雾倐氤氲筞骢只在虚无表上界鸣梢下界闻
　　东竺庵
　　入山迥复深衣履皆霑润蓦然到竺庵径自云中进如如调御相今昨常相印别室斯小憩摘句吾不吝盆中古杏花管领羣芳信【时山中杏花皆未开盆杏独放】
　　云浄寺作歌
　　竺庵一屋云靉靅杳莫分盘磴过东岭豁朗云忽浄【叶】竒哉云浄善循名千岩万壑开光晶紫盖一峯碧霄外那数黄山与赤城片时万状幻无已天龙游戯技若此
　　再题千尺雪
　　游山罢复返山园泉上幽居近苑门下马便因成小憩前朝景与逝波翻
　　或防岩泉髙复低宜观宜聼又宜题寒山去嵗临流况祗在清淙东与西
　　半天楼
　　歩辇以徐至飞楼羾半天园中髙莫并山里揽都全防寺藏春雾万生霁烟眀将旋跸去小坐也应然
　　泠然阁
　　有松抱石生有石凴空住如此松石间诘曲寻欹路西巘渐以髙东谷渐以赴崥崹得小坪杰阁凌虚据拟之御风行御防知其故
　　得概轩
　　山轩适可小栖迟取便循名一搆思今日田盘吾得概大都松与石居竒
　　再题贮清书屋
　　架屋石山上石势弗可止并行两不妨屋因包石耳石虽一屋内屋原众石里炙毂焉能穷可以悟万理
　　交翠榭
　　牝谷横陈防障间凌虚搆榭鎻孱顔浮青上下开生面泼黛东西暎沐鬟何必千林随莭异可知一室破天悭楞严防得交芦防依倚由他此自闲
　　含逺楼即景有防二首
　　书楼含逺目堪穷无过田盘千里通寰海幅员宁计数由来存以寸心中
　　楼上不知楼下谁逺斯含矣近斯遗设如絜矩通为政惕若吾当监在兹
　　夜雨【二月十七日】
　　峯云忽晦忽开晴傍晩南山雷作声渐洒细丝连暮色遂垂宻霔入深更揽衾不碍窓寒切防瓦时聼檐溜鸣防喜明朝旋跸处慿看蓟野起新耕
　　晓过西岭有作
　　彻夜时霖晓未晴大云还傍岭头生春泥却厌肩舆慢石栈原堪筞马行与雾周旋如一体向人言语只闻声山庄小别动经月列巘藏形似有情
　　盘龙山行宫即事
　　度岭行行过平峪为龙九二见田中天容隂敛将开霁雨势西来似逊东朴室憩躬向兰野山庄廽首别松风昨欣又觉今生惜一念祈农无始终
　　复雨【二月十八日】
　　午晴继以风本无望雨意风送云布空入夕雨复至西来惜泽防望外此霑被更西又何若明当悉详备
　　顺义道中作
　　半夜云开大作风轻舆就道土膏融思量设更无风好陇蜀嗤予望莫穷
　　芃芃秋麦露含珠又见新耕趂润腴百雉由来皆保障缓循兰埒过狐奴
　　烟坰歩马衬春泥朴素民风率入题怪底朝来凉顿剧北山一防雪皴齐
　　廻銮诣
　　畅春园防问
　　皇太后安
　　旋跸东归诣
　　畅春
　　起居康适敬咨询厚欣
　　懿体増千健小别
　　慈顔逮一旬桃朶风前舒有信栁丝雨后浄无尘青郊芃麦新耕举奏对还邀
　　喜頋频
　　御园仲春即景
　　岸栁叶将吐山桃花欲开端倪春色露来徃一旬才池舫泛无碍斋窓清可陪东风作雨后浄润鲜生埃
　　怡然书屋
　　书屋额怡然怡然义足研雨旸总时若民物各安全仓廪余三嵗兵戈靖九边是均非易致多愧此名悬
　　溜琴亭
　　攫醳无劳指宫商防以神一般水与石协律胜泠纶
　　自远轩
　　依旷开轩榭延虚彻牖窓骋懐真自远游目致无双风栁金揺展露筠玉润摐天然称防笔不识可如扛
　　山桃花
　　仲春廵跸御园廻苞朶杝桃山曲隈漫惜迎人未酣放防佳芳意是初开
　　盘庵盆杏已舒荣苑籞山桃待放英花谱后先那有定女夷一例付无营
　　浅红淡白尽含胎讶似溪边欲放梅雨后一般清润意相看却惜欠香来
　　开桃时节例风颠巽二蓬蓬又已然静里却知消息处大都物理忌居先【北方山桃花防早开时必多风或亦消息之理也】
　　风
　　渴望春霖时厌风致云散其或值潦后喜风吹云乱今嵗两无借厌喜情胥间以逢绥屡余兼沐时膏眷雨后风必然漫惜花枝颤
　　闻河南山东得雨
　　豫齐均以麦为天乍喜春膏两省连章接督河亲阅厯尚需方伯报偏全【河东总河李清时奏二月十一日行至曹县时雨普降十二日至仪封县境亦然并入土深透十分霑足豫齐防重麦收春雨既优闻奏欣慰至两省通属曾否普霑尚俟各抚臣奏报耳】
　　唘跸防谒
　　泰陵即事
　　东陵旋驾为询
　　安一日停居便发鞍防是春中履露不妨雨后破晨寒仙园敬
　　告问羣防跸路趋辞列众官防剔万泉资种稻遂因途便试循观
　　由万泉隄上至圣化寺传饍视事后遂登程
　　前嵗防通泉脉流早知垦辟稻田稠情形顺便兹方览顾我何曾得暇游
　　竺宇前头有室斋传餐才罢报辰牌驿章递至便批荅勤政无时敢释懐
　　虚静斋
　　书室竺蓝前山边复水边一时兹小憩徃嵗倐成迁已觉春光丽恒看
　　圣藻悬
　　元宫适展谒廻忆又澘然
　　过卢沟桥道中即事
　　拱极城边度石桥桥亭碑记仰
　　神尧钖名永定垂千古敢不脩防廑旰宵
　　一道黄流宛在中金隄夹辅峙犹崇桃花水送层氷下下口新河宛转通【浑河下口屡易自乙亥年方观承奏请改由北岸大隄之外下注沙淀叶淀十余年来河水安流两隄巩固颇资新河宣泄之力】
　　过桥村店号长新旅馆居停比接邻试问于中投宿者阿谁不是利名人
　　栁陌风前金缕缕麦塍雨后緑芊芊见耕犂者教传问云近清明种大田
　　良乡县行宫即事
　　塔影遥瞻矗午晴行宫知不逺多程率縁一宿慙茅土又已经时别槛楹西谒
　　云山千古恨南廵诗句昨年情夜深绳榻聊无寐嘹唳天边雁数声
　　过吉阳
　　闾阎鳞次枕坰郊爱此扶阳义括包雨后村民耕緑野不知不识演羲爻
　　半璧店又有称半壁者诗以解嘲
　　半璧以水称半壁以山名两义适皆可孰为真定评有山亦围翠有水亦绕清村民胥不知何曾字义争两耳易是理三耳难非情子髙实得之公孙智徒营
　　山桃花
　　前日含苞今放朶春光有脚速于人绛霞似是分明説一度相逢一度新
　　暖
　　雨后生峭寒雨晴烘嫩暖正协仲春令行行不觉远村遥想花藏陌曲疑栁绾润郊遍举耕緑麦青蓄眼目前兆信佳未敢望存满
　　过秋澜村
　　小憩村斋不驻宿轻舆驱进为兼程一年悠矣长悬望五内萦哉甚廹情春气融融时作暖山云片片忽韬晴路才百里未前到仆伇宁当叹逺征
　　驻永慕斋
</div>
    <div class="pagination">
<a href="御制诗集_page592.html">上一页</a><span>...</span><a href="御制诗集_page588.html">588</a><a href="御制诗集_page589.html">589</a><a href="御制诗集_page590.html">590</a><a href="御制诗集_page591.html">591</a><a href="御制诗集_page592.html">592</a><span class="current-page">593</span><a href="御制诗集_page594.html">594</a><a href="御制诗集_page595.html">595</a><a href="御制诗集_page596.html">596</a><a href="御制诗集_page597.html">597</a><a href="御制诗集_page598.html">598</a><span>...</span><a href="御制诗集_page594.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
