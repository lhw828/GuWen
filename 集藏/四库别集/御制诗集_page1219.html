<!DOCTYPE html>
<html>
<head>
    <meta charset="UTF-8">
    <title>御制诗集 - 第 1219 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1219 页/共 1326 页</h1>
    <div class="content">　　燕南过颇弗愿雨【前月过赵北口一帯见路旁积潦犹未尽退恐农民耕作有妨惟愿晴霁庶地亩涸出可乗时翻种】山左逢因遂盼京【入东境后欣得时雨有禆田功又复缱念京畿矣】驿报欣称霑二寸虽非优亦利春耕【据留京王大臣等奏京城扵三月初二戌刻起微雨溟蒙时作时止至初三日寅刻势渐绵宻巳刻晴霁入土约二寸余前据天津盐政穆腾额奏天津地方得雨三寸虽尚欠优霑而当此东作方兴实扵农田有益】
　　赐食山东诸大小吏成什示意
　　将筐兼赐食无事酌觥纷【凡赐食非有外藩向不用酒】况值行春丽聊酬执役勤幸逢绥屡庆【山东屡逢稔嵗民安自吏治顺实可庆幸也】不是素餐羣既富当言教却思子厚文【尝谓既富而后可以言敕此夫子之训然当今之时谈何容易若不问其生计而亟亟扵教化不有如栁宗元种树之喻非以爱之实以害之耶】
　　四贤祠咏事
　　四贤同异向曽论大约因分户与门迹慎固当防厥始界眀所戒引其源应知皎皎非忘世可识星星致燎原幸我国家无此事绩熈亦足福黎元
　　人君扵用人之际孰不欲进君子而退小人惟不慎其迹则且唘党同伐异之习迨至门户既分在真为君子者亦不能不各尚气习初非果扵忘世而小人转相附丽相倾轧既各逞其欲遂成不可向迩之势然亦因人君未慎其源有以导之耳汉唐宋眀鉴戒昭然我朝百数十年纪纲整饬并无所谓孰为君子而进之孰为小人而退之乡闾之间读书求仕并无所谓结社讲学务虚名而乏实济者然亦何尝无名臣循吏以承宣布恵俾民受福且免清流之祸防盖其微不可不预防其患不可不时惕惟当常慎其迹斯国家亿万斯年之福也向着君子小人论意正为此甲辰过斯祠感四贤之事扵诗后识其大略兹因成是什而复申其说如此
　　广西巡抚孙永清奏雨水粮价诗以志慰
　　广省原分东与西东粮常是借西赍【广东为山海交错之区人民繁庶又有畨舶来徃本省所产之粮不敷食用每年恒借广西商贩运至东省以资接济】恒霑春泽市平价【据孙永清奏桂林省城正月以来雨泽频霑得以及时翻犁播种二麦已渐吐穂并据平乐等十一府州属禀报雨水二麦亦俱与省城相仿现在市集粮价较上月稍减通省民猺安帖地方寜谧等语广西既可望丰收则广东亦可资安阜览奏为之慰念】两处民安一慰齐
　　西安巡抚秦承恩覆奏泾清渭浊实据诗以志事一韵二首
　　近因诗中用邶风泾以渭浊事玩以字义自当作泾水为渭水所浊解乃朱注则以为渭清泾浊心疑其误而泥其说者不免耳食因命秦承恩亲履二水由甘入陕之源究其实在情形兹据覆奏辨析甚明果为泾清渭浊既详着纪实文并附录承恩原折因再成是什以志攷古订譌之意
　　抚臣亲履勘二水别分眀【秦承恩奏称泾水发源甘肃平凉县笄头山东流至长武入陕西境又东至髙陵入扵渭渭水发源甘肃渭源县鸟防山东流至陇州入陕西境又东至髙陵与泾防其地即禹贡之渭汭也遵防驰赴该地并泝流至长武陇州自甘入陕之源确加察视二水入境及合流处所实在泾清渭浊绘图具说覆奏】泾暂有时浊【又称泾水系石子底四时常清惟春雪初消夏雨暴涨之时各溪滙集冲激奔腾河流暂致浑浊十数日后水退泥澄清驶如故至秋冬更为澄澈渭水则系沙底水挟沙行四时常浊从未见有清澈之日等语】渭恒无日清暂賔自非实【泾清也】恒主合当名【渭浊也】格物致知要问朱可力行
　　絜矩扵为政益当衡鉴眀伪清乃诚浊袪浊始真清两可宁为实一成要正名那能不求解惟是勉躬行
　　行馆
　　行馆逶迤路弗遥微嫌修葺费羣僚省方设教惟増愧食旰衣宵以此消每抚昔题如昨日便仍眀发忘【去声】今朝偶当阁本黄昏到秉烛依然自处【上声】调
　　直总督梁肯堂奏报得雨诗以志慰
　　途中遇雨同天津【二月廿八日驻平原行馆得雨三寸与穆腾额所奏天津得雨分寸相同】京里霑膏合保定【昨京城奏报三月初二日戌刻起至次日巳刻止得雨二寸余兹据梁肯堂奏保定省城扵初二日戌刻起至初三日丑刻得雨三寸并称云隂广布各属自必同霑俟杳明再奏虽先后分寸微有不同防来近畿一带自必普被甘膏也】前后分寸虽畧殊总是天恩利农政迩日南行麦益佳微嫌风燥尘岔竞逮欲得之恐失之行春衍庆那解怲何当盈尺霈优泽南北兴锄惬万姓
　　致本斋有防【中水行宫额名】
　　修已治人胥有本绎思应不外乎心二而一也在礼复始以终之凛
　　帝临叩
　　圣兹因来
　　阙里近居眀即至泉林行宫斋额重瞻牓犹故吾焉愧益深
　　江西巡抚何裕城湖南廵抚浦霖各报得雨诗以志慰
　　接闻江右与湖南尺泽霑逾寸以三【据何裕城奏南昌省城扵正月十七十八二十二二十三及二月初三初四初七初九等日连得雨泽极为优渥并据瑞州等府州属禀称各得雨五六次不等情形大概相同又据浦霖奏湖南省城扵正月下旬至二月中旬或雨连朝或间日一雨髙下原隰靡不普霑各府州属禀报雨水充足春花茂盛与省城大畧相似披阅之余深堪慰幸】都是民资出米地更无谷贱害农谈虽然筑圃期犹逺应戒登塲望以贪曰慰曰虞心莫定欲求心定更难堪
　　至泉林八叠旧作韵
　　七叠兹来成八叠甲辰诗债又偿眀炽然縦此分今昔幻矣向来吟雨晴不碍景光成唘迪谁云泉石冺将迎却慙八十翁老矣益切羣黎爱戴情
　　西瞻
　　阙里隔信宿为读
　　穹碑先此来【每诣曲阜先期至泉林行宫前恭瞻皇祖御碑敬读宫墙亲觌之句如承鸿训】昭若至今
　　鸿训示怆然非昔
　　凤舆陪【丙申尚恭奉　　安舆至此以愽欢豫兹来追忆能勿怆懐】忘情未可置恝尔欲咏依然増慽防书屋夜檠清不寐阅年七复照徘徊
　　驻跸泉林叠辛夘韵
　　辛夘至今十九年流隂一瞬宛如前是间忧乐纷多阅不改泉林标静诠泗水真源恒鲁地春云欲出先【去声】轻烟是予唘沃心田处对景依然意跃然
　　九题泉林行宫八景
　　近圣居
　　阙里泉林隔一顿东西来去每从分【自　阙里至泉林为东去自泉林至阙里为西来惟视路程之便初无定则也】总为近
　　圣之居耳愧鲜躬行徒用勤
　　在川处
　　万古川流传
　　子在应扵不舍识其真识真宁繋寻章句照影慙称八十人
　　镜澜榭
　　扵政镜应知治乱扵身镜可正衣冠到斯不借观斯二学诣如何试镜看
　　横云馆
　　丁酉扵斯一纪阅甲辰忆复五年过【馆筑扵丙子嵗每恭奉　　慈舆驻此承　　欢甲辰至斯回忆前况已逾七载不胜即景增悲兹来又阅五年光隂迅驶感慕何穷】横云馆北承
　　欢处只益増悲叹奈何
　　九曲彴
　　屧歩行频左右移故看多致镜光披心思直岂不胜曲却是人情好作竒
　　栁烟坡
　　栁烟为白栁丝青无定色中有定形说与寻常问景者诗情画意此称灵
　　古防堂
　　秦松汉柏适曽观【岱岳庙中有秦松汉柏甚葱鬰】杞栁扵斯古防盘托圣物无论贵贱水沤入海那知干
　　红雨亭
　　红是杏之芳自好雨为花已谢应愁亭前欲问防株者扵此起心分别不
　　赋得老当益壮【得方字五言八韵庚戌防试题】
　　君子体干学由来合自强著论伏波始申记绛州详有若宜益壮无何至老当已修内希圣政朂外宗王礼曰三十盛易称八月方须知玩愒害应以夕朝蘉惟是安行要【予谓君子自彊不息盖有二义一曰自已一曰自然自已尚觉有私自然则无为矣此正与安而行之相发眀今嵗经筵御论曽掲此义】可期攸往臧【用易大过义大者过老也】愿之复悲尔曽昔鄙之章【向咏金刚四相内夀者相诗有防多愿老还悲老云此非愚愚竟谁之句】陕西巡抚秦承恩奏报雨泽均霑诗以志慰
　　孟仲均曽雨各属仲之中澣复霑膏【秦承恩奏西安等府州属禀报于正月二十八九及二月初四五等日各先得宻雪继以透雨入土霑足兹省城复于二月十八子时起至夘时得雨三寸附省各州县禀报亦同并奏称查看泾渭二河入陕之源所过西安凤翔邠干四府州属地方土膏滋润二麦豌豆长发至六七寸市粮充裕价平民情欢忭等语】被田报更三寸润闻喜惟殷一敬撡何幸秦民沐绥屡却兹齐地望重叨【上月末于平原曽得雨三寸连日途中颇有尘坌若继霈甘膏麦苗当益加芃茂今日云隂甚宻雨势时作时止瞻瞪之际不禁发劳矣】宻云佳时作止瞻企闲庭目盼劳
　　泉林行宫晚坐四叠壬午韵
　　午风雨后晚凉侵暮色苍然来逺林消得书斋此闲坐似胜画境费忙寻防畨付以七言句未足酬乎万古岑拟罢重赓九叠韵十章可当【去声】十全吟【向作叠韵诗至九次则已成十全不复再叠继有所作更拈他韵此题方四叠每次二首各用一韵是已有十章亦可依例不须再赓矣】屈指倦勤賸六年即今犹未歇仔肩万民衣食寸心里百吏贤愚两目前那更闲情宵旰外问他佳赏石泉边修身勅政无二理总合戒之被物迁
　　谒
　　少昊陵
　　清阳嗣
　　太昊国号肇皇清【路史载少昊清阳氏父清黄帝之第五子胙土扵清是为清阳作大渊之乐以谐神人和上下云云我大清国号适与相合受命丕基实佳兆此】来鲁必亲奠谒陵起至诚金天象日月曲阜永丘茔和乐大渊奏无为郅治成
　　谒
　　元圣祠
　　元圣隣
　　宣圣胥留曲阜祠后前原一揆俎豆祀千斯叹弗梦而见【孔子未识周公何从见诸梦寐向作诗尝论及程朱注说之非盖孔子叹不防行周公之道犹常人于难行之事未逢之人率以为未曽夣见尔兹来拜谒　元圣祠景仰先哲自騐躬行深愧不防契合前圣真有未防梦见之叹】事同仰以思瓣香申拜处只愧作君师
　　六依
　　皇祖过阙里诗韵
　　里仁称以阙万古郁皇堂自谓设生鲁或应引入墙【予以为如生　孔子时必当在弟子之列】虽勤鑚仰笃惟抱愧惭长敷赖素王化归仁有越裳【上年安南阮光平归顺新受封号愿禀正朔敢云徳化足以徕逺然非夙奉　至圣之敕亦焉能致此】
　　驻跸古泮池
　　斯池即古泮旧作曽详审【向以新城旧城之说横扵中遂疑新城不宜有古泮池及壬午重加考订作古泮池证疑乃知今之新城实即古鲁城也则泮池之为旧阯无疑】
　　行馆向所驻六载阅苒荏容膝已为安役目斯嫌甚乔木与苍溪匪新实旧品眀当举
　　精禋问夜那安寝
　　三月望日释奠
　　先师礼成述事
　　为君要事祭为先
　　中祀躬亲诣欲全【夙愿归政以前扵　　郊　　庙大祀嵗必躬亲而一二年内欲扵　中祀之例应遣官者亦躬行一次以尽为君之职】八度兹来八旬逮【自戊辰以来诣　阙里释奠　先师及今而八予亦夀跻八旬　　鸿贶优隆实为厚幸】奠芹昨过奠萁连【唘跸前二日正值春仲上丁已亲诣　文庙行礼兹至　阙里再举释奠之仪亦　中祀必亲祭一周之意也】生民未有道垂世宇宙以来徳赞
　　天六嵗一衷幸蒇礼宫墙临别意拳然
　　诗礼堂
　　敦诗说礼
　　圣人教子与及门应共知何事陈亢退而喜得三问一失同之
　　故井
　　移建新城原旧城【向以曲阜城扵眀正徳间自县东十里徙建扵此不应有　孔子故宅及壬午过此详加攷证知旧城乃宋祥符中所移筑而今之新城实即古之鲁城也详见古泮池证疑】搆韩此日正符名信恒屈暂宁须恻万古有孚汲用眀
　　题陋巷顔子祠
　　君子居之何陋有曲肱瓢饮乐无加崇祠千古享笾豆史论怨
　　天实渉差
　　金丝堂
　　至圣万年道法垂古堂何事说金丝迹同怪力乱神矣夫子由来不语之
　　大庭氏库五叠李白诗韵
　　重临曲阜地八旬鬓皤然而我犹故吾嵗月过云烟缅想膺箓时三辰辉増天世逺宜事湮谁能歌管弦万古所弗移惟斯山与川
　　再题古泮池识意
　　是非古泮久曽详【自壬午过此详考知斯地实为古鲁城泮池故址无疑矣】祭罢栖迟眀发装易过流隂那辞过难偿夙愿幸能偿【夙愿年登八旬当恭谒　岱岳亲祭　阙里文庙今幸偿所愿蒇礼言旋何莫非　　昊干鸿佑所致惟益矢寅承日慎一日耳】不言封禅惟瞻岳设曰尊闻只面墙厯览麦畴真惬意为【去声】増望雨润芃秧
　　陆师道仿王防山水
　　峻岭矗云外平桥接水濵潆洄成逺势结搆实超神试问独凭者何如相賔山川各供趣随领任其人
　　麦秀
　　前朝郊外麦苗蔚今日舆中麦秀观应识时光弗相让为【去声】希膏泽那能寛后生可畏喻学愧赤子如伤筹老安踵接肩摩躏芃绿不闗已不惜其残【自曲阜旋跸沿途麦苗已秀心希甘雨再霑当益资颖实每日央道瞻迎老幼云集不免蹂躏麦田呼令弗践田彼盖以非已之田弗顾也既佳民情复惜农苦何处不闗为君难乎】
　　谒
　　孔林酹酒
　　一坏
　　天地境万古帝王
　　师奠爵不禁泪得门那有其神蓍吉凶草直楷菀枯枝模法同终古奚论赐植时
</div>
    <div class="pagination">
<a href="御制诗集_page1218.html">上一页</a><span>...</span><a href="御制诗集_page1214.html">1214</a><a href="御制诗集_page1215.html">1215</a><a href="御制诗集_page1216.html">1216</a><a href="御制诗集_page1217.html">1217</a><a href="御制诗集_page1218.html">1218</a><span class="current-page">1219</span><a href="御制诗集_page1220.html">1220</a><a href="御制诗集_page1221.html">1221</a><a href="御制诗集_page1222.html">1222</a><a href="御制诗集_page1223.html">1223</a><a href="御制诗集_page1224.html">1224</a><span>...</span><a href="御制诗集_page1220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
