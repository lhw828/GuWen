<!DOCTYPE html>
<html>
<head>
    <meta charset="UTF-8">
    <title>御制诗集 - 第 469 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 469 页/共 1326 页</h1>
    <div class="content">　　过雨又逢暇趁凉遂来访静室给园侧既迥斯髙朗朴斵虽三间廓然涵万象天衣一缕无如来不动想昨晚蓊为霖却此夙所养
　　丽瞩轩作
　　穹塔适才登岧嶤切清汉此向最髙处较乃不及半因悟无止境理趣实一贯丽瞩真丽瞩緑云蔚陇畔斯信衣食源寕惟耳目玩
　　乗轻舆縁北岭下
　　登山费半日下岭消片时进难退实易万理可因思鋗人肩轻舆云磴盘委蛇数歩命一歇何须雨汗挥渊明有名言于斯一用之
　　飞云防
　　盘下层椒图憩止山堂倚防清且美常拟飞云千丈髙却是适来歩足底
　　创得斋
　　断手斋成已数年额檐创得祗依然未来过去胥权置试问如何是现前
　　题金廷标画人物
　　瞽目先生小说流稗官敲鉢唱街头村翁里妇扶擕听傥为【去声】欢欣傥为【去声】愁
　　晩晴落照四首【六月十四日】
　　拖雨油云飞似来涨湖驱暑片时才防虹饮练丝脚散霞影先从西北开
　　西日辉辉更射东千林生翠渲新红赵家金碧真儿戏未若鸿蒙设色工
　　东壁轻云绚作霞背翻金缕有飞鸦快晴刚喜快雨后禾黍青葱总倍嘉
　　曰雨而雨曰旸旸西成庶可冀丰穰咄哉言戒满招损惟益勅心敬不遑
　　汉玉璧
　　入土出土各万年夀过赫胥及骊连谓之曰汉顿置焉谁谓洪荒无玉人【叶】否则琢磨由真仙若无若有龙鳯巻金堂十二相周旋以古自泽以质全奚为海水奚桑田秦争赵夺夸智权如苍蝇声然
　　月夜泛湖即景成什
　　绪云傍晚徂碧天净如洗望前防早升玉轮将满矣烦暑倐已蠲爽风縠纹起良宵不可孤兰舟泛逦迆素防流入懐澄神契无始
　　无始即此月今宵如去年达观实一致所遇殊犂然禾黍慰望嵗兵戈罢筹邉遣暇良云可况逢清景妍然所戒满盈未敢效流连
　　流连爱景光夏夕已秋意蛩声飒岸邉萤火流空际先节虽惬赏促序仍深思试看碾氷轮晷影移渐次明当三五团十二时权迟
　　泛月杂咏十二首【有序】
　　驱暑足梅霖已过兼旬壬后招凉生桂魄才交上伏庚初緑天新涨如油事陋陈思飞盖紫籞轻舠似叶词卑谢客抽毫尔其一捻痕防乍流辉于海角半规势就旋弄影乎檐牙湖邉金镜开函三潭贯采溪畔水晶肇域二若涵清催将云破徐来倩得山衔不落松牖虹腰既隐荷亭露脚方垂意惬徘徊廿五弦自调星轸光分端正十八幅谁挂风蒲先秋赋撰文忠四壁蛩吟唧唧竟夕书摊武子千林萤照荧荧纵勅几晷有余闲寕问夜情忘即目指天上种榆佳景凯歌传擪笛雄关徴人间离毕祥占农唱荅扶犂清此日披图朔塞看骈车逺竁咸宾逾时介祉西池听员峤仙璈重谱新月
　　合朔才过俄望延线如眉若复钩悬目逰漫惜光犹小防看圆轮照大千
　　月
　　初生西宇渐东移恰似弓张直时疑是纎阿心亦缓安于佩每学为之
　　湖月
　　河源雨过涤嚣烦刚斧修成七寳垣印入澄湖奚比拟一双玉镜两无痕
　　溪月
　　防防波含淠淠声随舟宛转大光明回溪曲写银弓様一个金丸正在抨
　　云月
　　鱼鳞几片碧空铺影衬氷轮致更殊长史虽称率尔对自然防缀可教无
　　山月
　　宵衣聊适片时闲赤壁清风髣髴间窈窕章歌曽不借湏臾也见出东山
　　松月
　　松岸维舟懒慢登栖枝古月恰相应披芸乍晤陶景人在髙楼最上层
　　荷月
　　闻香暗识缓移船飒沓声先到耳邉恍惚光中婉娈度玉清界里小逰仙
　　琴月
　　棃园小部厌声新緑绮真称月下宾每对南风慙解阜谁能髙致学卢纶
　　帆月
　　无恙布帆挂影皑篝灯聊免驿章裁今年泛月真侥幸防报红旗天际来
　　蛩月
　　莎根清响夜珠光满耳凄声满意凉却笑草虫还技痒那能文赋待欧阳
　　萤月
　　星星栁岸自飞扬腹藁沈吟不用囊沙界三千普仰照奚妨爝火弄防光
　　再题李唐江山小景叠旧作韵
　　思训光乎前睎古振乎后小景纪縁起香光细评剖莭取兹重叙未能戒绮口抑以便览观用备遗忘宣和旧博士南渡随奔走八十仍故官画史无双手真迹中合作把玩消夘酉去情已得神课无复责有竖峯既峥嵘漩流更洄纠风生虎咆唬云从龙蚴蟉六鼇背上山非他气以负渲刷镇如新神呵霉不受归韩诚得所子胡溺色酒【董其昌防馆师韩宗伯得之朱太尉及韩长公朝延逰武林有所惑溺质之好事家云云按韩世能仕礼部侍郎教习己丑科庶吉士其昌以是科馆选因称为师长公盖世能长子而朝延则其名也】质金不能赎乃告香光叟摒挡画禅室剑合延津吼太尉党家风宜乎不复取【明史朱希孝掌锦衣卫宋太尉职也】行穰答韩情江山归董守【亦见其昌防语】武林务材家谁复论存否挹斋薫莸殊何致袒其右言不可不慎思翁未思久【其昌防挹斋遗荣勇退因以江山小景赠别云云挹斋周延儒别号而其昌与之友且称其勇退非择交之道然亦足以知其昌矣】史馆问鼎时博古珍瑶玖讵知市江寕重价程空扣【见后程正揆防亦记董周相赠及已曽见之故】争名真必丧趋利心斯蔀披图鉴戒存寕曰遣兴偶论世论其人实无足尚友贉尾或脱落何以传不朽【董程诸防皆在贉尾后】櫽括书图中借以永厥夀
　　雨中泛舟【六月十九日】
　　时放炎阳时复隂天容醖酿欲为霖午余快倾盆洒又利农田慰我心
　　六棹飞云【船名】剪碧湖山光树态总糢糊何当倩取维摩诘风雨归舟正好图
　　或踈或宻垂飒纚接上翻江窘舟子瓦衣耐漏谩讥评既水须知不洗水
　　生衣却暑变防凉急阵才过水涨塘便是连隂信何碍晚晴终觉喜宜旸
　　戏题文木瘿盂子
　　文木瘿盂子古为徒穆然虚中既空洞盎外复连蜷宜赠餐霞客否当饮水贤玉杯金盌侧所乐不存焉御制诗三集巻五
　　钦定四库全书
　　御制诗三集巻六
　　古今体一百十五首【庚辰六】
　　雨后昆明湖泛舟骋望
　　半夜嘉霖晓快晴勑几暇偶泛昆明穏同天上坐春水爽学秋风动石鲸出緑栁隂知岸逺入红莲路荡舟轻玉峯真似蓬莱岛祗许遥遥镜里呈
　　登望蟾阁极顶放歌
　　髙阁临湖迥且虚玲珑石洞负阶除丹梯先陟百十级歴歴白玉栏杆扶升堂香扆畧憩息其上更有三层庐却笑九年三到吾三层跻乃一次无似此搆筑縁底事自问不解况人乎今朝佳景可再孤索湏极顶登临诸造半已觉豁眼界上方实令心神舒畅春东望神仙区西山真是西竺如北屏万夀南明湖就中最胜耕织图黍髙稻下总沃若是真喜色遑论余亦有晓蟾西宇留三五清光得未酬咄哉吾犹失达观【去声】此阁与月曽殊不试看镜里广寒界七寳团栾不借脩
　　鉴逺堂
　　玲珑玉蝀饮波长西首堂称鉴逺堂每凭轩窓意无尽四围图画水中央鸢飞鱼跃同澄澈云影天光防渺茫即景设如叅理趣言诗寜借起予商
　　题澹防轩
　　月渚碧水围云轩绿窓敞据胜已潇落弄影殊滉瀁翰席临澄照净鉴涵万象思虑于何生藻缋非所赏设拟君子交南阳在跂想
　　再题寄澜堂
　　堂俯明湖万顷空最宜縠影漾防风欲询了识寄澜者还与斯澜是异同
　　无尽意轩
　　乾坤易緼仲尼宣立象端知意已传谁道溪山是无尽当前呈者契先天
　　晚晴【六月廿三日】
　　诘晨雭霏烟丝疎宻间作已过午时行大雨审何妨终冀快晴利禾黍落晚云开晃夕阳碧天似洗风含凉已闻蝉声出髙树又见新波涨逺塘从愿时若有如是自问何修而遇此持盈祝稔益竦然勅防遑敢萌懈弛
　　咏宋瓷枕
　　埏氏初凝土陶人为凿坏千年火气尽一晌黒甜来金玉徒奢制松榴逊朴材谁云碍稳寐借可至蓬莱
　　西直门外
　　弥月未进宫视朝一清跸晓凉如新秋露光滟朝日髙原与下隰五谷均芃宻实方亦实苞实颖将实栗时若祝一月稔收或可必满言庸渠敢嘉兆斯真吉凭舆幸有喜省躬凛无逸
　　倚虹堂
　　髙梁桥侧倚虹堂小驻传餐趁早凉白壁题诗今复昔【歴年西直门外诸作率书于壁】赤心祈嵗雨和旸就中所庆迩来幸戒满惟思此后长分付上林畧修饰预欣明嵗祝
　　无疆【辛未嵗　　圣母六旬万夀自长河乗氷床至髙梁桥易辇进宫因建堂于是来年恭逢　　七旬万夀普天同庆大典自照辛未举行因付有司预为修饰】
　　题镜清斋
　　轻骑取乗凉西苑早云到如此神仙境驱过寕非躁况本无急务路便一观徼镜清真镜清不示憎与好万物备于斯坦然此澄照
　　沁泉廊
　　緑隂如盖石泉流把笔岩廊小憩留风爽云间树蝉亮与人着意报新秋
　　罨画轩得句
　　罨画今朝又觉殊红霞影衬緑云铺分明倩马和之笔写得荷亭纳爽图【马和之荷亭纳爽图藏石渠寳笈中】
　　画舫斋
　　画舫予所喜云舟不是舟雅宜风澹荡那共水沉浮荷净初过雨竹凉飒似秋分明太液上借与米家逰
　　养心殿晚坐
　　园亭多水木自是气清凉宫禁翡翠瓦五雉围红墙夏所弗宜暖气蒸炎阳朝仪讵可阙适已寕云臧兹来乃迥别竟日爽风飏立秋迟三日律先报白藏晨从郊外来多稼云将黄既欣望嵗稔且免筹邉章九州奏书达云时若雨旸诸凡皆顺吉惟是敬不遑
　　马和之荷亭纳爽图
　　雨余荷气浄平湖偃仰匡床或子都三百篇曽经写遍重临粉本爱扶苏
　　戏题素尚斋
　　宻云拖雨兴刚罢视朝曽可以换端冕聊因攀蔓藤丹梯耐幽赏白屋合芳称屡着山龙入頋言底是能
　　瀛台泛舟观荷三首
　　朝来骤雨打新荷雨后拏舟赏若何白闪露光飞上下红湔霞影舞婆娑
　　火气全无甲煎香木兰轻漾喜晨凉诗人耳食拟天上可见黄姑锦段张
　　风翻露盖深还浅雨洗红妆正复欹寳月楼头回看好分明宜画又宜诗
　　寳月楼
　　轻舟遮莫岸邉维衣染荷香坐片时叶屿花台云锦错广寒乍拟是西池
</div>
    <div class="pagination">
<a href="御制诗集_page468.html">上一页</a><span>...</span><a href="御制诗集_page464.html">464</a><a href="御制诗集_page465.html">465</a><a href="御制诗集_page466.html">466</a><a href="御制诗集_page467.html">467</a><a href="御制诗集_page468.html">468</a><span class="current-page">469</span><a href="御制诗集_page470.html">470</a><a href="御制诗集_page471.html">471</a><a href="御制诗集_page472.html">472</a><a href="御制诗集_page473.html">473</a><a href="御制诗集_page474.html">474</a><span>...</span><a href="御制诗集_page470.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
