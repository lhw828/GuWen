<!DOCTYPE html>
<html>
<head>
    <meta charset="UTF-8">
    <title>御制诗集 - 第 356 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 356 页/共 1326 页</h1>
    <div class="content">　　御制诗二集巻八十四
　　钦定四库全书
　　御制诗二集卷八十五
　　古今体八十五首【己夘三】
　　夜雨【二月二十三日】
　　浓隂入夕雨声稠渐喜廵檐砌水流未至望恩已被泽敢圗后乐祗先忧问知润地深三寸数【上声】到残更第五筹诘旦同云犹不散防寒醸作六花浮
　　晓雪
　　晓寒凝雪舞长空融地原如落雨同缀树氷花留片刻讶防梅蕊绽东风
　　雨后御园闲泛
　　雨后园林润意含溪山防曲似江南好春景得未曽有几暇烟舟试一探
　　云未曽经有亦曽去年春雨也频仍夏初原是愁希泽【北方例望春雨今兹甘澍致为霑渥然客春得雨故优而初夏仍不免望泽愁农无已时也】念此吾惟倍凛兢
　　凛兢遑敢事逰盘况复官军未解鞍何日酋双系颈时和兵偃始心寛
　　峭蒨居
　　雨后晴和碧藓滋破顔桃朶笑嵚嵜今年二月停行跸欲阅园庭春所宜
　　琢雪丆
　　激水行石岩亦借自然势乃知非天成人力艰位置刻削峭蒨间濈湍流坠雪色与雪声凭窓纳佳致追琢讵人工易简原物备六花谁剪裁害不视此义
　　赋得溪月松风
　　松下溪邉三架冝
　　奎章四字掲檐楣【扁额乃　　皇考御书也】毎从弄月吟风际常切望云就日思陶冶性灵非独乐推迁嵗月有余悲升堂未易窥
　　神防道筦天倪蕴莫遗
　　题韵松斋
　　翠隂谡谡响频兴清韵能令万虑澂贞白虽然留故事髙楼未拟建三层
　　爱山楼
　　因迥为髙易依山得阁清所欣此朴斵奚事彼雕甍泐嵃窓中纳崥崹砌下平毎懐仁者乐益切体元情
　　倪瓉梧竹秀石
　　梧如过雨竹摇风石丈相依气味同四百年来传墨戯展观湿润镇蒙蒙
　　降防加赈甘省被灾州县诗以纪事
　　甘凉为西陲转饟孔道土瘠而风醇其民受直执公旬惟谨给复蠲逋之诏嵗既数下其偏隅以薄祲告者廪饩优防讫于夏五顾念时未登秋节方届闰心有慜焉申命贷之牛种仍予展赈三月庶防绥我苍赤资彼青黄即事摅懐以当咨牧
　　凉肃穷邉末鲜逢温饱家何当运饷苦更抱被灾嗟讨逆非容已思艰讵有涯豁征明嵗预继赈到秋賖不窘宁无窘虽加可再加所希歌载戢万户乐休嘉
　　赐邹一桂
　　懐乡念率老年萦弗许翻嫌不近情一晌陛辞双泪下原犹恋阙可怜生
　　簮缨归里荣依旧花鸟怡情乐正賖吴下诗人应好在【谓沈德潜】白头相聚话烟霞
　　咏周鸾刀
　　千年出土物一握有铃刀在礼崇修古于诗咏启毛铦锋乆藏用素质自无挠爼豆肆将后曽绥介福叨
　　夕雨【二月二十八日】
　　夕雨为寒飞片霙刚欣旋怕聼风声明知泽润晴无碍未免犹称可惜生
　　题赵孟坚水仙二首
　　琢玉相金态出尘絶代仙王孙如解佩合是洛川邉雪里目盈润风前鼻过馡漫嗤工刻削无缝本天衣
　　油菜
　　紫光阁前油菜青御河桥下春水渟迩日春膏实庆幸一夜风颠意不寜
　　望瀛台未至
　　执豕修宫祀【旧制祭　　神于坤寜宫三月九月朔日则谓之大祀益敬谨将事】储牛逮借田【以三月初七日耕借】必躬伊古训清跸以时旋帯水盈盈隔凝云漠漠连三壶疑在即宛似望瀛仙
　　述懐
　　勤逺非夲意乗时赖
　　天佑予曰有御侮予曰有奔走凖夷永荡平敢诩武德茂夤縁讨逆战胜频防奏重赏实未惜神勇亦屡遘逼巢坚城下强弩致逗遛羽檄继进军重围急援救夹攻士气张况当叠破防肉薄岂不易伤众予心疚以此合稍戢齐力圗其后惟是阅时乆待秋乃功就枕戈众效忠击鼓吾哀鬬焦劳分所当万方均在宥厪彼此讵忘惕干惟益懋
　　上已日悦心殿
　　终风三日息春气转淑和从来称上已便以临琼华朶殿冠嵚嵜下视万民家载舟毎凛予流杯底袭他过雨栁丝青山桃欲绽花目前纵泽润此后知如何悦心讵易言惟觉忧懐多
　　防画廊口号
　　佳处真延视聼娱蜃窓揽景坐斯须亦无丝竹非觞咏漫认兰亭修禊图
　　云岫厂
　　坐来怪底湿衣襟却见英英出碧岑一缕欲飞何处去定知琼岛作春隂【是处近白塔山永安寺旧传所谓琼华岛也】
　　题画舫斋
　　画舫乗来画舫斋是同是异费安排虚舟若悟南华防所遇欣之总大佳
　　赋得濠濮间
　　峭蒨青葱表澄漪绮碧浔聊因搆朴屋讵欲拟华林俯仰得天趣冲融散逺襟生机含水石静度逮鱼禽信矣堪明志于焉亦防心六朝非所企渭上倘容寻
　　镜清斋
　　池上搆斋虚池光漾绮疏讵将形示物每以鉴开予照胆何须尔澄懐祗淡如设诚因水喻亦欲戒无鱼
　　王绂古木竹石
　　骨立棱棱如古德角穿防防是龙孙请防枯淡萧骚处尔许生机个里存
　　丰泽园演耕
　　嵗举何须习由来为重农
　　圣人家法示吉亥
　　祭期逢虽弄田惟敬不衡亩自从所希膏泽溥寰防兆崇墉
　　春耦斋漫题
　　习耕罢偶憩闲斋扣砌纱疏清且佳念到茅檐力作者多惭愧那更纾懐
　　咏液池鳬雁
　　匪因慕稻粱亦弗虑矰缴禽中大隐乎液池寄所托【一解】铩翮鹤立岸垂涎鳬雁乐造物夲无私于何殊厚薄【二解】烟波任翺翔何异衡湘若设为子路拱三嗅应必作【三解】
　　澄懐堂
　　书堂搆丰泽七十有余年佳境春光驻
　　圣人寳额悬【堂额　　皇祖御笔也】席珍常接引【康熈初年儒臣率于此进讲】义府足周旋讵止羮墙慕绍闻励勉旃
　　香扆殿
　　环瀛南面据崇基建置犹传胜国贻金界楼台思训画碧城鸾鹤义山诗茁庭祗合三珠树漾牖宛同百子池未及澄懐淳朴也毎因阅古率评时
　　千尺雪
　　寒山忆昔曽题句临瀑三间教仿为清暇偶来参耳观原同聼雪阁聼时
　　五君子歌再疉旧韵题钱维城画
　　一桂花卉夲専家进于山水参真性维城山水已擅塲俾兼花卉讵奚病要之渉笔总末事贵乎得神聊适兴五君子圗剏衡翁风人寓意传毛郑张初【初仿此图若霭实首被命见旧集】邹继【一桂亦有此叠韵题之】今则钱艺苑聨芳叔仲孟譬若竹林咏五君山王被斥识果正贞【松】虚【竹】苍【栢】信【梅】及幽芳【水仙】人如此宁不明政
　　咏宋时白玉桃杯三首
　　瑶池桃式峚山琳泛索宣余御酒斟共醉浣溪亭上月风霜五国那萦心
　　解遗钩縧翻种祸他人献盏识忠臣【事见元史伯顔传】腹心奚待案无騐贝锦由来咏寺人
　　典守中人乆弆存明明考据见江村【锦匣识语髙士竒书盖彼所进】荆凡总属云烟幻笑我无端此缀言
　　耕耤日祭
　　先农坛
　　有事祈
　　神佑无非仰
　　帝临方坛修
　　毖祀姑洗协元音农务将兴身先要必钦况曽艰腊雪益切望春霖三献遵伊古四推匪自今【四推之礼始自　　皇考率成典制】黄云落土雨踧踖惴弥深
　　题范子岷牧牛图
　　巻后防者用禅语而不精故亦以禅语题之
　　或曵耕犁或散闲陶家寓意不言间若论夲分相应句便见终须悟八还
　　菽食缯衣底用渠软沙嫩草绿隂余君家水牯犹勤牧格五双童乐莫如
　　清明日拜谒
　　安佑宫
　　昨嵗
　　夀皇思莫穷今年寒食御园中亲支率领谒
　　安佑驹影推迁信幻空已觉烟含隄栁绿谁怜风妬坞桃红东西瞻眺
　　二陵邈不隔精诚一念通
　　五福堂六韵
　　春光酣百六景物逗吟凭园内此堂古
　　祖防
　　皇考承【堂名　　皇祖所赐也】翘心思好徳
</div>
    <div class="pagination">
<a href="御制诗集_page355.html">上一页</a><span>...</span><a href="御制诗集_page351.html">351</a><a href="御制诗集_page352.html">352</a><a href="御制诗集_page353.html">353</a><a href="御制诗集_page354.html">354</a><a href="御制诗集_page355.html">355</a><span class="current-page">356</span><a href="御制诗集_page357.html">357</a><a href="御制诗集_page358.html">358</a><a href="御制诗集_page359.html">359</a><a href="御制诗集_page360.html">360</a><a href="御制诗集_page361.html">361</a><span>...</span><a href="御制诗集_page357.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
