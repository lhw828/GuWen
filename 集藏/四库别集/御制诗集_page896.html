<!DOCTYPE html>
<html>
<head>
    <meta charset="UTF-8">
    <title>御制诗集 - 第 896 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 896 页/共 1326 页</h1>
    <div class="content">　　过杨栁青村因作栁枝词三首
　　底论柘枝与竹枝试聴即景栁枝词祖鞭虽属刘和白胜日廵方此一时
　　拂岸青青窣嫩梢笼村已欲緑隂交桃闗此日多归马谁复封侯叹悔教
　　防畨【去声】秋还防畨春世间欣戚那能均徒观嬝嬝垂丝者岂少无端折赠人
　　独流览古
　　独流北复独流东河渠志纪宋元丰尔时尚应为内地然已防御谨其冲当城筑砦严备北咸平建议更在昔防凖孤注徒尔为北强南弱由来识界河划疆各守边燕巢无事安以权不记创业艺祖语卧榻侧岂容人眠勃兴崛起风云盛匪其时合静以聴即欲有为当择人何至谲计遣马政谋燕反致失中州寒盟自召祸有由非常事付庸劣辈空贻笑柄千秋留
　　三月朔日喜雨
　　啓行已觉细霏丝驻跸仍欣嘉披谁识季春才朔值又逢好雨与舟随郊原应渥五寸泽时节未乖十日期【京畿于前月十九夜雨至次日天明始霁距今甫及十日】霮防海云布以遍北南佳信此徯之【云气甚浓而普北而京都南而山东河南想又均被膏泽佳音旦暮俟之】
　　过静海县
　　平舒难溯古置县始明昌城郭行舟过士民迎岸傍下风任瞻仰冒雨惜衣裳即此尊亲意施恩可恝忘
　　河南廵抚徐绩奏报得雨
　　将云膏泽北而南谁识同期豫省覃【昨杨景素奏山东得雨比京畿迟半日意谓雨势自北而南今徐绩奏河南得雨又与京畿同日膏泽敷施迟速先后之间诚有非意计所能及者】绵霔竟霑一昼夜京畿较觉更沉酣【豫省自十九至二十绵雨一画夜通省圴霑有六七寸者较京畿尤为深渥奏至适行在甘雨竟日且云气甚浓所被必广润二麦而滋大田益为农氓普望耳】滋培二麦苗将秀播种大田遍以堪览奏正逢兹复雨为【去声】希续被及时甘
　　啜雨前茶因作是什
　　烹煎不过偶为之遂有芽茶作贡驰好尚于君可弗慎聴观惟众那容欺入香讵肯伤天质【茶有入香者伤其本质矣见袁文瓮牖闲评雨前芽茶则不然】得火旋看泛露滋玉琢和阗作瓯子思量较胜越州瓷
　　夜雨
　　篷零日夜时宻复时疎春月希斯矣优霑有时欤溟蒙思接上飒沓聴纷如陆路随行众【东廵惟奉　　皇太后御舟而行扈从诸人皆由岸陆行不似南巡防用多舟然畧虑其渐石之叹矣】能无叹挽舆
　　晓晴
　　五更雨渐止傍曙遂开晴既以慰农念还因利旅行顺风指金雀【安福舣上相风为金雀形迩日上水颇借顺风势舟行仍速也】晓日挂铜钲诸务都休美一心戒满盈
　　钓台
　　直钩奸周于渭濵宋志奚称干寕军地之相去数千里一东一西殊不伦太白三千六百钓千秋公案谁能料豪情健笔赋逸词寻行数墨岂为较归愚谓指地轴言审然此处台应存
　　舟中杂兴
　　忆梅
　　杂卉虽多鲜入诗巻筒丁亥忆图姿今年春暖盆梅谢一例江南托逺思【丁亥春巡津淀对盆梅写图有恰似寒山别墅陪之句今年春暖盆梅已谢舟中盆花惟牡丹玉兰之类云】
　　咏柳
　　东墅西村緑与连一条白水划长川无端春雨开生面如荠真形见老颠
　　烹茶
　　南方新到雨前茶画舫竹鑪本一家恰似梁溪烟艇泛擎瓯得句定无差
　　习字
　　文床棐几得闲多习字非闗为换鵞却笑右军清逸者何称笔阵弄干戈
　　上巳
　　上巳临川路谁循祓禊灵风光真骀荡草木正薫馨水碓有声画麦畴无际青排当供
　　懿赏【迆幸所至预勅地方大吏毋事防缀繁文而有司仍有排当承应之处周元理奏系供备　　圣母慈娱禁不能止亦遂聴之】成事不教停
　　题峭帆亭
　　峻坂策快马直下无留停顺水放行舟峭防趂风轻胥称适意时止防应图平苟其恣一往其害实堪惊是地运河岸乃有峭防亭挂防抑观防其语原未明吾谓观斯可天道恒亏盈
　　过青县
　　古县河千枕青青栁向城万民孳益庶百室数犹盈总借衣食养安能粟帛赢怜他瞻仰切几里步随行
　　兴济坝
　　易牐兹为坝议因辛夘行【兴济旧为牐以减运河之水而牐防过高且为牐墙所壅不能宣泄辛夘春廵幸山东舟程循天津而行杨廷璋议于芥园左近建减水坝备泄夏秋盛涨余以其逼近津城不若于上防择地为善便途经此亲莅相度拟改牐为坝并落低一尺俾运河涨得早泄下防无漫溢之虞命裘曰修防同杨廷璋周元理勘议行之】脊犹出水尺涨乃泄川平北固晏津郡东虞潦泺氓【自改坝以来天津一带遂免水患而减下之水入海处当沿西泺三堂泺之间泺既洼下积水汪洋濒河沮洳易致淹浸一利必有一弊事本难于兼善惟在有司权其轻重耳】一兴利一弊要度重和轻
　　闻京师得雨志慰
　　邮置今朝传奏筒雨霑三寸报羣工【留京辨事王大臣总管内务府及顺天府例各报雨】一时被泽北南异十日为期南北同【京城之雨虽不及静海一带深透然距前得雨之期亦适符十日】普渥春耕真是瑞未臻秋获敢言丰洗兵利穑叨
　　天贶遇幸何脩益勅躬
　　过朗吟楼
　　洞庭飞过已荒唐沧酒何来重纪沧遂有高楼临水裔为传遗迹炫仙乡因思无是谬悠事那得因他吟咏偿四库全书今校勘不寕此矣总宜详
　　捷地坝
　　捷地原为减水牐而今易坝议佥同【前此阅视防地牐工见其牐防太高牐墙亦壅蔽不足畅宣涨势且既名减水于坝为宜不应建牐因命裘曰修同杨廷璋周元理防勘议应拆去牐墙改为减水石坝并折低龙骨石一尺使高水不待平漕即可预閷其势遂従之】去髙拓窄豫以泄疏咽除淤恒有工【其下防引河至岐口归海处裘曰修等议今常时疏　濬深通俾无阻阂亦允所请迩年颇资其利】无碍漕艘来往度那忘巡跸测量中沿隄黔首漫言谢尚虑茅檐或困穷
　　化城寺叠辛夘旧作韵
　　舻停安福傍溪濆梵唱依然隔院闻不识全提半提者可真识得释迦文
　　黔黎瞻就跪河隄施惠宣传莫与稽更念逺村茅屋下那无饥泣及寒啼
　　祝
　　厘官吏有同志路便因之谒浄筵讵为精蓝资揽结所嘉众意总防然
　　化城祗合是僧庵却见亭台备憩骖
　　皇祖驻宜未有此率因忆旧更生慙
　　陜甘总督勒尔谨奏报得雪诗以志事
　　甘凉西北气尤寒二月雪应同雨观带积并融盈尺透翻犁摭耒数州寛【勒尔谨奏兰州省城于二月初六日午间落雨向晚疑结成雪至初七申时始止并融化外积地八寸有余佥称为数年来所未有近省各属同日均霑且浓云逺布雪势必广于农田大有禆益】甫经望泽欣被泽遥幸民欢切已欢即恐此心涉盈满为君难识信为难
　　徳州行宫四叠旧作韵
　　连朝已自循水路明日应兹启陆程祗为颐
　　躬众忱切又闻缩顿数间成【由天津至徳州恭奉圣母水程安行极为顺适自徳州登陆至李六庄供顿较逺巡抚杨景素请于适中之曲陆店新建行宫一所　　安舆停憩更觉从容】如前庭树枝较长依旧盆花朶放荣此畨【去声】东巡原有意民经乱后总闗情
　　七依
　　皇祖徳州即事诗韵
　　告功防谒
　　圣齐境驻舆初敬仰
　　奎文在赓吟句屡书
　　休助曾有谚谁何底须肃逰豫亦取义箕畴戒恒燠驻跸徳州示山东大小吏三叠旧作韵
　　瞥眼五年此重【去声】居此来尤觉意慇予小氛固未致滋蔓实惠惟应戒饰虚大法小亷胥勗若寒衣饥食尚肫如民间元气复乎否将以邮程厯验诸
　　题箑头墨梅四叠前韵
　　仿佛拈时笑　【读作伊三防二成伊出梵典】原防以三老榦非龙骨似输陈所南
　　繁露台
　　故里千秋疑信猜【董仲舒广川人徳州虽本广川地今以州学为仲舒故里已属渺茫乃指城南楼谓即繁露台则益傅防矣】城楼耸处久称台都传繁露春秋演谁识竹林与玉杯
　　防防免山东州县积欠诗以志事
　　告凯祝
　　厘诚本图来巡民隠益厪吾昨年禾麦收称有积嵗粮银欠岂无虽是经行已蠲豁更教借项逭追呼【此次巡幸山东经行各州县已蠲本年额赋十分之三兹复防防将通省积欠银八万九千四百九十余雨又因灾借欠谷麦五万二百九十余石无论跸路所经及未经之地槩行蠲豁俾贫民得免追呼】载咨羣吏承宣勉要俾穷檐免向隅
　　题曲陆店行馆六韵
　　平陆原齐邑斯何以曲称虽无峻峰岭却有小冈陵想寓巻阿意遂教行馆増【地方大吏以徳州至平原李六庄程途较逺请于适中之曲陆店増建行馆数楹为憩息之所因奉　　皇太后分顿近程期于　　髙年安适遂允之而曲陆之名与巻阿义合于行馆亦相宜也】弗因多费饬亦为
　　大年登程近
　　体益豫居安
　　福永膺万民总亲上失伍训犹惩
　　赐山东巡抚杨景素
　　前嵗莠民乱山左据河防御速成勲【前嵗山东逆匪王伦纠众侵扰夀张阳谷堂邑三县占据临清旧城特命大学士舒赫徳等董八旗劲旅往捕时杨景素为直藩司并谕其在临清对岸驻兵防守以御贼众外窜景素甫至即燬贼所造浮桥督兵临河堵截贼之泅水而遁者皆殪诸河中贼不得逸旋即勦荡擒诛嘉其能擢为山东巡抚以代徐绩】遂教剧省资安抚信有嘉谋效恪勤已报旧城敉家室【临清旧城屋宇栉比经王伦之扰焚燬者多居民皆挈家走避贼平以后即抚辑米归因其地为南北水陆经途市廛环集商民各及时修缮昨冬杨景素入觐询之则已渐复旧观矣】更看遍野起耕耘兹来元气观曾复宿顿葺修讵所欣
　　醇和堂叠旧作韵【平原行馆内堂名】
　　所思责实以循名两字醇和昔寄情吏治民风今逯否视之犹未愧斯诚
　　麦田
　　麦田近坂复遥冈万顷芃芃緑渺茫颇厌风霾苖碍秀羣称沙地是其常【入山东境以来连日风大尘土较多似防觉短雨询之地方官佥云徳州至平原一带乃九　河故道地有积沙遇风辄起矧冬雪春霖并极霑足地亩仍然湿润二麦可卜丰收所言虽亦近理究不若更得时雨为佳耳】虽云善解虑难解惟有农祥愿叶祥肤寸为甘迩百里颙希嘉以时霶
　　齐河县行馆再曡旧作韵
　　晏安有戒镇深居况以告成启狩舆防挈老扶都赤子暖衣饱食每殷予今朝未异昔年景新句还赓旧韵书却是不堪东北望【是日三月十一为　孝贤皇后忌辰得病于济南云】济南往事适思诸
　　六依
　　皇祖南巡过济南韵
　　东巡遥过济南城
　　圣韵重赓即景生燕赵西来逺山隠鹊华北望近云平夫耕妇织民风朴马足车尘跸路盈旧事漫萦洒然去春烟一带栁梢横
　　宿长清县行馆作
　　行馆昔曾憩春风此又临迳庭原宿识几研待清吟砌卉喷芳意陌杨铺宻隂今朝见山色罨画足娱心命展限江南被灾州县漕粮诗以志事
　　接壤抚臣跸路迎先询灾后子民情频施恩赈差得所积欠漕粮虑取嬴【江苏巡抚萨载至山东迎銮询以上年被灾情形据奏防恩蠲赈频施灾黎俱已得所惟灾缓漕粮应与新漕一并带徴民力未免拮据因降防将山阳等四县上年灾缓漕粮二万七千九百余石俟前嵗蠲剰漕粮徴完后再行带徴并将句容等十八州县所有前嵗缓漕十万八千七百余石于本年带徴其昨嵗缓漕四十一万一千余石缓至明年带徴以纾民力】因与分年视新旧普教各郡缓输征岂殷近厯忽隅向惟是一心厪万氓
　　灵岩寺西入石路咏事
　　长卿谪宦本湘楚石路入西韵数【入声】酬昔每断章因取义今知非实笑重由【前以岩寺西入石路用刘长卿韵凡四叠今细检刘诗题为道林麓山寺诗中复有湘水语知在楚南所作向日借用盖因由西山石路断章取义兹既考正不可复沿其讹而叠韵矣】虽然总此一天下何必区分四部洲李贺梦游真卓识春烟九防自齐州
　　灵岩寺四叠前韵
　　空色由来一归幻北南何碍两称灵虽无负鉢千秋迹【用呉下灵岩寺事】却有指松十丈亭岩是雨花耸防泉犹卓锡贮澄渟山僧纵不通禅教解读金经便换形
　　驻跸方山作
　　匼匝方山此五来防间行馆称清陪松无今古青还緑泉有筑琴往复回率欲题诗仍郑重因艰佳句辄徘徊于斯结习终难置纪实抒懐戒逞材
　　夕
　　山云无定形时聚复时散苍然易为暮飒景清可玩布幕羣声息纸一灯粲万几兹暇刻四库适披案【由京报逓来四库全书按日而进适可披览亦消暇良具也】义理固难穷鱼鲁尤宜判抽看尚多讹编纂尔莫惮【进呈之书每一抽阅辄有讹舛足见纂校各员之未能尽心更不可不倍加检勘也】
　　方山夜宿
</div>
    <div class="pagination">
<a href="御制诗集_page895.html">上一页</a><span>...</span><a href="御制诗集_page891.html">891</a><a href="御制诗集_page892.html">892</a><a href="御制诗集_page893.html">893</a><a href="御制诗集_page894.html">894</a><a href="御制诗集_page895.html">895</a><span class="current-page">896</span><a href="御制诗集_page897.html">897</a><a href="御制诗集_page898.html">898</a><a href="御制诗集_page899.html">899</a><a href="御制诗集_page900.html">900</a><a href="御制诗集_page901.html">901</a><span>...</span><a href="御制诗集_page897.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
