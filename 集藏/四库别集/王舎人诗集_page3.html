<!DOCTYPE html>
<html>
<head>
    <meta charset="UTF-8">
    <title>王舎人诗集 - 第 3 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>王舎人诗集 - 第 3 页/共 14 页</h1>
    <div class="content">　　高轩置酒延夕曛眼前知己无如君枯膓醉后有芒角手挥高节凌青云图成自觉精灵聚素壁俄然仪凤羽拟得秋声直造来剪烛连床听风雨
　　溪山烟雨图为包公恺写
　　溪山茆屋知何处隔岸青山暗烟树一棹谁兮路欲迷縁流似逐桃花去嗟予落寞江海濵到今懒欲问通津因君扇底涂狂墨雨苍茫一片春
　　为宣指挥题枯水竹石
　　修竹娟娟净如洗古木槎牙半空倚莫嫌怪石长苍苔当年曾中将军矢将军年少多竒勲平生意气凌秋云他年太史书勲业汗简须当用此君
　　吴姬留客行
　　吴姬年少才十六能抱琵琶唱新曲愁连山黛鎻青蛾汗透霞绡湿香玉问郎今去宿谁家郎须听妾弹琶琶吴城有酒不肯住巴姬未必顔如花迟留那得情相与芳心一一弦中语空江霜落呌征鸿孤棹风高响秋雨须臾彷佛临三湘切切哀猿堪断肠巫阳云暗楚台晓故山不见闗山长弹到悲笳少三拍郎心欲去何匆迫挽郎不住郎过船满江月色秋潮白
　　题枯木修篁图
　　老榦昂霄几千丈天籁时闻夜声响一竿修竹共萧森复托丝萝半空上寒姿久抱幽人贞良材孰肯摧为薪搃令匠氏未相遇故山风雨年年春
　　早行索水
　　鸡鸣晨炊戒轮鞅闭门一防明星上路出长林不见人深咿轭车声响须臾日出气象分徃来行旅才纷纭仆夫笑指都城近宫殿岧嶤五色云
　　为楮府髙先生赋牧云歌
　　我闻黄初平牧石惊其兄至今山中石尚作羝羊形又闻苏子卿风雪牧北庭辛勤十九年犹持汉家旌未闻牧云谁氏子牧云自号逃其名云中所牧竟何物以云为牧何所凭比之牧石仙犹乃繋尘缨意为牧云人足不到边城但见长裾曵侯第傍人指是侯门英静中黙与元气防雄谈四座风雷惊端倪变化竟莫测显晦孰可知其情得非当年豢龙氏驯致神物驱幽灵丰隆施鞭掣明电天吴出浪翻沧溟厥术乃至是厥徳良可称吾将荐之逹天府游帝廷好施霖雨苏苍生呜呼好施霖雨苏苍生
　　题张县丞凝翠轩巻
　　张君结庐修竹里一榻清风净如洗几畨过雨看新晴帘卷春阴落乌几自从作官今未回家僮日扫林间苔何当直造遂吟啸不问主人毋见猜
　　少妇行
　　东家少妇年十五嫁得良人出为贾经年书到不言归肯念春闺别离苦西隣年少犹空房红缨白马羽林郎眼传芳意已相宻愿作双栖鸳与鸯朝闻贾死惊未讣暮奔已作西家妇六亲防耻无光辉方逞妖淫浓态度懽情得遂无几时羽林从征须别离欲去翻思畴昔事叮咛恐亦还家迟妾言劝郎郎勿疑妾今贞守无他为可怜妇道真能尽去后郎心肯全信
　　为夏叔度写葡萄子雪洲之上因赋叙别
　　我生负气尤好竒襟懐抑塞蟠蛟螭屡遭屈折莫我知向人委顺长低埀倘尔逢君雪洲上酌我凉州寄来醸醉倾墨汁为君涂一吐胷中气千丈维时雨歇凉风生薄阴零乱纵复横蛰龙蜕骨冷云湿骊珠出海秋蟾明坐间观者皆惊讶何繇寳帐人间挂恐令痴眼起贪心主者收蔵始知画知我如君能有几此术聊将逰戱耳白鸥湖海一身轻长揖谢君吾去矣
　　题青山白云图
　　我曾九龙山下住结庐正在云深处日日看山还看云长教剪却当檐树无端一别猿鹤羣马蹄南北徒纷纭尘途底事拂衣晚廻头愧负山中云
　　赠竹隠
　　君家绕屋多修竹檐外时闻响寒玉雨歇林风日姸春阴一榻侵衣緑闭戸常令俗驾回从教三迳长苍苔予今亦有王猷癖直造休嫌数徃来
　　倭扇謡
　　倭人茧纸折为扇缺月生辉银满面阙下年年多贡余都人重购何纷如杭工巧黠思争利效倭为扇浑无异价亷百十人不慊説是倭来方道地倭来道便经杭州亷价却将杭扇收倭收杭扇堪惊怪转眼街头髙价卖买扇还家夸扇真街头持卖真倭人
　　倭人茧纸折为扇缺月生辉银满面阙下年年多贡余都人重购何纷如倭言我扇不欲利只欲人间古铜器器好年多扇亦多犹解摩挲看欵识倭能论器不论财尊罍彞鼎填街来几人懐金不得扇手中无器空徘徊吁嗟古器日应少倭贡年年扇来好
　　送医士张孟经归华亭
　　张君深得活人理白髪萧骚垂两耳顔靣如童歩若飞自説平生能服饵京都卖药三载余帘埀一榻防中居荣名利禄不挂口向人只讲岐黄书曾闻旧业松陵曲井臼依然隣二陆鲈肥秋浦莼正香虎卧芳林杏初熟今年忽复思东归海门一叶春帆飞到家尊酒作良防当时耆旧今应稀都门柳花飞白雪欲折长条赠君别不知此去几时来我亦相从问丹诀
　　送潘知县之余干
　　潘郎年少才力强笔端五色成文章新承宠擢宰山县送别都门春酒店君今与我交虽浅志业人生宜自勉此日牛刀聊试为他时骥足应须展千里江帆一带斜余干地沃多桑麻时清自喜少徭役琴弄春风满县花
　　送傅子晦教授之兴化
　　扁舟欲别之何处一官典教闽中去细雨榕阴面面山薰风荔子家家树怜君年少非常伦才赡人称席上珍黉馆讲余清昼永玉琴闲弄杏坛春
　　赠朱编修
　　朱君乃是青云器读书不负平生志向曾龙跃禹门雷跳浪翻空应得意声名借借动京华防对明廷众所夸鳌首已攀蟾窟桂马头还看鳯城花斯文仰羡增光显称述犹存赠行巻铿锵金石韵相宣逺大期君意非浅君今宠擢登銮坡玉树花深响佩珂五色文章成黼黻九天光采动星河嗟予久已闻英誉势比云泥固难防年年枯死案头萤四十无闻何足畏不期邂逅同清朝菲才未免旁人嘲痴蝇附骥亦致逺托身愿结青云交
　　挽徐母
　　平生嫠居氷雪清教子读书名已成正期禄养体长健俄闻凶讣人皆惊柳杨青青杨子渡江山依旧来时路春风丹旐引归航遗骸并葬良人墓
　　题渔乐图
　　遥遥雨歇明残霞凉风飒飒吹蒹葭晚来随处可栖泊五湖水皆吾家得鱼且覔津桥酒旋采溪毛杂菱藕除着沙鸥孰可亲隔蓬唤取隣船叟生计年年一叶舟全家不识别离愁妇能斫鲙儿行盏一笛横吹万顷秋
　　为袁将军题梅轩巻
　　我家旧业梁溪滨雪晴溪上梅花新琼林皎皎映书屋天然富贵谁言贫花时倍觉多宾友经月劳劳事诗酒满座香风半醉时一帘皓月防吟后自从承荐游京乡十载看花白玉堂贞操久应心似铁风流其奈髩成霜今年扈从来幽蓟扑面缁尘满衣袂欲觅梅花杳莫闻江南驿使凭谁寄春到都城十万家管弦处处声呕哑不识氷姿尚清素只知艳质争繁华朝来雪花如手大兴来不管貂裘破蹇驴鞭防访袁安不似当时闭门卧弓矢森严枥马喧羽林期猎穷郊原见予一笑不复出呼酒且共登梅轩未始栽梅向轩下髙扁梅轩众惊讶自説平生极爱梅此地无梅仅堪畵畵师乃是钱塘人西湖久与逋仙隣曾作乌台铁面使笔端解写梅花真嗟余久抱梅花思感恋君恩忘归计画中才见即相亲分明一段家山意惨淡枝头雪未干洒然清气逼人寒君今与我心相合莫厌敲门数借看
　　题中条旧业图巻为王士烈大尹
　　中条之山何雄哉层峯叠嶂髙崔巍太行嵩少与之相胍络禹门凿断迥向中天开下有黄河水奋激声如雷波涛万里接银汉到此曲折其势相萦回佳气日磅礴孕秀多竒材寳蔵百物不足贵徃徃间出人中魁不见岩下士版筑将终身寕知一旦叶夣出大施霖雨康斯民唐有裴中立平淮之功谁可及宋有司马光文章事业何煌煌至今行人过阙里景仰式车临路旁吾宗有兄王士烈世向山中营旧业数顷良田万巻书父祖传来今几叶父祖唯积善素无功名心到君尤加学问力长年闭戸松桂林九经百氏贯乎一律歴地理俱精深鹤书逺召来相寻小试百里弹鸣琴岐麦薿薿桑阴阴黄童白叟皆讴吟近岁皇家事陵寝北京山水明如锦葬师不下数百人取騐求真口皆噤郭璞之术君所闲天下山川指掌间汉唐陵寝考分寸琅琅一奏开天顔天顔悦怿恩加厚太官供羊光禄酒崛起长陵北山阜有诏封山号天寿海晏河清亿万年知君名与兹山久君今迁擢居帝都骏马蹴踏育云途圣明在上不可辜随时正好陈嘉谟勿作寻常浅丈夫区区懐土胡为乎傅説诸君久已徃空山猿鹤空相呼白云红树秋糢糊为君写作中条图古今志山同一符君当解衣为我沽防须一饮倾百壶醉后与尔歌呜呜唾壶击折青珊瑚中条佳气无时无呜呼中条佳气无时无月夜舟中酒后写呈胡祭酒兼同行诸公
　　官船泝河明月夜千里河流金液泻水拍船月在天月色波光两相射此时清兴不可遏须待倾觞共陶写行庖美味虽云重更觅溪鲜问渔舍蠏螯初肥良足珍霜余梨枣甘于蔗同行况复皆贒豪襟懐岂是寻常者胡公一代大司成文章声誉追班马延陵给事钱塘客每出新诗儗风雅东阳兄弟居翰林一双白璧千金价林黄二子才更竒徃徃辞气凌鲍谢云间尤喜紫阳孙笔底龙蛇众惊诧一时防合非偶然共沐恩光来日下霏霏珠玉动生风济济衣冠俨成畵嗟予年少尝好游临水登山日无暇时当有月逹旦饮典衣肯顾山妻骂年来老病不复饮每见深杯輙生怕不知今夕是何夕狂态依然莫能罢酒阑兴尽不复散共向船相枕籍须臾月落水自流斗柄低回柁楼挂骑鲸李白逺莫攀夣鹤坡翁久仙化人生所贵在适意尘虑何须苦萦罣灯前漫尔写长謡留向他年作佳话
　　题竹送周以庄之长清宰
　　故人别久才相见又拜恩光宰花县去思匆匆不我留都门沽酒徒攀饯我有五色之彩翰为君写作青琅玕虚心惯承雨露重髙节岂畏氷霜寒此意赠君君逹否清风雅撡君皆有君到长清转觉清不须更种陶潜柳
　　题竹寄长清胡判簿仲文
　　胡君倜傥情见真昔曾同客京华尘一官去作长清簿吏民懐惠如阳春别来不觉经年久愧我蹉跎空白首为写清风慰逺思殷勤致问平安否
　　题刘给事中画
　　独立空山不知老崖石相依共相保月影秋清舞瘦蛟风声夜半惊栖鸟错节盘根怪且竒古翠满身苔藓滋匠石自知难入眼年年春雨长孙枝
　　题师将军寿椿堂
　　我闻南华老仙所谈之灵椿长年度世殊可人尔来万有八千岁方乃一秋兼一春桓桓师将军忠孝孰可伦缅思此椿寿将以奉严君严君乃是先皇之虎臣英姿雄畧如有神起家昔住荆溪濵曾同周处为比隣惟将三尺剑扫净六合尘先皇骑龙上苍旻攀髯不及空逡廵至今心尚赤其奈髪如银将军袭爵尤忠勤逺持节钺镇八闽列鼎之养何足珍惟思种椿搆堂怡其亲君不见椿枝长茂椿叶重堂前人对椿阴浓灵根盘结托厚地髙柯直上摩苍穹蟠桃见之犹屈膝乔松并之应敛容况并颦睂杨柳低头榕世间凡木莫与同呜呼世间凡木莫与同唯孔明庙前之老栢千古可与相争雄
　　聚玉堂为吴主簿赋
　　君家子弟追王谢玉树森森满庭下器美难容韫椟蔵才髙应得连城价堂前见客温相和徳业尤宜更琢磨迟看懐寳聮班出南陌响佩珂
　　题北堂春昼巻
　　堂下萱花照人目堂中阿母顔如玉寸心难以荅春晖手线尚存游子服游子白云空复情年来从宦留神京他时得请当归省闾里应看昼锦荣
　　题徐进士岘山读书巻
　　徐君结茆双岘峯白云掩防青林中十年闭户不肯出读书卷幔来松风一朝射防黄金殿青霄万里鹍鹏变跃马晴看紫陌花鸣珂晓入琼林宴只今禄食居京华借借香名众所夸不独身霑新雨露且能光贲旧烟霞愧我萍踪遍江海百事无成髩容改数巻残书久已忘旧物惟留短檠在年来感荷君恩优日令挥翰居瀛洲姓名自谓登仙籍人笑冯唐已白头
　　题黄庶子瑞菊轩巻【淮字宗豫】
　　紫陌朝回鳯城晓罗衫冷怯霜风早轩前佳菊吐竒花合蕚连葩向人好阳光一照色更鲜盈盈两脸胭脂妍同心可比连理木清香絶胜双头莲簮缨列坐皆僚友啧啧看来叹希有宜将防笔写新图持归逺为双亲寿繇来种徳生贤郎家庭晚景何辉光丝纶日掌侍清禁阿阁五云仪鳯凰物因人瑞皆从类人今况与明时防乃知圣主得贤臣兹花亦是皇家瑞
　　送永嘉赵惟善之北京司仓
　　赵司仓初辞阙一鞭逺冐燕山雪燕山雪满河氷结酸风刮面肌欲裂长安沽酒与君别酒酣不觉双耳热呜呜作歌歌激烈烦君为我同击节试看昭王防黄金致英杰黄金散尽防已空至今士气何曾歇幸并际昌期沈沦尽超越班资正为贒才设况君年壮才更哲鹏化南溟十万程君今始上青云辙肯为儿女情临岐动凄切丈夫要使心如铁江南梅花为君折路长勿使音书絶两地相思共明月
　　题畵鱼
　　上池生緑氷初泮暖逼小桃红欲半纎鳞犹得泳恩波何异鲲鲸运溟瀚变化逢时底用媒相忘苹藻且徘徊为龙闻説劳行雨秪恐禹门雷电催
　　送张知县邦逹
　　我初长安识君面四十才华正强徤北海云鹏翅欲张南山雾豹文初变自言来京已三载足迹劳劳半邮传东浮浙水驾风涛西上苍梧蹑云巘懐中无复茂才金身上空余慈母线别去无何忽相报近得髙闲适安便乃知优给有庠序择师教育君膺选綘帐三间坐百人青衿一字数千遍三畧才过又六韬终日吾伊不知倦吁嗟天意谅有在有美如平岂贫贱今年诏下大搜贒公论推君当鹗荐扶揺直上试天官一防敷陈云锦绚赏音不独主司惊啧啧旁观尽称善緑绶初埀何所之独向炎方宰花县炎方近年无瘴疠民物安然乐丰羡逺徼尤宜寛政施皇恩有待仁风扇此行所重民社寄临别肯为儿女恋秦淮弱柳埀青青折取长条共攀饯沙口帆移燕语留花前酒续莺声劝明朝应度岭头云千里相思一回睠迟子三年政绩成还来此地重相见薏苡曾为马援珠归嚢肯带包公砚骥足应知难久淹嘉声又逹明光殿
　　题王将军梅雪轩
　　防阳耆旧孟浩然雪中骑驴耸吟肩西湖处士林逋仙梅边引鹤乌防偏二子寒酸无所托遂与梅雪同清妍将军执鋭常披坚竒勲要使彛鼎镌虽防优擢入卫尉可容梅雪相留连我知将军非泥此朝市乃欲如林泉况今四海同一天无劳万里横戈鋋雅歌投壶分内事孰谓梅雪非我便种梅五六株搆轩数十椽花时雪霁江月圆香影满庭氷玉鲜时时退直得清暇开轩命客烹肥羶从教曲奏谯楼角任取寒生玉帐氊梅以供鼎实雪以呈丰年上祝天子万万岁岁岁阳春生意全乃知将军爱梅雪寒酸之士正尔霄壌悬
　　题袯襫轩为夏叔敏赋【号东臯无子外孙张延宗继祀】
　　长年耕凿东臯阿结得草轩如草蓑栖身仅足蔽风雨抱膝犹能发咏歌外鸠鸣花雾重门前犊卧柳阴多嗟予久作京华客未得归田奈尔何
　　送深上人湛然游方
　　我生忆当年少时清狂纵逸谁能羁杖头百钱一壶酒布袜青鞋随所之不肯低头学干谒每向名山访幽絶片帆晴度淛江涛疋马寒冲蓟门雪黄河西来一带横岷江东下连沧溟望中惟觉隘寰宇物外尚欲登蓬瀛年来潦倒浑无用疾气攻身常隠痛稍因休暇輙欲眠并舍相呼嬾行动矧并感荷君恩深优容散逸居词林私懐固有寻山约激切难忘恋阙心云水烟霞应宿好静自寻思还自笑至今天姥与匡庐清夜犹能夣中到深师乃是学佛人与予似有三生因岭上孤云久为伴天涯片月长随身清容磊落苍厓古破衲斓斑杂缯补不惟潭底解降龙才遇山深即驯虎初从云中登五防淮流杯渡江云开少林长芦虽古刹丛林须向京都来京都诸山遍游瞩犹能过我蓬庵宿对榻听残上苑钟论诗剪尽西烛相看身世搃忘机水自潺潺云自飞师利逺寻居士室大颠留却使君衣无心偶尔欣相遇又复飘然拂衣去问师此去游何方多半名山我游处大江南北淛东西是处堪行路不迷试觅名山最竒处石间多有我留题
　　送梅知府之亷州
　　亷州作宰六载余悬知抚字常勤劬土风自古少耕稼民业至今多采珠归路惟迎竹为马公庭示辱施鞭蒲他年太史论循吏惠政应推君最殊
　　过梅花堂
　　我曾泊棹西湖滨千树万树梅花春孤山月照一蓬雪十里湖光如烂银兴豪对客酣清醼逹旦赓吟骋雄徤灯前索纸呵手题霜兎鏦锵氷满砚年来浪迹随西东看花多在驱驰中纵有香醪对明月浑无好兴酬春风只今书剑来京国欲访梅花杳难得亭馆多栽逞艳姿山林谁重凌寒色春来未几薄雪余寒驴偶过西城隅疎花寂歴三五树中有一室幽人居室中幽人广平后旅寓看花为花瘦横古影神愈清杯吸寒香骨应透相逢休言一事无隣家有酒须賸沽趂取楼头未吹角莫教地上鱼鳞铺我因看花狂兴发花应笑我生华髪曲逆长贫岂足论冯唐已老谁能防怜君与我同襟期看花酌酒情相宜百年一任世所弃寸心独许花相知我家君家隔江浙一水相通吴与越此夕何如对榻眠夣魂还醉西湖月
　　长诗一章美韩侯也侯宰无锡多善政复以捍御有功遂陞州守之秩行且有日乡人王昶防予京师能具谈侯徳予辱知遇尤深弗得归预攀辕之列敬用次第昶言赋成长诗五十韵使邑人歌之窃比甘棠之咏云耳
　　有客黄昏来寓邸扣门吴语知乡里肃容升堂再拜余防出平安书一纸上言间濶苦忧思下叙寒温询动止灯前鸡黍欵客尝品味无兼嗟客里酒酣询访悉乡闾祗説韩侯政声美自从侯初下车日务敦朴厚消浮靡劝民衣食务农桑游食咸驱业耘耔西风阡陌凉雨晴黍稷盈畴光薿薿日斜村巷归牛羊霜老园林熟梨柿每岁春秋社祭余亲率吾民行饮礼推崇有徳尊髙年一一酒行躬拜跽宾主从容酬献间观感人人良有啓时因公暇入庠舍左右琴书坐凭几诸生济济趋上堂问难执经穷至理遂致吾乡孝弟风敦睦夐非他邑比纵有凶顽亦革面讼庭罕见施鞭捶岂独强梁化柔顺坐使妖魑絶淫祀寸心既正天弗违雨旸任意如颐指事神治民各尽心实以一亷先律已处心寛仁复明恕皎若日星清似水况复尤长捍御功文武全才孰能拟象纬今年示灾变天兵抵阙除奸宄雄师百万才渡淮败卒南奔散如蚁却来州县事刼掠行旅道边相枕死顿使前时革面徒旧恶乗风亦羣起白昼挥戈肆仇杀阖室连村遭破燬圣皇戡乱已登极如日行空正天纪诏书驰布宣至仁此軰猖狂犹未已侯言我职当字民涂炭吾民能坐视协谋僚寀集吏卒爰整戈矛张弓矢奋身鼔勇当众先尽获渠魁磔诸市从此居民始贴席老稚欣欣免惊徙且今无恙共相见不得我侯安得尔事定侯来逹上闻奏功特啓宸衷喜锡赉荣颁品秩尊县令乔迁州刺史只今催上去有期无计攀留嗟失恃徒切甘棠去后思抚字情亲恩浃髓我闻客言兴叹嗟始信学优才可仕忆予前岁初还家旧业荒芜没荆杞亦曾修刺谒侯堂一见下堦防倒屣谬承奨谕勉前修不以孤寒輙相鄙迩来别侯已三载雅论洋洋犹在耳防侯来京我入蜀彼此参商乃如是感侯知我情更深听客之言良有以古云郎官应列宿益信斯言非谬矣百里民心有休戚政闗令佐人臧否嗟我韩侯能惠民政声足与龚黄齿愿言守令皆韩侯尧舜吾民立堪俟侯当此去不再留发轫青云自兹始客还为我深致辞攀饯无繇身绊此山斗区区景仰情作诗颂侯烦送似
　　驸马公命写枯木复戱题于上
　　歴尽氷霜甘老朽不作娇柔效花柳夜撼风声鸟雀惊凉生月影蛟龙走嗟予好竒成畵图墨防犹带烟糢糊寄言匠石勿相顾未必良材眼底无
　　写墨葡萄
　　香墨浓翻硏池汁眼前零落秋云湿曾看月上海天髙水冷骊龙抱珠蛰何当醸得酒如川日醉北髙枕眠底羡凉州二千石题诗日寄瀛洲仙
　　题胡学士从叔祖母曹氏死节巻
　　此身所托惟良人良人云亡安用身未逐生前与偕老宜从地下长相亲事闗生死岂不犬心全节义惟其仁贞魂虽逺愈不灭铭文炳焕留坚珉
　　端午赐观骑射击毬侍醼
　　葵榴花开蒲艾香都城佳节逢端阳龙舟竞渡不足尚诏令禁籞开毬塲毬塲新开向东苑一望晴烟緑莎软万马骞腾鼓吹喧五云缭绕旌旗展羽林年少青纶巾秀睂丰脸如神人锦袍窄防巧结束金鞍寳勒红缨新纷纭来徃尤迅速马上时看蔵马腹背挽雕弓金镞鸣一剪柔条碎新緑忽闻有诏命分朋毬先到手人夸能马蹄四合云雾集骊珠落地蛟龙争彩色毬门不盈尺巧中由来如破的剨然一击电光飞平地风云轰霹雳不知何以能尔为人人武勇张天威鬼神变化妙莫测此技乃知聊尔嬉圣心举此重阅武逸不忘劳在戎伍帑币鲜华夹道陈驰骋许教便防取自矜得隽意气麄万夫夸羡声喧呼摐金伐鼓助喜色共言此乐人间无銮舆临幸天顔喜醼赐千官醉蒲醑光禄尊开北斗傍箫韶乐奏南薰里防臣何幸遭盛明清光日近多恩荣呈诗敢拟长杨赋万岁千秋颂太平
　　青云轩为项御史题
　　君家髙轩絶尘歊知君逸气长飘飘谢却山中白云侣来寻天上青云交蛟龙相从作霖雨雕鹗每共摩晴霄丈夫如此真自快好将志业崇昌朝
　　送钟子勤之南京复职中书
　　天寒幽蓟漫山雪弱柳萧条不堪折考绩才防上国来离筵又向都亭别骑马南征逐去尘长安红紫正芳春池头诸老应相爱官喜如初宠命新
　　为刘竹深题云山图
　　白云缥缈山嵯峩幽人茅屋岩涧阿玉田瑶草暖烟碧落花流水春风和采松醸酒正堪醉扫石弄琴还自歌何当结隣成两叟杖藜日日频相过
　　题畵
　　结屋千山万山里轩四面峯峦起卷幙晴招岭上云烹茶夜汲岩前水二三髙人同素心杖藜时复来幽林抱琴相延坐亭上一曲雅谐山水音屋头隙地肯相许愿作比隣共相处賸采松花醸玉醪更觅黄精劚春雨
　　驺虞歌
　　景星辉阊阖开五云灿驺虞来嗟哉驺虞岂偶然而来哉大化赋其徳大块成其材猊首虎躯雄见魁文郁郁素质白烂然云汉同昭囬其动也不疾而速其静也不猛而威不肯食生物履生草虎鹿百兽日与相追随嗟哉驺虞必应昌期而来归始吾皇之御极兮出于阳翟之大野今吾皇之时廵兮又见于曹邑之林隈实繇吾皇盛治之所致徳合尧舜之无为顺四序平三台五风十雨阜民财嗟哉驺虞乃得于此时游于帝乡而徘徊入灵囿近瑶台麒麟相与甪端为侪文犀白象相参陪万姓乃毕贺懽呼隠如雷皇心谦抑不自圣拒而弗有尤谦防颂声洋洋盈八垓防臣作歌愧菲才仰祝吾皇圣寿亿万岁徳业广大功巍巍徳业广大功巍巍
　　赠医士李士文
　　李君业医兼业儒闭门着方仍著书济生利物不求报人多感徳交称誉常年卖药吴门市相去吾家无百里得兴尤能日徃还一幅风帆度烟水惭予薄宦久辞家君亦移居住京华春风二月城南陌尚得相寻看杏花
　　送道防归西昌
　　西昌羽客初朝天星冠云帔何翩翩上界从知有官府俗人漫説无神仙三花已聚九还毕一炁常存万刼先我欲攀留倐然去鹤背玉笙凌紫烟
　　送【阙】教谕
</div>
    <div class="pagination">
<a href="王舎人诗集_page2.html">上一页</a><a href="王舎人诗集.html">1</a><a href="王舎人诗集_page2.html">2</a><span class="current-page">3</span><a href="王舎人诗集_page4.html">4</a><a href="王舎人诗集_page5.html">5</a><a href="王舎人诗集_page6.html">6</a><a href="王舎人诗集_page7.html">7</a><a href="王舎人诗集_page8.html">8</a><span>...</span><a href="王舎人诗集_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
