<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 19 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 19 页/共 45 页</h1>
    <div class="content">　　瞿桐石上千年树桃老川边满目花钟鼎误人空老去不如来此学飱霞
　　武溪滩
　　乱石当流奋虎牙扁舟飞出浪前花瞿塘象马何如此猿声休自怨三巴
　　江上石峯
　　江上青峦映碧空垂岩花叶飐春风楼船荡浆开帘去忘却行人是客中
　　次韵呈陈兵侍髙吾杨太仆闻山二年丈兼自述三首
　　东山归卧久何日理安车待月桥临沼吟风竹满墟道髙公望属心逺俗尘袪白首枢衡地经纶力有余暂辟留侯谷聊巾陶令车清风髙省阁礼俗变乡墟庭晓鹤常报座寒蝇自袪峥嵘康济畧仍在笑谈余偶囬驱犊手来上画熊车问俗仍周史扬旌漫楚墟凤麟忻并覩虎叹何袪直道三王化空懐百代余
　　次韵答闻山
　　逺至逢今雨相逢叹曙星云披瞻北斗龙卧近南溟醒酒无竒石谈只旧亭雷陈居接近笑傲共岩扄实少匡时策虚传拙政声中台慙宠命倒囷负鳏惸访旧春生座论诗雨满城最忻髙士侧下榻领深荣
　　再次答髙吾
　　麟阁终当画鸥波此暂盟防鸿霄汉志野鹤水云情按剑心长逺传经草渐成丈夫随出处终不负平生不畏羊肠坂遥寻雁塔盟风波悲往事云月见髙情技笑飞鼯尽名嫌画虎成还思万松坞种麦了余生
　　避洞庭取道安乡山行自嘲
　　宗慤破浪思长风而我取道行山中人间祸福岂自料古人意气真豪雄何不髙挂十幅篷飞桡直渡冯夷宫岳阳楼前望夏口月明吹笛楚江东
　　安乡晓发
　　缺月尚中天残星落落悬露寒蛙不噪草暗蝶犹眠病怯春衣减行妨野水连老农乘雨过相并理畬田
　　次韵寄答九峯征君
　　道许心交密诗传醉墨温乡闾称丈行艺苑服専门花月台端瑟江云树下尊何时分一座谑浪睨乾坤罗简翁去秋梦余赋诗见寄经春始达次韵奉复
　　题封入手移春月离别经心属暮年交谊拟同泉石老宦情慙被简书牵山中耆旧诗谁健江上形容梦独悬细卷瑶笺藏箧笥子孙他日防相传
　　华容马上
　　白马朱幩不动尘豸袍龙劒照青春多忧敢谓先天下拙用真慙对古人万事推移心匪石百年衰病鬓如银经纶本属当朝杰懒慢终随击壤民
　　岳州临江驿见亡友凌谿子题壁怆然兴怀倚韵追悼
　　滇海形容老瘴烟文章惊代已徒然防多城市俄生虎运去英雄莫问天旧学传家今有后新诗题壁迥无前顔回子夏元方驾何处脩文作地仙
　　鹦鹉才髙失帝庭人间穷达转防防久将尘土抛金紫自慱声华付汗青避地盟寒空卜筑招魂歌就或来聴笛声莫怆山阳舎琴操期闻中散灵
　　词笔飘飘压两都当年声价许谁俱争传庾信雄江左竟误虞翻落海隅友道金兰三世合诗篇陶冶万人模扁舟旧约江门路千古伤心甓社湖
　　哀按察华容八厓周公
　　海内诗家流按察名不细仰溯风雅源俯拾文选例词锋捷如神学海荡无际洒翰迅风雨旁视惊巨丽士衡允如流正平岂停缀居诸几何间充栋积篇系竒葩灿繁英野鹤抗孤唳众人恶其上转面生怒恚矧兹豪士怀髙论激当世万乘犹可干岂复避贵势铄金每潜机下石憎毒厉青云竟塌翼黄壤俄挥涕楄心愤难平几欲愬上帝观风临徳乡感旧重悲逝惨怛堂上容酸凄草间祭结念江汉灵愁云暗松桂
　　自嘉鱼挂帆归武昌三月晦日也
　　蒲帆满驾顺流风黄鹤楼台在眼中栁色已经春尽城闉何啻故乡同尘埃白发空奔走岩谷苍生自困穷万事闗心无料理漫芜地国门东
　　附録
　　登庐州镇淮楼同项守饮后作
　　天畔飞楼谁搆成画栏朱槛倚空明江湖一片当窻泻云雾千重对酒生独立淮淝雄旧国俯听诵蔼新声夜深灯火同星散不尽风流地主情
　　坐蕲州西池驿作
　　衰年重作宦入楚问民风岂谓山川异还嗟杼轴空官常存国典惠泽自皇躬千里旬宣寄安危仗数公
　　赠郑主事观兊运还京
　　使君才调出羣雄来试萧何餽饷功坐运军储轻在掌笑吞云梦浩填胷南征羽檄飞星过西涨川波洚水同圣主深宫忧万里归朝何以献民风
　　赠冯巡按孟元得代还朝
　　君来只见衡山动君去犹闻汉水清公辅眼中须屈指别离江外独闗情霜飞归路秋仍肃日丽髙天道正行宣室若承明主问楚民皆喜罢南征
　　黄鹤楼野望
　　黄鹤楼髙玉笛哀江声长绕碧窻回孙刘去后空残垒夏鄂登来有壮怀重镇旌旄虚窃禄荒洲词赋独怜才乡闗只在烟波外何日扬帆破浪回
　　三弟舜玉六十
　　仲兄官未罢爱弟夀仍髙白首违琼树青山落布袍乡评元独重酒兴近谁豪却恨壎箎防无因附尔曹
　　喜雨二首
　　雨声来夜壑天惠洽秋成自有神龙作那同旱魃争白波俄满眼黄稿尽回生六事桑麻责君王本圣明儿童沉蜥蜴道士召风雷人事空多枉天心自欲回时非汤世运地薄楚人哀云汉忧方剧聊输笑口开
　　新竹
　　犊角初穿地龙稍倐过墙孙枝髙胜母野色翠侵堂林许清风入人将俗抱忘难逢阮辈终日弄壶觞
　　午日以杏实榴花餽开府谭公
　　蜜脾已酿东林杏腥血仍妆后苑榴莫道端阳浑寂寞也脩时令荐王侯
　　寄贺李序庵相公新第次浚川公韵
　　天衢甲第丹霄迥楼阁虚明望转防海日重光开冉冉宫云五采映霏霏喜延宾客时分席静玩琴书昼掩扉退食从容无一事愿歌隆栋荅垂衣
　　寄贺夏桂洲相公新第次前人
　　天上神仙居有府海中楼观浄无尘檐甍直捧丹霄日竹树长含碧苑春梦兆麒麟生蕙阁文裁鸾凤赞枫宸攸寜实荷周王宠近市元非晏子真
　　入园偶题
　　菜陇横斜竹径成海榴红喷亚枝明台居理得山林景不负衰翁入楚行
　　赠李户部孟川【増】
　　不识干将利聊看试象犀使君监楚饷五月渡淮齐逸气凌黄鹤髙才亚碧鸡襄阳闲防笔传满白铜鞮
　　旱
　　楚困那宜旱雷藏不肯鸣【是年入夏犹无雷】苍天乖嵗令赤土废春耕巢燕愁泥竭池鱼怕火生不知从政者何以格神明
　　夜坐见萤火有懐故园
　　髙城萤火夜深飞带雨中林转细防腐草余光皆物化乘风髙举亦天机流年过眼催仍急浮客怀乡叹未归义范堂前皃女小绕庭团扇扑帘衣
　　过冯子和新亭次答
　　松筠手种待成隂髙士常怀出世心正望蛟龙作霖雨肯容麋鹿恋丰林花烟拂座扶春醉萝月窥帘伴夜吟慙愧西台尘土客偶来何解抱清琴
　　池上有怀张水部【用前韵】
　　江涛渺渺暮云隂南去轻帆怅客心雀舫暂停开省阁骊珠频出动词林芝兰并秀参差见黄鸟相求上下吟永日临池空洗耳迢遥难近子牙琴
　　雨后池亭偶坐
　　雨过回塘新水平镜轮圆印碧天明贪鱼属玉浑忘去抱叶蜻蜓忽自惊吟处爱当芳树立兴来思荡小舟行台中饱食慙无补不及垂纶称野情
　　六月六日大雨
　　六月六日雨如注绕庭悬溜决清渠不是太阳相避却祗应知我腹无书
　　古城寺山与东臯公晩酌
　　寺古仍临水灯明更泛巵共怀临海作重对白头时往事浮云变生平皎日知殷勤家国语不记下山迟
　　赠润夫黄门
　　昔爱仁人政今传直谏名采衣归暂乐青琐贵非荣门阀灵椿茂才华汉水清论交千载上吾愿取西京
　　仰止吟为黎师召兵侍作
　　眼中磥砢万文峰俨立大贤为世宗丈夫有灵塞天地肯不拔地争巃嵸朝亦一仰止夕亦一仰止平生积小以髙大巍乎山哉何愧尔呜呼武公九十犹勉防愿献他日攻玉篇
　　南江吟为孙从一按察作
　　汉水东流散百湖家家悬镜写菰蒲锦袍独坐扁舟去月里垂竿钓鳜鲈
　　承天楼阁似京华江上人烟簇锦花直到东头髙栁里孤撑草阁伴渔家
　　汉江龙起万方清旧渚何殊兴庆名使君家在新丰社长沐枌榆雨露荣
　　文武遗风江汉流水濵防女絶思求观风今值黄虞世唯见溪翁击壤逰
　　入郢雄心笑子胥仲尼书社总成虚不如载取中山酒来就江心丙穴鱼
　　四面方城开楚都凭将汉水壮雄图神灵一统归今代散与髙人作五湖
　　西上襄阳百里程揺船买酒醉樊城接防堕却无心拾杜预碑犹水底横
　　我爱前贤太白豪欲呼此水变春醪四海清平身不老与君终日醉蒲萄
　　洪波吞却内方山大别都来一掌间伏腊移舟祠大禹鱼龙窟里棹歌还
　　我泛南江望汉阳碧波千顷浩汪洋使君度量元相似何物艨艟不可藏
　　江雨
　　江流愁太溢更遣雨添波气逐隂阳变天公奈尔何
　　寄梁俭庵罢司徒归乡
　　诏下天门许罢官明王亲赐老臣安十年大计黄金贱六省清风白日寒直道功名元自得野人征税复谁寛东门地相隣并欲拟投簪续旧懽
　　寄唐渔石司冦赐告归养
　　横玉纡朱八座身重闱列鼎百年亲君王孝理先三事司冦髙风动万人平法正资于定国陈情偏奈范纯仁中堂问寝余清夜还向深山礼北辰
　　汉江独泛
　　水云蒸日楚天浮满眼江湖伴客愁三国雄豪何处问卷帘犹自见荆州
　　郑生风骨岂超尘水府能逢解佩人青鸟去来烟漠漠渚兰汀芷自含颦
　　三日楼船听棹歌江湖归兴满渔蓑功无铜柱长为客浪笑壶头马伏波
　　郢城遥向武昌还千里风帆三日间直到汉阳聊舣棹推篷先措八分山
　　所见
　　襄河西溃水连天禾黍翻成鱼鼈渊鬻却儿童脩网罟移家江口就渔船
　　贾客牵船入郢遥泥行千里水齐腰青楼锦瑟谁家子一醉挥金太剧骄
　　鬼薪白粲动成羣刀笔铦锋自舞文郑国不縁诛邓析孙侨黒白讵能分

</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page18.html">上一页</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page14.html">14</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page15.html">15</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page16.html">16</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page17.html">17</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page18.html">18</a><span class="current-page">19</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page20.html">20</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page21.html">21</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page22.html">22</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page23.html">23</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page24.html">24</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
