<!DOCTYPE html>
<html>
<head>
    <meta charset="UTF-8">
    <title>御制诗集 - 第 264 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 264 页/共 1326 页</h1>
    <div class="content">　　象天含动静秉地具柔刚赐得孤臣喜游中逹士狂浑然去圭角穆若谢章相无数唐宫艶华腴正不妨
　　题金粟牋
　　蔡左徒曾纪传闻晋唐一片拟卿云铺牋见此代犹宋试笔慙他鵞换羣蒸栗底须夸玉色青莲仍自隠经文用之不竭非竒事金粟如来善化云
　　咏古一首
　　惟俭者不贪此理夫人晓世服王阳廉恠奢何颠倒既为奢人妻奚至窃啖枣树完去妇还无乃太饰矫
　　襍花
　　襍花匝琳阶雨后争嬽姣丁星复繛约态较春园好譬如苎萝野端胜金屋窕灔露炫珠簮迎风拖翠褾秋意夫防许爱此占秋早惜时复此心晰理殊难晓
　　短歌行
　　似是而非事不可偶王贡弹冠咸慱结绶彚征虽同公私异阳禹咢咢多谠议陈朱行诈终无济防茅无别匪至计
　　讨源书屋对雨
　　凴牕云脚落纎丝睫眼倾盆涨曲池刚觉炎曦蒸迩日恰欣凉雨沛乗时
　　云容聚散浑无定雨势浓踈最有情便合作霖应益妙晚田率已遍新畊
　　问
　　安每此传餐便旋复畴咨引席珍都道迩来晹雨若持盈朂尔倍生寅
　　蒨园八景
　　一亭一沼爰静神游之乡非壑非林自足天成之趣此中大有佳处物外聊尔寄情不为嵩山之比方偶效右丞之格调
　　朗润斋
　　机缄合希夷水木呈明翠银塘横半亩万顷烟波意
　　湛景楼
　　楼临内外湖地髙望斯逺湛然虚且明絜矩出治本
　　菱香沜
　　风前度弥静雨后香益清仿佛吴兴岸菱歌唱晚晴
　　青莲朶
　　蓝瑛碑侧石名之青莲朶介示无去来黙传忘物我
　　别有天
　　总此一大内谩称别有天达人诮坐井匪我古已然
　　韵天琴
　　石激出淙乳俨中宫商音我不解攫醳而爱韵天琴
　　标胜亭
　　笠亭据假山亦足云标胜设拟宣城迹合得谪仙咏
　　委宛蔵
　　境以曲折幽中宏延外广尺宅含寸田至人贵知养
　　漾舟昆明湖
　　平明宿雨收却暑漾华舟荷芰馥露气漪澜増涨流宛在风来凉若济波乗浮空翠落湖心丛碧犹峰头天水相与澄报我行临秋
　　翠云堂
　　背栝山堂号翠云松杉间植合同羣好风端自树中得古寺遥从岭外分得句底须希六代读书祗合展三坟坐来谡谡檐端逓景何殊向所闻
　　咏相风
　　长綄繋鸡羽五两古所称后人善増华易以金鳯形金鳯或失重五两或失轻于今用绢嚢动静随风呈转旋利觇候取携便行程每因厪稼穑恒以占隂晴竿头自止息那识对者情
　　纪事
　　职方掌马政今古稍异制上驷育天闲骊黄六飞备司马设京馆惟用供驿致刍秣费良厚厯减十三四其数犹八百圉官或窃馈马食人食之硉兀半僵毙存者仅三百率弗可乗骑夏卿觉其然白简付吏议剔奸尔已能务实我尤切【叶】一再减何妨莫拟过苛细三百兹仅存不闻邮政废奚独饱贪嚢不为节用计乃有作难者亦颇中【去声】时势頼马食者多减马人将逮贡禹防曽读谓其言精诣小试已扞格今岂非昔世匪慕汉文为探赜聊纪事
　　夜雨朝晴
　　夜雨朝晴良苖怒生朝晴夜雨秀寔禾黍农家者流常咨询穉苖颇欲稍旱云根深蒂固乃逢雨勃然兴可致如云譬彼危患智多逹又如沃土无佳民我闻此语理或然望泽蒿目俄延于时利沛大转旋西成尚遥敢忘前劭农惟益励干干
　　题董邦逹万巻书楼
　　秀木嘉隂緑竹稠芸编万巻置层楼髙人黙坐翻经笥宁数当年有邺侯
　　习射示众
　　昼长无事緑隂匀肄射亲将侍卫臣右诎左支尊国俗端身绎志美先民箭飞欲引凉风拂弓满如迎秋月新贞观犹传殿廷习可忘本色逊唐人
　　六月廿九日作
　　夏蓂数叶落三周节未行秋月逮秋赤帝送来婪尾热緑云兆出称心收从占徳暑何湏避转惜分隂拟且留一日平分消半嵗象防欲报火西流
　　七月朔日
　　嬗代速于邮金蓂一荚抽雨行将送暑风到便知秋移竹曦光漏擎荷露颗流宣毫及江砚素节咏从头
　　溪亭雨霁
　　阵云犹是夏峰尖嘉霔倾盆尽涤炎蓝蔚天光忽澄霁无边秋意一时添
　　题张宗苍畵
　　萦廻山隠硕人薖谷口何当有客过不是弹冠结绶辈往来樵斧杂渔蓑
　　饲鱼
　　琳池雨后波纹恬锦鳞千头画水嚵育物亦以示旌别不襍败类鳢与鮎饭馓饼防无不可投之羣至纷喁噞长竿曲钩却无事慿临兼可人情占怯者少得而瞥逝贪者屡嘬仍无厌
　　昆明湖揽景
　　试探新秋信因来山水间有风爽满目过雨黛凝鬟波意将呈澈云容欲就闲緑塍消息好私幸慰民艰
　　景明楼
　　长堤纡屈界明湖上有层楼緑树扶髙下珠帘全倒暎东西玉镜各平铺天光水态披襟袖岸芷汀兰入畵图比似岳阳应不譲范家记语最厪吾
　　清可轩
　　雨足浓皴一屋山天葩仙药非人间是中消夏宜长住笑我无过暂往还
　　夜雨
　　枕上惊雷地鸣倐闻雴雨注檐倾明知凉涤十分暑恰喜润乗三日晴早黍方将争怒长晚荞率已遍新畊迩来时若真私庆前此忘颙望情
　　题邹一桂畵
　　晚浦芙蓉惨淡红锄立緑杨风何须防笔为长赋防取秋光满眼中
　　晚晴即景
　　膏雨沃禾根防云敛天未夕阳西山西霞光一抹叶影翻鸦背花姿艶韎韐鉴波喜朗澄披宇寄寥濶铜雀欲喧鸣望慰三农渇
　　咏假花
　　风前不散香霜后岂落瓣两全信矣难万种任其幻
　　泛月
　　最爱金月闲移玉镜舟目同初洁心与素秋谋露芰香吹逺风萤影度浮去年即此夕举首盼西流
　　题张宗苍画二首
　　春景
　　谁冶春山面伊人乃独工竹依盘谷緑桃带逺村红折简招裴迪蹋花歌白翁东臯喜时雨有渰正蒙蒙
　　秋景
　　天淡云闲候秋光触眼新季鹰贵适志王粲早伤神叠巘树开锦垂厓水逬银浣花如属咏兴寄曲江濵
　　闻蛩
　　在野秋虫发清响月明如水一声新无端听者应惆怅况复多经哀乐人
　　七夕六韵
　　白帝萧秋届黄姑佳防传推迁自天运离别亦神仙何处曝衣阁谁家乞巧筵屏张双兎鼓盒闭小蛛钱覔龙镜宜亲翰墨篇髙吟杜工部早着祖生鞭
　　对雨【七月八日】
　　细洒复繁注飘萧爽气浮洗车真有雨辞扇早知秋池縠纹如叠檐琴韵转悠晚来云影散更喜素蟾流
　　读杜诗漫题
　　冷炙残杯觅今来古往包惟应疟避免谪仙嘲岳望穷青鲁堂成防白茅逹人命多滞难拟问羲爻
　　立秋日六韵
　　秋月立秋日秋光满意添披襟风有力却盖日无炎顿觉蝉声亮不嫌虫韵纎花容摇锦绮云影散帷防荷叶擎银汞梧梢露玉蟾晚来微雨霁恰好应农占【农占立秋日雨而即晴为丰牧之占】
　　江山秋霁歌题张宗苍画
　　他人之畵画其法宗苍之畵画其理求之于今几莫俦求之于古竟堪比黄大痴倪髙士之二子中得神髓是时火流西风起应节搆此盈丈纸正旗堂阵大差排探胁雕肝细模拟天欲髙而蔚蓝树欲鸣而染紫有如洗之碧山更带之以流水石厂倚岩板彴接涘柴扉间出水阁斜迤气霁神来百务爰始细径归樵无反裘斯可矣防杖访客则有抱琹之童子坐竹牕者伊谁非厐徳公乎是则山阳髙平而已眄蒹葭之苍苍想风人之深防蜗庐若浮彼纬萧者宁善贾之可市逺帆天末挂孰谓非太白当年无恙秋风是上下数千年纵横一万里我曾一览江山真面目故知新秋霁景应如此
　　立秋后题
　　代谢不相假一夜变节序炎官彼蒸溽金风送何所朝来天宇晶曦影上牕户蝉亮有繁声燕去无留羽协时喜澄霁騐农思相辅
　　襍咏
　　淮南謡斗粟周诗咏防墙天伦本同根何至相残伤长枕及大被闻之李三郎友爱斯足矣煮药乃荒唐岂其乏使令须燃谓无妨徒博花蕚美何救蜀道长焦竑失取裁养正犹称芳
　　题张宗苍李白诗意图
　　宣城县即宣城郡永安桥接鳯凰桥谢朓李白两人物前呼后应相逍遥防心何必定防面秋朝端复胜春朝寄问髙楼今在否意存我独陵云标
　　和江文通襍拟诗三十首【有序】
　　稽夫拟古之作平原振其先声康乐扬其盛藻迨文通杂体上溯西京下迄刘宋名章杰搆略云备矣夫縁情之制各寄性灵将沿流以讨源亮殊途而异轨赏音者博综以示区分寄兴者拟议而成变化譬观乐风敶于列国尝鲭味致于五侯斯固大雅足尚谅非小技所嗤也比以西稔可期勑防多暇披荷风于水轩书史乐志硏蕙露于清昼笔砚亲人遍和旧题仍前韵彼之托咏陈篇因摅厥抱予惟不参已意各肖其人至杂拟卅篇醴泉自无专作而离别一首枚叔本在悬揆因以属淹转用为殿
　　李都尉【从军】　　　　　　　　陵
　　言念先将军义勇羞闲宴徒因失贵臣扼腕挥血霰送子当逺行努力酬称荐绸缪借樽酒应有重相见宁终各东西伯劳及飞鷰
　　班婕妤【咏扇】
</div>
    <div class="pagination">
<a href="御制诗集_page263.html">上一页</a><span>...</span><a href="御制诗集_page259.html">259</a><a href="御制诗集_page260.html">260</a><a href="御制诗集_page261.html">261</a><a href="御制诗集_page262.html">262</a><a href="御制诗集_page263.html">263</a><span class="current-page">264</span><a href="御制诗集_page265.html">265</a><a href="御制诗集_page266.html">266</a><a href="御制诗集_page267.html">267</a><a href="御制诗集_page268.html">268</a><a href="御制诗集_page269.html">269</a><span>...</span><a href="御制诗集_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
