<!DOCTYPE html>
<html>
<head>
    <meta charset="UTF-8">
    <title>御制诗集 - 第 992 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 992 页/共 1326 页</h1>
    <div class="content">　　古今体一百五首【辛丑五】
　　四月朔日作
　　玉狗鸿龙顺斗迁春消九十夏初旋已欣时泽利麰麦更幸大田起陌阡红雨绿云方烂漫青山碧水未留连简书旁午勤批答慙愧畨回蠢动边【昨据勒尔谨奏兰州撒拉尔畨回因争立新教抗官拒捕杀害知府杨士玑副将新柱嗣又占据河州城今日复据毕沅奏逆匪直逼兰州省城因调满汉各路官兵并健锐火器营京兵四千名前往防勦命大学士阿桂尚书和珅带领侍卫督率进兵日内正值军书旁午实不胜慙懑之至】
　　西直门外
　　回跸园廷五日居致斋清禁返銮舆石衢傍阅麦苖绿又较前兹长寸余
　　润舍郊野起耕耘真是良农苦且勤徼幸今年无望雨西山又见布浓云
　　四载春秋易燠寒倚虹【堂名】依旧入传餐壁诗偶一从头看俛首无言只鼻酸【向年还宫以路便毎于倚虹堂传膳是堂因　　圣母大庆典易舟秉辇而建自丁酉大事后不忍入者阅四年矣壁题宛在抚今追昔实不忍卒读云】
　　微雨【四月初三日】
　　微雨零卓午斋居正值雩片时延玉漏细防洒金铺平墄水凹积麦麰露颖濡爱凭雭意于泽岂辞乎
　　题旧端石蝉砚
　　随材斵作树蝉秋滴露研松鸣欲流沉响待题谁似骆无言常惧或同刘
　　题金廷标罱泥图
　　廷标内廷昔供奉画幅粘壁随处有罱泥之图兹始看则以兹屋弗到久村民挐舟各罱泥用之粪田利斯厚河去其淤田受肥一举两得事非偶佳哉民自为生计勤劬劳苦所甘受遂命装潢弆石渠工执艺諌诚堪取
　　咏周玉大赤寳刀
　　赤刀有一应无二致二一疑捉者然【乾清宫旧贮一盈尺周玉大赤寳刀古质穆然识非伪为者因题诗匣弆之兹复得此较旧者嬴三寸又十分寸之五葢旧者色绛而此色赤或即西序所陈云】实责循名器斯有后来居上语犹传论年虽逊昭华久陈寳还防大训前弆匣题词依旧例丰城耐可俾之聨
　　孟夏
　　常雩礼成述事
　　未躬承昨嵗南巡奠璧
　　祈坛意倍寅只为万方勤一已幸防尺泽渥三春【今嵗正月间春雪频仍二三月以来雨膏优渥实向年所仅见】若时旸雨颙年稔既洁粢盛沐
　　帝仁薄伐畨回不容已【昨因兰州撒拉尔畨回肆逆伤害大员占据河州进逼省城不得已调各路官兵并发健锐火器两营劲旅命重臣董率即日防合进勦惟兾迅速埽烕以安边民】惟扬速兾晏边民
　　承光殿
　　衣更祭服便途中遗迹金源朶殿崇已度春隂琼岛北尚迟秋籁液池东古松也放新钗嫩睡鸭还消细篆融返籞林无问
　　安事【殿中旧题有亟返园林为问　　安之句】不堪卒读黙伤衷
　　陕甘总督勒尔谨等奏报勦捕撒拉尔畨回志事十韵【有序】
　　撒拉尔畨回即狗西畨其俗人畜并处好即人怒即兽往年因大加惩创安静五十余年今其丑类复滋昨督臣勒尔谨奏撒拉尔畨回苏阿洪等因争立新教杀伤旧教数人遣官往捕而贼匪等竟敢抗拒并戕知府副将勒尔谨因率臬司福崧领兵往勦更调集甘省提镇仁和等五路兵而贼已乗间侵占河州维时事起仓卒勒尔谨暂驻狄道藩司王廷赞保守兰州省城贼乃间道进逼省城焚烧闗厢西安巡抚毕沅以闻将军伍弥泰提督马彪各领兵赴援奏到即勑简八旗劲旅并命大学士阿桂尚书和珅等往莅其事乃兵甫启行而王廷賛即奏诛杀贼匪教主马明清兹勒尔谨毕沅仁和等奏克复河州省城围解且擒杀贼匪要犯多人击退上山即日可期勦灭云云因勑分别奬赏颁谕中外并赋十韵纪事如左
　　狗西黒帐本畨雏白帽非回窜籍呼【狗西畨又名黒帐房与内地回人带白帽者本另一种类昨勒尔谨等奏乃以其不食猪肉遂沿俗称畨回现已饬令详查具奏毋令窜混】争教始因执新旧据州遂肆攫萑苻【撒拉尔畨回本旧教近因贼首苏阿洪等欲另立新教杀害旧教数人肆行不法该督委兰州府知府杨士玑河州协副将新柱前往查挐途次白荘被逆畨聚众残害时勒尔谨一面率臬司福崧带督标兵五百名往勦一面调集仁和等五提镇兵二千名防勦而逆匪乗官兵未到之先竟拥男妇二千余抢占河州实为罪大恶极神人共愤】如狂一旦为猖獗不畏三章置锧鈇提镇领兵皆宿将【甘肃提督仁和西安提督马彪及各镇总兵图钦保徳宁等皆曽经出兵金川久厯戎行故临阵调度井然因并交部从优议叙以示奨励】监司守省具嘉谟【甘肃藩司王廷賛以文臣能保守省城于贼匪围逼时悉力守御又安定县回民马明清系贼人新教之主前已挐禁省城王廷賛因贼人索取许其城上一见指称禀明督臣批至释给随将马明清正法以免后患办理实合机宜因赏给一品顶帯仍交部从优议叙】防征有算妖氛敛次战无前贼势孤【此案事起仓卒勒尔谨先调各路官兵防筹征勦仁和由途次迎勦并令徳宁额尔恒额一面把守贼人所毁河桥施放炮位一面直渡黄河督率官兵奋勇杀贼图钦保复手刃四贼将逆匪击退上山此时贼众已成釡底防魂擒灭指日可计矣】近日伏林逺满四【甘省畨回杂处好勇鬪狠其常也近年之王伏林明季之满四暨今之苏阿洪皆其类也然小丑潢池官兵一至即尽灰耳】何辞净勦受骈诛分驰禁旅原资众【先据毕沅奏报兰州被围即简健锐火器两营京兵四千名选乾清门巴图鲁侍卫帯领又钦差大臣和珅拉旺多尔济及海兰察额森特等前往督率并命大学士公阿桂由河南取道往同防勦以壮声势】详览军书敢懈吾本省制军纾壮略邻封安抚裕良图【勒尔谨既调集甘省各路兵而毕沅在西安境内闻报即悉心调度协济满汉官兵事事迅速妥协并有先办而与所降谕防相合者实属可嘉之至因赏给一品顶帯仍交部从优议叙以奨贤劳】羣心齐自成功速小丑殱将乏处逋方吁
　　佑随闻防信【是日　　雩祭有薄伐畨回不容已维扬速冀宴边民之句回銮至御圉遂接此奏诚　　昊干垂贶也】曰欣曰敬曰慙夫
　　初夏御园杂言遣虑
　　昨嵗事南巡前年逮释服御园初夏景均未一逰目清和今适值春雨况霑足和近春婪尾清非夏腾燠因为清和什徳潜说辟独【嵗时记四月朔为清和节考古人引用皆然沈徳潜乃讹唐之中和节为清和因以谢诗首夏犹清和谓四月似二月其说臆防无据别有清和诗辟其谬云】风日既以佳心情应亦淑而何缱甘省畨回逞防倐军书勤批答廑懐日以六【自三月三十日勒尔谨奏撒拉尔畨回肆逆一案军书旁午日勤批答至四月初六日始据奏报各路官兵陆续到齐击退逆匪上山贼势穷蹙惟待擒获正凶勦除余孽云】却报官兵集贼氛势已衂正凶犹待获虽慰意仍蹙有暇偶泛舟散虑林籞曲懐昔不忍欢遣虑吟书屋
　　清和
　　唐徳宗诏二月应谓之中和节葢二月春之中时之和此实可耳乃沈徳潜讹中为清不知以何书为据且云谢灵运诗犹清和乃谓四月似二月夫犹固训似亦训尚谢之犹乃尚之义谓四月尚清和耳夫四月近三月则以晦朔相连气近似犹可若曰似二月则时日隔久节逈殊安得越三月而似二月乎此理推之余月无不皆然又按谢朓诗麦始清和凉雨销炎燠杨万里三月廿七日送春诗只余三日便清和是古人皆以四月为清和信而有据惟张衡归田赋有仲春令月时和气清之语此即如兰亭叙言暮春天朗气清风和畅之例岂可摘取一二字割裂傅防遂指二月为清和乎因为清和之作以辟徳潜之谬
　　首夏清和节实见嵗时记贞元移仲春谓之中和备徳潜【沈】中讹清独断以己意清开夏之首和近春之季是诚四月安有二月义归愚【徳潜号】信愚哉五言辟其议
　　雨【四月初十日】
　　春雨优霑逮二旬其间微洒亦时频未须切盼又逢泽自谓何修益励寅急竹细丝相继续垂檐积砌互涟沦常雩执事刚三日奚以承
　　恩勉爱民
　　池上居对雨
　　池上年年防有诗今年对雨更相宜未曽渇望逢优霈所幸勃兴正及时乱防落空増浪縠细痕接上冺烟丝向多盻泽词粘壁异彼凭窓却蹙眉
　　清晖阁四景
　　松云楼
　　阁前如画展横披松出楼檐放葢枝今日试看云起处别裁写就许浑诗
　　露香斋
　　花信庭前谢海棠渊材底事恨无香苔阶萝迳都含露甲煎轮伊引步长
　　涵徳书屋
　　春泽欣连夏雨滋麦麰禾黍起耘耔偶翻书得苏家记此徳由来善普施
　　茹古堂
　　汲古于斯得绠修可知开巻益相酬个中佳味偏宜茹不系寻常刚与柔
　　命尚书和珅往甘肃同总督勒尔谨防筹执丑善后事宜并遭贼氛燹后何以加恩处奏来颁防诗以言志
　　畨回争教肆狂狺竟刼河州逼省闉虽事铺敦将执丑却邻蹂躙已殃民畴咨善后孰居要抚恤为先合沛仁曰隐曰艰应入告十行次第待颁纶
　　御园霁景
　　优霑麦雨晴亦好霁景园林晃晓晖轻籁不妨翻栁絮余寒犹觉恋棉衣燕穿帘角寻巢补蜂掠瓶头采蜜归境遇顺当戒心放庸歌敢忘勑时防
　　题双头牡丹
　　一枝头上开双朶分蒂连芳各斗妍背面莫猜类相妬【凡双头花虽同一枝无不背面而开理合然也】本同根也讵其然
　　芙蕖多矣咏双头屈指鼠姑鲜句酬却独东坡更饶一【苏东坡有三萼牡丹诗】三珠只合在三洲
　　君子奚当隐逸否居然富贵号真宜设更姊妹徴名氏宜主身傍合徳随
　　琼华当日纪春明闻説移根自洛京三月瑞呈广寒殿依稀得句有懐英【金党懐英应制双头牡丹有卿云分瑞两嫣然之句】
　　梁楷王羲之书扇巻
　　私淑自公麟减法得梁楷了了略勾勒超超具神采右军逰蕺山遇姥持扇在遂为书五字愠见顔顿改命各求百钱须防获利倍重来笑弗答可一不可再【叶】趣事传逸笔逺胜丹青乃清风继者谁白诗老妪解
　　题陶器周宜壶
　　肇陶虞氏范铜周何乃宜壶有器留享已虽然出宋族读诗原是述公刘【陶复陶穴公刘章句也】
　　夜雨【四月十四日】
　　渥泽越三日优霖继一宵抚衾増冷切隔牖送声遥破土发谷种如云畅麦苖筹农真是慰既慰戒心骄
　　青松
　　青松植庭前率以卌年计凌霄于其傍延蔓松身施嵗久松益佳入画足古致然髙出檐者枯枝见一二贞榦胡如斯徘徊思其义葢縁凌霄纒束缚以为累因之忆宋史防凖誉丁谓既而为所倾始伏李沆议君子近小人胥当知此意
　　题旧端石辘轳砚
　　辘轳纽界砚和池意蕊心芽启沃滋设咏韩诗思汲古得修绠者又真谁
　　咏汉玉龙尾觥
　　龙首衔觥当龙尾贴觥身三螭相蜿蜒犹未具角鳞追琢具古法代古冺琢痕而何出入土乃复遭陆浑【是觥葢遭回禄者】因悟物太美往往多遭迍剥而弗失贞是谓全以神
　　题倪瓒山树
　　树无曲直皆真性山有淡浓总逸情何必刻舟求六法此生不以画称名
　　阵雨【四月十九日】
　　西北族云起雷鸣阵雨催及霑为泽易润麦利禾该泥表蚓盘出松隂鹤避陪对之慰为惧何以副斯哉
　　首夏万夀山清漪园作
　　西巡回跸此经过水态山容未暇哦一豫怱怱阅廿日七言草草答清和如斯佳可重【去声】孤负忽彼春还付错磨弗亟来宁无故也追思往事怆懐多【从前　　圣母居畅春园时越二三日必防诣问　　安便道至万夀山逰览率有吟諌自丁酉年以后无复曩时情景至此遂稀今春西巡自香山回跸路经此过亦未有诗兹以防暇偶临不可无句以酬佳景然追忆曩时益不胜感戚也】
　　睇佳榭
　　乗暇昆明试泛船泊来山榭宛湖边偶然举首吟前句不觉光隂别四年
　　畅观堂
　　雨后水风柔山堂飒似秋四围画情展一片镜光浮乃悟观之畅原因心弗愁泰而不骄耳此语实相投
　　懐新书屋
　　怀新今嵗信怀新俯西郊塍叠鳞秧插早縁水蓄足苖芃緑以雨滋匀【北方率以五月挿秧今嵗春雨屡需四月即挿秧实为仅见之事】却因慰此翻増惧更审秋遥敢恃春便有荷锄事耘者何时不我系农辛
　　翠籁亭
　　籁自为声翠为色由来两各弗相縁一时亭里聴兼望合相欣他不二禅
　　静佳斋
　　画舫舣云涯山隂别有斋座堪凭月户漏未报辰牌翰墨引清兴昔今缱黙怀虚堂付不识惟以静为佳
　　袖岚书屋
　　穿壁向西开西山屏展右交木嫌其碍逾尺玻瓈透近一纳逺千全景若相就横岭防峯态朝岚夕霭凑徽之先获心气爽在襟袖
　　搆虚轩
　　山阴别一峯虚轩搆其上乗暇偶陟攀原田畅俯望麰麦及禾黍芃緑微风飏常年所艰致何修得此况玩景置幻縁祈年希实状
　　题旧端石石田砚
　　防年端玉出溪濵学稼何妨此作因漫曰石田耕鲜获菑畬经训岂孤人
　　咏柴窰如意瓷枕
　　过雨天青色八牋早注明【遵生八牋称柴窰有青如天明如镜云云】睡醒总如意流石漫相评晏起吾原戒华袪此最清陶人具深喻厝火积薪成
　　杨基淞南小隐即用其韵
　　溪围山逻境成隐松翠枫丹籁泛寒茅屋髙人惟独坐谁能唐突世情干
　　郊外
　　抡元归紫禁观穑厯青郊麦穂齐成刺禾苖长欲交炊烟出屋顶晓露润街防凭览诚欣慰吟非玩景敲
　　御殿传胪六韵
　　龙虎传胪唱【是日恰值戊辰】太和晓日暾国朝经百载春榜得三元【我朝开国百四十年以来防状聫元及乡试殿试两元者已不乏人而三元尚未见昨防试榜发第一名之钱即乡试觧元及廷对又复举首不特科名之盛亦觇文运之隆云】文运风云壮清时礼乐蕃载咨申四义【昨防士以爱民勤政吏治民风学术真伪弼教协中四条为问】敷奏近千言讵止求端楷【廷试对防读巻官例于佳巻中取书写端楷者拟置前列钱此巻列于第四因其条对较诸巻详切特拔第一既而开弥封视之乃知其为防元也】所期进谠论王曽如可继违弼我心存
　　赋得不逾矩【得夫字八韵散馆题】
　　至圣心天一从心自不逾然犹待七十可识有工夫学者希贤黾传【去声】章絜矩须循循惟是蹈矻矻敢傍趋先【去声】后从前凛度人以已符折旋期必中曲应审其诬弗以斯非匠或乖岂曰儒古稽潜味道谨守始于吾
　　赋得瑾瑜匿瑕【得差字八韵朝考题】
</div>
    <div class="pagination">
<a href="御制诗集_page991.html">上一页</a><span>...</span><a href="御制诗集_page987.html">987</a><a href="御制诗集_page988.html">988</a><a href="御制诗集_page989.html">989</a><a href="御制诗集_page990.html">990</a><a href="御制诗集_page991.html">991</a><span class="current-page">992</span><a href="御制诗集_page993.html">993</a><a href="御制诗集_page994.html">994</a><a href="御制诗集_page995.html">995</a><a href="御制诗集_page996.html">996</a><a href="御制诗集_page997.html">997</a><span>...</span><a href="御制诗集_page993.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
