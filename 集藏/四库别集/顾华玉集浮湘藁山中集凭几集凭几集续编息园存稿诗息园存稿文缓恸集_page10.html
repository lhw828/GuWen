<!DOCTYPE html>
<html>
<head>
    <meta charset="UTF-8">
    <title>顾华玉集浮湘藁山中集凭几集凭几集续编息园存稿诗息园存稿文缓恸集 - 第 10 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>顾华玉集浮湘藁山中集凭几集凭几集续编息园存稿诗息园存稿文缓恸集 - 第 10 页/共 45 页</h1>
    <div class="content">　　王防车书一统尊神京南北控乾坤长江险作雷霆鬬钟阜髙为龙虎蹲
　　呉越千山断续青西湖那似大江澄东来歴歴看形胜独见彤云护紫庭
　　茱茰锦带系呉钩半醉来登太白楼唤取美人歌白苎任教明月下西洲
　　君到金陵秋气新紫茰黄菊照江滣崔嵬一片龙山石又见荆南落帽賔
　　青山一洗烟华色徐庾空流怨曲长才子来观商邑盛却歌殷武颂汤王
　　词锋撇捩鲍叅军画法侵淩郑广文长傍牛车歌白石空传鹓侣满青云
　　赋陆如愚白谿上
　　倒注银河水潜通石涧泉月寒铺素练云净濯青天照影须眉见澄心氷玉悬时看气五色隠隠发龙渊
　　送王子新防川
　　王生龙凤姿夙慕嵇阮踪举目局四海何心顾樊笼词标文苑秀书拟絶代工端居不出户华誉溢金镛浩荡五岳怀婚嫁犹未终问讯罨画溪结想三茅峰采芝共谁飱石髓或可逢顾予疲薾人枯鱼困泥中望望紫烟驾引领遡长风
　　送许彦明往松江二首
　　结友不知心履綦空累百与君山林交心迹两无隔不见辄相思相见终昕夕嵗暮诚寡徒缱绻荷三益今晨叩蓬户车马有行色臣恣山水防亦以衣食役畬田间三泖霜落事秋获言念四体勤顾此十口迫浮生寡懽悰发亦已白天寒早返驾勿作久防客
　　东呉多胜友逺念因君劳累嵗不一见每慙平生交扁舟过苏台览胜虎山桥笠泽控海口登丘望云涛髙词竞摛锦古意相投胶水国早寒夜雾尽霜月髙清宴出美酒鲈鱼解鸾刀窈窕子夜歌依稀白云谣因之发幽兴并令尘虑消
　　赠汪生然水
　　爱尔温如玉丁年即善诗名从三辟重身作五侯师醉月淹京国观涛歴海涯还家事幽讨长下读书帷
　　题濯足图寿陈隠翁
　　尹山山下湖水浮仙人髙居湖上头嵗取灌田供薄饭时来濯足弄扁舟尘埃濯尽玉体清手攀琼树踏云行子孙学文兼学稼咫尺不入夫差城我心爱之恨莫从茑萝空思附长松遥持海上千年酒寄向湖东七十峯
　　赠雪舫君
　　北风天地肃大雪何缤纷长江夹万山千里同一云江水东北流素光霭氤氲恍如黄天荡歴乱鸥鹭羣又如海门口白蜺驾龙君道人发髙兴放舟龙江濆燕矶风飘飘石防浪沄沄中流自鼓楫前浦金焦分手持一斗酒坐玩波涛文浩歌黄竹篇十斗乃微醺登舻指东海蓬阆穷无垠誓把安期袖看曳飞琼裙回风却返棹未得通殷勤下顾浊世士尘网徒纠棼归来雪微止西山带残曛却笑剡溪上杯水安足云
　　赠朱子价
　　入洛新传小陆才通家能为李膺来清风坐发幽兰咏逺兴春流曲水杯旧树阅人经两世啼莺向客啭千回翩翩彩凤云中翼徙倚髙梧病眼开
　　送王九之入京
　　澄江馆前江水流征防五月下扬州玉京台省多知己防听常何荐马周
　　赠苏州教授钱宏甫二首
　　传道青鞋入旧京乱山何处覔经行因君却梦西湖色一夜垂杨满目生
　　苏湖敎法胡安定汉代醇儒董仲舒组绣空文麾旧习虚无髙论大新书
　　书画上赠总宪王公
　　烟霞地隔青林逺日月天回紫殿深浮世行藏非二道达人忧乐本同心
　　陈九臯将防五岳过余赠诗輙答四韵
　　白鹤东来毛羽奇翩跹上国振光仪云随五岳仙人仗锦烂三都才子辞过眼江山皆有色悬壶日月漫无期嗟予老病蓬茅下烟水逍遥剧梦思
　　与王佺
　　长安季主洞幽明市肆谈折贾生抱病老人茆屋下倚风欹枕听江声
　　和答同年朱君佐邦伯二首
　　四方纲纪日夫子耀龙光小试关民社髙才失庙廊风严松力劲草盛豆苗荒耿耿循良传千秋数赵张驰驱空病骨偃仰负清朝独采山中药期寻海上桥怀贤归水镜忧国望星杓千里闻金奏泠泠胜九韶
　　赠王光禄克明迁北寺
　　燕山控华夏中天开紫京圣皇握宸极万国朝繁星金陵旧丰镐庶府罗公卿夫子光禄彦雄才能发硎讨叛奋南楚四海驰英名五等未儋爵三命讵为荣密勿紫泥诏宵旰侧席情简知由一德而岂资割烹五味济其和雍雍事调羮髙爵日以峻泰阶行且平山人伏岩谷永愿歌德声
　　赠别张汝益还松江
　　金陵菊黄酒如乳呉船系在江亭树玉尊狼籍犹未收浮云已暗君行处草堂索莫増离愁羡君髙义古人流緼袍不耻狐貉立千金一诺怜交防爱而不可见去亦何时来明来挟策朝天去迟君一醉凤凰台
　　赠邬户部佩之入贺元正
　　魏阙元正会万方镐京奉使羡仙郎旌旗过岱冲祥雪冠佩朝天近御香龙护衮衣当五位凤调苍律应三阳两都拟就张衡赋并献丹墀荐寿觞
　　哀歌行吊周封君
　　君不见太阿铮铮豺虎讐铅刀绕指矜和柔又不见寒松苍苍澹无色桃李荣华耀朝日芜阳封君不可起前辈典刑今遂已片言乡党倚泰山千金散义如流水蔡邕不愧有道碑泾野倾心逸民史呜呼故老凋丧人则哀髙门赫赫空成灰
　　寄寿仲宪长与立
　　淮南小山真得地洛下耆英最长年入竹琴尊明绣服倚云兰桂布芝田门庭旧训乡人法服食奇方海客传后圃种松今已长称觞应傍老龙边
　　寄寿方佥宪时鸣
　　清朝早脱惠文冠石浦云涛拂钓竿伯仲大名天下重行藏全节古人难居山嵗久松鳞老闭户秋髙桂树团青简丹砂皆长物酒杯花蘂足交欢
　　和女文自寿二首
　　天印峯头望太空海天防漠快髙鸿烟霞窟宅将俦侣玉雪襟怀见始终曳履那霑东郭雪枕书长占北窻风虚无大药千年鼎潦倒沧洲一钓翁
　　风尘无路上渔蓑林壑逍遥乐事多花底笙歌传酒赋水边台榭散行窝素心一任浮云变华发其如大药何新买小山皆种桂绿阴青子任婆娑
　　送谭子羽归真州
　　乡国富才英谭生最清发众中挺眉宇开云见华月腹笥书峥嵘罄折口恒讷贤关三千士让尔名突兀长江隔家林定省暂归谒槐黄赴秋闱一战建奇伐手持青瑶篇腾踏献金阙
　　赠斌老
　　山僧无事睡方浓夜半何人忽打钟背却松阴还露坐月轮髙照殿西峯
　　送徐禹量逰阳
　　宝劒青骊照国门飘飘豪气识王孙车前挂得椒浆去濑渚先浇烈女坟
　　赠孙三
　　江左孙郎义士风解披心胆结才雄耕田帝力果何有避地隠沦将尔同淮水皛茫云雾外草堂疎散竹林中更怜天印山头月长照樽前酒不空
　　挽白岩太宰乔公
　　世业韦门盛时名魏相优铨曹标宿望留钥领诸侯庙议山难转人才网尽收金天髙太华沧海纳羣流国有蓍在人传藻翰遒江山饶赏咏劒履独行休再拟经纶起俄成汗漫逰丹青归大化帷幄罢前筹殄瘁邦家防风猷史阁修旧交纷雨泣异域云愁一奠犹无所相知岂尽酬唯应晋川水遥会海东陬
　　送刘生承恩归太原秋试
　　麟角凤嘴见者奇火齐木难光陆离太原刘生气殊众年甫二十髙名驰韦贤相业更三世戴圣明经传博士白壁风仪不动尘洪钟扣答如流水宝劒腰悬明月光秋闱小捷何足当看拖内殿青丝履笑踏君家白玉堂白玉堂非难取胷中家学贯伊吕千秋万嵗奉明主清旷亭酌酒同许隠君赠别臧子明进士春试
　　卧病空山孤草亭玉人髙驾扣岩扄开樽胜地临千嶂挥麈清风倒六经三月杏园看走马几年书阁照囊萤丈夫事业须强健羡尔登朝两鬓青
　　和赵克用自寿
　　髙人定性谢韦可怪临书尚作颠白发交防多后辈青山行乐有前缘忘机尽散谈棋社好事仍抄种树篇尘海风波终日异醉乡泉石自年年
　　寿华母
　　莱妇仍闻住帝城班姑何必敎宫庭家规累世传为训子姓成行颔不名舞鹤自能翻寿曲蘐花元解散忧情琼筵绣轴寻常事总让髙门孝友声
　　寿徐禹量母
　　绮阁斑衣呈寿酒玉山丹实走仙桃传诗令子人伦重开国元功地望髙河鼓双星争送巧秋千百索逓分曹相夸防线清灯下闲绣宫云满素袍
　　赠仲庵邬封君
　　俗士各有营髙人澹无欲缔搆青霞居吟讽紫芝曲境空遗安排形忘破羁束庄生赋逍遥老氏捐殆辱杖屦金焦峯梦寐江树緑有子奉滫瀡无烦问缾粟
　　赠顾生斯道
　　昆仑鲜顽璞丹穴无凡禽吾宗着东呉挺拔皆秀森羡尔甫弱冠器宇遂澄深神驹未展足龙泉敛银镡耽托雅志和众敞虚襟古称黄叔度汪洋浩无浔若翁信不忝克肖生宁馨朅来防建业周览龙虎岑髙歌临长江泠泠有余音顾我山中居慰意良已深弹琴对秋月款语脩竹林明朝动归檝遥悬天末心
　　金元賔自呉赴山中商定王履吉遗藁临别有赠
　　王子不可作遗编重南金瑚逸海底铁网劳行寻元賔奋髙义搜罗逮幽沈玉札聚缃帙虹光耀词林经不覆瓿侯芭名至今完此连城宝重尔传灯心四海莽寥濶谁应嗣知音
　　送呉铣入楚
　　岳阳楼头江月辉洞庭湖边燕鴈飞秋深独客兴方逺天际孤防风正微九日他山茰菊酒百年空谷芰荷衣武昌沈约多诗兴听赋蒹葭赠尔归
　　田舍闻柴京兆致仕
　　卧病空山秋草深愁闻京兆谢朝簮吾民薄分去慈母野老独吟伤寸心茂树清流从所好朱弦瑶瑟有遗音扁舟东下三江水极目浮云白日阴
　　和严太宰生日
　　丰镐几年淹吏省虞廷多士望朝衣台衡地重公何晩金玉文髙世所稀共识皇情优且渥莫疑吾道是邪非传闻稷契频推让黄阁风清正啓扉
　　赠陆司谏浚明防金陵还呉
　　陆子入金陵飘飘若神仙足着逺防履髙咏名都篇朝攀虎踞石夕弄汤池泉穷搜六代迹下拍灵运肩它人安得近相携唯惠连睠余卧江海杖防枉茅檐防面惊发改吐心知性偏问渠解绶故举眼睨青天呼酒不停饮竟醉眠花前凌晨告别去往就丹阳船浩荡震泽水相望空云烟
　　山桥候送王道思
　　念与髙人别郊圻出饯遥阳乌先羽节夏叶暗河桥凤起文堪羡鹏抟势莫招愿旉邹鲁化终赞圣明朝
　　寿杨山人
　　巾舄飘飘山泽臞偶然防戏入皇都花前丝竹堪陶写橘里碁枰絶呌呼旧説登仙多鹤骨谁家生子尽龙驹汉廷丞相张苍老羡尔能传大药罏
　　题印空巻赠楷僧
　　皎月天空那有影寒潭风动始生鳞心从定后离尘刼眼在无中见法身可信住山元是幻也知荒殿不须新须弥亦合俱推倒临济曹溪若个亲
　　赠施子仁入汴二首
　　君上夷门瞰大河绕城秋色起洪波梁王賔客知谁在莫唱蓬池阮籍歌
　　熊轓皂盖大梁防回首金陵二十秋闻道西关子城下鴈鸿飞尽水空流
　　郊居寄陈九臯
　　髙人栖道院逸思满秋山鹤立天坛净梧飞露井斑幽探行独影丽句动羣顔可信金陵胜皇居紫翠环
　　陆浚明再逰金陵
　　一片行旌去复来名山千叠系髙怀不辞淮水迎风棹要纵秋台玩月杯李白绮裘人竞看谢安歌扇客重开雄豪今古知谁识玉笛胡牀漫自哀
　　赠张济民
　　长桑饮上池能见垣一方华陀得神授为人涤肝肠岂不絶尘轨终然称谲狂张生仲景后起自秦越乡少年读素问淹贯灵枢章执脉炳内照先几决存亡声名彻四海岂独传维扬访余空山曲相留但壶觞形骸委大化何心扣灾祥唯有好山癖所愿足力强囊中有灵药请授一匕尝
　　送陈九臯还山阴
　　秦望山人草木衣能令岩壑动光辉逺逰呉楚诗名大长揖公卿礼数稀摩诘风流兼善画嵇康豪宕本忘机都门不久留君住手把幽兰赋式微
　　赠别张榘还真州
</div>
    <div class="pagination">
<a href="顾华玉集浮湘藁山中集凭几集凭几集续编息园存稿诗息园存稿文缓恸集_page9.html">上一页</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page5.html">5</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page6.html">6</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page7.html">7</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page8.html">8</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page9.html">9</a><span class="current-page">10</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page11.html">11</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page12.html">12</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page13.html">13</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page14.html">14</a><a href="顾华玉集浮湘藁山中集凭几集凭几集续编息园存稿诗息园存稿文缓恸集_page15.html">15</a><span>...</span><a href="顾华玉集浮湘藁山中集凭几集凭几集续编息园存稿诗息园存稿文缓恸集_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
