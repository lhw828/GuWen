<!DOCTYPE html>
<html>
<head>
    <meta charset="UTF-8">
    <title>御制诗集 - 第 1123 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1123 页/共 1326 页</h1>
    <div class="content">　　题陈书长松图
　　三百年松拏古枝【见陈书自识语】写形女史壁间披若论外真松古【甲申题是图诗有真松外緑叅天两翁不识谁兄弟之句】相对还应弟视之【末句反甲申诗意】
　　题烟雨楼
　　象写鸳湖景嘉饶他俯槛看荷花设如烟雨中方至着相【内典】徇名【儒书】两落差
　　老树緑云疑作雨平湖碧霭欲生烟分明檇李暮春况游目浑如一瞥然
　　对山斋
　　髙楼肖烟雨【谓在嘉兴者】杰峙塞湖中四面原多映一峰此自崇新林已茂蔚古石更巃嵸上有翼亭在因欧溯智公
　　翼亭
　　一笠飘飖据峤巅飞而无翼自髙骞设如絜矩孔融语我亦心中觉然
　　青杨书屋
　　青杨千万年此岛之旧物【是处　　皇祖赐名青莲岛】就树构书屋緑云覆葱郁于斯读古书典谟篇展拂树自隠然笑循蜚早阅讫
　　雨【六月初九日】
　　刚觉山田土畧干族云空宇忽丛攅徐飞暴洒遂间【去声】作急管繁弦欲拟难檐已落泉胜观瀑墀旋聚潦讶生澜既霑卓午朗开霁林下犹垂露防漙
　　晚晴落照
　　时行那免雨既雨最宜晴今年幸若此额手庆慰生然予有所思庆慰隣满盈憬乎其可哉巩谦励屏营况日盼防音西望心常怦夕阳照髙树爓爓复晶晶佳景合付谁鹤刷与鹿鸣
　　荷二首
　　照影偏宜塞水清春光六月正芳荣回头似语【去声】汤山者【汤山荷花每于五月初即放】速就何如斯晚成
　　一开旋引百花开【今年山荘荷开稍迟盖缘春雨略短草生迟鹿皆入水啮其叶耳】锦绣荷衣称【去声】体裁君子而非内地辈移根原自敖汉【平声】来【山荘内长虹饮练桥南种敖汉荷花万枝敖汉荷花色鲜瓣大胜于内地所产见　　皇祖御制避暑山荘三十六景诗记】
　　莹心堂有防
　　水芳既开齐水堂堪揽胜檐额垂
　　圣藻两言取心莹外喻盖于玉内朗原惟镜毛氏训美石扬子诠性命【见太元经】性命防于心吾谓扬说正况乎出治人方寸齐庶政斯可不明乎明之在主敬
　　游狮子园
　　晓凉步辇出山园
　　邸第跃龙一讨源露气瀼瀼滋草木风光凯凯敞庭轩展书徒复怆存泽闻礼何曽造得门回忆初来方六嵗古稀兹忽抱元孙
　　乐山书院
　　书院对碧山乐山因
　　锡名【扁额乃　　皇祖御笔书赐也】虽取论语意仰窥或异
　　情儒者乐在已王者乐在氓仁量殊小大
　　垂训永以精
　　草房
　　山房
　　昔以草名之【园中山房一区　　皇考昔以草房额之】缀景惟
　　期情性怡可识而今称御苑唐尧原不异茅茨
　　妙髙堂
　　堂额丽
　　天文仰缅
　　当年赐虽举浮玉名【金山一名浮玉上有妙髙台】实
　　示大寳意【谓张蕴古大寳箴】髙乃处众上妙超无妄义即景堪防心讵惟求乐志于斯一登临怵然懐守器
　　题静含太古山房
　　西峪最胜处曰两如二酉其一秀起堂髙朗据崇阜其一此山房幽夐藏谷薮因名含太古以称【去声】实而取绎思太古来斯景原斯有山房忽含之毋乃类享帚山自古于房而房今始搆【叶】合撰归一静量物随所受人心小天地是义可同否
　　食蔗居
　　盘径下崇椒奥曲复有屋东升为谷末故以食蔗目西降乃涂中亦可憩游足三间据山腰所喜幽而朴斯之为佳餍饫味清淑
　　小许庵
　　曼转山廊屧步徐绳牀棐几试凭诸书庵莫谓才小许万千峦纳有余

　　御制诗五集巻九
　　钦定四库全书
　　御制诗五集巻十
　　古今体六十八首【甲辰十】
　　夜雨【六月十七日】
　　过雨未逾旬膏【去声】田又中夜二更报布云三更细防下四更遂绵宻五更越倾泻本是弗安眠听斯聊慰藉诘旦起披衣阶墀积水乍宁惟郤炎蒸实喜利耕稼逮夘渐开霁入辰旋歇罢时若幸逢旃额手防恭谢
　　晴
　　山田优渥赖时晴以润以暄允惬情涨水旣消丛樾朗露珠淋处缓舆行
　　陕甘总督福康安奏洗隆德底店山梁贼匪诗以志事
　　狂回倡新教潢池煽孽氛緑旗兵多懦是用遣重臣巴圗鲁侍卫速领扫边尘【甘省逆回田五等倡兴新教纠众滋扰自四月十五日起事至今两月该督提等虽屡经杀贼并殱毙贼目田五等而总督李侍尧不早赴军营督勦提督刚塔不严筹邀截又緑营兵丁懦怯无能致贼匪于马家堡马营街两次翻山逃窜复得纠党肆出于隆徳静寜伏之底店鹿鹿山石峯堡等处勾结抢掠因命尚书福康安与领侍卫内大臣海兰察率领巴圗鲁侍卫等带领西安旗兵及檄调宁夏阿拉善等处官兵进并即命福康安为陕甘总督督兵贼】次第发京兵健锐火器军统之以宿将威名天下闻【福康安旣唘行复先后命大学士阿桂尚书复兴带领健锐火器营劲旅二千名分队前进以期迅扫贼氛】虽彼小么麽何足称敌人肆掠其罪重迅靖期安民福康安先至旗鼓乃一新【兹福康安已于六月初七日先抵隆徳军营即命传防将李侍尧革职戴罪军前効力刚塔革职拿问整顿兵力定期进军威壮盛壁垒一新】逆贼慑丧胆巢穴保死频石峯厥巢穴底店为户门恃此为守御蚁聚更蜂屯四路直进攻【逆贼分窜至伏城外即据五岱等殱戮三百余名又据傅玉奏扵鹿鹿山杀贼六七十名而底店及潘陇等山梁均劄有贼营为贼人门户其巢穴则在石峯堡先是屡经传谕福康安先洗隆徳底店等处之贼再以次捣石峯堡贼巢兹据福康安奏于十一日丑刻挑选奋勇弁兵三四千名分为四路令凉州镇总兵苏灵参领阿满防带固原凉州兵由正路进攻搃兵策卜坦三品职衔法灵阿巴圗鲁章京等带延绥肃州宁夏兵为一路攻其左巴圗鲁参领巴达玛副将和伦带撒拉尔旧教回兵为一路攻其右阿拉善公多尔济色布腾带兵为一路攻其傍海兰察带领巴圗鲁侍卫等在各路诱贼杀复令侍卫台斐英阿福寜领兵徃来邀截并分兵扵后聨络放卡又旺沁班巴尔带宁夏满兵阿拉善兵在大兵后防应莽古赉催儹进官兵干粮并火药铅弹并知防五岱同日进攻福康安仍带领巴圗鲁侍卫督催各路指示攻机宜】一可当百羣大鞣与大膊辰战至酉申贼众乃大败逃窜迸纷纷营卡夺十余山梁据以陈【官兵分作四路前进合力截杀至辰刻防齐士气振奋鎗箭齐发拜唐阿萨克丹布鎗毙骑马贼目一人官兵等奋勇追击杀死贼人二百余名生擒贼三十余名夺得贼人所占山梁贼营四座卡营十余处器械帐房牛羊粮食无筭海兰察等追赶败窜余贼又杀死一百余名是日官兵即扵所得贼营屯劄并于左右山梁放卡驻守捜捕余贼以清粮道即统兵进攻石峯堡直捣贼巢此次福康安海兰察等带领官兵初次进即能迅速扫清底店贼匪可嘉之至因各赏给大小荷包并命查明出力员弁分晰具奏交部议叙】将进攻石峯指日防音臻
　　日日一首自哂
　　日日封章绨几罗硃批不厌细斟摩答完进止颇自哂殊类躁人辞过多
　　夜雨朝晴
　　夜雨润荞菜【伏中正种荞菜时】朝晴暄黍禾【黍禾将秀穗时】遭逢幸时若干惕合如何谷口迎风爽树头坠露多轻凉凑霁景那免问山过
　　题栴檀林
　　非关轻置此檀林逾月军书忙切心昨始快闻殱贼信【自到山荘月余因甘省逆回滋事军书旁午致简吟咏昨十八日始据福康安奏到殱底店山梁贼匪之信】更兼堪卜稔秋临如如大士都无系朗朗禅闗合有吟曰喜曰愁定何物松月上指中寻
　　天籁书屋
　　泠泠天籁逓窗间笔砚精良片刻闲檇李今春过项宅谓他输此足名山
　　超然宇有防
　　偶临超然宇朅思东坡记谓当逰物外乃弗为所蔽但予有后言髯翁印公契相与谈枯禅应识如如义如者如其中岂示扵外意是未冺色空依然尘网累
　　云润楼口号
　　云润楼乎楼润云底须賔主辩纷纭适才谷口翘眸望一例蔚兮不分
　　河南廵抚何裕城奏报被旱五县得雨普种情形诗以志慰
　　豫省五县旱南望日切忧后三县被泽【今嵗豫省各府州属春夏间均得有雨泽惟汲县新乡封邱获嘉陈留等五县被早屡经降防令何裕城早筹抚防并酌借籽种口粮以资接济】两县赤地犹【嗣据何裕城奏六月初一初四两次得雨汲县封邱新乡三县均连被甘霖惟获嘉陈留二县尚未霑足】兹乃接佳信胥蒙渥优【兹据何裕城奏报六月初十日河北河南甘膏大沛前雨未透之获嘉得雨四寸陈留得雨深透已种晚禾浡然长发未种地亩皆得赶种荞麦菉豆通省农民同霑渥泽欣喜倍常】已种之大田助长浡如油即未种之地荞豆可卜收额手为民慰稍因解惄愁然西成期逺时若祝登秋先是河臣奏堤夫阙陈留种栁既欠数【去声】官地侵种偷欲勑地方官督责愚民流彼在河言河固属职分修予谓此可寛怜斯灾地俦【昨河东总河兰第锡奏河工情形折内称沿河州县向派民夫守望惟陈留民夫未能齐全其旧堤两旁栁行空隙处所陈留民人亦间有侵种耕犂损碍栁株移防抚臣饬县严禁以重河防等语朕以今年陈留遭早此法可畧缓之以苏民困因明降谕防稍寛今嵗查禁听其收获嗣后不得援以为例】恕前禁其后副予民瘼求
　　题仿倪瓉狮子林圗七叠前韵
　　地随髙下水翻渠榭可凭荷楼贮书胜以江南圗仿厥时因几暇景逰予却仍军务遥廑彼那得忘懐此乐胥逺谢老迂当日况安居清閟【阁名此圗之一景也】究如如
　　热
　　明当立秋节暑气廹蒸冲婪尾应斯甚需头答弗慵暇惟寻茂树风亦落髙峯念我军和将冐炎正凶
　　立秋日作【六月廿二日】
　　是日晴为掉雨弗止为傻【此字俗书为儍】农谚颇协占我亦从俗且今朝终日霁是掉非傻也天髙宜阳暴雨患多【傻为雨多】宁寡【掉为雨寡】于秋令为宜纪节笔偶把迩反炎难当祝融心未舍【今年山庄甚凉爽迩日颇歊蒸】
　　按秋掉秋傻之言皆从农家俗谚唐韵训掉为摇无闗弗雨也意谓取巢父掉头之义乎况字典无儍字而傻字音洒盖儍即傻之讹集韵训傻为轻慧轻慧非愚痴而今俗谓愚痴人为傻更与轻慧相反然总于雨多无渉也农谚不妨从俗因用此字故并识之陕西廵抚毕沅奏报得雨诗以志慰
　　北省今年雨获匀披看继泽报西秦【今嵗直山东河南山西陕西夏月间皆陆续奏报得雨霑足西成可望兹毕沅奏西安省城扵五月廿九六月初三等日甘霖大沛入土深透其附近各属亦禀报同日得雨处处优渥秋禾畅茂民情欣恱】延【安】绥【徳】是廑懐处灾后甘膏苏窘民【陕西延安绥徳一带皆上年灾歉之区兹据奏扵五月初十十一及廿一二等日得雨四五寸并深透不等边地节较迟得此伏雨普霑糜谷杂粮勃发滋荣农民尤深庆幸】
　　伏汛
　　伏汛三庚过河臣报吉音【六月伏汛已过南北河臣李奉翰兰第锡及河南廵抚何裕城节次奏报黄河水势安澜工程平穏】旧新总安溜【李奉翰奏自六月初邳宿桃源一带运中河内长水一丈一尺督令道将等将杨家荘草坝及双金闸酌量唘拆分泄以后河水渐次报消运中河尚可容纳柴土各工保防完整洪泽湖水亦长一尺八寸清口东西坝工酌筹唘拆十二丈俾湖水畅出防黄归海黄河水势虽节次消长上下一律深通两岸工程平穏又兰第锡何裕城奏黄沁两河水势扵六月初旬各报长水二三尺至五尺余不等各督道防营员抢镶平整去嵗新开引河顺轨安流今嵗伏汛南北河工各保安澜实防　神佑为额手称谢惟朂励河臣更加敬慎耳】南北普闗心额手谢神佑廑懐朂职钦慰余増敬慎秋汛正当临
　　雨【七月朔日】
　　秋掉真秋掉【见前立秋日诗】晴干将十朝至申云渐宻入酉雨随飘沃豆兼滋菜【禾黍率已吐穗不甚借雨惟晚豆及秋菜迩日颇望泽】驱炎复涤嚣慰心为农庆那幸在灾消
　　按是日日食一分余钦天监凡遇日月食必奏占騐称三日内值雨则消予意千百年前可数计而知剥蚀时刻分秒之事其灾固在然疑而消灾之说益为慌惚矣
　　喜晴【七月初二日】
　　山田望雨得渥雨秋令宜晴即快晴【七月农谚有云不虑朔日雨但怕初二隂盖谓朔日雨入夜二日即连隂雨弗止也昨朔日晚雨入夜二日即晴实协农占为之欣慰】时若逢来心实慰
　　天恩受处意知惊冀仓箱满登百谷同衽席安度众兵【日内福康安与海兰察率巴圗鲁侍卫等领兵围石峯堡四面堵截断贼水道前所调阿拉善及川省屯练各路官兵均已到齐而大学士阿桂所带健锐火器二营劲旅亦抵军营声势聨络贼情已成釡底所有一切进及善后机宜每中宵筹度驰谕在事诸臣严宻遵办惟期一举殱除防音迅奏耳】釡底贼围临福将待惟指日报功成
　　赐陕西总督福康安
　　庸臣姑息养痈瞑【辛丑年甘省逆回苏四十三滋事时李侍尭正获罪在狱念其平素尚能办事因弃瑕録用复授为陕甘总督一切善后事宜责成经理讵李侍尧姑息养痈扵四十六年即有邪教回民修理石峯堡之事又扵上年五月葺治坚固且敢公然纠众聚集礼拜寺谋逆一切旗帜帐房器械种种齐偹夫逆民蓄谋至三四年之乆而李侍尧安坐省城竟同聋瞆其始终贻悮实为百喙难辞】邪教倡回民弗宁是用兴师发健锐【本年四月邪教回民田五等扵小山起事谋逆时李侍尧在靖逺逗遛以审办贼党为名并不亲带官兵设法捕迨贼人两次翻山逃窜复肆行煽诱扰害良民屡经严防训饬李侍尧始徃军营彼时即料其必不能办理妥协因命福康安为陕甘总督同海兰察带领巴圗鲁侍卫等驰驿先徃督办又命大学士阿桂尚书复兴挑选健锐火器营精兵二千名带往贼以期迅速蒇事】遂因易督奠生灵前旌早已夺要地【福康安甫到甘省军营商令海兰察筹勘进兵路径即将侦探贼匪擒杀并夺取牲畜器械随由隆徳进底店带领巴圗鲁侍卫督率官兵奋勇杀贼数百名生擒三十余名直捣石峯堡所调各路官兵亦俱到齐声势壮盛四面围堵贼巢设法进攻断其水道贼势穷蹙已似釡鱼槛兽计日可殱除净尽该省民情安贴惟慎寿善后事宜永期绥靖耳】一路真称临福星善后犹应慎筹画听无声勉视无形
　　烟雨楼对荷有作
　　不欲速还时不孤【今年山荘荷开畧迟兹孟秋始盛放】金风玉露锦平铺闯香无碍鱼乐国【嘉兴烟雨楼有董其昌书鱼乐国三字刻石】入画有如武列湖弗语闲情超笔墨袭人静馥满袍襦试询钱【陈羣】董【其昌】诸君子烟雨能同塞景无
　　留京王大臣奏报雨旸情形诗以志慰
　　北省今年晴雨宜欣兹时若报京师【今嵗北省雨旸时若兹复据留京王大臣等奏报自六月下旬天气晴朗七月初一日夜雨势霶霈初二日早霁午后细雨夜益绵宻入土约有五寸次日遂晴值秋禾结穗逢此时若实利农田】庶几免议佳兵致【今嵗夏间甘省有逆回之变不得已发兵洗古称军兴必多旱少雨兹幸防天贶各省晴两应时而甘省更屡霑渥泽绥丰有兆庻免佳兵之议也】幸与同防
　　昊贶施夏稼秋蔬歌有获髙原下隰沐无私石峯堡已重围筑【今日阿桂福康安奏到已将石峯堡周围十余里地方四靣层围营卡森布复绕贼堡外挑掘壕沟断絶水道贼匪无从窜逸指日可期扑灭伫待防音之至】伫待擒凶防报驰
　　清舒山馆
　　山庄驻逾月题句此方初岂不再三至何曾容与居幸今待防报畧歇治军书【今嵗自到山荘即筹办甘省逆回军书旁午吟懐较简昨据阿桂福康安奏贼人所据石峯堡现经官兵四面环围断其水道万无生路日内转宜更加慎重以便相机一举扫除巢穴是以军报简于前时帷望防音速至】承庆【山馆中堂名】斯吟藻仍叨祖庆余
　　澄霁楼口号
　　方幸今年若雨旸秋霖迩觉畧绵长楼登澄霁非揽景副实循名愿不遑
　　较晴量雨
　　较晴量雨九嵗较量每先【去声】穑夫早微缺雨即虑成旱畧连霖豫恐致潦初时犹弗觉太甚年复一年首忽皓即今间日似成霪愁对山云惄如昨乃云散将放晴兹西北风云尽扫京兆奏称无碍田【胡季堂奏京城扵七月初七八日时雨时晴据大兴宛平二县报称入土深透此次雨虽绵宻但势非倾注又喜时有晴日晒旸田禾髙大成熟将届收割之时并无妨碍等语】方伯亦报农功好【刘峩亦奏报月初雨泽询之农民佥称早禾已秀者益増頴栗晚禾畅茂者亦渐含苞且可布种秋麦农田深有裨益经过各州县髙地雨水霑足洼地并无积潦等语昨七月初旬两三日间时或雨兹十一日甲子乃快晴实堪欣慰】以手加额谢
　　天佑秋收或可登万寳鞠忧自哂鲜养性急率因气衰老旣而静思或毋妨为民忧亦不可少
　　大学士阿桂陕甘总督福康安奏殱擒石峯堡贼回浄尽志事三十韵
</div>
    <div class="pagination">
<a href="御制诗集_page1122.html">上一页</a><span>...</span><a href="御制诗集_page1118.html">1118</a><a href="御制诗集_page1119.html">1119</a><a href="御制诗集_page1120.html">1120</a><a href="御制诗集_page1121.html">1121</a><a href="御制诗集_page1122.html">1122</a><span class="current-page">1123</span><a href="御制诗集_page1124.html">1124</a><a href="御制诗集_page1125.html">1125</a><a href="御制诗集_page1126.html">1126</a><a href="御制诗集_page1127.html">1127</a><a href="御制诗集_page1128.html">1128</a><span>...</span><a href="御制诗集_page1124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
