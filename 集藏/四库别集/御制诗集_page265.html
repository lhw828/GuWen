<!DOCTYPE html>
<html>
<head>
    <meta charset="UTF-8">
    <title>御制诗集 - 第 265 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 265 页/共 1326 页</h1>
    <div class="content">　　持彼并剪刀裁此齐纨素规以圆如月障之隔似雾即防秋欲新宁辞夏为故箧衍非弃捐凉蟾在髙树君王玉辇过曽是辞陪路
　　魏文帝【逰宴】　　　　　　　　曹丕
　　载擕文墨友言逰芙蓉池琳塘度锦颷其芳左右披丛木亦乔枝髙山亦峻崕渌波回转间中有行舟随共与为豪逰何必相参差行乐贵及时秉烛休辞疲不见彼驹隙已过安可为毕景漾川隂明月复出林讵云效长夜聊用欢同心
　　陈思王【赠友】　　　　　　　　曹植
　　昔我在魏都徳辉仰圭璧今我居鄄城离羣守邸宅义惟金兰固情讵濶暌薄于时临凛秋锦树率摇落念子愁先填纾愁登绮阁引领忽北望乃益増惄若况子多芳辞不数金与雘防鲤倘有恵酬赠吾当诺愿言励初志相期在薇藿
　　刘文学【感遇】　　　　　　　　桢
　　松生桃李中碌碌难为色严节霏素霜始见贞榦直深感赐剪拂遂得托鳞翼善任更防私不离翰墨职填委敢贤劳惟惧虚车饰日晏稍释闲结揽城西侧长川欲济之波澜不可测
　　王侍中【怀徳】　　　　　　　　　粲
　　炎刘遭厄运豺虎纷西京逝将适荆蛮喟然背井情泾渭淆清浊伊洛复纵横英雄乃崛起一扫氛埃清小草附大木窃幸托纎茎士为知己心未言泪先零邺都俨熈皥将致海防平吾辈何匡济并命荣簮缨衢樽侍防酒芝盖临层城惟应占防茅底用哀浮萍愿言驻羲御莫向崦嵫倾驰驱奉明时亦借贻鸿名
　　嵇中散【言志】　　　　　　　　　康
　　严郑雅慕道栁孙迥絶尘轩轩霞举徒岂必非我伦即欲乗枯槎驾言浮海滨犹恐耦畊者笑我曾知津以此隠市含且逰神良时复有酒肴核亦襍陈痛饮信何妨谁能礼束身幕天席地间放浪全吾真神仙无大药世界如宿宾散髪聊优逰安用恒戚辛平生喜山公今知非逹人自见慕章甫强我希垂绅
　　阮歩兵【咏怀】　　　　　　　　　籍
　　鷰雀篱落翔黄鹄云霞飞羽翼各有用问君当安归烈夫徇名誉辩士争是非举事百或多成务一已希方将饮醴泉安顾吓鼠微
　　张司空【离情】　　　　　　　　　华
　　金律动蟋蟀忽然鸣阶墀凉风既拂户清月复鉴帷佳人愁防许有如绿云丝当镜不理妆为谁脩容滋孰谓方寸心乃拥万里思万里行可尽寸思终无期
　　潘黄门【述哀】　　　　　　　　　岳
　　逝水送流年惊风飘疾日人生分至此万事一以毕少小诵闗雎窈窕友琴瑟双栖翰林鸟中路只其一冀觌终无逢伤神若有失谁能少君术令我晤芳质当筵每忘餐披衾率不寐不寐神窅防梦中如遇形了知是幻縁安能通性灵纡轸陟东阜泣洒鸡汁铭埏侧委败叶阡隅积落英就车缅归途廻顾恨难平
　　陆平原【羁宧】　　　　　　　　　机
　　无能逺营道方将近托身博望既承命桑梓当辞亲去去遵北渚遥遥眷南津脩途束鞶厉轻车越梁陈朝为田野民暮为讲读臣承华多俊髦率昔邹枚人追随颇自慙俯仰向三年仆夫驾我车散虑循洛川因之望故乡纷纡莾秋烟沉思鬱谁语慨叹私自怜抗怀二防传超哉非偶然
　　左记室【咏史】　　　　　　　　　思
　　昔闻东陵侯种隠青门全身复全名翘景驰神魂博望奉明诏西去穷河源天马大宛来凿空最防防桑梓或匪重金紫或匪尊天机薄者流颇复艶朱轩客卿西上书季子北陈言聂政暴韩市田光刎都门长啸非我徒永言乐邱园
　　张黄门【苦雨】　　　　　　　　　协
　　商羊儛其翼黒蜧出于渚山云低屋檐水衣生柱础胡不雨春朝而每霖秋序寥寥曲突烟十家九不举轮声闻跫然恵临嘉宾侣谈髙托羲皇情深讵秦楚推眄浩浩青天以为伫
　　刘太尉【伤乱】　　　　　　　　　琨
　　素宇悬金曦胡乃翳雺雾幸未沦鹿逐倐已成虎据三世荷国灵讵敢辞劳骛渭滨一钓叟非熊西伯遇受金盗嫂人乃被无知举今日堂堂来昨日冉冉故如彼太虚间浮云瞥眼度少小识祖生共宿荒村路闻鸡非恶声晓月在髙树所期嗟何就枕戈空百虑劲风陨实朱华霜防鬓素时哉待人为未可诿定数
　　卢中郎【感交】　　　　　　　　　谌
　　伯牙及钟期交因丝桐器何事咸博辈结绶期致位猥防厠羣贤常羞非其匹绥彼狐白裘其皮信非一逢荣固不期遇厄遑有恤顾慙鸿腹背损益何得失负担本州役四境幸宁谧未增晋阳垒讵抑秦兵出邈哉千里涂不骋驽蹇质终当谢荣华蓬茅守萧瑟赫赫虽无名悠悠亦多逸頥志潜山泽链玉餐琼实
　　郭农【游仙】　　　　　　　　　璞
　　游侠慕京华肥遯恋泉石一以弊精魂一以驻神魄暮撷紫芝英朝饮玉露液茅龙或可骑直上青云隙安期遗我枣如色凝碧永言托烟霞翘企佺羡客脩仙当早办试看蜉蝣廹
　　孙廷尉【襍述】　　　　　　　　　绰
　　混沌质之始形色初未兆如何之二子凿窍俾其夭渉言已失之况言而未了吾羡防庄子独能与世矫斯人已仙去知音曷其少披髪偃山中落落乔松老浪迹任天真亦不云脩道辉辉东冈上一轮秋月皓对之无一事何必太元草托志在返初用心即邻巧髙蹈溟海垠日日狎青鸟
　　许徴君【自序】　　　　　　　　　询
　　大块复何为劳我以形像岩谷素所耽绅黻非所赏饮河及巢林知足可长往采药炼水碧余生庶能养云林石为室既静复虚敞翠巘即丹梯摄体飘然上仙者四五人吹笙弄琼响授我黄庭经内脩非外奬筌蹄尽摆脱烟霞寄萧朗回顾金张辈哀哉沉世网
　　东阳【兴瞩】　　　　　　　　　仲文
　　萧晨聊行游言寻山水趣飒然澄翠间赏心于此遇森森多长松列植襍众树百尺擢寒条挺然识贞素鲰生何足齿猥首预机务早贻匈奴哂岂有贡生慕逝将投吾簮抗节遗万虑
　　谢仆射【逰览】　　　　　　　　　混
　　环洲穷窈窕絶壑探清整驾言命巾车退食出兰省素心契九秋目与天水永黄华发幽崖緑柯防髙岭俯仰得所欣西峰衔落景偃憇御闲轩凉蟾悬夜静曾是耽寥寂所好性各秉折麻寄知音聊以当歌郢
　　陶徴君【田居】　　　　　　　　　潜
　　五斗信怀慙归去来田陌富贵岂不佳人生各有适前路问征夫素曦恨将夕三径五栁间南山见防隙上夀百嵗鲜于何劳物役农人咨畊耘妇女工纺绩衣食要自谋待人亦奚益
　　谢临川【逰山】　　　　　　　　　灵运
　　素志游名山五岳不可缺于兹得灵境将无为我设着屐随髙低筞杖陵幽絶云障鬱深沉天池湛澄澈既以淹昏旦遂欲穷昧晰崇峯叠崚嶒素节澹寥泬石门杳难攀巉岩相紏蔽玲珑搴瑶林清浅渉云汭海鹤傍松闲山防惊人逝如拳薝卜花其色白于雪丹砂讯经泉铜乳访洞穴疑逢王乔侣霞标弄明灭尘世莫可覊相期泛海澨蓬莱设身厯将为后来说
　　顔特进【侍宴】　　　　　　　　　延之
　　阊阖启黄图涧瀍环赤县乐游古佳丽曲水今闻见蜚云辟紫宫象极崇丹殿既以导清和亦云避霜霰倾聆恱浏泠纵瞬赏蔚蒨尧樽周三廵舜乐叶九变惟应方镐饮宁复数汾宴冠剑侍岳牧圭璧集侯甸咸覩鳯凰仪屡奏卿云见扈陪引席珍升降联蝉弁微臣凋朽质猥防回顾眄云何答髙厚遂自忘踈贱饱徳铭肺肝献藻非琼瑱愿言歌九如衷忱庶因荐
　　谢法曹【赠别】　　　　　　　　　恵连
　　朝辞富春湄暮驻浙江汭丈夫志四方安能永无别防面应有日洒泪休霑袂独是飘飖舟逝将冐风雪风雪严冬时宵长怀所思执手送君际明春以为期既至独归来踟蹰半信疑皇州春色满莺娇桃李滋桃李滋纷若久宁逭销铄倡楼锦绣风开帘引轻薄向秉尾生操兼厉季布诺愿子勿耽欢林泉永幽托幽托何所勤古道恱今人云生赤石顶波浩沧海濵已具木兰舫将子撰良辰元君在蓬莱石桥宁待陈待陈彼徒劳共君为云遨探竒麟鳯洲搴秀芝兰皋悠然散胸怀希夷乐陶陶仙字不可读緑篆镌青瑶
　　王徴君【飬疾】　　　　　　　　　微
　　荣卫失和调肤腠乏华滋逺非杞人忧宁怀左师悲去来信天命徙倚临秋墀银防入虚牕金飔拂素帷幽意与之然宁使方寸缁岐扁不常有洪羡讵可期恬怀听造物纾绪聊成诗
　　袁太尉【从驾】　　　　　　　　　淑
　　天经重追逺祭义严求元周王甲子旦汉帝枌榆年万骑龙逰云千乗水流川式度百辟随昭明三辰悬前驱属长江后队苞钟山建斾既悠悠伐鼓亦渊渊观风辨歌謡展义惠市防家无冻馁贫户有诗书弦鬯卣申景慕衢樽燕光天祥飚随斗车湛露濡玉筵左史执笔后太师抱律前徴招义诚合希共八风宣
　　谢光禄【郊逰】　　　　　　　　　庄
　　言擕芝兰侣载逰岩谷隂翠山以秋髙绿水以秋沉值此节序佳轻桡待江浔沿曲乃尽妙穷源遂入深舍舟复就陆攀萝践层岑云闲净纷绪蝉亮遗豪音翻风叶霏锦露菊绽金萧瑟臻太虚泠然获我心信可乐天倪谁容外务侵
　　鲍叅军【戎行】　　　　　　　　　昭
　　仰首瞻天宇欃枪夜有光致身当赴公岂辞去故乡荷戈便为枕眠甲凉于霜主将爱士卒每食分粟浆袭怠贵夜行衔枚厯羊肠谁能辨旌旗安容问穹苍腐儒株守经徒言将饥荒渉川弃便舟何日成舆梁抱子猿孤哀惊弓雁独伤都尉闻之诃鄙言箧中藏
　　惠上人【怨别】　　　　　　　　　休
　　素节引人伤况经怀别哉三秋信已如曾无尺简来登楼聊骛望对景自防徊蜀月犹然孤楚云终未开凄凉博山罏寥萧玉镜台鸳帐久弗搴曲琼满积埃何当歌聿至一写莫诉怀
　　江文通【古离别】　　　　　　　　淹
　　莫悲生别离脩途况玉闗送君未云去问君何日还身非湘竹枝泪防何团团含情黙无语嵗晏愁节寒愁来曷有涯同心而濶离愿为连理树尚有相背枝愿为影与形依倚两不移





　　御制诗二集巻四十二
　　钦定四库全书
　　御制诗二集巻四十三
　　古今体九十八首【癸酉六】
　　中元夕即景
　　载月新秋夜漾船如今夜最初圆碧霄无际云轻敛太液有波星倒悬露掌三危贮天酒湖心万朶撒金莲无边风物供吟眺谁解闲叅法喜筵
　　望瀛洲亭子
　　骤雨过河源碧天爽气来落景照东宇赤城赩崔嵬非烟亦非云如楼复如台虹桥若可蹑佺羡相追陪亭子琳池西望瀛名久哉今朝乃领要俨然见蓬莱可望不可即劳者非仙才
　　题张宗苍画
　　长松如翠云飞瀑如白雪箕踞共谈元人境两清絶语虽不可闻应是还丹诀
　　待月【七月十九日】
　　过望月应迟临秋天似洗揽景复乘凉停舟聊徙倚已欣暝烟苍犹带岭霞紫星辰上下涵灿烂波纹里东林忽辨色一缕金丝委丝防防而縆眉叶形迤逦吴钩更半镜晶明露全体须臾出树杪朗照山河绮其他难为光熠燿何足拟入秋厯厯看三五逾四矣今夕騐片刻万状幻无比待之乃觉迟对之翻怜驶寄言玩愒人害不视乎此
　　玉泉山杂咏十六首
　　玉泉山盖灵境也虽亭台防缀时有晦明而山水吐纳岚霭朝暮与造物相终始故一时之防前后逈异一歩之移方向顿殊吾安能以十六景槩之即景杂咏复成十六首
　　清音斋
　　数竿竹是湘灵瑟一派泉真流水琴净洗闻尘澄耳观不知何处觅清音
　　华滋馆
　　竹素园中翰墨筵优游良觉沃心田偶来便尔忘归去满目生机总静妍
　　冠峰亭
　　危亭四柱据层峰擕得峰云一袖浓恰似梵天花雨里珠宫每冠玉芙蓉
　　观音洞
　　何处飞来此落伽黙然不更转三车设云义谛无余转者个非忘见转差
　　赏遇楼
　　于此赏心遇每多春风秋月周岩阿十年前题绿壁字一弹指顷才防何
　　飞云防
　　丰隆技痒不可止形其竒峰色其绮借问长绳繋得无小试为之旋飞起
　　试墨泉
　　行云流水定何踪试笔欣当五合逢慙愧防稽王内史至今犹说墨云浓
　　分鉴曲
　　曲径沿堤两鉴分云容岚态总堪欣恰如一月千江印全体徒劳拟议纷
　　冩琴廊
　　曲折回廊致有情槛依防玉静中鸣灵岩若复相衡量响屧还嫌太艶生
　　延緑防
　　防嶂威纡列绣屏每当过雨便来青画家欲拟真粉本岚霭何曾有定形
　　犁云亭
　　绿甸髙低绘麦禾犁云锄雨较如何一年最是闗心处忧为兹多乐亦多
　　罗汉洞
　　何年驻锡应真羣坐席霏微花雨芬试问维摩着也未辨才到此竟难分
</div>
    <div class="pagination">
<a href="御制诗集_page264.html">上一页</a><span>...</span><a href="御制诗集_page260.html">260</a><a href="御制诗集_page261.html">261</a><a href="御制诗集_page262.html">262</a><a href="御制诗集_page263.html">263</a><a href="御制诗集_page264.html">264</a><span class="current-page">265</span><a href="御制诗集_page266.html">266</a><a href="御制诗集_page267.html">267</a><a href="御制诗集_page268.html">268</a><a href="御制诗集_page269.html">269</a><a href="御制诗集_page270.html">270</a><span>...</span><a href="御制诗集_page266.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
