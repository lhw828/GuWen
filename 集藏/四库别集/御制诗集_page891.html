<!DOCTYPE html>
<html>
<head>
    <meta charset="UTF-8">
    <title>御制诗集 - 第 891 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 891 页/共 1326 页</h1>
    <div class="content">　　兰若向西去崥崹别一区三间筑朴室数顷俯明湖草木虽迟冶图书足自娱凭栏试观物还似对尧夫
　　云松巢
　　白云亦有形去来乃无定青松自无情作息颇有应云松本莫逆有无更谁竞欲寻巢居氏持此以为赠胡为乎多言殊觉弗相称
　　水周堂口号
　　春水初生绿且柔溶溶漾漾带堂周惕然为忆九歌语汲井王明可忘不
　　山隂
　　迤逦山隂转云容洞防稠即看霏宻霰渐觉隠高楼骋望目为洁渥心兴与悠分明访戴趣却只欠扁舟
　　逰惠山园因忆江南去歳被灾地
　　园学惠山偶莅之江南真者顿萦思去年被旱虽经赈新歳加恩更展期【昨嵗江南夏秋稍旱句容等二十八州县及二卫成灾七八分不等既已循例赈防复于新正降防加展赈期俾资接济无锡即在被灾次重之列】峰色泉声宁异彼衣单食歉镇厪兹近闻雨雪麦畴润可接青黄半信疑
　　复雪【正月廿三日】
　　昨晴今复雪春泽见稀同落地即为雨霏空不碍风已看增飒景更喜利康功一节犹防欠盼殷旗防红
　　咏和阗玉防首匜
　　和阗玉来伙巧制颇纷如渐欲引之古庶其返以初为匜肖周代作器戒虚车流鋬考工合敦牟介绍诸
　　题明人合笔花卉帧
　　苍皮翠叶不同松诘曲盘拏倚碧峰合是仙人酿春酒香浮寳瓮露华浓
　　右盛茂华柏
　　作朋古柏隔清溪气合何妨貌异兮下视春芳都耐冷植中端自有夷齐
　　右刘原起松
　　是木是花祗是梅问谁松柏可相陪直标横出都丰韵分付东风好半开
　　右陈嘉言梅
　　淡红浓绿小横斜参错图间亦自嘉却是伊人有深意枝头只作两三花
　　右王子元山茶
　　洛浦仙姿姗佩裙玉顔独照水之濆玉人合放衡翁笔却使杨妃换此君【文征明画松柏梅竹水仙为五君子图此帧大意相仿惟无竹而有山茶为稍异】
　　右王中立水仙
　　成窑鸡缸歌
　　李唐越器人间无赵宋官窑晨星看殷周鼎彛世颇多坚脆之质于焉辨坚朴脆巧久蹔分立徳践行义可玩宋明去此弗甚遥宣成雅具时犹见寒芒秀采总称珍就中鸡缸最为冠牡丹丽日春风和牝鸡逐队雄鸡绚金尾鐡距首昂蔵怒势如听贾昌唤良工物态肖无遗趋华风气随时变我独警心在齐诗不敢耽安兴以晏
　　山桃花
　　泉源灵地更山阳【玉泉山山桃先开呈进】报有杝桃灿发皇中使瓷缾擎进处欣看又是一年芳
　　早春气暖雪频滋蓓蕾烘霞欲满枝即渐御园花亦放昌昌万物各争时
　　胆缾棐几伴清娯态与盆梅未絶殊鼻观【去声】近叅少净馥依然桃也以兹乎
　　山东巡抚杨景素奏报得雨
　　京都雪作青齐雨南北暄寒如是殊一日泽同真幸矣五朝奏至以遥夫【京都于正月廿一日宻雪竟日随融随积约四五寸许兹杨景素奏济南省城于廿一日自辰至亥稠雨绵宻入土四寸余麦陇大田均为有益东省霑泽与京城同日分寸亦畧相仿惟不为雪而为雨则以向南气暖所致此次雪势颇广顷畿封亦报优滋计豫省自当同被渥润或因稍逺奏达较迟耳】已欣二麦苗含润更卜大田种可敷却缱豫州为接境春膏此次亦霑无
　　长春仙馆
　　恒此灯筵奉
　　起居忽然半月度驰如一朝又返
　　前园御
　　万嵗永期庆节予爱敬心惟共年长芳菲景已报春舒书斋静坐懐今昔拈笔忘言黙会诸
　　抑斋【在长春仙馆旧居】
　　到处书斋名曰抑此为旧室益殷吾外王内圣进修业志则诚能抑也无
　　自得轩
　　两字子思训其间万理含行兹富责素怜彼贱贫甘忠恕不违道君师岂谩谈间予所自得只有愧和慙
　　乐性斋
　　性既无不善斯即无不乐情或循嗜欲匪善斯为恶襍虑由是生乐鲜忧常灼应知非性罪恣情以致错如水之过颡乃因乎抟跃复性则乐存慎哉思所托
　　抱朴草堂
　　诛茅偶为室抱朴久名予净几弗施绨明窻称【去声】展书因思彼黎庶可似此安居自返多慙愧寜徒缀景虚
　　题桃花坞
　　年前立春已半月气早昌昌生意勃孟月甫届下之澣即见山桃花欲发虽以闰月定四时盈缩长短原人为人为实不出天定万物菀枯各自知闻之金阊亦有此唐寅辈逞材华美【苏州闾门内有桃花坞其地有桃花庵即唐寅旧居】四度南巡阙访曾流水行云而已矣
　　品诗堂
　　昔日书堂到以闲吟风弄月忆其间品诗设欲循名者先合从吾旧集删
　　题赵孟吁乔木髙斋
　　匡牀独坐乐三余茅屋萧然称【去声】索居便是茂林取遗稿终无封禅着成书
　　石坛人静树笼园文读北山谢世烦欲笑陇西李长吉艳称门外过髙轩
　　咏定窑娃娃
　　粉定写娃娃曲肱双手义半暝态如活一睡乐无加蔵照意堪寓忘懐道岂赊蘧蘧与栩栩饶语笑南华
　　题元人滕王阁图
　　新府洪都景物熙落成髙阁碧江湄当年帝子千古事此日嘉賔一防期搁笔应知意有属据筵且作醉奚辞布防快至腹藁者却喜时来风送之
　　咏和阗玉三耳环罇
　　玉人厌时作每以古为程寓意图饕餮选珎琢瑾琼子高非耳易王母讶环呈藻句宁足尚识因奠逺情
　　题张照书旧作口号
　　法书老翰正兼奇旧集频翻运笔为所作自慙弗称【去声】字今差称矣彼亡之
　　河南巡抚徐绩奏报得雨诗以志慰
　　刚虑河南得雨无飞章越日到京都【昨因杨景素奏报得雨念齐豫连疆亦当霑被曽有却缱豫州为接境春膏此次亦霑无之句兹徐绩奏河南省城于正月廿一日自辰至戍宻雨带雪入土五寸二麦更觉滋长其时日分寸与京城山东俱同春膏普渥为之欣慰】数千里地胥均矣四五寸霑有是乎只以饥寒念民计讵闗温饱切躬图武功将蒇春膏早戒满持盈益凛吾
　　孟春游玉泉山静明园
　　行春流赏佳春处隔嵗园林初歳来水态山光绘韶景亭明窦暗冩吟裁绕阶草绿欺先栁近岸桃红讶是梅宻布晓云希复雪斯之未足惜辰开
　　华滋馆
　　暇日逰山馆晨餐坐片时放晴春旭嫩宿雪土膏滋庶政寻常理军书特地驰【阿柱等奏逆酋同母兄索诺木朋楚克及其大头人逹尔什桑卡尔雅玛朋阿苦鲁绩就俘获现用大礟四面轰击计十日左右即可扫荡贼巢擒渠奏凯】犁庭期十日惟是盼红旗
　　竹鑪山房
　　混混灵泉春水生山房坐俯有余清中人茗椀早擎那肯徐徐文火烹
　　犀液越瓯都洒然宁惟陆羽始称仙济南趵突将品水【巡幸山东例汲济南趵突泉水运供茶膳之用时因告成　阙里三月初即可至山东境】早觉输兹第一泉【向以银斗衡量泉品趵突泉较玉泉每斗重二厘详见昔所制玉泉山天下第一泉记】
　　寄题乐景阁
　　层阁镜中耸如鸾翥鳯翔已欣看似画奚必进之航因识托情赏端胜对物昌寄言生白者乐意遽何央
　　虚受堂
　　湖中肖三岛溪堂据西陀三楹逾十笏纳景亦已多因悟虚能受此理诚不讹春风复秋月花舞与鸟歌然岂谓此哉咸象当研摩
　　冠峰亭
　　逺则昆明近水田峯巅亭子览观全南朝纱帽曽何谓【摄山有纱帽峯丁丑南巡易名曰玉冠】合拟称冠曰进贤
　　下西岭至练影堂
　　攀陟未觉劳初春值简政讵云诩健歩犹喜堪济胜因降西岭画却对西溪镜溪上有书堂练影向所命厯厯勒宿题此来可阙咏俯畅练若藏适以东风靖失影乃得真面面佳景暎因悟水面文未若波心净
　　倚晴楼
　　春云几片防而轻舍级岩楼恰倚晴不是吾心不知足为他农父逮兴耕
　　含峭居口号
　　小小幽居峭蒨间开窻复纳几重山孰为賔更孰为主炙毂难穷辨亦艰
　　过北冈至崇霭轩
　　山隂更有委宛处遂过北冈复防卑书室几间蔵窱晓春一晌揽幽竒轩原黙黙堂堂在径自英英飒飒披崇霭设如副名者为斯膏雨正宜时
　　咏素堂
　　散歩既云久憩来便有堂物犹迟【去声】韶景山已霭烟光心惬素堪会兴因咏引长人间礼诚后为缅起予商
　　憩云斋
　　晓云冉冉散天涯其雪惜之难置懐春泽称优晴亦可人情不足我原偕小游合返因过岭且止非忙暂憩斋七字促成随即去诸凡留滞实为乖
　　雪六韵【正月廿九日】
　　傍晓云重凑交辰雪遂翩似符风五日【廿三日曽雪】宛降雨三天落地都融水弥空讶织烟杏先春翦防栁未夏装绵容裔迷琼宇渥优霑麦田何修欣此遇律已益瞿然
　　李肇亨鹊送春声即用其韵
　　乔树营巢见飞鹊占来风雨较人明雌雄相呼【去声】知何意却是人称报喜声
　　咏汉玉龙尾觥
　　视之有纹抚若无制在三千年上乎土华隐现璘璘铺龙形蜿蜒风雷扶觥哉谁议觚不觚厚薄内外如一模古人淳朴巧弗偷【叶】工执艺事相去殊人心世道纷吁吾
　　正月晦日诣畅春园问
　　皇太后安遂还宫之作
　　祭神【国朝最重　祭神每于春秋仲月朔行礼】
　　祈社御经筵【二月初六日致祭　社稷坛应还宫斋成并于初二日举行经筵】礼也勑躬各致防行庆忽看正月过问
　　安遂以晦辰旋野含宿润麦冲露陌隠韶光栁飏烟此景较量【平声】诚鲜遇为欣然复为防然
　　题澄性堂
　　万佛阁因路便临东偏精舍偶探寻一池春水淡迎目五架溪堂澈到心鱼跃鸢飞自天趣风纨月镜待闲吟额云澄性性澄竟不可得中来去今
</div>
    <div class="pagination">
<a href="御制诗集_page890.html">上一页</a><span>...</span><a href="御制诗集_page886.html">886</a><a href="御制诗集_page887.html">887</a><a href="御制诗集_page888.html">888</a><a href="御制诗集_page889.html">889</a><a href="御制诗集_page890.html">890</a><span class="current-page">891</span><a href="御制诗集_page892.html">892</a><a href="御制诗集_page893.html">893</a><a href="御制诗集_page894.html">894</a><a href="御制诗集_page895.html">895</a><a href="御制诗集_page896.html">896</a><span>...</span><a href="御制诗集_page892.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
