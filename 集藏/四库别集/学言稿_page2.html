<!DOCTYPE html>
<html>
<head>
    <meta charset="UTF-8">
    <title>学言稿 - 第 2 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>学言稿 - 第 2 页/共 9 页</h1>
    <div class="content">　　潏彼川流昼夜斯逝遡遡无端原原无已于惟缉熙不杂不二我是用希夙夜敬止
　　既种既耨廪积孔殷既狩既猎鼎餗具陈秩秩大猷俛焉日新朂尔尚友予亦何人
　　右五章章八句
　　脩省斋诗
　　惟皇降衷弗忚弗亏习逺情肆始沦以隳
　　有卓君子励行自修夙夜惕若反躬是求
　　孰去孰存惟日内省百鏬勿遗靡伺靡骋
　　脩省之始尤慎在独勇絶其萌庶制尔欲
　　于赫斯临昭昭幽深毋苟自欺其敢弗钦
　　矧兹眀威曷敢戱豫战兢自持主一无二
　　燕居观象恒若洊雷益慎益戒万善具来
　　审之靡疚式底于完信立愿达克承克安
　　吾侪小人贪欲内锢甘心物欲有寐有寤
　　为之由己曷自暴弃呜呼灵台幸朂尔志
　　右十章章四句
　　夀寜堂诗为冀寜耿氏作
　　于昭秉彜有本有支立爱惟亲万善是基
　　衎衎令子报徳慈母菀兹堂构有翼其宇
　　鱼轩戾止兄弟具在执礼循循百福攸介
　　防甘孔时春酒载筵天锡纯嘏眉夀永年
　　哺乌在林遗我好音起处攸寜式慰母心
　　琴瑟静好以雅以南式歌且舞朱衣华簪
　　既曰夀只实在寜只夙夜凊温庶其敬止
　　敦孝移忠永锡不匮矢诗孔扬以朂来裔
　　右八章章四句


　　学言稿卷一
　　钦定四库全书
　　学言稿卷二
　　元　吴当　撰
　　五言古诗
　　四月朔都门别友
　　昨日送春归今朝送君去君去防时来春归向何处都门栁千行晴空正飞絮只恐尊酒空离情无据
　　拂云堂
　　脩竹临緑水髙堂散清隂猗猗嵗寒操皎皎君子心不承春阳媚已觉秋露深仰止云汉上髙节慎所任
　　凤冈隠居
　　鳯凰千仭冈中有隠者庐流水绕屋下青山当座隅邻曲不在多聊可共耕锄种菊秋露重斸花春雨余松下挥鸣弦凉风满庭除振衣红尘表濯缨清水渠虚名果何益此乐将焉如伊人同姓行矣巾吾车
　　送刘山人逺逰
　　初夏风日清芳华尽披委萧萧野人居緑树净如洗防隂在庭户晴云隔纸刘君负絶艺幽讨亦戾止平生一緉屐歴歴防千里南袖岭峤烟东拂扶桑水空斋坐终日论议颇亹亹言立罔迷真浩瀚况无已羣流防一原众辙不殊轨昆仑倚西极黄河走其底嵩华与恒岱郁郁土中峙休气蓄灵光自惜伯玉址结交燕赵豪跃马长杨里堂堂百年身兹逰更竒伟酌酒浇壮懐奋步从此始
　　送曽冲衍自甥馆归省
　　慨我林壑姿髙思凌云烟清秋到城邑兼旬得留连耆旧颇凋谢新知多少年曽君金川彦胄本蝉聫华婣照髙阅玉树来鸾鹓自小涉书史已能缀诗篇相值阛阓间被服华且鲜间亦能我即辞气自温妍而翁富文学传家有渊源十年不相见使我心悁悁竒骨出名驹风采固超然尔邑危处士其人萟且贤词髙连城价字重青瑶镌汝能早入室累嵗相周旋吾闻古人学忠信盖所先彜伦本日用昭著无幽本干既有立华实自芬蕃愿言勤孝弟余力及艺文友道贵责善我歌匪虚言
　　同诸彦泛舟逰
　　移舟荡緑水櫂击来清风山树接天碧汀花向日红圭璋益良朋羣簪得相从窈窕杨栁外逶迤墟里东微雨洒芳郊流水度晴虹渔歌日暮起清响紫烟中
　　九日江楼分韵赋采字
　　江上秋风多客里时序改嘉菊空满目幽香为谁采江楼对西山物防颇潇洒山云寒冉冉汀树晴蔼蔼何以慰今朝浊醪向邻买野馔在盘飡棃栗杂醯醢睠兹二三友被服盛兰茝举琖送飞鸿翩翩望沧海
　　赋灵碧石山子
　　卷石重拱璧致之果何从隠几当翠微娟娟秀芙蓉艮岳雾温香鑪紫烟重五老不可见令我忆鼇峰
　　送吾安之令渤海县
　　奉诏出髙阙驱车向长河长河正奔崩大野仍横戈宵衣动深忧频嵗秋无禾今君宰渤海敷政当如何上以畅皇惠下以拯民疴清宫执道要直气排洄波东郊散壶榼月户鸣机梭境内鸡犬静垄头牛马多逰人若云环窭室皆春和遄归賛天纬报最无蹉跎
　　汪氏桃谿先业
　　种桃作春华插栁被涧阿飞梁度窈窕峭壁缠烟萝逰息各有地简编足吟哦宜有遯世者看云时一过先庐倚丘坟嵗晏伤如何
　　送丑时中安陆知府
　　烝庶日凋敝久贻宵旰忧中原有鬭格陋室仍诛求又闻大河奔无复桑田收羣情自嗸嗸时论空悠悠下诏选朝士传声典方州及兹数年来令牧颇清修皇帝威信布膏泽亦下流用副民社寄庶答廊庙谋君才已歴试儒术素所优寒露承冰壶黄钟播天球楚郢古名邦防市接车舟人多尚逰贩野有良田畴坐令书牒稀行见疮痍瘳香凝棨防静雨洽桑麻稠问俗在抚摩敷政尚懐柔三年屡丰穰五袴成歌讴最书举劳绩归来奏宸旒
　　送李伯微山东亷使赋华不注峯
　　华峰秀亭亭缥缈风雨防湖光纳空翠元气蓄防昧云来泰山颠日出方丈外孤根奠地轴万木动天籁危攀望不极髙致君应最使节无滞留都人仰旌斾
　　送赵大本西台御史得一字
　　关陕古雄都四塞若天室圣人物土贡沃壤称第一皇威极西邮声敎无逺昵崇台揽纪纲郡国底寜谧赵君金闺彦楚楚冰玉质出身翰墨场已执太史笔朝峩惠文冠夕防长亭驲弭节都门道供帐集簮韠朔风吹秦陇岳色寒崒嵂泾渭扬浊清河水相荡潏皇皇霜简动肃肃綉衣出丈夫报国心重在理仁术矧兹圣明时布衣靡阙失胡为守牧往往败绳律饥渇剧饫饕民隠讵遑恤岂无循良才众丑成妬嫉遂令白黒挠惩劝恒过实周询待摩抚伺察到微宻于焉振风采勿使废彀率遄归报明廷烟栁动春日
　　西屿书堂
　　髙堂在西屿积水宜清秋飞梁接广衍松竹何翛翛草色洲渚净书声庭户幽美人水苍佩公子木兰舟及兹且容与乐哉以忘忧
　　横州新城
　　守国设险阨由来固金汤天下已一家四海无封疆邉夷失摩抚虚邑奔豺狼横州两江上妖氛日相望烈烈四野焚哀哀万民疮倪君列半刺为政古循良及兹幸辑睦庶以安苍黄兵威尚形势邦本资隄防版筑不辞劳恩波浩难量神功实天相良甓发地蔵遂令千年间集此百雉强坐见云鸟陴居然山水郷嵳峩超楼橹迢逓蟠池隍落日笳鼓壮寒风旌斾扬防区表井里公馆临康荘蔼蔼闻士誉熙熙浃时康从兹慎备御奚用多闘伤长松在涧底至宝委道傍鸾栖自枳棘鹓路空翺翔谁持太史书为贡白玉堂
　　谢灵运小像
　　达人不偶俗穷乃托遐踪海上采石华山头接云松旷情凌霄外长笑紫烟重白驹不可絷矫若人中龙世诐道已微君子固有穷多才竟为累寡立复谁从凄凉贝锦诗千载仍忡忡
　　兰石竹树图
　　光风被丛兰秀气何绸缪竹树露已深萧萧苔石幽亦有纫佩者襭芳在中洲含情欲谁寄湘水何悠悠
　　渊明图
　　窈窕墟里烟﨑岖抚遐踪松菊在三径归来事春农乗化乐天命千古垂髙风
　　菊泉轩
　　种菊秋水上泉甘花更妍掇英挹朝露牵萝媚清涟衡门幽且闲沦迹托贞坚浊酒有深趣乐哉以忘年
　　送立道
　　清笳动城阙落叶响空井覊客増逺懐防霜集寒景依依塞鸿度杳杳江路永昨夜梦沧洲朝来理烟艇
　　送无悦上人归髙句骊
　　折芦渡海水诸方记遐踪东穷防稽岭南登祝融峰赤城霞绮多香炉紫烟重平生防緉屐伴此九节笻昨者来阙下祗园忆相逢燕坐永夜灯翻经清曙钟一彻了空寂真际何从容法云散天华珠光起神龙上人既东归正法信有宗亦欲乗桴行同心幸相从
　　云林图
　　吾邦宅冲奥盘礴元气防嵳峩临川山遐眺八极外日月有耿光万象破防昧云林隔沧洲秀色翼华盖岩桂芳未歇青霞宜有待愿息轩冕防睠兹嵗年改
　　寄题周炼师云台真馆
　　亭亭云台山重阜隠深廓神宫辟龙虎秀色今緜邈真馆依青林涧水傍虚阁种竹春雾重刋松晴雪落髙敞自无为幽旷各有托时见白云闲为雨出城郭岂知有道者元化在机握相从赤松逰不为慕灵药愧我烦世虑睠然仰防漠考槃防自引随遇有真乐园绮如可期共尔戒归鹤
　　赋谦斋
　　为山郁穹窿廼处厚地中君子有令徳逊志息微躬种菊春雨洽纫兰秋露浓斋居玩易象素履慎初终
　　赋渊明归来图送致仕者
　　苍苍庐山阳渺渺彭蠡东依依柴桑里矫矫靖节翁聊为三径资出古县中折腰未为辱自睠菊与松幡然赋归来髙眠北风素琴既无弦尊酒亦屡空篮舆入净社植杖随春农逍遥有真乐畴防继其踪君生千载后出处慎初终解印返故山栖此环堵宫作图励薄俗相与传无穷
　　送胡宗悦官长沙
　　五夜霜露集秋风起城头出门送行客对酒总离忧红树接郊甸白苹满汀洲南望长沙云湘水寒悠悠
　　委羽山潘氏隠居
　　天台防千仞秀色浮苍穹下有委羽山迢迢赤城东晴湍激飞瀑灵鹊巢长松睠彼遗世士诛茅白云通筑室倚飞霞开轩待清风种菊充糇粮挿槿当垣墉孤髙性所玩夷旷思无穷击壤节酣歌据石抚丝桐迕俗幸无累寡欲不期丰谁刋蒋诩迳庶蹑羊求踪予将息尘鞍赏心冀防同
　　髙氏新构大行书院
　　嵳峩大行东陵麓正延广池河发芳滋耕凿乐膏壤之子慎素履义路思独往宫宅幽贞神宇肃敞空翠在庭户嘉木日以长荐豆不违矩奠席歘来享童冠列春服歌弦发清响古学贵得师景行属髙仰车马逺可致山水良足赏焉得挂朝衣为尔息尘鞅
　　琴鹤双清亭【并序】
　　马君九霄作亭豫章城居之东北隅以贮琴书其祖御史大夫覃国公始居于斯及今仕扵斯者三世矣覃国贵而防贫太常易名清献与宋贤赵公同諡清献凡仕所至惟琴鹤相随九霄遂以琴鹤双清名亭云
　　结亭絶嚣尘窈窕北堂东新竹雨满林老树云半空开轩纳归鹤据石理丝桐昔贤尚髙洁以此随行踪尔祖罄遐思坚贞副深衷锡諡既有尚素心谅防同水木托本源芳润信无穷大雅继宏响遗书满庭中工歌賛前勋述徳寜有终何时戒仙驭抚席聆仙风
　　送桂道士
　　桂子懐武夷翩翩向东粤褰云采石华着屐踏海月我昔留豫章尔祖尤清狂髙居太古楼呼酒时飞觞一别上京国屡献匡时防桃李漫成蹊秋风改顔色持节拥貔貅干戈徧南州誓将扫氛祲少纾黄屋忧流云翳太清谪宦向江城忆聴西山雨对酒写离情羡子神仙器去击沧浪枻不辞行路难独鹤思凌厉青山九曲溪每曲可幽栖日暮棹歌里劔光起虹霓仰挹浮丘袂頫流贾生涕真隠倘相逢为述烟霞志
　　丛桂轩九日书懐
　　桂树得秋雨清芬散余葩嘉节百感集寒菊不见花尘爵幸未虚郷山久无家悠悠任天运兀兀展物华仲尼不复梦夷齐何怨嗟岂无西山薇亦有东陵瓜贞心谅谁同良友各天涯张鶱使絶域防驾寻河槎陶潜愿躬耕早命归田车我独伤局促爱兹絶纷哗方期煮白石对君引流霞
　　灯夕
　　千山动残寒万里有积雪云影互往还江光乍明灭居人灯火寂城堞笳鼓歇忧端感时序取酒消愤结送李黼脩譔以旱请祷代祀嵩衡淮海
　　帝命脩羣祀天香播八埏春秋王正月歴数史逾年云汉忧时切皇华遣使贤鳌头金榜客鹤背玉堂仙授节来三殿传宣下九天百年周礼乐万国禹山川冠冕移班序车书际幅员淮流桐栢导岳影外方连望秩严稽典相诚逺致防过家娱采服聚徳焕奎躔紫气浮燕蓟青郊接涧瀍杂花旍茷茷芳草马翩翩鱼佩横雕玉鲛绡细织涎暮云低楚树春水涨吴舡瀚海飞龙外衡阳落鴈邉祠官罗鼎爼庭石丽牲牷降祼先眀齐登歌间宿县合萧馨黍稷沈璧达渊泉圭币黄金借文章琬琰镌幽灵瞻肹向纯嘏锡绵延麻麦千郊雨歌万里烟底今民物阜无复嵗时愆问俗禆皇政封章进御筵大夫勤奉职汗竹纪长篇
　　天厯初元京师之变大兴军旅中外皇皇遄闻顺附诛放奸臣朝廷清眀海宇寜一皇帝神圣郊天告庙躬行典礼酧功报力恩泽周溥大宥涤濯仁施滂沛百官称庆賔筵秩秩进贤去邪皆繇睿断太平之运适符扵今草野愚臣谨摭所闻着为歌咏以称述盛徳愧辞语芜谫不足备太史之采传示久逺云尔共八十韵
　　社禝初闻变朝廷欲托孤羣情迎代邸至徳辟勾吴大业中兴主方舆混一图威声通海岱神采动江湖邮传三千里舟车百万夫共知尊帝统犹或窃兵符政体萧曹辅权纲耿贾扶天机开武略相国发雄谟未足烦防刃惟宜破大軱先锋初出鋭全阵已摧枯义正师无敌城降戒不屠乾坤司化育民物尽昭苏颂祷千官集朝宗万国孚勲庸荣阀阅社土赐茅蒩隠恻纶音切优嘉宠数殊酬功颁府蔵怜死恤妻孥始觉埃坌静遄闻沛泽敷近圻仍给复内郡悉蠲租宥自深仁施情矜旧染洿防征随刬涤缧絏遽懽呼玉烛调苍律阳和转碧芜祥开山出瓮瑞应火流乌防合寜非数休祯信不诬淳风还揖让彛训协都俞公器岩廊备卿材柱石须合袪登衮衮览徳下于于裹甲寜论武防书半用儒步聫青琐闼坐列锦氍毹金马天门邃铜驼御路迂考耆视禘礿报事享郊雩牢醴周彜鼎粢盛夏琏瑚祀皆稽典礼诚岂荐潢污宗社金为室庭碑玉琢趺乐县通夕展扆席郷南铺舞羽虞韶奏包茅楚匦输祼将流秬鬯箧实瘗璜瑜拜俯冠裳肃周旋组绶纡嘉生光宇宙纯嘏接方隅使者香奁出祠官驿骑徂兆坛尊岳渎列畤及豳鄜治即隂阳正时应水旱无纷纭脩贡篚容易弃关繻价重连城璧雄夸照乗珠祥麟郊薮兽神骏渥洼驹航海期王防通城乐赐酺异材征楚晋良鍜产锟铻户版三年计农田九谷需经邦平赋敛充府别精粗势迈唐中叶功髙汉两都皇猷垂后则祖宪重前模接迹风云防迎防雨露衢春旂标禁卫晓箭逓宫壶班序崇鸳鹭华裾贱貉防阁中羣玉署殿外执金吾馔啓黄羊圈香浮白兽炉宫腰齐窈窕官瓮杂醍醐鲜脍银丝脆驼峯翠釡腴芳馐调芍药珍鼎荐淳毋优戱停丝竹殊音备越胡栁塘朝潋灔花坞夕糢糊酬酢频倾倒绸缪极燕娱时方登俊乂人自屏奸谀济济星辰履茫茫造化枢词场尊贾马艺苑薄杨卢大雅风仍朴羣黎俗不渝栖岩思矫首报国誓捐躯丕显传千载重光耀八区封功登泰华铭刻到衡巫可谓巍巍矣真防郁郁乎丘园思孔孟耕钓慕唐虞立徳期深造从心矩弗逾承家思绍述笃学谨须臾忠欲绳芳躅身惟养硕肤简编时讲受菽水日懽愉气郁丰城剑风留渤海桴夕歌樵涧谷晨耒稼泥涂不效微生直难从荷蒉逋陈诗堪作颂拟赋漫操觚众已趋时进吾犹待价沽摅忠遭盛际诹吉奋长途
</div>
    <div class="pagination">
<a href="学言稿.html">上一页</a><a href="学言稿.html">1</a><span class="current-page">2</span><a href="学言稿_page3.html">3</a><a href="学言稿_page4.html">4</a><a href="学言稿_page5.html">5</a><a href="学言稿_page6.html">6</a><a href="学言稿_page7.html">7</a><a href="学言稿_page8.html">8</a><a href="学言稿_page9.html">9</a><a href="学言稿_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
