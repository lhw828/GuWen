<!DOCTYPE html>
<html>
<head>
    <meta charset="UTF-8">
    <title>御制诗集 - 第 108 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 108 页/共 1326 页</h1>
    <div class="content">　　藤萝
　　深含姹紫浅含红对处偏宜细雨蒙奚啻带垂还髪卷【去嵗咏御花园藤萝有匪伊垂之带有余之句】每携春色见薫风施松似聼鹤弹舌压架还招蝶绕丛细与评量惟两字风流卉里孰能同
　　商琦嵩阳访真圗
　　松风朗助歩虚词少室峰前曳杖迟童子抱琴那觧醳胎仙耳却知时白云滃浡丹台静青嶂穹窿铁鎻垂玉简倘逢论位业不教海上觅安期
　　雩祭斋居
　　勤民重农功稽典肇
　　雩祭【雩祭向未举行乾隆八年始议嵗一举行逮今凡五年矣】圣训必躬亲频年谨从事北方春旱多率似成常例龙见未届期祈请先小祀【叶　龙见而雨向年每以不能待时先命礼部祈雨于诸小祀以次举行】
　　南郊歩祷时【九年以无雨于雩祭日自斋宫歩祷】忸怩责躬备去嵗蚤邀眷首夏甘霖赐麦无禾则有已是叨
　　明恵今年乃更幸膏泽春常暨孟夏月之朔优渥逺尔逮抚时举常
　　雩斋居切防致受宠宜若惊此理无巨细广殿引薫风罘罳晃新霁慰惧两相萦要矣终年计
　　斋宫叠去嵗对雨有作原韵
　　预日临斋所前朝足好霖绿铺新草色翠羃古槐隂天贶承逾惕民情静可斟适然相合处去嵗此时心
　　新月
　　新月生西方盈匡度可揣钦天精其数常人昧兹防谓月向西行岂有就东理试看蛾眉时常自申位始既至轮满夕则在夘宫矣所见向西者盖不由乎已古人有精喻谓磨盘走蚁
　　闻鸠【斋宫作】
　　岂是安排静六情清斋自觉道心生緑郊刚喜含烟润又聼鸣鸠唤雨声
　　雩祭礼成有述
　　占星龙见后应节雨霑初上祀防
　　郊荐崇坛仰
　　帝车将将陈爼豆济济列簮裾念匝三时逺诚殷九奏余瑞云笼日淡祥燎引风徐连嵗邀
　　隆贶钦承更惕如
　　御园初夏
　　法宫广殿致斋逥水榭山堂得雨才茂对清和胜往嵗西峰又复送青来
　　飞絮逰丝扑绮寮锦阶花色嫩如浇谁知偶尔拈吟处偷度春风倐几朝
　　荡漾烟光霁景防拍浮新涨半含堤最怜北逺山村外翠剡新秧已插齐
　　老翁犁把耕新润弱妇筐钩伐逺扬常在豳风圗畵里那能辛苦忘农桑
　　猊喷薄雾簟含波林外金衣宛转歌赢得几余罢愁雨好因平秩验南讹
　　鱼跳逺浪珠千防燕彻新泥玉一窝看到自然该物理越深颙若奉天和
　　郎世宁橅元人秋林羣鹿图
　　秋半雪毛茸伊尼聚晓防寝讹咸自适羣友各相从霜叶踈还宻朝烟散转封兴贤宵雅意载咏寄遐悰
　　汉玉璧
　　本来犹是昆冈石一片红云变英白入土出土千年易形如满月迳逾尺天然岂有刚刻迹为谷为蒲不可识鼂采内藏土华蚀庇防嘉谷此其徳特达亷贞夀而泽宜登宣室之笋席
　　对雨
　　洒空时作雨丝丝润逼园林首夏时倚槛静聼搴幔望声声色色总相宜
　　赪鱼出水羣承沫紫燕翻空竞掠珠一例都含喜雨意物犹如此况人乎
　　数日未逾十日度【时四月七日】祈年恰似去年心【去年春旱入夏即得时雨今嵗较去嵗为尤幸云】黍髙稻下均含泽茂对清和意倍钦
　　夜雨
　　云容傍晩浓淅沥更防容檐滴踈而宻衾寒薄以重润添长畆麦声间逺村钟慰后筹量处年来得几逢
　　仿宋人梅花诗意卷各题以句
　　枝横却月观花绕凌风台【何水部逊】
　　东海有文人髙风工吐纳恰如横月枝标花在严腊格称少而能韵复萧且飒质丽两不伤清浊一以合故宜忘年交沈范欣朋盍
　　为君援笔赋梅花未害广平心似铁【宋广平璟】
　　开元贤相传芳规博学工文乃余事已办和羮商鼎调何妨作赋偶逰戯梅花本来心似铁惟其有之言故备我闻所好性相近朱赤墨黒从其类不见开元欲末姚宋死乃有沉香亭畔牡丹丛里杨妃醉
　　廵檐索共梅花笑冷蕊疎枝半不禁【杜工部甫】
　　忠君爱国之意鲸鱼碧海之辞万里风烟之地三冬落莫之时虽傲寒如梅也亦将有所不禁而先生处之若夷独廵檐而索笑无懐氏之民欤葛天氏之民欤夫何不宜
　　踈影横斜水清浅暗香浮动月黄昏【林和靖逋】
　　宋故多儒孰称深造懿哉君复名不自表林宗之俦风清月皎有如时雨化物起槁不药而愈不食而饱【二语出渭南集】汗牛充栋梅诗岂少两句千古谁不倾倒絶类离伦一班可晓敬拜下风宜乎米老【米元章有林处士讃】
　　多情立马待黄昏残雪消迟月出早【苏东坡轼】
　　黄昏立马冻溪邉寒逼霜髯耸两肩只为诗裁羞让古不教花品独称仙蛮江瘴岭何人问冷骨幽香各自怜消得色声香味触月明如镜好参禅
　　独立晚风香满袖无人同咏一枝春【黄山谷庭坚】
　　山谷书如张长史其诗亦学李王孙奚奴挈梅诗意足奚啻锦囊留墨痕梅乎人乎其同一精神乎底用多言
　　清香侵砚水寒影伴书灯【张宛邱耒】
　　翛然缬玉枝棐几对支頥影共寒灯瘦香偏鼻观宜不须观舞剑乍可助临池底复凝神坐停毫结搆时醉中忘却头边雪斜插一枝归竹篱【陈简斋与义】
　　春光消息竹篱寻新格斜抽輭玉簮侵鬓莫嫌多雪色雪于梅是旧知音
　　叮咛说与水边人从今日报花消息【曾茶山几】
　　髙士必好梅试问何縁因梅岂待髙士而后益精神天然契合处不可参根尘偶读茶山诗令我思其人
　　智愚
　　智愚愚智定何殊鹤胫休将续彼鳬倐忽凿而混沌死小聪明是大糊涂
　　新笋
　　渭南梢已緑冀北苞方紫因忆忘年交不妨皆君子宿雨润兰谿怒生一日齐试看方寸际便尔异云泥为爱干云意宁为清夏供长松将古鹤早与结髙踪戢戢龙新角依依鸟重枝栽培生意在造物本无私畅春园之纯约堂
　　皇祖时所建也朕既奉
　　皇太后驻跸于此因略为脩葺以供夏清落成侍宴敬
　　成近体
　　轩榭贻
　　皇祖佳名纯约垂凊温奉
　　慈豫丹雘柍桭施今日成新落清和正好时指山倾北斗俯水是西池丽景牕中纳瑶圗座上披即看阶砌畔应茁万年枝
　　浴佛日叠去嵗韵
　　亷纎夜雨枕边传
　　天眷常承独厚焉饶有对时增惕若那无抚节庆油然晬盘嘉祉徴圗箓【去嵗中宫生子今日适逢周晬】佛鉢良因自竺干恰忆去年得句日果然嵗嵗结为縁【浴佛日有结縁之俗去嵗诗云额手但知丰是瑞颙祈嵗嵗结为縁之句】
　　结縁
　　此日结縁日借问縁为何如彼澄潭水风过生微波波本无心生风岂有意过曾闻佛经云世界成娑婆茵席与粪溷因果理则那大士觧脱船为渡痴爱河求觧不可得况复结网罗或縁弟子軰踵事传其讹漫谓结善縁世得度者多杨叶止啼见恐为恶之囮
　　清晖阁松籁
　　清晖阁前九株松绿钗经雨何菁葱童童入夏覆佳防谡谡傍午吟清风唱于唱喁相前后琴筑金石无不有黄鹂巧啭巴人曲何必双柑与斗酒耳根净后悟忧乐忧憎乐爱谁因托年来年去忧乐中九株松自清晖阁
　　晴
　　时雨既霑濡新晴亦和煦微风凑轻凉清气豁天宇循堤歩繁隂傍垅看膏土稻秧挿将齐麦穂含将吐忆我屡年来饱识望霖苦今年乃何幸邀贶厚且普岂有协和功益勉忧勤所三时尚遥遥慰意敢自诩
　　莺
　　渐觉绿隂稠旋聼报栗留似含时雨润却借好风流夏入如相识春徂了不愁辽西谁复梦送响任髙楼
　　池上居
　　槐日风清壶天池上居润含新樾重爽挹午窓虚古调弹声鹤天机唼浪鱼底须费穿凿水到自成渠乍见锦绷勹旋聼緑玉敲有堂如白傅不雨度西郊啭树莺求友啣莎雀补巢一相对处无虑置杯胶轩楹俯碧流槛影座中浮堪纳水云意底论大小舟风前饶乳燕雨后尚鸣鸠暇日无余事新题毎见投
　　题陆治松壑闲居圗
　　山楼据胜见山多楼下秋江叠翠波得得扶笻定谁氏元都道士订相过
　　唐棣朔风飘雪长幅
　　水如银度烛还流谁放山隂访戴舟佳趣不教渔父占都官漫道好诗留
　　河南得雨志喜
　　天时不可必水旱何能齐惟此饥溺心黔黎想共知屡勑守牧臣毋诩丰亨词苟存文饰意有司职遂亏一遇赈恤行宁滥毋或遗今年被恩早连接甘膏滋王畿千里间盈陇翠色披所愿遍寰宇时若皆如兹而奈南北殊如愿安可希豫省苦春旱封章早阅批自此望洛云戚戚常在懐【叶】每对时雨降卜度凝防眉知近而忘逺彼民其恃谁首夏月将望【时四月十四日】嘉音自南来【叶】连朝盈尺霑芒种刚及期禾黍既种褎麦收仍半之真堪喜不寐益励干惕思
　　洗桐
　　入夏桐影圆童童覆阶戺清吹与踈滴时送纱里何来白乳流偏不于栁杞汚腻緑玉皮渐渍青丝理呼童汲井华澡雪一为洗特生意洒然不洁去西子黄蜂辞条端白鹤来枝底乃知声应间理固有所以既无待凤怀亦岂因琴毁古人有同心朅忆倪髙士
　　雨【四月十九日】
　　刚觉炎风近日偏晚凉送雨竟宵连天公曲意随人意农事今年庶有年频聼檐声防复宻每霑膏泽惕逾干为欣麦秀禾滋欹枕何妨镇不眠
　　凉
　　夏初非暑节序宜清和胡为骤炎蒸骄阳势渐颇前宵宻雨霏昨日爽风多旋转何神速晓凉切庭阿年来晴雨间厥徴几研摩探节复数时谓比农夫过此雨实灵雨不惟滋麦禾烦嚣一以涤更复蠲百疴近圃殷红芳逺山湔黛螺稍慰祈年心平秩验南讹
　　望西山山色
　　西山去此园尚余二十里每从树杪看近似在盈咫常年春夏交望雨愁不已峰容翳尘霾不敢向西视今嵗何厚幸甘膏四野被禾黍咸布种草木皆鲜美肆目眄西山荟蔚緑如洗防者涤而明茁者菁不萎乃知造化功泽物无彼此
　　乳燕
　　雕堂翾乳燕首夏复平分絇练梳新羽颉颃遂老羣掠空怀栋窥户妬帘纹一种供参翫梨花是梦云
　　白丝行
　　陌桑已椹春蚕老春蚕作茧圎且好缫丝织帛代精工忘却西陵夺天巧西陵岂识锦绣段踵事增华吁可叹世间万事率如兹我亦因之悟文翰知我罪我皆春秋权舆锦绣原马头设使世人不尚帛沸锅谁解白丝抽白丝蚕口之所吐自缚自戕还自取何如菜子出青虫花间常见春驹舞
　　顾定之新篁古石
　　櫹矗文篁四五梢斜抽新笋尚含勹夏侯货殖何须数却爱凌风绿玉敲
　　题梅道人洞庭渔隠长幅即用图间原韵
</div>
    <div class="pagination">
<a href="御制诗集_page107.html">上一页</a><span>...</span><a href="御制诗集_page103.html">103</a><a href="御制诗集_page104.html">104</a><a href="御制诗集_page105.html">105</a><a href="御制诗集_page106.html">106</a><a href="御制诗集_page107.html">107</a><span class="current-page">108</span><a href="御制诗集_page109.html">109</a><a href="御制诗集_page110.html">110</a><a href="御制诗集_page111.html">111</a><a href="御制诗集_page112.html">112</a><a href="御制诗集_page113.html">113</a><span>...</span><a href="御制诗集_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
