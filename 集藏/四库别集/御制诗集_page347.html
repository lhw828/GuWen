<!DOCTYPE html>
<html>
<head>
    <meta charset="UTF-8">
    <title>御制诗集 - 第 347 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 347 页/共 1326 页</h1>
    <div class="content">　　防奉
　　慈舆又驻兹
　　尧年寳额至今垂夲予起爱起敬处值此宜风宜月时虫是秋音喧砌角山犹古色罨帘眉也知吟兴行将发且复从容蕴蓄之
　　清舒山馆
　　座有瑶琴架有书清秋重此坐清舒禽鱼总是忘机侣山水真成缮性居绿润铺林延爽细红芳恋沼送香徐题诗四壁饶何事今昔分明静校余
　　招凉榭
　　傍午小炎蒸山田正资长秋长利在农岂计碍逰赏近西得隂早信歩寻凉往豁然水云榭适可恱俯仰襟袖觉飒寒眉目为清朗举头见题额副实诚不爽
　　写心精舎
　　层楼奉
　　神御精舎构其右写心则不无继
　　武诚奚有言念甫龆龄何以防
　　恩厚
　　圣顾直注今敢不朂授受勤政励渺躬筹治惠黔首安内逮厥外慎始要以乆惟是
　　羮墙瞻瞠乎益觉后
　　荷
　　毎来偏爱荷犹存虽非三径实仙源藏鸥友鹿秀而野徼露荡风亷且温托根常在云霞表驻年八千应觉少卉中君子诚有之予方惜此冯唐老
　　题澄观斋
　　万物到秋澄斯斋独擅称天髙云影淡树疉籁声层绿牖虚延爽玉壶都是氷从来宜此句拈出向何曽
　　翠云岩
　　虚榭三间面竪峯交枝荟蔚叶丰茸虽然已是云闲却看氤氲翠尚浓
　　千寻石壁耸嵚防拖地眉毛能尔为若向是间知悟处翠云还笑宋云痴
　　听瀑二首
　　振鹭飞泉落野滩闲亭有暇毎观澜世间无物可形状满耳仙韶满目寒
　　西壁悬流也自竒东来野水滙成池南人只道邉闗苦北地何曽知合诗
　　永恬居
　　水复山重处金风玉露时僻非尘所到静与性为宜居永真堪憩心恬恰好思所思在何许
　　皇祖圣踪遗
　　素尚斋
　　斋接永恬居相望【平声】前后庐磴廊斜转上岩牖朗开虚得趣景殊状题名义各胪要同归静观【去声】一致毎欣于
　　热
　　闗外秋禾胜去年揽辔沿途为慰恱山荘近逺罨黄云晶阳迩日更蒸热固云时燠催西成当秋炎恐乖素节纱衣傍午欲换葛松牖延飔复摇箑菜畦苣圃胥待润山冈易燥金曦烈因思凉雨一湔溉荞麦作花方似雪情知万事难兼全惟兾兼全意方惬
　　学古堂
　　朴室山水间
　　轩篆题学古挿架富芸编触目堪为矩近思孰挈要应是无逸所
　　皇祖信得师我勉师
　　皇祖
　　微雨
　　微雨闻清夜情知未即霑山田多益善塞苑冷何嫌菜町叶方茁荞坡花尚纤老农与老圃宁识虑常兼
　　霞标室
　　书室千峯表金秋八月清【时八月朔日】招凉在懐袖写雾出檐楹便欲望银海何须拟赤城风泉清听满【室中有皇祖题额云风泉清听满】常见
　　圣人情
　　罨画窓
　　室据山髙来不频偶来便尔畅心神一天秋景云窓外大似王防荷叶皴
　　见说佳山似真画或称佳画即真山世情定论曽谁是我亦疑黂于此间
　　雨
　　塞山易作云今秋乃艰致展转切望霖晚田渐憔倅触石肤寸合雴雨盆倾至既放更悠扬绵飘长势婪热复何有乍可奕衣试荞黍总回苏菜洎余恵去嵗闗外旱来即叨明赐大田虽无救迟稼半获遂今年早收定雨旸颇惬意迩来方待泽此雨真称瑞勤民无间心祈农宁较地却悬闗内望曽否均霑未
　　驿章至知京师亦望雨诗以志事
　　昨对秋霖偶缱情驿章今逓自都城一般荞菜原需泽廿日风云太过晴敢以黍禾获为解惟兹宵旰虑常萦先忧后乐夲吾分终觉乐稀忧毎盈
　　塞山
　　塞山过雨易生凉清晓居然换袷裳谷口沙含涨影退树根草挂蔓丝长称心野景呈虚牖极目秋田苏逺冈傍午转暄真恰当为催万顷稼云黄
　　新月
　　眉细中秋月冰寒欲满空塞山髙见早素景逈难同防灔沧池浪徘徊疉树丛锤玉台是团镜待悬东
　　夜雨
　　怪底山凉切枕衾夜雨落空林继霑更较前朝渥疎滴旋听宻防斟枫叶不殊蕉叶响早田望到晚田心非急阵应遐被伫拟京师报喜音
　　含粹斋
　　山静林空秋气清岩斋座与白云平花香鸟语堪探赜露洁风髙总至精画展诸峯窗外竪琴调一水涧前横称文果是深于易我亦因辞见
　　圣情
　　沧浪屿
　　澄半畆即天池池上疏轩四季宜疉石入波疑倒挿嵌枫经籁故纷披禽鱼得所情含乐星月涵虚意想知【此处夲不常临夜景更所未覩】雅似御园画禅室【御园池上居又名画禅室长夏恒憩息处是室似之】一般摛藻搆吟思
　　千尺雪
　　地真塞北无双地泉不江南第防泉太古林岚人鲜识付他秋月与春烟
　　疉石疏流落涧鸣滙为汀沼渫然清若从云外来源计千尺称犹太屈生
　　一处图存四处踪【西苑盘山热河恵泉各为一图槩以千尺雪名之而一处各蔵四图以便展阅】东西南北任相逢竹鑪应付髙闲者慙愧浮香越椀浓
　　即事
　　厄鲁荡平回部连止戈毕竟是何年固縁上矢必发终愧阶前羽舞旋勃律正闻踵来接坚昆伫待首诛骈山荘行庆暇奚念念到库车阿那邉
　　凉
　　晓起居然爱向阳塞山能尔变炎凉箧中率欲藏轻扇林下无烦泛野航且喜秋云才过雨亦愁白露乍为霜一愁一喜縁何事万顷田云渐作黄
　　雨
　　山云过午重秋雨带凉来益觉荞蔬好雅宜松竹陪霈膏霏亦易婪热涤如摧京报霑仍兾【昨阅驿章知京师虽得微雨尚兾大霈】南瞻虑防廻
　　红叶
　　疉嶂青云放晓晴乍看红叶一枝横徘徊体物难成句防防玫瑰衬绿琼
　　何必过云锦绣攒却欣少见耐吟安北寒知早连林紫逸兴遄飞向木兰
　　题蒋溥画
　　秋暖无端迟桂芳缀枝初折防苞黄玉防静守冰轮朗画出人间满意凉
　　京师得雨志喜
　　京报传来泽充北南霑润一朝同【十三日热河逺近同时并得透雨】那当秋日还喜雨慰在其中愧在中
　　街头米价早称平【京城秋初粮价稍昻命发仓米分粜近已平减】却为晚田望泽怦荞坂菜畦生意转欣同农圃待西成
　　莹心堂
　　疏榭碧湖中澄观若镜空防堪穷理趣可以令机融望去寥萧野披来飒防风一轮端正好朗照此心同
　　遣兴
　　遣兴宁蕲辞骋妍山荘书史足精研一心不息庶少过万事由来忌太全讵以内安忘外靖那期后乐只忧先题诗四壁騐今昔政学均慙尚阙然
　　中秋侍
　　皇太后宴
　　嵗嵗时行奉
　　大安山荘庆节侍
　　慈欢光明徧照恒沙界端正何须七寳攒髙下岩枫疑桂馥友羣野鹿共蟾看底縁益觉中秋好地逈楼台近广寒
　　咏鹿角笔架
　　茸长八义老蜕然去不留无从别麇麈又几阅春秋形欲成芝朶坚将变石头雅宜供架笔毛頴夲同逰
　　热河启跸木兰行围之作
　　山荘行庆中秋度呦鹿鸣时可重【去声】迟野水寒滩循迤逦旧藩新附尽追随几重【平声】塞树含霜色一缕村烟起晓炊更有予心诚慰处告成多稼幸如茨
　　笔架峯
　　笔架三峯逈出羣支天万古翠嶙峋宣毫湘管难堪倚合付寻常腹藁人
　　化工着意玉雕锼肯使词人弄笔头李白若曽经到此不知竒句几多留
　　防马
　　防马度山村过雨兰蹊净髙下稼满谷穂饱累垂柄便霜亦不妨西成料已定去嵗此间旱经过切忧怲今秋偿倍蓰额手为深庆承平户口滋谷寳系民命内地无遗利闗外率垦竟一例祝仓箱岂复分庭径设以汉唐论守在此所屏今古实异宜要在因时应保泰凛三无勑防勤八政
　　驻行营
　　今年猎场向迤东崖口外即行营驻晓凉羣已换旃冠背指离宫犹驿路轻骢得得进围界渐逺村荘多野趣四十八家率猎骑櫜鞬供役咸来赴牛牟駞满谷中乳饼马湩随意酤厄鲁惊叹有如是伊犁较此难言富山荘几日陪宴赏宫室衣冠非所谕古来北部轻南朝今日归新原胜故我闻此语心为怡延美孰非
　　祖烈贻共搢绅士议兵革与介胄士谈书诗以水投石昔所譬枘凿弗入其奚疑习劳绳
　　武益勤恳一家中外绵丕基
　　过东岭
</div>
    <div class="pagination">
<a href="御制诗集_page346.html">上一页</a><span>...</span><a href="御制诗集_page342.html">342</a><a href="御制诗集_page343.html">343</a><a href="御制诗集_page344.html">344</a><a href="御制诗集_page345.html">345</a><a href="御制诗集_page346.html">346</a><span class="current-page">347</span><a href="御制诗集_page348.html">348</a><a href="御制诗集_page349.html">349</a><a href="御制诗集_page350.html">350</a><a href="御制诗集_page351.html">351</a><a href="御制诗集_page352.html">352</a><span>...</span><a href="御制诗集_page348.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
