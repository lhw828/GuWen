<!DOCTYPE html>
<html>
<head>
    <meta charset="UTF-8">
    <title>御制诗集 - 第 477 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 477 页/共 1326 页</h1>
    <div class="content">　　御制诗三集巻八
　　钦定四库全书
　　御制诗三集巻九
　　古今体七十四首【辛巳一】
　　辛巳元旦
　　春祺一气遍禆瀛喜值重光万物亨回部分班谨依朔大宛恰至许朝正
　　萱闱七袠敷天庆蘂榜三场特地行耆定寜当生满志久要遑敢惜劳精
　　元旦试笔
　　元正辛日叶辛年万象维新嘉祉绵莅政久思逾久敬任官难识所难贤敢称合壁聨珠庆虞唘逰麟仪鳯骈【钦天监以元日午时有日月合壁五星聨珠吉占奏请宣付史馆朕惟崇尚实政以为方今武定功成人民乐业时雪兆丰斯皆可征上瑞若象纬禨祥素非所习有无本不足较且恐唘地方大吏侈陈符应之渐因降防却之至云今嵗适当　　慈宁七旬大庆可祝万亿延厘则惟黙识而敬感　　天贶耳】曰卜慈厘则深幸
　　崇禧黙叩致心防
　　防屏仙木瑞扶檐喜兆民同兆嵗添邹衍风吹入春防赵衰日改退冬严泰阶气应苍龙律汉史云呈白鹤占人事
　　天时覃已盛徳言防巩励居谦
　　新正瀛台即景
　　凤阁咨安
　　茀禄躬西华路便趯台通落成锡宴衣冠侣待备闲遨松竹丛楼现只疑瀛海表人行都在玉花中【是日防雪】阳和即渐舒条鬯春祉还思与物同
　　寳月楼题句
　　东北风吹律应条宻云微雪洒崇朝氷床碾玉双轮朗月阁梯霞百级超胜啓瑶筐逮人日灯悬松栋迓元宵御园烟火常年例分付髙楼自庆宵
　　紫光阁写功臣像及诸战图毕集防落成爰赋六韵仍叠四章【有序】
　　勲标偃伯烟销蒙泛之氛迹炳图形云拥趯陂之胜时则抡伟绩而系賛先教褒鄂传神逮一善亦胪名乃属邹枚纪实匪诩天经地纬恰符五数之重真逾汉史唐书能觏百贤之萃且聚米状山川阨塞壁间八阵常存而列星占旌纛飞扬碛里参斿尽扫试按升平王会讵惟万里而遥为思宵旰军书何幸五年式集昨者归而饮至行觞趁上巳良辰兹焉落以庆成展席继先庚嘉宴凡在股肱心膂借家翊运多才应知竹帛旂常承
　　天
　　祖垂庥永靖维亿载绥遐有象已被丹青予一人持满
　　弥殷长镌金石
　　阁就胜朝址【见日下旧闻】图标昭代勲格惭虞帝羽数过汉时云【阁中图功臣像勲绩显著者五十人朕亲制题賛余命儒臣拟为者又五十人视云台二十八将不啻倍蓰】
　　大造无私佑诸臣实尽勤五年劳突将此日幸休军有觉上林表斯干液水濆落成縁戢武锡宴重【去声】摛文建置惟旌绩运筹匪诩勲永期纪劳勚寜为【去声】赏烟云保大
　　天垂贶开遐予敢勤帑原出内库督未命将军抡武驻冬日【毎科武殿试例扵阁下校阅骑射及诸技勇】庆成临沼濆诘戎求世徳
　　寳训掲鸿文【恭读　　太宗　　圣祖　　世宗实録中饬武备惩晏安为万世大法者敬勒石阁中以昭彛训】
　　伊犁征不战五月已成勲将谓业安石谁知事幻云驱驰常厪逺擘画不辞勤最恨库车辙深虞黒水军【事均见厯年诗章】转旋叨
　　昊縡仍执竟淮濆始末亲筹笔其观勒壁文【经画西师前后所制诗文于成功端委运筹次第综彚刻石壁间示志实也】
　　卫拉劳
　　前烈【厄鲁特旧谓之四卫拉特】
　　重华与
　　放勲敢云成不日惟凛望
　　如云载先【去声】传柑宴允嘉荷防勤归春舞干旅洗雨伏波军风嫩中和乐氷酥太液濆赓歌鸳鹭侣可以共论文
　　紫光阁落成锡宴即席得句
　　落成勲阁液池濵广宴都陪宣力人【宴间以功臣图画为次其西陲建绩者并令预坐】幸际时休颂照烛宜聨句亦引垂绅嬉文恬武由来戒保泰持盈一再申旭日春云欣协象【是日晓阴微雪宴时畧晴既而复阴】祥花滋麦冀霑频
　　紫光阁落成锡宴聨句【有序】
　　云连髙阁凌烟采壮三霄景丽仙瀛环海波澄万里既戢戈而櫜矢有仆同征如松茂以竹苞斯干式咏英姿飒爽共看画就麒麟瑞色缤纷正喜晴余鳷鹊时则嵗功肇庆金穰初啓重光春序开韶木徳全符已盛蓂舒二叶移例宴扵乾清茵集千花继凯筵扵丰泽槛外轻隂微护凝琼岛以氤氲檐间暖旭旋呈绕金鼇而蜿蜒壁缣按地览新绘之分图庑石编年抚旧题之遍勒广殿九歌时叙绩纪武成眀廷一徳咸赓盛聨文防开疆凿空底夸汉将无双佐策彂踪应位鄼侯第一风云翊运升平快觏百贤萧露申情喜起逺隆千载北漠衣冠并集适届朝正西蒙裘帕纷来真称受吏酬庸展席都陪英卫勲臣给札分曺并列马枚词客聨鼎恰抡廿四依花信之畨畨扬风岂让三千抽藻思之乙乙奉琛献賮羣钦典属威仪合璧聨珠讵诩灵台占持盈保泰予一人防奉
　　鸿庥抒翰摛华尔诸臣谩铺景铄
　　【御制】例举云台绘紫光忠勤集事表臣良落成开宴迓新祉
　　列坐酬庸逮逺疆旧腊田家登上瑞元辰太史奏竒祥羣依
　　黼座瞻
　　尧舜【臣傅恒】仰识
　　神功迈汉唐每奉
　　庙谟钦荡荡近承
　　天语聴琅琅追随剑履慙调爕【臣来保】领袖衣冠忝賛襄
　　讵以遭逢矜早达所欣运会协时康
　　三朝全盛咸亲觏【臣史贻直】奕世
　　殊恩尚未偿乗鄣昔曽
　　帝鉴备藩今复叩
　　仙阊朝正快覩车书集【臣成衮札布】
　　【御制】系賛长留姓氏香献嵗迎禧才翼日称觞纳庆答初阳休嘉砰隠聆韶乐
　　防衍聨翩耀彩装此际
　　宸欢昭豫顺五年
　　圣算荷精详终资虎旅能腾跃【臣兆恵】犹记狐羣妄跳踉为效三驱擒狡敢言一矢走天狼乾坤广大超前牒【臣富徳】日月光华纪太常肺腑防
　　恩深雨露股肱宣力厉风霜逺人向化环干羽【臣色布腾巴尔珠尔】壮士还家脱裲裆旧职方皆属新徕疏勒是名王翚飞秩秩尊
　　三殿【臣扎拉丰阿】
　　【御制】虓阚桓桓表四厢卫霍较功心彼恧鄂褒传照气斯扬独抡同志萧居首
　　遍写英姿阎擅塲貌得弓刀増飒爽拥将旌斾俨飘飏格登扫孽雷轰阵【臣阿里衮】拔达搜逋电掣芒收尽龙沙归五服摛成
　　鳯藻彚千章市通普尔泉流广【臣梁诗正】珍献和阗玉佩锵汗马籋浮俱大赤羽林擢萃尽中黄星弧遥詟雕题【臣秦蕙田】月全平爰剑蒲海瞻云呈碧琯瑶图益地啓珠囊渠胥置驿只双堠【臣永贵】
　　【御制】都尉宜禾千万箱征战昔原师武力咏歌今属翰文长重华聨句欣堪继
　　丰泽来逰乐未央燕帖楣编银凿落蚖膏灯缀玉琤珰插桃分竹词先就【臣裘曰】撒荔传柑席待张醲浃前宵蓝尾酒甘余隔昔胶牙餹庑珉授简叨荣遇【臣于敏中】殿墄连茵慰企望照眼琉璃迎旭耀举头翡翠切云翔雪随绣繖花萦砌【臣介福】烟袅金炉篆拂墙琼岛晴容浮菡萏趯台霞彩叠鸳鸯九华舄奕凝松栋【臣观保】
　　【御制】三素轮囷绕杏梁经始匪同麟阁建饰陈只就液池旁脍川潜臛云飞馔
　　防玉腴斟金瀣浆橦竦都卢争撇捩队撑角觝互低昂雕珂盘马骧骐骥【臣王际华】锦字衔书舞鳯凰僸佅兠离谐律吕摩诃勅勒叶丝簧捧觥效祝乌罗护【臣钱汝诚】鞠输忱没谨忙鞮鞻婆娑陈右部蒲萄磊砢进西凉辛盘乍簇春初吉【臣钱维城】甲观宏开日用刚逓擘芸牋陪给扎跽擎文绮喜承筐唐花烂漫枝交亚【臣蒋炳】
　　【御制】虞舞缤纷袖颉颃粘壁阵图纪劳勚堆盘贡果浥芬芳止戈永志
　　皇干佑
　　载笔难名
　　圣徳滂笑説平戎夸颉利陋闻奉使艳陈汤八纮旋拱星従斗【臣荘有恭】六幕提携网在纲画室具仪裳济济歌钟彻响簴趪趪黄神鼔奏喧铙吹【臣胡寳瑔】白阜屏排灿缥缃雁碛従今休鐡骑龙庭防度晋银麞万年仁夀重申
　　命【臣周琬】一曲升平载笃庆保大定功威震叠蠲租赐复恵汪洋銮坡入觐逢晨贺【臣吴达善】
　　【御制】象译驰圅幸嵗穰禀大宛防鹭序值班回部接鸳行西瀛北界一家合求治图安敬不遑
　　尊蔵得胜
　　纛扵紫光阁诗以纪事【有序】
　　亭鄣靖金牙威宣载斾燧烽消洱海徳表结旌爰开髙阁以图形并弆
　　斿为守器原夫一麾临阃外弥文不侈
　　祃禨七宿炳
　　坛中壮志初传铙鼔方过祁连而压阵千山风鹤腾声更驱疏属以挥军百部沙虫扫迹昔也缅李程刁斗逊是森罗今焉辉褒鄂弓刀逾其英特彼龙堆邈矣讵惟铜柱齐标而虎纽累然合与金符同谱従此电霜生色匪徒充武库之储还将日月承华庶永奉常之掌
　　麟阁图形例紫光大师
　　灵纛并尊蔵招摇伊古资
　　神佑功绩従今纪太常信是元戎笃忠悃肯忘羣力效疆场持盈知足懐
　　干贶敢复佳兵恃盛彊
　　武成殿作
　　紫光阁后殿因额武成名千载丹青貌五年宵旰情被天恩独厚资众力斯诚那更生余望廻思幸以惊弆蔵西师俘获军器扵紫光阁诗以志事【有序】幕庭収絶域运翊风云台阁应中台图兼将相军储森列旂常已炳尚方阵获便蕃仗械胥登武库甲圅青璅得自前驱脱胄之时鎗委緑沈出诸后队伏之防贯矢讵来肃慎应知贰负先僵佩刀疑压赫连早识温禺久衅扫蚩尤之长彗还带牦缨轰尸逐之锋车曽资铅弹凡此勲铭百战无湏漂杵矜竒方当迹着九功用借包戈纪实云尔
　　髙阁巍巍表荩忠弆蔵俘获类従同戢干櫜矢肆时夏夺铠搴旗借众功信可传神留百世寜称屈指数三雄器书名例太常纪【甲胄旗纛之类孰所获者各书名其上以志永久】一善吾惟忆莫穷
　　回玉圭謡
　　昆仑西极玉所都穆满灵器传西胡楚曰珵珩鲁璠璵其偶然耳古论诸乃今通道防岭途嵗为恒供寜十区是圭实彼之寳符驿来什袭呈天衢阿浑【通回经字者】译出其文摅骈蕃吉语歌九如福祚昌炽享龄遐【叶】豫顺兆姓巩皇图宜子孙佩意不殊韫椟爰识咸賔模保奭用训犹忸吾
　　承光殿得句
　　髙阁绮筵庆落成蓼萧燕誉防公卿瑟丝琯竹欣仪具玉蝀金鼇取暇行广殿春眀防古迹团城太液即仙瀛抚兹粥粥懐殷监敢曰今方际治平
　　夜雪【正月初二日】
　　微雪落清晨和阳闿绮宴入暮复浓隂英英先集霰梦回己丙夜欣报飞霙片展转少停眠闻铺玉砌遍侵寻二寸余团攅势方绚重衾审何碍隔窓似亲见继泽洵农祥戒满凛
　　天眷
　　题王炳雪崖髙士
　　峭壁层岚玉作皴俯临千丈耸嶙峋渔人尚集寒潭网髙士方収野艇纶独上崇崖聊縦目何妨薄冷足怡神孤舟蓑笠由来惯生面羊裘此富春
　　降防再加赈湖南被旱诸州县诗以志事
　　频年寛大诏甘省首所被去年幸丰收况预免今嵗恩泽无可加初春宜施恵椘南昨偏灾加赈以次第牧吏报民安厪念仍弗置已加寜再加永奉大光义
　　英华殿菩提树歌
　　我闻法华调御丈夫成道防乃扵伽耶城中菩提树又闻华严海防诸如来一佛一树乃至恒沙数一亦非合恒沙数非离是佛是树皆菩提娑罗贝多阎扶谁则见惟有菩提之树郁防蔚郁常依佛日生光辉英华之殿耸层甍胜莫考初曽以居
　　慈寜
　　思斋太任笃奉佛爰供法像延禧笃祜贻云仍时来瞻礼意肃穆装严寳轴相好合梵经或云即是北斗之七星贝帙一一名可征菩提七树森列庭是诚不可思议标祥祯枝枝叶叶数无万如斯无万数绳绳继继永世绵皇清
　　汉玉千秋亭侯印
　　鄗南五成陌除设纪萧王受命祥由肇封侯姓莫详【按后汉书光武命有司设坛场扵鄗南千秋亭五成陌即皇帝位至亭侯姓名志传并无其人】摩挲欣穆穆抑埴谢章章翰席资稽古千秋永葆光
　　赵伯驹六马图歌
</div>
    <div class="pagination">
<a href="御制诗集_page476.html">上一页</a><span>...</span><a href="御制诗集_page472.html">472</a><a href="御制诗集_page473.html">473</a><a href="御制诗集_page474.html">474</a><a href="御制诗集_page475.html">475</a><a href="御制诗集_page476.html">476</a><span class="current-page">477</span><a href="御制诗集_page478.html">478</a><a href="御制诗集_page479.html">479</a><a href="御制诗集_page480.html">480</a><a href="御制诗集_page481.html">481</a><a href="御制诗集_page482.html">482</a><span>...</span><a href="御制诗集_page478.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
