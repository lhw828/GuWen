<!DOCTYPE html>
<html>
<head>
    <meta charset="UTF-8">
    <title>御制诗集 - 第 40 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 40 页/共 1326 页</h1>
    <div class="content">　　玉泉山题观音洞
　　象胁林园遍大千偶然趺坐在山巅壶中弱水三千尺【洞中石宂深杳欲穷其境者皆为水而阻】若个能撑无底船
　　古香斋题壁
　　书屋诚清絶翛然水石边时来聴泉响独坐爱岩悬日永人偏静斋深爽更延防言翻旧巻髣髴话当年
　　捕鱼
　　防暇乗舟学捕鱼施罛濊濊碍芙蕖鲤鲢留取鲲鲕放却为西湖蓄有余
　　喜晴
　　西北风来夏亦凉北牕初唘学羲皇片云归岫日光漏湿润侵阶花气香雨足已滋禾垅緑晴开欲晒麦畴黄华胥入梦非闗梦后乐先意正长
　　览歴代名臣奏议
　　念重居天位心殷补衮臣嘉言陈典籍硕画賛丝纶常得懐前鉴还如对古人翻书清昼永祛暑长精神
　　治圃
　　爽风驱片云髙空收急雨飒然衣袂凉徘徊不知暑防余罢吟拈缓歩防治圃圃师虽鄙言其言乃可取曰予学灌园颇亦歴年所手足为胼胝支常伛偻寒汲泉底氷热耨陇头土夙兴而夜寐力作良辛苦然余有所幸赋质本椎鲁既不识诗书讵复谙工贾利鲜害亦稀老此不能去
　　河南廵抚雅尔图奏进新麦
　　琴抚南薫日正长封题新麦白如霜倚吟不为供晨膳遥喜千家饼饵香
　　月
　　穿林含素影入水漾金波芦岸苍茫夕渔舟欸乃歌砧寒愁越女箫咽泣秦娥似喜髙人赏流光照独哦
　　喜子
　　喜子张罗网蠛蠓为其食在户似处堂跂脉颇自得有童持长竿捕之不费力才喜口腹饱旋遭身命殛物理有如此触目堪叹息
　　日永
　　日永常披巻堂深镇下帘蝉声从嘒嘒花气自纎纎苔润阶生篆云开峯露尖徘徊忘物我不觉暑风炎
　　玉泉山罗汉洞勒壁
　　石室苔痕古探幽歩屧频到山清念虑当户足松筠此地堪消夏防言礼应真灵泉千古澈不必更寻津
　　静明园即景
　　树自菁葱花自妍青山当户足云烟逰因避暑常携巻坐爱茶每就泉风度钟声来岭外鸟啣果实落阶前乘闲更上西岩阁乐在桒郊稲垅边
　　题郎世寜画马
　　伯乐今难遇谁空冀北羣横风嘶逸韵意气欲凌云
　　剪蔬
　　雨畦烟甲茁珠露垂防干绿润披防风生意何翩翻圃师为剪摘聊复凭栏防翆痕应手折香霏齿頬寒采采已盈筐适可供盘餐仍复留新颖用以待滋蕃鄙事足防心髙吟兴未防
　　采莲曲
　　薫风拂池塘明霞映洲渚荡漾木兰船采莲不知暑莲花如锦叶如盖芳香自送摇清籁疑有天孙为防梭不然洛浦飘衣带采莲采莲夏复秋青青苇岸忽白头徘徊不觉露华湿独喜红芳载满舟
　　御制诗初集巻五
　　钦定四库全书
　　御制诗初集巻六
　　古今体一百十五首【辛酉二】
　　皇考御书摹成颁赐羣臣
　　代邸挥毫日晴轩飞白时腾骧龙鳯势洒落玉珠姿力运千钧重神开万象怡
　　几余惩物玩
　　宸藻防天垂拜
　　赐恩如昨趋
　　庭念在兹贞珉传万禩捧视泪交頥
　　望西山
　　迤逦西峯翆霭侵纱防闲凭散幽襟无心最喜云生岫得句多因座对岑黛色烟光相罨画卧逰静赏当登临晚来兰若僧方定遥想踈钟度逺林
　　读杜子羙集
　　太羮有至味黄钟具元音之子诚忠爱遗编足探寻忧懐匡社稷逸志托山林讽读消长夏悠然获我心
　　夜雨寄兴
　　绿窗昨晚氷轮上睡余渐觉桃笙爽一夜风吹梦里声零零淅淅芭蕉响
　　松花石屛歌
　　卞璞蔺璧纷纵横锦囊寳匵缄瑶瑛坐令玩物防厥志楚贾吴商空复情松花之源产石子【松花江自长白山而流】由来王气常钟美含竒韫灵正此时疑有烟云绕江水制为石屛胜荆玉非夸雕琢夸淳朴慎勿蔽彼贤慎勿遮吾目但令长陪几席间直者见直曲者曲
　　雨后园林即景
　　宿雨初收天似洗闲庭独坐夏如秋一声蝉噪林中度两个鸥眠水上浮地学蓬瀛尘自逺身依泉石兴偏幽更怜绿野芃芃象稍觧祈年午夜忧
　　栀子花
　　暑雨初晴处薫风细度时麝兰输馥郁氷玉想丰姿影向踈间好香因静里知依稀破蕾压雪一枝枝
　　勤政殿
　　阊阖风和绕翆防紫轩花气暖晴晖波含素影澄心镜鱼跃清渊识道机懐俭每思文罢馆阜财常仰舜弹徽防余拟驾逰春辇恐惜分隂心事违
　　月夜泛舟
　　晚凉防雨过载月泛兰舸栁度朦胧影牕摇潋灔波光因秋近皎诗向望中多风送清香细依稀数防荷阶前羣英粲然已作秋色感而有作时六月十六日也
　　朱明皓魄已三圆消息秋来孰与传恰有羣芳纷槛外渐防凉意到阶前因风徙色踈偏妙浥露含芬静转妍弹指漫惊驹过隙惜隂还检旧时编
　　蓼花
　　临水参差影摇风绰约樷霞光不争烂秋信与添红踈景供幽览分隂类转蓬文鳞瀺灂处掩映镜波中
　　夏日遣兴
　　北牕初唘处徙倚趂防凉花木畅生意山川媚素光堂深爱暑逺人静觉天长挿架三千巻因风散古香
　　夜夜曲
　　明月照我室清风拂我床我思在何所伊人水一方清风拂我床明月照我室寻长夜欢支枕诵无逸无逸支枕诵展转念民依孰饥兮缺食孰寒兮鲜衣饥寒切中人何事不可有頺风日以滋吁嗟谁之咎
　　秋意
　　转眼寒光散月华侵寻凉意透牕纱闲庭气爽秋无价曲岸风摇荻有花蛩响依稀啼旧怨水痕澹防露新沙流隂遮莫惊如驶绮句亲裁趣转賖
　　六月二十六日立秋
　　秋信夜来传秋光故可怜蝉声稀栁外日影到牕前宿暑风催逺寒芳露浥鲜朝来凭赏处不觉叹流年
　　立秋夜闻蛩
　　六月二十六日夜解衣支枕方就眠倐讶金风西北来纱防氷簟相新鲜展转欲眠眠不得更聼初蛩声唧唧吁嗟秋信太分明举首髙空银汉白露下闲阶浥乱英寒吟断续纷空庭何处刀环唱戍士谁家砧杵鸣村坰秋思逗漏诚无那桃笙翻雪披衣坐何必春驹学梦荘爱渠亦复周旋我
　　初秋曲
　　金风拂水玻瓈开一天爽气随秋来荷洲褪红香寂寞芦岸添白花徘徊云烟尽敛髙空迥翆防遥接新秋影兰若钟声晚益清虚堂吟罢人方静月色霞光漾御湖平波防防翔归鳬星斗随舟手可摘园林入兴诗堪圗此景除却蓬瀛无
　　赋得秋日悬清光
　　日近秋逾皎天因爽更空不教遮薄雾讶许荡清风影透延凉牖光踈落叶桐遅遅添玉漏皜皜防璇穹溽暑全消湿残芳尚结丛勅防常惕若珍重寸隂中
　　题卧逰书室【船也】
　　太液微风漾轻舟任所之可知娱目地总是读书时比徳观荷芰忘机狎鹭鸶卧逰防未足烟景座中移
　　御园新秋
　　无边素景澄虚宇一清光媚逺川梧影萧踈风过处渐防凉意到阶前
　　栁外蝉声晚益暄似争余暑向秋园明霞刚抺西峯顶乍喜新蟾照满轩
　　平湖红缀数枝荷防棹清流偶一过賸有余芳风信度半欹残盖露珠多
　　数畦绿水稲风香却喜西成届白藏半载雨旸经较量教逰豫暂时忘
　　迎凉台榭即仙壶隔树流莺三两呼秋蚤风光似春暮祗饶仙掌露华濡
　　欹枕蛩声入耳频氷帷翆簟浄无尘此夕榆闗明月下刀环悲唱定谁人
　　晚荷曲
　　金风披拂太液池池中芰荷疑先知残芳亚波纷错落余香犹逐防鳬飞防鳬飞下平湖净翺翔似恋明妆靓翆盖饶擎露颗多红葩却让霞光暎我来池上弄秋水南华妙意差堪拟何必对景惜韶光山华陆叶俱如此
　　新月词
　　萧梧踈栁枝差参一钩恰露初秋蟾榆天流彩冷天色照我髙轩之素檐阶蛩唧唧吟寒夕露下金盘色浮白的皪清光暎绮牕依微凉气侵瑶席年来赢得秋思深桂轮独对凭防吟何必拈花悟指月昔非昔月今犹今
　　初秋玉泉山
　　山翆引鸣镳波纹荡画桡秋清望愈逺嵗稔乐偏饶云敛天光迥林踈峯势遥仓箱防在即稍可慰衣宵夹岸残蝉沸轻舟数里过黄新亚畦稻红老贴波荷花木芳心歇乾坤秋意多拈毫抒逸兴莫澷惜蹉跎
　　聼唐侃弹琴
　　萧森梧竹含秋清银猊吐篆萦风轻虚堂万籁俱閴寂唐侃琴掺锵锵鸣一弹再抚余音杳松风水月襟懐渺孤鹤横空唳一声緐丝弱竹喧羣鸟
　　蓼花红
　　蓼花红芦花白绯桃雪梨无顔色草木芳荣各有时韶华一去不复追君不见大禹惜隂争一寸吁嗟老大将何为
　　秋牕夜雨
　　秋牕一夜雨纎纎防滴阶梧伴黒甜明晓轻衫才试处料来凉意防多添
　　秋日御园即景
　　台馆含秋爽衣衫切晓凉乱荷红帯紫踈栁绿兼黄砌草藏蛩语池波印鴈行凭栏无限喜千顷稲风香
　　清河道中
　　始发清河道将为塞上行防山青觉近问路景如迎风爽催征辔云光猎防旌所思明旧制岂为骋逰情
　　途次见西成有象喜而有作
　　暑雨祁寒苦怨咨金风玉露届秋时最欣比村村象恰向征途歴歴知场圃却聼耞乱响原田还看多遗嵗丰更切干干意肯为从禽志少移
</div>
    <div class="pagination">
<a href="御制诗集_page39.html">上一页</a><span>...</span><a href="御制诗集_page35.html">35</a><a href="御制诗集_page36.html">36</a><a href="御制诗集_page37.html">37</a><a href="御制诗集_page38.html">38</a><a href="御制诗集_page39.html">39</a><span class="current-page">40</span><a href="御制诗集_page41.html">41</a><a href="御制诗集_page42.html">42</a><a href="御制诗集_page43.html">43</a><a href="御制诗集_page44.html">44</a><a href="御制诗集_page45.html">45</a><span>...</span><a href="御制诗集_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
