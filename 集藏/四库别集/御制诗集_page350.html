<!DOCTYPE html>
<html>
<head>
    <meta charset="UTF-8">
    <title>御制诗集 - 第 350 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 350 页/共 1326 页</h1>
    <div class="content">　　匪垂带则余体物风人致虽循胭脂名而殊嫏嬛气
　　金玉相
　　花心作黄金色瓣净白如玉光质交暎有类追琢
　　绽蕋定秋金舒英更夜玉小窓几研间足当葩经读
　　青玉案
　　花心正蓝类防翠瓣色白末作微红于诸菊中此别饶幽韵
　　庵蔼翠云布猗那晞曜明摛毫得绮句见説有张衡
　　胜芙蓉
　　状似木芙蓉而芊蒨过之花心淡黄色如羢锦襍糅瓣长而濶大可七八寸
　　拒霜亦耐秋自谓具贞性请君防此花乃可定负胜
　　镂琼杯
　　瓣各长二三寸抽管作白色渐晕粉红踈宻有条理状若雕镂
　　拟形惟閜斝称质以琳琅如云浮大白雅合劝柴桒
　　玉燕翎
　　瓣细似簇银针隠以褪红色望之俨玉剪翻风差池其羽
　　素頴髙还下银蕤整复斜乍疑春雨后玉剪掠梨花
　　鹤头丹
　　黄心五出似桂丛紫瓣赤如丹砂颗细茎长叶一名赤胭脂
　　玫瑰映日红独立韵金风比似胎仙顶翩度亦同
　　秋水霞
　　一名朝阳素花心浅白渐露微黄瓣作淡红色如水色霞光在掩映间
　　落霞为气韵秋水是精神若在滕王阁应逢腹藁人
　　颤红翘
　　花径尺黄心绿晕瓣巻筒初为粉红色渐作绀紫琼瑛栉比如聚钗然
　　仪凤将呈瑞舞鸾亦致荣云翘如掠鬓合付董双成
　　缕金葵
　　花心正黄瓣微淡垂如金缕与向日葵同色
　　绿叶扶黄花品格如卫足向日心不无附炎志所恧
　　晚酣霜
　　小黄心花红如霜后木奴秋容欲醉
　　屈平早成词罗含还有宅晚节正酣霜团团洞庭色
　　舞绛丝
　　似万防红瓣踈而细长不风自动袅袅逰丝菊中异品也
　　袅袅复脩脩逰丝万防柔出竒虽别致一例总禁秋
　　将之盘山驻跸汤泉行宫作
　　右部哈萨克归化侍卫挈其首领将至故往田盘令彼觐谒欲因携以行围并至南苑大阅示我国家耿光大烈非为一己之豫逰实系万年之式度问
　　安唘跸卓午驻旌聊咏七言用志初顿
　　耆定伊犂车甲峤山左右恵同叨扈行俾识朝家制大阅兼陈士气豪垂拱待叅讵非逸觐扬永朂敢辞劳问
　　安唘跸初程近兴引烟宫一染毫
　　晚隂
　　同云过午散傍晚复浓隂耐可寒郊景那无望雪心影藏冻雀厦声静夕鸦林满拟明朝路玉田埋麦鍼
　　晓行
　　问夜无端到晓晴轻舆遵路破寒行甫田失望均铺玉只染遥峯一防成
　　怪底轻裘尚觉寒北山积素矗云端因之为【去声】忆玉闗外伫待邮函报防防
　　接踵虽频觐蕃部系颈【平声】有待献渠冲寒仆役休嗟尔讨逆官军更厪予
　　自西峪取路登田盘至双峯寺小憇
　　西峪曽一渉双峯向頺废施檀为重葺勒壁诗以记兹来取路便驻马试小憇如来只如如何曽今昔异兴废及徃来芥慸奚由置岩暾三古日窓纳千峦翠策骑遵前涂风铃送行辔
　　法藏寺
　　路转又殊胜精蓝栖碧岑定光遥在望法藏此先临山色皈真境禽声出慧林盘龙松识我苍翠满庭隂
　　登定光塔作歌
　　诘旦登舆才辨山迎人山色眉宇间过辰傍午至西峪犹隔千岩与万峦体大物博固如是佛宇讵许人轻攀由来登峯须造极中道画者奚足言﨑岖仄径既歴尽我马素惯了觉闲近塔益窄不可马何妨拾级履孱顔徐无絶顶竟足底朔南形胜一览全法华塔喻非我事祗觉忧民之念饶于前
　　云罩寺
　　防马盘云磴石林谡天风髙处不胜寒飒景况临冬我忽忆万里官军奏肤功勃律虽称臣坚昆待诛凶传跸归山荘伫览逹邮筒
　　驻跸静寄山庄
　　盘下层椒旷览纾仙荘静寄称停居翠浓松栢开云障玉削峯峦出紫蕖寒景宜人裁【去声】冬孟山容别后又年余起吟应是此间防蕴借为佳姑且徐
　　得概轩
　　廻榭全延胜眀窓复向阳山禽不碍冷古树只饶苍蓟野旷以逺民情耕与桒谁云曽得概惟是此难详
　　朶山亭
　　调御手中荷不凋青色摩儿孙视华顶十丈此犹多
　　半天楼小坐
　　山楼号半天层构防崖巅极目诚旷矣骋懐亦与然信堪供揽景非欲事求仙旧咏聨新什自成今昔年
　　泠然阁
　　虚斋映日常含暖古树无风亦有声置此髙懐一晌去朅来仍是昔年情
　　云林石室
　　披云出苍林倚石得静室岩葩收藻缛涧叶皈寥谧虚牖随所受防心在贞一六如真僧叅肥遯幽人吉我自皇皇者敢忘所无逸
　　雨花室
　　盘谷无风向暖晖翠红不着任纷飞女夷天女都奚借个是壶公静者机
　　题读画楼
　　山楼一防窓横岚霭朝夕常更谁谓倪黄画意都成李杜诗情
　　受宜居
　　林深复石书屋可栖迟万物俻于我四时受所宜怡情惟翰墨谋耳足金丝小坐夕阳落分隂惜在兹
　　夕
　　山深易为夕冬孟日落早籁声细古树檐响纷归鸟须臾总寂然寒霭诸峯表片刻闲亦佳一室清未了忽缱万里军清闲岂吾道
　　降防分别缓徴徐泗等处积欠诗以纪事
　　大课疏排始逭灾惟厪田尚有污莱登秋合是今年赋积欠难教众力擡政拙催科尔休矣心劳抚字我同哉羲经损益频观象留一分余元气培
　　婉娈草堂作
　　窓引瀑垂绅户栽松作鳞寒山是本色絶代有佳人【用杜甫句】何异李郭对【见董其昌婉娈草堂图防】雅宜翰墨亲遥帷搴趂暖冬景阅归真
　　题董其昌婉娈草堂图
　　婉娈堂悬婉娈图印来亲切了无殊好山总被思翁占合与田畴结友于
　　逰古中盘作
　　万芙蓉里耸祗园石防松笼宛识门上界遥防下界近入山寒峭到山暄都从韩愈文章得那借道宗公案翻七字促成鸣辔去崇情不尽个中存
　　少林寺
　　少林才隔岭宛转足千盘冰筯垂流细松涛翻响寒禅枝延慧日色界作空观既曰应如是何生法喜欢
　　上方寺
　　萦纡石栈亸鞭迟廻薄竒观发藻思每到精庐必少坐半因憇众半因诗
　　东竺庵
　　上方瞻定光犹在千峯顶非闗逰兴防大畧前朝领东竺纵稍纡槃阿有佳景曲折过防障遂造真如境得逸身忘劳虽暂意为水何必论今昔防取风旛影
　　千尺雪题句
　　园门设晾甲茶舎石墙邉常俯瀑如雪少言尺有千逰山归适可乐水此于焉设以琴音拟吾将理化弦
　　唐寅品茶图
　　可笑琅琊不识茶酪奴将谓胜龙芽六如解事留真迹一再拈吟兴致嘉
　　贮清书屋
　　造物无尽藏仙居此处多羲皇存古貌峭蒨与天摩松色泉音里春风秋月过自然诠易趣不必问田何
　　含逺楼
　　小阁三间迥且幽坐来畅好纵遥眸盘中盘阻无遗览安得人逢李愿流
　　逰天成寺作歌
　　两峯豁开一线天上笼刼外古松下临冰里之飞泉诡石硉矹砐硪乃难为名状经如是者千谿万壑琳宫忽涌青云巅我到天成亦已屡率讶剏见无不生欢喜因悟过去未来现在实皆弗可得调御嘿然説如是而已
　　西甘涧
　　三间老屋倚嶙峋有水潺湲有石磷独惜饮甘乐饥者率为方外比丘人
　　东甘涧
</div>
    <div class="pagination">
<a href="御制诗集_page349.html">上一页</a><span>...</span><a href="御制诗集_page345.html">345</a><a href="御制诗集_page346.html">346</a><a href="御制诗集_page347.html">347</a><a href="御制诗集_page348.html">348</a><a href="御制诗集_page349.html">349</a><span class="current-page">350</span><a href="御制诗集_page351.html">351</a><a href="御制诗集_page352.html">352</a><a href="御制诗集_page353.html">353</a><a href="御制诗集_page354.html">354</a><a href="御制诗集_page355.html">355</a><span>...</span><a href="御制诗集_page351.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
