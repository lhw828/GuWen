<!DOCTYPE html>
<html>
<head>
    <meta charset="UTF-8">
    <title>御制诗集 - 第 676 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 676 页/共 1326 页</h1>
    <div class="content">　　摇曳晴光巧入虚近浓逺淡互扶踈分明泼墨聊为戏个个风敲緑玉如
　　草阁观泉
　　因其劳不计其拙【见巻后自识语】为语王君恕道人我谓劳工神似者未如此拙趣超神
　　素尚斋
　　一雪天人喜开韶气和盎紫光将赐宴藩部聨情畅待备聊从容南台且游望玉林中循迳晶帘前展嶂涤目更沃心此素实堪尚
　　淑清院
　　冻泉珠凝【去声】落林塘塘上文轩翰墨香峙背数寻挐翠柏依傍一曲绕红墙景光欲淑权为戢水石惟清祗守常设值羣芳争丽日于名反觉未相当
　　千尺雪二首
　　飞波纷委落嶙峋积素铺冰一色匀岂不寻常斯对雪果然假相弗如真
　　苍松诡石百余年计雪宁惟尺以千坐此祗宜赏幽素防灯何事缀檐前
　　同豫轩
　　行时实愿豫同民又值开韶淑景新绻彼茅檐蔀屋者向隅宁止一其人
　　宝月楼
　　层构耸眈眈液池南复南新蟾才一掐古偈悟千潭讵必华灯赏雅宜清兴探西山登处见春气郁烟岚
　　涵春室
　　假山上置屋南液西南角亦自具登临岂必在荦嶨毺下重帘兰蕙芳华幄红墙隔衢市静聴鸣纸爆起蛰物涵春斯室实先觉
　　长春书屋
　　每以新春至长春实副名诗书趣潇洒松竹影纵横蠢蠢观生意蓲蓲协物情体元应我切布徳在躬行
　　题随安室
　　随安室是旧居称此地读书昔嵗曾敬业乐羣今不复对时育物又何能石门烟月级偶拾冰牖春风景重【去声】凭揽镜本来兹面目鬓边底事雪华增
　　静憩轩
　　静自心生无不宜憩由境美偶逢斯设如借境求憩者了识于心鲜静时
　　题文徴明仿古十二页
　　仿王维海山仙观
　　崇椒仙观俯沧瀛谁泛楼船一叶轻徐福非关权避世成连应为巧移情
　　仿郑防秋山行旅
　　秋林翦翦气萧萧驴背行人过野桥真迹何曾见三絶畧资津逮已神超
　　仿董源寒崕萧寺
　　红墙緑树碧溪头物色看来飒作秋摩诘辋川暂舍舫寒崖独去访优娄
　　仿燕文贵夏山过雨
　　云归山脚涨增津如滴层峦翠色新丛樾之间犹坠露支持破繖过农人
　　仿赵令穰湖庄秋晓
　　湖上轩窓面面开轻风水际挟凉来髙人杖策石桥畔应是初探秋信廻
　　仿李唐松岩髙士
　　谡奏乔松緑映顔凉生襟袖坐髙闲超超笔意不凡处晞古应论伯仲间
　　仿刘松年水阁延賔
　　水阁图书伴静娱明知石栈尚萦纡良朋夙有盍簪约策杖溪桥过也无
　　仿马逺松亭眺雪
　　万嶂素皴气俱肃一松青蔚势偏豪寒侵鑪火茶烟歇漫认倚栏人姓陶
　　仿赵孟頫云岫临流
　　临水因之心不竞观云还与意俱迟衡翁非拟王孙法恰是神传子美诗
　　仿黄公望富春秋色
　　峯色含苍树色红閤闾一笠俯长空富春大岭石渠弆景概不同神韵同
　　仿王防春渚垂纶
　　出水轻鯈欲上纶溪堂袖手立佳賔相看未免还相笑似笑犹为有羡人
　　仿唐棣枫林归梵
　　枫林叶落打头风笠子擎来似住空行脚僧人归寺去小防恰证不言中
　　紫光阁赐宴外藩叠去年题句韵
　　正节欣逢
　　天泽行【初三日大雪缤纷自晨达午积可四五寸田家五行以是日为上正三节适遇祥霙尤徴稔兆】池冰铺雪闪光晶筵开紫阁诸藩侍乐奏彤墀万舞呈廵酒都遵令仪什聴歌敢忘勅几情骠蛮归命王师返【去嵗紫光阁赐宴有壁勒战图思往绩逾年征缅底迟成之句葢其时正筹进兵缅及冬月师抵老官屯攻围方急顾其地水土恶劣兵有病者因传谕撤军防未至而缅酋适遣其头目诣军营吁乞归诚傅恒等具奏遂俯从所请班师】亦可云然告武成
　　正月六日重华宫茶宴廷臣及内廷翰林等咏玉瓮聨句并成是什
　　天宝物华出有时巨璆成瓮适逢斯讶来西极今传珏【元时玉瓮以嵗久沦落乾隆乙丑命以千金易置承光殿中俾毋失所今得是瓮材制巨丽实为过之】莫遣东方古擅词防胜迎人双燕颉银牋照几七言摛鳯楼玉积诚同庆应以敬承敢以嬉
　　一廵三爵古常称茶宴清班闻几曾抽秘不忘箴则可探竒廼觉器相应尺盘升椀奚堪匹笔室墨壶恰得朋莫诩频緐方物贡较于尧掷愧尤增
　　玉瓮聨句【有序】
　　金应穰占鳯律韶华载啓玉徴徳产龙章瓌质初呈将垂纪实之文用叶胪声之唱粤自昆邱衍脉阗岭储精谢氊包席裹于当时不辱西蒙之豪敓抒山元水苍于此日留充东序之正供痕璺犹存界道微分锯齿轮囷不改挽输直压船唇三河滑碾冰匳讵费万牛回首四部囏攻水磨漫劳重茧生胫因兹度彼良工断手须廿年以竢尔乃资乎利器匠心甫六载而竣【此瓮初付工琢按常时宝砂石磨治法计之须二十年乃得蒇事玉人有请用秦中所产钢片雕镂者试之殊利防自癸未冬迄己丑长至月阅六年而成程工省十之七】陋纪甗防鼎之枵然难名法物矜燕珤鲁璠之瑟若曷副嘉称然而数典云遥传观自近玛瑙哆言巨丽玫瑰谰语晶莹殷商亦祗获三朡炎汉乃空求六玺謏闻未离乎防朴真气或晦于虹藏越攷有元当至正之间相传酒海艳渎山之制覆广寒而作镇凌琼岛以标竒从官咱马排筵翻匙恵徧卫士质孙备服立仗仪崇转流竟落樷祠虀蓄徒淹十斛薫沐旋登员峤檀施特畀千金相其麤矿留余得地已图臻瑞应对此砻锓具美交光尤契嫓援神云海沿周笵之纹襄炭下观泰壹山龙发虞裳之彩衔晖旁爥榑桑腹围量九一而更赢轩管适符生数面径防二五而皆合箕畴还协全规矧夫序届上章国庆刚逢周甲支临引逹
　　慈欢早洽先辛初元酺防爰开百执羣斟露液三节【田家占正月初三日为上正三节】祥霙肇布九农喜浃谷精十干轮初【是日甲申】第盘盂而品推甲观一春告协【立春前三日】镌琬琰而质叶申坚敷和则韵押七阳聨宿则躔周四舎期尔吟成特逹亦曰惟儒是珍顾予句却哗嚣讵云昭徳之致也哉
　　【御制】竒物大防久秘藏飞来不翼羾天阊象山瓌宝应时显【产此玉在叶尔羌西南之辟尔山辟尔者回语谓象也】
　　麟阁
　　鸿勲迈古扬五译遂通葱岭道三河直抵玉州疆风邮上奏徴诸实【臣尹继善】星使遥临审厥详剏制六年工尚象观成
　　万夀喜跻堂驿从西极
　　西清焕【臣刘统勲】
　　宴接元正元防庆
　　月馆涵和防沆瀣
　　霞笺分韵戛宫商未春琪蕊丰占集【臣陈宏谋】先日银旛协气彰天施地生骊栗上岳输川效蒙乡非其所有莫能取【臣官保】
　　【御制】惟徳之归敢弗蘉闻昔伊犁卒艰致【玉旧有锯痕二道深三寸许闻是凖噶尔所锯葢欲取而未能致者】际今辟尔竟呈祥溪流恰值坚冰结【运玉时适河冰已冻遂由冰面挽运尤为事半功倍】
　　石齿先经引锯铓六甲径烦呵防力五丁底费凿劖忙温如倐判贞刚脉【臣刘纶】瑟若全离紫翠匡凌防转圜功迥倍璞遄渉逺才当崖垠泽裔凭交递【臣托庸】屯吏回民共乐将歴块乍知由勃律指涂俄报度蒲昌入闗环琯风从
　　舜【臣于敏中】到
　　阙球琳州贡梁嵗溯后庚支协洽律邻建子复初阳陈
　　庭臣曰供包匦【臣王际华】
　　【御制】庇谷予惟快兆穰韫石徒称辉泰冒献琛果见出昆冈【叶尔羌一带山皆昆仑支脉也】器因博大琢成瓮
　　用称轮囷满挹浆爰进齅人圻瑑妙略侔剞氏砉刀良金为攻错资原利【臣素尔讷】沙谢磨礲屏未妨速越痕都运轮硙巧逾喀吗逞雕装彭亨中六堪刳腹【臣蔡新】荦确边锼异截肪凹凸饰随才适就纵横体合度均偿哆箕口径周廻縁【臣福隆安】帖妥趺承曲录牀外计以围寻有半内衡可受石犹强色休瑳璑玼璊伍【臣程景伊】
　　【御制】笵匪瓿罍缶甒量玛瑙那期盛宝露琉璃却胜贮沙糖云龙隠见琼华灿
　　山水弥纶藻采煌轩帝葢形符邃古伊祈圎象辨殊荒逢逢甫觉芝泥吐【臣观保】矫矫真教碧沼翔触拟合肤肌缜宻化几烧尾焰晖芒垂虹雅与无心类【臣索琳】畏铁何曽本性忘峯作夏时层蔚緑鳞更雨后润浮苍非烟浑起辉含侧【臣金甡】或跃仍依矩折旁别解防纹锓鬲甗畴伦金彩幻青黄糺兮缦缦舒英美【臣曺秀先】
　　【御制】灵也昭昭贵道臧出岫一般容靉靅在田九见势轩昻义诠杂说思韩愈
　　爻系文言阐素王刻画斐然升笋席规橅魁尔镇瑶廊易陶尤异齐民术【臣倪承寛】释诂咸寻急就章井汲十犍诗想像坐消几斛语徊徨丹书漫弆金丝宅【臣奉寛】退笔虚留翰墨香园客茧筩输喻似条支鸟卵试形相闳深欲陋巵无当【臣刘星炜】特逹谁矜邸有璋较防论区终屑采蓝剖楚总荒唐考源史陋陀犁克【臣庄存与】
　　【御制】典瑞图登叶尔羌延喜佩宁同获禹摅忱贡岂比俘汤四城回部耕桑宴【回部城落虽多总以叶尔羌喀什噶尔和阗阿克苏四大城统之】万里新舆尉望宿饱士欣炊釡溢屡丰农忭瓦盆尝于焉任土趋纷绎【臣吉梦熊】借此申诚走颉颃笔室墨瓶湘几右瑛壶璿椀广筵塲式循天马来驰皁【臣王杰】状凖纨牛宛服箱赤壁佳游摹玉局桃源仙境写柴桑洗収菡萏甘膏液【臣毛辉祖】杓挽鸬鷀绛雪囊盘咏懐任阶左磩盂聨明炳
　　殿东厢钜材相什更相伯【臣李中简】
　　【御制】瑰制载赓宜载飏讵数独珍传日下讶看双珏偶承光【元玉瓮流传日久至沦作道人菜瓮乙丑冬以千金易得贮之承光殿而系以诗但其质不纯玉瑑制亦未精工与今时之瓮相去奚啻霄壤且渎山酒海成至见于正史当时取义亦未当也】玢豳精质还过彼
　　斑驳顽姿孰友卬刮楖乌容侪伯仲瑕瑜宁止隔微茫拭尘幸免虀厨溷【臣边继祖】纵饮嗤縁酒海狂退食记殊供掇拾辍耕録太肆夸张猗与贽鲽供鹣盛【臣曺文埴】允矣周球夏鼎行足鄙五都评价值矧偕九牧萃梯航调和兕爵三豳籥【臣金士松】斟酌衢尊四达庄署欵陬贞摄提格纪年肇叶未渠央谱芳榴实多蕃衍【臣彭元瑞】
　　【御制】恶防银镂戒乐康机事难施笑端木铭词莫匹忆东方希珍奕叶蕲永保慎徳名言味最长














　　御制诗三集巻八十五
　　钦定四库全书
　　御制诗三集卷八十六
　　古今体一百十四首【庚寅二】
　　偶观张说李泌赋方圎动静因以五经义防演绎成辞
　　方若大地圎若髙天动若坤辟静若干専
</div>
    <div class="pagination">
<a href="御制诗集_page675.html">上一页</a><span>...</span><a href="御制诗集_page671.html">671</a><a href="御制诗集_page672.html">672</a><a href="御制诗集_page673.html">673</a><a href="御制诗集_page674.html">674</a><a href="御制诗集_page675.html">675</a><span class="current-page">676</span><a href="御制诗集_page677.html">677</a><a href="御制诗集_page678.html">678</a><a href="御制诗集_page679.html">679</a><a href="御制诗集_page680.html">680</a><a href="御制诗集_page681.html">681</a><span>...</span><a href="御制诗集_page677.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
