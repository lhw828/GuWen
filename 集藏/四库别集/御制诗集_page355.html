<!DOCTYPE html>
<html>
<head>
    <meta charset="UTF-8">
    <title>御制诗集 - 第 355 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 355 页/共 1326 页</h1>
    <div class="content">　　仲春瀛台
　　右坛祭罢待经筵余暇仙壶一览便氷脆无人歩太液栁柔有鸟织轻烟爱观生意方陶矣雅胜韶华特炽然随处清供成小憩悦心惟是手芸编
　　日知阁
　　阁防飞淙表【是处为太液尾闾阁名　　皇祖所题】
　　璇题号日知机参贤者语情见
　　圣人辞既凛无防义又如黙识时曩予成荟説自审每惭斯
　　宾竹室
　　风飒与烟凝相看总絶胜髙低均致逺疎宻自分层翰墨延嘉客松梅结古朋琅玕成实后惟待下金鹏
　　芸斋
　　古芸馡馥小窓明研浄瓯闲道趣生曽是少年绩学处祗惭两字曰躬行
　　春及轩
　　山复水之涯苔苏栁已丝熈春及节句触目防心时念彼西畴事厪吾东作思英英常荟蔚膏雨愿如期
　　题寳月楼
　　南岸嫌长因构楼楼临直北望瀛洲【瀛台皆前明所建惟南岸向无殿宇故为楼以配之】一水镜呈当面满魄氷轮暎举头金掌夜盘流沆瀣玉街晨佩响琳球【楼临皇城俯视可见长安门朝骑】康家佳句谁能继处上常殷保泰谋
　　赵伯驹汉宫圗
　　刘郎七夕集灵台阿母青鸾送信来金马是谁得陪乗独称方朔善谐诙
　　仲春经筵
　　讲学文华例仲春经书次第几端陈夫干易矣夫坤简成物知焉成已仁【是日经筵书题成已仁也成物知也经题易简而天下之理得矣】防绎从知位中理賛参惟仰至诚神漫言故事循礼典修业辉光勉日新
　　仲春镜清斋得句
　　迩日春云屡作隂经筵适罢偶逰临知仁山水乐非独易简乾坤趣可寻【用是日所讲经书义】五防三防雪飞采一声两声雁送音当前澄照涵精理察察为明戒在心
　　画舫斋
　　松栋俯琳塘如维青雀航风荷呈静影烟树入晴光圗画参生动诗书阅古芳凭窓成小憩兴寄米襄阳
　　赋得小玲珑
　　洞房通窈窕虚牖纳嶙峋于小偏得趣惟清不受尘光含月淰淰质拟玉璘璘蓦遇苏公买仇池可结邻
　　奥旷室
　　月廊通曲奥云牖含虚旷得槩既不一防趣亦殊状清音凭暗泉静寄对竒嶂位置信逺俗俯仰堪生畅而何毎慊然未敢吾心放
　　古柯庭
　　庭宇老槐下因之名古柯若寻嘉树传当【去声】赋角弓歌阅嵗三百乆成隂数亩多底须向王粲工拙较如何
　　姚绶树石小景
　　墨戏浑同书擘窠槎枒髙出小嵯峨试思挂壁宜何处书屋新成号古柯
　　西直门外
　　紫禁平明命六驺御园返跸侍
　　慈娱居诸屈指才成五景物青郊顿尔殊
　　菜畴麦陇接苍林莩甲从观生物心已喜土膏方脉动好云又复作春隂
　　御园雪泛
　　溶溶新水恰胜舟过午澄瀛小泛逰迩日春云晴不放掠空雨【去声】雪乍浮浮
　　栁稊重冠玉防鬖前坞舟通景试探防曲烟隄蒙湿润讶同清絶锦泾南
　　画是维摩着色圗镂氷曽讵费工夫非闗访戴浮烟舫境与山隂却不殊
　　土膏喜助润方逹苻甲虞伤冷太过北地虽然此常有需霑濡耳不需多
　　雪后
　　雪后嵎夷出暖曦润融何异雨知时午闲小立南荣下喜见青青春草滋
　　夕佳书屋
　　得胜虽各殊称心斯为快岂必在深谷假山有清防依依含夕阳气佳屏一帯屋名取陶诗寓意夫何害既兴髙贤慕亦切叔世戒
　　蔵宻楼
　　屋里通云磴檐头出月轩往来悦神智阖辟具乾坤真得壶中趣堪忘象外言俯凭千顷碧是我洗心源
　　题朱汝琳草虫巻
　　蝇蝇翊翊各通灵蠕动肖翘毕肖形谁辨方言及尔雅无过乆竹与青宁饮惟清露瀼金井怕是秋风嫋洞庭卵湿化生一合相恰都来聼法王经
　　我师
　　我师万里外马力实难继况深入贼巢主客势诚异以此被所围固守鼓众气岂忍罪轻进惟奨勤王事【上年十月十三日之役将军兆恵直薄叶尔竒木城仅以四百余人冲勦贼众二万余又道逺马乏猝有挫衂然深沟髙垒悉力持守贼不敢犯其果鋭沈毅有大过人者若輙以幸试为訾议将徒快儒夫首防之论何以励将集事是以屡诏褒勉而趣诸军刻日赴援】再三督援师速进以接济亦不待督责敌忾人同励【参賛尚书舒赫徳于阿克苏先简驻城鋭卒并督诸路兵先至者星驰住营而将军伯富徳等所统满洲索伦察哈尔及绿旗营兵取道云集参賛公阿里衮以次解马济师一时军声士气为之益振】屈指数【上声】居诸兵应临彼地争胜在俯仰所闗信非细中夜不安寝亟盼佳音至忽传驿致章秉烛披衣视【叶】鏖战五日夜斩将搴旗帜副将军富徳参賛及军士【叶】同心成巨功殱贼数千骑【富徳报至称本年正月初六日统兵行至呼尔满地方遇贼骑五千麾众夹击转战五日四夜防参賛阿里衮督觧马匹亦至分翼斫阵贼众创溃戮贼千余人余悉负伤败窜而逆酋大和卓木脇中鎗伤贼众舁之入城且潜囬哈什哈尔矣】已近将军营通信卒遣四【时将军兆恵营中闻鎗礟声知援兵已至乃厉兵邀战将贼营焚燬数处且阵戮千余人生擒五十余人获器械无算并遣索伦囬兵各二人自军门持牍相闻富徳因附以入奏】顽百计攻官军一意备以此歴三月无恙皆寜谧【叶　先是舒赫徳得兆恵檄取援兵劄云营中有余粮可支二三月为坚壁计自后酋或用云梯或用决水皆为我兵先觉应手破之而营中缮备益严故困守虽逾时而人皆有固志至是驰报自将军下逮介士并整暇如故云】相商夹击防一举期功遂四月寤寐萦今朝始庆慰殷心念众劳额手感
　　天赐伫待防音驰国朝威逺被
　　仲春瀛台
　　将视朝仪又进宫趯台路便喜舟通土烝香润雪消后水漾波新风畅中弄眼栁才防丝緑含胎桃未十分红欣观物物皆生意保合太和总化工
　　春耦斋
　　緑竹丛中诘径幽绮窓玉砌俯澄流毎因耕礼于时憩试问农人得此不寳穑绥丰真胜赏墨林契要亦优逰斋虽老屋额新署妙迹爰收十五牛【唐韩滉五牛图真迹项圣谟蒋廷钖俱有临本并贮斋中】
　　静柯室
　　书室萧然号静柯乔枝窓外自婆娑蓦思庾信方防笔兴寄东阳得几多
　　太液池泛舟
　　新涨轻黄酒似鹅兰舟太液漾晴和波间叶氷融展隄外杨丝日暖拖景羙真如天上坐花迟讵拟雾中过棹讴不用黄头发鳬雁皆能水调歌
　　题邹一桂芙蓉双鹭
　　秋草秋花照碧漪雪锄顾影髪毶丝别开生面原恒语可矣曽闻曰再斯【画鹭者率取三思之义故云】
　　长河泛舟至乐善园小憩
　　春水溶溶际春烟澹澹时兰舟堪进矣渚苑偶临之嫩绿廽芜毯轻黄上栁丝生机体元善乐亦毎于斯
　　蕴真堂
　　藩邸园亭頽废乆【是处本康亲王旧园也】略加葺筑便如新古柯曽不烦修饰茈虒槎枒总蕴真
　　鸾举轩
　　何必方蓬海上寻林泉咫尺有清音淮南讵似东平好鸾举无妨寄傲心
　　含清斋
　　何处春来好春来山水知画屏才染黛明镜又涵漪育物有余乐对时无射思问谁工冩妙记得谢家诗
　　舟过万夀寺未入
　　咫尺花宫谢眺登轻舟便偶不寻僧风旛初地镇标偈松竹假山自作朋【寺中假山松竹皆百年以上物也】干惕何能覔常乐慈悲亦岂异哀矜退堂开士懐乡去了识未臻无退乗【寺僧明干雍正年间法防赐紫沙门也昨嵗以老病怀乡乞归故戯及之】
　　绣漪桥
　　进舫长河过广源【闸名】石桥饮练鎻溪园【过桥即昆明湖直接万夀山】风漪春水文章丽神绣应成天女孙
　　鳯凰墩
　　湖心耸层构来往驻桡冝楼阁肖皇甫【是处室宇乃规冩无钖皇甫墩也】画圗传虎儿春烟方淡荡新水正涟漪大似梁溪上维舟索句时
　　无尽意轩
　　问景聊乗片刻闲意行无尽是溪山若论所乐不存此惟在民生国计间
　　昆明湖上作
　　烟宫取便试停桡仲月风光渐鬯韶松竹依然三曲径栁桃改观【去声】六条桥帘掀晴旭寒囬避窓入漪澜影荡摇一例林丞司筦籥往焉惭愧是刍荛
　　清琴峡
　　石是孤桐泉七丝春温正应大弦时髙山流水常成操岂必知音待子期
　　题张宗苍画
　　宗苍虽物故画自有精神逢着便题句笑今始解珍书斋真是古绣嶂恰方春略彴笻声度应来问字人
　　闻山东河南得雪诗以志意
　　齐豫客冬旱南顾乆萦切新春虽报霑未优敢即悦昨来重飞霙寸余积玉屑膏润接脉起过多恐寒烈更复悬逺望均被可及节连披方伯章两省同逢雪盈尺歌既渥正滋苏土泽并称春始仲无虑伤苻甲审然此则防仍惹愁农渇
　　夜雪【二月十八日】
　　逺处优霑厪近防中宵忽报细霙霏泽诚继曩利欣漙冻不伤萌害应【去声】稀积砌成圭増旋旋飘空散蕊想飞飞朝来融润香生土玉染遥峯一抺巍
　　围解八韵
　　围解万里逺懐纾午夜频【客冬将军兆恵等薄贼城坚壁固守三阅月趣调援师时萦宵旰至是始得正月十四日官兵勦贼觧严两军防合之信】将军诚善守
　　天意夲先仁少挫终能胜知难在审因劳哉惟众士予曰有良臣更议虚防相筹应变神【逆大和卓木已遁囬哈什哈尔危城势同孤注惟虑小和卓木乗隙潜突豫筹于各路侦备以防铤险】兔营终讵脱蠖屈乃求伸【时军中方议乗胜进取因念士卒乆劳且兵饟在道正冝少休飬鋭勅于附近城中驻营以需继进】重赏斯寜吝明征要必申舞干虽美事何以谢军人【酋反噬稔恶伤我官兵非胁从比恇怯无识之徒或议觧围却贼可以罢兵匪直无以申国威且何由渫士怒耶】
　　山桃花开
　　去嵗花开先【去声】花朝今嵗花开花朝后由来花朝是的期【二月十五日】花开须待畨风受逼闰因教节令迟芳胎寒勒夫何疑造物于物无定物不齐之齐乃大齐轻云淡霭韶光好一枝初见真窈窕东皇筦籥有神权荣迟谢亦可免早
　　王绂山亭文防
　　峯若抽簮瀑解绅栖迟于野防同人呼之欲出辤荣侣占断梁溪万古春







</div>
    <div class="pagination">
<a href="御制诗集_page354.html">上一页</a><span>...</span><a href="御制诗集_page350.html">350</a><a href="御制诗集_page351.html">351</a><a href="御制诗集_page352.html">352</a><a href="御制诗集_page353.html">353</a><a href="御制诗集_page354.html">354</a><span class="current-page">355</span><a href="御制诗集_page356.html">356</a><a href="御制诗集_page357.html">357</a><a href="御制诗集_page358.html">358</a><a href="御制诗集_page359.html">359</a><a href="御制诗集_page360.html">360</a><span>...</span><a href="御制诗集_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
