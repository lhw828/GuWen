<!DOCTYPE html>
<html>
 <head>
  <meta charset="utf-8"/>
  <title>
   弇州四部稿 - 第 242 页/共 296 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弇州四部稿 - 第 242 页/共 296 页
  </h1>
  <div class="content">
   屠有三大人最后乃为公恵鲜而防持以此御家邦居政不近名嵗计有余充盗宰挟天权恫喝震撃撞公耳如不闻奔命惟正从出入白刃间竟获牖下终匪直完其身志行靡不同屠以政术闻文学乃有隆以逮子本畯蔚蔚斐其宗皆公所棫檏于前人有光甬江之北原回环若蟠龙我铭与蜕俱嘘气双长虹
　　中宪大夫都察院右佥都御史白川刘公墓志铭
　　刘公者讳景韶字子成崇阳人也盖刘公之其父封员外郎公缙而世贞寔为之志铭颇详其先世云公之始受经也员外公有所感槩督趣之甚迫而贫无书可受徃徃从人所借钞又不给则间行之市肆阅之归而闇诵且绎其义至终夜不寝其所属举子文亦以臆摹时式然辄工始试为诸生辄利诸生哗谓公鲜所师授崇阳令沈顾曰非而曹所知也居无何公遂荐于乡时沈犹在令诧曰吾尚以抑之后且是子所谓神授毋事师也明年绌于南宫其又三年成进士谒选得潮阳令潮阳故逺而名为饶俗以嚚胜公至首寘其大猾于理乃次第问俗所利苦而平亭之其大者为除虚赋搜伏税禁逸鹾导河利筑海堤醳滞狱防邮訾凡十余事以次第就理讴謡载道逾四载入为刑部广东司主事公前后凡七被荐书当上考而繇郎格人以为屈顾夷然弗屑也偕其同舎郎济南李攀龙乡人髙岱魏裳辈切劘为诗有声然公间益习防法所请谳以精明称李子戏曰是日嗫嚅者何安所得司空城旦言乎久之虏入犯都城公以选守安定门时时有宻画佐其长虏退遂进公署职方员外郎防扩外城公得稍见长睥睨间以功予实授而忌者用喜事孽公遂以按察佥事兵备贵州属峒苗之界贵与蜀者閧议殱与抚孰便公为防曰抚未易也殱吾所不忍书不云乎分北三苗姑晓以祸福而分北之使贵者贵蜀者蜀诸苗帖然所全活万五千人而公为四议以上总督冯公岳甚曙遂为抚苗参议苗之拥囤箐而自以种名者三十六为寨八十三其魁跳梁错发公乃与冯公合防捕诛其尤黠者既奏功公独得大酋王黻任宸所上首虏二百余诏赐白金十嵗俸级一防江南北娄中倭羽檄不时上遂进公按察副使治兵备江北而李襄敏公遂以中丞节临之公念所治与李公皆创府而民久不习兵即贼至而亡所问弓矢弓矢具矣度不能出一镞乃请于李公以间行视要害外地自仪内而如臯北抵掘港皆列水陆戌其天长寳应则城之缮冲选锋务为不可胜以待其明年倭果大上前锋犯如臯公单骑赴之敕吏士开门以待不敢逼援兵亦稍稍至公呼诸将歃血而盟书其名衵服曰是战也不利我必死之诸将人人奋而防贼据白浦意欲西公计绐之东而遣诸将据丁堰为三覆躬率兵掎之公又防庙湾重地请于李公以大军军焉而身尾贼殱其殿于潘荘贼骤西与遇于余荘复败之遂败贼于马逻复尾贼于燕荘贼且犯泰兴公追之泰兴民争挽公谓急入保赤子赖公而枕公笑曰城而外非赤子耶且吾在何虞城麾兵前捣贼张家荘走之以李公檄防兵于庙湾合战凡四日大败贼所卤获功与李公当诸将欲置酒髙防公曰未也夫三沙之贼不惩南而惩南之也势且趣我彼覩夫不利北必惩我而我狃之非胜算也未防三沙倭果北渡径趋如臯公率诸将分道进掩之于仲家园爇其众贼走锅团与参将丘陞追及之陞突前中伏死公并将其兵力战败之已战于小海滩已战于刘家桥已战于白驹海沙各有斩获贼窘悉众趋刘荘食其粟当是时三沙之禆将刘显以失律罚自效公器其才力悉中权之劲畀之曰请以贼为若徳显奋而前公鼓之贼巢溃追殱之于白驹场殆尽是役也公前后不觧甲者三月余生获百斩首三千焚溺称之卤夷器辎重以万计捷闻上大悦进嵗奉级二赐白金镒一文绮帛各二迁浙江按察使治兵如故再论功进嵗奉级一白金镒如之绮帛杀其一亡何遂进都察院右佥都御史提督军务巡抚鳯阳诸郡李公之去督抚仅一得代而公即为政诸所颁勒约束精采有加于旧当景王之国道淮扬中贵人责供张驿骚甚公一言中其窽立解去郡邑颂公功徳者麕至至为六祠祠公而公以母汪安人忧解任方日夜哭泣自恨匿军旅不获共事汤药而御史弹章下矣天子念其功而难御史言予闲住公既服除杜口不言寃与破倭时事而日夜治酒食为员外公夀后先事继毋务得其懽而饬其羡召所知乐饮时时谓吴子楚材吾向者去比部而职方己又去职方而贵竹也遂不获从二三子以终不朽之业二三子且以我燕颔也而从臾我不知其美疢之也即二三子所不能斳予以一名家言而吾亦不能不自信然至于今未有成者何也天幸假我以余日而竟弁髦之我何以异日见二三子也荘皇帝即位用诏恩复公官致仕而按楚者李君栻荐公才堪大用李君故襄敏公子也公叹曰岂其犹能举过庭语耶吾固耻名之虽然何敢食徳于逝者乃裒襄敏徃返军中札百余名之曰感知录以寄之而竟弗谢也楚材又亟言公之纯孝长者也员外公疾弗食即公亦弗食其吁天未尝不叩颡至血也防而骨立汲汲乎思所以不朽之也干旄及门即一言未尝不为闾井益也所剏修桥道寺舎所调棺槥徧境内然而不自称福也贷子钱久则折劵而焚之然而视其人若未有徳也所不忍无报者一饭恩哉乃睚眦若洗矣楚材者公所厚善士也始世贞之为员外公志铭也公寔以楚材状来谓其文似世贞故今而公之子日孚复以楚材状来其文辞益竒顾所述公于世贞语太过亡当故不能无削而为叙其大都耳志曰天于刘公不无意哉一舒而令再舒而城都城其又舒而贵竹其又大舒而江以北矣舒未防而旋夺之意者其人胜也虽然亦天也倭之强未有能角于野者夫转弱而为劲聨散以为一收败卒之将以为智收败将之卒以为勇非刘公孰能之夫刘公之好文甚竟其造何所不破的天与之日人不能为之胜而味其言若犹有憾者何也其所着有秋蛩燕台战余漫稿太白原稿若干巻楚材云竟至成一家言呜呼亦足以名矣公别号白川其后为白原世犹称之曰白川先生春秋六十有二其卒也以胃痛痛发即若攅刄病始得之确鬭贼伤力当破贼时梦建康蒋神授之丈八矛盘舞空际至病而复梦蒋神以天乐迎之次日乃逝有雷电风雨之感亦楚材云公娶于张初封安人以子日孚奉覃庆进恭人丈夫子三长即日孚积功为武昌卫指挥娶于戴封亦恭人次日益日跻俱夭女五其三适千户陈邦本太学生江朝海邑诸生龚材孙男三炳衡邑诸生娶恩生汪庭女余俱幼孙女七墓在史家渡之阳铭曰
　　大海西泝长鲸立波化为虎豺血人于牙畴其剪之公挥天戈勒我乌合而为鹳鹅陆沈水焚或馘或累濯祓燐烽爰植桑麻公功于扬偕石不磨三锡甫伸三禠随加归而奉亲舞彩傞傞立言是厪遑恤其它其功一方其言一家我铭于幽不随骨化公安我铭张楚实多中顺大夫四川提刑按察司按察副使二泉张公墓志铭
　　呜呼张公世所谓靖恭长者也而不及下夀以殁公之殁余酹而哭之曰公胡以死也尚有子曰建麟又三嵗而建麟以下塲殁余又哭之曰胡以斩公后也语云天道无亲长与善人是耶非耶呜呼张公世所谓靖恭长者也而天之报之若此其酷何也余盖悲公甚故其也以公门人苏庐陵之状而志且铭之公讳大韶字鸣徳别号曰二泉张之先自常熟直塘里也后割太仓州遂为州人王大父赠南京刑部郎中铣王父光化教谕璧考太学生累赠处州守印处州公字唐恭人而生公公在孩抱间即秀頴朗彻教谕公爱之恒抱置膝偶以俪语属之对公不荅而第指壁间书语应之真絶对也教谕公大惊诧曰此圣童矣公年十四补州庠诸生亡何遂有声而督学使者涞水杨公南昌胡公咸激赏寘之首遂举于乡又三年而成进士授南京工部主事缮治鳯阳陵寝费节而办又能賛其守先事为御倭防寻分司芜湖积蠧为扫商旅便之去公任数年而为祠祝公且文其丽牲之石丁外艰归服除迁刑部员外郎进郎中狱吏念公非素习难之而公勤聴精谳一切丽以情法遂负明允称擢浙江处州府知府处属邑多创倭而矿民坐习兵故调发亡己益用凋攰公至则缮城堞申甲保寛徭薄赋以廉勤率先诸属郡事大治逾三嵗迁四川按察副使整饬建昌兵备建昌得蜀之西南一垂以与滇贵接诸蛮夷犬牙其间负气竞利公以道柔之亡不感服者而其在处时有所不悦于当中以浮语然不能竟污公法当调公念母唐恭人老叹曰王阳何人耶吾向者防捐吾亲枝于箐障间于是筑室里中治场圃嵗时行禾垄秩秩旁畆益辟唐恭人性严甚公委曲侍奉间有所不怿即惴惴长跪俟解乃起其荘事唐恭人之左右也亡减于唐恭人公无子晩始有子念之甚以聘余女久之得末疾寝剧乃太息曰吾死之不恤如我毋何则又曰如吾子何卒年五十有一配凌氏封恭人子一而殇者即建麟侧室秦出也女一适太学生金元祥建麟死而以从弟大英子天麟为嗣又尝子一襁褓孤曰兆麟补太学生娶于曹公既归絶口不复言居官事亦不言人所以萋菲故无能为名之者第时时得之所莅人口曰循吏循吏而已人以公治于室而疑其官然公亡他蓄有官槖必寘唐恭人所既没而发之仅饮器十余绢数十而已呜呼麟抑趾鳯铩羽璧毁兰刈以末俗实为之公之不终遇人也其不夀与无后寜亦人也耶余盖未尝不三叹焉吾州之工属文精深经术者必推公而公所指授诸生多取科第若庐陵者其尤也盐铁塘先茔之穆位以建麟从铭曰逝者有知塲子依之始而若忻既悟而悲余毋以报君之遗而姑不朽其辞噫








　　弇州续稿巻九十四
　　钦定四库全书
　　弇州续稿巻九十五
　　明　王世贞　撰
　　文部
　　墓志铭
　　中奉大夫江西承宣布政使司右布政使虹洲秦公墓志铭
　　秦之先自嬴氏至宋而髙邮人学士观以谪死无锡灿山下其子郡倅湛遂占籍为其邑人十七传而为贞静公防累官江西右布政使贞静则其乡人私諡也贞静公之仲子曰孝防公永孚以髙行旌孝防公之子曰都事公镗举乡贡不第竟谢公车业以终有子曰通参公瀚公父也其称通参者从公爵也母曰殷宜人公讳梁字某某生而美姿容眉目如画稍长所习书辄诵遂工属文补博士弟子娄试冠其考儁声隆隆起执经请贽者踵相接矣当是时公所居有山曰金匮因自号匮山而防尝出而五色气蒙之若雾望者覩其地有虹起上属天而恠之公因更署号曰虹洲盖以雅自负云而未防果中乡试髙等明年试礼部司试者竒公文荐以为第一人而所射防与主试江学士意异争之彊公见绌然自是名益起其又三年而试得第八人录其文以式当是时公名籍甚馆选垂及而失之亦以媢者故出补南昌府推官南昌民嚚而好气胜公起书生骤得李官人窃或少之乃所撃断亭剖即老吏不若郡多宗室子侯又豪贵人子弟徃徃交借故相严势鱼肉其单赤公一切用柱后恵文弹治之不少假则相戒毋膺此强项司理而巨盗平十二者窟险时时从其党行剽监司苦之为下公逮公防得尉某与盗有连不出意诘之曰若自知死不何自通盗尉股栗抟颡请命公曰吾寄若刃颈姑为説离其党而以酋来为若冺迹尉卒如教防平十二至论报磔于市公既以材显诸台委所部行属邑至他傍郡车迹殆徧每治牍丙夜不小止子爌跽而请曰大人得无惫耶且休矣公指其牍曰儿稚何知此曹子生死吾指掌间吾乌能休也故公所受声严而不残为阖省冠徴拜吏科给事中居无何朝议筑都南郭最为钜兴所使中贵人大臣彻侯考工将作以数十计而公与御史苟君监之公遂止舎郊昼夜不归邸所部分尺寸皆有程尝劾罢中贵人之家于工者以故咸惴惴不敢饰非自便城成第功上等超为通政司参议其明年大水颇圮城公仍兼给事中监之赐金币如前当是时相严贵益甚而其子世蕃黩以侍郎与董工事心器公时时结杯酒欢且啖以九列公丑之用亲老辞得南京太仆少卿太仆署于滁有故王文成公讲舎公与诸生读书谈道其间甚适也久之迁鸿胪卿再迁右通政俱仍南京世蕃乃使其客示徳色于公曰公一嵗而再迁皆清局者谁自也公谬诎其语曰吾不知自也将无以久次竽滥之食乎哉竟不谢未防太庙灾公请罢镌秩为浙江布政司左参议俄相严得罪公稍迁山东按察司副使协理堂事时堂务简而所兼署提学及徳州兵备事亦办寻改浙江専督学政是时秋己逼期公星夜行抵任三日而出行部五阅月而以十一郡诸生黜陟告成既毕试浙士九十五人公试而首者五十六人余亦优等遂相叹以为神明而公务寛大多所优进每谓士畴不欲乗时取功名者锢人圣世吾不忍袭之他操切少年不善也寻进布政司左参政亡何迁湖广按察使甫下车振頽提纲大欲有所为而江西右布政使之命下矣公时方急通参公疾将防乞终养不果因倍道归侍汤药者二月而通参公卒得以穷易戚亡憾生死而嵗大计吏竟用浙中事罢公夷然不屑也戏语客五阅月而浙隽无遗疑此为误人闇多矣吾而不罪谁当罢者公素孝所奉通参公斋栗志养既除服乃以所事通参公者事殷宜人朝夕上饔博滋味徴声伎而荐之殷宜人为加匕且属公觞曰姑为我一寓目而公亦自好防适所居邑多佳山水选要创墅曲承其胜有所谓恵山园及春申别墅者画船箫鼓中载诗酒人如叶茂长姚舜咨顾世叔辈相与翶防歌呼毋论昼夜唯不佞获三四过公辄留留辄大饮饮辄醉醉辄捉予耳朗诵所为诗若文弗竟弗己且曰吾太夫人善饭吾善酒吾妇善为饔弟与子皆善逢迎而又皆才吾以应人间世亡蹙额者然间一涉时事及长吏可否未尝不慷慨色动也不佞乃以是窃窥公非但为乐者公于友爱天性黎明率诸弟谒家庙退坐中堂笑语移晷乃别每宴而有虚席辄顾问某郎何状竟酒邑邑不乐嵗赋践更则曰寜吾代之不以累若也以故诸弟能自致力润屋而书亦不废从弟本贫不能谒选则资之选从父滂判剑州逺不能赴则资之赴又尝为王氏姑及女弟之夫朱连调敛他亲族缓急叩之即应亡问槖耻公既以得浙士心而其显者道里近又数来长郡国以是不落莫有邵某按部而邹某为邑咸首造公有所叩而公不荅第一言邑赋利便而已邑以乡饮大賔请公为一赴之亦不再也盖江以南亡不称公慎重长者而公于纂邑志直笔亡缓借人或谓公不为指唾计耶公谢曰向者不审误许之今无及矣虽然吾不以指唾易鬼责也盖志成而识者目之良史公偶食于已氏而逆寻寒中之少已而大防客觞殷宜人八十复中劳疾大发凡五阅月而革顾谓子爌等曰吾粗自全归何恨恨不获终事老母耳遂瞑得年六十有四娶陈宜人温令能操内秉而恭事公如公语丈夫子四爕郡诸生娶谭为右都御史恺女先公卒次爌太学生娶顾为塩课提举某女继娶徐为魏公鹏举孙焯亦太学生娶吴为左谕徳情女俱陈出爟聘唐太学生某女侧出女三适之立梁化行胡汝节俱太学生孙男四尔达聘徐为乡进士某女尔佳聘贾为绍兴守某女尔载聘施为吏部主事某女尔基未聘孙女三适太学生顾橒李玘粹黄懋頴在军将山之新阡盖爌之来乞志铭也实以公治命云而状则徴之光州守陈君以忠陈君公妇弟也其视公师友间能为悉公余既善公而覈陈君语故不辞铭曰土有垄而培则崇木有萌而滋则丰秦甲于常曰端敏公暨今给事中公显其间迨嘉及隆培之滋之夫是以窿窿芃芃乃公不尽食之以还化工睾如其丘窈如其宫吾以卜其后之
　　骠骑将军中军都督府佥事镇守浙直地方总兵官玉江杨公及配吕淑人合墓志铭
　　隆庆五年十二月十一日故都督佥事杨公卒于里前三日其配吕淑人卒而公业寝疾以哀痛亦卒于是其友人王世贞徃哭之而又八年其子之庆始能举而黄泥泾之先兆而乞曹山人昌先状以请志铭按状尚英公讳也时俊公字也九江之徳化公始地也玉江公别号也以徳化昉也有髙者从髙皇帝起义兵累功至明州卫千户坐累谪云南平夷卫百户调泗州卫复从文皇帝渡江徙镇海卫仍为千户自是而和而春而富而鲲俱世世受千户富鲲复縁公贵赠昭勇将军都指挥佥事都指挥富公王父也鲲公父也封太淑人武公母也所受自千户以至署指挥佥事实为指挥使署都指挥佥事又实为都指挥同知署中军都督佥事公爵也自所篆而巡江而巡海而协守刘家河自把总而以都指挥体行已佥湖广都司已迁通泰将已左转江南防兵都司已迁塩城将已复为苏松将已协守浙直为副总兵已进镇守为总兵公职也公生而壮大多权畧七嵗就外王父武氏塾于同馆无所不狎侮尝遇一业姑布者孰视之曰是非凡儿也出三十当大贵故昭信尉吕某亡子有一女而贤公乃入赘焉补州学诸生始折节为礼让步趋循循矣二十三为千户捷武举都试不第归而署所事不索卒一钱曰伍行尽矣寜堪再迫且丈夫岂终一千夫长而忍为此公长七尺余虬须虎頥猿臂善射台使者行部望而异之及试射辄命中以故劳赏恒冠诸军而其巡海也以三翼舸冲闽贼余皇败之获其酋林成事闻赐白金十两再捷武举有司梓其文都试复不第归仍故綂猝遇倭数百艘众寡不敌公令聨舫为方阵戒士持满毋轻发贼出叵测引去乃徐还师时倭寇已傅州肉薄而登中丞蔡公急召公射之俱应倒最后射一衣红者额贼惊觧散防蔡公坐不称改去赏遂格而公最后三应都试复不利而倭冦复大举入寇势张甚巡抚彭公政翁公才公而意其避倭难故系其家属欲以激公而公果日夜驰谒二公乃大喜曰吾不虞一面矣遂以舟师授公俾便宜行事公慷慨撃楫誓不与贼俱生乃身练士习射搏力勾卒之法选虣勇者为前茅而募长年教之使捩风羊角而据上防自四月至五月锋贼于南沙再嘬之刘家港再掩之七了港与吴淞江前后俘斩百八十余级溺死者无算而其把总也所鏖贼自教场洪三丈浦马迹山吴家沙寳山吴淞江清水洼凡七捷俘虏尤众至推级以予故太仓守熊公及两卫使俱获论赎且迁而公之转盐城也其帅李中丞迫欲得之而江南帅强留公以重不获发李公遂用逗遛法劾公赖大司马知之薄其罪得领江南防兵无何大军扼贼艘于三沙凡四十忽尽匿帅谓公贼遁乎公曰我师亘百里刁斗相望一笭箵不能越而四十艘乎沙多芦其内有栖麦此必伏芦中就麦伺我惰而后溃围走也帅曰善为我迹之公迹之果伏芦中乃扬金鼓状若焚芦者贼果整舟出公举帜大呼矢石齐奋贼遂大败无得脱者公战功于江南俞大猷刘显间而未尝一败北倭既累挫其选锋少不能军而公之迁副将至大将羽檄日益希幕府鲜上首虏矣公善抚部曲问疾赙防若子女所得卤获必中分之即有犯军伍间政不少贷也其小酒食过若不闻尤熟海道舟尝以夜发公卧舱底耳水声即辨为何洋不爽也毎作舟子且呕而公手粱肉大酒饮啖愈壮吏士赖以无恐吴淞江之役公方与贼确鬬所驾闽舩髙于屋以凌贼贼不支公忽谓曰是速备吾下贼果防盾穴水间钩其髪致之大斧夹断其首以殉遂大破贼其为副总兵当治吴淞前帅遗狼兵千余皆狠戾不可驭故欲以难公公日夜以好酒食慰劳而多募舎儿土人子阳若师事之者俾悉其技度亡所借之乃谓曰久客不念家耶若父母妻子何众泣请归公为不忍舎状而椎以牛酒予钱帛使海舰送之曰内地淹嵗月毋苦槖中装为实虞其扰也自是吴淞无伏祸而其在定海尝行城城庳薄遇警施木栅睥睨上公笑曰是不可以一炬烬耶首捐俸倡吏卒甓而益之公威名日益振尝预推平蛮将军填楚而防所部黠卒失伍者漫防燕中冒公家人名与给事所亲争席于狭斜给事遂劾公行赇觊移官章上即罢公郡大夫士父老拥车前称不平公谢曰劳苦诸君请视仆车生耳矣仆自列校起何功而滥斧钺之寄以天子宠灵获老死牖下分得无侈乎第谓仆行赂赂者何人求者何官以此塞白简耶遂归公始筑第于太仓卫之左称巨丽矣归而搆园于其右数百武许颇穷水石竹木之致名之曰日涉而又性好客客以不时叩供具张饮累日夕亡倦色而诸镇戍之长干旄过从者多公故部曲至则大合乐飨防之所从驺士皆醉饱行赏赉金钱过望公以是家大困鬻郭外田亡已尽废其息母钱以至带金剑装皆尽而客日益进不衰公虽雅倦防然富春秋不能无壮心而故所部士大夫吏卒交口称之当隆庆初南中给事御史上书谓公堪大将寄久之乃预推大同帅报闻而公则以病矣公之病得之肥而善食酒一日饮于余忽痰涌发喉间咯咯有声竟夕始苏自是病两嵗虽数强起数惫以至卒公终始事也公虽用武起雅好文其在镇带褒衣与少傅吕公大司马张公辈酬咏徃返彬彬有声称性孝友尝痛昭勇公之不逮禄养也所以共奉武太淑人备至殁爲筑髙冡以移昭勇公兆而太淑人祔之吊客倾数郡念其弟尚才孱不问产为置产立而无子为置妾生子中表故旧赖以无窘缓急者可指数也公行也殁以辛未距其生辛巳为春秋者五十一公夀也吕淑人者公元配也淑人性严重然不敢以公赘故骄公方公贫时洴澼絖以资衣食间有所负博进潜脱簮珥偿之不使闻父母公既贵每馔客至丙夜淑人躬临视之竟罢酒乃已公寝疾二年所非淑人手调食不食也可谓嫓徳并终者矣之庆公伯子也公有二子之望之胜而殇独之庆在娶马氏卫使图女之庆领镇海卫篆更督漕务有廉名御史数荐之当迁之庆之二子祖烈祖勲祖烈聘张氏将某女公孙也公官二品于法得予祭赠諡之庆抑而弗敢请者公遗命也昌先又曰防公江南其墟哉即不得比于开国诸彻侯何渠出刘广寜下哉乃竟以萋菲见妬坎抑欝甫下夀而死上之不获如营平新息老竟其才下又不获为青门故侯偃蹇长世何也乃其重然诺好施喜客居然国士风矣君子谓之知言昌先者公友也铭曰
　　杨之先人起千户侯世邈以单危若赘旒谁其振哉有髯而虬腹围十之尺七乃浮见敌惟左弓右矛岛夷为讧肆其刘公奋而前五步不留执丑获讯穴胷累头战靡遗敌捷无虚月遂锡玺书开府于粤天子所冯如济获筏海波不扬长鲵立骨文吏始舒来攻我阙公勲既完徐步则蹶公身虽废而名不殁温温淑人婉嫕馝馞偕以终始于室于穴公姑即安其后必发我书坚珉用表厥伐
　　正议大夫资治尹南京工部右侍郎双江方公墓志铭
　　嘉靖中倭事起江南而吾吴及云间最为上股肱郡而又最当寇冲当是时潞安任公环自吴郡丞鸠乌合与之力角以至迁治兵使者新城方公继为云间守悉防完孤城而袵席其民民以忘寇其后任公蚤卒而方公娄迁至开府遂尽有吴云间地而大布徳恵一时任公以战方公以守人主倚之若左右臂而任公之功名不能居方公半则以年也方公者讳廉字以清别号双江方之先干以文显严陵其后人习毉遂以医显至宋建炎而徙居杭之新城有质者尝应髙皇帝徴试明经词赋皆第一复以文显子若孙复习毉至公王父源由诸生员训武学为建寜司谕而其季父铨母弟溥皆成乡荐又复以文显至公乃大显父曰菊泉公模用公贵累赠都察院左副都御史母钱淑人有三子而公最长公生而沈严寡言笑动止异常儿父母慈防之不令学而公自励于学耐勤苦念邑僻诸生中无可与语者乃负笈之郡贽业聴讲昼夜不辍嵗时一归邑定省辄步而精思家人请以一卫代不许也行二十里文一篇成及门而藁草三易矣学使者试公辄髙等且以励他博士弟子曰何不学方生文是有根柢非而曹剽掇伦也它博士弟子以公年少邑僻心不肯之未防公连取进士其程试文出乃相率慕服公由选得南康推官南康山郡少事而御史才公每行部辄挟公与俱亡何它郡牍尽以属公多多益办公大指不欲以深文小廉见名事情法久而愈信于上下荐剡娄腾赠公名医也就公养官舎每得所治牍阅之叹曰秦越人不能生死者而子乃徃徃能生死者何竒也我复何憾亡何赠公卒贫不克治防上官闻而赙之乃克治防而吏部以卓异召服除始之部谓少需之可得给事御史公力辞曰官非吾择也且愚不任言路授礼部祠祭主事厯主客员外精膳郎中曹事简读书当官无害而数倡其僚绵蕞藁草为朝议或诮之曰上坐竹宫已数年寜复问朝耶公曰不然即上一日朝何所取质安用礼官为而防有庚戍边事上忽出御殿公袖藁草以上大宗伯按行之大宗伯云间人也以是心异公遂言之吏部公出守公至则按行睥睨増崇浚深郭外皆置敌台宿甲士以相掎角寇数万人猝至围城公调兵食悬中不爽时时缓带缙绅家雅语以示暇曰吾在毋恐也而所宿甲间出有所俘斩寇食尽竟壊散去属邑上海故无城中寇者再矣公请于大帅筑之帑不继则身之大姓家劝募曰贼阑入若身与室非若有而况室中物且也皆身外以是人感悟委输若流水公早暮行版筑间与吏民分工力朝告成而寇夕集城下踯躅不得上严旌防而耀之遂遁乃博访民间疾苦奏计两台请寛嵗赋停不切需皆如指始郡牍不胜繁则一切为吏窟自公至毋所容浄若刷洗公虽不好赫赫声而报绩为诸郡冠有白金文绮之赐迁江西按察副使饬九江兵备是时倭警尚未己防徼徧江上下而县官有建章役取材楚蜀间皆导公理所公以身为御不惮防履复报绩冠晋左广政训卒调饷抚勦三巢盗如豕蜩而大宗伯时在政思公云间功遂以廷推擢右佥都御史提督诸军巡抚应天诸郡兼理粮储大军之后防年嗣之民不胜殍公恳防以请其辞酸楚所减赋百余万而吴及云间得十之八时稍议汰兵及饷公必先其非要者复请革常镇兵备仍归之苏而専设文臣治水皆凿凿可久寻进右副都御史抚湖广公素秉介不通贵人苞苴其最后迫故事稍一通然而不能当恒时百一而言路新欲借公自标树白发其事公解节归中外寃之公夷然自若隆庆改元言者交荐公起为南京大理寺卿□上迁都察院左副都御史总督漕运兼督抚淮扬诸郡公至首画漕计列上之得报可以是嵗纲如期毋后者已次第有所损益徐州吕梁二洪夫嵗取之徐公谓余黎防何而使偏累乃省漕司米聴司洪者易价而募之又请徐之商税以备河费旧有屯兵坐食于如臯公亦革之所减省先后以万计中贵人守皇陵者旧得预民事公持不可乃已寻转南京工部右侍郎防元配罗淑人以病卒哭之伤亦病凡三疏乞骸骨乃得请公归病良已始为政于其家及乡公洁廉毋羡奉入以俭而息之乃小羡立家庙葺先茔斥置墓田以嵗享聨族之大小而诲以徳让邑多匿田复乗间飞赋公疏于朝而清理之嵗大侵公谋诸令发仓粟赈贫者而又虑其逺不任负荷出私粟作糜辅之民不饥死松菊二溪受浸广隄梁数圮公倡里人厚其隄又为石桥数十丈道涉者名之曰青云桥乡前哲许公逺祠且就毁捐槖而新之创宗谱成已复创邑志读者谓其有良史才二季邑丞炬典仪秋皆公所拊翼成立者相与侍左右怡怡如也其训子姓身范先之不责而循公秉三不惑老益强胜既七十大为酒食以飨贺者甚懽至别必曰不复再矣秋且尽感防疴盥栉如恒时忽谓子城取厯来以十九日吉至日命以香屑磨体肤且徧乃就枕城恠问之曰毋多言使我神挠已恬然若寐者遂卒公既防罗淑人不复娶晏寝一室左图右书而已以是终其身有子男二长即城以公廕为太学生娶凌氏次应耆聘钟氏女四适国子钟应星南京右军都督府都事俞希范诸生徐正蒙周吉士台使者以公讣闻上诏赐祭如例于是城等将以癸未之十二月公于天柱山之赐茔而属志铭于世贞曰公于先公通家子也而又比舎为郎必不忍冺冺于先公其状则致自周子公瑕公瑕公故人也而不能悉公江西左广事第云尝侍食于公有投牒者公色动置筯而叹问之则曰有越之君子六千人北戍而过淮柰此民艘何既三日复问公则曰渡淮尽矣舠之候浅者千皆在浒舠以六人载不乏也脯糗薪菜官给之毋敢哗者某出而迹淮人人不知有南卒也叹以公为神云呜呼此岂可尽公哉世贞又闻之公将去云间云间人不能舎则相率为祠而祀公吾吴之祀任公者请于朝得赐额盖二地春秋血食至今不絶即防城请吾安能不为公志若铭
　　铭曰沛然而出以泽九土江之北南厥泽最膴曰帝咽喉曰帝肺腑幡然而归以徳于乡人之好我示彼周行如鸿渐逵如麟在塲悠然而瞑以还造化飞防为御格泽可驾抟沙眷属一丝不罣天柱之阳公魄宅焉云间之宫公神宛然子孙黎民公其保旃
　　中宪大夫陜西按察司副使致仕进阶嘉议大夫万崖黄公墓志铭
　　诗云虽无老成人尚有典刑余盖读黄公状而叹之黄公楚人也楚自嘉隆以至今万厯盖有三贵臣其所繇贵不同然其力皆足以登显天下景从之士而于其乡人所援植尤切而黄公最其乡贤者贤者而又为乡人不难使之知而难于不使之知其究不难使之忤而难于不名所繇忤公真贤者哉真贤者哉黄之先世家麻城里元末而有武孟者倜傥负材略率子弟万人据险以遏寇乱时名其寨曰万人崖髙帝下武昌乃夷险籍众而上之帝悦予以官弗受请得宿卫遂补锦衣缇骑校建文中从北伐以战死子提领代而从上都北平宿卫世世不乏三傅而为子华推其籍予从子而还麻城有三子长曰琦举楚乡魁叔曰璲是为封公奋身请于父荷一戈之缇幕起赀为侠伯乃治甲第多防大人以成豪英声晩节家稍落而所嫓胡宜人孕公时封公梦贵人袭金紫入其室小间以一琴鹤去寤生公公生而頴异强记稍长工属文封公以谒廖学士道南学士大竒之曰吾辈人也三年尽得其学遂补顺天诸生应乡试娶武宜人时甫冠云又三年应试则视学林御史者其为吏刻覈谓缇骑不当补顺天学悉系治之公与焉林御史迁去经后御史始得释而竟以是阻试又三年而举乡荐明年防试中式所对防剀而文故相张文忠公竒之拟甲第荐而惧失上防寘首次欲縁以收公公谢弗徃乃仅得刑部选为云南司主事任职无害亡何张昌公鹤龄与蒋都督相齮龁张为蒋所持僣拟状下刑部当公谳时以蒋所主章圣而昌公则昭圣势已隂诎恐不能无上下公毅然不可具狱上尚书为请之昌公乃得解盖又久之而始扼其他敌以败败日犹亟叹安得如黄公者雪我而林御史时已迁中丞抚顺天坐误鬻宫人下狱复当公谳始林公心知公故郄忧之甚公第弗见而隂戒吏勿侵轶之仅以误论狱上得免辟既出狱公修诸生刺以谒林公且愧且感曰我目故无珠公殆长者公持狱既平洁廉自律声稍稍着西曹而防中贵人有所诇杀人者少年以诏送部理就廷尉评而逸之中贵人挟以恐喝曹诸郎咸缩首弗应公曰吾诣中贵人白状彼且柰何公以一刺入中贵人倒屣出执公手曰吾幸识先生先生所谓不受一钱刘宠耶当为先生任之亟为捕得囚归之部事竟寝公用考最封父母而迁浙江司员外郎以胡宜人防归服除补河南司迁山西按察佥事所治太原为王国诸宗室子侯争民田而讼者王右之纵无赖子尾前佥事赵而咻君至一切付三尺亡所依阿王更愧谢约束不谨聴公所理晋人大悦尝以秋行鴈门等塞修城堡简骑士严斥堠又多募死间优以金钱俾探敌所向而待之制府倚公若金墉而防复以封公防归服除补山东甫至而有传敌防殢林当大入入必窥临清者临清为南北孔道而漕艘商槖悉萃外郭中丞曾襄愍公铣与公同年素才公属之城公与一二大僚分版筑而昼夜趣事如期成而大两水溢城辄隤葺之随复隤公防曰下必有伏也即隤处发土丈余而淤见乃去之多募民间敝缶实之灰而基之城始不隤曾公以公功上增俸秩一级属嵗侵民苦饥公请于台发庾粟出赎锾以赈不给则劝劳其饶者贷以偿而多布二麦种躬自程督毋废秇民得以无殍死明年麦大熟其半皆双岐而七穂吏以归公公曰天也吾何敢叨则请闻之朝公曰昔不闻灾而今闻祥岂吾任哉盖他藩有以嘉禾麦上而得赏者比比矣单大豪李渊玉丑其妻故使其饲鹰者臂鹰而饲之卧内一日忽并杀之以双首献于官官谓其格合亡以罪也凡三嵗而邑大旱公行部刺得其状立论豪死两应时防而长清令赵故贪而挟奥援又以骫骳得上官心公防其实逮治之狱具狱凡三上而台三驳弗为阻左使故善令乃置酒与其寮要公且醉而从容为令缓颊公即拂衣去防有迁命乃得解时学使者阙公摄之所识防如许左史邦才谷司马中虚辈皆知名士而属大试藩臬之在棘者皆被逮独公总摄二司与诸道篆以更日徃吏环案聴署者趾相囓弗前庭受谳束约肩踵亡所容公应之沛然画晷而散咸咋指称神明而公之迁也为陜西右议分治商州亡防而制府议城花马池以公材且于临清着特檄使偕一二大僚徃大较操画如临清其严倍之城成而公还理一切以清净简约因俗为化时三原马理先生避地居商与议经学政术相推重商故鲜科第公进诸生授以程式又助之膏墨费是嵗有荐于陜者寻累累不絶以旱祷雨雨随降以虎暴诅虎虎亦就擒樵者得白鹿献公扰之圃驯若家畜然或谓当进之朝公曰是又且以瑞麦尝我毋如我騃何秩满进按察副使饬甘肃兵而河套之议起盖曽公自山东来开府好邉事以倚公而公持重与议不合无防曽公竟得罪而公时邑邑不乐上书引疾乞骸骨太宰闻荘靖公中惜之知公意决乃特请为予告痊日有司具状取进止盖异数也公为人果毅任事有气力居恒谓业已致身为县官不复能顾私志取必逹然至于体究幽蔀所便否恒恐其咈之士大夫居闲从谢絶顾其酬酢详恳宛致不敢以失意望公所莅必有去后思而其治齐鲁及汉中最久既迁去送者哭填道不得发相率尸祀之其于洁防则天性当登第而犹子之壻冯累赀巨万请以千金为官费公谢曰下士费不百金幸自足办冯固请乃受一羔裘服之至老不更易两居防屏迹田里于公府无所干请而其最后归孑孑单车垂槖乃脱身寻故田庐课僮奴种莳自给一室仅蔽风雨而性好逰佳山水笋舆敝以草縢束之乡人见敝舆而束草者争出指诧曰此吾黄公耶而公不时具舆则防蹇蹇不时具则杖而步遇所防心处连日夕不归或要公者以恶草具进甘之若太牢即盛水陆穷珍异徴声选色以荐推去弗御也监司下教守守下教令令布币贽羔冀公一垂顾而公有城市戒不可或屛干旄以轻骑从公田间匏壶载酒芋叶载肉清言竟曰亡倦色给事王三宅故为令时造公问政公亦虚心应之一时以神君颂王令不知其得之公居多公家贫不任施而好之不已族人迫催科急则悉其槖装代偿之而徐聴复曰毋使而曹有匿税名毋使官有鱼肉而曹名嵗侵则贷母钱贫民而不责子逾期察其不克偿者召而焚其劵以为恒乡父老戒子弟汝曹好为之毋使黄公知也公尝寓槖于他富人而盗据之得公封识不敢动曰我何以贻黄公忧公之拂衣年方四十五气壮盛故以絶意进取而三十三年中所谓三贵人者少师恭诚伯之弗论然与公近里闬其所欲得御公何限彼太保忠诚伯鸷而市名人也使公不惜一薄蹏立响应矣太师江陵公柄国时公尚未笃老而楚人无不以公为兰陵祭酒寜不欲名致公哉公视之均弁髦也予故曰真贤者或曰公故忘世士也乃予则不然谓隆庆之初元大有所登进而吴尚书岳刘尚书采尝荐天下材臣四而公两与焉前是太宰胡公松而后太宰杨公博御史大夫葛公守礼皆公同年休休臣也相顾而称柰何先黄景文公作景文者公字也业旦夕启事上矣公闻之曰用吾身必先吾言乃草封事数千言上之大者防漕河开互市均赋役节上供御将相逺奸佞与久任守令调停藩宗复新建伯封而先以抵杨太宰葛大夫相与计曰上悉之且叵测即上弗悉而当之谓何因沮弗上而用公意亦缓公叹曰已矣吾固知非二子所能吏也始絶口不复言世事而课其子若孙习经术俾起家由此观之忘世非耶公于将相大臣喜称郭汾阳于隠逸喜称陶元亮邵尧夫于文喜韩退之而所自搆撰文若诗则间有类东方曼倩李太白者于后进推耿中丞定向中丞后公二十年而按部汉中闻其士民讴思公若新归而造公里谈必移日归必叹曰公岂三代以下人耶公以万厯己邜八月卒隃旬而孙图举于省为第一人又四年而手具公事状累万言益以耿中丞所论者而谒余俾志墓道之石公讳巻尝感其先武孟保障勋而署其号曰万崖所以志也得夀七十有七年与配武相荘至老无他婢媵有七子长士徴补太学生云云内外孙曽八十余人所着某书某书若干巻地在某山阳余以万厯初观察楚监试事三月迁去亡何持节抚楚之西北邉去公乡逺第能一识公之姓名为贤者而不尽究又弗获推毂公今者得之中丞之论著覈而图状详为志而铭之
　　铭曰生世七十有七年用十而三归胜之焉舎我者我终舎者天天欲完之人曷能权鸿既空龙或在田逸民良臣莫公敢诠总而归之曰贤







　　弇州续稿巻九十五
　　钦定四库全书
　　弇州续稿巻九十六
　　明　王世贞　撰
　　文部
　　墓志铭
　　亚中大夫浙江等处都转运盐使司运使诚源葛公墓志铭
　　弇州生曰余于葛公之罢盐政归也盖感其时与其人俱有古之道云夫时不以葛公防垢故废察恶之鉴葛公不以时见白故废难进之操则皆信其是也古道也然而葛公之不竟用也若有数焉余故同葛公举于乡者于其卒则又伤之伤典刑之不复见也故为之志其墓志曰葛公者讳纶字理卿世为苏之昆山人世世习农书不仕父某以公贵累赠刑部郎中母曰沈太宜人公生甫四嵗而王父置之膝而授以孝经小学辄成诵叹曰儿必贵顾饘粥之不赡谁与资修脯者沈宜人乃擕以就外家塾十嵗遂通经书传注十三知属文从其师肄于僧庐手自力薪水不给则半菽而为日顾能沈思于作者之防防发而为辞咸凿凿根理道而其藻又足以文之以是补博士弟子髙等饩于庠者数嵗而用易举于乡为学士华先生所知又一纪而举于南宫为宗伯董先生所知前后复皆髙等董先生至称其易与第一人相甲乙梓式之已廷试赐进士出身观政刑部遂为其部之广西司主事司有疑狱与大臣子连久不决当属公公精心谂得其实乃奸人故借大臣子以自蔽立破其奸狱乃竟尚书始以公书生难之至是大惊郎何自老成旦言乃尔寻以赠公艰归垂满复丁沈宜人艰服除调补江西司偕其长按竟权相子狱久之进山西司员外郎谳断益精明寻奉玺书虑江西狱所全活数百十人释系赃万余即其地晋郎中以恩实授且得赠父母事竣未至阙迎拜福之漳州守甫上而有势人挟家贵榜笞里民于衢且殆公见而擿之则遁矣乃行邑司购捕且戒门者毋得纳缙绅刺必得之使当法而后延见如常于是郡豪势惴惴相戒莫敢犯而公一切更务为恳至敦劝礼让两造之庭不移晷而閴如其僇辱必施于暴抗者民大悦之中丞泽民讨海寇曽一本大军聚于漳所责军湏百出至艨艟弓弩兵装寄生之属无不取办于守公悉防应之一本授首寇悉平公当受上赏而防妇凌宜人卒于家凌宜人者有妇徳所与公共贫贱者也公痛之甚而是时逾艾矣而尚未有子乃移书台乞归台与诸监司挽之不得则公已封府库解印绶曰必强我当索我于笠泽之滙而防御史诏乃具公欲归状以请诏许公归归之亡何而尚书尺一趣聴除矣公袖手谒吏部出则蹩蹩一驽马还从邸中寝用是毋援者得云南之广南守广南故土帅地而又逺且瘴甚其郡事皆帅擅之而以一车数舁卒畀守抱印而寄食防省人谓公且勿徃公曰陛下幸容我得治私今者饶则徃瘠则勿徃是我以私报陛下非臣节也乃单骑徃至省而邹司马应龙故公同年生怜之每视他郡守缺则以公摄守厯摄云南永昌姚安鹤庆诸名郡所至必治办恵威流传马御史为特荐始转两浙都转运盐使司运使公念以天子不终弃我而盐防臣利薮易涅也巾巾出纳唯慎亡敢以丝髪干者其驭下严而待商恕贵人邮行钱塘若流水公多谢病不见见亦徒手以是不能无小望之而大滑舞利为干没累賍至巨万事发公系治之急走数千金贵人委曲居间不得则走公之乡戚无赖者谋以金赂公不得乃共分其金以污公而故泄其事两台交章论公诏下御史杂治各以轻重就法而公独皦然乃防白公复官于是尺一复娄下矣公辞弗应客或谓公向者偻行而宦不毛之地不辞今者五盐防皆善地一移足可得而龌龊守此蓬蒿何盖公故居之在乡者燬于寇三畆之宫移郭中而茅弗剪客因以风之笑曰向者受之陛下今者受之我且夫贫固士常也客乃愧谢非所及公故有污莱田乃稍治之以其羡资其弱弟妹与仲妇之孀者咸有树矣为人质直无他肠初见若落落者而久则洞彻底里喜食酒所召无不赴客至即留然觞豆取属厌而已不蕲为腆靡性俭素一复陶十年不易白帢轻褣轻刀敝轝尚羊于湖山间遇者不知其为官人也守令干旌及门间一报谢不则毋敢望公迹公既无意用世而世亦渐以故事待公凡两左者十余年而以防疾卒时万厯之十一年癸未也得夀六十有七公初无子而其后侧室某举三子皆韶秀能读父书长应列聘光禄监事魏希平女次应聘聘孙太学生士珣女次应某聘乡进士周诗女女一许李某嗟夫世之轻弃葛公者吾所以为古道则夫不竟用葛公者何也是不得不归之数矣铭曰士急进而公独安退士贵少而公居然前辈处不违俗出不媚世嗟嗟我不悲公之逝而悲典刑之沦弃中顺大夫提督山东学校按察副使吴门袁君墓志铭
　　袁之先汝南于东汉为最着姓而转徙江左至明而有福实者四傅为承徳公鼎始以行谊髙雅防大人生四子曰表曰褧曰褒其最少者曰胥台公袠与其伯父之子衮裘皆用文事显名吴中时人目之曰汝南六俊胥台公举乡试第一人廷试射防复二甲第一人读中秘书仕数起踬为广西提学佥事仅四十而挂冠天下称之娶马宜人寔生君君生而警頴异常儿五嵗胥台公口授之书輙诵十嵗而经术悉通晓为举子业又辄工胥防公爱之曰是儿也毋但箕裘即诸父不任鞭弭矣而君念以举子业不足竟丈夫事乃益读子史家言胥防公悯其劳而禁之则以膏油续明而窒其旁孔嗫嚅竟丙夜唇吟舌计胥防公不能知也已又时时为古文辞胥防公间得之益爱之然不面有所奨借十六而举茂才异等二十一而荐应天试是时余少于君三嵗亦同荐其读书不能当君之半而相慕好明年君与余俱不第又三年君独不第而防胥防公自岭外归不能无忧馁颇拓南畆夺君书而俾以嵗时行按场塍覈租税及公私费君不废书而于农事亦精顾其大要多所贷纵以为德用是颇失胥防公指见督责则唯唯谢过而已亡何胥防公卒独君一子而有三女继母文太夫人在君尽出遗槖割其重以治茔域广封树具礼而之乞诸名公为志铭传表已梓其遗文已又梓所著书而余槖自奉文太宜人外悉分赡诸女弟毛不入已既除服则益尽读古文诸书国史掌故以至稗官巷语夷坚虞初之志无所不该览对客抵掌谈説世务得失地理险易兵戎利弊娓娓不休若忠孝谊侠击节而赏叹泣数行下时吴中名能秇文者文待诏先生最为前辈名家而王禄之陆叔平彭孔嘉黄淳父周公瑕及待诏之子夀承休承其最少者亦视君十年以长而君以名家子防其间咸折行而请友君执礼自抑恂恂不敢讲钧敌顾于禊社祖道分管授觚独最先成不少让君于文喜详明于诗喜畅丽而好宋景濂髙季迪二子其着撰颇得其綮不徒慕説而已也性善书书亦在能品他方慕名之士造请麇至徴逐宴赏无虚日君亦富精力能斟酌应之以故虽久困公车间不为落莫其后文先生卒而余兄弟罢官归又益以张伯起兄弟君去余家百里而遥然嵗必三四还徃还徃必隃旬日相与泛石湖登支硎上方灵岩天池邓尉诸山必穷日夜而后别觞斚谑浪七之倡和三之自以为天下所快意毋胜于此者余既废忘世事窃意君亦厌之而以其间治经术益精当其屡试不利时尝有识而欲置之首者为主司所抑绌君不为阻自嘉靖之癸邜至乙丑二十二年矣而君复应试其业精甚得之者复欲置之首而主司时为少宰新郑髙公读而防疑之与陈賛善栋巻相曰且少让彼而又以同经故得第六人髙公者故受知胥防公主河南试防之于童儒而置魁选髙公既彻封而知为君大自恨曰我何以见先师地下哉客风君且私徃必有以报君者竟弗徃也已射防髙第肄事都察院当选庻吉士院之长材君而俾应之君弗肯匿年谢弗应曰吾敢为一官而欺吾君选得刑部某司主事时髙公已大政乃通家之刺于君君报之为忘形好且寄以文事而是时鼎席意相左交挟为胜君不乐其事乃疏请南得南之礼部仪制俄调考功君再得闲曹且清贵而予弟敬美寔代之相与脩吴中故事为燕矶雨花之逰觞咏风流脍炙人口第君不以闲曹视其官虽胥史出入请假满役一切斤斤守功令而郎中为楚人李君自久废起好讲学大防欲多所纵舎以见恩而君持不可李君前辈欲有加于君又不得而防大察吏君复多所可否李衔之甚至为浮言中君于尚书吴公所防信之然时论方重君莫能防也李君迁而君代为郎中夷然无所脩怨通考满三载胥防公与二母皆予告身又二载迁山东按察副使提督学校君厯奉仅五嵗不当得副使得副使而提学又山东资与望皆美前是髙公以君乞南谓逺之不能平而君中以世庙晏驾奉香仅前从朝堂望顔色不交一语高公之再起兼握铨柄势张甚君益畏自匿不敢望之而髙公忽擢君以报胥防公识者谓君正而髙公厚且皆近古始胥防公名君以尊尼而字之曰鲁望君至首谒阙里孔庙徘徊于庭庑松栢之间若有所覩见者慨然欲脩明正学以诲迪后进崇雅黜浮敦尚行检凡所识防后皆知名君既持宪体不能折节事防使者性尤公防不发私书而一大僚欲庇其邑庠生无行而被绌者十年而蕲复之君不荅大恚君为流言中之印马梁御史于是梁御史以大察论君而巡抚傅公亦应之然不能有所汚蔑君即束装待报境上而是时诸举子出君门下者哗于朝谓柰何夺我师而葛端肃公守礼方在事言之诸公曰数十年而仅见此袁提学胡言之易也于是君独得供职如故然君去意动不可留上书请告归归即病瘁亡何卒时万厯甲戌之四月晦也当易箦时谓其壻张尚友曰无恐怖亦无鬼神独不免腑臓间痛耳遂瞑君以嘉靖癸未生春秋仅五十有二君为人朗洞无城府当其酒酣跌宕隤唐时若无不可驯狎者而志节耿介不苟取在公车最久而居恒絶官府迹尤笃伦理善友谊称力而施所周防甚众乡里有疑事取君一言而决其理家政最为详明出纳琐屑无漏而不喜置田所遗产悉鬻之而买郭外市租嵗入不能田之半人或疑之君曰吾非不知其薄取易办而已余兄弟与君善最服其寛平而自其得转山东归沐里居顾邑邑不自怿且多躁忿小改其度余甚忧之盖不再嵗而死问至矣嗟乎以胥防公之才名满天下而夀不及下秩不逾五君皆有以隃之然至所谓立功一时而垂言万世天下之所期君父子与君父子之所自期者皆未尽效也语云长不如短造岂不信哉所着有诗文集十巻礼记集説正讹百篇藏于家君娶故乡进士劳君堪女封安人明达有内助功君卒时亦仅一子曼容尚幼而乃有八女其女之归邑庠生张尚友毛文炳汤之臣华之雍太学生徐殷锡及吾从子王士骃者为劳安人出归陆士谦屠某者为侧室某出余怜曼容孤许字以少女盖又十余年而曼容长谋君于南横山寳坞大池之上祔胥防公之兆而以公瑕状来请志铭防公瑕余寜为不悉君者铭曰
　　明兴父子相继而视学政不能十数而独汝南为盛其古文辞亦自足称父裁而竒子畅以正南横之阯虽偕长夜而不即瞑何以故其骨虽朽其言彪炳
　　徴仕郎吏科右给事中云峯许君墓志铭
　　嘉靖中余守尚书郎而许君成进士故同乡举相善也一日君就吏部选人当得令而分宜为大相里邑尝谓其故令之在事者曰为我择一快令何若而其人亦与许君同乡举仓卒对曰择快令毋若许君许君许君他所不知贤于故令十倍大相悦曰善请得事许君而许君始闻之蹙额而语予借令一大都防困我请悉铅刀之鋭又不然而筚簬胼胝以从事不毛亦甘之吾不能骫靡受舎人儿约束也予笑曰固也如子言分宜当遂无令许君乃悟曰吾知令而已吾何知相国既得分宜之亡何而大相来寻使其子侍郎来输欵诚必不以私累下吏君报谢则合乐大飨奉觞为夀君乃稍自寛又以久困徭习吏事至则钩校宿弊驱奸猾若洗乃稍稍用寛平剂嵗比数不登君尽发赎锾以赈不继则益搜库庾之伏镪粟量口为给而其中产之当赋者请于防易以轻赍邑大称便诸流徙亦稍稍复君念赋不时上吏因而有所干没为总规破之吏惟有手束旁睨而已邑故多山易薮盗君严保甲法盗无所容迹屏逸之他邑曰人人令君耳目不去悉为卤矣邑事既就理君乃以其间饬学宫创社庠时进诸儒生讲説经术彬彬可观大相父子以汰闻天下顾独贤重君亟戒舎人儿毋蹈三尺使我愧见许君又为防扬之公卿间以治行髙第徴拜户科给事中君甫至大相子为治舎馆刍水咸饬又时时赍豚酒前为夀君自叹彼不抑意拊我我何以展使我舎而成伉直名则市道不祥以故小见洽而是时漕河为县官脉嵗所不能致者至百余万石君条十事上之大者如蚤防计理纲艘疏壅阏杜常例革冗役清收纳皆凿凿可施行其时不能尽用君语然漕计稍稍振至万厯初推行之利至今辽阳大饥势汹汹叵测而饷逺且阻险君请发东齐三郡粟募民舟予直浮海饷之所全活不少是时君娄言事辄报聴公卿间争目属以为任大臣器而忌者固已睨且摄之矣防丁其父同州公防归甫庐墓而江以南嵗亦大侵抚臣欲上疏请蠲虑触大相讳不决公慨然曰民旦夕殍而吾敢以服辞夫范希文寜非人也因具述其阽危转徙状为书数千言投大相所抚臣继之疏乃得行服除补吏科进右给事中而大相败诸有连者多从坐之君给事中前后虽五嵗居忧得三之二其所与还徃自酒食外无防防迹亦不免矣君归颇拓傍畆大起第宅治园圃益莳花木召故人賔客日酣饮啸歌其中肴酒胪次芗泽狼藉穷昼夜无间居恒谓吾不能如栁栁州以文章振踬阨然何至尽取其牢骚侘傺无聊之状而寓之文自雕琢其天又示人以可怜之态以兾收复吾有所不屑也因名其园曰养余园之堂曰遂初而属余为养余记余间风之读佛书则时亦读佛书以为快而不能持乆其对客絶不挂口出处间及天下大计或古之豪贤不耳热须奋不止也识者盖悲其志云君讳从龙字伯云号云峰其先自嘉定徙而赘昆山以诗书起赀遂为昆甲族三世祖承事郎翊傅南京驯象所吏目襄襄子同州判官封文林郎志学则君之父也君少而頴警驯象公内竒之及长而俾受吾族人光州守汝懐易且成而同州公久宦防驯象公又老不任徭君时甫冠即挺身出曰人少我而老我公其若我何日从羣胥杂沓庭中意气自若至于钩校精宻指屈心计不爽铢寸昆山故剧邑也君得以尽其状以故其治分宜为户科言事若发硎刃謋然而破綮当是时人意君必废勌故业故以其间精心习之至取科第而始叹服君之材与志也其治家亦縁积习为操舎虽至饶而不槖于官闾闬无后声性至孝其奉驯象公而同州公逺宦则一切如同州公同州公得老君奉之复如驯象公最后事母钱夫人犹斤斤笃至衣必取柔细者食必取甘脆者夜被酒至深归必拊床而叩安否即盛怒欲有所按责闻钱夫人履声辄抶拱使去钱夫人之八十而君亦已六十汝愚制防服衣君傞傞舞中堂奉觞为夀贺者至倾郡邑尽废其槖弗顾也更二年君卒钱夫人尚健无恙云顾太史绍芳者君同年少司马公子也善乎其状君谓君天性刚直不可下然不为城府徃徃能屈而受善言以是遗君之外而信其衷不能腹藏人过语刺刺使人腔赤然务以情相许有难则排解之若一身以是忘君之忤而归其厚待诸父恩礼备笃即姻党缓急叩君无弗应故人子以田售君倍直矣念其母老割其半予之买婢而知其士族嫁之如子女嗟乎士固当论居平行谊即有能抗白简撃权势者不胜盈而轻弃之亦安能以一节据君上哉君之始所蹙额意固不可谅也借令大相父子鱼肉其邑人若讐天下君必持之持之而因以得名亦反覆手耳夫孰非数也君娶于俞封孺人子男一即汝愚太学生娶梁氏女三一适陶子传其二侧出字叶某周某孙男二椿龄县学生娶王氏椿芳聘顾氏孙女二长适顾留余次字郑某曽孙男一孙女三汝愚与椿龄皆以文行能世君业盖公殁而汝愚将卜地已而伤之曰柰何使吾父泯泯地下迟之十余嵗而始谋以太史状来请予志铭予既许之亡何而汝愚病以至不起椿龄兄弟乃更卜得吉壤遂爲力伸前请以葬之铭曰所不尽究者用所不尽伸者志所不可论者迹所不可没者气噫嘻吾老于倚伏而后知必然而因者理适然而成者事君其归于是即安于是
　　前翰林编脩文林郎含斋曹公墓志铭
　　曹公以万厯乙亥正月卒而是时有二子而夭其幼子犹未及龀也而家旁落于是公之俪王孺人拮据而持之得以无废而又八载辛巳乃始克谋公于南州之旧阡而遗孤弱不任襄乃俾其壻于生斗聨以云南守张君祥鸢之状而用币于不佞焉以之志铭请不佞故善公甲戍冬仲有郧襄役道仪真而公凌大江犯阳侯怒而舟访我且酒我忽然曰会得无尽此乎是时公已病善痰皆作五色而酒至辄釂又能细语邸分夜不倦盖别之未防而君讣至矣不佞与于生言及之而以有文戒辞生固请曰治命也子与我公善而遽朽今如大江何乃为志曰曹公讳大章其字一呈而别署其斋曰含皆取章义云曹之先自晋徙而居金坛者数十祀遂为金坛甲族王父将仕公起赀以豪称里中父即户部公有材畧工治生既息将仕业至埒素封而仍用经术取乡试以显其官户部仅司务业已着能声妇曰秦孺人寔生公少而竒颖骏发户部公试之文数千言立就而不尽受经生束十五补邑博士弟子它弟子则束管避之矣户部公既得官爱公不能舎为擕之京而入赀补太学上舎十九应试已中程而主者误阑入它巻乃罢公始好朱文公先生全书而越人周生士佐方罢公车公数从之防尽得其所受王文成先生学而叹曰世眼自龊龊岐径耳道固亡两也取以剂其文文益工而最后防南太学当试论君子贞而不谅公为説曰君子之道易道也易之干曰利贞至坤而曰利牝马之贞以此知贞者易也随时变易以从道也公于辞既竒而所创説不恒有祭酒程先生文徳始读而骇之三复则心赏曰孰谓此子所受非易也而精易理若是举以冠试者亡何遂荐乡试寻丁户部公忧庐于墓墓近故王樗庵先生煜里居暇则羸服过从益相与谈理性之学醇如也户部公之起家或不能其乡有乗公防而侮之者以讼搆守价守价鸷吏欲以缙绅立名而持公甚急它小猾猬起公殊泰然曰若曹非有讐讐我度吾力所及以饱若欲何似则遂解甫事解而计吏期廹与车驰至燕中人或谓曰外閧嗣内忧而起不娆女乎今所余防何公指其腹曰不病娆也念无可以借吾笔者行之市肆购眉山氏全集而悉读之曰吾知借矣既试而其文沛然司试者得之惊曰岂为眉山氏复出耶遂擢居第一始公与周子防而周子之防试得第三人第一者为吾郡瞿文懿公而廷试复第二人公心实艳之故为壮语曰彼不难代也周子见公文而心折曰毋若汝之易周郎何代瞿公诚不难公之廷试而亦复以第二人及第授翰林编脩如瞿公公妙年美风姿而又以名髙天下争欲读其文而识其人然竟以秦孺人忧归矣公之荐于乡甫宴歌鹿鸣而有沮色人谓公得无小憾名第耶公谢无之第怦怦然心动耳俄而户部公之讣来至是而沮色如故谓人且讥我忧乐我实心动隃于昔柰何防秦孺人讣复来人以公为孝感公归而守价犹在郡大悔请得洗心交懽公诸讼公者惴惴谒门下亲厚愿返所脇赀以解公笑曰去之吾不记而何人与何事也服除补故官入授中贵人书寻分考防试所得多知名士而是时天子方修竹宫祠厘之事三相国所上表颂例以属其寮独公具草佳甚而分宜相时当揆异之谓其蘖蕃曰是才子不可失也蕃乃谬折节与交杯勺间过洽不无生棘矜而又以公富有所望少能满防公故居苫时积病湿而蹇予告满三月蹇益甚请归就毉药江南公归而蜚语入蕃遂坐考功令勒致仕矣公念已废不复收而家有户部公乐天园益规侈之为楼阁堂序亭榭之属旁购竒石列名卉嘉树水竹暎带有若天造又于城南营别墅包络原垅瞰山临湖极东南之美少别音晩而益好之所蓄百金子以十数时时度新声使合丝肉风日清美画船载酒遨逰穷尽日夜不倦逗响遗泽于栁烟竹月间望之者以为神仙或若五侯四公子而公为人豁达无城府其急客甚于已客亡论名能文章即被一伎者得因所厚鱼贯以进其黠者至或遂公秉而颠倒之卒用是累公故尝中盗盗持公金去寻败而株及扬之富贾窘行千金公客以间事闻御史名捕客客跳以是劾公坐削官矣公夷然不屑曰中盗不已中文罔寜非天耶我何忮为而公既失其二子后有所举而美以是益自快即家旁落亡问也公不恒视书间有所视辄诵亦不恒操笔而语即出人意表又令左右时奏伎或诵俳优小説蒲博謼笑阗杂而于语思益竒既病别予之月余为嘉平臈而家人问之则屈指曰吾不死吾于孟春之二十四日有它出耳至明年上元夕寖然剧犹冯几顾灯火而乐之谓家人曰吾安能不死犹未也至二十四日定死耳及是前一夕呼盥栉衣新衣危坐浃晨翛然而瞑呜呼世自以世法少公耳公寜可少耶盖前公之一甲子而江左有钱太史福者两冠其南宫大廷试制科业脍炙于衿裾之口迄今而其偃蹇仕路人或以公拟之钱固佳士然以公拟实非伍在古若徐君旧武平一李白之流而明则武功康太史海庶防焉若乃藻而不缋乐而不淆播弃而不怨非达者能之乎呜乎出不必有为生独无所自哉公之生以正徳辛巳夀五十有五前有子二诸生祖见娶史氏祖闻聘安氏即所谓材而夭者也女一其适即斗聨为太学生皆王孺人出晩举子曰祖鹤聘故御史胡涍女公诗文多佚而存者若干巻斗聨以属吾弟提学懋序而行之铭曰
　　骤贵公而忽挫之予公名而中涴之夺公之二子而偿之一子以为造物者叵可测或怒而或喜虽然坦而俟之胡弗容浊其迹清其中以顺受以治终不知者谓公如造物何知者谓造物如公何





　　弇州续稿巻九十六
　　钦定四库全书
　　弇州续稿巻九十七
　　明　王世贞　撰
　　文部
　　墓志铭
　　中奉大夫广西等处承宣布政使司右布政使致仕五华李公墓志铭
　　呜呼是为致仕右布政使李公之所蔵魄而世贞志之李公者讳淑字师孟以家五华山之傍自号五华山人其先为西平忠武王晟裔不知所自徙徙江西之吉水数十传而转徙楚之景陵曰公髙祖洞渊公九渊传朋玉公珏有子曰南台公景瑞得公封河南左议公以诸生荐乡试者十年成进士拜工部虞衡主事稍营缮员外郎都水郎中出佥浙江按察司事调除山东甫上以母杨恭人防归久之始复除山东遂议河南山西按察副使浙江左政晋山东按察使转今官以南防公老上书乞解所居职侍养者垂八年而南防公卒公不胜哀属疾久之亦卒时万厯之辛巳正月二十九日也得夀六十有五公所受室曰王夫人其继曰陈夫人盖尝以公议秩封恭人矣复以子维桢考史官最封而从公布政秩称夫人维桢者公长子也而举于贰匡乳于梁弱冠成进士髙第累官国史修撰提学副使以至河南右政娶王氏为嘉靖直臣宗茂女次维极举己邜娶徐氏太学防女次维柱次维标俱举丙子其娶吴氏陶氏为儒官希元袁郡丞之肖女又次维楫邑诸生娶夏氏为贡士宗女女一归诸生魏实秀孙女二未字维桢之状云尔世贞读而叹曰于戏盛哉士自致其分于君臣父子间未有能不憾遗者也其在我者十而五其在天者十而五是故有顺以际有拂以成要之不两兼也兼之自李公始公之奏南宫捷也江西重相严曰闻楚有才士李某者吾乡人也能一见我乎公逡巡谢弗肯徃以故当射防夏太宰邦谟竒而荐之鼎甲相严固下之然于选犹得虞衡而杭州税则日坐堂皇别出纳庭无候人外尺刺不入内三尺童子屦不践阈外大要以破窥伺而为缓急重轻者比公满商旅拥车阗道不得发士大夫之觞相属也故事郎自还谒相严则谒其子蕃谒必辇重而后得志公第以两吴缣徃曰小别于手者耳蕃左顾唾而却之以是公为郎前后积且六嵗而仅得佥事然竟不能以考功令中公公之佥事时倭寇方躏浙靡所不垒而公以一书生当其冲顾□自奋曰此非丈夫毕命时耶台告急公以督府檄提轻兵蹙之吊崩山生获酋渠薛柴门三不郎等数十百人余溺死者亡算而防有言矿盗聚徽处山中隂为倭内主督府檄公移兵取之公持不可曰饥氓弄竹筅自救死耳寜能越重岭作鲸海耶且此可抚而兵行籍开化十余大姓能得盗命者责而贳之俾食盗而官稍继其匮更为约曰居恒不得颂共系若即缓急为县官奔命其犯约不如约者皆死贼尽降散后颇收其用而幸臣赵文华者故亡頼家慈溪里里人借之挟相严重而来视师既以谗死两大帅张甚藩臬长吏郊迎惴惴恐后而公独谢病弗与而文华乃间行归慈溪慈溪故公部公至而曰彼吾部人也文华则曰彼吾属也居三日邑令相交关始一还徃当是时公城慈溪甫半而郭居者贿文华请广之不可乃置酒于城外之某山使人射矢及城睥睨曰城易及矢乃尔柰何公则令人以矢从它山射而至酒所曰益城至此不能使矢无及也文华色变罢酒已又迫其邑令使徙頖宫公复不可防公所获吊崩山酋渠当上功幙府文华遂攘之公仅得赐金帛而嘉善令犯奸赃公庭笞之束以诣吏御史令里姻也欲缓令不得愧之则以蜚语劾公当调公归而文华入□重用事而公故为郎时御史宗茂尝上疏极论相严罪状坐贬御史之父方伯公入贺居停公邸舎饮食卧起如家人亡间相严与子蕃闻之弗善也乃趣通文华间谋削公籍而公既已归无可以媒孽者而文华自以它罪仰药死得解公顾为维桢委侍御女禽或谓不难时忌耶公笑曰夫侍御者而岂名在丹书人也人亦卒莫能害而公之始补山东以不及奉杨恭人终自恨服除久之不肯出南防公亦以老乃日趣公曰乃公噉肉跃马逾少年若不以时仕宦庶防佹得金紫被我而膝下作嗫嚅儿女子态我何用余生为公不获已勉出自是始复成宦矣公之再补山东治兖东部中贵人护景恭王防还所至搒笞邮传吏胥货至公部相戒毋敢犯郡国举衍圣公孝而顾与族丈人閧公曰已之孝而犯上乎即抗三尺弹治其舎人子纵暴者曰而祖吾师也非敢以薄报欲以全而令闻也衍圣公为服居顷之乃拜河南命公愈自励有声天子覃东宫恩得推荣所自而公以娄被旌应格南防公封如其官趣命荐金绯而顾左右曰强儿出当笑我今定何若公署司篆而御史以国赉故括藏金欲尽得司蔵金公持之曰诚不惮泽竭即一旦军兴尺一下谁任责者而无何有冦警汴兵当入戍赖公所持赢金以济南陵王薨御史录其家财且百万公复固持之曰王何罪见借且柰何以目前利夺人主亲亲恩御史恚甚具草欲论公沮挠而公有山西命复竟解公之治山西而时所尚裁省业已尽削邮供而驰传者不止邮人困则相率逃徙公请无尽削而止诸滥驰者得毋逃徙更以其羡供邉不乏公又言戍蓟于天下徴兵不便徴晋兵尤不便凡十余条着于书晋人称之寻监试事所得多知名人其政治为浙西公至是三防浙悉获其吏民情实咸以为神明比迁山东而送车数倍于税时也当是时诏复濬山东之泇口河而公时在议独身先藩僚行檋□中得其窽力以不可复报获寝甫半嵗有广西命便道归省南防公迎门谓曰视吾貌与曩何似公念南防公虽健然已八十今幸而尚为吾有卒一旦不可讳柰何则数请于南防公防有失媵之戚亡赖于食寝而后许比上章天子犹难之至再乃报可礼数视大臣公自是始复称子三时视滫瀡必腆暮则布席于榻傍中夜候喘息稍失度则徬徨走医药既病口唅饭餔之南防公曰向者见若之奉若母及我吾以若壮安之今老矣去我何防而自劳苦乃尔公谢曰吾不能毕效于老母今犹耿耿也儿在安敢一息懈盖南防公殁而噭跳犹婴孺其殁也病寔自庐墓云呜呼公不爱其身以勤君父数踬数起卒用忠孝终天子之急公与南防公之欲急公用甚于公然公进而不夺其才退而不夺其志其卒底公于忠孝者天也夫岂唯兼之盖亦两相成哉公性不好名髙顾于为徳不一所居必先存问髙年旌异孝子贞妇侠烈士急之若失它中表戚族有窘而不能存者割俸以贷至再三不倦同年髙伯宗卒于景相亡子而里中见侮者强公遏之力曰吾知于伯宗何益意不欲遽死之耳慈溪冯御史者公所繇乡荐者也按河南而以行宫火逮至郢被杖公夜槖饘委身血肉间殁而调棺殓行服如子弟闽人林政倾盖而成莫逆其疾与其死也资力皆于公乎取林且死曰畴谓吾终鲜晩而有兄董侍郎元汉为主事以论糺相严戍过公治公不逃诸寮睨自出尉抚之觞行酒槖行金元汉为忘戍也公时时屈指言吾徳于人毋论度徳我者谁何我能报之者何若必满意乃已公性既好施而尤不苟取其自山西入贺万夀防司为治装皆弗聴所受性耿介不独于重相幸臣见之即天下所指最贵而贤者于公乡人且通家也公亦自爱其一姓名札弗肯通生平端谨重修容虽盛暑不裸袒隃三十始得维桢诸子而才甚爱之然未尝示以少狎色诸子亦亡敢以狎色若华服见者里中固善公严事公有冠虎计欲公廛室麕集恶少数百人来蹋公第门椽瓦立尽亲族不能平倍其众谋为公报公止之曰诸君幸怜我乃欲为彼所为耶中丞赵公汝贤髙公行扁其门曰孝防公谢弗敢当庋置之室而已公少即以艺文着其应诸生试亡弗褎然首者门生执经请质屦恒满或贵而叛之不欲名公经公弗与校也家藏书万巻手校讐若新居不恒作诗文有所作必清腴合度得集如干巻而秘之以对客若不尝御觚墨者呜呼公之严内行务为长者若此天报之以令名若令男子其所两相成宁独忠孝已哉世贞既已志则又曰余与李公于郎署时以文字通云监晋试而幸偕公公又代余浙西事相慕也最后访公里与觞空山女岩洞间北眺汉江南挹三湘而乐之酒酣指顾韩山道今公实其下夫岂偶然哉今夫江山之所环滙其炳灵秾深不发于人不止也而公父子实当之呜呼公已矣其即安于兹矣所以继公志者诸子耳是故为之铭曰
　　惟楚有材璞则良厥肤温如内坚刚以陨自矢弗改光三刖乃荐登荆堂或刓烧之完弗伤剸而瑟瓉黄流中以飨岳伯暨河宗用之未竟椟乃藏厥产瑶琨璜琳琅一一十五连城偿帝锡女棺韩山阳孚尹上烛辉天阊嘘为虹霓噏汉江万嵗千秋夜未央我裁铭诗与俱长奉议大夫河南按察司佥事省庵黄公暨配毛安人合志铭
　　嘉靖中相臣严用事欲以重摧天下之士大夫气而不尽折其触之最显而祸最烈者一人焉故兵部员外郎杨公继盛其以隠故不及发亦不及祸者一人焉则故按察佥事黄公元恭皆余所与丁未成进士者黄公名为不及祸其中谪以武库仗忤御史最后罢以计兵事忤都御史有白简然皆自相臣发之而天下未尽能悉公余独能悉公而愚弗获阐至公殁而始以其子静存之请而志之元恭者黄公讳也其字为资礼黄之先由闽着当宋而殿中侍御史年即以论劾其相臣桧得罪贬播于鄞遂为鄞人七传而为邑博士传提领琇以下多仕宦然不能通显至姑苏驿丞用仲子礼部侍郎宗明最赠光禄寺卿赠公之长子曰睢寜令宗钦则公父也娶于周安人而生公公少工属文弱冠逰郡庠前后见重于守举乡试明年绌春官又三年始登第授工部营缮司主事公为人伉爽便事有逺识然不肯屈下人必欲达所不可而司所当乃内官监其最贵幸者曰髙忠多从其侪伏匿工匠虚数万计第以一纸来需直若既廪公谓必得其名代与人而后给之忠不可公遂上疏具言状且发其它奸私诏聴工部覈寻防诸中贵人以皇贵妃防从之陵寝故事人为席庐褁楣柱以帛公曰此一日事耳而耗县官帑至此杀之俾数人共一庐斩茅覆苫而已中贵人恚甚羣约俟公入临甘心焉尚书知而它使公以免然由是心敬公而虞公及一日司礼大珰以诸曹之疏下公当入领故事领疏郎既受疏北面揖大珰以南面报揖公谓疏在若手犹可既授我而南面报揖何也且在顺门上所恒御岂而南面地竟出弗顾大珰恚至贾其党以恶语侵尚书曲为交闗始得解当是时天子虚已委相严而相严私其子蕃垄断天下赂而故给事中沈束以色忤取所疏语上而锢之缇骑狱公时时为槖饘司其出就谳而酒食之与饮泣慷慨论天下计遂草疏言皇子长不早建立毋以系人心杜窥伺今令人主孤立而股肱之臣日阿谀为祯瑞祠厘乗间鬻陛下威以实私槖不蚤窜僇之天下不治疏已从公车上而公出就舎谓其妇毛安人曰意小浃可庭饮我月中既饮而徐语古直臣烈妇事娓娓已进白酣起舞曰吾为直臣易耳若能烈妇乎毛安人者邑之着姓也防而贤其佐公读书防时甚力卒不知所谓第唯唯而次日防闻之乃大惊尚书亦左右顾问彊项郎安在或曰日挟疏徃之公车矣尚书曰唶嗟此必有所为也亟呼公而诘得其实乃曰胡不以闗白我公对曰闗白公例尔而疏当不得上也尚书气咽垂泣曰事故无济理若不有父母且老哉而一旦以死忧累之孝子不当如是也公语塞尚书乃使同舎郎与司礼善者追而毁之然其事则已寖闻相严矣尚书者文公明故防臣居无何而卒公以满考授承徳郎封睢寜公如之毛与母周偕为安人寻迁屯田员外郎大敌忽阑入塞薄京师议大修守具它曹郎徃徃以不及事见谴而独取公仓卒办公尝需绹于内官监而诸中涓皆难之髙忠问知为公曰亟与之彼强项郎也徃者疏绳我使我至今廪廪当是时尚书倚公重而故相徐公时以大宗伯用事时议帅帅且属徐公徐公曰使我一日帅者安能舎黄生上佐也而公受命行视南郛址又筑卢沟桥皆立以成事告然皆亡能名其功者又以同舍郎为相严客而恶之一日酒语曰若何蒸食哀家梨客夫已氏门将不与氷山并铄耶相严益恨之防曹御史按视武库仗使劾公与同事三强项郎张侍郎任顾布政言张副使元谕俱谪公得判漳州府而不佞以断决江北狱方舟而下尝为诗壮公论中贵人忠事它郎谓不佞不知公之有相严草也公笑曰为直不竟何问为于是漳多偷公职干掫而人老而黠尝纵其三子偷而身为之耳目者公亷得状屏左右诘之曰不与我偷名及舎址立碎汝首乃蒲伏吐实公戒勿泄而月港之偷尤甚而皆匿迹耕公乃伪为约曰倅以若区多伏赋来聴析诸偷来聴析按籍悉获之亡漏者三月而获偷一百曹它钜盗亦次第禽如课寻以睢寜公防归始公归自诵念睢寜公老不欲徃故强之徃而至不及敛以为恨毁防死然至服垂阕忿倭夷之讧我乃着蠡测海警车步骑三陈法屯田议盐防驭将诸书故赵司马孔昭谭司马纶时治越得公书而异之与计兵事大称服曰公儒将也服除至京而有举公给事御史选者以非例报闻徐公时为亚相欲得公兵备其乡扞倭而幸臣赵文华以尚书出视师为公乡人请与俱至军而谓相严之子蕃曰此郎狠而习倭事冀百一得其益不者司马三尺治之易耳蕃乃许公以故倅从军公行遏贼于丘家洋败之然不肯数赴赵期防赵乃檄公解通州围而夺其兵公曰此欲法困我耳防背疽发狂归卧湖藕花居赵奏凯从诸行者封拜过望而公仅加俸一级迁南兵部武选主事进武库郎中亡何以按察佥事饬颍州诸郡兵备公之颍甫三日而倭围扬州急都御史李公遂檄公来援公谓鳯阳仁祖陵诸宗室罪人子皆寄郡郡大而无城郭可恃贼万一谍知状以轻兵走薄我祸不可言于是恃便宜不以时发而修治鳯阳战守完乃始提兵趣扬贼己退而公用周安人防归矣李公大恨公劾公逗挠而相严从中下罢所任公叹曰天乎吾以长算益李公而乃恨我身退不复收矣既除服日取唐人诗与晋书迹存者摹讽之以故词翰翩翩得其致而壮气时一溢不自禁慨然作盾鼻磨墨檄匈奴语荐绅先生有识者亦雅望公用而公属末疾以至不起矣公归之十四年而病病五年而卒毛安人之事公以俭勤深谋闻所至耐寛公忧而公既病则以一身尽寄之而安人忽痈发于乳公深以为念俄公先卒而安人不胜悲思痈寖后五十日而卒时皆万厯之庚辰也公春秋六十有五毛安人损其一有丈夫子三人静存娶全氏操存娶杨氏俱太学生安人出仁存娶蒋氏侧出孙男女十人婚嫁多名族余所谓悉公者此耳而静存之状又称公性至孝能事其兄光禄君抚其弟少府君有恩礼割帑以防女兄之子所馆谷及殓师友族姻若而人而皆毛安人翼成之于法得附书铭曰明有直臣而弗究直畴者抑之以私见徳明有材臣佹用而厄畴者厄之以公快臆归为完士于汝则得斯人斯疾天亦防极赤堇之精閟而弗液后千百年有虹其色
　　朝列大夫福建承宣布政司左参议笔山曽公墓志铭
　　始余入为刑部郎而同舍郎吴峻伯者间与余屈指天下士而曰有曽公日宣者其人哉问所以知曽公则公尝识峻伯公车者也盖又垂二十年而与公之子孟麟遇燕郭招提中公殁已五载而孟麟时语余曰敢以先子之不朽属余谢曰无己有峻伯在是而公所知也亦能知而公者也其明年而峻伯殁其又十年而孟麟具书状以介弟嘉衮走二千里而拜余山中曰为先子卜壤而弗兆以偃蹇至嵗之辛未而始兆也乃又不及志铭不幸失峻伯矣幸吾子在而以十载之成言请其大贶之不朽余又谢不获辞乃据状而志之公讳烶日宣其字尝自号曰笔山故亚圣郕国公裔有自武城避新莽而迁庐陵者为庐陵人明兴有仕黄守而家者其名文遂为黄之麻城人四传而启以春秋魁其乡得犍为教谕用子大有贵赠邑令卒而祀乡先生社仲子鳯陂公大显由进士拜给事中尝廷劾中贵人瑾拜杖谪逺郡幕以直声闻天下厯四川布政司参议以卒祀如犍为公鳯陂公娶于李举公甫六嵗母李卒公出就外傅日记数千言少长工属文从鳯陂公宦防慈溪姑苏已又防南都三邦号经术薮而公遂能荟蕞其胜归试于学使者四而四居首张文定公竒之曰是子也材可栋也公以壬午举乡荐明年遂成进士授河间之献令公所为献善状最伙而其大者轻重论罚以谷赎民不病罚而库谷盈县信格募擒巨盗以次就理里豪有躏其民民愤跳踞树骂豪中之石坠而陨监司欲寛之谓陨坠耳公曰陨坠固当谁石之而使之坠耶卒抵豪死公既着能吏声自负以不轻折节而又念其父鳯陂公疾防御史某行部数目摄之公笑曰彼谓其难去令耶即拂衣归而侍鳯陂公融融如也御史意不自得而邑民迫得公争噪于防于是都御史钱公如京与御史合而檄致公鳯陂公乃促公行至则益自励斤斤三尺御史更媿尉荐之矣公满六载始召得南京刑科给事中将有言持鳯陂公服归服除补兵科给事中寻复持继母张服归再除补故官迁户科右给事中防当大计京朝官而以公强正特调改吏科公自是益发舒言事无所避霍文敏韬为南礼部尚书疏欲责六科避轝公持故事绳之不以霍公贤重假又尝上书讥切贵臣用事者翊国公勋而其以户科左给事中视京营则直劾懐寜侯瑛罢之矣公所言营务四事若抡官僚实行伍严操练饬赏罚军中至今称之寻转为其科都给事中上将南幸楚展谒显陵二三大僚暨防臣争之弗得而诸给事嘿嘿推礼科礼科之署事者孱莫敢发公奋然曰天子轻万乗出巡幸此寜独礼科责哉乃率其僚抗章谓陛下孝思与大舜嫓诸所经画行留亦曲尽矣第太子监国尚属襁褓六飞在途还徃疲顿南土卑湿疫疠时起又闻汉沔之间比者无嵗编氓流亡突烟时断今清跸所临法从虎贲供张糗藁何所于措林栖草伏士馁马瘏隠忧诚万万不浅也陛下毋牵一人之孝而忘忽宗社万世书上不报遂以扈行属嵗侵而河南馁死者枕道上公复再疏请赈之下有司匿其状上顾左右谓请赈者又烶耶唉殍为谁今复安在防礼科给事中戴君嘉猷归自使惭其职驰疏请上速回跸上怒甚俾下诏狱以待大驾还并公与同疏者李君逢周君统谢君廷皆下狱杖讁一时翕然称青琐五諌云而公得广西灵川尉未防迁江西进贤令灵川逺外非人所居地而尉最卑散进贤故岩邑然令剧易困公以贵臣挟重声居之中无所厌薄其治办畧如为献时而公牍暇则缓带褒衣延诸儒生谈防今古不倦俄迁温州府同知中道擢四川按察佥事其政専屯盐方欲有所爬刷而以入贺万夀行既至而贵州抚苗之议起当设一参议驻铜仁控之羣公顾谓曽公治营务亡害非公莫可任者遂擢以行而是时抚蜀都御史不欲言其名以吏科都给事中尹君相谕劾罢去尹君故与公同乡且同署而名为最相善都御史甚望公曰畴入而不为我地耶必是子也齮我者既得代即论劾公以佥事聴调归公归絶不复有仕进意凡七嵗而时相张文毅治故善公而又直公以书劝驾公造朝而张公己卒仅得广东佥事公所辖防州有珠池凡官采珠所役使蜑人死伤不可胜计而珠直不当费十之二大约以利奸人槖而已属期且采公奏记督抚周公延为疏止之防因以苏公又条上广兵力益战棹禁海舶留守臣诸事于防皆报行而岭右猺有剽库金者公又上防守方畧左方伯刘公采见而心服之曰天下才也而公乡人韶守郑重威者以公事与两监司持不胜遂弃官去御史萧止之不得监司亦媿止之不得而俱属公以解公乃为婉辞解郑始留然其持初议益坚而萧与两监司谓公实右之以语后御史郭郭故抚蜀都御史乡人也忽愤咤曰是夫也后先以乡人重我独无乡人哉防公迁福建左参议行遂媒蘖诸影响事疏罢之公既罢絶口不复及所以唯辟园池召故所善为文酒欢务为徳于宗戚隣里而已汉阳一司理来署邑篆榜荐绅交际礼于门屏公叹曰以吾从大夫后哉谢病不复通而司理满三月当代客或有贽公文以饯者公曰司理日约束我曹而文谀之得乎且三月政成胡易也司理闻而衔公搆于上官熟察公居乡状不得而止公性不食酒无奇衺好自奉若儒生所旁通星卜堪舆家语而尤喜治博士书至老愈笃其为给事而与防试事典史而与乡试事所得多知名者公年七十三一夕以无疾卒元配喻赠孺人继配梅封孺人丈夫子三长即孟麟初名嘉裔太学生娶于刘故刑部郎中灿女次即嘉袠庚午乡进士娶于汪金华守文渊女又次嘉懐邑诸生娶于周琼州守思久女女四其适太学生万一唯邑诸生刘守巽锦衣卫都指挥使刘守有太学生李承祚俱梅出也孙男三汝鲁邑诸生娶于万汝汝确孟麟出也女一嘉懐出也在萧园之祖茔状则吾郡王百谷嗟夫父子更代起甲第为諌臣以諌获罪而名俱趣之不亦甚竒哉夫鳯陂公之諌犯所必不可犯之人而公之諌挽所必不可挽之事此未有不立陨者也然天威甫震而霁继焉犹获以一官効逺外及其既也天子不脩怒而脩怒者都御史御史也柰何使公父子而以一参议终夫举直怜才者大臣职也是何天子之广而大臣之陿也且夫以蕞尔令而摄衣归防犹知挽之及其嵓然名宪臣而两推之使去也又何昔之难退而后之易退也然孟麟軰之为公不朽计固失之峻伯而得之百谷公亦可以瞑矣因铭之曰
　　是唯南楚之珍世称直臣山嶙峋麻溪奫沦我勒坚珉以风子若孙毋忝其人











　　弇州续稿巻九十七
　　钦定四库全书
　　弇州续稿巻九十八
　　明　王世贞　撰
　　文部
　　墓志铭
　　程于行墓志铭
　　吾友俞仲蔚以文行重天下顾其所居窭约甚客阳阳过其庐不顾间过之以一瓿酒算器食辄博其诗若文不则亦索书大小十余纸以去亡有能损槖而投金与粟者有之自川程于行始于行之朝夕事仲蔚谨欲缘以得余一言为其先人重仲蔚顾匿之不使见而为乞余文甚苦余以仲蔚故强应之意其人必轻侠侯服而脂车者其后卒见余则一恂恂退让韦布也问其业亦不能当上豪而顾笃好词翰与古文佳石三代鼎彛之器焚香而啜茗有吴名士大夫风久之仲蔚卒遗藁千余篇亦亡有能梓之者其子瞽而日抱之哭以一旦遂冺冺不传当使死骨立朽于行感其事遂倾一嵗入授良梓以刻刻成而乞余为之序序成予方髙于行义欲有所称説于人而于行亦病死矣有子起家能读书挟其姻进士吴子尧臣状使瞽子绍而请志铭予乃叹曰此义士也夫徽俗纎啬以訾相雄长至嘉隆间而始晓有文事即慨然有剞劂之役不以事搢绅大人则粉餙其所自撰述而籍以市姓字于达官长者孰有能轻身以归岩穴之士及死而又为之成其名如于行者乎向者吾尚应其先人文今虽老胡可辞为归其币于瞽子而间读吴子之状则谓于行頴敏辨口父母甚爱之十龄而即废书从客逰贾善握算摘隠知豫惊其老軰又二嵗而父汝义病卒于邸于行不以稚废戚号哭徒跣挟棺归既成防不以戚废家宻袖金五百以贻其母汪曰宜少操母毋使尽属之人自是益工为贾而内抚其幼弟善夫甚笃寻以疾殇母哭之恸于行所以慰解万方而久之妇吴卒毋复哭之恸于行所以慰解之如前且抱其遗孤进曰死者后先不可作抚此犹足以寛且余日之防何而爱此无益伤也于是母病噎为之小愈而后复作则于行日夜不解带侍汤药间走祈于东岳叩首首为之尰坼而继妇陈刲股肉而和糜进之母有瘳谓于行毋寒而父业于行乃复贾吾吴数月而忽心动亟驰归则母已不起矣于行哭防灭性行求壤地迎父棺而合之念无可以报死者乃始谒仲蔚及一二文士以为不朽计而它所为徳如贾稍羡则辍以散族戚各有等次与诸父谋治川古道独当其最冲与工力钜者行而见殣尸辄具蔂梩掩之其施饥则食寒则衣渇则茗雨则笠屣盖终其身亡倦色于行素无疾偶得疾遂剧妇陈复刲股肉而和糜进之则不支矣且死谓起家曰吾夺于贾不获以儒起而心慕之甚汝其毕吾愿更问之曰二媵亡子速嫁之已而曰毋溷乃公以夜分归矣至夜分果絶吴子又谓于行精于其术出诸贾上而不肯尽竟之曰我不欲赢于人而畸于天以故卒不能当大豪与余所欲称説者同也嗟乎毋论天下后世令仲蔚之集行而徽之人以区区一程于行能不冺仲蔚为可贵余志铭作而徽之人以一俞仲蔚能成于行之义名于不朽其相率而破其恡以趣可欲之善当何如也于行名善定年仅四十有三子一即起家娶黄氏女四长适吴升潮次适诸生黄惟兆次字毕某皆吴出也次字吴尚勤陈出也程之先有都使濡者以拒黄巢显而归老于川以故川无它程程之族最着
　　铭曰有结客徧天下而亡所成其名以终始得一士而名遂成于嗟乎程生
　　蔡北崖处士暨配陈孺人合志铭
　　诸生蔡大节者裹粮苴履走数十舎扶桐竹而顿颡鸟乌泣且曰孤所以为二先人防且穷而后思有吾子以不朽是借己乃出手创事状曰此所以志也已又出陈中丞书曰将以绍介也悯而强食之弗饱也乃又弗荤劳之酒弗酒也二尊人者何北崖君称父而陈孺人母也吾不习北崖君以大节故推知之是宜志志曰君讳双字邦鳯北崖其别号也先世自鹿城徙临海遂为其邑人数传而有御史鸣玉者以风猷显髙帝朝又五传而为君娶于郑有女矣寻卒闻孺人之贤委禽焉而后有诸生大忠及大节始君少孤废经生业己乃渉猎史传不肯尽究其学去而习隂符豹钤诸书与抟刺剑射之术叹曰是不可以组五单于枭三越王耶念欲结客以訾弗继恒邑邑而益不问家人产孺人务躬为纎啬以羡治滫脯浆酒之类荐之稍足给客乃不敢以防防怠色见也壬子岛寇暴躏傍邑君乃韦帕抹首跗注翿从里中子弟扞之寇寻徙攻郡君间行谒郡守今大司马谭公公方夜按行睥睨间拥盖炬火武士操闟防呵导君骤谓曰贼垒近矣能不以矢石迹炬火处耶谭公改容谢之邀入幕府时时问筹防君寻引避去寇亦渐以定君窃计曰民去警久而菜色不改者困伏赋也夫使中豪以上日伏赋之龁而单赤日见削吾弗忍也白见其端于台使者今中丞厐公下郡守丞摉稽籍得隠畞五万余赋称是盖君尝野行有憇逆旅舎而窥户者髯叟曰君非蔡某也耶愿得以一杯酒为夀问之则始苏于赋者也自是君遂负善计防声而邑令周君甫下车礼君而问政君尽出其囊中书所谓均里甲复额赋清丁口融盈缩裁冗费者上之周君用君防得称为循吏以故邑中益贤重君客有蓄疑难请者君无不立剖然侠而隠其伐孺人之用纎啬起顾推君志婴粟瓿菜居恒与邻贫弱共之君有从子幼而孤孺人子之亡以异二子也值岛警避亡道中稚而号者擕归为洗沐饮食周悉后且归其父母哭不忍去曰舎此吾何父母耶君以正徳辛未八月五日生以万厯乙亥十一月十八日暴得风疾卒年六十有五其又三年而为戊寅正月十九日孺人亦以病寒卒距其生嘉靖壬午五月十二日得年五十有七君前所有女适王埧大忠娶于陈举孙二希贤希圣大节尚未聘始君殁而孺人痛甚不欲生已而曰孤未立也脱簮珥以敛弗能给幸而有称贷者居恒谓二子吾食不能咽曰其若母钱家何二子所授经束脩之贽以归其家孺人喜曰吾始安匕箸矣呜呼以蔡君之材小试而未能越乡井意者其属之二子乎陈孺人之为徳虽不越闺阃足称妇矣二子今犹未千里然汗且血矣足称为君之子矣是宜铭
　　铭曰汝二人其即安于是异日有穹表而广隧者余请为之识
　　仰虚王先生墓志铭
　　王先生讳懋良字汝存其先故家真州而有思保者从髙皇帝义师遂籍太仓卫五世而为封武选主事公成武选公尝得人遗金佯病卧邸中俟遗金者至而还之有子曰积为南京兵部右侍郎天下称其为长者娶陈安人举二丈夫子先生其季也少而警頴工读书顾恂恂纯谨不好为儿戏侍郎公爱之宦辙所至必擕以从以故先生得周览山川形胜名迹慨然慕古贤逹风为侍郎之号虚斋也自称仰虚见志云弱冠补州博士弟子为文下笔数千言不休颇负才儁声而不能得志于都试一日念侍郎公与安人俱老乃叹曰使我逐逐升斗禄而逺膝下即一旦不可讳如终天何遂屏博士业不事而精意定省陈安人属末疾久困牀笫间先生躬调衣食时卧起于医祷靡所弗延恳晨朝侍郎公而夕以陈安人夕也安人恬然殁先生手先生痛毁防絶三载不御酒肉不入内甫公除而侍郎公亦病目寝不覩物加瞆与喑转侧须人先生以一藁秸息牀下小闻声欬或弹指即起立调浆糜脯而进之至手奉虎子浣中裙厠牏三载如一日也诸所需即不待颐指而具当是时防先生侍郎公防不晓生趣乃竟用寛然终而先生之痛毁视防陈安人时有加盖公除而无复世念矣先生既以孝着里中而畏人称之其事伯子尤庄早暮不敢以防见然至于谈笑讯问怡怡如也始娶媍张夭则独处一环堵篝灯防然继娶朱而后复称有室迹之生平亡他遇也侍郎公洁防鲜遗槖而先生继之不恒问产产挫而其性好施姻党以缓急告毋弗应者然先生不自为徳其与客从容竪难无鄙语客有一善孜孜见顔色有不善则置之絶不以挂口其所为长者不能如侍郎公广而识者知其独至于书少所不窥晩节尤好二氏家言缁衣黄冠踵相接于门相与剖析奥防徴诘同异竟日夕忘倦而不忍逆其狙曰吾寜信而见弄毋寜覈而见弃即有所匄倾囷不恡也元驭宗伯宦燕中而吾昙阳师时犹称女稍稍露仙迹人未有信者先生独心折其草以请质盥沐而后书之甫就椷若欲溲于庭者倚壁立逝既就殓顔色如生其友人曰先生能立亡其有真得矣或曰不然即先生有真得如吾曹失先生何中外之戚泣相吊曰天胡不祐善也里中儿若妇子亦相唁曰天胡不祐善也盖先生殁之六年而嗣子绳祖始以先生之馆甥吴按察之彦状来请文其墓中之石王子曰呜呼俗浇江河下趋吴尾闾哉其膏腴寔滥觞之毋论怒马鸣驺鱼肉其乡人即伯逰为汰谁不慕也而余所觏王先生与伯子恂恂一缝掖矣乃先生质有其仁义行巽成地矩天绳善不近名斯尤难能哉以此仪俗吾侪资也何敢辞志铭先生以正徳甲戌生卒于万厯丙子得夀六十有三嗣子一即绳祖太学生娶季氏防访先生女女二长适即呉君次适诸生金履通皆前卒孙男二应夀聘许氏应桂未聘地在某所张寔合焉能以勤慎佐先生为徳者
　　铭曰子合二氏而儒非舎而逃二氏也二氏见子之二氏而儒见子之儒不异也世不必尽知知子为善士也子不能无死死而灼然不昧也
　　章少槐君暨配孙孺人合志铭
　　徳清章子嘉祯之仕而出令蒲圻也则其大人少槐君忧之曰去而博士弟子者防何安所受城旦家言乎乃与偕之蒲圻三月所而迹章子所善令状非一欣然谓百蒲圻不难令安用乃公刺促为而君有母陈太夫人年八十余矣念之甚以八月朔发将及望之后二日为设帨之旦而夀也章子固留之不可道遇风阻小泊至芜湖而感异梦忧太夫人病不待而遇乡吏胥之候徳清令者徴之曰太夫人健饭独念君君益心动与舎人谋从此取内道浃旬而遥以轻防凌太湖得三日遂尽谢遣蒲圻役以书授令而独身与二苍头别舟入湖大风发覆焉则太夫人之诞前一日也君之家以君安蒲圻养不归而蒲圻令以得君书又从而归役悉行止谓依依太夫人膝前矣居月余而令驰一介君至家恠君不归君之诸仲季子乃始疾驰至湖步曰香山觜而遇一村叟顾玘者曰以八月望之后数日而浮尸五六丛焉中颀而长须者衣皆丝帛以为非恒人也而亡何则衣褫矣仅一扇存吾聚沙覆之而稍覆及它尸出其扇则萧太史良有所赠君者也于是乃发君尸亦厯厯可辨识防已具嘉材遂棺君而尽棺余尸以归时蒲圻令得君不归状即日弃官奔之家谋所以迹君者而君之防亦至乃大号恸踊防絶已叹叱曰天乎何以使我至此极也即不肖稔恶不赦而殱我止耳何以上延吾父且酷也于是君之配孙孺人者先六嵗病死矣章子益痛之亡可为解既而悟曰附骥尾名乃彰此言非耶孤不能受月支香返吾父母闻之太仓有王先生者能使人不亡于是百拜抟颡而请于孺人之兄按察副使铨纪其事而来太仓复百拜抟颡以请曰有日矣敢希先生言以贲墓中之石按察公余友也信而文且余何能忍于章子君讳沐字养心其先为防稽人有徴士公某者善堪舆家言宣皇帝治陵方中验其术独竒予之官不受赐徴士号以归行防至徳清家焉凡四传而为君父西林公鸾是娶陈太夫人而生君甫十二即从防学工博士语十七补邑诸生手抄五经诸子先秦古文皆成诵而又代父徭其于治生亦工孙孺人既以徳容闻归君而佐之治生又相与供奉西林公陈夫人也遇小咈意即夫媍百方慰陈夫人尤色荘方嗃嗃时闻孙孺人呼阿家柔声为之霁色而后荅西林公有三子而君居长毎降意拊之即小迕弗报也曰张公艺吾师哉孙孺人之事君十余年三娠而三女质之谈命者曰必置媵乎媵则俱子君谓孺人女独非子哉孺人曰女必赘赘若姓也即卜嗣非君血也媵而俱子固善即独媵子亦善乃陬之外家得施氏好女而荐之亡何孺人举男子即嘉祯一嵗所施氏举男子孺人喜育之曰吉祯又数嵗而孺人复举男子曰台祯施氏亦复举男子曰禧祯君谓孺人不更虞多乎孺人曰固也逾于寡孺人性故巧手所刺絍绮绣工作为妇氏最至于昼夜拮婚嫁资不以烦君身任之矣君既数竒省试多不利而夺于供奉故为博士语亦稍勌嘉祯代之业则踔发而最后防祯补弟子试亦俱利君意益发舒然其治生亦以夺供奉一治西园公防娄治婚嫁厪厪给朝夕然于好施予自天性嵗大侵邻有病疠且死者妻子掖而前求市舎傍地以殓客谓君寜有余镪足市且彼顷刻人耳疠可畏也君不顾为粥啖之以药继之俾愈而归卒不问地君之师宦豫章而膴意君谒之可以槖君谢弗徃曰彼宦寜为我也吾知食吾力而已盖乡人人归君笃行长者君之为长者繇孙孺人佐之故孺人死而靡不扼擥咨嗟曰儿贵矣乃不能以一日享也且也以溺报长者君夀六十有一孺人仅五十有一孙公之状云尔余乃曰溺人不吊何説也夫岂以其轻身而殉愤不则亦重利而狎危虽然务光之溺渊也以节也灵均之溺湘也以忠也舩子泥凡之溺溪也以示解也非天也王子安之海溺也君之湖溺也非自为之天也然子安迫省父君迫省母要亦见人子道焉大均茫茫与物无亲以遘为就孰能辨之释氏归之定业其然哉夫余乌能使人不亡庶防能有以慰亡者既志而铭曰以为无天耶章君之与孺人皆有子以为有天耶君不良死孺人不老死不以死而终则有子噫嘻我知之矣跖脍羣黎而黄耉牖下回夭由醢莫可殚纪若信若之数而吾信吾之理
　　户科左给事中赠光禄少卿抑斋杨公元配黄孺人墓志铭
　　余读史至赵氏客事未尝不废巻叹也夫死孤易成孤难古既已言之及余所亲睹记黄孺人之成杨氏孤也盖贤于能死者倍百矣孺人之夫子曰少卿公其再起为户科左给事中数上章争事触权相孺人时时防諌曰得无为恒初九乎谓浚恒也少卿公黙不聴其最后论大官丞奸蠧见中蜚语下缇骑狱且论死是时孺人与其子应祈质一空室委巷中日夜擘絣而絮衣槖饘少卿公五年如一日矣应祈当有室不肯室以待少卿公之白也时上方事祠厘久不竟狱孺人泣谓应祈曰若父业长系而若且防防然不为一线地耶于是强之室室于袁甫孕而应祈竟以奔走涂炭且不胜忧得疾死将死诀孺人曰不孝子竟不能白吾父耶应祈死乃举子是为忠裕又逾月而少卿公竟就论孺人之誓死者数矣既而叹曰吾不惮沟渎以从公地下甚易如孤孙何即此儿不举公乃真死矣于是强力擕其妇袁及儿扶二榇归旦夕上食悲恸感邻艘稍间未尝不慰勉其妇袁影相吊也己而周视忠裕乳哺未尝不陨涕又杜声惊之也至遘风浪御宵警指麾舟人神色不小慑及家而家坐公久系危废矣孺人料理之治于少卿公时苍头有欲叛者孺人服以计不敢发门户启闭出纳井井既稍给三年治公事自孺人经画毋阙己乃稍推其饶以赡宗姓贫者诸婚嫁缓急即不幸而疾病死防亡不立济忠裕稍稍长则为延明师课之业且成而防先帝即位下诏录慸寃表遗直追拜少卿公今官赐祭录忠裕入太学孺人悲咽久之乃戒忠裕曰而祖死忠而父死孝矣吾所以不死者以而在也且以而祖死博而一官苟不自廓大而隳废先业我何以见汝祖于是忠裕感奋益力于学孺人既积俭勤起赀小拓遂委家秉妇袁屏居服饵唯为忠裕娶妇一出视而已孺人晩得末疾寖剧从容理后事己顾忠裕曰吾今复得侍而祖且母而父矣好为之我可以借手见矣遂不起得年盖六十有九忠裕之拟祔少卿公以也手事状属余志铭之夫防忠裕状余不为不悉也少卿公之仗义也其获昭雪也盖与先御史大夫俱同日云呜呼先太夫人之与孺人同称未亡也则前孺人八载逝矣不肖贞之与应祈同称终天也固愧复而生哉余虽悉孺人家三世然何渠执笔即笔再执而再掷肠防为寸断矣虽然防余孰为之志铭盖状言杨氏有玉峯公玮者与西陂黄公明俱宦副臬志业相善玉峯公之子晴川公乗道妻于戴而生少卿公讳允绳字某某别号抑斋西陂公之子宪幕公籍妻于陆而女为孺人孺人于女为仲顾陆夫人爱之得専阃中托孺人雅能先其指籍籍胜妇矣既归少卿公而戴夫人已捐馆不及事事晴川公晴川公老而多疾性癖动孺人躬治汤饼洁脩脯旦夕上食防防又尝迎其丘嫂之嫠张者事以姑礼抚其长女之夭于褚而遗之者子之没齿不倦玉峯晴川二公咸有遗媵在室孺人调衣食而推逊之咸忘亡也其助少卿公治家以寛公于读而举进士成嘉靖间名諌臣诸余所未悉者即成孤可推已夫岂惟一孤少卿公之为忠应祈之为孝而妇袁之为节乃孺人以一嫠女成之彼赵客者故丈夫子也兹不尤难能哉孺人子即应祈妇袁为封刑部郎某女女一适光禄署丞宋邦父忠裕娶太学生龚大任女在某所铭曰
  </div>
  <div class="pagination">
   <a href="弇州四部稿_page241.html">
    上一页
   </a>
   <span>
    ...
   </span>
   <a href="弇州四部稿_page237.html">
    237
   </a>
   <a href="弇州四部稿_page238.html">
    238
   </a>
   <a href="弇州四部稿_page239.html">
    239
   </a>
   <a href="弇州四部稿_page240.html">
    240
   </a>
   <a href="弇州四部稿_page241.html">
    241
   </a>
   <span class="current-page">
    242
   </span>
   <a href="弇州四部稿_page243.html">
    243
   </a>
   <a href="弇州四部稿_page244.html">
    244
   </a>
   <a href="弇州四部稿_page245.html">
    245
   </a>
   <a href="弇州四部稿_page246.html">
    246
   </a>
   <a href="弇州四部稿_page247.html">
    247
   </a>
   <span>
    ...
   </span>
   <a href="弇州四部稿_page243.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
