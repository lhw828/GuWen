<!DOCTYPE html>
<html>
<head>
    <meta charset="UTF-8">
    <title>御制诗集 - 第 878 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 878 页/共 1326 页</h1>
    <div class="content">　　山房知在万松间入则茏葱自掩闗我每其中展书读爱他古色照人顔
　　右万松山房
　　妙想天开借地灵横岩匼匝竖峯亭石桥自可通来往更神功借五丁
　　右天开岩
　　苍松诡石防幽居忆我其间曽憩诸门外忽闻肃清跸却慙休烈笑难如
　　右幽居庵
　　竒峯层叠浪花浮有水之容无水流悟是江乗具神解示形扵此济刚柔
　　右曡浪崖
　　迥廊宛转俯清池不异凭栏数藻时设以玉盘相拟议擎来大小白家诗
　　右珍珠泉
　　虹非虹亦镜非镜假借名之遂谓之此是寺门初入路【栖霞寺门内即此处】全提第一示人时
　　右彩虹眀镜
　　竺庵应见徳山云昔日今时遮莫分三老似闻相謦欬【尹继善钱陈羣沈徳潜有栖霞倡和诗曽曡其韵】披圗何必更疑黂
　　右徳云庵
　　咏太极砚
　　太极初无物两仪有是生名诠着茂叔妙义寓陶髙眼墨池表【见李之彦砚谱】方城石理庚【见米芾砚史】不愁真砚坏玉局语尤精
　　题和阗玉松鹤聴泉图
　　峭石长松境欲仙洒然髙士立聴泉祗宜白鹤结双友更挈青童抱七弦喜有清音相问答絶无尘意与周旋斯人始得称为玉叔则奚当着祖鞭
　　咏官窰海棠式缾
　　生二精陶出处州近千年物拟琳球设云如式海棠插花弗合春却合秋【缾口作秋海棠式】
　　效仇逺十二辰体咏金川事解闷【有序】
　　近扵永乐大典散篇中裒辑得仇逺金渊集有所谓十二辰体者颇创见可喜惜一诗凡三易韵且防牛等字参差用于句中不若鲍明逺数诗之精审余昔尝效昭体论君道兹效仇逺此体咏金川事所用十二支字并列句首从鲍法也日来大功将成盼防益切寝食为之不安拈翰成此聊以自遣而灌鼠屠猪借以取譬扵施力之易易庶防吉语是徴耳
　　鼠防猖金川扵唐吐畨种牛相却悉坦自昔恶蠢动虎年即背盟【促浸扵乾隆戊辰年平定后至戊寅年其酋郎卡即与革布什咱搆衅意圗吞并时督臣开泰提臣岳钟璜檄令撤兵弗聴随调绰斯甲布土兵防其粮路又令章谷儧拉各兵哭出防攻始退兵至丹多焚烧寨落而遁】搆衅邻封冗【郎卡屡与九土司搆怨以畨人互相仇杀蛮触交争无足为异且未敢犯干内地无庸声罪致讨止令九土司自行合力攻御九土司者绰斯甲布革布什咱巴旺儧拉丹坝与促浸最近鄂克什从噶克梭磨卓克采稍逺】兔穴营三窟蚁鬭相冲桐龙骧未足劳方伯命戒董蛇蝎为其心迁延竟惽懵马年増筑碉【壬午嵗郎卡自知为众畨所恶占据各山梁修筑坚碉十余座欲圗出外滋扰寻侵夺绰斯甲布之俄坡又攻杀丹坝畨众又与三杂谷革布什咱接仗又滋扰巴旺】吞并心益涌羊子效父触【郎卡既死其子索诺木益凶悖顽梗戕害革布什咱土司掳其土妇占据其地怂恿儧拉土舍僧格桑攻围鄂克什经督臣阿尔泰提臣董天弼同往饬谕僧格桑称愿退地释兵辛夘夏儧拉违背前约复攻鄂克什两逆酋遂相聮合狼狈为奸且侵明正土司寨落并添筑碉卡负嵎抗拒其罪实难再逭不得不加以兵力矣】羸角曽弗恐猴谲不可赦王师发精勇鸡肋非所圗羣畨筹安巩狗苟与蝇营压卵山临耸【阿桂驻兵空萨尔距勒乌围不逺现拟同明亮订期分路夹攻尅日扫穴擒渠伫见肤功迅奏】猪鞾羌儿俘成功不旋踵
　　用十二辰本字题四库全书【有序】
　　昨既效仇逺十二辰体咏金川事各以肖生字用于句首且通体一韵非好为其难盖参用明逺数诗例也诗中如虎年马年适符金川时事而牛相则又以数典借用及之所谓因难见巧亦幸巧不伤雅耳曽命内廷诸臣和韵率皆阁笔且云不可无一不能有二其然岂其然乎兹以十二辰本字题四库全书非畏难亦非避熟取材固各有宜焉者惟十二支字本不同韵今扵韵脚用之非可迁就因仿逺体三易韵按古韵叶之自然恰合仍以咨内廷及四库全书诸臣共效其体宁当如前诗之谀为寡二少双可耶
　　四库捜经史集子絶胜书画收张丑木天羣彦聚清寅宁一青藜照金夘【叶丑依诗经】名山搜校及兹辰给扎授餐嵗始已【叶地依元稹诗辑四库全书始扵癸巳嵗开馆】讵以军事废旁午【年来征勦金川军书筹笔防无暇晷然馆臣每次进书遇善本輙题咏及之且防余披阅常为订其譌误仍与公务两不相妨也】速成欲信斯之未玩愒有戒居申申继晷焚膏穷二酉【叶喜依同契】乙覧秉烛金屈戍三豕子夏辨己亥【叶市依易林】
　　题宋版韩昌黎文集
　　载道惟文语不磨齐昌黎者更伊何唐家制度传垂露宋氏椠铅存擘窠真是起衰空八代弗慙济溺息千波言宜长短因气盛玩味多年受益多
　　咏七弦官窰瓶
　　秘制贻修内陶成自二生七弦存古式两孔列横庚提挈撷芳便汲斟戒器盈莫嫌艰动操扪扣有清声
　　题方从义山水用圗间滕逺题韵
　　峯恣林态明还暗雨势云容聚复开何事飘然尘外客拏舟偏向画中来
　　河南巡抚徐绩奏报得雨
　　四月望之晨此隂保定雨藩司曽奏报一慰一为怃谁知渐至南豫省亦霑许【此月十四五连日浓隂竟成虚望而保定省城十五早得雨三寸今徐绩奏河南省城十五辰时至十六寅时得雨三寸余扵麦收甚为有益是逺地雨已均霑独此间昐而未得日来炎燥多风虑再愆数日不免扵旱倍殷萦结耳】二麦扬花后结穗资绽饱【叶】北固寒扵南麦秋迟豫土夏至以为期一月计堪数而近鲜雨意时作终风怒恐遂致旱暵春膏仍孤负【叶】为豫庆而遥为此近而苦近苦何日释遥庆其何补
　　咏四景
　　耕
　　力农还頼雨旸时宵旰祈年首敬思绘景漫疑先【去声】扵读研田知亦重乎兹
　　读
　　负郭三家亦号村老翁坐以课児孙不裘童子鞠躬对可识由来古道存
　　渔
　　集网虽传杜诗矣不纲实异鲁论夫齐民生计聴之耳道徳安能概禁乎
　　樵
　　荷担犹忆响丁丁独步宁闗求友声一例斧斤入山者縁何翁子特传名
　　西直门外作
　　抡元属鸿仪平明入禁城旬余未命舆【自香山还御园逮今十余日未郊行】田功騐郊行黍禾虽发苗而尚靳勃生麦有吐穂者秀实待雨零迩日每作云云作风随鸣雨意觉犹迟为之心怦怦季春忆霑膏心即戒满盈踊惧如去嵗【今嵗三月初九初十得雨三四寸廿四日复得雨五寸因念昨嵗三月亦屡霑微润至芒种节仍觉望泽曽有陡忆去年五月景一为慰复以为忧之句】似欲符所评岂予戒满心或者弗至诚








　　御制诗四集巻二十九
　　钦定四库全书
　　御制诗四集巻三十
　　古今体一百五首【乙未六】
　　养心殿对雨【四月廿四日】
　　过午云似凑逮未色变黄须臾为昬霾飕防风渐狂又复无雨冀反侧愁不遑岂料风催雨顷刻霔霈霶疾更继以徐厯申酉戌长鸳溜如玉瀑扣砌疑银塘丰泽【园名在灜防】有亩劚土差中常髙地润三寸洼地四寸强额手逢望外喜共农夫庆然恐喜邻骄防笔増徬徨
　　西直门外作
　　传胪礼毕动鸣銮仍返园居询
　　懿安应是昨来雨势遍晓风城外益増寒
　　昨过青苗怜欲萎今来緑垅沐如新可知一雨防膏溥助长真应胜宋人
　　殷勤慰谕沐
　　慈恩谓合今朝得觧烦一例重农厪稼穑古来可有似徽尊
　　将军阿桂奏报攻克木思工噶克丫口等碉栅诗以志事
　　自报克获康萨尔顿兵三月未能进虽时斩勦贼小创以近巢穴守愈峻定计两路为夹攻宜喜下压乗其衅【阿桂自攻得康萨尔以来虽屡筹进时有斩获但贼人因距巢益近竭力死守未能即克因计宜喜一路有可乗之隙约明亮至军营靣商乗贼人不备由山梁下压可收夹攻之利因扵南路抽兵四千七百又添派川兵二千阿桂亦扵西路选兵一千令海兰察福康安带往俾资合勦之力】精兵既益调遣定爰趂天晴入奋迅丫口为贼境咽喉未因宜喜潜抽引而我将卒鼓敌忾直冒烟火无回吝三靣险碉一时夺【军营自三月下旬以来雨雪弥漫直至四月初十始得晴霁山梁积雪已消明亮订期十二三等日进攻而阿桂以进攻宜喜之局为此时要闗键必须木思工噶克及得式替两处同日并攻贼始不能抽掣堵御因将领带兵分路进兵十四日子时乌什哈达率兵潜至木思工噶克丫口超越而登贼以此地为其咽喉要处并未潜抽此处贼人以防北路宜喜之兵一见我军即鎗石齐发力为抵御游击梁朝桂先抢东北隅大碉攀援而上官兵随毁其碉根涌入参将国兴督兵跃入木城并用刀斧斫栅冲入惟时我兵呼声四合兵气益扬侍卫穆哈纳副将曹顺将山峯左右之碉同时攻克其中所有贼众殱戮甚多官兵自康萨尔至丫口连拏木栅占据其攻打沿河各寨之兵携柴前往堆积羣尼寨下放火焚烧延入寨中贼多烧毙従此至噶尔丹寺可従山梁径下并可直压勒乌围阿桂奏谓一日而收三年末竟之功为之欣慰即勑部议叙】自此径进势应顺西路捷实赖
　　天佑更称望见北路近得楞碉卡已攻获萨克萨谷下一瞬【阿桂并称北路官兵先扵十二日进攻甲索抢获大碉一石碉九并扵十三日望见攻克得楞碉卡向东南已至沙尔尼之上又见有一队官兵向东従萨克萨谷而下已可直至河沿所有日旁沙坝及喀尔西斯年木咱尔等四处山腿山沟寨落贼人似已不战而逃由彼至勒乌围对河临岸其间已无险阻计明亮奏折亦日内可至】一日可收三年功伫待明亮报实信
　　山西巡抚巴延三奏报通省得雨情形诗以志慰
　　夏雨霑赢春雨优更兼各属被恩稠【巴延三奏晋省三月连得雨泽立夏后省城扵十四十五两日密雨连绵入土四寸余十六日又雷雨一阵连日阴云四合霑被必广节据通省各府州属报十四至十七等日得雨二三寸至八九寸不等二麦正当抽穂之时得此可期实粒饱绽糓枣杂粮亦得乗时茁发】望前后逮三省遍【畿南豫省扵十四五等日均被优膏今山西亦扵望前后得雨二省同时霑溉尤为可喜】秋饼饵占加倍收不必更言愁慰并【前此京师望雨因扵单功擢奏报保定得雨有慰与盼仍兼之句及闻徐绩奏河南得雨亦有诗云近苦何日释遥庆其何补今京城已霑甘可以暂释近懐矣】却因昨遇霈霶酬然斯一念何终极益切祈年慎自脩
　　题米芾书离骚
　　騒经重读左徒语信史因存特进书谓米个中宁漫也疑吴妙处讵能如【册尾不署名李东阳跋为米芾书谛观之殊不妄或疑为吴琚所作琚学米仅惟形似其精神未必能臻此】端庄流丽文兼字坐抚行吟居与诸莫议南宫署名阙刻舟求剑乃拘墟
　　副将军明亮奏报攻克宜喜甲索等处碉卡诗以志事
　　去年宜喜据山梁【昨嵗七月明亮自绒布寨移兵欲赴西路协勦道经绰斯甲布境出其不意攻克宜喜山梁据贼要隘惟因去路绵长官兵不敷绕截随改路由达尔图进攻未能罙入】未进都因去路长増调官兵足供用更相筹画縂抒良【明亮等至达尔图屡筹进贼众守御更力且于达尔图山梁下掘濠阻官军进路复稽时日阿桂因筹议贼中形势谓仍当由宜喜一带相机即进并请多拨劲兵供用使之迅速集事阿桂唯以国家军务为重实心运筹不分畛域其心足嘉曽传防奬谕之】曰旁别缀聊虚掷【南路及吉地等抽调官兵四千七百余合以川兵二千阿桂又拨西路兵一千再就宜喜等各营原有兵抽拨约可满万明亮遂扵宜喜一路董率前进其日旁一带仍驻兵在彼常作攻勦之状以牵缀贼势】甲索先攻且试甞【明亮既与阿桂订期夹击因思甲索一带促浸只余老弱防守遂令总兵敖成兵直入叶二清晨连破贼人要隘三碉又抢占左右两山贼碉七座已刻以后将接连俄坡之东山贼碉四座亦经占据】鼓勇遂教分队入剪凶都励一心强碉平栅克力羣奋讯执丑擒气越扬【甲索既已得手宜喜一路更觉勇气倍増而达尔图以下得楞一带山冈绵延二十余里其上碉卡甚多因派科玛阿尔都等为两支分取得楞大碉又派三保和隆武奎林珠耳格徳阿满太等为五队分取得楞南峯头所有之碉其向东山腿则令福康安等往攻十三日黎明各官兵呼声四起奋往争先贼人鎗礟齐发疾如闪电三保等六队官兵各将所指之碉先后攻克福康安等亦抢得石卡三座统计殱贼二百余生擒者七官兵各将所得之地严行守御】乗胜齐兵拟下压截前料贼即奔忙【明亮奏拟乗贼人立脚未定无险可恃之际催集新到川兵尅日下压直至河岸邉非惟达尔圗等处贼人立见窜防即沙坝喀尔西之贼皆拦截在后自可不攻而得】两军会合指旦晚众志欢呼益黾蘉三捷勒乌围冣近【阿桂攻克木思工噶克丫口已可下压噶尔丹寺直勒乌图明亮兵抵河岸邉亦可与阿桂防合夹攻贼巢计克勒乌围及噶喇依并擒索诺木等当三次报捷而克勒乌围之红旗当第一先到也】红旗第一到悬望
　　赋得松不栖蝉【得威字八韵防馆试题】
　　劲气苍松负无威而有威未容蝉漫托只许鹤相依五月腹鸣嫩千林隂选肥独嫌鍼似刺乍欲止还飞流响息兮作入防是也非空桐拈窔奥【语出空桐子】介甫语依韦【王安石诗云去年今日青松路忆似闻蝉第一声又似楼松矣】物禀阴阳妙思研理气防大夫诚不猛抚咏引清机
　　夜雨【四月廿七日】
　　傍晚云复聚入宵雨遂零无眠甘彻夜有喜在遥町膏壤同心润溜檐倾耳聴问奚答
　　天贶益敬不遑宁
　　题仇逺金渊集
　　宋末元初鸣以诗早年仇白【】已名驰却看排次懐面目【仇逺在宋末即以诗名其格髙雅往往颉颀古人世所传惟兴观集山村遗稿及近时歙人项梦昶所辑山村遗集其金渊集则不可复覩兹于永乐大典防萹中裒辑各体编为六巻考逺赠士曕上人巻僧道衍防之推挹甚至葢深倾倒于逺者故其监修是书所载独多似全部遗者无防若有神物诃护者然】信有甲丁为防持雄逸或堪蘓【轼】伯仲清真亦偶陆【防】埙篪拟之李杜诚犹逺则实渊源限代时
　　咏周乐天钟
　　蚀土篆虽隠乐天文尚留子孙永保鼔【用其铭语】田海早更【平声】休一具依然在六防【铭中有防字】疑可求因之仰颛顼宁只玩姬周
　　题玉镂燕子矶
　　磨琢浑成燕子矶登峯揽胜忆依稀长江万古流不尽南国四巡过已违只是民情防未得设于景物恋斯非句吟乙酉分明泐【乙酉南巡有登爇子矶诗今并镌扵玉璧】觉愧如他玉有辉
　　陕西巡抚毕沅奏报得雨诗以志慰
　　被泽由来数省同【保定省城及河南皆扵四月十四五等日得雨三寸山西则同日得雨四寸余今毕沅奏西安省城并各州县均扵十四日得雨深远四省同时被泽实为难遘而愈西则愈霑足计甘省邉陲自当一律普渥耳】深霑西更胜于东扬花吐穂麦秋近结粒升浆精气充【二麦杨花甫毕正当升浆结实之得此雨精气内充苞粒尤为坚硕民情欣庆云云亦毕沅所奏也】近逺民皆懐赤子帡幪恩只赖
　　天公奏书披览诚欣慰欣慰之余益勑躬
　　咏白玉谷璧
　　古时白玉璧率被土华侵此独留本色因何全至今鄙哉较厚薄幸矣免升沉原自无瑕掩浑然契素心
　　髙克恭云峦飞瀑用圗问题者韵
　　山云互环抱若沉复若浮楼上凭观者人间第一流
　　山东巡抚杨景素奏报得雨
　　廿四此间雨山东廿五逢【京师扵廿四下午得雨四寸山东则廿五子时始雨分寸与此间略同葢此次之雨自北而南　故迤南輆迟也】今畨称大霈真足慰三农麦报有收定【杨景素奏通省麦收约计九分有余今得此透雨颗粒倍加饱满即秋禾亦皆畅发民情欢庆】禾欣助长重幸哉经乱地【去嵗夀张阳谷临清三处经逆匪王伦害问阎未免疮痍今得麦丰接济元气可望即复矣】元气复従容
　　咏定窰盘子
　　越器出卢奴七言曽咏蘓巧输今冶矣朴副古名夫哆口铜平锁圆形月就模云中见龙爪如有复如无
　　夏日池上居
　　夏日宜居池上居天光水态澹如如望云愁早幸过彼较雨量晴略慰予只有殷心盼捷至【阿桂攻克木思工噶克丫口可以直压噶尔丹寺明亮则初克甲索宜喜复自达尔图下至基木斯丹当噶并日旁以前环山五十里内贼碉俱经焚燬已可渡河与阿桂合兵会勦勒乌围计日大功可成盼望红旗较前倍切】岂无逸兴遣防余拈吟即景犹嫌惯校勘欣翻四库书
　　如园
　　岂不园中咫尺近自春徂夏未经临了知砌卉过【平声】红雨且喜庭柯羃绿隂步处假山势展画引来活水韵调琴如斯美景多虚掷却笑其初结搆心
</div>
    <div class="pagination">
<a href="御制诗集_page877.html">上一页</a><span>...</span><a href="御制诗集_page873.html">873</a><a href="御制诗集_page874.html">874</a><a href="御制诗集_page875.html">875</a><a href="御制诗集_page876.html">876</a><a href="御制诗集_page877.html">877</a><span class="current-page">878</span><a href="御制诗集_page879.html">879</a><a href="御制诗集_page880.html">880</a><a href="御制诗集_page881.html">881</a><a href="御制诗集_page882.html">882</a><a href="御制诗集_page883.html">883</a><span>...</span><a href="御制诗集_page879.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
