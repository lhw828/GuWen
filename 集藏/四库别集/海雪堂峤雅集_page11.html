<!DOCTYPE html>
<html>
<head>
    <meta charset="UTF-8">
    <title>海雪堂峤雅集 - 第 11 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海雪堂峤雅集 - 第 11 页/共 12 页</h1>
    <div class="content">　　杨花初扑越溪船莺啭南州雁北迁緐露书成去淮海凌云赋就入幽燕行春草绿中牟雉流水风清单乂弦莫学杨庄诵绵竹雕虫空负子云玄

　　○雁翅城

　　鴈翅城边兰叶阴绿琹传得凤凰心风吹玉树悲纨扇霜落刀环待藁砧竹上泪凝湘水怨盘中诗造蜀山深何当更乞西王药身在陈峒八桂林

　　○吴楚感龝 【 回文】 

　　莺啼一度一开花梦远伤龝入鬓华明月楚天遥过雁白门吴树暝栖鸦城高隔水霜碪捣木落空楼戍鼓挝轻浪放舟鱼□支浦免□日盈盈碧接星槎
　　西陵秣马走南天□草春县别路前堤柳拂云青袅袅岸花摇月白娟娟鸡鸣远寺萧山■〈雨上彗下〉鴈度寒城郢树烟低岫一櫎湘水绿栖栖倦客思华年

　　○都峤得苏楚臣书却寄

　　怀袖犹存白凤毫木奴花发燕双高铜龙水似牵肠线玉马风如切梦刀醉墨尚濡羊子练枕痕仍在范生袍何须三十悲蓬鬓一夜思君有二毛 【 京本作木奴花】 

　　○亏□皿兰盘玉山记游 【 男女以花果酉□州献俗名结缘】 

　　翠竹黄花辇路菭呼鸾人上粤王台来禽果向檀郎掷芍药词矜郑女裁鹊驾定将斜汉合蜨眉横对远山开相思不结芝田袜空负陈思八斗才

　　○花田饯朱未央时余归自都中

　　一罇须尽素馨田别路惟余水共天自爱梅花归庾峤若随鸿雁向幽燕长椐请拟邹枚后五岳宁论婚嫁先莫倚唾壶歌伏枥酒酣为汝拂龙泉

　　○吴于逵载酒偕粤中词人三十辈同雧小斋

　　药圃坛西有敝庐荜门深柳枉琼琚顽民清世仍依邑旧史名山不废书衰鬓每悲黄叶改落英宁放绿罇虗狂来金涧探泉脉欲控僊人锦鲤鱼

　　○山堂卧病孙宏先褁药来看

　　心知越绝无双士目见孙郎有二毛昭质未亏岚海瘴辨才先发广陵涛萧条有客探云水寂寞何人问桔槔君去荜门风自掩碧菭黄叶梦魂劳

　　○哭素友一瓢 【 有序】 

　　一瓢居南岳有饿虎迒麞竟犇石穴一瓢凌厓呪乕虎伏厓石雨隋人虎双殒撰词怀人以志赤朙之感
　　曾跨青驴就祝融白云黄鹤许相从徒闻饥乕凋单豹不饵飞鱼死宁封蕊柬菭荒金口诀珠丘尘秘玉芙容赤朙枉陊长桑泪云水繇来灭去踪

　　○赤婴母

　　冶服微言宫里希金栊芗篆隐朱扉摛文绝代还憎命弱羽三秊不假飞陇首龝云淹远□芳州春草吊斜睴谁裁半幅江郎锦会向华清换雪衣
　　曾从文皇羽猎雄凌歊袁谢擅江东花边觧语驰清禁□外钩香纫绮丛乐府□闻歌赤凤　衮衣何必尚华虫彩豪自映輶轩笔尽载方言入汉宫
　　紫阳丹水玉真妃凤节鸾骖碧落飞花□仙裾飘绿羽杏檐宫语教乌衣西川悟法藏珠塔南内传经拥绛绯闻说赤符今始见上林朱雁尔同归
　　衔将贝叶课宫娃广褏亲檠系臂沙乡□巳飞琼岛树羽衣猷阻赤城霞蚕丛雪暗金桃寔鸟道烟横紫桂花几向五云思矫翼夕阳深处问归
　　落羽能言滞镐京每逢宾雁不胜情海棠弄粉辞香国薜荔搴霞恋锦城舞爱玉环低绛褏歌怜樊素啭朱樱珊瑚反挂空宫月愁寂连昌自唤名
　　鹤禁铜蠡昼不扃沉香烟底掣金铃霞冠忽散葳蕤鏁莲舌轻弹般若经五色卿云衣上覆　九重僊露酒初醒秊来花□殊萧索不见张华入内庭
　　紫禁霓衣按六么温泉霜叶景同飘暎鸾氷镜朱华落送雁宫云□羽遥袨服司花皆火澣含香视艹漫金貂何因得冠虹蜺去浪说文凰在绛霄
　　花萼楼前酒半醺江南璚树陇西云九苞一借丹山羽三使重攽紫诰文桃叶唤愁莺睍睆药房同□蜨氤氲上林供御多红豆费尽相思不见君
　　不整花冠类羽僊■〈酋欠〉霞如在赤朙天飞琼阆苑乘朱雾小玉璇宫化紫垔锦浪艳传迁客赋翠华休问上皇秊文虹惊落吴江水绣岭愁听蜀国弦
　　学语俄惊上苑珍紫烟衣遶画梁尘千龝羁旅哀词客一代文章巧弄人襞就芙容终是怨啄余香稻未全贫金绳咫尺通灵鹫归向迦陵问色身　 【 归别作皈】 
　　妙舞曾居绛树肯刺桐花外赤栏边还丹木客颜同驻度曲金衣韵较偏振翼乍回天后梦引泉时灭祝融烟文心慧业今何用为报闺人舌尚存
　　瑶姬天镜若为情心怯随堤御史旌金锁不教留艳骨琵琶何事更喍名桃花扇底私红拂绛缕封边失玉京芗国不如归去好断肠春在锦官城

　　○水僊花

　　谁殿湘沅九畹芳蕙兰凋尽撷嫣香汉滨雪净朙珰解雒浦波微玉佩将桂女霓衣纷月户灵娥锦瑟寄穷桑涂黄莫认梅花额恐有瑶姬妒寿阳

　　○游飞来憩龢光洞彡□寻五色榴花率尔忘归

　　七十二峰相对奇绿潭疏影湛涟漪桂熏萧帝龙舒碣竹采轩辕阮隃枝梅信先春传庾峤潮痕经宿落天池酒酣偶失龢灮路五色榴花不

　　○送梁若木太史奉节还　朝

　　太乙经秋驻赤霞石渠开晓待皇华龙墀捧日翔僊掌鳌禁含香识汉槎万里鹏溟遵六月百蛮　鸡诏散千家朙春傥借书云笔臣里杨庄莫漫夸 【 太史宣赦两粤】 

　　○元日侍香山何夫子燕宝纶阁

　　平津东阁侍文雄春转尧蓂一叶中献岁醁醽开白兽后车云水叶非熊黄金未变千门柳彩胜先驰五夜风谁掌丝纶謌九德池清露湿兰丛

　　○游圭峰偕故园诸弟 【 尔玉尔瞻尔千妹弟尔旋】 

　　孤峰玄伫泗澘然日落长熊万壑烟绿护天荒南渡迹玉台钟蠡建和年泉香蕙若彯书带坛靓松花覆讲筵濒海昔闻邹鲁地春风池艹碧芊 【 与李玉侣同赋】 

　　○寿郑元戎

　　半壁凌烟想画容十秊横海有奇封蚩尤雾合逢玄女白帝蛇分待赤松乕旅九重归铁劵龟台三使下金享□庸太平未献河汾筞谁勒徽猷紫殿钟 【 甲申二月】 

　　○立□谢玄丘招游石涧寺与陈孟长醒宸二山人琴酌

　　翠屏千峷湿寒萝曲涧盘云待客过紫竹僧扉清夏腊绿天人语近龝河厨邀曳鹭浮香积钵引唫龙入口□笑謌无限琴心寄流水好凭诸谢覛羊何

　　○客西林闻警柬何人止 【 甲申二月】 

　　客里流灮阅九春西山鸾鹤自为邻卧同干木非藩魏笑却新垣欲帝秦内地弄兵皆赤子隔河专阃半清人龙蛇歌罢愁无赖谁念飘零折角巾

　　○江门谒陈文恭白沙先生祠

　　楚云台接小匡庐紫水归人赋卜居寉发尚披孺子服芊裘终枉美人车山连北户多藏孚□勺门对南溟有化鱼碧玉楼前千仞雪肯容狂简礼簪裾 【 祠傍有小匡庐】 

　　○赠刘中秘怀默

　　浮海诸夷未定居乘桴时过夕郎庐兰台墨妙窥中秘薇省文心逼子虗凤诺昔传三殿诏金泥长护九皇书沉香浦外遥相忆为驾琴高锦鲤鱼

　　○吊厓

　　□□虘练曾马□丘锦浪堆中流弥识渗川才挥戈不■〈彳反〉羲龢御入海空闻□露哀壁月玺浮天上下鲲溟龙战水潆洄扪萝巳烕磨厓字风雨年年长绿菭

　　○演露坣成为何司寇文玉赋

　　露华西邸主恩浓移得巫阳苐几峰司寇俸钱供鹤米尚书赐履识僊踪东山选胜开棊墅玉版参禅促箭锋闻道圣人新建极北窻云起半从龙

　　○冈州重访陶昭辑昭美昆弟
</div>
    <div class="pagination">
<a href="海雪堂峤雅集_page10.html">上一页</a><span>...</span><a href="海雪堂峤雅集_page6.html">6</a><a href="海雪堂峤雅集_page7.html">7</a><a href="海雪堂峤雅集_page8.html">8</a><a href="海雪堂峤雅集_page9.html">9</a><a href="海雪堂峤雅集_page10.html">10</a><span class="current-page">11</span><a href="海雪堂峤雅集_page12.html">12</a><a href="海雪堂峤雅集_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
