<!DOCTYPE html>
<html>
<head>
    <meta charset="UTF-8">
    <title>御制诗集 - 第 837 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 837 页/共 1326 页</h1>
    <div class="content">　　亲御威弧殪禽服猛铄乎伟哉余髫年蒙被
　　恩眷养育宫中幸得随侍木兰
　　行围仰瞻
　　圣武追念
　　祖徳迄今不敢忘兹恭阅旧蔵
　　御用韘十有二或革或角规制朴坚抚思钩闿体之
　　精想见
　　壹发参连之妙夫书筞手泽所存尚且守而弗斁矧为
　　法
　　先诒后之良模励继绳而彰赫濯其寳重更当何如敬合弆箧衍什袭用珍并系长言以识永乆今和阗嵗贡嘉玉中韘材者不一而足虽琛賮徕遐瑞符延喜讵若此
　　观徳示俭之昭垂万世哉
　　千秋
　　家法传弧射
　　手泽犹存韘弆今丱嵗畧瞻
　　神武迹永年惟励继绳心皮规角钉真敦朴土障葛灯敢不钦惭愧和阗材昜致伙哉相【去声】指琢瑶琳
　　古謡
　　一南一北鴈与燕一长一短夏复冬一翻一覆人情幻一消一息天道公
　　咏诗六义
　　兴
　　举物用引辞美刺适所托音响中宫商性情惬淡泊
　　赋
　　敷事贵直陈斯乃言志本嗟哉相如流尚藻失之逺
　　比
　　取彼以比此体物堪谐性蔽之思无邪要曰止于正
　　风
　　必有闗雎意方可行周官二南冠风首化源扵是观
　　雅
　　体虽别小大义各具正变忠厚恻怛心同归殊途见
　　颂
　　和平涵二雅广大盖国风所以呉季札三叹盛徳同
　　夜雨【五月十六日】
　　夜雨廉纎晓未晴空烟如织眄南荣髙田左近旱微觉前泽继斯霑乃并畧虑地寒麦方熟【闗外地气稍寒祗宜春麦而莭亦较口内畧迟此时甫届黄熟雨多恐减收成若即晴霁仍属无碍至大田黍秫初芃此雨实及时□防耳】却欣膏被黍初生明当西岭
　　鳯舆度渥矣其旸为缱情
　　喜晴
　　傍午腻云散寥天朗日光山容濯湿翠人意切浮凉无碍麦収穗深滋禾茁秧闲情一以释防笔喜宜旸
　　出丽正门恭迎
　　皇太后至避暑山荘喜而成什
　　昨晓欲霖虑岭崇今朝快霁迓
　　徽宫【前晚宻雨彻旦昨晨云气犹浓惧成霖致淖因有明当西岭　　鳯舆渡渥矣其旸为缱情之句午后渐次开晴今晓遂大霁岭路坦平恭迓　　慈舆喜慰之诚倍切】
　　寿无量故
　　福无量喜有同因颂有同鹤是仙禽依砌下松为贞树列庭中【松鹤斋奉　　圣母宴居頥和处也】斋前恒奉
　　慈顔顾万嵗千秋乐莫穷
　　热河初建
　　城隍庙拈香瞻礼八韵【有序】
　　城隍之神莫详所自或谓始于唐李徳裕之立祠成都而李阳氷缙云城隍神碑则谓惟呉越有之然张说在荆州张九龄在洪州并有祭城隍文可见不始于成都亦不独行于呉越且芜湖城隍建于呉赤乌二年则又不自唐始而考城隍名义实权舆于八蜡水庸则并不得谓自呉始矣迨宋以后天下通祀明初虽改从山川坛寻亦复旧今则省府州县同之热河向未有
　　神庙壬辰秋督臣周元理以为请即发帑庇材饬治之或以为热河故无城池于名毋乃不称余曰否否
　　神之号为城隍方隅是保甿庶是依热河自
　　皇祖缔搆山荘以来迄今六十余年民物恬熈井里殷富五防属咸臻阜寜俨然一大都防必有黙相之者记不云乎有功于民能捍灾御患则祀之则热河
　　城隍之宜备祀典于礼诚不可阙且行宫石城崇墉屹峙武列三源安流导和何不可以循名徴实又讵在列雉重闉环濠曲堑方足以当斯义哉越癸已夏五月工蒇余适临幸山荘亲致瓣香以落之作诗纪成并序縁起俾揭诸丽牲之石且告所司慎厥事焉
　　八蜡分明纪水庸谓由唐始见犹壅兴州久矣民人聚新庙于焉鉴飨供佐
　　帝佑氓宜有祀御灾钖祉愿无封燕公椒奠曾摅悃洪武泥涂或不恭避暑石城
　　皇祖建广仁云岭
　　圣慈从昭灵助顺万年頼荐礼申诚此日逢猛兽毒虫消百戾春祈秋报走三农七言用代丰碑土吏钦哉奉秩宗
　　咏荷
　　到迟昨嵗盼荷放来早今年荷却开【昨嵗六月朔至山荘荷尚未开故有初来未见一枝花十日开成满浦霞之句今来较上年早半月而荷已先放物理之不可晓如此殆难强为之觧也】底较南暄及北冷只欣叶屿与花台
　　妙质超尘夏五节浄香摇籁塞湖滨世间何处无君子却似相看晤故人
　　题永恬居
　　税驾已数日问山偶此时几条板桥过一所石林披歩磴得门入据牀向牖窥岚光与风籁静永足恬思
　　素尚斋
　　人孰无所尚其间惟素宜苟非务华目庶可不纷思林宻风还度山深凉自披迤西有佳处歩辇向前移
　　创得斋作歌
　　翠重青逻相萦纠尺寸殊观蔽林阜石泉可听不见形山岚欲把还盈手丹梯宛转歴百层涧桥过处豁崖口乔松之下见书斋创得非创得斯久仆人攀陟无乃劳坐以抚帖听憩取欲闻花馥近临阶为纳风凉敞开牖好鸟选树缓缓鸣驯兽遵蹊欵欵走委宛窈窕廓而深由来是我蔵诗薮
　　夕佳楼
　　石磴出松林有楼倚碧岑一时思孟譬五字蕴陶吟罨层青影庭来空翠隂无尘犹绪语那说浄尘心
　　过东岭遂至旃檀林
　　创得斋依东岭近索因事半陟嵚崟旋从隂巘清凉境【降岭脊则太阳落西为隂巘矣】遂至旃檀功徳林月宇延山千叠翠天池贮水一深个间祗合忘诸虑何事居然又敲【去声】吟
　　超然宇
　　豁开敞宇众山巅百里宛看在目前却笑御风诩旬七千秋一瞬总超然
　　天籁书屋
　　怱怱且慢行书屋靣前迎坐可闻天籁悠然非俗声畅懐惟至静谋目足研精万古山林画真饶项子京
　　澄霁楼口号
　　山田望雨雨云霑晴亦佳哉爽却炎试上层楼俯霁景平看座底逺峯尖
　　水月庵
　　憩息既以久陟降亦言归山栈下盘旋林光鎻翠防竺庵当路中依岩辟禅扉屏营礼大士水月相【去声】依稀是室岂维摩不希花雨飞
　　山心精舍
　　子舆氏有言心之官则思是舍山之心其思当属谁窓色纳山光新题邻旧词是即其思否精舍曰不知
　　题宋中兴圣政草
　　少康光武始堪称【古今中兴之君惟夏少康汉光武足以当之盖少康诛寒浞以复姒基光武诛新莾以全炎祚实能定数十年之乱继坠绪而大一统又如商之武丁挞伐用武嘉靖邦周之宣王外攘内修绍美文武皆能振作其既衰之业虽足称为中兴然较之少康光武则有间矣若唐肃宗収复两京其功固不可没然唐室宗社未移自不得谓之再造至于宋髙宗流离播迁仅有东南半壁始终委靡无能苟图自全之计不思为父兄雪耻恢复中原以为偏安则可然比之东晋元帝尚有未逮顾腼然诩为中兴不亦深可鄙哉】何事建炎号中兴轻议武汤慙尽善髙谈尧舜匹先登【宋祖受禅于周得天下即不以正至髙宗当徽钦失国之后仓皇南渡其即位始末殊无足称乃陆防编辑此书序言尧舜以来独宋为甚盛之际且谓汤有慙徳武未尽善不复顾万世公论即为尊亲者讳亦何至是非颠倒若此】偏安祗有姑息计北伐曾无恢复能徒曰亲征望敌返未闻业剏受终膺【宋髙宗亲征一事周必大侈为铺张其实往还雨月余未尝渡江与金人一战仅自镇江至金陵略无武功足纪归甫三月即传位孝宗退居徳夀彼时年未六十惟图自逸不复存卧薪尝胆之志庸懦甚矣至于文有李纲赵鼎武有韩世忠岳飞或以防贬或以寃死皆不得竟其用奸如秦桧倚为腹心迷而不悟求贤逺佞之谓何乃盛称其沉珠玉碎寳噐诸小莭谓出于至诚恻怛抑亦不揣本而齐末矣】求贤进退都无定逺佞优防几实曾碎寳细人索供【平声】故斥珰内侍窃权仍举凡率可知时政曲誉安能逃后绳七字永言昭鉴戒艰哉
　　天命慎钦承
　　鹤鹿二首
　　鹤
　　放翅听飞去爱山仍复还【山荘有放鹤亭并有诗】那期稻粱报常伴渚洲问唳月声非怨梳风意自闲使无清介格亦岂异乎鹇
　　鹿
　　灵囿无不有伊尼【楚语谓鹿】特牣焉革希领子出角解异羣跧【鹿自五月解角后牝牡即别羣而处】未是供庖因非挟矢前忘机近左右寜独海鸥然
　　普陀宗乗庙即事
　　普陀本以抚遐为【蒙古皆重黄教寅庚辛夘叠逢　国庆旧藩新附诸部落咸集山荘胪欢祝　　嘏因仿西蔵布逹拉都纲法式建庙于此以迓慈夀而洽柔懐梵语布逹拉华言切音普陁也】神道诚看有相之遂致逺徕土尔扈【庙工将蒇而土尔扈特台吉渥巴钖等率属归顺朝觐山荘之日适届落成大慈氏广大因縁不可思议如此即命至庙瞻礼俾益感忭上尔扈特急读之则为土尔扈云】因教羣礼总持尼即今法雨滋忍草万古宗风振慧枝若论三乗皈一字谓犹一字属多词
　　广安寺瞻礼六韵
　　防古尊黄教其来已久时以神道而设因俗习为治用接宗乗右【是寺在普陁宗乗庙之西】俾修摩竭仪金容辉法相玉律示毘尼【寺中有戒台】是日防瞻礼
　　万年兼祝厘广安宁讵此土扈【即土尔扈特急呼之或雨字或三字皆可如厄鲁特亦呼厄鲁】列藩维
　　题罗汉堂
　　洁治山堂据漫坡应真写像各婆娑江南彼岂塞北此【是间应真像肖海宁安国寺为之】十六少非五百多色见声求总邪道水流云住契禅那知然是复何为者狮子峯髙借问他
　　山行遇雨之作
　　梵寺展礼将言旋四山忽作大云起是中真复有因縁法雨霏空天龙喜配藜滂沛沟壑盈摩醯首罗数难纪笋舆油繖磴道盘千林珠玉纷披里卫士跋涉泥泞途行赏旌劳例有耳忆予昔嵗行秋搜马射骤霖弗为止今朝安坐归园中宁曰度人心以已由来时事或弗同解嘲聊复长歌此较十年前真愧矣
　　雨【五月廿一日】
　　昨日雨连夜今朝晚尚霖幸消愁旱虑便有望晴心宁为【去声】逰山阻恐妨收麦淋【是雨虽有益夫田禾黍更资芃勃惟闗外麦熟较迟时正当収获晴更相宜心切筹农难期兼善也】浪浪声不止欹枕闷难禁
　　晴
　　晓云散以浄塞宇迥而澄麦穗喜无碍黍苖勃有兴日临花韵逓风过树凉増敢曰幸时若致斯诚底能
　　恭咏
　　皇祖鹿角椅
　　制椅犹看双角全乌号命中想
</div>
    <div class="pagination">
<a href="御制诗集_page836.html">上一页</a><span>...</span><a href="御制诗集_page832.html">832</a><a href="御制诗集_page833.html">833</a><a href="御制诗集_page834.html">834</a><a href="御制诗集_page835.html">835</a><a href="御制诗集_page836.html">836</a><span class="current-page">837</span><a href="御制诗集_page838.html">838</a><a href="御制诗集_page839.html">839</a><a href="御制诗集_page840.html">840</a><a href="御制诗集_page841.html">841</a><a href="御制诗集_page842.html">842</a><span>...</span><a href="御制诗集_page838.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
