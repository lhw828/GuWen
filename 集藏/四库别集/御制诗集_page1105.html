<!DOCTYPE html>
<html>
<head>
    <meta charset="UTF-8">
    <title>御制诗集 - 第 1105 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1105 页/共 1326 页</h1>
    <div class="content">　　室旧修来
　　典于学　【重华宫为　　皇上龙潜时赐居典学之所　臣蔡新】
　　记新悠乆
　　徳之纯　　【御制重华宫记推广重华协帝之义凡察防兴事知人安民皆本扵审危微之心执精一
　　之中四十余年惟日孜孜宵衣旰食至诚悠乆之徳扵兹益昭矣】
　　厢聨左人籖分座膳自中厨食
　　赐珍小部韶成移
　　陛仗【臣和珅】
　　【御制】右平幕敞傍城闉假山倚阁煜火树激水成溪走烛防甘雪既霑宜共乐
　　睿懐胥识厪还淳
　　彤墀山立盐堆象绮陌塍分玉积鳞音叶三登欣嵗稔【臣刘墉】
　　心周一盏或家贫旁连
　　上苑聴遥漏影现西山望逺皴
　　中正殿临金渗顶【臣梁国治】
　　唘祥门辟牓分桭城通不夜大千界世满恒春率土濵红防萏开
　　宫树外【臣徳保】碧琉璃净
　　御阶垠蚖脂鹤焰承鳌足翠蕊丹葩间緑筠髙处枝撑
　　低处亸【臣曹秀先】
　　【御制】乍看珠簇细看匀孛罗占兆三呉胜【武林旧事呉俗毎嵗正月十四日以糯米谷爆扵釜中名曰孛罗花占又名卜谷】佛火光辉七寳频北极髙悬星万防
　　西墉光印魄圎轮瑞云三素占台观
　　寳幄重圜象
　　昊旻壶箭晷长亿万祘【臣福长安】漆园嵗曡八千椿恒为照
　　乆成
　　圣道干以健行仰
　　大钧即即昌昌
　　化工力【臣董诰】煇煇朗朗
　　吉祥因本支百世宜有雅中外一家孰弗賔共聴征招
　　弦上曲【臣曹文埴】都呈
　　仁夀镜中身
　　诗成授简负墙退筵布称
　　觥前席逡糺缦歌诚逢复旦【臣彭元瑞】
　　【御制】温柔教岂易归醇对时育物思无逸保泰持盈志有寅
　　皇祖柏梁正此日【康熈二十一年正月十四日　　皇祖扵乾清宫开升平嘉宴同羣臣赋诗用柏梁体实我朝君臣聨句数典也】觐扬敢不励钦循
　　咏宣徳雕漆登瀛盒子
　　细雕漆盒事称唐把玩无殊李画张【内府旧蔵李公麟十八学士登瀛洲图曽作歌咏其事】稽古居今非玩愒枕经葄史共相羊试看一代蹇和夏未愧当年杜与房西苑同逰人十八【明宣宗尝宴大臣扵西苑命蹇义夏原吉杨士竒杨荣等十有八人从逰万嵗山复赐登御舟泛太液池虽一时称为盛事然有意仿效贞观未免着相耳】登瀛太觉效秦王
　　元宵乾清宫家宴即事成什
　　元宵庆每御园行紫禁逢因近唘程【向年元宵庆节均扵御园以便扵施放烟火也今嵗以正月二十一日由宫中唘跸南巡因即扵乾清宫设宴】嘉夜寳灯辉万夀丹墀华柱迥双橕【毎嵗十二月廿四日乾清宫丹陛左右设金龙柱二各悬绣金字万夀宝聨十六幅聨句工丽字画端楷仍系前明时旧制除夕则易悬万夀灯今嵗在宫内度元宵华灯朗耀宝炬珠聨益见太平嘉节之盛】月圎仍是圎防望【是月十六日酉初月望兹十五日仍在望前也】殷鉴益亲鉴在明【万夀灯聨传自前明我朝因仍旧制借存殷鉴益凛然扵敬　　天勤民之义耳】浩穰皇都盛歌舞宫中乐亦共舆情
　　即事
　　腊雪优逢厪近隣豫齐晋省驿驰询【上年十二月廿一廿五等日京师连得腊雪合计盈尺有余因驰谕河南山东山西巡抚将各该省是否一律普霑之处据实速奏】虽经各奏数寸被究属未防盈尺均【随据明兴覆奏济南等府扵上年十二月十一廿二等日先后得雪三四寸至六七寸不等农起奏汾州等府州扵十二月初九廿二等日及本年正月初一日得雪二三四寸不等又泽州等府扵正月初七初十等日得雪二三寸不等何裕城奏正月初十十一日省城并开封等府州得雪各二三寸不等虽各霑雪泽究未如近畿之霑足也】纵曰冬膏霑去嵗【又并称腊底春初雪泽虽有偏少处而入冬胥霑透雨地不为干若得春雪或雨二麦仍可望有收】切思时玉渥新春同云欲布风常妒又对华镫眉为颦
　　题和阗玉仿古饕餮尊
　　山玉数尺尚易得水玉盈尺亦艰致嘉此巨材出玉河延袤尺余犹未暨弗令俗工骋新様博古图中取古式【叶】琢为周代饕餮尊饕餮本寓戒贪义不捐之山取诸河责实循名可无愧
　　陜西巡抚毕沅奏报得雪诗以志慰
　　彼报此正望【嵗前毕沅奏报陕省冬月得雪分寸畧欠因批谕云非甚霑霈至京畿则甚望雪也】此霑彼更需【嗣京畿扵十二月廿一廿五等日得雪盈尺毕沅续奏称陕省自十二月初一得雪后天气晴霁西安同鳯及各属农民望泽甚殷等语】新正雪花霈七寸土膏濡【兹毕沅奏新正初九省城瑞雪缤纷飞洒两日一夜融化外积地七寸有余霑被甚为广逺不惟二麦可望有收大田亦可即时耕种等语较之山东河南山西各省又倍为优渥矣】亚垅麦麰润兴锄禾黍俱豫齐晋何若萦念尚殷吾
　　南巡唘跸五曡前韵【有序】
　　时迈东南望幸俞六巡之请言观河海省方考三载之成惟民事之大宜勤先咨乐利体干行之健不息遑惮舟车典数虞周途循江浙昨嵗豳丰展礼万年仰
　　缔造之艰今兹吴防敷恩兆庶慰尊亲之戴石塘鳞次潮平筹走中亹砌岸山连轨顺庆安髙堰况复源探星宿澜回际二月桃花时若雨旸跸路看三春麦浪自郊畿以遵东鲁由淮海而达钱塘陆馆水程戒大吏改前巡之旧人和政肃示后昆知家法之严轫唘首涂韵仍五曡从此韶开九十因闰余而媚景添长伫斯里记三千值防暇而新篇嗣咏
　　云逰云豫岂云辛休助期霑望幸伦五载考功速虞狩【庚子南巡至今甫三嵗】一章时迈举周巡海塘条石从新筑【庚子年南巡时以海宁柴塘究不如石塘之巩固因命该省督抚逐段确勘凡可以改建石塘之处一概从新改筑石塘并勑江省协济石料次第建筑俾海濵羣黎永资乐利】河堰并山接旧申【徐州河南岸既扵丁丑壬午乙酉三次南巡时添甃石隄其北岸土堤则扵戊寅年夏命刘统勲往徐议筑均资捍卫至南岸韩家山一带工程四百余丈地当徐城工防扵庚子南巡时命璜与萨载防勘改筑新石堤即令核实采办接筑完固】况值黄流初顺轨益厪赤县普安民【前嵗经大学士阿桂等奏自兰阳三堡至商邱七堡南隄外添建大隄开引渠一百六十余里导河水入渠下注商邱归入正河故道安流入海其黄水经行处所如山东之曹兖济宁江南之丰沛等属从前皆不论月分常予赈恤所有各该处情形元气是否全复尤为轸念】水程陆馆惟遵旧防结灯张戒慢陈子更殷身示度【昨允萨载等陈请诹吉六巡临幸江浙亲阅河工海塘以惬舆情所有沿途行宫坐落一概仍旧毋稍踵事增华并命皇子等随往观看沿途水陆扈从人等约束整齐迎銮士庶忻戴至诚必如此然后可言省方问俗度若不能不如罢巡幸之举不啻耳提面命矣】观风诚幸气如春媚依黎庶懐仍昔资借精神句倍新佳丽山川往拟别古稀合以罢巡频【南巡诸作最多不无秀丽江山之助兹年逾古稀意此后可不事命驾矣】
　　良乡行宫五曡旧作韵
　　复此一巡发京国逮兹六度涉吴江行宫初顿驻銮早饶得拈毫倚緑窓
　　别馆无烦修饰劳阅三年雅称【去声】栖遨【自庚子南巡阅令才三载沿途行馆均属整齐先期谕令一切俱仍其旧毋庸再加修饰】省河观俗胥正务宁为江山助兴豪
　　立言忆务去陈句为政当知惬众情休助非关循故典欲酬望幸万民诚
　　百雉县城平野南髙低积素正浓酣丰年后蓄仓箱否明日前途厯揽探
　　郊台
　　行旌发广阳台迥向南望两度斯郊劳【去声　庚辰春二月将军兆恵等平定准噶尔回部凯旋扵良乡县南筑郊台迎劳成礼丙申夏四月将军阿桂等平定两金川凯旋重修郊台具仪迎劳如庚辰之礼】一心感
　　昊庆春初苔色浅嵗乆树隂长惟愿无兹事佳兵岂有当
　　恩寺
　　花宫路必经取便小留停那计今和昔欲忘色与形阶芜未染緑庭柏祗拏青旋命防舆去檐风响送铃
　　琉璃河
　　时节值初韶氷凝雪未消薄寒切防辇冻浦度长桥溱洧非子产杠梁縁竖貂【琉璃河石桥千尺接以石路颇便行旅相传逆珰魏忠贤故里春秋祭扫来往经过轩幢羽盖驺从万数有司畏其权势为之修建胜朝时事至此可为浩叹屡见前巡琉璃河诗】逆珰势如此触目叹前朝
　　督亢咏荆卿事
　　相与白衣祖客途入长持短往秦都秦廷岂乏多防备斯事犹疑半有无
　　降防寛免直各府民欠仓谷诗以志事
　　三辅比年幸有收【直连嵗俱获有收昨嵗腊前复连得雪泽扵春麦尤为有益】偏灾春借合偿秋未完之项自余积概予其蠲莫更留【直从前偶被偏灾地方尚有积年借欠未完仓谷但按限催科民力不无拮据兹清跸所经命该督刘峩饬查顺天保定河间天津正定顺徳广平大名宣化遵化赵州深州等十二府州属所有未完积欠仓谷十五万五千二百余石概予豁免用普春祺】老幼计资衣与食豫逰义在助和休虽云腊雪深培麦膏雨其时望庶酬
　　涿鹿行九曡前韵
　　常闻众志合成城曰休曰助惟巡行时迈其邦
　　天子之设失其度戒亦明蠲租逭赋徳期饱恵施那计收成好【去年直属雨水调匀收成丰稔今嵗因跸路所经既按例蠲缓租赋其积欠向年因偏灾民间所借仓谷亦普予蠲免俾近畿黎庶益洽盈宁之福】务为实政祛虚文由来大道无小巧好为章句岂非尤涿鹿八曡韵已绸欲罢不能结习尔即今仍复一曡留黄绫诗本写以收未足契乎业之
　　涿州行宫作
　　向例灯宵烟火陈今畨过节不教频【向年南巡唘跸在上元前地方官毎扵近顿预备烟火今嵗节后唘銮因传谕直山东督抚停止预备】岂诚官费非民费可识还淳在尚淳昼静诗书堪枕葄年深松柏益精神旧新诗句难偻指何必多惭杜甫嗔
　　汉昭烈庙咏事
　　昭烈不失为贤君诸葛则诚称贤相君臣同心期中兴惟能王【去声】蜀失所望终致安乐防其基岂
　　天不祚炎刘贶元成桓灵败徳乆纵懐恢复无救防所以向为酌中论难在守成倍开创【向尝为创业守成难易説大防以岑文本对唐太宗拨乱难守成不易之语为非盖以创业者未竟之难皆守成者分内之难不待失道失众始为慙负前人但使式廊之版图或有侵削垂裕之成宪或有废弛即无以觐耿光而扬大烈是非安不忘危存不忘亡鲜有不盛满中之以此思难则所以持难者可知故予之独以难责夫守成者非敢忘创业者之难正以慰创业者之初心耳因过昭烈庙感后主之不能嗣守前烈以安乐防其基而尤不能不叹息痛恨扵元成桓灵之败徳益信予前言之为酌中定论也】
　　春雪
　　春雪南方各报霑【江浙湖广一带今春俱屡霑雪泽据富勒浑福崧奏报浙江省城得雪五寸有余萨载伊龄阿奏江宁及两淮得雪五寸至三寸不等姚成烈奏湖北得雪六寸有余南省雪泽逺近均霑实堪欣慰】跸途喜信迓眉尖犁锄举趾自弗误饼饵充肠庶可占迩日每披风且暴平原频堀堁堪嫌思量复雪雨更好所欲奢哉岂易兼
　　紫泉行宫赐随营诸臣及地方官食诗以志事
　　此顿邮籖近门前赐食便畺臣胥扈跸今日许陪筵【二十四日紫泉行宫赐扈从诸臣食并令地方官陪预以均慈恵】和气聨中外春风在管弦无须灯火设【向年紫泉行宫赐食并扵晚来设灯火今嵗上元节事已过概谕罢之】不是上元前
　　赐直总督刘峩
　　畿辅居官为防乆抡开防俾仔肩由来吏治能谁隠所重民艰在汝宣莫以已知自矜也常如不足尚勤旃三年方伯凡三易【直总督自郑大进袁守侗及刘峩三年中凡三易矣】摛句翻因意慽然
　　紫泉行宫十咏
　　敞轩
　　一区行馆县城南路近因之早驻骖十景向来率留咏无妨次第与全探
　　屏山
　　门内应须屏以遮嵚嵜堆石径教斜试看面面皆活画底论元时四大家
　　镜湖
　　水镜动氷镜不动春凌未泮静光呈设扵镜上求本体不动饶他动者明
　　舫室
　　舫称为室室称舫名实主賔曷有常飞兴一时千里外不殊展巻玩江乡
　　防亭
　　防亭何异剪茅茨阜上惟消四柱支黄屋非尧心古语一时絜矩祗慙之
　　虹桥
　　负氷鱼陟底应空不可履氷桥履虹取象安名胥幻尔何须幻里辨雌雄
　　鱼罾
　　春氷未可试鱼罾虚置湖邉失所能一宿宁须多缀景拈毫惟道不相应
　　石迳
　　髙低垒处皆成趣曲折盘中总入竒散步莫嫌斯迳险世情险或过扵斯
　　竹埭
　　春埭烟篁亦自佳戛风延月傍虚斋连林指日看江浙君子先容此结懐
　　箭防
　　弧矢废将三十嵗【自庚辰年臂痛后骑射尚可借马力开放且时亦命中而步射则艰扵持满乆未亲御弧矢阅今甲辰已二十余年矣】箭防即景小桓携来皇子观其射新旧拈吟命毕看【自丙子嵗至庚子凡箭防新旧留题皆寓习勤肄武之意而以臂病后废射为歉今嵗擕诸皇子来观其习射因徧示以前后题句】
　　赵北口行宫四曡旧作韵
　　素心在崇朴踵事戒増妍行馆憩依旧新诗韵曡前得闲因笔防过节罢灯悬庚子甲辰换窓中下水船昔嵗与今夕一弹指顷明且欣节事罢【前巡每驻跸赵北口多值上元令节每扵行宫前张灯赐宴今嵗正月二十一日唘銮至赵北口则节事已过因先期申谕畺吏停止备辨】都付电光评蝶栩梦堪悟鱼恬浪不惊初韶未昌冶适可契闲情
</div>
    <div class="pagination">
<a href="御制诗集_page1104.html">上一页</a><span>...</span><a href="御制诗集_page1100.html">1100</a><a href="御制诗集_page1101.html">1101</a><a href="御制诗集_page1102.html">1102</a><a href="御制诗集_page1103.html">1103</a><a href="御制诗集_page1104.html">1104</a><span class="current-page">1105</span><a href="御制诗集_page1106.html">1106</a><a href="御制诗集_page1107.html">1107</a><a href="御制诗集_page1108.html">1108</a><a href="御制诗集_page1109.html">1109</a><a href="御制诗集_page1110.html">1110</a><span>...</span><a href="御制诗集_page1106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
