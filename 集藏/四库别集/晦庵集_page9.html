<!DOCTYPE html>
<html>
<head>
    <meta charset="UTF-8">
    <title>晦庵集 - 第 9 页/共 166 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>晦庵集 - 第 9 页/共 166 页</h1>
    <div class="content">　　三月三日祀事毕因修褉事于灵梵以髙阁一长望分韵赋诗得一字
　　逝川无停波歳月一何疾居然雨露濡我意日萧瑟共惟西山足宰树久防宻晤言起哀敬时事该礼律肴羞既纷罗荐馈亦芳苾周旋极凄怆俛仰讵终毕更衣适精舍邻曲会兹日簋黍畀煇炮从容罄膋膟嘉賔更盘礴环堵窥逸笔即事君独哦非才我何述矧兹衰病余苦畏烦虑怵赋罢掩寒栖存存常抱一
　　夏日二首
　　端居倦时暑竟日掩柴门窓风逺飊至竹树清隂繁静有图史乐寂无车马喧兹焉惬所尚难与世人论季夏园木暗窓户贮清隂长风一掩苒众緑何萧槮玩此消永昼泠然涤幽襟俯仰无所为聊复得此心汲清泉渍竒石置熏炉其后香烟被之江山云物居然有万里趣因作四小诗
　　晴窓出寸碧倒影媚中川云气一吞吐湖江心渺然一水渺空濶羣山中接连寒隂白雾涌飞度碧峰前隠几对寒碧忘言心自闲岂知宜寂士灭迹青峯间【杜诗灭迹君山湖上之青峯】
　　吟余忽自笑老矣方好弄慨然思古人尺璧寸隂重
　　偶题三首
　　门外青山积翠堆幅巾终日面崔嵬只看云断成飞雨不道云从底处来
　　擘开苍峡吼奔雷万斛飞泉涌出来断梗枯槎无泊处一川寒碧自萦囘
　　歩随流水覔溪源行到源头却惘然始悟真源行不到倚笻随处防潺湲
　　次张彦辅韵
　　风霜歳云徂尘事眯双目故人书鼎来照眼一连玉把玩不知疲日宴坐空腹卷藏什袭秘寒光夜穿椟嗟予肮脏姿十驾不能速邱壑聊自娱箪瓢亦云足君侯湖海士逸气谢追逐胡为不予鄙乃肯顾林谷髙轩缓前期清梦绕双竹起将杜陵句写寄玉川屋我穷诗未工最觉貂难续感君殷勤意吟苦屡更烛羣公饶藻思裂牋动盈束歴险正摧辀争先哦撃毂低囘欲引避怅望曷归宿出吻竟无竒彊颜终自恧北风催歳年两髩失新緑樊生念学稼曹子悲食粟死灰寕复然寡过良所欲耿耿自知明何劳詹尹卜
　　次张彦辅赏梅韵
　　朔风万里开云屏清霜夜坠朝景晴南枝浩荡正春色冻蘂的砾含空明花邉偶对青铜镜槁项不堪氷雪映拥炉独坐只悲吟振防出游舒逺兴暗香何处时一飘行行复值最长条仰头欲折渺谁赠满意相思那得邀极知异县淹行李心赏未甘轻付畀石雄赋罢不相闻秀野书来因举似两翁句法争新奇画出踈影沉寒漪幽探自出尘境外胜槩未许儿曹知祗今嚼蘂攀条处他日重来记前度风台月观悄无言玉笛氷滩索同赋嗟予衰懒倦将迎过眼纷纷无复情尚喜疎英窥水白更怜落片防苔青兴来乱挿飞蓬首拟向君家醉君酒酒酣耳热莫狂歌布皷雷门须缩手
　　借韵呈府判张丈既以奉箴且求教药
　　一生江海逈无俦材大应容小未周景好身闲真复乐酒酣耳热却堪忧飞腾莫羡摩天鹄纯熟须参露地牛我亦醒狂多忤物颇能还赠一言不
　　家山堂晚照效辋川体作二首
　　夕阳浮逺空西峯背残照爽气转分明与君共晚眺山外夕岚明山前空翠滴日暮无与期闲来岸轻帻
　　即事有懐寄彦辅仲宗二兄二首
　　一水方涵碧千林已变红农收争暖日老病怯髙风徙倚非无计心期莫与同向来欢防处离合太匆匆闻说双飞桨翩然下广津江湖知子乐鱼鸟谅情亲淹速须闗命行藏不系人三山虽好在惜取自由身
　　次知府府判二丈韵三首
　　两公清庙瑟窈窕拂朱丝事纪一朝胜名从千古垂流传当共赋惆怅不同时且要君頥觧宁辞匡说诗忆昨中秋夕寒盟约重寻幔亭懽举酒江阁快论心月堕俱忘起罍空始罢斟祗今十岭隔怅望一何深【武夷之逰张王二丈元履子厚及熹与焉江阁之集子衡移具知府丈亦赐临屈此诗并简同防诸公云】
　　志士懐韬畧竒兵吼镆干闗河那得徃肝胆不胜寒壮节悲如许雄圗未阑皇舆方仄席陋巷敢求安【得浙中知旧书云圣上留意武备诸郡练卒皆防名阅武赐赉有加戎士感奋】
　　巢居之集以中有学仙侣吹箫防明月为韵探防赋之而熹得中字遂误为诸君所推高俾专主约既而赋诗者颇失期于是令最后者具主礼以当罚乃稍集独敦夫圭甫违令后至众白罚如约饮罢以苍茫云海路歳晚将无获分韵熹得将字而子衡兄得苍字实代熹出令
　　一昨楼上饮所欢不可忘羣公各赋诗佩玉何锵锵二子朱丝弦掩抑独叵量经营乆不作一奏声满堂巧迟未足多谴负先取偿主盟谬夙推否德愧莫当兹焉不举法何以存令章刘子具盘食魏子输壶浆悠然复一醉归路相扶将
　　昨承诸兄临辱不揆以薄酒蔬食延驻都骑明日视壁间所张墨刻有亡去者人以为德庆丈之廋也驰问遣索防需拙诗輙赋所懐徃奉一笑而尊犍刻可以归于我矣
　　歳暮霜霰集賔友从我游置酒临髙斋觞酌屡献酬鸡黍罄中庖肴核供庶羞所恨乏珍肥懽意不得周何牾上客懐徙我夜壑舟平明但素壁篆刻不可求究索劳象罔髙踪希盗丘我亦惭仲子独未忘轻裘
　　昨以诗征亡碑于四十一丈既防酬和而诸兄亦继作焉联为巨编藏之巾笥虽所亡古刻不可复得而此之所获则已多矣顾其中犹有不能释然者因念吾子厚法妙古人当为我大书伟辞于壁庶以焜燿区区之望彼死鬼之陈迹其存亡盖不足为重轻也次韵见意云
　　端居感物化怅恨不出游赋诗徃追亡顾得杂佩酬结绶光陆离緼袍非所羞终然抱耿耿尼父悲东周凄凉尊犍崖望想沧浪舟低徊不得去寂寞将焉求安知崔蔡徒考槃共斯丘为我挥素壁报君当紫裘【少陵诗紫裘随剑几义取无虚歳谓李邕受润笔资】
　　再赋觧嘲
　　宇宙一瞬息人生等浮逰云何百年内万变纷相酬颠倒不自知旁观乃堪羞拱揖尚虞夏干戈到商周岂悟旷士懐泛若不系舟驷马谅弗视名髙非所求彼哉夸夺子逝矣昆仑丘褰裳絶防外天风舞云裘【熹受碑于共父以礼让四十一丈取之于熹则有慙德矣故有商周之语】
　　题祝生画呈裴丈二首
　　近代丹青手心期良独难夫君偏有思妙处却无端堂上三湘逺人间五月寒空嚢今有此不用一钱看斗酒淋漓后颠狂不作难千峯俄纸上万景忽豪端石瘦冈峦古林深烟雨寒苍茫无限意俗眼若为看
　　挽延平李先生三首
　　河洛传心后毫厘复易差滛辞方俗夫子独名家本本初无二存存自不邪谁知经济业零落旧烟霞闻道无余事穷居不计年箪瓢浑漫与风月自悠然洒落濓溪句从容洛社篇平生行乐地今日但新阡岐路方南北师门数仭髙一言资善诱十载笑徒劳斩板今来此懐经痛所遭有疑无与析挥泪首频搔
　　用西林旧韵二首
　　一自篮舆去不囬故山空锁旧池台伤心触目经行处防度亲陪杖屦来
　　上疏归来空皂嚢未妨随意宿僧房旧题歳月那堪数慙愧平生一瓣香
　　考异
　　次韵李少卫藏书阁　茂树【一作防树】
　　次祝择之韵　　　　静室【一作净室】
　　九日山夜泛舟　　　转空【一作漾空】　　情何【一作清何】
　　秋生【一作秋来】
　　敎思堂作　横舍【一作黉舍】
　　示诸同志　余清【一作余情】
　　示四弟【一作休日】　　　　兀坐【一作黙坐】　　心悠【一作真悠】还家即事　互翻【一作共翻】　怅然【一作快然】　独掩【一作日掩】题嚢山寺　苍茫【一作苍黄】
　　题可老所藏画卷　　　羣峰【一作羣山】
　　诣水公庵雨作　云起【一作云气】
　　谢人送兰　　　厚意【一作晤叹】
　　寄题梅川溪堂　人言【一作今古】
　　再和刘抱一　　犹寻【一作独寻】
　　复斋偶题　　　岂知【一作岂如】
　　示四弟　　清宵【一作清隂】　游荡【一作遨荡】　堂前【一作堂头】春日偶作　色深【一作已深】
　　观书有感【一作杂诗一作絶句】　问渠那得清如许【一作怪来澈底清无滓】
　　江邉【一作江头】　枉费【一作防费】
　　感事书懐　间音【一作同音】　共惜【一作共措】
　　闻二十八日之报　　　忠邪【一作羣臣】　防惟【一作防闻】次子有闻防　　不奈【一作无奈】
　　感事　江北传烽火【一作烽火传江北】　推锋【一作堆锋】
　　暇食【一作饱食】　留田【一作屯田】
　　登梅岭　玉梅【一作野梅】
　　雪意　　浮云【一作愁云】　　逹天【一作彻天】
　　读二刘公瑞岩留题　　慙愧【一作怅望】
　　瑞岩絶句　风髙【一作霜清】　黄叶【一作红叶】
　　柬舍侄【一作柬令侄】
　　再和东坡惠州梅花诗　记玉【一作识玉】
　　卓国太生朝　所防【一作所至】
　　社后一日作　耆老【一作耆年】　惇厐【一作淳厐】
　　灵梵分韵　　萧索【一作萧瑟】
　　夏日　　　　永昼【一作永日】
　　汲清泉作　　湖江【一作湖山】
　　偶题　　　　青山【一作南山】
　　家山堂晚照　与君共【一作为君共】
　　次知府府判韵　约重【一作得重】








　　晦庵集卷二
　　钦定四库全书
　　晦庵集卷三　　　　　　　宋　朱子　撰诗
　　奉同张敬夫城南二十咏
　　纳湖
　　诗筒连画卷坐看复行吟想像南湖水秋来几许深
　　东渚
　　小山幽桂丛歳暮霭佳色花落洞庭波秋风何极
　　咏归桥
　　緑涨平湖水朱栏跨小桥舞雩千载事歴歴在今朝
　　船斋
　　考槃虽在陆滉瀁水云深正尔沧洲趣难忘魏阙心
　　丽泽堂
　　堂后林隂宻堂前湖水深感君懐我意千里梦相寻
　　兰涧
　　光风浮碧涧兰杜日猗猗竟歳无人采含薰祗自知
　　书楼
　　君家一编书不自圯上得石室寄林端时来玩幽赜
　　山斋
</div>
    <div class="pagination">
<a href="晦庵集_page8.html">上一页</a><span>...</span><a href="晦庵集_page4.html">4</a><a href="晦庵集_page5.html">5</a><a href="晦庵集_page6.html">6</a><a href="晦庵集_page7.html">7</a><a href="晦庵集_page8.html">8</a><span class="current-page">9</span><a href="晦庵集_page10.html">10</a><a href="晦庵集_page11.html">11</a><a href="晦庵集_page12.html">12</a><a href="晦庵集_page13.html">13</a><a href="晦庵集_page14.html">14</a><span>...</span><a href="晦庵集_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
