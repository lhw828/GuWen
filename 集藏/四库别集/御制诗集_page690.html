<!DOCTYPE html>
<html>
<head>
    <meta charset="UTF-8">
    <title>御制诗集 - 第 690 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 690 页/共 1326 页</h1>
    <div class="content">　　溪亭对雨【闰五月初八日】
　　肩舆湖岸聊问景西北油云过午生列缺丰隆都技痒一时急雴遂盆倾
　　恰欣避雨坐溪亭竖洒横排接杳防六律五音大合乐便教韶頀不思听
　　雨后新耕逮已毕继霑喜此正宜农坐观防防霖势益欣慰因益敬恭
　　风吹万防似飞珠宜听宜观有是乎曲岸长堤纷落瀑片时水志长【上声】平湖
　　咏古玉椀托子
　　圆如璧有足承之置器何愁覆餗为土浸乆成栗蒸色石攻后异草垂时不辞一旦絮城出似恨当年玉椀离浄几原堪作珍玩曽经谁玩亦堪思
　　题蔵经纸扇
　　吉云片羽遗金粟柄以和阗美玉为妙谛清词两无似拟将落笔又迟遅
　　东园观稼
　　东园兹弗到两月还有余祗以愁望霖问景心那舒迩来沐
　　昊贶涸壤均霑濡未耕者已耕已耕助长如乘闲一命逰亦因观菑畬麦收固不丰其他胥回苏芃芃连绿野禾黍香风梳此后祝时若原可西成圗然为期正遥肫念敢懈予
　　题徳生轩
　　大徳曰生贯四时即斯天地可因知试看苏槁及起萎都在云行与雨施鸟喜托枝隂满树鱼辞濡沫水増池一心万物宁相异也觉含滋发藻思
　　花韵轩戯成
　　津瀛廽跸便愁雨花韵凭轩玩防曽讵是主人惯孤负不相应有大相应
　　对云楼
　　背岭峙乔松童童百年外凌霄有竒状舞风弗定态因以云为名楼日与云对西山亦作云呼吸通靉叇再雨当益佳无厌【平声】我为最
　　松簧馆
　　虬枝过雨蔚浓青两月余才一憩停自是仙家八琅乐岂教容易亟来听
　　观畴楼
　　层楼俯平野可以阅菑畬麰麦收成歉黍禾生意舒瀼瀼含露润冉冉受风徐却是三秋逺慰余益惕予
　　竹浄室
　　新笋才看緑叶披果然竹浄纳凉宜吟风自叶云门韵何必洞箫裁去吹
　　如园
　　南北临衢各筑垣过来复道便如园有泉有竹清幽致曰室曰斋淳朴敦境写中山遥古迹【江寜藩司署中瞻园即明中山王徐达西园之旧是园规制畧仿之】石移西岭近云根迩方小得心懐畅景对南薫略可论
　　敦素堂
　　散歩进如园书堂敞网轩偶然观四咏【曾为敦素堂四咏书粘壁间】岂必在千言树色皆含润蝉声不碍喧阶前一池水素色亦相敦
　　挹泉榭
　　墙外平湖铺若镜引流曲折到阶前设非快雨新波涨应笑空来此挹泉
　　静虚斋
　　惟虚静以生惟静虚斯受四时无不宜而最宜夏【叶】佳防铺空庭清风入踈牖五明底借挥三庚颇可守白傅畧知津往往出吟口
　　静莲斋
　　斋前本无池无池安得莲然则奚名斋寓意有取焉芳葩植缾中竒峯耸庭前曰假假固非谓真真实然而此非了义半提讵提全绣佛供花龛贝叶贮珠编时偶值防暇浄几防【上声】页翻可以空五蕴可以息万缘静乃在斯乎青莲口所宣
　　题汉玉璜
　　半璧峚山璞玉人追琢良千年出防朴丙夜射虹光细理入毫髪竒纹隠混芒衡牙如饰歩声发中【去声】宫商
　　其二
　　希世见良琛因之一再吟有形拟天半无物象冬深执不男与子阅经古及今鵞肪原截白变赤叹寖寻
　　王绂宻树层峦
　　长林崇巘苍苍乐饥可赋泌洋抚观不无后议何事艶称玉堂【绂自识画扵翰林院之寓馆故戯及之】
　　夜雨【闰五月初十日】
　　云生风静未鸣霆入夜欣重细雨零虽是异前倚檐望仍教对此属窓听不徐不疾中宵霈既渥既优过午停足矣时旸当益好喜防霁朗逺山青
　　泛月
　　快雨还欣朗霁佳筹农今日畧开懐上初过轮将满画舫隄傍早排
　　水面风来逓爽凉开舟犹自带斜阳沿洄防曲下春落玉魄天中渐布光
　　暮色西山隠翠螺银蟾容与漾金波欲知闰夏相应【平声】防泛月饶他一度多
　　宴坐斋中偶尔成咏
　　嵗月堂堂忽六旬书窓昔日忆脩身宵衣旰食兹谁代夕惕朝乾切已频大率懒为髙兴事不期喜用长【上声】年人金刚不住念深契却住勤民一念真
　　咏金刚二事
　　一如
　　如是金刚祗一如脩行降伏住无余【出是经住分佛语】译因罗什为六喻【鸠摩罗什所译夲以梦幻泡影露电为六如】传自留支以九书【留支所译本有梦幻泡露电而无影又益以星翳灯云四者而为九】防得色空皆不着了知相好亦虚誉那罗延固无多子但渉语言已失诸
　　一相
　　世界微尘多不多于斯欲说说云何我【相】人【相】夀者【相】众生【相】幻非【相】是【相】离诸【相】实【相】亦讹【二语櫽括经中离相寂灭分内语】曰色色曽具体否谓空空讵冺形麽文殊问处天花落祗有维摩未着魔
　　题钱维城四季花卉册
　　梅花
　　春花试问孰宜先冒雪寒梅春信传髙士美人拟犹失祗应呼是地行仙
　　绛桃
　　杏前梅后绽芳葩讶看连林羃绛霞老杜无端议轻薄似忘诗咏灼其华
　　朱藤
　　或依乔树或援架一例盈盈寳穂垂莫漫评量无骨力世间艶物率如斯
　　贴梗海棠
　　朶朶繁开贴梗红细香可惜欠吹风分明防尺瑚树如意难挥笑石崇
　　刺防
　　状似玫瑰色正黄灌生墙角与阶傍底訾钩锯艰搴秀卫足宁输葵擅长
　　绣毬
　　团团簇簇是谁为百琲攅成一颗竒设使抛毬参舍利千红万紫莫如斯
　　含笑
　　喜则破顔愁则颦莫愁宁喜对芳春若询含笑笑何事似为【去声】当花着句人
　　金雀
　　嬝嬝枝头若不胜轻风披拂俨飞腾六根虽具无用防此是如来最上乗
　　紫踯躅
　　仙客翩然玉京下髙低红暎石岩排曽闻望帝春深托不让蜀禽识怨懐
　　芍药
　　祗以冶容称婥约不妨没骨倚防干身名早入风人咏何事花王让牡丹
　　玫瑰
　　火齐为花麝作香枝头红日射焜煌嵩山碧朶天台白赋色何曽防有常
　　罂粟
　　开到米囊春欲残不供实用祗供观笑他罂里虽盛粟那与贫人作一餐
　　右春花十二种
　　渥丹
　　无须千叶炫淮扬六瓣连殊也自芳设使泽顔拟君子终南还切戒秦襄
　　翠梅
　　枝头五出翠花开莫讶无端名窃梅此际累累青子熟脆铿牙齿颇同防
　　金丝桃
　　疑是拈来示迦舍花须花瓣染黄金江南塞北开无间【去声】悟得如来平等心
　　百合花
　　香如百和根百合郁郁重重结未阑七佛偈中明说尽悟因容易解因难
　　石榴
　　似灯花不垂蜡泪曰火木非成炭灰已觉桃源失着相【去声】东山何事又重儓【方舆胜览载唐永泰中樵者蓝超因逐白鹿入闽县东山榴花洞主翁自称避秦人与榴花一枝而出再往不知所在云云其叙次直袭桃花源但为榴花増一故事耳】
　　石竹
　　真竹坚贞无石号花称竹并石为名莫嫌芳谱失颠倒万事如斯鲜防评
　　栁穿鱼
　　粉红花穂似赪鱼叶若垂杨上贯诸縁木谁云求不得便嬛善钓祗虚誉
　　萱花
　　四季虽花夏独饶金英焜爓叶飘萧人心转物岂物转诗喜尧臣【梅】见特超
　　金银花
　　黄白枝头相间【去声】垂伏硫制汞有灵竒设如王衍花间立阿堵应同概屏【上声】之
　　茉莉
　　明珠朶似蚌呈胎香与色都不让梅底事犁然判髙下为他弗向雪中开
　　滴滴金
</div>
    <div class="pagination">
<a href="御制诗集_page689.html">上一页</a><span>...</span><a href="御制诗集_page685.html">685</a><a href="御制诗集_page686.html">686</a><a href="御制诗集_page687.html">687</a><a href="御制诗集_page688.html">688</a><a href="御制诗集_page689.html">689</a><span class="current-page">690</span><a href="御制诗集_page691.html">691</a><a href="御制诗集_page692.html">692</a><a href="御制诗集_page693.html">693</a><a href="御制诗集_page694.html">694</a><a href="御制诗集_page695.html">695</a><span>...</span><a href="御制诗集_page691.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
