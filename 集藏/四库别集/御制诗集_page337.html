<!DOCTYPE html>
<html>
<head>
    <meta charset="UTF-8">
    <title>御制诗集 - 第 337 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 337 页/共 1326 页</h1>
    <div class="content">　　王蒙仙居图
　　万嶂羃青烟千林扶玉莲石栏云母井茅屋碧瑶天铁锁何须挽金编耐可传苏张名利辈置此合成仙
　　填仓日漫题
　　嵗华纪节名虽俗摛藻寻思义却长岂必雕盘行粔籹讵能蓬户具牛羊众愁独豫寜真乐率歉偏丰未是穣民数频滋糓恒少【向谕各省督抚于嵗终彚奏民数谷数但以丰歉难齐通计谷数不能日増而承平日乆户口滋繁时厪于懐也】对时艰致是千仓
　　新春玉泉山
　　烟宫仙木丽铜扉积素犹看皴翠防山又从新非故歩春虽未鬯是生机灵源不冻常浮舫香扆辤寒欲减衣霭霭午隂将集霰便希重咏六花飞
　　清贮齐
　　池镜披沄溶山画含防言憩不过暂引兴则已毎静寄防俗縁幽赏契真宰设如拟玉壶一片氷心在
　　含峭居
　　筑砌喜临水开牕雅纳山春秋恒翠逻岚霭变孱顔意入宜吟眺目谋省陟攀太冲有佳句此是青葱间
　　自玉河泛舟至石舫
　　画舫乗流达石舫清漪适可畅清逰【万夀山别墅名清漪园】片防设拟廽头问曽未氷天无恙浮
　　防岚书屋
　　倚岩屋三间其外围诸岫防嶫座中呈荟蔚檐端逗于焉机引静可以时对茂于何劳位置万景天然就防笔无俗情风华在懐防
　　昙华阁
　　调御堂堂大丈夫独尊三界匹曽无碧莲朶上擎珠阁极乐西方未觉殊
　　王绂湖山书屋
　　澹澹春岚鬰鬰松岧嶤梵阁倚层峯山川宛似曽经到审视分明是九龙
　　水与舟挐陆杖扶优防那恋紫青纡具区可见非无意想欲因之泛五湖
　　雪【正月二十七日】
　　达曙浓隂集霰来湏臾剪水落毰毸阶头气暖溶溶化墙角风寒旋旋堆装絮却先栁眼放驱蝗都喜麦心培御园灯景才方过万树银花此重开
　　题邹一桂画
　　碧桃仓庚
　　公子飞来衣着金缃桃灼间粉筠森不须隔叶全身现恰恰端知有好音
　　紫薇蜡嘴
　　窃脂翩集金华树紫绶翠翎艳好春慢讶色形都活脱传神原是省中人
　　新春瀛台
　　祭临吉戊返宫垣路便南台小驻轩绮户嵗屏犹未彻仙壶春事已堪论栁稊欲展风还弱梅蕚如嫌旭乍温逐防题诗寜虑复盘盂几杖意斯存【西苑周不过十里然以胜朝遗迹加之国家百余年延美承平时复葺缀一亭一榭各标胜槩迩年以来逐景得句无虑数十百首然勅防祈年之意恒多故末句及之】
　　茂对斋
　　因逈得髙斋俯临见阛阓羲经可观象顔之曰茂对玩辞既呈外保泰亦殷内先王贵因性夫何劳智慧
　　涵春室
　　东皇弗偏党物物付以春此室名曰涵其意何所云譬如天地间人乃一粒存心则粒之粒量与天地均以此例吾室涵春寜有垠享帚不为私与物常同仁
　　赋得水一方
　　趯台三面水书室敞南荣亭接迎薫近池临太液清画如展李【思训】赵【伯驹瀛台犹胜朝故迹多金碧楼台也】境即是蓬瀛三复蒹葭什懐贤独泥情
　　千尺雪作
　　悬流无定态千尺假名诸趁便来春晓偏冝是雪余隔松看冻鹤跃藻出飞鱼亦识绮言戒其如景起予
　　再题李成茂林逺岫圗叠旧作韵
　　元气淋漓万木枝荆闗而外自成师奁屏合付闺中秀砚匣琉璃防写时【见后南宋向上防语】
　　河南廵抚胡寳瑔奏报得雪诗以志慰
　　豫省麦为秋三白望尤切客冬虽屡霑优遍实尚缺况复新涸地沮洳纹裂是虑孳蝗蝻萦萦愁弗絶腊后及初春乃均被甘雪不惟滋来牟兼幸驱遗孽披章沃天浆涤我五衷热加赈已一再可度青黄节大田倘及时更冀西成阅言慰岂无心未敢旋愉悦
　　咏浮水石
　　磊磊涧中物浮浮水上行能因小制大遂幻重为轻岂是支机遗【去声】犹非变木成通灵縁得气至理不须惊
　　题沈周仿王蒙山水即用其韵
　　心耽北陇峯惟翠身避东华尘是红妙契山樵采薇意底论格法异同中
　　翠荔丹枫沓嶂头诛茅书屋窅而幽遂初赋就笔才辍时复欹桥筞杖逰
　　二月朔日作
　　制祭考戴礼载芟缅毛诗迁坐此致斋吾将举春祈仲月气渐鬯霁雪融温曦灯节过喧赏动归静觉宜筹逺将就绪劭农无射思处顺慎临渊谨防戒漏巵夕惕复朝乾心宁有逸时
　　题沈周虎邱圗
　　徘徊松下独题诗客去人来落后期大似桐庐已发棹彦升方至富阳时【沈周自题云约陪石居吴水部为虎邱之逰独予弗果明日携壶追徃而石居已发舟与任昉诗所纪郭桐庐出溪口见候事畧相类故云】
　　仲春
　　社稷坛亲祀
　　展币由来例仲春百年
　　右社聿维新【丙子春勑所司敬谨缮修　　坛工阅嵗告竣瘗坎旧在　　坛内重加相度命更置　　坛外西北隅并増望瘗乐章永垂令典】
　　鸿功今古垂厘永
　　佐配馨香盻蠁均处陆什三司后土食艰稼穑立烝民戊朝祭喜戊年值丰楙殷希锡祉申
　　仲春西苑即景
　　鸾辂西华祭后移趯台更服便畴咨还余清暇千官退朅对韶光一赏宜积数已消檐际雪轻黄欲上栁梢丝听鸿楼上看廽雁春色人间许共知
　　鉴古堂
　　壁号圗书聚筵惟翰墨摊常懐三鉴对寕棘一身安无逸凛明训与稽惬古欢顾名思义处所愧是贞观
　　延赏亭
　　役情书史亦糟粕契理鸢鱼总道机试问亭中延赏者究于何处获心依
　　赋得虚舟
　　芸斋临太液芝榜署虚舟趣味南华永迹惟胜国留洒然阅今古旷若防【去声】沉浮秋月当牕印春波拍岸柔防曽虑风浪无碍侣鳬鸥我有济川意还殷作楫求
　　镜清斋
　　临池搆屋如临镜那借防摩亦谢模不示物形妍丑露毎因凭切奉三无
　　焙茶坞
　　石上泉依松下风竹罏制与恵山同蔡襄不止工其法因事还思善纳忠
　　董邦逹秋林曵杖圗
　　苍剰烟萝丹染枫沧波又起鲤鱼风髙人蜀杖携卭竹小立端知意不穷
　　仲春经筵
　　书文经训义揄扬鱼雅儒簮晋两行笃志近思研学问思艰圗易劭农桑【是日进讲论语博学而笃志一节尚书思其艰以圗其易两句】春台共喜时方鬯广厦寜惟例举常周孔吾师防意切推行独慙【去声】未云遑
　　二月初四日喜雨
　　积雪才消甘雨继霏空作势洒流膏延美有如是歴嵗新春未此逄烟意乍踈还复宻云容欲淡旋添浓岂无庆慰饶兢业敢恃时和懈敬恭
　　褚君道松隂书屋
　　摊书乌几独搘颐松籁泉音契筦倪作者云鸿不留迹为传名氏是荆溪【君道未标名见陈惟寅识语】
　　御湖雨泛
　　溶溶新水始通舟出坞飞云【舟名】试橹柔恰喜掠空银竹雭春溪殊胜是今游
　　堤桞帯烟看作緑蹊桃含润意疑红不无清赏非存乐乐在犂云锄雨中
　　云低碧落易为雨雾重西山懒放晴恰是江南二月景昨春兴致忆分明
　　春雨轩对雨六韵
　　开年咏甘雪庆卜四升粮【近作有若论春雪如春雨便庆食升有四升之句】继是频叨渥惟兹更霈祥欣看积洼液不碍倚楹凉作响低淋沥飞空逺渺茫烟凝桞欲暗润逼土生香春雨异常早慰钦亦异常
　　存素斋
　　溪堂架朴斵丹雘不须涂抱朴潄芳润体纯味道腴毎叅山水趣那逐色声娱讵是耽清浄操存出治枢
　　自得轩
　　蜃牕绨几静无尘鸟语花香乐有真万物当春皆自得给求飬欲厪吾民
　　徐贲仿巨然恵崇二家笔意
　　树槎枒复石嵚竒境由来无更竒想见一时般礴彼搆成千里出蓝斯
　　仲春昆明湖上
　　晴晖送暖涣氷纹归岫西山有宿云放眼桞条丝渐软含胎花树色将分女牛左右徒闻古鳬鴈光辉各命羣陆町溪塍都润泽行将来往课耕耘
　　题云绘轩
　　常年艰致是春云今嵗春云易郁氛都道南廵转气候【徃嵗北省毎苦春旱自辛未南廵后春膏稍易致今嵗则更雨雪频霑英英屡布或谓南廵江国气旋转随至云】恰宜东作蔚氤氲毎看出岫容生动便冀为霖意恳懃俯仰髙轩寜玩绘劭农心为万民欣
　　停霭楼
　　面水背山聊搆筑朝岚夕霭坐间收设叅陶氏诗中句不异谢家江上楼
　　赋得金粟山
　　嶕嶤俯碧川涌出拟青莲金粟如来影春山太古禅分明契倪筦可以谢蹄筌茧纸闲临帖朅思赵宋年
　　飬云轩叠旧作韵
　　自我常望霖飬云因名轩义取遍崇朝瑞匪夸非烟迩来何厚幸毎与云周旋霭霭时欲留英英若可攓乐寜为山水兴锄泽甫田
　　味闲斋漫题
　　味闲两字署檐唇山裕如还水静真坐未逾时便归去笑予不是个中人
　　赵孟頫疎林秀石
</div>
    <div class="pagination">
<a href="御制诗集_page336.html">上一页</a><span>...</span><a href="御制诗集_page332.html">332</a><a href="御制诗集_page333.html">333</a><a href="御制诗集_page334.html">334</a><a href="御制诗集_page335.html">335</a><a href="御制诗集_page336.html">336</a><span class="current-page">337</span><a href="御制诗集_page338.html">338</a><a href="御制诗集_page339.html">339</a><a href="御制诗集_page340.html">340</a><a href="御制诗集_page341.html">341</a><a href="御制诗集_page342.html">342</a><span>...</span><a href="御制诗集_page338.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
