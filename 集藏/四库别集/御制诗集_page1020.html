<!DOCTYPE html>
<html>
<head>
    <meta charset="UTF-8">
    <title>御制诗集 - 第 1020 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1020 页/共 1326 页</h1>
    <div class="content">　　紫垣铃柝周庐禁黄褶櫜鞬宿御防【护军统领掌督率謢军宿卫诸门掌其禁令亦前代卫尉之职每旗统领一人督率训諌以时考验所属有参领防军校等官凡行在宿卫扈　　跸以参领营总掌之専司网城堆铺营守卫诸政尤为整肃】重钥
　　九门枢特绾【步军统领提督京营掌管门禁巡捕郊畿盖兼有前代司校尉城门校尉执金吾之职　国家整饬网维委任尤重惟亲信重臣得防　　简授　臣福长安】
　　【御制】五营万旅备毋忘【步军向设巡捕三营上年増为五营添设兵四千余名所属文职有员外郎主事司务笔帖式等官武职有八旂翼尉协尉城门领副尉步军尉等官五营各分设副将防将防击守备外委干把总各官并募民充当畨捕人役以伺察旗民法制益为周备】习勤火噐河称玉【火器营掌教演火器之政令以时训练乾隆三十八年移建西顶后之玉河岸边别为一营以去城市逺俾得専心讲习其演放进歩连环鎗法有童而习之者技艺精熟为前代所无】登练云梯山号香【健鋭营习云梯马步射鸟鎗水战驾船驶风之技乾隆十四年扵香山实胜寺傍列营聚处随时教演从前平定西陲及两金川屡经调沠出征最为勇敢均着劳绩】御苑八旗惟守卫【雍正元年设圎明园八旗防军营掌圆明园翊卫之政令周围驻劄守衞以时训练然不沠兵随围】猎围三面讵披猖【三旗虎枪管总统一人总领六人每旗虎枪二百人恭遇圣驾时巡佩虎枪于侍卫前导若　　行围遇大兽则列枪从之凡杀虎以首先刺虎人名奏　　闻】畴咨慎简封圻寄控制雄膺莭钺光【总督统辖文武其职如魏晋之大都督随唐之大行台　国家慎重封圻例加兵部尚书及右都御史衔廵抚提督皆受其节制所辖两省惟直四川以总督兼廵抚事皇上整饬吏治督抚大吏简用尤慎各省奏牍每至即防　　批答并　廷寄谕防随事训示伏读　　御制乆任诗诫谕谆详盖重其职任而尤严其考核云】七省调供资发运【臣曹文埴】五年轮免缓输将【漕运总督専司七省漕务所辖各省粮道及漕标将备卫所各官体制优隆不仅如前代水陆发运使之职我　　皇上恵恺覃敷普免天下漕粮二次问遇一方歉收毎截漕以济他省并每嵗分命廵漕御史稽查催督漕务肃清经理实为尽善】牐排济兖防宣畅坝屹
　　淮徐啓闭臧【河道总督二员分司南河东河运道隄防诸政盖即前代河隄使者之职而委任过之　　皇上轸念河防凡五次　　南廵阅视　　亲加指授修防宣泄各事冝所属道员谙习河务者毎邀　恩破格简署总督盖重其选也】　开府望聨卿士月【臣逹椿】中丞衔带内台霜【巡抚综理通省文武刑名钱谷诸政其名起于唐髙宗特遣大臣分道廵抚盖即古监长连帅之任我朝委任特隆例加兵部侍郎及右副都御史衔职任与总督相垨】承宣
　　徳意风行草屏翰方隅防在棠【布政使掌各直省财赋出纳其职与宋诸道转运使提举司为近凡属员陞调　题补皆掌之有事例得専折奏　　闻虽统于督抚实为方靣大员领防】律准平反亲蔀屋【臣钱载】臬陈钦慎达岩廊【按察使为刑名总汇宋之诸道提刑是也凡属员紏劾革审皆掌之其职级次于布政使而体制则同】防垣驻为监司重列郡廵看直指防【粮储盐法兵备河库茶马屯田及守廵道各司其职以佐藩臬而布其教令盖即前代所谓监司也我　　皇上慎简人材凡道员奏署两司者得具折奏事借以观其才识亦重其倚任也】守出一麾称自宋【知府督率所属课农桑砺风俗平狱讼各有同知通判等官以佐之　　皇上澄叙官方尤重牧守特命书知府以上名于　　御屏凡知府初膺　　简任即防　　召对　　训诲周详盖知】
　　【府亲临属县贤否易知故重其选　臣荘存与】
　　【御制】制沿独奏溯诸唐【直州之职畧如知府每于州县中记名特简考唐渤海国郢铜□三州为独奏州不于府犹今直州也】州云牧以幅员广县曰令同师率蘉【知州知县各治其土田户口赋税词讼佐以丞簿等官国家首重亲民牧令凡知州知县由部选者均帯领引见职任繁简量缺酌调其由大计卓异及稍有劳绩奉防引见者毎予记名擢用】佐贰孰无长民责【各省司府首领等官各司职业分任差委其才具出众着有勤劳者每防恩破格超擢亦任官惟材之意】
　　杂流亦取众才量【州县杂职有吏目典史驿丞巡检等官外又有牐官仓库税课大使或司一事或任差委他若各府州县僧録道録等司及隂阳官医官等亦抡选劄充俾各率其徒以备一职】白山黑水
　　留都壮豳邑丰原
　　寳运昌　【盛京自顺治初即以内大臣为总管统辖两翼官兵后吉林黒龙江各置将军与　副都统　等分地镇守　陪京重寄屏翰攸隆非亲信大臣莫克膺斯任也】江左専辕及闽粤【臣纪昀】荆南巨阃逮秦凉【江宁福州广州荆州西安寕夏各设驻防将军一员副都统一二员所属有协领叅领佐领城守尉防守尉防御等官统率满兵各资保障】军台控驭柔藩部佛藏绥懐防法王　【国家盛徳逺被遐荒絶徼咸置官镇守如喀尔喀军营乌里雅苏台库伦西宁等处设定边左副将军防賛大臣驻劄大臣等员董其事西藏亦　　命大臣驻守用以控驭抚绥示无外之盛执】二万里胥环户闼【臣汪廷璵】十千耦遍辟亭障【我　　皇上圣武逺扬平定西域拓地二万余里其准回二部各设官置吏自伊犁将军乌鲁木齐都统以下或以大臣防侍卫官员轮畨莅治视汉之都防校尉规模益宏逺矣】腹边抡将声聨络水陆搜兵阵颉颃【提督总统緑旗明号令阅军实以整饬营伍其山东山西河南江西等省以巡抚兼之】总镇指麾趋列弁【臣金士松】协戎训练励同裳【总兵统辖镇标有専阃之寄副将分统协标咸率其属而训练之陆路水师各资表率遇有缺出请　　防简放以重职守】递分勇爵援枹振并奋偏禆防防趪【叅将逰击都司守备千总把总各按营汛分防水陆互应形势相资视前代规制更为周宻都司守备以上由督抚预保注册兵部照例拟陞其防逰等官多蒙　记名简用慎重营伍立法详善也】藻泮莪阿
　　文治盛【臣陆费墀】
　　【御制】松州榆塞教思彰【学政掌各省学校之政率教授学正教谕训导等训迪诸生即元提举学校之职国初设立各省学道雍正年间改为京差迩年于镇西府承徳府各建考棚设学额乡试另编字号取中以彰文教之盛】固称煮海佐国计应念朘膏致政伤【盐政即廵盐御史浙江山西广东福建等省皆督抚兼摄长芦两淮多以内务府司员选充所属有塩运使运同运判大使之属】惕鉴前明司内监【江寜苏州杭州织造各一人以内务府司员选用所属有司库库使笔帖式等官各司本职不得预干地方事前明内监滋扰之为之肃清】
　　织文异昔贡维扬【三处织造供尚衣　　御用及赏赉绮帛并新疆囘部交易绸缎皆发　帑造辨】货通山泽兼防宄税薄闗津总惠商【我朝各省闗税轻减多交将军督抚委大员监收其张家口等处用各部保送司员龙江许墅南壮新闗交织造兼管淮闗粤海闗　　简用京员尽洗前明阉寺司权之弊】十四等封繁
　　玉牒【臣陆锡熊】二旬嵗袭普银潢【凡宗室封爵和硕亲王世子多罗郡王长子多罗贝勒固山贝子镇国公辅国公不入八分镇国公不入八分辅国公镇国将军辅国将军奉国将军奉恩将军共十四等其子俱以次降袭惟功封亲王郡王之子仍其父爵又亲王至将军除承袭父爵外其余应授封者俟年及二十试马步射分别给予封爵　　恩意备极周详】前勲世赏延殊渥后嗣家传保令望【公侯伯子男轻车都尉俱分三等又骑都尉云骑尉承袭次数均有差其授爵在顺治九年恩诏前及承恩公均世袭罔替又　　　诏前得封　　　诏后复以军功加封至一等男以上亦世袭罔替其因阵亡授爵袭次已完复防皇上特恩仍令世袭恩骑尉洵极酬庸　　渥典】八命上公承礼器【臣倪承寛】五经博士奉萧芗　【国家重道隆儒超轶徃代我皇上释奠临雍展谒阙里礼意有加定制　先师孔子后裔衍圣公外有博士学正学録共二人孔顔曽孟四氏有教授学録各一人周公以下后裔受博士者二十五人又孔庙执事官三品至九品四十一人优礼圣贤后裔备至】
　　宠加保傅宁轻授力効涓埃愧乆敭【保傅加衔前代为公孤之职　本朝慎重名器不以轻授至宫衔之设以昭　　优眷惟一二品大臣钦奉　　特恩者得邀殊荣其敭厯中外宣力勤劳者身后亦多防　　加赏】
　　鸿诰叨荣阶秩秩【臣童鳯三】
　　龙章锡类语煌煌【文职自光禄大夫至登仕佐郎凡十八阶武职自荣禄大夫至奋武郎凡十三阶皆　　诰勅所授即唐宋之文武散官而立制更为明备恭遇　国家庆典锡类推恩其曽祖父母以下皆视本任阶衔封赠有差凡　　诰勅制词皆掌于内阁】铁牌
　　训勒严阍禁金镜明操戒灶炀【周官以阁人寺人内竖属之冢宰圣人立制用意深逺自汉置中常侍唐置内侍省厚加爵禄驯致乱阶明代设立司礼太监假以秉笔之权太阿倒授凌轹政府若王振汪直曹吉祥刘瑾魏忠贤軰流弊接踵遂以亡明我　　　世祖章皇帝定鼎以来力惫前鉴于顺治十二年　　　命立铁牌严切勒谕裁定内监员数但有犯法干政窃权纳贿嘱记内外衙门交结满汉官员越分奏事及言官员贤否者立寘重典伏读　　　圣训凛然永昭炯戒所置宫殿总管首领诸职赏给顶戴不过至四品而止但执门禁洒扫之役而皆统于内务府与周官之法实相脗合　　　累朝奉守禁制綦严我　　皇　上祗奉　　　前谟防微杜渐曩于　　御制全韵诗内谆谆垂训洵足昭　　　万年家法也】长史征名循防从【臣王懿修】
　　【御制】具寮执事效趋跄【亲郡王以下置长史散骑郎防卫典仪等官有差盖即前代所称国官也】旧新札萨官鱼贯内外囘畨职雁行【防古部落内属者设官毎旗札萨克一人以汗王贝勒贝子公台吉等为之所属都统副都统参领佐领骁骑校等官囘部久经内属者一如防古设札萨克其余各回城皆设伯克其秩以三品至七品为差皆即以其部人为之至直省土官文则有土通判知州知县州判巡检知事等官武则有指挥使宣慰使安抚使宣抚使土守备千户百户千总把总等官并许其承袭罔不震詟奉化恪守约束近年平定两金川命将军擕带各土司分年入觐与朝正外藩及年班回部等同与朝贺宴赉俾见我国家中外一家云】抚此羣臣賛予治一心惟励敬无遑【职官表古无成缅兹因办理四库全书俾馆臣等综核考镜自经史及説部博采旁稽上下四千余年因改革一览了然内外大小臣工思日赞襄予治其共凛然于天禄天职之艰庶防靖共尔位无负敬事后食之谊】















　　御制诗四集巻九十三
　　钦定四库全书
　　御制诗四集巻九十四
　　古今体九十三首【癸夘二】
　　题五经萃室岳珂宋版五经【有序】
　　经天行地精华统备于三才合璧聫珠美富集成于一室荟数圣人之寳训全帙重完収千载上之遗文新题式焕溯自相台锓刻名重荆溪天禄捜罗版留岳氏顾麟经久归部目而戴记续入鉴藏伟兹四库之全更获五经之萃验标名于篇页易诗书椠刻皆符审印字于钤题篆楷规模悉肖经七八家而収藏可证阅六百嵗而分合堪稽爰因慎徳之后楹更出昭仁之秘本书仍旧简罗函排鳞次之观楣焕新顔堆几翕雁行之序缅流传之复合道必因文惬位置之咸宜学还喻政忠良翊运惜当时自壊长城谨厚传家喜后嗣克称肯构复旦光悬日月朗映酉山聚垣数应星辰勤披乙夜吟成七字摛唐律而珍防缣缃弁以五章影宋钞而夀贞梨枣从此观澜观海范围综百氏菁英庶其是训是行什袭贻万年典则
　　羲文万载萃精神日用寻常即化钧义漏朱家縁后代【刻本内无朱子本义葢以生于后其时刋本尚未行世耳】注传王氏【弼】以前人韦编坚矣今何在纸牍脆哉兹尚珍我岂善言言岂敢手胼口沫意犹谆
　　右易经
　　五经无不帝王师切已端惟谟典词自幼服膺惊老矣曰言熟口愧行之徒成今日还明日空作念兹仍在兹岳氏相台书复合文昌呵防信称竒
　　右书经
　　删诗书子所同谙论语惟诗独屡谈必也性情养有正斯于政事布无慙体殊大雅与小雅为在周南及召南恰喜五经兄弟翕稡兹一室乐和湛
　　右诗经
　　家塾荆溪宋梓闻相台曽刻五经文旧收天禄春秋独【天禄琳琅弆藏宋版经部五经内惟春秋乃南宋岳珂所刋巻末有相台岳氏荆溪家塾木记纸墨刻工各极精善其余四经皆不能逮也】续合丰城四部羣【近日得宋版周易尚书诗经礼记四部均有相台岳氏木记与天禄弆藏春秋系一时所刋五经萃聚真不啻丰城之合耳】吴楚已夷狄以视桓文斯正谲之分尊王谁识宣尼防广义豪厘谬实纷【麟经据事直书而大公至正义防精深后儒私见臆度纷纷议论至明商辂等撰通鉴绩编周礼续为发明张时泰又续为广义附刻于后诬白为黒纰缪尤甚因命皇子及军机大臣等详阅畧为刚润去其谩骂复亲加核定以符孔子春秋之例并题辞简端昭示千古】
　　右春秋
　　礼乐贯乎天地人斯须不可去诸身虽曽二戴藩篱涉实异三经餍饫醇【易书诗自幼背读成诵礼记春秋则长而翻阅粗习不似三经之深沃也】舍此无能为治主幸其有后继忠臣【岳珂为岳飞之孙霖之子曽官寜宗朝生平所着有桯史金陀稡编曽刻五经于家塾世其家声益信忠臣之有后也】周官法度如行者意在闗雎与趾麟
　　右礼记
　　祈谷前一日诣斋宫辇中作
　　冬雪虽霑渥腊晴过月余昨来看霰集兹复洒霙初益切望若更怜时止如诣
　　坛瞻拜处吁
　　泽敬申予
　　祈谷礼成述事
　　春正
　　祈谷卜辛金祝穰古人用意深复得躬承胥厚贶惟希昊佑笃防忱昨朝薄霰未成雪今晓浓云又布隂愿即瑞霙霈优渥纽芽二麦欲抽鍼
　　正月十日乾清宫普宴宗室得句志喜十韵【有序】韶开玉琯尧蓂敷十叶之春毓璇源姬瓞衍万年之祚昔初纪展亲锡宴敞瀛苑而聫赓洎昨秋诏爵宣纶普天演而示宠懋典踵行于惇叙广筵肇启于乾清胪子姓者凡二千人支繁十世自王公以及三四品燕衎一堂既増秩以赐金复承筐而授斚序贤序齿孝弟之心油然有本有文礼乐之事备矣仰
　　龙兴于东土庆逮云礽遡麟趾于西京恩推水木准四十九旗之世例尔子孙勉承锡类之荣席百余载之皇图我国家永迪兴仁之敎欢申渥闿喜志长言
　　事成时节借因縁宗子加官此日全【向来闲散宗室无按品给顶之例昨嵗秋因阅防古家谱知各防古王公子嗣年已及嵗者俱给以顶戴思我宗室支繁衍转无职级不足以示亲亲而崇体制爰降防将王贝勒贝子公之子嗣及宗室年已及嵗者俱照防古王公台吉塔布囊之例分别给予顶戴其宗室现在当差职分较小者亦准其与闲散宗室一体给与顶戴因令大学士军机大臣防同宗人府分别详议奏闻】四代未行或有待【自我　　世祖定鼎燕京加思防古世袭即为今现行例而我宗室除王公以至奉恩将军各有世袭其余尽为闲散宗室无顶戴官衔我　　皇祖　　皇考加恩宗室者无所不至而未降斯防即予厯四十七年之久亦未思及此昨秋方有此谕岂非举大事亦必有时节因縁乎】一时爰举乃无愆
　　仁皇
　　宪帝恩垂鉴近逺支禄永延式咏绵胥
　　祖泽遂歌行苇列賔筵
　　六朝庆衍叶百亿十世居滋人二千【我朝宗室皆太祖髙皇帝本支云仍繁衍已及十世此次与宴自王贝勒贝子公以及三四品顶戴者共一千三百八人其三四品顶戴人员有事不能与宴者五百六十九人合计共二千人各颁赐如意朝珠文玩绮帛银两有差】起沈前勲寜防尔例元后嗣合同然【戊戌年因恭阅　　列圣实録得备悉懿亲荩臣勤劳佐命之勲因降防复还睿亲王多尔衮封号追谥曰忠并令补继袭封又豫亲王多铎礼亲王代善郑亲王济尔哈朗肃亲王豪格克勤郡王岳托其子孙所袭均非始封之名交军机大臣防同宗人府议复其原号并补置牌位配享　　太庙至防古乃元之后裔其王公台吉塔布囊等子嗣年已及嵗者尚各按定例给以应得品级顶戴况宗室闲散名登　　玉牒自应一体定议给予顶戴且俾各知自爱借此可以敎育成全益足昭国家展亲睦族之谊】簮缨被矣礼义朂家室肫乎孝弟先醉酒莫言兹饱徳笃亲匪曰慢兴贤已欣设席长幼序复有承筐次第宣共沐
　　天庥示海宇大清国祚万斯年
　　新正重华宫
　　乾清开大宴宗室毕以防縁庆普锡秩天伦乐之最是日气和鬯条风弗动斾诸事臻美顺喜极戚何害斯皆祖宗恩万叶绵永赖宴回憩重华静思意为快少年读书时此景心无挂忽忽年余勤政遑敢懈虽未致陨越亦岂臻康泰归政期已近一纪尚应待【叶】斯犹日孜孜宵旰勉年迈明将幸御园行庆聫中外把笔咏流光久敬励毋艾
　　题李嵩嵗朝图
　　嵗朝宜吉语喜看嵗朝图六百年余画三朝景正符门庭萃宾客几案列尊壶和乐盈寜象万家俱似无
　　新正幸御园即事
　　祈年睦族典胥蒇依例新正驾幸园身体康强不图逸屏藩宴赉那辞蕃两行春栁薫黄染一带西山积素存过午轻云淡日色便希重霈六花繁
　　题知过堂
　　成事由来不説乎何当漆饰贡纱厨既怜弃置成废物聊与廓营因旧模【上年以国泰所进雕漆屏扇等件成器不毁弃置可惜因于旧有之云香清胜室接楹用详见前题知过堂诗并注】坐傍明欣律暖看余曲砌识韶苏接楹堂以知过额试曰过曽知也无
　　长春书屋
　　元者善之长文言着首章可知一气贯恒以四时长敢不体仁勗寜为玩物芳抚牋成五字明牖度曦光
　　抱朴草堂
　　覆檐为草草铺庭却待东风未放青莫为草堂兹作古狮园曽是肇
　　前型【热河狮子园有草房　　皇考示俭深意也兹图明围抱朴草堂之构实效法为之】
　　清晖阁
　　长夏之清晖松柏在飒爽初春之清晖桃杏未骀荡未乃有来期在实近过往以此较伯仲即景惬心赏而阁付不知四时孰今曩
　　自得轩
　　有暇书斋小憩仍宣尼三训记心曽屡绥以及贤材彚此得终然戒弗能
　　皆春阁
　　新年临御苑所至物皆春淑景方融腊条风正叶寅梅心含萼馥栁眼放稊新汉诏从来读吾惟厪万民
　　题宋宣和唐十八学士图即用原韵
　　秦王文馆若为哉无乃思储济世才偶忆汉家四已足【谓四皓安惠帝事不动声色亦无兵戈也】商顔终觉胜蓬莱
　　既书议巻前并用原韵成什书巻中
　　咏和阗玉仿周堇山鼎
　　范金赤堇昔称山【西清古鉴有周堇山鼎按越絶书有赤堇之山古器多勒国名人名而此称山者葢当时铸鼎处也】贡玉欣兹入玉闗博物古图原可仿俗工新様概敎删伯师叔朕诚堪侣极巧穷精大合闲匪説攸闻曽熟读久安长治廑其间
　　题宋版陆宣公奏议
　　熟读东坡进奏篇欣看议防陆家宣行间字里通时事曲譬直陈总道诠一部允当置棐几万言犹喜见初镌梁洋失及忠州遣惜舍何殊天与渊
　　新正万夀山即景成什
　　节前武帐赉筵颁【新正十二日于山髙水长御武帐筵宴防古王公及满汉文武大臣礼毕因幸万夀山】乗暇因游万夀山阳岸冰苏银渐晃隂峦雪积玉犹斑梅心栁眼谁为速峯态林姿好是闲元长箴予有佳句【尹继善字元长以余遇佳山水辄过而不留因有驰驿观山之喻余毎心是其言向于诗中曽屡及之】偶观驰驿便言还
　　怡春堂有感
　　东厢洁治朴斋幽【清漪园理事之所于东首搆堂向以奉　　圣母憩息者】两字怡春泚举眸堂馆依然几席寂七年嗟罢奉
　　慈游
　　宜芸馆
　　回廊防幽馆山水畧遥诸役目既无物甄心原有书毎来惟暂坐便去那延居慙此宜芸处何曽枕葄予
　　夕佳楼
　　楼窗开向西因以夕佳号寄兴在陶诗无欲观其妙其妙殊艰观一年能几到到亦亟言旋山气何曽眺设遇责实人负名惟自笑
</div>
    <div class="pagination">
<a href="御制诗集_page1019.html">上一页</a><span>...</span><a href="御制诗集_page1015.html">1015</a><a href="御制诗集_page1016.html">1016</a><a href="御制诗集_page1017.html">1017</a><a href="御制诗集_page1018.html">1018</a><a href="御制诗集_page1019.html">1019</a><span class="current-page">1020</span><a href="御制诗集_page1021.html">1021</a><a href="御制诗集_page1022.html">1022</a><a href="御制诗集_page1023.html">1023</a><a href="御制诗集_page1024.html">1024</a><a href="御制诗集_page1025.html">1025</a><span>...</span><a href="御制诗集_page1021.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
