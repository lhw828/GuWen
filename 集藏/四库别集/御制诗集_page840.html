<!DOCTYPE html>
<html>
<head>
    <meta charset="UTF-8">
    <title>御制诗集 - 第 840 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 840 页/共 1326 页</h1>
    <div class="content">　　复雨【六月二十四夜】
　　复雨輙复愁我愁纷有故间【去声】作非腻霖大田未潦洳所虑涨水发怒波冲驿路军书盻孔亟迟或误裁务困兽竟反噬猖獗隙遽初为逋逃薮继乃狼狈助纵回骚粮防遮郗更险据【小金川逆酋僧格桑与金川逆酋索诺木狼狈为奸侵吞邻境抗拒王师不得已命将申讨去年冬攻克小金川僧格桑窘迫喙走由美卧沟窜入金川大军进期扵扫荡贼巢并摛逆竖惟时命董天弼驻守底木达等寨以扼美卧沟要隘孰意僧格桑复萌逆恶扵六月初一日竞从去路潜来冀占旧巢并扰军管后路乃董天弼庸懦无能先既退居美诺及温福严饬始回底木达仍另立一小营不在官寨防守致为贼酋窥伺乘间攻破即占据底木达布朗郭宗两寨并煽惑降畨复叛抢夺八卦碉科多一路粮防扰截木果木后路逆酋罪大恶极实为覆载所不容而董天弼之玩懦贻悮亦死有余辜矣思之深切愤懑】还军有差跌懦卒防羣鹜致失我贤臣痛惜言难谕【先是温福接刘秉恬札知贼畨侵扰粮防之信即派叅赞海兰察綩兵驰赴刘秉恬处援勦借以无虞不期初十日早贼竟侵至木果木山后而防驻之徳尔森保毫无措置以致失守贼遂窜入温福军营緑营兵众见贼先惊仓黄溃防仅存满洲兵百余温福率以击贼竟致受创捐躯闻信深为震悼虽加恩赠袭伯爵祠祀昭忠并赉赀助防实不足以喻我痛惜之懐耳】旗兵之未遣緑营之徒付图省从公议可恃防深虑【去年春已简派八旗兵三千备赴军营因温福阿桂俱奏满洲兵一人费至绿营三倍欲多用緑营旗兵可不发京兵遂为其言所惑不复深计因而中止设使温福军营贼至时有满洲兵千余在彼则绿营得所依恃亦不致溃窜失事是仍由温福自误予之轻信亦悮今悔已无及矣所幸阿桂一路调度得宜収戮叛畨断其内应复分路掩击杀贼四五百众并安章谷后路防站军心镇定粮储军火充余足资倚任因即命为定边将军并派健鋭火噐营兵二千吉林黒龙江兵二千伊犁厄鲁特兵一千迅赴军营重筹进勦以申威而张挞伐】追悔何嗟及聚铜大错铸贼计诚益诡贼罪越难恕禁旅发精勇雪仇无返顾
　　天自鉴曲直我岂为穷黩【叶　两金川之役初意并不欲加兵而逆酋等敢扵党恶逆命遂不得不加申讨乃竟抗我顔行势难中辍曲直所在　　上苍自能昭鉴并非予之有意穷兵黩武吾谁欺欺　　天乎今逆酋诡变若此实为罪恶贯盈自速灭亡耳】勤劳遑敢辞国威要掦布
　　喜晴【六月二十五日】
　　厯辰犹细霏傍午遂大霁农功幸益佳军营亦信逓【自闻温福军营失事之信阿桂军报数日不至其后路科多新桥一帯亦有贼梗阻深为悬注今早始得其十三日所奏军营宁贴情形乃另从章谷一路驰逓者览之始得慰懐】未然防已周先觉诛奸细从逆尽灭可疑亦别置以此当噶拉安然若无事总俟重进师应迥美诺至【阿桂一闻贼匪侵扰底木逹布朗郭宗之事料其必有小金川畨人内应预为防范复侦知降畨被煽从逆者多即遣兵分路洗其有自金川潜至畨寺者即并喇嘛诛之并将近寨丁男移置他处収其兵噐而头人之可疑者则羁之营中不令回寨是以当噶拉全营军心镇定因谕阿桂即撤兵回至美诺殱除羣贼収复底木达等寨并擒逆竖僧格桑将小金川全境廓清驻军以待京兵至日另筹进勦是阿桂一军之安所系甚重固由其调度有方亦实赖　　上天嘉祐耳】未逮难収拾
　　嘉防感
　　天赐
　　含粹斋
　　緑水青山动静诠乾坤易简总包全深扵易者不言易题额从窥
　　圣学渊
　　敞晴斋即景
　　逾月方言至敞晴却欣斋阁善循名风来林下惟披爽日上前特耀晶促织当秋欲吟凛野花带露尚含荥虽然闷与闲云防仍缱军书烦绪萦
　　清绮书屋
　　栈道寻幽境高斋倚碧峯入门欣白屋当户峙青松图画张神趣诗书伴静供今朝有余暇稽古畧从容
　　绘韵楼
　　防照阶前花有态籁翻林表树无闲设云绘事贵气韵生动应难及此间
　　翠云岩二首
　　满壁緑铺斐萋祗能骋望不能跻迩来率嬾吟云字今日聊因一翠题
　　苍岩日照闪光晶飒飒泠泠忽有声拈笔不须着文赋欧阳先我尽其情
　　题邹一桂秋花九种
　　栀子
　　休言西域赭如金见说汉园玉作林识得本来薝卜靣不闗形色不闗心
　　秋葵
　　砌角庭心簇簇柯漫言卫足智如何率因心赤向阳切便合花黄承露多
　　秋海棠
　　多向墙阴冷处生向隅独不鬬芳荣即看含媚还含戚尚似懐人一片情
　　牵牛
　　何处青牛未服箱金风七月始含凉漫言引蔓能飞逺一水盈盈不解航
　　夹竹桃
　　桃作花头竹作枝扶栏婀娜自离披问谁识得连昌色祗有诗人元拾遗
　　玉簪
　　色非姚冶香非艳防叶天然称鬓丝蓬岛露华晞海旭防鸾待欲晓妆时
　　万夀菊
　　满擎沆瀣晓曦鲜胜彼兕觥万夀筵谩道姓名花谱漏【羣芳谱中无此种】増华不独此为然
　　蓝菊
　　开秋独不喜开春品格原应拟隠沦莫笑后来纷变色唐家已有靣蓝人
　　剪秋罗
　　花开四季足风流特剪秋罗殿九秋老去诗人留画笔【此一桂向年所画存山荘兹始题句】空闲搜索咏从头
　　咏官窰盆
　　官窰原出宋猫食却称唐【俗称此噐为唐官猫食盆然大内今已有三识为宋官窰制也】越噐虽传咏晨星乆尽藏鐡钉犹见质火气早濳光净水宜盆手饲猧真不当
　　七夕阵雨
　　阵雨送斜阳旋晴露月光洗车还处【去声】暑【预日处署】发轫利行装【是日健鋭营兵啓程征金川逆贼自朝至酉情和气朗吉恊军占】锦树轻含籁氷蟾湿不凉军书勤夜问嬾泛塞湖航
　　自咎
　　自咎用人差用人真匪易昨嵗平趱拉【畨语为小金川】颇屡建勲帜【木果木军营之溃实由温福之失防愤辕而误任温福予惟引咎自责然所以用温福者亦因其扵军务尚曽经练此外更无可任之人当阿尔防因循玩误时遂命其由滇入蜀代阿尔防统兵伊甫至军营即攻克巴朗拉収复达围等处军声大振因即授以将军寻与阿桂分路平定小金川屡着勲绩初不料其昧扵驭下踈扵自防败绩防师遽至扵此用人之难不诚然乎】而何促浸【畨语谓金川】持乆遇险地遇险未能进我岂过责备仓卒贼遮郄周防合深计乃竟闭营门不顾夫役辈【叶　温福自进攻金川以来由攻噶尔拉移兵昔岭亦颇奋勉击屡破贼碉而贼恃险抗拒不能即进然并未加以责备乃温福既闻贼匪自美卧沟窜入小金川占据底木逹布朗郭宗且扰及刘秉恬所驻之簇拉角克已令海兰察苛率兵徃援即应自为严防勿使贼众侵轶后路方是顾以山后要隘仅委之徳尔森保以致荒唐贻误贼因得直至温福大营先刼礟局后断水道温福仓皇无措坚闭四面营门致客民夫役数千无可依托纷纷防去使彼时収之营内为防持即备人数又以助军威亦无不可乃竟拒而不纳既示贼人以弱且致摇惑众心其失算实甚矣】若辈羣奔防緑营遂逃弃因致贼大逞祸延多将吏【时温福营中兵数防及二万不为不多乃以调度失宜致緑旗懦卒一闻贼至且见人夫惊防遂皆防胆亡魂相率奔溃温福仅擕百余人冲出遇贼身殒初军营报至方惜其为国捐躯予以一等伯爵世袭罔防继知其溃败之由并据富勒浑等查奏文武大小各员多至数十人而将弁兵丁之未出者又三千余人实皆温福一人所误使其身尚存罪在不赦岂可复膺五等之封因降防削除伯爵然犹念其殁扵王事仍交部照例议防使旌罚各不相掩其阵亡文武则特勅优防之褒忠之典虽施而其中若提督马全牛天畀副都统巴朗阿尔索纳等并出力有用之材为之嗟悼不置且同时陷没如许之多尤为心恻耳】挫跌似此无愤赧刻难置【国家百余年用兵多矣从无似此失挫者总因营中无满洲兵以致债事若此亦由温福阿桂倡议不用旗兵所误予亦误信其言今悔已无及惟有调八旗劲旅及各省鋭兵数万并简曽经立功之大臣等带徃与阿桂另筹进以期所向克捷扫穴擒渠庻泄神人之愤且慰死事者之心而予不得已而用兵之衷与今日难以中止之势则宣示外俾众共喻焉】　旗兵悔未用事后羞称智
　　防闷
　　防闷秋山霭霁光嘉阴深处逐风凉涧泉隠现曾无定塞苑寒暄自有常鹿渐増毛匕泽蛩将互鬬胁先扬迩来把笔艰佳句舍此更奚解懑膓
　　夜雨【七月十四日】
　　収云晴七夕来复雨中宵侵枕防凉送隔清响招被畦滋叶菜润畆荗花荞既渥无须滞时旸盻诘朝
　　中元日放河灯
　　破晓犹防雨厯辰遂快晴秋岩敛氛翳露树闪光晶依例河灯放称心塞景清所欣宁在此时若庆农耕
　　观稼
　　夏秋旸雨幸调匀观稼欣观铚艾新忧切不孤勤一已稔连差足慰羣民【昨嵗各省秋収自八九分以至十分可称大有今嵗闽省已报早稻収八分有余山东亦报约计収成九分有余滇省则早者収足九分晚禾亦极丰蔚其北省之直豫晋陜甘南省之江浙江西湖北及边省之黔粤圴经各督抚奏报雨水调匀禾谷畅荗丰稔可期兹阅山田秋稼亦全熟待获屡绥之象实可为寰宇羣黎庆矣】
　　祈年益励常年志经事多成畏事人防马山田熟满目有収更喜报来频
　　题清舒山馆
　　山馆四时清惟秋清且舒何以知其然山苍林渐踈雨后凉必増风前暑早袪骋目望则逺披襟爽有余惟是防政繁未能静读书
　　学古堂口号
　　学古顔楣灿脚钗绎思别有防扵懐井田封建宁非古师意弗师迹乃佳
　　莹心堂
　　青山遥映户碧水近萦门花锦丽非艳松涛静不喧江淹袠开咏乐广传中论方寸常求莹斯为出治源
　　随安室
　　寓名随所遇而安此日随安良独难向祗谈经资餍饫兹惟筹治戒盘桓一民失所政应愧必世后仁语未观胜地云山
　　昔逰豫瞠乎仰望意遑寛
　　西峪
　　数日未曽西峪来清秋山景又殊哉霁开曦御皜乎暴雨过林蹊静不埃汲古翻书白驹惜消闲橅帖墨蛾陪闲却见石城外铚艾黄云遍陇堆
　　题有真意轩
　　乘闲跋马欵岩扉真意都诠静者机涧水涤尘一带绕云峯展画四邻围鹿知熟径寻常到鸟惜芳阴不忍飞笑我无能注周易扵斯息虑究精防
　　空翠书楼口号
　　开处竒观一纳落来生翠四山披恰如楼阁空中住未可寻常物色之
　　夜雨【七月二十七日】
　　闲【去声】日不为滞霏宵真个宜梦醒听淅沥夜景入希夷林欲变黄叶荞欣润白防明晨定添冷打叠袷衣披
　　军报
　　军报七千里十余日驰至虽悉心裁酌彼处形又异是在领兵者相机为进退扵古有名言军情弗遥制命宜喜还师意因接阿桂【初木果木军营失事海兰察等尚驻兵美诺与阿桂声息可通方翼开其后路防逆贼及闻美诺亦失阿桂以孤军留驻□噶贼益鸱张而外无防应深切忧悬虽屡勑大臣等使续调之兵到川携以徃接犹恐远不及事计惟宜喜军营距当噶稍近因迅谕丰升额筝速统兵择路赴援】持重弗肯还详陈彼地势阿桂亦已出而无意外事据险图再进【先因収底木逹布朗郭宗之事命丰升额督兵赴大板昭防贼归路既乃命其徃援阿桂及丰升额接奉赴大板昭之防已闻美诺失守因计议谓去亦无益且恐仓猝移营军储不暇保防并致绰斯甲布上司窥伺生心设有踈虞后图难继奏请仍注宜喜以资控驭迨奉徃援当噶之防又以已得阿桂信复申前説丰升额后次奏折未至而阿桂已奏自当噶全师而出退摞翁古尔垄为再进计且扵卡垭至阜谷严宻周防余怀始得稍慰】两路均吉利视若违吾防实乃合吾意【当此军书络绎宵旰运筹每有所见輙为随宜指示然邮函驰徃最速亦旬余始达军事移歩换形况料敌扵六七千里以外岂能必其始终不爽徃徃有传谕甫数日续接奏又复迥不相侔深虑其以拘泥贻误故有似遵防而不当事机似违防而深合吾意者惟在将军等之临事斟酌不意丰升额舒常初膺委任竟见及此深为嘉慰】有臣而若此实为国之瑞温福吾旧臣偾辕翻祸致一庆一以慙愤懑刻弗置劲旅简重征【温福之失固因不得人心而又漫无措置然实由时议不用满洲兵致为緑营懦卒所悮今简派健鋭火噐两营及吉林索伦劲旅荆陜驻防精兵遄赴军营以期整旅复进迅防金川】逆洗深愧【阿桂奏现今驰赴日隆一带整顿旧兵筹度収复小金川仍分西南两路进之事并酌定分金川进兵道路志在必扫贼巢务擒逆酋诛磔以雪愤恨因举军营重务悉以委之并择顺治年间爱星阿所佩征缅得胜之定西将军印授之伫望早驰防奏】众正
　　天助顺大举期功遂
　　题马麟溪山行旅图
　　关山逮秋仲旅客问程时焦墨含萧飒层峯益奥竒遵途据蹇跛望瀑坐厜防世学无些欠岂诚逺所为【陈善杭州志称马麟逺子能世家学然不逮父逺多以已画上题作麟尽盖欲麟得誉此帧未稔真麟笔耶仰逺所为耶】
　　和阗玉镂东坡前后赤壁赋图
　　明月清风壬戌秋相携孜汲【二客姓任孜汲其名见东坡集】泛轻舟玉经土浸成赤壁那计黄州与润州
　　向曽辨和阗玉有经土浸成黄赤色者非必尽如汉玉出佳城也此图玉工就赤色处琢为壁形益见巧思又东坡逰赤璧实在黄州今润州金山寺石刻大江东去词葢属附防云
　　右前赤璧
　　摄衣千仭歩崚嶒风月惊殊昔日曽莫谓曲高和者寡山鸣谷应岂非朋
　　右后赤璧
　　再题创得斋
　　松下山斋倚翠峤弗频至以栈蹊遥小逰适喜仲秋睱厯数因过十九桥【自瀑源口至此溪谷萦纡凡过十九桥】咫尺悬居开月宇泬寥萧景绘晴寮西成有望军心定【今嵗各省奏报约计秋収分数均在八九分以上可庆屡丰而军营自阿桂全师退驻翁古尔垄丰升额仍注宜喜军心大定只俟新兵续到为収复小金川及进金川之举】畧得闲情韵句调
　　过东岭复至栴檀林
　　自西而升岭为东自东而登岭为西乃知东西非定物借问庄生何以齐山斋创得已岭半再进殊不劳攀跻遂由西升向东降栴檀林净如我徯调御丈夫坐静室一切分别忘筌蹄斯而詹詹仍有咏其扵道也诚醯鸡
　　天籁书屋
　　阶前大壑深外万峯森紫翠浑难定倪黄孰解临秋光真有脚天籁不凡音画景収无尽奚称项墨林
　　日影
　　日影上防秋中景飒如即兹阅倐忽何以惜居诸緑树红将染凉轩热早祛消闲増别譔橅帖考遗书
　　露光
　　玉露契金秋日増日以稠为霜犹迟【去声】结见睍忽倾流大小骊珠闪辉煌火齐浮铜仙随处是汉武笑迂谋
　　咏白鹰【土尔扈特贝子锡喇扣肯所进】
　　归顺重来入觐班【锡喇扣肯前嵗随渥巴锡等至山庄朝谒今嵗复请偕年班台吉慱尔哈什哈等入觐】白鹰为献擎【去声】縧环素翘图瑞有禽表竦翮凌虚万里间班史休夸一雉赋周王或异四狼还懐柔西北猷粗具戢靖金川计正艰【西陲北庭拓地二万余里异域归诚耕屯相望为史册所罕观而金川以蕞尔偏隅征讨两年未克兹复增兵易将另筹攻勦务期扫穴擒渠然制胜之防诚非易圗耳】
　　题澄观斋
　　心与物皆澄书堂观恰应足令忘芥蒂那更较淄渑潦尽潭呈底林稀峯露层三言
　　惠迪吉【堂顔惠迪吉三字皇祖御笔也】举要示云仍
　　恭奉
　　皇太后游狮子园
　　石栈云逵不借寻
　　邸居
</div>
    <div class="pagination">
<a href="御制诗集_page839.html">上一页</a><span>...</span><a href="御制诗集_page835.html">835</a><a href="御制诗集_page836.html">836</a><a href="御制诗集_page837.html">837</a><a href="御制诗集_page838.html">838</a><a href="御制诗集_page839.html">839</a><span class="current-page">840</span><a href="御制诗集_page841.html">841</a><a href="御制诗集_page842.html">842</a><a href="御制诗集_page843.html">843</a><a href="御制诗集_page844.html">844</a><a href="御制诗集_page845.html">845</a><span>...</span><a href="御制诗集_page841.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
