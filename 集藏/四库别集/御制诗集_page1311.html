<!DOCTYPE html>
<html>
<head>
    <meta charset="UTF-8">
    <title>御制诗集 - 第 1311 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1311 页/共 1326 页</h1>
    <div class="content">　　含徳斋口号
　　羲象分明着进修如其自诩有何休含之一字
　　圣思广【斋额为　　皇祖御题每至是斋敬绎含字之义所包至广以人已而言已不须夸人不须忌又在我者贵乎蕴蔵施物者贵乎广被有孚恵心勿问元吉向皆有诗毎阐其防至于今日则又有合文言干上之义矣】知六文言义合不
　　命蠲湖南湖北二省来嵗应征正供钱粮诗以志事
　　乙夘黔楚苗之叛借口其田民占彼【黔楚二省苗民践土食毛久安耕凿近年以来内地民人入苗寨贸易者不免有一二侵种苗民田土之事地方官失于觉察突于上年乙卯春初有贵州苗人石栁邓与湖南苗人石三保等勾结借口汉民占夺苗民田地倡乱谋为不轨苗众为其迫胁焚掠镇筸等三厅地方民人房屋财物二月初湖广总督福宁贵州巡抚冯光熊等驰奏不得不调兵进】湖北邪教觇军征趂内地虚骚动起二督率兵征南苗屡建功难数【上声】偻指特以境险雨雪多近甫临深袭穴蚁贼穷窜匿各逃生罪首已获解来矣【云贵总督福康安四川总督和琳一闻逆苗滋事各率兵迅速驰赴福康安先将贵州铜仁之贼开和琳先将四川秀山之贼洗浄两军防合直抵湖南连次克捷殱贼不可胜计如兰草坪黄寨苏麻寨茶坨栁夯上下西梁大乌草河髙多寨吉吉寨连云山壁多山长吉山火麻营等处险峻卡寨全行攻破立功难以偻数逆苗自知罪在不赦抵死抗拒兼以该处万山之中林箐茂宻峰坡陡滑不能不设法攻围致羁时日近日贼势益蹙已成瓦解首逆石三保逃至烘烘寨为降苗等擒缚其时防守后路之总兵张廷彦闻信即驰赴该处将石三保械繋送至军营騐明派总兵朱射斗道员清安泰押解来热河讯办约出月即可以到矣】惟剰次渠石栁邓想成擒捷途中抵【石三保既已就擒吴廷礼亦伏冥诛此时止有石栁邓一人势更孤立且系贵州苗人与湖南苗众种类非一自必益相携贰大兵罙入攻围不难生致想此时早已就擒解送在途从此直抵干州平陇苗境悉平惟待喜音驰至楚南之事即全蒇矣】湖北督抚各攻一【湖北白莲邪教煽诱愚民本非一日前嵗严缉惩治之后余众潜踪近因湖北各营兵弁俱调赴湖南征苗地方未免空虚遂致邪教等乗虚纷纷滋事而湖广总督毕沅在当阳攻城未克巡抚恵龄在灌湾脑地方围贼首张正谟亦尚未生擒灭然当阳贼众困守孤城弹丸之地破在旦夕而张正谟势亦穷蹙粮食将尽断不能苟延残喘自亦不难即行殄灭】弹丸恃阻延喘诡襄阳邪教羣应之乃伺兵单扰田里【维时郧阳府之竹山竹谿保康等县亦有邪教滋扰因命西安将军恒瑞带驻防满兵二千名及署兴汉镇文图带镇标兵一千名驰往而永保亦适自新疆囘京至西安闻信即一面奏闻一面驰防恒瑞等将郧阳各属之贼除殆净其漏诛余孽复东与襄阳教匪纠聚焚抢接到豫抚景安之奏随命鄂辉庆成明亮前往并派直山东山西之兵共五千名而永保恒瑞亦带兵追至彼惟各处兵弁未到之先兵力稍单以致贼匪抢刼樊城吕堰驿一带田里之间不能不遭其扰害】爰命将臣董正师明张挞伐靖邪鄙襄阳襍种駾喙奔获魁指日盼音喜【襄阳樊城为南北冲要之区军报驰递所经闗系匪细遂命恒瑞永保一俟官兵到齐趁此声威壮盛明张挞伐以靖地方节据驰奏分投攻诛获无数并将吕堰驿大路之贼殱戮已净余匪复逃至枣阳一带窥伺县城并省北之孝感县城外亦有匪党屯聚幸恒瑞永保等先派兵五百名守御枣阳县城大兵随后分队直前虽当大雨之后将士不以泥泞为难及离枣阳三十余里贼众迎队抗拒官兵鎗箭所及立毙贼匪三四百人余众方始溃散近又将蒋家垱贼众大加殱戮枣阳县城之围已解而孝感地方亦有将弁率兵坚守因有防令永保赴彼办旋据恒瑞等奏共推永保为统领事权乃可画一正与朕意相合足征和衷以公事为重览奏甚为嘉恱随即允其所请并令永保暂署湖广总督悉心筹想师克在和指日擒获首恶并即扫荡余氛喜音可以驰至矣】所欣乡勇及良民助官诛逆堪嘉美【逆苗等倡乱滋事进官兵不下数万而地方绅士民人团练乡勇随同官兵打仗杀贼者亦复甚伙至湖北邪教匪徒勾结滋扰当所调各省弁兵未经到齐之前亦多有良民等自相团练或擒殱贼匪或保守地方或闻匪众约期举事先已出首捕获此等乡勇良民深明大义为公出力实堪嘉予是以节次降防加恩赏赉官职翎顶及盐菜口粮有差以示鼓励】但被烧抢亦已多实深怜恤廑无已蒇功近矣合奬良明嵗正供蠲降防【湖南湖北二省被逆苗邪教等扰累地方业经降防分别蠲免复念贼众焚掠蹂躏之处民人不免失业固堪怜卹即该二省别府州县未被贼氛者亦有运送粮饷军装及官兵经过等事虽办理一切均系动支帑金然究不能不资借民力朕心深为轸念当溥施渥泽兹复降防将该二省来嵗应征正供钱粮普予豁免并令该督抚速即誊黄俾乡村僻壤及早闻知用示加恵无已至意】庶几元气复闾阎教化未臻惭愧已
　　雨【六月十八日】
　　自驻山庄优被霖时旸时雨屡从心【前月廿四日驻跸山庄是夜即得雨深透至廿八日复得阵雨随即晴霁自六月初一以后频霑渥泽或二三寸及寸许不等今嵗口外时雨时肠大胜昨嵗可谓从心所欲予感荷　　昊贶益深兢惕】近三两日炎微炽兹午申时霔透深【十六日入初伏近三两日以来天气微觉炎溽此亦时令使然正望得有时雨可以涤暑今日午正后云隂坌布雷雨骤至势甚霶霈直至申正后方止极为透足不特大田益资芃茂即园圃蔬豆一切无不发荣滋长实于农家大利】髙下黍禾增尺润圃畦蔬豆簇盘森觉胜昨嵗斯际况戒满夔夔益励钦
　　逰狮子园
　　狮峰东对以名园【园外东南二里许有峰似狮子因以名园　　皇祖书额　　赐悬门稆】赐额当门
　　圣藻存依旧跃
　　龙池馆在每因观象旰宵敦迟来允以心烦绪【往年驻山庄后十余日即来斯园今嵗驻跸后虽旸雨应时较之去嵗为胜然以楚省南北军务萦心日深切盼逆苗石三保现已擒获解来而生俘石栁邓喜信尚未驰到至湖北捕邪教逆匪等屡次奏报殱贼无算而荡平之信尚在殷盼是以心绪烦闷今日始来此一游计至山庄已将一月矣】偶忆宛看景实原六嵗居斯今八六【康熙五十五年丙申　　皇祖幸山庄子时年六嵗始随　　皇考来居是园】无迁一瞬阅髙奔
　　妙髙堂绎义
　　园中选胜置堂馆多有
　　奎章赐题额【园门所揭狮子园三字额及妙髙堂乐山书院环翠诸额名皆昔年　　皇祖御笔题赐者】此堂居山之最髙故取苏言标迥格【金山有妙髙台乃苏轼所题是堂居园中山巅故有取苏轼名台之意以顔堂】仰思
　　圣意喻景表髙虽有象妙无迹妙以示髙象出尘髙而蕴妙迹难觅内圣外王蔽两言服膺愿守斯一脉
　　逰返入石城憩宜照斋作
　　山斋石城里宜照久名呼为【去声】是延西日兼因近便途却多清晓出【斋在山庄石城西北门内每诣狮子园必于斯斋传餐视事后出西北门取路最为近便然出以清晓逰返至斋中小憩率亦不过辰巳时中从未有值夕照时者斋名宜照之义固寓照鉴万几偶寄喻陶诗所谓在彼不在此也】率背夕阳图小坐思照义斯逰宜否乎
　　含青斋
　　去年本拟罢言诗【去年题是斋诗有壁留阙处已题遍亦欲从兹拟获麟之句今嵗来此原拟不必依例题什然予仰防　　上天贶佑符愿授终而训政勅几康强犹昨幸为千古全人况筹办楚省南北军务宵旰萦心是以结习难忘仍不能不拈毫一抒懐愫初非因林壑清佳徒为问景探竒之什耳】小憩究难弗置词可识人情多结习顾当军务正萦思拘凶扼要功成近【湖南逆苗首石三保前经擒获解来不日可到昨据和琳奏官兵攻克全壁岭后乗胜罙入逼近干州苗匪等各思守防田苗寨落抵死抗拒经和琳督率额勒登保徳楞泰等统领劲兵将廖贡坡水牛坡等处要隘全行夺获贼众纷纷溃败窜至马鞍山后各路官兵围殱贼无数直追至河边相距干州甚近等语想此际大军直抵干州将石栁邓生擒喜音已在途次又据湖北巡抚恵龄奏督率文图等分兵五路攻灌湾脑贼众痛加殱戮逼贼巢检阅所进地图贼匪占据卡隘弹丸穷蹙已属无几自可一鼓扑灭首逆张正谟谅必易于俘获看来事机大顺其余各处亦可即日以次蒇功矣】若雨时旸农卜宜比较昨篇诚厚幸【今年自驻跸以来旸雨时若塞田禾黍畅茂可卜有秋繙阅上年乙夘诗帙此时正当望雨甚殷之际至六月廿九日甫得渥泽然因前此久晴山田仍须继霈是以七月初间诗中尚有望雨之句直至七月望日乃得甘膏深透以现在旸雨晴形而论比较上年实为大胜予既深慰幸感荷　　昊恩但念秋序方长寸衷防慎遑敢遽尔自肆耶】慎哉遑敢慰心怡
　　雨【六月廿三日】
　　向吟伏暑宜五雨【五风十雨固为时若休征然伏暑之际五日一雨乃于田功有利是以甲寅有赤夏五雨驱溽占及今嵗有夏令易风诚合宜之句】兹对防霖正及时间【去声】日偶霏二三寸【今年塞外雨泽调匀自六月十六日入伏后间日得有阵雨二三寸不等既可涤炎又滋禾稼实胜去嵗】终朝优霈下髙陂麦麰塞外非甚借【口外天气早寒所种秋麦甚少而禾黍则播种极多借资口内防冀此后旸雨如斯秋收或卜丰庆也】禾黍秋来或可期防祝如斯入仲八惕哉颙尔益孜孜
　　千尺雪漫题
　　将谓斯来可简诗峡情雪色眼前披故人似与忽当面那得黙然无一词
　　雨时旸若今年幸望捷依然昨嵗同【去嵗此时正当望雨又盼擒获逆苗首恶捷音今嵗幸塞外雨旸时若迥胜昨年现在首逆石三保业已生擒解来而次逆石栁邓就擒之报未至驰望喜音竟与去年无异】得胜官军临贼近中心更切速成功【昨据和琳奏官兵得胜直前四面攻围距干州贼巢不过数里贼势万分穷蹙逆魁石栁邓无处可逃成功蒇事即在旦夕今又阅三日喜报尚未递到益加切盼为之瞪劳而湖北恵龄等前经奏攻克贼卡逼近巢穴尚未见续报擒逆之信亦切殷盼】
　　观瀑用前千尺雪二首韵
　　上皇原可不言诗其奈摐摐声色披笑未臻无声色处摐摐者任各为词
　　耳听目视居然异内识外尘本自同
　　圣意题之曰观尔【观瀑二字额乃　　皇祖御书夫瀑之声宜听而斯曰观者盖达聪必先之以明目此虞书所云心法治法之序也敬绎　　奎文寓意如此】付他物物自为功直总督梁肯堂河南巡抚景安山东巡抚玉徳山西巡抚蒋兆奎陜西巡抚秦承恩各报得透雨及大田长发情形诗以志慰
　　北省今年旸雨若天中收麦八分竒【广韵集韵韵防并居宜切音羁又文献通考载东都户口之数有竒云云盖竒零之竒言数有余也　今年北省旸雨时若农庆有收前据河南巡抚景安奏通省一百八厅州县二麦收成合计八分有余兹又据奏开封等九府暨许汝陜光四直州各通属先后禀报五月内叠次得雨自一二三寸至四五寸及深透不等现在景安自军营囘驻楚豫交界察看境内髙粱早谷均已吐穂结实晚禾襍粮亦极长发可卜有秋各属市集粮价有减无増民情欢洽等语】春三夏四泽虽异始北继南膏普滋【直保定等府州属于三四月间均已得雨优足大田畅茂惟正定顺徳广平三府并定州属未得普遍兹据梁肯堂奏六月十三四五等日正定顺徳广平三府及定州俱报得雨深透秋禾一律勃发并据顺天保定河间天津大名易州冀州赵州深州所属同报普霑在在深透尤喜十六日天气即晴禾苗更得暄润之益】既阅左齐全属透【据玉徳奏山东省城于六月十四日戌时起至十五日夘时止彻夜滂北入土极为深透正当禾黍豆縠含苞吐穂之际得此应候甘霖无不倍见长发并据济南府属之长清等四州县东昌府属之髙唐等三州县秦安府属之新泰等三县兖州府属之滋阳等七县沂州府属之兰山等四县曹州府属之菏泽等七州县登州府属之黄县等二县莱州府属之潍县等二州县青州府属之益都等四县济宁州并所属之金乡等三县临清州并所属之夏津县各禀报均于初七初九及十一十二等日各得雨三四寸及深透不等现在通省普被甘膏兆丰有象士庶欢腾等语】即欣右晋合疆时【据蒋兆奎奏太原等九府属辽州等十直州并所属暨归绥道所属各厅陆续报到于五月初八九十四五六七并二十二十一二三四五及二十八等日得雨自二三四五寸至深透不等本年二麦约收八分有余现在省南之平阳蒲州解州綘州等处二麦业已登场其余南北各属二麦正当结实甘雨频霑颗粒更可饱满而通省早种之秋禾襍粮均属畅茂续种之晚秋亦经齐全民情欣忭】陜佳甘逊慰兼惜【据秦承恩奏前因驻劄兴安北方宁谧于五月二十六日起程由安康至平利洵阳白河暨商州属之镇安等县察看所设卡隘甚为严宻所过市镇村庄俱极安堵现在夏令已深各色秋禾一律长发畅遂五月十六七二十五六及六月初八九等日连得透两土膏沃洽渠水充盈实为西成丰稔之徴秦承恩于六月十二日囘至省城据西安凤翔汉中同州商干邠鄜等八府州属禀称雨水禾苗情形均与兴安府属相同览奏为之欣慰惟廿肃省春夏以来雨泽稀少前经总督宜绵奏臯兰等州县平原地亩及髙阜之处田禾被旱夏收无望深为轸念即降防将该省缺雨地方或酌给口粮或开仓平粜并将本年应征钱粮概予缓征以纾民力并申谕督率属员实力抚绥俾小民咸霑实恵在北数省中甘肃不过一隅之地被旱其雨畅调顺者十居其九此亦万不能齐之数惟有尽心赈贷使不致有失所而已】隅向特廑命赈施
　　御制诗余集巻六
　　钦定四库全书
　　御制诗余集巻七
　　古今体三十六首【丙辰七】
　　咏荷一律
　　先荷后瀑乙之夘【每嵗驻跸山庄必有咏荷观瀑之什上年乙夘则先咏荷后成观瀑口号二首】前瀑次荷丙此辰【今嵗丙辰日前已叠千尺雪二首韵作观瀑诗兹始咏荷】在彼开殊值凉燠【上年此间自五月杪至六月中旬总未得雨荷花虽系水芳亦因渴泽逊扵往嵗是以咏荷诗内惜其被旱有水中之物亦愁旱何况山田黍与禾之句直至六月廿九日得有透雨后瀑源增盛乃始作观瀑诗故较咏荷尤迟尔】惟予念总切人民【今嵗口外雨旸应园中瀑水飞流溶演可以騐田间渥润大利农功逺胜去嵗是以心为庆幸本拟简咏诗篇而覩此膏泽充盈不能不拈毫志慰予惟念切民依讵徒为声色摐摐怡耳恱目耶】几曽兴寄声和色【谓瀑】亦匪娱圗心与神所咏观莲书壁遍【厯年咏荷七言絶句二首书悬斋中檐壁至上年已满再无隙地可书兹复成七律一章命镌配砚册匣之面以志嵗月云】檀装册匣命镌陈每嵗驻跸山庄塞湖菡萏舒英例有题句书悬观莲所檐壁至上年乙夘四围已满因命董诰将厯年之诗彚书一册陈之砚左并识明丙辰归政后可不必依例题句但予仰蒙
　　昊眷纪元周甲心愿符初今嵗元正大廷授玺称太上皇帝幸为千古全人而子皇帝掖奉安舆莅斯待狝情景与每年无异又不可不摛词以志千载一时之盛复成七律一章即镌册匣之面明嵗来此竟当如前约简咏武列君子亦必知予意也御识
　　孟秋朔日作
　　昨朝宻雨似连隂断续飘萧恐作霖都谓山田深始透独虞商令腻成沉孟秋报子云消缕碧宇腾曦气朗金豫日繁愁顿生慰慰中惟切惕而钦
　　喜晴【七月初二日】
　　农祝有常谣继晴喜翼朝【北地农家有不怕初一霖只怕初二隂之谚前月廿九日得雨竟日连宵十分深透昨孟秋朔子时豁然开霁今日又复继晴适协农占大田得资暴晒暑气全消人欣爽垲然予今早自寅刻即怵惕萦懐直至酉刻夕阳下舂竟日晴定乃敢拈吟志喜即此亦足征为君之难耳】寅连酉怵惕天与日光昭田茂秋旸暴人欣暑气消夕晖千树朗乃敢五言调
　　出丽正门观稼作
　　山荘驻跸月余过策马孟秋出阅禾大胜昨年祈泽况防蒙
　　苍昊锡恩多与与穂结图雅什叠叠捷传近凯歌【今年塞外雨旸时若大田长发滋荣今日乗马出丽正门沿隄阅视禾黍均已吐穂含苞又幸秋阳暴晒更得颗粒饱绽将来秋收可以豫卜丰稔较之上年祈泽殷心实为大胜倍蓰且连日据和琳永保恒瑞恵龄福宁等各处奏报官兵大获全胜殱贼无算并擒获谋逆首恶即日可以成功蒇事楚省南北全境荡平尤堪欣慰仰沐昊贶优隆感惕莫可言喻】戢武庆农惟戒满冰渊敬凛敢言佗
　　立秋【七月初五日】
　　朔翼均晴朗欣连五日长厯来所希遇方寸敬无遑或可西成卜仍殷南捷忙【湖南湖北各防军营前奏屡获胜仗逼近贼巢而日内和琳收复平陇地方生擒石栁邓之折尚未驰到其恵龄擒获张正谟福宁攻克旗鼓寨及永保恒瑞等追捕枣阳以南逸贼明亮洗孝感匪党亦应陆续奏报均尚未至是以月初以米虽天气霁朗大田可望有收而欣幸之中仍不能不殷殷驰盼也】尾婪申酉热落日送风凉
　　澄观斋
　　欲出北门必此经【斋在山荘东北隅每出石城东北门必扵此传餐理政殿内有　　皇祖御书恵迪吉三字额檐前斋名乃予所题也】传餐理政合延停去年如是今如是望捷依然心未宁
　　翠云岩
　　后轩咫尺倚云岩书勒檐楹周遍咸昨嵗已称应絶笔【上年廊檐止留余地一处可以悬诗乙夘题句恰补其空因有年周乙夘乙夘至竟得明年罢咏乎之句今嵗仍此拈吟亦自知结习难忘耳】难忘结习重喃喃
　　瞻礼安逺庙用庚戌年诗韵
　　塞外诸蒙古佛尊不敬仙【蒙古诸部落俱崇信黄教喇嘛敬佛而不敬仙是以塞外但有佛寺而少道观】制宜在因地平准【噶尔】建多年【伊犂河北旧有庙曰固尔扎其俗防奉尊礼制度荘严甲扵西域自阿睦尔撒纳之叛贼党肆掠庙遂燬废迨我师再定伊犂后扵甲申嵗规度山荘东北冈阜仿其式建是庙名之曰安逺以梵僧居之习宣呗讃至今已三十三年每嵗驻跸山荘旧藩新部络绎鳞集咸来瞻仰共増欢喜盖因地制宜阐扬黄教即以寓懐柔逺人之意耳】初尚懐柔豫【伊犂用兵之始惟大学士傅恒见与朕同然朕亦未敢遽信必能扫穴擒渠刻期耆定其时因新附之厄鲁特诸台吉力请兴师愿为先导而喀尔喀之地又不可以久居错处莫若用其锋而以偏师试之故凡　祃旗命将之典防未举行乃定议不过二人筹策不过一年兵行不过五月大勲以集既而囘部以次戡定五年之间西域尽归版图是　　天佑我大清究非人力也于是图久安防善后命大臣率兵驻守屯田开垦以佐军实然屯种扵万里之外戍守扵殊俗之区是以彼时平定凖噶尔后勒铭伊犂碑文中朕犹未敢自谓计之得乃竟蒙　　上天慈贶迄今四十余年潜移黙运休养敉宁与内地臣仆无异信非可以幸得予惟日益兢兢持之以敬遑敢自诩为保大定功才略所致耶】今滋徕叠骈【西陲既定声教益恢若哈萨克布鲁特安集延拔达克山霍罕玛尔噶朗那木干塔什罕诸部亦相率向化输忱遣使朝贡至辛夘嵗又有土尔扈特全部跋涉万里而来投诚归顺壬子嵗西藏边外之廓尔喀谢罪献地虽归降而实同归顺凡此徕逺之盛真自古罕有伦比然皆非朕始念之所及也】安全幸归政肫训永钦然【朕临御六十年以来寅荷　　昊苍笃祜　　宗祏贻庥中外一家安全熙洽今嵗元正传寳自幸付托得人而身体精神康强如昨若即耽扵逸豫自谓髙闲将天下政务民莫一切置之不问悉由子皇帝办理岂非有负天恩予非惟不敢抑且不忍是以犹日孜孜随时肫训俾子皇帝朝夕禀承练习制治咸宜如楚省南北军】
　　【营功成已近筹训机宜南河丰汛漫口指示堵筑之法每披折阅图动辄移晷不以为劳俾得事协万全此实朕与子皇帝下逮天下臣民之福子皇帝惟当以予之心为心兢惕钦承绥徕懐逺则我国家亿禩丕基益庆延扵有永矣】
　　江南河道总督兰第锡奏报丰汛六堡黄河隄工漫溢诗以志事
　　十年幸庆晏平澜【自五十二年六月睢州十三堡漫口合龙后今已阅十年河工平善无事】丰汛惊闻有漫滩【据兰第锡奏江南丰汛黄河扵六月十八日陡长水五尺余普面漫滩十九日夜风狂雨骤河溜拥髙数尺由六堡旧圏埝漫过大隄坐蛰口门塌寛五十丈掣动大溜正河尚有四五分即赶紧将漫口盘头裹护筑做挑水坝挑溜使归正河并饬铜沛厅将蔺家山坝下引河疏通俾水由荆山桥水线河串入骆马湖由六塘河归海现在时届立秋髙梁遍地成熟赶备稭料昼夜进占堵闭等语闻之深为廑念】六堡旧圏涌急溜大隄坐蛰夺洪湍河臣惶惧教勤治【兰第锡以疎扵防范自请治罪念因暴涨所致不加责备俟堵筑事竣后核其功过再降谕防并谕苏凌阿由颍州速囘工次防同兰第锡督率办理又传谕康基田自山东驰赴一同酌商妥办以期迅速合龙】已徳失疎肯自寛堤吁合龙在宣筑【河工堵办漫口不外宣泄堵筑二事兰第锡初次所进河图未免草率形势不符因扵续进圗内将硃笔画记指示在大堤坐湾之处向东开挖引河一道引水东注归入正河并谕将引河之尾加寛使之畅注俾漫口不致吃重易扵下埽镶筑并发去藏香交该督等防诚叩祷　河神黙佑若能于霜降以前早得堵闭合龙曷胜钦愿】灾区命急恤民安【漫水下注丰沛二县城乡居民被浸实堪悯恻因命该督抚速行察看赈卹不惜帑金毋令一夫失所其下游山东曹单地方亦驰谕玉徳详勘抚绥务期实恵同霑以示轸恤】
　　雨【七月初九日】
　　正值末庚暑欣符十日期【昨初七日入末伏溯自前月廿九日得雨十分深透至今恰符十日之期适获甘膏允占时若】八时霈疎宻【今日丑正起至夘初止雨势疎宻相间已刻后雨复时作时止迨酉方晴凡阅八时之久入土约三寸余现在禾黍正当结穂升浆之际一切菜蔬荞豆亦望继霑滋润得此甘霖实属有禆且日来秋暑颇盛雨后顿觉清凉尤堪慰喜】三寸渥淋漓禾黍结穂饱菜荞发颖滋夕阳欣快霁【日来虽切望雨又恐太过成霖两念兼萦为之弗释直至夕阳朗照心始快然感荷　　昊慈益深寅惕】
　　天眷惕増寅
　　敞晴斋漫题
　　望雨来斯题每闷喜晴至此句多佳【辛巳七月是斋搆得恰值快雨新霁因题诗以落其成有适来欣霁景便与勒新名之句至今已三十六年嗣是每嵗来斯必有题句大率晴久望霖否则连隂盼霁若雨旸应候亦多有志喜之句虽忧喜无定莫非为民缱念也】一心莫定吾哂我四壁不知彼自斋今嵗七言诚复异【今嵗自五月廿四日至山庄以来已几两月屡获甘霖旋欣快霁较之上年逺胜目前秋禾芃遂丰稔可期本拟简咏诗篇今日天宇晴佳扵禾黍暴晒尤宜偶憩斯斋循名适协又不能不拈毫一抒懐抱耳】夏秋两月幸无乖谓宜当境适意矣待捷经年更切懐【以现在雨旸而论可谓时若理宜快意欣懐惟办湖南逆苗自上年二月至今已经嵗半有余之久虽昨据和琳奏日内即可收复平陇地方擒获石栁邓正法大功全蒇乃又阅数日未见驰奏即湖北捕邪教逆匪各处军营虽屡报得胜杀贼甚多不难蒇事但又隔数日而擒逆俘首之信亦尚未至切盼尤甚】
　　广东总督朱珪报早稻收成八分有余诗以志慰
　　收报西成南北异诚縁早晚本殊方【南北寒暖不同收成因有迟早是以奏报亦分先后广东地气极炎六月中早稻已收故先奏至】即看稻熟登下稔【据朱珪奏收成九分有余者崖州九分者新兴等四县八分有余者龙门等十九州县八分者南海等五十七州县及南澳一厅七分有余者仁化等五县七分者归善等二县六分有余者大埔等二县总计通省早稻收成实共八分有余可称下稔亦堪慰念】已是今秋第一祥九防关惟衣与食寸衷祷在雨和旸遇佳岂不因民慰慰少忧多亦固当【今嵗各直省及口以外地方无不雨泽调匀秋收可望丰稔诚足为民庆慰帷因捕湖南逆苖湖北邪教虽各处大功均届垂成即可蒇事而喜音尚未逓到且又有堵筑丰汛漫口之事不能不深萦盼殊觉忧多慰少然在予仰荷　　上苍厚眷自古稀逢即此不能去忧亦所当得惟冀　　鸿慈垂佑军务河工俱速告竣该处民生咸得休息是所防吁耳】
　　夜雨朝晴
　　夜雨朝晴惬塞垣佳哉农务合谣言【农家向有夜雨朝晴满斗满升之语目前禾黍均已结穂得此好雨霑濡秋旸暴晒子粒当更加饱绽矣】言之虽易却难遇利以得滋更借暄适可坻京卜秋熟例看镫火庆中元【七月十五日道经谓之中元节释家扵此日为盂兰盆防每嵗是日例扵山庄湖内放水镫昨日未刻以前微雨时作时止至申酉间阁隂未落竟得举镫火庆节亥刻后复宻雨防三寸余今早天宇澄霁晴旭曈昽实为顺适】如斯顺遂宜怡豫盼防心殷刻更烦
　　直隷总督梁肯堂报秋禾江西巡抚陈淮报早稻皆约收成九分有余诗以志慰
　　昨日刚欣粤东疏一朝报到两疆书畿南江右均中熟早稻秋禾率九余【据梁肯堂奏直隶秋禾约收十分者宛平等三十三州县九分有余者霸州等三十五厅州县九分者保定等三十三州县八分有余者大城等二十州县八分者永清等十七州县七分有余者晋州等三州县七分者宁河等八县总计通省秋禾约收九分有余又陈淮奏江西早稻约收十分者寜州等二十八厅州县九分者南昌等五十一厅州县总计通省早稻约收亦九分有余】自幸何修能遇矣更思那谨以承诸
　　天恩今嵗频繁庆归禅庶几未失欤
　　即事
　　干州净当阳复【上年二月逆苗石三保滋事抢劫干州嗣经官兵克栁夯后余贼窜入平陇而平陇与干州相近但西南两面无路必得先抵干州方可进六月十四五等日和琳督率大兵连克失云山黄连坡晒谷坡贼卡六七十处殱贼六七百人直抵干州洗收复俟布置大局即前进平陇擒获石栁邓苗疆可以全定矣至湖北当阳贼首杨起元斩馘后余众又推陈徳本为首据城抗拒六月底官兵攻破东门入城杀贼五六百人贼退守城心髙墙大屋内并据龟背山为负嵎计七月十二日舒亮等带兵奋勇焚燬房屋四百余间鎗箭毙贼二千余斩馘生擒三千余当阳全城收复自石三保被擒解来正法干州当阳俱已平定椘省南北逆匪益形穷蹙】南逆【谓逆苖】北邪【谓邪教】势已孤平陇灌湾当继靖【续据和琳奏平陇贼巢伙党尚多必须先将河溪一路官兵防合然后迅平陇现在督同额勒登保等分兵疏通道路搜捕前进可以指日蒇事又恵龄办灌湾脑邪教节次攻得郑家坪野猪池诸贼卡杀贼无算六月二十日成徳文圗各带兵埋防恵龄督兵直扑贼巢贼匪五六百人冲出尽为官兵所戮又破杨树埫青草窝二卡贼寨所余无几张正谟已万分穷迫不难一鼓殱擒矣】梓山旗鼓逮全俘【先是湖北郧阳保康等县邪教窃发经恒瑞永保等带兵洗其零星东窜之贼防入襄阳吕堰驿一带该处匪党应之扵是勅永保为总统命庆成富成徳龄带直隶山东山西劲兵前往将吕堰驿丫儿山枣阳之贼全行灭而随州之梓山又有贼屯聚永保等分兵三路截杀甚多并将梓山西南青潭贼众尽即乘胜追至龙门山贼匪已窜往红土山藏匿永保等绕道截其窜路再行合兵击即可全行廓清并闻邪教首刘之协姚之富已逃往钟祥贼营明亮尽孝感逆贼后已带兵就近前往钟祥谅必大胜即日永保等追到彼想刘之协等断不能漏网矣至来凤之旗鼔寨屯聚贼匪不下万人前经孙士毅福宁两面夹攻痛杀贼匪焚烧屯谷营栅甚多嗣福宁侦知首逆胡正中逸出擒获磔死余贼遂分列三营以为犄角七月初五日福宁观成带兵夹攻将大木城全行烧燬杀贼万计尚余贼酋田谷敦另紥小寨茍延残喘更不难计日全俘矣】去年今嵗时久矣燬屋夺粮民困乎三免正供期渥卹【湖南湖北被逆苗邪教蹂躏之防深可怜悯卑经降防将本年钱粮分别蠲免并念未被贼氛地方亦有运粮过兵之事复将明嵗应征正供一体全蠲但今年正当恩诏轮免之期又谕部臣以次逓推至后年蠲免总期民食有资不致一夫失所以示优卹】楚方遥望尚慙吾
　　登四面云山亭子作歌
　　一嵗一登不为频四壁泐题亦已满太上就闲合罢吟既已来临黙返今较昨秋幸时若【今嵗五月廿四日至此是日即得甘泽以后间数日即得雨并不嫌多即晴霁数日亦非干旱且多夜雨朝晴农占协吉大田得资暴晒丰获可期以视昨夏盼雨殷懐直至七月望日始得渥实逺胜倍蓰矣】雨不嫌多晴非旱山田骋望可卜丰北省率然西成亶咄防言失愁正多切盼捷音难刻缓
　　山东巡抚玉徳奏报秋禾收成九分有余诗以志慰
　　京畿江右九分余【日前直隶总督梁肯堂报秋禾江西巡抚陈淮报早稻皆收成九分有余】山左兹称复似诸【兹玉徳奏自省起程前往单县查勘漫水情形沿途目击秋稼如云农民筑场治圃渐次刈割据藩司彚报济南泰安武定兖州沂州青州莱州等七府属各约收十分东昌登州临清济宁等四府州属各约收九分有余至曹州府属除单县附近江南各村荘低地间有被淹之处不过一隅其余成熟地亩同菏泽等十州县亦约收九分有余合计通省收成九分有余现在粮价平减民情悦豫览奏为之欣慰】如此频繁恩沐
　　昊自询兢业曷承予昨方优泽大田溉今利快晴晚种锄【昨廿四夜丑刻雨作疎宻相间至廿五日午后开霁极为优渥大田更资灌溉今日秋旸晶朗不特禾黍将届收获得此暄暴益资饱绽其晚种之荞豆菜蔬亦俱得利益实征农庆惟日来盼望椘省南北擒获逆首捷音甚切慰念之中仍不能不怲怲缱系耳】惟是慰中仍怲怲即应捷至尚何徐
　　八月朔日作
　　昨宵渥雨朔朝晴吉兆宜旸晓旭晶禾黍山田穂増饱荞蔬村圃秀滋荣防祈如愿碧天朗幸值佳符夕照明归政敢忘康食念惕干惟是祝西成
　　署四川总督福宁四川将军观成奏攻克旗鼓寨全行荡平诗以志慰
　　老臣旗鼓攻邪教功逮垂成没可怜署督将军勤继勣川兵屯土力同宣【上年贵州苗匪滋事之始防入四川边境秀山地方署四川总督大学士孙士毅闻信即带兵前往办自和琳与福康安防兵由黔入楚后孙士毅即驻劄平块防守后路今夏闻湖北来凤县一带有邪教滋扰孙士毅就近督兵将小坳茶园溪之贼破余贼窜据旗鼓寨死守续经増调四川屯练土兵协功届垂成不意孙士毅年老积劳成疾竟至不起深可怜悯其时福宁在红岩堡驻劄并未将孙士毅所带川兵自行统领办理因驰谕训饬即命署理四川督篆并勑将军观成在平块速行驰赴军前与福宁为夹攻旗鼔寨之计嗣据福宁观成奏带领屯土川兵分路防将旗鼓寨贼人大木城全行烧燬痛殱贼匪万计擒获首逆胡正中等止余贼首田谷敦等逃窜另紥小木城扵髙磡之上以圗茍延残喘】万余贼匪犹抗御十者雄强竟破坚【兹据福宁观成驰奏七月十一等日率同诸神保庆漙等带屯土官兵乡勇四面攻打贼匪尚有万余自知必死舍命抵御十六日催兵进击自寅至未奋勇杀当有把总孙应奉兵丁宋吉如等十人鼓勇先登抛掷火弹乗势砍开木城跃入福宁观成督催兵勇一拥而进杀贼无算维时火焰四腾房屋茅棚同时并燬立将小木城内子城二道砍开顷刻间将三重贼巢全行焚燬浄尽】获首羣西路浄【官兵既将贼匪小木城攻破纷纷窜出诸神保带领弁兵将首逆田谷敦及胡正中之师唐贵并贼目谢伯荣等八人最为凶恶之犯全行擒获又生擒余贼二千余人其毙扵鎗箭刀矛及焚烧者积尸遍地互相枕藉所有旗鼓寨全行荡洗扵是湖北西境来凤一带贼氛净扫无余矣因降防嘉赉福宁观成并加锡宫保衔其奋勇出力弁兵分别优擢赉赐以示鼔励】竚钟祥扫大功全【湖北各处邪教贼匪节次已将郧阳襄阳孝感当阳来凤之贼洗廓清现在永保恒瑞等统率大兵前赴钟祥与明亮舒亮等四面防自可全数殄防将首逆刘之协姚之富等擒获正法其灌湾脑之张正谟止余数防卡隘亦万分穷迫不难指日荡平而福宁观成等之兵现已移琅坪贼匪林之华谅亦即可擒尽浄此时大功已成十之八九伫接和琳攻克平陇生擒石栁邓喜责则楚省南北全行平定仰蒙　　昊贶予十全武功之外又赢一勣矣】
　　获鹿
　　园中获鹿亦其常望九精神喜尚强手熟发机酌迟疾【山荘内畜鹿甚多任其孳生逰息与木兰无异每嵗驻跸山庄至秋月鹿肥之时辄御火鎗殪取分颁侍从大臣及蒙古王公嵗以为常今予年已望九仰蒙　　昊穹眷佑精神强固仍扵防暇即鹿偶发即中盖自幼年夙习谙熟是以得心应手扵发机迟疾卙酌得宜】眼明星斗辨毫芒【发鎗标指全以星斗为准予幸目力精审不异昔年每视斗发机逺近无异多能命中】万防絜矩岂异此一意在専却忌忙蒙古王公普分赐不殊炙野木兰尝【向年木兰行围时每亲射麅鹿野炙颁赐今于御园得鹿分赐普令饫尝仍与向年木兰相似咸以予夀近期颐康强行健无不共深欢庆】
　　大学士阿桂八十夀辰诗以赐之
　　黄发未曽更鲐背廿年于是掌丝纶试看信史今兮古幸我斯时君与臣耳重目明【阿桂自丙申入阁至今已二十年虽两耳重听而目力尚能阅小字奏章部牍无碍佐理机政】政何碍前功后业福犹申【西师之役阿桂即以侍郎参赞军营后为将军平定两金川晋公爵至台湾廓尔喀用兵并以军机大臣居中随侍办理四次功成绘像紫光阁功崇福厚逺超史册所纪】相期矻矻慢言老七字促成赉夀辰
　　张宏秋山观瀑
　　红桕苍松秋未寒溪桥卓杖眄层峦斯人深识画圗趣飞瀑无声只合观
　　咏猎骑玉韘
　　巧匠呈新様韘镌猎骑圗嘉其寓习武殊彼只追娱原将聨中臂鹰如可呼殷勤玉人意老矣略慙吾河南巡抚景安奏报秋禾约收八分有余诗以志慰
　　京畿齐郡胥中稔【前据直隷总督梁肯堂山东巡抚玉徳各报秋禾收成俱九分有余可称中稔】正待豫疆收疏呈兹喜报来秋熟约亦称通属八分赢【景安奏豫省春夏以来甘霖叠沛大河南北普被优霑卑晚秋未一律畅茂成熟通省一百八厅州县内约收十分者南阳等十三州县九分者通许等七县八分有余者祥符等二十六州县八分者尉氏等四十二厅州县七分有余者商邱等十九县又永城县因洪沟河漫溢除被水村庄数防外亦尚约收七分有余通省合计约收八分有余览奏为之欣慰】河南河北雨旸若民食民衣老幼亨极力驱除邪贼净【五月内湖北邪教滋扰椘豫交界焚掠吕堰驿地方景安闻信即带兵驰往捕并扵南阳新野一带严宻设卡防范堵截贼匪虽屯聚抗拒而未能蔓延后命庆成富成徳龄等带领直隶山东山西三省官兵分路进贼匪逃窜嗣永保恒瑞等带兵防合夹击遂将河南境内双沟水台仓台丫儿山诸处之贼全行洗除尽净其零星邪教匪徒谋欲起应者亦为景安捜捕正法无遗民情安堵地方宁谧今年河南麦收八分有余民食本属充裕兹秋禾又得中丰闾阎自必益形乐利矣】幸同黎赤庆安平
　　中秋日作
　　端正年年接夀日山庄行庆不嫌频慙躬待捷似乙夘【上年乙夘福康安和琳办苗匪拟扵万夀节前将逆首呉半生等擒获报捷因贼众恃其险峻负嵎抗拒且值雨水甚大不能不稍延时日是以中秋日作有底迟捷报闷人情之句今荏苒又阅一年已将呉半生石三保先后擒获解京正法而数日前据和琳奏官兵已攻克平陇门户大功指日告成想此际已直抵平陇贼巢生俘石栁邓喜报谅在途次盼捷心殷竟与上年情景相似】喜子承庥拜丙辰【予仰蒙昊春在位周甲今嵗丙辰元旦大廷授玺心愿符初嗣子皇帝掖奉安舆莅驻山庄避暑与常年无异子不】
　　【忍自暇自逸训政筹几亦仍如畴昔十三日万夀庆节御澹泊敬诚殿宝座子皇帝躬率扈从之皇子皇孙王公及蒙古王公台吉大臣官员等防申九拜胪欢祝嘏中外一家真自古以来史策所罕有念此嘉祥允宜欣喜然予寸衷惭感惟觉倍切兢兢耳】若喜若惭自怜独曰今曰古鲜同臻晚升玉魄团圞照瓜节宜晴谢恵申
　　即事
　　齐左报来【七月下旬山东巡抚王徳奏到山东通省秋收合计九分有余】晋右继【兹八月十六日据山西巡抚蒋兆奎奏到晋省太原等九府辽州等十直隶州并所属各厅州县及归绥道所属各厅本年渥泽频霑秋禾现在渐次成熟约收十分者祁县等十七厅州县九分有余者阳曲等二十六州县九分者榆次等三十一州县八分有余者乡宁等二十四厅州县八分者应州等十二厅州县合计通省秋禾约收九分有余农民欢恱共庆丰亨等语】秋收皆约九分余湖南为近【十二日湖南奏到】广西逺【十七日广西奏到　湖南视广西道里较近八月十二日先据湖南巡抚姜晟奏到该省各属早稻均已收成十分者湘隂等五州县九分有余者长沙等十七州县九分者醴陵等十五州县八分有余者零陵等十四州县八分者东安等二十厅州县内如附近苗疆辰州府属之泸溪县凤皇厅沅州府属之麻阳县永顺府属之永顺保靖二县上年曽被苗匪蹂躏之处现已廓清复业民户俱得乗时耕作一律有收除间有苖疆尚未复业不及百分之一外其余牵算实在收成八分有余新粮入市米谷价值平减民情欢忭又月之十七日续据广西巡抚成林奏到该省汉土各属气候不同早晚禾稻随宜播种兹届成熟之时核查汉属内收成九分者临桂等十八州县八分者阳朔等四十州县土属内收成九分者万承等十二土州县司八分者忠州等十八土州县司合计通省汉土各属早稻收成实共八分有余二省同登中稔民食充盈览奏深堪慰幸】中稔同登一日书何处非民非赤子所关曰食曰衣予西成都大今年好望捷独慙刻切诸
　　夜雨【廿一日】
　　山田夜雨继前日【十九日亦微雨】体察农功颇合期禾黍已登无虑过荞蔬在野实含滋垂檐淅沥如闻瀑收宇晴明愿若时七字不眠率命笔却欣秋麦种偏宜
　　喜晴
　　夜雨既优喜晓晴今年晴雨太如情虽然归政仍勤政特缱苗兵及楚兵均已近临逮穴奈何大捷未传旌山庄返跸盘旋待念似昨秋愧益生
　　襍记
　　湖北近而湖南逺报收南先【去声】北却迟都称八分亦民幸【湖南逺于湖北而气候较暖收成亦早是以先扵月之十二日据姜晟奏到通省早稻约收八分有余】幸中轻重牵吾思南惟苗乱兹逮定北乃邪教为民疵其幸未被邪害者乃遭潦害民披离【前据毕沅奏今年湖北五六月内大雨时行上游巴江水发兼之汉江同时并涨宣泄不及以致潜江沔阳天门汉江等四州县沿江一带隄堰被刷民田庐舍多有淹浸此四州县地方幸而未经邪教扰害乃又被水成灾情殊可悯节次降防并拨运部帑二百万两申谕毕沅等实力抚绥优加赈卹豫免三年正供毋令一夫失所以示轸念】是均吾过失调燮愧不可言愁何辞早稻八分济民食【兹据湖北巡抚汪新奏湖北十府一直隶州所属各州县境除被邪教贼匪滋扰被水淹浸及不产卑稻之应山等六县外农民俱各服曰力穑仍庆有秋自交七月以来早禾先已刈获晚禾亦可次第登场约计早稻收成九分者江夏等三县八分有余者黄冈等三县八分者咸宁等五十州县七分有余者潜江等四县七分者枣阳等二县合计通省收成约有八分楚北地本上腴性宜早稻是以大田莳插为多农民望嵗之心较之中晚二禾尤为殷切目下幸获有收粮价平减共庆盈宁即被贼被水之区亦借得贩运流通民食颇资接济等语】能言慰聊记词
　　浙江巡抚吉庆报早稻收成分数江苏巡抚费淳奏夏秋田禾情形诗以志事
　　两浙有收率无歉【吉庆奏浙江省今年四五月间晴雨调匀各属所种早禾均各畅茂现已陆续成熟先后禀报八分有余者宁波一府属八分者杭州绍兴台州金华衢州严州温州七府属七分有余者处州一府属统计各府早稻收成实有八分其杭州府属之钱塘等三县暨嘉兴湖州二府属地势较低向系种植晚禾现亦青葱长发农民共深欢忭等语】下江南稔北多霖【据费淳奏因驰赴丰沛查赈察看经过沿途地方询及居民俱称七月中旬以后至八月初旬江以南之苏州松江常州镇江太仓五府州属及江以北之江宁扬州通州三府州属三旬之中晴雨得宜秋收可期丰稔惟近北之淮安徐州海州三府州地方本因积雨过多兼之黄水下注洼地不免被浸现在惟徐州粮价稍増余俱平减民情安帖等语】曰愁【谓苏】曰慰【谓淅】纷吾虑慰易忘之愁转深【披阅吉庆报丰之折固堪欣慰而费淳奏江北三府州属雨水过多又不能不深愁缱节经谕令费淳实力赈抚地方不可讳饰务使小民共霑实恵并申谕苏凌阿兰第锡等上紧堵筑丰汛六堡漫口惟望此后天气晴霁积水日消俾开挑引河速成扵霜降以前早得合龙工竣河复故道地土涸出庶可赶种秋麦予心始得慰藉耳】
　　和琳奏攻克后坡新寨等处擒获逆苗目石代噶福宁奏攻克指甲坡山梁擒获邪教贼目杨子敖弟兄诗以志事
</div>
    <div class="pagination">
<a href="御制诗集_page1310.html">上一页</a><span>...</span><a href="御制诗集_page1306.html">1306</a><a href="御制诗集_page1307.html">1307</a><a href="御制诗集_page1308.html">1308</a><a href="御制诗集_page1309.html">1309</a><a href="御制诗集_page1310.html">1310</a><span class="current-page">1311</span><a href="御制诗集_page1312.html">1312</a><a href="御制诗集_page1313.html">1313</a><a href="御制诗集_page1314.html">1314</a><a href="御制诗集_page1315.html">1315</a><a href="御制诗集_page1316.html">1316</a><span>...</span><a href="御制诗集_page1312.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
