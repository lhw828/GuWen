<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 46 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 46 页/共 296 页</h1>
    <div class="content">　　其二
　　天与滕公室今看更欝然泽应沾草木光自吐云烟已给东园器仍分少府钱南阳有原氏不得擅新阡【右赐塟】
　　其三
　　帝念桓荣逝沾衣命礼曹恩从上冢极名以授书髙令子余三鼎孤卿自七牢君看潞水畔流泽尚防防【右谕祭】
　　其四
　　生存公望欝老去国恩加蜜作尚书印黄颁保相麻帝纶昭似日云锦烂生花视草当年地题名醉墨斜【右赐诰】
　　其五
　　甲第饶清宛荒坟自北邙防人乔太尉能托蔡中郎云拥螭头石星廻防尾章卧观三日者只有一欧阳【右墓碑】
　　其六
　　谁道衡门后文章满汉廷禅辞中使问汾曲帝王听一代尊遗墨千秋让汗青絶怜扬子易只拟覆人瓶【右遗集】
　　其七
　　八座今何限千秋防盛名存为世大老没可乡先生兰玉纷堪植【公子孙读书祠中】苹苕荐匪轻春寒介山庙辽寂暮云横【右特祠】
　　其八
　　下第蕡俱惜传经向颇违天留后昆在人许大名归宫锦披应独【公居首甲】簮花揷不稀还看鴈塔上姓字总相辉【右世科】
　　其九
　　颇忆观风使能留过式名罘罳承露重棹楔与云平尊已时三逹荣为国五更唯输布衣贱聊表郑康成【右达尊坊】
　　其十
　　迹自山林逺声余郡邑崇即看清禁客来傍素王宫楹梦衰能作衿趋礼亦同河汾有经术端合配文中【右郡邑从祀】
　　酒间赠楚人刘生
　　黄州子鵞炙煜若珊瑚明日佐宜城酒何如莼菜若为吾楚舞我欲歌刘生但与醉燕市能成千载名
　　与方侍御步天宁寺分韵得松字
　　为惜招提近扶醒信短笻廻风争万铎落日逗孤松禅语时时得秋山防防供祗怜方侍御犹有皂囊封
　　送王和仲还吴
　　黄金空揷汉词客岂雄飞铗忆何门是绨怜旧侣非秋山双骨立沧海一身归若过烟霞地为余扫钓矶
　　新城道中
　　马首今何适萧然爱此身夏霖迁古道秋色佐归人稍觉黄沾栁时看白防苹任它风雨态不解令伤神
　　滕县作
　　齐楚今何在滕犹旧日名浮云双战地落日一空城野旷犹堪井山贫自不争遗编二防在终是鲁书生
　　送虚白上人主竹塘寺
　　去住元无系师今定若何坐推狮子吼塔许鴈王过白社经翻早青山锡占多已知香积供难少病维摩
　　寄明卿使君再觐
　　述职诸侯礼梯航可厌频峥嵘仍岳牧偃蹇似波臣梦入钧天旧恩沾湛露新如逢明主问莫拟汉家薪
　　其二
　　汝厌承明后于今两报功请歌诸国乐谁似七闽风霜益鱼符老天开象魏雄明堂当计吏第一是吴公
　　送曹子防试
　　罢醉枫桥酒乾坤别自轻如云偕计吏捧日向承明不必论三献无何遂一鸣平津晩来贵曽是鲁诸生
　　其二
　　紫极春将动黄河氷自开请看题柱者谁是斵轮才劔暖初辞匣金寒旧筑台甘泉倘有赋圣主受厘廻
　　赠方子还里
　　不谓文园侣柴门趂病身将军无揖客故国有归人调忆朱弦旧愁催白发新奚囊数行在知汝未全贫海浮子自滇归迂驾过访值余他出怅然因赋此寄懐
　　十载诗相忆乾坤鬓共苍岂期中驾来自宠王乡凤不题蓬荜星虚聚草堂何时蒜山翠花雨对传觞
　　送龚大理出敎授严州二首
　　小史轻儿掾诸生爱郑防掷他廷尉牍还我广文氊月冷铜官阁云分石佛泉好将孤劔气髙并客星悬
　　其二
　　千峰建徳合一水桐庐流白简翻相为青袍可自由门因问字启客爱解颐留倘逐羊裘钓知君有直钩
　　倦酒
　　春山何限青春酒日冥冥旧社能相命清时渐爱醒髙斋亲药裹镇日检茶经纵有刘生颂睢盱不要听
　　徐广文先生过饮
　　即看春事速忍使赏心违白首时情见青衫旧徳稀催来花竞手借罢草沾衣最爱斜阳外扶藜缓自归
　　送僧归摄山
　　诸方防欲尽始悟买归航祗是心堪了原无法可将雨侵江令石云据逺公房惟有春来后居然花草香
　　乆旱得雨
　　枯已吾苖甚愁深嵗事论疾雷翻地轴飞汉写天门鼓楫幽从诣为农道转尊寄声诸父老一饭亦天恩顾季狂见过狂谈竟月扵其行也诗以赠之
　　双眼中原合初从故国开雌黄月旦口雄白古今才碣石将天去巴江引雪来嗒然吾隐几尔辨亦悠哉
　　其二
　　乆矣墙东避俄惊羊仲从一贫诗作祟百战舌为锋汝自谈非马吾宁好似龙只应抛尘尾杯酒日从容
　　乞归不允
　　罢归安计拙衰至怯恩深自饮终天泪谁伸去国心一官堪屡掷千载欲平沈见説箕山畔云霞未易防
　　其二
　　风尘何意味物色到山家尘尾聊须掷羊皮敢向夸出真成小草得亦是空花陵谷须臾事吾生未可涯题赠徐常甫巻后【常甫有通人之徳王百谷为传传之且要余诗赠焉】
　　知君是通隐赏藻亦吾曹节自披裘著名因结袜髙一经元汝在三管欲谁操旧有南州榻春风共浊醪
　　江上别杨都督瞻美子念道振诸君
　　此别不成逺如何挥涕频酒分南北路身是去留人兰省羁难弟柴门立老亲十年髙枕在那忍付风尘秋日赵司农刘水部邀防云龙山放鹤亭同子与赋
　　地属黄楼守樽开画省郎大风来芒砀飞卷河梁鹤不归残照人今醉异乡冯栏一翘首天地渐苍茫
　　其二
　　帻为登髙岸亭因眺逺孤河流天不尽山色雨频扶千古双雄畧中原一病夫【予时有微恙】阮生广武叹感慨亦吾徒
　　八月十五夜济寕池亭别子与
　　月自中秋满人从此防离由来最圆夜翻是欲亏时玉魄斜穿树金波细溢巵清光转应好脉脉待看谁
　　中山道中
　　一笑复一嚬此来寕系身少为强项吏老作折腰人与醉中山酒聊偷故国春浮云天北在瞻眺欲伤神余旧防魏郡日有双鱼之馔今絶不可得问之则河徙故也戏成一章
　　十载叨防魏双鱼馔事寛鸾刀催霰舞象筯压霜寒沧海欲陵陆黄河能钓竿思归别有念不借蒯缑弹
　　阜平道中
　　马足时陵竞颠崖古道横山从一涧坼水夺两崖鸣径路疑欲尽人烟俄自生夜深见灯火三户是孤城
　　与故关张将军谈旧事有感
　　太息时才老殷忧战地深毋谈旧开府吾听忽沾襟卖劔中年事伤弓此日心唯应解严后归钓五湖隂
　　黄寺署中偶成
　　马纵知严解鸦归觉讼虚放衙居士服隐几道人书市逺沽无酒池清钓避鱼一官何足忌千载不闗渠
　　为戚都督乞教士
　　冦盗忧三辅安危咏大风飞书莵塞学劔白猿公稍夺萑苻胆寕希细栁功干城念汝在吾事五湖东余携大名魏生至顺徳复得二赵生论文日乆酒间有赠
　　二赵俱赵产魏生复魏人已欣照乗色重以连城珍再刖恒泣楚完归翻过秦沾沾余自得不作暗投论同年故刘侍御徳纯枉驾行营对酌有感往事因赠刘戍穷邉始归
　　十年濒死境两地倦防身今日中山酒真成隔世人戍楼谈后月野店醉余春最是堪留防更筹何太频
　　秩满三载移牍有叹
　　踯躅今三辅婆娑旧一官原无出谷想不验触藩难下考吾能注头衔自懒看未须啼谢豹物意总防残
　　其二
　　厌説青齐旧依稀十二年薄防鸡肋味多难马蹄篇故吏俱先达斯文别有权衰慈殊未悉岂少太湖田
　　除夕张山人分韵是日有浙藩之报
　　除嵗逢除目寒归客未归年华落日尽节序少年非得汝当蓝尾惭予恋紫衣那堪酩酊后乡思独翻飞
　　其二
　　浊酒那堪颂椒花尔兴新自怜迟暮意初作量移人云迫中原晩霜含故国春一年唯此夜莲漏莫教频
　　张防议肖甫由广西入贺得书有寄
　　已分鸿书断谁慿驿使来星从南极至天向北辰开王防干官礼嵩呼万夀杯君家金鉴録况是曲江才
　　礼部诸曹丈携尊万松庵
　　把袂堪吾党鸣珂起倦身相逢散花地俱是握兰人薄酒交从厚清言具不贫春卿芳署里自昔和阳春答杨中丞伯谦时以廵抚山西移病归
　　双鱼衔尺素知尔贲丘园一雨巻龙徳千烽骄鴈门赐环明主事推毂异时恩为问云台上丹青谁更尊寄张尚宝叔养尚宝前御史以言事罢起按二辅尝首荐予
　　霄汉重防地风波百折身一官新尚玺三辅旧埋轮霜色凌清禁天顔许近臣独惭虚剪拂矫首属车尘过于肃愍公墓嵗复为己巳公立大功之日距今两甲子矣
　　正统逢今嵗边尘日暂蒙乾坤三己巳社稷一于公不作青衣辱依然黄屋崇祁连赐冢地石马汗秋风
　　入南屏山路
　　一入南屏路悠然与世踈防人栁枝曲禅客藕花居暖气催鸣蛤泉声跳伏鱼双壶挂篮笋佳防莫教虚
　　始访前奉化令徐徴君
　　避世虽君事髙名可遂忘未过徐穉宅虚表郑公乡萝迳春从覆蓬门日转长还应却卤簿小艇共沧浪
</div>
    <div class="pagination">
<a href="弇州四部稿_page45.html">上一页</a><span>...</span><a href="弇州四部稿_page41.html">41</a><a href="弇州四部稿_page42.html">42</a><a href="弇州四部稿_page43.html">43</a><a href="弇州四部稿_page44.html">44</a><a href="弇州四部稿_page45.html">45</a><span class="current-page">46</span><a href="弇州四部稿_page47.html">47</a><a href="弇州四部稿_page48.html">48</a><a href="弇州四部稿_page49.html">49</a><a href="弇州四部稿_page50.html">50</a><a href="弇州四部稿_page51.html">51</a><span>...</span><a href="弇州四部稿_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
