<!DOCTYPE html>
<html>
<head>
    <meta charset="UTF-8">
    <title>御制诗集 - 第 814 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 814 页/共 1326 页</h1>
    <div class="content">　　普陀宗乘庙即景
　　震旦惟南海山庄防北峯庄严犹绪事清净是真宗优鉢含风灿贝多带露浓盘旋清跸返聼逺隔林钟
　　宜照斋
　　垂鞭盘磴道咫尺入园门侧左略延歩向西别有轩于焉小留憇亦复切思存万理都宜照虽然岂易言
　　却炎榭
　　清原因迥静因深风满檐楹凉满襟不説却炎炎早却为他松下有佳阴
　　就松室
　　榭尚云其敞室更爱此幽情因就古松随宜有额留天风拂间【去声】间【平声】六月如九秋泠泠披恰当谡谡聴未休设使覔新种【去声】百年待则悠
　　出丽正门恭迎
　　皇太后至山庄喜成是什
　　愉怡道邉迎
　　驾命趋前【询　　安后奉　　懿防命筞马先至山庄恭候嵗以为常】倍仰
　　髙龄健都纾十日悬山林供
　　赏眺温凊适清便孝则吾何敢暮诚过舜年
　　咏和阗观泉玉韘
　　坐石复临流观澜术有由盈科而后进逝者孰能留或立隔溪问于心悟防不离试看箭是道契头头
　　题钱维城山水花卉册
　　水轩松吹
　　侍臣旧作得随銮取暇题吟七字安【钱维城南归已数月其向年随銮所画册颇有存贮山庄者因暇题之不异其槖管扈行也】水阁恰如月湖上【山庄内有半月湖】松风翻壁落高寒
　　逺浦潮来
　　海门银线白生才睫眼雪山推送来却忆盐官镇海寺目游我亦一登台
　　虚槛清阴
　　树下开轩不碍虚清阴团羃盖张如嵇含此趣何曽晓挂漏当年草木书
　　曲港垂罾
　　阴阴灌木覆渔庵镇日垂罾对碧潭鱼得亦佳弗亦可爱他鳞影月波涵
　　桞汀鸦阵
　　百折沙汀万栁烟桞阴晒网繋渔船栖鸦未穏羣惊起飞向夕阳阿那邉
　　云峯初霁
　　树角风声渐吹疾峯腰云影欲归迟前朝宿雨初收际飒景宜人固若斯
　　翠防秋意
　　叶落连林只剰枝惟余松栢防峯姿山庄也自寻常看冩入画图故合诗
　　扁舟钓雪
　　雪满平江蓑笠披扁舟天地一竿丝南方或可北方否此事吾惟半信疑【鱼至霜降后即不食安得上饵縦南方候暖而鱼性则同然则寒江簔笠不过宗元想像成诗非必真有钓雪事即有之意固不在鱼耳向题画亦曽辨论及之】
　　右橅古八种
　　杏花
　　施朱梨朶欠香梅二月春光澹荡开设使三分添却白谁人不道藐姑来
　　丁香
　　防须香与瑞香猜丰度能斯伯仲哉任是灵心工百结东风一度也教开
　　紫踯躅
　　花开殷七讶称神阆苑根归诞或真却是防之饶逸趣山空月午句清新
　　红梨花
　　软红浅白蹙为鬟韵是超超态自娴试看一枝梦云意小庭何处不巫山
　　绣毬
　　虽是雕毬却囫囵江南曾见防畨春若将结绣评诗格小杜原非自诩人
　　贴梗海棠
　　不称西府不垂丝姚冶行中颇自持贴梗羞同他嬝娜秋来结得木贻
　　扁豆花
　　刍棚花落欲凉生索索秋风络纬鸣姹紫嫣红他阅世云闲天淡此闗情
　　天棘
　　五岳都生名不同蔓垂翠緑朶标红漫嫌未入羣花谱却有延年济世功
　　虞羙人
　　无色声中那见闻笔谈漫志辨徒纷依然小草全提占【去声】月下风前自浄芬
　　金雀
　　头翅天然金铸黄宜垂防叶鬓钗傍赠他日暮脩竹倚珠翠翻嫌时世装
　　鱼儿牡丹
　　花王自合有花妃况是形容具体微设更贯鱼观易象玩辞亦可识其防
　　蒲公英
　　叶和花色都如菊三四月间田野稠底事柴桑浑弗爱开春祗为【去声】不开秋
　　秋葵
　　秋来葵朶无央数各各倾心向太阳岂识太阳弗私照随他髙下自分光
　　蓝菊
　　瓣蕚蓝黄赋色匀秋风一度一畨新冒名菊谱虽容得法眼难瞒栗里人
　　西畨莲
　　种得西畨一线分讶曾拈起悟声闻白华却是心如鐡不觧其他只浄芬
　　僧帽菊
　　何处髙僧渡杯去留将落帽孟嘉风展图正与髙峯对【山庄南有僧帽峯】孰幻孰真孰异同
　　右花卉十六种
　　题纪
　　恩堂
　　堂额虽由御园述御园
　　恩纪此叨骈
　　赐居书屋今斯在
　　教侍山庄昔有縁敢不绳承励初志亦惟宵旰佛仔肩松风万壑还依旧【是处　　御题万壑松风为山庄三十六景之一向日予　　赐居也】瞥眼流光五十年
　　清舒山馆
　　緑阴深处径寻前便有书堂枕碧川清矣衣衫如照镜舒防心意顿忘筌鹿看岸隔食苹野鸟讶开窥簟筵山静日长适逄防子西妙趣得天然
　　頥志堂
　　背巘复临池溪堂惬静思
　　慈萱避暑奉
　　圣藻至今垂鱼鸟化机适诗书古鉴披惕干恒励志便我所为頥
　　雨【六月初七日】
　　过午特炎蒸情知当有雨西南升族云气应西北宇列缺施其鞭丰隆击其鼔须臾落雨脚白水积砌础歊热驱以净凉爽拂檐梠关外颇望霖此实利禾黍麦却未收毕即晴两得所
　　山中
　　晓霁谷凉浮山中试一逰树深禽语细土软鹿踪留云向天邉敛泉从石罅流都称景如画画可似兹不
　　丛碧楼
　　昨朝阵雨颇驱炎山路易干泞不嫌便与轻舆寻窈窕因之层阁畅吟拈万丛恰合真空界一碧宁容他色添襟袖飒然讶何也徐看风爽落林尖
　　食蔗居
　　防日驻山庄山居兹始到一虑舆人劳一待驿章告今朝颇爽凉况已阅阁报乗暇此探竒取便因寻奥谷狭源渐穷崖平屋堪造寛弗出十笏静实具千妙于此度小年那复知尘閙寻思所无逸未易从吾好
　　小许庵
　　铲削巉岩筑小斋千竒万变月排恰如真率王懐祖胜得多多许自佳
　　倚翠亭
　　峭壁耸幽亭倚葱蒨拾级造清防岩谷都俯见云归白旋封雨过翠犹绚开似展画据几欲抛扇防识塞工寒始闻黄莺啭
　　瀑源
　　淙淙足防濆【上声】轻丝注下丈余成小池复防曲为落崖瀑金人铭背意如斯
　　观瀑
　　谷里瀑源谷口瀑里余髙下顿殊观谁知曲注随来者砏汃飞成满意寒
　　谩説康王百丈悬迸流何处境非仙庚寅辛卯都阙咏【是二年皆未于此观瀑】不可今年更置旃
　　题玉琴轩
　　渐辞谷口渐溪邉遂造溪轩一聼泉谢彼指工攫挥法起予心在徴招弦松风却暑泠泠者月露知音淡淡然惟是薰披仰我
　　舜宁须海泛悟其连
　　千尺雪
</div>
    <div class="pagination">
<a href="御制诗集_page813.html">上一页</a><span>...</span><a href="御制诗集_page809.html">809</a><a href="御制诗集_page810.html">810</a><a href="御制诗集_page811.html">811</a><a href="御制诗集_page812.html">812</a><a href="御制诗集_page813.html">813</a><span class="current-page">814</span><a href="御制诗集_page815.html">815</a><a href="御制诗集_page816.html">816</a><a href="御制诗集_page817.html">817</a><a href="御制诗集_page818.html">818</a><a href="御制诗集_page819.html">819</a><span>...</span><a href="御制诗集_page815.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
