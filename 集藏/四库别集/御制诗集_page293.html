<!DOCTYPE html>
<html>
<head>
    <meta charset="UTF-8">
    <title>御制诗集 - 第 293 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 293 页/共 1326 页</h1>
    <div class="content">　　层楼开牖纳天风梵网檐铃演色空廻视双将法藏寳珠光在翠云中
　　精蓝小憩坐山楼楼上前题着壁留即此便成常住相谁云驹影迅于流
　　盘龙松歌
　　何处无松盘山之松天下松之宗盘山何防无松法蔵之松盘山羣松之祖龙十余年来将谓田盘大略吾遍考孰知盘龙之名今日吾方晓乃知理境本无穷谁能一一研精讨昨夜不曽梦非熊胡然而遇渭濵老盘之龙之而鳞甲拏云空传神如遇陈所翁龙之盘偃蹇夭矫蟠空山设色不须杨契丹偓佺曽此食其子香闻应遍一百里【述异记云千年之松香闻十里】田畴不卖卢龙塞其时佳防之下常徙倚是松真龙非龙不盘宇宙万劫云翠涛寒
　　游山廻至山庄三首
　　明廷咨政过辰牌乗暇春山一畅懐却入苑墙廻首望定光塔影白云埋【是日到云罩而未登塔】
　　一徃来游穷六寺或初到【青峯双峯法蔵】或旧曽经【天成万松云罩】心中防得盘龙状便与乗闲写色形【法藏寺内盘龙松古翠宜人归而图之】时晴时晦幻千峦信是山灵技毕殚防首诗休作诗读合如记里画图看
　　雨
　　蔚荟朝来重旋成细雨霏坡茵齐缀琲岭树乱棼丝有喜遐思麦无声暗湿衣蓟城艰种处又为念依依春是农耕雨为天地仁不应分畛域益用戴鸿钧峯色况如沐耕畦正好廵壶中有真趣歩歩更无尘
　　题农乐轩
　　农乐必西成春田始载耕雨中景虽好自凛戒言盈
　　泠然阁
　　游山思小憩髙阁翠微里下临无地虚仰视诸天咫非风松亦鸣有石云同起即目不遑他防心率于此精义一以契常言亦佳矣
　　雨中千尺雪
　　湿丝时止复时零烟意千山幻色形茶舎到来闲便坐石泉宜向雨中听波涵静渚心同澈云住髙峯态自灵明日轻舆归路好欣看膏垅麦含青
　　得概轩春望
　　向逺开轩称得概偶来恰喜织防纎髙原下隰寻常见雨笠烟蓑取次拈不碍浓云四五片才蔵遥岫两三尖谁知连日山庄住尔许诗情此际添
　　雨中登半天楼
　　细雨了不寒春山恰如沐肩舆冲烟丝云壑度防曲岩楼号半天每到延清瞩雨景得始遇秀润罨林麓逺甸耕湿土何人叱牛犊布帐开细沟何人课童仆云罩祗闻钟山僧却眠熟
　　雨花室
　　云深峯影幻叶重林光漾天花散半空月牖纳千嶂观为喜世界听作清供飬必曰曼陀罗是名著色相
　　盘山旋跸作
　　仙荘五日促归程烟泮平林宿雨晴土发膏香连逺近林含花意报清明廻看云里蔵螺色爱听村头叱犊声只有定光羣玉表山灵迎送称【去声】人情
　　雨后
　　雨后青郊淑气恬杏花村舎飏青帘絪緼未肯轻开霁才露遥峯四五尖
　　霑足明知利麦禾闲听渐石旅人歌长官却谢脩除率为汝欢欣不汝诃
　　髙原固喜资耕易下隰亦愁播种艰京兆飞章报时雨寜知愁喜萃其间
　　甘膏霑被真艰致北地兼多髙阜田百一之低为踌躇【音伫】自惟吾亦太求全
　　回跸诣
　　畅春园问
　　安
　　十日春巡返六骖
　　起居先诣玉阶参
　　膝前拟报耕均好庭外犹看雨继甘
　　徐零宻洒烟空表润叶濯枝仙苑间春色今年似江国萱阶万景恱
　　慈顔





　　御制诗二集巻五十五
　　钦定四库全书
　　御制诗二集巻五十六
　　古今体八十一首【乙亥三】
　　御园仲春
　　宿润连林暗逺岚韶光耐可事幽探绿凝栁陌丝方罥红重桃蹊蕋尚含新水柔于云出谷平湖圎似镜开函溶溶着个轻舟泛明圣遥同印月三
　　题春雨轩六韵
　　识喜闻元圣为书号得禾春膏今嵗庆别殿落成歌后乐诚堪志先忧竟若何名因当【去声】时易趣爱此间多藻缋寜须亟清闲每一过如斯愿振古六幕永绥和
　　蕴真斋
　　游览未可亟宴息贵有时澹寜斯亦佳藻缋徒尔为逺愧尧代阶近取谢氏诗葆光味妙理养粹恊化机寜独尚清静治理从此施
　　晴
　　春光淡荡旋添妍绽蕋风柔二月天衣试轻寒縁宿雨桥过别浦暗新烟欣从散歩披晴日乐在农耕遍大田熟食空传节令在何须赐火溯遗编
　　恭奉
　　皇太后御园游覧即景成什
　　嫩日光风宿雨晴御园节物报清明烟花契妙将三月歌舞承
　　欢合众情北地桃开先杏发东郊土沃带泥耕
　　慈懐预为田农喜麦垅迎舟兆已呈
　　即事
　　北地春艰雨例事众所知近年频霈泽深感造物私或云南廵后风气隠相随其然岂其然天道或转移利农吾为慰进人吾为疑【用邵雍事曽有诗驳之】焉有枚卜重一鸟操其机今嵗又厚幸春霖遍且时下隰或沮洳髙原及一犁髙原固甚佳下隰虞耕迟以此转盼晴蜀望寜有涯近畿膏已霑逺省复萦思闻霑河南北报逮山陜西抚臣更有言云诚时雨师【陕西廵抚陈宏谋奏各属虽有微雪仍望雨泽二月十五日至十九日连雨霑足时西路官兵正歴其境臣民喜恱以为时雨之师】时雨则何当
　　天恩敢弗寅绥逺固要政劭农要倍之但期禾黍丰跋渉众寜辞序佳几务闲应我心暂怡心暂怡岂能一刻千里驰
　　题方琮山水图
　　桃蹊春霭
　　太古千峯静幽人一事无谷神能蕴借春色有工夫萧寺依云构危亭借石扶亦云工位置吴苑此规模【琮学张宗苍画法故云】
　　枫林秋意
　　一夜霜吹宇千林叶缋峯萧萧且未下爓爓转如浓彷佛天孙织依稀白帝逄扶笻人小住应是托乔松
　　喜晴
　　次第韶光剧可怜润含林坞泮朝烟轻云乍散春曦嫩火廹山桃尽放妍
　　晓起莎茵土气香较来北地得何常东风吹雨花园好绘出当年长史张
　　仲春时节喜时晴创事非恒畅快生设使桃堪作梅观【去声】泛舟直拟是江城
　　闲
　　人孰不喜闲偶闲转不安岂是异恒性心切为君难
　　题惠山园疉前韵
　　山白桃花可唤梅依依临水数枝开九龙今日何神肖为是光春雨后来
　　再题惠山园八景
　　载时堂
　　云水相澄上下鲜坐来惟爱手芸编流阴每拟惜陶侃仰止兼因溯史迁
　　墨妙轩
　　真诠已萃千秋宝清赏还同八咏楼钗脚漏痕犹刻画请看石立与泉流
　　就云楼
　　坌至云烟无定态朗开窓牖有竒观衣霑为入山深防张旭形容契者难
　　澹碧斋
　　拍槛漪澜防滟光游鱼潜跃乐相忘琉璃界里水精阙一物不尘六月凉
　　水乐亭
　　峡琴金石韵铿锵不攫中【去声】宫还中商本意由来肖呉下何妨并认作东阳
　　知鱼桥
　　林泉咫尺足清娱拨刺文鳞动绿蒲当日惠荘评论处至今知者是娵隅
　　寻诗迳
　　诘曲穿云复度松山如饭颗翠还浓诙谐白也苦吟杜疑是曽于此处逄
　　涵光洞
　　防岈牝谷静涵虚入画可游亦可居朱户只疑双鐍处藏来二酉有遗书
　　昆明湖泛舟之作
　　雨后湖山上下鲜兰舟缓棹破溪烟千重云树绿才吐一带霞桃红欲然卖酪声稀禁火后流觞景试禊朝前六桥那畔犹堪赏水足陂塍待治田
　　景明楼
　　隄亘明湖逈置楼春和佳概雅相投汀兰防芷晴舒暖绿栁红桃风拂柔布席只疑天上坐凭窓何异镜中游防防鳬雁烟波濶岂必无心独野鸥
　　玉河
　　玉河五里玉泉接每以寻源便溯流伊轧橹声知近逺菜花黄里度红舟
　　耕织图口占
　　玉带桥西耕织图织云耕雨学东吴水天气象略如彼衣食根源每厪吾
　　仲春玉泉山
</div>
    <div class="pagination">
<a href="御制诗集_page292.html">上一页</a><span>...</span><a href="御制诗集_page288.html">288</a><a href="御制诗集_page289.html">289</a><a href="御制诗集_page290.html">290</a><a href="御制诗集_page291.html">291</a><a href="御制诗集_page292.html">292</a><span class="current-page">293</span><a href="御制诗集_page294.html">294</a><a href="御制诗集_page295.html">295</a><a href="御制诗集_page296.html">296</a><a href="御制诗集_page297.html">297</a><a href="御制诗集_page298.html">298</a><span>...</span><a href="御制诗集_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
