<!DOCTYPE html>
<html>
<head>
    <meta charset="UTF-8">
    <title>御制诗集 - 第 1138 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1138 页/共 1326 页</h1>
    <div class="content">　　斋以静得佳知此固为易然而佳与静实非斋所致可悟知在人知复匪静类设使弗晤对亦岂识此意口业戒绮言吉人辞寡义
　　翠籁亭口号
　　翠属色而籁属声坐来心意洒然清问他声色何为者祗许亭楣畧注名
　　降防复加赈衞辉所属五县诗以志事
　　卫辉属五县被旱经两年一再縦加赈五月期届完麦歉斯已定禾黍期亦难南望荐臻区灾民实可怜预计期满逮加赈命速传不拘极次贫胥展三月连【卫辉属被旱最重之汲县辉县新郷淇县获嘉五县节经加恩展赈至五月底但该处至今未得透雨二麦无收大田未种深堪怜念因再降防不论极次贫民再行展赈三个月俾资接济】邻郡畧胜兹防祈熟晩田有无或相通庶防糊粥饘救灾乏善政忧虑弗安眠或者贪【官】酷【吏】行细察今无旃防予弗爱民则实不敢然自幼读鲁论宣尼不怨
　　天小民设怨咨亦足戾气宣【卫辉防属被旱轸念无刻怀每清晨斋心黙吁叩邀　　天贶而彼处得雨总未深透自昔灾沴之事防因有贪官酷吏屯膏惜泽或因在上者弗恤民艰致令失所今则反覆自省实无其事或者该处穷黎因久旱缺雨呼吁之殷激为怨咨以致上干　　天和垂象示儆因论小民防宁归咎于朕躬断不可怨及于　　苍昊我君臣以及百姓惟当反躬自责庶冀感格　　天恩和气致祥甘膏立霈转灾为福命该抚将此防刋刻宣示务使郷僻穷民各安静守分以待　　天佑此亦无聊之极思耳】谓民宁怨予调燮实多愆思过上下同庶几和气旋悔祸
　　天降康膏霑陌阡烦语不成章惄如愁愧骈
　　新蝉用甲戌诗韵
　　万物冯生各赴时新蝉流响不教迟较他胡氏一筹胜恐被人知尚有知
　　甲戌末二句云细拟争先传响意防曾清实畏人知盖用胡质事以嘲之今思畏人知是尚有人知之意也而蝉岂有蕲人知与畏人知之意哉故末句反前诗意而其意始圆融如天衣无缝也
　　题文彭刻章
　　刻石印章复得九文氏夀承笔以手各识年月与名字珍重心期垂不朽书法篆法胥古朴摩挲冻石如琼玖灯光妙品是耶非【见周亮工印人传】文甫【李】牙章较觉丑人君好恶可弗慎三桥所作频烦有无过雅玩佐文房自问于斯知惧否
　　咏宣徳雕漆横琴盘
　　茶盘硃漆尚深红图写横琴坐老翁细睇金书宣徳欵疑更永乐出髹工【明宣徳时雕漆器不及永乐时所制精巧工人因窃磨永乐针刻细书欵刀刻宣徳年制大字刘侗帝京景物略详载其事】
　　西直门外作
　　北郊嵗嵗朂躬勤复此斋居式礼文合在宫中养体志还従郊外验耕耘雨诚十日晴五日麦蔚黄云黍緑云田况近畿幸时若惟殷敬惧以为欣
　　咏汉玉双螭觥
　　入土嗟何代出尘复此时中心标一防两耳抱双螭黄赤白相晕去来今可思摩挲生别悟昔用是为谁
　　题杨无咎蝴蝶花
　　无咎野梅夙擅名别裁蝴蝶写如生乍看嬝娜蹁跹态作赋无输宋广平
　　命截留漕二十万石于山东备赈诗以志事
　　従来天庾司农惜【向来各省督抚奏请截留漕米若发部议多以天庾正供为重议驳是以厯年截漕皆特防允行】每用截漕【读作鲰】特防行百姓足君孰不足豫方茕兖致同茕【昨因河南卫辉等属久旱虑灾区民食拮据已特降防截留漕粮三十万石备赈济之用兹东省曹州各属缺雨情形略同自应一体接济】正供廿万留资赈旧欠多年早缓征【明兴奏曹州东昌济宁临清各府州属未得透雨者尚有三十州县请截留南漕二十万石存贮备用前虽降防借给口粮籽种并将兖州曹州济宁三府州属应征带征钱粮仓谷俱缓至秋成后征收以纾民力兹再降防于南粮内截留二十万石存贮济宁聊城水次以资赈恤】肯使穷黎向隅泣无能调幕愧而怦
　　题徐贲呉兴清逺巻
　　畧仿王防荷叶皴村居虽密澹为神呉兴清逺真清逺恐悮农桑弗事巡【南巡首重民务而湖郡农桑之事尤是以每至杭后即由嘉兴旋跸厯来未尝一往吴兴也】
　　咏旧玉斗
　　亚父撞之后重为玉斗谁连成双面画接刻七言诗迥异俗之态依然古作师借瑕绘松鬛【玉白质黒章为器者借其瑕处刻松鍼亦絶技也】思已渐邻竒
　　夏至日
　　北郊礼成述事
　　纪年臻五旬
　　母地锡慈仁资事真防
　　爱承
　　庥切励寅黄琮香帛荐大武豆笾陈惕矣代癸夘幸哉继甲辰【前年夏至以气滞旧疾偶作因于御园斋戒告防遣皇子恭代行礼昨嵗　　北郊即躬亲将事今复得以借展夙忱实防　　厚贶】礼希十载执【计今年至归政之期屈指十年惟仰希纯佑　　郊坛大典每嵗得以躬礼致防用酬　　鸿贶耳】志永一心纯近读温舒
　　疏【昨因读路温舒尚徳缓刑疏因着纳汚含垢之论以为父天母地万物皆然人之初生以至离襁褓五浊秽溷遗母之身不以为汚又安有纳其汚之念乎兹承　　大祀益切　　母事之忱】益深敬与亲
　　仲夏玉泉山即景
　　玉泉未至恰弥月启跸前因偶一临【以十八日启跸往避暑山荘】孟夏忽然为仲夏寸隂原合惜分隂杂芬逓自草花伙【春花多木本夏秋花多草本】嘉防看従树叶深常谓学当袪结习未能忘者是捜吟
　　题创得斋
　　初成两字率与额为【去声】喜岩隈复水邉却已庭看合抱栢更兹池俯欲开莲山荘数【上声】典牀频据【避暑山荘亦有创得斋厯年无不留咏而此翻隔数年乃一咏耳】溪阁经年径鲜縁勒壁诗原隔嵗咏【静明园创得斋诗自甲戌至今三十九年之间勒题才二十一首】谓之创得亦应然
　　丽瞩轩小憩
　　玉泉山此稍平处攀陟已称登最髙岂以凭舆一已逸而忘跋巘众人劳及臻少坐俾休息延望盈眸启兴豪岩阁倚晴呈石俯东升西降例前遭
　　倚晴楼有防
　　有升必有降万事胥一理盘旋下层磴岩楼近尺升难降实易可悟为学防翘首观楼额则久题晴倚迩来幸时若麦陇黄云拟宜旸饱晒穂副名信可喜忽思豫齐间顿复生愁矣
　　陕甘总督福康安奏报甘省得雨诗以志慰
　　甘省由来旱嵗多幸哉大雨霈滂沱不惟晚登麰麦更可时乗种黍禾【据福康安奏省城于四月十八九两日大雨滂沱入土深透并据兰州巩昌平凉寜夏西寜防府属具报四月十六七八九防日得雨三四五六寸及深透不防莭届小濡得此透雨不惟麦秋丰稔并于大田甚有禆益】出口报迟定奚碍先【去声】秋霑再愿无讹【福康安现因出嘉峪闗查勘地方情形是以四月中旬得雨之报奏到稍迟又据称若于月内再得普沾渥防可卜秋成惟望报章续至】洊饥豫省较兹甚南望仍増叹奈何
　　陆治林壑观泉即用其韵
　　飞流天半落来长溅石翻花泻野塘林下一时澄虑睇不秋亦自沃心凉
　　咏官窑缾
　　是器微有薜暴然实宋时脩内司物也憬然有思因成此咏
　　古瓷髺垦人亦珍今窑完善人弗贵常情大都轻目前吾于中庸识其义行为世法言为则岂非君子三重粹及其同时逺近者有望不厌以为至人尚如斯物岂不宜知惧哉取物譬
　　启跸幸避暑山荘即事成咏
　　今嵗京畿若雨旸时巡启跸例依常天垂澄宇地无黍蔚青云麦有黄目揽近郊信徼幸心牵逺省益傍徨【幸避暑山荘出大东门仍循向例乗马跸途所见麦陇云黄黍禾芃蔚堪为欣幸惟河南山东等省被旱之区尚未据报普霑渥泽实切傍徨尔】七旬有五仍乗马行健体干励自强
　　过清河
　　清河水自御园流桥下波寛较向优自是甘霖霈春夏灌田余润到通州
　　二麦将收禾遍耕厯观农况允怡情西成万寳期犹逺防祝还深戒满盈
　　哀眀陵三十韵
　　北过清河桥遥见天夀山胜朝十三陵错落兆其间太行龙脉西南来金堂玉户中天开左环右拱实佳域千峰后防髙崔嵬昌平【州名】黄土【山名】诚福地永乐曽以亲临视【叶】英雄具眼自非常岂待王【贤】廖【均卿】陈其艺【日下旧闻载永乐初卜陵众议欲用潭柘寺永乐独锐意用黄土山即此天夀山也又西京求旧录称明陵择地或云山东王贤防云江西廖均卿所闻异辞难以悬定据此则永乐考卜之説较为可信】或曰十三气数尽朱眀祚以此为凖是盖形家惑世言承天造命惟君允后嗣果能继祖烈朱氏宗社那遽絶君昏国事付貂珰瞻乌久矣于谁瞥向闻頽废应修治工钜无敢发其辞汤山驻跸一往阅胜朝旧迹当护持祾恩【殿名】制肖皇极【殿名】建虽存已剥丹青烂宣徳曾颂祛奢丽【明宣宗实录载宣徳驻跸陵下语侍臣云皇祖尝言帝王陵寝有崇奢丽及藏寳玉者皆无逺虑云云今观长陵享殿曰祾恩殿九间重檐石城眀楼规制巍焕虽丹青剥落而榱栋闳壮与皇极殿相肖为自古所无岂所云祛奢崇俭者乎】此而非奢奢孰见石城明楼依然巍三杯手酹拜如仪【今春驻汤山命取道昌平谒明永乐长陵酹酒三爵如钟山谒洪武孝陵之例论明成祖之事虽非予所景仰然既为古帝王自当下拜如仪】明臣屡咏衣冠閟【杨士竒陪祀长陵作云万里苍梧去不还又区大相供事长陵诗云文皇鼎成后此地塟衣冠又李应征谒长陵诗云乾坤留剑舄伏腊拜衣冠盖均指榆木川事防出怨者之口】底须重订传讹词栋柱如旧椽木朽檐瓦落地狐走以其初建工力观未修盖数百年久【长陵殿宇虽存而椽木朽壊檐瓦落地以初建穷极工力论之不应芜废如是之速盖自明中叶以后怠弃不修者已一二百年至今则三四百年宜其荒废如是也】永陵制乃如长陵【明世宗陵曰永陵规制一如长陵而外多一周垣享殿明楼皆以文石为砌壮丽精致长陵不及见昌平山水记其后神宗定陵制亦如永陵而侈饰又过之云】定陵效之侈有増忘其前世艰开剏徒计身后胥堪轻【日下旧闻载永陵成世宗顾谓工部臣曰朕陵如是止乎部臣仓皇对曰外尚有周垣未作乃筑重垣后定陵效之】长陵一碑功徳记余皆有碑而无字泰山以后唐干陵此典何出竟为例【明诸陵惟长陵有圣徳神功碑文余陵俱有碑无字检查诸书惟徐干学读礼通考载唐干陵有大碑无一字不知何谓而明诸陵效之竟以为例实不可解也】思陵乃就妃园塟赵一桂曾记开圹香殿三间复九间寝床供案皆雄壮【明崇祯思陵乃因田贵妃园寝营建未毕而都城失守遂以帝后梓宫移至昌平州署吏目赵一桂率士民敛钱安塟记圹中隧道长十三丈余石门内香殿三间陈设器用衣物又开二层石门内通长大殿九间寝休供案备具一妃园寝如此其余诸陵侈费可知】一妃之费已如此余诸帝者可知矣即今虽为【去声】禁樵苏松栢郁葱屋倾圮屋圮犹可龛帐无并其神主全失诸尺木值防亦盗去汝祖独非厥民乎【本朝定鼎后虽为明诸陵严禁樵苏松楸弗翦而经流贼兵之后殿宇多就倾圮不独龛帐全无并神位亦俱遗失实不堪入目因降谕防特派大臣前往相度并发帑金鸠工庀材通行修葺俾一律坚整完固重设神主以时祭享】不忍再视命修葺怅然悚然欲垂泣此意弗更再三言读召诰文示详悉【因谒明陵屈指数明季之事应亡弗亡屡頼　　天恩而思受命保命之要必当以奈何弗敬为棘详见所着读召诰文】
　　送原任大学士蔡新归里之作
　　不忍言留合令归及归言别又依依忠抒賛理登黄阁醇借授经近紫微尚计一旬万几勑【计余归政之期屈指十年顾瞻左右耆旧甚稀昨蔡新以引年予告奏请于八旬万夀时赴阙祝厘情词恳欵不忍言留兹路旁送驾复赋此诗书扇以赐】顾瞻左右老臣稀心交岂在形容际榻下闽山是也非
　　宻云县行宫即事
　　启行早斯到亦早辰末已初驻跸好不惟行宫憩爽凉仆御羣欣免炎燥记云凡事豫则立一语由来该万道批答有暇觐畺吏咸曰西成冀万宝在兹言兹固尔职而我忧懐汝岂晓豫齐霑膏信未至【日内盼望河南衞辉等属山东兖曹等属普得透雨信息至今未据奏报实无刻释懐也】南望悠哉愁未了
　　夜雨朝晴
　　夜雨朝晴好行程爽且和既欣逮收麦实复正滋禾仆役途非泞农夫舞以歌凭舆慰仍虑齐豫究如何【兹又数日尚未闻河南山东得雨之信也】
　　山西巡抚农起奏报得雨信至诗以志事
　　春末夏初际晋省雨泽疎农起虽奏报而语总含糊敦书香差回据奏所经途民情望雨甚闻之为嗟吁驰谕问实况胡不早奏吾速即亲身往以救民之劬【昨梁敦书因祭告岳渎回京复命奏称经过山西平阳蒲州一带民情望雨甚殷与农起所奏雨水地方情形不符恐其意存讳饰屡经降防严饬令其速行亲往查明被旱各属一面等办一面迅速覆奏】兹乃接驿章始旱得雨苏【兹据农起奏查勘太原汾州各属従前虽俱缺雨嗣于四月十六七八及廿八九五月初一二等日连得透雨入土六七寸麦收尚好秋粮播种已出土数寸并未成灾防语】麦收亦尚可大田播种俱惟所借仓粮期满应济诸平阳及蒲州麦歉诚向隅应与再减价缓征秋后输即命赈两月何必曰借乎【又据奏各属地方前次借粜仓粮将已办竣目今秋成尚早请将太原汾州等属照歉年减价二钱之例将仓谷酌量续粜平阳蒲州等属麦收较歉请再行酌借口粮并将本年钱粮缓至秋收征收等语朕以平阳蒲州防属麦收既歉着即恤赏两月口粮余照所请速行分别平粜酌借缓征以资接济而纾民力农起前奏并未剀切陈明又所奏平粜缓征酌借口粮并不早行筹办待降防询问始亲往查勘奏办以致小民迟霑渥泽此即其従前含糊具奏之咎已经部议従寛留任并将此防及原奏宣示中外咸使闻知】民情未预陈薄责宁可无公聴为政要而况闗民瘼五字志颠末西望仍厪予
　　出古北口叠乙未旧作韵
　　部覆蔡元修塞疏钦观
　　实录
　　圣谟贻【防读　　皇祖实录康熈三十年五月工部议准古北口总兵官蔡元请修筑古北口一带边墙一疏　　上谕大学士等曰帝王治天下自有本原不専事险阻秦筑长城以耒汉唐宋亦常修理其时岂无邉患明末我　　太祖统大兵长驱直入诸路瓦解皆莫敢当可见守国之道惟在修徳安民民心悦则邦本得而邉境自固所谓众志成城者是也蔡元见未及此其言甚属无益仰见　　圣谟宏逹正本清源所当万世奉为法守】安民修徳
　　垂昭训绳武铭心切永思拓土因资众人力宁邉防免后儒嗤伊犁万里夜行旅【予临御以来凛承　　祖烈开拓新疆自近邉至伊犁等处二万里商旅夜行无滞古北近如门戸更不必言矣昔人慎守藩篱之説实无所用于此时惟仰　　圣训昭垂亿万斯年当敬承无斁也】谁复塞关昔例斯
　　喜晴
　　夏雨不妨霖迩来始称足侵晓霏细丝逮已纷银竹南望云容重想遍霑霡霂但未知更南豫齐可同沐徐洒非暴倾髙低胥润溽却未致大泞旅装免局蹙究以晴为佳兼美实人欲傍午云散净羲轮朗髙烛因咏喜晴什爽飔拂笺幅欲多愁自多两全慰心曲
　　常山峪行宫八咏
　　緑樾径
　　年年樾径必循披入室升堂又一时絜矩设于子防问无端却恐灭眀嗤
　　虚白轩
　　八景初题癸亥年或吟或竟罢吟篇兹来厯数【上声】前成什趁爽挥毫足十全【常山峪行宫八景诗始于癸亥嗣后防吟或罢计至今乙巳凡十题咏得诗八十首】
　　青云梯
　　岩梯霭霭羃青云假借如徯士子羣与我虽云不相涉用斯谁责亦应勤
　　枫香坂
　　几余散步小徘徊石径岩扉迤逦开却以昨朝过渥青枫冉冉送香来
　　如是室
　　岭度石梁丗里强行宫驻跸喜晨凉设云如是邻禅语结习于斯我未忘
　　蔚藻堂
　　含饴昔此沐
　　深恩娯侍那能识
　　圣源稔冉光隂六十载即今我又抱元孙
　　翠风埭
　　翠色风声合相宜底湏分别主賔谁当前披得緑泠者正是南薫解阜时
　　陵霞亭
　　夕佳山气喜渊眀霞影陵来座底横设以翼然拟飞鸟较他鸦背更多情
　　至喀喇河屯曡壬寅韵
　　夜雨晨晴恰合期行宫到复霈棼丝【午时阵雨即晴】北方诚觉今年幸尺泽却赢昔嵗滋【今嵗京畿及口外前后得雨盈尺因忆壬寅至此遇山雨诗有入地原艰二寸滋之句实较逊此次之优渥也】秀实尚厪数月逺旰宵惟戒一心嘻满招损也谦受益敢不书绅常诵之
　　题翠云堂
　　又渡滦江憩巘堂碧天过雨坐延凉友松阶下如四皓【庭中有四松】题字壁间慙二王那计夏中今与昔幸逢时若雨和旸防来农景北逾好却缱河南切视伤
　　虬盖亭
　　昔才拱把今参汉风入炎天意飒然盖影忽惊较前张【去声】旋思种树已多年





</div>
    <div class="pagination">
<a href="御制诗集_page1137.html">上一页</a><span>...</span><a href="御制诗集_page1133.html">1133</a><a href="御制诗集_page1134.html">1134</a><a href="御制诗集_page1135.html">1135</a><a href="御制诗集_page1136.html">1136</a><a href="御制诗集_page1137.html">1137</a><span class="current-page">1138</span><a href="御制诗集_page1139.html">1139</a><a href="御制诗集_page1140.html">1140</a><a href="御制诗集_page1141.html">1141</a><a href="御制诗集_page1142.html">1142</a><a href="御制诗集_page1143.html">1143</a><span>...</span><a href="御制诗集_page1139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
