<!DOCTYPE html>
<html>
<head>
    <meta charset="UTF-8">
    <title>弇州四部稿 - 第 171 页/共 296 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弇州四部稿 - 第 171 页/共 296 页</h1>
    <div class="content">


　　弇州续稿巻一
　　钦定四库全书
　　弇州续稿卷二
　　明　王世贞　撰
　　诗部
　　拟古乐府
　　白云謡
　　白云西来弥漫四垂虽有赤蘎畴能不迷将子暂留有桃如饴
　　穆天子謡
　　予洽东夏偕化人居岂无羣后唯子是仪执袪而腾不以胫驰
　　易水歌
　　荆卿将入秦客送之易水荆卿歌焉而客和之
　　易水立兮虹缭天壮士一出兮秦为燕
　　垓下歌
　　羣雄伏兮婴授首纵孤豚兮囓人肘虞兮骓兮弃若遗天亡我兮将告谁
　　大风歌
　　髙帝幸沛宴父老歌大风中大夫贾跪而和焉
　　大风发兮扬天威一劒游兮万乗归愿得五臣兮赞无为
　　秋风辞
　　武帝渡汾河中流击檝而歌秋风文园令相如跪而和焉
　　秋风谡谡兮霜未飞草木忍雕兮待恩晖晋有璧兮汾有珠君心怿兮自敷腴鏦金钲兮雷大鼓神鱼跃兮黄鹄舞志谈荡兮媒慨慷来日短兮去日长望岧嶤兮耸双龙恭已无为兮垂舜裳后天地兮凋三光
　　李夫人歌
　　人耶仙耶宛然而来者畴为汝之权耶
　　仙耶人耶翩然而去者畴为汝之身耶
　　平城歌
　　汉使来胡马死汉使归死马起生何致致汉天子
　　其二
　　曲逆腹如腲膇不能出一奇彼有阏氏此有戚姬
　　其三
　　开一角纵汉兵汉天子有神灵
　　其四
　　汉天子何神灵韩彭死冐顿生
　　其五
　　阏氏妬妬汉女单于乐乐翁主金珠纨縠压驼马
　　乌孙公主歌
　　妾人自惭兮诸侯女谬托嘉名兮汉翁主宠我饵我兮作逺婚匈奴贱种兮号乌孙昆弥老兮非我偶少王壮兮实余后念欲一死兮为国忧失身苟活兮贻国羞丞相何人兮爵通侯
　　蹛林歌
　　六驘马白羽笴嫖姚物故天助我单于自将防蹛林左贤一矢贯两禽
　　敕勒歌
　　银服匿紫酡酪宁胡阏氏奏汉乐北风摄羊一万角十道壮马不得索
　　娇女诗
　　娇女好姿首不为他人媚阿母手簪花花掷弃之地作女任汝骄作妇恐不易
　　三洲歌
　　阿母见钱喜女今见钱悲金铸估客身不得好心期
　　其二
　　万斛峩珂舟人道是珍贿一头载红妆一头载緑螘
　　其三
　　舡过第三洲日落门前树定有可憎人侬今不肯住
　　襄阳蹋铜蹄
　　襄阳老龙隄爨石铁作泥骏马骄凿落真是蹋铜蹄
　　其二
　　买得樊城酒来醉襄阳伎人道江波险侬道是平地
　　其三
　　宜城七十里朱楼与云齐无地着酒馆眼饱肚中饥
　　其四
　　醉倒习家池扶郎郎不归道侬工下泪去看羊公碑
　　宿阿曲
　　天门三十六地户七十二门门与户户一一一天帝
　　石城曲
　　石城诸郎子结束种种新眼角多留媚是侬昨夜人
　　其二
　　广陵细腰女搦搦裁一束不敢望同生一宵抱亦足
　　莫愁乐
　　家家迎莫愁人人説莫愁莫愁歌一字恰恰印心头
　　其二
　　十万作纒头莫愁不肯留银缸黯欲尽翻为莫愁愁
　　休洗红
　　休洗红洗多渐成碧裁作侬衣不中饰红随逝水杳不归何似当初但为白
　　千里马
　　千里马胡不疲五帝渐以骤三王不免驰焉能饱食安步歌皇羲上乗此马将何之
　　轵深井里门行有叙
　　余读太史公所着刺客传意独取聂政谓养母而不以身许人孝也母死而后捐七尺以殉所知烈也弁髦百镒之金而却之廉也取万乗之君若相于夹铍之中若承蜩勇也死而皮面决眼使不可识以全其姊弟也其姊盖深知之故捐脰以伸其名于后世虽然政非特欲全姊也意实欲全严仲子于何知之其言曰多人不能无生得失生得失则语泄是韩举国而与仲子为讐之言也所以皮面决眼使不可识者此也嗟乎使豫让之捷若政必能快意于襄子以下报智伯荆卿之谋果若政必能轻身以刺祖龙而匿燕丹之遣惜哉前乎此而未有政也后乎此而政不作也据史刺侠累因并韩哀侯传误
　　韩国嬖大夫轵深里中客车马委巷过贵贱不相敌长跪觞母前别致金百镒为母隠狗屠未敢轻七尺惟有径寸丹耿耿桂其臆母死服已除慨焉欲有伸大夫不共天侠累相且亲偻行至韩国仗劔入其闉长防五百队戢戢若鱼鳞傍睨陛楯间眇若无一人挺刃不三挥立斮其君臣所当悉糜碎愤血射青旻皮面屠出肠顷刻捐其身法当购主名千金尸诸市亲友皆避匿乃独惊其姊抚尸独呼天是轵深井里聂姓以政名心借严仲子捐躯为其友毁形为其姊弟昔从母生姊今从弟死仲子愿已酬株累亦可矣安能顾区区千秋掩贤弟我欲竟此曲一曲酒百巵宁如豫与荆身殁有余悲
　　信陵行
　　太史公传四公子吾独取信陵君无忌焉夫孟尝平原春申皆以国重者也信陵能重国者也信陵在魏不亡亡信陵而魏继之悲夫三公子非真能下士也所下亦非真士也真下士者一信陵君而已其声施后世至髙帝而犹为之置守冢有以也夫
　　侯嬴夷门监朱亥猪狗屠薛公卖浆者毛公一博徒公子枉见之腰膂屈若无上客气未平下客眼为枯畴击晋将军畴窃宫中符畴能动公子趣驾返魏都一战王龁走再战蒙骜逋邯郸复称赵大梁不为墟五国所宾从响应复景趍秦间一何亲令弟一何疎秦王一何狡魏王一何愚少来不纵酒亦不恋名姝称病不复朝谢客日都卢宁为汴郊鬼勿作咸阳俘英风感异代天子酹其丘可怜安厘王不得麦一盂客从咸阳来几作诸侯奴亦言骊山足久已窟妖狐
　　鲁朱家行
　　太史公防侠传其在战国者皆别见之所着鲁朱家以下不数人而独朱家最贤其巧喻奇举善藏不伐大指出鲁仲连而卒能自保牖下田仲剧孟稍祖述之郭解翁伯不尽得其意而加以隂贼行之平世宜其及也
　　朱家昔在汉与髙帝同世为侠不沾沾中心实自喜藏活豪贤以百数余人不胜纪斥买十钳奴中有季将军画策谒滕公上为赦其罪得复拜郎中将军既尊贵若遗忘故恩朱家终身不相见亦不复自言将军与弟心共乃师其意一勇一诺闻诺者至死长负愧侠儿有田孙有剧任侠不已郭翁伯嗟嗟膂断族亦赤
　　鸱夷子行
　　太史公传货殖以十数余独取陶朱公陶朱公者鸱夷子皮也夫其佐句践灭夫差为田常殱子我所至必成功功成而弃之若遗出防致贿数十年而三散千金尚能听息于子孙以致钜万盖先几若蓍蔡出没变化若鬼神矣度其后先所更歴当且余百嵗或云七雄灭公变名姓卖药市中盖仙去不死也
　　计然有七策少伯五用之刍粟如丘山坐使防稽肥灭吴既彊越弃之忽若遗扁舟适齐邦自称鸱夷子皮为田僇子我隂使齐社移忽复谢所宗以其重宝归陶适天下中众贿所化居黄金直千万三致三复挥少子诛了不悲老氏张翕吾所师神龙变化那可羁安用区区相印为
　　雁门大守行
　　太史公传酷吏吾独取郅都都公廉忠信而不得免坐临江王寃死耳夫临江王故皇太子也都以景帝多猜疑其臣即予纸笔上书而上切责以囚安得上书谁与纸笔者且及我在而贰其心为异日地故禁弗予而王得之魏其侯乃自杀矣都亦不得为无罪第不可遽坐之酷耳至其面止上搏熊而救贾姬揖丞相条侯岂龊龊寗成义纵伍都为雁门太守匈奴畏之不敢近边者终其身至为偶人象都纵骑驰射莫能中其见惮如此嗟嗟岂易言哉
　　太守未行屯与敌共雁门雁门得太守始复为汉有太守来匈奴走碧眼番儿射雕手目瞚舌噤畏木偶临江死太守生长信官中气未平太守死单于喜未央宫中上拊髀曷不早赦临江王孝子忠臣两无伤
　　东方曼倩行
　　太史公传滑稽吾独取东方生焉所欲称者具夏侯孝若賛矣櫽括其事歌之
　　孝武帝时有东方生长九尺余月请一囊粟不能并侏儒用奇钓上闻待诏始离公车射覆多巧中往往解上頥舌折郭舍人防止馆陶儿拔劒割伏肉殿上或小遗恠哉辨秦狱驺牙表降夷歌郑必终雅为谀不废直偶尔乞大官无官意亦得上赐颇不赀梁肉金钱帛悉送宛若家相与行交接海鸥一世主儿戱诸王公首阳呼为拙柱下始云工宁学公孙丞相脱粟不令舂厨车载渭桥巫蛊满东宫挥手谢世人竦身白云中
　　颍水浊
　　颍水浊灌氏族灌氏族魏其僇结交莫结侠结侠身似叶使气莫使酒酒中三尺铁捐身为名名不美当时悔作有心鬼不教田蚡磔东市
　　莫跋扈
　　莫跋扈付丁旿莫侜张付桓康半面哭半面啼死与生在一时壊长城犹自哿蚀明月我灭我
　　古押衙
　　蛙黾在沟中求吃天鵞肉仙客小鳏夫思从宫嫱宿明珠故自珍龙颔有逆鳞富平古押衙一片有心人一片心几腔血杀人灭口身并灭淮西有李朝有裴七尺不售君王奇坐忍万姓皆攅眉
　　施殿司
　　施殿司不了事可怜一片心化作千载泪窃国误国凡几辈夜博氍毹满堂醉千人颦眉万人指不见头颅化为水我疑古来少劔客不然劔客非男子
　　贾团练
</div>
    <div class="pagination">
<a href="弇州四部稿_page170.html">上一页</a><span>...</span><a href="弇州四部稿_page166.html">166</a><a href="弇州四部稿_page167.html">167</a><a href="弇州四部稿_page168.html">168</a><a href="弇州四部稿_page169.html">169</a><a href="弇州四部稿_page170.html">170</a><span class="current-page">171</span><a href="弇州四部稿_page172.html">172</a><a href="弇州四部稿_page173.html">173</a><a href="弇州四部稿_page174.html">174</a><a href="弇州四部稿_page175.html">175</a><a href="弇州四部稿_page176.html">176</a><span>...</span><a href="弇州四部稿_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
