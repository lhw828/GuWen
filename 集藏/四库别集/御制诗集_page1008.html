<!DOCTYPE html>
<html>
<head>
    <meta charset="UTF-8">
    <title>御制诗集 - 第 1008 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1008 页/共 1326 页</h1>
    <div class="content">　　泉香亭
　　盘固富于泉艰致在成池叠石为崖畧居然可贮斯来源既弗穷去流仍有酾不亏复不盈小亭日俯之声实与耳谋色亦供目披其香在虗无静惟鼻观宜
　　王谷祥梅雀巻
　　泉香亭合弆佳图酉室雀梅恰当【去声】夫莫谓南枝阙北地【向以盆梅植之于庭今竟成树作花矣别有诗纪事】试观防影与呼雏曰真曰幻浑难辨是异是同都可娱何必纥干羣怨冷即防龙井傍西湖【泉香亭盖写龙井一曲为之】
　　养虚斋
　　斋在太虚中虚亦斋内有别乆偶至斋依然此虚守内外本一如夫何分暂乆是盖斋之长而亦虚所受自问据牀者其养若斯否
　　题董邦逹山水小册
　　桞渚悬罾
　　鳞戢轻鯈春水新不为网罟不竿纶悬罾特置桞渚傍【去声】也匪临渊徒羡人
　　烟岚萧寺
　　雁塔蜃楼时隠现钟声却落半空闻问谁题牓寺门者应是南朝萧子云
　　荻浦维舟
　　伊人不见见维舟虽系芦丛亦自浮讵必招招询姓氏了知应是志和流
　　水木明瑟
　　不郭而成水木园亲人鱼鸟化机存飒然明瑟意无尽信是知言惟道元
　　岩阿溪阁
　　岩阿有阁俯清溪山色波光互筦倪所乐未须殊动静此间防得智仁齐
　　秋林野屋
　　薖轴何人此乐饥秋林萧瑟欲稀时客来蓦向茅檐呼【去声】应出蓬头王覇儿
　　云锦淙泉
　　万叶纷飞落石泉锦江是否意疑然征袍设问归何处原在唐王晾甲邉
　　踈树茒亭
　　扈来小册写方方【董邦逹昔年扈跸山荘写此册以进乆陈案头兹驻跸田盘几余临憩偶检及之因各题句仍合装留贮于此】研左于斯乆弆藏乗暇拈毫重题句西清朅忆旧香光
　　题清啸堂
　　天籁落空地籁应气求于此理原彰至音盖莫愈乎此何必区区学啸章
　　得槩轩有警
　　偶临得槩轩因玩得槩防山色与泉声其槩信得矣然予有进焉讵宁言逰止徃古及来今人情共物理其境不易穷其情实难揣率曰槩斯得是愚而已耳
　　逰古中盘慧因寺
　　中盘已自佳山僧谓无名跪求寺之额遂与慧因称【寺旧无名乙未春巡憩此寺僧乞额因书慧因字赐之】兹来偶重逰漆扁早悬楹我犹以为恧僧殊觉其荣嗟嗟有是哉何由朗法灯慧讵有其所因亦无厥能名与弗名间何殊彼化城
　　再题慧因寺
　　慧非因幻慧因是慧真因扫却因和慧问谁幻与真仍来得句日不记赐名春像设拈花坐傍无防笑人【寺中像设如此】
　　坐槃阿精舍即事
　　古中盘今慧因寺其傍精舍名槃阿六年一瞬坐十笏光隂石火真无何果然中盘胜以石攅簇硱磳窓前罗萧谡虬龙声偃盖漻戾琴瑟响荅歌上松下水各享帚【上盘胜以松中盘胜以石下盘胜以水见四正山居志】防于此实致中和天地位焉万物育在此在彼孰知麽
　　少林寺
　　屡降复频登招提处处凭不过付一览谁与问相应法界本无异嵩阳底借称偶思面壁石摹像我犹曽【嵩山少林寺有逹摩靣壁石向曽摩写】
　　再题千尺雪
　　雪从天落千尺多瀑拟千尺雪已羙乃知大言与小言炎炎詹詹殊若是虽然斯仅千尺乎山中源逺数十里以论墙内及轩前名曰如是而已矣容容防防实壮观坐石临流契妙防妙防亦岂易契哉自哂拘墟尚如此
　　题唐寅品茶图
　　伯虎品茶事欲仙朅来逸韵仿依前中人茗椀安排就双手髙擎俗已然
　　饍榆
　　榆榆饼备尝新尚饍调和拟八珍惭愧灾区济饥物难言一饭不忘民
　　钱维城松下防泉
　　忆昔盘阿盘涧濵翰臣土画命传真松声泉韵都依旧岂意伊人作古人
　　题清音斋
　　庭前二友【谓古柏二株】结交深嵗月千年以上寻那为【去声】春来有改貎惟因风度送清音瓯香研浄浑如昨翰染藻摛恰值今一片闲云任舒巻其间似获豫逰心
　　澹懐堂
　　朴屋搆盘凹种松嘉防交傥然暮春到倐已六年抛引兴云峦巻拂尘风竹敲澹懐何所事析理欲无淆
　　撷翠楼
　　几架岩楼栖崛崎乔柯低叶座中披漫嫌翠色未张王【二字皆去声】好是千林醖醸时
　　题画
　　写真世宁擅【郎世宁西洋人写真无过其右者】缋我少年时入室皤然者不知此是谁
　　咏汉玉螭文璧
　　古改后人为【是璧似以旧璧改为者】改仍古若斯如豺则已贬【史记周本纪如豺如离离即螭也】无角故云雌究亦非今制何当作雨施寳之縁庇防楚客有佳辞
　　石林精舍
　　已据林之深复栖山之曲怪石披崄忽敞岩扉屋禽讶客来生栈忘径行熟于焉斯小憩澹懐仍畅目既静益佳哉耽静属有欲宜付云水僧恒此消清福
　　董其昌青山倚艇
　　何人倚艇望青山烟树云峯缥缈间婉娈虽然得佳伴疑黂犹欲辨茅菅
　　按山荘弆古画不多惟香光婉娈草堂为巨擘此幅虽署元宰而笔力较弱并漫识之
　　题心镜斋
　　池上书斋清絶尘平铺监水弗涟沦名宁无谓耽他景实亦有因切已身上下古今治与乱纵横中外吏兮民莫非心镜所宜照毎以凭观惕以频
　　潆文榭
　　静为渟澈动而潺韵匪宫商象以闲试看因风文自潆岂诚有意设其间
　　题崔彦辅溪山烟霭图五叠前韵
　　一方素纸本来空几笔溪山真者同频叠偶如蘓玉局要当吟以不工工
　　留云室
　　屋中贮竒石厥石本云根石固不必移云固常如存写楹乃其余作霖斯为恩东郊正需泽吾岂托空言
　　池上居
　　幽居构池上池上趣如何秋月静中印春风动处和岂能恒此对惟是偶为过用遣一时兴还成五字哦
　　琴峡亭
　　分宁曽欲洗筝琶【黄庭坚聴琴诗满堂洗尽筝琶耳】使聴斯音定不差万古髙山与流水那知世上有期牙
　　题陈书仿王防夏日山居图
　　诗册书来图并陈【陈书乃钱陈羣之母陈羣呈进诗册并进是图】王家荷叶宛同皴盘中此画得其所却我无端忆故人
　　题仇英松风水阁图
　　十洲笔向失纎秾此独神传澹泊宗山则似盘湖弗似伊人共我聴涛松
　　东竺庵
　　东竺最深幽岩径跋几曲寺弗事荘严三间架古屋调御坐中间林泉对清淑是诚竺家风本来真靣目小憩坐精舍盆花红防防昔春与今日今昔蕉还鹿名言则且置好山如画读
　　写东竺庵慈柏仿沈周慈竹图法
　　慈竹向曾图【辛未嵗曾仿沈周慈竹图缋帧献　　圣母此柏实似之向未曽见也因写其形并题句】慈柏图兹始东竺所剏见不可无言纪山僧巧种植于恒未覩此百柯共一根栉栉复薿薿张如龙尾舒覆似凤翼纚陡思前所吟即今无用矣而僧颇炫竒自谓胜常耳争能郭槖駞减价柏树子【僧问赵州如何是祖师西来意对曰庭前柏树子】
　　云浄寺口号
　　横盘松岭降还升恰有招提倚翠崚山寺副名诚善矣岂知我正望云兴
　　千相寺
　　调御丈夫具三身圆满报身及法【清浄法身】化【百千万亿化身】万亿无央数众哉举千概见兹假借而此寺实祗一相一即千耳无须讶平明步辇出园门乗兴来逰万几暇防岏仄径穿石林防鳞丛出松架精蓝揽景固云佳却怜仆从汗雨下云罩塔影霄汉间不必更前适可罢
　　寄题云罩寺
　　本欲髙峯试畅吟【近于玉泉山丽曯轩有晴朗盘山遥在望言捋摛句最髙峯之句】中盘一带胜粗寻乗舆已惜勤人力罢马终教愧我心佳景况宜留不尽好山且慢效其深岧嶤阿那云中寺敲句应须待重【去声】临
　　即事
　　吾向逰盘山据鞍率跋马兹来逰盘山乃多乗舆也心固弗改昔身实非昔者孟子养浩然筋力恐难假设云舆则逸已逸人劳惹斯岂忠恕道自诵成吟冩【盘山半天楼检向所临章草无逸及题句即事成吟并书于册】
　　题农乐轩
　　鳞塍开几罫学稼意聊存种树为藩落茨茅肖野村较晴还量雨叱犊与孳豚农乐诚常愿思之未易言
　　清谐堂
　　有水帯其前有山屏厥后松风开作扉萝月翳为牖田盘处处与清谐却譲虚堂独享帚最佳似此宜恒居而我不过来以偶来偶仍即命舆返田盘先生笑人否
　　潄琼轩
　　绕阶铿尔复漎然潄处宁期砺齿坚漫谓石声兹拟玉试思玉石未名前
　　钱维城江山揽胜图
　　扈跸曽昔日留图值此朝春江铺淡沱云岫耸岧嶤入揽胜无尽成吟兴亦超而其人故矣倪沈视同遥
　　题贮清书屋
　　屋因贮石云贮清其故向屡言之矣一畨来有一畨防试问今来防何防大清天下亿万年我以一心贮如是孰大孰小孰为要岂徒玩景耽乎此
　　受冝居口号
　　朴筑幽居林壑丛四时景概纳无穷问予所受宜何是应在良言逆耳中
　　题邹一桂杏花
　　峻岭崇山飏惠风无梅香洁有梅红伊人南去仍成古画与庭花依旧同
</div>
    <div class="pagination">
<a href="御制诗集_page1007.html">上一页</a><span>...</span><a href="御制诗集_page1003.html">1003</a><a href="御制诗集_page1004.html">1004</a><a href="御制诗集_page1005.html">1005</a><a href="御制诗集_page1006.html">1006</a><a href="御制诗集_page1007.html">1007</a><span class="current-page">1008</span><a href="御制诗集_page1009.html">1009</a><a href="御制诗集_page1010.html">1010</a><a href="御制诗集_page1011.html">1011</a><a href="御制诗集_page1012.html">1012</a><a href="御制诗集_page1013.html">1013</a><span>...</span><a href="御制诗集_page1009.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
