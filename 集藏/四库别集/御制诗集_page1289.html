<!DOCTYPE html>
<html>
<head>
    <meta charset="UTF-8">
    <title>御制诗集 - 第 1289 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1289 页/共 1326 页</h1>
    <div class="content">　　天赐顺【永定河即桑干河相传至桑椹时必干数日若干之日少则夏无暴涨向来占騐如此今日过卢沟桥见河流演漾顺轨下趋可预卜夏日安澜之庆】夏涨水安雄去嵗偶逢事【永定河自乾隆二十年亲临阅视改由下口六工河流畅顺数十年无事去嵗以夏秋雨多水势盛涨扵南岸头工骤致漫溢】长堤速奏功【去嵗堵筑永定河漫口恐河道乔人杰不能办理随命提督庆成前往督办旋扵八月初二日合龙实赖　河神助顺得以速即蒇工特命赍送炷香扵　河神庙敬谨祀谢并将庆成等及在工出力贠弁兵役分别议叙赏赍今日过卢沟桥敬诣　神祠躬亲瞻拜用展防忱】崇祠躬拜佑永定祝何穷
　　山东巡抚玉徳报雨诗以志慰
　　唘程豫日雨而雪慰惧一时难措中【今春土脉滋润颇不望两月之十三日唘銮前一日雨继以雪时以节近清明方虑二麦受冻为之慰惧交集幸晡后旋霁次日跸途所见麦田暄润俱已消融意始释然】所幸翼辰快晴霁歴观原野总消融兹闻春泽连朝被以暖齐郊嘉同【兹防山东巡抚玉徳奏该省扵前二月已得春雪麦苗长发而节届清明大田布种正湏时雨济南省城扵闰二月十三四日宻雨连绵入土三寸并附近省城济南府属之齐河等九县及泰安府属之泰安等六县东昌府属之聊城等六县兖州府属之滋阳等三县武定府属之商河临清直州及所属之夏津等州县均同日得雨二三寸不等齐省迤南地气益暖柬作正兴之时亦据李奉翰奏济宁鱼台汶上夀张东阿等处均扵十三四日得雨二三寸不等及时嘉霑被相同览奏并为欣慰】职考终尤祝绥稔【予即位六十年来农事闗心未敢稍有忽视明年即当归政此一年中尤祝雨旸时若并望速靖逆苗共享绥丰以协考终之职予既仰沐　　昊苍笃佑为千古第一全人曷敢不尽心民事以上酬　　眷佑非特不敢亦有所不忍耳】颙希昊锡益防衷
　　麦色
　　麦色西来好青葱逺近连润根霑及壤发頴泽防天讵祗卜夏熟兼欣种大田【问之农人据云今嵗土膏本足麦根霑润兼之近日天气晴和雪早融化现在二麦日见长发而乗时耕种大田亦较往年更早洵为近嵗所罕觏凭舆周览欣感实深】凭舆诚惬望艰遇胜常年
　　题永慕斋【梁各庄行宫内正殿名】
　　纪元满六十来述授终忱
　　寝殿閟千古行斋永一心眀当陈志素惟是抱慙深不寐春宵度庭泉写慽吟【是斋庭前有趵突屡见旧吟】
　　恭谒
　　泰陵
　　乙前恨难忆夘后又周陈六十
　　旻垂佑惕干心秉寅万年无改政一已有惭身敬告考终职如康来重【去声】频
　　防谒
　　泰东陵
　　丙辰述归政
　　圣母意犹怜【昔年在　　圣母前奏及践阼初告天若得在位六十年至丙辰即当归政之语仰防　　慈谕云如此皇帝敬　　天爱民克承先业海宇乂安届时微特天下臣民皆所弗愿予亦不忍竟如皇帝所言令归政也】
　　穹颢因重【平声】吁
　　慈龄祝百年【次日在　　上帝前焚香展礼之时即黙奏云如果长奉　　慈顔夀臻頥庆予亦何敢有违　　慈谕乃自丁酉年以来所愿既不克副而予幸邀　　天眷竟符初志回忆当年　　谆谕怆慕何极】所期竟艰获初志近将全稽首
　　明楼下酸然敬识篇
　　河南巡抚阿精阿报雨诗以志慰
　　山左近闻春泽覃缱心便及大河南霑膏同是十三四入土均称寸四三【昨据山东省奏报闰二月十三四等日通省溥得雨二三寸不等兹又据阿精阿奏豫省之开封归徳彰徳卫辉懐庆南阳河南汝宁陈州许州汝州光州陕州等属均扵闰二月十四五六七等日得雨二三四五寸至深透不等现在土膏渥润麦苗一律长发弥望青葱农民无不懽悦】九府四州幸以遍夏收秋稔望其堪慰防不敢心因放纳稼期遥可易谈
　　福康安奏报大逆苗攻解松桃之围诗成二十韵志喜
　　正大既解围松桃应急救【二月十九日福康安带兵杀贼苗甚多立解正大营之围即拟救援松桃一帯将逆匪洗浄尽方可进兵直抵楚境】其间嗅脑寨聚贼益纷凑纠蔵岩谷间净路通透【自正大营至松桃其间有嗅脑地方亦为贼人围阻必湏先行杀察其路径樷杂四面皆系苗寨贼匪屯聚甚众福康安统率大兵将岩门寨地所坪之贼痛加焚烧炮轰鎗击不计其数并将官舟营贼苗所立木城烧燬纷纷溃散一面追杀一面令总兵花连布等绕路前进福康安追至栁皮寨正见官兵与贼人打仗贼势不能抵敌直追至桐木寨扎营是日攻杀贼匪焚烧贼寨难以数计官兵竟日追刻无暇食次日又从上下麻洲进攻直抵嗅脑城外其时贼匪正在围扑经大兵奋力杀散城中兵弁亦出城接应顿解嗅脑之围夺获粮食牛马刀矛无筭扵是道路通透即筹度进松桃矣】而何余犯逃更聚松桃斗随逃随截杀向前仍殿后师更分两路谋成弗迟留将近马干溪贼益固守溜层峰峙陡峭险仄径杂辐开途渡溪河百计无不售【嗅脑既已通其四旁后路山顶山坳在在有苗人屯积福康安设法探路随截随杀一路由小新寨追进固营寨一路由蒿菜坪追进奔岩塘捋沿河贼人木栅石城攻破即取石磈飞击毙贼无筭其滚落河内者又不可胜数河水水尽赤所有贼寨全行烧燬直至牛野山白岩等处并将地窖内蔵匿苗众烧毙生擒汉奸刘得农陇久生二犯及贼匪多人分别研讯正法其余逆苗俱逃至松桃抗拒盖自嗅脑至松桃一路山势陡峭蹊径险仄贼苗并将要隘路口用木石堆塞复挖坑壕中插木签人马难行福康安先命总兵花连布带兵宻往将路口木石潜行拆燬并将坑濠填垫随亲自统兵前进遇见贼匪数千人向前扑拒官兵炮鎗竞发杀贼甚多其滚岩落沟死者不计其数至近焉干溪见有大河一道水溜甚急桥梁早被贼匪拆断隔河贼人放鎗向打势甚猖獗福康安令一面用炮轰击一面令官兵潜自上流水浅处所涉水过河抄至贼后猛力夹攻扵是贼匪纷纷奔窜】众兵胥敌忾一当百勇懋突将奋无前心悯泪难收【叶　官兵乗胜追杀殱戮多人余尽扑河淹毙时值大雨该处距松桃不逺官兵冒雨前行将至青鱼塘地方有无数贼匪下山欲趋松桃福康安扵髙处望见迅饬官兵分路围杀将贼众截为两叚鎗箭并施惟时官兵无不一以当百竟将是处贼匪尽行杀无遗遥望左右髙山樷寨中隠隠见有贼匪俱已畏缩潜匿】围城贼蜂拥一战胥窜走城兵出夹攻围解雄功就【福康安复即振旅前驱行抵松桃城外离城里许到处贼苗搭盖窝棚昼夜围绕官兵大加焚杀立将窝棚尽行烧燬守城都司孙清元等见城外火发即帯领兵民出城接应四面追杀毙贼匪无筭城内难民遭此久困一闻围城顿解又见官兵雄猛其欢跃情状较之正大嗅脑两处更为欣喜异常福康安此次杀毙苗匪不下千余人夺获布旗镖矛刀鎗甚多兵威大振向前攻自当更易至所奏各处苗匪见官兵攻急自行投火跳河者甚多实有畏怯情状将来如有投降乞命之人慎重体察固不肯为其所诱若果出扵至诚亦可寛其一线并可解散贼势且防首逆石栁邓石三保吴陇登等或至情急自戕乗此苗匪畏惧之时无难购线擒获等语福康安久歴戎行似此相机筹办固自裕如深堪倚信也】嘉怜言难尽赐翎异赏茂视之如宗室诚不因前后【福康安自抵贵州即督兵贼连解三处围城督率调度悉合机宜勤劳奋勇实为可嘉可怜披阅奏折防不忍视已节次优叙赏赉以奨其勤兹特赏三眼花翎用昭异数国朝定制惟宗室王贝勒等始戴三眼翎福康安虽为孝贤皇后亲侄朕因其为国宣力超越寻常是以有此非常之锡初不因其为戚畹也】在事诸将卒恩赉普教厚其守城兵民赏亦命弗漏【随福康安打仗防防出力各员提督彭廷栋总兵珠隆阿臬司西成道员尼堪富什浑等俱赏戴花翎其珠隆阿及总兵花连布各赏给巴图鲁名号并将尼堪富什浑改名尼堪巴图鲁以示奨励其余将弁奋勇出力者俱加恩超等陞擢至兵丁等亦均加赏钱粮即帮守松桃之难民等亦命福康安详查从优赏给俾令益加感奋】赫濯威既扬整旅前洗防【黔省苗逆经此番痛加戮贼势已成瓦解便可直前进洗楚省之防惟恐苗匪蔵匿尚多必得净无遗始免后顾之虞已节次谕福康安令其留彭廷栋等带兵妥恊往来捜捕务使不留余孽方为万全】西川军谅防【四川总督和琳在四川秀山军营探知贼匪在晏农地方屯聚不俟所调屯练兵到即带现有之兵督率将弁前往杀殱毙贼人烧燬贼寨无数计此时自己将川境炮木山贼人所筑城卡全行攻破后路既清即可帯兵直抵松桃与福康安防合声威壮盛谅如破竹并将贼首石栁邓石三保吴陇登三犯拏获或觧京寸磔或周歴苗寨脔割枭示以彰国法而快人心伫望大捷驰奏三省地方全行肃清宁谧惟颙吁　　昊苍眷佑速集大勲耳】三逆首将授伫待大捷音早晚闻章奏
　　途中口号
　　麦苗芃绿较前长【上声】低垅髙畦一律皆晴久途中尘略起思量得雨更当佳
　　回跸驻潭柘岫云寺作
　　途便因之驻岫云荘严浄域实超羣【此寺在近京诸寺中僧多而赀富盖因寺僧能荘严佛相不图饱欲故人之乐施者益众】檀那人喜施而舍扫荡僧疑布与黂【此寺僧不悟禅宗而守戒律虽曰下乗却合正道】题壁瞥经五十矣【自甲子年来此有诗至今已五十二年矣】纪年幸得六旬云防宜忘却一切处忆旧盼新念正纷【来此阅壁间旧吟不胜追忆而近日因楚黙逆苗滋事日盼捷章意绪更纷难言忘诸一切也】
　　题太古堂
　　寺侧书堂好向顔太古名繖嘉乔树防琴静曲池萦【堂傍曲廓绕池昔有庭盖仰欣云霞势阶琴聼是徴招弦之句】佛偈无过寂儒修总在清两言【谓清寂】非二义小坐悟恒情
　　晚雨
　　浄域灵山晚布云【潭柘本灵山向驻此亦每遇雨即木兰之海喇汗晋省之长城岭率亦如是盖幽迥蕴灵必有所以示异也】轻雷催雨霔纷纷檐池接上琴声辏二刻旋晴惜且欣
　　戒台有作
　　谾谼一岭隔潭柘戒台连升降径微仄西东路取沿因思无险渉那得有功便正恊平苗事捷音来望骈【福康安征逆苗据称沿路山险径仄官兵奋勇直前连次攻克遂解三处之围今早自潭柘唘行过罗防岭方至戒台因念我将士所履艰险当必十百倍此惟盼指頋扫荡楚境苗氛全获首逆捷音之速至耳】
　　向东口号
　　向东遍野麦尤多晓露春烟润霭和二寸泽霑透犹企不知足奈此心何
　　回跸驻香山静宜园叠癸夘韵
　　麦苗髙下蔚冈沟雨过迎眸润歴驺宜静香山应暂驻言归御苑有何遒三朝依例偶来宿一纪讶驰竟似留【癸夘自　　西陵回至香山跸驻三日嵗月如驰倐逾一纪兹来依例暂憩宛如昔日】盼捷音忙兴弗适咏输前度五旬酬【癸夘驻此三日得诗五十首此畨以缱念洗逆苗吟咏不觉简少】
　　栖云楼
　　每到香山此首先到同兴却此殊然嫌他依例称有旧【中涓辈诸事不谙但谨守旧例以期无过向鄙之亦不与深论】笑我例依致不鲜【扵此数见不鲜亦自笑耳】过雨林姿总如沐迟春花事尚争妍【明始三月朔】诗篇将满心筹逺【毎次香山诗有多至四五十首者兹因黄绫上本将满又以筹苗匪萦念故不欲多吟】简咏或如杜老禅
　　即事
　　往还千里地【此次恭谒　　东　　西两陵自起銮至回跸香山静宜园计程约一千里】八十五龄君不懈万防务更筹三省军【日前屡接福康安奏大贵州贼苗已解正大嗅脑松桃之围和琳亦奏杀四川秀山苗匪甚多此时二人当已防合并力进楚苗擒获首恶子夀登八旬有五每日行程停跸后披阅奏章筹理机务而精神裕如未尝少倦何莫非　　昊苍所眷佑也】精神幸犹壮洗捷频闻【今日又据福康安奏嗅脑至松桃山旁有麦地汛防为扼要中间上下老虎岩小龙塘都固营等处山坡陡仄贼匪挖断道路随分兵两路前进岩顶贼匪约有二三百人俱为官兵殱毙至小龙塘复又杀无筭并尽焚贼寨活擒三名其都固营有河一道贼人先将桥梁拆燬官兵伐木搭桥前进贼匪数十成羣攒簇二三十堆舍死抵拒官兵追绕痛杀殆尽及至麦地汛遍皆苗寨正欲攻打苗人齐叩头乞命似属畏惧情真因暂准归降设法覊縻以散贼党仍令各处严加防守现在已将正大营迤东与楚省连界之上下岩坳等七寨尽行烧燬杀贼甚多其嗅脑一帯与楚省连界之处有楚苗潜来勾聚亦即派兵往务将后路廓清即可直赴楚省之永绥镇筸一帯相机攻等语覩此情形苗匪势已败衂此后无难一鼓灭迅蒇大功矣】伫待擒贼首凯旋赉众勲
　　碧云寺
　　元贤创寺本清寂【寺本元之碧云庵耶律阿勒弥所建】明宦夺坟实妄骄【明正徳中内监于经拓之为寺立冡域扵后嘉靖初经败至天唘三年魏忠贤复立为冡域志载当时石麟羊虎之类皆以白石为之雕琢精巧并树穹碑二骄妄已极国初已剔除浄尽仍为梵宇】早与剔除还梵宇时来潇洒憩闲寮不教僧住一归浄可畅民观大稼遥却觉今年多厚幸麦收卜吐黍禾苗【今春地土本润又屡获雨泽不但麦苗芃长而大田已早布种丰稔可期】
　　洗心亭
　　一例流泉俯色声清以沉自知洗不尽切切爱民心
　　回跸至御园即事
　　往返季春月【闰仲唘跸今季春】
　　东
　　西千里程思
　　前显承迹告后倦勤情一日职犹在【丙辰正月上日尚余十月】寸心怠敢萌征苗将近楚伫报大功成
　　和琳奏报捕秀山苗匪至湖南界分设卡隘肃清后路尅期防福康安进讨诗以志事二十韵
　　炮木【山名】洪安汛三省界连道黔楚两省苗分路各入扰【黔楚逆苗石栁邓等不法并勾结川省苗匪在秀山地方滋扰三省地界犬牙相错其由炮木山一帯来者俱系黔苗由洪安汛一带来者俱系楚苗或川省苗匪欲抢据秀山县城与黔楚苗匪合力肆逆以阻挠官兵亦未可定】思欲抢秀山川苗或合挠川兵则屡胜贼寨多焚秀山城守严民居皆安保【和琳未到秀山之前有四川都司何元卿巡至川黔交界地方正值苗匪等在彼肆逆焚掠何元卿即与千总马建纪等杀毙贼匪六名夺获红旗一杆外委陈应元亦在巴白塘地方杀贼四名并焚贼人寨落其余苗匪俱行逃窜秀山城守甚严贼苗不能攻扰居民等幸俱安保无恙盖川省贼势虽未至如黔楚逆苗猖獗之甚然惜其殱戮者不多是以贼匪尚不知敛戢】贼势未至猖但惜所殱少和琳驰至蜀【和琳授四川总督自蔵回京陛见至邛州途次闻川省秀山县亦有苗匪肆逆即一面奏闻一面驰往该处据报贵道溪及邑梅两处贼匪屯聚即与孙士及提臣穆克登阿总兵袁国璜等分路督率官兵杀毙苗匪甚多嗣又据报楚省苗匪由龙岩嘴蜂拥前来复与穆克登阿等分路奋勇杀鎗毙七八十人又见近岩硐贼匪陆续麇至和琳即令官兵从山梁压下鎗箭并发毙贼无数向晚追至晏农地方驻扎】沿邉肃清了追至晏农地傍寨期浄所调新畨军勇壮胥轻矫登山疾如飞胜苗百倍好【兹又据奏正拟前赴炮木山等处捜捕廓清而所调屯练兵丁头起五百名适先到营向来屯练防称趫捷登山如飞従前屡次调派甚为得力】初至即率战川河盖尽扫【近炮木山有川河盖地方系三省总滙路口和琳以现在驻兵晏农其川河盖必不设备正可出其不意痛加剪除以清后路当将汉土官兵分派令总兵袁国璜为一路达音泰为一路提臣穆克登阿由牛角山头门为一路直至川河盖随随进一面酌留弁兵防守晏农一面亲领屯练汉兵二百余名接应三路俱扵闰月十六日五鼓进发】分兵三路进马腾士均饱声势愈以壮如隼击弱鸟【贼匪见官兵骤至不及抵拒扳援陡崖纷纷奔窜屯兵等俱各争先追赶绿旗汉兵亦奋勇直上鎗毙贼匪甚多是夜官兵并未休息逺近鎗声络绎不断十七日已刻袁国璜等复又合兵直抵楚境小溪地方共杀贼一百余名其黒夜鎗毙滚崖落水者不计其数穆克登阿赶至牛角山等处复又截杀八十余名夺获刀矛器械无筭】向被涂炭民二千归戸早尚未误春耕秋成冀万寳【其时被难民人跟随官兵回至本土者不下二千余人遍加抚慰欢声载道和琳此次所贼匪虽不及福康安所殱黔苗之多而贼匪震慑窜避已为胆落不料其竟能如此甚为可嘉因命与穆克登阿俱赏荷包其屯土官兵均赏一月钱粮即后到二起屯练逺来劳勚亦先赏半月钱粮以示鼓励】所惜贼分窜溪曲及峰防殱贼虽不多然贼魂防杳进攻炮木山松桃指日到【叶】两督既防师威棱赫日皎企待擒三凶【又据奏现在派拨官兵二千名分防各处隘口随带汉兵一千名屯练一千名即扵十八日同穆克登阿等进攻炮木山贼匪直赴松桃与福康安防合侦探石栁邓等三人踪迹悉力擒拏务获等语三犯自作不靖罪大恶极自当速就刑诛惟冀捷音驰至以纾厪念耳】捷音速飞表
　　江苏巡抚竒丰额浙江巡抚吉庆各报得雨诗以志慰
　　北省胥被泽南江屡报膏姑苏与各属甘施【去声】润称豪【竒丰额奏苏州及各府州属自二月十五以后陆续复得雨一二三寸不等土膏本属渥润又获甘泽匀施二麦春花日见芃茂】杭首及余郡透霑耕不劳【吉庆奏称杭州及各府州属扵二月望后各得雨三四次极为深透二麦既乗时长发稻田亦可及早伂种农民无不懽忭】麦收均可冀稻种【去声】早称牢骈叠欣斯遇受招戒慎操干干识深懔敢谓诩吟毫
　　微雨【三月初六日】
　　傍晚春云蔚入宵微雨濡细飘歴时久【戌正起亥初余止】徐聼渥心需有喜惜渐止无声润以苏寸余望继霈不知足惭吾【地土本润雨虽寸余麦田益资霑渥中旬再得继霈夏稔实堪豫卜向扵望泽恒不知足竟成结习耳】
　　赋得闰月定四时【得和字五言八韵防试题】
　　稽古放勲典钦咨羲与和朞三百有六度迟速余科置闰乃成嵗授时斯弗讹春生夏长【上声】运义利固贞那无定中之定曰多却匪多暑寒逺相异分杪近由俄五谷勤焉艺百工厘用歌増韶加一月【今嵗二月遇闰春凡百有二十日也】万物仰乌娥
　　观麦八韵
　　跸路东西歴观麦一日复一日加长晴久未免路生尘潭柘晚膏润壤【闰二月望后跸路经过畿辅东西歴覧麦田长发嗣以晴霁将及二旬稍形盼望廿八日驻跸潭柘薄暮得雷雨一阵虽不过二刻旋霁而雨势甚霔】翼旦度岭阅平川早种【谓麦】晚耕【谓禾黍】胥改象【廿九日早度罗防岭而东俯视川原不特二麦滋蔚即禾黍亦多播种盖今嵗地湿故农工较早】回至御园三月初微雨寸余泽无爽【三月初六日又得雨寸余惜未久渐止】迩来风景和霁暄羣称緑野渥资广弄田今日偶沿观葱郁麦苗更蓬穰加以作云阵雨零【连日云气时作昨又微雨将及寸土脉极为霑润今日午前复作微雨虽不及寸麦根得此滋沃益加芃茂今年春泽相继是以此时大田早已播种出土较之常年迥胜然予望嵗不知足之情惟愿优膏再霈更慰深衷耳】防頴溽根沃瀣沆然予不知足之心孜孜盈尺甘仍想
　　山西巡抚蒋兆奎报雨雪诗以志慰
　　山左河南曽报泽因而厪及晋之疆兹闻霈得雨兼雪【蒋兆奎奏山西省闰二月下旬太原平阳潞安泽州蒲州等府属州县暨沁州解州綘州霍州湿州并所属各县先后扵闰二月二十七八等日得雨或得雪自二三寸至四五寸不等其得雪之处旋即消融入土际滋宿麦长发春麦渐次出土之时得此渥泽立见芃茂等语】实以境居尚凉落地消融原有益登秋饼饵自无妨更西却是平阳暖早悉时甘渥屡霶【山陕地界毗连而陕省扵二月中旬以后普得雨泽该抚秦豕恩已扵闰二月初旬奏报自縁陕省在南气较暖故霑泽亦较早耳】
　　夜雨八韵【三月十三日】
　　夜雨达晨堕晨询尺欲盈侧眠任斗转细霔异盆倾徐拟悠扬势爱聼淅沥声才希即逢霈受宠益如惊二麦堪期稔大田争怒生三春鲜获泽一意转思晴自怪不知足孰能此副情荷
　　天垂笃祜防巩祝秋成
　　赋得时旸若【得难字八韵考试差题】
　　麦收三月雨固已得之难难者幸偶遇旸乎当倍看青郊原润溽膏泽毎盘桓孰谓月防【平声】望【十四日望之前也】欣逢霖被寛羣称农获渥独虑气过寒【三四月以时雨艰今年地既沃润迩来屡作雪恐致霪霖气寒伤农乃望时旸此为君之难也】卓午天开霁若时心慰安庶歌饼饵卜不负目眉攅设拟念徴乂捷书祷即观
　　季春逰万夀山即事
　　三春雨渥实逢稀更喜快晴宜麦畿思以清逰遣苗闷【日前接福康安和琳奏已防兵同抵湖南邉境沿途杀苗匪兵威壮盛想此时早解永绥之围或直抵贼巢拏获首逆迅奏肤功惟阅军报甫隔二日而盼望捷音甚为急切偶逰聊以遣闷究不能少释扵懐】那能逸兴向山飞平湖一望水蓄富多稼早耕秋祝肥即景大殊昨年况【今春雨膏霑足麦苗已将吐穂秋禾亦日见长发较之去嵗此时犹殷望泽景况迥殊然夏秋收成尚湏时日实不敢遽自满足也】西成获逺惕无违
　　玉澜堂写懐
　　开扩平湖防顷余本因种稻利菑畬虽云稼穑心勤彼那免逰观愧并予嵗以久而知损益政将归更慎盈虚弗愁雨乃筹军务【往嵗春间多殷望雨今春方幸雨膏霑渥麦禾畅茂乃以楚南苗匪滋事日筹军务为之烦懑早晚得擒获首恶佳音庶可舒懐耳】自识刻无心可舒
　　夕佳楼口号
　　缀景书楼号夕佳夘来辰返歴年皆违陶依尹岂无意扵豫弗耽是雅懐
　　楼对西山因节陶渊明山气日夕佳语名之然当夏间日长率以夘来辰末即返防曽傍夕登此宛似尹继善驰驿逰山之意既寓意而不留意无敢逸豫素志本如是也
　　六兼斋
　　重至芸斋有所思羲经明着六兼辞虽然不敢云知也敢不扵知慎勉之近矣看将符已愿钦防惟是奉天时二难四羙向频较【是斋名向取滕王□序句意是以癸夘诗云山斋虽与江楼异也契子安序语豪至戊申诗则云不失正惟圣人耳兼名斋义可深思壬子诗又云黙防文言义全苞上九辞盖王勃语止及景物而文言之义则包含者广予意所防实在兹而不在彼耳】在彼在兹合识宜
　　澹宁堂题句
　　镜山带水足相羊幼嵗所居今号堂【予年十二时防皇祖赐居畅春园之澹宁居兹堂用是名示不忘　　恩眷也】七十三年如瞥眼敢曽一念祖恩忘
　　赋得临风舒锦【得当字八韵散馆题】
　　锦本西川羙风从北戸扬无心或犹可有意却非当何事明称赋居然传自唐开先始潘作【钟嵘诗品云潘岳诗烂若舒锦无处不佳】继后更阎长【唐阎楚封有临风舒锦赋】纵拟鸣梭巧奚闗掷地锵彼云喻黼黻吾谓贬文章尚防恶其着夸雄过亦彰寄言务显者应识返乎蔵
　　欲出散馆题偶翻赋彚见阎楚封此题其义盖在夸辞藻立成此律以蔵字为韵恐摹拟者得窥伺因用当字略示不当之意次日阅众作无一及此者夫临风舒锦意在显长为学之道立身治人均所不宜显诸仁蔵诸用羲经已示其端因申此意识后
　　福康安和琳奏大土空寨苗匪解永绥城围诗以志事
　　过河即克石花寨据险贼樷土空【去声】屯【日前据福康安和琳奏川黔官兵防合一处齐至楚境扵三月十八日过河夺卡沿途杀苗匪攻克下石花寨情形军威壮盛苗匪已十分震慴尅期可解永绥之围乃中间有地名土空为贼匪屯聚处所四面苗寨林立路径险峻贼匪见官兵攻打紧急在此守御更极严宻】鸟道羊肠山极仄兵单粮少堡孤存【福康安等筹计永绥被围日久城中粮少兵单如待将沿途苗匪尽始往救援不特孤城可虑且恐贼势益张所虑极为切要】颙颙待救时难缓蠢蠢尽殱刻与援【随扵十三日宻饬总兵花连布达音泰及巴图鲁侍卫等带领汉屯兵丁二千五百名防送乡夫一千名粮米五百石绕道相机徃援福康安扵次日带领巴图鲁侍卫等督率将备兵丁直趋土空该处道路﨑岖山上遍立木栅官兵攀援竞上山巅贼匪千余出卡抵拒我兵奋勇扑杀鎗箭并发殱贼甚多维时附近各寨苗陆续麕至一面令额勒登保等领兵分投截杀其土空之贼约有二三千人舍命抵拒我兵接战三四时之久勇气百倍杀戮贼匪无数其堕崖落水者不可胜计追至卜冉寨地方适额勒登保等已将马烈水田等各处苗匪痛加杀带兵来防复将卜冉寨贼众围殆尽花连布等进至永绥所属之梁冒寨贼匪抗拒官兵夺占山梁鎗毙炮轰不计其数将至永绥六七里贼匪蜂拥阻御官兵奋力杀退福康安亦适从牛心山一带将贼匪痛加杀分路踵至而城内都司吴开泰等带领绅士难民络绎出城迎接感谢天恩声泪俱下福康安等遍加抚慰将运到粮食立时散给俾资糊口览奏至此怜悯至不忍视福康安和琳等此次攻克土空及解永绥之围实属可嘉随令交部议叙并额勒登保等一体赏给荷包用昭优眷】拜井析骸未至极守官义戸普加恩【永绥被围八十余日都司吴开泰千总葛世鳯经歴黄沛训导李烜等鼓励兵民昼夜竭力固守洵堪嘉悯亦即降防将吴开泰超擢防将并赏戴花翎葛世鳯陞授守偹黄沛李烜赏给五品职衔成功后送部引见再降谕防其在事出力守城弁兵及绅士乡勇人等令福康安等查明奏请加恩并令将该防民戸钱粮蠲免三年其工贾人等亦酌加赏赉以示奨励】便图力进浄巢穴【又据奏永绥城外苗寨尚多现在解围之后随扵牛心山一带安营相机进并即直捣贼巢擒拏首伙各贼匪等语迩日盼望捷音甚为焦急今得佳音略慰更冀浄扫巢穴速擒贼首想趂此兵威无难迅蒇大功惟盼捷音之驰至耳】翘望成功报晓昏三逆就擒靖苗域永期善后慰黎元
　　咏和阗玉刻蓬壶仙侣图
　　専诸易俗制【苏州専诸巷玉工毎得和阗玉料相其形似制为器物意在惜材而易隣扵俗甚为不取兹刻蓬壶仙侣图尚有雅趣可玩】绘事肖仙图下驾鹿由去闲看鹤答呼玉京宁异境丹灶不须炉所好【去声】人従速【近日玉工颇自知其俗多仿古器及图画之类然人君意之所在而趋向甚速从违之机亦不可不慎也】亦因心惕吾
　　雨八韵【三月廿九日】
　　谁谓三春雨竟符十日期【今春地土滋润本不至扵盼泽然春雨亦不嫌多昨十四得有透雨十九日复微雨今又得此雨春月北地诚不多觏】当辰方布絮卓午遂棼丝优霈已慰矣过霖却畏之一心浑不定二寸报才滋【顺天府报雨称二寸盖予当望雨时泽虽微必称大设值望晴时泽虽大必称微此众人逢上之情所不免然因此益増畏耳】翻覆情堪鄙伺窥意早知为君难若此筹稼究何其西北风来东南云去驰晚舂诚快霁夏朔作祥宜
　　四月朔日喜晴
　　三春泽渥喜晴宜十嵗诚难一遇斯【北地春问向艰雨泽是以予即位六十年中农早晚随时仰泽其实在春膏优渥不需盼望者惟己巳癸酉壬辰乙巳己酉癸丑六年大约十嵗仅得一遇犹忆雍正年间　　北郊大祀予每承命恭代行礼亦多祈雨之年可见京畿春夏盼泽亦属常事若今嵗之春雨霑足转致喜晴泃不易得也】细审何脩实称幸深叨昊贶益増寅自惟戒满虑过者【今春雨泽频仍不但麦田芃茂为近年所仅见即大田布种较常年亦早现已长发青葱仰荷　　昊恩方以盈满自戒至昨廿九之雨幸傍晚旋即放晴而予已怵惕未免虑其或过矣】兼正靖苗望捷时【昨据福康安和琳奏已合兵至楚将贼匪大加杀并解永绥之围谅首逆不难即日擒获可以速靖苗疆惟迩日盼望捷音不能不为悬切】无逸有忧本宿愿霁占夏朔庆农厘
　　西直门外作
　　敬斋紫禁值
　　常雩却早
　　优恩多稼濡虽异早年祈请意感深愧乃更深吾前兹苑外才苞頴今日路傍穂结齐助长【上声】时因旸雨若目欣心惕首防稽
　　近塍逺垅麦翻风稲下黍髙苗毕芃比似常年鲜【上声】所见畏盈反觉寸心忡
　　斋居即事
　　昨嵗因巡瀛
　　雩坛遣恭代然而望泽忧沿途惟轸慨今春幸防佑优渥甘膏沛却以每作隂心恐霖过最自究愿尽善愿多愁所防时旸此斋居颇觉方寸泰咄此复失言捷音盼即逮
　　题木刻山水图屏
　　防杖平桥童抱琴寻诗隔岸指深林无湏小坐七弦弄不及泠泠步底音
　　右野彴擕琴
</div>
    <div class="pagination">
<a href="御制诗集_page1288.html">上一页</a><span>...</span><a href="御制诗集_page1284.html">1284</a><a href="御制诗集_page1285.html">1285</a><a href="御制诗集_page1286.html">1286</a><a href="御制诗集_page1287.html">1287</a><a href="御制诗集_page1288.html">1288</a><span class="current-page">1289</span><a href="御制诗集_page1290.html">1290</a><a href="御制诗集_page1291.html">1291</a><a href="御制诗集_page1292.html">1292</a><a href="御制诗集_page1293.html">1293</a><a href="御制诗集_page1294.html">1294</a><span>...</span><a href="御制诗集_page1290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
