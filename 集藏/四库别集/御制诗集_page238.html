<!DOCTYPE html>
<html>
<head>
    <meta charset="UTF-8">
    <title>御制诗集 - 第 238 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 238 页/共 1326 页</h1>
    <div class="content">　　题早桂
　　离离金粟早秋开孕馥扬馡冒雨才恰喜快晴思防笔臯涂精舎送题来
　　七月朔日作
　　立秋已逾旬秋月乃始朔金欣秩序晶阳恰髙暴正物情熈气爽人心乐琳池漭縠纹瑶防朗天幕属咏向泬寥托懐因以邈
　　去嵗喜晴多乃因夏雨频今嵗喜晴少却为期依旬与与遍髙下华黍香风匀西成谅可望稍足慰吾民遑敢忘惕虞益惟凛敬寅
　　北省兾有秋南省失逢年近闻温台郡斗米值千钱户口既日増衣食惟赖天民饥乃走险触法吁可怜将寜失不经效尢恐甚焉蠲赈既不惜更通楚国船近慰逺则防而吾岂其然
　　秋英
　　秋英绽幽芳翘楚亦可人露无定光袅风有余芬曲岸临银塘蘸影摇清沦居然兰蕙友谢彼桃李羣设如遇家丞检校转难分
　　昆眀湖泛舟
　　秋入沧池防玉波蓼花极渚晚红多金行满意萧澄景此际惟应让素娥
　　层峰霁翠落波心佳景当秋効静深晴雨三时萦万虑西成盼近为开襟
　　泛湖冣合新秋爽暑已去时寒未来漭沆眀漪烟霭澹兰舟恰趁好风开
　　新月
　　碧汉牙痕细泠然素彩流扫除一向暑钓得许多秋桂子透云馥梧隂露稠溶溶入初夜引客上髙楼
　　题张宗苍山水画
　　气韵经营外防浑秀竦中神如非独契人亦率能工归岫秋云白隔溪枫叶红髙楼延霁爽落瀑韵岩风照烛将谁李拍肩应彼洪前峯万林杪纵目俯长空
　　立仗马
　　天闲之别以十二随宜利用期悉偹吉行五十师三十在尚其徳匪尚力【叶】圉人秣饲谨调良赋豆输浆皆有制不令过瘠及过肥在适其中具深意过瘠力弱将偾辕过肥力壮每脱辔马之良者转受劳兼以饮餐不遂志复有选色色贵白不妨驽骀亦可厠筋埋肉胀但取肥以偹仗马饰朝制刍秣恣饕辞鞭棰排立移时旋休息【叶】马之驽者乃得逸岂遑计及中书譬以彼易此诚不可此理伯乐难拟议
　　奉
　　皇太后出口行围撰吉起程即事十韵
　　习武兼观俗遵循
　　家法常
　　鸿规思纉绍
　　鹤算喜康彊隔嵗廵邉徼乗时选猎塲所期绥内外即以靖封疆启跸撰良日横鞭趂晓凉都人传燕喜衞卒逞鹰扬列嶂挼蓝近千畦环秀长朗悬晴霭碧香拥午云黄随驻行秋辇行临避暑荘
　　巻阿留胜迹泉石待徜徉
　　石槽行宫对月叠辛酉嵗旧作韵
　　新月凉辉也自妍晚芳弄影丽便娟行宫又驻金秋跸虚牖全延碧落天十嵗了然别今昔半轮初不异亏圆闲宵朅尔成清悟栉栉银云印稳眠
　　峯山口
　　防马黄花路遥指峯山口露浥快尘无晴暴占秋有迤逦陟兰磴此行初入山山民如旧识对我发欢顔一迳平开白两山夹辅青毋宁少蕴借后叠翠为屏峰山亦小岭始登心为畅塞上冣高峯行据双眸放
　　懐柔县
　　谷夷邑以庶县小城则古室有仅余粮野无不辟土稔年略可支歉嵗多辛苦太平固佳事户口日増许持盈惕深朝夕遑寜处所祈邀屡丰庶可筹助补借问亲民官循吏谁召杜
　　晓行
　　山蹊破晓行诘曲旧谙程绿树深藏郭黄云逺带城溪喧昨夜雨烟敛早秋晴一以占农慰还因騐旅情
　　泥滑刺
　　泥滑刺马不前十歩九跌防危颠忽然于此忆乗船嚢槖满载蒲帆悬设如江上遇石尢泊岸守空留连安得陆行者每值晴舟行者风顺便又愿四月天晴于育蠺家雨于莳秧田天地之大人犹有憾焉掷笔不复道停鞭且咏渐车篇
　　即事
　　铲土廓山路嵗久土为石石已不复土莓苔驳苍碧深戴古车辙浅含秋露泽变化谁所为土石两不识朅尔异刚柔厯然分主客
　　饮马长城窟行
　　饮马长城窟流来塞外水撑犁头曼久外臣息燧销兵亦久矣饮马长城窟遗迹犹堪指埤堄列嶂防千年坚不山齐心不止輼辌车中臭才发可惜防恬旋赐死后来岂少防邉人良民半作城下六州铸错未为痴万古痴谋无过此
　　寒瓜
　　野店寒瓜可当蔬村民生计览吟余刍棚茅舎纷悬处细雨凉风欲熟初体防遥思栗烝在荒唐漫説枣还如烹蒸雅合山家供肉食休夸丙穴鱼
　　晴
　　秋山易雨亦易晴金风奏爽天宇晶此时消尽闲筹度禾黍香中旅骑行
　　山田
　　山田日以辟刀耕火种之所幸常有秋不辞辛苦治生齿日滋緐地利讵有遗赢此邉外垦稍救乏业黎丁男相踵至燕云逮晋齐奚啻千万户梯岩事耕犁内外久一家防古颇相资更虑唘忿争治之良有司亦知非逺图权以医燃眉
　　常山峪行宫八景
　　绿樾径
　　一迳引人入胜千林宛尔相亲恠底宜来雨后悬崖溅沫垂绅
　　虚白轩
　　小轩虚白堪怡匡床凭几栖迟蓦忆前秋此际清光不隔多时
　　青云梯
　　蓊匌千重罨秀巉巗百级絶尘大似子房奇士陈平何物堪伦
　　枫香坂
　　青枫过雨霏香诘曲兰椒里强陟顶砉然长啸千峰紫翠夕阳
　　蔚堂
　　蔚尔时书堂每来翰墨生香正拟摛词且置无过大块文章
　　如是室
　　秋初山有余翠霁后室生爽寒冣是长宜静坐奈予每少防闲
　　翠风埭
　　威纡翠埭林穿草虫花蝶风前俯仰物物自得防心一为听然
　　陵霞亭
　　夷位置孤亭四隣山色来青六法谁能貌取岚霭都无定形
　　山月效韦应物体
　　向暝羣山隂入夜诸籁静惟有清秋月徘徊防寒影寒影入我懐我懐与月佳天容既澂廓露气滋芳荄相望有余意何异逰蓬莱
　　滦阳别墅
　　别墅萧闲滦水阳到来依旧阅秋光拏青古茂松千尺环碧髙低山一房时听鹿声还隔岭每防蝶影或逾墙墨壶琴荐都清洁消得敲吟引兴长
　　朝晡凉爽午犹炎节初秋塞外占叶始作红仍隐绿潦将就减乍平添报寒野蝈常依砌饷蜜山蜂不离【去声】檐应接翻嫌畧无暇峰容波态此中兼
　　小金山歌
　　滦江衮衮西北来东将入海归溟渤源逺流长故逊岷隂吸阳嘘或如浙【叶】岷江浙江我适观滦江此阅新秋寒新秋不异前秋景得近防逺逸兴遄河有砥柱山有金欲赴且止其意深此间嵽嵲肖浮玉惜无头陀裴氏开丛林底须金山四面包华屋广陵之涛似神而非者三亦惟天下独防心濠濮乐在兹树态峰姿况周足刻削翠影落澄波时有鼪鼯掷林木江天竒境有如此浮名小大何嗔喜彷佛山灵如是云胜彼虚词吟不止
　　驻跸避暑山荘诗成近体
　　仙馆金莅葆旗行秋驻辇恰相宜防心即境真双美得意防吟又一时绕
　　膝常欣承色笑
　　含饴每切忆防私邉闗内外西成近有喜吾民许共知
　　山雨
　　山雨霏空送嫩凉烟丝极目益苍茫中元眀日传停跸渐石长途谅不妨
　　清舒山馆
　　云牕重此坐清舒峰翠迎人过雨余前嵗今秋饶厯厯溪声山色自如如单椒时下呦烟鹿芳沚频浮唼浪鱼欲倚乔松寻琥珀落来清露湿衣裾
　　垂钓
　　富春以钓隠磻溪以钓显亦各适其适何繋竿与线【叶】跂石临澄渚秋水泠然善垂丝致喁嘬岂为烹鬵甗隠显非我为潜跃任彼转渺弥眄烟波兴正复不浅
　　永恬居
　　搆筑深谷中岚霭幻朝暮名之曰永恬允得岩居趣叠树罨苍翠曲流绕蹊路仙卉四时芳奇峰一具澹泊足怡悦舂容而静寤买山合周孔羲经于是注
　　谿流
　　谿流勃雨后雨止流亦止勦袭为学者奚以异乎此
　　听瀑
　　溅瀑落岩鸣清机惬静声寒垂一条玉虹掣九秋晴乱防侵危石澄光袭敞楹寒山千尺雪假借若为名
　　中元日放河灯
　　碧空云散夜清妍觧让秋蟾初度圆雅合山荘陈节物较赢江国閙灯船千枝朗彻岩邉树万朶辉交火里莲漏下松斋归静憩依稀飒景似前年
　　山荘杂咏
　　每先秋狝驻山荘水态峰姿引兴长佳景天成胜江国早藏灵境待
　　仁皇
　　万壑松风一室幽芸如昨每吟留卅年问学无些进空觉羲娥迅似流
　　秋山雨过濯浓青逺近泉声谡入聴新搆云居号松鹤千秋万载奉
　　慈寜
　　防笔文轩命墨娥成书便拟号归禾未如七十传灵囿动植飞潜较总多






</div>
    <div class="pagination">
<a href="御制诗集_page237.html">上一页</a><span>...</span><a href="御制诗集_page233.html">233</a><a href="御制诗集_page234.html">234</a><a href="御制诗集_page235.html">235</a><a href="御制诗集_page236.html">236</a><a href="御制诗集_page237.html">237</a><span class="current-page">238</span><a href="御制诗集_page239.html">239</a><a href="御制诗集_page240.html">240</a><a href="御制诗集_page241.html">241</a><a href="御制诗集_page242.html">242</a><a href="御制诗集_page243.html">243</a><span>...</span><a href="御制诗集_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
