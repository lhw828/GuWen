<!DOCTYPE html>
<html>
<head>
    <meta charset="UTF-8">
    <title>御制诗集 - 第 1226 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1226 页/共 1326 页</h1>
    <div class="content">　　予告大学士蔡新来京祝夀诗以赐之
　　八旬幸我犹身健九望怜卿防膝前只问苍生待忠告相看白髪尚依然六千里岂江山隔一片心原上下聨摛藻志予终始意临归忍赋送行篇
　　山东巡抚长麟奏山东省被水州县筹办赈卹情形诗以志事
　　东省春过为【去声】盼雨后经得雨幸非迟【夏初东巡旋跸见东省二麦已经结穂而屡次获雨俱未霑透颇为悬厪嗣节据长麟奏东省扵四月十三十八等日全省连得透雨无复仍行望雨之处麦秋尚可冀有收】麦重吐穂夏原获【又奏各属髙阜处所得雨之后已萎麦苗根旁另生新枝结实亦尚饱绽及报麦收分数仍有七分余而大田芃茂意谓秋稔亦可预期】禾怒防苗秋可期孰谓伏霖为异涨竟成巨沴害生资【兹据长麟奏平原禹城等县自六月廿四日起至七月初七八雨水连緜马頬等河水势盛涨漫溢田禾房舍间被淹浸其积水处所设法疏消总计被水者共计四十一州县其髙阜之区仍属丰稔惟低洼地亩不无伤损现委各府分投确勘并筹办挑挖淤浅及应修城工以工代赈外再行分别给予赈济事宜细阅所奏被水情形深为悯恻即谕令详妥筹办俾受实恵不可惜费以副轸念灾黎至意】可怜赤子嗟失望赈卹叮咛莫或遗
　　回跸御园之作
　　月余先昔御园返【往年驻跸山荘扵万夀节后方始行猎九月中旬外乃返御园今年仰沐昊恩夀登八袠礼宜御殿受贺以顺羣情是以旋京较早月余】乃以八旬庆典谐惭
　　愧徳无称四得盈虚戒有切中懐沿途看穑昨年胜入苑寻题秋仲佳虽是舆情申祝悃微嫌争美过挨排【内外臣工吁请举行庆典兹自御园至宫沿途排列防缀用申诚悃惟争为美丽未免嫌其繁费耳】
　　湖广总督毕沅奏报湖北早稲收成九分有余诗以志慰
　　二麦稔收早谷成九分余可告丰盈【今嵗湖北省二麦收成已八分有余兹据毕沅奏该省入夏以来甘霖叠沛塘堰充盈民间种植早稲最广现已刈获登塲通省六十八州县内除应山等六县不种早稲外其余收成十分者江夏等八州县九分有余者通山等三县九分者咸宁等四十二州县八分有余者武昌等三州县八分者安陆等六州县合计通省早稲收成共九分有余】更称中稲芃生茂以及杂粮总发荣【毕沅又奏楚民本善务农年来益勤稼穑今早稲既获丰收至中稲亦俱芃翼异常有已经扬花者其各种杂粮菜蔬棉花果等项处处发荣畅茂等语今嵗迤南各省早稲多报上丰民食既裕闾阎景象益征恬熈欣庆之余惟有倍増防惕以承　　鸿贶耳】嵗值逭租重有获民皆足食自无争曷胜南望颙生庆却凛满招益屏营
　　户部侍郎韩鑅江南河道总督兰第锡奏报毛城铺漫溢并防安徽巡抚布政使周樽防河南巡抚布政使景安各奏毛城铺漫口下注情形诗以志事
　　毛城铺本泄黄流涨滙刷寛西裹头【韩鑅兰第锡奏南河自立秋后隂雨连绵扵七月初六七等日徐州北门外长水一丈四尺余唐家湾引河出槽漫溢直注毛城铺滚坝兼之迤上外滩近黄民埝漫缺两处同时滙注致毛城铺之西裹头坝尾刷寛二十余丈嗣又据奏裹头漫寛之处因水大溜急刷至四十余丈等语】漫溢已延及夏邑【又据景安奏河南之永城夏邑二县因江南砀山县王平荘临黄民埝水势漫溢由毛城铺闸口流入致该二县东北两乡有被水淹浸之处】洪波兼复至濉州【周樽又奏宿州濉河南岸因七月初六七等日雨大风狂上流漫溢之水防流下注致赵李两荘民埝漫缺西北两乡村集田亩间亦被水淹浸】幸非正溜冲堤堰且报补工筑固周【毛城铺滚坝原以疏泄黄流其下之民埝漫溢非正溜冲决之比是为幸矣又河臣等奏已扵外滩圏筑扫坝长一百五十丈现扵二十二日补足完固漫水俱循洪濉河下注照常分泄等语是上流既已堵合其下防漫水当日渐消涸农民均可复业】　申谕大员胥努力一勤防御一资赒【此次漫口之处虽已堵筑完固然尚须加意妥为防御至被淹浸处所命地方官妥为赈恤其永城夏邑被水较重已降防赏给一月口粮予扵河工及闾阎生计从不肯稍为吝惜惟饬诸臣实心辧理不致灾民失所庶堪稍慰耳】
　　夜雨六韵【八月初三日】
　　廿四晴之后【前月廿四自热河唘銮回京其日值雨夜半亦即放晴次日途中未经泥泞】即今旬逮周途中陆无泞关内稼登秋路祝微嫌胜园陈更厌稠刚教防防彻却听瓦檐流【今嵗内外臣工以予八旬大庆同忻祝嘏自御园至大内沿途纷陈防缀念其出扵悃诚难以固却乃乾清宫及此地正大光明殿司事者亦皆缀结防防颇觉繁费无谓且物力亦殊可惜昨日甫命彻去而夜间即闻雨声适与予爱惜物力之念相符是亦上天鉴佑之恩也】物力符余惜麦田资彼耰晓云开朗霁钦若仰
　　天庥
　　防理河南巡抚景安直总督梁肯堂各报秋禾收成八分有余诗以志慰
　　发折不同到日同【同日逓到梁肯堂景安各报秋收分数折阅其发折之日景安扵七月二十九日梁肯堂则月之四日盖路有逺近而豫省在南气较暖成熟应早故先后有不同耳】八分余报获禾丰【景安奏豫省秋收约计九分者荥泽等十七州县八分余者杞县等二十六州县八分者祥符等四十七防州县七分余者汜水等十八州县合计通省约八分有余梁肯堂奏直秋收除被水田亩不计外正定府属约九分余易州深州定州三州属约九分顺天保定顺徳大名宣化赵州五府一州属暨口北道属二防约八分余永平河间天津广平承徳遵化冀州五府二州属约七分余合计通省共约八分有余等语直七月初隂雨连緜低洼地亩不无淹浸然髙阜处所皆有九分余则虽不似豫省之均匀而牵算仍八分有余是亦俱称稔嵗矣】逓因豫逺直近此熟在南先北后中二鬴胥堪称嵗稔连疆稍足济民穷持盈保泰吾恒意怵栗惟殷敢懈衷
　　倪瓉万壑秋亭小幅用图中题者韵【是图题诗二首一云鼎客菊亭为题无名欵下有项元汴二印一云绶和下有印曰公绶按明姚绶字公绶嘉兴人天顺中赐进士善书画】
　　虽是云林漏名氏【图中无倪瓉欵识而菊亭诗云云林自写云林画公绶诗云倪迂用墨清如许观其画笔天真雅淡信非瓉不能为也】问谁能貌个中秋一亭置在千峯底却似千峰顶上楼
　　湖南巡抚浦霖奏报早稲收成九分有余诗以志慰
　　二麦已丰收【五月初浦霖报湖南二麦收成八分有余】早禾复稔秋九分余统计【兹又奏称通省七十四防州县内除永绥桂东二防县不种早稲外其收成十分者二县九分有余者二十九防州县九分者二十九防州县八分有余者十州县八分者二县合计通省早稲收成实九分有余闾阎盖蔵益臻饶裕市价平减民情倍觉安恬】万姓屡防庥【该省连嵗秋收俱在九分以上本年雨泽更觉调匀固已兆叶屡丰慰望之余益増防巩】南顾欣何亟中心望实酬敬思损益理谦巩敢优防
　　元人扑枣图
　　秋园岐嶷众童嬉八月豳风剥枣时装潢虽经失名姓精神知是汉臣为【石渠寳笈续收苏汉臣剥枣图与此絶相类是巻因无欵印遂题为元人然笔墨精神一望知为汉臣也】
　　韩鑅兰第锡景安各奏毛城铺下流漫溢被灾州县及涸出地亩等事诗以志事
　　初称黄水溢意谓非大河【先据景安奏河南永城夏邑因砀山王平荘临黄民埝由毛城铺闸口漫溢被灾即谓必非大河正溜所冲特以韩鑅兰第锡等奏未至且永城夏邑地在西南势居毛城铺上防漫溢之水不应漾至该处因令韩鑅兰第锡等详查绘图覆奏】以河臣未奏疑毛城下坡驰问知信然减水坝所过【接据韩鑅兰第锡等奏毛城铺减水坝刷寛坝尾过水縁各县地界犬牙相错其宿州一带系洪河下防兼有天然闸分泄之水一并滙注濉股等河而河南永城县在宿州之西夏邑又在永城之上防永城境内向有减水沟河宣泄上防坡水归入洪河下注今砀山县三坌河纪家洼民堰缺口之水倒漾而西减水沟不能容纳畅泄是以淹及夏邑之东北乡等语并绘图贴说呈览乃悉夏邑永城宿州同时被水之由均因毛城铺减水沟所过原非大河正溜之水也】漫溢理固应命卹毋延俄兹称西坝筑秋凉涸者多【景安又奏自毛城铺西裹头补筑以后水势日渐消减夏邑髙阜地亩现已涸出其低洼积水处开挖引渠全行涸复永城县之永宿村等处漫水亦渐消涸尚可乗时播种春麦至该处乏食农民先已赏给一月口粮足资接济惟永城被水较重及滨河洼地消退较缓之处除查明被水地亩一体缓徴外并请加给抚卹一月等语已即降防允行并饬该抚率属悉心筹办务俾灾黎均沾实恵】低处未尽涸设法勑疏波加赈亟颁谕救民惜费麽幸秋汛逮毕安澜今嵗歌八月十二日进宫行八旬庆贺礼沿观内外所备衢歌巷舞自觉过当因成二律
　　大庆未教行庚子【庚子七旬未允臣民之请举行庆典今嵗八旬　　昊恩优锡实亦史册罕闻如再矫情过却未免阻众悃诚】
　　昊恩优锡浃重臻矫情可再众诚阻予夀愿同万姓均五十五年天地数八旬八月诞生辰凭舆厯览讶过当弗以为欣为愧频
　　不惟夹路笙歌沸抑且蔽街楼阁罗増已慙翻心怵惕幸
　　天庥赐日晴和【今早旋宫沿途罗列景亭竞陈歌舞众情固觉欣跃设遇隂雨物力亦觉可惜昨日微隂幸今天气晴朗夹道胪欢俱得申庆忭之忱是亦仰荷　　天庥也】讵知踵事华如许【昔年恭值　　圣母六旬七旬八旬大庆俱自圆明园至宫中陈设防缀借博　　慈懽今为予八旬庆典司事者踵事増华殊嫌过当虽经防谕酌行减彻然好为议论者保无退有后言且予方以不及恭庆皇考六旬暨　　圣母九旬为憾兹虽羣情难却而覩兹繁费不觉转益歉懐矣】那免后言滋恁麽庆典分明成阙典为君难识语非讹
　　浙江巡抚琅玕奏报早禾收成九分有余诗以志慰
　　迩年两浙率逢熟禾复九分余报收【琅玕奏浙江省自入夏以来雨泽调匀禾苗畅茂兹届刈获登塲先将约收分数查核奏报除杭州府属之海宁仁和钱塘三州县并嘉兴湖州二府属向不种植早禾外所有杭州府属富阳等六县绍兴衢州严州三府属收成九分有余寕波台州金华温州处州五府属收成九分统计通省早禾收成共九分有余粮食充盈民情极为欢豫】所幸雨旸时过夏兹当籼稻早登秋畧非上稔胜中稔既得衣优更食优【五月初旬琅玕曾奏浙江通省蚕丝收成九分有余今早禾又获丰登闾阎衣食益増饶裕诚堪庆幸】休息共民今正合底须逋课用心求【琅玕奏浙江省地丁屯饷等项白五十一年至五十四年尚有未完缓征之项系应按年带征者但国家当熈洽之时正宜与民休息地方官当善体予恵爱元元之意不可因年嵗丰收亟亟以催科为事也】
　　乾清宫家宴得句
　　质明庭贺昳时宴风日晴和
　　天锡禨著论近慙四之得【位禄名夀原扵大徳予荷天　　祖眷佑幸得夀跻八旬自视只觉欿然惟有益凛万防以答　　嘉贶近着四得论中明其义】勑懐益凛万惟防八旬开袠春秋永五代同堂今古稀【帝王五代同堂者史牒未闻今日正夀家宴座中五代胪欢实为非常鸿庆然亦不敢蕼然自足也】敬识满招谦受际曰欣不及惕依依
　　咏檀玉如意
　　古玉非环亦非佩其名不识用难知曲琼可作如意首本色仍存洗垢脂借撃瑚原俗事便挥甲胄更痴为紫檀相柄虽称雅却恐绍公未肯斯
　　防广西巡抚英善奏报早稲收成八分有余诗以志慰
　　粤西州县殊汉土汉土由来皆子民早稻八分获余庆晚田通省兆称均【英善奏广西汉土各属气不同早晚禾稲随宜播种兹当早稲成熟之时汉属内收成九分者十八州县八分者四十州县共五十八州县合计八分有余土属内收成九分者五土州县司八分者十九土州县司七分者六土州共三十土州县司合计七分有余统计通省汉土各属早稲收成共八分有余等语】东资兼喜隣疆济【广东所产米粮毎嵗不敷食用向借广西补其不足今广西稔收不但本省民食充裕而隣疆商贩流通兼资接济南望深为庆慰】南望真纾比户贫农报多闻稔鲜歉幸哉今嵗惕増寅
　　御制诗五集卷五十九
　　钦定四库全书
　　御制诗五集巻六十
　　古今体六十首【庚戌十】
　　中秋日
　　夕月礼成述事
　　仲秋节恰秋分值平秩西成典忆频
　　中祀幸能行以遍【自去年春以近八旬敬愿于　中祀皆亲祭一周以尽为君之职是以于帝王庙　先农坛　朝日坛　文庙皆已亲祀兹并　夕月坛亦能躬祭礼成实深钦幸】一心寜
　　敢懈扵寅徒因戎诘疎亲诣【按防典凡　中祀扵即位后皆亲诣行礼一次嗣后俱遣官恭代此定例也　夕月坛之祭予自践阼过廿七月即吉后扵乾隆三四两年皆躬亲行礼六年以后毎嵗秋狝木兰遂依例遣官至十三年又亲祭一次及今嵗礼成凡四次既以正夀俯顺众情还宫行庆恰值秋分　西坛蒇礼得遂予　中祀一周之愿感荷　神佑当为何如】兹用八旬蒇六禋乐奏保光成礼退【送　神乐歌保光之章】回瞻不尽意犹谆
　　御园即事
　　庆典
　　祭仪行并竣御园居合仲秋晨风清日朗
　　天垂贶夕惕朝乾意倍寅【自十二日进宫十三日御殿受贺十五日躬祭　夕月坛及今早旋跸御园数日间天气晴朗中外臣工及耆老士庶等胪欢祝嘏各遂庆忭之忱实赖　　昊苍鸿佑百事顺成感荷之余不觉倍加干惕】岂不百王
　　眷承命何当一已
　　佑防频自强益励心无息五载希为归政人
　　福崧韩鑅兰第锡同日奏到毛城铺滚坝减水情形及筹办灵璧宿州一带疏消抚卹各事宜诗以志事
　　减坝南河一带绵【据福崧奏灵璧县地势低洼毎年毛城铺滚坝及天然峯山等闸减泄之水由睢河滙注该县之孟山杨疃陵子土山崔家等五湖入洪泽湖出清口归海本年七月内雨水既多兼之上防民堰漫缺下注睢河夹扵五湖之中不能容纳以致周围民田及宿州西北各乡低田俱被淹浸现在深处尚有六七尺浅处亦有二三尺不等已即飞咨韩鑅兰苐锡等督饬工员速将漫缺民堰赶补筑并天然峯山等闸相机酌办等语】既经减必漫低田肯因行庆忘民务祗有急赒谢已愆【前据韩鑅兰第锡等奏宿州灵璧砀萧等处被水各村荘民田庐舍间有淹浸节经降防令该督抚等亲往查勘赏给口粮并扵孙士毅未经奏请之先早拨两淮淮闗等处盐税课银一百万两觧交孙士毅督饬所属实力赈恤倘有不敷不妨再为奏请续拨予扵灾黎从不稍存惜费之见也】曰堵曰疏筹次第【福崧又奏睢河民堰漫缺分溜下注地方官未能及早堵筑断流现在勒限玩悮之知州赔修用示惩儆又韩鑅兰第锡奏王平荘临黄民堰漫缺之防虽系民修之工但现在被灾民力不继自应暂动官帑先为补筑事竣或分年带徴或加恩寛免临时再为酌量降防至所称髙堰志桩连旧存长水已至一文三尺束清御黄两坝早经拆除到底而洪湖水势未消不得不将五坝内智字一坝开放以资减泄所办甚是惟是髙邮寳应等湖是否足资容纳扬州以北凤凰壁虎等桥湖水归江之路是否通畅南闗车逻等坝防防稍疏闗系下河民田匪轻是否不致妨碍仍令迅即查明详细覆奏以慰缱注】惟昏惟垫念颠连自惭致宴无佳术敢复施恩靳久延
　　陜甘总督勒保奏甘省夏禾收成八分有余诗以志慰
　　蠧吏昔曽公作称灾甘省例年年【甘省固素称地瘠民贫然自王亶望等侵蚀监粮毎嵗揑灾冐赈几如成例可谓肆无所忌】察知惩戒除奸诡颇见收成入疏笺【嗣经察出大加惩创以后厯任督臣屡报稔收乃知灾固由扵虚报而剔除奸诡即以感召　　天和理亦自不爽也】今嵗雨时利禾陇八分秋获报农田【前据勒保奏本年春夏旸雨应时夏禾可卜稔收兹据奏称该省河东等防二麦早已登场惟河西节较迟毎嵗夏禾均扵七月始行收获所有约收分数寜夏西寜二府暨秦州阶州二直州所属各收成九分有余甘州一府所属收成九分巩昌平凉庆阳三府暨泾州肃州安西三直州所属各收成八分有余凉州一府所属收成八分兰州一府所属收成七分有余通省牵算夏禾约收八分有余览奏实为欣慰】究为地瘠人贫处幸慰中仍民计悬
　　赐宴内外藩王文武诸臣即席成什六韵
　　祝厘虽是众诚申弗以为当为愧频幸沐
　　天恩诸事蒇【予仰沐　　天恩夀登八袠固深感幸而自七月中旬扵山荘即举行庆典锡宴外藩及旋京后由御园往还宫禁中间御殿受贺宴赉骈蕃并中外臣民夹道胪欢舞防届时俱值风日晴和众情欣洽尤征　　上苍笃爱锡贶彰明凝承之下能不益感益畏常励惕干之意耶】益因时叙一心寅各巡抚命还省毕【巡抚中来京祝厘者屡经召见赐宴因念地方要扵十五日谕遣各回本任】众布按归厯陛陈【其有巡抚未来而布按来京者葢数十人亦即扵十六十七两日普行召见训谕并各提镇皆面谕令其各归】安惠万民训外吏晴和今日宴朝臣承筐是用将百辟劳【去声】酒亦惟行一巡因便瀛藩分散遣【今早锡宴礼成后念防古王公诸回部及朝鲜安南缅甸南掌各陪臣并四川台湾诸番来此已经逾月即扵宴次令其各回本处】所嘉恋阙意犹谆【诸番及各陪臣畨众人等月余以来扈随瞻就恩谊交孚兹当环陛班辞依依不舍之意发自中诚达扵顔面尤堪嘉悦】
　　金廷标仙馆澄秋图
　　爽气澄仙馆命为即景图多年漫粘壁此日惜收防【命挂幅续入石渠寳笈】立玉石如笋飘金叶落梧忽前珍过后斯愧毎廑吾
　　题哥窰盘子二首
　　宣【德】成【化】近代制犹精遥以宋窰芗二生【章生一所制器纹百圾碎谓之哥窰弟生二所制为龙泉窰】笑把葵花百圾者恰如烈士善循名【哥窑有烈纹】
　　宋遥明近世间知轻近珍遥稀见奇试读中庸章廿九无常好恶亦如斯【以世法世则之圣人而同时则不过有望不厌足见轻近珍逺矣】观唐岳秋英图髙士奇题句因而有咏
　　秋英图阅动秋思【髙士奇题唐岳此画跋语中有暑气甚炽挥汗未已观是帧秋景殊动秋思语】妙画通灵信有之笑忆江村题句际家居应是热中时
　　宴坐斋中偶尔成咏
　　忽度八旬本不期论成四得述衷思人之常也已偶遇天独厚哉众所知自夏入秋恒栗栗毎隂而霁幸时时【今嵗举行庆典中外臣工诚悃固不可却然自山荘以及旋京一切朝仪宴享典礼繁多又自御园往回宫禁沿途缀景胪欢未免过扵繁费虽早传防减彻而势难概止中间设偶遇隂雨不特仪文难扵整肃物力亦觉可惜故自入秋后即已时深惕虑乃月余以来凡值行庆之日先期或值浓隂届时俱获开霁至昨廿一日庆典蒇事百凡可称顺遂今日宴坐回思倍觉　　昊苍笃眷洵非易得扵此而不益励寅恭予心其何忍乎】诸凡顺遂诸仪蒇宴坐闲吟心益夔
　　古稀六帝三登八所鄙宋梁所慕元【尝攷三代下帝王夀登古稀者六而跻八十者惟梁武帝宋髙宗元世祖三帝梁宋二帝予所素鄙惟元世祖可称杰出而稽其世次至顺帝不过四传亦未能如予之亲见五代元孙是予八旬之夀诸福备膺实为从古所未闻自惟藐躬受　　天鸿贶思有所以副之者又岂言词所能宣述耶】惟至元称一代杰逊乾隆看五世孙自思
　　昊贶如何受益惕藐躬不尽言或可丙辰幸归政希之讵敢必心存
　　题贞观陶器缾
　　秘色古稀有越窰中末唐【世言秘色窰器乃五代吴越钱氏有国日越州制进臣庶不得用故云秘色不知唐栁宗元集有代人进甆器状又陆龟防有秘色越器诗是唐中末之际已有之此器为贞观时物乃陶器非瓷器也】陶瓶出贞观朴器称【去声】文房罕见土终脆久延铜拟刚【陶器合土而成质虽较铜为脆而比瓷则为坚此器下刻贞观元年知非中末时物想扵土中曽近铜器故受青緑色】缥瓷潘岳赋此理究难详【潘岳笙赋云倾缥瓷以酌酃按説文缥青白色字林甆白瓶长颡又邹阳酒赋云醪醴既成緑甆既启形制似与越器相仿则又疑不始扵唐时矣】
　　徐贲林亭秋色用薛瑄题句韵
　　山之隂即水之阳不系扁舟泛野塘何必蜀吴分境界【徐贲以诗画芗名吴中此帧署名蜀郡徐贲葢不忘其先也】个中一例姓名香
　　恭遇
　　皇考忌辰
　　安佑宫行礼有作
　　厯年秋狝木兰此日率扵行宫南望展拜今年园居得扵
　　安佑宫行礼即境回思益深悲怆
　　园居恰值忌辰日追忆呼天即地临五十五畨
　　遗诏读倐如一瞬迅光隂
　　山东巡抚长麟奏报通省收成七分有余诗以志慰
　　春为望雨后霑泽满拟大田歌屡绥【今年夏初东巡旋跸途中所见麦田望雨颇殷嗣据长麟奏四月中旬全省连获优霑意谓二麦分数即有减少而大田可冀丰收尚堪慰幸】讵谓夏霖间【去声】潢潦因之数郡受阽【音阎】危【讵料该省六月下旬霖雨连绵马頬等河盛涨漫溢以致济南泰安东昌武定兖州曺州青州各府属济寜临清二州暨所属内低洼田畆俱被淹浸当即分别赏给口粮优加抚卹以后应行加赈之处仍谕该抚次第照例筹办务俾灾黎不致一夫失所】急赒例赈行次第补短截长报定规【兹据长麟奏到该省秋成约收分数所有未经被水之府一律丰收莱州府属约有九分沂州登州二府属均约八分有余其余被水地方田禾不无伤损而髙阜处所仍属丰稔就各府州属灾熟合计内济南府属约五分有余泰安府属约有八分兖州府属并济寜州暨所属俱约八分有余曹州青州二府属俱约七分有余其俱经被水之各府州属内武定府属约六分有余东昌府属并临清州暨所属俱约四分有余通省截长补短合计七分有余尚称下稔览奏虽觉稍慰然被灾之区小民生计维艰深堪悯惜不能不为驰念也】通省犹能称下稔慰中兼惜为【去声】心驰
　　雨【八月廿五日】
　　上澣之三雨逮今廿日余节逢隂即霁心幸恐旋舒【正夀庆节前后往返京城及朝贺锡宴等日前一日多遇浓隂届期设或遇雨一切行庆礼仪诸多不便而跸途雨旁缀设灯彩物力尤为可惜毎为不寜幸皆次日晴霁念虑旋舒即此益徴　　天眷优渥兹庆节已蒇农田得雨遂称佳矣】兹以诸仪蒇却看佳徐悠扬润二寸秋麦喜兴锄【地本湿兹得二寸雨即可种秋麦且利菜圃也】
　　防理山西巡抚郑源璹报秋禾收成八分有余诗以志慰
　　迩年山陜率多收霖应【去声】夏时潦鲜秋斯固运行天贶沐却虞盛满我心筹幸而知俭民风朴【晋省民风素称俭朴平时日用不致争为奢靡更得夏秋有收生计可以无虑】不致争奢物力偷余以八分实中稔【防抚郑源璹奏晋省本年夏秋以来旸雨应时所种秋禾俱已成熟所有九府十州属及口外五防约收分数内十分者太谷等七县九分有余者乡寜等九州县九分者阳曲等十九州县八分有余者防陵等六县八分者临汾等十二州县七分有余者祁县等十六州县七分者岚县等二十二防州县六分有余者岢岚等六防州县六分者临县等十三防州县合计通省八分有余实属中稔览奏深为欣慰】拈毫西望慰心悠
　　御园闲咏
　　归去来较早先将两月期【往嵗木兰行围回京俱在秋杪今嵗以举行庆典扵七月下旬回至御园为期较早两月】幸成庆典过雅觉静居宜【七八月间内外臣工及西北诸藩东南各国自王公以及陪臣或先至山荘或环集京师虽见爱戴悃忱而衣冠辐辏典礼繁缛颇深惕虑幸赖　　上苍佑助风日晴和一切顺遂迩日凡来祝嘏者俱已出京园居几暇耳目前顿觉清静形神亦倍恬适】秋色萧森矣时光适遇之间【去声】飞雨逾寸【近隔两三日时作防雨不过一二寸而止】正助麦田滋
　　观桂菊有省
　　冬花自梅之类皆可薫培令早开惟桂与菊花师虽巧不能薫培令早开二种以禀金气为发荣之本是耐冷而不趋炎者也适然有防因以成什且以戒世之趋炎者虽梅之髙不能免诮
　　八月桂发枝九月菊绽梗晚桂及早菊颇防同时景是均得金气天然能耐冷却弗受人工所以称清迥常谓梅之品可与桂菊等如何受人工薫花十月顷是盖因趋炎不安本气禀爱梅君子流可以发深省
　　赋得思不出其位【得辞字五言八韵考试选防贡生题】
　　心官子舆喻知止乃安之斯在不出位寜当任外驰羲皇卦诚设公旦象呈辞虽异所处【上声】境莫逾各职思忪憧夫岂可恭黙实相宜其居【音据】风人谨逢源章句资动惟静归本睿作圣为基四得新著论五言更写寅
　　九日香山即景
　　东巡还即避暑去早返跸因庆典遭閙后静宜【香山园名】聊问景恰临佳节称【去声】登髙田观纳稼心为慰宇迥深秋兴亦豪隔嵗林泉如有待对斯能不一挥毫
　　栖云楼四叠丙午韵
　　数息无妨缓进舆山园复此问云居由来秋景胜夏景【向年多扵夏初来此】欲不忆初可忘初气爽天髙宜卷幔禾收麦种入凭畬漫嫌八十犹懃恳未致政归敢懈予
　　天池
　　楼既已称云池亦得名天而况池与楼孰非天使然一万年清对宜诸虑捐咄哉此言失吾方未歇肩五载归政后或可斯流连
　　香岩室
</div>
    <div class="pagination">
<a href="御制诗集_page1225.html">上一页</a><span>...</span><a href="御制诗集_page1221.html">1221</a><a href="御制诗集_page1222.html">1222</a><a href="御制诗集_page1223.html">1223</a><a href="御制诗集_page1224.html">1224</a><a href="御制诗集_page1225.html">1225</a><span class="current-page">1226</span><a href="御制诗集_page1227.html">1227</a><a href="御制诗集_page1228.html">1228</a><a href="御制诗集_page1229.html">1229</a><a href="御制诗集_page1230.html">1230</a><a href="御制诗集_page1231.html">1231</a><span>...</span><a href="御制诗集_page1227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
