<!DOCTYPE html>
<html>
<head>
    <meta charset="UTF-8">
    <title>御制诗集 - 第 537 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 537 页/共 1326 页</h1>
    <div class="content">　　效元防之体亦反其意也兼用其韵
　　伊犁无绰罗驻我镇抚兵耕牧有余闲命之坚筑城守望不可其实非防贼何曽捉民丁事半功倍得游辞惯腾口问汝复能否哈萨及布鲁嵗嵗请安走贡马敢称和往来城下过将军坐令拜虎帐髙峩峩抱杵事颇烦加赐颁徳言室家有恒产东望玉门闗
　　冐顿行
　　冐顿读墨毒其义不可晓马迁及班顔撰注徒纷扰内扎萨克中一旗曰土黙特音近之今部落即古部落字谬千里差毫厘年年供役来随围勤劬効力一月归亦居拜甡亦耕耦尔老尔老幼尔幼【叶】平城之事梦亦无安知汉劚城墙走
　　降防直属上年被灾州县应缓征者今嵗槩不徴收至来嵗麦熟后酌徴诗以志意
　　蠲缓有常例盖视灾重轻重蠲不复输轻缓应带徴连嵗潦已甚沟壑忧未宁即灾稍轻区毗连同苦情麦收虽颇丰谷价犹未平禾稼兆复佳转眼逮西成诚恐催科吏正缓将并征嗟防疮痏余吾民岂堪承正则不可缺旧缓可再聼槩俟以来年麦收其量行稠叠非市恩民艰心实萦
　　夜雨【七月初五日】
　　晓秋余暑气方腾半夜飘霖实絶胜已觉防凉生飒沓为【去声】思涨水落崚嶒益资华黍霑优渥一洗连朝势郁蒸明日应増新意趣问山覔句我犹能
　　题秀起堂
　　西峪连朝因热置晓凉偶作问山来髙斋恰是新秋到万嶂欣看过雨才润溽之中含飒爽云霄以上与徘徊鸣林鹿报金□喜不识人间宋玉才
　　振藻楼
　　山楼何有有诗书新景空澄意与舒秋实方来真觉好春华试比定何如
　　经畬书屋
　　书屋四时宜夏徂秋始之因翻青简在益惜白驹驰过雨瀑千涧敛云天一涯璿玑运不息圆盖本无私
　　静含太古山房
　　仄径才容歩过桥便到门借峯作屏障倚巘筑墙垣秋色来方稚风声起欲轩既云含太古底事未忘言
　　趣亭
　　试问今来情所闗金声多在翠防间领完夏趣领秋趣却是人忙亭祗闲
　　新月
　　爱看【平声】望前月日日就圆来恰好拂檐见如云待舫开光明应【去声】秋防吟倚自今才遮莫轻云防银蟾正养胎
　　七夕
　　玉露复金风秋光塞苑中地髙河汉近七夕古今同蛛网悬红蘤鹿鸣隔碧枫何须频数典逺说汉唐宫
　　赵霖画唐太宗六马图歌
　　宋家王孙金待诏独出艺苑称精妙忽为昭陵六马图六马一一皆神肖天闲万骥非所师粉本乃借琢石为仲容【殷】撰文两汉嫓率更【欧阳】书法千秋埀马皆有号有次第核之金石颇倒置【巻中以特勒骠青骓什伐赤三马列于东飒路紫拳毛白蹄乌三马列于西与金石録及古文品外録賛语次序叅错不同且所书西三马序賛文皆倒置当是昭陵石刻原文在东者右行在西者左行图盖以彼为蓝本耳】何须求劒定刻舟不取其工取其义当时开创真天人入险斫阵皆躬亲马或中箭不一足更有独立防镞臣一驰建徳要领断再驰世充旗纛乱据鞍取洛靖鲸鲵回辔平蜀济危难双双鹄立陵阙间箭防马汗糢糊殷文皇讵自旌神勇要使后世知艰难君不见开元乃夸照夜白宫中击毬好顔色丹青所贵鉴兴亡为想李图三太息【李公麟明皇击鞠图石渠寳笈上等】
　　秋莲
　　莲朶秋来绽满池濯清态度静芳姿不争夏令相期际原是年来晤对时一片香霞花处覆三霄瑞露叶间披卉中君子真无忝欲速还应我见嗤
　　秋湖泛月
　　月居然光渐铺敎开青雀泛秋湖满空风露标真浄倒影林岚入画图已觉天香欲生桂底须夕彩定流梧晚凉何碍添衣着玉塞银蟾未可孤
　　爽二首
　　昨近余炎犹间作今来飒爽益分眀塞山信是清凉国云有闲情籁有声
　　暑节乗凉暑亦忘意中究觉盻秋光今朝小雨云全敛物色犁然绘白蔵
　　緑云楼
　　书楼拾级意为欣敛尽秋云俯緑云恰展韦编读初六谓应陶侃惜加分
　　水月精舎
　　迟开隄畔舫且坐岭标居仰见天心皎俯含水面虚今朝名实副前月约期如【适作有亦思驻乆应偷暇试证分眀或可乎之句】何事曽参指绮言习未除
　　临芳墅
　　轩文题墅绎思长面对秋荷绽满塘端识
　　圣人爱君子寜従凡卉赏芬芳
　　知鱼矶
　　莫道鱼无知亦有在沼时莫道鱼无乐亦有浮而跃鱼自乐鱼自知耳知乐否乎辨可已月在天心风在水不言之中存至理
　　劚山
　　搆屋借地基劚山土变石一年脆且黄二年坚以碧曲穿枫桕根浅带斧凿迹夲以碍庭辟翻为【去声】庭张壁崚嶒缛草秋晻霭吐云夕有骨亦有韵画法标髙格因悟石本山事半功倍得设向平壤求撮炼终无益
　　骤雨
　　骤雨飞来势莫止片时返照霞光紫不经意想尽风流落笔千言有似此
　　即事二首
　　依山结屋学山家防是新秋趣可夸人意厌暄风恰爽天光欲淡汉初斜称懐嘉防犹繁叶扑鼻清香在野花与木石居游鹿豕沛然闻善恧重华
　　古来谁到此为家宜矣山庄少见夸正喜秋光六根浄适看夕照万林斜香承浓露荷无滓影蘸清波芦有花颇就深山事新搆祗期幽朴不期华
　　金莲花
　　应莭含金气敷荣宜号金花惟开鹫岭树合伴檀林三品兹标首羣芳总伏心给园布满地
　　调御昔来临
　　落景
　　落景绚空林眀曦翻树底一片月在天其光祗如水川气下夕凉淡烟波面起西巘霭含苍东峯霞带紫万概美扵秋塞秋美无比
　　载月偶成
　　兰舟待藕滩塞景耐盘桓天暝山疑近月髙湖似寛琉璃为世界星斗未防干适可归岩馆川风落夕寒
　　防马
　　山庄事简太闲生每向山中防马行大狝将临事温故西师可忘【去声】有先声櫜鞬所寓惟戎诘笔砚相随待律成却是秋云防无系今来昔去不关情
　　泉源
　　泉源嵗乆致湮淤防草除泥事剔疏况有
　　神尧遗迹在【泉源石壁为三十六景之一　　皇祖御题泐岩问】引流导泽益殷予
　　半月湖
　　半月湖中印半月合如满相玉轮圆主賔半满有为法照彻三千与大千
　　秋山四咏
　　松
　　叠巘叅天翠越浓韵金风籁谡重重低临万树犹同色咨尔行将认老松
　　桧
　　森森鳯尾倚崚嶒惟十八公许作朋别有一般称落叶【落叶松似桧而非冬时落叶生兴安岭北近移植山庄亦成活】氷天瞥眼可犹能
　　枫
　　缬峯铺岭犹青翠色与平林了不殊稍待染成红数防始知格调有髙孤
　　榛
　　塞外丛生塞里无秋来佳实剥盘腴白鸦谷口栗如拟却未曽登杜老厨
　　秋湖四咏
　　荷
　　水芳堪比昨来添偏爱秋凉嬾逐炎君子不争真妙义濂溪说里未曽拈
　　菱
　　濶腰锐角熟湖中渤海犹存太守风澷议浮根归落莫须弥世界也依空
　　芦
　　风里叶姿若无主月中花色杳难窥如霜雅合吹为管白露谁知兴作诗
　　蓼
　　所期风度不期香几穂临波艳夕阳诗客但知愁塞碛谁知秋景似江鄊
　　对瀑
　　眀知源在防引逺顿殊观讶似従空落声犹带树端其喧皆至寂既聴复宜看底识秋来对音中増峭寒
　　树影
　　树影张【去声】扵前朱曦西陆迁乗凉欣就防作籁不妨穿一片陆离地新秋飒沓天畴人夸巧测植物早知然
　　山岚
　　含秋益飒尔蒸润复凄其落谷有常度【岚气皆従谷而下无逆上者】傍曛无舛期王丞送僧际谢客出堂时空翠清澄里雅宜搆藻思
　　云闲
　　信是云闲随风无系行偶虽防作晦终不碍为晴正喜黍禾实旋萦荞菜萌心闲总艰致较量为【去声】牵情
　　秋日永恬居
　　素景又新投昨年才瞬眸绎思恬者靖恰悟莭临秋露浥花香泛风翻叶翠流一双闲瓦雀栖树懒飞浮
　　秀起堂
　　曲径中宏逹好山四面迎爽风披茈虒皜日耀峥嵘虽曰引遐睇而皆契静情分眀称秀起安得置吟评
　　静含太古山房
　　夷嵕山屋祗三间得概欣看万嶂环无暇翻思难应接有懐那谢一跻攀芬闻野卉岩边缬响逓幽泉涧底潺不是子西髙尚辈安防个里镇消闲
　　不遮山楼口号
　　夏叶宻绸缪空懐不遮意山楼今欲云副实行将至
　　题吴镇赤壁图
　　月白风清夜聊为赤壁游了知非后赋二客尚同舟
　　中元夕放河镫
　　塞水何曽阅放镫山庄故事始相仍【山庄放河镫自康熙年间始】分眀八识田间幻都道中元夕里应影向风边无碍定光于月分【去声】不防増酬余莭令归岩馆露重星稀夜景澄
　　山台待月复下登舟揽景
</div>
    <div class="pagination">
<a href="御制诗集_page536.html">上一页</a><span>...</span><a href="御制诗集_page532.html">532</a><a href="御制诗集_page533.html">533</a><a href="御制诗集_page534.html">534</a><a href="御制诗集_page535.html">535</a><a href="御制诗集_page536.html">536</a><span class="current-page">537</span><a href="御制诗集_page538.html">538</a><a href="御制诗集_page539.html">539</a><a href="御制诗集_page540.html">540</a><a href="御制诗集_page541.html">541</a><a href="御制诗集_page542.html">542</a><span>...</span><a href="御制诗集_page538.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
