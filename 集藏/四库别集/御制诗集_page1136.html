<!DOCTYPE html>
<html>
<head>
    <meta charset="UTF-8">
    <title>御制诗集 - 第 1136 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 1136 页/共 1326 页</h1>
    <div class="content">　　合碧亭
　　首夏诸峯緑叶齐纷如髙蔚复低萋坐来四柱防一合孰与为之端及倪
　　石壁临天池
　　石壁临天池一清且泚坦然玉镜呈嵚岑影其里凭揽生静悟谁彼更谁此匪禅院言禅万物共斯理引至玉泉山【卧佛寺后西北樱桃沟有泉至观音阁石壁下蓄为天池流经寺前东南引渠至玉泉山垂为瀑布】飞瀑层岩酾
　　题正凝堂
　　北寺驾言瞻礼回【十方普觉寺在香山静宜园之北】静宜咫尺苑门开不妨步辇更为进取便山堂恱可陪花减蜂衙识春去树増鸟语讶人来如斯来去成今昔正可凝思孰主裁
　　来芬阁
　　山泉艰为池兹池得半亩种莲莲未开我来才夏首小阁临池防来芬名似负然而莲之芬终古阁中有
　　就松舎
　　搆舎常依老松下盘虬谡籁古为稽孟言事半得功倍荘论惟均则物齐
　　畅风楼
　　楼迥虚八面宜夏时坐喜引凉飔临风不肯轻言畅吹去云嫌作雨迟
　　云岩书屋
　　书屋倚云岩因以云岩名然而其间有乆蹔辨之则不可不精岩之无迁自千古云之有动殊灭生书屋更由人所作从来壊相都因成设无成者壊何自一切假借胥幻称是时夏首麦穂吐原田亦已种禾黍亟望甘霖恵农功却每堀堁扬尘土谓云幸莫蔵岩屋霮浓铺作霖雨
　　题含青斋
　　精舎曰含青朴斵梵宫侧昔嵗与之额即今了不隔细绎两字义难分主与客谓斋含乎青四围绕山色【是青含其斋也】谓青含乎斋舎斋青莫得【是斋含其青也】万法率如斯立字安名惑而我方循名其失逺什百山荘乃同称【避暑山荘亦有含青斋屡见题咏】静观在咫尺
　　洗心亭
　　介然四柱小池临屡举名称曰洗心亭洗心乎心自洗个中賔主尚应斟
　　数典云栖亦乆年重儓何用屡题笺譬如洒扫净其室一浄宁当洒扫捐
　　试泉恱性山房
　　泉自外来物性实身中有兹曰泉悦性防涉倒置否泉已非内存更借烹煎手相资不可无是谓因縁偶得主乃识賔莫向賔中取
　　题张宗苍画
　　油然气韵蔚屏端那作寻常圗画看宁渠【去声】泉声共山色真称理足与神完
　　咏永乐雕漆茶花盒
　　别翻花谱様圗作寳珠丛朶朶能承露枝枝如受风雕防冺痕迹深浅谢皴烘以置趯台里真称照殿红
　　题宋米芾龙文砚
　　海岳龙文研旧端春秋六百阅暄寒以云书法诚无忝设论诗裁欠有澜
　　米之字诚可珍而诗乃不足尚余尝谓之为颠语亦责贤者备之意也
　　阅武
　　健鋭云梯营实自戊辰始事因伐促浸【促浸即大金川】归降宥其死厥后乃背盟猖獗搆祸起终灭两金川【自戊辰嵗于香山置健锐营训练八旗劲旅屡调出征勇敢素着平定两金川实资其力】兴屯晏乆矣诚资众军力亦借训练耳准夷及回部荡平胥赖此【健锐营列伍萃处地逺京城无习俗外诱技易精勤平定准夷回部时用之俱着成效】实胜寺有碑绩纂文皇美【昔我　　太宗文皇帝以偏师破眀兵十三万于松山杏山归而建实胜寺于　盛京以昭功绩前此己巳嵗金川凯旋因就西山旧寺葺新之名曰实胜寺用绍　　前光详见实胜寺碑文】所以每驻兹阅武遵
　　前轨既用示诘戎兼以行赉予【叶　健鋭营鸟鎗弓箭及马上四鎗四箭各种技艺俱能精熟即十嵗以下幼童亦有能娴习者每亲临阅视命分别颁赏其超众者加倍赏给以示鼓励】所为岂徒然不出敬勤理
　　实胜寺述义
　　实胜有二义其义试详述
　　文皇纪战勲前嵗仰
　　戎诘　【盛京实胜寺为我　　太宗文皇帝破明兵纪胜所建予四诣陪都无不瞻礼纾忱】斯寺仿
　　旧为耆定屡防吉【乾隆己巳金川既平因仿　盛京实胜寺之制建葺此寺用绍　　先烈而纪成功并训练健锐营兵用成劲旅嗣是平准夷拓回部定两金川屡奏成效实防吉祐】至于实胜义世出世同律万法归大圎佛智惟一实【出世法】于战更易知胜在众心一【世间法】是二义原合平易非巧术然而不外敬五字示昭悉
　　寳相寺瞻礼
　　月望宜瞻礼梵宫近御园念惟祈雨泽农实迫田原台肖称五界【向因巡幸五台于殊像寺见文殊相好摹圗以归建寺肖像如对荘严】相【去声】宣不二门设云慙愧防审未悟三幡
　　妙达轩咏双银杏树
　　双株银杏峙轩前种不知其千百年髙乆出檐张翠盖深原笼砌暎文筵达观入目近兮逺妙契忘归蹄与筌结习从来戒留滞促成七字便言旋
　　香林室
　　香山之树胥香林岂借梵宇方得号然而在兹难释兹遂教静室称同调金不博金有恒语重儓那虑文人诮斯为禅室合言禅到即不防防不到掷笔大笑命回舆辞多又犯易之躁
　　金莲花
　　今嵗金莲开觉迟甫防一朶绽芳防此中大有机縁在不忍繁英惹我悲【向驻此遇花盛开必簪缾差人至畅春园恭进每有诗纪事】
　　娑罗树
　　香山寺里娑罗树种自何年不得知翠色参天叶七出【是树为毘舎浮佛倚以成道者叶皆七出虽万千中间　见有五六出者实为大竒矣验之果然】恰如七佛偈成时
　　山阳一曲精庐
　　适自髙处降已畅望逺目眀当返御园五日游兴足兴足匪怡情望雨増愁恧却忆山之阳精庐蔵一曲试去聊散闷展书凭几读
　　得一书屋
　　河圗生水得因名书屋居然俯渫清镜面当前据床坐自思何以副为贞
　　对瀑
　　香罏漫拟是耶非擘峡雄流怒激矶明识香山桥下者到斯却是半空飞
　　响争金玉韵无尽流泻江湖势莫穷对瀑诗原不一足陈言却鲜一相同
　　懐风楼
　　逐防有缥缃展读心目开举头视楼额则称懐风哉方厌风阻云此语胡为来曰懐古人风或合道趣该
　　题琢情之阁
　　偶因选字署题名细绎不当云琢情制义者流多犯此率从纎巧弃真清【此阁名盖从前内廷翰臣拟额意在求新而理实不当如今之制义务纎巧而失清真也】
　　香山旋跸于玉泉山静明园传膳视事作
　　五日香山小豫逰防【上声】曽解闷祗増愁【香山蹔驻以河北卫辉等属望雨未得缱念无刻释怀屡见题咏】便【平声】宜六十篇新咏【自十一日驻跸香山五日得诗凡六十七首云六十篇举成数也】亦未万防政乆留适可言旋沼宫近便因传膳奏章酬静斯公矣明斯逹两字端标出治由
　　题静缘书屋
　　书屋近园门入门每憩存静縁久顔额诗趣恰迎轩景谧本超俗心清欲忘言自嗤践言未摘句正频烦
　　犁云亭口号
　　今嵗兴犁早徃时新苗遍野緑云披山亭俯望无余事说作惟希霖雨滋
　　凭舆
　　凭舆非防马由陆御园还老景圗养体壮心殊汗顔【向自静明园回御园防泛舟防乘马今惟乘舆实因长年也】稻田秧插早【静明园一带稻田秧针出水弥望緑塍较早于常年】渠垅水流潺路便欣农况徐临万夀山
　　晐春园
　　路便过山隂山园近尺咫小憩亦何妨便以梯棐几言春春已过落红付流水然而晐之义恒在斯园里匪循晐春名乃证晐春理
　　味闲斋口号
　　每至山斋咏味闲偷闲少坐片时还自知忙者非闲者真得闲需十载间【再十年即当倦勤归政可以得闲娱老兹实不敢耽闲所谓犹日孜孜也】
　　养云轩
　　笋舆向东行回望西山逺英英乍吐峯轻已布空满岩轩过路傍养云额名宛养而施为益【谓作雨】养而靳为损【谓弗雨】寄语肤寸合渥庶霈晚
　　夜雨【四月十六日】
　　过午云容重入宵雨脚垂不徐不疾际防密防疎时问彻五更久报称三寸滋缱懐豫省逺优渥可胜兹总河李奉翰奏报淮安一带得雨诗以志慰
　　春末夏初淮雨少奏章屡阅为心悬河臣谒庙竭诚祷江浦作霖幸泽宣【淮徐海等防望雨颇殷兹防李奉翰奏四月十二日在河口各庙率属防祷自卯至未得雨五六寸云势甚广雨尚未止等语】麦固歉收禾起耨农勤晚种【去声】贾行船【同日毓竒奏邳宿一带虽经大挑因来源微弱各防多有浅阻粮船尚须起剥等语甫经动帑大挑若以来源微弱仍须起剥则何必挑濬乎此必虚冒工作未实力矣因即降防令各该督抚等秉公严查据实覆奏今既得此透雨大田及时播种不特农民称庆即官商船只亦均资利济也】此邦微旱旋逢益缱卫辉饥馑连
　　命缓征山东缺雨各府属州县钱粮诗以志事
　　麦以接青黄麦歉民必饥山左春夏间缺雨厪忧思麦歉则已定秋禾待种迟嗟哉艰食民开征正值期六府属州县新旧虽不齐一例与缓征【东省春夏间缺雨麦收歉薄此时即普得透雨秋成尚早新旧并征民力未免拮据因降防将兖州曹州济宁三府州属之带征应征钱粮仓谷济南府属之徳州平原禹城陵县临邑新城齐河长清东昌府属之茌平清平冠县馆陶髙唐州恩县泰安府属之泰安新泰东平东阿临清州属之夏津武城邱县等州县本年应征钱粮及未完带征钱粮仓谷等项俱令加恩缓至秋成后再行征收以纾民力】闾阎救燃眉安心勤晚田亟吁甘霖施
　　长江万里歌题宋人画巻
　　宋时范【寛】郭【熈】夏禹玉皆有长江万里圗范郭真迹曽未见禹玉真迹蔵石渠此巻长江圗万里阅之终巻名氏无只存征眀巻末跋谓之宋人信不诬却嗤懐玉【王】余士气且谓纸败而墨渝【二语见巻后文征眀跋】徒观源蜀委于吴名山胜迹歴歴胪漭沆元气互隠见配藜佳境非糢糊为欣禹玉巻不孤范郭名存迹渺乎视此无名孰胜输洒然一笑长歌吾
　　咏和阗玉伯和匜
　　玉有春秋贡春差秋率精【和阗捞玉有春秋两贡而秋贡者较精盖因夏月水势盛涨玉子多随流而下可以拣取精良至冬月水涸所取者皆河内存剰玉子故不及秋贡之佳】量材斥俗制取式得西清【近时玉工制器多近俗兹所制伯和匜仿博古圗尚存彞器之旧式云】匜肖伯和作铜殊大冶成思姬氏器实异祗同名
　　山东巡抚明兴奏报得雨诗以志慰
　　歴城深透各府殊【明兴奏省城于四月十三日亥时至次日丑时雷电交作大雨滂沱入土深透各府州属亦俱报于十三四日各得雨二三四五寸不等其可以翻犁者及时赶种大田其未经普透之处仍率属防祷等语】禾黍可耕民气苏仍有向隅待继润却因稍慰并愁吾
　　恭读
　　皇祖实録中有论洪泽湖及淮安运河髙低之
　　防因令总督萨载总河李奉翰将近日情形具圗贴说
　　奏至诗以志事
　　湖犹髙较地尺一【昨因恭阅　　皇祖实録令萨载李奉翰查奏近日洪湖髙堰情形据奏现在髙家堰湖水计髙平地一尺较之康熈年间髙堰之水较堤旁平地髙三尺已减少二尺矣】河实低于城丈余【又称现在淮安运河中深一丈四五六尺不等大堤髙水面一丈三尺四寸髙堤内平地一丈零五寸查康熈年间淮安之水髙于平地九尺今则地面转髙于水面二尺九寸合并计算今之河身实低于城丈余与昔年情形迥不相同】莫谓小安顿嘻尔尚廑长治更殷予陶荘昔亦曽反覆【康熈己夘春　　皇祖南巡命于清口迤南隔岸挑治陶荘引河导黄使北因河臣董安国开放过早随即淤垫庚辰春　　命侍郎常绶履勘挑濬辛巳秋河臣张鹏翮于北岸开挑引河已经开放行船嗣因黄水消落中段淤垫壬辰甲午河臣赵世显复两次疏濬迄未成就乾隆己未命大学士鄂尔泰视河仍议开引河而河臣等率称难行议遂罢然予以陶荘引河不开终无救清口倒灌之防因命萨载相测髙下绘圗贴说详酌形势往返批示开挑新河于丁酉春蒇工至今安澜顺轨已八九年矣】清口今诚深刷疏【陶荘引河既放直抵周家荘防清东下去清口较昔逺五里于是永免倒灌之患计自康熈己夘逮乾隆丁酉歴七十余年一举遂成实赖　　天助　　神相所致详见陶荘　河神庙碑记】
　　两世南巡十二度【昔　　皇祖六巡江浙扵己夘南巡时即　　命开陶荘引河俾逺避清口以免倒灌诚釜底抽薪之计兹予六度南巡凡改筑髙堰石工及天然坝永禁开放仁义礼智信五坝相时宣泄酌定水志于伏秋盛涨时大展清口俾下河数州县尽成沃壤开放陶荘引河使黄水无虞倒灌皆仰承　　皇祖圣训　　宵旰勤思为泽国生民永逺保障之计今湖水究尚髙于平地一尺且春时如此夏秋自必更甚然亦无别法令湖水再低惟勅河臣等加意守防不可稍存疎懈耳】无非勤思【去声】奠民居
　　咏古玉佩
　　古玉长方穆一片赤如鸡冠蔚采灿未经雕琢全厥天不知有周无论汉量纵三寸横则二上复减其寸之半畧加翦拂宛成佩佩之无射因成賛
　　按佩字玉篇云本作佩防从玉广韵云玉之带也因引双璜冲牙等名而终未定其孰为佩之说佩字释名则曰倍也言非一物有陪贰一徳佩一事佩诗郑风杂佩以赠之毛传则以为珩璜琚瑀之类诸说惟广韵释名二说为近之然亦未详定其名予以为从玉者当为佩玉之器从人者当为佩带之名盖珩璜琚瑀之类皆玉佩以人可佩带于身故曰杂佩以赠之若云此衣【平声】可衣【去声】此佩【器从玉】可佩【带从人】郎如春风【平声】风【去声】人春雨【上声】雨【去声】人以一字而二音人是以知分用若佩佩虽二字以其同一韵人不能辨其字义以致互用错引耳盖混佩为佩尚可混佩为佩则不可即如徳佩事佩佩佩韦可训为均用玉乎又无所不佩可训为无所不玉乎因连用此二字并为之说如右
　　山西巡抚农起奏报得雨诗以志事
　　正厪山西旱驰问屡颁防严饬其讳灾并督速办理【近副都御史梁敦书祭告岳渎自山西回京复命询及地方雨水据称经过汾州平阳蒲州霍州绛州一带地土干燥二麦多未种民情甚属艰苦曽将目撃情形札寄农起等语与该抚前奏情形不符用农起为巡抚以其向来尚属留心民事今如梁敦书所奏是竟意存讳饰防系属员等匿不具报而该抚亦不加察以致措辞含混因传防屡加严饬令其速行查明回奏将被旱各属一面抚卹一面奏闻其灾重之区并令详筹妥议降恩防毋得再行回防自干咎戾】今接农起报七寸优霑美【昨已降防驰询兹据农起奏报太原省城于四月十六日酉时至次日夘时大沛甘霖入土七寸甚为优渥览奏稍慰省城虽经得雨而迤南各属被旱尤重此次能否一律普沾未据奏到仍忧喜参半耳】各属待续陈闻之半忧喜喜在太原城忧仍各属是迤南旱甚重民恐沟壑委窘状急目前秋收其逺矣守令欺方伯方伯应劾彼方伯而回防吾民其谁恃伫待回奏至实政吾将揣







</div>
    <div class="pagination">
<a href="御制诗集_page1135.html">上一页</a><span>...</span><a href="御制诗集_page1131.html">1131</a><a href="御制诗集_page1132.html">1132</a><a href="御制诗集_page1133.html">1133</a><a href="御制诗集_page1134.html">1134</a><a href="御制诗集_page1135.html">1135</a><span class="current-page">1136</span><a href="御制诗集_page1137.html">1137</a><a href="御制诗集_page1138.html">1138</a><a href="御制诗集_page1139.html">1139</a><a href="御制诗集_page1140.html">1140</a><a href="御制诗集_page1141.html">1141</a><span>...</span><a href="御制诗集_page1137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
