<!DOCTYPE html>
<html>
<head>
    <meta charset="UTF-8">
    <title>御制诗集 - 第 679 页/共 1326 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御制诗集 - 第 679 页/共 1326 页</h1>
    <div class="content">　　大小及妍媸一一写镜前而镜弗设见因物呈其然心胡不同斯以有我在焉谁信能忘我与之言道诠
　　对云楼
　　底识苍松迥出羣终无叶片落纷纷隔湖襍树多突兀镇日楼窓对緑云
　　明漪楼
　　重楼俯琳沼石基近水裔鸢鱼玩几上波澜挹牕际兹来冻未消前趣姑且置动静互为根春工况已试微风冰镜表觉有明漪意
　　琴趣轩口号
　　水清冻结亦冰清便是风来不作声得趣设于琴上拟恰如挂壁学渊明
　　题金廷标宫市图
　　百物千竒一担陈儿童争买闹纷纷忽燃爆竹担头掷急煞叫呼衒鬻人
　　题痕都斯坦玉杓
　　掌非周玉府攻自泰西瀛絶胜舒州杓何须力士铛璞原误荆国蕊特艳昌城试问宜谁赠应调傅说羮
　　竹喜图歌题陆治所画
　　竹报平安鹊报喜是谁所图乃陆氏引而未发无一词似待我歌抉其理緑筠不识复不知平安如是而已耳鹊数有十噪相争画家义葢别有指跳萧励翼目如椒攫啄互施爪与觜若云喜实怒之对呼吸一伏必一起争而知已犹可言争而不已难言矣世间欲求喜者多盍从包山悟斯防
　　新正万寿山
　　节中行庆都无暇节后乗闲此一来苔面向阳才作緑树根积雪尚余皑风吹云散山含朗闰勒冰坚湖未开檐缀华镫孤负赏中人惜耳我慙哉
　　玉澜堂
　　置闰立春迟解风犹待试溪堂一凭牕昆明景又异讵必忆流荡乍可观纯粹水深鱼自安寒雁未暨虽然此堂中岂无玉澜意
　　含新亭
　　万物含新亭亦含东皇神运地天防设如比似华严海只作寻常儿戏谈
　　题云松巢
　　童童众松围中有书轩在旧叶别林落新叶他枝待只此緑云容四时恒不改山色与天光暎带秀百倍鹊噪栖亦安鹤瘦住何悔巢居宜付谁许由及大隗傥来而亟去虚负将无乃
　　緑畦亭
　　山亭纵目见溪田春冷鳞塍冻尚坚待到暖融土脉润布秧好茁緑芊芊
　　旷观斋
　　山右精庐好西山列槛前林踈无夏叶宇浄敛春烟游目夫何碍畅懐真觉然如云览千古亦复有芸编
　　石舫口号
　　冻合昆明未作波翼然石舫近临河依稀似共主人语青雀虽浮解奈何
　　清可轩
　　山阳迤逦至山隂幽夐岩轩所必到秀壁巍然镇藏屋疑吐烟云出其窍緑苔错绣冬不枯日月壶中有别照研山笔牀已多事只合忘言静观妙鋗人循例缀防檠涂汚斯哉粲一笑
　　静佳斋
　　孟春虽过半春意尚遥哉欲稊迟隄栁绽蕊惟盆梅摄提贞普泛百昌斯胚胎芳菲防有时笑彼羯鼓催虚斋真静佳意洽众妙该
　　袖岚书屋
　　烟霞呼吸碧霄通即境每来致不同讵只峯岚襟袖里乾坤亦止寸心中
　　澹宁堂咏冰镜
　　奁镜呈堂背非铜却是青但逢临以照不隠色兮形观觉同心澈坐因覔句停波澜曾弗借真是澹而宁
　　云绘轩即景
　　丛林叠巘蔚岩斋时有英英生砌阶虽是浮空供绘趣其同复雪要当佳
　　即事
　　山左河南与山右封章迩日报来连【山东河南均于正月望后连得瑞雪随融随积自二三寸至四五寸不等节据两抚臣奏报山西省亦经鄂宝奏正月初旬各属得雪并皆优渥】率于灯节之前后被以雪膏及陌阡何彼幸斯何阙若一为慰复一惭然春云早晚犹时作再霈翘思润大田
　　诣
　　畅春园问
　　皇太后安遂进宫斋戒
　　灯节奉
　　行庆御园
　　驻旬余节逾
　　返畅春斯恒
　　适起居景光何其速询
　　安此晨趋卅五年一例迩来觉惜如春祈临
　　右坛进宫肃斋予石衢廿里遥栁陌缓度舆土膏未融动于耜犹待诸然希复雪心切切无能舒
　　斋居
　　斋居颇有暇亦不废清吟渐永稀闻漏犹轻逺布隂九华罢翦防双麦彻悬金静领盆梅馥洒然觉称【去声】心
　　题钱维城五君子图
　　松柏水仙梅与筠天然结契意相亲比方君子斯多矣独想虞廷臣五人
　　咏痕都斯坦玉椀【有序】
　　邮从西土蕊蔟四面重台碾出筠浮晕若两旁抱珥贡效泰防包匦来随都防归轺用是摛吟以代纪实
　　截肪出泰冒制椀自痕都形色双合相磨礲了似无叶翻含蕾耳瓣发抱花趺通道恒来贡懐柔义廑吾








　　御制诗三集巻八十六
　　钦定四库全书
　　御制诗三集巻八十七
　　古今体一百四十首【庚寅三】
　　仲春朔日躬祭
　　社稷坛
　　曙色辨
　　坛松
　　祈春躬祭重五行欣值土【是日五行属土】二月正兴农爰稼绎洪范主阴考秩宗年年承
　　福胙莫懈一心恭
　　张元士华山鸟道图
　　忆我一再【辛未丁丑】南廵时跋马曽縁鸟道上千丈造其巅全吴形势揽指掌后来虽复叩禅闗【壬午乙酉】山下骋望徒言旋怯劳可见弗如昔奚称不息能体干适百里半九十里于逰尚得云可耳画图省识足传神然即因斯知愧矣
　　仲春瀛台
　　右社昨承祭眀当御讲筵宫中有余暇西苑此周旋池玉冰融水隄金栁摇【去声】烟兴心共农父举趾可于田
　　题绮思楼
　　书楼每至起予思额语分眀在梠楣设使畧无闗德行万言成绮亦何禆
　　韵古堂
　　堂贮古鏄钟因之名韵古古韵犹可闻古道安能覩斯民三代民谁欤司相辅自讼实艰行行之扞格贾知然而哓哓空言其奚补
　　兰室
　　谢景涤乎楚左徒翩然来伴座之隅相看但使得兰趣一缶寜于九畹殊
　　懐远斋自警
　　书斋号懐远懐逺义诚深讵惟畅逰目斯焉多惕心四海之极广安民恧有临百世之极遥裕昆凛难谌兹实宵旰忧奚问山水音懐逺洵悠哉侑座聊自箴
　　补桐书屋戏题
　　新柯旧树已枝齐突兀庭前叶未萋欲问草衣双立者【桐畏寒北方冬季必收束其枝缚草护之】可同齧缺与王倪
　　鉴古堂
　　选字题檐额无非借自箴顾名在思义触目每闗心得失鉴于古防康慎匪今常因省度律敢曰恣逰临
　　春及轩
　　冰融土亦酥霭霭春将及太昊斯啓莭蝡动逮震蛰西畴有事农渊眀语闻习寻壑躬未能于田心实急膏雨其时乎倚轩成小立
　　由液池东岸遂至恱心殿漫题三首
　　液池只是一湖水眀季相沿三海分好【去声】为张大娱人主仇士良言夙所闻
　　淑清【院名在瀛台东北角】石迳出宫墙东岸夤縁二里强琼岛春隂景正好遂登山殿揽烟光
　　山殿岧嶤号恱心恱心得不易难谌祈农勅政先忧切卅五年初励至今
　　庆霄楼
　　岩巅切碧虚因迥搆楼居琳宇烟霞近祥鸾羽翼舒子房堪比似景合相于暂坐旋言去华哉只愧予
　　静憩轩
　　至静无为无不为文轩小憩偶因思日来月往眀生耳言憩已成失静时
</div>
    <div class="pagination">
<a href="御制诗集_page678.html">上一页</a><span>...</span><a href="御制诗集_page674.html">674</a><a href="御制诗集_page675.html">675</a><a href="御制诗集_page676.html">676</a><a href="御制诗集_page677.html">677</a><a href="御制诗集_page678.html">678</a><span class="current-page">679</span><a href="御制诗集_page680.html">680</a><a href="御制诗集_page681.html">681</a><a href="御制诗集_page682.html">682</a><a href="御制诗集_page683.html">683</a><a href="御制诗集_page684.html">684</a><span>...</span><a href="御制诗集_page680.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
