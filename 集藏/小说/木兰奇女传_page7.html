<!DOCTYPE html>
<html>
<head>
    <meta charset="UTF-8">
    <title>木兰奇女传 - 第 7 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>木兰奇女传 - 第 7 页/共 8 页</h1>
    <div class="content">　　木兰写罢，双手送于丧吾。丧吾看罢曰：“靖松叫我如是如是。”即将木兰之言，遍示诸生。有两个愚和尚见了，私说道：“朱将军在路上偷看了来，却又在我师傅面前卖乖。可恶！可恶！”要知后事，下文分解。 
第二十八回　　木兰险遭花棍厄　太宗敕赐功臣宴
　　却说木兰自大悟而回，想起：铁冠道人临行赠书，救我性命。命从人备马来木兰山，拜谢铁冠道人。原来木兰山上有三峰，东一峰名奇云峰(今修真武殿)，西一峰名齐云峰(今修玉皇殿)。齐云峰下有一石峰，名曰奇盘峰。铁冠道人因三峰险峻，有许多狐仙在此修行，却移庵于南山，即朱天禄祈嗣之处。木兰不知，却望三峰而来。见一道人皓发童颜，头戴九良巾，身穿黄色道袍，手执拂尘，飘然若仙。木兰上前稽首问道：“这山中有一位铁冠道人，姓张名良贞，他的茅庵在于何处？”道人答曰：“对面山上便是。足下何人，问他则甚？”木兰答曰：“他是我的故友，特来看望他的。”道人又问曰：“足下尊姓大名，乡贯何地？”木兰曰：“弟子姓朱名木兰， 即山下双龙镇人氏， 请问大仙尊姓法号，缘何仙居于此？”道人曰：“贫道姓胡名秉池，世居此地，久闻将军之名，今日有功回朝，得了高官显爵。到底天理昭彰，杀人偿命，今日自投罗网，来还我徒弟报应。”木兰见道人出口不逊，命从人带马向南山而行。
　　那道人发一道金光，将木兰罩定。木兰在金光之中，左撞右突，不辨东西南北。那道人大叫一声，十数个小狐，将木兰主仆一齐绑下。道人分付：将木兰放在齐云峰下。再发金光梵气一道，将木兰裹住。木兰被金光障了，二目不见天日，初见红光闪闪，黄白二光，恍恍惚惚。仔细看时，青绿二光，成一圆圈，红光周围如线，黄白二光分开，献出一团金光，光明如镜。镜中也有天地、日月、大地、山河。忽然念动，想起父母，就见父母在光中，惨容可惧。又忆起在北番征战之时，便见两下旗枪簇簇，喊杀连天。又想起阵亡之士，便见木萁、素云、祥布都来索命。那独手同五狐，也来追呼。转念五台山上，即见靖松道人并吴大杲、陈介葊，相居论道。此时或想朝廷，即见朝廷；或想天上，或想地下，金光梵气，从心所欲，即成境界。愈逐愈幻，不上三个时辰，将木兰心中一点性灵，俱已提出在外。这叫做以奴役主之法。道人见木兰如醉如痴，哈哈大笑：“好道行。我怕你心如铁石，原来也只如此！”再分付小妖：“每日用五色花棍打他三次，叫他上天无路，下地无门，求生不得，求死不能。打了七七四十九日，送与饿虎为食，方才报我徒弟独手大仙之恨。”小妖领命，将木兰吊起，将从人囚在洞中。有六七个狠心小狐，手执五花棍，拷打木兰， 打得木兰连声叫苦。 打了七日，有一个伶俐小狐，名唤秋涛，对秉池曰：“木兰与张良贞世好，倘良贞看见，岂肯与我等干休？况木兰奇节过人，天仙之品，独手不知进退，助番为逆，被天雷打死，亦与木兰无干。祈祖师将他放了，以免后祸。”秉池大怒道：“木兰丧我五个徒弟，难道我就罢了？就是张良贞来，我岂怕他？况以命偿命，天理所存，尔毋过虑。”秋涛见祖师不依，退出洞外，走往山下竹林之中，避祸去了。有八九个小狐，听了秋涛之言，也相尾而去。
　　不一时，小妖进洞报曰：“对山铁冠道人，强将木兰放下，到也罢了，反说祖师是无知野畜。朱木兰仗铁冠道人之势，也将我们狠打。”胡秉池听了大怒，赶出洞外，使一个飞石之法，望铁冠道人头上打来。道人用手一指，喝声道：“集！”那石落在地下，重有千斤，打入土中尺余。道人又发一个掌心雷，将奇盘峰分为两片，名曰开山破石之法，将胡秉池夹入缝中，用灵符锁住。取小石一块，上书乾、元、亨、利、贞，压在上面。口中咒曰：
　　一石分为二，二石难合一。
　　此山香火断，石崩妖出世。
　　自此木兰山四方朝谒不绝，香火大盛。这奇盘石，为西陵第一奇观。木兰谢了铁冠道人，请至家中，差人去请丧吾和尚，香元长老、谌于飞，齐来聚会。丧吾曰：“杨延臣、醉月等，皆已羽化登仙，惟吾数人尚在尘世。今日之会，亦是莫大缘法。然木兰代父出征，可谓孝矣；致身报效，可谓忠矣；临阵不惧，可谓勇矣。忠、孝、勇三字，如日、月、星三光，虽曰昭明，然最忌云雾弥天，晦日无光。木兰，木兰，须要晓得女子之所重者在节。节之一字，又分为烈操。处常曰操，处变曰烈。总是要全一个节字。如此，男为贞男，女为贞女。为圣为贤，为仙为佛，也只完得一个节字。士君子事业伊周，文学游夏，若立身一败，万事瓦解。”木兰叩头受教。自此木兰仍复女妆打扮，杜门不出。
　　过了月余，营中衙将护送花阿珍回府。天禄出衙视之，车中上遍插龙凤旌旗，金字牌上上书“少保武昭侯兵部左侍郎”。又见花阿珍入内室，与木兰面面相窥。木兰将出征始末，诉与阿珍，阿珍大喜，与木兰姊妹相称。拜天禄为父，拜杨氏为母。木兰教五蕴，净六根，回眼光，观灵台。正是有缘千里来相会，信有之也。
　　再说李靖、尉迟恭上殿朝见天子，奏曰：“北人战守兼善，臣等不能骤胜，致主上心忧。今陛下不以为罪，反以为功，出郭郊迎，臣粉身碎骨，不足以报陛下。”太宗曰：“卿等形容憔悴，须发枯白，盖身履异域，目视烽烟，朔气寒光，永朝永夕，十余年来，心力竭尽。明日朕当亲至凌烟阁，与二卿酬劳。”太宗又命魏征领饷银二十万，犒赏征北将士。李靖、尉迟恭谢恩而出。是日，太宗回宫，将元帅所呈功劳簿细看，见朱木兰功居第一，兵抢五狼镇，箭射孛臣二次，智擒颉和二次，三败番兵，夜取界牌关，活捉保龄，反间康和阿，逼死木萁十二功劳。太宗思道：朕昨见他身体柔弱，年纪尚幼，就能立此大功。十四岁代父出征，昨日见了寡人，即上表回养父母，此人终当大用。朕一时见他孺慕情殷，准其所奏，明日功臣宴却无他在内。又看到伍登功上，心中想道：三国时有一锦马超，膊阔腰细，眉弯目秀，俊而非常，伍登可以当之。怪不得人称伍娘子。又看尉迟宝林并焦文、焦武、朱明、程铁牛、李英玉、李怀书、秦怀玉，太宗按籍依功行赏。不表。要知后事，下文分解。 
第二十九回　　伍登省亲走湖广　太宗慕贤赐诏书
　　却说太宗在凌烟阁宴赏功臣，随召伍登、宝林曰：“二卿身膺重职，各宜就任，勿久居京都。惟雁门关更属要地，伍卿即日登程可也。”伍登伏地奉曰：“臣幼日被难，子敬父离，向日不知父亲生死，惟隐恨而已。今闻臣父在湖广为僧，欲先去省亲，然后上任。”太宗准奏，催尉迟宝林速到武昌，仍守汛地，又命伍登同行。二人辞了圣驾，望湖广而来。一路之上，各处官员迎接护送，好不威严。出了河南信阳地界，武昌文武在界牌岗俟候。进了公馆，大小官员都来参见。从人将手本接了，分付众官道：“侯爷在路辛苦，命尔等今日各回本署，二位侯爷要到大悟山参见丧吾和尚。”宝林在公馆内坐了片时，吃了点心，即检手本观看。忽见黄州营西陵县双龙镇千户朱天禄手本，旁边又写寅愚侄朱木兰名字，即令从人请天禄入馆会话。天禄入馆，伍登、宝林降阶而迎。相见礼毕，天禄曰：“小儿木兰，年少从军，多蒙二位叔父大人荫庇，愚弟感恩不尽。”宝林曰：“木兰才堪将相，智兼文武，功超我等之上，为皇上隆重之人。只是他宜作速进京，免主上提召。”伍登致敬曰：“吾父在大悟山为僧，承兄台栽培多年，愚弟心感久矣。”伍登道罢，即向天禄叩头，天禄连忙扶起。宝林曰：“木兰近日在家中做些什么？”天禄曰：“木兰近日以来，与阿珍茹斋食素，杜门不出。昨日闻二位叔父驾至，亦不肯来迎接，祈二位叔父海涵宽恕。”宝林道：“愚弟从双龙镇经过，单去叩见他，看他仍杜门不出否？”三人说了一夜。
　　次日天时，只带三四人上大悟山来，分付从人在双龙镇等候。到了大悟山，丧吾同焦周在山门迎接。宝林见丧吾明眸皓齿，如活佛降世，忙上前施礼，伍登叩头不止。丧吾扶起伍登，天禄也上前作揖，一同入方丈而坐。丧吾见伍登官星明亮，爵位尊显，山根黑气纵横；又上宽下削，膊阔腰细，非久福之相，难免杀身之祸，心下不乐。又见宝林询问禅宗，丧吾尽心曲谈僧家乐趣，有留伍登栖隐之意。奈伍登贪图仕进，置若罔闻。宝林在大悟游赏数日，同天禄辞去。伍登也要来问候木兰，一同而行。
　　不上半日，到了双龙镇，在观音寺歇马，即来天禄行中。叙礼已毕，不见木兰出来。宝林、伍登心下不悦，也不问他。天禄明知其意，排酒接风，宝林推杯不饮。天禄曰：“兄台不悦者，莫非因木兰未出乎？”宝林答曰：“令郎乃殿下大臣，小弟是边镇守将，势位悬殊，令肯出相见耶？”天禄不得已，将木兰行止，一一诉出。宝林、伍登听了，大惊曰：“木兰如此，古今奇人也。”入内室固请，木兰素服淡妆而出。相见礼毕，宝林曰：“将军在营中何等威风，今居闺内又如此闲静。真乃变化如龙，令人莫测。”木兰答曰：“侄儿女扮男妆，皆不得已而为之。今日思之，殊非闺阁应分之事。所以不敢见客。”宝林曰：“贤侄受天子重任，何以谢之？”木兰曰：“侄儿蒙昧天子并元帅、军师十多年，罪不可道，尚敢言官职哉？”宝林与伍登辞出，又与天禄说了些闲话，欲伍登到武昌游赏，伍登辞却，宝林向武昌而去，伍登向大悟而回。丧吾命徒弟去请谌于飞来，与伍登相见。丧吾私向于飞日：“吾有一事，托贤弟为之，须受愚兄一拜。”于飞忙答礼曰：“兄长有何事委弟，弟无不从，何须如此。”丧吾曰：“怜我伍氏祖宗尚存一脉，现今伍登不日当有杀身之祸，贤弟可如此如此而行，庶能救伍氏之后。”于飞顿首受命。过了月余，丧吾谓伍登曰：“雁门关重地也，于飞叔父同尔上任，衙中内外之事，尽可嘱托，尔当以父礼事之。”伍登曰：“叔父若肯同侄上任，莫大之幸也。”又住了月余，于飞随伍登向北而行，丧吾送至半山而回。
　　再说太宗在朝，思念木兰功劳，降诏提他进京就职。使者去了未回，伍登上殿朝见，辞驾上任。太宗曰：“卿家省亲回朝，辞阙赴任，朱木兰如何不回来就职？”伍登不敢隐匿，径将木兰行止，一一奏明。太宗见奏，龙颜大喜，候天使回京，观其表奏，命伍登走马上行，不表。
　　却说谌于飞谒见尉迟恭，尉迟恭迎入帅府，礼毕而坐。尉迟恭曰：“向日弟欲保兄为官，兄执意不从，今日奈何又肯居伍登幕馆？”于飞曰：“弟闻五台山多贤，欲藉此一往，别无他意。”尉迟恭问丧吾等，于飞备述杨廷臣、醉月数人俱皆去世，惟丧吾、铁冠、香元尚在。尉迟恭亦加伤感，遂留于飞在府，不肯放他与伍登同行。次日朝见天子，保于飞为长安太守，于飞无法，勉强做了二年，颇有政声。太宗加升刑部御史之职，又做了二年。才人武曌，声名传外。
　　于飞恐负丧吾之托，告病归田，潜往五台山，会见靖松道人，与吴大杲，陈介葊曲谈性命之理。一日，论及阿弥陀佛四字，陈介葊曰：“君臣初际会为阿，臣谏君非为弥，君从巨谏为陀，民歌帝德为佛。”介葊又曰：“孩儿戏舞归家，急唤母亲曰阿。唤之不应，唤之愈急，甚至号泣追寻，曰弥。见了母面，投入怀中，此时母即是子，子即是母。曰陀。孩儿吃乳已饱，跳下地来，对母舞歌跃笑，曰佛。愚人夫唱妇随曰阿，夫妇交感曰弥，怀胎十月曰陀，生子能哭能笑曰佛。学道之人，收其放心曰阿。道也者，不可须臾离也，曰弥。明心见性曰陀，元神出舍曰佛。”于飞曰：“弟子知之矣。冬藏勿暴曰阿，春生勿杀曰弥，夏茂而华曰陀，秋结而实曰佛。譬之油草皆备，取火燃灯曰阿，置燃于不动不摇之处曰弥，油与草得火而明曰陀，火得油与草光照一室曰佛。”介葊大喜曰：“子真道学人也，何善悟至此！”于是于飞与三贤论道半年，始至雁门关。伍登迎入，以父礼事之。于飞道：“闻公子年已十五岁，学问未成，老夫情愿教他诗书，保他日后名标金榜，不知侯爷意下如何？”伍登喜道：“叔父若肯如此用心，侄儿敢不从命！”即令公子伍烈择日入学，于飞尽心教训。不知后事，下文分解。 
第三十回　　木兰初上陈情表　丧吾吟偈回西天
　　却说木兰在衙中，将向日机房改为静室，供一尊西王母圣像，命花阿珍专司香火。忽家人报曰：“天使至。”木兰举香接旨。云：
　　肤念卿童年出征，树奇功于北国，耀武德于边疆，宏宣教命，实获朕心。哗于众口，曰忠，曰孝；裕于一心，曰智，曰勇。特爵卿为武昭侯，领兵部侍郎事。卿何久回不朝，致朕悬望。诏书到日，火速来京。钦哉，用命！
　　木兰接诏毕，望阙谢恩。即修陈情表文，付天使赍回长安。表见天子。太宗开表看云：
　　臣妾木兰，髫年气怯，性僻多病。祖父若虚，教读孔孟之书，因明忠孝之理。臣每对镜睹形，忧然浩叹，思功垂竹帛，名载丹书，幽闺弱质，何能望焉？祖死父立，伯仲依依，家运就衰，灾害互见。臣妾日事女红，织机度日。蒙鄂国公广宣圣意，擢拔善人，荐臣伯父天锡为长沙太守，授臣父天禄为西陵千户。臣妾冲年，心性靡定，乃窃学弓马。及军书甫至，父病不起，举家惊惶。妾思圣命严急，伯父远间，兄弟鲜有，遂效身如男，代父北征。幸天颜咫尺，番国君臣，拱手受命。臣妾具从戎之数，何功力之与有。皇上恩荣并重，锡臣侯爵，委任兵部。臣以幼女，远膺重命，未见戮于狄人，不遗羞于上国，亦云幸矣！岂可重上阙廷，不闺规自励，必为贞妇烈女所不齿，内阁大臣所贱恶。况臣矢志忠孝，目今亲老母病，第愿皈依佛教，以素终身，以为父母寿。圣天子裕已以孝，驭民亦以孝。臣妾拳拳孤忠，谅逢恩宥。
　　太宗看表，即诏封木兰为武昭公主，赐姓曰李。封天禄为善养侯，封杨氏为芳孟夫人，封木兰之弟为楚郡伯，赐黄金万两，彩缎千匹，四海风闻，传为盛事。
　　再说丧吾在大悟山上，梦见杨延臣、醉月、慧参、陈荣衮、叶同观等，约游天宫。次日，命人请天禄、张良贞、木兰、花阿珍、香元齐来大悟山。丧吾曰：“明日是我西归之日，今日与诸善人合尽一日之欢。可惜于飞贤弟，为我之事，北去未回。他日回来，尔等可代我致意。”即将寺中衣钵等项，尽付焦周执掌。众人见丧吾言语如旧，饮食如常，半信半疑。次日午时，丧吾参拜各殿佛像，入方丈与众位作别。焦周率众罗拜，丧吾盘膝坐于法座上，口中吟曰：
　　风清月白竹窗虚，白发僧人诵古诗。
　　夜半不知银露冷，水天一色正当时。
　　丧吾吟罢，合掌当胸，悠然而逝。铁冠道人命葬于大悟山顶，修造石龛，永垂不朽。至今三十年一扫，丧吾在内，仍然面貌如生，正身端坐。此是后话不表。木兰与花阿珍见丧吾超脱之妙，倍加精进，笃志修行。不知后事，下文分解。 
第三十一回　　木兰二上陈情表　太宗屈杀伍娘子
　　却说木兰一日问于铁冠曰：“弟子闻仙道长生，必如何而生可长焉？”铁冠曰：“木兰，吾谓尔人杰也，何中质之不若耶？夫天道运行，春生秋杀，夏茂冬藏。人生而壮，衰而死，何异焉？长生者不亦逆天而行，怪于人欤？所谓仙者，则天之道，体之于身，得之于心，死而不愧，奚能长生？子不见古之不死者，终归于死，今之长生者，终丧其生。斯岂仙道耶？故曰：气不可以长保，精不可以长固，神不可以长守。 所可长固、 长守、长保者，性也，天赋之命也。事天者为仙道。圣人曰：‘未能事人，焉能事鬼？’不亦深而远乎？”木兰又问曰：“古之修仙，必云炼丹。而丹则有玉液、金液、木液之别，其理可得闻乎？”铁冠曰：“丹者，心也。炼心即是炼丹。玉液、金液、木液，则吾不知也。至若九转七返之说，愈属虚空，不过推求卦数之理。盖七乃火之成数，九乃金之成数。取火炼金，曰转，曰返，学道者致虚极，守静笃，听其自然，岂肯劳心为是耶？”木兰唯唯而退。
　　又一日，铁冠谓木兰曰：“性命二字，各有天人之别。欲修天性，先化人性，欲立天命，先立人命。所谓人性者，气质之性也。气质性化，而天性可全。人命者，血气之命也。血气坚固，而天命可保。故曰四大假合。气以成形，五常不紊。理以成性，盖父母生形即兆，天性已赋，性依命立之谓也。诚则明，明则着，能变能化，命从性生之谓也。比如因天地水火气而生树，因树而生花，因花而生果，即是命中有性；因果而又生树，开花结果，是性中又有命也。”木兰曰：“性命原于天，花果原于树。性有天气性、气质之分，命有天命、血气之别，花果亦岂有二乎？”铁冠曰：“有是树有是花，非树先而花后，待时而发耳。有是花必有是果，非花先而果后，气充而成耳。万物各有一太极。若树之有心，果之有仁。知此则知命中有性也；知此则知草木春生秋杀，天命也；春华秋实，天性也。至若灌溉太过，栽培不及，当生而不生，当华而不华，犹天性为人性所戕，天命为人欲所害，归之于气数，岂不哀哉！若夫果者逢春蒙泉，核开仁出，枝叶蔓生，知此则性中有命，可不言而喻也。花果则黄白者多香，紫赤者多臭，又气质之性，使之然也。物之气质不可变，人之气质则无不可变，此人之所以灵于物也。人之终不能变者，是尚未远于物也。”
　　木兰曰：“草木无土不生，性命双修，大道非戊已不成。《易》曰：君子黄中通理。其说可得闻欤”？铁冠曰：“圣经第一义，便曰：在止于至善。非指心地，而言修性之初，下手切处也。知止而后能定、能静、能安、能虑、能得，是言心已明，而性已见矣。明明德于天下，必先治其国，齐其家，修其身，正其心，诚其意，致其知，此圣人尽性之事也。格物知至，意诚心正，身修家齐，国治平天下，此圣人至命之事也。圣人成已成物之功，如斯毕矣。今子言万物非土不生，大道非戊己不成，要晓得大学之道，总重在意诚二字。意者，土也，非戊己而何？《中庸》云：君子必慎其独也。慎字与诚字，虽有表里之分，至若慎独，则与意诚无异。意定则精神日强，而智慧日生；意不定则精神日竭，而智虑日衰。古人于心明性见之余，却注意于规中，温养元神，阴阳自然妙合，不假一毫人力，由意定之效验也。故上古真仙，谓意为黄婆，阴阳为男女，无神出现为产婴儿，岂有他哉！性命双修，大道止矣尽矣！”木兰曰：“弟子今受师命，如瞽目复明。但真意之妙，素所未知，祈师再委曲详言，弟子永远供奉。”铁冠曰：“尔要知真意耶？须看鸡之抱卵，猫之捕鼠，专心致志。念兹在兹。真意一现，恍惚杳冥，如云中之月，水中之鱼，乍见乍不见，必也。如慕名未会面的一个朋友，千里寻之，不得一见，恰在路上相逢，就要认亲面目，原来是这个模样。紧紧拉着，不肯放手。久之自然熟习，故曰铅汞相投，自然凝合。古人谓之玄关一窍，熟知即真，意之大定也。”铁冠乃歌曰：
　　心地了了，性天明明。
　　阴阳妙合，复命归根。
　　玄关意土，黄婆别名。
　　中央正位，自产胎婴。
　　铁冠歌罢，忽然香风阵阵，天花乱坠。俄两天雷大震一声，师弟二人俱向北而拜。自此，铁冠以后绝口再不谈道。
　　却说朱天禄偶沾寒疾，召木兰曰：“吾朱氏世代善良，崇儒重道，乐善好施。今汝又笃志修行，吾愿尔始终如一。汝弟年未及冠，汝当善教，使之有成。”更无多嘱，语毕而逝。木兰尽礼守制，衣衾棺椁尽如古式，卜葬于木兰山阴。未过一年，杨氏亦故，合葬于天禄坟右。木兰率弟金兰，居庐守墓。甫及半年，太宗并娘娘诏旨至，木兰就墓前举香跪接。
　　皇诏云：
　　朕念公主文武兼优，逸才堪羡。今年北番来朝，尚念公主之德，脸灸人口。朕思卿甚切，公主作速来京，以慰朕望。
　　娘娘懿旨云：
　　寡君思公主忠孝勇节，堪为宫中女师傅。皇上视公主如子，公主未尝视皇上如父。公主宜速补前愆，来京省过，以慰皇上及寡君之心。钦哉，毋违！
　　木兰读毕，顿首谢恩。连夜修起陈情表章，付天使回京。太宗见木兰未至，心中不悦。只得开表看云：
　　臣儿木兰，罪孽深重。不自天绝，祸延考妣。于月日变出仓猝。臣儿窃自思维，向因亲老多病，改面北征，纪年而回，意承欢于膝下，以乐父母之余年。无如父之形愈老，母之病转笃。今也罔极之悲既兴，风木之恨更切。思殉亲于九地，用情恐伤太过，聊守制以三年。读礼自愧未深，特室筑于场，尽寸心而抚幼弟。依灵致奠，忆笑语而想音容。君父之召虽殷，臣儿之情难释。俟成祥之日，诣阙谢恩。皇上宏仁若天，皇后博载若地，量情赦宥。
　　太宗看罢，称羡不已。
　　再说饮天监李淳风，夜占乾象，见妖星居于紫薇垣中。次日上殿奏曰：“臣昨夜见妖星现紫薇垣中，请万岁尽除官中新进之妃。”太宗准奏，曰：“将宫中新进女子三百余人，尽行放出，只留才人武曌在内。”太宗又命李淳风当殿卜筮，太宗亲自行礼，得天泽履第三爻。其辞曰：
　　眇能视，跛能履，履虎尾，咥人凶，武人为于大君。
　　李淳风奏曰：“乾，君德也，兑，少女也。少女邻于君右。夫曰眇不可以共视，曰跛不可以共履，宜远而不宜近之人也。若狎而玩之，是不可履而履焉。譬如虎尾，必有咥人之凶。武人为于大君，将来弄权误国，乱唐室天下，必武氏之女也。斯人现居宫中，大约面貌柔善，令人狎亵；心必阴恶，所谓庸违象恭者也。”太宗听奏，默然回宫。次日，迁武才人出宫为尼，令他皈依佛教，参学性理，自然慈悲应物，方便处事，明善恶报应之说，俾作良善女子。不料武曌身虽为尼，却与学士张昌宗、许敬宗苟合，并未持戒茹素。
　　过了一年，太宗又召李淳风，问以妖星之事。淳风奏曰：“妖星虽离禁中，但其形未化。万岁宜修德以禳之，切不可乱诛好人。”张昌宗恐又累及武曌，密奏曰：“武与伍字异而音同。镇北侯伍登，手握重权，素有伍娘子之称。近闻此人以交通突厥，有谋逆之意。万岁何不杀此人以杜后祸？况且上天垂象以示万岁，宜乘其未动而先灭之，免生后祸。”太宗即下诏伍登来京，诬以谋逆之罪，斩之于市。下诏曰：“如有保留伍登者，同逆拟罪。”是日，日色惨淡，大风乱吹，大臣疾首不敢言，国人共伤之。张昌宗奏曰：“谋逆之人，妻子同诛。”太宗点首，即差卫兵往雁门关，杀其全家。是夜，太宗入宫，怏悒不乐。次日，命收伍登尸首，以礼葬之，封其墓曰：“镇北侯伍登。”
　　再说谌于飞送了伍登起程，伍登以家事托之曰：“侄奉天子召进京，修藩臣之节，大约三四月可回。衙中一应事务，求叔父料理。”于飞唯唯而应。过了半月，于飞入内衙，对夫人曰：“公子伍烈，今年流年不利，我欲同他往五台山进香，以免灾祸，大约数日可回。”夫人命军士数十人，护从于飞而行。到了五台山，重与靖松、大杲、介葊谈论，忽有雁门关中将军，差人报曰：“主将被诛，夫人与全家被杀。求师爷保公子远走勿回。”于飞即命从人散去，同公子伍烈民服而行。走回湖广，藏于大悟山中。后来于飞以女妻之，生三子，曰玉，曰琼，曰玖，皆显贵。此是后话不表。
　　再表木兰闻伍登死于武氏之祸，伤感不已。闻于飞回，往见焉。问曰：“吾子受丧吾之托，北游数年，可谓信矣。既见五台山诸君，学必有进焉，弟子愿受教。”于飞曰：“子何好学之甚也。吾闻心易于陈氏之子矣。《易》曰：近取诸身，乾为首，坤为腹，震为足，民为手是也。若内取诸心，圣人能行之而不言，陈氏之子能言之而不能行，子庶几勉之。夫圣人刚师不屈，其德配乾；利万物而不息，其德配坎；静而莫之能感，其德配艮；动而万物各遂其生，其德配震；气安而舒，天下顺之，其德配巽；虚而明不私照，其德配离；博厚配坤；滋万物而不姑息，其德配兑。放之则弥六合，卷之则退藏于密，此圣人之易也。夫物芸芸，各归复其根，象帝之先，此老氏之易也。寂然不动，无为无化，扰而不惊者，此释氏之易也。有诸内者形诸外，孝则必忠，故不欺，得乾之道也。慈则必让，故不争，得坎之道也。知耻者必廉，故不贪，得艮之道也。仁者必公，故不私，震之道也。弟者必和，故不怨，巽之道也。礼者必明，故不疑，离之道也。信者必宽，故不忧，坤之道也。义者必断，故不惧，兑之道也。”
　　木兰曰：“君子不患不及，而患太过。敢问太过之极若何？”于飞曰：“至孝近于儒，至忠近于愚，慈近于卑，让近于侮，谦近于贫，耻近于退，仁近于过，恭近于劳，弟近于桑，和近于流，礼近于乱，明近于暗，信近于执，宽近干扰，义近于杀，断近于猛，此太过之极也。若极而又极，则其品愈下，奸恶不可胜道矣。不偏不倚，惟圣者能之。”
　　木兰曰：“惧其太过而抑之，当如之何？”于飞曰：“孝宜敬，忠宜净，慈宜教，让宜严，廉宜守，耻宜强，仁宜勇，恭宜辨，弟宜执，和宜介，礼宜节，明宜浑，信宜权，宽宜理，义宜武，断宜文。”木兰曰：“圣人之道，一而已矣。若是乎，目之多钦？”于飞曰：“自理而言之，则曰一。一散而为万殊。自性而言之则曰虚，虚归于夫有。子绝四：毋意，毋必，毋固，毋我。夫圣人之心，静若太虚，何意、固、必、我之有？以吾言之，即绝字、毋字亦着不上。”木兰曰：“弟子闻之：至忠不容于国，至孝不容于家，清士不容于野，达人不容于世。吾是以忧之，吾子将何以教吾焉？”于飞曰：“惟忠也而后不容于国，孝也而后不容于家，清也而后不容于野，达也而后不容于世。吾是以乐吾之乐焉，吾将何以教子焉？”木兰再拜而退，再听下文分解。 
第三十二回　　木兰三上陈情表　太宗建庙旌贤良
　　却说太宗自杀伍登之后，颇生退悔，遂疏斥张昌宗，不许在军机所行走。忽一夜梦一大鹦鹉，自天而下，日月对照。鹦鹉集于李树上，将李树花叶尽行披落。太宗召许敬宗，以梦告之。敬宗曰：“鹦鹉自天而下，又日月对照，披落李树花枝，将来乱唐室天下，定是武昭公主木兰也。李淳风言此女居于王宫，隐隐指出木兰是陛下受重之人，天机不可泄露。且卦辞云：眇能视，跛能覆，覆虎尾。曰眇，曰跛，是其外体不全，而能视能履，非真眇真跛可比。今若履虎尾而不惧，必有咥人之凶，将来为祸于子孙，窥窍神器，武人为于大君也。木兰女扮男妆，出征十二年，立十二功劳，非武人而谁哉？岂不知小不忍则乱大谋，陛下奈何学妇人之仁，而不究当前之祸？今元勋俱已老迈，后进之士志气清明，上下归心，有如木兰者乎！”太宗曰：“无有也。”“料敌制胜，协和众心，战则必克，有如木兰者乎？”太宗曰：“无有也。”“涉猎三教经书、历代政治，默识心通，有如木兰者乎？”太宗曰：“无有也。”敬宗不复语，太宗曰：“朕非不忌武昭公主，但爱之亲若骨肉，恶之视若仇(隹七隹)，恐非仁者所为。前日误杀伍登，文武大臣疾首寒心，朕非不知，岂可无罪而又杀木兰？”敬宗曰：“天有妖象，民有语言，武昭公主乱唐室天下，臣为万岁后代计耳。万岁恐臣民讥议，谀以美言，召至中途，毒杀之可也。令使臣诈称中风而死，夫谁得而知之？如木兰再不奉诏，加以抗旨之罪，命节度使尉迟宝林囚之来京。中途绝其饮食，说他惧罪而死，众口塞矣。”太宗大喜，命张昌宗召木兰。昌宗受了密旨，竟往湖广西陵而来不表。
　　再说李靖屡屡告老致仕，太宗留之不住，回山修道而去。尉迟恭辞回田庄，寿享八十五岁，无疾而终。皆因太宗庇护才人武曌，屈杀伍登之故。
　　再说张昌宗奉旨来至西陵，木兰排香接诏跪。旨云：
　　朕与后春秋鼎盛，后每念卿有公主之名，未见公主之面，即皇宫幼女等，皆倾心慕悦。公主守制，料已三年，诏书到日，易服成祥，随使臣来京，慎勿抗命。
　　木兰读罢，张昌宗施礼而言曰：“万岁视公主如亲骨肉，公主宜早作速进京，以慰圣意。”木兰曰：“前日尔逢君之恶，屈杀镇北侯，天下人人共怨，今欲诳我进京，在中途绝我性命。若不念尔受天子之命，斩尔佞臣，以泄伍登之愤。”吓得张昌宗不敢做声。 木兰说罢， 即入内室，连夜修起陈情表文，次日出来，喝曰：“张昌宗何在？”张昌宗连忙跪下：“启公主，奴才在这里。”木兰曰：“我这陈情表文，你赍之回朝，代我朝见圣上，道臣儿不肯进京，恐明彰君过。”木兰即望阙而拜曰：“父兮母兮，生我鞠我。乳哺劬劳，曷其有极。为今之故，尽了性命，身死心安，毋遗君患。窃窃孤忠，天人共鉴。”木兰道罢，解衣露胸，手执宝剑，将胸骨破开，用手扯出心来，叫声：“张昌宗，看我赤心如日，岂肯行叛义之事？”吓得张昌宗叩头不止。 须臾鲜血进尽， 木兰气绝。金兰欲杀昌宗，铁冠止住曰：“若杀朝廷使臣，有伤木兰之忠。”执剑将木兰心割下来，盛入盒内，令张昌宗怀之进京。昌宗众人鼠窜而逃。花阿珍见木兰既死，附尸恸哭欲绝，回入房中，自缢而亡。铁冠道人同谌于飞葬木兰、阿珍于木兰山麓，二人就木兰山左白云洞中，炼性不出，不知所为。
　　一日，谌于飞割鸡卵款客。见青包黄外，黄外青中，黄中另有一光明小窍，奋然流涕。谓铁冠道人曰：“惜乎！木兰一死，吾道其穷矣乎？人但知鸡卵之形，可以象天地，而不知卵形如太极，其象在天地之先，混沌未开之时，中有金光，如卵之黄也。黄中小窍光明，如太极之根。渐而青气充足，其壳始坚。由卵而生鸡心、肝、脾、肺、肾、与人相同，始为后天卦象。”于是二人相与作《道心说》。其文既成，思杨琰(廷臣之子)出仕武岗，为人重厚简默，堪为载道之器，遣人以文遗之。杨琰得书，焚香跪诵。其略云：
　　人心惟危，道心惟微。危微之辨，精一执中。谓遏欲可以革人心，善矣，而犹有未善也；谓诚意可以见道心，至矣，而犹有未至也。盖人心动于外，凭乎血肉之心；道心静于内，生乎自然之心。以在内自然之心，制在外血肉之心，则人心不待克而自克，道心不期明而自明矣。昔者颜子欲学圣人，始于人心上用功，则曰：仰之弥高，钻之弥时，瞻之在前，忽焉在后。及夫子诱之，归于道心，则曰：“如有所立卓尔，而向之弥高弥坚，在前在后者，恍然自失矣。老氏曰：以心观心，心外无道，琢磨人心之语也；以道观道，道外无心，安养道心之语也。不然，佛者曰：“外想不入，内想不出，非人心、道心之切要欤？盖心体本一也，而其用则有二焉。一之于内，而不二乎其外，道心得矣。二乎其外，忘乎其内，人心作矣。所以圣人画卦，离南坎北，震东兑西，而八卦之中，不着一笔。盖道心与太虚同体，无可着笔之处。故云：未画时先有易，须知无象是先天，岂浅鲜哉！庄子喻道心为何有之乡，故其言曰：嗜欲深者天机浅，尔其游心于淡，含气于漠，顺物自然，而毋容自私焉。庄子可谓知道之用也。惜乎以清虚为道源，以仁义为附赘，而不知仁即道心之体，虚即道心之用，未有仁而心犹有不虚者也，未有虚而心犹有不仁者也。惜乎庄子有圣人之智，而无圣人之才也。
　　杨琰看罢，再拜而起，日诵不休。晚有所得，于是镌之于石，置之南岳山中，以昭后世，永垂不朽。
　　再说张昌宗行至六七里到了驿旅河，将盒儿打开，取心向水中漂洗。心中之血，滴出如丝，顺水流百余丈不断(今木兰山有洗血河，山右有木兰潭)。张昌宗每日早晚，对盒焚香再拜，方上马而行。到了长安，捧表献盒于天子。将木兰之事，细细奏明。太宗闻奏，发立汗下。启表细观，内云：
　　臣儿木兰，闻至孝之子，不忍忤亲之心，宁敢犯其色乎？至忠之臣，不忍视君之过，宁敢长其恶乎？然至孝而见疑，申生受骊姬之谤；至忠而获罪，周公歌鸱鸮之诗。说者谓天实为之，以成二子之忠孝，臣窃以为不然。盖申生之罪，可以死可以不死，周公之谤，可以辨可以不辨。迩者镇北侯伍登叛义仪诛，使伍登而果有是心也，肆其尸于市可也，奈何陛下旋杀之而封之？岂恶其生而爱其死欤？使伍登而无是心也，陛下虽荣其墓宅，未足以慰伍登之魂焉。臣则曰天实为之，以报伍登之隐微。盖伍登有可杀之理，而无可杀之罪；陛下有杀伍登之权，而无杀伍登之实案也。孟子曰：善战者服上刑。是善杀人者，人终杀之。然则伍登之死也，理有当然，事有必至者也。臣儿不幸亦善战，故臣之死，亦必如伍登之死也。嗟乎，伍登见疑于君上，在己已为非忠，复彰君之过失，于理尤为非顺。臣拊心自忆：向也服干戈而履异域，女道既已有乖；今也诣阙廷而受极刑，闺范殊为不雅。不若向赤日而矢赤心，傍亲茔而守亲训。方寸之物，对君上可以无惭；七尺之躯，依父母犹能无愧。昔日之爵禄可辞，今朝之白刃可蹈。陛下念臣立心忠孝，不能成忠孝之令名；尽性天道，不能获天道之荫庇；持身事父，不能全父母之遗形。天实为之。莫之致而至，命也，臣死复何恨！
　　太宗看武昭公主所奏，言言天理，字字良心，真性相感，自然泪下，哀痛不已。再将盒儿揭开，金光射目，一颗舍利子，赤若丹砂，光似明珠。即命杜如晦、王珪持原盒赍回西陵合葬，谥武昭公主为贞德公主，题其坊曰：“忠孝勇烈”。又命崇其墓，须高百尺，周五百步。又诏地方官春秋隆以祭曲，封其弟金兰袭受侯爵。后来武则天在位，录封太宗所杀伍氏之后，差人掘李淳风之墓，不见其尸。荣封木兰朱氏之后，又赐号昭烈后，又赐金书。对联云：
　　人夸烈女心如石，我爱将军勇过男。
　　后来公主在木兰山，屡屡显圣，不可具述，至今香火不绝。后人有诗叹曰：
　　至孝由天性，知微勇即生。
　　当时传盛事，后代仰忠贞。
　　望月形初见，三秋气共清。
　　山与人俱永，亘古挹芳名。
　　又有诗赞曰：
　　木兰耸翠两峰青，降落真灵作女型。
　　竭力致身期尽性，闺中明德有余馨。
　　却说界牌关总兵朱明，闻木兰身死，解印回家，披孝守墓，三年不倦。一夕，梦花阿珍叫曰： “公主至矣。 ”朱明跪拜曰：“将军近日无恙否？”公主答曰：“吾已奏明上帝，保尔为值殿功曹，当与我同游上界。”次日，朱明告知妻子尹氏，无疾而终。
　　再说杨琰闻木兰已死，丧吾诸人亦皆去世，惟谌于飞、铁冠道人尚在。恐大道无传，即致仕回家，到白云洞中，谒见二公。于飞迎而谓曰：“子何来迟？”琰曰：“侄儿贪取仕进，尘心不净，读二位叔父所忖道心之文，思往事如梦境，特回家听讲，祈二位叔父不吝斯道，以省侄儿之愚昧。”于飞曰：“子有疑则问，以共相启发耳。”琰问曰：“据叔父所云，一心分为二用，但不知人心、道心必如何，才分清界限？”于飞曰：“子静坐思之，觉一派妄念，千头万绪，总在心面上滚来滚去，这就名为欲界。尔于此时，任他纷纷乱乱，一心守住主人，久而久之，觉妄念灭尽，心内如如在在，又觉此心非心，竟是一个光明境界。于光明界内，又觉有一个主宰，不动不摇。古人云：外无私欲，内合天理，允执厥中者，此也。又云：恍兮惚兮，其中有真。象帝之先，亦指此也。但此时虽云自见道心，切不可自谓有得，着一毫意念在内。若有意念，即为着了实相。古人云：外着实相，内心即乱；内着实相，真性不空。不空则真性不灵，真切实语也。”琰曰：“儒者之用心以诚，道家之用心以虚。诚则有主，虚则不窒，敢问二教同异之间，相去若何？”于飞曰：“圣人恐人用诚字太过，则近于固执，故继以明字；太上恐人用虚字太过，则无实际工夫，故继之以一字，其间并无同异之处。”琰又问曰：“道家云降龙伏虎，有是事乎？”于飞曰：“心灵如龙，念猛如虎，心静则龙降，念止则虎伏。”琰曰：“如何分先天、后天？”于飞曰：“心静念止是先天，心动念驰是后天。”琰曰：“佛家言性全是谈空，不知其中亦有实际工夫否？”铁冠道人曰：“大悟山焦周和尚得丧吾心法，贤侄何不去问于彼？”
　　杨琰即回家备礼，向大悟而来。焦周闻之，迎入方丈相见。礼毕，琰见焦周座间置《论语》一部，琰笑曰：“和尚念儒书何用？”周曰：“悟禅。”琰曰：“在何句上悟？”周曰：“在毋意、毋固、毋必、毋我上悟。”琰曰：“忍无而不无，若何？”周曰：“有若无。”琰曰：“若不有而有？”周曰：“空空如也。”琰拜曰：“吾师真不愧为丧吾徒弟。”是夜二人同榻而卧，次日五鼓，众和尚来撞钟擂鼓，焚香课诵。焦周起来，亦向经堂礼佛称扬。杨琰心中想道：不知焦周亦诵何经？急忙起来，轻步至焦周背后一看，却念的是《中庸》。琰问曰：“子念《中庸》何为？”周曰：“悟禅。”琰曰：“从何句起？”周曰：“天命之谓性起。”琰曰：“从何句终？”周曰：“无声无臭至矣。”琰曰：“《中庸》实际在何句？”周曰：“所以行之者，一也。”杨琰深为拜服曰：“吾欲延师于家，接谌于飞、张良贞同至合下，盘桓论道若何？”周曰：“吾亦欲会二公久矣。”遂欣然下山，四人相见，依长晚序坐，谈心数日。有时念及木兰、丧吾诸人，未免有一番伤感。
　　一日， 琰问曰： “学道人以何字为先？”铁冠曰：“以我字为先。”琰曰：“我字左右皆戈，人心怀我字，则满腔皆是私念。又轻人自恃，正人君子不来亲附。若操戈而立，戕人自戕，不足有为。人能克除我字，则心公而直，公则不私，直则不屈，仁道近焉。叔父云以我字为先，是此意也。”铁冠曰：“此性学之论我字也。凡有命学，在性中立命，也要在我字推求出来，方是大学问。”杨琰静居七日，参悟不出， 出见铁冠、 于飞、焦周三人，同观太极图。杨琰大悟，向三人叩拜曰：“弟子闻命矣。我字中间一横象太极，二纵象两仪，四八象四象。仔细玩之，五行八卦皆备，斯其为我乎？”铁冠喜跃曰：“如是如是。”谌于飞乃击桌而歌曰：
　　天地三才互相依，一身万法皆为备。
　　身中有个太极圈，圈中一点是性命。
　　总于心内自修持，千言万语说不尽。
　　涵养不睹不闻时，动静关中心常定。
　　铁冠道人乃歌曰：
　　不无不有正当中，潜修真性似潜龙。
　　养就明珠飞腾日，风云雷雨赞化工。
　　赞化工能显神通，接引众生出牢笼。
　　但教心地常清静，三乘妙法此为宗。
　　焦周和尚乃歌曰：
　　文佛心印偈三千，妙法无为亦无言。
　　性空何用持戒定，戒定只缘要心坚。
　　能于诸相不留心，更向何处问真诠。
　　真诠一句为君说，念头止尽是先天。
　　杨琰乃歌曰：
　　性天心地两无分，一体同参见月明。
　　月明只为光能照，静里乾坤别有春。
　　对镜不迷为炼性，炼性常如活死人。
　　此法空中有实相，黍珠一点是元神。
　　四人歌罢，彼此相赏，以后诗词，难于尽录。后来于飞八十四岁乃终，铁冠道人九十六岁而终，焦周一百二十岁而终，杨琰八十二岁而亡。人称“西陵四老”。本朝康熙年间，大悟山又出一僧，名冲元和尚。明心见性，说法度人。先示归期，端坐而化，葬于素山寺后。木兰山出一计道人，能知过去未来，白日飞升。二公皆与四川巡抚姚公为密友。往来诗词，不必细载。 
跋
　　淙生平敬慕协天圣帝，若天地、父母之无日不在心目间。凡遇灵迹，片语单词，珍若拱璧。兹得新降马祖所演《木兰奇女传》，并蒙赐诗寄示，因得与于是书校刊之役。世但传木兰代父从征一节，未能晰其颠末。历今千余年，非马祖文奎之笔，其孰能知之，而孰能传之？传则曷为例？以传奇俗说，不嫌于亵其体乎？曰：此马祖救世之苦心也。世人迷真逐妄，与谈经训典籍，辄欠伸视，日早暮不能耐，或更无从得书，与不能通其词句，则教泽有遗憾焉。兹导以传奇俗说，而实以忠孝勇烈。如木兰将军之奇人奇事，相与街谈巷说，皆令惊心动魄，而激发其志气。有感喟欷欷，而相继以泣者。其为书探原天人性命之理，剖示鬼神幽冥之故，贯通三教玄微之旨，旁及术数修炼家言、外道妖邪之术，总显出一忠孝勇烈之奇事，以引人于道。盖其用意至深远矣！
　　伏惟圣帝忠义参天，为千古第一奇人。陈承祚《三国志》，只传其略，后得王实甫《三国演义》，补葺封金秉烛等，读者勃勃有生气。顽廉懦立之效，捷于风草。世儒漫以不见正史为毁，史家剪裁以示体要，势难备载，见闻亦不无阙略。若但据正史，挥斥一切，书之得存焉者寡矣！人之不幸而泯没者多矣，岂可训乎？予久欲着论驳正而未果，心怦怦不能释。若乃如木兰将军之奇人奇事以成奇节，今得星官之灵，着为奇书。又得忠义参天之第一奇人，以为之序，龙与稗官野史不同。则是书诚足以信今传后。而木兰将军忠孝勇烈之气，千载如生。非独为闺阁之英奇，实足以愧须眉而作其振奋也已。是为跋。
</div>
    <div class="pagination">
<a href="木兰奇女传_page6.html">上一页</a><a href="木兰奇女传.html">1</a><a href="木兰奇女传_page2.html">2</a><a href="木兰奇女传_page3.html">3</a><a href="木兰奇女传_page4.html">4</a><a href="木兰奇女传_page5.html">5</a><a href="木兰奇女传_page6.html">6</a><span class="current-page">7</span><a href="木兰奇女传_page8.html">8</a><a href="木兰奇女传_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
