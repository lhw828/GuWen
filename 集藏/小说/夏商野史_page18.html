<!DOCTYPE html>
<html>
<head>
    <meta charset="UTF-8">
    <title>夏商野史 - 第 18 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 18 页/共 33 页</h1>
    <div class="content">　　其七曰：
　　旧国于今春艳阳，旧时人远锢幽房。
　　宵宵但仰勾陈畔。犹祝君王万岁长。
　　其八曰：
　　燕鸿常去有归期，去妇终生遂别离。
　　一隔君门便千里，况真千里哪胜悲。
　　其九曰：
　　大河东下水如斯，只见东流不见西。
　　去国时光偏缕缕，举头望漠自离离。
　　其十曰：
　　桐花落尽蓼花飞，俱已如今事已非。
　　二十年前浑是梦，只今犹是未醒时。
　　时阿离到洛，访得元妃，是如此贞苦。先自嘱洛君曰：“君王旦夕欲召元妃，但新妃忌之，常有人来察访，君可令国人尽言元妃不在。妃曲保全，以待君王之召。”
　　离乃前来幽室叩门，元妃开小窗牖见之，相与大泣。元妃泣问：“君王乐乎？新妃有命来杀我乎？”
　　曰：“无有也。”
　　元妃曰：“然则尔安得来？”
　　曰：“来问元妃与太子安乐否耳？昨因天变，并满朝贤臣皆请君王召元妃复还，故使我来亲视。”
　　元妃曰：“君王命来，则有信物，此不过阴察我耳！早视尔来，若他人来，则我今日必死。然君王尚有这点血脉在此，只此不放心也。”
　　因复泣，阿离亦泣，不能已。求观太子，无恙。求玉扣一枚去。
　　回都，竟入宫，以玉扣先复妹喜曰：“已杀之矣。然不可为君王言，恐君王思子而索之，则祸将不去也。只可言安。”
　　妹喜从之。阿离遂见桀，泣诉上项。元妃实落苦情，并太子安乐。桀不觉亦动情，只碍妹喜在前，便截住曰：“他既贞苦，只不杀他，凭他自终罢了。”
　　阿离遂乞安太子之命。桀遂命以玉块、金环各一而去。妹喜背问之，则曰：“若不如此，君不信，恐不乐也。”
　　妹喜加赏之。
　　阿离遂实以君命复来洛国，安慰元妃、太子。益嘱洛人护卫，以后非我来，有擅称王人来者，皆盘诘，其伪杀之，勿容也。于是元妃、太子赖以安。而阿离又于夏宫中遥护巧全，事卒不露。后二十年，而阿离终，太子既长，妹喜亦自安矣！以妹喜之妖，而又有神手能掩之者，则至诚之格天地，运鬼神也。
　　后人余季岳有诗咏之曰：
　　莫道宵群悉佞谀，其中也有义仁徒。
　　阿离救母还全子，多少贤臣未得如。
　　妹喜既心安意适，只一味媚桀专宠。与桀居容台之中，不甚深邃。又欲设法取乐，谓桀曰：“妾受君王之宠，如天高地厚，生死难忘。但愿君王万岁，少罄终身之报。”
　　桀曰：“百岁之人，世亦罕有。百年之众，人更难逢。如冬夜稍长，日又短：夏日虽长，夜又短。人虽欲为尽日之欢，长夜之乐，奈长庚西坠，启明东升，人生几何不如愿也！”
　　妹喜曰：“妾欲为缩日舒夜之法。以月为日，以年为月。张烛为旦，灭烛为暮。
　　君王意如何？”
　　桀曰：“妙甚。”
　　遂定计宫中，役民夫数万，开一隧道，约长四五里。用砖石卷成一永巷，巷中不见天日，只闻人声，名曰聆隧。由聆隧面进，开地二十里阔，内筑砌一宫，名曰长夜宫。宫中器用什物俱全美。宫四围，俱设廊房，轮值男女把守。宫门悬大烛，合抱。燃之为昼，息之为夜。入宫之后，以五日为昼，五日为夜，十日而始旦。乃出长夜居容台。或一设朝，即复入长夜宫。
　　长夜之中，灯烛辉煌，实五分昼夜。总之为夜也。长夜之乐，另是世界。夏则开幽巷，引地风，不知其热；冬则周围炭火，不知其寒。喧阗鼓吹，外间不闻。外间喧天动地，内亦不闻。
　　间间阁阁，俱有灯烛。男女成队候役，嫔娥成队从游。桀携妹喜，脱衣光体，纵欲成欢，非复人理。设宴在阎君地府，讴歌似鬼国咿呜。桀乐之而忘死，妹喜乐舞袖，自歌，其一歌曰：长夜兮绵绵，君王兮分旃。
　　乾坤兮改立，日月兮悠延。
　　其二曰：
　　二曜兮无功，二仪兮郁蒙。
　　厌风尘兮欲避，辟宇宙兮幽宫。
　　其三曰：
　　暑寒兮不知，霜露兮无期。
　　春秋兮易换，安有兮伤悲？
　　其四曰：
　　重扃兮洞天，旧馆兮群仙。
　　此间兮一日，人间兮十年。
　　其五曰：
　　风日也何曾经，雨露呵谁飘零，
　　冰雪也那能凝。既无兮凛列，
　　又安有兮炎蒸？
　　其六曰：
　　只有兮春温，更无兮夏冬。
　　居此间兮万年，又何始兮何终？
　　其七曰：
　　长夜兮曷旦？漫漫兮何已？
　　笑昔人兮无居，患猛兽兮洪水。
　　洪水今蚩尤，居是今无由。
　　天地兮崩颓，忽不觉兮何忧？
　　后人钟伯敬一绝，叹之曰：
　　穷民度日已如年，暴主将年作日延。
　　似此光阴能几日？南巢应有谁恨天。
　　桀造这长夜宫，费半年而成。杀民夫之不中用者，百余人。
　　累杀者，千余人。乐这长夜才七十余日，便又过人间两年多了。
　　桀乃领妹喜出长夜，又居容台。才方出了聆隧，忽然天崩地裂，把聆隧五里崩作深潭。桀等大惊，喜得出来了。听见外边臣子噪嚷，桀心作恶。遂命武能言往问赵太师，如何噪嚷？
　　何以处之？赵良专政之久，然每留大事，以待桀。故忠贤之臣，尚不趋良。良心实恨之。便设毒，谓武能言曰：“臣子敢哗噪者，缘由君王仁慈，法令示严耳。前年法令严肃，民便不敢哗。
　　郊天之日，纵了诸臣拦驾，便惯了他。君王欲安静为乐，非严刑不可。”
　　能言曰：“然。”
　　桀遂命明日大朝，要行赏罚，因此传播到天下。商侯入朝。天下诸侯多畏桀者，亦只得来。时桀二十三年。
　　龙逢等皆来进谏曰：“赏罚不明，则天下不服。望君王暂赦天下，禁其喧哗。若其不改，杀之未晚。且君王初进贤圣之士，遽杀群臣，恐天下滋议也。”
　　桀见说伊尹，见其恭肃正立，桀心自愧，命且囚诸臣待决。
　　乃坐内朝，召伊尹，赐坐，赵、曹、于俱侍坐。桀问尹曰：“子圣人也！将何以俾朕？”
　　尹对曰：“君王亦治天下而已”桀曰：“何以治天下？”
　　对曰：“仁民。”
　　曰：“何以仁民？”
　　对曰：“任贤。”
　　曰：“何以知贤？”
　　对曰：“正直而忠谏者贤。”
　　桀默然。尹亦不言。桀遂罢朝入宫。心愧于尹，命释诸臣士囚。
　　二月，又役民夫数万开聆隧，修长夜宫，凿池五十里，民夫大怨。关龙逢谓朝士曰：“今吾不得不服言，言必死。然居乱世，虽生无益。”
　　朝士黄图曰：“不可。今旧臣独公能维持宗社。愿公自留，予将先之。”
　　三月朔日，黄图被发升棺。待桀一出，朝即大哭。而呼曰：“呜呼！夏国将亡，万民怨王。烈士先死，不忍见天子而戮于他邦。”
　　桀大怒，命武士曳图入棺，盖之。关龙逢力救。桀曰：“皆恶党也。”
　　遂囚龙逢，而焚黄图于棺。伊尹闻之，辞费昌而去。此二就也。只救得关龙逢缓死数月而已。又归毫就汤。
　　谓商侯曰：“贤士杀矣！不可为也。”
　　伊尹仍旧论道行仁不题。
　　且说自朝士黄图既死后，万夫皆噪不应役。桀曰：“万民如此不法，且待农事之毕。”
　　商侯闻之曰：“国事犹有可为。
　　”只得复请伊尹来夏就桀。桀召尹，商之曰：“卿前让直谏为贤，彼实逆君命，而邀名誉，奈何？”
　　尹对曰：“夫美名者，言之必美言；美者行之，必美人。君行之，则美名在君矣！臣安得有美名哉？”
　　桀默然悦服，罢朝。复命出龙逢之囚。自是数月间，三五日一出，略听伊尹数言稍宽民力，赦罪过。赵良忌之，为不图于已。乃密进曰：“君宽群臣，恐复有哗者。”
　　桀颔之。
　　九月，又大役民夫，因长夜宫而为池，所征酒米。妹喜设法开池二十里，四围堆土，移宫于池上，因砖石砌池周围。池上植树木，宫室间错。池之四围复作圆池，俱各广周三里，通之以沟池。中间作墩，墩中作井通泉。渡泉酿酒，注之于池。
　　酒深及人颈，谓之酒池。墩外作山，以糟置其上，谓之糟邱，高可望十里。置小艇数十于池，又为肉林于池上，树木遍挂兽肉，系熟禽。于亭榭中，皆设鼓乐。从游者，少男千六百人，少女千八百人，各样打扮，以人代马，运辇肩舆。成群张挂禽兽的，纷纷嚷嚷，办治肴馔的，哄哄嘈嘈，摇舟泛酒，咿咿哑哑。各衣彩衣，周游于池中间。夏则为广棚蔽日。冬则周围设火炕大炉，柴堆烧炙融热。春秋无雨，则去栅。桀与妹喜乘辇，拥鼓、吹道、旌旗，游亭堂，穿肉林，任意设筵张乐。纵从人射禽肉而食，割兽肉而啖。乃舍陆登小舟，游酒池，汲酒而饮。
　　舟绕糟堤而游池上，池内皆鼓吹奏乐。饮酣，命内臣数人擂鼓，其余少男少女尽命脱衣，伏于池周围，双手插池中，口吸酒。
　　于是一鼓而牛饮者三千人。妹喜大笑，池酒浅数寸，男女皆醉。
　　复命尽脱下衣入池而咏。俱颠倒浮沉，捉摸相逐，酒中戏舞欢合，曰醉淫。近岸扳舟，曰醉颠。浮而跃者，曰醉螟。灌而沉者，曰醉溺。桀大乐，亦解衣而狎，曰醉狂。妹喜大悦，扭身而舞，曰醉舞。带酒声而歌，曰醉歌。其歌曰：世路多愁兮，人生兮几何？
　　行乐兮糟堤，合欢兮酒河。
　　其二曰：
　　桂掉兮兰挠，苗席兮棠舟。
　　周游兮酒泉，登望兮糟丘。
　　其三曰：
</div>
    <div class="pagination">
<a href="夏商野史_page17.html">上一页</a><span>...</span><a href="夏商野史_page13.html">13</a><a href="夏商野史_page14.html">14</a><a href="夏商野史_page15.html">15</a><a href="夏商野史_page16.html">16</a><a href="夏商野史_page17.html">17</a><span class="current-page">18</span><a href="夏商野史_page19.html">19</a><a href="夏商野史_page20.html">20</a><a href="夏商野史_page21.html">21</a><a href="夏商野史_page22.html">22</a><a href="夏商野史_page23.html">23</a><span>...</span><a href="夏商野史_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
