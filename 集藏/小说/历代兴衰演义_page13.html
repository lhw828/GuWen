<!DOCTYPE html>
<html>
 <head>
  <meta charset="utf-8"/>
  <title>
   历代兴衰演义 - 第 13 页/共 47 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代兴衰演义 - 第 13 页/共 47 页
  </h1>
  <div class="content">
   叡性好土木，既治许昌官，又作洛阳宫、凌霄阁，徙长安钟橐驼铜人承器盘于洛阳。盘折，声闻数十里。铜人重不可
186
　　致，乃大发铜铸铜人二，列坐于司马门外，号曰翁仲。起土山于芳林园，植杂木美草，捕禽兽致其中，谏者皆不纳，叡性严急，督修宫室，有过限者，亲召问之，言犹在口，身首已分，而人心离二。叡使太尉司马懿击辽东公孙渊，渊使大将卑衍、杨祚屯辽隧。懿曰：“贼大众在此，巢窟空虚，直指襄平，破之必矣。”乃多张旗帜，欲出其南，衍等尽锐取之。懿潜渡水出其北，直走襄平，衍等引兵逆战，懿击大破之，遂围襄平。
　　渊窘急，粮尽，人相食，突围走，懿击斩之，辽东悉平。有星孛于大辰，又孛于东方，张掖柳谷口水溢，涌宝负图。有石马七，及牺牛之象。有文曰“大讨曹叡以为瑞，岂知自后司马氏专权，凡曹氏之所以欺汉者，一一还报之于司马氏，所谓大讨曹也。牛者，谓以牛赐马也。魏主叡病笃。司马懿还军至洛阳，懿入见。叡执其手曰：“吾以后事属君，与曹爽共辅少子，吾忍死以待君，得相见无恨矣。”乃召二王示懿，指齐王芳曰：此是也，君谛视之，勿误也。”时芳年方八岁，即日立为太子。
　　明帝沈毅善断，优礼大臣，虽臣下犯颜极谏，无所摧戮，其人君之度亦伟矣。然不思建德垂后，以固维城之基，致使大权旁落，遂为司马氏所篡，惜哉。在位十三年崩，太子芳嗣位。
　　芳明帝养子，莫知所出。曹爽、司马懿并录尚书事，受遗诏辅政。魏大将军曹爽用何晏、邓扬、丁谧之谋，迁郭太后永宁宫，专擅朝政，多树亲党，屡改制度。太傅司马懿与爽有隙，称疾不预政事。曹爽骄奢无度。时魏主芳谒高平明帝陵，爽与弟曹羲、曹训、曹彦皆从。懿与子司马师、司马昭谋诛之。以太后令召司农桓范。范欲应命，其子曰：“车驾在外，不如南出。”懿谓蒋济曰：“智囊往矣。”济曰：“驽马恋栈豆，爽必不能用也。范劝爽以天子诣许都，发四方兵自卫。爽疑未决，自申夜至五鼓，乃投刀于地曰：“我亦不失作富家翁。”范哭
187
　　曰：“曹子丹英雄，生汝兄弟，犭屯犊耳，何图今日因汝灭族也？”子丹，曹真字也。懿遂以太后令闭诸城门，勒兵据武库，曹爽与何晏、邓扬、桓范等谋逆，俱夷三族。何晏以貌自喜，粉白不去身，虽被诛，而天下士大夫争慕效之，遂成风流之俗。
　　司马懿既诛曹爽，自后大权悉归司马，魏主徒拥虚位而已。
　　及懿卒，以其子师为大将军，录尚书事，执魏国柄。魏中书令李丰，及太常夏侯玄，与皇后之父光禄大夫张缉，谋杀司马师，不克，师并杀之，遂废其后张氏。魏主芳意颇不平，而不敢发。
　　司马师勒兵，废魏主芳为齐王，迁之河内，在位十四年，后又二十一年卒。
　　师迎高贵乡张公髦立之。扬州刺史文钦，镇东将军毋邱俭，起兵讨师。时师新割目瘤，疮甚，带疾征之。斩毋邱俭，夷其族。钦子鸯勇甚，夜劫师营，追骑莫敢逼，遂降于吴。及司马师卒，弟昭自为大将军，录尚书事。魏征东将军诸葛诞起兵寿春讨昭，昭奉魏主髦征之。诞求救于吴，吴使全怿、文钦等救之。诞素与钦有隙，因斩钦。钦二子文鸯、文虎，复归司马昭。
　　昭表为将军，赐爵关内侯，使巡城下，人无固志，遂克之，斩诞，夷其三族。魏主髦见威权日去，不胜其忿，召尚书王经等曰：“司马昭之心，路人所知也，吾不能坐受废辱，今日当自出讨之。”经谏不听，髦遂拔剑升辇，率殿中宿卫苍头官僮，鼓噪而出。中护军贾充入，与战于南阙下。太子舍人成济问充曰：“事急矣，当若何？”充曰：“司马公畜养汝等，正为今日。今日之事，无用问也。”济即抽戈，前刺髦，殒于车下。
　　在位六年。昭闻之大惊，自投于地。昭叔太傅司马孚奔往，枕其股而哭甚哀。曰：“杀陛下者，臣之罪也。”昭入殿中，召群臣会议。尚书仆射陈泰不至，昭使其舅尚书荀岂页召之。岂页，彧之子也。泰曰：“论者以泰方舅，今舅不如泰也。”子弟逼
188
　　之，乃入。见昭悲恸，昭亦对之泣曰：“玄伯，卿何以处我？”
　　泰曰：“独有斩贾充以谢天下耳。”昭思久之，曰：“更思其次。”泰曰：“泰惟有进于此者，不知其次。”昭乃不复言，收王经及其家属，付廷尉斩之。经谢其母，母笑曰：“人谁不死，正恐不得其所，以此毕命，何恨之有。”昭以成济大逆不道，夷三族。昭以皇后令，使其子中护军司马炎，迎常道乡公璜于邺。璜，燕王宇之子，操之孙也，更名奂，以为明帝嗣，立之。时司马昭遣钟会、邓艾等灭蜀汉，晋公马昭进爵为王，司马昭娶王肃女，生炎及攸。以攸继景王司马师之后。攸性孝友多才艺，清和平允，名过于炎，昭爱之。昭欲以攸为世子，山涛曰：“废长立少，违礼不祥。”乃立炎为世子。司马昭卒，子炎嗣为相国晋公，遂废魏主奂为陈留王，炎即皇帝位。奂出舍于金墉城，司马孚拜辞流涕，郗歔不自胜，曰：“臣死之日，固大魏之纯臣也。”魏主奂在位五年，而被篡，至惠帝五年而善终，谥曰元帝，魏亡。右魏起文帝丕，终元帝奂，凡五世，共四十六年。炎既篡位，敢国号曰晋，至太康元年灭吴。
　　却说吴自孙策开基，孙权继统，赤壁破操，秭归败汉，而后见魏、汉二国称帝，权亦称帝，建国号曰吴。追尊兄坚为武烈皇帝，兄策为长沙桓王。迁都建业，使大将军陆逊辅太子登守武昌；后登卒，以和为太子。潘夫人有宠于吴主，权生少子亮，权爱之，遂废和而立亮为太子。权在位三十一年殂。子亮立，以诸葛恪为太傅辅政。魏司马昭遣王昶、胡遵、毋邱俭三路击吴。诸葛恪与战于徐塘，魏人败走。吴获资器山积，振旅而还。恪遂有轻敌之心，兴兵伐魏，围新城不克。会大暑，病死者过半，众大怨之。恪引军还建业，愈加严威，欲复兴兵向青、徐。侍中孙峻，因民怨众怒构谋，吴主亮置酒，伏兵杀之。
　　以苇席裹尸投之石子冈，并夷三族。恪，诸葛瑾之子也。群臣
189
　　共表奏峻为丞相大将军，都督中外军事。峻骄矜淫暴，国人侧目。吴将军孙仪等谋杀孙峻，不克，死者数十人。时全公主与峻通，谮朱公主伺谋，峻杀朱公主。及峻死，峻从弟偏将军孙綝之辅政。绋专权自恣，吴主亮聪明英察，孙綝忌之。亮与刘承、全纪谋诛綝，使全纪告其父卫将军尚密整士马。尚，亮后父也。亮戒尚曰：“勿令卿母知之。”綝堂妹也。纪以告尚，尚语其妻，妻密语綝.綝夜执尚，杀刘承，全纪自杀。遂围宫，废吴主亮为会稽王，亮在位六年而被废。綝迎权第六于琅琊王休立之，是为景帝。绺又与休有隙。休乃与左将军丁奉谋诛綝，夷其族。休在位六年殂。吴人以蜀初亡而惧，欲得长君，乃白朱后，迎前太子和太子乌程侯皓立之。皓既得志，粗暴骄淫，好酒色，贬朱太后为景皇后，寻逼杀之。使黄门遍行州郡，选美女。其大臣家女，皆岁岁报名，年十五六者简阅，简阅不中，乃得出嫁。后官数千，犹采择无已。作昭明宫，工役之费，以亿万计。左丞相陆凯谏，不听。及凯卒，以凯从弟抗都督荆州诸军事，治乐乡。晋主有灭吴之志，以尚书左仆射羊祜都督荆州诸军事，镇襄阳。祜绥怀远近，甚得江汉之心。与吴人开诚布信，降者欲去，皆听之。减戍逻之卒，垦田八百余顷，粮有十年之积。其在军，常轻裘缓带，身不被甲。钤阁之下，侍卫不过十数人。晋主与羊祜阴谋伐吴。祜以为伐吴，宜借上流之势。时益州守王浚迁大司农，祜密表留浚，复为益州刺吏，使治水军。大作舟舰木柹，蔽江而下。吴建平太守吾彦，取其柹以白吴主曰：“晋必有攻吴之计，宜增建平兵，以塞其冲要。”
　　吴主不从，彦乃为铁锁，横断江路。吴主征西陵都督步阐，阐世在西陵，猝被征。处自惧有谗，据城降晋。晋以阐都督西陵诸军，吴陆逊讨之，晋主令羊祜救之，不克。抗遂拔西陵，诛阐。”吴主既克西陵，自谓得天助，志益张大，使术士尚广筮
190
　　取天下，对曰：“吉。庚子岁，青盖当入洛阳。”吴主喜，不修德政，专为兼并之计。晋羊祜归自江陵，务修德信以怀吴人。
　　每交兵，刻日方战，不为掩袭之计。祜以军行吴境，刈谷为粮，皆计所侵，送绢偿之。每游猎，若禽兽先为吴人所伤，后为晋兵所得者，皆送还之。于是吴人悦服，祜与抗对境，使命常通，抗遣祜酒，祜饮之，不疑。抗疾，求药于祜，祜以成药与之。
　　抗即服之。人多谏抗。抗曰：“岂有鸩人羊叔子哉。”抗告其边茂曰：“彼专为德，我专为暴，是不战而自服也，各守分界而已，无求细利。”及陆抗卒，吴主使其子景、元、机、云分将其兵。晋羊祜面陈伐吴之策，晋主善之。以祜疾不宜数人，更遣张华问计。祜曰：“孙皓暴虐已甚。于今可不战而克，若皓不幸而殁，吴人更立令主，虽有百万之众，长江未可窥也，将为后患矣。”华深然之。羊祜疾笃，举杜预自代。及祜卒，晋主哭之甚哀。南州民闻祜卒，为之罢市，巷哭之声相接。吴守边将士，亦为之泣。祜好游岘山，襄阳人建碑立庙于其地，岁时祭祀，望其碑者，无不堕泪，因谓之堕泪碑。
　　益州刺史王浚上疏曰：“孙皓荒淫凶逆，宜速征伐。若一旦皓死，更立明君，则强敌也。臣作舟七年，日有朽坏。臣年七死亡无日。三者一乖，则难图也。”杜预亦上表，请速伐吴。
　　张华赞成之，晋主意遂决。令王伯、王浑、杜预、王浚、唐彬等，分道伐吴，东西两路进兵，凡二十余万。岁在庚子，杜预向江陵，王浑出横江，所向皆克。吴人于江碛要害处，并以铁锁横截之，又作铁锥，长丈余，暗置江中，以逆拒舟舰。浚作大筏数十万，令善水者以筏先行，遇铁锥，锥辄着筏而去。又作大炬，长数十丈，火数十团，灌以麻油，船前行。遇锁燃炬烧之，须臾融液断绝，船无所碍，浚遂克西陵、荆门夷道诸城。
　　杜预令周旨等帅骑夜渡扛袭乐乡，多张旗帜，起火巴山。吴都
191
　　督孙歆惧曰：“北来诸事，乃飞渡也。”预遂克江陵。预谓诸将曰：“今兵威已振，譬如破竹，数节之后，皆迎刃而解，无复著手处也。”遂指授郡帅方略，径造建业。吴主使丞相张悌、沈莹、诸葛靓率众三万，渡江逆战，大败。靓迎悌，欲共遁去。
　　悌垂涕曰：“仲思，今日是我死日也。”靓流涕而去。悌遂为晋兵所杀，并斩莹等。吴人大惧，分遣使者奉书于浑、浚、伷以请降。正月壬寅，王浚舟师过三山。王浑遣人要浚急过论事，浚举帆直指建业。报曰：“风利，不得泊也。”是日，浚戎卒八万，舟方百里，鼓噪入于石头城。吴王皓面缚舆榇，诣军门降。吴主皓在位十七年而国亡，又四年卒。吴起大帝权壬寅，终乌程侯皓庚子，凡四主，共五十九年。晋封皓为归命侯，自是天下复归一统矣。王浑夺王浚功，久之，乃得迁为镇军大将军。杜预，王戎皆封侯。欲知后事如何，且听下回分解。
192
　　第21回
　　司马晋五十年五胡大乱
　　词曰：
　　闲行闲坐，不必争人我。百岁光阴弹指过，成得甚么功果。昨日羯鼓催花，今朝疏柳啼鸦。王谢堂前燕子，不知飞入谁家。
　　诗曰：
　　燕子来时春雪消，几家留得旧窝巢？
　　风流王谢无踪迹，剩水残山似六朝。
　　却说晋世祖武帝司马炎，字安世，河南人，昭之子、懿之孙也。发长委地，手垂过膝，既篡魏灭蜀，复灭吴为一统，都洛阳。武帝明达善谋，能断大事。承魏国奢侈之后，而矫之以仁俭。素冠疏食，以终三年之丧。国富兵强，天下乂安。立子衷为太子，又为太子择妃，欲娶卫瓘女。贾充妻郭槐赂杨后左右，使后说帝择其女，从之贾妃年十五，长太子二岁。妒忌，多权诈，太子衷而畏之。帝尝以才人谢玖赐太子，生皇孙遹.宫中尝夜失火，帝登楼望之。遹年五岁，牵帝裾入暗中，曰：“暮夜仓猝，宜备非常，不可令照见人主。”帝由是奇之。尝对群臣言遹似宣帝。帝知太子多愚，然恃遹明敏，故无废立之心。
　　尚书卫瓘尝侍宴凌云台，佯醉，跪帝床前曰：“臣欲有所启。”
　　帝曰：“公有何言？”瓘欲言而止者三。因以手抚床曰：“此座可惜。”帝意悟。乃谬曰：“公真大醉耶。”瓘由是不复言。
193
　　帝自平吴之后，怠于政事，颇事游晏，罢州郡之兵，而武备虚，不能改大中正之选，而人才失。又选吴孙皓宫女五千入宫，掖庭殆将万人。尝乘洋车，恣其所之，至便晏寝。宫人竞以竹叶插户，盐汁洒地，以引帝居。杨后将殂，荐其叔父骏之女芷，有德色，以自代。帝从之，迎立为后。而后父杨骏及弟杨珧、杨济始用事，势倾内外，时人谓之“三杨”。旧臣多被疏远，山涛数有规谏，帝知之而不能改。
　　武帝炎在位二十五年崩，太子衷立。尊杨后曰皇太后，立皇后贾氏。太后父杨骏假黄钺，录朝政。而贾后凶悍多权略，每欲干预朝政，而为太傅杨骏所抑，遂构骏以谋反，杀之。太后题帛为书，射于城外，曰：“有能救太傅者重赏。”贾后因宣言太后同谋反，矫诏逐太后于永宁官。寻废太后为庶人，诣金墉城。太后至金墉，尚有侍御十余人。贾后悉夺之，绝膳八日而卒。贾后恐太后有灵，或诉冤于先帝，乃复而殡之，又施诸符咒以魇之。初，晋惩魏氏孤立之弊，大封宗室二十有七人，皆以为王，各掌兵权，而授之以职任。贾后忌之，于是征汝南王亮及卫瓘秉政。而贾后族兄模，从舅郭彰。贾后女弟之夫韩寿生子谧，贾启母无子，表请为嗣，改姓贾，为贾谧，并预朝政。贾后复召楚王璋，使杀亮及谧，寻复杀玮，委张华以朝政。
　　华尽忠帝室，弥缝补阙。贾后虽凶悍，犹知敬重张华。贾模与张华、裴頠，同心辅政，故数年之间，虽庸主在上，而朝野清静，华等之功也。
　　初、吴周鲂之子处，膂力过人，不修细行，乡里患之。处尝问父老曰：“今时和岁丰，而人不乐何也？”父老曰：“三害不除何乐之有？”处曰：“何谓也。”父老曰：“长桥蛟，南山白额虎，并子为三矣。”处日：“若所患止此，吾能除之。”
　　乃射虎杀蛟，身从陆机、陆云受学，笃志读书，砥节砺行。比
194
　　及期年，州府交辟。至是秦雍氐羌齐万年反。梁王彤、夏侯骏令楚以五千兵击之，斩获甚众。但为主将所误，救兵不至，力战而死。后齐万年虽为孟观所破，八王树兵，而刘渊之祸起矣。
　　八王者，亮、玮、伦、冏、乂、颙、颖、越也。时崇尚清谈，专事虚无，任情放达，裴頠欲救之而不能改，风俗大坏，卒以此亡国。贾后淫虐日甚，私于太医令程据等，又以簏箱载外间美貌少男入宫，沐以香汤，饮以淫药，使极力淫乱，至于疲弊而不能举，则杀之，埋于宫中隙地以灭口。更换新者，常至三五人。裴頠与贾模、张华谋废贾后，而立太子遹，生母谢淑妃为后，以诸王方强，朋党各异，而不敢发，以忧卒。惠帝伪人赣戆骏，尝在华林园，闻虾蟆之声，而曰：“为官乎？为私乎？”
　　时天下饥荒，百姓饿死。帝闻之曰：“何不食肉糜。”由是权在臣下，政出多门。势位之家，更相荐托，有如互市。贾后家与其母郭槐家，听其恣横，货赂公行，而天下之乱成。太子遹幼有令名，及长，不好学，惟与左右嬉戏，名誉遂减。贾后使人诱之为非，强饮之酒，使为反书而废之。程据使孙虑赐之鸩酒，太子不肯饮，虑以药杵击杀之。赵王伦起兵讨后，废贾后为庶人，杀之。遂杀司空张华，仆射裴頠，伦自为相国，都督中外军事，孙秀等并据兵权。伦素庸愚，复受制于秀。秀为中书令，威权震朝廷，天下皆事秀，而无求于伦。淮南王允起兵讨赵王伦，不克而死。时石崇有美妾绿珠，孙秀求之，崇不与。
　　及淮南王允败，秀因称石崇、潘岳助允为乱，收之，绿珠坠楼而死。崇叹曰：“奴辈利吾财耳。”收者曰：“知财为祸，何不早散之？”崇不能答。
　　初，潘岳母常诫岳曰：“汝当知足，尚图利，乾没不已乎？”
　　及败，岳谢母曰：“儿负母矣。”遂皆族诛。立皇后羊氏，赵王伧逼夺玺绶，备法驾入宫，即皇帝位。出帝居金墉城，尊为
195
　　太上皇。而杀其皇孙臧，惠帝子孙俱尽。以孙秀为侍札其余奴卒为党羽者，亦加爵位。每朝会，貂蝉盈坐。时人为之彦曰：“貂不足，狗尾续。”齐王攸之子冏，及成都王颖、河间王颙等举兵讨伦，伦、秀大惧，遣孙辅、张泓等帅兵拒之。成都王颖击败伦，帅师济河，左将军王舆内应，攻斩孙秀，迎帝于金墉城复位，伦伏诛。以齐王冏为大司马辅政，成都王颖、河间王颙各还镇。立武帝之孙清河王覃为太子。齐王冏，骄奢擅权，起府第，与西宫等，期年不朝。成都王颖、河间王颙使长沙王乂讨冏，杀之，党羽皆夷三旗。乂在朝执政。颙、颖二王嫌乂在内，不得逞其欲，遂举兵反。乂奉帝自爷讨之，颙将张方袭败之。张方入京城大掠，死者万计。再奉帝与颖都督陆机战于建春门，机军大败。机与宦者孟玖有隙，玖谮机有二心，于长沙斩之并其弟云，夷其族。乂屡破颖兵，前后斩获六七万人，未尝亏奉上之礼。城中粮食日窘，士卒无离心。张方以为洛阳未可克，欲还长安。东海王越恐城中不济，潜与殿中诸将夜收乂，置金墉城，大赦改元，开城门。将士见外兵不盛，悔之，更谋劫出乂以拒颖。越惧，遣人密告方，方取乂炙杀之。颖入京师为丞相，如魏武故事，越为尚书令，颙为太宰。颖谮侈日甚，废羊后及太子贾，众大失望。东海王越奉帝讨颖，复羊后及太子贾。征嵇绍，诣行在。颖遣兵拒战于汤阴，乘舆败绩，绍以身卫帝被杀，血溅帝衣。颖迎帝入邺，左右欲浣帝衣，帝曰：“嵇侍中血，勿浣也。”陈珍、上官已奉太子覃守洛阳，越走还东海。幽州都督王浚与鲜卑、乌桓及越弟并州刺史东瀛公腾共起兵讨颖。
　　初，自汉魏以来，匈奴、鲜卑、羌、氐、羯五胡入降者，多处之内地，其后每因忿争，杀害长吏，渐为民患。武帝时，侍御史郭钦上疏，请因平吴之威，渐徙杂胡于边地，不听。时
196
　　有巴西氐李特起兵于蜀。匈奴左贤王刘豹之子渊，幼而俊异，博习经史，膂力过人，有文武才略。为侍子在洛阳，齐王攸请杀之。武帝不听，以为左部帅。惠帝时，以为匈奴五部大都督。
　　颖表渊为匈奴左贤王。渊子聪，骁勇绝伦，且博涉经史，善属文，挽弓三百斤，弱冠游京师，名士莫不与交。颖以聪为积弩将军。及幽州王浚、并州司马腾兵起，渊说颖曰：“今二镇跋扈，恐非宿卫及近郡士众所能御也。渊请还，说五部赴国难。”
　　颖曰：“吾欲奉乘舆还洛阳，何如？”渊曰：“殿下，武帝之子也，有大功于王室。王浚竖子，东瀛疏族，岂能与殿下争衡耶？但殿下一邺宫，示弱于人，洛阳恐不得至矣。即至，威权不复在殿下也。愿抚勉士众，静以镇之。渊为殿下，以二部摧东瀛，三部枭王浚，二人之首，可指日而悬也。”颖悦，拜渊为北单于，使将兵如计行。及幽、并兵至邺，颖奉帝还洛阳，王浚大掠邺中而还。张方拥'兵专制朝政，太弟颖不得复预政。
　　诏太弟颖以成都王还第，更立豫章王炽为皇太弟。刘渊闻颖去邺，叹曰：“不用吾言，遂自奔溃，真奴才也。然吾与之有言矣，不可以不救。”将发兵出乌桓、鲜卑。刘宣等谏曰：“晋人以奴隶御我，今自骨肉相残，是天弃彼，而使我复呼韩邪之业也。鲜卑、乌桓，我之同类，可以为援，奈何击之。”渊曰：“善。大丈夫当为汉高魏武，呼韩邪，何足效哉？”宣等稽首曰：“非吾所及也。”遂举兵反，迁都左国城，胡人、晋人归之者甚众。渊谓群臣曰：“昔汉有天下久长，恩结于民。吾汉氏之甥，约为兄弟，兄亡弟绍，不亦可乎？”乃建国号曰汉，即汉王位，改元元熙，尊蜀汉安乐公禅为孝怀皇帝。
　　渊有族子曜，生而眉白，目有赤光。幼聪慧，有胆量，早孤，养于渊。及长，仪表魁伟，性磊落高明，好读书属文。铁厚一寸，射而洞之。又武都羯人石勒，往从渊，渊因据有山西
197
　　陕西等地。晋东海王越起兵讨张方，大宰颙杀方，送首于越以请和，越不许。成都王颖奔长安，长史刘舆诛颖，惠帝食毒饼而崩，乃太傅东海王越所鸩也。在位十七年，太弟炽入宫即位，是为怀帝，立清河王覃弟诠为太子；以琅琊王睿为安东将军，都督扬州，镇建业。帝虽欲图治，无奈太傅越专权秉政，杀故太子清河王覃，以诏征河间王颙为司徒。颙就征，南阳王模杀之于新安。时汉主渊卒，刘聪代之。晋饥民王如寇南阳，汉刘聪遣石勒寇江夏，并王如兵，遂寇襄阳，太傅率兵御之，次于项，越卒于项。王衍等奉越丧还葬，石勒遣轻骑追而尽执之。
　　衍等乞生，勒不加以锋刃，夜使人排墙杀之。破越柩，焚其尸曰：“乱天下者此人也，吾为天下报之。”汉刘聪使大将呼延晏将兵一万七千寇洛阳，比及河南。普兵前后十二战皆败，死者三万余人。刘耀、王弥、石勒皆引兵来会，未至，晏先至洛阳，怀帝具舟于洛水，将东走，晏尽焚之。未几，弥及刘曜等继至，晏乃先克宣阳门入。帝出华林门，欲奔长安，汉兵追执之，杀太子诠等，迁帝于平阳，封平阿公。汉主聪遣始安王曜等攻长安，晋南阳王模出降，曜杀之。聪以曜为车骑大将军，镇长安。晋安定太守贾疋，与冯翊太守索綝.金城护军麹允等谋兴复晋室，乃共帅兵向长安，刘曜与疋等战于黄邱，曜兵大败。于是疋等兵势大震，迎秦王业入于雍城。贾疋等围长安数月，汉中山王连战皆败，驱掠士女，奔于平阳。秦王业自雍入于长安。贾疋等奉秦王业建行台于长安。汉主聪宴群臣于光极殿，使怀帝著青衣行酒。庚珉、王隽等不胜悲愤，因号泣。聪恶之，杀珉、隽等故晋臣十余人，怀帝亦遇害。怀帝凶闻至长安，皇太子业举哀，即皇帝位。
　　时贾疋为盗所杀，以麹允为左仆射，索纟林为卫将军，军国之事悉以委之。汉令赵梁寇长安，麹允射杀之。帝在位四年，
198
　　汉令刘曜寇长安，攻陷长安外城，麹允、索綝退守小城，内外断绝，城中饥甚。帝泣谓允曰：“今穷厄如此，外无救援，当忍耻以出城，以活士民。”使侍中宋敞，送降表于曜。綝潜留敞，使其子说曜曰：“若许綝以郡公者，请以城降。”曜斩而送之曰：“帝王之师，以义行也，孤将兵十五年，未尝以诡计败人，今綝所言如此，天下之恶一也。当相为戮之。”帝乘羊车肉袒出降，群臣号泣攀车。帝亦悲不自胜。御史中丞吉朗叹曰：“吾智不能谋，勇不能宛，何忍君臣相随北面事贼乎？”乃自杀。刘曜送帝于平阳，麹允自杀，晋亡。起武帝乙酉，终愍帝丙子，凡四主，共五十二年。汉主聪以帝为光禄大夫，封怀安侯。以刘曜为太宰，假黄钺。都督陕西，封秦王。斩索綝于市。
　　其后汉主聪出猎，以愍帝戎服，执戟前导。又宴群臣于光极殿，使之行酒洗爵。晋臣多涕泣失声。尚书郎辛宾起，抱帝大哭。
　　聪命引出斩之，愍帝遂遇害。时海内大乱，独江右少安，中国士民避乱者多南渡江。镇东司马王导，说琅琊王睿，收罗贤俊，与之共事，睿从之。辟掾属百余人，时人谓之百六掾。刁协、卞壶、陈群、庾亮、甘卓、周访、陶侃皆与焉。弘农太守宋哲，为汉所攻，弃郡奔建康，称受愍帝诏．令丞相睿统摄万几机。
　　睿素服出次，举哀三日，即位改元，置百官，立宗庙社稷。时有以牛易马之谣，且待下回叙明。先将前五胡叙其大略。
　　其后，五胡分叙于二十四回索头魏之中间。五胡之乱，起于巴西氐李特。初，张鲁在汉中，宾人李氐，自巴西往依之。
　　及魏武曹操克汉中，李虎将五百余家归之，拜为将军。其孙特，于惠帝时以流民入蜀。旬月间，众至三万。据广汉，进攻成都，为刺史罗尚所败。斩其首。弟流代领其众，势复盛。及流卒，特之子雄代之，以范长生为谋士，攻走罗尚，入成都自称成都王，寻称帝，国号大成。雄僭位三十一年卒。舍子而立其侄班
199
　　为君，僭位五月，为雄子越所弑，越以其弟期多才艺，有令名，立为君，僭位三年，为特季弟让之子寿所废，期自缢死。寿僭位六年，改国号曰汉，故世称为后蜀。寿子势僭位四年，势骄淫不恤国事。晋安西将军桓温举兵深入，直指成都。李势战败，遂面缚与榇而降。上凡七世，共四十七年。后其地为前秦苻坚所得。其次作乱，敢于灭晋者曰汉，后改号赵，匈奴人。初，汉献帝时，南单于呼厨泉入朝，魏王操因留之于邺，分其众为工部，居并州。其弟左贤王豹最强，自谓其先汉氏外孙，因姓刘氏。豹生子渊，生而有文在手，曰渊，遂以为名。渊见司马氏八王树兵，骨肉相残，因叛晋起兵，据平阳称帝，国号汉，僭王位四年，僭帝位三年而卒。子和立一月，欲杀其弟聪。北海王义以告聪，聪攻杀和，而立乂为皇太弟。聪两寇晋朝，执二帝，几灭晋，逐晋东居江左。时有流星入紫微垣，有光烛地，陨于平阳北，化为肉，长三十丈，广二十七步之异。汉主聪专事女色，钟于渊后单氏。又中护军靳准有二女月光、月华，色绝美，聪立月晃为上皇后，刘贵妃与月华为左右皇后。及月光以秽行废，又立美婢樊氏为上皇后。三后之外，佩皇后玺绶者复七人。饮酒宣淫，百日不出。太弟乂数谏，聪子粲谗而杀之。
　　聪僭位八年卒，子粲立，靳准专权用事。刘聪诸后尽年少，粲淫于聪之诸后，白昼宣淫，不理朝政。靳准引兵上殿，执粲杀之。僭位方一月，刘氏男女无少长皆斩。发渊、聪二陵，斩聪尸，焚其庙，自号大将军。汉天王渊族子刘曜闻乱，自长安起兵讨准，石勒自洛阳率精兵五万讨准，准每挑战，勒坚壁以挫之。
　　曜至赤壁，即皇帝位。以勒为大司马，加九锡，进封赵公。
　　准将军乔奉等杀准，推准弟靳明为主。遣卜泰奉传国六玺，降于刘曜。石勒大怒，攻拔平阳，焚其宫室。靳明奔曜，曜族诛
200
　　之。勒遣左长史王修，献捷于汉。修舍人曹平乐言于曜曰：“勒遣修来，实觇强弱。俟其复命，将袭乘舆。”曜听平乐之言，遂斩王修于市。勒闻之大怒曰：“孤事刘氏，于人臣之职有加矣。彼之基业，皆孤所为。今既得志，还欲相图，赵王赵帝，孤自为之，何待于彼耶？”乃诛曹平乐三族。汉主曜还都长安，立故惠帝后羊氏为皇后。改国号曰赵，世称为前赵。石勒背汉，据襄国称赵王，世称为后赵。后赵石勒攻前赵蒲阪，前赵主刘曜击破之。石虎奔朝歌，曜攻石生于伞墉，围洛阳。后赵主石勒自将救洛阳，卷甲衔枚，诡道兼行，帅步骑四万，入于洛阳城。石虎引步卒攻前赵，中军石堪以精骑击其前锋，大战于西阳门。勒出，自阊阖门夹击之。曜素嗜酒，至是将战，饮酒数斗。至西阳门挥陈就平，石堪因乘之，赵众大溃，曜马陷，为堪所执。勒下令曰：“所欲擒者一人耳，今已获，余可纵其归命之路。”以曜归，杀之。曜僭位二十年而亡。前赵凡五主，共二十六年。于是长安、秦陇等地悉归后赵石勒。石勒者，上党羯人也，父周曷朱为部落小帅。勒有胆力，善骑射。晋东瀛公腾执诸胡于山东，卖充军实，勒亦被掠，卖为奴，逃亡为群盗。往从汉主刘渊，渊以为将。众至十余万，以张宾为谋主，每事谘之，呼为右侯而不名。
　　初，勒为人所掠卖，与母王氏相失。晋并州刺史刘琨得之，遣使并其从子虎送于勒。勒遗珍宝名马谢而绝之。时虎年十六，残忍无度，为军中患。勒白母，欲除之。母曰：“快牛为犊，多能破车。汝小忍之。”及长，善弓马，勇冠一时，每屠城邑，鲜有遗漏。然御众严明，莫敢犯者。指授攻讨，所向无前，勒遂宠任之。张宾劝勒进据襄国，襄国即今北直顺德府是也。分掠冀州诸郡。时幽州都督王浚将欲叛晋自立。勒欲袭之，伪为寡弱，以臣子礼推戴浚。浚大喜，益骄之。勒出兵袭晋，声言
201
　　上礼，直入浚室。升其厅事，召浚妻共坐，执浚于前，送襄国斩之。幽州悉定，复败晋臣刘琨，定并州之地。因与刘曜有隙，遂自立为王，寻灭曜，尽有同豫、徐、兖、并、幽、秦、雍、青、冀之地，改称天王，即帝位，僭位共十五年，卒。太子弘立，石虎使其子冀州刺史邃入宿卫，文武皆奔散。刘太后有胆略，佐勒建功业，与石塘、石生、石郎等举兵讨虎，不胜，虎尽杀之。遂篡天王位，弘僭位者一年，为虎所杀。虎既得志，大造宫室，穷工极巧，选民间美女以实之，服珠玉被绮罗者万余人。教官人习皇象，习骑射，以女骑千人为卤簿，锦裤，金银带，羽仪鼓吹，游宴以自随。又作东西两宫、台观四十余所于邺。又治长安、洛阳诸宫，增置女官二十四等，大发民间美女三万余人以配之。民有美女美妇，其父与夫不自献者，罪至死，重刑厚敛，苦役百姓，死者以数十百万计。财用不足，尽发前代陵墓，取其金宝。赵太子邃素骁勇，虎爱之。邃骄淫残忍，好装饰美女，与宾客传观。宣淫讫，即裸而剖其腹，却其肠胃，实以五味香料，蒸而共食之。虎既荒淫好色，喜怒无常，数诮责笞棰邃。邃谋杀虎。事觉，虎杀邃并男女二十六人，同埋一棺。立子宣为太子。宣又欲杀虎。以虎素爱秦公韬，使人先杀韬，欲因虎临丧，并以杀虎，事觉，虎肢解之，飞灰道中，杀其妻子九人。宣子方数岁，虎素爱之，抱之而泣，欲赦之。
　　大臣不听，取杀之。儿挽虎衣，大叫至于绝带，虎因生病。初，将军张豺获赵主曜幼女，有殊色，纳于虎，嬖之。生齐公世，至是豺说虎立之。虎谓群臣曰：“吾欲以纯灰三斛自涤其肠，何为专生恶子，年逾二十，辄欲杀之父，今世年方十岁，比其二十，我已老矣。”以其母刘昭仪为后，虎谪戍宣东宫卫士十余万人于凉州。其众梁犊等遂纠众反，掠民间财物，施以一丈柯柄，攻战若神，所向奔溃，长驱而东。虎大惧，姚弋仲与蒲
202
　　洪讨平之。虎以弋仲为西平公，后为后秦主。以洪为秦雍都督，后为前秦主。虎僭位十五年卒。幼子世立。一月，兄石遵杀之而自立。遵立六月，弟石鉴杀之而自立。鉴立四月，石闵废而杀之。闵本姓冉，杀石虎三十八孙，尽灭石氏。闵自立为帝，复姓冉，国喜魏。
　　时虎庶子石祗镇襄国，与姚弋仲、蒲洪连兵讨闵，遂自立于襄国，僭立二年。其将刘显杀之以降闵，后赵亡，凡七主，共三十三年。后显又叛闵，为闵所杀。石琨奔晋，晋斩之，石氏遂绝。闵僭位三年，燕王俊令慕容恪等击魏，魏主闵战数胜。
　　恪择鲜卑善射者五千人，为方阵而前。闵直前击之，所乘骏马，日行千里，曰朱龙，忽毙，为燕兵所拭。俊鞭之三百，斩于龙城，前燕遂并有赵地。
　　前燕者，曹魏时鲜卑莫护跋居辽西，从司马懿讨公孙渊有功，拜率义王，建国棘城之北，今直隶永平府是也。时燕代多冠步摇冠，护跋见而好之，乃敛发袭冠，诸部因呼为步摇，遂讹步摇为慕容氏。四传而至慕容廆，自晋武帝时已为寇，既而降晋，以为鲜卑都督。鹿称大单于，晋封辽东公。廆少子翰，骁勇有智略，佐廆取辽东，斩连津，攻高句丽。廆居位二十七年卒。子皇光立，忌慕容翰。翰奔段氏，复奔宇文氏，宇文逸豆归不能用，皇光潜召而归之。翰佐皇光降服高句丽，破宇文逸豆归，辟地数千里，皇光忌翰益甚，遂杀之。皇光嗣辽东公，又晋封燕王，共十五年卒。子俊立，嗣王位三年，僭称帝十年。俊用慕容恪取中山，复令恪击魏冉闵，并有后赵之地。惟三秦之地为前秦所据，不能有。又令恪破降段龛，定齐地。及俊卒，子日韦立。慕容恪受遣诏辅政，恪虚心待士，量才授任，燕国大治。
　　及恪卒，晋桓温代燕。燕求救于秦，秦王坚令苟池、邓羌救之。
　　温遁还燕，慕容垂追击，大破之。
203
　　垂初名霸，荔王光之子，皇奇其才，欲立为世子而不果。
　　燕主俊恶之，以其尝坠马折齿，更名曰缺。又以缺为应谶文，更名早曰垂。垂娶段末怀女，才色兼全。与燕主俊后可足浑氏不合，后诬段氏诅咒，杀之。垂纳段氏之妹，色尤美，可足浑后黜之，而以己妹妻垂，垂不悦，由是益恶之。至是垂建大功，威名益震。可足浑后与慕容评密谋诛之。垂闻之，遂自洛阳与段夫子及世子令兄弟等俱奔秦。秦王坚有图燕之志，惮垂不敢发。闻其至，大喜，以为冠军将军。秦王坚令王猛伐燕。燕主呻忧惧，不知所为。太傅评畏猛不敢进，日鄣固山泉卖水与军人，每绢一疋，得水三石，日韦使人让之。评惧出战，大败还邺。
　　猛破邺，日韦与评等出走，秦追获之。啼僭位十一年亡。前燕起慕容魔凡四世，共六十四年，面并于前秦。此后自应将前秦接叙，然前秦起于东晋，且后五胡颇多，待二十四回再叙。
　　此外起于西晋者又有前凉。晋惠帝永宁元年，以散骑常侍安定氏人张轨为凉州刺史。时方多难，轨有保据河西之志。以宋配、汜瑗为谋主，诸鲜卑为寇者，悉讨平之，威著西土。汉寇洛阳，轨遣兵入卫，贡献不绝，忠于晋，封西平郡公，居位十五年卒。子实立，勤于政事，忠于晋室，令将军王该帅步骑五千人，入援长安。及汉刘曜陷长安外城，内城饥，逃亡不可制，惟凉州义众守死不移。时京兆人刘宏客居凉州天梯山，以妖术惑众，实左右阎涉、赵印等皆事之，宏谓曰：“天与我神玺，应王凉平。”涉、印信之，谋杀实而奉宏为主。实弟茂知其谋，请诛宏。实遣牙门将史初收之。未至，涉等乱作，杀实。
　　初执宏，车裂之，尽诛其党。与左司马阴元等，以实子尚幼，推实弟茂为刺史。西平公茂以骏为世子。茂嗣位四年卒，侄张骏立。骏勤修庶政，总御文武，兵强国富，西域诸国皆来朝贡。
  </div>
  <div class="pagination">
   <a href="历代兴衰演义_page12.html">
    上一页
   </a>
   <span>
    ...
   </span>
   <a href="历代兴衰演义_page8.html">
    8
   </a>
   <a href="历代兴衰演义_page9.html">
    9
   </a>
   <a href="历代兴衰演义_page10.html">
    10
   </a>
   <a href="历代兴衰演义_page11.html">
    11
   </a>
   <a href="历代兴衰演义_page12.html">
    12
   </a>
   <span class="current-page">
    13
   </span>
   <a href="历代兴衰演义_page14.html">
    14
   </a>
   <a href="历代兴衰演义_page15.html">
    15
   </a>
   <a href="历代兴衰演义_page16.html">
    16
   </a>
   <a href="历代兴衰演义_page17.html">
    17
   </a>
   <a href="历代兴衰演义_page18.html">
    18
   </a>
   <span>
    ...
   </span>
   <a href="历代兴衰演义_page14.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
