<!DOCTYPE html>
<html>
<head>
    <meta charset="UTF-8">
    <title>希夷梦海国春秋 - 第 66 页/共 89 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>希夷梦海国春秋 - 第 66 页/共 89 页</h1>
    <div class="content">
　　、凡文武官员食用各物，俱须公平购买，不得使书役买办。违者革职。盖此二条，名出于官，官多取于书役，书役非苛于市民，则派于田亩。官得其一，民费其十矣。

　　、凡讼狱非大疑案，不即断决，而故牵连羁久者，革职，从重纠处。

　　、凡纳完税额，无论五谷、丝麻、各贝，概行随时价值收受，毋许拘定，逼民以有易无，受居奇之苦，以免物价低昴。

　　、凡百姓完纳物不如式，加一罚入；若如式，而胥役刁难，狼藉苛求并纵容者，概以军法从事。



　　、凡衙门修茸、迁造，俱须详明，支帑报销。御任之日，造册交代，毋许缺少一草一木。如有听信邪说，妄动工作，俱令照旧更正，仍加倍追罚充公。

　　、凡苛及农家，扰及田亩者，计赃照例加等治罪。

　　、凡大员出差及地方官往来管辖之处，不许多带家人，以免各项索诈，下属受累。

　　、凡民无恒业，不归于四民而游惰者，驱往北漠岛州开垦。

　　、凡考试，随便邻邑邻州，俱准移文考录，庶真才不致久仰，而士愈多奋励。

　　、凡婚丧务于从俭，遵古制度。欲奢华而逾制者，估值倍输入官，以备饥馑发赈之用。凡未达士子及已退大夫，不得贪逸懒怠，俱须授徒肄业，兴起教化。

　　、凡强欺弱、狡欺愚、众欺寡并欺四穷者，俱驱边远洲岛开垦。

　　、凡商贾贸易往来，其非切于民用而贩卖者，皆籍入官。

　　、凡百工非切于实用，而事虚华费工者，没其物而罪其身。

　　、凡四民更易，工商准归士农，士农俱不准归工商。

　　、除双阜、鳄群二关，其余关津隘塞俱稽而不征，违者岛籍。

　　、凡胥役、牙行、脚夫人等指诈四民已得贝者，照窃盗得贝律计赃治罪；未得贝者徒。

　　、凡吏役事件不增而增费用，照窃盗加一等论。所有习久之饭食使费，而包揽把持刻削者，罪亦如之。

　　以上各条，虽前所未禁，如墨吏放翮、柏露顶，秽役瞅方，俱经查出，立正典例外，合行晓示通国牧宰、吏胥、士农、军



　　民人等知悉，恪遵毋违。

　　苟谊看毕，问旁边人道：“此示因何而出？”答道：“今早晨粘的，乃有竹篮盛着三个首级在这里与人看，此刻约已过品字城去也。其中细故却不得知。”

　　苟谊离了文星集，来到比马场——最系民悍吏刁的地方。

　　昔年曾经访亲羁留多时，知为五乡。今见街市交易，行人不少而寂静无声，殊觉诧异。因到旧寓住下，细问店主，方知樊勇同水湖久密奉命，赐剑查察四境。水湖由南东而北西。樊勇于西北而东南，互相咨询。樊勇察遍，已知某也贤，某也愚，某也猾，开有清册，交水湖复访。水湖交册亦然。樊勇过江上邑，复察蠹胥瞰方扰害商业；由常丰仓察得下大夫柏露顶生端苛敛，吓诈图财；到比马场察得下大夫放翮滥差吓诈，貌注残民。

　　各确实情由，俱立时拿下。其余贤者，奖赏题升，过小者降，大者罢。再檄集各处牧宰，将放翮等三人提到鳄群关，请出上方剑斩首，各于该处示后集于一笼，使役持行，使吏刊刷告示，各处晓谕。凡地方胥役诈害良民者，俱籍没，发北漠洲岛开垦。

　　所以民情安静，市绝争哗。苟谊喜道：“樊相国有后矣！”

　　乃别店主，复往前行。但见处处军民安业，遍野俱讴歌之声。田土尽辟，山泽少荒芜之地。到赤蛇冈，想东南一隅皆系如此，其三隅大概可知，不必广访，径由鱼尾谷还都。效野景象较外更觉浩荡，心胸露畅之至。入朝复命并将国内边地形景奏知，岛主喜道：“寡人只道大夫耽阻于新境，那知如此跋涉风尘！其进爵上大夫，以酬劳瘁。”苟谊谢恩。余大忠奏道：“据苟大夫所见，国内已臻雍熙气象，虽尧天舜日无以复加。

　　请主上制礼作乐，以鸣其盛。”岛主大喜，视武侯道：“国内治安，先生之功为首，今欲制作礼乐，不识以为何如”？武侯



　　道：“臣闻制礼作乐须天下奠安，匹夫匹妇无不得其所。然后上天降征，下土呈瑞，始可议之。今国虽粗安，窃恐未及于此。”余大忠道：“数月以来，各处并不见有罪犯奏闻，远近州邑陆续俱报狱空。又无水旱兵蝗之灾，何谓匹夫匹妇不得其所？”武侯道：“现在砂碛塘崩，涨漫数邑，田庐百姓俱归乌有，犹当宵旰访求良法。”岛主蹙额道：“是也。寡人几忘也。”

　　大忠奏道：“此乃天灾，自古莫治。与盛世无所关系。”武侯道：“古事湮没，虽无考处，然不闻远年有接连漫温伤民之案。

　　当时必有治者。民溺己溺之谓何？而乃云称关系耶？”余大忠暗想道：“樊嗣昌、西山皆歇力殚思，欲止漫淹而终莫能，今何不即以难之？”便奏道：“武侯灼见，非臣所及。然此事非武侯更无可奏功除患者，请主上专委任之。”岛主喜道：“大忠所见与寡人相同，愿先生为国消扰。”武侯领命。广望君奏道：“臣欲随仲卿办理此事。”武侯道：“闻公主坐月，韩速岂可远出？乞主上宽臣辔勒，而不限以年月，使得便宜行事，臣独任之。如果无策可治，再行具奏。”岛主道：“一切依允。

　　寡人新得良马，浑身如墨，名暮归鸦，请先生带去。”武侯道：“此非求远之事，无用宝骑。”岛主道：“可有所需？”武侯道：“惟请以下大夫引笑、舒远同行足矣。”二人出班，伏奏道：“愿随武侯视河。”

　　岛主大喜，命即设宴，手持玉觥赐酒。武侯跪下，岛主扶起。武侯双手捧觥吸过，随与引笑、舒太远吸干，谢恩而去。

　　邀二大夫到府起程。正是：赤心开口招难事，粉面随机困直臣。

　　未知商议如何，且听下回分解。



　　第三十二回

　　念疾苦一辆寻源审形势三年奏绩

　　传说浮石山川起祖发源，皆由落鹏岭后之月湾山自北海中涌起特立，两角分张，中心湾回，如月初生形状。再起叠障层峦，拥护一条耸横千里的峻岭，插天排列十九支峰，分落十九道龙脉，惟中峰最高，如元圭挺立。两边似翅翼舒张，若大鸟落地之状，因名落鹏岭。自中峰卸落平阳，复涌起顶，结阳光谷，又名鹏顶山，俗呼为蓬头山。其脉分三支，水发两界。正脉梧桐串心，节节双送双迎，大起大落，护卫周备。行四千里，山回水绕，万峰端拱，特结岫罗墩。始祖卢生卜居于此，后乃开国建都。其地土质纯黄，城色韫彩，远望如云，故名黄云城。

　　其余气断续展布，犹行二千余里，止于天姥岭。岭后仍舒展气脉，奔西趋东，共结金羊山、百岁山、赤兔岭、太阳岭、火练冈、紫笏峰、赤龙岭、斗山脊、杵臼冈、云平岭、飞虎谷，而尽于猿啼峡之右。其左支，自阳光谷分落后起顶，结阴风岭、天厨山、天枢岫、功曹岭、抉桑林、天官峰、通明关、御龙湖。

　　阴冈岭之外，复有数支重复包护，长枝短干，各有结作。其至

　　长者结乌枫岭、乌牛山、斗斛岭、泰山、青钱山、青豹山、鹤

　　怨岭、百结岭、鱼腮冈、文离冈、屏风冈、齐霄冈而止。其右支行度，又是一样曲折走闪，折叠之处，十倍左支：由阳中分下起顶，结四辅山，凡有跌落，随即起顶摆折，横岭大湾，面



　　面回顾。阳光谷有天皇岭、北极岭、鼓盆岭、阴旋岭、少微岭、天汉岭、白猿岭、天钺山。岭过白猿山，俱秀丽蜿蜒。白猿岭之高峻过于诸岭，与阳光谷相等。其下跌断崩洪，度水再起天钺山、宝盖山、天煞峰、长辉山，又断而复起，结大中山、天贵谷、天屏山、更点山而止。其水之源俱发于阳光谷。左界清，右界浊。卢生亦名左为渭川，右为泾川。左水因山麓俱系坚石，并无土壤，因此碧清见底。而所汇集各溪涧川壑之水皆然。凡经由之道，自北湾环而南，出御龙湖而折而向北，往返三折，

　　经合壁岭、常山岭、芰头溪、滥柿河、水蛇渡、独锁渡、蜒蚰

　　渡、小溪口、香炉山出洋。其河底天生一道石埂，亦自阳光谷起，随河屈曲而行，或高或下，直到海口入洋，结连石岛。其右界水源本与左界一样清澈，因四辅体质似土非土，似石非石，松脆殊常，性极饶美，茂竹树，荣五谷。奈逢根株胀撬，俱坟起蓬松，一经风雨，飘流入河，则为淤泥。所以其水渐远渐浊。

　　在白猿岭之内，两岸多山谷夹流，其水迅急，土壤不能停存。

　　自猿岭外，两岸无石，水势纾缓，砂砾亦俱留积。起先原有疏浚之法，因遇生性逢迎之中大夫魏爵管理河务，以省费媚上，悉行奏裁。岛主只道实系真情，不察其为欺伪，准依革除，后遂壅塞，始有水患。又遇不明道理之中大夫朱信心调来办理，不知浚深之善，惟用筑防之功。暂时虽可掩饰蒙混，而历久为患愈凶，非东堤涨裂，即西岸决崩，无岁无之。樊嗣昌忧思而卒，西山欲治不能。是以余大忠借此难事窘之。仲卿虽知系大忠奸险，只为河道殃民，必须察访清白以靖闾阎，所以并不推辞。那引笑、舒太远二大夫各有僻病：引笑性最多忧，遇着事鳃鳃然，无一件不系向坏里想，朝中起他混名呼为“晦气鬼”；那舒太远性最迂阔，凡事俱归实济上办，从不顾费用多寡，朝中亦起他混名呼为“死石头”。——俱哂而不与共事。二人虽
</div>
    <div class="pagination">
<a href="希夷梦海国春秋_page65.html">上一页</a><span>...</span><a href="希夷梦海国春秋_page61.html">61</a><a href="希夷梦海国春秋_page62.html">62</a><a href="希夷梦海国春秋_page63.html">63</a><a href="希夷梦海国春秋_page64.html">64</a><a href="希夷梦海国春秋_page65.html">65</a><span class="current-page">66</span><a href="希夷梦海国春秋_page67.html">67</a><a href="希夷梦海国春秋_page68.html">68</a><a href="希夷梦海国春秋_page69.html">69</a><a href="希夷梦海国春秋_page70.html">70</a><a href="希夷梦海国春秋_page71.html">71</a><span>...</span><a href="希夷梦海国春秋_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
