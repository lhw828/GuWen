<!DOCTYPE html>
<html>
 <head>
  <meta charset="utf-8"/>
  <title>
   历代兴衰演义 - 第 17 页/共 47 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历代兴衰演义 - 第 17 页/共 47 页
  </h1>
  <div class="content">
   在杜洛周党中，逃奔葛荣，既而亡归尔朱荣。尔朱兆授以兵柄，封为渤海王。高欢既灭尔朱兆，又逼魏主修奔宇文泰军，欢立清河世子善见为帝，以洛阳逼近西魏，乃迁都邺。高欢多在晋阳。遣其世子澄在邺辅政。欢因宇文泰先杀其将窦泰，将兵至沙，西魏诸将皆惧。宇文深独曰：“欢镇抚河北，甚得众心，未易卒图。今悬师渡河，可一战擒也。”西魏宇文泰迎战于渭曲，东魏望见西魏兵少，争进击之，无复行列。泰鸣鼓，士皆奋起合战。李弼等率铁骑横击之，东魏兵中绝，遂大败，欢乃驰去。泰还军渭南，乃于战所，人种柳一株，以旌武功。
　　高欢悉众伐西魏，攻玉壁，西魏韦孝宽随机御之，欢不能克，乃使祖珽说之使降，孝宽曰：“攻者自劳，守者自逸，孝宽关西男子，必不为降将军也。”欢士卒死者七八万。有星坠欢营中，大惧而还。大丞相高欢病，使次子太原公洋镇邺，征世子澄赴晋阳。欢性深密，终日俨然，人不能测，机权之际，
253
　　变化若神，制驭军旅，法令严肃，听断明察，不可欺犯，文武乐为之用。及病笃，谓世子澄曰：“侯景专制河南十四年矣，常有飞扬跋扈之志，顾我能畜养，非汝所能驾驭也。堪敌侯景者，惟有慕容绍宗。”及卒，澄秘不发丧，自出巡抚诸州，因朝于邺。东魏主与之宴，澄起舞，识者知其不终。澄还晋阳，以其弟洋为京畿大都督，留邺，遂归发丧。东魏主赠欢相国齐王，备九锡殊礼，以澄都督中外诸军录尚书事。侯景素轻澄，诸将如高敖、曹彭乐等，皆勇冠一时，景皆轻之。及闻欢卒，遂以河南降西魏，后复降于梁。
　　东魏主孝静帝，美容仪，膂力过人，射无不中。好文学，从容沉雅。时人以为有孝文风烈，大将军澄深忌之。初，高欢自病逐君之丑事，魏主礼甚恭。及澄当国，倨傲颇甚，尝侍饮，举大觞属魏主，魏主不胜，忿曰：“自古无不亡之国，朕亦何用此生为？”澄怒骂日：“朕、朕、朕，狗脚朕！”使季舒殴魏主三拳，奋衣而出。魏主不堪忧辱，咏谢灵运诗曰：“韩亡子房奋，秦帝鲁连耻。”乃与荀济等谋诛澄。事觉，澄勒兵入宫，见帝不拜而坐曰：“陛下何意反？”乃幽帝于含章殿，烹济等于市，遂还晋阳。澄获衡州刺史兰钦子京以为膳奴，钦请赎之，不许。亦屡自诉，澄杖之，曰：“更诉当杀汝！”京与其党谋作乱，澄嬖琅琊公主。公主美，在邺与陈元康通，澄纳之，常在邺。澄不时往邺。侍卫者常遣出外，与公主百般淫乐。
　　时澄妻善淫，流为妓，杨愔、崔季舒屏左右，谋受禅，京置刀盘下，冒言进食，因杀澄。时变起仓猝，内外震骇。
　　初，澄弟太原公高洋，因澄忌之，深自晦匿，素以不慧闻。
　　至是闻澄死，洋神色不变，指挥部分入讨群贼，斩而脔之。东魏主闻澄死，窃谓左右曰：“大将军死，似是天意，威权当复归帝室矣。”及洋入谒，从甲士八千，从登阶者三百余人，皆
254
　　攘袂叩刃，命主者传奏曰：“臣有家事，须诣晋阳。”再拜而出。东魏主失色，目送之曰：“朕不知死在何日矣。”晋阳旧臣宿将素轻洋，及洋至晋阳，大会文武，神采英畅，言辞敏给，众皆大惊。澄政不便者，洋皆改之。东辞高洋自为丞相，都督中外诸军事，封齐王。洋以高德政为书记，甚亲昵之。徐之才、宋景业善图谶，因高德政劝洋受魏禅，洋以告其母娄太妃。太妃曰：“汝父如龙，汝兄如虎，犹以天位不可妄据，终身北面，汝独何人，而欲行舜禹之事乎？”洋以告之才，之才曰：“正为不及父兄，故宜早升尊位耳！”洋铸象卜之而成，使侍中张亮等见东魏主，逼以禅位。魏主下御座，入与六宫别，举宫皆哭。洋废之为中山王，在位一十七年，东魏亡。一主，十七年。
　　洋遂即位，国号齐，是为北齐显祖文宣帝。
　　西魏太师宇文奉伐齐，齐主．自将屯东城。泰闻其军容严盛，叹曰：“高欢不死矣。”会久雨，畜产多死，乃还。于是河南自洛阳、河北自平阳以东，皆入于齐。齐主每出入，常以中山王自随。初，静帝后太原公主为高欢女，至是降为中山王妃。太原公主恒为王尝饮食，护视之。齐主饮公主酒，使人鸩王杀之，并其三子，葬于邺西。后忽掘出，投于漳水。逼太原公主使为仆射杨愔妻，尽诛元氏，前后死者七百二十一人，悉弃尸漳水。齐主之初立也，留心政务，坦于任使，人得尽力。
　　又能以法御下，内外肃然，军国机策，独决怀抱。每临行阵，亲当矢石，故所向有功。数年之后，渐以功业自矜，遂嗜酒淫佚，肆行狂暴。袒露形体，街坐巷宿，娄太后尝以其酒狂，举杖击之。齐主曰：“即当嫁此老母与胡。”太后大怒。齐主欲太后笑，自匍匐以身举床，坠太后于地，颇有所伤。既醒，大惭恨，口自责数，执杖脱背就罪。太后前自抱之。齐主流涕苦请，乃笞五十，然后衣冠拜谢，悲不自胜。因戒酒一旬，又复
255
　　如初。高氏妇女，不问亲疏，往往乱之。或以赐左右，不从者手刃之。齐主纳娼妇薛氏有宠，清河王岳尝因其姊迎之至第，齐王鸩杀岳，久之忽思薛氏与岳通，斩其首，藏之于怀，出东山宴饮，劝酬始令，忽出其首，投于盘上，支解其尸，弄其髀骨为琵琶。一座大惊。复命收取，对之流涕，载尸以出，披发跣步，哭而随之。仆射崔暹卒，齐主幸其第哭之，谓其妻李氏曰：“颇思暹乎？”对曰：“思之。”齐主曰：“然则盍往省之？”乃斩其姜，掷首墙外，又杀其弟。上党王涣、永安王浚，以其数谏也，以浚、涣妃赐左右之杀浚、涣者。齐主洋性残忍，醉辄杀人，以为戏乐。杨愔乃笼死囚应用，谓之供御，三月不杀，则赦之。然洋虽无道，而能委政杨愔，总摄机衡，是以主昏于上，而政清于下。奖拔贤能，齐国亦治。
　　齐主洋殂于晋阳，在位十年，太子殷即位，洋第六弟常山王演，杀尚书令杨愔、侍中燕子献等。自为丞相。殷在位一年，演废之为济南王而自立，是为肃宗孝昭帝。未几弑殷，谥为闵悼王。齐主演许以第九弟长广王湛为太弟，既而立太子百年，以湛守邺。湛心怀不平，齐主演识度沉敏，明习吏事，励精图治。性孝友，太后不豫，衣不解带，木后尝心痛，齐主侍立帷前，以爪掐掌代痛，血流出袖。友爱诸弟，无君臣之隔。演在位一年，忽见文宣帝洋与杨愔、燕子献等为祟，病遂危笃，备极厌让之事，诸属歌舞自若，乃征长广王湛立之。又与书曰：“百年无罪，可于乐处置之，勿效前人。”遂殂。湛自邺驰赴晋阳即位，是为世祖武成帝，封故太子百年为乐陵王。娄太后殂，齐主服绯袍，置酒作乐如故。又逼通其嫂文宣帝洋之妻昭信宫李后，曰：“若不从，当杀尔子。”后惧而从之，既而有娠。其子太原王绍德至阁，不得见，有怨言，后大惭。生女不举，齐主诟曰：“尔杀我女，我何得不杀尔儿？”对后以刀杀
256
　　绍德，后大哭。齐主怒，裸后鞭之。白虹贯曰，齐主湛欲以故太子百年厌之。百年尝作数敕字，教书者封奏之。齐主怒，使召百年，百年知不免，割带玦，留与其妃斛律氏而入。齐主遣左右乱捶之，气息将尽，乃斩之，弃诸池，池水尽赤，妃把玦哀号，不食而卒，玦犹在手，拳不可开。齐主湛骄奢淫佚，赋役繁重，吏民苦之。后胡氏，尝幸和士开、娄定远等，时人号为朝中八贵，彗星见，齐主湛传位于太子纬，自称太上皇。湛在位四年，又在太上皇位四年殂。齐主纬年少，多嬖宠，外宠高阿那肱、韩长鸾、和士开、祖珽等，内宠乳母陆令萱、宫婢穆舍利等，皆专权用事。原太后出入不节，既与和士开等通，复与沙门统县献通，诸僧至有戏呼县献为太上皇者。齐主闻而未之信，后朝太后，见二尼而悦之，召至，乃男子也，于是昙献事亦发，皆伏诛。齐主纬以斛律光之女为后，因以斛律光辅政。光性节俭，不贪权势，自结发从军，未尝败北，深为邻国所惮。周黔州刺史韦孝宽密为谣言曰：“百升飞上天，明月照长安。”又曰：“高山不推自崩，槲树不扶自举。”令谍传之于邺。幸臣祖埏使其妻兄奏之，齐主杀光并其二子，废皇后斛律氏。周主闻之大喜，为之大赦，而齐事不可为矣。齐主纬言语涩讷，不喜见朝士，非宠私狎昵，未尝交语。承武成帝湛奢侈之后，后宫皆宝衣玉食，竞为新巧，一裙值万匹，镜台值千金，盛修宫苑，穷极壮丽。每有灾异，寇盗辄多。设斋以为修德，自弹琵琶，为无愁之曲，民间谓之无愁天子。又于华林园立贫儿村，自衣褴楼之衣，行乞其间，以为乐宠。任宦官参预机权，官由财进，狱以贿成。苍头刘桃枝等皆开府封王，其余歌舞巫觋入等，滥得富贵者，殆以万数。至狗、马、鹰及斗鸡，皆有仪司、郡君、开府之号，而食其禄。一戏之赏，动逾巨万。
　　府藏空竭，乃诏郡县卖官，守令率多商贾，竞为贪纵，民不聊
257
　　生。周主邕谋伐之，自将伐齐，师入齐境，攻河阳大城，拔之，进围洛口，拔东、西二城。周主以有疾，夜引兵还。次年，复自将伐齐，攻平阳城，遂克晋州。
　　初，穆后爱衰，其侍婢冯小怜大幸，齐主纬以为淑妃，誓同生死。时方与妃猎于天池，告急者三至。丞相高阿那肱曰：“大家正为乐，边鄙小事，何急奏为？”至摹使至，则平阳已陷矣。齐主将还，妃请更杀一围，从之。齐主自率大军至平阳。
　　周主使大将军梁士彦为晋州刺史，守平阳，自引兵还。齐师遂围平阳，梁士彦固守不下，齐大作地道攻城，城陷十余步，将士乘势欲入。齐主敕且止，召淑妃共观之。淑妃妆点不时至，周人以木拒塞之，城遂不下。周主邕复引兵至平阳击齐师，齐主纬与冯淑妃并骑观战，东偏小却，淑妃怖曰：“军败矣。”
　　齐主遂与淑妃北走，齐师大溃。齐主奔晋阳，周师攻克之。齐主奔邺，周师趋邺。望气者言当有更易，齐主纬乃传位于太子恒。恒时年方八岁，纬自为太上皇，在位十二年。周师入邺，齐太上与穆后、冯淑妃及幼主恒等奔青州，高阿那肱密召周师，擒齐太上与后妃、幼主并胡太后等送邺，北齐亡，凡六主。起梁简文帝庚午，终陈宣帝丁酉，共二十八年。其后周主邕杀高纬，夷其族。太后、后妃等贫不能自给，有为尼、为娼、为人妾者。或曰：胡太后善彭祖、夏姬采补之术，貌极美，年虽老而有少容。后与穆后、冯淑妃等俱为娼，日与长安诸少年游，得恣其欲，叹曰：“为后何如为娼乐也。”至盛唐尚在，不见其老。事见小说其东魏北齐之事，俱已叙完。再叙西魏，北周之事。
　　初，高欢举兵反，魏主修奔宇文泰军。却说宇文氏，炎帝神农之后，其先曰葛乌兔，雄武多算略，鲜卑慕之，奉以为主。
　　遂总十二部落，世为大人。其后有普回者，因狩得玉玺，有文
258
　　曰皇帝玺。普回异之，以为天授。其俗谓天曰宇，谓君曰文，因号宇文国，并以为氏。普回子莫那，徙居辽西，九世至逸豆归，为前燕慕容皇光所灭。其子陵仕燕，后归魏，徙居武川。陵曾孙肱生子泰，生而有黑气如盖，下覆其身，故小字黑獭。及长，身长八尺，美须髯，发长委地，手垂过膝，轻财好施。年十八，为葛荣将。荣败入魏，为尔朱荣统军，寻为贺拔岳司马。
　　及岳为陈悦所杀，即代统岳军。及魏主修奔泰，以泰为大丞相，掌军国之政，尚孝武帝妹冯翊长公主。魏主修闺门无礼，从妹不嫁者三人，皆封公主。平原公主明月，南阳王宝炬之同产也，淫于魏主，从入人关，丞相泰使元氏及诸王取明月杀之。魏主不悦，或时弯弓，或时推案，由是复与泰有隙。魏主饮酒，遇鸩而殂。泰立南阳王宝炬为帝，是为西魏。大丞相泰置纸于阳武门，以求直言，召用苏绰，宠遇日隆。泰欲为富国强兵之术，度支尚书苏绰，教以减官员，置贰长，并置屯田，以资军国，搜简贤才，以为守令，国内称治。及绰卒，宇文泰以其生平廉让，归葬武功，载以布车一乘，泰与群公步送，酹酒言曰：“尔知吾心，吾知尔意。方欲平定夫下，奈何遽舍我去？”因举声恸哭，不觉卮落于手。
　　西魏文帝宝炬在位十七年殂。太子钦立。宇文泰诸于皆幼，兄子章武公导、中山公护皆出镇，惟以诸婿为心膂。魏主钦密谋诛泰。事泄，泰废之，在位二年，置之雍州，寻弑之。而立其弟齐王廓，是为恭帝，去年号，惟称元年，复姓拓跋氏。泰以古制，降诸王爵，皆为公。泰自为太师大冢宰。泰能驾驭英雄，咸得其用。性好质素，不尚虚饰。明达玫事，崇儒好古，凡有施设，皆依仿三代而为之。泰自北巡还，至牵牛山而病，驿召中山公护，护至泾州，泰谓之曰：“吾诸子皆幼，外寇方强。”天下事皆属之于汝，宜努力以成吾志。”遂卒。
259
　　初，泰尚魏武帝妹，生觉；姚夫人生毓。毓于诸子为最长，泰立觉为嗣，时年十五，以觉为周公。护以周公觉幼弱，欲使早正位，以定人心。以魏主诏禅位于周，封魏主为宋公，魏恭帝廓在位十三年而被篡，寻为所弑。觉即天王位，以中山公护为大司马。西魏亡，凡三主。起梁武帝乙卯，终陈武帝丁丑，共二十三年。自代及西魏，通共三百三十七年。
　　周主觉性刚果，恶护之专，与司会李植、司马孙恒、宫伯乙弗凤、贺拔提等，谋诛护。事兹，护杀凤等，幽周主于旧第，月余弑之。武帝时追赠为孝闵帝，在位一年。迎宁都公毓即天王位，复称皇帝，建年号，是为世祖明帝。周主毓明敏有识量，护惮之，置毒于糖，馈而进之。周主觉之，口授遗诏曰：“朕子年幼，未堪当国，鲁公邕，朕之介弟，宽仁大度，必能宏我周家。”遂殂，在位三年。高祖武帝邕立，时大权尽归于护。
　　诸子及僚属贪残恣横，士民患之。周主深自晦匿，密与母弟卫公直、宫伯宇文神举、下大夫王轨、右侍宇文孝伯等谋诛之。
　　周主每于禁中见护，常行家人礼，至是引护入谒太后，谓曰：“太后好饮，屡谏未纳。因出怀中酒诰授之曰：“愿见，以此入谏。”护入读未毕，周主以玉珽自后击之，护踣于地，直跃出，斩之，收其子弟亲党于殿中杀之。周主始亲政事。周太后叱奴氏殂，周主行三年之丧。周主因齐主纬肆虐无道，兴师伐齐，获齐主纬及幼主恒等以归，遂灭齐。灭齐事已见前。
　　周主邕性节俭，既胜齐，乃毁其宫室之壮丽者，常服布袍，寝布被，后宫不过十余人。至是诏唯置妃二人，世妇三人，御妻三人，余皆减之。每行兵，亲在行阵，步涉山谷，抚将士有恩，而明察果断，用法严峻，由是将士畏威，而乐为之死。周主邕为太子斌纳杨妃氏，即隋公杨坚女也。太子多失德，王轨、宇文孝伯尝与周主言：“太子必不克负荷。”周主默然。轨又
260
　　数言太子非社稷主，杨坚有反相，周主迟疑未决。后因伐突厥有疾而还，遂殂。在位一十八年，寿止三十六岁。太子斌立，是为宣帝。始立即逞奢欲，曾无戚容，扪其杖痕大骂曰：“死晚矣！”阅视宫人，逼而淫之。超拜郑铎为内史大夫，委以朝政。杀其叔父齐王宪，又杀徐州总管王轨及宫正宇文孝伯。忠正之士，骈首就戮。立妃杨氏为皇后，以杨坚为上柱国大司马。
　　在位一年，传位于太子阐，是为静帝。年方六岁，自称天元皇帝。务自尊大，恣为淫戏，日夜不休，搜取美女，以实后宫。
　　骄侈昏暴，喜怒无常，人不自保。后父坚，位隆望重，天元忌之，坚不自安。天元备法驾，幸天兴宫，不豫而还，是日即殂。
　　坚自为丞相，总知中外兵马事，革宣帝苛酷之政，更为宽大，躬行节俭，中外悦之。因召公卿谓曰：“欲求富贵者，宜相随坚。”夜复召太史庚季才问曰：“天时人事何如？”季才曰：“天道精微，难可意测，以人事卜之，符兆定矣。”独孤夫人亦谓坚曰：“骑虎之势，必不得下，励之。”坚乃以世子勇为洛州总管，大杀诸王之不附己者，遂篡位。静帝阐下诏，禅位于隋，在位三年，北周亡。起陈文帝丁丑，终陈武帝辛丑，凡五主，共二十五年。窦毅之女，闻周主禅，身投堂下，抚膺叹息曰：“恨我不为男子，救舅氏之难。”毅及襄阳公主掩其口曰：“汝勿妄言，灭吾族矣。”由是奇之。及长，以适唐公李渊，后代隋而有天下。
　　却说隋高祖文帝坚，小字那罗延，魏恭帝赐姓普六茹，本姓杨氏，宏农华阴人，今陕西西安府华阴县是也。汉太尉震之后。父忠，仕魏及周，以功封隋公，坚袭爵。坚生而有异，母不能鞠。宅旁有尼寺，一尼抱归以鞠之。一日尼出，付其母自抱，角出鳞起，母大惊，堕之地。尼心动，亟还，见之曰：“惊我儿，致今晚得天下。”及长，相表奇异。坚深自匿晦，至是
261
　　篡位，都长安国，号隋。立独孤氏为后。后谦恭，好读书，言事多与隋主意合，甚宠惮之，宫中称为二圣。隋主弑故静帝阐，尽灭宇文氏之族，自周太祖以下，子孙皆死。隋高颖、苏威同心协赞，政无大小，帝悉与之谋，数年之中，天下称治。隋灭后梁，又灭陈，合天下为一统。其灭梁、灭陈事，已见二十三回，不赘。《纲鉴》纪事，以隋接陈，以隋文帝开皇九年，直接陈后主祯明二年。隋仁寿宫成，帝幸之。时天暑，役夫死者相次于道，杨素悉焚之，帝不悦。及见制度壮丽，大怒日：“素为吾结怨天下。”素虑获谴，封德彝曰：“公勿忧，俟皇后至，必有恩诏。”明日，后劳之曰：“公知吾夫妇老，无以自娱。
　　盛饰此宫，岂非忠孝。”赐赍甚厚。素荐德彝，帝擢为内史舍人。帝以盗贼繁，多，命盗一钱以上皆弃市，或三人共盗一瓜，事发即死。天下懔懔，有数人劫执事而谓之曰：“吾岂求财者耶？但为枉人来耳。尔为我奏至尊，自古以来，体国立法，未有盗一钱而死者，尔不为我以闻。吾更来，尔属无噍类矣。”
　　帝闻之，乃停此法。
　　帝性严重，令行禁止，勤于政事。每旦听朝，日昃忘倦。
　　虽啬于财，而至于赏赐有功，即无所吝，将士战殁，必加优恤，仍遣使者劳问其家。爱养百姓，劝课农桑。轻徭薄赋，其自奉养。务为俭素，自非享宴所食，不过一肉，乘舆服御，敝者随令补用，后宫服瀚濯之衣，天下化之。大夫率衣绢布装，带不过铜铁骨角，以故衣食滋殖。他库盈溢，受禅之初，民户不满四百万，未年将近九百万。然猜忍苛察，信受谗言，文法自矜，忌刻临下，常令左右觇视内外，有过失则加重罪。又患令吏赃污，私使人以钱帛遣之，得犯立斩。每于殿廷捶人，一日之中，或至数四，功臣故旧，无始终得全者。乃至子弟皆如仇敌，此其所短也。
262
　　初，帝使太子勇参决政事，时有损益。勇性宽厚，率意无矫饰，帝性节俭，而勇服用多侈，恩宠始衰。勇多内宠，嫡妃无宠死，而多庶子，独孤后深恶之。晋王广弥自矫饰，为夺嫡计，后赞帝废勇及其男女并为庶人，而立晋王广为太子，天下同日地震。其后独孤后先帝而崩，及帝寝疾，杨素、柳述、元俨皆入阁侍疾，召太子入居殿中，太子预拟帝不讳后事，为书问仆射杨素，素录事状以报，宫人误送帝所，帝览之大恚。帝所幸陈夫人，陈宣帝女也，极有美色。旦出更衣，为太子所逼，拒之得免。上怪其神色有异，问其故。夫人泫然曰：“太子无礼。”上愈恚。抵床曰：“畜生何足以付大事，独孤误我。”
　　乃呼柳述、元俨曰：“召我儿。”述等将呼太子，上曰：“勇也。”述岩出阁为敕书。素闻之，以白太子，乃矫诏执述、俨系狱，追东官兵帖，上台宿卫，门禁出入，并取宇文述郭衍，令右庶子张衡入殿侍疾，尽遣后宫出就别室。俄而上崩，在位二十四年。甫后，太子封小金合，遣使者以赐陈夫人，夫人以为鸩毒，惧甚，发之，乃同心结也。夫人恚而却坐，下肯致谢，诸宫人共逼之，乃拜使者，是夜太子烝焉。明日发丧即位，是为炀帝，矫称高祖诏，赐故太子勇死，不为置嗣。徙柳述、元俨于岭南。初，高祖惟与独孤后相爱，傍无姬妾，五子同母，章谓必相和睦。其后互相猜忌，五子皆不得寿终。欲知后事如何，且听下回分解。
263
　　第26回
　　四十年弹指过海内风尘
　　诗曰：
　　九里山前古战场，牧童拾得旧刀枪。
　　乌江流水潺潺响，仿佛虞姬哭霸王。
　　霸主乌江血未干，长陵树老朔风寒。
　　千年暗草埋金谷，几辈征夫老玉关。
　　去乌销沉云漠漠，野花零落水潺潺。
　　豪华一去无踪迹，留得虚名纸上看。
　　却说隋文帝即篡周，复灭后梁，至九年正月，又灭陈为一统。子杨广，既弑父，复杀兄，于弑父之夕，又烝淫父妾而篡立。广小字阿摩，文帝第二子。初封晋王，既篡位，是为炀帝。
　　立皇后萧氏，命杨素营东京宫室，又敕宇文恺与舍人封德彝等营显仁宫，南接皂涧，北跨洛滨。发大江以南，五岭以北奇材异石，输之洛阳。又求海内嘉木异草，珍禽奇兽，以实园苑。
　　自长安至江都，引谷、洛、河、江、淮诸水，各相通为水道，广四十步，傍筑御道，树以柳，沿途置离宫四十余所。又遣黄门侍郎王宏等往江南造龙舟及杂船数万艘。东京官吏督役严急，役丁死者十四五，所司以车载死丁，东至成皋，北至河阳，相望于道。筑西苑，周二百里，其内为海，周十余里，为方丈、蓬莱、瀛洲诸山，高出百余尺。台观宫殿，罗络山上。海北有龙鳞渠，索纡注海内，缘渠作十六院，门皆临渠，每苑以四品
264
　　夫人主之。堂殿楼观，穷极华丽，宫树秋冬凋落，沼内亦剪彩为荷芰菱茨，乘舆游幸，则去水而布之。十六院竞以肴馐精丽相高，求市恩宠。上好以月夜纵宫女数千骑，游四苑，作《清夜游曲》，于马上奏之。
　　行幸江都，发显仁宫，出洛口，御龙舟。舟四重，高四十五尺，长二百尺。上重有正殿，内殿，朝堂；中二重有房百二十间，皆饰以金玉沉檀，以处美女妃嫔；下重内侍处之。皇后乘翔螭舟，制度差小，三重。别有浮景九艘，挽船美女九千余人，谓之殿脚女，皆衣以锦绣之彩，艳冶夺目。余数千艘，后宫、诸王、公主百官、僧尼、道士、蓄客乘之，挽船士八万余人，舳橹相接二百里，照耀川陆，骑兵翼两岸而行，旌旗蔽野。
　　所过州县，五百里内皆令献食，多者一州至百辇，极水陆珍奇。
　　后宫厌饫，将发之际，多弃埋之。新作舆卫仪服，课州县送羽毛，民求捕之。殆无遗类。乌程有高树，逾百尺，上有鹤巢。
　　民欲取之不可得，将伐其根，鹤恐杀子，自拔羽毛投于地，时人或称以为瑞。置洛口仓于巩东南原上，城周二十余里，穿三千窖。置加回洛仓于洛阳，北七里，城周十里，穿三百每窖皆容米八千石。发丁男一百余万以修秦始皇时万里长城。杀高颖、贺若弼、宇文弼、薛道衡等，先朝旧臣及忠谏之士皆死。
　　炀帝善属文，不欲人出其右。薛道衡死，乃曰：“更能作‘空梁落燕泥’否？”炀帝北巡，车驾发榆林，甲士五十余万，旌旗辎重，千里不绝绝。突厥启民可汗秦庐帐以俟车驾，帝幸其帐，启尼秦觞上寿。帝大悦，赋诗曰：“呼韩稽颡至，屠耆接踵来。何如汉天子，空上单于台。”赐各有差。西域诸胡多至张掖等郡交易，帝使史部侍郎裴矩掌之。矩知帝好远略，诸商胡至者，矩诱访诸国山川风俗，撰《西域图纪》三卷，合四十四国，入朝奏之，帝于是慨然慕秦皇、汉武之功，将通西域，
265
　　四夷经略，咸以委矩。自是西域诸胡往来相继，所经郡县疲于迎送，糜费以万万计。西域诸胡来朝献地，置西海等郡。诸番来朝，陈百戏于端门以示之，终月而罢，所费巨万。诸番入丰都市交易，先命整饰肆店，盛设帷帐，珍货充积。胡客过酒食店，悉邀入，醉饱而散，不取其值，绐之曰：“中国丰饶，酒食例不取值。”胡客皆惊叹，其黠者觉之，见以缯帛缠树，曰：“中国亦有贫者，衣不盖体，何不以此物与之，缠树何为？”
　　市人惭，不能答。帝称裴矩之能，谓群臣曰：“裴矩大识朕意，凡所陈奏，皆朕之成算而未发者，自非奉国尽忠，孰能如是？”
　　征高丽王元入朝，不至。裴矩说炀帝曰：“高丽本箕子所封之地，汉晋皆为郡县，今乃不臣，当陛下之时，何可不取？”
　　乃下诏伐高丽，敕幽州总管元宏嗣往东莱海口，造船三百艘，官吏督役昼夜立水中，自腰以下皆生蛆，死者十三四。总征天下之兵，无问远近，俱会于涿郡。又发江淮以南民夫及船，运黎阳、洛口诸仓米至涿郡，舳舻相次千余里。载兵甲及攻取之具，往还在道，常数十万人，死者相枕于道，天下骚动。于是始相聚为群盗。七年冬，邹平民王簿倡乱，拥众据长白山，剽掠齐济之郊，自称知世郎，言世事可知也。又作《无向辽东浪死》歌，以相感动，避征役者多往归之。凡二年，为张须随所灭。窦建德起兵漳南，能倾身接物，与士卒均劳役，由是人争附之，为之致死，称长乐王，寻改称夏王。张金称聚众河曲，高士达聚众清河，自是所在群盗蜂起，不可胜数。炀帝至辽东，高丽诸城各坚守不下。将军宇文述等九军，皆败于萨水而还。
　　初，大军渡辽，凡三十万五千人，及还，惟二千五百人，资储器械，失之殆尽。炀帝还东郡，一时后宫妃主，狼狈相失，与军士杂宿山谷间。复征天下兵集涿郡，募民间骁勇，复自将击高丽。时太子昭早卒，炀帝命太子昭长子代王侑留守西京，以
266
　　刑部尚书卫文升辅之。命太子昭次子越王侗留守东都，以民部尚书樊子盖辅之。
　　杨素之子楚公杨玄感起黎阳，围东郡，以蒲山公李密为谋主。密少有才略，志气雄远，轻财好士，为左亲侍。帝忌之，密遂屏人事，专务读书，尝乘黄牛读《汉书》，杨素遇而异之，谓元感等曰：“汝等不及也。”玄感见朝政日絮，潜就密问计。
　　密曰：“天子出征，远在边外，去幽州犹隔千里。公拥兵出其不意，长驱入蓟，扼其咽喉，高丽闻之，必蹑其后。不过旬日，资粮皆尽，招抚其众，不降则溃，可不战而擒，此上计也。关中四塞，天府之国，今帅众鼓行而西，经城勿攻，直取长安，据险而守之，以徐图天子，此中计也，简兵倍道，袭取东都，以号令四方，若攻之百日不克，天下之兵四面而至，非仆所知也”。感曰：“不然，今百官家口并在东都，若先取之，足以动其心。且经城不拔，何以示威？公之下计，乃上策也。”遂引兵向洛阳，围东都。炀帝闻之，乃引兵还。遣宇文述、来护儿等击玄感，玄感复委韦福嗣以心膂，不专任密。密退，谓所亲曰：“楚公好反而不欲胜，吾属今为虏矣。”玄感引兵趋潼关，字文述等追之，玄感败死。炀帝使裴蕴推治玄感党羽，谓蕴曰：“玄感一呼而从者十万，益知天下人不欲多，多则相聚为盗尔。不尽加诛，何以惩后。”由是所杀三十余万，枉死者大半。玄感之围东都也，开仓赈给百姓，凡受米者，皆坑之于都城之南。李密亡命，为人所获，执送东都。密与王仲伯等窃谋逃亡，悉出所有金宝与使者曰：“吾等死日甚近，此金并留付公，幸以些须相瘗，请极欢而死无恨矣。”所至觅酒食，觅妓女，宴饮喧哗，竟夕达旦，以为常行。至魏郡石梁驿，饮防守者皆醉，乃穿墙而逸去，聚徒教授于王秀才家，郡县捕之，值出获免。
267
　　韦城翟让为东郡法曹，坐事当斩，亡命于瓦岗，为群盗。
　　同郡徐世责力、单雄信皆从之。李密自雍邱亡命，亦归让。诸帅相谓曰：“今人皆言杨氏将灭，李氏将兴，吾闻王者不死，斯人再三获济，岂非其人乎？”由是渐敬密。密遂与群盗翟让等起兵攻荥阳。炀帝徙张须阤为荥阳通守以讨之。通守者，即今之通判也。密画策，分兵千余人，伏林间，杀须阤.罗士信、秦叔宝等俱降于密，河南郡县为之丧气。李密说翟让曰：“洛口仓多积粟，将军若亲帅大军轻行掩袭，发仓以赈穷乏，远近孰不归附，百万之众，一朝可集。”遂将精兵七千人，袭回洛仓，破之。开仓恣民所取，老弱襁负，道路相属让。于是推密为主，号为魏公，用祖君彦为记室。密移檄州郡，数炀帝十罪，“罄南山之行，书罪无穷；决东海之波，流恶难尽。”君彦之手笔也。河间贼帅格谦起兵，自称燕王。炀帝命王世充讨斩之。
　　谦将高开道收其余众，寇掠燕地，复称燕王。杜伏威起兵，据历阳，略江淮，自称总管，以辅公祜为长史，分徇诸县，小盗多附之，众遂盛。东海李子通渡淮，与杜伏威合，自称将军，寻称帝，国号吴。城父朱粲聚众为盗，谓之可达寒贼，自称迦楼罗王，众十余万，引兵转掠荆、沔及山南诸郡县，所过淫掠，以人为粮，噍类无孑遗。鄱阳贼帅操师乞攻陷豫章，自称元兴王。侍御史刘子诩讨之，师乞中流矢死。其乡人林士宏代领其众以战，子翊败死，宏自称楚帝，自九江以南及番禺，皆为所有。鲁郡贼帅徐圆朗攻陷东平，至琅琊以西尽有之。朔方鹰扬郎将梁师都起兵，自称大丞相。马邑鹰扬府校尉刘武周起兵，自称太守，二人皆北附于突厥。突厥立武周为定杨可汗，武周遂自称帝，取楼烦、定襄、雁门诸郡，据汾阳宫。梁师都取雕阴、宏化、延安等郡，自称梁帝。郭子和坐事，徙榆林，会大饥，子和结死士十八人杀郡丞，开仓赈施，起兵，自称永乐王，
268
　　北附突厥，二年降唐，封成阝国公，得善终。金城校尉薛举起兵陇西，开仓赈施，自称西秦霸王，寻称帝。一时起兵据地者六十四处。
　　先是，郡盗得隋官及土族子弟皆杀之，独窦建德善遇之，由是隋官多以城降之，声势日盛。他如武威鹰扬府司马李轨据河西，自称河西大梁王。后梁宣帝萧察曾孙罗川今铣，起兵取豫章、江陵、岭南等地，胜兵四十余万，自称梁王，寻称帝。
　　内史郎虞世基以帝恶闻盗贼，诸将有告败求救者，皆不以闻，但云：“鼠窃狗偷，郡县捕逐，行当殄灭，愿陛下勿以介怀。”
　　炀帝以为然，或杖其使者，以为妄言。由是，盗贼遍海内，陷没郡县，帝皆弗之知也。时太仆杨义臣击张金称、高士达，斩之，破降河北贼数十万，列状上闻。帝叹曰：“我初不闻贼顿如此，义臣降贼何多也？”世基对曰：“小窃虽多，未足为虑，义臣克之，拥兵不少，久在阃外，此最非宜。”帝曰：“卿言是也。”遽追还义臣，放散其兵，贼由是复盛。诏百僚复议伐高丽，征天下兵，百道俱进。时天下已乱，所征兵多不至，高丽困敝，遣使乞降。帝乃班师，仍征高丽王元入朝，元竟不至。
　　有二孔雀，自西苑飞集宝成朝堂，前亲卫校尉高德儒见之，奏以为鸾，时孔雀已去，无可得验，于是百官称贺，诏以德儒诚心冥会，肇见嘉祥，拜朝散大夫。诏江都更造龙舟数千艘。龙舟成，送东都，宇文述劝炀帝幸江都，帝大悦，从之。群臣谏者尽斩之，宇文述死，帝以其子化及为屯卫将军，次子智及为将作少监。帝至江都，巡江淮，郡官谒见者，专问礼饷丰薄，丰则超迁，薄则停解。由是郡县竟为刻剥，以充贡献。民外逼盗贼，内苦重赋，加之饥馑，采树皮草根木叶而食；诸物尽，乃自相食。官仓充裕，群吏畏法，莫敢赈救。江都丞王世充以献铜镜屏风迁通守，又简阅民间美女献之，于是益宠任之。炀
269
　　帝以唐公李渊为宏化郡留守，渊御众宽简，人多附之。帝以渊相貌奇异，又名应图谶，忌之。征诣行在，渊遇疾未谒，其甥王氏在后宫，帝问之曰：“汝舅来何迟？”王氏以疾对。帝曰：“可得死否？”渊闻之惧，因纵酒纳赂以自晦。炀帝乃以渊为山西河东抚慰大使，承制黜陟，讨捕群贼。
　　初，渊娶窦毅女，生建成、世民、元霸、元吉。世民聪明勇决，识量过人，见隋室方乱，阴有安天下之志。倾身下士，散财结客，咸得其欢心。晋阳宫监裴寂，与刘文静同宿，见城上烽火，寂叹曰：“贪贱如此，复逢乱离，将何以自存！”文静笑曰：“时事可知，吾二人相得，何忧贫贱？”文静见李世民而异之，深自结纳，谓寂曰：“此非常人，豁达类汉高，神武同魏祖，年虽少，命世才也。文静坐与李密连婚，系太原狱，世民就省之。文静曰：“天下大乱，非汉高光武之才，不能定也。”世民曰：“安知其无，但人不识耳。我来相省，非儿女之情，欲与君议大事也，计将安出？”文静曰：“今主上南巡江淮，李密围逼乐都，群盗殆以万数。当此之际，有真主驱驾而用之，取天下如反掌耳。太原百姓，皆避盗入城，文静为令数年，知其豪杰，一旦收集，可得十万人。尊公所将之兵，复有数万。一言出口，谁敢不从。以此乘虚入关，号令天下，不过半年，帝业成矣。”世民笑曰：“君言正合我意。”乃阴部署宾客，渊不之知也。世民乘间屏人说渊曰：“今主上无道，百姓困穷。晋阳城外，皆为战场。大人若守小节，下有寇盗，上有严刑，危亡无日。不若顺民心，兴义兵，转祸为福，此天授之时也。”渊大惊曰：“汝安得为此言？”明日，世民复说渊曰：“今盗贼日繁，遍于天下，大人受诏讨贼，贼可尽乎？
　　愿大人勿疑。”渊叹曰：“吾一夕思汝言，亦大有理，今日破家亡躯亦由汝，化家为国亦由汝矣。”
270
　　先是，晋阳宫监裴寂以晋阳宫人私侍渊寝，渊从寂饮，酒酣。寂从容言曰：“二郎阴养死士，欲举大事，正为寂以宫人侍公，恐事觉并诛，为此急计耳。众情已协，公意如何？”渊曰：“吾儿诚有此谋，事已如此，当复奈何，正须从之耳！”
　　会炀帝以李渊不能御寇，遣使执诣江都。渊大惧，世民与寂等复说渊曰：“事已迫矣，宜早定大计。”渊然之。适刘武周据汾阳，世民言于渊曰：“大人为留守，而盗贼窃据离宫，不早建大计，祸今至矣。”炀帝人业十三年五月，渊乃命世民与刘文静等各募兵。旬日之间，众至万人，王威、高君雅见渊兵大集，疑有异志，欲讨渊。渊使世民伏兵杀之。时文静劝渊与突厥相结，资其士马，以益兵势，渊从之。遣使如突厥，突厥欲渊为帝，则以兵相助，渊不可。裴寂请尊天子为太上皇，立代王为帝，改易旗帜，杂用绛白，以示突厥。渊曰：“此可谓掩耳盗铃，然逼于时事，不得不尔。”乃许之。命刘文静出使，以此告突厥，且借兵。私谓文静曰：“胡骑人中国，生民之大蠹也。”吾所以借兵者，恐刘武周引之，共为变患，聊欲借之，以为声势耳。数百人之外，无所用之。”渊使世民将兵击西河郡，郡丞高德儒闭城拒守，攻拔之，执德儒至军门。世民数之曰：“汝指野鸟为鸾，以欺人主取高官。吾兴义兵，正为诛佞人耳。”遂斩之，其余不戮一人，秋毫无犯，远近闻之大悦。
　　世民等引兵还晋阳，往返凡九日。渊喜曰：“以此行兵，虽横行天下可也。”遂定入关之计。秋七月，渊泓于元吉为太原太守，留守晋阳。渊帅甲士三万发晋阳，立军门誓众，移檄郡县，谕以尊立代王之意。隋代王侑遣宋老生帅精兵二万屯霍邑，屈突通将骁果数万屯河东以拒渊。会积雨，渊不得进，军中乏粮，刘文静未返。或传突厥与刘武周乘虚袭晋阳，渊召将佐谋北还。
　　裴寂等皆以为不如还救粮本，更图后举。世民曰：“今禾菽被
  </div>
  <div class="pagination">
   <a href="历代兴衰演义_page16.html">
    上一页
   </a>
   <span>
    ...
   </span>
   <a href="历代兴衰演义_page12.html">
    12
   </a>
   <a href="历代兴衰演义_page13.html">
    13
   </a>
   <a href="历代兴衰演义_page14.html">
    14
   </a>
   <a href="历代兴衰演义_page15.html">
    15
   </a>
   <a href="历代兴衰演义_page16.html">
    16
   </a>
   <span class="current-page">
    17
   </span>
   <a href="历代兴衰演义_page18.html">
    18
   </a>
   <a href="历代兴衰演义_page19.html">
    19
   </a>
   <a href="历代兴衰演义_page20.html">
    20
   </a>
   <a href="历代兴衰演义_page21.html">
    21
   </a>
   <a href="历代兴衰演义_page22.html">
    22
   </a>
   <span>
    ...
   </span>
   <a href="历代兴衰演义_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
