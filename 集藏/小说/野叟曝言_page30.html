<!DOCTYPE html>
<html>
<head>
    <meta charset="UTF-8">
    <title>野叟曝言 - 第 30 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>野叟曝言 - 第 30 页/共 33 页</h1>
    <div class="content">    采战原邪术，愚人信得深，吸时如益髓，泄处即归阴，不见鼎炉延寿命，空教妻女纵奸淫。
    天师能捉鬼，户户送灵符，鬼满间阎间，天师捉得无？眼见天师妻病鬼，临终赢得满身朱。
    年时常醮祭，有病更求神，焚黄奏上帝，踏斗告群真，临危尚有千般法，救活从无一个人。
    十首之后，又是三首：
    龙虎山上说上清，上清一炬火无情，天尊掩面救不得，登时熔化如胶饧；四相枉传威赫奕，千神空自貌狰狞，同时携手。人彭亨，满垆金色明。
    武当威镇有真武，电母雷公护灵府，贼盗不侵雷电功，拜朝不敬龙蛇怒；我皇下诏毁淫祠，金殿熔成金满坞，雷电无踪龟蛇腐，惟余一坯土。
    千山万水各有灵，千奇万怪各有形，望形朝拜聚如蚁，闻灵顶祝畏如霆；农夫血汗洒土木，织女机丝供膻腥，帝力驱除无一星，户户得安宁。
    三首之后，又四首：
    九华有地藏，宝镜常放光，业报见地狱，福报见天堂，堂狱两无见，不识有灾殃，观看轻万里，施舍遍十方；吾皇灭佛铲妖迹，宝镜磨作尘飞扬，归家只拜爹与妈，自此不见阎罗王。
    峨嵋有普贤，普陀有观音，登山与泛海，朝拜要诚心，诚者见妙相，不诚灾祸侵，奸僧靠菩萨，骗财恣奸淫；一朝拆寺毁经像．金刚罗汉如飞尘，不见韦驮能护法，不见象王会卷人。
    曹溪有大凿，衣钵镇山门，火焚衣不燃，铁捣钵无痕，妖言惑众听，四海俱狂奔，施钱塞梁栋，还愿无朝昏；吾皇一旦灭佛教，钦差入寺除其根，捣钵蜣丸成粪土，焚衣蝴蝶化灰尘。
    只设四座寺，已剥万民皮，何况遍无下，多於机上丝，寺寺要斋粮，僧僧吸膏脂，寺多村日少，民瘦僧日肥；吾皇植苗去稂莠，一僧一寺无留遗，功如大禹抑洪水，益烈山泽而焚之。
    四首之后，又十二首：
    半世空门礼大慈，岂知大忍有如斯，发蒙细读君王诏，深悔昔年非。
    造化生机雨露深，故教物物有阳阴，成男成女成古今，独忍逆天心。
    无君执法不安良，孤死多丁弱死强，普天率土安朝常，独忍叛君王。
    人无父母不生身，养育辛勤无比伦，乌鸟还知反哺频，独忍背双亲。
    连枝一气共根苗，兄弟相求原隰褒，无端陌路反相招，独忍舍同胞。
    常言嫁鸡逐鸡飞，不改终身一与齐，有玷难磨非白圭，独忍拆夫妻。
    劬劳欲报父娘恩，膝不须教孳息蕃，祖宗无祀即孤魂，独忍抛儿孙。
    学于古训得良谟，质不轻狂气不粗，希贤希圣必由儒，独忍屏诗书。
    斯民生业在田工，有腹何能一日空，若教绝食乞何从，独忍弃耕农。
    赤体遨游廉耻亡，交加风雪更难当，袈裟戒剌出何方，独忍费蚕桑。
    工师造作贾货陈，商输佣役樵子薪，缁流百用需之人，独忍置生民。
    深感吾君是大慈，千年大忍一朝犁，气化纲常两不亏，苍生大难夷。
    十二首之后，又六首，另是一格：
    裸国良可悯，木叶蔽臀牝，又怕蛇虫钻，又怕钣狸吮，冷风一入心一疚，只缘佛誓凶，忍忍忍！
    堪恨衣冠人，笑我若猪狗，我有夫与妻，我有姑与舅，赤条条地原可丑，因怕生毒疮，受受受！
    忽然天使来，赐衣遮我丑，顾瞻前也后，商量，心也口，心欲取之口欲否，因怕烂皮肉，抖抖抖！
    天使殷勤劝，个个着衣裳，也不烂皮肉，也不生毒疮，原来佛誓是荒唐，垂袖一摆踱堂堂堂！
    天明即着裤，天黑还着衣，虫蛇不缘腿，猪狗无人讥，千丝万缕生光辉，欲见臀也牝，希希希！
    一般皮与肉，洒得黑落托，三年黑变紫，五年紫变白，十年滑润如酥酪，浑身自抚摩，乐乐乐！
    六首之后，长短句古风一首：
    清净山下寺，黄金白玉堂，释迦侧身卧，佛骨满牙床，佛牙舍利生光芒。欲见佛面一石粮，欲摸佛卵十只羊，布帛如山积，金银用斗量，锡兰山民穷似鬼，脂膏都入寺僧囊。一朝天使到遐荒，要除佛教返羲皇，真身入火煎肝肠。骨牙舍利不芬芳，余存斧碎如秕糠。妖娆队队出僧房，回家羞见爷与娘，黄金熔化入库藏，白玉琢成圭与璋，原来佛也怕天王，从前灵感都消亡，一切胜迹一扫光！僧尽为民谁烹脏，不须倒箧更倾箱，五风十雨年时强，家家堆积稻与粱，布施不行无灾殃，山民之乐乐无央，天王之德德无疆！
    古风之后，又五首，另是一格：
    乌斯藏，活佛帐，有眷僧台下，无眷僧台上，匣缄金玉印，座列龙虎仗，菩萨前后行，罗汉东西向，一佛茶毗千佛出，万古循环寿无量。
    佛当薨，动刀兵，纠连阿难国，攻打丽江城，中华天子怒，大将上公征，罗汉枪头倒菩萨马前迎。一佛茶毗二佛死，西番各藏霎时平。
    层台毁，见法喜，曲房匿幼童，深窖藏女子，给还爷与粮，羞见兄与姊，方知活佛奸，始信说法诡，拐得娇娆恣淫污，骗得金银供箸匕。
    活佛聚，西番苦，家家供斋粮，户户献牛乳，索铜为铸钟，取皮要绷鼓，富户少馀金，富民无寸土，天兵忽降佛窟空，番人个个歌且舞。
    活佛死，西番喜。不贡点灯油，不出写经纸。终年不打饭，终岁不纳。夫男无差徭，妇女有廉耻。户户朝朝一炷香，百拜中华圣天子！
    五首之后，又七言长行一首：
    储君重德思贤臣，青宫结想方青春，忽闻对策有奇士，直言极谏忘其身，五花绑出奉天殿，圣恩特赦除为民，缇绮持鞭催上道，西厂威风怕煞人！从空急舒巨灵掌，如意一枝金百两，千言万语嘱怀恩，努力加餐勿肮脏！奇士谁欤即文白，丹忱自昔盟金石，感得青宫一片心，从此驰驱不暖席。乘风夜火宝音寺，数百凶僧销一炽，北诛妙化抄宝华，法性两宝空除根楂，国师司礼失羽翼，仓皇相顾空嗟呀！东游复诛李又全，景王帐下第一员，去爪拔牙龙失势，闭门寂寞过三年。天生毒蟒面如龙，五双男女皆穷凶，浑身千万肉鳞甲，驱使豹象如驱鸭，强弩利刃不入肤，赤体搏战无死法。岑酋助逆起亻虎弥，更有峒元为军师，差神役鬼遣龙虎，旬日之间破三府，长驱直到桂林东，柳庆以西皆血土。此时天子正东巡，景王监国制朝臣，清宁宫外兵露刃，要索潜龙出紫宸。潜龙所仗惟奇士，奇士方当逐封豕，毒蟒之毒岂易除，目断蛮烟八千里，忽然半夜来深宫，深宫已破入群凶，双挥夭矮刀如雪，千羊一虎驱无踪。君臣相见泪如雨，细问军情为起舞，全平诸峒复田州，归师破峡民安堵，八千里路未半旬，掣电入援疑鬼神。酌酒酬劳不敢飨，妖人已布漫天网，寒冰烈火兼移山，合宫掩面泪潸潸，晨昏饮爨供膻粥，七日辛勤鬓欲斑。一朝外应来铜面，引得红须及金砚，携刀直跃出宫墙，中宵飞入正心殿。真人缴印梦符檄，大济法王高卓锡，霹雳一声霜刃霜刃加，金仙羽化佛圆寂。天教怨鬼诛枭獍，都昌都梁双索命，行宫一炬大难平，千官齐入文华庆。文华殿上千行泪，东望蓬莱心目悸，低徊深惜股肱劳，贤臣垂涕藏衣苛。出都夜半即宵行，朝入莱州即闭城，救出虎臣归海岛，翻身去送元阴宝。哭杀登莱十万人，月夜魂归前引导，五千长线共攀援，沧海楼中拜至尊。捉得元凶上槛车，如林逆党一朝屠，涿州城外迎龙驭，复见天颜乐有余。重定乾坤开日月，延绥又报边城没，仗钺还凭元老猷，颈系单于俘致阙。陶唐内禅继虞姚，圣主临轩解战袍，赞拜不名尊素父，频繁典礼降恩膏。南发片符擒朱鲁，东平日本扶桑土，君臣一德布深仁，民无败群吏无虎。扶苗正欲锄蒿莱，秋风忽起鼎湖哀，亮阴不言听冢宰，血泪三渍夜台。五月居庐面深墨，蛮夷见者皆心恻，驱除老佛尽归农，不服驱除惟佛国。佛国纷纷奋螳臂，元臣特命嗣公泣，杀余沽佛及阿罗，觳觫求降俱付吏。潜龙已见见龙飞，禅服终方理万几，元日瞳瞳到百蛮，后夫仍有锡兰山，宾童龙及东西竺，四国君臣不入班。大驾回宫咨素父，父言两竺释迦土，乞食宾童死锡兰，千载称为佛之府；西番今佛窟已空，西洋古佛穴当通，铲尽古今佛窟穴，反正方成万世功！文麟奉使梭笃蛮，穿衣令下泪潺慑，穿后无疮又无毒，笑看衣裤若煸斓。释迦真身侧卧处，佛骨佛牙积如羽，火焚斧碎不须臾，灭去讹传迹无数。从兹天下一车书，万国都将二氏除，知识两无忘帝力，民风直到古皇初。民忘帝力天降庥，百瑞千祥一日收，星云景卿朝昏见，醴露浓渡上下浮，龚荚嘉禾纷若绶，麟凤龟龙在郊陬，村墅家家不闭门，要荒岁岁来俯首。君曰治实股肱成，相曰是由元首明，君相不尸归太史，太史深维拂素纸，何以奏功惟相公，何以吁俊惟天子，书日圣主得贤臣，拜手稽首歌喜起，群臣同德感天心，世世子孙咸视此！
    天子看完，问诸阙臣：“昔大舜立诽谤之木，疾谗说之惊，人心不同如其面然，何以歌谣无怨诽？至治道之盛，皆由素父，又何以只有数首诗双颂君相，余皆归功於朕？此非采风者匿而不陈，即先生等回护之意矣！其明以告朕！”刘健对曰：“舜虽立诽谤之木，未闻有诽谤之人；谗说殄行，或亦四凶初诛，恐未绝其类耳。至从欲以治，则已海隅出日，罔不率俾矣。今时俗迈唐、虞，无一夫不得其所，故矢音言志，但有颂而无规。至歌谣归功素父者甚多，臣等删去鄙俚繁复，共得三十五首，欲并陈御览；因素父言善则归君，臣无尸功之理，故存而未上，非采风者之过也！”天子道：“素父曾言善则归君，人臣之细行，而以《书》之训君陈者为非；又言史以传信，经世之大法，而以《春秋》之书归田为是；何乃守其细行，而忘其大法耶？《召南》一篇，言召公及诸侯大夫之功者居多；《风》：《伐柯》、《或九》、《狼跋》，皆以颂周公也；余如《出车》之美南仲，《六月》之美吉甫，《采芑》之美方叔，《江汉》之美召虎，不一而足；其诸侯国之美其君者，更无论矣！孔子删诗，皆存於策，何素父之不广也？”素臣顿首谢。
    天子命取余诗来看，是长短句八首，五言古一首，七言古二首，四言古二十四首。因先看长短句：
    说风灾，怕风灾，高低田稻一时摧，大树腾空若舞柘，小屋上天如飞灰，死者无棺生无室，家家露处无赀财，呼天不应告官怒，黄昏白日空悲哀。
    说相公，感相公，相公此日当途穷，避祸山庄得金穴，丰城野外施神工，死者棺衾生盖屋，村村设厂赈贫农，当年咸颂东方德，过后方知丞相功。
    辽东喇嘛寺，国师肆无忌，满寺皆春宫，诸佛尽淫戏，普贤文殊拖长嘹，观音手抚笑而视，相公奉令随代巡，怒看妖容助一臂，毁台拆壁万像空，更入深房搜密秘，窖中有活观音，队队妖娆钻出地，国师发遣四徒诛，余僧八百逐无类，虎狼既去羊安群，狐狸悉除家绝祟，边民深感相公恩，老人援笔为之记。
    赤身有毒蟒，狰狞若郁垒，血口啖生灵，撕人等撕纸，选得大与大牝，十个交欢九个死，一个不死骨无髓。
    亻虎弥有岑，夫妇皆妖淫，上床吸人脑，下蛊挖人心，投献赤身作牙爪，满原白骨魂呻吟，千妖遍桂林。
    田州有岑浚，黑熊若怒虎，杀良将万人，夺印得三府，黑夜劫回太守妻，兄妹同床卧交枕，赤身动片斤斧。
    藤峡有大狗，杀人如冈阜，朝臣剥皮肤，命妇握箕帚，起得官军十六万，一见兵尽逃走，也学赤身匿凶丑。
    圣世有孤虫，夭娇如神龙。粤西四大难，四战穴俱空，毒蟒二岑与大狗，十三元凶无一踪，天荒感相公。
    次看五言古：
    叶道踞采石，村民受蜂螫，日日打斋粮，月月供布帛，牵羊要祭天，捉鸡为游奕，稍有不如意，老拳即挥击，懦弱但吞声，孰敢诉胸膈？忽来天上人，题诗笑李白，字只五十六，字字大盈尺，纵横若龙蛇，叶道髯尽戟，从后揪其衣，奋手即相掴，天人捉双臂，向前聊一掷，招摇若纺车，仰跌足几蹩，呼出徒与孙，喊闻祓与祯，轰堂气势强，天人暗筹画，譬彼乘云龙，岂肯斗蜥蜴？庭中有石台，石凳分两只，手持石凳舞，拳向石台击，石台各段开，碎石如雨砾，凶徒及村民，见者舌俱咋，叶道握刀出，犹复肆攻刺，忽然口吐沫，倒地附魂魄，自折手指断，满袖血流赤，先为小成哥，后出马妇缢，生时强逼奸，致死灭其迹，石台压冤尸，朱符镇窀穸，永禁无呼号，长卧不他适，天教破石台，双魂始如释，历历唤亲邻，哀哀诉苦厄，爷娘痛哭来，发地出双骨，肌肤不腐烂，容颜似宿昔，见者然惊，怪欢声啧啧。师徒共八人，绷绳复加索，解官各吐供，罪案若山积，如此有十数，同时俱发掘，检验各成招，秋风首咸馘。此事经目见，敲锣卖有册，独失题诗者，卓荦何方客？久后乃知名，奉诏不敢斥，即今文相公，昔年曾蜡屐，诛凶洗众冤，轶事传籍籍。勒此数尺碑，聊以表遗泽，见者动忍省，劝戒亦有益。
    次看七言古二首：
    八闽人人喜钻粪，钻得粪香如得命，魂梦不求神女通，身心只共龙阳并，正月六日户尽开，娈童数万朝看镜，掠发修眉著粉脂，绣裤，工鞋装饰靓，都向纯阳侯会中，一笑回眸夸盼倩，衙前忽遇文相公，怒目直视神骨进，心肝满地土木离，契弟契哥如发病，号啕复出庙中灵，碎首衙前才转瞬，从兹妖会绝无踪，歌到南风声不竞，洗心涤虑各封臀，阴阳两分男女正，我思相公功何崇，我歌相公德何盛，相公功德杳难穷，此是毫毛堪一证。
    难笼山出夜叉精，青天白日无人行，身长数丈牙如剑，口如血盆声如钲，手劈巨象如劈鼠，齿啮生人如啮黍；更有山魈与结交，娇娆引肉登其俎，枯骨平堆风雨侵，根根到夜便呻吟。忽然从天降英雄，即今镇国文相公，手挽山魈绕臂舌，刀劈夜叉流血红，掘土为坑葬枯骨，协力成坟有六熊，石板之下出大将，巍然现坐元戎帐从兹山下田禾丰，日夕往来多耕农，妖孽无踪鬼不哭，六熊感化皆雍雍，不食生人只食兽，深思此是何人功？元戎姓袁名作忠，历历言之非朦胧，有如不信试相访，方知百字无一妄。
    复看四言诗二十四首：
    岩岩司礼，赫赫国师，文臣儿女，武将猫狸，群徒若虎，一吼如狮，火烈难犯，山压立摧。
    维我文公，起而当之，历数其罪，牛毛机丝，请尚方剑，欲陈其尸，谏虽不行，其魄已褫。
    其魄已褫，其怒无涯，黄昏白日，刺客如茨，妖僧凶道，猾贼悍儿，及枪炮火，余力不遗。
    惟公神武，起而歼之，刀锋所至，处处离披，红血满沟，白肉满逵，深宵一炬，合寺茶毗。
    既屠宝音，复抄宝华，奸人牙爪，半拔根楂，归赈丰城，不惜倾家，起死骨肉，十万而赊。
    凶荒既宁，遍历崆峒，结交豪杰，戮力诛凶，登莱三叛，福建六雄，铜面铁面，莫不景从。
    司礼景王，狼狈为奸，景王臂指，首屈又全，司礼鹰犬，卫师惟权，两凶传首，公功卓然。
    东事稍集，西屠毒龙，田州藤峡，一月成功，五日入京，以卫东宫，七日出宫，以诛元凶。
    景王既灭，爰剿逆寺，寺挟天子，投鼠忌器，长线五千，白鹤四翅，半夜显魂，六龙回驭。
    帝念元功，拜相封公，席不暇暖，北靖胡烽，单于阏氏，系颈双从，回顾沙漠，虏幕皆空。
    北靖沙漠，南反米鲁，天娘助乱，阚如虎，天子震惊，公不发旅，指诸掌上，万里若睹。
    米鲁既禽，爰征不庭，公命元子，未冠而行，日本扶桑，数月悉平，士无伤指，血不染兵。
    武功克缵，文德日增，无弊不革，无利不兴，深维民蠹，惟道与僧，去其蝥贼，佛老是膺。
    诏下九州，靡不率从，诏下百蛮，西番汹汹，复命元子，三师是攻，既诛活佛，万国来同。
    犹有未同，惟宾童龙，印度锡兰，为古佛宫，维公仲子，奉使抒衷，精词实理，幻说俱穷。
    爰赐裸国，布帛衣裳，疮毒不生，佛誓既荒，乃焚其身，毁其玉堂，牙骨舍利，一烬消亡。
    金刚宝座，右膝着地，拈花乞食，千灵百异，火烧斧削，不留一二，幻妄悉除，祯祥迭至。
    卿云景星，龙舞凤鸣，麟游龟泳，醴浮露零，嘉禾在野，荚在廷，年年海宴，岁岁河清。
    物华地灵，由於风移，士不佻达，女无游嬉，家不闭户，路无拾遗，无刑无狱，不识不知。
    何以移风，曰由我公，三十二事，事事神工，百福咸锡，万累皆空，此所共见，不见何穷。
    西有亻虎弥，公时在西，北有宗贼，公复在北，维彼东南，均出其间，鬼神之踪，造化之工，有一无两，今来古往。
    帝奋武勋，公有冢君，帝求文使，公有仲子，帝姬孰诲，公有贤妹，帝衷孰牖，公有圣母。
    世无公忠，大奸孰攻，世无公武，强敌孰攻，世无公正，异端孰槟，世无公仁，至治孰臻。
    万年天子，德感苍穹，是生我公，万民时拥，万物常丰，万福攸从，万国来雍，万事咸宗。
    天子道：“采石闽中之事，朕所未知，推此而言，素父之业在天壤，功在生民，何可涯量！四言诗所云，有一无两，今来古往，诚知言也！其赐素父黄金万两，白金千两，荫末子为无双侯。”素臣力辞不获，请以黄白金分赐文武、无双侯受爵不食禄。天子道：“以素父之功，虽齐、楚大国不足酬，况区区乎？诸臣遍赐则烦，不如加禄，《中庸》、《九经》，以忠信重禄体群臣，百官禄米前虽屡加，尚未重也；今时积弊尽除，内官无所取于外，尊官无所取于卑，卑官无所取于民，非重禄何以体之？其自一品至九品，俱照洪武十三年定例，四倍给予，如正一品原定千石者，增至，四千石，其余以次递推，即以十四年春季为始，素父可知照，户部，速行各省。至学校中生徒，亦宜酌加廪饩，以坚寒儒进取之志；其令礼部议行。”素臣与诸臣退朝，天子命翰林官将各诗照钞一分，并选其有音节者稍为改润，令乐部考订工尺，播之乐章，于春秋--祭文庙时用之，以表除灭之功。
    自是天子以素臣有疾，令在府中休养，勿与阁臣轮值。素臣心结总不能解，龙、麟入朝天子必垂问再三，时遣太医诊视，投以补剂，毫不见效。然仍十日一入阁，不敢暇逸。次年春间，素臣稍觉轻减，外国使臣进贡，未与癸丑、己未两次庆寿者，复有一百余国，都要到府参见。素臣择日请宴，又加一番应酬。
    这日，宾童龙、梭笃蛮、锡兰三国，及印度诸部使臣，共是二十八人，各以土物求献。素臣见是金银像，却不肯受。梭笃使臣道：“公相勿疑外臣以贿交也，曩时我国风俗，皆裸处，不识衣冠制度，而信佛殊甚，诸番之奉佛教者，咸以我国为乐土。二太师兵临恒河，下令我国，特颁衣裳之制，国人尚不肯从。后来天使再三劝导，且五印度尽革旧俗，不由不改变制度。如今不过十几年，国人悉遵圣教，觉得从前兽处无伦，实在可羞可愧！国中头目思念公相，以为不遇公相，便终身不得为人，感激之至，无可报答，故将佛寺中毁除的金银佛像，容铸自己形容，持献公相，以志依恋之诚。各国闻知此举，争相仿效，所以一同进献。公相若勿赏收，则通国之人死无日矣！”素臣因令收起。另备赆仪二十；亏分差人分致。各使臣纷纷回国，均令文龙诸人送行。素臣旧疾时作时愈。
    是年，素臣子侄中南榜首二人。十五年，会试联捷，殿试、二甲，并授庶常。十六年，文龙又奉两广之命，文麟授礼部尚书，文柔、文讷均以监察御史巡按各省，文鹰、文鲤、文谨、文谊以京察照例注升。两年之中，素臣复添十三孙、十曾孙、三孙女、两曾孙女。十七年三月，天子以太皇太后病势日增，急召素臣人朝，出裕陵图，指示群臣道：“高皇帝以来，合葬皆惟一后；今裕陵隧道，一窒一通，此皆先朝内臣所为，不合祖制。”素臣对道：“慈懿乃皇祖册立，葬裕陵，礼固宜之。然太皇太后鞠育圣躬，公义私恩，两不可废。特通隧道，以待今日，虽当日内臣所为，而亦廷臣不能纠正之过。成事不说，遂事不谏，今欲遵古制，而无故以塞隧道。慈懿奉安左方，於义亦有未宜；若复迁正梓宫，又非所以妥先灵。臣意太皇太后万岁后，以合葬为是。”天子道：“朕意颇觉两难，得素父一言，事可决矣！”乃命英国公张懋督视山陵。令素臣朝夕在阁，以备不虞。是日太医出来，述知太皇太后脉息已绝，势在垂危。天子勿敢稍离。素臣、刘健、谢迁、东阳、大夏、文升及翰林官四员，宿於东阁。将近黎明，只见怀恩随两小内监飞奔进来，诸人倦眼朦胧，大吃一惊。正是：
    母仪天下垂三代，噩耗中宵震万方。
    ●第一四一回  素父思亲成疾教子孙绝欲三年  圣君尽孝垂危闻冰渊忽驱二竖
    素臣等吃惊不小，忙问何事。素臣见是怀恩，上前执他的手。怀恩气喘吁吁，呆了一会，才说出周太后驾崩，天子哭晕在地乱滚。素臣闻信，不觉悲从中来，泪随声下。诸臣不感泣涕零，商议丧仪诸事。素臣收泪，嘱咐怀恩小心保护圣躬，勿过哀痛。怀恩道：“皇上已命老奴传语各位老先生，一切典仪，均照成例施行。太皇太后遗诏，即请公相主笔，黎明即须发丧，将遗诏颁行天下外国，不必启奏定夺。皇上纯孝性成，看起来，七日之内，只有哭泣的时候了。”素臣再三嘱托，怀恩进去。于是，子乔等参酌会典，定下臣民穿孝服饰，咨商礼部赶紧颁发。
    次日午后，太皇太后小殓，奉安永思殿。素臣等哭临，送人梓宫，即承值几筵前差使。天子过于哀毁，到第七日，果然不能起立。诸臣着急。太医下药，竟至不能落咽。素臣执事颇烦，恭敬悲哀，心神搅得不定。天子知其操劳太过，忙叫怀恩慰譬。素臣亦劝天子节哀。因奏明添派龙、麟进班，自己告假出来。那知病势竟日渐加增，到了十日之后，精神委顿，不思饮食。内阁议上尊谥，须素臣首列，不得已，这日力疾入朝，拟好奏章册文，公同签押。遂于三月二十四日，恭上大行太皇太后尊谥。曰：孝肃贞顺，康懿光烈，辅天成圣睿皇后。是日告庙，遣泾王榜行礼。天子复准素臣假期，四月内奉安山陵典礼，已改命刘健摄事，以便安心调理。素臣那里放得下心，又恐水夫人奔丧，一路劳顿愈益愁烦。谁知天子于大事之次日，已差内侍，驰驿至之吴江，宣太皇太后遗嘱，阻住宜城太君奔丧。水夫人闻讣，痛哭易服，合府衰麻持三年丧，不敢违诏，只得命文鹏夫妻、田氏、璇姑、素娥、湘灵、天渊俱奔丧进京，单留文甲文由夫妇在家伏侍。
    田氏等于五月初十日到京，忽见素臣枯槁之容，各吃大惊道：“相公何不自爱，羸瘠若此？”红豆道：“相公一心挂念婆婆，精神日减，肌肉日消。复值太皇太后之变，不食者三日，至今朝暮进一溢米，以致如此。”田氏等百般劝慰。见素臣哀毁如此，闻遗嘱有百日之说，过了百日，既约同遗珠入宫，求皇后、贵妃转奏天子，听归终养，天子挥泪应允，素臣见天子哀毁骨立，不忍言归，急人宫面奏天子，欲终丧制。天子泣道：“此朕所深愿，但不特反汗，兼如遗嘱何？”素臣泣奏：“皇上鉴臣苦衷，允臣之奏，非反汗，亦非不遵遗嘱也！”天子心感其意，复挥泪允准。七月内，令文鹏夫妇将田氏等复送回南。八月中，素臣弟侄中南榜者复五人。十一月，文男得子，名旆，十八年二月，素臣弟侄中式者四人。三月殿试，状元顾鼎臣，四人中，两人殿试二甲，入馆肄业；两人中三甲，吏部观政。
    天子因哀毁成疾，日重一日。至五月庚寅，病势大渐，召素臣、文龙、文麟、刘健、谢迁、刘大夏六人人受顾命，令皇太子出拜，执素臣手欷泣下道：
    “朕赖素父辅政，垂三十年，辟除佛、老，移易风俗，遂臻盛治。今当临别！无可恋者，独素父之德未酬万一；且君臣交笃，至于此极，而一旦分手，为怅然耳！太皇太后遗嘱，令世世子孙与素父为婚姻，勿忘素父功德。素父二十四子，除已封公、侯、驸马、伯及仪宾外，余俱封为列侯；朕有幼女，可字素父末子；朕太子及诸皇子，现有未聘子九人，未字女十四人，其以九男定素父孙女富，分刂、沅、畹、则、畔、汾、前、伦为妃，以十四女字素父孙、田田田田、剀、剀、本、来、奄、异、判、制、浚、畦、畦、剑为妇。刘先生可书之于策，俟朕丧毕，各按次序，举行六礼。”
    素臣惶恐辞谢。天子道：“素父勿辞，使朕得报命于太皇太后也！”刘健遵旨，即在御前，将皇女及各皇孙、各皇孙女，挨次顺序，与素臣末子、诸孙、诸孙女，年岁相准，捉对列名，存于内阁。
    天子命太子跪于榻前，嘱令：“事素父如父，诸臣如师，国事皆请命而行，勿自专也！”复谓素父：“太子本中人以下之资，赖四友切磋，至于中人，而可善而恶，若一狎群小，将猝然人于不可知之域！乞素父少留数年，如严父师之督其子弟，庶有瘳乎？昔昭烈云：‘如其不才，君可自取！’此诚君臣鱼水，出自肺腑之言！而时异势殊，在常日即事属可行，言非诡伪；在今日则不特不可行，亦不宜言。倘必不可教，亦惟有放之桐宫，冀其悔悟耳！”言讫，泪下沾襟。素臣痛哭而奏道：“臣于内阁，同诸臣夜祷于天，见帝星坠而复起，黯而复朗，朝闻风鸣，其声初凄楚而后和乐，庭中荚已枯面复荣，卜《易》，《同人》之五皆主否极泰来之象；望皇上安心调摄，勿遽言后日事也！”天子慨然道：“朕自知二竖已人膏盲，岂复望更生之日哉！昨日钦天监奏：帝星有复明之象，劝朕改元，以厌此哭。朕思改元乃前代弊政，祖宗家法，岂可自朕废之？未允其奏。何素父亦为天象所惑耶？”素臣道：“改元厌哭，诚嘱不经；而天象明显，臣不敢不实奏，非聊以宽圣怀也！”天子沉吟道：“朕欲令太子即于今日日中坐朝，俟朕大故，即可衰麻从事，使吉凶不致并行。素父既有是言，姑缓其期。诸臣可退，素父其留此，与朕多得盘桓时刻，亦瞑目于泉下也！”文龙等奉旨俱出。素臣因天子言语过多，劝令闭目凝神，陪侍至夜。见天子魂梦不宁，频有嗟呀惊惜之意。
    次日辛卯，坐于床前，讲《论语》‘曾子有疾’一章，先将曾子一生战战兢兢，临深履薄之念，推发尽情；次将曾子得免毁伤，全受全归之幸，反复咏叹；后来曾子嘉与门人，垂教万世之意，剀切指示。天子听到精微之处，忽然一身冷汗，即觉耳目顿明，心神俱适，听素臣讲毕，拱手而谢道：“朕若早逝一日，不闻正教，即日亦不瞑矣！朕自讼生平，窃谓可无大过；今闻曾子之战兢，无时无刻不如临深履薄，则朕肆志之过，无日无之！朕虽安于天命，不为一切祈祷之事，而外念素父，内念太子，死生之际，实不能恝然！今闻曾子得免毁伤，深幸其全受全归，则朕之痴迷留恋，可谓大愚！孔子云：‘朝闻道，夕死可矣！’朕于此时，庶得闻道矣，庶乎其可死矣！朕闻素父推发至精要处，心忽一惊，通体汗下，耳目顿觉清明，心胸顿觉宽泰；倘复加我数年，则临深履薄之念，当无日不凛凛也！”是日夜，天子即进一碗米饮，通宵安睡。把外面同听讲书之怀恩，里面窃听讲书的后妃人等，俱喜到尽情，奇到极致，都说：素父是天人，怎五章书，就把皇上十分病势，减轻了五分？后妃因令素臣诸婿、诸孙婿、诸女、诸孙妇俱出而环跪求素臣多留宫中数日，以救皇上。素臣道：“皇上死生之际，未能害豁然，因我讲书，心有所得，非我之力也！但皇上与我，君臣而恩骨肉，虽负病，亦当免强服事，俟皇上起，或进饭，然后出宫可也。”后妃等在屏后闻之，大喜，即命设榻于御床之旁，令及子、皇子等陪侍。天子心定神，复得素臣开导居易俟命，存顺没宁之理，魂梦俱安，自此日减一日。五日之后，已得进饭，方辞素臣出宫。至七月内，病已全去，但因不刻哭泣，饮食粗粝，惟觉肌肉消瘦，颜色憔悴而已。
    十九年七月，丧毕，天子为一女、九孙、十四孙女行聘毕，于八月初十日，送素臣回南。天子赋诗十章，亲题“古无二臣”匾额，“一德元老，万世功臣”，对联合百官作诗赠行。率皇太子、竽子、太孙等，亲送至崇文门外十里，设帐祖饯，一切仪仗供亿，赐予迎送，俱如宣成太君。素臣单同红豆及子女并文獬、文隼、文虬，封侯而无官守者眷属回家，其余仍留于北。此番出京，素臣之快乐，自不消说。红豆及上下诸人，无不欢天喜地，如逢恩赦。只苦了遗珠、鸾吹两人。遗珠因母既离，两兄俱去，固黯然销魂；鸾吹之视水夫从如亲母，素臣如亲兄，一旦俱离，亦姜然欲绝。临别时，泪如泉涌，哀感旁人。
    三营将弁送至西，各各俱回。独赛吕直送至天津，素臣留上坐船，取御赐潞酒二十斤，分贮两坛，令照前在福建时一气饮干之式对饮。赛吕跪谢不敢，素臣挽起，说道：“赛兄豪士，何作此状？岂前一文素臣，今又一文素臣，改弦易辙，而不屑与饮耶？”赛吕只得举坛而饮，却是恭恭敬敬，不如从前之豪气。素臣诘问其故，赛吕道：“从前与忠臣对饮，还可放肆；如袅与圣人对饮，还敢放肆吗？”素臣惭汗直下出御赐黄金百两赠别曰：“非以为报，聊佐兄一夕之饮。”赛吕道：“赐鑫断不敢受，却有下情上达，赛吕年过七十，本应告休；儿子赛级生有子女十馀人，诸孙、孙女数十人，家累甚重，现做应天抚标游击，所提俸禄，不够养家，仗着赛吕帮贴，以此不能乞休。而只身在京，又苦茕独，求公相鼎言，调并一处，感恩不尽！”素臣道：“总兵系游击将主，岂能父子同方？前日皇上饯行，恩许在家食俸，我辞去一半，并请通行，凡乞休之员，俱准食半俸。弟劝赛兄不如乞休，有半俸帮贴，想不忧日用矣！”赛吕大喜说：“回去即日告休。”素臣复问：“自加禄以来，职官无忧贫者；赛兄何以独不够用了！”素臣点头太息，将黄金再三捺送，始受金而去。即刻草奏，请加给兵丁红白赏一倍，并奏闻赛品之言，及平日孝义之行。天子允奏，并封赛吕为孝义伯。钦赐荣归，在籍食俸。仍命北直、山东、南直三官塘，俱轩飞递，有朝政谘访素，及素臣有事陈奏，俱从此递，定限七日到京覆命。吴江县十日一请安，将合府动静，专折奏闻。令素臣三年一朝。
    素臣于九月间回家，拜见水夫人，如遗っ归巢，啼儿得乳。说不尽，写不尽，形容不尽的那种欢欣，那般快乐，细细的叙述时政，叩问家常，忙忙的谒祠、告墓，见宗族，候亲朋，拜官府，大会亲族，遍宴里邻，足有一个月光景。田氏等俱怕素臣带病着国，必至加重；岂知心结一开，病不见加，反逐日见减。一月之后，静养起来，容颜日润，肌肉日长，饮食日增，至岁底，竟全然复原矣。
    自此南北诸子孙，皆安于家室二十年素臣又添十五孙、四孙女，素臣诸子女，因国丧担迟婚姻，钊池、仕三孙已二二岁，獬、隼、虬、夔四儿，鹊、鸾两女虽十八岁，而夔尚主，鸾为皇子妃，婚期皆早，无弟先兄娶，妹先姊嫁之理，遂均于是年婚家。是年八月素臣弟侄中南榜者，复有三人。二十一年二月会试，联捷者两人。三月殿试，吕楠状元，两人俱得馆职。
</div>
    <div class="pagination">
<a href="野叟曝言_page29.html">上一页</a><span>...</span><a href="野叟曝言_page25.html">25</a><a href="野叟曝言_page26.html">26</a><a href="野叟曝言_page27.html">27</a><a href="野叟曝言_page28.html">28</a><a href="野叟曝言_page29.html">29</a><span class="current-page">30</span><a href="野叟曝言_page31.html">31</a><a href="野叟曝言_page32.html">32</a><a href="野叟曝言_page33.html">33</a><a href="野叟曝言_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
