<!DOCTYPE html>
<html>
<head>
    <meta charset="UTF-8">
    <title>历代兴衰演义 - 第 25 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历代兴衰演义 - 第 25 页/共 47 页</h1>
    <div class="content">　　熙宗亶厌用兵，颇读书，使挞懒兀术袭执刘豫，与宋通好。典礼乐，立孔庙于上京，求孔子支派四十九代孙瑶，封为衍圣公，元朝因之，而孔子嫡源从南渡者，今居浙江。
　　熙宗嗣位十四年，末年好饮酒，妄杀大臣。平章事完颜亮亦太祖之孙，太祖第三子辽王宗干之子也，谋篡位，阴结死士，而通于熙宗妻裴满后，忌金主之弟胙王常胜等，因构杀之。熙宗素积怨于裴满后，因并杀后，而召弟妇胙王之妻撤卯入宫为继后。亮党大兴国，给事寝殿，被杖怨望，亮使为内应，己巳十二月夜二鼓，兴国启门，亮与妹婿徒单贞及秉德乌带、李老僧、唐括办等入寝殿，熙宗直善用刀，常置佩刀于榻上。是夕，兴国取刀投榻下，熙宗求刀不得，亮直前，手刃之。亮本名迪
394
　　古，是为废帝。以太宗诸子强盛，遂杀其子孙七十余人，诸宗室五十余人，太宗吴乞买与粘没喝之后遂绝。又杀秉德等，又杀宗室撤离喝孛吉干带等，皆族之。改筑燕京宫室，一依汴京制度。宫殿遍敷黄金，而后间以五彩，金屑飞空如落雪，一殿之费，以亿万计，成而复毁，务极华丽。金主亮杀其叔父曹王阿鲁补，纳其妻阿懒，封为昭妃，又纳宗妇四人于宫。崇义节度使乌带妻定哥，旧与亮通，亮使杀乌带，许以为后，定哥不忍，亮谓之曰：“不杀汝夫，将族汝家。”定哥大恐，缢杀乌带，纳为贵妃。又使秘书监完颜文出其妻石哥，以为丽妃。又使乙刺补出其妻又察，亦纳之。又察，亮姊之女也。金主亮闻葛王乌禄妻乌林答氏美，召之。乌林答氏曰：“我不行，上必杀王。”遂行，至良乡，得间自杀。亮降封葛王为曹国公。都燕京，亲选良家子女百十三人以充后宫，皆美女也。亮恣意淫恶，寿宁县主什古，静乐县主蒲刺，及习拈师姑儿，混同县君莎里古贞及其妹，余都皆亮之从姊妹，成阝国夫人重节，亮之侄张定安妻柰刺忽，太后大氏之兄嫂蒲芦胡只，石奇之妹，皆有夫，亮无所忌耻，分皆纳之，属诸妃位下。莎里古贞最得幸，每召必亲候廊下，立久，则坐于师姑儿膝上。宫人在外有夫者，初犹分番出入，后乃尽遣其夫。每幸妇人，必奏乐撤帷，或妃嫔列坐，恣意淫乱，使共观之。常于卧内遍设地衣，裸逐以为戏。金主亮以江南多美女玉帛，又闻宋有刘贵妃美艳，欲得之，谋大举灭宋。亮嫡母太后徒单氏谏之，亮不悦。亮迁都于汴，以太后居宁德宫。太后使侍婢高福娘问亮起居，亮通之，太后不悦，亮使点检大怀忠等弑太后。太后方樗蒲，怀忠等至，令太后跪受诏，太后愕然下跪，尚衣局使虎特末从后击之，仆而复起者再。亮命焚其尸，弃骨于水，并杀其左右及弟侄。又大杀宋辽宗室之在其国者无孑遗。遂举兵南征，众六十万，号百
395
　　万，妃嫔皆从，宋人大震。
　　金主亮入和州，梁山泺水涸，前所造船不得进，乃使李通更造小船，坏城中民居，以为材木，煮人膏以为油。宋总管李宝败其先锋。金主亮无道，人心离散，将士多亡归。至公言于路曰：“我辈今往东京，立新天子矣。”金主亮披金甲率众渡江，宋虞允文大败金师于采石。时东京留守曹国公乌禄，太祖之孙，性仁孝，沉静明达，众心归之。猛安福寿等共杀副留守高存禄，立乌禄为帝于辽阳，更名雍，是为世宗。下诏暴扬金主亮罪恶数十事，遣兵断其归路，而召谕其兵将，令北还安业。
　　金主亮闻曹国公即位，改元大定。金主亮拊髀叹曰：“朕本欲平江南，改元大定，此之非天乎！”遂召诸将帅谋北还，恐将士解散，而宋人蹑其后，乃分兵渡江，欲先南灭宋，而后北平内乱，诏诸将约以三日济江，否则尽杀之。军士危惧，谋欲亡归，又闻曹国公乌禄即位于辽阳，遂共谋作乱，决计于浙西都统制耶律元宜，及猛字唐括乌野，请行大事。元宜然之，乃帅诸将薄亮营。亮疑宋兵奄至，揽衣遽起，取箭视之，愕然曰：“我兵也。”方取弓，已中箭仆地。遂杀之，焚其尸。军士取行营服用宝器皆尽，裸淫其妃嫔，不从者杀之。太子光英及李通等，遣人议和于宋，而求赦于新主。金主雍下令，废亮为庶人，招谕下江南之众，皆令散归。金主雍入燕京。金世宗雍，仁孝节俭，崇儒尚文，与宋讲和，两得休息，断狱十七人，几致刑措。以其妻乌林答氏死节，终身不立后，真金国之贤君也。
　　在位二十九年殂。太子允恭早卒，太孙章宗璟嗣立，李宸妃专政，疏远宗亲，国势稍衰，嗣位十九年殂。以世宗第七子卫王永济柔弱立之，是为后废帝。
　　时蒙古兵日强，连岁侵扰金西北边地，金主求和，蒙古不许。蒙古与金独吉千家奴等战于灰河，金师败绩，遂取大同府，
396
　　金西北州县尽入于蒙古。蒙古主复进与金完颜九斤等战于会河堡，金兵大败，东京不守，西京复没。金胡沙虎兵将出，战屡败，金主不能诛，而反用之。胡沙虎遂作乱，以兵入宫，自称监国，迫金主出居卫邸。永济嗣位五年，胡沙虎迎世宗之孙、允恭之庶长子升王珣于彰德，至燕即位，是为宣宗。蒙古兵日迫，高琪战败，胡沙虎欲杀之，高琪惧诛，乃以兵围胡沙之第而杀之，诣阙请罪，金主赦之。时蒙古凡破金九十余郡，两河山东数千里人民，杀戮几尽，金帛子女，牛马羊畜，皆席卷而去，庐屋焚荡，城郭丘墟，惟大名、真定、青郓以南未下。金求和于蒙古，蒙古主欲得其公主，金主珣以废主永济之女及童男女五百，马三千，金银缯帛万两万匹与之。既成婚，蒙古主乃出居庸关北还。金主珣徙都汴，蒙古主闻之，怒曰：“既和面迁，是疑心未释也。”复图南侵。蒙古将木华黎攻金北京、辽西州郡，皆下之。金主遣兵救燕，与蒙古兵遇于霸州，大溃，蒙古遂入中都，吏民死者甚众，宫室为乱兵所焚，火月余不熄，金祖宗神御及诸妃嫔皆沦没焉。蒙古将木华黎取金河北、山东，将趋汴，至解州，病卒。蒙古取陕西等地，遂入三关。
　　金宣宗珣嗣位十一年殂，子哀宗守绪立。金人尽弃河北、山东、关陕等地，惟并力守河南，保潼关，自洛阳至邳州，东西二千余里，立四行省，帅精兵二十万以守之。蒙古人金陵西太昌原。金平章政事完颜合达，以忠孝军提控，完颜陈和尚为前锋，陈和尚环甲上马，以四百骑大败蒙古八千之众，士气百倍，金自有蒙古之难，二十年间，始有此捷，由是陈和尚之名震国中。金以为定远大将军，世袭谋克。金人既胜而骄，蒙古主怒，与其弟拖雷帅众入陕西，破砦栅六十余所。遂取凤翔，陷凤州，破武休关，围兴元，军民散走，死者数十万，破饶风关，由金州而东趋汴京，至禹山，金兵与战，蒙古兵少却。明
397
　　日，蒙古兵忽不见，入光化北岸枣林中，昼作食，夜宿马上，四日林外不闻音响。金兵谓蒙古已退，皆解散。蒙古忽至，金兵大败。蒙古入均州，完颜陈和尚趋避隐处，杀掠稍定，方出，自言曰：“我金国大将，欲见白事。”蒙古兵士以数骑夹之，诣太弟帐前，问其姓名，曰：“我忠孝军总领完颜陈和尚也，太昌原卫州倒回谷之胜者，皆我也。我死乱军中，人谓我负我国家，今日明白死，天下必有知我者。”蒙古兵欲其降，砍足胫折之，划口吻至耳，噀血而呼，至死不屈，遂杀之。蒙古将士有义之者，以马乳汁酹地而祝曰：“好男子，他日再生，当令我得之！”
　　金之精锐既尽，蒙古遂围汴。金汴京粮尽援绝，势益危急，金主决意东行，入宫与后妃别，大恸而出。金主归德，遣人迎后妃于汴，诸军怨愤，后妃不得出。蒙古速不台攻汴日急，内外不通，米一升至银二两，人相食，贵家宅第皆以撤以爨。西面元帅崔立，性淫狡，因民汹汹，杀左右二相颜奴申及习捏阿不，勒兵入宫，集百官议所立。崔立曰：“卫绍王太子从恪，其妹公主，现在北兵中为后，可立。”乃以太后命，召从恪为梁王监国，崔立自为太师都元帅，送款于蒙古速不台。速不台喜，饮之酒，崔立以父事之。还城，悉烧楼橹。又托以军前索随驾官吏内眷家属，聚军民子女于省中，亲阅之，日淫数人，犹以为不足，乃禁民间嫁娶，有以一女之故，致死摹人者。诸王妃嫔，亦被其淫。时入后宫淫妃嫔，又与妻同见太后、皇后。
　　两宫赐予，不可胜计。立因讽太后归降。立遂以梁王从恪、荆王守纯、太后王氏、后徒单氐及诸妃嫔，凡车三十七辆，宗室男女五百余人，赴青城。速不台杀二王及族属，送后妃等于和林，在道艰楚万状，尤甚于宋徽、钦之时焉。则纪载有金夫不躬之说，事或然也。速不台入汴城，时立在城外，兵先入其家，
398
　　取其妻妾宝玉以出，立归，大恸而已。后崔立为蒙古汴京都尉李伯渊所杀。
　　蒙古遣王擑使宋，议同伐金，宋遣使报谢。蒙古许俟成功后，以河南地归宋。金主闻蔡州城坚池深，兵众粮广，遂决计幸蔡州。时久雨，朝士扈从者，徒行泥水中，掇青枣为粮，足胫尽肿。从者二三百人，马五十匹，至亳州，避雨双沟寺中，蓬蒿满目，无一人迹。金主叹息曰：“生灵尽矣！”为之一恸。
　　及入蔡，以完颜忽斜虎为尚书右丞，总领省院事。忽斜虎有文武才，选括士马，缮治兵甲，兵威稍振。时蒙古兵去蔡差远，金主亦安之。而宋孟珙为将，大败金兵于马磴山，蒙古都元帅塔察儿使王擑至襄阳，约攻蔡州，宋甲次于息州之南，降者日众。金息州刺史请益兵，金主以参知政事抹拈兀典帅忠孝军五百往。将行，金主谕之曰：“北方兵强马壮，智勇兼备，我实难与之敌。至于宋人，何足道哉！朕得甲士三千，纵横江淮间，有余力矣。”金主使完颜阿虎带乞粮于宋，将行，渝之曰：“宋人负朕深矣，彼自为谋亦浅，蒙古灭国四十，以及西夏，夏亡及我，我亡，必及于宋，唇亡齿寒，自然之理。若与我连和，所以为我者，亦为彼也。卿其以此意晓之。”
　　阿虎带至宋，宋朝不许。蒙古塔察儿围金蔡州，日耀兵城下，旗帜蔽天，城中骇惧。宋史嵩之命孟珙、江海帅师二万，运米三十万石赴蒙古之约，塔刺儿大喜，与珙结为兄弟，酌马乳汁饮之。蒙古既得宋助，益修攻具，斫木声闻于城中，城中益惧。金忽斜虎日以国家恩泽，君臣大义，抚循其民，忠诚昭著，军民感奋。宋师及蒙古以攻具薄，城金尽，籍民丁防守—，民丁不足，复括妇人壮健者，假男子衣冠守城。宋孟珙进逼柴潭楼，金人恃潭为固，外即汝河，潭高于河五六丈，相传下有龙，人不敢近，而城楼伏巨弩，将士疑畏。珙召麾下饮酒，酒
399
　　再行，谓—曰：“柴潭楼非天造地设，伏弩能射远，不能射近，彼所恃者此水耳，决而注之，涸可立待。”遂凿深，潭果决入汝水。珙命实以薪苇，蒙古亦决练江，两军皆济，鱼贯而上，攻其外城，破之，进逼上门，遂攻西城，克之。忽斜虎竭力捍御，金主谓侍臣曰：“我为金紫十年，太子十年，人主十年，自知无大过恶，死无所恨。所恨者，祖宗传祚百年，至我而绝；与古荒淫暴乱之君等为亡国，独此介介耳！”
　　自宋理宗九年九月蔡州受围起，至次年正月朔旦，蒙古兵会饮，欢吹之声，四望相接，城中饥窘，叹息而已。孟珙见黑气压城上，日色无光，下令诸军衔枚，分运云梯攻城。是夕，拿主传位于东面元帅承麟，承麟拜泣不敢受。金主守绪曰：“朕所以付卿，岂得已哉！以朕肌体肥重，不便鞍马驰突，有死而已。卿矫捷有将略，万一得免，柞胤不绝，此朕志也。”承麟起受玺，明日即位。宋孟珙师攻南门，马义先登，赵荣继之，万众竞进。金百官称贺礼毕，亟出迎敌。南城已立宋旗帜矣。
　　金主守绪自经死。嗣位十年。忽斜虎闻之曰：“吾赴汝水，从吾君矣！”遂赴水死。参政孛术鲁小娄室等，及军士五百余人，皆从死焉。承麟退保子城，闻守绪死，帅群臣入哭，谥曰哀宗。
　　奠未毕，城已陷，承麟为乱兵所杀，嗣位一日，金亡。起宋徽宗乙未，终宋理宗甲午，凡十主，共一百二十年。
　　其有先金立国，亦先金而灭于蒙古者，有夏国。唐初宥州刺史拓跋思恭，本党项羌也，其先有拓跋赤辞，唐太宗贞观初来归，赐姓李，置静边等州以处之。其后析居夏州者为平夏部，至唐僖宗避黄巢之乱幸蜀，平夏部李思恭纠合夷夏兵，会郦延节度使李孝昌等，同盟讨贼，诏以思恭权知夏绥节度使。思恭卒，弟思谏嗣。思谏卒，子彝昌嗣。彝昌为其将高宗益所弑，立其族叔父仁福以为节度使，后封朔方王。仁福卒，子彝超嗣。
400
　　彝超卒，追封夏王，子克睿嗣。克睿卒，子继筠嗣。继筠卒，弟继捧嗣。继捧以诸父昆弟纠怼怨，以银、夏、绥、宥四州降宋，由居京师，宋太祖赐赍甚厚，遣使至夏州，护缌麻以上，亲赴阙；族弟季继迁燃，袭据银州，围三族岩，宋太宗遣将击走之。继迁降于契丹，以为定难节度使，以女妻之。李继迁侵扰日甚；宋赵普请复命李继捧镇夏州，赐姓名赵保忠，复以为定难节度使。保忠与继迁战于安庆泽，继迁中流矢遁。继迁遣使归款，奉表谢罪，诏以为银州观察使，赐姓名赵保吉。而赵保忠叛降契丹，契丹封为乎思王。未几。赵保吉复叛，徼击录州运饷刍栗四十万，尽夺乏。宋太宗大怒，命将五路出师讨之，不克而还。宋真宗时，赵保吉陷清远军，复陷灵州，赵保忠陷西凉，杀知府丁惟清。于是潘罗支等伪降于保吉，保吉受之不疑。潘罗支遽集六合番部合击之，保吉大败，中流矢，创甚，奔还灵州，自虑孤危，病且死，嘱其子复明，必归宋，一表不听则再请，虽累百表，不得请，勿止也。遂卒。赵德明屡表归款，宋真宗嘉之，以为定难节度使，封平西王，赐赍甚厚。未几，架毋亦册封德明为夏国王，德明手本国则称帝，奉表于宋契丹，则去帝号而称臣。
　　宋仁宗十年，赵德明卒，子元昊立。元昊以五足五日生，圆面高准，性雄毅，多大略，善绘画，能创制物始，凡行兵，令部长各陈所见，绎取其长，悉有夏、银、绥、宥、监、胜、甘、凉、灵、会、静诸州。又取瓜沙肃州，仍居兴州，阻河，依贺兰山为固。西至吐蕃塔塔，地方万里，遂更名曩霄，称帝改元，上表于宋，求甲郊之地。宋削元昊赐姓、官爵，绝其互市，募人能得元昊首者，即授定难节度使。元昊遂入寇，攻保安，取金明岩，又取安远、塞门、永平诸砦，乘胜抵延州城下，大败宋师，会大雪解去。自后屡次入寇，屡败宋师，朝廷为之
401
　　旰食。赖韩琦，范仲淹捍御有方，又赖狄青善战，以故元昊不能深入。元昊大将野利与天都，皆骁勇善战，屡败宋师。宋种世衡用反间计，使王嵩遗书野利，言既有志本朝，宜及早归降，故陆元昊所，元昊疑而杀之，乃为文以祭野利，书之于板，痛其与天都同归本朝，而不获成功，祭于境上。见有虏至，急燃之以归，而遗其板。虏得之以献元昊，元昊并杀天都，自是元昊之势稍弱，遂请与宋和。自元昊至乾顺，历代叛服不常，不能悉记。曩霄嗣立十七年，谥景宗。曩霄初娶野利氏，生宁令哥，以为太子。既而宁令哥娶没移氏为妻，已婚矣，见其美，遂自娶之。宁令哥大愤恨，谋弑曩霄，乘间以刀砍之，不死，截去其鼻。宁令哥匿国舅讹庞家，为讹庞所杀。元昊病鼻创而殂，年四十六。少子谅祚嗣。谅祚年方幼，讹庞遂与三大将分治国事。谅祚嗣位十六年殂，谥毅宗。子秉常立，秉常嗣位十九年殂，谥惠宗。子乾顺立，乾顺嗣位五十四年殂，谥崇宗。
　　子仁孝立，始建学校于国中。仁孝嗣位五十五年殂，谥仁宗。
　　子纯祐立，纯祐嗣位十四年，谥桓宗。乾顺之孙李安全废纯祐而自立。未几，纯祐卒。
　　安全既立，蒙古入灵州。夏屡为蒙古所攻，求救于金，金不能救，夏人怨之，称臣于蒙古，遂与金人构兵。安全立五年而殂，谥襄宗，子遵顼立。夏与金构兵，约十年，精锐俱尽，两国皆敝，乃遣使修好于金，称弟而不称臣，各用本国年号，金遣使报之，两国复和。蒙古围夏兴州，夏主遵顼奔西凉。蒙古攻夏，夏主遵顼嗣位十三年，传国于其于德旺，自称太上皇，又四年殂，谥神宗。德旺既立，蒙古伐夏，取甘州、肃州及西凉府。蒙古入夏，城邑多降，夏主德旺忧悸而卒，嗣位四年，谥献宗。国人立其弟之子睍，蒙古尽克夏城邑，其民穿凿土石，以避锋镝，免者百无一二，白骨蔽野。夏主睍力屈出降，遂絷
402
　　以归，嗣位二年，为元所灭，夏亡。夏起唐僖宗辛丑，至宋仁宗戊寅，李曩霄称帝，至宋理宗三年丁亥亡，凡二十一传，通计三百四十七年，内称帝者九人，共一百九年而亡。辽金西夏之事，已述其概，下回再将南宋乏事叙明，观者当以三十三回，直接土三十一回，而以此三十二回作闰回，则事皆接续可观矣。
　　南宋之事何如，且听下回分解。
403
　　第33回
　　康王构仗名将偏安半壁
　　诗曰：
　　铁甲将军夜过关，马蹄到处骨如山。
　　气高无奈乌江阻，色重方知蜀道难。
　　长夜酒能倾社稷，琼林富不救饥寒。
　　若将四堵墙推倒，海晏河清日月闲。
　　物换星移几度秋，鸟啼花落水空流。
　　人间何事堪惆怅，贵贱同归土一丘。
　　却说北宋徽、钦二帝被虏，金人立张邦昌为楚帝，张邦昌不敢居，先迎元祐孟太后入居禁中，垂帘听政。又遣人至济州，迎立康王构。丁未五月，王发济州。至应天府，张邦昌来见，王慰谕之，命筑坛于府门之左，王登坛即位，大赦改元，是为南宋高宗。高宗恸哭，遥谢二帝。是日元祐皇后在东京撤帘，遥薯靖康帝为孝慈渊圣皇帝，遥尊母韦氏为宣和皇后，后尊为太后，遥立妃邢氏为皇后。
　　初，徽宗生帝时，梦吴越王钱镠入宫而生帝。后都临安，寿八十一，与镠同。又为康王时，遣为质于金，以射矢连中，金疑为将家子，遣还换质。既而得实，悔而急追之。高宗因奔走疲倦，卧崔府君庙中。梦神人醒之曰：“金人追将及，可速去之，已备马于门首。”高宗惊觉，马在侧，遂跃马南驰，既渡河，马不复动，视之，乃泥马也。高宗以李纲为相，李纳请
404
　　罢张邦昌王爵，安置潭州，及受邦昌伪命臣僚王时雍、吴开、莫祷、孙觌等有差。封赠诸路死节之臣，还元枯党籍入官爵。
　　遣宣议郎傅雩使金军，通问于二帝，且致书于粘没喝。时议定都之所，李纲言关中为上，襄阳次之，建康为下，请先幸南阳，以收人心。而黄潜善、汪伯彦阻之，上遂决意东幸，如扬州。
　　纲所陈论，其言切直，帝初无不容纳，至是惑于黄潜善、汪伯彦之言，常留中不报。纲因求去。遂罢纲，提举洞霄宫。纲罢，凡纲所规画军民之政，一切废搁，而国事不可为矣。前太学生东、布衣欧阳彻上书，乞留纲，黄潜善、汪伯彦以语激怒帝，言复将鼓众，帝斩陈东、欧阳彻于市，天下冤之。
　　立沿河沿江淮帅府，以宗泽为东京留守，知开封府事。时敌骑留屯河上，金鼓之声，日夕相闻，而京城楼橹尽废，兵民杂居，盗贼纵横。泽威望素著，既至，捕诛盗贼，抚循军民，修治楼橹，屡出师以挫敌。有王善者，河东巨寇，拥众七十万，择单骑驰至其营，泣谓之曰：“朝廷当危难之时，使有如公一二辈，岂复有敌患乎？今日乃汝立功之秋，不可失也。”善感泣曰：“敢不效力。”遂解甲降。又有杨进、丁进、王再兴、李贵、王大郎等，各拥众数万，往来京西、淮南、河南、河北等地，侵掠为患，泽悉招降之。于是京城四壁，各置使以领招集之兵；造战车千二百乘，又据形势，立坚壁二十四所于城外，驻兵数万；又沿河鳞次为莲珠砦，结河北、河东、山水砦忠义民兵。于是陕西、京东、京西诸路人马，咸愿听泽节制。泽累表请帝还京，而帝用黄潜善计，决意幸东南，不报。
　　秉义郎岳飞，犯法将刑，泽一见奇之。曰：“此将才也。”
　　会金人攻汜水，泽兵五百骑授飞，使立功赎罪，飞遂大败金人而还。泽升飞为统制，谓之曰：“尔智勇才艺，古良将不能过。
　　然好野战，非万全计。”因授飞阵图。飞曰：“阵而后战，兵法
405
　　之常，运用之妙，存乎一心。”泽是其言，飞由此知名。岳飞上书，请帝亲率大军北渡，恢复中原，坐越职言事夺官。时张所为河北路招抚使，飞归诣所，所问之曰：“尔能敌几何？”
　　飞曰：“勇不足恃，用兵在先定谋，谋定后战，莫不胜矣。”所矍然曰：“君殆非行伍中人。”补飞为武经郎。张所使都统制王彦，率岳飞等十一将、部七千人渡河，至新乡，金兵盛，彦不敢进。飞独引所部鏖战，夺其纛而舞，诸军争奋，遂复新乡。
　　明日战于侯兆川，飞身被十余创，士皆死战，又败之。会食尽，飞诣彦壁乞粮，彦不许。飞乃引兵益北，与金人战于太行山，擒其将拓跋野乌。居数日，又与敌遇，飞单骑持丈八铁枪，刺死其将黑风大王，金人败走。飞知彦不悦己，遂率所部复归宗泽。泽复以飞为统制。
　　金主阿哥打第四子兀术犯东京，东京留守宗泽遣将前后夹击，大败之。金自尽不敢犯东京。泽前后请帝还京二十余奏，每为黄潜善、汪伯声所抑，忧愤成疾，疽发于背。诸将入问疾，泽矍然曰：“吾以二帝蒙尘，愤愤至此。汝等能歼敌，我死无恨。”连呼“过河”者三而卒，都人号恸。讣闻，赠观文殿学士，谥忠简。泽子颖居戎幕，素得士心，都人请以颖继父任。
　　帝不许，命杜充代泽。充酷而无谋，悉反泽所为，于是豪杰离心，降盗复去剽掠矣。
　　张悫荐刘豫起为济南知府。豫不愿行，请为东南一郡。执政不许，豫忿而去。金挞懒围济南，刘豫遣子麟御却之。挞懒遣人啖豫以利，豫惩前忿，遂杀济南骁将关胜，率百姓降金。
　　百姓不从，豫缒城纳款。
　　帝以黄潜善、汪伯彦为左右相。时金兵横行，盗贼蜂起，二人皆不以闻。金粘没喝入寇，围徐州，知州王复死守，城陷，阖门百口皆被杀。诏刘光世阻淮以拒金。光世兵溃走还，金粘
406
　　没喝遂陷天长军。报至。帝即披甲乘骑，驰至瓜州，得小舟渡江，惟护圣军卒数人及王渊、张浚等从行。日暮奎镇江，时汪伯彦、黄潜善方率同列听浮屠克勤说法，或有问边耗者，犹以不足畏告之。堂吏大呼曰：“驾已行矣。”二人相顾仓皇，乃戎服策马南驰。居民争门而出，死者相枕藉，无不怨恨。司农卿黄锷至江上，军士以为黄潜善，骂之曰：“误国误民，皆汝之罪。”锷方辩其非是，而首已断矣。太常少卿季陵，自扬州奉太庙神主以行，未数里，回望城中，烟焰烛天。陵为金人所追，亡太祖神主于金。金人焚扬州而去。
　　帝如杭州，黄潜善、汪伯彦以罪免官，以王渊同枢密院事。
　　扈从统瓣苗傅，自负世为将，以王渊骤迁卑职，心不平之。而刘正彦亦以招降剧盗，功大赏薄，怨上。时内侍康履等妄作威福，诸将嫉之。中大夫王世修亦嫉内侍恣横，遂相与同谋，伏兵杀主渊及内侍康履等，劫帝传位皇太子旉，请元祐太后同听政。太后见傅等，谕之曰：“今强敌在前，吾一妇人，于帘前抱三岁儿决事，何以令天下？”傅等不从，遂迫帝禅位手旁，改斥。敕书至平江，张浚知必有兵变，谋起兵讨之。张俊亦知其伪，即引所部至平江。浚与俊语，相持而泣。敕书至江宁，吕颐浩曰：“是必有变。”遣人寓书于浚，且知刘光世于镇江。
　　会韩世忠由海道将赴行在。张俊曰：“世忠来，吾事济矣。”因白浚，以书招之。世忠以酒酹地曰：“誓不与此贼共戴天！”至平江见浚，浚乃草檄，声苗傅、刘正彦之罪，与韩世忠、张俊、刘光世、吕顿浩合兵讨之。傅等忧恐，莫知所为。朱胜非劝之，速请帝还宫，可以免祸。傅等遂帅百官朝帝于睿圣宫，帝慰劳之。苗傅、刘正彦以手加额曰：“圣天子度量如是也。”遂请帝复位。吕颐浩谓将曰：“今虽反正，而贼犹握兵居内，若不济，必反以恶名加我。”进败苗翊于临平。苗傅、刘正彦南走，勤
407
　　王兵入水关。张骏、吕颐浩等入见，伏地涕泣待罪。帝问劳再三，解所服玉带以赐张浚，斩吴湛、王世修等，诛贬逆党有差。
　　帝至江宁府，韩世忠追获苗傅、刘正彦，逆行在诛之。帝手书“忠勇”二字，揭旗以赐世忠。皇太子旉卒。
　　金人将渡江入寇，诏张浚屯襄、郢、唐、邓，杠充、韩世忠、刘世光分屯江东，以备金。帝如临安府。金兀术入建康，守臣杜充以降。帝闻充降，谓吕颐浩曰：“事迫矣，可若何？”
　　颐浩因进航海之策。帝然之，遂如明州，明州今宁波府是也。
　　金兀术陷临安，遣阿里蒲卢浑追帝于明州。帝航于海，次于定海县。金阿里蒲卢浑陷越州，遂寇明州。张浚使统制杨沂中迎战于高桥，败之。金人陷明州，屠其民，遂袭帝于海，追三百余里。提领海州张公裕引大舶击却之，金人引还，帝走温州。
　　江淮统制岳飞大败金人于广德，六战皆捷。韩世忠以前军驻青龙镇，中军驻江湾，后军驻海口，欲俟兀术师还击之。及兀术由秀州趋平江，世忠乃移师镇江以待之。兀术欲济江。世忠谓其将曰：“此间形势，无如金山龙王庙者，敌必登之，以觇我虚实。”乃遣苏德将百人伏庙中，百人伏庙下岸侧，戒之曰：“闻江中鼓声，则岸兵先入，庙兵继出，以合击之。”及敌至，果有五骑趋龙王庙，庙中伏兵先鼓而出，获其两骑，其三骑则振策而驰，驰者一人，红袍玉带，既坠复跳而免，诘诸获者，则兀术也。既而接战江中，凡数十合，世忠妻亲执桴鼓，敌终不得济，擒兀术之婿龙虎大王。兀术惧，请尽归所掠以假道，世忠不许。兀术窘甚。或谓之曰：“老鹳河故道，今虽湮塞，若凿之可通秦淮。”兀术从之，遂趋建康。岳飞以兵邀击于新城。兀术大惧，复出江中。兀术穷蹙，祈请甚哀。世忠曰：“还我两宫，复我疆土，则可以相全。”兀术见海舟乘风使篷，往来如飞，谓其下曰：“南军使船如使马，奈何？”乃募人献破
408
　　海舟之策。于是闽人王姓者，教以火箭射舟篷。世忠师溃，兀术始克济。世忠以八千人拒兀术十万之众，凡四十八日而败。
　　金人自是不敢复渡江矣。兀术既济江，大肆焚掠，尽掳建康少壮妇女，自静安镇渡宣化而去。岳飞邀击，大败之，尽夺所掠而还。
　　金主吴乞买废徽宗为昏德公，钦宗为重昏侯，徙之韩州，又徙二帝于五国城，去金上京东北千里。宋使洪皓自云中密遣人奏书，以桃梨栗面等献二帝于五国城，始知康王即位焉。庚戌九月，太后郑氏卒于五国城。后六年，太上皇卒。又四年，邢后亦卒于五国城。金立刘豫为齐帝于大名府，畀以河南、陕西之地。豫约世修子礼于金。
　　初，秦桧从二帝至燕，金王以桧赐挞懒，为其任用。及南侵以为参军。桧妻王氏，色娇美而多智，与挞懒通。至是挞懒纵秦桧还，使为内间。桧与妻王氏俱还，自言杀金人监己者，夺舟而来，遂航海至越州，求见帝。帝谓辅臣曰：“桧忠朴过人，朕得之喜而不寐，喜得闻二帝母后消息，又喜得一佳士也。”
　　先是，—朝廷虽数遣使千金，但且守且和；而专意与敌解仇息兵，则自桧始。金人欲窥蜀，刘子羽与吴玠、吴璘等，扼险于凤翔大散关之和尚原。金人知有备，遂引去。金兀术复攻和尚原，吴玠与弟璘伏兵夜击，大败之。兀术中流矢，仅以身免，亟剃其须髯而遁，蜀赖以全。
　　初，北宋行保甲之法，民有部伍，易聚为盗。北宋末，东南盗贼群起，至是张俊、岳飞大败江淮贼李成等于楼子庄，复筠、江州；俊等复引兵渡江，追成至蕲州黄梅县，又败之。成北走降对豫，—张用率众数万降于岳飞，江淮悉平。福建义军范汝为入建州，韩世忠率步卒三万，水陆并进，直抵凤凰山，五日破之，范汝为死，闽地悉平。湖海曹成拥众十余万，据道、
409
　　贺等州，岳飞击败之，成走邵州。适韩世忠既平范汝为旋师，忽由处、信径至豫章，连营江滨数十里，曹成大惊，率众降于世忠，得战士八万。岳飞大败彭友于雩都，赣州、吉安等地悉平。飞入见。帝手书“精忠岳飞”字，制旗以赐之。
　　太湖杨么号“大圣天王”。么与刘豫通，欲顺流而下。帝以岳飞为荆南制置使，飞渡江，中流顾幕属曰：“飞不擒之，不涉此江矣。”既破李成，复受命讨杨么，前所部皆西北人，不匀水战。飞曰：“兵何常，顾用之何如尔。”乃先遣使招谕之。其党黄佐曰：“岳节使号令如山，若与之战，万无生理。”
　　遂降。飞表授佐武义大夫，单骑按其部，拊佐背曰：“子知顺逆者，果能立功。欲复遣子至湖中，视其可乘者擒之，可劝者招之。”席益疑飞玩寇，欲以上闻。俊曰：“岳侯忠孝人也，岳有深机，胡可易言。”益惭而止。黄佐袭周伦寨，杀之，飞表迁佐武功大夫。会有旨召张俊还防秋，飞袖小图示俊，俊欲俟来年议之，飞曰：“已有定画，都督能少留八日，可破之。”俊曰：“何言之易？”飞曰：“因敌将破，敌兵夺其手足，离其腹心，是以易也。”俊许之。会黄佐招杨钦、全宗、刘诜等降，夜掩么营，降其众数万。么舟以轮激水，其行如飞，旁置撞竿，舟逢之辄碎。飞散腐木乱草于水，以碍其轮，使不得动，遂大破之。么技穷，赴水死。果八日而捷书至潭州。俊叹曰：“岳侯神算也。”
　　初，么恃其险，官军自陆路攻之，则入湖；自水攻之，则登岸。因曰：“破我者除是飞来。”至是人以其言为谶云。湖湘既平，张俊还防秋。俊奏遣岳飞屯荆襄，以图中原。时金兵少息，诏颁黄庭坚所书《戒石铭》于州县，曰：“尔俸尔禄，民膏民脂。下民易虐，上天难欺。”令刻石文于州县前。刘豫徙都汴京，使其子麟，以金兵寇淮南。帝以赵鼎为尚书右仆射，
410
　　兼知枢密事。赵鼎劝帝亲征，帝从之。韩世忠大败金人于大仪，帝自将御金，次于平江。金、齐之师日迫，张浚长驱至临江，召刘光世、韩世忠、张俊等，各出师以御金人。金人围庐州，岳飞使牛皋救之，金兵败走。时挞懒屯泗州，兀术屯竹墩镇，为韩世忠所扼。会雨雪，金馈道不通，野无所掠，杀马而食，番汉军皆怨愤，乃夜引师还。兀术等既去，刘麟、刘猊不能独留，亦弃辎重遁。帝语张俊曰：“赵鼎佐朕中兴，真宰相也。”
　　以赵鼎、张浚为左右相。张浚会诸将于江上，遣张俊屯盱眙，韩世忠屯楚州，刘光世屯庐州，岳飞屯襄阳，杨沂中屯泗州，以图中原。飞在襄阳，累战皆捷，遣牛皋复镇汝军，杨再兴复河南长水县。飞及伪齐李成、孔彦舟连战，皆败之，至蔡州，克其城。飞遣王贵败刘豫之众于唐州。上疏请进军，恢复中原。
　　帝不许，飞乃还鄂州。伪齐刘豫闻之大惧，恐其讨己，告急于金，请先出师南侵，而乞师救援。金主亶召诸将议之，蒲卢虎曰：“先帝所以立豫者，欲其开疆保境，我得安民息兵也。今豫进不能取，又不能守，兵连祸结，愈无休期。从其请则豫收其利，败则我受其弊，奈何许之。”金主遂不许豫，而遣兀术提兵黎阳，以观其衅。于是豫佥乡兵三十万，分三道入寇。刘麟率中路兵，由寿春以犯合肥；刘猊率东路兵，由紫荆山出涡口以犯定远；孔彦舟率西路兵，由光州以犯六安。刘猊至藕塘，杨沂中迎击，大破之。猊曰：“适见髯将军锐不可当，果杨殿前也。”即与精骑遁去。麟在顺昌，闻猊败，亦拔寨去。杨沂中及王德乘势追麟，至南寿春而还，北方大恐。金人闻豫败来，诘其状，始有废豫之意。岳飞知刘豫结粘没喝，而兀术恶之，可以间而动。会中军得兀术谍者，飞佯责之曰：“汝非吾军人张斌耶？吾先遣汝至齐，约诱致四太子，汝往不复来，吾继遣人问齐，齐已许我，今冬以会合寇江为名，致四太子于清河，
411
　　汝所持书，竟不至，何背我耶？”谍冀缓死，即诡服。乃作蜡书，因谓谍曰：“吾今贷汝，复遣至齐，问举兵期。”剀股纳书，戒勿泄。谍还，以书示兀术。兀术大惊，驰白金主，于是废豫之意益决。金人袭汴，执刘豫而废之，立行台尚书省于汴。
　　韩世忠、岳飞请伐金，收复中原。不报。
　　初，何藓还自金，始闻太上皇及太后之丧，帝成服，以王伦为奉迎梓宫使如金。伦陛辞，帝命伦谓挞懒曰：“河南、陕西之地上国既不有，与其付与刘豫，曷若见归下国。”及金人执刘豫，王伦还自金，伦入对，言金人许还梓宫、太后及河南、陕西地，遂复遣之。初，赵鼎、张浚并相，后赵鼎罢，而张浚独相。再后张浚罢，而赵鼎独相。其后赵鼎为越桧所卖。言于帝，以为桧可大任，至是帝以秦桧为相，而罢赵鼎，专主和议，而中兴之望绝矣。帝定都于临安，王伦与金使偕来，议以河南、陕西之地与宋，有诏谕江南为名，不著国号。礼部侍郎曾开当草国书，以太卑弱论之。勿听。于是晏敦复、尹焞、朱松、李纲等，皆极言其不可。胡铨抗疏极言，贬于广州。秦桧以勾龙如渊为御史中丞，以孙近参知政事，凡异己者，尽劾去之，而大权悉归于桧矣。和议成，以王伦为东京留守。伦至汴，金人归河南、陕西之地，以方庭实为三京宣谕使。庭实至西京，先朝陵寝，自太祖以下，皆遭发掘。而哲宗至暴露，庭实解衣复之，归以白帝。秦桧恨之。张焘还自金，帝问诸陵寝如何，焘不答，惟言万世不可忘此贼，帝默然。秦桧患之，二人俱坐贬。
</div>
    <div class="pagination">
<a href="历代兴衰演义_page24.html">上一页</a><span>...</span><a href="历代兴衰演义_page20.html">20</a><a href="历代兴衰演义_page21.html">21</a><a href="历代兴衰演义_page22.html">22</a><a href="历代兴衰演义_page23.html">23</a><a href="历代兴衰演义_page24.html">24</a><span class="current-page">25</span><a href="历代兴衰演义_page26.html">26</a><a href="历代兴衰演义_page27.html">27</a><a href="历代兴衰演义_page28.html">28</a><a href="历代兴衰演义_page29.html">29</a><a href="历代兴衰演义_page30.html">30</a><span>...</span><a href="历代兴衰演义_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
