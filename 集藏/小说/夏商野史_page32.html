<!DOCTYPE html>
<html>
<head>
    <meta charset="UTF-8">
    <title>夏商野史 - 第 32 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 32 页/共 33 页</h1>
    <div class="content">　　即令取之。
　　驾登东岸，屯营下寨。是夜，有火光一派自上而下，流行而覆于武王之屋，顷刻又化为鸟，其声魄，其色赤。次日，武王问子牙曰：“此主何吉兆？”
　　子牙曰：“白者商家正色，舟者国家之义。”
　　白鱼入于王舟，此天命归周之兆。火赤者，周家正色，火鸟覆于王屋，亦周室当兴之兆也。”
　　武王大喜。
　　时诸侯闻西伯伐商，皆发兵至，不期而会于孟津。武王停驾伺候，不期数日，陆续而至者八百余国，皆献玉帛而告于武王曰：“商德滋昏，侯伯合宜征之，以救下民。”
　　于是，武王将诸侯之兵分作八队，前后相顾，缓缓而行。子牙之车将行，忽起狂风，飞砂走石，拔木扬尘，将子牙之盖伞吹折其柄。众皆惊惧，武王望见，急令前锋旋师。诸侯谱曰：“侯伯出岐州，一路无敌，焉可因一阵之风，弃商不伐？”
　　武王曰：“汝等未知天命耳。”
　　即日班师，退修德政。诸侯各个归国，不在话下。
　　却说纣王内嬖姐己，外嬖费仲、蜚廉，宴游不息，群臣缄口不敢谏。武王出师，一路告急表章连次不息。费仲截下，不以奏闻。及兵至于孟津，费仲惊惧，始奏纣王。纣王大骂：“竖子，焉敢兴兵犯上！”
　　遂调蜚廉、费孟、雷开督兵五十万，生擒姬发。边臣奏姬发之师已退五日矣，纣亦令三将直迫入岐，剿灭西镇，然后班师。群臣皆曰：“大王不务令德，偏信谗佞，烦刑重敛，苦虐生民。姬发承父遗业，广布仁政，天下三分，生民西归有二。此来正欲救民拨乱，所以大兵一出，四方响应。
　　大王正宜修省明刑，除去谗佞，焉可兴兵以攻岐哉？”
　　纣王默思半晌，令费孟领兵五千，出守潼关。又令雷开沿路增修营堡，以守渑池。二将领兵出朝，纣遂与妲己宴于摘星楼，丝竹管弦，音乐不绝。妲己见纣颇有不乐之色，复令宫女脱衣戏于酒池，百般呈戏，纣终不悦。妲己曰：“大王欲观孕妇乎？”
　　纣但点额，妲己遂令费仲收数十孕妇，剖胎于楼下。
　　纣又不悦，妲己曰：“大王莫非欲观斩胫乎？”
　　纣亦点头，妲己复令费仲收老幼百姓三五个，斩胫于楼下。纣又不悦，妲己即令排驾出猎。纣告妲己曰：“朕今日实不欲猎。”
　　妲己曰：“大王有何不乐，小妾愿闻。”
　　纣曰：“西伯侯姬发兴兵五十万，打出潼关。殷郊、姜文焕尽皆拜降，海内百姓三分而有其二，所以朕不乐也。”
　　妲己曰：“何不发兵出敌？”
　　纣王曰：“姬发之兵已退，百姓逃亡者至今不息。”
　　妲己曰：“百姓既叛大王而西投者，皆由刑罚轻薄故也。大王宜遣众使，查考各方百姓，西投者收其宗族而灭之，则民畏惧而不亡矣。”
　　纣然之，遂遣蜚廉、恶来、彭矫、方相四人循行四方，查考逃亡。比干、胶鬲皆谏不可，纣王叱退二臣，遂与妲己并驾出猎。箕子叹曰：“社稷倾如朝露，尚且游宴不止。”
　　即具表迫至离宫。
　　时蜚廉解到逃民二十五户，共计二百七十余口。纣问妲己要如何罪，妲己曰：“男子投入虿盆，女人丢入酒池。”
　　纣即施行，男女号哭，声震王地。箕子止住监押，遂进奏曰：臣闻禹王有训曰：“内作色荒，外作禽荒。甘酒嗜音，峻宇雕墙。有一于此，未或不亡。”
　　今大王内宠妲己，荒于色也；外猎不息，荒于禽也；长夜宴饮，甘于酒也；淫声邪乐，鼎沸靡靡，嗜于音也；高建楼台，竭民财力，峻宇雕墙也。夫禹王以六事训子孙，言有一于此，未或不亡，况大王兼犯六者，而又剖孕、斩胫、炮烙焦民乎？夫民犹赤子也，慈爱保惜，尚恐不悦，焉有惨酷炼而能得赤子之欢心乎？今西伯行仁，大王行暴。百姓弃暴投仁，必然之理。大王正宜率德改行，迁善去非，然后可振朝纲，可复逃民，焉可又将数百民户投于极刑乎？此臣痛为社稷惊危，故献此言，望乞纳臣之语，进臣之章，实为社稷万幸。
　　纣王览罢谏章，本欲加刑。奈是伯父，喝令囚箕子于南牢，有再谏者斩。群臣谏曰：“箕子乃皇伯至亲，有罪不宜囚辱。
　　”纣乃赦箕子。箕子出离宫，即卧仆于地，披头散发，自哭自悲。妲己曰：“箕子妄毁大王，何不斩之以示众？”
　　纣令费仲捉箕子，而箕子蓬头跣足，呕血不止。费仲押见纣王，纣见箕子或笑或哭，语话颠狂，纣曰：“此废弃之人，杀之何益！”
　　遂放之。箕子即佯狂为奴，隐而不出。
　　王子比干叹曰：“主暴不谏，非忠也；畏死不言，非勇也；见过即谏，不用即死，臣之职也。君有过而不以死争，则百姓何辜！”
　　乃直详陈国家将亡事，明争以进之，请王洗心易虑。
　　因自伏于象魏之阙，死诤不肯去。
　　纣王大怒曰：“比干自谓圣人，吾闻圣人之心有七窍，试剖口视其心。”
　　即喝武士将比干推出。比干解带现躯，武士将剑往脐中刺入，将腹剖开，其血不流。武士将手入腹中，摘心而出。比干掩袍不语，面似淡金。百官皆失色，比干低首速行，径出午门去了。常随者见比干出朝，将马俟候。比干上马，往北门而去。马走如飞，只听得风响之声。
　　约走三五里之遥，只闻得路旁有一妇人，手提筐篮，口叫卖无心莱。比干忽听得，勒马问曰：“怎么是无心菜？’’妇人曰：“民妇卖的是无心菜。”
　　比干曰：“人若是无心如何？
　　”妇人曰：“人若无心必死。”
　　比干大叫一声，撞下马来。那卖菜妇人见比干落马，不知何故，慌忙躲了。只见比干死于马下，一—地鲜血溅染衣袍，仰面朝天，瞑目无语。世子微子具棺贮葬，痛哭不已。百姓闻之，莫不悲哀。微子叹曰：“父子乃骨肉至亲，君臣有合义之宜。故父有过，子三谏不听，则涕泣而随；君有过，人臣三谏不听，则其义可去。今商王杀亲戮戚，拒谏塞诤，吾不早去，则成汤之祀绝矣。”
　　遂密投于宗庙之中，抱祭器，出奔外国。
　　后人钟伯敬读史至此，有哀箕子佯狂诗曰：为何披腹恳忠诚，忍覆商网及陷民。
　　披发佯狂归遁后，生生充满一腔仁。
　　又哀比干剖心，诗曰：
　　逆耳忠言匪不知，人臣冒陷职当为。
　　剖心去后魂何在，只有清名耿落晖。
　　又哀微子去国诗曰：
　　人臣以义事君王，义不合今只自伤。
　　抱器他时存祀典，以仁济义两生光。当时纣王无道，每赖三子谏诤，所为颇有忌惮。及三子或佯狂、或死、或逃，纣益为暴，无所不为。贤臣去尽，独有费仲、蜚廉专权，日以馅佞为事。而纣王终日迷于酒色，不理国政，民尽怨望。一日，纣王升殿，问于群臣曰：“屡有西兵犯界，边关报急，此事若何？”
　　费仲奏曰：“前者姬发逆天行师，不能成事，班师而还。臣料子牙善于调理，必有东征之谋，望大王速遣良将，把守潼关。其兵若再来，终为国家之患也。”
　　纣王笑曰：“货卜村夫，虽有百万之师，何能成其大事！”
　　言声未了，哨马报言西伯侯大军自出歧州，如水冲沙，似风送雨。一路关隘尽行攻破，斩缚将不记其数，今大军将渡孟津河矣。纣王闻西兵将渡孟津，始有惧色。于是，聚集文武，以议迎敌之事。费仲曰：“我主上不必忧虑，臣举五将，率大军前去，则可退矣。”
　　纣王问五将是何人，仲奏曰：“殿前左卫龙骧将军钟士才，右卫龙骧将军史元格，中军指挥使刘公远，中军都护姚文亮，殿前中卫都指挥使赵公明。请王点十万兵与此五将，前去管取西兵，尽扫除之。”
　　于是，纣王宣此五臣，各赐金花御酒，令赵公明为都督，亲率大兵二十万，直抵孟津河边下寨。
　　先令小卒递书与太公，次日决战。太公得书，传令前部先锋，量敌交锋。次日，两军初战，不分胜负。赵公明乃移寨，屯于战船之上，欲用水战，以遏西兵。哨马报其事与太公，太公乃令左翼将军祁宏、右翼将军高毁二人，各领本部，移寨于河北，令保驾将军南宫适、散宜生同移武王中寨于河口，且召令中军作乐饮酒，似无斗志。
　　却说赵公明见西兵数日不动战鼓，以其不惯水战，不敢出阵，乃令哨马探之。哨马回报说：“西兵中寨今屯于河口，朝夕作乐饮酒，不知为何。”
　　赵公明言曰：“此疑兵之计，欲我兵少怠，彼即出战。然彼姜尚才怎能瞒得我来！”
　　遂传令诸将今夜披挂，准定三更上岸，杀入中寨，擒了姬发，则西兵不攻自走矣。于是，史元格为先锋，钟士才、姚文亮为左右翼，前去劫寨。刘公远、赵公明只守水船。
　　至夜三更，三将引兵上岸，悄无人声。三将马膊相挨，杀入西兵中寨。只见四壁无人，见杯盂盘馔，饮酒堆筵。三将曰：“我等至此，腹空力竭，宜尽将其酒肉饮食一餐，然后击鼓搜营。”
　　三将欢喜，以为天赐饮食，以助其气。饮食未讫，只听一棒锣声，西兵四面杀出。三将方且呕心喷血，如醉如痴，颠倒不知人事，尽被西兵绑缚。太公传令，不许放走一个商兵。
　　诸将尽解见太公，太公命一起降卒道：“汝等能听吾命行事者，厚赏。如不遵者，悉斩首示众。”
　　众士卒皆唯唯从命听调。太公乃命一起降卒诈报赵公明、刘公远云：“彼三人已劫了西兵中寨，缚了西伯，请你等速部兵来接应。”
　　一起降卒得命，直投本寨去。
　　时正直五更，天色朦胧。三将齐到船上打探信，得闻其军卒报知三将已缚了西伯，便点兵上岸，前来接应，行不上五里程途，河北寨内冲出祁宏、高毁，芦花畔突出殷效两兵，截住归路。赵公明、刘公远知中计，正欲抽回。南宫适、散宜生从后杀来，四面八方尽是西兵，捉住二将，解见太公。太公令取出三将同斩。前三将已被毒鸩死，太公令将赵、刘二将缚于河中溺死便了。西兵船只渡了孟津河，时春三月戊午日也。原来太公设下此宴，以擒商之三将者，号作将是虾饵鲤之计。当时有诗为证云：姜尚神机绝世奇，商臣浅见岂能知。分明设下钓鱼饵，不动枪刀破五尸。
　　大军渡河下寨，太公传令：“今我兵已近朝歌，不可轻进。
　　诸将务要依山靠水屯寨，如有违令，斩首示众。”
　　于是，太公排下五寨，名作五武寨。
　　第一营：正先锋辛甲，屯下名广武寨；
　　第二营：左翼将军祁宏，屯下名阳武寨；第三营：右翼将军高毁，屯下名武德寨；第四营：左翼保驾将军南宫适，屯下名武涉及寨；第五营：右翼保驾将军散宜生，屯下名修武寨。
　　按甲休兵。太公令使者递书到朝歌，数商辛十罪。
　　却说纣王升殿，有赵公明部下残兵回报，五将尽被西兵所擒，大军已渡孟津河扎寨。纣王大惊失色，正与群臣议取战守之道。忽报西伯侯元帅姜尚有书到，纣王传旨宣入，令近臣读其书曰：尚闻三皇立极，五帝承宗，未始不以仁义而基天下。是故唐尧不阶而治，虞舜惟垂拱而理。夏禹闻善言则拜，成汤立贤士无方。是皆以心传心，允执厥中，所以合天理而顺人心，安万民而朝诸国。逮至商辛，先王之德，惟行暴虐之政。据汝之德，则无分毫，之罪，过于十件：其一、杀皇后，逐太子，殄绝三纲；其二、建台谢，广沙邱，苦虐万民；其三、以酒为池，悬肉为林，伤生害性；其四、虿盆之张，炮烙之建，惨酷刑人；其五、剖贤人之心，囚羑里之狱，滔天之恶；其六、破孕妇之胎，斩朝涉之胫，悼地之惨；其七、欲乱黄飞虎之妻，君臣倒置；其八、曾醢伯邑考之酱，父子参商；其九、不敬天时，以致水涝旱灾；其十、不重民事，以致废业荒农。是皆内惑妲己之淫，外蔽费仲之佞，日滋月盛，秽德不悛。今西伯侯奉天明命，以兴问罪之师。出岐州，济孟津河，诸侯不期而会者八百。而过潼关，屯牧野，豪杰不檄而从者无穷。岂非天命人心恶恶归仁乎？
　　令星使递书先达，理应束手出城，舆榇待罪，别立新君，以应天人，庶众成汤宗庙不作丘墟。片言违忤，师入朝歌，诛戮不仁，以谢天人之恨。
　　只此先达，草草不书。某年某月某日征商大元帅姜尚书。
　　近臣读罢，纣王大惊，言曰：“事已至此，谁人与朕领兵前去退敌西兵？”
　　两班文武丧形失色，皆无所措。纣王又问数四，费仲奏曰：“臣保一人，领兵前去迎敌西兵。”
　　纣王曰：“卿保谁人？”
　　费仲曰：“此人乃是中军都虞侯崇应彪，即崇侯虎之子也。大王可拜应彪为征西大总兵，亲发精兵八十万与之，此人必能破得西兵矣。”
　　纣王依其所奏，封应彪为征西大将军，以彭举为先锋，彭矫、彭执副之，以薛延陀、申屠豹为左右翼，大发精兵八十万，即出朝歌，以破西兵，不知胜负如何，且看下回分解。
　　第三十一回纣王拜五将征西太公甲子灭殷纣
　　却说崇应彪次日升帐，传令谓诸将曰：“吾闻西师姜尚漠谋用兵，神出鬼没。又加之以殷郊、雷震皆智勇绝伦，诸将务宜遵吾节制，不得轻举妄动，以挫兵威。如违令者，斩首示众。
　　”诸将皆唯唯遵其约束。崇应彪曰：“吾观西兵屯下五武之寨，甚有机变。今令我亦要屯兵下五星之寨，以遏其锐气。”
　　第一营：前部先锋彭举，屯下名土星寨；第二营：左翼将军薛延陀，屯下名火星寨；第三营：右翼将军申屠豹，屯下名水星寨；第四营：左帐中护将军蜚廉，屯下名木星寨；第五营：右帐中护将军尉迟桓，屯下名金星寨。分遣既毕，令小将校下战书于西寨帐下，约次日在牧野决定输赢。
　　却说太公升帐，东兵战书投到。太公读罢，叹曰：“崇应彪岂能敌吾哉！”
　　遂令前锋度量兵势，取胜回报。次日，两阵相对辕门，旗开处，东兵挺出先锋彭举，西兵拥出先锋辛甲。
　　东兵左右翼者则是彭执、彭矫，西兵左右翼者则是雷震、殷郊。
　　各个人强马壮，盔甲鲜明。通过姓名，更不打话，二马相交，斗上十合，不分胜负。只见西军右翼雷震挽弓架箭，射中彭举坐马前蹄。马蹶前足，彭举落马。东兵彭矫正欲前救，却被殷郊大喝一声，斧随手起，彭矫已先劈下头来。辛甲用枪刺杀彭举，彭执见二兄弟俱被伤，忙拍马冲入西阵。被西阵上三将围住，枪刀乱刺，彭执亦死于阵中。西兵掩杀一阵，东兵前部先锋共三万余人，杀得尸横牧野，血可溢岸。只留二三千带伤残兵败卒，投本寨而去。西兵乘势欲攻大寨，太公节制已到，鸣金收军。
　　却说东兵残卒回报崇应彪，应彪大怒曰：“货卜村夫，焉敢挫动我前锋，斩我三将！”
　　传令诸将披挂，率大军前进，扫除西兵。旁有诸将土投谏曰：“小若不忍则乱大谋。今西兵深入我境，轻重粮草不赴。我师只要坚守不出，劳其将士，待彼粮尽兵退，我师从后掩击，则姬发、姜尚之首自悬我腰下矣。
　　总兵何耻一小战，遂欲败其大事耶！”
　　应彪不听，遂发兵挑战。
　　太公闻应彪出阵，推坐安车，纶巾羽扇，亲自前来。遥谓应彪曰：“将军乃知天命、识时务之人，今商王无道，西伯侯奉天命兴兵伐之。将军何不弃暗投明，前来纳降，反率军为敌耶？”
　　应彪闻太公之语，鼓掌大骂：“货卜村夫，商王无负尔处，尔却背恩忘义，动兵以犯君上。若不下马受缚以见商王，定教尔目下受殃。”
　　太公曰：“不必多言，汝既为主将，识吾阵乎？”
　　应彪曰：“尔五武之寨，乃按五虎靠山之势，何为不识？”
　　太公曰：“尔既识阵势，你敢破吾阵乎？”
　　、应彪曰：“我为大总兵，尚欲擒汝，有何不敢！”
　　于是，应彪怒发冲冠，抡动大刀，直奔西阵冲来。
　　太公以羽扇从车上指挥诸将，五寨众将一齐杀出。将应彪活捉，前来见太公，太公数其罪而斩之。东兵左帐中护将军蜚廉见总兵被捉，拍马冲入西阵。太公又指挥诸将，将五阵摆布八卦之阵，萤廉入阵，心慌胆落，忘其归路，又被殷郊捉送太公，太公令推出斩之。东兵阵上有大将方相见二将被捉，不来打阵，乃横枪拍马，直杀入武王中寨。左冲右突，四旁无人。方相大惊，正欲回马。左边冲出保驾将军散宜生、南宫适，截住大战。方相措手不及，被众将活捉，来见武王，武王喝令推出斩之。
　　方相步卒不上数十，回报朝歌。纣王大惊失色，问群臣曰：“谁敢出马退敌西兵？得胜则加封官职。”
　　两班文武各个默然无语，独有费仲奏曰：“臣虽不才，愿领精兵。若不活捉子牙，剿灭西兵，誓不回军。”
　　纣王大悦，即赐精兵八十万出敌西兵。
</div>
    <div class="pagination">
<a href="夏商野史_page31.html">上一页</a><span>...</span><a href="夏商野史_page27.html">27</a><a href="夏商野史_page28.html">28</a><a href="夏商野史_page29.html">29</a><a href="夏商野史_page30.html">30</a><a href="夏商野史_page31.html">31</a><span class="current-page">32</span><a href="夏商野史_page33.html">33</a><a href="夏商野史_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
