<!DOCTYPE html>
<html>
<head>
    <meta charset="UTF-8">
    <title>红楼复梦 - 第 36 页/共 53 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>红楼复梦 - 第 36 页/共 53 页</h1>
    <div class="content">　　修云笑道 ：“宝姐姐才念三个人的诗，倒饮了几大杯酒， 等着卷子看完，定要玉山醉倒花阴矣。”宝钗笑道 ：“我是未 向松根埋病骨，且寻花底醉春风。况念此佳句，岂可无酒！”
　　看第四卷是紫箫的五律二章：
　　群芳满后庭，佳胜续兰亭。
　　香阁分姚魏，蓉城并尹邢。
　　日临花影动，春在柳梢青。
　　行乐销长昼，回波漾晚星。
　　其二
　　春暖送春寒，春衫杏子单。
　　晴林香簌簌，曲径步珊珊。
　　分韵齐揎袖，挥毫共倚阑。
　　不辞今夕醉，相并坐团栾。
　　第五卷是九如的七绝八首：
　　海棠春睡正朦胧，蝴蝶翩翩入梦中。
　　一段韶光怜腕晚，自裁新句写天工。
　　其二
　　三月春光似酒浓，教人心醉此相逢。
　　秋千庭院同芳侣，多少眉弯列远峰。
　　其三
　　兰亭茧纸已飘零，慧业今来许乞灵。
　　小字簪花遗格在，蜡笺重写女儿青。
　　其四
　　泠泠流水韵琴音，花外交飞翡翠禽。
　　三径自饶泉石致，错将人认是山阴。
　　其五
　　缥渺云端十二楼，弯环池畔百花洲。
　　玉人度曲声声慢，多恐莺将巧语偷。
　　其六
　　游丝百尺罥垂杨，系住斜晖昼景长。
　　同伴分吟低唱罢，背人闲数紫鸳鸯。
　　其七
　　日落人吹碧玉箫，画屏银烛夜迢迢。
　　一痕残月如新月，倒影红楼上紫霄。
　　其八
　　画壁题来手八叉，舞回红袖拂灯花。
　　兰台解赋巫山梦，空负东邻处子家。
　　芳芸道 ：“九如结句颇有深致。且看第六卷，惜姑娘的这 首五古。”
　　逶迤入园林，迢递穿楼阁。
　　花鸟自多情，春风宛如昨。
　　垂开曲水筵，来践流觞约。
　　素腕弄清波，芳心赠红药。
　　蝶巧避莺捎，泥新供燕掠。
　　感物各徘徊，同人恣欢谑。
　　吹彻玉参差，挥馀金凿落。
　　佳会惜良辰，月上秋千索。
　　九如们见第七卷是珍珠的一章七言古诗：
　　我从东海飞黄尘，幻作人世伤春人。
　　当年翻身入海藏，眼见龙窟罗奇珍。
　　骊珠照水大于月，珊瑚碧树相交春。
　　今日重来春似海，丽人携手连红巾。
　　东风宛委吹绿苹，三春林薄花如新。
　　有时飞英拂襟袖，随风飘去依华茵。
　　鸳鸯七十成行列，游蜂戏蝶皆相亲。
　　芳园祓禊追胜事，莫教岑寂孤良辰。
　　不用展布分主宾，流觞曲水临前津。
　　琥珀光浓映绛唇，凌波微步同逡巡。
　　古来情人作情语，或是洛女巫山神。
　　今日之乐无比伦，酒酣弄影迷前身。
　　公孙剑器浑脱舞，不辨当时幻与真。
　　宝钗笑道 ：“珍丫头将龙宫的宝贝都搬了出来，怨不得咱 们赶不上你，将来再上天去逛逛，就是李青莲’黄河之水天上来’，也敌不过你的海话。”众人大笑。珍珠笑道 ：“请教你 的佳作。”宝钗道 ：“我那狗尾自要续貂。且看第八卷，玉大爷的五律一首。”
　　曲水重开宴，相将乐未央。
　　芳园随兴到，春日似情长。
　　婪尾分梨酴，同心订羽觞。
　　几番风信好，吹遍百花香。
　　宝钗点头道 ：“诗以道性情，不失为梦玉之作。”第九卷 是汝湘的新乐府十首。悉按三月上已前后时景，六朝唐宋故事，分为十首，用梁昭明太子新乐体：
　　祓禊曲
　　弯环曲沼青瑶软，春日春风相腕晚，流水流光随步远。随步远，逐回波，乐逍遥，抗清歌。
　　采兰曲
　　兰叶参差临水照，兰花娟秀迎风笑，纫得兰芳作光耀。作光耀，寄所思，莫相忘，新相知。
　　斗草词
　　私拜花神花露早，芍药辛夷误颠倒，百宝栏边斗百草。斗百草，天气清，隔花丛，闻笑声。
　　扑蝶词
　　西园梨花还杏花，红芳素萼相交加，纨扇随风扑凤车。扑凤车，怜凤子，送将归，春梦里。
　　斗鸡乐
　　生憎喔喔汝南鸡，未明枕畔催人啼，今晨试斗双阵齐。双阵齐，摧锦翼，诉衷情，破胸臆。
　　打球乐
　　白玉堂前舞而旋，窄袖短襟交燕剪，角打圆球歌宛转。歌宛转，月团团，愿常圆，结君欢。
　　流羽觞
　　子夜歌残春白昼，半醉参军戏蛮语，列坐流觞传素羽。传素羽，缔同心，双鸳鸯，并浮沉。
　　分柳圈
　　细柳团圈如月满，月晕圆时常不缺，系得青春无断绝。无断绝，各追随，悄无言，当寄谁？
　　钱龙宴
　　云锦齐开步障重，连环金错声玲珑，红丝百尺结钱龙。结钱龙，买春日，无价春，莫相失。
　　祈蚕市
　　碗髻环花向蚕市，祈神私语烧银纸，簇簇蚕筐养蚕子。养蚕子，暮春时，安鸾镜，斗蛾眉。
　　宝钗笑道 ：“我今儿念完这些诗，舌尖上一定要长莲花。” 芳芸道 ：“宝姐姐口里噙着僻秽珠，故此闻不出味儿 。”修云道 ：“我一会煎梅花香雪，给宝姐姐漱口。”掌珠道 ：“我那里还有去年的荷露，与梅雪同一样香洁 。”宝钗点头道 ：
　　“咱们再看第十卷，探姑娘的短歌。” 
　　月缺不恒满，春去无重返。寄语少年人，同心惜春晚。落日琼台急箫管，行乐青春莫迟缓。莫迟缓，来相伴，君不见， 伤春人，歌自短。
　　梦玉同珍珠们叹道 ：“探姐姐不多几句词，短而味长，令 人不忍多读。第十一卷秋瑞的五律，定有新句。”
　　我爱春光好，联翩逐步来。
　　寻芳游共约，修禊宴重开。
　　柳折黄金缕，花明锦绣堆。
　　殷勤倾绿蚁，曲水泛瑶杯。
　　我爱春光好，芳林似画图。
　　几筵铺玳瑁，七尺碎珊瑚。
　　字织回文锦，歌传一斛珠。
　　当前通燕婉，何处觅罗敷。
　　我爱春光好，瑶池小队仙。
　　碧桃花下醉，红杏日中妍。
　　欣赏何时足，韶华不论钱。
　　一齐歌白昼，垂手可人怜。
</div>
    <div class="pagination">
<a href="红楼复梦_page35.html">上一页</a><span>...</span><a href="红楼复梦_page31.html">31</a><a href="红楼复梦_page32.html">32</a><a href="红楼复梦_page33.html">33</a><a href="红楼复梦_page34.html">34</a><a href="红楼复梦_page35.html">35</a><span class="current-page">36</span><a href="红楼复梦_page37.html">37</a><a href="红楼复梦_page38.html">38</a><a href="红楼复梦_page39.html">39</a><a href="红楼复梦_page40.html">40</a><a href="红楼复梦_page41.html">41</a><span>...</span><a href="红楼复梦_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
