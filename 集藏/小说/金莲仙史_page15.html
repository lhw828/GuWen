<!DOCTYPE html>
<html>
<head>
    <meta charset="UTF-8">
    <title>金莲仙史 - 第 15 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金莲仙史 - 第 15 页/共 16 页</h1>
    <div class="content">
丁未，宋以赵葵督江淮兵马拒之。

己酉。宋孙贵妃生一子，不哭而憨，因名敏。

庚戌，以贾似道制置两淮，罢赵葵。蒙古主定宗崩。

辛亥，立拖雷长子蒙哥为宪宗，命太弟忽必烈总治蒙古汉地事。闻姚枢有道，召之，虚己受言，遂分道取淮、蜀。宋以史天泽经略河南，军民大治。

壬子，行会天历，封王子敏为逸王。

癸丑，宋改元宝佑。帝以四川为忧，有言余阶失戎伍心，帝以余晦代之。阶闻之，不自安。一夕暴卒。后人有见于青城山，同一紫髯道者对坐石上，曰：“余方忧愤闷绝，忽遇姚翁奉钟离翁命唤醒至此。”故人再拜，回视忽不见。回往余府通报，命不复扬言。

甲寅，诏籍阶家财以犒师。阶子如孙家贫，偿债不足，遇唐真人赠姜，皆变黄金。如孙货于市，有贾胡买之数十万，道：“此金是唐真人丹金也，能辟水火，顺年谷，外邦称为至宝。”如孙得以偿债、置家产。不表。

且说余晦在蜀屡败，召还。忽必烈乃荐许衡为京兆提学，不至。闻邢台刘秉忠有道，隐居武安山，忽必烈召僧海云与秉忠俱至。烈见其材。荐秉忠相宅，遂营开平府。蒙古主欲亲伐宋，命卜其行。秉忠曰；“宋之国势将亡，但主上南行不吉。”

丁已，宋以赵葵为少保。贾似道诬其侵蚀军资，葵罢职，病卒。

己未，宋改元开庆。蒙古主闻赵葵卒，自将兵代蜀，崩于军。忽必烈渡江，江、淮州县俱降。宋国大惊，以吴潜为左丞相，似道右丞相。似道密遣使乞和．忽必烈班师。

庚申，宋改元景定。蒙古忽必烈即位，建元中统，为元世祖，定国为大元。闻宋披云有道，封为通玄弘教披云真人，主天下道教事。以僧人思马为国师，主统天下释门，与宋披云并礼。使谕安南、高丽，皆请降。时宋罢吴潜于循州，贾似道复使以毒药杀之。吴潜曾得道于彭鹤林，至是中毒，谓家人曰：“吾其死矣。夜有风雷勿惊。”是夜果风雷大作，其尸不见。

甲子秋，慧星出于柳。刘秉忠谓帝曰：“宋主将殂矣。”元改至元。拜秉忠为太保。冬十月，宋帝崩，太子基即位，为度宗。乙丑，改元咸宁。丁卯，立全妃为后。己巳，吕文德疽发背死。庚午春，参知政事江万里以襄阳、樊城交急，请兵往救。似道不回答，江万里请去。时蒙古平章政事廉希宪调理有度，贾似道不以朝廷为忧，日坐葛岭，起楼台，延羽流，塑己像其中。建多宝阁，藏宝货古玩。大设云水斋，有二道人人座，啖饮太过，家人拽出，则剑琴二囊也。俄有二道进谒曰：“吾闻相度休休，有容为贵，何以拒乎？我二人因游旧境，是以进谒。敢以一诗呈献：

平章威福极顽残，社稷倾危尔自安。

促织半闲方斗罢，朔风吹彻木棉寒。”

白衣道者曰：“怙宠戕善，将使半壁河山尽遭腥秽，难逃阴谴，尚敢傲慢如此！我是吴都督周，此是关内侯葛也。”黄衣道者曰：“福尽时当罹虎口，惟惜污我灵山耳。”携手昂然而去。似道问博士，曰：“此是侠士也。”

癸酉，元陷樊、襄。

甲戌，江万里罢相居饶。是秋，宋帝崩。似道立嘉国公量为恭帝，年四岁，谢太后临朝称制。封兄罡为吉王，弟昂为信王。时刘秉忠居南屏精舍，无病而逝。元主惊悼，命伯颜南侵，攻鄂州，都统制张世杰力战莫近。伯颜去，围鄂州，取荆湖。宋帝幼，惊而成疾。召医李立之进药而愈。

乙亥，宋改元德佑，似道师至芜湖，请和，伯颜不许。池州通判赵昂发夫妻同死，伯颜命葬之。一夕，风雨大作，墓破不见其尸。江万里赴水死。江南诸郡，或降或遁。江西都统密佑战死。张世杰师复饶州。江东诸郡，皆降于元。都统孟记克沙市，司马梦求死之。六月，诏贾似道安置会稽，郑虎臣为监押，至漳州木棉庵杀之，以应前诗之兆。

丙子，克潭州，提刑李芾一门尽节。知衡州尹彀举家自焚。湖南军陷。文天祥乞命吉王、信王镇闽广，太后从之，拜天祥为右丞相，保二王南行。伯颜兵人临安，收图籍，封府库，拘太后、宋帝北行。

丙子，天祥至温州，奉罡开府福州。是夏，奉罡即位为端宗，改元景炎。封景为卫王。元主废帝量为瀛国公，寻为僧，全后为尼，同栖正智寺。

元分道取闽、广，张世杰奉帝航海，走潮州。元主以张弘范为元帅。戊寅，帅师人闽、广。

夏四月，端宗崩于纲州。群臣欲散。陆秀夫请立卫王，改元祥兴，为帝景。以陆秀夫为左丞相，与张世杰共秉政事，迁帝居崖山。有大星南流陨海、小星千余随之之兆，其声如雷。加天祥少保、信国公。时中军大疫，天祥之子道生卒，佛生被执。六月，张弘范执天祥，固请死。世杰力战，兵溃。陆秀夫负帝量赴海死。帝养白鹇，奋击哀鸣，堕海以殉。弘范兵退，世杰得帝尸，与端宗葬之，散溃稍集。闻逸王之子在广，谋立之，忽飓风大作，世杰登柁楼，炉香祝曰：“天意欲灭赵氏耶？”风涛愈甚，覆舟而死。诸将弃其尸于香山，众皆散去。宋亡，元归一统。

元世祖追思祖上立业，尝敬道崇仙，今成大元，一统天下，全仗仙真护庇。遂出旨：

洞宾吕祖敕封纯阳演正警化孚佑帝君。

海蟾刘祖敕封海阳嗣派九天扶正帝君。

重阳王祖敕封重阳广教兴玄育德帝君。

紫阳张祖敕封紫阳少府天台启派真君。

杏林石祖敕封紫虚继派慕义怀仁翠玄真君。

紫贤薛祖敕封紫贤演派瑜咖开悟真君。

泥丸陈祖敕封紫泥昭异随光普度真君。

琼馆白祖敕封紫清殿派神霄辅元真君。

长春丘祖敕封长春全德静化明应主教真君。

长生刘祖敕封长生辅化宗玄明德真君。

长真谭祖敕封长真凝神玄静蕴德真君。

丹阳马祖敕封丹阳抱一无为普化真君。

玉阳王祖敕封玉阳体玄广慈普度真君。

太古郝祖敕封太古广宁通玄妙极真君。

不二孙祖敕封清静渊真玄虚顺化元君。

西河萨祖敕封西河救苦一元无上真君。

以上诸真列祖，各有加封，并有宝浩宣扬。并敕天下：天庆观改为玄妙观；各处宫观，尽赐匾额敕建。天下玄风丕振，道化兴行。

且说长春真人，自从了道之后，游于房山，后游王屋山，遇王玉阳，同至终南极真洞中拜见师尊。重阳欢喜道：“汝今功行已高，不必出外行功，居此待诏上升而已。彻待众道友会集，同赴蓬瀛可也。”

且说马丹阳在南闽行功，见宋室已灭，一归混元，知长春早已了道，欲回终南。至湘州，不期而遇不二，邀其同赴终南。路过洞庭君山，见酒肆有白云笼罩，知有上仙在此。二仙进去一看，见钟、吕二祖化作二个游访的道侣，同一位褴楼道友饮酒。二仙识之，上前参拜。三仙佯狂大笑而出，带领丹阳、不二同赴终南洞中。重阳率诸子参见祖师。翌日，谭、刘仙亦到。到不多时，见郝太古带了滕姑进洞，参见祖师并及诸仙。

时众仙会集，正在各谈功业。忽见云鹤飞绕空中，仙乐齐鸣，族幢掩映，云车之中出来一位仙官，乃是许旌阳天师，奉玉旨下降，宣诏曰：

人天路上，为善最先；仙籍簿中，行功第一。功高德广，则仙籍标名；道备神全，则玉京注册。王真人昔奉玉旨，下凡积功，玄功已著，命正阳、纯阳率领诸子，早赴凌霄受职。御旨已下，各宜钦此。

众仙拜毕，顷刻各登云车，随旨登天。旌幢仪仗，金童玉女，对对导引而上凌霄。

正阳、纯阳二仙率领诸仙，先参见四大大王及两班天先圣众、仙官仙吏，次拜四帝君、四天师，后上通明殿，朝拜玉帝至尊。玉帝一见，玉颜大喜，遂传旨加封正阳为金阙上相，纯阳为玉清内相，萨守坚为天枢内相，刘海蟾为天机右相，张伯端为东华侍诏仙官，王知明为飞雨妙化辅极真人，丘处机为天仙状元，孙不二为女仙领袖上仙。其余众仙，各封真人之职，各就名山福地洞天处止，待有功之时，另行赏赐。众仙受职拜谢，各各作礼而退。各转云程，就于洞天福地居止；快乐逍遥，再行积功度人。正是：

功圆道备成真日，奉诏飞升上界仙。天榜高标千古仰，金莲史记不虚传。

跋

世人之诟病玄宗也，动曰修仙成道，均属无稽之谈。今观《金莲仙史》，则朝代、地址、年月、姓氏，悉斑斑可考，岂尚不足谓为信史耶？《史》中所载仙踪道迹，不但一志苦修，尤须积功累行，言之极详。惟精微玄妙之处，在阅者各人自己心领神会，所谓可意授而不可以言传。虽云分派，实则同源。三宝五行，尤为切要。以言乎易，大道本平常，不在炫奇矜异；以言乎难，如转石上山，愈高愈险，跬步颠沛，前功尽弃。世人果能不忽其易则经久，不畏其难则坚定，庶几可与谈玄。

戊甲秋火道人以此《史》见授，嘱为梓行于世。予受而读之，觉妙绪泉涌，络绎不绝，有功于黄冠者流实非浅鲜。爰付梨枣，以供众觉，为后学之梯航。
</div>
    <div class="pagination">
<a href="金莲仙史_page14.html">上一页</a><span>...</span><a href="金莲仙史_page10.html">10</a><a href="金莲仙史_page11.html">11</a><a href="金莲仙史_page12.html">12</a><a href="金莲仙史_page13.html">13</a><a href="金莲仙史_page14.html">14</a><span class="current-page">15</span><a href="金莲仙史_page16.html">16</a><a href="金莲仙史_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
