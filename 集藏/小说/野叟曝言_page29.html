<!DOCTYPE html>
<html>
<head>
    <meta charset="UTF-8">
    <title>野叟曝言 - 第 29 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>野叟曝言 - 第 29 页/共 33 页</h1>
    <div class="content">    一自朝廷明禁后，无人挖肉更医疮。
    无线得死有钱生，白镪埋冤太不平；
    赎罪忽除周穆弊，荒坟夜雨少啼声。
    共知里长害农民，里长长途更苦辛；
    官运不烦吾父老，农民田长感皇仁。
    势占田房万万千，所传给主最堪怜；
    赎回妻子团圆聚，共拜君恩北阙边。
    从来宫女老深宫，此日归家是梦中；
    堪作妇，更喜及笄好勾粉臂一弯红。
    忍将赤子问官刑，假虎还教兽不宁；
    人过半，生机治道两恩铭。
    月赐金钱出尚方，却令怙宠势猖狂；
    恩停岂但除烦费，从此阉人气不扬。
    阉馀纨裤总朝官，灯火经生胆尽寒；
    减去勤劳恩荫例，璧雍泮水共弹冠。
    诸多叛逆入官田，不问来由总放捐；
    岁得黍苗千百万，怎教感泣不湎涟。
    内臣田赐百余年，也给儿孙供粥擅；
    谁谓祖宗遗泽远，只知圣主德如天。
    灵囿曾传白鸟诗，何妨麋鹿共追随；
    只缘圣德过文德，纵柙开笼任所之。
    逊国君臣枉断魂，仁宣德泽正无垠；
    若非圣主如天度，谁识高皇有太孙。
    戾帝怀私废上皇，纵无谥号亦相当；
    独将虞舜亲亲意，典礼煌煌奉袷尝。
    曾闻却虏仗于谦，竟与王文一例歼；
    自建崇祠隆谥法，普天忠义气平添。
    太祖从龙殉难臣，子孙舆隶足伤神；
    无端衮冕承宗祀，恍惝疑为隔世人。
    辟佛偏同佛作缘，一生禅悟弃陈编；
    黉宫撤去奸儒主，圣道明如月在天。
    悉数功文数不穷，功文极处见神工；
    尽除佛、老归王化，忠孝良心万国同。
    芜积千年岂易锄，只缘圣孝笃居庐；
    亮阴三载无言泪，枭獍荆榛一概除。
    荆榛除尽见嘉禾，男只搞锄女掷梭；
    中国衣冠皆礼乐，外荒椎结总弦歌。
    弦歌声问凤凰鸣，龟泳麟游龙甲明，
    灵物岂同凡鸟兽，不由人力是天生。
    天生瑞物数难终，醴露醇浓萁荚充；
    河海宴清皆自得，星云景庆与人同。
    同看星云有百蛮，凤凰声里悉依班；
    深濡礼乐倾心祝，满载诗书稽颡还。
    这四十首后，复有十六首，另系一人手笔：
    欲传帝德德难传，眼见祯祥有万千；
    略就百中歌一二，吟成俚句已连篇。
    麟获曾悲吾道穷，生麟不与死麟同；
    春园自见麒麟走，荒徼能将佛、老空。
    岐山鸣后凤凰无，野鸟为鸾笑德儒；
    谁得似今仪圣土，双栖琼岛两高梧。
    天锡元龟告禹功，洛书今见御园中；
    圆神蓍德犹从短，极处应知造化通。
    非雷非雨见何从，云雾之中若有踪；
    何似宫池水清澈，细将鳞甲数真龙。
    灿烂周天有七星，星星如月夜无冥；
    自从复旦歌传后，如此光华见几经。
    景星达旦即卿云，百道钆缦五色分；
    精气勃时升地气，天文显处见人文。
    树树滇滇颗颗珠，绝胜崖蜜与醍醐；
    年年只作寻常味，夏水冬汤一例须。
    贞观曾铭一醴泉，於今到处醴涓涓；
    耕时稚子频频送，只当村醪饷野田。
    尧阶畹荚日乘除，不信今看圣主庐；
    为恐哀深忘岁月，切教丧满莫欷。
    九畹兰馨得似么，田中岁岁出嘉禾；
    儿童见惯浑闲事，只道歧苗似昔多。
    殷宗五徙为黄河，一自澄清水不波；
    阳武、开封频决处，于今无浪可成涡。
    海不扬波测圣人，堪怜一苇渡通津；
    月明应返乘槎使，雨夜还来入贡臣。
    虎贲脱剑说诗书，何必销兵兵患除；
    百姓园桥观大谢，礼容乐节气舒徐。
    赤县年年报狱空，非关刑赏激扬功；
    生民自有真廉耻，谁肯拘挛囹圄中。
    千祥百瑞数应疲，独少尧阶屈轶奇；
    唐代有凶堪指斥，圣朝无佞可差池。
    天子看完，复看长短句四首：
    戴天不知高，临海不知深；能知天高与海深，方知君相高深一片心。
    君相不日日加我衾，亦不日日赐我金；我田我任，我书我淫，我矢我音，我弹我琴；何以我过而若君相为之箴，我乐而若君相为之寻？
    不有恒产，我何田任？不有党庠，我何书淫？不有风雅，我矢何音？不有和乐，我弹何琴？君相又何必日日加我衾，而赐我金？
    我有资财，不盗不侵；我有妻女，不妖不淫；我有田畴，不灾不；我有舟车，不覆不沉；君相即不日日加我衾，赐我金，我感君相一片心，高于天之高，深于海之深！
    四首后，又六首另成一格：
    感圣君，歌圣君；不歌君如日，不歌君如云，独歌君如火，芟除荆棘一炬梦；荆棘梦，良苗分。
    分良苗，自圣朝；男耕兼女织，水钓复山樵，铲尽生民蠹，僧尼道冠如烟消；僧道消，家计饶。
    饶家计，由圣帝；无僧可施斋，无道可献祭，建寺与装金，一切方便门永闭；便门闭，事非细。
    闭便门，得报恩；岁时供祭祀奉养足晨昏，每日一盂饭，也墩留得喂鸡豚；喂鸡豚，孳息蕃。
    蕃孳息，兼整筋；僧去室无奸，尼去家无贼，绝去淫盗媒，安居妻女心；不惑，勤女职。
    女职勤，无败群；砧响临朝发，机声静夜闻，蓬去麻皆直，深感吾君一炬勋；感圣君，歌圣君。
    天子看完，正揭以后诗歌，只见内侍仓惶而出，向天子耳边说了两句。天子登时失色，泪流满面。正是：
    云雨敷天施造物，琢磨成器失胚胎。
    ●第一百四十回  哭覃吉素臣发病　看余诗末子封侯
    天子拭泪道：“治道之盛，盛于辟除佛、老，辟除佛、老之功，由於素父。而朕之得与素父同志者，曾胚胎於老伴。忽闻溘逝，深为痛悼！欲亲临其丧，为之辍朝二日，谕赐祭葬，可乎？”素臣亦泣下沾襟道：“覃监既有养正之功，而志除佛、老，贤於吕涵、张承业远矣！辍朝赐祭，宜若可行。”天子即人宫哭临。素臣亦易服往吊，哭之甚哀。回府即病，每日力疾办事。天子见其憔悴，亟加慰问。素臣奏道：“臣自臣母回南，方寸已乱，饮食渐减；及哭覃监，未免过哀，不觉致病。然非痼疾，当加意调摄，以期速愈，皇上勿勤念也！”天子道：“朕自老伴之殁，亦忽忽不乐者数日；顾已年登耄耋，且自除佛、老以来，日日庆幸，已垂十年，临终含笑而逝。朕与素父，也可稍免悲思。至太君回南，子媳孙曾，绕满膝前；现又连得玄孙，乐可知矣！望素父宽怀，为国自爱！”当赐人参、肉桂，各二十斤。素臣谢恩出朝。虽极意排遣，无奈心结不开，三好两歉的，不能全愈。
    一日上朝，天子想起风谣，复取来看，是：
    维天实生老，老反大于天，即此无天罪，诛之非可怜，吾皇下诏毁其像，人心得安天理会。
    耳闻白日升，眼见无一人，碧天空洞洞，何处可存身，不信琼楼与玉宇，随天旋转如车轮。
    人言沧海内，处处有仙山，海今成乐国，日夕相往还，贾额邀游海中遍，不见仙人一佩环。
    自古传尸解，谁人看得真，浮山记体静，蜕骨有精神，李翱发棺尸宛在，乃知仙传荒无伦。
    金丹不死药，速死乃其能，堪怜唐代主，连服即连崩，试问当年饵丹者，可曾一个享遐龄。
    九转凭铅汞，黄婆引得成，虚传黍珠现，谁见玉婴生，忽然一泄精如注，仙人命比鸿毛轻。
    烧丹凭药物，一已千金，眼见烧丹客，人人尽捉襟，黄昏半夜提炉去，无影无踪没处寻。
</div>
    <div class="pagination">
<a href="野叟曝言_page28.html">上一页</a><span>...</span><a href="野叟曝言_page24.html">24</a><a href="野叟曝言_page25.html">25</a><a href="野叟曝言_page26.html">26</a><a href="野叟曝言_page27.html">27</a><a href="野叟曝言_page28.html">28</a><span class="current-page">29</span><a href="野叟曝言_page30.html">30</a><a href="野叟曝言_page31.html">31</a><a href="野叟曝言_page32.html">32</a><a href="野叟曝言_page33.html">33</a><a href="野叟曝言_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
