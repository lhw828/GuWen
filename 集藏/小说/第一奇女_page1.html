<!DOCTYPE html>
<html>
<head>
    <meta charset="UTF-8">
    <title>第一奇女 - 第 1 页/共 59 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>第一奇女 - 第 1 页/共 59 页</h1>
    <div class="content">
　　绘图第一奇女　（清）无名氏　撰





　　序

　　造物生人，亦不偶矣。假使大千世界，父无不慈，子无不孝，君无不明，臣无不忠，夫无不贞，妇无不烈，则亦何必於什伯庸众之中，而别之为慈，别之为孝，别之为明，别之为忠，别之为贞，別之为烈？惟为父者不尽慈，为子者不尽孝，为君者不尽明，为臣者不尽忠，为妇者不尽烈，乃弥觉此父慈、子孝、君明、臣忠、夫贞、妇烈为天壤间必不可少之人。呜呼，造物之生人，盖如此其难也！然天既以之数人者力不可必得而既已得之。则当曲体其情，顺从其志，爱惜其精神，快慰其际遇，庶足以见爱护之心。不知以宴安为爱，不若以尤患为爱；以雨露为爱，不若以冰霜为爱。将欲予之，必先靳之；将欲伸之，必先屈之；将欲荣之，必先辱之；将欲成之，必先败之。直待迟之又久，而始有吐气扬眉之一日。盖不如此，则无以全其慈，无以成其孝，无以彰其明，无以尽其忠，无以完其贞，无以见其烈也。呜呼，造物之爱人，盖又如此其挚也。一部十七史，头头是道，遇快意事，不知歌笑之何以忽生；遇不如意事，不知悲泣之何以忽作。然词旨奧衍，非缙绅先生不能道。《十粒金丹》一书，向无刊本，其立意不外劝惩，其遣词却极浅近，黄口小儿、绿窗静女阅之而解，蓬门老妪、草野蠢夫阅之而亦解。昔东坡在黃州喜听人说鬼，陶靖节隐居好与田父语，意趣襟期，各有所寄，若必以雅俗判工拙，岂是解人？

　　光绪戊子仲秋　　漱兰居士书


　　序
　　闻之《画史》曰：画魑魅魍魉易，画圣贤神佛难；画仙山异境易，画层楼叠阁难。何则？有形者必求形似，无形者可以意为之也。宾红阁外史曰：是可悟著书之法。今夫谈神说鬼，吊诡矜奇，目极盘古以前，神游太虚之境，一画中之魑魅魍魉、仙山异境也。故《聊斋志异》、《夜谈随录》、《萤窗异草》、《阅微草堂》皆优为之。家人父子，日聚一堂，曲绘悲欢欣戚之情，细摹忠佞贞淫之事，一画中之圣贤神佛、层楼叠阁也。故《红楼梦》以后，更无说部之佳者。《十粒金丹》一书，不详著书人姓氏。其以俪偶为标目，固章回书之通例；中间杂以七言有韵句，则其体又近于盲词，雅不足与于作者之林。而其可泣可歌，可惊可愕，可怨可叹，可恨可怜，忽为天女之散花，忽如壮士之舞剑，离奇夭矫，令人思议俱穷。而所叙者又皆家常之事，不同牛鬼蛇神，谁谓小说中无善本欤？戊子七夕，将作白门之游，寄鸥室主人乞制弁言，为之倚装属稿。盖昔之因作画而悟著书者，又因论著书而悟作画矣。

　　宾红阁外史


　　目录

　　出版说明

　　序　　漱兰居士
　　序　　宾红阁外史

　　卷一
　　第一回　大宋朝锡爵酬庸　镇国王扶危济困
　　第二回　黎德让寄书接眷　贺财主改字吞金
　　第三回　老秀才暗里遭殃　周老者雪中送炭
　　第四回　傳总管托访名姝　黎素娘甘守侧室
　　第五回　吟诗赌酒二美和谐　扫地焚香三人祷告

　　卷二
　　第六回　谪尘寰金童玉女　缔夙好絮果兰因
　　第七回　只为求亲牵旧恨　翻教别友动新愁
　　第八回　玉臂双拳佳儿怀异宝　金丹十粒义仆结仙缘
　　第九回　乘紫凤魂返大罗天　对黄花肠断西风夜

　　卷三
　　第十回　瑟柱频移暗弹清泪　琴弦重续谁是知音
　　第十一回　吕国材借事陷忠良　高廷赞奉诏辞乡井
　　第十二回　无佞府父女相逢　四贤庄姑嫂见面
　　第十三回　滑氏包藏毒虺心　任婆狠试屠龙手

　　卷四
　　第十四回　救公子远逃黑夜　投乡村失落黄金
　　第十五回　守志守仁轻财重义　黎氏伏氏醉死梦生
　　第十六回　占灵卦逢凶化吉　写回书威逼势凌
　　第十七回　切切悲啼伤心思往事　悠悠逝水无计吊芳魂
　　第十八回　黎素娘遇救重生　隆太君改书慰婿
　　第十九回　北阙献俘金缯拜赐　西陲告警墨绖从戎
　　第二十回　可奈何恋恋渭阳情　归去也依依乡树色

　　卷五
　　第二十一回　酒后谈心心更热　筵前叱婢婢无声
　　第二十二回　闻谠论独懔一心　哭墓门暗祝三事
　　第二十三回　风檐下絮语关情　雪地中梅香比武
　　第二十四回　轻薄子色胆推第一　端庄女舌辩自无双
　　第二十五回　披图胜读荆钗记　佳节犹传绮席杯
　　第二十六回　宋四失马潜逃　吕用拿人献媚

　　卷六
　　第二十七回　奸宰相主唆告变　贤御史细意问供
　　第二十八回　饮鸩酒顷刻命归阴　羁犴狱吁嗟忠被谤
　　第二十九回　刺血陈词老臣沥胆　批鳞直谏圣主回心
　　第三十回　汴梁城里探监　松陵驿前遇盗
　　第三十一回　曹公子挥剑斩狂寇　伏秀才改书赚赖婚
　　第三十二回　觅得返魂香彼姝无恙　载吟陟岵句我马其瘏

　　卷七
　　第三十三回　高府旧人方走散　寇家骨肉又相残
　　第三十四回　移花接木机诈抑何深　含垢蒙羞缧绁非其罪
　　第三十五回　污吏何苦害人心贪白镪　烈女岂甘堕溷血溅红裙
　　第三十六回　养病女郁莲英爱才　杀解差寇云龙遇救
　　第三十七回　戴守备射书报信　岳员外开阁延宾

　　卷八
　　第三十八回　投宿黄昏纵谈前日事　裙锣青眼结识少年郎
　　第三十九回　小英雄自投罗网　好夫妇各走程途
　　第四十回　高小姐山上赠金　赵知府舟中送酒
　　第四十一回　赠灵药幸保千金躯　劫行囊误入三宝殿
　　第四十二回　怯书生权作番王女　浪荡子惊窥绝世姿

　　卷九
　　第四十三回　犬吠花村常使我提心吊胆　凤随萧史不劳你夜去明来
　　第四十四回　假婆媳一场勃谿　小夫妻两般情意
　　第四十五回　弃亲寻亲备尝艰苦　失马得马总是前缘
　　第四十六回　一棹渡长江只为着渔香猎艳　千金买小妾空费了巧语花言
　　第四十七回　山寇乌合劫城池　泼妇鸩毒弒夫主
　　第四十八回　琴堂上屈打成招　穗帐中佯悲洒泪
　　第四十九回　雨露承恩佳人朝北阙　雌雄莫辨奸相择东床

　　卷十
　　第五十回　泄机密醉后狂言　识仇人心中暗喜
　　第五十一回　才喜良驹归故主　又闻密友作高官
　　第五十二回　不忘车笠盟寻张遇李　远寄平安字指柳说槐
　　第五十三回　飘泊孤身不堪谈旧事　兵戈满目何处访仙源
　　第五十四回　小英雄阵前斩白马　老将军山下设红灯
</div>
    <div class="pagination">
<span class="current-page">1</span><a href="第一奇女_page2.html">2</a><a href="第一奇女_page3.html">3</a><a href="第一奇女_page4.html">4</a><a href="第一奇女_page5.html">5</a><a href="第一奇女_page6.html">6</a><span>...</span><a href="第一奇女_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
