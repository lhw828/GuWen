<!DOCTYPE html>
<html>
<head>
    <meta charset="UTF-8">
    <title>夏商野史 - 第 24 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 24 页/共 33 页</h1>
    <div class="content">　　商师次于陶山。旬范之师来合，旬范曰：“闻三侕之人，往结九夷及有施氏来复，允愿速备之。”
　　商侯问伊尹，伊尹曰：“易为力也。使人东招莱子国薄姑氏，南谕淮夷，以掩其后。
　　贼不战自屈矣！”
　　商侯曰：“王者之师，固如是乎？”
　　伊尹曰：“正如援溺救焚，不得不濡裳焦额耳！”
　　于是命庆辅以灌、鄩二国之师，往说莱子薄姑氏。命湟里且以蓼六之师还。会支机子，以往淮夷。
　　商侯自部分诸军以伐履癸，九伯为龙，胙伯为云，有鬲为风，黎侯为蛇，息侯为鸟，安侯为天，柏子为地，葛氏为虎。
　　为八阵而周于外。中军则虞生衡将前，昌允将左，高离将右，旬范将后。商侯自将中左，费昌为御。伊尹将中右，为副。阵于陶山之阳。商侯虑履癸之勇。伊尹令前军皆置行木栅。每一车用一寻之栅，立四柱为纵，五贯条为横，内有邪柱亦四，四人持之以行于车前。车中人则注矢外射。既阵，履癸等咆哮而来。商侯及诸侯前军用伊尹法，举行木栅如堵而进。兵既接，伊尹令步卒立木栅。一栅只用二役人守之，其四步卒悉从栅挨出斩贼马。贼马被伤反窜，战车皆偾。伊尹令拔栅，麾军大进，三侕之众大败。云蛇两阵追敷孟军，斩敷盂为三段。鸟地二阵追疆蒑军，疆蒑大怒，自恃勇转斗。息侯射之，洞目出脑，乃获之。独鬼臼走归，败军悉从以归。于是履癸又独步冲击于大军中。伊尹令四面木栅围之，人尽注矢射履癸，面中二矢。大怒吼跳，奋铁钩击栅，栅折。伊尹令合二栅为一。人于栅上，用布缕为长条，条未缀以铁石，向履癸系之，而绕其铁钩。于是长条皆绕铁钩，如业藤缠树。果然将履癸缠倒，夺了铁钩。
　　履癸只得去了手，跳一栅，夺一长戈，冲开一栅而走。走归三侕城，与鬼臼协力守城。真是一伙顽物，不通人性。再攻不下。
　　商侯恐劳顿诸侯与其士卒，命番更来从替换归息。一面朝会东方诸侯，一面待庆辅、湟里且二边消息。遂居陶山，息师半月。四面困柱三俑，三侕之人无食，乃尽服。四月履癸与鬼臼率狞丁百三十人，驾车十乘，奋勇杀出，遂奔九夷去了。
　　那庆辅、灌鄩之师至莱，莱人不服。灌鄩之师伐之，乃服。
　　莱子同二君来见庆辅。庆辅命俱师同往，谕薄姑氏。薄姑氏不从，四军伐之，薄姑氏逃入九夷。庆辅入其国，恤其民，布商侯之德。于是东夷诸国皆服，报来商侯。
　　那湟里且、蓼、六之师同归豕韦旧境，招大彭、支机子。
　　彭祖、支机合众往谕淮夷。淮夷即时奉命，曰：“下荒之夷，久思归化，无所繇也。何幸天光照及奥陬，敢不从命？”
　　遂引师会湟里且。湟里且嘉慰之，合师报商侯。
　　商侯问伊尹曰：“九夷、蒙山，置之乎？伐之乎？”
　　尹曰：“一日之劳，百年之逸也。今借民力，后将不堪，反弃民命矣！
　　”乃命庆辅率三国之师，攻九夷之北。命湟里且率四国之师攻蒙山之南。商侯自率大师东进，八月至岘山。商侯问曰：“先何攻？”
　　伊尹曰：“先有施氏，夏王必在有施氏。有施氏败，则九夷自败。且九夷散居，不便于攻也。”
　　师遂围蒙山。湟里且率四君来归，合师。履癸以蒙山之师出。伊尹令用前三法，木栅堵进，缕索萦绕．万矢交发。履癸至此，无所施其勇，大败归城。城中有老臣时雍者，前劝施君独献妹喜者也。合该此方人有命，时雍年百三十岁尚在。谓其诸子八人曰：“天生夏王，以亡夏国，多残夏民，久已当亡。今毋复残吾民。”
　　人人遂密与施君子合谋斩鬼臼，醉履癸以酒，酒用麻药。待其熟睡，缚之麻绳百道，献出而朝商侯。商侯谕施人而赏之，不入其城，令施人谕九夷。九夷遂擒薄姑氏来归。商侯谕遣九夷，流薄姑氏于朝鲜之岛。
　　其夏人履癸被缚，酒醒尽力号叫，商侯不忍见。不得已，命造坚车槛之，断其缚。问诸侯曰：“当何以全夏王？”
　　诸侯请诛之，侯不许。六侯曰：“欲全其命。须贬之。无所施其武，使不害人。则惟南方有巢之国，其国有一地，昔人构巢而居。
　　一夕四面皆陷成湖，水深数丈，此巢独存。今其地名亭山，广数里也，惟船可以通行。今彼处此可置一旬之食，令死罪之人事之。每旬则一济其食，常时不设舟往来，彼安所用其武也。
　　遂命六侯监履癸放之于南巢。时甲午岁，桀之五十一年也。履癸至南巢，但见那：四围皆水，中间亭山，不是酒池肉林。土室数间，已无倾宫、长夜、金柱、玉梁。庖奴数人，不是佞幸成群。颐指如骛陋婢数人，并无娇妃、嫩嫔、螓首、娥眉献媚争怜，望幸交欢，鸩酣颠倒。断荠尚用木刀，寸铁不具。无复铁钩二丈，横击千军万乘高车，挞伐四国。脱粟酱肉，日供三餐，哪见新声妙舞，上膳飞觯布帛丝絮蔽身犹寒，安得珠天宝地万国金钱。
　　履癸至此，伤心忿恨，卒不忿已往年所作之过。乃拊膺叹曰：“吾悔不杀子履于夏台，致有今日也。”
　　吕东莱曰：“桀有万恶，仅有不杀汤之一善耳！乃犹悔之，是耻一善之尚存，欲万恶之皆备也。悲夫！”
　　履癸既被放后，抑郁愤闷，忧苦痛恨，三年而薨。汤王闻桀死，为之罢朝，禁弦诵歌乐者三月。命埋之南巢，谥之曰桀。
　　命大夫问其弃元妃于有洛，时元妃已薨。命有洛厚葬，封其子惟坤于油，奉少康之祀。
　　放桀之年，仲冬，天下诸侯朝商侯于亳，推戴商侯。商侯三让于有德，不可。而后即天王位，是为汤王。不知后事如何？看下《商传》再说。
　　女娲轩辕有征诛，生杀亭毒天运乎。
　　尧舜禹汤因势转，世人浪说总糊涂。
　　第二十回汤王祷雨桑林野仲丁兴兵伐蓝夷
　　话说乙未元祀，汤王即位，文武百官朝贺已毕，以伊尹、莱朱二人为相。另尊伊尹为元圣，播告于众。当时桀为天子，作事邪虐，民不堪命。汤王于是尽反桀之事，凡治民为政，尽用以宽厚，人民大悦，乃改正朔。先夏时，正朔用建寅之月为正月，汤王不欲与桀同，正朔以建丑月为正月，今十月冬至日是也。改岁曰祀，行甲寅历，色尚白，牲用白，以白为徽号，服皂冠而衣缟。
　　是时，大旱七年。初旱三四年，尚未甚旱，民田也有半收。
　　及到六七年，草木尽凋，溪涧绝流，却真是枯旱了。当时便有两般怪物，一种鸟类，天正将阴，它们便三五成群的飞起，那阴云便散，红日益赤了。又有个人，长二三尺，赤身裸体，目生顶上，行走如飞。他一走过，那日色便加热，好似火里一般。
　　后人查得《博物志》上，鸟名“肥遗”，见则大旱。查得《神异经》上，三尺人名“魃”，又名“貉”。所见之国，赤地千里。人民见这两物出来遏云止雨，千般作怪，每一见，无论童稚，各抛石掷瓦击之曰：尔形类鸟，尔恶逾枭；尔半似人，尔全为妖。尔唳则满天红日，尔走则遍地皆焦。不是尔为祟，胡为而阳骄？不是尔为恶，胡为而焱翱？抛石击汝脑，掷瓦断汝腰。看汝安得飞？看汝安得跳？
　　先时三四年旱时，尚有些收成，人还不惊。这六七年莫想提起一个雨字，便是半点水也没有滴的。百姓眼见得是这两个怪祟作祸，但恨既掷他不着，又赶打不上，好生闷人。然当时虽旱了这七年，并未见饿死一人。盖成汤时每劝课农桑，又省刑薄敛，是以百姓俱各勤力耕种。但耕一年，便有两年之积；耕两年，便有四年之积，所以民间尚有蓄积，不至饿死。然旱得多年，人民不知旱到什么时止，因此着是惊慌。汤王见这久旱民间，也数上祈祷，不见雨下。乃命太史曰：“朕欲祈祷，先为朕占之。”
　　太史占毕，奏曰：“依臣所占，若要天雨，应烹一人当作牺牲，祷乃有雨。”
　　汤王曰：“朕所为请雨者，正以为民。今必烹一人以祷，朕当自充之。”
　　遂斋戒沐浴，剪去头发，断其爪甲，乘素车白马，身婴白茅，为牺牲状。问群臣何处可祷，皆言桑林一片地面空阔，可以祈祷。汤王遂至桑林之野，仰卧于地，祝曰：“无以余一人之不敏，伤万民之命。
　　”乃以六事自责曰：
　　政不节与？民失职与？宫室崇与？
　　女谒盛与？苞苴行与？谗夫昌与？
　　汤王把这六事自责，只道到第六句，天已油然作云，沛然下雨了。百姓大哗，呼声扬数十里。这阵雨：不是杏花拨火在清明，榆荚黄杏春夏盛；不是月如仰瓦见前晚，础润鱼吟雨即倾。
　　多亏圣主宜洪德，
　　千里玄液尽畴盈。
　　这雨一下直是数千里淋漓，哪一处不被天淫所沛。数日雨止，只见肥遗着了雨，死在沟中。那旱魃着了雨没走处，走在厕里去，却死在厕里。时年大丰熟，汤王又以庄山所出的金铸以为币，币即今的铜钱。他铸了这币，吩咐群臣曰：“朕此币不是欲富国，将来给赎民间贫苦无可食粥度生，及至卖子女者。
　　”于是民间多因铸币，赎回了千万子女。卖在近处的已不消说，子母即得相会。有被人贩在远方去的，他告在官司，即命他父母自去远方赎回，母子仍得重逢。正是：昔为两地参商，今作一处团圆。
　　那些鬻卖子女的穷民好不快活。于是汤王以民间穷困至卖子女，多因无生息所致，乃以各处生物尽民生所用的物，令百姓把来相通作交易，使那贩来卖的得些小利息，尽可度日。民有生意便不死，吃那现饭而民无困窘的了。却如何先时天旱而民不至饿死，乃反至于卖子女者？盖缘天旱已久，蓄积之粟已吃尽故也。于是汤王此政一行，天下大治，乃作大濩之乐。如何名作濩？濩者？护也，言成汤之仁德能救护生民也。当春秋祭祀时，宗庙之内也须用几个禽兽以奉祖考。他初作个囿，张那三面的网于内，以取禽兽。好笑，三面的网如何取得禽兽？
　　却也古怪，自有不用命的自来钻入网里。汤王只择毛色堪用的拣了几个，那余剩的又尽情放去。在位三十年崩，寿一百岁。太甲嗣位。太甲，太丁子，汤王嫡孙也。后人钟伯敬诗曰：太丁早丧命难延，外丙仲壬天其年。
　　太甲应当膺玉历，能为贤主盖前愆。
　　戊申元祀，太甲即商王位。他初登天位，不知天位乃艰难的物，看作好放肆的事。毋量汤王为天子，兢兢业业，好生不自在，常常惊恐，一似陨坠深渊一般。他所设立典刑，生怕苦虐下民。岂知下民是我管压得的？弄得反成怕他，却不枉做天子？于是把汤王所立的典刑尽情换过。时伊尹在相位，乃是顾命大臣。见太甲惩般作为，大惊道：“似此嗣王，却不将国家败坏了？先王执中立贤之意，他全不顾，而夏桀暴戾荒淫之行，他反近似。若要他成个贤王，必须晓得先王自新明德之旨。不若放他于桐宫，此是先王坟墓所在，又有大训载在坟庙，看他能改过，然后迎他还国，复为天子，岂不为美？”
　　次日，乃陈于朝曰：“嗣王自作聪明，颠覆先王典刑。夫天下非一家之有也，惟有道者理之。今元首矣，天下非所宜，理合放之。”
　　仲虺曰：“放之何如？”
　　伊尹曰：“放往桐宫，使他日夕在坟墓之旁，思先王所以得天下之故，料必能启过也。”
　　仲虺曰：“善。”
　　即令与马，促太甲起行，只得带皇妃及女嫔十数人同往。
　　太甲仓皇无措，只得求道曰：“我去，天下将谁理？”
　　伊尹曰：“君能改过，则天下任君理也。一应政事，予当暂摄之。”
　　太甲乃与元妃、侍妾含泪登车。正是：万乘尊贵才快乐，一朝卸权实堪悲。
　　太甲来到桐宫，同皇妃安顿了行李。见只是十数间空阔房屋，哪里还像宫内艳闹的所在，觉得甚是冷淡。出门闲游不数步，便是汤王坟。但见禽鸟悲呼，林木萧疏，哪里还像宫苑里红绿笙歌的去处，愈添凄凉起来。耐烦住了周年半载，心上只是怀恨那伊尹。一日，散步在汤王坟前，行来走去，猛然间想起：“我先王为天子，真也谨慎。他有拯生民于涂炭，取天下若反掌。得了天下如何不要？为天子且再三推让，不得已乃践天位。若似我惩不守法度，漫道众诸侯推让他为天子，且个个像伊尹一般把我放逐了。这还是我从前所作的事不是，所以将我谪来桐宫，不过要我取法先王，他依旧把我当先王辅佐了。
　　然先王不过言的是仁言，行的是仁政。我今须处仁迁义，再莫如前不循仁义了。”
　　自怨自艾一番，回至桐宫，将伊尹所作《伊训》、《肆命》、《徂后》等编当为者，为之法度惟谨。
　　桐宫的人见太甲如此翻然改悟，乃相告曰：“嗣王近日大不如前。”
　　却来报知伊尹。伊尹道：“还看年把，使他磨挫得惯熟，方成大用。”
　　将近三年，太甲只存圣贤心，行仁义事。
　　伊尹闻知，乃会聚百官，陈于朝曰：“嗣王能迁善改过，增修厥德，可迎归朝，摄理政事。”
　　仲虺曰：“善。”
　　乃排驾往桐宫迎太甲回。太甲复践天子位，伊尹相之。诸侯闻太甲贤，莫不归心。
　　太甲今番作了天子，一心保惠庶民，赈恤鳏寡。在位三十三年崩，号为太宗。子沃立，是为沃叮辛已，沃丁嗣立，委任个贤臣名咎单。咎单有事，必去请问伊尹，皆顺伊尹所行，一毫不敢自专自为。八年戊子，伊尹卒，百有余岁。时天作大雾三日，沃丁亲为之临丧，葬于亳，尊以天子之礼，祀以太牢，曰：“聊以报大德也。”
　　墓去汤冢七里。沃丁在位二十九年崩。
　　弟太庚立，享国二十五年崩。小甲立，享国二十七年崩。弟雍巳立，是时，商道浸衰，诸侯多有不来朝贡者。雍巳享国十三年崩。弟太戊立，是为甲申元祀。太戊承雍巳衰微之后，若非奋发一番，国家便振作不起，天道也自然不顺他。所以到他践了天位，亳都必然有祥。桑谷二木合生于朝，且七日便大如拱。
　　太戊也不晓得这是灾还是瑞，问于伊尹之子伊陟，伊陟曰：“这是妖不是瑞。然妖不胜德，君之德政不修，所以朝生不祥之木。”
　　太戊大惊曰：“然则奈何？”
　　伊陟曰：“雍巳王之世，政教废弛，诸侯离心。今王能修先王之政，明养老之礼，则天眷在王，一木之灾，何足介意？”
　　太戊于是勤修德政，养老求贤，早朝晏退，问疾吊丧。三日那样桑自然枯槁死了。三年，远方诸侯重译而朝毫都者七十六国。又有贤臣一名巫咸，一名臣扈者，共辅佐之。太戊见四夷归心，大修汤王之政，商道复兴。在位七十五年崩，号为中宗。子仲丁立，乙未元祀。亳都河央水势汹涌，荡去民房甚多，毫宫亦被浸坏，仲丁乃谋迁都于嚣。这嚣地与蓝夷地近，其时蓝夷打听得仲丁迁都于嚣，城池尚未完就，有好多金银财币、宫妃彩女，要来抢夺。乃点起五千夷兵，寂然而来。当日仲丁迁都于嚣，伊陟、巫咸二人早对仲丁说道：“今王迁都，人见王搬动仓廪府库，兼且城郭未完，须防不测。”
　　仲丁闻说，便道：“卿等须为此严密提防。”
　　伊陟、巫咸领命，早已备了甲兵，四面屯扎了。
　　且说蓝夷率众来寇，将到嚣地三十里外，蓝夷命众偃旗息鼓，悄悄而行，曰：“看暮夜三更时候，便杀人嚣城，使他不知提防，夺得些财物马匹、彩女，也便是一场造化。”
　　众夷领命，将旗鼓偃息，寂然而行。是日，仲丁正与伊陟、巫咸、臣扈等，共议国事，也道城池尚未完缉，楼橹尚未竖造，且暮须防奸细。正言之间，忽一阵旋风吹入朝来。伊陟曰：“今日乙日，有此风作，主夷狄侵迁邑，是必有变。”
　　巫咸曰：“旋风入朝，为狂贼来，严备之则吉。我若不备，则此风为助彼攻城之风，我反不利矣。”
　　仲丁曰：“然则奈何？”
　　伊陟曰：“可于四门设伏候之，看他从何方来。一方伏发炮声响，则四面应之，擒之必矣。”
　　于是传令四门埋伏已定，仲丁道：“卿等既言当有兵变，今夜且莫退朝，同卿等在此以观事势，何如？”
　　伊陟等俱言：“臣当保驾，以聆佳音。”
　　仲丁命宫中设小宴，与伊陟、巫咸、臣扈三人共饮于殿上。巫咸见金乌西坠，玉兔东升，仰观天象，见一道黄云犯郎位星，咸贺曰：“若有寇贼，必落吾计中。”
　　仲丁曰：“何以知之？”
　　咸曰：“郎位十五星在帝座东北，主卫守之职。赤气入，当有兵起。今色黄白，大吉兆也。”
　　却说蓝夷二更静来到东门城下，见城内全无提防，四门并无门户，城垣尚只丈来多高。蓝夷大喜，道：“真来得凑巧，必大有所获。”
　　遂令张起旗号，擂起画鼓，大喊攻城。正欲攀上城去，忽听得一声炮响，城下一支游兵从东杀来，城内一支游兵从左杀来。蓝夷见有提防，急急抽兵走回。但听得东南一声炮响，一支兵起，西北一声炮响，一支兵起。蓝夷见四面兵起，惊得魂飞魄散，乱窜逃走。伊陟、巫咸在朝中闻蓝夷来侵，大喊道：“蠢物你来送死！”
　　传令各门合兵击杀。那四面逃窜的，被斩首数百人，生擒数百人，直喊杀到天明，追赶三十里而回。巫咸曰：“蓝夷无礼，侵犯中华。今幸彼军败衄，我师得胜，当乘势往征，以正不义之罪。庶四夷惊畏，不敢窥伺我中原也。”
　　伊陟曰：“巫咸之言是也。”
　　于是，仲丁遂命巫咸亲自率兵万人，直薄蓝夷地面。
　　蓝夷大败奔归，前后丧了千众，被伤者大半。闻得商王大兵又来压境，惊惶无措，不敢出敌。其国有大臣名巴里刺者，谓蓝主曰：“闻商朝君臣皆仁人，都因我国无礼，彼方征讨以责我不义之罪。今我王自认不是，遣人到贡，彼必休兵，不劳对敌也。”
　　蓝主道：“尔便代我退他。”
　　巴里刺乃单身奔出关来，到巫咸军前，口称要见主帅。巫咸闻报，道他孤身一人，谅无叵测，遂唤进巴里刺。巴里刺俯伏宣言：“蓝主今已悔过，并愿朝贡纳罪。”
　　巫咸曰：“既知罪矣，杀之何益！但作速遣人来伏罪，吾君当宥汝。”
　　巴里刺叩谢，上马去了。巫咸班师回朝。及咸回，巴里刺也赍币至嚣矣。巫咸奏知仲丁，发落蓝使客馆居祝次日，厚赐之而去。这正是：仁人能好亦能恶，大义先声胜檄书。
　　无敌不如初盛世，威名亦得遍穹庐。
</div>
    <div class="pagination">
<a href="夏商野史_page23.html">上一页</a><span>...</span><a href="夏商野史_page19.html">19</a><a href="夏商野史_page20.html">20</a><a href="夏商野史_page21.html">21</a><a href="夏商野史_page22.html">22</a><a href="夏商野史_page23.html">23</a><span class="current-page">24</span><a href="夏商野史_page25.html">25</a><a href="夏商野史_page26.html">26</a><a href="夏商野史_page27.html">27</a><a href="夏商野史_page28.html">28</a><a href="夏商野史_page29.html">29</a><span>...</span><a href="夏商野史_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
