<!DOCTYPE html>
<html>
 <head>
  <meta charset="utf-8"/>
  <title>
   赵太祖三下南唐 - 第 7 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   赵太祖三下南唐 - 第 7 页/共 7 页
  </h1>
  <div class="content">
   余兆曰：“弟子已真体灭亡，即诛却群仙亦非所益。果然事出于有因，金锭、冯茂等出阵，屡次多骂吾师为妖仙。不久当灭尽除了我一概左道，以免上惑人主，下哄愚民，为世之大害。果有其词，至弟子深恨其骂辱师尊，是杀身之祸不计较耳。今师傅偏偏不信，至弟子死还心不息也。且刘金锭不过后学之人，与弟子一辈同班，还称我师为师伯，一时下此辣手，将吾六人一朝诛灭罢了，惟他冒充吾师来赚捉去师兄，一时诛戮。有此大事冒渎吾师，非藐视而何？”当时余兆一派胡言，委实人理可听的，正是君子可欺以其方也。赤眉祖一想来心上动恼，后又被余兆再三实其言，禀罢，仍凄凄痛哭。赤眉不觉被其所惑，遂骂一声好淫丫头，安敢其藐过甚！且众道友亦不该护短轻动下凡，特伤我徒众多。且又忆起余鸿所失的宝书，皆是不轻传的秘诀，正合前去取回。遂吩咐栖云等谨守洞门，又命余兆灵魂跟去复往。余兆自知说谎，恐露出真情妄语，反而不美，意欲不往。是师命难违，只得强从。此时师在前，徒在后，一刻已到了寿州城。原赤眉已经四千馀年道行甚深，岁与天同，体万载不坏金身。他是尧舜时潜修大道，足不欲轻下凡尘。今看师弟情深，又被余兆再三乞恳，只得勉强来寿州城耳。正是：
　　一时覆醢闻凶信，不特情深悼丧子。
　　再说赤眉仙一到寿州，少不免要见一个辣手伤害以报知宋君臣。老祖不用恃着法物、符咒，便可旋转乾坤，一时按住云头，浮立于空中，向着寿州城中，把长袖一拂。当时城中宋之君臣正在帅堂上共叙议择日班师。一众正见日正方中，忽一刻变为晦冥，人人诧异。一时间阴风霎霎，遍土皆震，如浮在海浪行舟一般，摇荡不稳。太祖、众将、文武皆惧地裂丧命于此。人人惊怯，正在喧哗，有苗军师上三天占刘夫人有祸，是知此故也。即启奏圣上：“此非地裂危陷也。臣猜测赤眉祖临我寿州城，在空显圣，以责罚我们。圣上可焚香，待我众臣拜恳，自有处分。”太祖急令侍官摆列香案，御手焚香恳告：“大宋有罪，乞求高仙明现，指示领罪，不至株连满城百姓。”赤眉祖慧目一观，赤龙真主求请，只得俯从。旋即收大袖，一时宇宙光明，地中摇荡忽定。将真身现在檐头上，将手一拱揖，见太祖答礼。太祖开言曰：“仙师何以辱临凡上，有何指示？”赤眉祖遂将余兆回山之言，群女骂辱之故，是以特来领教也。太祖力辩其诬。刘金锭、萧引凤、郁生香、艾银屏、花解语五女，一认见赤眉师，便跪在香案之下。及闻他所说，合口齐称：“尊师伯不必妄听此谗言，致我等获罪于师。”赤眉一见怒曰：“一班不肖丫头，为着匹配丈夫，便尔背君累父。又强害及吾之门徒，自可将头颅割下偿命，反敢晓晚为师长妄辩。急将七宝神书、宝剑献还，自殪便罢。如若不然，管教满城沦为沧海！”太祖又代诸女求恳一番。赤眉又以刘金锭阵杀众人，责罚以逆天得祸，犹可恕饶。惟不该当变化为师伯形容将余鸿诱捉，使天下闻知道吾捕捉门徒有薄情无行为词。岂不将吾仙面毁坏，汝等罪罚难逃，休怪师伯无情也。当时众女将知赤眉怒不可解。但不知众女得脱其祸难否？且看下回分解。
第五十回　赤眉怒责五阴将　陈抟会集五仙师
　　诗曰：
　　人生谁不重恩情，覆醢嚎徒泪暗盈。
　　独恼邪魔饶舌处，几乎诸女赋生轻。
　　当时赤眉祖怒责刘金锭等，宋太祖多言与辩。只因赤眉师不容贷罪，又思强力以斗，诚恐法力不如，祸及人主与及夫家皆不能免，实见祸难。有刘金锭只思己一人又累及众姊妹夫妻人主，只可一人认罪，脱出数家夫妇与及夫家主上。只得对赤眉曰：“尊师伯且待吾等各回见父一面，死亦无恨。只得求师伯念着家师一面之情，三天之后，送回七宝神书、秘书、宝剑，然后服药依命身亡，是弟子所沾恩。”语毕，叩首哀恳，太祖又从旁解劝，老祖只得允请，含怒驾云而去。
　　有余兆一路跟，暗暗喜悦收灭得刘金锭，只有冯茂夫妻不除，为此矮贼为恨也。当日高、郑、冯、杨五少将，见妻人人受辱而罢，不胜愤怒。见赤眉一去，承应彼服药身亡之约。不觉对对夫妻，抱头痛哭。上自太祖、众文武视此莫不堕泪。五女英雄将自料今番断不能免死。刘金锭纷纷下泪，早嘱夫君自死后善视刘乃父亲，收四婢子为妾，然后宗枝不可因妾一人过伤而为不孝之鬼。君保含泪感谢贤孝之妻。又有萧、郁、艾、花四女将，不免少年夫妇不能一刻割舍深情，有言不尽生离死别的苦切。到次日刘金锭一想来，大宋乃气运当兴之主，难道妖人猖獗不无杀身之祸？今正在大宋应运之君，虽赤眉神通广大，岂可压上天玉皇大帝？谅得此事无妨。按下刘金锭想像。
　　再说陈希夷老祖破阵后，只见宋太祖留恋不舍，又许以日后再会之言，未必无因。今当其又将阴阳一算，已知大宋天子驾下各女将，有赤眉祖责罚之难。皆因妖道死心不愤，唆言赤眉，赤眉下山。只忧赤眉法力高强，诸女将非其敌手。倘不进退再触怒他，众女徒难免大祸。不免知会集众道友圣母等，与之解纷方得无碍。是日梨山圣母等也占算过，诸女徒被赤眉误听谗言下山责罚。又去会齐金光、金花各圣母，不约同心。陈抟正出华山，不期又来了黄石公、孙真人一同见礼，共议与众徒于寿州解纷厄难。一同驾云，在中途又会合了各位圣母，一程来至寿州城，纷纷按阶檐下落。众弟子齐齐跪接，并诉说赤眉师伯误听余兆等鬼魂谗唆，以至师伯亲来责罚逼命一番。众仙圣母各各安慰门徒，君臣、父子、夫妻方得换忧为喜。谅来各仙圣齐集，未必便畏一赤眉。有太祖先问众仙师圣母，怎生劝解得赤眉愤怒，抑或再动干戈。陈抟曰：“今李煜已经投服，陛下此后断无虑有甲胄之劳也，此事可以论理讲和。待明日山人等到见赤眉一面，陛下便可统群臣归国，一旦没有兵戈之祸了。”宋太祖闻言喜溢于眉宇。谅众仙来以理相辩，赤眉未必不依。诸徒又力恳托急请，众师皆允诺。有黄石公对孙真人曰：“道友，汝不免再入天宫，诣送生司马爷，告以诸门徒被赤眉逼命报仇，言知各女婺星乃奉玉皇旨命下凡保主，断不相害之意，劝谏他自可收手息怒了。”
　　孙子领诺，将衣袖一展高驾祥云，一刻已请来送生司马，将此情由尽说明。司马爷曰：“五女星原奉玉旨下凡保宋以定太平，诸怪仙不顺天命，自然该得诛戮。赤眉祖乃系大罗上仙，岂不明天命当宋之兴乎？且邪不胜正，理所当然。他门徒实乃逆天见杀，乃自投罗网本然。赤眉何得听谗所惑，偏庇门徒，要诛除良正？如今且慢禀玉皇上圣，待本神与各位仙师同往见赤眉，自有劝解之法。倘他不允，然后奏禀玉旨，以待天帝与他理论。”孙真人允谢，一同驾云走到了寿州城，知会过群仙约齐，已知赤眉先回鳌岛中。赤眉一见群仙圣母一同到来，必因诸女徒之事，意中倒有几分不悦，只得迎入。又见远远来了送生司马尊神，一同进洞见礼。赤眉只问：“众仙神圣何故光临洞中？”陈抟以恳求道友赦诸门徒之罪云云之意。赤眉见说，微愠曰：“山人非无故与令徒相仇，因至不合冒充山人，屈诱吾徒杀害，故实来与小徒伸冤，罚他充冒之罪。”孙真人曰：“令徒鸿、兆二人每每荼毒宋之君臣，屡败寇不止休。且已再擒再放，既去仍仇，以此势无两立，故不得不尔，非诸女特寻加害。”有司马神见赤眉祖无允解之意，只潜回大神殿中，取出前日上帝命诸女降生剪逆，以佐宋将盛世鸿图，展开在玉石桌中，互相细订瞻读。赤眉原非不知诸女是奉玉旨下凡的。一者只为兆之唆谗激怒，二者要取回七宝神书、宝剑，要恐吓金锭等冒充师长无礼，且问明怒骂师长藐视犯上不恭之意。四怒一同并积下，故赤眉一时之愠耳。将司马盛世图看毕，乃曰：“虽然诸令徒乃奉上圣母以定宋太平一统。鸿、兆妄逆天时，故不得其死，倒算自作孽不可逃也。但山人是众徒友师伯，弟子不称，不过鸿、兆不知进退，与汝为对敌。岂得将山人辱骂，多言欺藐。不看山人在目，应当念师长与山人同班并辈，不至毒骂相放，岂非将山人看得轻如鸿毛也，众道友以为何如？”
　　群仙、圣母等大惊曰：“岂有此理？吾之诸徒在山淳诲已久，虽未潜心人道，并无傲视长上之理。况道友乃先辈尊师伯，且非下凡护唐与宋相抗，他众徒焉能敢斗胆骂辱以取犯上？深咎此事，想必令徒鸿、兆不愤死亡，要激恼道友下凡仇执各小徒耳。故挑弄唆言，何足取信？求道友勿为所蔽，事须三思以明辨，免错冤屈于人也。”赤眉一想，果然因兆一面之词，在诸女岂敢将此毒骂之言，以取罪戾？正要查问兆，又有金锭、冯茂二人，因陈抟、圣母带他来交回赤眉书剑，故跟随众仙在后。今见赤眉师言来，皆乃余兆谎惑的。二人下跪上禀师伯：“此唆言出余兆之谗谮也。岂敢弟子辈犯辱尊师，大罪难逃，敢出之于口？”赤眉又问余兆，见他言语支离，不似回山时对供，遂向兆大骂：“好逆畜！死不知自责幡悔，还敢唆唇弄舌，几至错责诸贤徒不几乎？！因汝唆谗又要与各师叔作对，岂不又要杀斗一番，有伤同道和气？”骂一番怒气小解，又立誓此后再慎施教门人法术，免得生事扰乱尘寰。众仙、圣母等皆以为然，所以古来一有变乱多有奇人法士出现，然自元明以后，遂罕有其匹。皆因赤眉感着鸿、兆闯祸，故后来绝不以法教授生徒。后世遂少了此种，此是世俗人所猜测，亦不得指此为实据也。
　　当日赤眉见明白此唆谗之言，怒气尽消，化仇为好，与各仙再谢，各各欣然。冯茂又呈献回神书、宝剑，赤眉接回收藏过。司马神收卷回盛世雄图，辞别众等，回天曹去了。众仙、圣母亦辞别赤眉祖出洞。赤眉对众仙曰：“道友，吾不到寿州了。且于宋太祖驾前，代山人一言回拜。此乃恶徒兆不顺唆谗，以至亲来唐突，仰宋君勿为介怀，是有劳代陈谢之。”众仙领诺，拱手驾云，一众回到寿州进城。自各仙去后一天之久，大宋君臣正议虑及此去未回，不晓其中有无变意否？一刻见群仙回城，太祖、文武众臣一齐急请问事体和安否？众仙将赤眉误信余兆谗言等说知。不知后来如何？且听下回分解。
第五十一回　询国运太祖求判　泄天机陈抟预征
　　诗曰：
　　君圣臣贤国运昌，不须迁务长生方。
　　天心应视民心见，奚必谆谆定末场。
　　再说，宋之君臣得众仙、圣母，又蒙司马尊神同往金鳌岛、明白了余兆谗激，赤眉赦罪诸女将，太祖并小五阳将父子妻儿一同拜谢。太祖又令人并列香案焚祷郊天，当空叩谢神圣，众女夫妻实乃死中得活，皆向神明祷谢虔诚叩礼，是理所当然。是日君臣喜色扬扬，又向众仙、圣母感谢搭救众人。太祖重命徒开素席与诸仙酬叙，且欲与众仙、圣母同班师归汴京城，共统山河数载。待再灭了幽州契丹，及太原天下，使天下复归大统，少享富贵，酬答恩德之万一。群仙曰：“山人等乃世外闲俦，慵惰成性，又不当久居尘土，有累清修。今不过为着陛下地基混一，只得纳闲冒罪劫下凡。岂容留恋富贵？不劳陛下念虑酬报也。”太祖又曰：“即如日前被余兆下毒水中，苟非得黄石公大发慈悲救援，君臣安有今日？况今天下割霸还有数州，后再遇着余兆，一统如何请得群仙扑灭？”陈抟曰：“赤眉师有言，以此后再不教生徒，斯世下便无此辈了。今虽太原、幽州尚未称臣，自有二王爷光义与陛下代劳。且高家英勇，曹国舅彬才智一般王侯无敌。文可安邦，武可定国。陛下何须过虑？自此征役颇息，主上自此肉食万方，只真应着：‘对酒当歌，人生几何？’之语可也。”
　　原来太祖自征南唐李煜以来，先着光义弟署国。不料这二王爷平日原是心多疑，不其爱敬其兄，不似宋太祖友爱心之宽大。故当日被困寿州，非有御札回朝，他实未曾持自起意，解一粮秣一兵前往救驾。太祖自此也略知他不臣不弟之心，遂有几分着恼他。今闻陈仙师说其日后可以代劳灭寇，心下还不准信。但属手足，况为天子之尊，当以襟胸宏度为忍之。原是陈抟此语有因，分明是预说太祖死期将近，故教及时勉乐，至于伐太原、伐幽州，至光义太宗登基后，乃行此事，太祖不及见也。故当日陈祖师谜语，实暗道着未来之事。太祖哪里得知，所以含糊答应过光义代劳之语。又问以国运长短之数，皇弟寿算如何？陈师又言：“自古主仁则兴，不仁则亡，皇天无亲，惟德是亲。故国运兴衰，寿数之长短，皆视仁德为定券。至于天定券人定数，非山人所能知。人定胜天是贤相谏君之美。”太祖念着自己半世倜傥，不过因时起事，意外遭逢，居然九五，安无天定之数，但恐陈希夷不肯明说耳。遂力叩不休，陈抟只得写下数句。
　　十八年前马上王，居然周武与成汤。
　　此回烛影摇红夜，过此皇龄万寿长。
　　此语乃是陈抟说出赤龙归天日期。过又写四句曰：
　　由来边寇最难降，王气将钟在土邦。
　　可喜忠良长倚辅，君臣相守到沧江。
　　陈仙师起句二语，分明道着继宋后而兴者。惟此尾结二语，又道着赵昺王真、陆秀夫君臣母子，在崖门猪县山坠长江而死。
　　当下未来之事，除了神仙哪人晓得？太祖也知陈希夷必不肯直说，泄露天机以取罪戾。旋亦不多盘诘再渎，将祸福一概撇下，听之天命而已。惟黄石公又言：“人生行事，惟本之理以定，而数亦随之。况人君有道，造命之权，自己操之。何必谆谆举问前定为言，反劳陛下龙心。况自受困三年馀以来，未免劳肝损及元神，又且余兆下毒虽解，犹恐残留脏腑，馀患未清，恐乘血气之良，有痈疽发作等症。此后深宫酒色两字，倍加节欲，方免毒从房发之患。”太祖大喜嘉纳：“黄仙师金石良言，应可佩服不忘，以为成守之药石，箴规训诲。”正是：
　　天下由来第一毒，只为桥色与酒肉。
　　此席之言，黄石公勉谏酒色二字，切中太祖生平毛病。实乃洞见肺腑，又且爱君之仙情见乎其词也。太祖安不动容受纳？一时饱德，庶几安有。入夜又盘旋多时，各仙师、众圣母召齐众男女门徒，勉励一番：在家尽孝，在朝尽忠，凡事要体天而行，不可恃才率意等故多言。然后与宋太祖告别，并各门徒留恋依依不舍，师弟情深。正是此一别，后会无期，各门徒男女皆下泪苦留。太祖亦然。群仙曰：“山人等知陛下情长大度人主，记念殊深，不胜铭感诸怀。并各门徒亦乃仙凡各别，尔等享受人间富贵，为师等情志超闲，不须效着世俗儿女态。况我们视百年为瞬息，万里若近途。朝廷若有事时，自有当缘再到，何优会晤无期？陛下不必费龙心相留，众门徒不须怀切，各宜自爱。”语毕，六朵祥云从空飞下，各仙师、圣母跨上飘然而去。太祖、各徒、各文武大臣道送，上观没云影方回。互相论及两番得仙师破阵解厄，方得成功，同说回京熔铸金躯以酬大德祀典之事。
　　随后杨业见南唐平服李煜称臣，亦请旨回山，太祖一想，喻令其父子同归汴梁封赐重爵，以报答军功。杨业再奏曰：“王恩浩荡齐天，理当遵旨送主回京，惟老亲风烛之期，寸心不欲远离。待诸异日，臣自当依旨来朝，以报陛下宠命之光也。”太祖点头，大加称赞：“将军忠孝两全，卿一心回山事父，朕亦不得强团。但征役尚无珠宝犒劳一军，且待朕回汴梁，自然命使臣少赍金帛到山，以酬赏多士。”杨业父子同奏曰：“区区微功何用陛下龙心念切，为国勤王正臣子义分当为也。”住语君臣交酬多话，果然次日杨业、佘氏、延平携妻花氏夫人辞别圣驾载道。自太祖以至众王侯、文武大臣三十馀人皆来钱酌送别，一班女英雄至刘、萧、艾、郁与花解语尤属姊妹情长，正以乍合忽离，殊难割爱。特因各事夫家，不得不分袂。惟五女珠泪汪汪情感而已。当日杨业夫妻父子一同出寿州城，五万大兵随后拥护。太祖亲身出关送别，自然请大臣无一人不出城十里之遥。杨业父子马上拱揖数次，请圣上各王侯请回。太祖只见远送，只得住驾，各文武随回入城。
　　是日见靖乱诸事务完备、择吉日就便奏凯回汴京。六军大小文武，一闻此信，人人喜悦欣欣，各各打叠行装。威威武武，将士文臣济济，鸣金进鼓。李煜君臣闻天子登程，早备白金四车，黄金二车，珠宝土产之业二车送行，俱出城候驾。一见天子出城，俯伏。太祖着唐主平身曰：“朕历此土三年，今方得平宁，与卿等共享太平之福。蒙贤王厚礼，不须远送，汝君臣守土和穆，上下一心，与国同庆，朕有望焉。朕回汴自当差官犒赏汝等君臣复礼。”唐主君臣揖拜：“陛下圣主赦罪，汪洋天恩，又劳圣驾远涉边隅，臣等之过也。”少不得相送远远而还。一路父老子民喜圣天子经临衢道，莫不香烟载道，结彩铺毡，香花扑鼻。一路大小官僚郊迎百里，说不尽肃静威严，龙颜喜霁：“众百官民土有此爱朕之心，真好百姓也。”实乃王者大兵所过，秋毫不犯，故只由故土省远远观瞻圣上威仪、护从，以及众王侯、文武、女将、大臣好不威扬。水陆之师过处，风景日殊，陆马江舟，人人归心似箭。不知天子回汴如何？下回分解。
第五十二回　平南唐太祖班师　赏战功二王惧罪
　　诗曰：
　　三载南征逆命诛，神仙凡将效驰驱。
　　总由太祖当昌运，从此不劳动六师。
　　再说宋太祖一程大兵水陆赶急，一天回归汴梁城。飞马早报，有署国君王二御弟，左相赵普以及守国文武大小官员，尽皆出皇城十里之外远来迎接圣驾。此乃礼之常，不须过述。当日座御金殿御榻、众文武朝恭过，二王爷贺喜陛下得胜，起居一番。太祖略言征役之劳，高王爷又将兵符帅令交还太祖，大兵发回兵部，所剩饷粮交回户部，已毕。太祖旨命：“各将士大小三军，且各回家见母，下抚妻儿，明日见驾论功赐爵升赏。”众文武大小三军，欢声谢主龙恩。天子回宫拜见杜太后娘亲，幸他远行几中妖道之手，今得王儿成功回来，实乃忧中变喜。太祖亦以远征久离膝下为咎，自责请安已毕。又有一众皇后，东西宫诸嫔皆来朝，恭请叩龙安。皆说久别喜回之话，此是一定常情。当日各文武大臣各各归家，父母妻儿膝下不胜欣悦。惟有史珪、石守信二人殁于寿州城，只得两棺运回。史、石二家不胜苦楚痛哭，何我家之不幸。住表史、石二府开丧超度亡魂。
　　再说次早五更三点天子升座，文武百官大小纷纷入觐，恭肃山呼，文东武西侍立。宋太祖想来驸马须则功劳浩大，出于父子夫妻一门，然位为东平王品级已极，无以再加。又以军师苗从善参赞军机，占卜灵应有功，至屡救护诸人，加升上柱国平章事，食邑万户。又在军中已封刘、萧、郁、艾、花五女为夫人职，今再加封五宫主正一品夫人。高、郑、冯五人封五少王，进足正一品，食邑万户，世袭加恩。然旧日三王五侯九节度官阶之品街已高，仕途壅塞，不便再迁，亦加食邑耳。至于史、石二候亡于寿州城内，今着阴封侯足加赠为王，仍以王礼安葬，发出库银着官资赠各十万两，以为丧用之资。伊两家公子上朝谢主隆恩，安葬事也无交代。又将萧、郁、艾在南唐被李煜杀害已阴封赠爵，今仍将三人配食于忠臣祠，且著显其名，为礼典与国始终。萧、郁、艾三女夫人赴即代父领恩。高琼又奏请召妻父刘乃到来终养，少尽个子恩情。太祖准旨，即命他夫妻偕行接迎来王府中与高王相见。两亲情喜色欣欣，是藉女儿恩光，功劳浩大。圣上敕封乃为礼部尚书，着旨续取夫人。刘乃以年老不娶止之，圣上不强。后君保以半子承之，以次儿为主嗣于刘家一脉。此是后话不别重提。却说宋太祖此日又旨命高君佩赍了许多币帛、缎彩、金珠，不下百万之丰，前往山后石州，赏赐杨家父子。外有弩金五千两，赏与他手下随征兵卒。一时犒赏分明，举朝皆喜悦服。有名士作颂以纪太祖征服南唐军功，曰：
　　建龙九年，戎有南唐。倚邪猖獗，竟不赴延。帝其震怒，即议亲征。整我六师，是讨是伐。既临其城，谕以威德。蠢尔不灵，大邦为仇。神人定谋，将士努力。料敌制胜，威克鹿元。遂克南唐，还师于京。鬼方宾服，罔有不庭。昔周之宣，有方有虎。诗人歌功，乃列于雅。在宋初兵，混一区宇。赳赳桓桓，亦昭厥绪。
　　此颂休提。
　　却说当日各臣功劳，满朝皆有赏赐，独不及于署国功劳，乃光义二王爷也。此时光义满心不悦。且太祖不时说出被困于寿州，朝中无一人设个救法，倘非众男女将士用命，及群仙帮扶，身抛九重天国，命在他邦矣。语近讥责御弟光义，绝不思量救驾一兵一粮，不到一书一字问候之意。故光义觉得心不悦而惭，又恐自危。兄弟上越见面目不周之处。太祖思此无情之弟，亦欲加罪之。但属手足难行，并碍着母后钟爱者少儿。若执之正法，有伤母心，不特失之友爱，又有失孝道了。然当初杀却一结义郑子明，尚且南唐有所藉口，况今骨肉乖通，难免臣民指责，故随亦隐忍不发。然而友爱之情，自此益衰。光义惧罪，亦如坐针毡恐将不免，寝食不安。所以得一事不如忍一事，忍一事不如省一事，以太祖之明哲大度，今因二弟不发兵粮问候一言，固属他无君之心，不敬兄，不念手足，是理之非者。但事已既往，不必再言。公子三至，光义惧罪。有为烛影摇红之事，复多一疑。且后光义登基后，号为太宗。至征伐太原，未行赐赏，王子赵德昭请叔太宗行赏于臣下武功，至太宗多疑。在太原中军，时闻谗言，德昭思为帝，自立以继父太祖之说。太宗闻而忌之。后班师见德昭请旨行赏将士军，太宗即变色，曰：“朕且未行赏，待汝为君时再赏之。”斯时德昭请行赏战功，乃国家所当行正务。德昭无乃爱重战功兵将，以奖功为国之心。不意太宗多疑而变颜以恶应之。是至德昭自觉惭惧忧愤自缢，不得其死，亦一疑字。是不论君臣、父子、兄弟，一疑字不忍不省，未有不做出相仇失欢失爱，而相祸危之思也。复至德芳、光美二王皆不得其死。现太宗之立心亦见险矣。
　　只奈何杜太后以妇人之见，命太祖曰：“天下须儿马上辛劳所得，然汝弟兄三人均同手足，倘儿亡，然后将大位传与光义。待光义后，传之光美。待光美后，传回汝子德昭。儿且准依。”当日太祖乃系胸襟大度帝王，一闻母命，唯唯准依。后果至太祖病重不起时，依杜太后命，犹曰：“光义此事好为当为之。”是托以江山之语。不料光义入问太祖之病，烛影之下，遂报宋太祖驾崩，是诚千古疑案也。为父开基，本当嫡子继立。缘因妇人不知大节，以兄弟手足亲情而疏间其父子。传德昭出于礼之大典，然而太祖依着太后之请，将位传之弟光义。而光义应当百年后以太祖之心为心，复当依命传之光美，后光美不愿为君，即当传回御侄德昭。方见公天下之心，方不负太祖依母命以存友爱。奈何光义于赵普一奸诮之言，遂公然传之己子。是上负太后、太祖之心，下干臣民日后之义。是君臣原其心一私于己，不以太祖为念，一心迎媚要君以固足位，是其君臣罪之难辞其责也。
　　住说宋太祖自从平伏南唐班师之月，又值太皇太后寿诞佳辰八旬之一。太祖吩咐传旨王子、王孙、妃后、文武王亲、大臣与太后庆祝千秋。王亲国戚文武纷纷送献仪礼祝。天子大排御宴，文武百官皆赐赏。是日君臣畅叙庆闹纷繁，各宫皇后娘娘下及妃嫔一般兴祝开筵，一连三天。高王爷是当今国戚，少不免一家王姑及刘夫人同进内宫上寿。杜太后见女儿及甥媳全来，不胜老人喜悦，留宫一月，方放他婆媳回王府。
　　闲言少叙，一日杜太后对王儿赵太祖言：“吾儿虽然马上十八年辛劳，方得今日位登九五。但汝弟兄三人皆同一脉，倘百年后，可将大位传之弟光义，及光义后，传之光美，光美复传王孙德昭。娘觉得富贵相同，手足共沾，未知吾儿意见若何？”太祖一想，此位不过因循无心而得之，自黄袍加身，是众将作成耳。今为一家相传，何人不可？况弟兄非比别姓，有何干碍？遂满口诺承。杜太后深喜王儿笃于友爱，一诺而弟、娘心安矣。不知太祖何日传位？下回分解。
第五十三回　病痈疽太祖驾崩　承统绪晋王依诏
　　诗曰：
　　开基匪易守基难，十八年劳马足间。
　　有子何须传太弟，误依母命送江山。
　　却说宋太祖自领诺太后传位与二弟光义，不觉征服南唐后又二年。太后年已八旬之三，一病不起终于内寝。太祖弟兄哭而执丧，文武百宫挂孝素服，安葬皇陵不多细述。其时只有北汉主刘均未下，然太祖自胜南唐后，仍不以北汉河东为意。为人不劳即追，太祖自即位后，前十年不离盔甲马上，自十年后不征伐者数载，年纪近五句了，今逸暇中不记黄石公之劝勉遗言。文有军师赵普等，武有高、曹、潘、王诸人，正是深宫闲暇不念及前劳，方味为天子之贵。粉黛三千，金钗十二，椒房尽倚，娉婷宫院，群妆国色，即平民唱随如愿，不胜意味胶投，尚觉鸳鸯坠里。况贵为天子，六宫承恩，群争望幸，其中巫峡自荐，雅意迎送，自然将一个英明猛勇君王，晚年迷得如痴似醉，似一捣药守宫未吐。当日天下十之平服七八，所有万方贡献的山珍海味杂然排陈。今日在东宫把盏一欢，明日又在西宫围炉开瓮，于是捧兕承槽，衔杯漱醪，奋髯骑踞，枕粕藉糟，恍然而醒，又兀然而醉。后有史官到书数语，以志其沉湎。其词曰：
　　芳菰精粺，霜蓄露葵。元熊素肤，肥豢脓肌。蝉翼之割，剖纤析微，累如叠谷，离若散雪。轻随风飞，刃不转切。山鸠斥鷃，珠翠之珍。寒芳答之巢扈，脍四海之飞鳞，臛江东之潜鼍、臇笑南之鸣鹑。揉以芳酸，甘和既醇。元实过咸，厚收调辛。紫兰丹椒，施和必节。滋味既殊，遗芳射越。乃有春清缥酒，康狄所营。应化则变，感气而成。弹徵则苦发，叩宫则甘生。于是盛以翠樽，酌以雕觞，浮蚁鼎沸，酷烈馨香。可以和神，可以娱阳。
　　乃是言酒食之美。又有数语道其色荒，其词曰：
　　尔乃御椒房，临内苑，琴瑟交辉，左篪右笙，钟鼓俱振，萧管齐鸣。然后姣人乃被文縠之华袿，振轻绮之飘摇，戴金摇之熠熠，扬翠羽之双翘。挥流艾，耀飞文，历盘鼓，焕缤纷。长裙随风，悲歌入云。矫捷若飞，蹈虚远跖，凌跃超骧，婉蝉挥霍。翔尔鸿翥，濈然凫没，纵轻体以迅赴，景追形而不逮。飞声激尘，依违属响，才捷若神，形难为集。于是，为欢未淙，白日西颓，散乐饰，微步中闺，先眉弛兮铅华落，收乱发兮拂兰泽，形媚服兮扬幽若，红颜直笑，睇眄流光。时与吾子携手同行，践飞除，即兰口华烛烂，幄幕张，动朱唇，发清商，扬罗袂，振华裳，九秋之夕，为欢未央。
　　此编乃是言宫中声色之庶。太祖自此以酒色相继，卜昼卜夜不辍，龙颜从此渐觉销减。有军师看来，近日圣上与前马上时大变，遂不上疏本，即面奏曰：“洞房情宫，命曰寒热之媒，皓齿娥眉，命曰伐性之斧，甘脆肥脓，命回腐肠之药。今陛下越女在前，齐姬在后，纵欲于曲房隐閟之中。此甘餮毒药，恐伤圣体，大失天下所望。况青宫尚稚，未能强立，求陛下自爱。”奈太祖原素性不羁，未御极以来，本是一个新丰市上英雄。今闻军师所谏，理之明知者，虽口嘉纳之，然不能舍此二事强行。苗军师只得叹惜而已，亦无奈之何。未几酒兴倍浓，美色愈加有等。奸臣邀宠，又假旨万选，凑以豫北竹叶，荆南乌程，由是远方来贡者不绝于路，一时浮议犀沸。岂知酒毒非常，太祖大醉入房，醒来忽觉身体发烧如炙一般。早起，君太医诊疾，皆以关脉浮数，恐主发痈疽病。思是用药以曹花、能程及荆妨败毒等方，有苗军师急入宫求见问候，并力谏主上，以所病皆因酒毒所发，必须切却，服药方能奏效，自此须当切戒以倍龙体。
　　当日太祖亦自知病深，故勉强戒过酒数天。奈五盏不交，终觉三浆难馈，欲登大饭之山，必先入酒泉之郡。故世俗所云凡人嗜酒日久，肚里实有酒痈顽症之患，此后纵欲戒之不能，实乃真的。当日太祖强忍戒不上七八天，便尔粒食不沾口。细想酒虽有害，但撤去不用，又见饔飨难下箸。以此终日不食，岂不要忍饥？死是不难了，倒不如少些酒节饮为高。讵知初时少饮，原来好酒之汉，见了佳酿那能忍口少。不免由少而多，至于八九分醉意方能住手，此是举世之人皆然，迥非太祖一人偏好也。然天子之贵，岂乏药饵以退其病？惟功不能补过，非干服药罔效的。又半月之后，龙背上突起发个毒疽，不问而知为背痈了。至病势日增，饮食不进，太祖渐至日夜昏迷。举朝文武大臣，已知主上冥期日近，独有那位御弟二王爷光义，心中暗喜：登基有近之期，况因寿州不思救驾，为太祖欲执罪，时刻惊俱在心。今知太祖染此恶疽，只是放下忧心。当初杜太后有旨，命太祖兄将大位传己，故心安了。
　　此日太祖自知将危，传与晋王二弟，汝其勉之，以承朕志。光义含泪揖奏，曰：“我主病势更深，只宜安静调养，勿发劳心。至于国家重器，即万岁之后，即有德昭侄儿，弟岂敢妄为，恐于后人议论。陛下三兄，须当酌之。”太祖曰：“不然，以德昭年尚十一，稚幼无知。况初时太后有嘱朕以大位付汝，当此朕一诺唯承之。朕遵母命，汝遵朕旨托，还有何人后议？朕观汝龙行虎步，他日必为太平天子，但德昭儿年轻，当善遇之。再有四件大事，朕未能全得，尔当成全之，亦朕为尔为佐弼之谋也。第一者河东之地未平服，不可不取。第二者山后杨业父子英雄，智略萃于一门，须当厚聘之，以大用。第三者朕征伏南唐时，半中途遇一张齐贤。此人有大才，可当宰相之任。当时吾不收用之，特留来尔作相，此人得任宰相之权，大有益于国者。太行山一将，名呼延赞，英雄忠勇，可收用之，是文武得人也。须当记此四事，朕死何恨！”当时光义揖拜受命。有宋后曰：“今二王叔接继江山，将吾母子致于何所？”太祖曰：“非此无安置汝母子。今二王叔接继，何异于朕？必能共保富贵，不须忧也。”太祖再唤其子，德昭当时下跪，流泪一包。言：“为君不易，今依太后命传位与二王叔登基，仍是一家骨肉亲，长保富贵，不须忧虑也。”德昭含泪依旨叩谢起来。母子仍坐侧。
　　此夕太祖昏沉睡去，梦见陈希夷前立御床侧，揖拜毕，与他握手曰：“山人特来与陛下一别，从此回天以了俗世了。”太祖凄然下泪：“可有延缓朕之寿命否？”陈抟曰：“此数已定，陛下原五纪外之寿数，理合就此回位，不须伤情也。当初在困南唐时，皆中毒水，虽蒙神水救回，馀患尚留肠胃。故黄石公临别时，早知陛下有此毒患，故以危言恳旨，当戒酒色。不料陛下于此二者全耽，所以引馀毒发疽，难以救拔。今山人别去，且等候陛下龙驾三天后再会。”语毕大袖一拂，向天而去。原来陈抟老祖前赠受太祖封以华山为睡仙恩典，复于三天之前来报知。当日太祖醒来病加沉重，自知不起。急招光义弟及德阳王子入宫，戚然吩咐一番，言声不响，气息不继，嘘嘘呼吸。
　　按史上有批点光义入待问候太祖之时，并无太祖妻儿在旁，宫监远隔。但闻太祖言呼“光义汝早当为之”云云，烛照一声，红光一摇影已报驾崩。是千古疑案，事之不明也。
　　但太祖一崩，宋后、皇子、御弟一众等大哭哀声。传召众大臣、文武，人人悲泣，召颁天下，开丧挂孝，禁绝鼓乐。葬毕，光义登基。诏颁示中外，议于明年正月改宋国号，大赦天下。赠宋后为开宝皇后，迁之西宫。即进封皇御侄德昭为八大王，宠遇特隆。王妃顾氏进封皇后，苗从善、高王爷、曹彬、王全斌、潘美一班前辈功臣皆已极品，不能再升，只加俸禄而已。其馀少五阳将，由侯爵进封为公爵。五少阴将，加封五郡主。只有高平王妹丈高怀德功劳浩大，进加九锡。郑印念他新立功，又父有功被误杀了，复加九锡。馀者皆加三级或一命之荣不等，不概烦表。
　　当日宋太宗自即位后，注意用兵，以承太祖威武之志。一日谓群臣曰：“河东辽下皆吾敌国，先帝临崩之时，以河东之地必取，山后杨业父子聘他来助役，不然反为北汉钧所用，非我利也。且太行山有勇将呼延赞，可聘收用之。再命人往金陵访张齐贤回朝大用。”旨下，即着君保速赴太行山，招取呼延赞。又差冯茂复往金陵，访取张齐贤。命高君佩往山后，聘请杨家父子。先着旨工部尚书符彦卿督修造无佞府，以待杨家一门来投居止。再命高王爷训练三军，以待下河东征伐北汉。再敕郑印各路催粮。各政令一一皆依太祖遗制。但下河东征服刘钧，再敌北辽之事，已有南北两宋之书，不必复赘矣。
　　但以太祖英明神武，开基不过享国十七年，即不得后嗣接继，亦依妇人之见耳。至迨后太宗光义虽听赵普谗言立子窃位，但其一心已欲之，不待赵普唆惑，心以不已了。及至第九传高宗，于金兵起难之后，方是太祖嫡嗣，复承回大统。今三下南唐，李煜称臣，年年纳贡，岁岁来朝，不敢再复稍萌异志。东南一带自此平宁，不复见兵戈攘扰。四民乐业，海不扬波，皆藉太祖请将用命之力，以莫安黎庶也。
　　当日宋太祖驾崩，太宗帝登基。少不得天子居丧挂孝，四海禁绝音乐，安葬皇陵，诸事已毕。按史宋太祖自三十六岁登基，在位一十七年，寿五十三而崩，史之实据也。复有七律诗咏之曰：
　　耿耿陈桥见帝星，宏开宋运际光明。
　　干戈指处狼烟灭，士马驱来宇宙清。
　　雪夜访求谋国计，酒杯消释建封宁。
　　专征一念安天下，四海苍生仰太平。
  </div>
  <div class="pagination">
   <a href="赵太祖三下南唐_page6.html">
    上一页
   </a>
   <a href="赵太祖三下南唐.html">
    1
   </a>
   <a href="赵太祖三下南唐_page2.html">
    2
   </a>
   <a href="赵太祖三下南唐_page3.html">
    3
   </a>
   <a href="赵太祖三下南唐_page4.html">
    4
   </a>
   <a href="赵太祖三下南唐_page5.html">
    5
   </a>
   <a href="赵太祖三下南唐_page6.html">
    6
   </a>
   <span class="current-page">
    7
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
