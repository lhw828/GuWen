<!DOCTYPE html>
<html>
<head>
    <meta charset="UTF-8">
    <title>希夷梦海国春秋 - 第 88 页/共 89 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>希夷梦海国春秋 - 第 88 页/共 89 页</h1>
    <div class="content">
　　非怪，亦精亦仙，湖田反复，毛诗之年。’后有宗留守断道：‘神仙、精怪俱非，定是殊常之物。湖田尚有反复，必自来时至去日须三百年，此物还原，湖仍为田也。”闻老辈人说，已有三百余年了。”子邮道：“汝姓什么？”丐者道：“姓赵，中令就系先祖。”子邮道：“失敬了。”

　　正欲细问，忽见人众寂然避退，丐者亦随之而去。仲卿、子邮立定看时，只见湖中涌起一道赤云，漫空覆下，水势腾涌，状如雪出。赤云内现出一条白龙，光彩焕耀，头角狰狞，约长三十余丈。子邮用金丸指准弹去，那龙便舞攫而来，风涛随止。

　　子邮迎上，解下束膜丝绦，正欲擒拿，猛然见那龙项下有径尺大“无碍”二字，便呼道：“无碍，无碍，不得狂悖！”

　　那龙听得声唤，便回身窜入湖中。顷刻，风平浪静。仲卿笑道：“此何经旨？”子邮道：“弟昔有剑，乃白师所赠，名曰‘无碍’，二字镌于靶上，遗此湖中。今见龙项现有二字，定是遗剑，故呼之耳。”仲卿道：“须当取来，以绝民累。”

　　子邮道：“故物亦应收回。”因同驾起云头到湖当中，见荷花正开，红白可爱，子邮解下丝绦，结成扣子，抛入水中，呼道：“无碍，无碍，还剑归佩！”片刻提起，已自入扣，剑室俱全。

　　仲卿视道：“真神物也！若非奇人所造，安来历久不朽。”子邮束腰带剑，回看岸畔，大众圆满，乃到湖边对道：“所祭白龙，乃当年韩子邮遗剑，今已收回。汝等嗣后不必再费钱钞也。”众人叩头，齐齐道：“多谢大仙！”

　　仲、韩二人离湖到汴梁，按下云头，行进南门，游街入市，形像俱变，景致凄凉，惟剑所劈裂巨石依然蹲踞。仲卿道：“城廓如故人民非，犹只说得一半。”子邮道：“何也？”仲卿道：“连街市、衙门、坊巷都不似当日规模，歌苑、楼台、草庵、别墅俱无遗址，岂但人民非已哉！”子邮道：“繁华虽变，



　　清趣仍存，水榭荷花正堪侑酒。”仲卿道：“余心正欲如此。”于是转行见路旁酒肆，额曰：“随园”，仲卿道：“就是这里好！”乃同入内。座席不少，饮客无多，便于池边梧桐楼旁石台上坐下。酒保将荤素蔬肴、各色名酒的粉牌送来，请点，仲卿道：“酒要开坛透缸，春蔬只须花下藕，价钱不论。”子邮取钞，搭包不在腰间，乃将革筒中金丸于尾孔内倾出一颗，与酒保道：“只要洁净，多的赏你。”酒保惊喜称谢，收交柜上。仲卿道：“林兄当年持赠丸俱有数，用去几何？”子邮倾数，计少八十余丸，仍收入带起。酒保忙忙下池取藕，开坛烫酒，齐送将来。二人夙昔感慨在心，持怀痛饮。子邮掣剑再看，色泽非常，弹铗高歌曰：人生百岁如沤释，富贵尊荣都不必。奸刁诈伪谋夺来，痴迷暴弱消磨失。君不见，赵家当日陈桥兵，黄袍加体皆亲人。

　　未几疆尽坠海绝，徒取千秋不义名。

　　子邮歌毕，仲卿正欲赓和，忽闻榭上高声骤起，视其人，斑白苍髯，面池单坐，闭目舒喉，音节壮惋，乃共停不听之。

　　歌道：

　　君不见，夹马营中红焰起，光茫耀耀人惊指。

　　奇芬勃发极氤氨，应诞非常瑞无比。

　　香孩儿营名不虚，长成丹颊殊雄伟。

　　力多谋多羽翼多，盘结服侍周天子。

　　方面大耳世宗疑，削除徒为赵施为。

　　天木移去张永德，势成欺幼攘宏基。



　　弊除法立规模整，吊民伐罪东南夷。

　　五十斧声援烛影，传后命遵太后遗。

　　取国不无尽智计，遂心杀侄弟又毙。

　　先后薨札不成丧，忠孝全亏同狗彘。

　　封掸端由五鬼开，宫观土木接踵来。

　　贿和作俑无底漏，欺天却弱丧亡胎。

　　亲政侥幸便仰裁，罢费却瑞真休哉。

　　深仁厚泽遍九垓，崩夷四海尽悲哀。

　　英宗可惜年不永，亲贤爱民何其审！

　　神宗乾纲昏乱秉，致令群凶得肆逞。

　　贤哉尧舜出女中，进正退邪何宽洪！

　　可恨书生暗大体，任性树堂相残攻。

　　不顾余孽复盛炽，报复三党窜西东。

　　昧于清浊何为哲？徽宗又误用聪明。

　　堪怜钦宗势已去，旧茸依然如故聋。

　　真才废弃求和急，雪窖冰天地业空。

　　君后青衣千古惨，岂暇枕戈待尝胆！

　　桧贼无忌锄忠良，君有教念夫何敢！

　　孝宗恢复罔劳心，朝野英雄何尝揽？

　　悲哉时实非其时，赍志终身殊暗黪！

　　光宗愦愦无君德，宁宗糊涂迷白黑。

　　内政毫末未曾修，兴师耗国召敌逼。

　　理宗真务辨分明，如何辅相臣贪愎。

　　治平学术虚尊崇，至此不禁三叹息。

　　弥远天殛似道张，怯症又单服大黄。

　　余介愤死襄樊陷，平章方事蟋蟀忙。

　　奸佞窃位不能去，忠良闲散空彷徨。



　　度宗显宗皆陷此，强敌数道进莫止。

　　端帝帝业如丝微，志在惟余泪涕挥。

　　海神三日忘潮汐，海战偏使逆风威。
</div>
    <div class="pagination">
<a href="希夷梦海国春秋_page87.html">上一页</a><span>...</span><a href="希夷梦海国春秋_page83.html">83</a><a href="希夷梦海国春秋_page84.html">84</a><a href="希夷梦海国春秋_page85.html">85</a><a href="希夷梦海国春秋_page86.html">86</a><a href="希夷梦海国春秋_page87.html">87</a><span class="current-page">88</span><a href="希夷梦海国春秋_page89.html">89</a><a href="希夷梦海国春秋_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
