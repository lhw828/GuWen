<!DOCTYPE html>
<html>
<head>
    <meta charset="UTF-8">
    <title>定鼎奇闻 - 第 6 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>定鼎奇闻 - 第 6 页/共 13 页</h1>
    <div class="content">　　追痛吾皇称至仁，忽闻遗诏恤生民。
　　国家忠孝今何在，文武衣冠更不伦。
　　举国徒知推伪主，普天谁解念王臣。
　　帝遗血诏悲难尽，慷慨何缘致此身。

　　其二

　　江关昨夜北风腥，遥望长安落大星。
　　不信簪缨皆袖手，何堪犬豕据朝廷。
　　数行哀诏神人泣，百丈妖氛日月暝。
　　待旦枕戈双眦裂，一天泪洒剑锋青。

　　其三

　　大地与国血战新，中原赤野走荒磷。
　　山河耻重凭谁洗，君父恩深不复陈。
　　万国衣冠酣肉食，九重金甲荐征尘。
　　请缨若获歼凶逆，泪洒诸陵满海滨。

　　其四

　　恨满京华几日销，东风啼血下江潮。
　　汉家关塞铜驼哭，周室山川离黍谣。
　　望帝归魂思杜宇，湘妃埋泪寄京箫。
　　龙楼钟鼓今安在，惟有乌鸦早晚朝。

　　其五

　　桓灵犹足灭黄巾，颠倒兴亡伪是真。
　　不信鬼神扶盗贼，真疑尧舜失天人。
　　一成已料能光夏，三户行看必灭秦。
　　炎火一嗟终耀汉，真人白水正难辛。

　　其六

　　文祖雄筹亲伐边，万方九鼎恃幽冥。
　　贼非楚项兴何暴，帝愧唐元誓不迁。
　　社稷暂亡终禹地，人民长痛绝尧天。
　　龙颜披发乾坤黑，从此应皆不永年。

　　其七

　　荆棘铜驼何处寻，空余霜骨葬寒林。
　　千官争裂新王表，四海谁存报主心。
　　文信全躯难藉口，常山断舌已无音。
　　累朝德泽今安在，叩地呼天泪满衿。

　　其八

　　极目干戈涕黯然，龙髯一逝杳难牵。
　　逆氛横绝三千里，德泽恩覃十七年。
　　我望云旗空洒泪，谁将露布指残燕。
　　臣民尚切敷天痛，忍看邱圩社稷颠。

　　其九

　　万叠城垣护九重，天王力竭冠乘墉。
　　南方宰相方安枕，河上将军自鼓钟。
　　手剑割恩情绝代，血书诛佞恨难容。
　　堂堂殉国诸贤愧，好共皇陵质祖宗。

　　其十

　　骑尾归天正气临，三年碧血酒华簪。
　　素车白马灵晨恸，黄阁乌台鬼夜吟。
　　地下君臣应有意，人间朝野独何心。
　　离骚痛读神憔悴，未敢招魂抚座琴。

　　其十一

　　谁将劲弩射天狼，泪洒新亭痛不忘。
　　一夜长星横帝座，两行血字诏穹苍。
　　雨伶还自归南死，鹦鹉犹能说上皇。
　　怪杀鼎阑龙莫挽，六宫春草断人肠。

　　其十二

　　神州豺虎任纵横，阳亢如何厄圣明。
　　人说朝中惟有党，真疑关外真无兵。
　　贼军半着黄巾号，天吏先衔白璧迎。
　　安得靖绥抒国恨，沉舟此去斩长鲸。

　　其十三

　　泪尽包胥见酉痕，素威碧落惨乾坤。
　　三千利刃凭大义，百万投鞭验吏论。
　　恨海许填精卫力，血枝难遣杜鹃魂。
　　朝来幸有卿云颂，辛苦道寿应至尊。

　　其十四

　　死思从道满朝端，别有英雄食马肝。
　　瓮底敢称秦日月，云中新拭汉衣冠。
　　天门六月警飞雪，神垒二将特斩邪。
　　哭到先皇陵十四，忠魂血泪不曾干。

　　其十五

　　新亭风景又何云，野老深山哭旧君。
　　无计扳龙留帝御，何年下马拜尧坟。
</div>
    <div class="pagination">
<a href="定鼎奇闻_page5.html">上一页</a><a href="定鼎奇闻.html">1</a><a href="定鼎奇闻_page2.html">2</a><a href="定鼎奇闻_page3.html">3</a><a href="定鼎奇闻_page4.html">4</a><a href="定鼎奇闻_page5.html">5</a><span class="current-page">6</span><a href="定鼎奇闻_page7.html">7</a><a href="定鼎奇闻_page8.html">8</a><a href="定鼎奇闻_page9.html">9</a><a href="定鼎奇闻_page10.html">10</a><a href="定鼎奇闻_page11.html">11</a><span>...</span><a href="定鼎奇闻_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
