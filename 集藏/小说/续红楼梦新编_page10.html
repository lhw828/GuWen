<!DOCTYPE html>
<html>
<head>
    <meta charset="UTF-8">
    <title>续红楼梦新编 - 第 10 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>续红楼梦新编 - 第 10 页/共 15 页</h1>
    <div class="content">　　似与仙人别有缘，飞香白石清泉里。

　　桥边梅

　　石栏铁索笼寒烟，笑倚春光不记年。

　　风雪诗情高士过，几回载酒冻云边。

　　钓矶梅

　　游鳞花影共依稀，谁辨晴光是也非。

　　逸韵幽情真隐士，垂纶不独富春矶。

　　樵径梅

　　溪山盘曲殊幽胜，点缀韶光游尽兴。

　　云外忽担春色来，此花原自通仙径。

　　茶坞梅

　　映碗松花三五树，寒香袭袖连朝雨。

　　雨前莫道采鸦山，花事缤纷春满坞。

　　柳营梅

　　灵和春昼语流莺，转让含章殿借名。

　　总是春阳匀雨露，任他蜂蝶晚纷营。

　　蔬圃梅”

　　绕阁清芬凡几树，短垣古井含仍吐。

　　和风未度菜花香，人日争春开雪圃。

　　茅舍梅

　　为爱疏林香过麝，丽于画也清于夜。

　　开樽何逊在扬州，偏恋孤山高士舍。

　　僧寺梅

　　禅房落雨天花异，遍植瑶柯无隙地。

　　驿使江南未寄春，酒筹可折慈恩寺。

　　道院梅

　　山后山前春片片，元都桃外无人见。

　　好随明月共清风，时有寒香归鹤院。

　　标梅之趣十

　　宫苑梅

　　披衿何处香来远，晴昼深宫寒乍暖。

　　雨露恩光大造春，琼英三百华林苑。

　　书窗梅

　　群推东观士无双，琼树谁夸彩笔江。

　　斜影疏枝时得月，先春到我读书窗。

　　琴屋梅

　　玉轸何人窗弄独，龙涎香彻银蟾宿。

　　莫弹流水杂高山，谱人春风嘘部屋。

　　棋墅梅

　　橘中坐隐春无侣，驯鹤高翔投远屿。

　　江笛倚声怨未平，阑姗花满东山墅。

　　苔径梅

　　色苍迹滑情难胜，过雨开帘春骋兴，

　　忽发幽香逐友来，好偕松竹通三径。

　　檐牙梅

　　旭日留痕映浅霞，低枝高啄最宜花。

　　余香可借蜂房宿，玉琢钩兮月吐牙。

　　栖鹊梅

　　夜景花阴谁领略，露寒五出环高阁。

　　到帘喜逐早春归，片玉枝头子抵鹊。

</div>
    <div class="pagination">
<a href="续红楼梦新编_page9.html">上一页</a><span>...</span><a href="续红楼梦新编_page5.html">5</a><a href="续红楼梦新编_page6.html">6</a><a href="续红楼梦新编_page7.html">7</a><a href="续红楼梦新编_page8.html">8</a><a href="续红楼梦新编_page9.html">9</a><span class="current-page">10</span><a href="续红楼梦新编_page11.html">11</a><a href="续红楼梦新编_page12.html">12</a><a href="续红楼梦新编_page13.html">13</a><a href="续红楼梦新编_page14.html">14</a><a href="续红楼梦新编_page15.html">15</a><a href="续红楼梦新编_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
