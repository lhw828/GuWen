<!DOCTYPE html>
<html>
<head>
    <meta charset="UTF-8">
    <title>夏商野史 - 第 13 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 13 页/共 33 页</h1>
    <div class="content">　　云门兮大歌，赤帝子兮彭彭。
　　游河伯宫，河伯迎，宴，听咸池之乐，歌曰：荡荡天潢上咸池。巍巍天高俯百夷。
　　天潢天高光离离。上作银河下玉溪。
　　玉溪之水深莫睨。玉皇驾幸鸣琮琪。
　　河伯迎銮雨祈日。咸池之水万龙戏。
　　玉皇之乐无穷期。
　　游水母宫，水母迎，宴，奏重阴之乐，歌曰：坤维兮幽脉沉，阴穴兮雨云深，水国兮天地霪，水夷兮奏羽吟，万龙嘶吼令，鼓天王之乐淫。
　　游云师洞，云师迎，宴，奏五云之乐，歌曰：触石兮隆兴，光明兮赫冥。
　　河山兮结凝，御风兮英英。
　　皓郁兮金精，舟灵兮火明。
　　寿逸兮元京，光汜兮天海蒸。
　　卿矞油同之缭娈兮，捧天皇之上升。
　　游江婔楼，江婔迎，宴，奏江天之乐，歌曰：浩浩兮深宫，万里令渊封。
　　洚洞兮幽吟，千簌令神龙。
　　神龙矫兮，天地悄兮。
　　忽高翔兮，天地阳兮。
　　有美人兮，清扬婉兮。
　　视赤流睇，阿明姣以娈兮。
　　帝登高楼，江天宽兮。
　　游电母堂，电母迎，宴，奏明光之乐，歌曰：晔哗兮灵华，□谭兮赤蛇。嗔喧兮灵拢列缺兮金霞。红绡兮宝练，秀英兮银线。吭硗兮裔淫。昭下国兮光纴纴。玉皇兮驾来。熠燿兮毋阴。
　　游于水府，水神迎，宴，奏水府之乐，歌曰：厥始天地兮载生则子，涡回六极兮坎德子之居。无夷兮始来，勾大丘之是随。洞洞兮源源。浩浩兮天，渊渊令渊，子王兮百川。闻天帝兮幽观，子率群龙兮迎招摇宝幡。
　　游宴之余，又至于御龙亭，命刘累戏龙。时投物豢之，观龙之见食。或争，或不顾得食。或喜，或不为意。食毕，或摇尾，或悠然以嬉，以游，以为极乐。就宴于御龙亭，刘累乃为龙吟之音，歌戏龙之歌，而奏之管弦。若其歌之一曰：龙乎来哉！天潢大涸。
　　无坎隈哉！莫可藏身。
　　尚可怀哉！龙乎来哉！
　　其二曰：
　　龙乎来餐哉！天下无名山哉！
　　焚猎烦哉！安得深藏。
　　无复危哉！龙乎来餐哉！
　　其三日：
　　龙乎游哉！四海虽宽，
　　尔孰求哉！山川不云。
　　尔安能雨乎田畴哉！
　　凡水类此，龙乎游哉！
　　其四曰：
　　龙乎乐哉！戢尔鳞乎角哉！大洋密罟，孰若兹潺灂哉！知尔爱尔，尚何索哉！龙乎乐哉！
　　其五日：
　　龙乎安哉！君王有道。
　　锡尔磻哉！雷电春至。
　　雨漫漫哉！尔载君王。
　　游九天以还哉！
　　于是孔甲乐甚，嘉刘累之功，赐号曰御龙。
　　是时，近郊无闲田土。诸侯之中，惟豕韦氏者，土田广富，当徐州地也。孔甲遂夺之，以爵御龙氏，而逐豕韦氏。天下诸侯见他无罪而妄夺人封爵，各抱不平。遂叛而不朝。
　　却说那双龙亦自有异，既是龙，岂有见绝于天之理。只因尘情不净，偶有差误，被天帝谪下凡尘耳！只不合便受人间缠绕，便难拔起了。那雄到底性刚志烈，虽在豢池，不得已随时苟安，却不甚食。便终日鼓吹喧闻，他只每藏首坎隈，不以为乐。那雌龙便不能，便似卖与人家畜物吃食，图饱得喜失怒。
　　生的也吃，死的也吃，谷食也吃，血食也吃。雄龙则任己意吸张生物。亦不靠人予，更不吃死物，不食人余。雌龙闻鼓乐则游戏舞摆，见旗幡则向注。那雄龙便不理一切，因此雌龙贪食，既多灵气，日去便患病起来，一夕便死了。
　　刘累大慌，遂设法瞒孔甲，不使来游。将雌龙宰刽，和醢以供孔甲之馔。人道世间美味惟龙第一，孔甲尝之，大喜其味美，问知既是雌龙，便道：“那雄龙也不能蕃息，他也无用，不如并杀以为馔。”
　　刘累不得已，只得设法用网来取雄龙。雄龙大怒，破其网，便将池旁四岸楼台殿阁，一齐用尾刷刺扫翻。
　　涌起风浪，将池旁居住的龙王水府等伪神，一齐淹杀。刘累会乘水，抱木飘去。这池上后三日，一阵浓云骤雨疾风迅雷从天下来，雄龙怒飞上天去了。刘累恐孔甲杀他，遂奔向鲁山藏身去了。鲁山今汝州地也。
　　刘累既去，豕韦氏思复故业，无计可得，乃饰美女献于孔甲。孔甲见而大悦，慨然受之。既又知孔甲好田猎，遂买良犬善马献孔甲，孔甲又受之。孔甲遂召豕韦氏还。豕韦氏者，高阳氏之后，彭之孙元哲，封于韦，为豕韦氏。此时名峙贺者，失土者也。既得近孔甲，遂导以游畋，无方不居。诸侯虽勉强接识，实已离心，亦不尽臣礼。
　　二十年戊辰，畋于东阳萯山，值天大风晦暝，孔甲迷惑不知去向，从军皆不知所在。孔甲自舆左右单车人憩民家。主人方生一子，邻人曰：“此良日也，此子必大吉。”
　　又士人曰：“恐福不能胜也，此子必有殃。”
　　孔甲闻之，曰：“试以为予子，谁敢殃之。”
　　遂取其子从驾以归，使于宫中养之。后既长，戏搴幕碍，坠斧砍折其足。孔甲叹曰：“嗟乎！信有命乎？昔人人以为必有殃，今果然。诚天数，非人所能为也！”
　　其母悲泣呜呜，其声砥缓。孔甲遂取砥缓之声作破斧之歌，一歌曰：噫嘻呜呜，载歌载途。
　　昔也后来，子方哺。
　　之子方哺，后来吉。
　　既也马如，是岂良日？
　　再歌若曰：
　　田车东来，之子于怀。
　　生尔服予，乐斯西归。
　　西归予子，殃尔奚自？
　　深宫潭潭，孰击其踦？
　　三歌若曰：
　　岂有天风？爰动予宫。
　　岂有怪神？爰揭予蒙。
　　手足自屠，之子之痛。
　　天则定尔，噫嘻呜呼！
　　是则东宫歌声悲切，非大雅之乐。民情益近颇僻，夏后氏风政之衰，此亦见一节矣。
　　却说豕韦氏、峙贺得近后，遂命复其国土。时诸侯不朝，互相吞并，更相争杀，孔甲无术弭之。因豕韦氏国富民强，兼峙贺有智勇，足制诸侯。遂命为徐方诸侯之长，使专征伐。峙贺又命都中被弃元士若频、元长戎者，皆命世之才，皆聘而任之。二士遂劝峙贺修政假仁。豕韦氏遂号令于东方，以及天下。
　　是时诸侯，惟契之后商侯世世善人相继，独能不失朝聘臣礼。孔甲亦知其善，遂命商侯主癸为豫方诸侯之长，得专征伐。
　　主癸承王命，守臣节弥谨。峙贺则连亲结党，以炽权力；作威作福，以驾驭天下；巧取强夺，以吞并小国。众诸侯亦相效尤，大者自雄以制人，小者附势以图人。如息国侯常氏，今汝宁地；蓼国侯平始，今固始地；六国侯英原，今安丰地；大楚糜子国熊燔，今荆岳地。此等诸国，皆自为雄长，纠率南国诸侯用兵者也。郇国侯猗氏巫，今猗氏县；黎国侯大陵氏冥，今壶关县；沙国侯涉漓，今彰德地；胙国伯长铁，今卫辉地；鄘国少嬴，亦卫辉地；无终国子黝渊，今顺天玉田；昆吾氏国，当广平地侯，乃高阳之后，陆终子樊之子孙，姓已名疆者。此等诸国，皆自为雄长，于北方纠率诸国用兵者也。薄姑氏国，今青州地，子曰弥；莱子国徇邪，今登州地。此等诸国则从豕韦氏用兵者也。西方之国，惟顾氏之国侯先须最强用兵，但从和者不可无。
　　中原之国，则葛国为无道，然此时犹未甚。其差善者，则辛国伯已成，今邰阳地。与有男氏、斟灌氏、斟鄩氏、彤城氏、褒氏、杞氏、缯氏、冥氏、有莘氏，今陈留地，皆同姓之分也。
　　仅仅自存已。其有鬲氏、有仍氏、有缗氏、有虞氏、陶唐氏、费氏，则皆贵戚甥舅之国，亦勉守衰者也。其他又如柏子国、房子国、弦国，今皆汝宁地，此等国又只唯唯听人命令耳。唯是昆吾氏已强，以勇力擅威于北方，故北方诸侯以昆吾氏为长。
　　顾氏先须以智能擅名于西方，故西方诸侯以顾氏为长。息侯常氏干以诈谋，擅奇于南方，故南方诸侯以常氏为长。豕韦氏峙贺以勇智诈术并兼，任贤得士，扶义唱仁，故尽辖东方而擅雄海内，致天下诸侯皆以豕韦氏为长。四长既各逞，豕韦氏既合长天下，诸侯遂各方自朝其长，自相会同。同己者，率令之；异己者，攻取之。率顺我以攻不我顺，天下遂始有霸者之道。
　　霸道大盛，而王道遂衰灭将荆
　　孔甲末年，见天下叛离，亦心悔失臣士、失诸侯，乃思用兵力征天下。又遣人往牛首之山，今西安，采铁铸剑。呜呼！
　　何用也？后人余季岳口占一绝以叹之曰：从来圣道服华夷，天下元非一剑威。
　　饶有首山钢百炼，岂为昏主振衰微？
　　又追叹其宠御龙氏而失诸侯，亦口占一绝曰：豢得双龙掷万邦，双龙不豢实何妨？
　　豢龙人远双龙去，众叛亲离自惨伤。又追叹其夫士以为衰乱之本也，亦口占一绝曰：不好真龙好假龙，假龙依旧复成空。
　　真龙暗里分天地，毕竟君王好未拢
　　孔甲在位竟至三十年，殒于戊寅，以一身成夏运之衰。不识后来何人继位，下回分解便见。
　　第十二回夏履癸拒谏听谗夏贤臣同议去国话说夏后氏天下至孔甲之世，礼乐征伐之柄，已下移于诸侯。诸侯兴霸，王道陵夷。及孔甲之后皋、发二君，近于守府而已。皋者，孔甲之子，发者，皋之子。孔甲殒于戊寅，世子皋为丧三年。辛巳元年，即王位，在位九年，己丑崩。世子发为丧三年，壬辰元年即王位，在位十一年，壬寅死，传位与其子履癸。群臣奉履癸仍为丧三年。丧终，遂据王位，是为夏桀。
　　且说夏桀之前，孔甲之后，皋、发二君之世，虽然无力以服天下，却仅仅自守其国，惟恐不足。妄为一事，天下便不来朝服，亦不相怨恶。又二君施政，则不足守礼。则尚存礼之未亡，诸侯之中自有贤善者，间来朝聘，便无大福，终无大祸。
　　又且诸同姓之国贵戚之世，尚有存者，足以相维持。二君又不甚荒淫，无有虐戾，所以存得宗祀，似此，如何得夏国遽亡？
　　到了履癸，便大不同。履癸为人心狠艰险，情贪而荡淫，气暴而刚猛，质顽而悖戾，是谓昏德。而又多力，能举三百斤重大铁钩，一手擘而伸之，其长二丈，遂以为兵器。及冠时，能徒手搏犀象，足走如飞，可过奔马。往时，窃见诸侯之不臣，祖父之柔善，尝大言欲以刚断宇宙，鞭挞四极。愤愤橛橛，猛气横飞，正无由发露。及得父死，群臣又照常例推戴履癸为君。
　　履癸得了天位到手，正如蛇王托了灵庙，河伯托了溃河，岁岁要童男童女祭祀，何难之有？后钟伯敬铭之曰：孟轲有言：夫惟仁者，宜在高位。
　　人而不仁，人役是利。
　　人役之从，如蛇有黄，
　　如虎有笼，使之有食。
　　不使行势，不则纵之。
　　委虎深山，投蛇大溪，
　　幽潭藏蛟，绝漠置狮。
　　若乃不然，而搏之翼。
　　或飞入城，攫人而食。
　　或据嵬堂，以望下国。
　　所欲必从，何求不得？
　　虎踞大市，蟒蟠通衢。
　　民安敢行？又谁安居？
　　竟亦众怒，难全蛇虎。
　　尧舜于斯，亦治力鼓。
</div>
    <div class="pagination">
<a href="夏商野史_page12.html">上一页</a><span>...</span><a href="夏商野史_page8.html">8</a><a href="夏商野史_page9.html">9</a><a href="夏商野史_page10.html">10</a><a href="夏商野史_page11.html">11</a><a href="夏商野史_page12.html">12</a><span class="current-page">13</span><a href="夏商野史_page14.html">14</a><a href="夏商野史_page15.html">15</a><a href="夏商野史_page16.html">16</a><a href="夏商野史_page17.html">17</a><a href="夏商野史_page18.html">18</a><span>...</span><a href="夏商野史_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
