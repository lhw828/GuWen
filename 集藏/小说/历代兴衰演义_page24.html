<!DOCTYPE html>
<html>
<head>
    <meta charset="UTF-8">
    <title>历代兴衰演义 - 第 24 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历代兴衰演义 - 第 24 页/共 47 页</h1>
    <div class="content">　　谅祚，乃诈为会，诱杨定等杀之，边衅复起。时神宗欲并西夏，屡遣兵伐夏，夏人亦屡入寇，互相胜负，得西夏边岩六堡之地。
　　其后用宦者李宪伐夏，灵州永乐之役，死者六十余万人，亡失钱谷银绢不可胜计。事闻帝，临朝恸哭，为之不食。自是无意于西伐，而夏人亦困弊矣。夏主秉常上表，乞复修好，诏许之。
　　辽人见中国之行新法，惧其图己，乃遣萧禧来求割地。安石曰：“将欲取之，必姑与之。”乃割河东地，以分水岭为界，东西割地七百里以与辽，而国势愈弱。自神宗以前，为治平之世，自神宗以后，为丧乱之世矣。王安石以子云死，悲伤不堪，求解机务，上许之，未几卒。
　　上有疾，立第六子延安郡王佣为皇太子，更名煦，时年十岁。诏太皇太后高氏，权同处分国事，在位十八年崩。太子煦立，是为哲宗。太皇太后高氏同临朝听政。明年，改元元祐，即罢新法十余事。起用司马光、吕公著、文彦博、韩维、范纯仁、苏轼、吕大防、刘挚、程颐、苏辙、范祖禹等。贬吕好问、吕惠卿、蔡确、章忄享等，尽罢新法，天下大悦。时太皇太后临朝，司马光秉政，天下大治。司马光卒，吕公著秉政。公著卒，吕大防、范纯仁秉政时帝年益壮，太皇太后历选世家女百余人入宫。至是谓执政曰：“孟氏女能执妇道，宜正位中宫。”命吕大防为皇后六礼使，册为皇后。因语帝曰：“得贤内助，非细事也。”既而叹曰：“斯人贤淑，惜福薄耳！异日国有事变，必此人当之。”八年九月，太皇太后不豫，吕大防、范纯仁等问疾，太皇太后曰：“先帝追悔往事，至于泣下，此事官家宜深知之。”又曰：“老身殁后，必多有调戏官家者，公等亦宜早退，令官家别用一番人。”乃呼左右，问：“曾赐出社饭否？”
　　因曰：“公等各去吃一匙社饭。明年社饭时，思量老身也。”
　　九月，太皇太后崩。太后听政，召用故老名臣，罢废新法苛政，
376
　　举边砦之地以赐西夏，于是宇内又安。辽主戒其臣下，令勿生事于疆场，曰：“南朝尽行仁宗之政矣。”临朝九年，朝廷清明，华夏绥定，力行善政，抑绝外家私恩，人以宣仁为女中尧舜。
　　太皇太后既崩，帝始亲政，改元绍圣。群小力排太后时事，罢吕大防、苏轼、苏辙、范祖禹、范纯仁等，而用章忄享、、蔡京、吕惠卿、曾布等。章忄享专以绍述为国是，以司马光为奸邪，遂引其党蔡卞、林希、张商英等居要地，任言责，协谋朋奸，报复仇怨，于是朋党之论起。诏谕天下，复行新法，人人怨忿。追贬元祐宰执吕公著、司马光、王岩叟、傅尧俞，及孙固明、宗愈等有差。言公著等倡为奸谋，诋毁先帝，变易法度，罪恶深重。章忄享、蔡卞请发司马光、吕公著之墓，斫棺暴尸。
　　许将曰：“此非盛德事也。”乃止。安置元祐宰执吕大防、刘挚、苏辙、梁焘、范纯仁于岭南，贬韩维、刘奉世等以下三十人有差。章忄享、蔡卞媒孽宣仁太皇太后，诬以常欲危帝之事，请追废为庶人。向太后闻之，号泣谓帝曰：“吾日侍崇庆，天日在上，此语曷从而出？且帝必如此，亦何有于我？”帝感悟，取悼、卞奏就烛焚之。明日，忄享、卞再状坚请。帝曰：“卿等不欲朕入英宗庙乎？”抵其奏于地，事遂寝。时刘婕妤恃宠，无礼于孟后，后不能平，遂成隙。章忄享阴附刘婕妤，遂废孟后为仙师，出居于瑶华宫。而立刘氏为皇后。邹浩极谏，勿听。
　　帝在位十五年崩。亲政以后，七年之间，奸党专权，有二蔡二忄享之谣。二蔡者，蔡京、蔡卞也；二忄享者，章忄享、安忄享也。天下怨疾，卒归大乱矣。帝无子，向太后哭谓宰臣曰：“国家不幸，大行皇帝无嗣。”章抗声曰：“在礼律当立母弟简王似。”
　　太后曰：“老身无子，诸王皆神宗庶子，不可如此分别，以长则申王亻必当立，但有目疾，以次则端王佶。”乃迎立端王佶，
377
　　是为徽宗。
　　群臣请向太后权同处分军国事，追复司马光、吕公著等官。
　　用韩忠彦、范纯仁等，免蔡卞、章忄享、蔡京等官，政略有可观。未几，向太后罢政，帝亲政。元年正月朔旦，有流星自西北入尾，抵拒星，其光烛地。是夕有赤色起东北，亘西方，中出白气二，将散，复有黑气在傍。任伯雨极言时政得失，上不听。曾布专权，进绍述之说，排击元枯诸贤臣，罢任伯雨、范纯仁、江公望、陈瓘等，遣内侍童贯诣三吴，访书画奇巧，制御器于苏、杭州。贯留杭月余，蔡京与之游，不舍昼夜，童贯荐京于帝。帝复召用京，京为绍述之议，复追贬司马光等，诏元祐党人子弟无得官京师。蔡京籍元祐宰执司马光等，侍从苏轼等，文臣程颐等，武臣王献可等，宦者张士良等一百二十人，列其罪状，谓之奸党，请帝书之，刻石于端礼门。又颁元祐奸党碑于各州县，皆令刻石。有长安石工安民当刻字，辞曰：“民愚人，固不知立碑之意，但如司马相公者，海内称其正直，今谓之奸邪，民不忍刻也。”府官怒，欲加之罪。民泣曰：“被役不敢辞，乞免刻‘安民’二字于石末，恐得罪于天下后世。”
　　闻者愧之。贬任伯雨等十二人于远州。以王安石配享孔子，位次孟轲；以蔡京于蔡攸为学士。命蔡京监铸九鼎成，奉安九成宫，帝临幸，酌献至北方宝鼎，鼎忽裂破。
　　帝性机巧，多技能，大兴土木，穷极淫乐，好花石。蔡京讽朱勔密取浙中珍异以进。初致黄杨三本，帝嘉之；后岁岁增加，舢舻相衔于淮汴，号花石纲。凡士庶之家，一石一木，稍堪玩者，即领健卒直入其家，用黄封表识，使护视之，微不谨，即被以大不恭之罪。及发行，必撤屋掘墙以出，人不幸有一物小异，芟夷惟恐不速。篙工舵师倚势贪横，凌轹州县，道路以目。上好道教，访集方士，初宠王老志、王仔昔，以其能先知
378
　　也。再宠林灵素，灵素无他能，惟习五雷法，召风霆祷雨，小验而已。遂竭国家之力，以营土木之工，于景龙门作《上清宝篆》宫，密连禁署宫中，以便斋醮之事。上玉帝徽号，又诏天下洞天福地，修建宫观，塑造圣像，命林灵素讲道经。自是每设大斋，辄费缗钱数万。道篆院上章，册帝为教主道君皇帝。
　　王黼、蔡攸二人有宠于上，进见无时，尝言于上曰：“入主当太平，正宜及时为娱，岁月几何，何徒自劳苦耶？”帝深纳之。
　　遂数微行。令苑囿皆依浙江为白屋，不施五彩，多为村居野店，及聚珍禽异兽，动数千百，以实其中，都下每于秋风静夜，禽兽之声四彻，宛若山林，识者知其不祥之兆焉。王黼为太宰，竭天下财力，凡四方珍异之物，悉苛取于民，进上者不能什一，余皆入于黼家，仪同三司。蔡攸权势与父京相轧，父子各立门户，遂为仇敌。彗星见于西方，其长竟天。有星如月南行。有龙见于京师，军器作坊兵士取而食之。大雨七日，水高十余丈。起居郎李纲请采求直言，以答天戒，上贬纲官。建德军睦州（即今浙江严州府）。
　　清溪民方腊，家有漆园，造作局屡酷取之，腊怨而未敢发。
　　时吴中困于朱勔花石之扰，腊因民忽忍，阴聚贫乏游手之徒，以诛勔为名，旬日众至数万人，遂陷建德军睦、婺、歙、处、衢、杭、卢等州。盖自保甲之法行，民有部伍器械，易相聚为盗，此保甲之所以只可行于西北以拒辽夏，不可行东南也。以童贯为浙江宣抚使，领兵十五万讨之。腊遁还清溪帮源洞（清溪即今淳安县） ，众尚二十万，与官军力战而败，乃深据岩屋，为三窟，莫知所入。裨将韩世忠潜行溪谷间，问野妇得径，即挺身杖戈，领兵直前捣其穴，格杀数十人，擒腊以出，并取腊妻子及伪相方肥等五十二人，杀腊众七万余人，其党皆溃散。
　　腊凡破六州五十二县，自是始平。
379
　　淮南宋江起义，以三十六人为天罡，七十二人为地煞，横行江湖，转掠十郡，官军莫敢撄其锋。知亳州侯蒙上书，言江才必有大过人者，不若赦之，使讨方腊以自赎。帝命蒙知东平府，未赴而卒。又命张叔夜知海州。江将至海州，叔夜使间者觇其所向，江径趋海滨，劫巨舟十余，载卤获。叔夜募死士得千人，设伏近城，而出轻兵至海诱之战，先匿壮士于海傍，伺兵合，举火焚其舟。义军闻之，皆无斗志，伏兵乘之，擒其副将，江等乃降。
　　初，帝以内侍童贯监洮西军，贯复湟州及洮州，而权益张，奸益甚，既得志于西，遂谓辽亦可图，而图辽之议始此。时辽属国女贞完颜阿骨打叛辽，数败辽师，称皇帝，国号金。乃遣武义大夫马政浮海使金，约共攻辽，预请燕云之地。马政以金散睹来，言若于宋夹攻得者，则宋有之；若金自取者，不在分割之议。遣马政复如金，坚请燕云之地，且报师期，许岁币。
　　金粘没喝袭辽主行营，辽主走夹山。宋遣童贯勒兵十五万以应金击辽，辽败童贯于白沟，诏班师。辽遣使来言曰：“女贞之叛本国，亦南朝之所甚恶也。今贪一时之利，弃百年之好，结虎狼之邻，启他日之祸，谓为得计可乎？救灾恤邻，古今通义，惟大国图之。”贯不能对。朝散郎宋昭上书，极言辽不可攻，金不可盟，乞诛王黼、童贯、赵良嗣等，且曰：“两国之誓，败盟者祸及九族，陛下其思之乎？”诏除昭名，编管海州。初，高丽国王俣有疾，求医于宋，至是俣卒，子楷立，遣医归宋，附秦言辽为兄弟之国，不可攻，存之足为边患。勿听。辽主淳薨，妻萧氏主国事，童贯复进兵攻辽，辽涿州留守郭药师以城降宋。金主陷辽燕京，辽萧太后出奔天德，宰相左企弓等奉表降金。
　　初，宋与金约，但求石晋赂契丹故地。至是遣赵良嗣如金，
380
　　并求刘仁恭所献契丹营、平、滦三州。金主不许。时左企弓以诗献金主曰：“君王莫听捐燕议，一寸山河一寸金。”故金人欲背初约，要求不已。良嗣还奏，王黼欲功之速成，乃请复遣良嗣如金，许以辽人旧岁币四十万之外，每岁更加燕京代税钱一百万缗。金主大喜，遂使银术可等持誓书来，许以燕京及涿、易、檀、顺、景、蓟六州之地来归，而山后诸州及西北一带，不在许与之限。帝曲意从之。时燕之金帛子女职官富民，皆为金人所掠，惟存空城而已。粘没喝犹欲止割涿、易，金主曰：“海上之盟，不可忘也。我死，汝则为之。”遂与宋以燕京六州之地。金人驱辽宰相左企弓，虞仲文、曹义勇、康公弼等，同燕京大家富民俱东徙。燕民流离道路，不胜其苦。过平州，言于张谷曰：“左企弓不谋守燕，使吾民流离至此，今公临巨镇，握强兵，尽忠于辽，必能使我等复归乡土，人心亦惟公是望。”谷遂召诸将议，皆曰：“闻天祚兵势复振，出没漠南，公若仗义勤王，奉迎天祚，以图兴复，先责左企弓等以叛降之罪而诛之，尽归燕民，使复其业。今且暂以平州归宋，即使金人加兵，内用营平之军，外借宋人之援，又何俱焉。”谷乃召左企弓等数以十罪，缢杀之。遣使至燕山，说宋王安中以求降于宋。安中以闻，王黼劝帝纳之。赵良嗣谏曰：“国家新与金盟，如此必失其权，悔不可追。”勿听。金主阿骨打死，弟吴乞买立，金将斡离不袭平州，张谷奔燕山，斡离不遣人以纳叛来责，遂欲以兵攻燕。帝诏王安中以谷与金，安中不得已，缢杀之，函其首，并谷二子与之。郭药师曰：“金人欲谷头，即与之，若求药师头，亦将与之矣。”自是辽之降将皆解体，而金人遂用此以兴师矣。
　　天狗星陨，有声如雷，黑眚见于禁中。黑眚者，有物大如席，长丈余，仿佛如龟，金睛，行动呼呼有声，黑气蒙之，不
381
　　大了了。气之所及，腥血四洒，兵刃不能施。每得人声则出。
　　先若列屋摧倒之声，其后出入人家，初夜掠食小儿，二年乃息。
　　都城有女子生髭，长六七寸。疏秀宛如男子。又有男子孕而诞子，有狐升御榻而坐。又有都城东门外鬻莱夫，至宣德门下，忽若迷罔，释荷担，向门戟手，且詈云：“太祖皇帝，神宗皇帝使我来道，尚宜速改也。”逻卒捕之，下开封狱，一夕方省，则不知向者所为，乃于狱中毙之。金将粘没喝、斡离不分道入寇，童贯自太原逃归。金粘罕喝入朔州，克代州，遂围太原。
　　知府张纯孝悉力死守，金斡离不入檀州，陷蓟州，郭药师迎战于白河，败绩，遂还燕山。执知府蔡靖以降于金，金尽取燕山州县。时金兵日迫，诏臣庶极谏，天下勤王。帝欲避兵东行，太常少卿李纲曰：“今敌势猖獗，非传太子以位号，不足以招徕天下之豪杰。”上在位二十六年，遂传位于皇太子，太子桓即位，是为钦宗。尊徽宗为教主道看太上皇帝，以李纲为兵部侍郎。遣李邺如金师，告内禅，且请修好。斡离不欲从之。郭药师谏曰：“南方未必有备，不如进军。”金兵遂进。太学生陈东率诸生上书曰：“败天下者，蔡京、梁师成、李彦、朱勔、王黼、童贯也，请斩此六贼，以谢天下。”上嘉纳之。窜王黼于永州，盗杀之。李彦、梁师成赐死。朱勔放归田里，俱籍其家。惟蔡京、童贯从上皇东行，未抵罪。上皇出奔亳州，遂居镇江。金师入相、浚二州。梁方平帅禁旅屯于黎阳河北岸，金兵奄至，河南守桥者望见金兵旗帜，烧桥而遁。方平之师溃还。
　　金人取小舟以蹄，旋渡旋行，无复队伍。金人笑曰：“南朝可谓无人，若以一二千人守河，我岂能飞渡哉？”遂进取滑州。
　　金斡离不等既济河，宋人大惧。宰执议请帝速幸襄邓以避之，吴敏切谏，勿听。李纲泣拜请留，以死邀之，帝犹有行意，纲复谏曰：“陛下已许臣留，复戎行何也？今六军父母妻子皆在
382
　　都城，万一中道散归，陛下孰与为卫？敌兵已逼，知乘舆未远，以健马来追，何以御之？”帝感悟，遂止。禁卫六军闻之皆悦。
　　李纲治守战之具，数日而毕。
　　金斡离不进军围京师，帝召群臣共议，李邦彦等主割地请和，李纲以为击之便，帝竟从邦彦计，使李挽使金军。纲请行，帝不许。纲曰：“安危在此一举，臣恐李梲怯懦，误国事也。”
　　不听。是夜金人来攻宣泽门，李纲败之，斩首百余人，至日始退。梲至金军，斡离不谓之曰：“今若议和，当输犒师之物，金五百万两，银五千万两，牛马万头，表缎百万匹。尊金帝为伯父，割中山，太原、河间三镇之地，而以宰相亲王为质，送大军过河，乃退耳。”梲等唯唯，不敢措一言。遂与金使萧三宝奴、耶律忠等偕来，索赂要质，凡金人所要求，皆郭药师教之也。帝括借都城金银娟优家财，得金二十万两，银四十万两，而民间已空。李纲言：“金人所需金币，竭天下且不足，况都城乎？三镇，国之屏蔽，割之何以立国？至于遣质，则宰相当往，亲王不当往。若坚守数日，援兵四集，彼孤军深入，亦将速归。此时与盟，则不敢轻中国，而和可久也。”李邦彦等坚请从金议，一如其言。纲不能夺，以张邦昌为计议使，奉康王构往金军为质以求成。
　　金兵攻通津、景阳等门，李纲亲身监战，斩其将校十余，杀其众数千，何灌力战而死。金人从康王构之请，解围退师于孟阳。种师道、姚平仲诸路勤王兵至汴京，金人敛游骑，但守牟驼岗，增垒白固。师道请缓给金币于金，俟彼惰归，扼而歼诸河。李邦彦坚持不从。朝廷日输金币于金，而金人需求不已，日肆屠杀淫掠，四方勤王之师渐至。李纲言：“金人贪婪无厌，凶悖日甚，其势非用师不可。且敌兵号六万，吾勤王之师集城下者已二十余万，彼以孤军深入重地，若扼河津，绝饷道，复
383
　　诸城邑，坚壁勿战，俟其食尽力疲，然后纵其北归，待其济河，半渡而击之，此必胜之策也。”种师道计甚善，帝然之。而姚平仲虑功名独归种氏，因以士欲速战为言，请夜劫营。李纲许之。遂帅步骑万人，夜斫敌营。平仲方发，金候吏觉之，斡离不遣兵迎击，平仲兵败，惧诛亡去。金师复围汴城。李纲帅诸将出封邱门，战于幕天坡，以神臂弓射之，金人少却。
　　金斡离不召诸使者，诘责用兵违誓之故。时张邦昌恐惧涕泣，康王不为动。又康王尝与金人较射，连发中的，金意其为将家子，使王氵内来责，更召他王为质。氵内至，李邦彦语之曰：“用兵乃李纲、姚平仲尔，非朝廷意也。”因罢李纲以谢金人。
　　时帝欲遣人奉使，辩劫营非朝廷意，大臣皆不欲行。宇文虚中承命，慨然如金师。太学生陈东等及都人数万人上书，言李纲奋不顾身，任天下之重，所谓社稷臣也，罢纲正堕金人之计，乞复用纲而斥邦彦等。挝珠登闻鼓，喧呼动地。帝恐生变，乃复纲官，除元祐党籍学术之禁，追封范仲淹、司马光等。金使王氵内随宇文虚中来，更以肃王枢为质于金，康王构、张邦昌还，以太原、中山、河间三镇之地畀金人。金斡离不既得三镇，且知京师有备，遂不俟金币数足，遣使告辞北去。肃王从之，京师解严。御史中丞吕好问言于帝曰：“金人得志，益轻中国，秋冬必倾国复来，御敌之备，当速讲求。”勿听。
　　初，太上皇南幸，童贯、高俅等以兵扈从，道路狼藉，言贯等将为变。朝议使聂昌往图之，独李纲不可。至是李纲亲请迎太上皇于南京，独见木上皇，具道帝圣孝思慕，请陛下早回京师。太上皇感悟，出玉带金鱼象简赐纲。纲还，具道太上慈爱，帝始释然。道君太上皇帝还京师，窜蔡京于儋翔，道死。
　　诛蔡攸、童贯，枭其首于市。时既许以太原畀金人，而张孝纯仍固守不下，金师围太原日久，上复召种师中与姚古进军救之，
384
　　师中乘胜复寿阳、榆次等县，留屯真定。许翰遣使促师中速战，责以逗挠。师中不得已。即日领兵，与金人战于杀熊岭，士卒溃散，师中力战死之。姚古军不战而溃。乃以李纲为河南河东路宣抚使，刘韦合副之，以救太原。纲方欲合诸路兵亲帅击虏，会以议和，止纲进兵，召还。金粘没喝入太原，执知府张纯孝以归，释而用之，副都总管王禀死之。金兵复至，大臣不知所出，惟以遣使讲和为事。金人佯许，而攻琼自如。金人围袭庆府，吕诲之子知府吕由诚，率军民死守。金人百道来攻，城陷，由诚一家四十余口俱死之。金兵复渡河，诏康王构复如金师，至磁州，守臣宗泽迎谓曰：“肃王一去不返，今敌又诡辞以致大王，其兵已迫，去复何益？愿王勿行。”民亦遮道留王。会金游骑日至磁州城下，踪迹王所在，知相州汪伯彦亟请王如相，部兵迎于河上。王行至相，劳伯彦曰：“他日见上，当首往京兆荐公。”由是受知于王。
　　初，相州汤阴人岳飞，字鹏举。汤阴，今河南彰德府汤阴县是也。父和，母姚氏，节食济饥，有耕侵其地者，割而与之；贳其财者不责偿。生飞，少负节气，家贫力学，尤好《左氏春秋》、《孙吴兵法》，有神力，能挽弓三百斤，弩八石。刘宣抚真定，募敢死战士，飞与焉。屡擒剧贼，至是见王，以为承信郎。
　　金斡离不、粘没喝师次汴京城下，时援兵皆为唐恪、耿南仲遣还，无一人至者，城中惟卫士及弓箭手七万人而已。南道都总管张叔夜帅师入卫。叔夜入对，言贼锋甚锐，愿我明皇之避禄山，暂诣襄阳，以图幸雍。帝不答。诏康王构为天下兵马大元帅，帅师入卫。孙傅使成忠郎郭京撰六甲正法以御金人。
　　其法用七千七百七十七人，无问能否，但择年命合六甲者，云择日出兵三百，可生擒金二将。袭击至阴山，识者危之。金人
385
　　攻通津、宣化二门，何木、孙傅使郭京出师，京用六甲法，尽令守御人下城，毋得窥视。因大启宣化门出师。金兵分四翼，噪而前。京兵见之，不战而败，死者甚众。京引余众南遁，金师遂登城，城陷，帝闻之恸哭。时宋师尚众，金人恐帝他遁，宣言议和退师。帝使何如金师请平，粘没喝、斡离不曰：“自古有南必有北，不可相无也。今之所议，期在割地而已，请与帝面约相订。”宋师言之，帝曰：“朕当亲往。”帝出郊，如粘没喝即奉表请降，留二宿乃还。帝自去金营，士庶及太学生迎谒。帝掩面大哭曰：“宰相误我父子。”观者无不流涕。金遣使来索金一千万锭，银二千万，帛一千万匹。于是大括金银，遣使如河南、河北割地以畀金人。使至两河，两河民坚守不奉诏。时金人索金银甚急，且遣使再邀帝至营。帝有难色，何及吏部侍郎李若水，以事出无奈，劝帝行。二年正月，帝与何、李若水等复如青城，至金营，金人逼帝易服，李若水抱持而哭，诋金人为狗辈。金人曳若水出，击之，仆于地，若水骂不绝口而死。刘自经于金军。钦宗在位二年而被掳。金人复征太上皇、太上皇后，且以玉牒按名征诸王宗室入金军，复按名征皇后、太子、诸公主、妃嫔及诸王妃眷属入金军。金废二帝为庶人，遣吴千干、莫俦入京师，集百官议立异姓，众莫敢出声。王时雍探知敌意在张邦昌，乃以邦昌姓名入议状。张叔夜不肯署状，且移书金师，意立太子。金人执置军中。太常寺簿张浚、开封士曹赵鼎、司门员外郎胡寅，皆逃入大学中，不书名。御史马伸、吴给、中丞秦桧，共为议状于金师，极言异姓不可立，愿复嗣君以安四方。且论张邦昌当上皇时，蠹国乱政，以致社稷倾危。金人怒，执桧而去。
　　三月，金人奉册宝至，邦昌北向拜舞，受册即位。阁门舍并吴革率内亲事官数百人，皆先杀其妻子，焚所居，举义金水
386
　　门外。范琼诈与合谋，袭杀之。是日风霾，日晕无光，百官惨沮，邦昌亦变色，惟吴千干、莫俦、范琼等欣然以为有佐命功。
　　邦昌以金不留兵，而宗泽、康王构等兵势正强，知必无成，大惧祸。及拜官，皆加“权”字。金斡离不以道君太上皇及郑太后并上皇子二十九人，与诸亲王、皇孙、驸马、公主、妃嫔及康王母韦贤妃、康王夫人邢氏等，由滑州北去。张邦昌率百官遥辞于南熏门，众恸哭，有仆绝者。
　　四月，金粘没喝以帝及诸皇后、太子与诸妃嫔、宗室及诸王妃，与何、孙傅、张叔夜、司马朴、秦桧等，并凡法驾，
　　卤簿、礼器、祭器、教坊乐器、宝玩、九鼎、圭璧、浑仪、铜
　　人、刻漏、古器、秘书、内人、内寺、娼优、伎艺等，由郑州北去。公私上下，府库蓄积，为之一空。独哲宗元祐皇后孟氏以废居私第获免。时康王构有众八万，次于济州，因宗泽屡败金兵，故金人不能得康王而去。金兵既去，吕好问谓张邦昌曰：“相公真欲立耶？抑姑塞敌意，而徐为之图耶？相公亦知中国人心所向乎？特威女贞兵威耳。女贞既去，能保其无变乎？大元帅在外，元祐皇后在内，此殆天意，盍亟还政，庶可转祸为福。为今计者，当迎元祐皇后权摄国事，请康王早正大位，庶获保全。”御史马伸具书，请张邦昌速奉迎康王，极陈顺逆利害。邦昌读其书，气沮，乃遣谢克家至济州往迎。王不许。吕好问遣人言于王曰：“大王不早自立，恐有不当立而立者。”
　　王然之。邦昌乃使韦渊奉大宋受命宝诣济州，复以手书号元祐孟后曰太后，入居禁中，垂帘听政，以俟复辟。钦宗渡白沟河，签书枢密使院事张叔夜死之，北宋亡。起太祖庚申，终钦宗丁未，凡九主，共一百六十七年。是年五月，康王构即位于应天府，大赦改元，后定都于杭州，是为南宋。待三十三回再叙，下回且先将辽、金、西夏之事叙明，以便观者。
387
　　第32回
　　西北边辽金夏不住相争
　　词曰：
　　三百余年宋史，辽金西夏纵横。争强赌胜弄刀兵；谁解倒悬民命？ 富贵草头垂露，英雄水上浮萍。是非成败总虚名，一枕南柯梦醒。
　　却说徽、钦二帝被掳，高宗中兴，不过一月间事。宋朝国统原未断绝，此回本应接叙高宗中兴之事。然灭北宋者金，而金先灭辽，辽实起于北宋之先，夏亦起于北宋之初，至元灭金灭夏，又在南宋未灭之先，不便将此三国悬搁。今且将南宋之事搁起，待下回再叙，此回先将辽、金、西夏之事叙明。
　　按辽国初名契丹，本东奚种，神农氏之后。其后为匈奴所破，保鲜卑山，燕慕容氏时，窜于松漠之间，后魏初，大破之，遂逃，进经数十年稍滋蔓。自魏至隋，虽或寇边，亦入贡不绝。
　　唐太宗、高宗时，俱内附。至中宗时始叛，其后叛服不常。八部各有大人，以次为主，三年传旗鼓一交代。至庸昭宣帝时，耶律阿保机为主，尤雄勇，不肯代，居古汉城，地宜五谷，有盐池之利。击灭七部，东征室韦女贞，西取突厥故地，诸夷畏服。后梁太祖时，帅众三十万寇云州，晋王与之连和，约为兄弟，共声梁。或劝晋王擒之，王曰：“仇敌未灭，而先失信夷狄，自亡之道也。”厚赠遣之。阿保机既归而背盟，更附于梁，晋王由是恨之。时燕节度使刘守光，残虐其下，军士多亡归契
388
　　丹。契丹掠取燕地士民，日益强大，阿保机遂更名亿，称皇帝，是为辽太祖，国人号为天皇。妻述律氏，亦勇决多权变，名震诸夷，号地后。刘守光为李存勖所攻，遣使献平、营、滦三州之地，以求援于契丹。契丹救之，为存勖所败。存勖灭燕，而三州之地归于契丹。未取。
　　初，守光遣韩延徽于契丹。延徽不拜，契丹主大怒，使牧马。契丹述律后察其贤，劝阿保机礼而用之。韩延徽有智略，能属文，始教契丹建牙开府，筑城郭，立市里，以处汉人，使各有配偶，垦艺荒田。由是汉人安业，逃亡者少，契丹臣服诸国，延徽有功焉。阿保机取夫余城，更名东丹国，命长子突欲镇之，号为人皇。次子德光守西楼，号元帅。阿保机称帝二十年，死于夫余城。述律后欲立德光，至西楼，命与突欲俱乘马立帐前，谓诸酋长曰：“二子吾皆爱之，莫知所立，汝曹择可立者，执其辔。”酋长知其意，争执德光辔。后曰：“众之所欲，吾安敢违。”遂立德光，是为太宗。遣突欲归东丹。德光尊后为太后，国事皆决焉。德光性孝谨，母病不食，亦不食。
　　以韩延徽为政理事，令葬阿保机于木叶山。太后左右有桀黠者，后辄谓曰：“为我达语于先帝。”至墓所杀之，—前后百数。最后平州人赵思温当往，不肯行。后曰：“汝事先帝常亲近，何为不行？”对曰：“亲近莫如后，后行，臣乃继之。”后曰：“非吾不欲从先帝于地下也，顾嗣子幼弱，国家无主，不得往耳。”
　　乃断一腕，令置墓中。思温亦得免。
　　时后唐潞王从珂疑石敬塘，使移镇天平。敬塘拒命，唐发兵讨之，敬塘危急，乃割卢龙一道及雁门关以北幽蓟等一十六州，以假兵灭唐。仍许岁输帛三十万匹。契丹册立敬塘为晋帝，乃以幽州为燕京，徙都之，改国号曰辽。终晋高祖之世，征求无厌。至出帝齐王立，不奉表，不称臣于契丹。契丹主积怒，
389
　　举兵灭晋而归，死于杀狐岭，嗣位二十一年。侄永康王兀欲即位于中京，兀欲乃太祖阿保机长子突欲之子也。突欲以国让弟，后反见疑，遂浮海至中国。后唐明宗以庄宗妃夏氏妻之，赐姓名李赞华，拜节度使。赞华好割妇女之臂腿而饮其血，诸姬妾刺臂或腿以吮之，则大悦。夏氏数被其割，不胜苦，奏请离婚为尼。赞华后为潞王从珂所杀。至是其子兀欲立，追尊其父突欲为义宗。兀欲更名阮，是为世宗。嗣位五年，为燕王述轧所弑。述轧自立，诸部不服，奉太宗德光子寿安王兀律攻杀之，遂立兀律为帝，更名璟，是为穆宗。穆宗好畋猎饮酒，不恤国事，每夜则酣饮达旦，昼则常睡，国人谓之睡王。周世宗攻取三关瀛、莫、易之地。穆宗闻之曰：“此亦汉地，今以还汉，又何惜哉！”又嗜杀，酒后加人以烙炮铁梳诸奇巧极刑。嗣位十八年，近侍小哥花哥辛古等杀之，世宗兀欲之子贤立，是为景宗。以萧守兴为尚书令，纳其女燕燕为后。景宗宿婴风疾，国事皆决于燕燕。
　　辽与宋通好，宋太宗伐北汉，辽遣兵救之，大败而还。宋灭北汉，遂乘胜伐辽，以取幽燕之地。辽遣耶律休哥与战，宋亦大败而还。景宗嗣位十四年而殂，子隆绪立，是为圣宗。萧太后专国政，宠幸用事。宋太宗遣曹彬、潘美等乘衅伐辽，以取幽燕之地，为契丹将耶律休哥所败。辽太后亦兴师寇宋，宋骁将杨业死之。宋真宗时，萧太后隆绪大举寇宋，宋寇准亦劝真宗自将御之。契丹围澶州，不克，与宋战不利，大将挞览为宋所杀。寇准劝真宗复直前渡河，契丹大惧，请和，自是而两朝修好，南北弭兵，边境稍安矣。契丹圣宗隆绪二十七年，萧太后燕燕卒。萧氏有机谋，善驭大臣，得其死力。每入寇，亲披甲胄督战。与韩德让通，太后死后，未几德让亦死，陪葬陵傍。隆绪遭母丧，哀毁骨立。群臣请改元，又请以日易月，皆
390
　　不许。及宋真宗崩，隆绪集番汉大臣后妃以下皆举哀，曰：“吾兄与吾同月生，年大两岁，吾又得儿多时也！”因又泣，特置真宗御灵，建资福道场百日而罢。契丹主隆绪病革，谓其子宗真曰：“宋朝信誓，常守而不失。”遂殂，嗣位四十八年。子宗真立，是为兴宗。国内无事，户口蕃息，宋增岁币银绢各十万，并前共五十万。其地凡五京，六州，军城百五十六，县二百九，属国六十。东至海，西至流砂，北至胪朐河，南至白沟，幅员万里。嗣位二十四年殂，子道宗洪基立。洪基嗣位四十六年殂。
　　太子浚早卒，浚之子天祚帝延禧立，好畋猎淫酗，怠于政事。
　　辽属国生女真完颜阿骨打以兵叛辽。
　　女真之先，古肃慎氏地，世居混同江之东，长白山、鸭绿江之源，姓拏，又号完颜氏，唐太宗时，始闻于中国。其系籍于辽者，号熟女贞；在北者号生女真，亦素服于辽。生女真旧无官属，至乌古乃始有官属，其部内旧无铁，邻国有以甲胄铁器往鬻者，必厚价酬之。得铁既多，因以修弓矢，备器械，兵势稍振。乌古乃死，子劾里钵嗣，严重多智，基业始大。其官之尊者，皆曰勃极烈。其民无徭役，壮者即为兵，自五十百皆有长，伍长击柝，什长执旗，百长挟鼓，千人将则旗帜金鼓悉备。伍长战死，四人皆斩；什长战死，伍长皆斩。百长以上亦然。一军退，则诛一军之长。凡部长曰勃堇行，兵则称曰猛安、谋克。猛安犹千夫长，谋克犹百夫长也。劾里钵生十一子，长曰乌雅束，次日阿骨打。劾里钵疾笃，呼弟盈哥谓之曰：“乌雅束柔善，若办集契丹事，阿骨打能之。”劾里钵死，弟颇刺淑嗣；颇刺淑死，弟盈哥嗣；盈哥死，兄子乌雅束嗣；乌雅束死，弟阿骨打嗣立，自称都勃极烈。时辽主好猎淫酗，怠于政事，每岁遣人市名鹰海东青于海上，道出生女真，使者贪纵，征无厌，女真怨苦之。女真部阿疏叛奔辽。阿骨打索之不得，
391
　　遂逆命。辽遣军伐之，阿骨打曰：“先发者制人。”遂与侄粘没喝，弟阇母及宗室银术可娄室等起兵击辽，传梃而誓，勇气百倍，辽军大奔。辽以司空萧嗣先帅师伐女真。阿骨打帅众来御，未至混同江，夜就枕，若有扶其首三。阿骨打卧而起曰：“神明警我也！”即鸣鼓举燧而行，黎明至混同江，与辽兵遇，会大风起，尘埃蔽天，阿骨打乘风追击，辽兵大溃，将士皆死，获免者十七人。自是士无斗志，遇敌辄溃。辽人尝言：“女真兵满万，则不可敌。”至是始满万矣。女真完颜阿骨打称皇帝，更名旻，国号金，是为金太祖。
　　辽使请和千金，金人不许，辽主起空国之兵，用百万之师，下诏亲征女真。金主攻辽黄龙府，次混同江，无舟以渡。金主使一人前导，乘赭白马径涉，曰：“视吾鞭所指而行。”诸军随之，水及马腹。既济，使舟人测其渡处，深无涯涣。遂克黄龙府，辽师至混同江。金主闻辽主亲征，乃聚众以刀厘面，大哭曰：“始与汝等起兵，盖苦契丹残忍，欲自立国。今天祚亲至，恐不能当，不若杀我一族，汝等迎降，或有生理。然辽人怨已切骨，天祚之气方骄，纵降亦必无生理。奈何！奈何！”诸军罗拜曰：“事已至此，唯命是从。”金主曰：“然则惟有人人死战耳！”遂帅众迎敌。金主曰：“彼众我寡，兵不可分，视其中军最坚，主必在焉，败其中军，可以得志。”使左右翼合而攻之。辽主遁，辽兵大溃，枕尸相属百余里，所获器械、宝物、马牛不可胜计。辽东京及东京州县，与南路击辽女真，皆降于金。金约宋共攻辽。金人取辽上京、中京及西京。金主命谷神始制女真文字。辽主为金粘没喝斜也所迫，轻骑走夹山，命令不通。时辽秦晋国王耶律淳与参知政事李处温守燕京，处温与都统萧干等谋奉淳为主，诸大臣耶律大石左企弓等及番汉百官、诸军父老数万人劝进，拜舞山呼，上尊号曰天锡黄帝。军旅之
392
　　事，悉委耶律大石。耶律大石者，太祖八世孙，通辽汉文字，善骑射，举进士，为翰林学士承旨。辽谓翰林为林牙，故称大石林牙。辽耶律淳死，萧干等立淳妻萧氏为皇太后，遂立秦王定为帝。李处温欲为乱，萧后杀之。
　　金主阿骨打袭辽主延禧于石辇驿，以其子斡离不为前锋，所将不过千人，辽兵围之数重。辽主谓金兵少，必败，遂与妃嫔登高阜观战。斡离不以铁骑驰赴之。辽主大惊，遁去，辽兵遂大败。金主分三道攻燕，辽人以劲兵守居庸关，金兵至关，崖石自崩，戍卒多压死，辽人不战而溃，金兵库关而南，遂入燕京。辽将相皆降，耶律大石走，为金所获，萧后出奔天德，于是辽五京皆没于金。辽主奔西部族，萧后来见，辽主杀之，追废淳为庶人。金使斡离不银术可娄室等分道袭辽主。辽主奔应州，其子秦王定、纪王宁及妃嫔从臣皆被执。辽主西走云中。
　　金太祖在位八年殂，弟吴乞买立，更名晟，是为金太宗。耶律大石自金归辽，金主既败，奔夏，会党项亦遣人请临其地，辽主从之。至应州东，为金将娄室等所获以归，金废为海滨王，寻杀之，以万马践其尸。辽主天祚帝延禧嗣位三十五年而被执，辽亡。自后梁太祖丁卯称帝起，至徽宗乙巳，凡八主，共三百有十年。
　　初，辽主之与金人战也，耶律大石以谏不从，遂率众走北庭都护府，自立为王。会西鄙七州十八部，谕以兴复事，得精兵万余，置官吏，具器械。又遗书回鹘。回鹘王毕勒哥迎至邸，送至境外，兵行万里，归者数国。至寻思千，西域诸国举兵十万拒战。大石进击，大败之，僵尸数十里，回回国王来降。又西行至起儿漫，群臣共册大石为天祐皇帝，改元延庆，是为西辽。西辽王大石引兵东还，行二十余日，得善地，遂建都城，号虎思干耳朵。金主闻耶律大石在和州之域，遣兵攻之，不克
393
　　而还。德宗大石立十二年而殂，子仁宗夷列幼，遗命其后萧氏权国事，号感天皇后，称制七年殂。夷列始亲政，又十三年而殂，子幼，遗命其妹普速完权国，号承天皇后。承天后制十四年，与其夫萧朵鲁不之弟补古只沙里通，出朵鲁不为东平王而杀之，朵鲁不之父斡里刺以兵问罪，杀普速完及补古只沙里，迎夷列次子直鲁古之立，改元天禧，立三十四年。因出猎，乃蛮国天屈出律伏兵八千擒之，而据其位，尊直鲁古为太上皇，以善终，西辽亡。凡三主二后，起于宋徽宗二十五年乙巳，亡于南宋宁宗七年辛酉，共七十八年。
　　却说金太祖旻，即阿骨打，既破辽，大败辽兵，取有五京之地，迫辽主远遁。生十五子皆不立，而立其弟太宗晟，即吴乞买。太宗晟既灭辽，复遣斡离不粘没喝寇宋，破汴京，虏二帝，而取宋天下之半。又遣太祖第四子兀术，及粘没喝、娄室银术可挞懒、斡离不等屡寇南宋，又立刘豫为齐帝以害宋，诸事尽见南宋回中。太守晟嗣位十三年殂，子十四人皆不立，而立太祖嫡孙合刺，更名亶，乃太祖太子绳果之子也，是为熙宗。
</div>
    <div class="pagination">
<a href="历代兴衰演义_page23.html">上一页</a><span>...</span><a href="历代兴衰演义_page19.html">19</a><a href="历代兴衰演义_page20.html">20</a><a href="历代兴衰演义_page21.html">21</a><a href="历代兴衰演义_page22.html">22</a><a href="历代兴衰演义_page23.html">23</a><span class="current-page">24</span><a href="历代兴衰演义_page25.html">25</a><a href="历代兴衰演义_page26.html">26</a><a href="历代兴衰演义_page27.html">27</a><a href="历代兴衰演义_page28.html">28</a><a href="历代兴衰演义_page29.html">29</a><span>...</span><a href="历代兴衰演义_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
