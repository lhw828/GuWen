<!DOCTYPE html>
<html>
<head>
    <meta charset="UTF-8">
    <title>夏商野史 - 第 31 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 31 页/共 33 页</h1>
    <div class="content">　　武王闻纣暴虐滋甚，谓群臣曰：“先君羑之囚，吾兄肉酱之惨，此念未尝少置。今商王剖胎斩胫，民陷既极，恐不能缓须臾之死，吾甚悲之。今欲举吊民之师东伐商辛，公等之议若何？”
　　太公望奏曰：“商德滋昏，生民陷极。若举兵东伐，乃代天救民，何所不可？况先君临崩，曾嘱主公谓时至勿疑。今商命当改，民心西归，正其时也，东征之举不可迟疑。”
　　武王大悦，即令子牙点集诸军，操兵演武，以备东征。散宜生曰：“古者明王命将出师，必须筑坛拜将，亲为奉毂推轮。
　　如此将得其用，所向皆捷。臣等请仿古制，拜将行师，名正言顺。”
　　武王曰：“善。”
　　遂令姬奭、辛甲率壮士五百，筑坛于城南，高五丈，按金、木、水、火、土之数，历三层，修天地之宜。建龙、风、日、月之旗，画九宫八卦之列。又将二万五千壮兵分为五队，各服五色衣袍，各执五色旗帜，辨按五星。
　　又令二十八将分作四队，环绕楼下，以按二十八宿。灯烛荧荧，奇香馥馥，布摆整齐。
　　武王驾龙车与群臣来至南郊，戒令百官各循规蹈矩，勿得哗喧。武王端恭立坛下，散宜生执笏进曰：“主公先登，祷于天地，然后拜将。”
　　武王历阶而上，祷罢天地。宜生又请师尚父登坛，子牙抠衣而上，立于北面。武王请升将座，子牙三辞而后就位。武王亲捧金英宝剑，降拜曰：“商辛失德，四海愁怨。今昭告于天，拜尚父为东征大军师，兼督内外诸军事，志在顺天应人，吊民伐罪，惟尚父图之。”
　　子牙接剑印曰：“天命靡常，惟德是依，惟愿爱民敬事。其运筹料敌，尚之职也。
　　”
　　于是，子牙降座，请武王升南面之位，行君臣礼，再拜谢恩。子牙中军，武王亲为捧车之毂，推车之轮，满城百姓咸皆称羡。武王曰：“克商之兵，尚父当用几何？”
　　子牙对曰：“东征之兵，只用三万六千五百人。”
　　武王曰：“商虽无道，其兵不下百万，战将尚满千员。今尚父以三万六千之兵，何能克敌？”
　　子牙对曰：“臣闻用兵之道不在众多，而在仁智。今商辛无道，残虐其下，虽有雄兵百万，谅其不能尽力。主公以仁者之师，名正言顺，以一当百，勇气十倍。况臣用三万六千五百之名者，法周天三百六十五度之数，已有克敌之术。”
　　武王曰：“善。”
　　即诏子牙次日操练军马，以备东出。
　　次日，子牙升帐召集，拣辛甲、尹逸、祁宏、太颠、闳天一班武将，戒令各率本部，出于教场，操演韬略。拣定先锋，然后调遣诸将得令，各率本部至教场中分散屯立。
　　第一队殿前骁骑将军，姓尹，名逸，字存道，青袍铁铠，方天画戟。领兵七千三百，各服青衣，执青旗，屯于东方；第二队引车将军姓辛，名甲，字继先，红袍铠甲，耿自钢刀，领兵七千三百，各服红衣，执红旗，于南方；第三队耀威大将军姓祁，名宏，字子开，白袍银铠，丈八蛇矛，领兵七千三百，各服白衣，执白旗，屯于西方；第四队镇西大将军姓闳，名天，字英美，皂旗铁甲，九节神鞭，领兵七千三百，各服皂衣，执皂旗，屯于北方；第五队镇国大将军姓太，名颠，宇守正，金甲黄袍，开四铁斧，领兵七千三百，各服黄衣，执黄旗，屯于中央。
　　子牙纶巾羽扇，升坐中军。诸将参见毕，子牙取铁甲一付，重计八十斤。钢刀一柄，重计一百二十斤。高马一匹。有能披铁甲，舞钢刀，而飞身上马者，使挂先锋之樱诸将惟惟列屯五方，军吏击鼓三通。红旗队中抢出一员将官，眉清目秀，齿白唇红。众视之，乃文王之子，武王幼弟姬叔度也。叔度走过场中，披铁甲，持钢刀，拍鞍上马，左顾右盼。鼓角齐鸣，众军喝采，子牙大悦，即令公子叔度下马挂樱叔度正欲挂印，忽皂旗队下突出大将，豹头狐目，虎背熊腰，大呼：“公子留印，待我来挂！”
　　众人视之，乃殿前都校尉复姓南宫，名适也。叔度解印释刀，南宫适即披甲横刀，扬声于场内曰：“大丈夫支二百斤铁从容上马者，何足道哉！”
　　乃离马三百步，踊跃数次，飞身上马。众皆喝采称羡。
　　南宫适翻身下马，夺叔度之樱红旗队中闪出一员大将，状貌魁伟，声音响亮，高叫：“二公且勿相争，此印须待我挂。
　　”众视之，乃将军辛甲也。南宫适卸甲放刀，辛甲本身之铠重有五十余斤，更不卸下，重披铁甲，抡动钢刀，踊身跳跨马上，左驰右突，舞动如飞，在教场内周围游遍一遭。众皆曰：“此印非辛甲，他人不能挂也。”
　　子牙即以辛甲为先锋，南宫适为副将，令叔度、祁宏为左右翼，闳天、尹逸为保驾。
　　次日上表，请武王发驾亲征。武王乃留二弟姬旦、姬爽与群臣守国，乃为文王本主载以居中军，自称天子。发言奉文王以伐，不敢自专。即日大兵出城，旗幡掩日，刀戟横出，浩浩荡荡，称为五十万，杀奔朝歌。
　　行至三日，忽一阵狂风从子牙马前飞尘卷云而起，子牙袖占一课，今日当有破商大将冠冕从西北而至，众皆不信。行近潼关西北角上，有一将年约十五六岁，身长九尺，膊阔一围，肩拖大斧。高叫：“西兵且住，等我来！”
　　辛甲惧为奸细，射住阵脚，问是何人。其将曰：“吾乃西伯侯所收之子雷震也。
　　”辛甲见之，莫知其故。引见姜尚，尚亦不知其故。奏知武王，武王曰：“吾闻昔者先君入商之时，因避雨于燕山。忽然雷破棺中女胎，得一男子，因名雷震，莫非也？”
　　子牙即召问之，果是雷震也。武王曰：“汝在何处，今日至此？”
　　震曰：“臣自蒙先君恩救，当时有云中子先生收臣，养于终南山，一十五年终日教臣演习武艺。日前吾师观天象，言商命当改，谅主公必然起兵东伐，故命臣下山助阵。臣愿一挂先锋印，力破无道。”
　　武王顾谓子牙曰：“此子先君所收，亦吾弟也，可改为先锋乎？”
　　子牙曰：“军册已定，不可轻改。
　　”乃封雷震为保驾大将军。兵进屯关下，先锋辛甲回禀：“潼关不开，何计进兵？”
　　子牙曰：“关主与吾曾有旧约，兵至东伐，彼要相助。汝且按甲勿动，待我修书，招其来降。如不纳降，然后进兵。”
　　辛甲乃退下寨。欲知后事，且看下回分解。
　　第二十九回子牙檄殷郊助敌子牙收抬洛阳城
　　当时子牙即修书，遣使上关来见殷郊。郊与姜文焕朝夕操军演武，专伺东伐。有哨马来报西伯兵至，未知真实，所以未敢放关。及得子牙之书，拆而读曰：尚自违殿下，直到岐州。感西伯恩义，位绝群僚。今闻商德滋昏，生民陷溺。惟我主侯上敬天时，下恤民苦，筑坛拜尚为笔师，大发精兵，前欲伐纣。前承合兵助阵之言，敬有此告。
　　倘殿下愤雪重仇，深忧民溺，望乞到关会议，共举征旗，只此直明，引领而待。
　　殷郊览罢，大惊曰：“姜尚一贵至此耶！”
　　即日同姜文焕收拾本关军册、粮簿，直诣子牙。子牙延入中军，各叙款曲，即引见武王。武王受其军册，即封殷郊为东征大将军，姜文焕为各营都巡检。大兵遂过潼关，直抵黄河。黄河守将胡雷闻知，急引军弩，列于河口，以拒西兵。子牙自督先锋进兵，辛甲回告请计。子牙责曰：“逢山开路，遇水安桥，乃前部之事，反来问我何计！”
　　辛甲曰：“船只已备，但不能抵挡其前。”
　　子牙密书数行字与辛甲，辛甲领计归本寨。即令南宫适领五百船只密渡上流，自引数百船只摆列河下。将至酉末，令各船燃起火炬，鸣金呐喊，诈若犯。岸之上胡雷急令万弩齐射，西船渐渐撑进，岸上之箭发如雨点，然隔河面，箭矢落空。将至三更，哨马来报，南宫适部兵已渡上流。胡雷大惊，抽兵去救上流。
　　辛甲麾兵诸船，一齐杀上东岸。南宫适又引兵杀至，胡雷拍马迎敌。战数合，辛甲之兵后攻，胡雷首尾被敌。正欲杀僻路，走人负容城，辛甲勒马迫及，大喊一声，拖翻下马。武王大驾亦渡黄河，辛甲解胡雷来见子牙。子牙斩却胡雷，令辛甲速进兵攻渑池城。
　　渑池城主秦敬闻知大惊，坚闭不出。打书入洛阳，问徐盛求救。西兵攻打不息，城将陷。秦敬惊惧，日思无计。渑池城东有轩辕氏古庙，中有木刻千里眼、顺风耳二小鬼，乃托为人像，来见秦敬曰：“吾乃城东小民，颇能武艺。今西兵攻城，闻主公欲降，小民愿出兵解围。”
　　敬曰：“汝姓甚名谁？”
　　二人脱虚报曰：“小民姓高，名明，弟名觉，至亲兄弟。”
　　敬赐盔甲，听其演武，百般兵器惯习如飞。
　　秦敬大悦，即令挂左右牙将之牌，部兵出敌。候尔解围之后，申奏商王，加封官职。二将领兵出城。辛甲、南宫适列开阵势以备厮杀，二将更不打话，拍马杀入阵中。甲略抵数合，力不能支。南宫适拍马夹攻，刀达又乱。祁宏、尹逸见前锋不能抵敌，双马一齐杀出。高明、高觉马膊相挨，左冲右突，西兵披靡，败入本寨。坚守营垒，入中军告曰：“高氏兄弟英勇出群，非设奇计不能打入渑池。”
　　子牙大怒曰：“吾兵尚欲直攻朝歌，扫除无道。今攻一小城，何请设计！三日不能攻破渑池，枭首示众。”
　　辛甲唯唯而退。子牙即令殷郊、雷震各引本部伏于渑池城下，候在辛甲杀败，高明兄弟追赶，许尔杀入城中。二将领计而去。
　　次日，辛甲改换盔甲，抖擞精神，引兵挑战。高明兄弟果然杀出，四马战上十余合，南宫适偷射一箭。高明右手接箭，左手挽弓射回。又战十合，辛甲按住钢刀，取出流星铜锤，偷打高觉。高觉以刀隔退，大杀一阵。二将力乏，又败逃本寨。
　　高明笑曰：“汝有伏兵在，吾不能赶矣。”
　　二将不知其故，雷震、殷郊归告子牙。子牙惊曰：“莫非兵机漏泄乎？”
　　二将曰：“并无人知。”
　　子牙默然良久，忽报高明使者递书到，子牙召人。其卒手持一牌，书两行曰：“姜尚不必深思苦索，汝之浅谋，皆在吾之胸臆。若不解围速退，五万兵片甲不回。”
　　子牙读之，叱退小卒。大异曰：“此必魅邪。”
　　是夜，仰观渑池内妖气涌涌，即取照妖镜引之，二将果然露出本相。子牙曰：“原来是此二畜。”
　　诸将请问曰：“是何怪也？”
　　子牙曰：“东海度朔山有大桃树，其根盘屈三千里，其柯向东北，号曰鬼门，乃万鬼出入之所。有四神，一名神荼，一名郁垒，二人性能执鬼。又一名千里眼，一名顺风耳，能视听千里之外。二神监察远方邪魅，神荼二神即收而斩之。自是轩辕黄帝令民间画神荼、郁垒像悬于门首，以压百邪。又刻千里眼二子于神庙，以察百邪。此乃千里眼二畜生也。”
　　诸将曰：“然则何计可破？”
　　子牙曰：“吾若一设计，彼必听见，断不能得破。”
　　即召殷郊、雷震二将密嘱其计，二将受计而出。
　　次日，子牙亲出阵前，大叫高明兄弟，何不出马打话。高明日：“钓鱼野夫见识，焉能出吾之手。”
　　子牙曰：“汝武艺颇高，吾今排下一阵，汝敢来打阵乎？”
　　高明日：“汝且排来，待吾观看。”
　　子牙即将各寨士卒分为九队排开，八门内设日月二宫星辰垣位。又令南宫适、姬叔度、祁宏、尹逸各引四十九名壮士，分作四队排列紫薇垣之四方，以按二十八宿。又令雷震着青袍，执铜锤；殷郊着红袍，带火箭，立于天门左右，以按雷电二神。又令太颠、武吉、闳天、辛甲、姜文焕共引三千四百旗手，旋绕阵内，以按五行二十四气。高明看见，谓高觉曰：“老贼排下天阵，又以旗鼓集处以蔽吾见。”
　　觉曰：“然则当从何门打入？”
　　高明日：“直取天门打入。”
　　次日，子牙大叫：“高明识吾阵乎？”
　　高明出马曰：“此乃天阵，焉有不识。”
　　子牙曰：“汝敢打阵乎？”
　　高明日：“破此天阵，犹如反掌，焉为不敢！”
　　遂引高觉拍马杀入天门。
　　子牙将太白之旗一挥，诸将金鼓乱鸣，旌旗杂舞，九宫混乱，八门改变。高明兄弟欲寻武王之座，阵中昏黑，左冲右突不能得出。欲舒千里之眼，则有旗幡掩映，不能得见。欲开顺风之耳，而金鼓乱震，又不得闻。自辰至午，困于阵中。子牙指挥诸将殷郊等连放数支火箭，高明、高觉将露本相。雷震抡起铜锤，望高明一打。金光灿烂，二将乘空而走。诸将乱杀一阵，遍寻不见高明兄弟，子牙急令乘势打入渑池。秦敬闻高明兵败，大惊无措，即欲从西门走洛阳。辛甲追及，斩之。西兵入城，收其府库，出榜安民。忽报城东轩辕庙有木刻二小鬼，俱被劈去头颅。子牙曰：“端的是此二畜生耳。”
　　即令焚却破庙，大兵望洛阳而进。
　　先是，孤竹国君有二子，长名伯夷，次名叔齐，二人以逊国，俱逃归周。西伯侯待其为大贤，处居洛阳城。至是，武王车驾至洛阳，兄弟二人乃即武王之马首，拒谏于前曰：“父死不葬，爱及干戈，可谓孝乎？以臣弑君，可谓仁乎？”
　　武王心知其贤，亦不罪之。左右欲杀夷、齐，太公曰：“不可，此义人也。”
　　扶而去之。武王伐纣有天下，伯夷、叔齐耻食周家之粟，乃隐于首阳山采蕨薇而食。作歌曰：登彼西山兮，采其声矣；以暴易暴兮，不知其非矣。神农虞夏忽焉没兮，我安适归矣。吁嗟徂兮，命之衰矣。后遂饿死于首阳山。后人有《古风》以其义者，今并录于此云：商泽涸，商民苦万状，呻吟思乐土。独夫之心日益骄，周家沛作援民雨。噫嘻！此心将何举。谆谆秉义留车舆，成成宗庙已丘墟。收羽藏身隘周粟，君不见首阳山下人，至今千古扬芳誉。却说洛阳城乃徐芳、徐盖兄弟为守，盖有二子，长曰升，次曰变，俱有智勇。兄弟正在堂上议战守之策，忽卫卒报曰：“西兵五十万，战将一千员，今出潼关，枭高明兄弟，直逼渑池，杀秦敬，大军已至洛阳城下。”
　　徐芳听罢，大惊曰：“谁人前去敌住西兵？”
　　其弟徐盖出，请兵愿往。徐芳与军五千，令左右从其出城。
　　太公闻洛阳城中徐家父子兵强，不可轻敌。乃传令命祁宏、高毁以下六队之兵，各执青、黄、赤、白、黑五色之旗，各披五色之衣，摆下一阵，名曰“六甲神阵”。命南宫适引战徐盖，将阵势摆开。盖父子之兵，更不打话，手持长枪，直望南宫适杀来。适即诈败，走归本阵。徐盖追入阵内，太公用手一挥，六队精兵混作一团，将徐盖围在核心。徐升、徐变正欲望阵杀去，以救其父，却被殷郊邀其来路。二子忙奔归城，告伯父发救兵。徐芳不许，徐升兄弟怒发冲冠，曰：“我父为朝廷受困，不念兄弟之情，亦念朝廷之难，何故不发救兵以救我父？”
　　升、变遂擒徐芳来见太公，献了洛阳城。太公拥武王车驾入城，斩了徐芳，释却徐盖父子，加封官职。
　　大军遂进汜水关，令人报与关主尤项得知。尤项只欲坚守不出，具表入朝歌取救。忽阶下一人，身长九尺，腰阔十围，怒目填胸而进曰：“大丈夫当横行天下，与国家出力，奈何效儿女子，缩首待擒哉！”
　　众视之，乃东海人氏，姓乌，名文画。
　　能在陆地上行舟，勇名盖世。尤项曰：“吾闻西兵有姜尚献谋，殷郊效力。其兵自出岐州，一路破竹而下。今以区区小关之众，欲抗三十万雄兵，何啻以孤羊投群虎哉！”
　　文画曰：“关主何壮他人志气，灭自己威风！文画视姜尚、殷郊不若肌上之肉，汝何太怯哉？”
　　乃单马杀下关来，尤项只得点兵随助。
　　西兵先锋南宫适横眉怒气，欲攻关城。只听一声鼓响，举头一望，乌文画呐喊连声，从关上杀来。其人雄威壮大，铠重袍新，手横丈八蛇矛，身坐千里追风，昂昂凛凛。南宫适自思岐州一路顺风偃草，并无对手，今日此汉想是劲敌。抖擞精神，前问来者何人。文画曰：“岂不识吾陆地行舟乌文画耶？”
　　南宫适更不打话，抡起神斧，直取文画。文画舞动蛇矛来刺，一来一往，两马相争，斗上六十余合。南宫适神威少剉，西兵阵上突出辛甲，接住兵威。好个乌文画，真盖世英雄，又与辛甲斗上四十余合，并无惧色。辛甲心下思量，文画枪法精神，不能抵挡，当以铁箭除之。佯兵败走，文画鞍马后追。辛申按住钢刀，挽满月弓，一声弦响，一箭正中文画心胸。文画眼力高强，翻身一闪，接住铁箭。辛甲连发二十四弦，都被文画左闪右避，尽行收了。文画自思平生未遇此敌手，乃佯马败归。辛甲拍马忙追，文画按住蛇矛，从掩心甲内取出流星铜锤，认着额门回头一打，却被辛甲用刀闪过，似海抛毬。二人再欲合马厮战，红日沉西，两下鸣金收军，各归本寨。
　　南宫适与辛甲来见太公，具述交锋之事。太公曰：“此人可以计破，不可与之抗力。”
　　次早，太公升帐，聚集诸将各吩咐毕，复命辛甲为引战，诸将各受命而行，太公与周武王乃在鸡鸣山顶以观厮杀。次日，辛甲领五千兵离汜水关南鸡鸣山下摆开阵势，乌文画引精兵前来，谓辛甲曰：“昨者不是日色西沉，难饶你命，今日又敢出马？”
　　辛甲曰：“不必多言，今日与你决定雌雄。”
　　二人拍马相持，斗上五十余合，自辰至未，不分胜负。诸般兵器尽皆比试。将申末，辛甲佯马往荆索谷而走。文画以其力弱不能支抵，加马后迫。辛甲且战且怯，引至谷内。时红日沉西，东山月出。文画追之不上，正欲勒马收军。
　　太公从鸡鸣山上将旗挥动，谷口将士尽用木头大石塞断归路。
　　红光一起，四围山上火势连天。文画进退无路，本部五千兵卒尽烧死于荆索谷口。此是太公先排下火炼红炉之计，以待文画也。后钟伯敬有诗曰：陆地行舟倚势强，横行西阵莫能当。
　　子牙一试洪炉火，盖世英雄烂额亡。
　　尤项闻文画败死，开关出降。武王驾入汜水关，赏劳诸将，出榜安民，大兵遂渡盂津河。毕竟后事如何，且看下回分解。
　　第三十回孟津河白鱼入舟太公遗计收五将
　　先锋辛甲创造大舟，接武王之驾，驾至中流，适有白鱼长竞八尺，跃入武王舟中。子牙曰：“此吉兆也。”
</div>
    <div class="pagination">
<a href="夏商野史_page30.html">上一页</a><span>...</span><a href="夏商野史_page26.html">26</a><a href="夏商野史_page27.html">27</a><a href="夏商野史_page28.html">28</a><a href="夏商野史_page29.html">29</a><a href="夏商野史_page30.html">30</a><span class="current-page">31</span><a href="夏商野史_page32.html">32</a><a href="夏商野史_page33.html">33</a><a href="夏商野史_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
