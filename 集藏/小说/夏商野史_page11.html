<!DOCTYPE html>
<html>
<head>
    <meta charset="UTF-8">
    <title>夏商野史 - 第 11 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 11 页/共 33 页</h1>
    <div class="content">　　杼述言如此如此。宁曰：“不能济也，何不率大军外杀其护从之人，吾归而待浇也。”
　　杼乃促豷点大军，尽杀其过国三千人，遂率军归戈。
　　宁则解浇车之骏马，独乘之而归过，一日夜即到。乃召浇左右于朝堂，言浇有密令，鹿椒欲谋叛，命除之。召鹿椒至，擒而杀之。遂对过国之众曰：“君归欲尽杀尔等，莫若从我，我保全尔。”
　　众皆愿服。明日，有东来数千流民来归过国。宁点视之，乃姒靡所统青州兵也。宁遂闭城，部分尽搜平日助浇恶者，与浇至亲而心未顺者，俱杀之。老幼幽之处。坚守城门，严夜敬禁出入，以待浇归。其女艾在内说音华氏曰：“过君于路闻小人之言，谓宫中有过失，归即尽杀之。故宁预先窃归，而通报宫中，各自速为计，可也。且过君之爱不常，一息不合，便成肉泥矣。何不毒杀之？而立其子，则安乐富贵可长有也。
　　”诸妾是时乘浇一别，则皆通于左右亲戚。出入之人惟惧浇归，闻而杀之，听得此言，大众惊怕。乃推女艾为谋主，定计策。
　　弃妻亩氏闻欲立其子，亦喜。诸弃妻宠婢宫中内外左右之人，无不喜者。女艾具多利刃，人宫授诸同志。凡稍异言者，即杀之。与诸弃妻宠妾一齐设美肴，藏毒药，带利刃以待浇归。
　　且说浇直入浞卧内，朝浞。方入寝门，浞见浇昂曹之状，便怒，大呼左右安在？两帐田士百人，门外前后甲士四百人，宫门内外又千人，一声喊，举齐锐斧、大刀、长矛、短剑，都来杀浇。那帐内百人皆猛士凶人，浞素亲用以诛群豪取国家者，攒兵刺浇身上。浇初不觉身上中了戈、矛十数处，只当无有，乃大呼，举臂。左手夺来双矛一戟，右手夺来双戟一斧，反堪甲士，甲士被伤，无不倒仆者。浇遂登床，举浞，恨曰：“尔能杀君，吾不能杀尔乎？遂摔之于地。但见一堆骨血，无肉矣！
　　既弑父，遂入寻母。羿妻以为可复为母子也，泣而迎之。浇乃大詈曰：“失节之妇，夫杀于贼，反而从贼，留尔何为？”
　　乃亦举母，轻摔于地，骨尽折而死。遂举浞宫中捍门大长铁棍，出宫击甲士。不先走脱者，尽杀之。出朝寻戴宁，不见视。三千甲土，已尽被穷军杀之矣！乃奋怒，独步寻城中，有军士，尽杀之。寻戈豷，不得。寻浞平时亲戚，尽杀之。百姓之家，逃匿殆荆又入浞宫，杀促诸幼男少女。天晚，遂宿宫中，取浞爱妾，尽淫之。连经二十余妇，而不衰。明日，出朝，遍觅车马人民，不可得，盖杼计尽搬也。浇奋怒，独步行来，攻戈。
　　戈国城外不留一舍一人，城门皆土筑实，城上人俱注矢发射浇。
　　浇身中数十箭，不得进城，乃宿于野。明日，复步归穷，夜又淫浞妾。明日，乃尽杀之，而独步东奔，五日而归过。
　　靡、宁、女艾日日闭城而待。于二月二十三日，望见浇独步奔来。宁喜曰：“大事成矣！”
　　遂遣女艾一面入宫设酒宴待浇，自与靡引过国之众匿伏秘处；一面遣腹心人出迎浇。曰：“鹿椒已反去，城中臣民皆逃，惟存宫中耳。”
　　浇大惊。入城，不见一人，乃入宫。宫中妾婢群泣而迎，曰：“鹿椒反，不得女艾捍守宫门，则妾皆被掳矣！”
　　乃群酾酒为浇洗尘劳苦。浇劳苦已极，不暇酬酢，接得觥，连饮数十觥，便大啖食物。食未饱而毒已发，扪腹而起，大叫曰：“腹痛腹痛。”
　　女艾已尽收检宫中凶器而尽，匿宫中人独操刀伏于厨。厨门设坑，浇腹痛身热，不能自禁。大呼，宫中无一人。自至厨取水，坠坑中，女艾刃刺其喉而诛之。乃呼戴宁、姒靡入宫，钩出浇尸，陈之于市，乃开城纵过民观之。靡等取其头，悬之以玄旗，默示夏令也。夏王刃浇身为万段，过民取而嚼之，立荆宁杀浇之子，而纵其妻妾各归民间。姒靡速还青州，起二斟国与有鬲之师以来。靡将中军，宁将左军，女艾将右军，西征有穷。
　　时浞既诛，亲戚未尽，浇既退，又皆复来。季抒佐豷，率穷之大军归穷。遂据穷都称王，已五日矣。三月一日，王师围穷。杼望见立旗上有悬首，知为王师也。穷人不知，尚以为过浇之师，人人惴恐。季杼在戈数年，结有豷之左右国人中，有心腹七人。又素用术，得豷之不才子鲋由者心，遂集七人曰：“大军围城，城中寸草不能留也。何不斩豷而出降？可自免罪乎？”
　　七人从计，乃往说鲋由曰：“大军入城，吾辈寸肉不留也。君王尝欲杀子，子何不斩君之头？令我出降，众军必立子为王矣。”
　　鲋由大喜，即挟刃入寝，斩豷之头而出。季杼与七人持豷头标示于城上，大开城门召王师入城，取浞之残骨，同浇首、豷首，即诛鲋由之首并悬城上。其城中民，顺者尽赦之，不顺者乃诛之。促之助恶亲戚旧臣皆诛之。
　　季杼领众至艾国，素相善如门氏者，金其家，赏赉之，搜其奸党诛之，各逆种子女亦诛之，各妻妾子女放去民间。乃召各民，谕令归农，禁其伪宫，尽发其车马器甲从大军。又寻诛得羿骨，纛标逆羿之骨与四逆之首，振旅南行。迎少康于纶。
　　子季杼，臣靡、宁、艾就邑而朝，备驾百乘。少康奉乃母与二姚，并请虞君思等，师崇开等，即日就道，整威仪东南行。求阳翟，夏王之故都。命宁、艾、靡、抒修辑五庙，扫视诸陵，增立先王之庙，辑宫室，修钧台，视九鼎告天下诸侯。豫、冀、青、兖、雍等数州诸侯闻之，皆来推戴少康。
　　时辛巳冬，少康年四十岁矣。先以十二月告王相之庙，献四凶之首骨。乃以明年壬午为元年元月，即夏王位。褅五庙，望诸陵，郊天祈地，祭九鼎，坐钓台而朝诸侯。遂为中兴首君。
　　但不知有何施设，且听下回分解。
　　第十回少康王封禅定鼎季杼捉怪位让弟
　　却说少康王元年壬午登极，即命崇开为太师，虞公姚思为太傅，戴宁为太保，姒靡为司马。召契之后，相土之孙、昌若之子曹圉为司徒。召羿之四臣于东夷，三死一生，得宾圉，以为司空。得贤士世俞于仍，聘以为秩宗。聘槃木于嵩山，槃木已薨，得其子仲义，以为司寇。求西岳先龙之后华灵为司农。
　　夔之后伯常为典礼。季格之子寿麻为典乐。以女艾之子季奇为车正。是为三公九卿，辅外治命。二姚为元妃、亚妃，增立庶妃九嫔以治内事。是长子季杼，年二十岁矣。命加冠为世子。
　　生杼之后二年，小姚又生子于纶，名曰无余，年亦十八矣。俱命受学于太师。别以女艾为女正，而封之国土。封有仍氏，而赉有鬲氏之国，增赐以地。求斟灌、斟鄩二氏之后，封之。又求息、郏、寒三侯之后，封之。
　　是时姬不窟在戎狄之间，罕通中国，就戎地封之。胤侯之子，先时亦被浇灭其国，求其后，封之。祀槃架木于嵩，封于某山。葬羿三臣伯熊等于东夷，庙祀之，求其各子，封之邑。
　　吉光、有棨氏等助逆者，则夺其封，放其身。其余，封灭继绝，赏善刑淫，举贤用才，养老恤民，重农禁侈，一切施为，数年举行明备。
　　五年丙成，天下诸侯来朝。九州牧述职，王命举俊，造秀士，登之司徒，聘遗逸老成，养之上庠，乃大享诸侯。于是东夷来宾，奏大夏之乐，享之。九夷班列而舞，惟西戎未来宾。
　　少康修德弥谨。
　　是时，东南荒服荆、蛮、闽越之地，尚侏俪裸体，被发文身，虽在禹甸之中，然犹王化之外也。王命封少子无余于越奉祀禹王之墓于会稽，而东南渐知有王化矣。
　　王正心明德，侧躬励政，勤民用贤，以追先王之绩。十年之中，邦畿用治，诣侯尊服。西戎亦来宾，南荒亦归顺。
　　十一年壬辰，王乃命驾巡行天下。始自豫方，祀帝舜于虞都，享虞公姚遂于汾阴。盖虞公思已薨，遂其嗣服也。遂南行微时避地的所在，建台于牧冈，以践童言。今巩县夏台是也。
　　享有仍之君焉。遂东南，而祀太康，享叔成、季升之后。遂封嵩山，禅少室，会豫方之诸侯，行庆让之典。大赉善人，举俊士，问民老利病，兴十草，发仓廪，补不足，士民大悦，民献诗歌焉。拟有老叟献歌曰：烨烨王风，此屋幡然。
　　皞皞斯民，君王万年。
　　有野民之谚曰：
　　吾王不游，吾何以休？
　　吾王不豫，吾何以助？
　　一游一豫，为诸侯度。
　　王登钧天之台，此黄帝问道于庆城子处也。祀黄帝，而奏钧天之乐焉。万禽皆舞，众籁毕和。拟有汝民之歌曰：钧天之台兮，天际福钧天之乐兮，音啁啁。钧天之治兮，君王体。
　　遂西入夏阳。劳仲康幼弟少阏、少容之后。夏亡时，俱窜在西戎，今封守于此也。遂观鼎湖之宫，问黄帝乘龙之迹焉。
　　拟有童子歌曰：
　　君无问令乘龙，君攸乘兮九龙。
　　御阴阳兮布甫，斯上居兮元穹。
　　彼渺茫兮焉往？闯天路兮云封。
　　乃封华山，会雍方诸侯，行庆让赉，举请问，兴草发，补不足。士民大悦，献诗歌。拟有老叟之歌曰：节彼泰华山崔嵬，星云回薄日月辉，君王乐兮万民归。
　　乃度槐江之山丘时之水上，玄圃祀神英招。南望昆仑，其光熊熊，其气魂魂。西望大泽，后稷之所藏也。望祭焉，乃北回霍山，度管涔，封恒山，会冀方诸侯。行庆让赉，举请问，兴草发，补不足，士民大悦。献诗歌，拟有野农歌曰：东方融兮，天下和兮。
　　我乐惟傞兮，君如何兮。
　　又拟有耆民诗曰：
　　北山吹管，南山应之。
　　君王有道，下民听之。
　　安得衷暌，实惟性之。
　　乃登乔山，黄帝葬处也。祀之，为黄帝台焉，今在北京保安州。过涿鹿，祀颛顼、帝喾之陵。又东行，祀帝尧之陵，登封泰山，禅梁父，会青、兖二方诸侯，行庆让赉，举请问，兴草发，补不足。士民大悦，献诗歌，拟有山童歌曰：巍巍泰山群山宗，嵷隆岉屿摩苍穹俯观目极东海东，旦旦晶耀方生瞳。君主临之乐融融。
　　乃南祀轩辕之都，今曲阜也。临羽渊，祀鳏焉。遂南巡，会徐、杨二方诸侯于途山，修禹绩也。在凤阳怀远县，今有禹会村，非会稽山也。乃行庆让举赉，兴草发，补不足，士民欢歌。拟有牧坚之歌曰：朝出也，饭耕牛。暮入乎，归帝邱。父母乎，欢油油。旦旦如是，吾不知其由。
　　有携畚者和之曰：
　　朝出也，采靡犹。归来乎，为异羞。稚子也，声啁啁。乐乎亡有，何得有乎忧？
　　又南浮大江，少子来迎。遂往东海，上会稽，循宛委山，祀禹穴，访藏书之迹焉。东观大海，望少昊之国。闽、越、蛮、夷来朝者，皆会于会稽。教而不罚，赏而不举，不以中国之治治之也。沂浙江西上，浮彭泽，观三天子都。上三湘，祀帝舜及二妃焉。遂至西南大荒天穆之野，闻野人之歌，若曰：天地鸿荒兮廓流，空虚块比兮音飂。风云起伏兮清招，山川旷荡兮何怊嗂。麋鹿和就兮吾与优以悠。
　　是启王所采之音也。王遂张乐而歌九招，访先王之遗焉。
　　乃西北行，观禹穴于石纽。北行，憩于华胥氏之国，今之蓝田也。还，祀于荥河，告成功焉。
　　将还都，观于汾水，忽有霞光起自水中，五色文章，灿烂夺目。察有一道黄气，上亘于天，王及群臣测之。王曰：“此何祥也？”
　　仲羹曰：“想是神龟也。”
　　须臾有一物浮起，顶宽，若有耳有角。华灵曰：“此必黄龙耳。”
　　伯常曰：“龙则动而不静，此静，非龙也。”
　　姒靡曰：“必蚊蜃耳。”
　　戴宁曰：“蚊蜃者，东方间气之精也。色不纯，气不中，不在是也。”
　　世俞曰：“予观斯物之气，根起于白，上亘天，而黄必也。其质似金非金，似玉非玉，盖玉皇之精所成也。其象也，静而正，华而尊，必天子之器也。”
　　太师崇开乃临水而睇视之，曰：“此宝鼎也。昔黄帝铸鼎于玉山九年，炼天地之光，萃阴阳之色焉。盖金玉土石不得其形也。鼎成，黄龙下迎，黄帝乘龙鼓风云而上于天。其鼎久安长治则存，否则亡。帝挚之衰，洪水之害，鼎入汾源，不复见者数十年。先王佐帝舜平治天下，帝舜之祀于蒲，鼎现于虞。太康之衰，又不知其所往。吾闻圣人兴天下，治则宗庙之器献于山川，况此神物哉？是我君王之德，治于上下，允成中兴，数百年之治，可畿也。”
　　王乃命季奇治杭，绝汾流而瞩之，果宝鼎也。群臣不能举，崇开曰：“至阳者，媚阴。宝鼎极阳，为之主也。若有神力之女子，则可举。”
　　乃召女艾举之，一举即起。王命祭之，定之于夏城，禹王故都，今夏县是也。崇开乃为宝鼎之诗，若曰：天地兮奇光，阴阳令灌灵。
　　日星兮罔象，金玉兮非形。
　　象君王兮有道，永至治兮中兴。
　　诗成，遂合前诸方所采献诗歌，命之乐师，鸣中兴之盛，是为中兴之乐。十八年己亥，河水移故道，命商侯子冥治河。
　　二十二年癸卯，十有一月，王崩。世子季杼为丧三年，尽哀礼。太师崇开摄政天下。诸侯士民闻王之丧，罢市绝音，莫不哀怛。荒远感思，如近丧终。群臣奉世子季抒即夏王位，以丁未为元年。郊褚，任贤举土，而天下诸侯来朝，享之中兴台。
　　二年，王亲督河工，自巡河至考邱。闻东海之滨有三寿之山者，当今海州地也。有巨怪生得似人，而长九尺，领万众，能御风乘云布雾，发火燔民居，暗运民间财货，聚民间子女为淫。稍不顺者，则雨石而杀人。王闻之，问左右曰：“有妖如此，乃人间之大祸也。谁可收之？”
　　众荐李奇往征之，不克，王亲征之。巨怪方跃云翔，王令前驱善射者，注矢射之。矢反坠，巨怪反雨木石击伤王前军。前驱大惊，报王。王前观之，巨怪见王乃避而去。王曰：“此不可以力除也，是非人耳。”
　　乃命女艾察民间有女子受巨怪淫者，将计就计，除之。
　　时有民间一女，乃巨怪最钟爱者。于是，女艾乃藏刃而入居女子之室，命女子他匿。是夜，巨怪果至。至则醉醺醺然，喉声鼾鼾。叫声爱姬，我今日与王师战，力疲，过饮几杯。气迷迷欲睡矣。不知女艾，之非前女也，近前抱而狎之。女艾左手故为戏，而捉其喉，右手刃刺其阴。巨怪叫不出声，极挣，又脱不得手。用右爪抓女艾左脸，女艾用肱隔之。用左爪抓女艾右脸，女艾被伤，乃拔刃而斩其左爪。巨怪中刃，血注如射。
　　左爪既断，双足大跋，伤女艾下体。又断巨怪左足，乃呼女子家人，点火进，使缚其喉。巨怪受伤负痛，遂现本形，则九尾大狐也，能变化为人。且言曰：“枉费三百年修炼，今日运气不良，死于汝手。”
　　女艾曰：“使尔但修性命，乘风云不害民，居不淫女子，虽尧舜当年，已自容尔。至于今日，今吾王体天地之量，胞与民物，岂不能容汝一畜哉？汝自作孽，非气运之过也。”
　　大狐弭目待死。女艾擒以献王，王命斩其身万段，以饲群狗，而悬首于海滨。
　　当夜，千百怪皆来，群号窃其首去。明日其首不见。海滨之民告王曰：“是怪多党，王去必还为害，愿王悉除之。”
　　王乃命六师大猎海隅。度海，布师三寿之山，搜洞岩，焚林莽，群怪各四面奔窜。王命三军悉射杀之，三寿山乃平。后人钟伯敬有诗叹之曰：谁谓天地无穷宽，东海几多三寿山。谁谓山林可乱居，三寿山中九尾狐。山海一狐生九尾，犹惹天王大兵起。一夜山中万怪啼，明日焚林靡孑遗。吁嗟乎！万怪虽兽各为主，何不全之有其所？山海天地躏蹐尔此诗意外意耳，正意话在女艾。王既平东海而归。
　　是时万邦协和，士兴于仁，民归于厚，天下称治。惟是河不常性。十年丙辰，商侯冥以治河，没而薨，死王事也。王锡命，封其子振继国。
　　十八年甲子，王崩。世子槐终丧三年，乃即夏王位，以钉·卯为元年。在位安静无事，诸侯朝四夷服如故。
　　三十四年庚寅，王崩。世子芒终丧三年，乃即夏王位，以癸已为元年。诸侯四夷服，独河不平。商侯振已薨，子微继之，尚患河。三年乙未，王悯河患，自行河治水。以元圭宾于河，祀河伯焉，河平。
　　五年丁酉，天下诸侯来朝。十年壬寅，巡行天下。十四年乙巳，至于东海，九夷来朝。十五年，还都。十六年戊申，王崩。世子泄为丧三年，乃即夏王位。元年辛亥，九夷入朝。而畎夷、赤夷、白夷、玄夷、风夷、阳夷久观风政，迭为王御。
　　自启王而后，未尝有也。然亦由少康而来，善人相继，百年为邦，明德风教，渐被之久，乃至于此。后人余李岳集古言，赞之曰：先王耀德，而不观兵。
　　禹汤罪已，勃然以兴。
　　启康之世，可以验矣。
　　数数陈师，止而复起。
　　是知夷狄，不治而降。
　　不征乃服，战用愈张。
　　先王待之，守吾疆里。
　　力所未周，且荒弗义。
　　忍弃苍黎，斗彼鳞介。
　　猗钦夏王，善政百年。
　　去杀胜杀，诚哉是言。
　　一是，始分爵命之制，及于夷狄矣！
　　却说王泄在位十四年，甲子岁，崩。世子不降为丧三年。丁卯元年，即夏王位。三年，九苑之戎弗靖，当在西北甘肃大夏之间。王命西方诸侯伐之。四年克之，献俘于庙。八年，九苑复叛。诸侯请复伐之。王曰：“不可复也。吾既伐之，既克之矣。是非吾力之不足也，则吾德不足以服之、教不足以来之也。”
</div>
    <div class="pagination">
<a href="夏商野史_page10.html">上一页</a><span>...</span><a href="夏商野史_page6.html">6</a><a href="夏商野史_page7.html">7</a><a href="夏商野史_page8.html">8</a><a href="夏商野史_page9.html">9</a><a href="夏商野史_page10.html">10</a><span class="current-page">11</span><a href="夏商野史_page12.html">12</a><a href="夏商野史_page13.html">13</a><a href="夏商野史_page14.html">14</a><a href="夏商野史_page15.html">15</a><a href="夏商野史_page16.html">16</a><span>...</span><a href="夏商野史_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
