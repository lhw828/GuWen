<!DOCTYPE html>
<html>
<head>
    <meta charset="UTF-8">
    <title>历代兴衰演义 - 第 29 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历代兴衰演义 - 第 29 页/共 47 页</h1>
    <div class="content">　　上欲相胡惟庸，刘基力言其不可，勿听，竟相惟庸。惟庸谗刘基，上夺刘基禄，基遂留京师。胡惟庸欲谋乱，忌基，鸩杀之。十三年丞相胡惟庸谋逆，诳言所居井涌沣泉，邀上往观。
　　乘舆将出，内侍云奇知其谋，勒马言状，气方勃舌，不能达意，上怒其不敬，左右挝捶乱下，奇垂毙，尚手指贼臣第，弗为痛缩。上方悟，登城眺察，见惟庸第内兵甲伏屏帷间数匝。上亟返。遣兵围其第，罪人一一就缚，悉诛之。上召云奇，死矣，
461
　　深悼之，追封右少监，赐葬钟山。胡惟庸辞连李善长，上赦之。
　　宋濂、孙宋慎，坐党逆被刑，籍其家，械濂至京师。上怒，欲诛之。皇后谏曰：“宋濂亲教太子、诸王书，岂若是恝？况濂致仕家居，必不知。”上乃使宋慎茂州安置，至夔州卒。胡惟庸死，上乃思刘基，以基孙封为诚意伯。
　　时天下已定，惟元梁王把匝刺瓦尔密据云南，杀信使。十四年九月，上命颖川侯傅友德为征南将军，永昌侯兰玉、西平侯沐英为副将军，帅师三十万，以征云南，上饯于龙江，授以成算，旌旗蔽江而上。友德至湖广，分遣都督郭英等帅兵五万，由四川趋乌撒。友德等帅大兵，由辰沅趋贵州。友德等师至普安，元梁王把匝刺瓦尔密，遣平章达里麻，将精兵十余万，屯曲靖，以拒明师。而兵方到，友德倍道疾趋，出其不意，径至曲靖，忽大雾四塞，冲雾而行，阻水已临白石江矣。顷之雾霁，达里麻望见大惊。友德欲济，沐英曰“不可。”乃整军临流欲济，潜遣数十百人从下流渡，出其后，于山谷间鸣金鼓树旗帜，为疑军，达里麻急撒众御之，沐英乃拔剑督师济江。元阵动，明师奋击，大破之，生擒达里麻，遂平曲靖。友德分遣兰玉、沐英帅师趋云南，而自以众数万向乌撒，为郭英等声援。把匝刺瓦尔密闻达里麻败，弃城走，驱妻子俱赴滇池而死。兰玉、沐英等师至云南，元右丞观音保出降，云南平。自出师至平云南，仅百余日。云南平后，上召傅友德班师，沐英留镇云南。
　　沐英，定远人，上初起兵时，养以为子，故命之留守。
　　命天下朝觐官，各举所知一人。遣使求经明行修之士。江夏秀士曾泰，有学行，上以为户部尚书。皇后马氏崩。后性恭俭宽仁，每劝上积德，不可枉杀人，上甚贤之。及崩，上终身不立后。诏选高僧，分侍诸王。有僧道衍者，姓姚，名广孝，苏州人。幼出家，改名道衍，字斯道，好读书，工诗文，遇异
462
　　人傅信。能预知人休咎。文皇在燕邸，广孝自请于燕王曰：“殿下若能用臣，臣当奉白帽子与大王戴。”至是燕王自求广孝于上，许之。遣御史录囚于诸省。颁行科举成式。定生员巾服之制，上亲视，必求典雅，凡三易其制，始定斓衫。诏公侯各还乡，赐赉有差。时帝大杀京民之怨逆者，李善长请免其戚数人，上大怒，遂赐死。上命大将军兰玉征沙漠，兰玉深入，至捕鱼儿海，侦知元主营在海东八十里，遂乘风沙，直薄其营。元主惊遁，玉追千余里，不及而还。获元主次子地保奴及后妃公主一百三十余人。又获吴王朵儿只等将相官校三十人，男女七万，马驼五万。上大悦，下玺书褒之。玉奸淫元主妃，秋七月师还，上闻其事，切责之。
　　二十五年，皇太子标崩，谥曰懿文太子，甚有贤行。及崩，以嫡孙允枚为皇太孙。凉国公兰玉恃功横暴，以上数裁抑之，乃聚甲士家奴，伏甲将为变。事觉，磔玉于市，夷其族。一时公侯大吏以至偏裨将卒，坐党论死者二万余人，并前胡惟庸党，前后所诛共四万余人。又帝因元宵灯谜画一妇人，手怀西瓜，乘马，而马后脚甚大。上曰：“彼以皇后为戏谑，盖言淮西妇，马后脚大也。乃大杀京民之不守本分者。又尝微行，遇一老妪，呼帝为老头儿，乃大杀京民之怨逆者。二次所杀，又数万人。
　　此外以疑似诛杀者甚众。呜呼！亦惨矣哉！
　　帝聪明睿知，神武性成，收揽英雄，平定四海，纳谏如流，求贤若渴。重农桑，兴礼乐，褒节义，崇教化，制度咸宜，近古以来，未之有也。然性严明，果于诛杀，一时开国元勋鲜克令终，此则其所短也。在位三十一年，戊寅闰五月，帝崩，寿七十一岁。太孙允枚即位，是为建文皇帝。以遗诏，遣使诸王入临。上皇祖考谥曰钦明启运峻德成功统天大孝高皇帝，庙号太祖。尊母吕氏为皇太后，追尊父懿文太子为兴宗孝康皇帝。
463
　　诏行三年之丧，而不废政事。卓敬密秦裁抑宗藩，疏入不报。
　　于是燕、周、齐、湘、代、岷诸王，颇相煽动。齐泰黄了澄首建削夺之义，齐泰欲先削燕，黄子澄请先削其党。乃命李景隆至河南，执周王橚及其世子妃嫔送京师，削爵为庶人，迁之云南。燕王见周王被执，遂简壮士为护卫，以钩逃军为名，致招异人术士。浙江鄞人袁珙，善相术，道衍尝游嵩山佛寺，遇珙，珙相之曰：“宁磐胖和尚乃尔耶？目三角彯白，形如病虎，性必嗜杀，他日刘秉忠之流也。”衍大喜，至是荐珙于燕王。王使召之至燕，使人与饮于酒肆，王易服杂卫士中，亦入肆饮。
　　珙一见即趋拜王前曰：“殿下何自轻若是，殿下异日太平天子也。”王大喜，馆珙于道衍僧舍，荧惑守性。四川岳池教谕程济，通术数，上书言北方兵起，其在明年。朝议以济妄言，召入，将杀之。济曰：“陛下幸囚臣，至期无兵，杀臣未晚也。”
　　乃囚济于狱。
　　燕王入朝，行皇道而入，登陛不拜。监察御史曾凤韶，劾王不敬。帝曰：“至亲勿问。”户部侍郎旧敬密奏曰：“燕王智虑绝人，酷类先帝，夫北平者，强干之地，金、元所由兴也，宜徙封南昌，以绝祸本。”上亦不听。燕王归即称疾，久之，遂称疾笃。太祖小祥，燕王遣世子高炽及其弟高煦、高燧至京师，齐泰、徐辉祖请留之，徐增寿力保其无他。上遣高炽等还，燕王大喜曰：“天赞我也。”上遣使执湘王柏，王怒，焚其宫室美人，己亦乘马执弓，跃入火中而死。又废岷王梗、齐王榑、代王桂为庶人。燕护卫百户倪谅，上告燕官于谅周铎等阴事，言欲为变，逮系至京，皆戮之。有诏责燕王，王乃佯狂称疾，走呼市中，夺酒食，语多妄乱。或卧土壤，弥月不苏。张昺谢贵入问疾，王盛夏围炉摇颤，曰：“寒甚。”宫中亦杖而行，朝廷稍不以为意。燕府长史葛诚密告昺，贵日：“殿下本无恙。
464
　　公等勿懈防；恐一旦事不可测。”贵等谋益急。齐泰奏遣内官逮燕府官属，又密敕北平都指挥使张信，使手执燕王。信惊告其母，母曰：“不可，若父尝言王气在燕分，王者不死，非汝所能执也。”信乃往燕邸请见，召人，拜于床下。燕王佯为风疾，不能言。信曰：“殿下无尔也，有事当以告臣。”王称疾益坚。信曰：“王果无意乎？臣奉密敕在此，当就执。”王始以诚告之。疾召僧道衍与谋。适檐瓦堕地而碎，王不怿。道衍曰：“天欲殿下易黄瓦耳！”王乃喜，遂与定谋。
　　时谢贵等集兵布阵围王城，又以木栅断端礼门。燕王急呼护卫指挥张玉、朱能等将八百人入卫。燕王曰：“彼军满城，而吾兵甚少，奈何！”朱能曰：“先擒谢贵、张昺，余无能为矣。”燕王曰：“是当以计取之。今奸臣遣内官来逮官属，依所坐名收之。”就令内官召贵、昺付之，将必入，入则缚之。明日，燕王称疾愈，御东殿，伏兵左右。贵、昺不深虑，果入，为壮士所缚。于是两庑伏兵尽出，捽葛诚下殿，燕王掷杖起曰：“我何病，为汝辈奸臣所逼耳。”遂曳贵、昺、诚，皆斩之。
　　围者惊相告，贵、昺兵皆溃散，遂据北平。以太祖祖训有云：“内有奸臣，许藩王起兵，以清君侧之恶。”因以诛齐泰、黄子澄为名，去建文年号，仍称洪武三十二年。号所起兵曰靖难，署官属，以张玉、朱能、邱福为都指挥佥事。燕王棣上书，请诛奸臣齐泰、黄子澄，诏削燕王属籍。燕王遣张玉降通州，破蓟州，燕兵陷怀来，而开平、龙门、上谷、云中守将，往往降附。
　　时帝方锐意文治，日与方孝孺等讨论周官法度，以北兵为不足畏。黄子澄谓北兵素强，不早御之，恐河北遂失。乃以耿炳文佩大将军印，以李坚、宁忠为左右副将，帅师三十六万北伐。又命安陆侯吴杰、江阴侯吴高等，帅师并进。擢程济为军
465
　　师，护诸将北行。众号百万，数道并进，直捣北平。檄山东、河南、山西三省合给军饷。帝诫诸将士曰：“一门之内，自极兵威，乃不仁之极。尔将士务体此意，无使朕负杀叔父之名。”
　　耿炳文至真定，率所部兵分营滹沱河南北。徐凯率兵十万驻河间，潘忠驻莫州，杨松帅先锋九千人据雄县。燕王乘其中秋不备，亲率兵破雄县，杨松与麾下九千人皆战死。王度潘忠在莫州，引兵来救，乃伏兵桥侧，匿水中。既而忠等果至，王进兵迎击，伏兵起，忠腹背受敌，趋桥不得，遂生擒忠。王率师直趋真定，耿炳文部将张保迎降。言耿炳文兵三十万，先至者十三万，分营滹沱河南北。燕王以为率兵薄北岸，则南岸之众渡河，击之恐难取胜，乃厚抚张保遣归，使言雄、莫败状。令炳文并其军。保归，诈言兵败被执，窃马逃归。因言燕兵旦夕且至，若河南兵移并北营，庶可并力御敌。炳文遽用保言，移其营。燕王遣张玉、谭渊、马云、朱能等率兵奋击。王以奇兵出其背，循城夹击，横贯南阵，炳文大败，奔入真定，斩杀几五万，溺死无算。炳文素称老将知兵，至是败，帝有忧色，召群臣问计。黄子澄曰：“胜负兵家常事。区区一隅，岂足以当天下之力。愿调兵五十万，四面攻之。众寡不敌，必成擒矣。”
　　曰：“孰堪将者？”子澄曰：“李景隆文武全才也。”帝然之。
　　亲饯景隆于江浒，召耿炳文还京师。李景隆乘传至德州，收集耿炳文败亡将卒，并调各路军马五十万，进营于河间。燕王闻之。呼景隆小字曰：“李九江膏梁竖子耳，寡谋而骄，未尝习兵，付以五十万众，是自坑之也。”乃谋出外以诱之。
　　初，太祖诸子，燕王善战，宁王善谋。帝恐宁王与燕合，诏削宁王三护卫，燕王闻之喜曰：“取大宁必矣。”乃遣宁王书，告以穷蹙求解，而阴帅师趋大宁，驻师城外。燕王单骑入城会宁王，执手大恸，言北平旦夕且破，非吾弟表奏，吾死矣。
466
　　宁王为草表谢，请赦其罪。居数日，情好甚洽，燕王辞去。宁王出饯郊外，伏兵起，遂拥宁王及妃妾、世子、宝货还北平。
　　李景隆闻燕师攻大宁，遂帅师进攻北平。都督瞿能奋勇，与其二子率精骑千余，杀人张掖门，城几破。景隆忌其成功，使人止之。于是城中守益坚，燕王以拔大宁之兵，还击之。城中兵亦出，内外夹攻，景隆不能支，遂败。走还德州。黄子澄等匿不以闻，但云天寒，暂屯德州，俟明春大举。
　　二年四月，景隆又自德州进兵，过河间，与郭英、吴杰等合军六十万，号百万，次于白沟河，与靖难兵合战，都督平安、瞿能父子率众奋击，矢石如雨，杀伤甚众。南军飞矢如注，射燕王马，马三被枪，三易之，马却，阻于堤，几为瞿能所及。
　　燕王急走登堤，佯麾鞭，若招后继者。景隆疑有伏，不敢上堤，会旋风忽起，折南军大将旗，南军大乱，崩声如雷，瞿能父子力战而死。燕王因命每次风纵火，焚其诸营。于是郭英等溃而西，景隆溃而南，被杀溺死者二十余万人。靖难兵入德州，燕王帅师围济南，山东参政铁铉、统兵盛庸等悉力抗御，大挫燕兵。燕王命决堤水灌城，城中大惧。铉曰：“无恐。”乃诈令军民出降，请燕王无带多兵入城。王大喜，许之，遂止灌。铉定计，伏以炮击城。城将破，铉书高皇帝神牌悬城上，燕兵不敢击。燕兵围济南三月，不能破。因勇士开门侯王入，悬铁板伏城上，下之。发太早中燕王马首，王惊，易马而驰。王大怒，乃解去。铁铉、盛庸等乘势复德州，兵势稍振。上召李景隆还，以铁铉为兵部尚书，盛庸为平燕将军，以御北军。熬王率兵至汶上，掠济宁，盛庸、铁铉蹑其后，营于东昌，燕兵向东昌，庸与铉等背城而阵，具列火器毒弩以待。燕军至，即鼓噪前薄之，尽为火器所伤。会平安兵至，与庸军合，于是庸麾兵大战。
　　燕王以精骑冲左翼，入中坚，庸军围燕王数重。朱能率藩骑冲
467
　　入，奋力死战，翼热王出。张玉不知王出，突入阵救之，没于阵。庸军乘胜擒斩万余人。蒸兵大败，遂北奔。庸促兵追之，击杀无算。燕王独以一骑殿后，追者数百人，诸将以奉帝诏，莫敢加刃。适高煦领指挥华聚等至，击退庸兵而去。北平大震，僧道衍谓燕王曰：“前固已言之，师行必克，但费两日耳。两日，昌字也，自此全胜矣。”与朱能力劝复起兵前进。燕王自撰文，祭阵亡将士张玉等，涕零如雨，自褫所服袍焚之，以衣亡者。引兵而前。盛庸及靖难兵大战于夹河，忽东北风大起，尘埃障天，庸军中昏暗，不辨咫尺。燕兵大呼，乘风纵击，庸军大败，踏践死者无箅，遂还保德州。燕王遣都指挥李远烧南军积聚。远等至济宁，焚粮船数万艘，粮数百里，军资器械俱为煨烬。德州粮饷遂艰，京师大震。
　　燕王棣发北平，决计直趋金陵，帅师南下，陷东阿，入沛县。平安等与燕兵战于淝河，燕设伏以败南军。安骁将火耳灰者、哈三帖木耳俱被擒。平安退屯宿州。燕兵陷萧县，总兵何福、都督平安等师屯灵璧。上命徐辉祖帅师会何福等，与靖难兵大战于齐眉山。何福击破燕军，斩燕将陈文于阵。平安转战而前，遇燕王于北阪。王急，几为安槊所及，安马忽蹶，不得前。燕番骑指挥王骐跃入阵，援燕王得脱。南军勇气百倍，一时传言靖难兵败北归。廷臣有曰：“燕兵北矣，京师不可无兵。”
　　乃召徐辉祖还京。何福孤军无援，燕遣轻骑截南军粮饷，何福下令，移营灵壁以就粮。燕兵劫粮，平安等帅师救之。为燕伏兵所败。何福、平安等入营坚守，燕兵围之。是夜，福下令，期明日闻炮三声，即突围出师，就粮于淮河。明日未旦，燕军攻灵壁营，燕王帅诸将先登，军士蚁附而上：燕兵三震炮，福军误以为己炮，急趋门，门塞不得出，营中纷扰，燕兵急攻之，遂破其营。何福遁走，平安被执，南军势益衰。
468
　　时驸马都尉梅殷，尚高帝长公主，镇守淮安，悉心防御。
　　燕王来假道，殷拒之甚严。燕王不得道，乃渡泅水，攻盛庸。
　　盛庸帅马步兵数万，战舰数千，列营南岸。燕王令舷舟编筏，扬旗鼓噪，若将渡者。潜遣邱福、朱能、狗儿等西行二十里，以小舟潜渡出庸后，渐近庸营，连举炮，南军惊走。庸股栗，不能上马，遂单舸脱去。燕兵尽得其战舰，渡淮驻南岸，樊士信死之。燕兵陷盱眙天长，进至扬州，守将崇刚、监察御史王彬死之。燕兵至高邮，遂陷仪真。诏天下勤王。仪真既破，北舟往来江上，旗鼓蔽天。燕王驻师江北，朝廷六卿大臣多为自全计，求出守城，都城空虚，遣使四出，征兵勤王。
　　方孝孺请于帝，以吕太后命，遣庆城郡主如燕师议和，以割地分南北为请。郡主，燕王从姊也。燕王见郡主哭，郡主亦哭。燕王问：“周齐二安在？”郡主言：“周王召还，未复爵，齐王仍拘囚。”燕王悲不自胜。郡主徐申割地议，燕王曰：“凡所以来，为奸臣耳。皇考所分吾地，且不能保，安望割也。为我谢天子，吾与上至亲，无他意，但得奸臣之后，谒孝陵，朝天，求复典章之旧，免诸王之罪，即还北平，只奉藩辅。更为我语诸弟妹，吾几不免，赖宗庙神灵，相见有日矣。”郡主还，具言之。上出与方孝孺议，孝孺曰：“长江天堑，但尽烧江北船，北师岂能飞渡耶！”燕王兵至浦子口，盛庸诸将逆战，败之。会高煦引北骑至，燕王大喜，抚煦背曰：“勉之，世子多疾，事成，吾以汝为太子。”于是煦殊死战。燕王帅精骑直冲庸阵，庸军小却。帝遣都督佥事陈瑄，帅舟师往援盛庸，瑄乃降燕。埴具舟至江上，来迎热王，王乃誓师渡江。庸所驻海艘，列兵沿江，上下二百里，皆大惊愕。师渐近岸，庸等整众以御。
　　燕王麾诸将鼓噪先登，以精骑数百冲庸军，溃，迫奔数十里，庸单骑走，余将士皆降燕。燕兵招降镇江而进，方孝孺请令诸
469
　　王分守城门。乃命谷王穗、安王楹分守都城门，帝会群臣恸哭。
　　或劝帝且幸浙，或曰不如幸湖湘。方孝孺请坚守京城以待援。
　　万一不利，车驾幸蜀，收集士马，以图后举。齐泰奔广德州，黄于澄奔苏州。帝叹息曰：“事出汝辈，而今皆弃我去乎！”长吁不已，燕王整兵而进，屯金川门。时谷王穗与李景隆守金川门，遂开门降。魏国公徐辉祖率师迎战，败绩。京城破。朝中文武俱迎降。帝命左右摔徐增寿至，盖增寿通燕，时为燕地，以致帝败也。帝大恨，责以大义，遂手刃之。急命举火焚大内，皇后马氏赴火死。上欲自杀，翰林院编修程济曰：“不如出亡。”
　　少监王钺跪进曰：“昔高帝升遐时，有遗箧，曰临大难可开，谨收藏奉先殿之左。”群臣齐言：“急出之。”俄而舁一红箧至，四围俱固以铁，二锁亦灌以铁，帝见而大恸。程济急碎箧，得度牒三张，一名应文，一名应能，一名应贤，袈裟、僧帽、僧鞋、剃刀俱备，白金十锭，朱书箧内：“应文从鬼门出，余从水关御沟而行，薄暮会于神乐观之西房。”帝曰：“数也。”程济即为帝祝发，吴王教授杨应能愿祝发随亡。监察御史叶希贤曰：“臣名贤，应贤无疑。”亦祝发，各易衣披牒，凡五六十人，俱矢从亡。帝曰：“多人不能无生，得失宜各从便。”九人从帝至鬼门，而一舟舣岸，为神乐观道士王升，见帝叩头称万岁，曰：“臣固知陛下之来也。畴昔之夜，高皇帝见梦，令臣至此耳。”乃乘舟至太平门。升导至观，已薄暮矣。俄而，杨应能、叶希贤等十三人同至，共二十四人。帝曰：“今后但以师弟称呼，不必拘主臣礼也。”约定左右不离者三人，杨应能、叶希贤俱称比丘，程济称道人，给运衣食者六人，冯凗、郭节、宋和、赵天泰、王之臣、牛景先；余俱遥为应援。黎明，取道溧阳而去。帝在位四年。孝敬宽和，仁慈节俭，尊贤礼士，一时风俗醇厚，天下共爱戴之。惜乎拘泥古礼，擅改祖制，庸腐
470
　　拘执，无驾驭雄才，遂及于难。
　　初，帝在官分别时，兵部侍郎廖永请于帝。匿帝长于文煃以去，寄于黎平土司曾长官家，遂姓曾氏。平以少妹妻之。其后复姓朱氏，至后嗣繁衍。帝遁后，先入蜀，未几入滇。尝往来浙东、天台、广西、云贵诸寺中。正统五年，出滇南，语寺僧曰：“我建文皇帝也。”寺僧大惧。白思恩州官，转迎至藩司堂，南面跌坐，身称原姓名。送至京，朝廷命当时太监吴亮审视，建文帝一见亮，辄曰：“汝非吴亮耶？”亮曰：“非也。”
　　建文帝曰：“吾昔御便殿，食子鹅，赐汝肉，汝手执壶，我弃肉于地，汝据地，狗餂之，乃云非是耶？”亮伏地哭。建文左趾有黑痣，摩视之，持其踵复哭，不能仰视，退而自经。于是迎建文入西内，宫中人俱呼为老佛。程济闻之，乃散去。建文帝二十六岁出亡，归京时，年六十四岁，后以寿终，葬于西山。
　　不封不树，此是后话。时京城既破，诸王及文武臣僚，皆诣燕王劝进。燕王命驾谒孝陵毕，然后入城。七月朔旦，大祀天地于南郊，遂诣奉天殿即皇帝位，是为太宗文皇帝。诏是年仍称洪武三十五年，以明年为永乐元年。复周王橚、齐王榑封爵，清官三日，诸宫人女官内官多诛死，惟得罪于建文帝者乃得留。
　　上诘问宫人内侍，以建文帝所在，皆指认皇后尸应焉。乃出尸于煨烬中，哭之曰：“小子无知，乃至此乎。”召翰林侍读王景，问葬礼当何如？”景对曰：“当葬以天子之礼。”从之。迁吕太后于懿文陵，降封懿文太子之子允熥、允火坚、允熙俱为郡王，寻降为庶人，后皆不得其死。幽建文帝少于于广安宫，后不知所终。榜奸臣齐泰、黄子澄等百余人出赏格收之。自是以告讦擒获得官者甚众，乘机仇劫者纷纷。文皇召徐辉祖亲问，取伏状。辉祖惟书其父有开国功劳，子孙免死而已。文皇大怒，勒归私第，革其禄俸。
471
　　初，道衍密荐方孝孺于文皇，至是文皇召孝孺至，孝孺衰经号恸阙下。文皇欲令草即位诏，孝孺大书曰：“死则死耳，诏不可草。”掷笔于地，且哭且骂。文皇大怒，族诛之。一时坐孝孺族党死者八百七十余人。兵部尚书铁铉被执至京，陛见，背立廷中，大骂不屈，遂寸磔之。文皇命舁大镬至，纳油数斛熬之，投铉尸，顷刻成炭。文皇命导其尸使朝上，辗转向外，文皇命内侍用铁棒十余夹持之使北面，笑曰：“尔今亦朝我耶？”
　　语末毕，油沸蹙溅起丈余。诸内侍手糜烂，弃棒走，尸仍反背如故。上大惊，命葬之。户部侍郎卓敬，礼部侍郎陈迪，刑部尚书暴昭，右副都御史练子宁，礼部侍郎黄观，大理寺丞邹瑾，佥都御史司中，大理寺少卿胡闰，刑部尚书侯泰，监察御史高翔、王度、董镛、巨敬，宗人府经历宋征等，俱不屈，悉惨诛之，皆夷其族。执黄子澄、齐泰至京，皆诛之。夷其族。一时诸臣妻女，死节稍不力者，或给配象奴，或发教坊为妓，或纵军遍淫之，发为娼，死则裸暴其尸。此外或与妻奴阖家自尽，或痛哭自尽，或不屈被杀，或遁迹自全者，不可胜数。佥都御史景清，知建文帝出亡，犹思兴复，诡自归附。会灵台官奏，文曲星犯帝座甚急，其色赤。八月望日早朝，清独衣绯衣而入，疑焉。朝毕，清奋跃而前，将犯驾。文皇急命左右收之，得衣衽中佩剑。清知志不遂，乃起立谩骂。命抉其齿，含血直噗御袍。文皇命剥其皮，实以草，系长安门，碎磔其骨肉。是夕，精灵迭见。车驾过长安门，索忽断所械，皮趋前数步，为犯驾状。上大惊，乃命烧之。已而上昼寝，梦清杖剑追绕御座。觉曰：“清独为厉耶？”命赤其族，村里为墟。大封靖难功臣，
　　邱福、朱能、张武、郑亨、顾成、王聪、陈圭、孟善、郑亮、
　　王忠、徐忠、张信、李远、张辅、谭忠等，各论功封赏有差，立妃徐氏为皇后。欲知后事如何，且听下回分解。
《历代兴衰演义》　４　（清）吕抚等　著
472
　　第37回
　　二百有八十年二十七帝
　　诗曰：
　　慷慨樽前发浩歌，休教帝世苦相磨。
　　东风耍与花为主，无奈青春老去何。
　　却说明太宗文皇帝，号永乐，既篡位，诏以北平为北京。
　　复代王桂、岷王梗封爵。上议立嗣，武臣咸请立高煦，谓其有扈从功也。惟文臣金忠、解缙、黄淮曰：“嫡长承统，万世正法。”解缙复曰：“好圣孙！”上乃立高炽为太子，封高煦为汉王，高燧为赵王。以姚广孝为太子少师，赈济苏、湖。广孝往见其姊，姊拒之曰：“贵人何用至贫家！”不纳。广孝乃易僧服往，姊坚不肯出。家人劝之，姊不得已，出立堂中，广孝即连下拜。姊曰：“我安用尔许多拜耶？曾见做和尚不了底，是个好人么？”遂还户内，不复见。李景隆僭逾不法，造图谶，谓十八子当有天下，遂伏诛。
　　安南国王陈日焜，为其臣黎季犛所弑，季犛窜易姓名，上表诈称陈氏绝嗣，求权署国事，上从之。逾年，故安南国王孙陈天平走至京师诉冤，上遣人责之。季犛卑辞表请天平还国，上遂命广西都督黄中，以兵送天平还。季犛伏兵杀天平，中等引兵还。事闻，上大怒曰：“蕞尔小丑，罪恶滔天，朕推诚容纳，乃为所欺，此而不诛，兵则奚用。”乃命朱能、张辅等帅兵分道进讨。朱能有疾，留龙州，寻卒。张辅等入安南。张辅
473
　　等至安南南，黎季犛守备甚严，辅袭破其西城，又以画狮蒙马，用神机铳破其象阵，遂克东都。黎季遁入海，辅军追败之，生擒季犛及其子澄，余众悉降。安南平，得府十五、州四十一、县二百有八、户三百十二万。
　　山东蒲台县妖妇唐赛儿反，能剪纸为人马相战斗，且言能知未来事。初以新寡，祭夫墓得书剑，因削发为尼。后复蓄发，美色妖淫，据益都等地，杀伤官军甚众，势甚猖獗。上遣安远侯柳升剿之，不获面遁。上捕之急，累及妇女，赛儿忽自首，裸而缚之，怡然不惧。临刑，刀枪箭铳，俱不能伤，俄复遁去。
　　闻浚会通河。上命皇太子监守京师，巡幸北京。又命皇长孙留守北京。上率众北征，至清水源，其地水咸苦不可饮，人马皆渴。忽于营西北有清泉涌出，赐名神应泉。上至长清塞，夜间南望北斗，车驾至斡难河，即元太祖始兴处，本雅失里率众拒战，上一鼓败之。本雅失里远遁，上乃班师。次年，瓦刺顺宁王马哈木朝贡不至，且欲寇边，上复亲征之，击破其军。
　　马哈木北遁，上遂班师。因定都于北京，以京师为南京。上封高煦于云南，以远不肯行，改封青州，又不肯去，阴造兵器，养死士。上大怒，欲诛之。太子力救，上徙封之于乐安州，曰：“如其祸作，可朝发而夕擒之。”
　　阿鲁台寇边，杀兴利守将王焕，上亲征之。驾至鸡鸣山，阿鲁台闻之，夜遁。阿鲁台弑其主本雅失里，自称可汗，复寇边。上复亲征至上庄堡，鞑靼王子也先土干率众来降，上遂班师。次年，阿鲁台复寇大同，上命皇太子监国，复率众亲征，大学士杨荣、金幼孜从。师次清水源，阿鲁台远遁。上梦神人告曰：“上帝好生。”如是者再，上遂班师。师次苍崖，上不豫。七月庚寅，师次榆柳川，上大渐，召张辅受遗命，传位皇太子。次日上崩。杨荣等秘不发丧，密奉大行皇帝讣至京师。
474
　　皇太子遣皇太孙赴开平迎梓宫，军中乃发丧。上文武全才，宽严并济，知人善任，谗间不行。用兵应变，机智如神，郡县灾伤，蠲租赈谷。容受直言，保全功臣。外国受封者三十余国，亦盛矣哉。独于建文忠臣，男诛戮，女为娼，不能无遗恨焉。
　　在位二十二年，寿六十五岁。
　　梓宫至京师。皇太子高炽即位，是为仁宗昭皇帝。改明年为弘熙元年，立妃张氏为后，任用蹇义、杨士奇、杨荣、夏原吉、金幼孜、黄淮、杨溥等，天下称治。赦建文时奸党族属，并放还家，发教坊者，并宥从良，给还田产。时有自南京来者，上问所过地方何如？对曰：“淮、徐、山东，民多乏食，而有司征税方急。”上不令部议，召杨士奇草诏，悉免之，然后令户、工二部知。上明于星象，忽夜见星变，召蹇义、士奇等语曰：“天命尽矣。”乃叹息曰：“监国二十年，为谗慝所构，心之忧危，吾三人共之。赖皇考仁明，得蒙保全，吾去世后，谁复知吾三人心者。”言已，泫然。蹇义、士奇亦流涕。五月，上不豫，召蹇义、杨士奇、黄淮、杨荣至思善门，命书敕，驰召皇太子于南京。翌日上崩。上天禀纯明，至性孝友，从善改过，恭俭爱民，足称令主。在位一年，寿四十八岁。
　　时皇太子未至。群臣请郑、襄二王监国。乙巳六月，太子瞻基自南京，遂即位，是为宣宗章皇帝。改明年为宣德元年，立妃胡氏为后，汉王高熙在乐安，未尝一日忘反，及上即位，谋益决。招集亡命，复遣人密约英国公张辅等，俾为内应。辅即缚其人，白于上。高煦上书，指夏原吉等为奸佞，当诛之。
　　上曰：“高煦果反。”夜召辅臣入，杨荣首劝上亲征，上有难色。夏原吉曰：“兵贵神速。”杨荣言是。上意遂决。明日，谕百官亲征，即治兵，遂与蹇义、夏原吉、杨士奇、杨荣、杨溥发京师，命郑、襄二王留守。车驾至乐安，汉王大惧。上以书
475
　　谕汉王，令执献首谋，归命朝廷，犹可保全。又以敕系矢射城中，令执献高煦。城中人多欲执献高煦。上驻跸乐安城北，发神机铳，声震如雷，城中股栗。高煦狼狈失据，遂潜出，顿首谢罪。上遂班九，系汉王父子以归。群臣欲并取赵王，独杨士奇以为不可，杨溥与士奇意合。上乃封群臣奏章，遣使付赵王，使自处。赵王大喜曰：“吾生矣。”即献护卫，上表谢恩，言者始息。上至京，废汉王高煦为庶人，锁絷于大内逍遥城，上往观之，庶人出不意，伸一足，勾上仆地，左右急救起。上大怒，亟命力士舁铜缸覆之。缸重三百斤，庶人有力，顶负缸起。乃积炭缸上如山，燃炭，逾时火炽铜熔，庶人死，诸子皆死。
　　安南黎利反，屡败官军。利请于朝，请复立陈氏后。上以疲弊中国，远征无益，遂许之。册封陈昺为安南国王，罢征南兵。后黎利篡陈昺而自立，遣使入贡，谢罪求封。群臣请讨之，上亦不许，封黎利为安南国王。安南即交趾国，自后朝贡不绝。
　　上欲立贵妃孙氏为后。乃以意导胡后，使以疾辞后位，因废胡后而立孙氏为后。胡后居别宫，上亦不废恩御，进膳如常仪，每宴会，必命居孙后之右。上以秋高马肥，恐胡骑寇边，遂整士马，驻喜峰口以待之。守将奏报兀良哈率万骑寇边，上选铁骑三千，驰赴之。敌望见，以为戍边之兵，即悉众来战。上命分铁骑为两翼，夹击之。上亲射其前锋三人，殪之，两翼飞矢如云，敌不能进。继而神机铳迭发，敌人马死者大半，余悉演走。上以数百骑直前，敌望见黄龙旗，始知上亲征，悉下马，罗拜请降，皆年缚之而归。乙卯正月，上不豫，百官朝皇太子于文华殿，翌日上崩。在位十年，寿三十七岁。上天资英畅，敬礼大臣，勤恤民隐，慎于用人，严惩赃吏。或言臣下过失，密加详察，实则加罪，诬则重琴言者。张辅、夏原吉、蹇义、杨士奇、杨荣、杨溥、金幼孜、吕震、胡氵荧等，同心辅政，号
476
　　称治平之世。
　　及崩，太子年方九岁。内议颇有欲立长君之说，英国公张辅、杨士奇、杨荣等入临，哭毕，请见皇太子，即叩头呼“万岁”。浮议乃息。太子祁镇即皇帝位，是为英宗睿皇帝，改明年为正统元年。太监王振，山西大同人。初侍上于东宫，及即位，遂命掌司礼监，宠信之，呼为先生而不名，振遂专权，大作威福。张太皇太后御便殿，召英国公张辅、大学士杨士奇、杨荣、杨溥，尚书胡氵荧等入内，上东立，太后顾谓上曰：“此五人，先朝所简以贻皇帝，凡有行，必与之计。”命宣王振至，太后颜色顿异，欲诛之。上跪为之请，乃得解。二年六月，京师旱，时御巷小儿为土龙祷雨，拜而歌曰：“雨帝雨帝，城隍土地，雨若再来，还我土地。”成群呼噪，不知所自。未几，有监国即位之事，继有复辟之举。说者谓雨帝者，与弟也；城隍者，郕王也；再来还土地，谓复辟也。后悉如谣。太皇太后张氏崩，王振益无忌惮。侍讲刘球劾王振专权，下狱，振使小校入狱，断球头而去。王振忌大理少卿薛瑄，下之狱，将杀之，赖诸大臣救免，放归田里。适三杨俱卒，王振益横。福建民郑茂七反，僭称闽王，乌合至数十万，一时震动。其媳廖氏，尤妖淫善战。御史张楷讨斩茂七。宁阳侯陈懋削平其余党。
　　十四年，北敌也先遣使二千余人，进马报三千人。王振怒其诈，减去马价。北使回报，遂失和好，发兵寇边。荧惑入南斗，久不退舍。侍讲徐珵苏州人，颇知天文，曰：“祸不远矣。”
　　函命妻孥南归。妻孥重迁，有难色。珵怒曰：“汝欲作鞑子妇耶？”北敌也先大举入寇，大同兵失利，边塞城堡多陷没，声息甚急。王振不与大臣议，挟天子帅师亲征，百官伏阙上章恳留，不从。七月十七日，驾行，命太监金英，辅郕王居守，文武大臣皆匆匆随行，官军及私属共五十余万人。出居庸关，过
477
　　怀来，至宣府。连日非风则雨，人心汹汹，声息愈急，边将井原等败报踵至，随驾文武，连上章留之。振怒，皆令掠阵，未至大同，兵士已乏粮，僵尸满路。至大同，振欲进兵，北行益急，迫成国公朱勇膝行听命。户部尚书王佐竟日跪伏草间，惟钦天监王彭德清斥振曰：“象纬示警，不可复前，若有疏虞，谁任其咎？”振怒曰：“倘有此，亦天命也。”前军西宁侯朱瑛、武进伯朱冕，全军覆没，振始有回意。明日班师，大同副总御郭登，谓驾宜从紫荆关入，庶保无虞，振不听。师过鸡鸣山，敌追至，遣朱勇率兵五万御之。敌于山下张两翼夹攻，杀之殆尽。兵部尚书邝野请车驾疾驰入关，而严兵为殿，振怒曰：“腐儒安知兵事。”次日，驾至土木，日尚未晡，去怀来城二十里，欲入保怀来。振辎重千余辆在后未至，留待之，遂驻土木。敌见我营不行，伪退。遣使持书来通知。上召曹鼐草敕与和，遣二通事与敌使偕往。振急传令，移营南行。既行未三四里，敌四面追之，士争先奔走，行列大乱。敌骑跳阵而入，大呼解甲投刃者不杀，乃弃甲相蹈藉而死，蔽野塞川。上与亲兵乘马突围，不得出。上下马盘膝南面坐，有一敌将索衣甲，不与，欲加害。其兄来曰：“此非凡人。”拥见也先之弟赛刊王。
　　上问曰：“子其也先乎？其伯颜帖木儿乎？赛刊王乎？大同王乎？”闻其语，大惊。见也先曰：“部下获一人甚异，得非大明天子乎？”也先乃召曾使中国者二人视之，问是否？一人见，大惊曰：“是也！”也先曰：“我尝祝天求大元一统，今乃落我手，将何以处之？”众皆欲杀之。伯颜帖木儿曰：“不可，大明天子在云端里坐，不知天何故推下之，万众死伤之中，镞矢不沾，寸兵不染，吾知天意之有在也。我等尝受其赐，不如还之，令中国遣使来迎，一旦复登宝位，岂不有万世之美名乎。”
　　众皆曰：“者。”胡语“者”，然辞也。于是也先以上送伯颜帖
478
　　木儿营，令护视之。伯颜，也先弟也。
　　上在位十四年而北巡，百官扈驾者，英国公张辅、尚书邝野、王佐，学士曹鼐、张益等，皆死之。护卫将军樊忠从帝旁，以所持棰，捶杀王振，遂突围，杀数十人而死。报至京师，朝野大震。皇太后遣使赍重宝文绮，载以八骑，皇后钱氏，尽括宫中物佐之。诣也先营，请还车驾，不报。群臣忿极，请族诛王振家。郕王旨未下，锦衣卫指挥马顺，叱各官起去。众曰：“马顺，王振党也。”争前殴之，蹴踏抢裂，顷刻而毙。复索振所亲信长随毛王二人，亦殴杀之。众竟喧哗，班行错乱，无复朝仪。都御史陈镒奉郕王令旨，籍王振家，并脔振从子山于市。族属无少长，皆斩之，众乃定。振家在京城，内外凡数处，重堂邃阁，拟于宸居。器服绮丽，上方不逮。玉盘径尺者十面，珊瑚树高六七尺，金银六十余库，币帛珠宝无算。
</div>
    <div class="pagination">
<a href="历代兴衰演义_page28.html">上一页</a><span>...</span><a href="历代兴衰演义_page24.html">24</a><a href="历代兴衰演义_page25.html">25</a><a href="历代兴衰演义_page26.html">26</a><a href="历代兴衰演义_page27.html">27</a><a href="历代兴衰演义_page28.html">28</a><span class="current-page">29</span><a href="历代兴衰演义_page30.html">30</a><a href="历代兴衰演义_page31.html">31</a><a href="历代兴衰演义_page32.html">32</a><a href="历代兴衰演义_page33.html">33</a><a href="历代兴衰演义_page34.html">34</a><span>...</span><a href="历代兴衰演义_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
