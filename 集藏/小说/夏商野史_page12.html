<!DOCTYPE html>
<html>
<head>
    <meta charset="UTF-8">
    <title>夏商野史 - 第 12 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>夏商野史 - 第 12 页/共 33 页</h1>
    <div class="content">　　于是，任贤使能，正礼和乐，行仁于邦畿，布惠于天下，施教于诸侯。巡狩述职，以待隆赏赉，兴发补助不间。时礼士不衰，设鼗铎以待。直言天下之士，见王行政，礼贤士，莫不来归，诸侯亦率命惟谨。民大悦，而天下和。数年之间，九苑闻王教化，四海悦服也，思向化。
　　王以十一年丁丑巡狩天下。十二年至西戎，而九苑已服。
　　十四年至东海，九夷驯服如故。十五年还都，天下诸侯及东之九夷、西之九苑，尽来朝。夏后氏之盛至此而极矣！
　　王在位五十九年，承平最久，安享亦最久。盖一代之衰，即于久安。长治之中，密伏无端之衅矣。然不降王之为君，非以位安为可乐者也。能不忘敬惧，自明其德，故能久于天位而无危祸。人君至五十六年之久而无过者，难有也。后人冯犹龙赞之曰：器久而坏，木久而蠹。
　　井久而淤，羞久而腐。
　　天地之间，久难为固。
　　事久而弊，情久而衰。
　　勤久而惰，安久而危。
　　是以凡久，其终易隳。
　　夏有不降，商有太戊。
　　惟此二王，久于其怙。
　　久于其道，是以久故。
　　桀久亡夏，纣久亡商。
　　开元天宝，两截唐皇。
　　吁嗟呜呼！乃是不蘉。
　　王仁和义肃，既能久位，又明于知人，决于大几，不拘故辙。王之子孔甲不肖。王恐身后群臣照已前数世旧例立之。遂于病时，预属位于弟扃。召公卿嘱之曰：“天下，大物也。小器不胜治天下重任也，怠力亦不胜。寡人之子，器小而力怠者也。吾死愿群贤以吾弟为事。吾弟也，虽无大力，亦无怠情。
　　庶乎！其可承吾事也。若属之子，有夏其衰矣！”
　　太宰驹濡曰：“先王之世，以位传子，已至于斯，已成定矩。今忽违之，起疑而乱常，不可。”
　　司徒于宽曰：“今日人心不如上世，故今日之道但循所承之世。尧舜之世，人心古朴，天下艰难，故不传子不以为异。今日人心薄，天下安，不传子则起争端矣！不可。”
　　少宰史和曰：“先王禹已行之于子，何独君王今日而疑之？”
　　众论纷然，皆以为不可。王惑之，命群臣且退。
　　王自拥衾而思：“将以群臣为是，则我子实不肖，岂可反以位害之？反亡我国家？将以我心独是，奈何群臣之心皆同，而独不同于我？想群臣皆非贤圣，皆是随波混流，拘常局，见吃饭、着衣之伙耳！安得先王少康之世，崇开、靡宁之辈而特语之哉？是时，崇开等久薨。崇开士臣亦四五易耳。惟有崇开之弟子洞矩者，年已老，致仕山居。”
　　王于夜间心疑不决，忽梦见四天风雪，日月惨淡，云雾暗闭，山河摇动。王于其中惊悸不定，乃澄神默祷天地：安得清平世界如旧乎？祷不数语，只见南极云开，独见天驷四星，四星甚明。王既视之的，乃复祷于四星。忽然云雾尽散，风雪皆霁，日月山河如旧。王大快，一呼而克，方知是梦。王心想：拆其字义。天驷者，房也。房者，户也，方也。户者，室之洞也。方者，矩也。吾臣之中能决我疑、定我志、安我国家者，其惟洞矩乎？此人虽老，实可论大策也。明日，遂召洞矩。
　　那洞矩已在山中住了三年，朝廷政事，他全不与闻。正在家中静坐，忽一念及国中王疾，而子不肖，君臣必有异议。思维之间，忽一阵风从户拂席。洞矩心卜之曰：“此信风也，弱而长，大而和。其有王命来乎？”
　　乃命家人扫门。已自起席，整衣冠。甫毕，果有王之使命至，则召人受顾命。洞矩拜辞，命曰：“臣衰朽，不足以任大事。”
　　王之使者曰：“寡君将有疑以问于夫子，非徒爵夫子也。又何辞焉？”
　　洞矩不能辞，乃行。竹冠而布袍，至于王都朝王。
　　王见洞矩来，大喜。问洞矩曰：“予以寡人召子，所为何意？”
　　矩对曰：“王得无有所顾，问其在子弟之故乎！”
　　王大喜曰：“子何以知之？”
　　矩对曰：“见王之气，长而色深，思远而心疑，是以知之。”
　　王大喜曰：“子真崇太师之复生也。
　　子且谓寡人之意向何如？”
　　矩曰：“王之意有于子足之间，欲举贤而授之耳。”
　　王大悦，曰：“何以知其然也。”
　　矩曰：“臣见王之色和而貌不呢也，思远而意不私也，是以知之。”
　　王又喜曰：“是真知寡人之心者也。顾群臣之议，子知之乎？”
　　矩曰：“群臣之议，必俱以为不可耳！”
　　王曰：“此又何以知之？”
　　矩曰：“此易以知也。群臣中无远识之人，而王之见乃超常之事，故以为不可耳！”
　　王曰：“然，顾子谓如何？”
　　矩曰：“夫帝王之事，顺乎天。天之意，在乎人。人之当否，是之谓时。时值其偶然，天不得不如之。天女口其偶然，人不得不从之，是之谓随时。时者，天人之理。而随时者，帝王之道也。炎帝之时，曷尝不与其子？帝挚之时，不时矣。而己身之不有亲，与其弟，是为帝尧。夫己身可不有天下而与弟，又何必子乎？帝尧子不肖，则又与其臣。夫臣可与，又何必弟乎？
　　向使帝挚必执之于其身，则安有陶唐氏之大治？帝尧必执之于其子，又安有虞氏之大化？是以帝王，子贤则与子，弟贤则与弟，臣贤则与臣，无私意也，无拘方也。故外不至于乱天下，害民命；内不至于子孙流毒，以至天下恨而共戮，致后嗣惨灭而宗社丧亡也。若夫今日王庭之群臣，则观其现前衣裳饮食，旦夕苟安不悟而已矣！是知王之不与子首，乃全其子；而与弟者，乃其通一时之变，而全社稷也”。王曰：“然。”
　　遂召弟肩至卧前，嘱以居位保民，修德行政，任贤用才。召群臣定议，即以洞矩为太师，辅肩摄政。
　　癸丑十月，王崩。洞矩率王子孔甲承位，弟扃及群臣诸侯为王丧。三年之中，洞矩已老，不能久摄政。于期年，外率群臣奉扃即夏王位，以丁卯为元年，王扃犹素服治事临民。二年戊辰，服告阕，乃郊于天地，褅于祖宗，坐中兴台，而朝诸侯。
　　修政明刑，国中安静，天下顺服如故。
　　又承平二十年，丙戌王崩。群臣奉王之子廑为三年丧，以已丑为元年，即王位。六年，诸侯来朝。十年中，国中无事，天下亦无故。十一年，河水又溢。乃迁居西河，今彰德府、安阳县是也。十二年，巡行天下。于是定为制，十二年一巡狩，六年一朝。
　　却说王廑以十三年狩至西戎。西戎之九苑者，先年久服夏后，是时少间。九苑之不才子弟陆（阝弇）者，羡王之车马衣冠，欲盗之。乃昧其父兄，暗纠其不才子弟之群三百余人，欲夜劫王。王卫士方息于雪山之阳。日将暮，王微服与近臣育棨、崇开之孙郅昭，登高而望鸣沙，远则黄河之水如从天上飞来，濛带南北。近则乎沙漠，漠目极千里，无有止绝，不知东西。
　　其间杨柳依稀，羌毡点缀，西风时至，惊起白埃。王望之，怅然怀居。忽见夕烟之中，如有群童，衣胡毡而骑胡羊，若上若下，若神若人，飘渺而来。至于王前，吹羌笛而歌。其一歌曰：王人兮猗，朝发兮县圃。
　　夕至今明河，王人兮猗。
　　其二歌曰：
　　金绳交界兮西极哉！牛渚东回今天来来。天津水流兮倾渐台，辇路令水泠。王人兮危哉！
　　其三歌曰：
　　六龙飞行云雾冥，天河雨来下国平。
　　金天风高霜露冷，夜漫漫兮天苑惊。
　　王人兮勿宁。
　　歌音劲急，声彻而去。王问左右，此何神也？郅昭曰：“此金天氏少帝之神也。歌声之中含有盗音，王必备之。”
　　王乃命育棨记其音。又命司马之官，靡之孙闳陉曰：“左右言今夜有盗，可预防之。”
　　闳陉领旨，乃戒甲士备夕。
　　是时，八月晦夜，陆（阝弇）果部三百余人，乘黑而至，来盗王马。王马固骅骝、骏马大嘶而蹄之，不敢近前。乃盗王车，车中有甲士，不为声。陆（阝弇）乃入王居，王卫士捍之。
　　馆鸣锋二声，车中甲士皆出，尽歼陆（阝弇）等三百人。明日，悬（阝弇）首于门，车遂还冀，方巡青、兖、徐、扬诸州，十六年还都。王思雪山少昊之神之音，使典乐之官，协而歌之。于是始歌西音，而夏后氏之乐为之一变矣！
　　十九年乙丑，王崩。仍归国于不降王之子孔甲，孔甲复有位。不知后来竟作何状，且听下回分解。
　　第十一回孔甲事鬼二龙降刘累豢龙事孔甲
　　却说夏王廑既崩逝，国人自以其位属孔甲。孔甲原是不降王之子，论亲与分，固当得天下。但幼以不肖见弃于父，今年已六十矣。公卿以为，长、老可践实物祚且固。诸大臣初执旧额之意也：国中为王。廑之丧一年之后，孔甲续大位。以己酉为元年，仍居西河。
　　孔甲为廑王之丧未终，遂饮酒食肉，甚至大醉。二三年间，多选妃妾，朝夕为乐，沉湎蛊惑，不理政事。大司徒云盛切谏曰：“先王之有天下也，兢兢惕惕，犹惧不克。保天位盛德大业，而不自侈。故尧、舜之世，君臣一堂，尚吁嗟业脞，隳怠而戒，满假督谦损，盖有天下若斯之难也。皇祖禹跋涉山川，足迹遍于大地，乃有天下。惟是恶旨酒、拜昌言、念民过而自引罪，何其劳也？是以能安。太康逸豫，遂至失国。此亦自危必得，自乐必失之明证也。君王自乐如此，纵不效先王，其如君位何？”
　　孔甲明纳此言，阴仍行彼事。云盛又荐国中贤士元长戎于孔甲，孔甲亦羁縻之，实不与爵禄。又孔甲之母族亲有为元士者，曰若濒，为戚而切谏孔甲。孔甲夺其祭田而逐之。
　　举朝臣士无复有忠言者矣！
　　又孔甲好事鬼神，役民多作青帝庙、白帝庙、赤帝庙、黑帝庙、黄帝庙。又役民作元女台、素女台、青女台、神女台、宓妃阁，而民怨自此起矣！又广招巫规，妄言神怪，聚多妖众，鸣钟击鼓，吹笙鼓簧，唱歌哄赞。四望空虚而招之，谓之迎神。
　　焚香礼拜，陈肴设酒，欢呼诵圣，谓之宴神。披发舞象，开铁啖铁，指幽说谬，谓之降神。狂歌浩嘈，雄吹猛鼓，浇酒泼羹，焚帛燎脂，谓之送神。又密室炼鬼，荒郊听鬼，川泽山林招鬼，衣服宫室藏鬼，而巫风自此竟矣！
　　又好祥瑞而不可得，则好怪异。九年，天降乘龙在于平野，有雌有雄，孔甲亲往观之。他道：“龙见此，是祥瑞。”
　　遂役民建台于其地，筑周垣环之，台曰御龙台，垣曰养龙垣。不知龙不欲登台，又不喜垣。孔甲命土正之官养之。龙不驯服，不饮食。孔甲大怒，曰：“土正不合龙意，故龙不驯服。”
　　遂杀土正。又役民凿养龙池，池方数百丈，周环以木，又包以城，命水正迁龙于池。水正不得龙行，孔甲言这水正也不合龙意，故不得龙行。又杀水正。命虞人往迁龙，虞人亲挽龙行。龙怒，以肉抵杀虞人。孔甲又命庖正以膳馐养龙，龙见膳馐又不食。
　　孔甲言这庖正也不合龙意，遂杀庖正。又命司农以五谷养龙，龙见五谷又不食，孔甲曰：“司农也不合龙意。”
　　遂斥司农。
　　大司徒云盛等上书力谏曰：
　　夫君人者，为其代天以养民，不闻其养异物也。养异物而一无害于人犹且不可，况乎杀人而养之哉？夫君以仁民，臣以辅君之仁，承君之命以普利施惠于民。民得其养，臣乃得职。
　　臣效其职，君乃有道，而后天降祯祥，地发苞符，此理之自然之应治之象也。今王无所于德民，不顾其养而徒好酒色，以乱德惑神鬼以役民，淫逞不已。至于养龙，夫龙者，天地之灵物，山川之间积阳之气所炼而自成也。其上者，能幽能明，能短能修，能变能化。修之可亘千里，短之可藏指。巨之可移山岳，细之可入孟盘。上下飞腾，人莫测其际。雷、电、风、雨、云、雾，以神其成灵，而妙其施雨于天下，泽及庶汇，龙之德也。
　　其次，凝神山谷，炼奇川泽。久者数百岁，暂者亦百余年。含土成珠，化毛成鳞。或山雉之精，或龙门之鲤，或灵山之蛇，化不一而同归，形有异而理同，皆阳之积也。其藏也，冬雪不凝，夏炎不至，居搞坏而不食，浴黄泉而不饮，自养之至也。
　　及其乘时而起，或有激而出，皆能崩山震地，消石荡谷，迅雷骤雨，沸川腾涧，襄陵坂，漂城郭，视市间民物如蚁蛭之易摧也。即不能登天衙，发霖澍，其势固自逞于江海，发于渊潭，洞坎席鲛，绡而宛转，弄明珠而戏，咏镬鼋鼍而不屑，吞鱼虾而若罔也。奈之何坠我田原、需我饮食乎？臣闻之，虎豹在原，不如犬彘，人皆恶之。圣贤在市，不如贩夫，人皆笑之。国君失位，不如匹夫，匹好人皆害之。今龙本升天处渊、行云施泽之物而处于平野，局于台垣，入于污池。是犹圣贤之失德而逐尘于市，人君之失位而寄食于野人之家也。是尚可以为祥瑞而必养之乎？故臣愚，愿王修德行政，上感于天，将云雷自至，风雨自起，而龙上升于天；恭默静处，悔过思道，精凝如渊，将山川发云水泽时，至而龙深入于渊。是则王能通贯天地而御神物也。或者天实儆王，故降斯物以象俾王，自度惧而反其德，以回于天，人而协于上下，用全夏祀，未可知也。是龙之失道，王之鉴也。若乃尽智敝力，求以养之，至于杀人，又何鉴焉？
　　且夫天地之间，万品之物，养于人者，人实杀之。食于人者，人亦食之。羞人之至灵，万物不得而侪也。君人者，贵民人而贱万物，是以能君人也。今龙而下降，需食于人。人将养之，则亦狗彘牛羊之等，可杀而食者耳！又何爱焉？君人者，岂宜以养人者害人？以其不宜爱而害吾所宜爱，杀至灵之人，媚不灵之物，又何以为君人乎？孔甲见疏，发怒不听。原来云盛是靡之后，贵戚大臣顾命定策，立孔甲者也。故孔甲虽不肖，只得敬畏之。但默违之耳。
　　却说二龙既不服人养，便满野攫食人家鸡犬豚彘。时有小儿童出游者，亦攫食之。民人大怨，欲设法杀之。孔甲闻之，禁民，不许杀。乃使人遍访天下能豢龙者，至期年而得刘累。
　　刘累者，陶唐氏之庶支，衰而其后沦落于羿。浞之时，少康求之而未得者。刘累流于南海之外，学得扰龙之术，常衣食不给。
　　闻孔甲访求豢龙者，遂应命而来。孔甲大悦，使之豢龙。于是大司徒云盛致官去任。
　　孔甲所为刘累请以三千卫士，杂扮二十八宿，苍龙、鹑火、白虎、玄枵之形。为旌旗幡幢、舆盖之状以代云霞。为累大鼓、火炮、竹石之声以代雷鼓。为闪光以代电，为蕴草之烟以代雾，为大车鼓扇以代风。为连环机、激辘轳、飞练，引茨山之泉、颍川之水，凌空溅沫如白虹饮川，银河倒地。又为木龙于中，喷波鼓浪以代神龙行雨。如是以引龙。孔甲乃登台而观，万民观者如堵。时十一年己酉，春三月三日。费货财用，度值粟万石。聚官民十数万以引龙。
　　但见刘累乘苍龙车，身扮龙。王手持云幡摇拽，令三十人俱如法，张雾行云，鼓雷发电，施烟洒雨。刘累口吹大角而声呴呴若龙吟，以迎二龙。二龙方盘囷平野，忽见烟雨喷薄，雷电搏击而至，以为真天帝风云下迎己也。仰首而长鸣，呴呴奋鬣而起，乘乎白虹，不知其辘轳也；跋乎天河，不知其水槽也；媚乎神龙，不知其木龙也。浸假而下于养龙之池矣。刘累乃令收云雾，息风雷，彻烟雨，用鱼虾以饷龙。龙然后知非天帝之令也。然既得池水，聊以自息。
　　刘累日请于王，令人于四方捕异鸟、嘉鱼、嘉谷、奇蓏以饭龙，龙欣然忘其在天与渊，而安于池中矣。刘累又请于孔甲，谓龙终未乐，恐且去，须围池，建楼台、殿阁。水下为水门、水宫、石洞、深潭，潭中置宝珠、奇璧以媚龙。池上之宫室则为龙王水府，雷公、电母、天妃，江婔、火帝、云师、河伯、水母各等神之居，而各炳烛竖幡为云霞日星之状。各官鼓乐歌吹以乐龙，则龙不复去，而君王可长乐矣。孔甲大悦，一一如法。
　　周池为台谢馆阁，名其城曰豢龙城，遗址尚在今临颍县。
　　名其池曰豢龙池，池中第一殿曰龙王殿，高起云山，以孔甲近臣扮龙王居之，日奏龙宫之乐。第二坛曰雷公坛，多设鼓炮，以武士扮雷神居之，日奏雷部之乐。第三宫曰天妃宫，以孔甲之妃扮作天妃娘，领美女三十三人，皆为九天仙子居之，日奏天妃之乐。第四台曰火帝台，多明烟火，张烛燎，以近臣扮火帝居之，日奏炎荒之乐。第五宫曰河伯宫，深如水穴，内藏温凉玉、珍珠帘、虾须席、珊瑚树，以近臣扮河伯居之，日奏咸池之乐。
　　池西第一府曰水府，高而深，幽窈清洞，以近臣扮水府之神居之，日奏水府之乐。第二台曰电母台，多张闪曜，以孔甲宫人老者领女部，扮电母居之，日奏光明之乐。第三楼曰江婔楼，图画烟波，设山植木，以妃嫔扮江婔领美女三十人，皆为水月神女之状以居之，日奏江天之乐。第四洞曰云师洞，起岩开壑，蓄烟设雾，多设幢幡旗盖，以近臣扮灵师居之，日奏五云之乐。第五宫曰水母宫，又深官晦暝，有回廊转岫于中，又以老宫人扮水母领女部居之，日奏重阴之乐。
　　池正北为大殿高台，曰天皇殿、曰观龙台。请孔甲自扮为天帝，拥金幢宝盖，玉女仙妃奇歌妙舞，高居凭栏，下瞰双龙游戏于池，日奏钧天广乐以悦龙。正南则为一亭，曰戏龙亭。亭旁周以房，曰豢龙房。刘累自为豢龙氏居其中，日奏戏龙之声，歌豢龙之歌。以豢龙。
　　孔甲于是大纵游观，轮月日循环。诸宫大宴，张诸乐，乐皆有歌，长短高下，皆为龙音。拟其大宴于观龙台，奏钧天之乐，而歌广乐之歌曰：皇皇兮钧天，荡荡令清璇。
　　喁喁兮万灵，洞洞令幽潜。
　　天乐令嘈嘈，云路令由由。
　　玉皇兮下来，响彻令人间。
　　游龙王殿，则龙王领龙宫乐队来迎，登殿大宴，奏龙宫之乐，歌其歌曰：东海兮瞳瞳，初焞兮乍红，泧潡兮洪涛，郁相望兮龙宫。
　　玉辇兮金幢，启天关兮下扶桑，修青前导兮百川王。螭蜃后涌兮朝天皇，三岛十洲之周驾兮，尽归墟其明光。
　　游雷公坛，雷神迎，宴，奏雷部之乐，歌曰：光天阴，下国霖，山川沉，阿香淫。光天弸，下国惊，山川轰，丰隆翃。光天噎，下国密，山川飘，赫冲滭。滭赫冲，翃丰隆，鼓万灵，鞭九龙。
　　游天妃宫，天妃迎，宴，听天妃之乐，歌曰：皎群仙兮瑞云端，服金缥兮带玉鞶，披云潢兮珮香兰，舞龙蜿兮步羽鸩，媚天王兮狡笑媛。
　　游火帝台，火帝迎，宴，听炎荒之乐，歌曰：哗哗兮炎荒，扇薰风今迎天王。
　　郁攸兮元冥，辜涂兮用扬。
</div>
    <div class="pagination">
<a href="夏商野史_page11.html">上一页</a><span>...</span><a href="夏商野史_page7.html">7</a><a href="夏商野史_page8.html">8</a><a href="夏商野史_page9.html">9</a><a href="夏商野史_page10.html">10</a><a href="夏商野史_page11.html">11</a><span class="current-page">12</span><a href="夏商野史_page13.html">13</a><a href="夏商野史_page14.html">14</a><a href="夏商野史_page15.html">15</a><a href="夏商野史_page16.html">16</a><a href="夏商野史_page17.html">17</a><span>...</span><a href="夏商野史_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
