<!DOCTYPE html>
<html>
<head>
    <meta charset="UTF-8">
    <title>新世鸿勋 - 第 9 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新世鸿勋 - 第 9 页/共 9 页</h1>
    <div class="content">　　未知后事如何，且听下回分解。　
　
　　第二十二回　胡清主登庸治世　张真人建醮酬天
　　话说崇祯皇帝变后，天下无主，人心皇皇。恭荷大清皇帝，法驾入京，位登大宝，建号大清，改元顺治。当日祭天，第三日为先帝发丧，改葬。在京官民，人人感恩流涕，哭临三日，谥先帝徽号曰怀宗前皇帝。蠲免钱粮，大赦天下，颁布诏旨一道：
　　大清国摄政王令旨，谕南朝官绅军民人等知悉，昔日我国，欲与尔大明朝和好，永享太平，屡致书不答，以致四次深入，期尔朝悔悟耳！岂意坚执不从，今被流贼所灭，事经既往，不必谕也。且天下者，非一人之天下，有德者居之，军民者，非一人之军民，有德者主之。我今为尔朝，雪君父之仇，一贼不灭，誓不反辙。所过州县地方，有能削发投顺，开城纳款，即与爵禄，世守富贵。如有抗拒不从，一到玉石不分，皂白屠戳，有志之士，正干功立业之秋，如有失信，将何以服天下乎？特示。
　　自此华夷一统，国正清官，太平景运，亿万斯年，天下臣民，无不庆幸。江西龙虎山上清宫正一天师。谒阙朝贺，龙颜大悦，恩礼隆渥，即命启建廷禧万寿醮四十九日，以答天庥，以邀天眷。真人奉旨，拣一个清净宫殿，启建法坛。但见：
　　道场方启，凤烛辉煌；宝鼎初焚，龙涎缭绕。三清圣像，频瞻旧主之容；九仞天宫，每视黄金之色。风云雷雨部，日月星斗真，正左边，供着十二宫辰，右边奉着二十八宿。诸大法相，或喜或嗔；十地冥主，有凶有吉。牙签宝笈灵文奥，玉轴金函妙义深。张真人仗七星之剑，祛伏其魔；众道苏书九家之府，邀迎神圣。祝圣寿万年千秋，祈时年五风十雨。果不枉罗天大醮汪涵宫，真个是水陆冥幽报答深。
　　张真人法事虔诚，上通天帝，到四十九日完满之期，于初三刻，伏坛面圣，上诸天庭，神迎金阙。玉清上帝御临宝座，真人俯伏奏旨，大清国皇帝，开疆伊始，仰叨沐佑之恩，命臣代申奏谢。任愿皇图永固，比日月而同光；国祚绵长，与乾坤而共义。凡居宇宙，并贺□□，臣等无任瞻仰之至。玉帝听奏，降玉旨于中界，明朝国运将终，向有妖星降世，二十年来生灵涂炭已极，今气数已满，顿有长庚济世，已将妖恶斩首戳诛，其诸同党，陆续收入天曹矣。卿须回奏中界国主，太平之盛，景运于此方兴也。真人领旨，拜辞出天门，坛前俯伏已觉，述与众人知道，从中有一人道：“前日长公主梦中，见先帝仗剑逐贼叮嘱道：八千零六十三万之数将满足，只在目下取完。这句话今令天帝付嘱，乃是气运使然。”众人听这人宣说此话，无不点头以为奇。明日醮事已完，天师叩阙复命，朝廷甚加慰劳。益信道法之昭彰，因果之不谬，正值吴将军班师凯捷，到京奏闻皇上，满朝庆贺。自吴将军以下，一应征寇有功文武官员，各各封荫，世受国恩，与天不朽。再说福王，自河游贼渡过黄河，到淮安住扎闻先帝大变，未知天命所归。却在南京，尊称帝号，专好酒色，信任马士英，专权乱政，大失民心，文臣弄法，只知作要纳贿；武臣纵兵，惟欲恃威凌虐。生民涂炭，于斯极矣。乙酉年五月初十日，清兵渡江削平祸乱，定江南，颁示诏旨一道：
　　大清国摄政王叔父豫王令旨，晓谕南京、浙江、江西、湖广等文武官员军民人等知悉，尔南方诸臣，当明朝崇祯皇帝遭难，陵阙焚毁，国家破亡，不遣一兵，不发一矢，不见流贼一面，如鼠藏穴，其罪一也。及我兵进剿，流贼西奔而自慌，未知京师确信，并无遗诏擅立福王，其罪二也。流贼为尔大仇，不思征讨，而诸将各自拥众，扰害良民，自王及侧，以启兵端，其罪三也。惟此三罪，天下所共愤，王法所不赦。于是以欲承乎天命，妥整大军，闻罪征讨。凡各处文武官员，率先以城池地方投顺者，论功大小，各升一级。抗命不服者，本身受戳，妻子为俘。若福王悔误前非，自投军前，当释其前罪，与明朝诸王一体优待。其福王亲信诸臣，早知改过归议，亦无论位大小，仍与禄养。檄到之处，民人无得惊惶投奔，农商工贾安业。城市秋毫无犯，乡村安堵如故，但所用粮料草束，俱须预备，赍送军前，兵部作速发兵出示，但各处官员军民及早互相传说，毋得迟缓，致妨军务。特此晓谕，咸使闻知。顺治二年五月二十一日
　　自是江南群县，无不臣附归服。就改江南为江南省，应天府为江宁府，凡浙江、江西、湖广等处，文武官员军民人等，俱皆归顺，而大清万年基业，于斯定矣。诗曰：
　　二十年豺虎横行，扰乱社稷罪非轻。
　　君臣受戳奸邪死，士庶流离草木惊。
　　腊尽春回大寇息，坤旋乾转六阳停。
　　真人应运龙飞曰，一统山河属大清。　
</div>
    <div class="pagination">
<a href="新世鸿勋_page8.html">上一页</a><a href="新世鸿勋.html">1</a><a href="新世鸿勋_page2.html">2</a><a href="新世鸿勋_page3.html">3</a><a href="新世鸿勋_page4.html">4</a><a href="新世鸿勋_page5.html">5</a><a href="新世鸿勋_page6.html">6</a><a href="新世鸿勋_page7.html">7</a><a href="新世鸿勋_page8.html">8</a><span class="current-page">9</span>
    </div>
    <div class="pagination"><a href="index.html">返回目录</a></div>
</body>
</html>
