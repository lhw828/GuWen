<!DOCTYPE html>
<html>
 <head>
  <meta charset="utf-8"/>
  <title>
   女仙外史 - 第 31 页/共 38 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   女仙外史 - 第 31 页/共 38 页
  </h1>
  <div class="content">
   铁芹下至夔江，一路害起病来。总为则勤王，大志不申，今请复辞，素心示遂，一团忠义之气，结成愤郁。万里间关，路途辛苦，又受了此春寒，暮年之人，如何禁得？正合着古诗两句云：疲马山中愁日暮，孤舟江上畏春寒。
    幸而一叶扁舟已达荆州。吕军师即令衣入帅府。见其病体困顿，不便问及复命。过了几日，愈加沈重。军师医理通神，早知不起，遂缓言于祭酒曰：“先生脱有不讳，迎銮大事，谁能代奏？愚意不妨从容写成一稿，以备意外。”钱芹回言：“某已念及于此。”军师随令善书者捉笔是，祭酒逐句念出大略云：臣芹同史彬、郑洽，直至滇南武定府之狮子山，幸得觐帝于白龙庵内。帝久患足疾，龙颜憔悴，圣体赢不能命驾。奉帝俞旨，令郑洽及臣，前往黔中之思州长官司家，敦请东宫先来监国。不意曾姓以昔日兵部侍郎臣廖平付托，必欲原人见面。
    臣等随访至西川，两月有余，方得住址。而廖平又于数日前赴行在请安矣。郑洽遂与臣分路，令臣先复帝师之命，洽一遇廖平，好请元储与帝驾同幸济南也。独是臣年衰福薄，不获追陪耆旧之班，睹圣明之大典，仰负帝师栽培，死有余憾！外皇帝敕付祭文、列传，并诗一函，命臣转奏帝师睿览定夺。
    吕军师看了，方知钱匠已经面圣，复位有期，心切欣喜。
    遂略为润色，缮成疏表。
    越三日，钱芹大呼：“圣主，何时复泣”三声而卒。军师亦为挥涕，随草疏为请赠谥，并钱芹遗表飞奏阙下。开府姚襄亲视含殓，抚棺恸哭。后卜葬于荆山之阳，赠为“方外少宗伯迎銮使”云，漫云死死生生，耆旧不归行阙；谁知先先后后，俊乂尽达明廷。看下回叙出何如。第八十二回 收英才六科列榜  中春闱二弟还家
    建文十九年秋作月，吴学诚至济南朝见帝师，自陈知识寡昧，赴阙独后，犹幸军师垂鉴，不弃封菲，臣实怕悚。月君谕曰：“自古以来，遭逢国变，忠烈之士，唯今为盛。皆由高皇之载植，圣主之涵育。其杀身夷族者，正气塞于天地；捐生殉国者，大节贯二古今；扈从出亡，与追求行在者，至义充乎宇宙。事虽殊而忠则一也。吕律荐尔才堪参赞，道可经纶。以彼之明。焉得有爽？”随拜学诚为太师，任元相之职。赵天泰为太傅，任左相。金焦为太保，任右相。梁田玉为少师，王琎为少傅，郭节为少保，皆任亚相之职。再品律所荐姚襄，特授荆门开府。以宁义、余庆二将，隶入标下。俞如海授为镇守楚塞将军。余悉照请补授。六科并举一疏，敕下宗伯衙门议复，亦如所请。君批示曰：人才者，国家之桢干；文章者，庙堂之黼黻。比因饥馑洊臻，军旅孔亟，致旷大典。兹据吕律奏请六科并举以补缺略，广为搜罗，任此盘错，正合大臣以人事君之义。着速钦遵施行！
    统行各开府、各将军遵照，不消说得。未风，军师题报钱芹复命及其遗表，与建文皇帝御制诗册，并请赠钱芹爵谥奏章，接踵而至。月君览过，交御制诗文发与史馆，载入本纪。诸旧臣见了，一则以喜，一则以悲。悲者，为帝眷念从亡之士，与思悼殉节之人；喜者为銮舆之复不远，泰阶之平有日。
    忽忽过了残岁，又是建文二十年春王正月。五开府及监军道，并各将军所属文武之士，已次第送集济南阙下。月君随命吴学诚为文场正主考，王资为副主考，同考官：经术科吕儒，经济科阵鹤山，诗赋科刘炎。其试经术者，专经一篇，四书两篇，文以八家为主。有能兼通两三经及五经者，皆从超等兼龋经济科，试策一篇，系当今之务；论一篇，系往古之事；奏疏一篇，听其自发已裁。文亦以八家为宗。诗赋科，试古诗、近体并赋各一首，赋以六朝为则，篇段不拘长短；诗以三唐为法，体格不拘五言、七言，但流入词曲调者概不录。
    请问：这样取士之法，岂不太简？然以作书者论之，尤为繁也。如春秋列国游说之士，皆以立谈取卿相，而人才辈出，即孔门之徙与孟氏亦然；汉重处士，名曰征君，起自岩阿，登于郎庙。而文章经术，莫盛于汉，且有出身从事，位至三公者，未闻试其文也；唐之进士，皆试诗赋一篇，甚有止以五言绝句，甲于名榜，而为天下所称道者；至宋以策论取士，亦止两篇，而欧、苏、曾、王之手笔，凌轹今古，亦为一代之盛。自五安石造为制艺之文，而奇才窘束；朱晦庵集成经书之注，而学者眼孔锢蔽。临场搜检，等之盗贼，于是豪杰之士，且奋而掉臂去矣！从此制科之文日多，五年莫载。即衡文者，亦未窥千伯之什一。是使庸流得以抄袭而掇高魁，不亦滥觞之至哉！尤可怪者，春秋两闱，悉系手，试文至于七篇之多，策、论、表、判无一不具，既有总裁，正、副主考，分房同考，公同甄拔，又有监临提调，弥封誊录，用印收卷官，防闲稽察，而卒不得一才士。何者？其文不由中出也。孔子论《诗》三百篇之旨，只“思无邪”三字尽之；今以数句之题，而必律以八股排比之文，其策论亦必囿之以格式，表间则律之以骈词，皆娓娓数千言不止，即使班、马再生，亦无兼善尽美之法，斯得不出于拾牙慧、窃唾余，以粉饰一些。是故人闱所中之文，皆其平日在窗下熟读强记文也。甚有黠者，师作之面弟读之，不假思索，写之而已。其间庸有长才，能揣摩人彀者，亦脱不得“油腔熟调”四字。昔者韩昌黎以旷古雄文，试辄不中，只得违心勉效时作，方获一第。公自阅其文而笑曰：“不意我文庸腐烂恶至此！”唐季且然，而况后世？乃今之校勘科闱者固何在也。若夫法愈繁而弊滋甚，又有不悄于言专利号矣！御阳子有鉴于此，一切法网，尽行削之，但取真文而拔奇才，以吐英豪之气。
    一在不攻冒籍，天之生才，不囿于隅，所以汤孰中立贤无方，不但越郡县由之，即越省分亦由之。王者以四海为家，何处不可应试耶？一在不定额数，每郡、县取十人亦可，一、二人亦可，至于并无一人亦无不可。夫才者，岂若草木之有地即生耶？奈之何定以每邑几名也！余足迹遍天下，见一县有童子试而至于千人，及二、三千者，有不及百人，或十许而仅止四、五人者。至其应取额数，大概不甚县绝，故有目不识丁而迹列入黉者矣。一在不行搜捡，夫取之于我心者方谓之真文。文既真，则才亦无不真。有真才之人，苦泉之有源，浩科充沛而不可遏。即使书笥、书囊杂陈于前，不但不要看，而亦不悄看，又岂肯在袖中携带一两而之文字哉！而其取法这严，则在于其应试。盖不决于一日之文，而决其平素之经给予学业。大抵人在二十以内，尚有你师督责，中才力学，变甚浅保纵使神单，不过文词敏给，安能通达圣贤大道？孔子三十而立，孟子四十不动心主是出临民社之候。所谓“学优则仕？者如此，苦彼后世有弱冠登第，少年拜爵者，反优于于孔、孟也耶？然其至严之中，又具至简至捷之法，而使人乐从。初试于郡、县，再试于科闱，中者即成进士，其被黜者仍为布衣。虽若放弃之，而实寓磨励之意，盖激之再读书而再进也。今者取士，至于三试而甫得为秀才，又再三试而后得成为时士，举天下之秀才，而能得中春、秋两闱者，不啻千百之什一。究竟进士之文，变不见其果优于举人、贡士、秀才者，何也？以黜陟者总非真文也。
    且彼之为秀才者，亦既薄有前程，而又不能登于仕途，往往武断乡曲，挟制官府。甚或作奸犯科，骨玷宫墙，亦安用此秀才、贡士名色为哉。％至于取武三科，将材则取知勇兼全，试之兵法二篇，阅其练士百日。其或有知而无勇者，果有将略，亦必甄拔。若武艺一科，试之以千斤之鼎、十石之弓、三十余近军器，各就其所长而试之。如善用枪者不试刀，善用刀者不试鞭、锏，善弓弩者方试其射。一艺果精，自可临阵，取其真武艺，亦犹之乎取真文章也。今之武科，反以策论为主，何人不可能乎？所以武童不进，忽然改而为文；文童不进，亦忽然改而为武。若此者，其可临阵乎？备边乎？既曰取其武艺，正不必又责其能文也。外此而有山林处士，学贯天人，才通文武者，责令郡、县征聘，如其齿德兼尊，召以安车蒲轮，天子与之坐而问道，不以臣礼待之。夫如是，则天下之贤才，莫不登于廊庙，而不肖者不得以幸进矣！夫人苟无才，则一官只供一职，犹虑其意闒茸；诚有才，则一人常兼数事，曾不患其陨越。苟非贤才，虽一年而常易数官，终属无济；诚是贤才，即十年而不出一缺，正可收其成效。如赵充国之治兵，于定国之治狱，刘晏、韩滉之理财，皆久于其职任，而后为千古之名臣。孔子云才难，不其然乎？乃后世一秋闱而进者千余，一春闱而进者数百余，及其服官而升迁，则礼、乐、兵、农诸务，皆使之周流历遍。
    初则泛然而取之，继则泛然而任之，岂非举名器而弃之，举民社而废之也哉？
    如今且说各开府将军所贡文士，积至六科之久，止六十有三名，武士二十有九名。吴学诚等典试文闱，又黜一十七名。
    董彦杲等考校武场，又去了八名。文者进呈试卷，武者进呈武艺册，俱请殿试。月君临轩谕曰：“卿等居心至公至明，阅文至允至当，曷用再试？但孤家阅经术科，第一名黄述祖，而又有黄缵祖、黄念祖二人，孤欲并登于榜首，以为盛典。其先后次序，当听于天。”随令将三人名字贮于玉瓶，供于金案，先命吴学诚以龙箸夹起一名，是黄缵祖，遂定为殿元；又命赵天泰、金焦各夹起一名，黄念祖为第二，黄述祖为第三。月君又以经济科第一名是王者兴，而诗赋科第四名有王者师，因其姓名有谶，亦拔为本科第一。其武科将材并无一人，剑术科止有一名曰尹伐夏，武艺科第一名曰屠龙，皆无所更易。月君谕三公曰：“唐朝之制，既中进士，人主又必面考身、言、书、判四者，然后授官，此法极善。大约一命之荣，皆为庶人所瞻仰，若使面缺耳鼻，身坏肢体，或口眼女曼斜，其何以临民上？
    至若言者，身之文也。施教听政，决狱断囚，所关甚大。倘或有舌蹇鼻塞、声音模糊之人，胥吏尚不能听其语言，何况庶民？
    纵有才能，不宜授职。孤亦不须亲察以扬其丑，但示令不赴殿试，仍以进士终身可也。其武士不在此例。“退朝而散。
    至第三日，百官会集传胪，第一名黄缵祖奏曰：“臣父礼部侍郎黄观，殉难于罗刹矶；母翁氏，与二姊尽节于淮清桥。
    臣向逃匿郢中，谬承丞相吕军师鉴拔送试的。“第二名黄念祖奏道：”臣本姓唐，先臣讳夔，字尧举。流寓蒲台，已经四世。
    臣随舅氏迁在江陵原籍，向叨教育，所以冒了外姓。而今黄述祖就是舅父之子，与臣为中表昆弟。“念祖奏出履历，廷臣咸知一为帝师之弟，一为帝师之内侄。而月君默无一语，若绝不相关者。又传唱第三名黄述祖，月君乃问：”汝父是何官？“
    奏道：“臣父是布衣。黄念祖之父，是臣之姑父。”月君又问：“汝父母尚在否？”又奏：“父母俱在。”唱到第四名井宿五，前奏道：“臣父工部侍郎张安国，与母贾氏，凿舟沈于太湖，全家殉国。唯臣托于故旧井家，因从其姓。”月君谕道：“张亦为第五宿，可复本姓为张宿五，毋忘宗祧。”第五名甘采薇奏道：“臣父监察御史甘霖，殉节之日，遗命帝不复位，子孙永远不许出仕。今幸乘舆将返，赴阙应试的。”此五人各专一经，因题曰：“五魁榜。”又传经济科第一名王者兴，前奏：“臣父监察御史王度，奉敕劳军徐州。闻燕王渡江，驰赴国难，时臣甫五岁。臣父托孤于中州义士晋希婴，携归抚养。所以合族被戮，臣得免难。尚有一王者师，是浙江殉难臬司王良之子，晋希婴在钱塘收匿回家的。与臣同堂诵读，今亦叨中诗赋科。臣二人在颠沛之时，岂复知有今日？”月君顾谓大臣道：“忠义之子，咸得登科，此天之所以报施也！”其第二名戴天苍，询是殉难给事中戴德彝之少子。月君呼之使前曰：“汝伯母项夫人，受尽炮烙惨刑而死，方得免一家之难。此等奇烈，亘古所无，汝知之乎？”天苍悲泣不胜，奏曰：“伯母仰邀帝师旌典，光垂百世，臣一门幸甚！”又第三名胡复，即元相吴学诚收养少师寇胡昭之侄子，近日同归阙下者。又唱诗赋科第一名王者师，正是王良之子。第二名金南，为合门殉国修撰王叔英之少子，育于外家袭姓金氏。月君谕曰：“尔复本姓为王南，亦是佳谶。”第三名林挺琼，即御史林英之子。林英与袁州府太守杨任共图起义，谋复建文帝，事泄而自缢者。以上六人，皆忠臣之令似，不出三名之内，因题曰：“鼎甲榜。”
    三科传胪已毕，人数虽多，其无关系者不叙。内有经济科第五名，面若狮形，声如鲸吼，向前奏道：“臣父兵部郎中谭翼，当国难时，举火自焚。母邹氏、兄谨，与妹瑛姑皆缢死。
    臣幼出嗣，不曾与难。“月君随问：”汝知兵乎？“奏曰：”粗知大略。“又问：”汝好武乎？“奏曰：”臣重文而爱武，前曾应过武闱，适以病疾中止。“月君谕曰：”今者忠臣之后，咸在元魁之列，以汝文武通才，屈于五名。目下将才缺典，是天欲使尔一人任之，以光令典。“遂以谭符独占将材一科，曰：”武甲榜。“谭符大喜，叩首遵命。又唱武艺首名曰屠龙，善使大刀，重三十六斤。月君问：”刀法如何？“宾鸿代奏：”本朝考武的刀，重八十一斤，这些武举，脸红颈赤，狠命使个背花，总是和身转动，不是真正力气；若到上阵，就给他十来斤的刀，也手颤筋麻，动不得半分。屠龙的刀法，可以上得阵，杀得贼的了。又且善用飞叉，能杀人于百步之外，所以取为第一。“
    月君道：“武比文，更为难得如此。”屠龙随奏：“徽州府太守陈彦回，是臣之姊丈。当日起兵勤王，先兄屠蛟，同日被难。
    臣愿得杀身报仇也！“月君道：”大有志气！足称第一名。“第二是朱飞虎，系阵亡都指挥朱鉴之子。生得铁面虬髯，尖鼻吊眼，身材瘦削，骨格棱峥，却是拐一足的。而能徒步跳跃，马上如飞，因此上人称为”飞虎“。月君谕道：”首名是龙，次名是虎，有龙虎风云之兆，应题此科曰：“龙虎榜。”‘宾鸿又奏：“当日失一朱飞虎，今日又得一朱飞虎，二虎膂力不相上下，独是所用两柄铁锤，五师传授，只可以当步战。但坏了一足，必须跨马，而又不能用长大军器，所以列为第二。”又唱第三名，叫做小贯虱龚殳。其父龚翊，原是金川门的守兵，因李景隆开门降燕，他就逃去不食而死，是储福一流人物。伊子在童稚之时，便好的射箭，百发百中，人比之沈休贯虱，故有此号。
    董彦杲奏道：“论他的箭法，可以与由基、皂旗二人相较。只因弓软了些，不能穿札，屈为第三。”龚殳奏道：“臣父本一小卒，虽然殉国，世无知者。臣不自量来应武科，冀得为先父显扬大节！”月君慰谕道：“忠、孝本无二致，尔父为不亡矣！”
    随看第四名陈钺，年甫弱冠，用的是钩镰枪。月君问：“有人传授否？”陈钺奏：“是先父授了，又经自己操练出来的。”月君又问：“汝父是甚名字？”奏道：“都督陈晖。曾与燕王百战阵亡的。臣今来应武科，不贪富贵，只要学得先人，与燕贼进个死活罢了！”彦杲奏道：“他的钩镰枪法甚精，可以敌硬斗强。
    演他一军，亦显威武。“
    以下几人，虽各有武艺，总不能超越寻常，只可充偏裨之数。武科唱毕，月君乃问尹伐夏：“汝能剑术，从何处得来？”
    回奏：“臣父即郧阳国国师尹天峰。授臣以飞剑法术，不论远近，能取人首级。特来应试，辅佐中朝的。”月君又问：“飞剑斩人，还能飞回否？”应道：“不能。要斩是斩个主儿，曷用飞回？”月君降谕道：“飞剑法术，只有得剑仙，其剑能屈能伸，能刚能柔，能短能长，可以通灵变化。若在剑侠，只讲得击刺，算在武艺之列。如今尹伐夏的剑术，大抵用符咒遣着鬼神去的，若是正神，岂有助人行杀？若是邪神，擅行杀戮，必致上千天怒，这算是邪术。堂堂天朝，曷用此为？但彼既远来，孤家别有调度。以后剑术一科，只索虚悬罢了。”随退朝回宫。
    粤三日，赐宴于西湖之历下亭，文武进士咸集。比汉之上林、唐之曲江止宴文者为殊也。月君又降敕三道。其一日：黄念祖为孤之弟，虽原籍江陵，而流寓蒲台，已经五世。
    曾祖、祖、祢坟墓，咸在于斯，其可舍此而去乎？汝其仍复唐姓，原归蒲邑，田园未芜，松菊犹存也。古人四十强仕，方为道明德立之时。汝尚须闭户读书，潜心养气，学成而名自立。
    当以不朽之业为己任，勿以暂时之荣华为可悦，方得谓古之学者，可以继尔祖父之志矣！黄述祖为孤之表弟，年轻学浅，骤得科名，若不能谨身修德，殊非家门之美事。况汝双亲已老，晨昏温清，正宜常依膝下。古人有云：“报君之日长，报亲之日短”矣！余今为帝师，尔二人比肩立朝，非使其子弟为卿，大有乖于圣贤之旨乎！恭候皇帝复位之日，尔等方可出仕。各赐白金一千两，速归故里。钦哉，毋忽！
    敕下之日，诸元魁俱在相府，吴学诚读罢，矍然大惊，曰：“帝师非仙人，乃圣人也！”念祖随禀道：“某等若希富贵，早就寻来，何俟今日？舅父有命曰：”恐帝师不知汝辈下落，未免萦怀，若去请谒，又涉干求。是以假途应试，微帝师降敕，亦即辞归也。“诸大臣皆大赞道：”唐介公真可谓世其家者！“
    余两敕，一文科忠臣之后，先行补缺，黄缵祖、张宿五、甘采薇、王者师，均授学士；王者兴、金南、林挺琼，皆佥宪御史；胡复、戴天苍，并除监军道。一武科谭符，授为京营监军；屠龙、陈钺畀为左右翼；小贯虱龚殳为前锋使；朱飞虎发往司韬军门，任中营副将之职；尹天峰发往登州董彦嵩军前，防海擢用。其余文武，皆由大冢宰次第掣选，不在话下。
    忽报建文皇帝，差侍臣二员，赍敕旨到来。诸旧臣大喜，整顿出郊迎接。正是：銮驾未还，先下九天凤诏；朝仪已定，允称百世鸿猷。且看下回分解。第八十三回建文帝敕议君臣典礼 唐月君颁行男女仪制
    奉建文皇帝敕旨来者，正使是程亨，副使是郑洽。程享原官户部侍郎，当日在宫中见帝祝发，愿随出亡。帝以其大臣，踪迹难掩，麾之使去。后于吴、楚间再谒行在，至是又觐帝于白龙庵，适与史彬、郑洽相遇。留侍匝月，帝足疾稍愈，遂令史彬暂回吴门，程享、郑洽面授天语，赍手敕御诗，来到济南。
    当下众文武官员于皇华亭接着敕旨。程亨道：“行在诏书，不宜到阙下开读，就此排班跪听。”郑洽随宣读曰：朕以凉德，荐膺大宝，方幸四海承平，岂意一门戕贼，或者朕有乖亲亲之义与！然而火婿深宫，鬼门仓卒，愿从亡者，至于稽颡泣血，抑何其众多而哀迫也！迨黼座潜移、挂冠遁迹者若干人，击笏碎首、嚼齿穿断者若干人，蹈鼎镬、甘斧锨者若干人，屠三党、赤九族、株连乡间、抄洗朋类者若干人，间关万里、访求行在、之死靡悔者又若干人。甚至童稚涂血于囹圄，妇女碎骨于教坊，又不知凡几人。嗟乎！是皆为朕一人，朕获罪于天矣！稽之唐、虞天代，君臣一体，如元首之与心膂股肱。至秦而始制君尊臣卑之礼，若奴隶之于家主、胥役之于宫长，历代沿之。由此而世风益薄，人心益伪。君臣之际，以面相承，朕有何德，而致忠臣义士、孝子烈媛，若此其同心一德哉！夫杀身之忍，殉死之惨，虽父兄子弟，秉天性之亲者，尚且难能，何况君臣以道合者乎！朕清夜思之，转辗而不能自得于心也。今帝师以女子之身，起义于草莽，黄旗一举，奄有中原。邀皇天之眷佑，藉祖宗之荫庇，乘舆之返，当自有日。我太祖以三尺剑而定海内，出天纵之圣，荡荡乎民无能名，君尊臣卑，理固宜然。若朕则颠覆之余，安得砚颜日吾君也？至尊无对，而亦可以蔑视夫臣子乎？尔诸文武、新旧大臣，务考三王之典礼，二帝之仪文，固何道之由，而直使如家人父子之同聚一堂也。廷议佥允，奏请帝师裁正，后送朕览。非敢更议祖宗之制，盖因适当其时，有可复古礼之机，复之而已。手敕。
    建文二十年秋八月□日。
    诸旧臣听毕，感激帝旨谆切，呜咽流涕，皆俯伏不能起。
    其新文武诸臣，亦皆欷欷太息，随将敕书交与黄门官员转达帝师。百官遵旨会议，自不必说。
    次日，程亨、郑洽随同众文武朝见帝师于正殿，月君询帝起居，程亨前奏：“圣躬甚安，只是两足受了湿气，步履艰难。
    近来服薏苡粥，颇有效验。“郑洽即呈上御制诗函奏道：”帝谕，诗意内有复位之期，令臣转达帝师睿览。“启函看时，是绝句二首。云：出震乘乾黼座新，谁知矛盾在亲亲。
    玄黄交战龙潜去，天地溟蒙不见春。
    三界鬟华梵帝春，廿年飞锡出风尘。
    只今欲脱双芒昇，踏破燕云入紫宸。
    月君览毕，以示诸臣曰：“帝意在先取北平，然后复位。
    今两军师各领重镇，不可调遣，孤家当亲率六师，克取燕山，奉迎銮舆也。“诸臣皆顿首称谢。程亨、郑洽齐奏道：”臣等临行，面奉帝谕，俟兵部侍郎廖平来谒，即令前赴黔中，敦请东宫，先来监国。“月君道：”帝旨良是。青宫监国，可以系四海臣民之望，即孤家北征，亦心安也。“时大冢宰周尚文已经予告致仁，月君即命程亨为天卿，郑洽补黄门侍郎，同议典礼，罢朝各散。
    程亨莅任之后，一面抄录敕书，行知两军师及开府大将军外，齐集众文武官员于行阙下会议，皆垂绅委珮，肃然拱立，不敢创发一语。互相逊让，商榷竟日，绝无个主张。只因三代典章，毁于秦焰，无可考据。自汉叔孙通摭拾秦制，参以己意，定为一朝制度。君太尊而臣太卑，非复古礼。历代虽有损益，要皆大同小异。至本朝太祖命李善长等酌定朝仪，大约不出唐、宋旧制。今日要改弦易辙，原属繁难，况且建文帝主意，要臣不太卑、而君不太尊，就是孟子所云“天子不召师”的议论。
    为臣子者，越不敢专擅了。程亨亦没奈何，遂去请教于相府。
    吴学诚道：“帝旨原请帝师裁正，今不妨取其可更易者，更易几条，其不可更易者，奏请帝师定夺便了。”于是诸臣等只将细微之处略为损益，交于相府上达帝师。吴学诚、赵天泰、梁田玉等又面行奏请月君，乃更定数条，计列于左：一、大会朝三公、三孤，总率百官朝贺毕，公、孤并赐榻重茵，分左右带斜而坐；正六卿与黄门尚书、薇省大学士、都宪御史，并赐锦墩；亚卿与黄门侍郎、薇省左右学士、佥宪御史，及京尹，皆赐茵席地而坐；祭酒、通政、监察御史、侍读、侍讲与撰文学士，并都给谏，及灵台正，皆赐席地而坐；外起居注官一员，立于黼座之侧，簪笔御史一员，立于殿楹之内。余皆两行鹄立，其右班，以元勋封公侯者，与六卿对坐；封伯爵，并京营大将军，与黄门尚书及亚卿等对坐；将军、副将、参将，与京尹、祭酒、灵台监等对坐。余依品次待立。并再赐蔡荼。天子玉钟，公、孤金钟，六卿银钟，以下统用瓷器。天子举手，公、孤鞠躬半揖，六卿以下皆全揖，饮毕而退。如有大元帅与朝，照依文衔，列入左班之内。若外而开府与朝，当列都宪御史之次，若外镇大将军与朝，应在京营大将军之下。
    一、燕飨文武列坐如大会朝仪，其小臣统赐席地而坐。天子降榻，北向正立，令二内监执爵、箸，为公、孤定席。天子举手，公、孤向上三揖。天子就榻南面而立，令内监为六卿定席。天子亦举手，六卿向上三叩首。天子就坐，令内监自亚卿以下至灵台正止，均送酒毕。余小臣，每席各赐一壶。自斟酒毕，三公乃举玉爵，同三孤跪献天子三爵，天子降榻，拱手亲受。六卿候御坐毕，方举玉爵，率亚卿以下至京尹，叩首献天子三爵，天子于御座上举手，内臣接受。以下祭酒、都谏、灵台正，各举玉爵，率同诸臣等咸叩首，献天子三爵。不举手，内臣接受毕。
    然后作乐，饮至九爵，公卿率群工谢恩。小臣先退，次第至于六卿、公、孤出。天子下座送至殿檐，看公孤降陛，由通道将出门。公、孤遥向上再揖，天子举手回宫。其武臣大小各员，统随文臣班次行礼，不令执爵。
    一、常朝天子平日视朝，三公、三孤总不与，唯六卿率百官朝谒。
    赐坐如大会朝仪，并赐茶一次，文职至灵台官止，武职至参将止。余小臣皆不赐。天子不举钟，饮毕而退。若天子召公、孤问道，或谘询军国事宜，公、孤方同入朝。其大元帅有公、孤衔者，常朝亦不与。或天子召问军政，及边塞事宜，方与朝会。
    其仪制悉如大会朝之礼。
    一、燕见三公、三孤入殿，天子降榻相迎。公、孤扶杖三揖，天子答以半礼，南向就坐，公、孤皆两帝北向斜坐。外六卿等，若在偏殿，赐坐如大会朝仪；若在内殿，六卿等赐榻，亚卿等赐锦墩，祭酒等赐茵，余皆席地赐坐。武臣官职大小，悉照文官之制。
    一、奏对凡日行政事，自六卿至灵台正，叩首毕，皆立奏，天子有问，亦立对，均不赐坐；余小臣皆跪奏，天子有问，拜手而对。
    若系特奏事宜，自六卿至灵台，皆俯伏跪奏，天子命平身乃起；若小臣特奏，无面对之礼，许封章奏，从黄门上达，伏地候旨。
    三公、三孤，无常奏事情，其有特奏，但就座上起立，奏毕仍坐。外武职亦悉从文官仪制。
    一、经筵天子南向坐，讲官侧坐。三公、三孤，左右带斜坐，同听。
    义理有可辨者，公、孤正之。外起居注官一员，席地而坐。讲毕赐茶。青宫讲筵，太子北向坐，讲官西向坐，紫薇省大学士，并左右学士，皆东向坐，陪听。意旨有不当者，辨之。外簪笔御史一员，席地坐，专纠太子失仪。凡三进茶而毕。
    一、游宴谓游林苑，登台榭，泛舟之类，止紫薇学士及黄门官员陪从。其余大小诸臣，皆不与焉。或赋诗饮酒，征伎听歌，侍坐侍立，均无一定礼仪。但于日夕告退，若秉烛不散，给谏、御史共弹之。
    一、称呼天子称公、孤日“先生”。其拜起，令内侍扶掖。不鸣赞，不蹈舞。正六卿并紫薇大学士、都宪御史、黄门尚书及亚卿等，皆称为“卿”。紫薇左右诸学士与黄门侍郎、佥宪御史、大司成、都给谏等，皆呼官衔。监察御史、给事中及各衙门五品以下，悉呼名字，凡经筵官进讲之时，天子亦呼为“先生”，其平日仍照品称呼。若东宫讲官，皇太子自始至终，总称为“先生”。紫薇左右学士，不在经筵，亦称为“先生”。若大学士，称为“老先生”。三公、三孤，则称“元老先生”。其正六卿与都宪御史、黄门尚书，皆呼日“先生”。加以官衔，如大宗伯，称为“称宗伯先生”。大司空，称日“司空先生”、“都宪先生”、“尚书先生”之类。亚六卿起，至黄门侍郎、佥宪、京尹、司成与薇省诸学士，悉称为“卿”。都给谏、监察御史与给事中、众御史及各衙门五品以上，悉呼官衔。余小臣各呼名字。
    以上皆平日常行制度。其吉、凶、军、宾、嘉五大礼，别有仪文。字迹繁多，兹不能载。月君草创毕，以示诸仙师曰：“礼仪制度，古来创自圣贤，后代因之考据。而今杜撰出来，也可行得否？”鲍师道：“这也与古礼多有相合，怎行不得？”
    曼师道：“舜何人也？予何人也？难道后世就没有个可以制礼作乐的？毕竟后人做来，说是杜撰。当时未有礼仪，蓦地造出，有个不是杜撰的么？秦之李斯、汉之叔孙通，他是何物？尚且说白道黑，造起一代典章，至今也还宗他些制度。何况帝师，道统天人，学贯今古，半述半作的？谚云‘礼失而求诸野’，帝师起于草野，正合着这句话。若说行不得，就是不知礼的皇帝了！”鲍师等皆大笑。
    公孙大娘道：“还有一说，君太尊，臣太卑，犹且不可，若帝与后原系敌体夫妻，因何跪拜迎接，无异仆妇之见家主。
    今帝师以女子而登九五，也要定个典礼，使皇后像个皇后，与众妃嫔之俯伏跪叩者，有些分别，未为不可。“鲍师道：”公孙仙师说得极是。帝为乾道，后为坤道。《羲经》曰：“大哉乾元，万物资始。至哉坤元，万物资生。‘虽尊卑有体，要亦不至悬绝若是，且后字与帝字同义，岂可称曰’帝后‘，行的是仆妾之礼？”月君道：“皇帝之女下嫁，亦夫妇也。何以舅姑之尊，尚用臣礼相见？尧降二女于妫，不闻瞽瞽、瞍夫妇，跪之叩之？
    这也是最不平的。我当折而衷之，定个仪制。“曼师道：”我看帝师只是护短女人，那里行得去？“月君笑道：”这是裁其过而补其不及，曼师因何反说？“曼师道：”反说，反说，反转来却是正说。你看天下妇女与男人行礼，男子深深一揖至地，女人只把膝磕子来一典，直挺挺的立着，也算个行礼么？平等亲戚尚使不得，何况见了尊长，也做出这个模样，岂不可笑？
    唐朝武墨登极，受享四海，臣民朝谒，就把女人抬贵起来，造下这曲膝之仪，美其名曰‘万福’，流传至今，把乡村里巷之匹妇，也都尊重了！何况公主是皇帝的女儿，岂不应该的？今帝师但要把至尊之女抑他下来，到不议及至贱之妇人，岂不是与武墨一般护短的了？“月君笑道：”曼师举一世而变化之，固出于大公至正，但帝旨只为朝仪起见。后妃朝帝主，驸马朝公主，似可类及，若说到民间妇女，则绝不相涉，如何可以牵连奏闻？“聂隐娘道：”定个典礼，竟自颁行，何必连着朝仪启奏呢？“公孙大娘道：”如今怕老婆的，一百个里到有九十八九个，难道个个是绒男子？也有错认了周公制礼，只道妇人是应大的！帝师移风易俗，整饬他转来，也为须眉吐一吐气！“
    曼师道：“如今帝师威风，九州之外，八荒之内，没有个不震服的，自己也要存个地步，怎肯把这些女人来屈抑他？”月君笑道：“曼师用着激将之法了！”鲍师道：“帝师不知。他一个问讯，直要曲腰俯首至地，那女人只说个‘师父不劳’，连膝磕子也不曲一曲，他心上好不恼么？”众仙师皆大笑。
    于是月君草定《女仪》数则，开列于左：一、后妃未经册立者，虽元配，仍从妃制。必告之宗庙、百官，进册奉玺绶者，方名日“后”。帝至后宫，则后出殿檐，降阶俯躬而接。帝举手下辇，肩随同行进殿。后拜，帝答以牛礼。设位，帝南向，后北向坐，设宴亦如之，不同席，不并肩也。帝出，送之阶下，候帝升辇，后乃还宫。若宫中有广筵宴会，众妃毕集，帝与后皆正席南向，妃皆侧立，俟后赐坐，乃坐。宴将毕，后选辞帝行，帝起送后至殿檐间，诸妃皆下陛跪送，俟后升辇出宫，乃还。其平日，妃、嫔见后，一如见帝之礼。后不赐坐，虽位至贵妃，亦不敢坐。后有失德，非淫、妒、悍三者不废。废必告之宗庙，宣诸公、孤，无专废之礼。
    一、公主下降，无论是何等人家，凡未经庙见之前，翁姑、夫婿，皆行臣下见公主之礼。礼未庙见者，不执妇功，故《魏风》之刺俭不中礼，令未庙见之妇缝裳者，日：“纤纤女手，可以缝掌，”仍谓之女而不谓之妇；若已经庙见，乃应执妇功之候，虽天子之女，其奉翁姑与事夫婿，皆须恪尽妇道。与臣、庶家无异也。若有故而出，亦总照七出之例。若公主留于宫中，而驸马入见，仍行臣礼。在国与在家，各尽其道。
    一、臣、庶家女子末出阁者，除拜见叔、伯、母舅，余皆不见；其已出阁者，凡九族亲戚在五服以内者，有事皆得接见。
    凡三党亲戚平等者，男子向上拜，妇人侧向答拜；若男系长亲，妇人向上拜，男子侧向答拜；男子系卑幼，亦向上拜，妇人侧立答以半礼。若作揖，男子俯首至地，妇人俯躬，衣袖至地而止。其有通家、朋友，与邻里往来相见者，无论长幼，总照平等亲戚之例。若孀居妇人，年五十以内者，止与己之胞弟兄及内侄，与夫之嫡侄相见，，并照平等及卑幼之例；其五十以上者，一切接见，均得与有夫之妇人同一例。向来曲膝万福之礼，永行禁绝。
    月君方才写竟，曼师大笑道：“妇人揖不至地，到底护短！”
    月君也笑道：“虽然，妇人高髻云鬟，教他垂首至地，恐钗卸冠倾，不好看相。”曼师道：“这也罢了。倘有和尚、道士、女尼、女冠，系是应见的亲戚，作何行礼？怎不定个制度？怪不得帝师与我等道姑、尼姑混在一处了！”鲍师等又皆大笑。月君道：“虽出戏言，然其间到是要防闲的。”鲍师道：“还要防闲的哩！譬如奴仆、丫鬟，见主子、主母，虽然贵贱有别，到底有男女之嫌。而今世界主奸仆妇，像个理所当然；还有奴才奸主母的，其主碍于体面，竟至明知不问；或有己奸其仆之妇女，自觉内惭，不便究治，大家和同混一起来，也还成个人么？
    从来刑罚治于已然，礼法治于未然，帝师何以不虑及耶？“月君点首道：”善哉！善哉！此等深意，皆补圣贤所未备。“正欲染笔起草，素英又进言道：”我最恼的是妇人搽粉涂朱，妆得似小鬼一般。亦应禁止才是！“月君道：”定的是礼，这等妆饰之事，不在礼文上的，如何说到这个地步？“曼师道：”怎说不到？只教他在礼上梳妆便了。“月君道：”我有个道理在。“
    随又写出数条，云：一、奴仆与主母，平常无事不许相见；其有叩节拜寿，并吉凶事宜，或奉使禀令应入见者，主母出中堂南向，奴仆于阶下背跪叩首，起亦背立，禀命已毕，即趋出；如非紧要之事，令小童或妇女传言，不得擅入中门。若主母孀居，则垂帘而见，奴仆仍行背叩之礼。其傍主母，若家主之嫂与弟妇，并姊妹之亲，均照此背叩，只行半礼；唯家主之母年五十以上者，见而禀对与家主同。
    一、家主与仆妇，除自幼以丫鬟、婢女配合童仆，照常服役外，其余收买仆从，另居外宅者，苟无正事，妇女与家主亦不见面。其仆与妇同见家主，一体面叩；若止仆妇入见，亦行背叩之礼。有禀令事宜，但请命于主母。若仆妇寡居，止许见主母，不见家主。或奉命至亲党之家，亦止见旁主之妇，虽家主之嫡叔伯、胞弟兄，亦不见面、行礼。若系祖父传下之人，未经分析，体统宜一；若已分析，则各有各主，其仆见家主之弟兄、叔伯，仍行全礼。其余只行半礼，若仆妇，概止行半礼可也。
    一、大家闺门内服役者，男系童子，女系丫鬟。若已匹配，均出中门外居祝其小户人家，既无内外之别，亦不可有奴婢之名，当称为义男义妇，其体与子孙同。
    一、凡和尚、道士，已是方外，虽至戚妇女，无相见之礼。
    若系妇尼、女冠，无论是亲非亲，尊卑长幼，一体平行。
    曼师道：“差了！差了！倘若祖太太一辈出了家，也与子孙妇辈平行，有这理么？”鲍师道：“好胡说！现今你做尼姑，见了你外甥刹魔主，还怕得他狠哩！”月君笑道：“是法平等，无有高下。我如今依着曼师，除亲姑、亲祖姑外，方照此例而行，何如？”公孙仙师道：“这个没得说。”
    月君随添注在方外条下。又将汝饰事宜，另写一款，云：一、夫妇百年偕老，终日相对，须如宾客一般。所谓情欲之感，无介平仪容，燕私之意，不形，乎动静，方为君子、淑女。正不必兰麝薰肌，粉脂涂面，以为容悦之态。谚云：“丑妇良家之宝。”无盐、德耀，为千古第一丑妇，即为千古第一贤嫒，不闻其稍有妆饰也。丑者尚不须妆饰，况其美者乎！然而诗云“刑于寡妻”，此尤在为丈夫者，整其大纲，而使闺人不屑屑于画眉点额，如谢女之有林下风范，岂非绝代佳事？至夫侍妾、媵婢，舞女、歌姬，粉白黛绿，争妍而取怜，处其地位，理所当然，不在禁例；又若娼家乐户，献笑倚门，迎新送旧，全在乎异样新妆，作为狐媚以惑人心，尤不在此禁例。
    鲍师诸师看了，大赞道：“禁得妙！禁得妙！不禁的尤妙！
    从此天下闺中，皆化为淡汝真色矣！“月君遂命素英，一并封发相府，除会朝仪制与后妃、公主二则应奏覆皇帝外，其臣、庶家五条，即颁敕各郡、县一体遵行。
    越数日，吕律与高咸宁各有联衔奏疏二道，不知也为朝仪大典与否。从来草野师儒，每负礼乐典章之学问；庙堂君相，宁无损益因革之权宜？且看下文。第八十四回 吕师相奏正刑书  高少保请定赋役
    却说两军师的奏疏，原因建文皇帝敕令新旧文武诸臣会议朝仪，行到各郡开府，广谘博访。吕律与高咸宁出镇在外，未便悬议，况且归于帝师裁正，更无可以赞助高深。到因本朝刑书太繁，赋役太重，二者皆属治平要务，均宜厘正以为一代制度。从来英雄之见大略相同，先经移文会商定了，于建文二十一年春三月，联名上奏。如今先说刑书怎样更正。其疏略曰：臣闻礼者，禁于未然之前；刑者，旋于已然之后。倘未然者不可禁，则已然者不可不治。故礼与刑二者，乃圣人驭世之大权也！本朝创国之始，礼仪制度、刑律典章，亦既详且备矣！
    虽然，礼可过于繁，而刑不可或繁也。礼之在下者，或可繁，而礼之在上者，亦不可太繁也。兹承皇帝陛下睿鉴及此，已奉敕旨廷议因革外，臣请得以《刑书》论之。古者五刑，墨、劓、炁、宫、辟；今之五刑，笞、杖、徒、流、斩。其重与轻，大相悬殊。岂古圣王不仁之甚，而必欲残刻人之肢体以快于心哉？夫刑罚重，则民畏而犯者少；刑罚轻，则民狎而犯者多。
    夫断者不可复续，民未有不感激涕泣而日迁于善者。是刑一人，而使千万人惧也！所以虞、夏、商、周，皆相传而不变。刑措之风，于焉不甚。自汉至唐递加损革。肉刑遂皆废尽，而后世之犯法罹罪者，百千倍于往昔。何也？笞、杖、徒、流，无损于身，不足以惩其奸也！在良民之误犯法者，犹知自省，若奸狠之徒，则多甘心而故犯，犯而受刑之后，反若加了一道敕书，为恶滋甚。天下之民，恶者日多而良者日少，不可谓非法之使然也！其弊至此，乌可不思所以更变之哉？一、笞罪宜革也。
    圣王之世，法网宽大，些微过犯，何足加罪？《虞书》鞭作官刑，朴作教刑，原在五刑之外，但施之以鞭、朴而不名为罪，以其所犯者轻也。是故定爰书者方谓之罪，罪乃重矣！今之笞罪二十者，折责止数板，杖罪至一百者，折责不过四十板。而酷吏之鞭朴人者，动辄至四十、五十，即再越而上之，亦无界限。是有罪者刑之甚轻，而无罪者刑之反重。颠倒若此，亦何所用其笞刑也哉！一、军、流二罪均宜革也。夫移于卫籍者谓之军，生子若孙，无异于民。徙于远方者谓之流，生子若孙，仍为土著。王者四海一家，军民一体。安在家于故土者谓之良民，而徙于远方者便谓之罪人乎“安在占于民籍者谓之良民，而移于军籍者便谓之罪人乎？且为恶之人，岂有于此地能为恶，而移于彼地便能为善乎？岂有于民籍则为恶，而改于军籍竟能为善乎？是诚不可解也！夫宦游与流寓之人，多随处为家，离其故上有二、三千里，甚至四、五千里者，曷常不与流罪相若哉？一、六赃内常人盗一款，所当革也。夫监守盗者，原系有职之人，监守官物，而反侵没入己，推其心为欺上，论其罪属故犯，非盗也，而名之曰”盗“，是深恶之词。所以计赃之多少，而定其罪之轻重。若常人之盗在官之物，与盗民间之物，推其心，不过鼠窃狗偷，均之盗也！今常人盗之律，与枉法赃同科，八十两便绞，窃盗之律，与不枉法赃同科，至一百二十两乃绞。所犯本无以异，而律则大有攸别。特为上者所重在货物，故并其罪而重之耳！昔汉文帝为三代以下之贤君。有人盗去太庙玉环，必欲诛之，而廷慰张释之论止罚金，且云：”若盗长陵一抔土。其罪又当何以加诸？“嗟乎！释之之论罚金，虽过于从轻，然止以盗论，而不以盗官物为重于盗民间之物。
    则其义当矣！后之人君，若汉文帝之以怒动诛者，正恐不少；而欲求刑官如释之之犯颜直谏者，恐千载而不可得一二！则莫若并常人盗之名色而革之，无分官物与民物，总入于窃盗同科为善乎！一、窃盗以赃定罪之律，亦所当革也。《春秋》之法，首重诛心。彼为盗者，得赃虽有多寡之殊，而原其为盗之心则一。若必以赃数定罪，则轻者不过笞杖，重者乃至于绞。何以同一盗心，而罪之悬绝若是？夫不幸而得赃少者，犹幸而罪甚轻，其盗心固不容已；即不幸而罹重罪者，犹幸而得赃多，其盗心亦断不肯止。是则生之、杀之，皆不足以劝惩其后。要知偷儿之入人家，必尽其所取而后已，乌得有诡避夫绞罪，而兢兢焉以一百二十两之内为准则乎？故计赃定罪，但可施之于枉法不枉法，以事取人之财者，断不可加之于为盗者也。一、坐赃致罪，尤所当革也。夫所谓坐赃者，不过寮采馈送之礼，与上下交接之仪。其间吉凶庆吊、币帛往来，虽圣贤亦不能免。
    孟氏云：“其交也以道，其接也以礼，斯孔子受之矣！”即“坐”之一字，顾名思义，原属非赃而坐之，又乌足以服人之心？圣王之世，法网宽大，岂宜有此？将欲举天下之臣民，皆为於陵仲子，如蚯蚓而后可哉！若其结交请托，暮夜投金，自有枉法与不枉法。二者律文，森然具在，原不可以此藉口而幸免也者。
    一、七杀内“故杀”之条宜革也。夫杀人者偿命，乃天地之常经、古今之通义。今以斗殴、杀为可赦，而以故杀者为十恶不赦，岂死于故杀，乃死于斗、殴杀者，其死有以异乎？若曰临时有意，曰故为其心必欲杀之，与斗、殴之不期死而死者有异，是则舛已。夫为盗之心，显而易见，即谋杀之心，亦可推求而得，若至拳棒交加，纷纭争斗之际，而必曰此固无欲杀之心，彼固有欲杀之心也，即鬼神亦有所难明者！若谓故杀之条，亦诛心之律，则当罪有轻重之别。今同一死耳，又何必分故与不故乎？且今之杀人者，千百案之中，而律以故杀者，曾未闻有一二，至律以斗、殴杀者，则千百案之中，如出一口。迨秋审之期，多入于可矜可疑，或缓决之内；其抵命者，亦曾未闻有一二。宁不滋长凶人之焰与？若曰在上者好生之心，慎重决囚，则此命可活，彼命可独死乎？生者可受矜全，死者可受沉冤也乎？王者之生杀，如天道之有春秋，相须而行，岂可以煦煦为仁，而有害于乾道至刚之用？夫锄稂莠，所以养禾苗；诛奸凶，所以劝良善。孟氏云：“杀之而不怨。”民日迁善而不知为之者，则是杀人者杀无赦，不必另立故杀之条，以滋其出入之端也耳。
    一过失杀之律，赎绞以金，可革也。所谓过失者，乃转瞬所不及，措手所不逮，匪特细人也。即仁人君子，容亦有罹此厄者。
    不可加之以罪，故虚名曰“绞”，而实取罚金十二两四钱有奇，以为营葬之资。岂人之一命，止值此数乎？绞之一罪，亦止值此数乎？夫徒罪收赎，尚有十八两之多。颠倒若此，殆难为作律者解矣！而且杀之一字，尤不可以混入。自我杀之之谓杀，此不特非我杀之，亦并非因我而死，焉得标之日过失杀乎？过失既不可名曰“杀”，绞罪亦不容以金赎。如之何其不去诸？
    凡有当此案者，察其人之富贵、贫贱而罚金之多寡，以惜死者之家口，于义当矣！昔子产制《刑书》，萧何造《律法》，原本均无传焉。今之所谓律者，类皆后代所改作，而又添出如许条例，纷纭错杂，令人莫所适从。夫曹参代何为相，赞其政令画一，守而勿失，则知萧之律，断断乎其画一者，律之所载纷纭错杂之例，断断乎亦宜尽行革之。而后得成为画一之典章已尔！
    臣等不猜僭妄，酌古斟今，因时制宜，更定《五刑》，并《四赃》、《六杀》大纲于左：五刑减去今之笞、军、流，增入古之非刂、宫二罪。
    一、杖罪。断自杖六十起，至一百止，为五等。一切的决不收赎。妇女犯者，除不孝奸情，本身受刑，余皆责其夫男，无夫男者赦之。七十岁以上，十二岁以下，并废疾之人有犯者，亦赦之。其律内所载应得笞罪，尽行削去，犯者量责。《虞书》所谓朴作教刑，不以罪名也。
  </div>
  <div class="pagination">
   <a href="女仙外史_page30.html">
    上一页
   </a>
   <span>
    ...
   </span>
   <a href="女仙外史_page26.html">
    26
   </a>
   <a href="女仙外史_page27.html">
    27
   </a>
   <a href="女仙外史_page28.html">
    28
   </a>
   <a href="女仙外史_page29.html">
    29
   </a>
   <a href="女仙外史_page30.html">
    30
   </a>
   <span class="current-page">
    31
   </span>
   <a href="女仙外史_page32.html">
    32
   </a>
   <a href="女仙外史_page33.html">
    33
   </a>
   <a href="女仙外史_page34.html">
    34
   </a>
   <a href="女仙外史_page35.html">
    35
   </a>
   <a href="女仙外史_page36.html">
    36
   </a>
   <span>
    ...
   </span>
   <a href="女仙外史_page32.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
