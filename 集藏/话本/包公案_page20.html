<!DOCTYPE html>
<html>
 <head>
  <meta charset="utf-8"/>
  <title>
   包公案 - 第 20 页/共 35 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   包公案 - 第 20 页/共 35 页
  </h1>
  <div class="content">
   次年，罗女不复来馆，张子思念前情，虽屡至罗门，怎奈庭院深幽，终不能见。至于张子书一词，名《一剪梅》，自写其怀云：同年同日又同窗，不似鸾凤，谁似鸾凤？石榴树下事匆忙，为结鸳鸯，拆散鸳鸯。
　　一年不到读书堂，教不思量，怎不思量？朝朝暮暮只烧香。有分成双，只愿成双。
　　过数日，忽惜惜遣婢来看张子。张子甚喜，即折窗前初开梅花一枝，作诗一首云：
　　昔人一别恨悠悠，犹把梅花寄陇头。
　　咫尺花开君不见，有人独自对花愁。
　　题毕，并前词付婢而去。惜惜得之读罢，不胜其情。
　　又次年，张子随父寓居越州。越州太守闻其才学，留于斋中肄业，两年方归。罗女闻之，即遣婢送金钱十枚、相思子一粒与张。张收之大喜，语婢云：“欲与娘子一会，不知肯许否？”
　　婢答云：“娘子亦常念君不忘，昨闻归来，特遣妾将此物与君，正待表后日相见之意，宁不肯许？尚待有机会处，良缘还在矣。”
　　张子闻其言甚悦，复书一诗与婢，归达惜惜。其诗云：一朝不见似三秋，真个三秋愁不愁？
　　金钱难买樽前笑，一粒相思死不休。
　　张子自得罗女赠金钱，常掷以为戏，适母见而问之。张子不隐，告母得之于罗女。母觉其意，次日遣妪问婚。罗父母嫌其家贫，不许，对里妪云：“归见张母需云：若会令郎及第做官则可。”里妪领诺，回报于张家。母知事不谐，遂寝其议。
　　明年，张子又随父同越州太守候差于京，两下音讯遂绝。
　　待数年方归，而罗女已受富室辛氏之聘矣。张子闻之大恨，若有所失，因作词名《长相思》云：天有神，地有神，海誓山盟字字真。如今墨尚新。
　　过一春，又一春，不解金钱变作银。如何忘却人？
　　次日，张见里妪，恳告其情。里妪怜之，密送此词与罗女道知。罗女见词含悲，对里妪云：“今虽受聘，乃父母意，但得君来一会，宁与君俱死，永不愿与他人俱生也。归见张生，当以妾言达之。”里妪辞归，告张以罗女之情。张子怏快而已。
　　数日，张子正倚栏看花，若有所思，适罗女遣婢来约张云：“娘子花园后墙，有山茶数株，可以攀援，及墙有竹梯置墙外以度，今夜令君子于此等候，娘子要见君一面矣。”张听罢，欢然答婢云：“娘子确有此意，谨当赴约。”婢去后，至中夜，张子于墙外凡伺候三日而失期。张怀恨甚，至而赋诗云： 
　　山茶花树隔东风，何啻云山万万重！
　　销金帐暖贪春梦，人在月明风露中。
　　次日复遣里妪递去。女言：“三夕不寐，无间可乘，非妾失信也。”约以：“今夕烛灯后为期，令张君速来。”里妪回达于张。是夜至期，张径往候之，果有竹梯在墙，遂登墙缘树而下。女延入室登阁，两叙前情，极其缱绻。遂订后期，以楼西明三灯为约，遇只一灯，不可候也。张如约，自后或一二夕，或三四夕，常会于罗女阁中。知其事者，唯侍妾一人而已。
　　月余，父有湖北之行，欲携张同往。张乘夜见罗女道知，二人相对泣下。女赠金帛甚厚，曰：“幸未出嫁则君比归尚有会期，否则君其索我于井中，结来世姻矣！”张、罗久之而别。
　　次年，张有赴试之期，先归乡里候考。罗女亦拟是冬出嫁，闻张归，即遣婢约以今夕相会，且书《卜算子》词一阙以达，书云：幸得那人归，怎使教来也。一日相思十二辰，真是情难舍。
　　本是好姻缘，又怕姻缘假。若是教随别个人，相见黄泉下。
　　张得婢所言，如约而往。及见，女喜且怨曰：“享有会期，子若迟之，则姻缘非所望矣。”张怆然答云：“使天若从吾二人之意，当时深盟，宁敢忘哉？”罗女云：“从今当与君极欢，虽死无恨。君少年才俊，前程未可量，妾不敢以世俗儿女态，邀君俱死也。”相对泣下。久之，张索续和其《卜算子》云：去是不由人，归怎由人也。罗带同心结到成，底事教拚舍？
　　心是十分真，情没些儿假。若是归迟打棹篦；甘受三千下。 
　　此时更深人散，二人解衣就寝。枕上叙欢，不让刘阮之天台也。自是无夜不往。
　　半月余，罗父母颇有所觉，密候捉了张子。罗女闻知，遂投井而死。及父母寻究，得知将一日矣。救之不及，深恨于张，将张执送有司，告以谋杀其女。是时浙东安抚何某极赃污，而辛氏有巨赀，重行贿赂，上下买嘱，务令问张以谋杀之情。何根勘数日，张不肯招，已遭严刑，体无完肤，用长枷监系于狱中。张母遣信报其父，父恳湖北师关节安抚，亦不能解，竟坐死罪，惟待冬月处决，而辛氏谓张必不能出矣。
　　忽包公案行浙东，于西街经过，忽旋风骤起，绕定马首不散。拯疑怪异，遣牌军薛霸随风探视。那阵风却从罗宅东廊而止。薛霸回复于拯。拯拘罗仁卿问之。仁卿答云：“东厢无别缘故，只因小女日前投井身死，殡殓于此。”拯忖道：“想尔女死得不明。”发遣去后，是夜秉烛坐于东厅，两边军牌齐齐听候。正是：日里贤侯明万里，夜间断事活阎王。
　　初更已尽，忽见一女子，有十八九年纪，伏于阶下，号哭不止。左右见之，各道：“此又冤愆来告状矣。”拯问：“汝谁家之女，有甚不明，从实说来。”罗女云：“妾乃仁卿之女惜惜，不合私约张家子幼谦为妻，父母厌贫慕富，将妾许适辛氏，妾饮恨投井身死，父以谋害情诬于张。辛氏有钱，重贿权官，狱成，按拟张君罪决矣。阴君怜妾阳数未尽，且与张子夙缘还在，近嘱芽山董真人有丸丹能还妾之魂魄，特来诉明，乞怜作主。”言讫，化风而去。拯听罢，退入寝室。
　　次日开衙，先究是事。调取张案卷审实，供招与罗女所诉同，即当堂去了长枷。拯心生一计，差人拘得罗仁卿来，问云：“汝女死去几时？”罗答云：“有一月矣。”拯云：“被人所谋，当验有伤。”即着人开棺取验，视罗女面色如生，一些不改。拯云：“且待成此一段姻缘，然后判断。”径差公牌往芽山请董真人来到。拯以其情道知。真人云：“才一月，可以救矣。”
　　即取丸丹调汤灌之。一服时，罗女醒来。父母皆喜。真人辞归。拯取一干人，再问罗父：“尔女曾受辛氏之聘，愿嫁之乎？”仁卿道：“自那日女儿身死，聘财即退还去了。”拯云：“今许适张家否？”仁卿道：“我之初心亦曾许嫁，只待得官方许成亲，不料吾女坚愿随之，惹此奇祸；今幸复生，岂得不嫁之乎？”拯笑道：“若此之故，告是谋死，自得何罪？”仁卿叩首服罪。拯遂判罗惜惜与张幼谦为婚。辛氏问以买嘱之罪，罚钞五百缗入库；具疏劾奏何巡抚赃污。一月领仁宗旨下，黜罢何巡抚之职。是时浙东以包公为张、罗了此一段姻缘，甚播扬之。明年张登科，仕至于卒，夫妇偕老焉。
　　第五十八回 决戮五鼠闹东京
　　断云： 
　　不是包公寻法兽，千年异怪怎教除？
　　知音君子休频笑，此段难为说有无。
　　话说清河县离城十五里，有秀士施俊，原亦宦族，娶城里何有钱之女为妻。何家极富，只一女，名赛花，容貌秀丽，针指精通。自过施氏之门，饮食措办，尽父家所给，施俊得以攻于书史，而有功名之念。
　　一日，闻东京开科取士，要辞妻前往赴试。何氏劝之云：“荣枯由命，富贵在天。室下更无亲人，君身去后，妾靠于谁？
　　若使前程有在，尚待来科不迟。”施俊云：“尔父之家知我赴京，必遣婢妾来相伴。十年灯窗，岂宜错过？多则一年半载便回矣。”何氏见其意坚要行，再不阻谏。次日整备行李起程之际，岳丈遣家人送得盘缠银十两来相赠。施俊受了，不胜之喜，辞别妻室而行。正是：分明一把离情剑，割断河桥送泪痕。
　　时值三月初旬，春光正匀。路上花红柳绿，融和天气。施俊与家童小二于途中晓行夜住，饥食渴饮，行了数日，已到山前店，遇晚投宿。原来本地那山盘旋六百余里，后面接西京地界，幽林深谷，崖石嵯峨，人迹所不到，多出精灵异怪。有一天，西天走下五鼠精，神通变化，往来难测。或时化老人出来脱骗客商财物，或时化女子迷人家之子弟，或时化男子惑富室之美妇。其怪以大小呼名，有鼠一、鼠二之称。聚穴在瞰海岩下。
　　一日，其怪鼠五正待寻人迷惑，化一店主人在山前延接过客，恰遇施俊生得清秀，便问其乡贯来历。施俊告以住居，要往东京赴试之事，其怪暗喜。是夜备酒礼待之，与施俊对席而饮。酒中论及古今，那怪答应如流，明见万里。施俊大惊，忖道：“此只是一店家，恁的博闻！我读十年经史，亦不能记忆许多经典。”因问：“足下亦知学否？”其怪笑道：“不瞒秀士说，三四年前，亦赴两遭试，时运不济，科场没份，故弃了诗书，开一小店于本处，随时度日。”施俊深教之。饮到更深，那怪心生计较，呵一口毒气于酒中，递与施秀士饮之。施俊不饮那酒便罢，才饮下口，便昏闷迷倒于座下。小二连忙扶起，引入客房安歇。施俊腹中疼痛难熬，小二慌张，又没寻个医人处。
　　延至天晓，已不见昨夜那店主人，里头房子却有老妪出来。小二恳告主人饮酒昏迷之故，望有汤求得些。老妪问其来由，小二将前事一一具知。老妪惊云：“汝主人又遇怪中毒矣。”
　　小二问其故，老妪道：“此处出异怪，不时出来迷惑客商。昨日店主人即其怪之变化，汝主人酒中被放毒气，若救之迟，则命必丧矣。”小二听罢，即拜恳老妪救治之方。老妪云：“我不能救治，除往芽山求董真人丸丹来饮下，便可吐出原毒，方能救理。”小二云：“此去芽山几多路程？”老妪云：“趁早行，一日赶到。”小二入房中对主人说知其事。施俊惊忧，即用银五两作见礼，着小二往芽山投董真人去了。正是：只为功名来赴试，惹出灾患动朝廷。
　　当下那妖怪竟脱身变化作施俊模样，抛走归来。何氏正在房中梳妆，听得夫婿回转，连忙出来看时果是，笑容可掬，因问：“才离家二十余日，缘何便回？”那妖怪答道：“将近东京，途遇赴试秀士，说道科场已罢，才子散离都下，我闻得遂不入城，抽身回来。”何氏云：“小二如何不同回？”妖怪答云：“小二不会走路，我将行李寄他朋友带回，着他随之，在后未到。”何氏信之，遂整早饭与妖怪食毕，亲戚来望，都见是真的。自是那怪与何氏取乐，岂知真夫在店中受苦？正是：云散雨收成远别，花红柳绿为谁春？
　　又过了半月日，施俊在店中求得董真人丸丹药调汤饮之，果获安痊。比及要上东京，闻说科场已散，与小二辞谢老妪回来。又是梅黄麦熟天气，中处乍热难行，缓缓归到家里，将有二十余日。小二先入门，恰值何氏与妖精在厅后饮酒。何氏听见小二回到，便起身出来问云：“汝缘何归得仍迟？”小二答云：“休道归迟，险些主人命亦不保。”何氏问是哪个主人。小二道：“同我赴京去的，又问是哪个主人？”何氏笑云：“尔于路上躲懒不赶行，主人先回二十余日矣。”小二惊道：“说哪里话？主人与我日里同行，夜则同睡，寸步不离，汝何说他先回？”何氏听罢，疑惑不定。忽施俊人得门来，见了何氏，相抱而哭。其妻正诉被怪脱形来迷之事，那妖怪听得，走出厅前喝声：“是谁敢戏吾妻？”施俊大怒，近前与妖相闹一番，被妖赶逐而出。邻里闻之，无不惊愕。施俊没奈何，只得投见岳父，诉知其情。岳丈甚忧，令之具状告于王丞相府衙。
　　王丞相审状，大异其事，即差公牌拘妖怪、何氏一干人来问，跪于阶下。王丞相视之，果二施俊无二样矣。左右见者皆言：“此除包太尹能明此事，可惜其在边庭未回也。”王丞相唤何氏近前约审之。何氏一一道知前情。丞相云：“尔亦曾验真夫身上有甚证迹否？”何氏云：“妾真夫右臂有黑痣可验。”王丞相先唤得假的近前，令其脱去上身衣服，验右臂上没有黑痣。丞相看罢忖道：“这个是妖怪。”再唤真的验之，果有黑痣在臂。丞相便令真施俊跪于左边，假施俊跪于右边，着公牌取长枷靠前，吩咐道：“尔等验一人右臂上有黑痣者是真施俊，无者是妖魔，即用长枷监起。”比及公牌向前验之，二人臂上皆有黑痣，不能辨其真伪矣。王丞相惊道：“好奇怪，适间只一个有，才问及，便都有了。”且令俱收起狱中，明日再审。
　　妖怪在狱中不忿，取难香呵起。那瞰海岩下四个鼠精出游，闻得难香，方知五鼠收狱。四鼠商议，便来救之。四鼠乃变作王丞相形体，次日侵早坐堂上，取出施俊一干人阶下审问，将真的重责一番，施俊含冤无地，叫屈连天。忽真的王丞相入堂，见上面先坐一个，大惊，即令公人捉下。假的亦发作起木，着公吏捉下真的。霎时间乱作一堂，公人辨不得真假，哪里敢动手？当下两个王丞相争辩于堂上，看者各都痴呆了。有个老吏见识明敏，近前禀云：“二丞相不知真假，纵辩论连日，亦是徒然，除非朝见仁宗皇帝，经圣旨便明哪个是真的了。”王丞相然其言，即同妖怪朝见仁宗。
　　仁宗闻此事，亦欲观之，遂降敕宣二丞相入朝。比及二人朝见，妖怪作法神通，喷一口气，仁宗眼遂昏，不能明视，传旨命将二人监起通天牢里，候在今夜北斗上时，定审出那个假的。原来仁宗是赤脚大仙降世，每到半夜，天宫亦能见之，故如此云。真假二丞相既收牢中，那妖怪恐被参出，即将难香呵起，瞰海三个鼠精闻得，商量着第三位来救。那鼠三灵通亦显，变做仁宗面貌。未及五更，已占坐了朝元殿，会百官勘问其事。真仁宗却早出殿，文武官见有二圣上，各各失色，嗟呀道：“哪曾见朝廷里有这等异事？”遂会同众官入内见国母，奏知其事。国母大惊，使取过玉印，随百官出殿审视，端的两仁宗无异。国母道：“尔众臣休慌，真圣上掌中左有‘山河’右有‘社稷’之纹，看取哪位没有，便是假的。”众臣辨验之，果然只有真仁宗掌中有此纹，一个没有。国母传旨将假的监于通天牢中根勘去了。那假的惊慌，便呵起难香。鼠一鼠二闻知烦恼，商量：“鼠五好不分晓，生出这等大狱，事干朝廷，怎得走脱？”鼠二道：“我只得前去救他们回来。”鼠二遂作神通，变做假国母升殿，要取牢中一干人放了。忽宫中国母传旨，命监禁者不得走掉妖怪。比及文武知有二国母之命：一要放脱，一要监禁，正不知哪个是真国母矣。
　　仁宗因是不决，忧虑屡日，寝食俱废。众臣奏道：“陛下可差使，命往边庭宣丞相回，方得明白，其他人没奈之何。”
　　上允奏，亲书诏旨，差使臣赍往边庭。宣读毕，包拯闻命，即随天使回朝，拜见仁宗。退于便殿，以妖魔异迹事说知于拯。
　　拯乃奏：“陛下勿忧，当今圣天子在上，量此妖孽不久当除，容臣数日，务要审理明白，回奏于陛下。”上大悦，赐御酒并金花于拯。
　　拯谢恩退朝，入开封府衙，唤过二十四名无情汉，取出三十六般法物，齐齐摆列堂下，于狱中取出一干犯罪来问，委的有二位王丞相、两个施秀士、一国母、一仁宗。拯笑道：“内中丞相、施俊未审哪个真假，国母与上位是假必矣。”且令监起，明日牒知城隍，然后判问。四鼠精被监于一狱，面面相觑，暗约道：“包公说道牒知城隍，必证出我等本相，虽是动作我们不得，怎奈上干天怒，其能久隐遁哉？可请鼠一来议。”
　　众妖遂呵起难香。是时鼠一正来开封府体探消息，闻得是包丞相勘问，笑道：“待我变个包丞相，看你如何判理？”即显神通，变做假包公，坐于府堂上判事。恰遇真包公正出牒告城隍转衙，忽报堂上有一包公在座。包公笑道：“这孽敢如此欺诳！”
　　径入堂上，着令公牌拿下。那妖魔走下堂来，乱作一处，众公牌正不知哪个是真的，如何敢动作？堂下包拯怒从心上起，恶向胆边生，抽身吩咐公牌：“尔众人紧守衙门，不得走漏消息，待我出堂方得上堂听候。”公牌领诺，包拯退入后堂，那假的故在堂上理事，只是公牌疑惑，不依呼召。
　　只说包拯入见李夫人道：“异怪难明，吾当诉之上帝，除此恶孽。尔将吾尸用被紧盖床上，休得举动，多则二昼夜便转矣。”李夫人疑虑，不允其说。拯道：“我阳数未尽，平素又无诌屈之事，岂有不醒之理？尔但放心毋虑。”李氏从其言。拯取衣领边所涂孔雀血慢嚼几口，拯便死去。那灵魂直到天门。
　　天使引见玉帝，奏知其事。玉帝闻奏，命检察司曹查究何孽为祸。司曹奏云：“是西方雷音寺灵怪五鼠精走落中界作闹。”玉帝闻奏，欲召天兵收之。司曹又奏：“天兵不能收，若赶得紧，此孽必走入海，为害尤猛，除非雷音寺世尊殿前宝盖笼中一个玉面猫能伏之。若求得来，可灭此怪，胜如十万之天兵矣。”
　　玉帝即差天使往雷音寺求取玉面猫。
　　天使领玉牒到得西方雷音寺，参见了世尊，奉上玉牒。世尊开读，知其意，与众佛徒议之。有广方大师进云：“世尊殿上离此猫不得，经卷极多，恐防鼠耗。若借此猫与去，有误是事。”世尊云：“玉帝旨意，焉敢不从？”大师云：“可将金睛狮子借之，玉帝若究，可说要留猫护经，玉帝亦不见罪。”世尊依其言，将金睛狮子付天使而去。玉帝召拯，欲交此兽与行。司曹见之奏云：“文曲星为解东京大难，不辞一死来此，这兽不是玉面猫，枉费其功。望圣上怜之，取得真的与之而去。”玉帝允奏，复差天使同拯来雷音寺走一遭，令恳世尊求取。拯随天使来西方见世尊，参拜恳求，初则世尊不允，有大乘罗汉进云：“文曲星亦为生民之计，千辛万苦到此，世尊以救人为心，岂不念是哉？当借之与去。”世尊依言，便令童子取过宝盖笼。拯见笼内一兽，端的异宝：眼吐金光焰，脚舒铁爪坚。
　　满身花锦色，吼叫撼山川。
　　世尊取出灵猫，诵偈一遍，那猫遂伏身短小，付与拯，藏于袖中，又教之捉鼠之法。拯拜辞世尊，同天使回见玉帝，奏知借得玉面猫来。玉帝大悦，命太乙天尊以杨柳水与拯饮了，其毒即解。比及天使送出天门，拯于床上醒来，已死去五日矣。
　　李夫人甚喜，即取汤来给拯饮了。拯对夫人道知：“于西天世尊处借得除怪之物来，休泄此机。”夫人道：“于今怎生处置？”拯密道：“尔明日入宫中见国母道知，择定某日，南郊筑起高台，方断此事。”夫人依命，次日乘轿进宫中，见国母奏知。国母依议，即宣狄枢密吩咐：“南郊筑台，不宜失误。”
　　狄青领旨，部军兵向南郊，按仪式筑起高台完备。拯在府衙里吩咐二十四名雄汉，择定是日前赴台上审问。哄动东京城军民，哪个不来看包公判此异狱。
　　当日，真仁宗、假仁宗，真国母、假国母与二丞相、二施俊都立台下，文武官摆列两厢，独真包拯在台坐定。那假包拯尚在台下争辩。将近午时，拯于袖中先取出世尊经偈念了一遍，那玉面猫伸出一只脚似猛虎之威。闻鼠起，眼里吐出一道金光，号咆飞下台来，先将第三鼠咬倒，却是假仁宗。二鼠露形要走，被神猫伸出左脚抓住，又仲右脚抓了那鼠一，放开口一连咬倒。
　　台下军民见者，齐呐一声喊。那假丞相、假施俊二鼠变身走上云霄，神猫飞上，咬下一个，是第五鼠，单走了第四鼠。那玉面猫不舍，一直随金光追赶去了。台下文武官见除了此怪，无不喝采。包拯下台来，见四只大鼠约长一丈，手脚如人，被咬伤处尽出白膏。拯奏：“此尽人精血所成，可令各卫军宰烹食之，能强筋力。”仁宗准奏，敕令军卒抬得去了。
　　仁宗整驾入朝，文武各拜贺，仁宗大悦，宣拯上殿面慰之云：“夫人奏知，朕多亏卿勤劳，决断此怪，卿真天人也。”拯顿首奏：“皆托陛下洪福。”上设宴款待文武，命儒臣略纪其异。拯饮罢，退回府衙。发放施俊带何氏回家。仍得团圆。而后何氏只因与怪交媾，受其恶毒更深，腹痛莫忍，施俊取所得董真人丸药饮之，何氏乃吐出毒气而愈。夫妇感慕包公之德，设牌于家，不烦旦夕拜祝之矣。此段公案名《五鼠闹东京》，又名《断出假仁宗》，世有二说不同。此得之京本所刊，未知执是，随人所传。
　　第五十九回 东京决判刘驸马
　　断云： 
　　背义之人刑不恕，有仁之子受皇恩。
　　从来布施天昭报，持饭与老僧善人。
　　话说登州管下有一地名市头镇，居民稠密，人家并靠河筑室，为恶者多，行善者少。惟有镇东崔长者好善布施，不与人争。娶妻城里张和卿之女张氏，性格温柔，治家勤俭。生一子名崔庆，年十八岁，聪明特达，耽嗜诗书，父母惜如掌上之珠。
　　忽一日，有一老僧来其家抄化，值崔长者不在，适张氏出来见问：“僧人从何而来？”僧人答云：“贫僧是五台山云游僧家，闻府上长者好善，特来化斋饭一餐。”张氏无厌色，即着老妪于厨下整顿斋饭出来款待僧人。僧人食罢斋饭，便问：“长者在家否”张氏答道：“员外上庄，过数日方回。”僧人曰：“贫僧有句话禀知，虽待长者回来。”打个问讯径去。过数日，僧人复来问：“长者回否？”张氏于帘子里应道：“尚未回。”
　　又待之斋饭而去。一连如此数遭不遇，其张氏待那和尚无厌。
　　僧人自谓：闻说崔宅好善，果不虚传。次日以来探候，恰值崔长者在庄所回至家里，见一和尚睡于凳上。长者人见张氏，张氏道知：“数日前有远处和尚来家，要见员外一面，道有甚话说。”长者云：“莫非外面凳子上睡的那和尚是也？待他睡醒见之。”一伏时，和尚睡醒，舒手摩额，口诵一偈云： 
　　佛法无边大，何如积善功有人知此意，福境不难通。
　　念声才罢，那崔长者整衣冠出，延那僧人入中堂坐定，纳头便拜，道：“有失款迎，万勿见罪。”那僧人连忙扶起云：“贫僧不识进退，屡次扰于尊府，特候员外见一面，连数回造候不遇，正恨没缘，今得参见，足慰所望矣。”长者大悦，便令作斋食款待僧人，极其丰厚。长者席上问其所来，僧人答以：“云游至此，要见员外，有一事禀知。”长者举首请云：“上人若要化缘，或化斋粮，老掘不敢推阻。”僧人云：“足见长者善心，贫僧不为缘而来。即目本处居人有洪水之灾，员外可预备船只伺候走路。敬以此事告知，余无所言。”长者听罢，连声应诺。便问僧人：“洪水之灾何时当见？”僧人云：“一见东街宝积坊下那石狮子眼中流血，便要收拾走路。”长者道：“此地果有此大灾，当与乡里说知之。”僧人笑云：“尔乡皆为恶之徒，岂信此言？就是长者信我，逃得此难，亦不免有苦厄累及。”长者问云：“苦厄能丧命否？”僧人云：“无妨，将笔纸来，我写几句与长者牢记之。”长者即取过纸笔与僧人。写出甚来？却是偈语四句，云：天行洪水浪滔滔，遇物相援报亦饶。
　　只有人来休顾问，恩成冤债苦监牢。
　　长者看念，不解其意，僧人云：“细玩后当知之。”斋罢辞去。长者取过十两花银赠和尚，和尚云：“贫僧云游之人，纵有银两，亦无藏处。”竟不受而去。
　　长者因其言半信半疑。张氏云：“彼连候数遭，要见员外道此事，岂可不信？”长者依张氏所说，即令匠人于河边造十数大船。人问其故，长者说与有洪水之灾，造船逃避。众人笑云：“尔乃痴翁，自今年正月及今六月，天上没半点雨落，我众人苦旱极甚，耕种不得，正待祈雨，水从哪里来？”长者只故理自所为，任众人讥笑。
　　时当六月中旬，太阳正照，长者船只造都完备，设于河上，每日令老妪前往东街探石狮子眼有血流出否。老妪初去看时，人不知其故，亦不问之。看探日久，往来频数，坊下有二屠夫疑。老妪一到石狮子边，故觑便去。那日正来，二屠夫恰在石狮子边坐，问其故。老妪不隐，直告以石狮眼中流血，当日有洪水之灾，主人家即登船避难矣。二屠待妪去后，自相笑云：“世上有此等痴人！天旱如此，有什么水灾？况那石狮眼里哪讨血出。”二屠相约戏之。明日宰猪，用血洒在石狮眼中，比及老妪看见急忙走回，报与崔长者知之。长者即吩咐家人收动用器物一齐搬上船。当下太阳正酷，热气蒸人，邻里见崔长者慌慌张张，似避难之意，哪个不讥笑？等待长者携一家老幼登船了毕，黄昏左侧，黑云并集，罩了东西南北，不见天地，强雷震处，雨从天而降。直于六月十七夜落起，至十九日三昼夜不息，河中滚动新浪，水涌入市头镇，一伏时间，那人民居屋不知提防，流荡无遗，溺死者何止二万余人。正因其乡民作孽太过，天以此劫数灭之也，就是鸡犬不能逃焉。只有崔长者夫妇好善，预得神人救之。
　　那日长者数十只大船随洪水流出河口，忽见山岩崩下，有一初养黑猿被溺不能起，长者即令家人取竹竿接之而渡。那猿及岸，得生而去。船正行间，又遇一树木流来，有鸦巢在上，新乳数鸦飞不起，被水浸之将死，长者又令家童取船板托之而争。那鸦展开翼各飞将去亍。适有湾处，见一人披浪激流下来，叫道救命。长者听得，即令人接之。张氏云：“员外岂不记僧人所言，遇人休顾之嘱？”长者云：“物类尚且救之，况人而不恤哉！”竟令家童取竹竿援之上船，遂取衣服与换。日晚，那长者十数大船作一连，自然转入芦港中，若有神助。崔长者遂留止其处。次日雨止，太阳开霁，长者乃令家童回去看时，只见洪水过处，尽成砂丘，惟有崔长者房屋虽被浸损，未曾流荡。家童报知长者。长者令工人修整所居完备，仍前携老幼回家安居。
　　未过一月，诸用俱全，同乡邻里复归者十有一二而已。长者做一筵席，拜谢天地祖宗。一家长幼相聚而饮酒中，长者问那所救之人欲愿回去否，那人哭道：“小人是宝积坊下刘屠之子，名刘英，今灾父母不知存亡，家地罄空，归则无投，情愿为长者随行执伞之人，以报救命大恩。”长者大悦：“尔既肯留我家下，就作养子看待。尔是我儿，大当居长。”刘英拜谢。
　　时光似箭，日月如梭，长者回家，不觉又有半载。时东京朝廷里宫中国母张娘娘失去一玉印，不知下落，宦官奏过仁宗皇帝，出下榜文，张挂诸州：但有知玉印下落者，官封以高职。自榜文张挂各处后，忽夕，崔长者梦见神人说与：“朝廷东宫张娘娘失落一玉印，在后宫八角琉璃井中，上帝以君有阴德，特来说与，可着亲儿子去报知，以受高官。”及长者醒来，将梦与妻子说知，忽家人来报，登州衙门首有榜文张挂，所说与长者梦中言同。长者甚喜，谓张氏云：“想是祖先有灵，后当出贵人，可令崔庆前去奏知受职。”张氏云：“只有一子，岂肯与之远离？富贵有命，员外莫望此事。”刘英近前见父母云：“小儿无恩报答，既是神人报说，我情愿代弟一行，前赴京都奏知。倘得一官半职，回来与小弟承受。”长者欢然，准备银两，打点刘英起程。
　　次日，刘英相辞，长者再三叮咛：“若有好事，休得负心。”
　　刘英领诺而别，上路望东京进发。不则一日，来到京城，寻个客店安下。次日饭后，径来朝门外揭了榜文。守军捉见王丞相体问。刘英先通乡贯姓名，然后以玉印失落说知。王丞相大喜，即令军牌送刘英于馆驿中伺候。次日王丞相入朝奏知仁宗。仁宗宣宫中嫔妃问之。娘娘方记得因中秋赏月夜阑，同宫女于八角琉璃井边，国母探手取水，误落井中。及令宫女下井看取，果有之。仁宗宣刘英上殿，既问其如何知玉印之由。刘英不隐，直以神人梦中所报奏知。仁宗悦云：“想是尔家积有阴德。”
　　便问英幼曾读书否。英对以未入书堂，不曾学。仁宗道：“既尔未曾读书，监政之职难为。”遂降敕封英为驸马，以偏后黄娘娘第二公主招之。刘英谢恩，不胜欢喜。过数日，朝廷设立驸马府与刘英居。当下刘英一时显赫，权势无比，就不思量旧恩矣。
　　却说崔长者自刘英去后，将两个月，朝夕悬望消息不到。
　　忽一日，有人自东京来，传说刘英已招为附马，极其贵显，长者即日吩咐家人小二同崔庆赴京。庆拜辞父母，望东京进发。
　　正是：此行莫道图荣贵，惹出艰危险丧身。
　　崔庆与小二自离家后，在路行程将有四十余日，不则一日，来到东京。崔庆寻店安下，次日访问驸马府，人告之云：“前面喝道，驸马来矣。”崔庆立在一边，候过了道，恰见刘英在马上端坐，昂昂然来到。崔庆故意近前，要与相认。刘英见崔庆，喝声：“谁人冲我马头？”便令军牌捉下。崔庆惊道：“哥哥缘何见疏？”刘英怒云：“我有甚么兄弟？”不由分说，拿进府中，重责一十栏干棍。可怜崔庆打得皮开肉绽，两腿血流。
　　英令监入狱中。正是古人言不差：画虎画皮难画骨，知人知面不知心。
　　当下崔庆被收于狱中，举目无亲，饮食皆绝。比及小二在店中得知主人被难，要来看时，不能进矣。崔庆将其情哀告狱卒，狱卒怜而济之。奈何崔庆富骄之儿，一旦受此苦楚，怎生忍得？正在饥渴之际，思得肉食，忽墙外一黑猿攀树而入，手持一片热羊肉来狱中见崔庆，拜将羊肉而献。崔庆俄然记得：“此猿是吾父昔日洪水中所救者。”接而食之。猿去，过数日又将物食进来，如此者不绝。狱卒问崔庆而知其由，乃叹息云：“物类尚有恩义，人有不如之矣。”自是随其来往。
　　一日，墙外有十数只乌鸦集于狱中，哀鸣不已。崔庆亦疑莫非是父所救者，乃云：“尔乌鸦若怜念我，当代吾带书一封归与吾父。”那鸦识其意，都飞向前。庆即问狱卒借纸笔修了书，系于乌鸦足上。飞去不十数日，已飞到其家。正值崔长者与张氏厅上说儿子没音信之事，忽鸦飞下立于几边。长者惊疑，看鸦足上系一封书，长者解下开念之，却是崔庆笔迹，内具刘英失义及狱中受苦情由。长者读罢大哭。张氏问其故，长者说知。张氏悲痛云：“当初叫尔莫收留此人，果然恩将仇报，陷我儿子于缧绁之中，怎能得出？”长者云：“鸟兽尚知其义，彼有人心，岂得如此负恩之甚！我只得自往东京走一遭，探取虚实。”张氏云：“儿受苦，作急而行。”次日，崔长者准备行李，辞妻赴京。正值残冬天气，路上朔风扑面，寒冻难进。正是：马车声中离客惨，满林红叶倍行情。
　　长者一日已到东京，寻店安下，侵早正待出街访问消息，忽见家人小二身穿破服，乞食于廊下。小二一见长者，近前云：“小人受苦觅食。”遂抱之而哭。长者亦悲，问其备细，小二将前情逐一诉了一遍。长者不信，要进府里见刘英一面。小二紧紧挽住，不与其去，恐遭毒手。忽报驸马来矣，众人都回避，长者立廊下候之。刘英近前，长者叫云：“刘英我儿，今享富贵，不念我哉？”刘英举头看见，认得是崔长者，哪里顾他。长者不肯休，一直随马后赶去，遂被闭上府门，不得进矣。
　　长者大恨云：“不认我父子且由你，何又将吾儿监系狱中受苦？”
　　即投开封府告状。
　　正值包拯行香转衙，长者跪马头下状。拯收得带回府中审问。长者哀诉前情，不胜悲感。拯令长者只在府廊下居住，即差公牌去狱中唤狱卒来问：“有崔庆否？”狱卒复云：“某日月监下狱里，饮食不给，极是狼狈。”拯审得明白，令狱卒散诞拘之。次日差人请刘驸马到府中饮酒。刘英闻包拯有请，即来赴席。拯延入后堂相待，吩咐军牌云：“今日我要判理崔庆狱事，尔等紧守府门，不许闲杂人走动。”军牌领诺，便闭上府门，然后抬过筵席。拯推刘英坐上，英辞不敢当。拯云：“上位之亲，当坐。”英笑而就位。
　　酒至半酣，便不再斟。拯故怒云：“缘何不添酒来？”厨下报云：“酒已尽矣。”拯笑道：“难得有请驸马，既没酒，可将水来斟亦美。”侍吏应诺，即提过一桶水。拯令用大瓯来斟，先持一瓯与刘英道：“驸马大人，权饮一瓯。”刘英只道拯怠慢他，怒云：“包太尹好欺人，朝廷官贵，谁敢不敬我刘某，哪有相请而用水当酒者耶？”拯云：“驸马休怪，众官要敬驸马，偏包某不敬。今年六月你尚要饮一河之水，一瓯水却饮不得？”刘英听罢，毛发悚焉。忽崔长者近前，指定刘英骂道：“负义之贼，今日负我，久后必负朝廷，望大人作主。”拯便令拿下刘英，去了官带，施于阶下，责之四十棍，监令供招。
　　刘英自知行得不是，实情吐出，招认明白。拯取长枷系于狱中。
　　次日具疏奏知仁宗。仁宗宣召崔长者至殿前审问。长者以前事奏知一遍。仁宗称羡长者之重义如此，亲子当受爵禄，朕明日有旨下。长者谢恩而退。次日旨下：“刘英冒功忘义，残虐不仁，合问死罪。崔庆授武城县尉，即日走马赴任。崔长者平素好善，敕令有司起义坊旌之。”包拯判讫，请出崔庆，换以冠带，领文凭赴任而去。是冬将刘英处决。都下传此，皆称崔长者夫妇好善，终得善报。刘英屠户之子，恶心不除，终受恶报。包公之判何其严明哉！
　　第六十回 究巨蛙井得死尸
　　断云： 
　　义者含冤蛙代雪，奸人偿命罪难逃。
  </div>
  <div class="pagination">
   <a href="包公案_page19.html">
    上一页
   </a>
   <span>
    ...
   </span>
   <a href="包公案_page15.html">
    15
   </a>
   <a href="包公案_page16.html">
    16
   </a>
   <a href="包公案_page17.html">
    17
   </a>
   <a href="包公案_page18.html">
    18
   </a>
   <a href="包公案_page19.html">
    19
   </a>
   <span class="current-page">
    20
   </span>
   <a href="包公案_page21.html">
    21
   </a>
   <a href="包公案_page22.html">
    22
   </a>
   <a href="包公案_page23.html">
    23
   </a>
   <a href="包公案_page24.html">
    24
   </a>
   <a href="包公案_page25.html">
    25
   </a>
   <span>
    ...
   </span>
   <a href="包公案_page21.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
