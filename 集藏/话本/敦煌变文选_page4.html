<!DOCTYPE html>
<html>
 <head>
  <meta charset="utf-8"/>
  <title>
   敦煌变文选 - 第 4 页/共 16 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   敦煌变文选 - 第 4 页/共 16 页
  </h1>
  <div class="content">
   舜子至孝变文一卷
    检得《百岁诗》云：舜年廿学问。卅，尧举之。五十，大行天下事。六十一，代尧践帝位。在位卅九年，南巡狩，崩于苍梧之野，年百岁。葬于南九疑，是为零陵。舜子姓姚，字重华。又检得《历帝纪》云：舜号有虞氏，姓姚，目有重瞳。父名瞽叟，母号握登，颛顼之后，黄帝九代孙。都平阳，后都蒲坂。夏禹代立。孔安国云：舜在位五十年，年一百二十岁。崩，葬苍梧九疑山。帝舜元年戊寅。
    天福十五年岁当已酉来明蕤宝之日5董拾肆叶写毕记。


    秋胡变文

    (前缺)三公何处来？方员足。黄金何处无？我见在朝贵宰，皆从勤学。远学三二年间，若不乘轩佩即，誓亦不还故乡。不依此作粪土。是言已讫，整顿容俯，行至堂前，叉手启娘曰：儿闻古者司马相如，未学于山封达名而显；苏秦不学于鬼谷，六男之印不带不皈。儿闻：学如牛，成如1角。陈之典告，不可一读即成；见家，不可一步而至。儿今辞娘，远学三年间，原娘赐许！其母闻儿此语，不觉眼中流泪，唤言秋胡：汝近前，听娘 7之语：外书云：父母在堂，儿不得远游，游必有方。况汝少失阿耶，孤单养汝，成立汝身。今舍吾求学，更须审思。念汝在外3零，子乃悔将何及。秋胡重启阿娘曰：儿闻曾参至孝，离背父母，侍仲尼无懈4，终日披寻三史，洞达九经，以显先宗，留名万代。又闻太公贫好学，卒乃得值文王，后得位至三公，前妻悔将何及。今将身求学，勤心皆于故人，三二年间，定当归舍！其母闻儿此语，泣泪重报儿曰：吾与汝母了恩情义重，吾不辞放汝游学。今在家羽学，何愁伎艺不成？纵放汝寻师起，即立成官宦，汝不如忍意在家，深耕浅种，广作蚕功，三馀读书，岂不得达？好与娘团圆，又与少年新妇回日岂得与吾相见？汝今再三，弃吾游学，努力勤心，早须归舍，莫遣吾忧。
    秋胡辞母了手，行至妻房中。愁眉不画，顿改容仪，蓬鬓长垂，眼中泣泪。秋胡启娘子曰：夫妻至重，礼合乾坤，上接金兰，下同棺椁。二形合一，赤体相和，附骨埋牙，共娘子俱为灰土。今蒙娘教，听从游学，未季娘子赐许已不？其妻闻夫此语，心中栖怆，语里含悲，启言道：郎君！儿生非是家人，死非家鬼。虽门望之主，不是耶娘检校之人。寄养十五年，终有离心之意。女生外向，千里随夫，今日属配郎君，好恶听从处分。郎君将身求学，此5儿本情。学问得达一朝，千万早须归舍。辞妻了道，服得十帙文书，并是《孝经》、《论语》、《尚书》、《左传》、《公羊》、《谷梁》、《毛诗》、《礼记》、《庄子》、《文选》，便即登逞。
    不迳旬月，行至胜山，将身即人。此山与诸山亦不同：领峻侵霜，傍游日月，崖悬万敛，藤挂千寻。涧谷污会，深溪胶结，鸟道不道，人纵寂绝。秋胡行至此山，遂登溪入谷，绕涧巡林，道路崎岖，泉原滴浍。行至深领，地居形势，山岫高明，林木万根，花药茂树，并是白檀鸟杨，归樟苏方，梓檀腾女，损凡香气，挑李橄子，含美相思，气非益智槟榔。秋胡行至林下，见一石堂讫，由羞一寻，仕数千年老仙，洞达九经，明解七略，秋胡即谢，便乃祗承三年，得九经通达。
    学问晚了，辞先生出山，便即不归，即头魏国，意欲觅官。披发猖伴，佯痴放6，上表奏进陈王，誓不见仕，达知臣患。列表文曰：臣闻虎毛未霸，食床之气以存；鸣鹄一舒，起在排云之力。度周游鲁，鲁侯召而哲之。太公八十钓鱼，文王封为相。臣即生鲁邑，长在魏川，未羽巢父之功，祖知许田之意。臣今离乡别国，不事大王龙庭。陛下慈润于朝庭，一片地将何惜！顿首死罪！陈王得表，喜悦非常。腾闻有天地已来，合得群臣助。朕为元首，臣作股肛；见鲁国贤臣今来助国，即拜便为左相，赐户三千，锦绮绫罗，更卖十万，歌谭美女，随意简将，细壮奴婢，任情多少。秋胡自到魏国，经历数年，煞或边戎，摧凶定寇，无怨不休，无伎不朝。行路讴歌，咸称帝感。
    其秋胡妻，自从夫游学已后，经历六年，书信不通，阴符隔绝。其妻不知夫在已不？来孝养勤心，出亦当奴，入亦当婢，冬中忍寒，忧中忍热，桑蚕织络，以事阿婆，尽夜勤心，无时暂舍。其秋胡母愧见新妇独守空房，心无异想，遂唤新妇曰：我儿当去，元朝三年，何因六载不皈？不知命化零洛？仰新妇无夫，共贫寒阿婆，不胜珍重！不可交新妇孤眼独宿，不可长守空房，奉行 从改嫁他人，阿婆终不敢留住，未审新妇意内如何？其新妇闻婆此语，不觉痛切于心，便即泣泪，向前启言阿婆：新妇父母疋配，本拟恭勤阿婆；婆儿游学不来，新妇只合尽形供养，何为重嫁之事，令新妇痛割于心？教新妇，不敢违言；于后忽尔儿来，遣妾将何申吐？婆忽闻此语，不觉放声大哭。泣泪成行，彼此收心。
    又经二载，通前六秋，忽成九载。秋胡至第九载三月三日早朝，忆母泣泪含悲，叉手殿前，跪王四拜，口奏一言：臣避陛下：臣闻吴天之重，七日绝浆；纲极之劳，三年泣血。董永卖身葬父母，天女以之酬恩；郭臣埋子赐金，黄天照察。赏衣之子，不怨霜寒；巢父之男，宁辞守而死。臣为慈父早亡，惟母独居，乳哺养臣，今得成立。臣又闻：慈鸟有返哺之报恩，羊羔有跪母酬谢，牛怀舐犊之情，母子宁不眷恋？臣别家乡，以经九载，慈母死活莫知。臣今忠列事王，家内无由知委。大王慈云广布，甘露但养万人，梨元尽皆无怨。臣得重赏，由如衣锦夜行；特望天恩，放臣皈国，还于故里，岂不是大王慈恩？臣得见慈母酬恩，方乃知臣是子。伏听敕旨，死罪如何？陈王闻得此言，闰泪集会群臣，以表其臣：臣闻有天有地，方7生焉，置六于君臣助借。朕为元首，作朕股肛，朕此国中，秋胡扬名才而助国，自从封为宰想，有孝有忠，有孝有忠，李金石，威名播超于万里，其颜独秀，才德居标。臣忆念慈母，念欲放还，朕有恋情，宜赐黄金百挺，乱采千段，暂放归，奉谢尊堂，如乡事达，见母早来。秋胡既奉王教，一喜一悲，起乃违背王庭，喜乃得见慈母。
    拜王了首，便即登呈。至采桑之时，行至本国。乘车即身着紫袍金带，随身并将从骑桑中而过，变服前行。其树赴地婆娑，伏乃枝条掩映，欲觅于人，借问家内消息如何。举头忽见贞妻，独在桑间采叶，形容变段，面不曾妆，蓬鬓长垂，忧心采桑。秋胡忽见贞妻，良久占相，容仪婉美，面如白玉，颊带红莲，腰若柳条，细眉段绝，停暂住马，向前上熟看之，只为不识其妻，古赠诗一首：
    玉面映红妆，金色弊采桑。
    眉黛条间发，罗襦叶里藏。
    颊夺春桃李，身如白雪霜。
    秋胡唤言道：娘子！不闻道：采桑不如见少年，力田不如丰年。仰赐黄金二两，乱采一束，暂请娘子片时在于怀抱，未委娘子赐许以不？其妇下树敛容仪，不识其夫。唤言郎君：新妇夫婿游学，经今九载，消息不通，阴信隔绝。阿婆年老，独坐堂中，新妇这要可冬中忍寒，下中忍热，桑蚕织络，以事阿婆。一马被两鞍，单牛岂有双车并驾？家中贫薄，宁可守饿而死，岂乐黄金为重？忽尔一朝夫至，遣妾将何申吐？纵使黄金积到天半，乱采堕似丘山，新妇宁有恋心？可以守贫取死。其秋胡闻说语，面带羞容，乘车便过。行至数步，心里欢言：我闻贞夫烈妇，自古至今耳闻，今时目前交见。谁家妇堪上史记，万伐传名。言说未讫，行至家中。
    正见慈母独坐空堂，不知儿来，遂叹言曰：秋胡汝当游学！元期三周，可为去今九载？为当命化零落，为当身化黄泉，命从风化？为当逐乐不归？语未到头，遂见其子，身着紫袍，在娘前立。恐娘不识，走入堂中跪拜；阿娘识儿以不？儿是秋胡，今得事达，报娘汝哺之恩。其母闻儿此语，唤言秋胡：我念子不以为言，言作隔生，何其面叙。娘乐子黄金缯采，不是恋汝官荣，8汝新妇，九年孤眼独宿。汝今得贵，不是汝学问勤劳，是我孝顺新妇功课。使人往诣桑林中，唤其新妇。未及行至，路傍正见采桑而回。村人报曰：夫胥见至，奉婆处，令遣唤来。今 即归向家，与夫相见。
    忽闻夫至，喜不自胜，喜在心中，面含笑色。行至家，向北堂觅见其夫，得见慈母。新妇欲拜谢阿婆，便乃入房中，取镜台妆束容仪，与夫相见。乃画翠眉，便指芙蓉，身着嫁时衣裳，罗扇遮面，欲似初嫁之时，行至堂前设礼，助婆欢喜。见新妇来至，谢九年孝养功劳，便下堂阶，口头泣唤言新妇：我儿来至，游学必功，轩即随身，身为国相，黄金缯采，愧射教恩，原新妇领受。得婆语回面拜夫，熟向看之，乃是桑间缯金宰贵。怀中不喜，面变泪下交流，结气不语。阿婆甚怪，重问新妇：我儿九年不在，新妇今得孝名，何谓今见儿来，忽尔今朝不喜？新妇必有私在于邻里，何不早吐实情？若无他心，不合如此！新妇闻婆此语，泣泪交流，复原 阿婆听说不喜由绪。新妇实无私情，只恨婆儿二种事不安：一即于家不孝，二乃于国不忠。阿婆唤言新妇：我儿于国不忠，岂得官劳归舍？若于家不孝，金采亦不合见吾。若无他心，何故漫生言语？新妇启言阿婆：儿若于慈孝，天恩赐，金将归舍，报娘乳哺之恩。今即来及见母，桑间已缯于人，所以于国不忠，于家不孝。新妇父母疋配本身，承事九年，供养多门，宣少之仪，阿婆原希慈新妇。(下阙)

    庐山远公话
    盖闻王法荡荡，佛教巍巍；王法无私，佛行平等。王留政教，佛演真宗；皆是十二部尊经，总是释迦梁津。如来灭度之后，众圣潜形于像法中。有一和尚，号曰旃檀。有一弟子，名曰惠远。说这惠远，家住雁门，兄弟二人，更无外族。兄名惠远，舍谷出家，弟名惠持，侍食于母。惠远于旃檀和沿处，常念正法，每睹真经，知三禅定如乐，便委世之不远。遂于一日，合掌启和尚曰：弟子伏事和尚，积载年深，学艺荒芜，自为愚钝。今拟访一名山，寻溪渡水，访道参僧，隐遁于岩从之边，以畅平生可矣。师曰：汝今既去，拟住何山？惠远曰：但弟子东西不辩，南北岂知，只有去心，未知去处。师曰：汝今既去，但往江左，作意巡礼，逢庐山即住，便是汝修行之处。惠远闻语，喜不自胜。既蒙师处分而已丁宁，岂敢有违，遂即进步向前，合掌鞠躬，再礼辞于和尚，便登长路。
    远公2逦而行，将一部《涅盘》之经，来往庐山修道。是时也，春光扬艳，薰色芳菲，渌柳随风而尾婀娜，望云山而迢递，睹寒雁之归忙。自为学道心坚，意原早达真理。远公行经数日，便至江州。巡诸巷陌，歇息数朝，又乃进发。向西行经五十馀里，整行之次，路逢一山，问人曰：此是甚山？乡人对曰：此是庐出。远公曰：我当初辞师之日，处分交我逢庐即住，只此便是我山修道之处。且见其山非常，异境何似生？嵯峨万3，叠掌千5，4 6高峰，崎岖峻岭。猿啼幽谷，虎啸深溪。枯松万岁之藤萝，桃花弄千春之色。远公贪玩此山，日将西，遇道遂人深山，觅一居止之处。便于香炉峰顶北边，权时结一草庵。腰间取其火石，叩其火石，遂焚无价宝香。7跏敷座，便念那《涅盘经》，约有数卷。是经声朗，远近皆闻，法韵珊珊，梵音远振。敢得大石摇动，百草亚身，瑞鸟灵食，皆来赞叹。是时也，山神于庙中忽见有此祥瑞，惊怪非常，山神曰：今日是阿谁当直？时有坚牢树神，走至殿前唱喏，状如豹雷相似，一头三面，眼如悬镜，手中执一等身铁棒，言去：是8当直。山神曰：既是你当直，我适来于此庙中，忽觉山石摇动，鸟兽惊忙。与我巡检此山，有何祥瑞。恐是他方圣贤，至我此山，又恐有异类精灵，于此山中回避我。若与我此山安乐，即便从伊。若与我此山不安，汝便当时发遣出此山中。树神唱喏，遍历山川，寻溪渡水，应日山林树下，例皆寻遍，不见一人。却至香炉峰北边，见一僧人，造一禅庵，7跏敷坐。念经之次，树神亦见，当时隐却神鬼之形，化一个老人之体，年侵蒲柳，发白桑榆，直至庵前，高声：不审和尚！远公曰：万福。老人渐近前来，启而言曰：凝子示委和尚从何方而来，得至此间，欲求何事？伏原慈悲，乞垂一说。远公曰：但贫道从雁门而来，时投此，住持修道。老人又问：适不闻和尚妙响，是何之声？远公曰：适来之声便是贫道念经之声。若有众生闻者，总原离苦解脱。老人闻语，频称善哉，又问和尚：和尚既至此间，所须何物？远公曰：但贫道若得一寺舍伽蓝住持，已免风霜，便是贫道所原也。老人曰：苦要别事即无，若要寺舍伽蓝，即当小事。弟子只在西边村内居住，待到村中与诸多老人商量，却来与和尚造寺。老人言讫，辞和尚去也。于是老人辞却和尚，去庵前百步已来，忽然不见。当时变却老人之身，却复鬼神之体，来至山神殿前，鞠躬唱喏：臣奉大王处分，遍历山川，搜寻精灵狐魅，并不见一人。行至香炉峰顶北边，见一僧人，立一禅庵，7跏敷座，经之次，云道从雁门而来，时投此，住持修道。山神闻语，惟称大奇：我从无量劫不守镇此山，并不曾见有僧人不投此山，皆是与我山中长福禳灾。山神又问：僧人到此，所须何物？树神奏曰：适来问他，并不要诸事，言只要一寺舍伽蓝居止。山神曰：若要别事即难，若要寺舍住持，浑当小事。汝也不要东西，与我点检山中鬼神，与此和尚造寺。树神奉敕，便于西坡之上，长叩三声，云务陡暗，应是山间鬼神，悉皆到来，是日夜拣炼神兵，闪电百般，雷鸣千种，彻晓喧喧。鬼神造寺，直至天明，造得一寺，非常有异。且见重楼重阁，与忉利而无殊；宝殿宝台，与西方无二。树木丛林，拥郁花开，不拣四时，泉水傍流，岂有春冬断绝。更有名花嫩蕊，生于不觉悟之傍，瑞鸟灵禽，飞向精舍之上。于是远公出庵而望，忽见一寺造成，叹念非常，思惟良久，远公曰：非我之所能，是他《大涅盘经》之威力。睹此其希，远公次成偈曰：
    修竹萧萧四序春，交横流水净无尘，
    缘墙薛荔枝枝渌，赴地莓苔点点新。
    疏野免交城市闹，清虚不共欲为邻。
    山神此地修精舍，要请僧人转法轮。
    于是远公自入寺中，房房巡遍。；院院皆行。是事皆有，只是小水，无处投寻。远公曰：此寺甚好如法，则无水浆，如何居止？久后僧众到来，如何有水？遂下佛殿前来，见大石一所，其下莫有水也。远公遂已锡杖撅之，方得其水，从地而漫出，至今号为锡杖泉。有寺号为化城之寺，寺下有水流注，号为白莲池。
    远公入寺安居，约经数月，便有四远听众，来奔此寺。远公是日为诸徒众广说《大涅盘经》之义。前后一年，听众如云，施利若雨。所有听人，尽于会下。说此会中有一老人，听经一年，道这个老人，来也不曾通名，去也不曾道字，自从开讲即坐，讲罢方始归去。远公深有所怪，遂令同行与我唤此老人。老人蒙唤，直至远公面前。远公曰：老人住居何处？听法多时，不委姓名，要知委的。老人曰：弟子虽听一年，并不会他《涅盘经》中之义，终也不能说得姓名。老人言讫，走出寺门。随后看之，并无踪由。是何人也？便是庐山千尺潭龙，来听远公说法。远公见老人去后，每自思惟，心生悔责：此个老人前后听法来一年，尚自不会《涅盘经》中之义理，何况卒悟众生，闻者如何得会？我今纵须制《涅盘经》之疏抄。言讫启告十方诸佛：弟子今者为诸众生迷心不解，未悟大乘，今拟制造《涅盘经》疏抄，令一切众生心开悟解，得佛法及明，舍邪归正，永断疑踪。遂于佛殿前，将紫却毫神笔，启告十方诸佛，如来土地灵祗，咸原证知：若诸贤圣不许，原笔当时却下。言讫焚香度过，启告虔心，遂将其笔望空便掷，是时其笔空中屹然而住。远公知契诸佛如来之心，遂乃却请其笔空中而下。争得知？至今江州庐山有掷笔峰见在。远公便制疏抄，前后三年，方始得成，犹恐文字差错，义理各通，将其疏抄八百馀卷，至寺东门外来置疏抄于火中，广积香火，重重启告十方诸佛菩萨贤圣：弟子今者为诸众生迷心不解，未悟大乘，欲悟疑情，故修疏抄。若经与义相同，原火不能烧之。若疏抄与经相同，水不能溺。言讫便烧疏抄。是时红焰连天，黑烟蓬勃，经在其中，一无伤损。远公知疏抄远契于佛心。犹自未称其收，遂再取疏抄俯临白莲花池畔，望水便掷，其疏抄去水上一丈已来，屹然而住，远公知远契佛心。后取其疏抄将入寺内，于经藏中安置。于后徒众不少，听人极多。远公便为众宣扬《大涅盘经》义；直得诸方来听，雨骤云奔，况来听法。前后开启，约近数年。
    忽然寿州界内，有一群贼，姓白名庄。说其此人，少年好勇，常行劫盗，不顾危亡，心生好煞。白庄耳内，忽闻人说江州庐山有一化城之寺中，甚是富贵，施利极多，财帛不少。远结徒党五百馀人，星夜倍程，来至江州界内，当即屯军而便住。于是白庄语诸徒党，莫向人说，恐怕人知，来日斋时，劫此寺去。诸人唱喏，故知谷谚云有语：人发善原，天必从之；人发恶原，天必除之。白庄只于当处发原；早被本处土地便知，密现神通，来至庐山寺回避。于是众僧闻知，心怀惊怖，各自东西回避，尽谋走计。是时众僧例总波逃走出，惟有远公上足弟子云废和尚，为师礼法，缘情切未敢东西回避，直至和尚庵前，启和尚曰：适来有一神人报来云，言有贼徒来劫此寺，伏原和尚慈悲，且往东西回避。远公曰：只如汝未知时，吾早先知此事。若夫《涅盘经》之义，本无恐怖；若有恐怖，何名为涅盘？汝与僧众，火急各自回避；吾在此间，终不能去得。云废见和尚再三不肯回避，雨泪悲啼，自家走出寺门，随众波逃。远公见诸僧去后，独坐禅庵，并无恐怖。须臾白庄领诸徒党来到寺下，于是白庄布阵于其横岭，排兵在于长川，喊得山崩石裂，东西乱走，南北奔冲，齐入寺中，唯称活捉。白庄比入寺中，望其大收资财，应是院院搜寻，寺内都无一物。白庄道：大奇，我昨日商量之时，并无人得知。阿谁告报寺中，尽交东西回避？白庄处分左右：与我寺内寺外，处处搜寻，若也捉得师僧，速领将来见我。左右唱喏，诸处搜寻，并无一人。行至寺东门外，见一僧人于禅庵之内，安然而坐。左右不敢惊怖，抽身却入寺中，直至白庄面前，启而言曰：适来奉将军处分，寺内寺外，搜寻僧人。处处并总不逢，行至寺门外，见一僧人，不敢不报。白庄曰：僧在何处？左右启言将军：见在寺东门外禅庵中坐。于是揽辔攀鞍，直至寺东门外，果见一僧人庵内7跏敷坐。白庄高声便唤，令交左右拥至马前。问远公曰：是你寺中有甚钱帛衣物，速须般运出来！远公进步向前启白庄曰：此寺先来贫虚，都无一物。纵有些是菩萨相，身有白银相光，身长七尺，发如涂漆，唇若点朱。白庄一见，乃语左右曰：此个僧人，堪与我为一驱使之人。白庄曰：我要你作一手力，得之已否？远公进步向前：原舍此身，与将军为奴，情原马前驱使。远公曰：更有小事，合具上闻，将这国为当要贫道身？为当要贫道业？白庄曰：甚是身？甚是业？远公曰：远公曰：贫道以念经为业，若要贫道驱使，只是此身；若要贫，只须莫贫道念经。白庄曰：我但得你驱使，阿谁障你念经？远公唱喏，便随他后。去寺百步已来，远公重启将军曰：放贫道却入寺内，脱此僧衣在于寺中，却来至此，原随将军旌旗。白庄曰：却即早来，勿令我怪。若也来迟，遣左右捉来，只向马前腰斩三截，莫言不道。远公唱喏，入寺中于殿前而立。时有上足弟子云废在于主峰之上，望见本师在于寺内，奔走下山，直至大师面前，启和尚曰：适来狂寇奔冲，至甚惊怕，且喜贼军抽退，和尚喜。远公曰：若夫《涅盘经》义，本无恐怖；若有恐怖，何名为涅盘？汝自念已后，切须精进，善为住持。吾今与汝隔生永别。云废问和尚曰：何以发如此之言？远公曰：我适来于门外设誓，与他将军为奴来，更久住不得，汝在后切须努力。云废闻语，举身自扑，七孔之中，皆流鲜血良久乃苏，从地起来，乃成偈曰：
    我等如飞鸟，和尚如大树，
    大树今既移，遣众栖何处？
    化身何所有，空留涅盘句？
    原乘智惠灯，莫忘迷去路。
    云废言讫，转更悲啼。远公曰：恐将军怪迟。走出寺门，趁他旌旗，随逐他后。日来月往，玎随数年。
    云废见和尚去后，再集僧众，将《涅盘经》疏抄开启讲筵。应是听众，悉皆雨泪，如见大师无异。于是云废见和尚数年并无消息，遂将《涅盘经》疏抄分付与道巡和尚。道安既收得《涅盘经》疏抄，便将往东都福光寺内启讲筵。不知道安是何似生，敢得听众如云，施利若雨。时遇晋文皇帝王化东都。道安开讲，敢得天花乱坠，药味花香。敢得五色云现，人更转多，无数听众，踏破讲筵，开启不得。道安遂写表奏上晋文皇帝：臣奉敕旨，于福光寺内讲《涅盘经》。听人转多，有乱法筵，开启不得，伏乞敕旨，别赐指挥。是时有敕：若要听道安讲者，每人纳绢一疋，方得听一日。当时缘遇清平，百物时贱，每日绢一疋，约有三二万人。寺院狭小，无处安排。又写表奏闻皇帝：臣奉敕旨，于福光寺内开启讲，窃唯敕令交纳绢一疋，听众转多，难为制约，伏乞重赐指挥。当时有敕：要听道安讲者，每人纳钱一百贯文，方得听讲一日。如此隔勒，逐日不破三五千人，来听道安于东都开讲。
    远公还在何处？远公常随白庄逢州打州，逢县打县。朝游川野，暮宿 山林。兀发齐眉，身挂短褐。一随他后，数载有馀。思念空门，无由再入。况是白庄累行要迹，伴涉凶徒，好煞恶生，以劫为治。忽因一日，在于山间，白庄于东岭之上安居，远公向西坡上止宿。。是时也，秋风乍起，落叶飘摇。山静林疏，霜沾草木。风经林内，吹竹如丝。月照青天，丹霞似锦。长流水边，心怀惆怅。朦胧睡著，乃见梦中十方诸佛，悉现云间，无量圣贤，皆来至此。唤言：菩萨起，莫恋无明睡著，证取涅盘之位，何得不为众生念《涅盘经》？远公梦中瞻礼无休，远公是具足凡夫，敢得阿9如来受记，唤远公近前：汝心中莫生怅惘，汝有宿债未偿。缘汝前世曾为保见，今世令来计会。债主不远，当朝宰相，常邻相公身是，已后却卖此身，得钱五百贯文还他白庄，却来庐山，与汝相见。远公梦中惊觉，怅惘非常，遂乃起坐，念《涅盘经》数卷。白庄于东岭上惊觉，遂乃问左右曰：西边是甚音？左右齐曰：启将军，西边是掳来者奴念经声。白庄闻语，大怒非常，遂唤远公直至面前。高声责曰：你若在寺舍伽蓝，要念即不可，今况是随逐于我，争合念经！远公曰：将军当日掳贱奴来时，许交念经。白庄曰：我早晚许你念经？远公当即不语，被左右道：将军实是许他念经。白庄曰：念经即是闲事，我等各自带煞。不欲得闻念经之声。远公曰：既不许念经，不要高声，默念得之已否？白庄曰：不然。缘我当时掳你将来，一为不得钱物，二为手下无人，所得恶发，掳你将来，我念身数不少，手力极多，却放你归山，任意修行。远公曰：舍身与阿郎为奴，须尽阿郎一世；中路抛离，何名舍身？阿郎若且要伏事，万事绝言。若不要贱奴之时，但将贱奴诸处卖却，得钱与阿郎沽酒买肉，得之已否？白庄闻语，呵呵大笑：你也大错，我若之处买得你来，即便将旧契券，即卖得你，况是掳 得你来，交我如何卖你？远公曰：阿郎不卖，万事绝言，若要卖之，但作家生厮儿，卖即无契券。白庄曰：交我将你，况甚处卖得你？远公曰：若要卖贱奴之时，但将往东都卖得。白庄闻语，懔然大怒：这下等贱人，心里不改间无。自拟到东都，见及上下经台，陈论过状，道我是贼 ，令捉获我。远公曰：贱奴若有此意，机谋阿郎，原当当来来世死坠地狱，无有出期。但请阿郎勿怀忧庐，的无此事。白庄闻语，然而信之。遂便散却手下徒党，只留三五人，作一商客，将三五个头疋，将三五个头疋，将诸行货，直向东都，来卖远公，向口马行头来卖。是时远公来至市内，执标而市内，执标而自卖身。是时万众千人，无不叹念。且见远公标身长七尺，白银相光，额广眉高，面如满月，发如涂漆，唇若点朱。行步中正，手垂过膝，东西举步而行。看众咨嗟，无不爱念。是时看人三三作队，五五成行。我念世上过却千万留贱之人，实是不曾见有。叹念之次，看人转多。是时远公心怀惆怅，怨恨自身，知宿债未了，专待卖身以偿他白庄。须臾之间，敢得帝释化身下来，作一个崔相公使下，直至口马行头。高声便唤口马牙人：此个量口，并不得诸处货卖，当朝宰相崔相公宅内，只消得此人。若是别人家，买他此人不得。牙人闻语，尽言实有此事。遂领远公来至崔相宅。是时白庄亦随后而来，远公曰：阿郎但不用来，前头好恶，有贱奴身在。若也相公欢喜之时，所得钱物，一一阿郎领取。白庄曰：前头事须好好祗对，远公勿令阙错。远公唱喏，便随他牙人，直至相公门首。门人问牙人曰：甚人交来？奉亲随唤来。缘此个生口，不敢将别处货卖，特来将与，相公宅内消得此口。门官曰：且至在此，容我入报相公。门官直至听前启相公：门生有一生口牙人，念领一贱人见相公，不敢不报。相公曰：交引入来。于是门官得相公处分，牙人引入远公，直至吸前，遂见相公，折身便拜，立在一边。相公一见，唯称大奇：我昨夜梦中见一神人，入我宅内，念日见此生口，莫是应我梦孔。相公问牙人曰：此是白庄家生厮儿？为复别处买来？牙人启相公：是白庄家生厮儿。相公曰：既是白庄家生厮儿？为复别处买来？牙人启相公：是白庄家厮儿。相公曰：既是白庄家生厮儿，应无契券。相公问牙人曰：此个厮儿，要多小来钱卖？牙人未言，远公进步向前启相公曰：若要贱卖奴身，只要相公五百贯钱文。相公曰：身上有何伎艺？消得五百贯钱。至甚不多，略说身上伎艺看。远公对曰：但贱奴能知人家已前三百年富，又知人家向后二百年贫。折艺衣服，四时汤药。传言送语，无问不答。诸家书体，粗会数般。疋马单枪，任请比试。锄禾刈麦，薄会些些。买卖交关，尽知去处。若于手下驱使，来之加风，实不顽慢。相公不信，贱奴自书卖身之契，即知诣实。相公处分左右，取纸笔来度与。远公接得纸笔，遂请香炉，登时度过，拜谢相公已了。听前自书卖身之契，不与凡同。远公启曰：某年某月卖身与相公为奴，伏事尽忠，须毕阿郎一世。若也中路抛弃，当当来世，死坠地狱。受罪既毕，身作畜生，10鞍垂镫，口中衔铁，已负前11。若也尽阿郎一世，当当来来世，十地果圆，同生佛会。书契既了，度与相公。相公接得，唯称大奇：莫是菩萨摩诃萨至我宅中？遂令取钱，分付与牙人五百贯文，当即分付与白庄。白庄得钱，更不敢久住，却至寿州界内。
    相公买得贱奴，便令西院家人领于房内安下。远公因自知偿债，更不敢怨恨他人。出入往来，一任革镫驱使。远公忽因一日独坐房中，夜久更深，再拟残灯，见天河间静，月朗长空，久坐时多，朦胧睡着。又乃梦中见十方诸佛，悉现虚空，无量之圣贤，皆来云集。唤言：菩萨起，莫恋无明睡，证取涅盘之位，何得不为众生念经？远公遂乃惊觉，起坐念《涅盘经》，直至天明。是时相公于厅听中，忽闻念经盘之 声便起，渐渐独行，来至西字门前，听念经声。遂令左右交屈夫人。夫人蒙屈，来至西门前。相公与夫人来听念经，直至天明。来日早辰，相公朝退，升厅而坐，便令左右唤西院家人将来，是时三十家人齐至厅前，相公问昨夜西院内，阿那个家人念经之声。时有家人团座头启相公曰：昨夜念经，更不是别人，即是新买到贱奴念经之声。相公闻道新来贱奴念经，相公问远公曰：昨夜念经，是汝已否？远公曰：是贱奴念经之声。相公问曰：是贱奴念经之声。相公问曰：是何经题？远公对曰：昨夜念者，是《大涅盘经》。相公问：汝念得多小卷数？远公对曰：贱奴念得一部十二卷，昨夜总念过。相公曰：汝莫谩语。远公曰：争敢诳妄相公？相公遂令远公重坐念《涅盘经》。于是远公重开题目，再举经声，一念之终，并无阙错。相公见之，频称善哉。遂唤宅中大小良贱三百馀口总至厅前，相公处，自念已后，新来贱奴，人不得下眼看之。兼与外名，名为善废。
    相公每日朝下，常大福光寺内听道安讲经，纳钱一百贯文。又于来日，将善废随逐来至寺内。缘为善废，初伏事相公，不得入寺听经，只在寺门内听道安讲经，只在寺门外边与他看马。须臾之间，见听众云奔雨骤，皆至寺内。须臾钟声已罢，便举经题，梵音远响，渐历耳根，善庆闻之，心怀惆怅。远公曰：不知甚生道安，讲赞得尔许多能解。原我一朝再登高座，重证十地之困果，与一切众生消灾。有邪无邪，有相无相，皆因涅盘而灭度。须臾之间便下讲，男女齐散。相公归宅，厅中歇息既定，升厅而坐。夫人掩袂，直至相公面前，启相公曰：只如相公数年于福光寺内听道安上人讲《涅盘经》，还听得何法？见说《涅盘经》义无量无边，相公记得多少来经文？何得默然而不言，并不为妾说一句半句之偈？相公曰：夫人曾读《法华经》已否？夫人曰：曾读《法华经》。相公言：经中道不请说之，闻必不听。夫人曰：原相公为宅内良贱略说少多，令心开悟解。相公言道：得为夫人说《涅盘经》中之义。夫人便处分家人扫酒厅馆，高设床坐，唤大小良贱三百馀口齐至厅前，请相公说《涅盘经》中之义。应是诸人默然而听。相公是夜先为夫人说其八苦交煎。第一说其生苦。生苦者，生身托母荫在胎中，临月之间，由如苏酪。九十日内，然可成形。男在阿娘左边，女在阿娘右胁，贴著俯近心肝，禀气成形。乃受诸苦，贤愚一等贵贱亦同。慈母之恩，应无两种。母吃热饭，不异镬汤煮身，母吃冷手，恰如寒冰地狱。母若食饱，由如来石之中；母若饥时，生受倒悬之苦。十月满足，生产欲临，百骨节开张，由如锯解。直得四肢体折，五脏疼痛，不异刀伤，何殊剑切。千生万死，便即闷绝，莫知命若悬丝，不望再活。 臾母子分解，血似屠羊。阿娘迷闷之间，乃问是男是女。若言是女，且得母子分解平善。若是道儿，总忘却百骨节疼痛，迷闷之中，便即念笑，此即名为孝顺之男。若是五逆之子，如何分娩？在其阿娘腹内，令母不安，蹴踏阿娘，无时暂歇，忽居心上，忽至要间，五脏之中，无处不到。十月满足乃生，是时手把阿娘心肝，脚踏阿娘胯骨，三朝五日，不肯平安。从此阿娘大命转然，其母看看是死，叫声动地，以剑到心。兄弟阿娘，莫知为计，怨家债主，得命方休。既行忍子，还须后死。即此为生。相公是夜，又为夫人说其老苦。老苦者，人受百岁，由如星火，须臾之间，七十八十，气力衰微。昔时声少，貌似春花。今既老来，何殊秋草。筋皮鹤发，当欲枯干，眼暗耳聋，青黄不辩。四支沉重，百骨酸疼。去天渐远，去地应近。夜卧床枕，千转万回。是时不能世间之事，由如梦里。君不见，路傍桃李年年花发，曜日红颜伏今何在？若也老病来侵，白发无缘再墨。昔时壮气，随八节而雕残；旧日红颜，随四时而改变。是人皆老，贵贱亦同，不拣贤愚，是共老苦。不如闻早须造福田，人命刹那，看看过世。大须用意，便乃修行，一失身无由再复。此即名为老苦。相公是夜乃为夫人说其病苦。夫人又问：何名为病苦？病苦者，四大之处，何曾有实。众纵假合，地水火风，一脉不调，是病俱起。忽然困重著床，魂魄不得。五神俱失，唇干舌缩，脑痛头疼，百骨节之间，由如锯解。晓夜受苦，无有休期，求生不得，求死不得，世间妙术，只治有命之人，必死如何救得？能疗药不能痊损，累日连宵，受诸大苦。假使祗婆浓药，扁鹊行针，死病到来，无能免得。世人枉受邪言，未病在床，便怨神鬼，烧钱解禁，枉杀众生。如是之人，坠于地狱，大限不过百岁，其中七十早希，三人同受百岁，能得几时？人生在世，若有妙术，合有千岁之人，何不用意三思，枉受师人诳吓。此即名为病苦。相公是夜为夫人说其死苦。其死苦者：四大欲将归灭，魂魄逐风摧，兄弟长辞，耶娘永隔，妻儿男女，无由再会。交期朋友，往还一别，无由再见。金银钱物，一任分将，邸店庄园，不能将去。贪爱死苦，四大分离，魂魄飞扬，莫知何在。三寸气断，即是来生。一人死了，何时再生。生闻英雄，死论福德。随业受之，任他所配。或居地狱，或在天堂，或为畜生，或为饿鬼，六道轮回，无有休期。再得人身，万中希一。即此名为死苦。相公是夜又为夫人说五阴苦。五阴苦者：人生在世，由如昼夜。脓血皮肤，绮罗缠体，五阴之内，七 孔常流，内怀粪秽之膻腥，游血骨外。且看脓囊涕唾，日夜长流，处处不堪，全无实相。所欲皆从三雨气生，是三毒之苗，五脏五欲之本，所以大师有偈：
    薄皮囊脓血，筋缠臭骨头，
    从头观至足，遍体是脓流。
    如是各般众苦，逼迫其身，此即名为五阴苦。相公是夜又为夫人说求不得苦者：人生在世，各有所求，原有福者，求无上菩提。且三世之中，求得人生天之福。几个能受世荣，求得人间资财，中路便遭身夭。若求金银疋帛，劫劫荣心，纵得衣食，自充不足。耶娘兄弟，各自救疗。生男养女，分头自求。前生不种，累劫不修。欲得世上荣，须是今生修福。今朝苦劝听众，总知衣食是宿生注定。所已师有偈：
    今年定是有来年，如何不种来年俗，
    今生定是有来生，如何不修来生福。
    多如是般，此即名为求不得苦。相公是夜又为夫人说怨憎会苦。怨憎苦者：人生在世，贪欲在心，见他有妻，便欲求妻。既得妻子，不经三二年间，便即生男种女，此即喻于何等预探？若采花胡蝶盘旋，只在虚空。忽见一窠牡丹，将身便采芳蕊。不觉蜘蛛在于其上。团团结就，百匝千遭，胡蝶被里，在于其中，万计无由出得。此者预苦，凡夫爱色，亦复如是。见他年少，便生变幕慕之心，岁月年深，遂便有男有女。即乃长大成人，不孝父母，五逆弥天。不近智者，伴涉凶徒。出语不解三思，毁辱六亲，兼及尊长。若在家中，便即费人心力。或苦出外，常须忧惧。此即是名多生冤家，世世无休期。善因苦劝，听众便知。欲得后世无冤，不如今生修于净行，冤家永隔，不绕心腹，男女因缘，其中多少。所已大师有偈：
    自从旷劫受深流，六道轮回处处边，
    若不今生猛断却，冤家相报风时休。
    此即名为冤憎会苦。相公是夜又为夫人说其爱别离苦者：如是家中养得一男，父母看如珠玉，长大成人，才辩东西，便即离乡别邑。父母日夜悬心而望，朝朝倚户，而至啼悲。从此意念病成。看承服药，何时得见？忽至冬年节岁，六亲悉在眼前，忽忆在外之男，遂即气咽填胸。此即名为爱别离苦。相公是夜说八苦交煎已了，应是宅中大小良贱三百馀口，悉皆拜谢相公，唯有善庆纷纷下泪。善庆口即不言，心里思量：我忆昔在庐山之日，初讲此经题目，便敢得大石摇动，百草亚身，瑞鸟灵禽飞来，满似祥云不散。常游紫殿之傍，瑞气盘旋，不离朱楼之侧。诸天闻法，十类闻经，有形无形，有相无相，皆为涅盘而行灭度。善庆思惟毕，满目是泪。相公怪之，问善庆曰：吾为你讲经，有何事理频啼泣。汝且为复怨恨阿惟？解事速说情由，不说眼看吃杖。善庆进步向前启相公曰：贱奴并不怨恨他别人，只为道安上人说法总不能平等。相公曰：是他道安上人，自到京中讲赞，王侯将相，每日听他说法。汝且不曾见他说法，争得知道他讲赞不能平等？贱奴身虽居下贱，佛法薄会些些，缁服不同，法应无二，众此知道安说法不能平等。不解传法入三等之人耳，及四生十类。相公曰：何者名为四生十类，及三等之人耳，与我子细说看，令我心开悟，解得佛法分明。善庆曰：三等之人者，第一是床上病儿，第二是囚徒击闭，第三不自由人。法师高座上不解方便遍达传说入三等之人耳，有如是之过，是以说法不解平等。相公曰：何者是四生十类？善庆启相公：四生者，是胎生、卵生、湿生、化生，是为四生。十类者，是有形、无形、有相、无相、非有相、非有相、四足、二足、多足，此者名为十类。相公语善戾曰：我缘不会，与我子细说看，我便舍邪归政。善庆曰：胎生者，是听法之人，北来两人入寺听经，一人无是，入得寺中听经，一人有是贪性，当即却国顺而去。其人入得寺中，一人于善法堂中坐定，听得一字之妙法，入于心身，便即心生欢喜。忽忆不来之人，即便心生怅惘，纵有言而能听受，闷闷不已。如母胎中之子，被浮云之障日，荏苒之间，便坠在胎生之中。卵生者，亦是听法之人，故来入寺听经，在善法堂前坐，心欲属著法师，法师不解，且说外缘。便将甚生法说与？众生迷朦，难会难知，闷闷不已，遂即坠在卵生之中。湿生者，如是之人多受匿法，得一句一偈，不曾说向之人，贪爱润已，不解为众宣扬。以是因缘，便坠在湿生之中。化生者，比入寺中听法，得一句妙法，分别得无量无边，宣义文牵教化，而恒河沙等如一然灯，于十灯亦百灯，于千灯亦为千万亿之灯，灯灯不绝，此即名为化生。于是相公问：十类者何？善庆曰：第一，有形者，见泥龛塑像，便即虚心礼拜，直云佛如须弥山，见形发心，此即名为有形。第二，是无形者，不立性处不见性，如水中之月，空里之风，万法皆无，一无所有，此即名为无形。第三，是有相者，著街衢见端正之人，便言前境修来。来入寺中听法，见法师肥白，便即心生爱恋，即被缠缚，即有妄想。既有妄想，即有无明；既有无明，即有烦恼；既有烦恼，即有沉沦：既有沉沦，即有地狱。累劫犯之身心不定，即受其苦。此即名为有相。第四，无相者，万法皆虚，何曾有实。东西无迹，南北无踪。是事不于身心，一休迥超三界，此即名为无相。第五，非有相者，当说即有，说罢还无，当立即有，不立即还无；当信即有，不信即还无。万法不于心身。此即名为非有相。第六，非无相者，无言无语，无去无来，无动无念，不生不灭，即是真如。无去无来，便为佛性。此即名为非无相。第七，二足者，人生在世，有身智浮名为二足，忽即有身而无智，忽即有智而无身。只此身智，不遇相逢，所已沉沦恶道。身智苦也相逢，便乃生于佛道。所已大师有偈：
    身生智未生，智生身已老，
    身退智生迟，智恨身生早。
    身智不相逢，曾经几度老，
    身智若相逢，即得成佛道。
    有此身智，此即名为二足。第八，四足者，人生四大，属地水火风，四方四海，此即名为四足。第九，多足者，万法皆通，是无不会，世间之事，尽总皆知。一切经书，问无不答。十二部尊经，记在心中。此即名为多足。第十，无足者，虽即为人，是事不困，不辩东西，与畜生无异，此即名为无足。上来十类，各各不同，更若有疑，任相公所问。相公闻语，由如甘露入心，夫人闻之，也似醍醐灌顶。相公唤善庆近前：适来据汝宣扬，也不弱于道安，与我更说少多，令我心开悟，解得佛法分明。于是善庆为相公说十二因缘：无明缘，行行缘，识识缘，名色缘，六入缘，触触缘，受受缘，爱爱缘，取取缘，有有缘，生生缘，老病死忧悲苦恼缘。无明灭，即识灭，即名色灭，即六入灭，即触，即受灭，即爱灭，即取灭，即生灭，即老病死忧悲苦恼灭，此十二因缘。相公闻之，频称善哉。夫人此时叹念，得无量福田。善庆此时遂下高座启相公：只如道安法师，如虚空中造立堂殿，终不能成就。临欲成就，还当坠落。贱奴身虽为下贱，佛法一般，衣服不同，体无两种。贱奴今者庆西院内香汤沐浴，重换衣装，放善庆且归房中歇息，等来日侵晨，别有处分。善庆既归房中，澄心净意，直至天明，更无睡眠。须臾入朝之时，善庆亦从相公入内。相公朝却，退归宅内歇息，遂唤善头。相公曰：是他道安是国内高僧，汝须子细思量。善庆启相公曰：俗谚云有语：入山不避狼虎者，是樵父之勇也。入水不避蛟龙者，是渔夫子勇也。但贱怒若得道安论义，如渴得浆，如寒得火，请相公高枕无忧。只时讲降时便去 。
    须臾之间已至，相公先遣钱二百贯文，然后将善庆来入寺内。其时听众发云，施利若雨，钟声既动，既上讲。都讲举，维那作梵，四众瞻仰，如登灵鹫山中。道安欲拟忻心，若座庵会上。于是道安手把如意，身座宝台，广焚无价宝香，即宣妙义，发声乃唱，便举经题云：《大涅盘经如来寿量品》第一。开经已了，欢佛威仪，先表圣贤，后谈帝德。伏原今皇帝道应龙12，德光金园，握金镜如曜九天，从神光而临八表。原诸王太子，金枝永固，玉叶恒春。公主贵妃，贞华永曜。朝廷卿相，尽老尽忠。郡县官寮，唯清唯直。座下善男善女，千灾务卷，瘴逐云消。灭害不侵，功德圆满。三涂地狱，息苦停酸。法界众生，同沾此福。叹之已了，拟入经题。其时善庆亦其堂内起来，高声便唤，止住经题。四众见之，无不惊愕。善庆渐近前来，指云：道安上人，大能说法，13梨开经讲赞，宣佛真宗。广度愚迷，宣扬圣教，文词灿烂，域内无双，利益众生，莫知其数。长于苦海，如作法船，结大果因，渡人生死。未审所讲是何经文？为诸众生宣扬何法？谁家章疏，演唱真宗？欲委根元，乞垂请说。法师讲赞，海内知名，人主称传，国中第一。相公在此，聊述声扬，暖道场将为法乐。上人若垂大造，立仪将来，不弃14荛，即当恩幸。于是道安闻语，作色动容，责善庆曰：望空便额。我佛如来妙典，义理幽玄，佛法难思，非君所会，不辞与汝解说，似顽石安在水中，水体性本润，顽石无由入得。汝见今身，且为下贱，如何即得自由佛法。付嘱国王大臣，智者方能了义。汝可不闻道外书言：堪与言即言，不堪与言失言。夫子留教，上遣如思。不与你下愚之人解说。维那检校，莫遣喧嚣。听经时光可惜，汝不解，低头莫语，用意专听。上座讲筵，听众宣扬，普皆闻法。不事在作一个问法之人。但知会下座者，不逆其意，若是诸人即怕你道安，是他善庆，阿谁怕你？于是善庆闻语，转更高声，遥指道安怒声责曰：14梨去就，也是一个志道宵像，所出言问，不合圣意。我如来留教，经乃分明，蠢动含灵，皆沾佛性。公还诵《金刚经》以否？胎、台、湿、化，十类、四生，有形、无形，有相、无相，皆得涅盘而言灭度。我乃是人，岂得不合闻法？我为下贱，佛性无殊。缁服不同，法应无二。不见道孔丘虽圣著，久迷对曰之言。大觉世尊，上有金枪之难。维摩居士，由遭光严童子喝责。忍辱先人，被歌利王割截身体。君子不欺暗室，盖俗事之常谈。贱奴拟问经文，座主望空便额。只如峻山，却生毒药，淤泥之中，乃生莲华。彼布依里有明珠，锦袋里盛糠，何用座主，莫望山采木，以貌取之。若作如斯，还失其子羽。只如佛法，大体均平，似降甘泽，普其总润。不可平田残草下频滋，坑坎丘陵不蒙惠泽。雨元平等，自然莫煞，彼我之心，一切无异。不见药王菩萨，皆标四时，五果桃李，皆从八节。因地而生药草，喻中分明。乃说大根大树大枝大叶，各逐根基，因地而所有。不可不甘甜果子，雨便甘甜，苦涩果子，雨便若涩。雨元一味，受性自殊。但行平等之心，法界自然安乐。相公在于，座主莫谩生人，但知好好立义，将来原好相祗对。于是道安被数，15 16非常，耻见相公，羞看四众。遂揽典尺，抛在一边，渐近前来，怒声责曰：善庆，汝岂不闻道：斗不著底，死亦难当。岂缘一鼠之愆，劳发千钧之弩。汝欲见吾之鼓，不辞对答往来。17 18共鹏鸟，如何飞对？汝虚抛气力，解事低头莫语，用意专听。这遍若不取我指19，不免相边请杖，决了趁出寺门，不得闻经。谩说狂词，悔，将何及。善庆闻语，转为高声，遥指道安；许公辄行操次，座主身披法服，常宣真经，合与无量之心，具六波罗蜜行，发菩提心，利益众生，出于三界。何得心无慈悯，毒害尤深，欺诳平人，拟于相公边请杖。据斯行即不合真宗，所出言辞，何殊外道？13梨自称鹏鸟，直拟举翼摩天。欺他乃作17 18，栖宿常居小草，不见道心。粗者失欺，敲者忘意。况今朝莫语，便须用意，莫难谩粗疏。词理若乖，便为弟子，牢把绳头，莫交失手。若也祗对一字参差，却到贱奴向相公边请杖，就高座上拽下，决了趁出寺门，不得为众宣扬，莫言不道。道安被难。杜口无词，耻见相公，羞看四众。良久之间，乃唤善庆近前：上来言语，总是共汝作剧，汝也莫生颇我之心，吾也不见汝过。初见汝说，实载惊疑，将为恼乱讲筵，有烦听众。吾今知汝实是能人，苦问经题，吾能奉答。善庆曰：13梨自称，却道莫生颇我之心。如来留教随经，皆因阿13世尊谈宣，是人总会。今言许问，不敢有违。但知且问经名，后乃必当有问。道安曰：适来问贫道所讲经文，当是《大涅盘经》。善庆闻之，分明记取。善庆问曰：何者为名大？何者名为涅？何者名为盘？道安答曰：大者是广也，要广利一切众生，出于苦海。涅者是不生之义，不生不灭，即契真如，无去无来，便为佛性。盘之一字，般连众生，出于三界，令达彼岸。善庆曰：上来三字义七般。善庆闻之，切须记当。一者，喻若春阳既动，万草皆生，不论浅谷深20，处处尽皆华发。妙法经名既立，如来宣说流行，众生不拣高低，闻经例皆发善。二者，喻如绳木之义，便即去邪归正。三者，喻涌泉之义，湛湛不灭不流，经文长在世间，流转无休无歇。四者，喻如江海，能通万斛之船。众生欲过江潮，第一须凭篙棹。经文流转于世间，能超出离之人，欲拟进道修行，第一须凭经力。五者，喻于天地覆载众生，若也天地全无，万像凭何如立？《涅盘经》文，既有众生，于此修行，若也经法全无，凭行何如出世？六者，喻如经纬，能成锦采罗纨，直饶大绢与绫，皆总因他经纬。妙法经名既立，修道者因此如成。直至无上菩提，尽总凭他经力。七者，喻如路迳，解通往来之人。欲行千里之人，起发因他道路。众生发心修道，先须读育经文。所已后圣道众资取众。上来七义，各各不同，共识经之字，善庆闻之，还须记取。善庆曰：经之一字，还有多般，更有经名已否？道安答曰：盘之义，无量无边，卒说经名，如何得尽？譬如世间百姓，万户千门，凭何而处理？遂乃立其州县，县各自列土分疆。经之一字，分宣万法。因此各异州县，要藉官长，妙法须立经名。州县若无官人，百姓凭何而理？经文制衣疏抄者，梳也。譬如乱发获其梳理，万法既立经名，众圣因兹成道。上来所答，并总依经，更若有疑，任君再问。善庆曰：经之七义，且放13梨，更问少多，许之已否？道安答曰：贫道以天人为师，义若涌泉，法如流水，汝若要问，但请问之，今对与前疑速说。善庆曰：若夫佛法师书，总归依轻尘足岳，坠露添流，挹之莫测其源，遵之罕穷其际。但贱奴念问法师，似萤光竞日，螗螂拒辙，自知鸿鸟，敢登于添流，挹之莫测其源，遵之罕穷其际。但贱奴念问法师，似萤光竞日，螗螂拒辙，自知鸿鸟，敢登于凤台，雷音之下，有鼓难鸣。碧玉之前，那逞寸铁？只如佛性，遍满有情，再问我佛如来，以何为体？道安答曰：善庆近前，莫致谦词，我佛以慈悲为体。善庆又问曰：既言我佛慈悲为体，如何不度粗提众生？道安答曰：汝缘不会，听我说著，粗提众生，缘自造恶业。譬如人家养一男，长大成人，穷盗于乡党之内。事既彰露，便被州县捉来，遂即送入刑狱，受他考楚。文案既成，招优愆罪，领上法场，看看是死。父母虽有恩慈，王法如何救得？我佛虽有慈悲，争那佛力不以他业力，如此之难为救度。善庆问曰：粗提众生，虽造恶业，我佛慈悲，亦合救之，上来所说，总属外缘。我佛如来，以何为性？道安答曰：以平等为性。善庆问曰：既称平等为性，缘何众生沉沦生死，佛即证无馀涅盘？道安答曰：众生沉沦恶道，从无明妄想而生，佛证无馀涅盘，从一切皆尽。善庆又问曰：众生无明有烦恼，与佛性如何？道安答曰：无明烦恼是众生，一切断处为佛性。所以众生不离于佛，色不离众生。上来所说言词，谨答例皆如是。善庆曰：13梨适来所说言词，大远讲赞，经文大错，总是信口落荒。只要悦喻门徒，顺耳且听。如江潮大海，其中多少众生，或即是鼋鼍，或若是暇蟹龙鱼，如是多般，尽属于水。虽然鱼水相同，于其中间有异，鱼不得水如便死，水不得鱼湛然。众生离佛既有沉沦，佛离众生有寂灭。闻佛者出世独尊，一相之中迥起三界，为慈悲之故，救度众生。若佛与凡同，所说例皆不是。涅盘之经，甚处譬喻幽玄，今对众前，略请上人一说。道安答曰：《涅盘经》譬喻，其数最多，大喻三千，少喻八百，于其中间。善头问曰：黑风义者何？道安答曰：黑风义者，是众生无明之风。众生从无量劫来，被此风摇动不定。将此风分为八般，引义台教，卒说不尽。于是善庆知道安不解，解说不能。善头问曰：13梨既称国之大德，即合问一答十。虽有髑髅，还无两眼。凡人渡水，第一须解拍浮，不解徒劳入水。黑风之义，谁人所讲经文，阿谁章疏？于是道安心拟答，口不能答，口拟答，心不能答，手脚专21，唯称：大罪！原汝养成悲，与我解说。善庆说曰：《涅盘经》义，大无恐怖，但请安心，勿令怀忧虑。不问别馀，即问上人，《涅盘经》疏抄从甚处得来？道安答曰：从庐山远大师处得来。善庆曰：如今者，若见远公，还相识已否？道安曰：如今若见无公，实当不识。善庆曰：既言不识，疏抄从甚处得来？道安答曰：向远公上足弟子云和尚处得来。善头曰：若觅诸人，实当不是；若觅远公，只这贱奴便是。道安闻语，由自身怀疑惑，我闻大师身有异相，腕有肉环，若是大师，现出其相。于是远公为破疑情，揎其左膊，果然腕有肉环，放大光明，听众皆普见。于是道安起下高座，举身自扑，七孔之中，皆流鲜血，步步向前，已忏疑虑，不用苦切悲啼。汝是具足凡夫，如何得识于吾所讲涅盘之义。早是入吾师位，待我拜谢相公，回来与汝宣扬政法。于是远公直至相公面前，启相公曰：但贱奴伏事相公日浅，未施汗马之功，辄入寺中，有乱于法会。蒙相公慈造，未施罪造，未施罪愆，念对众前，请科痛杖。于是相公闻语，举身自扑，匐面在地，更不再起。良久乃苏，进步向前启上人曰：但弟子虽宰相，触事无堪，济举三22，朝定浆用，凡夫肉眼，岂辩圣贤，负罪弥天，且放免尤。六载为奴，驱使常在宅内，或即粗语嗔喝于上人，如是罪愆，如何忏悔。远公曰：缘贫道宿世曾为保见，有其债负未还，欲得今世无冤，合来此处计会。一偿百了，事且无疑。自念已后，前眼相看，更不用忧虑。于是相公闻语，转更悲啼，伏原上人慈悲，与说宿生因果。远公曰：相公前世作一个商人，他家白庄也是一个商人。相公遂于白庄边借钱五百贯文，是时贫道作保。后乃相公身亡，贫道欲拟填还，不幸亦死。轮回数遍，不遇相逢，已是因缘，保债得债。于是相公闻语，进步向前，雨泪悲啼，自丽愆过：弟人自负他人债，即合自己偿填，劳使上人之身，弟子若遇此生死后，必沉地狱。远公曰：今债已偿了，勿致疑。从今已后，更不复作苦。劝门徒弟子，欠债直须还他。贫道为作保人，尚自六载为奴不了。凡夫浅识，不且罪愆，广造众罪，如何忏悔？是时听众雨泪悲啼，嗟念远公，尽怀惆怅，千人瞻礼，万众咨嗟，是日听众悉断悭贪。是时远公由未了，遂被会下诸23及相公，再请远公重升高座。是日远公由如临崖枯木，再得逢春。亦似沟涸之鱼，蒙放却归江海。天生意气，不与凡同，骨貌神姿，世之罕有。重声钟罄，再举经题，为众宣扬。其时道安亦在会下而座。是时远公才开经之题目，便感得地皆六种震摇，五色祥云，长空而遍。百千天众，共奏宫商。无量圣贤，同声梵音，经声历历，法韵珊珊。大众睹此其希，听众言罕有。是时相公再在莲宫之会，重开香积之筵，大集两街僧尼，遂将金刀落发。相公是日只于福光寺内，且将此事，写表奏上晋文皇帝。
    皇帝揽表大悦，龙颜频称善哉，惟言罕有。当时有敕：令中书门下，排比释、道、儒三教，同至福光寺内，迎请远公入其大内供养。是时续有敕旨：赐远公如意数珠串，六环锡杖一条，衣著僧衣数对，兼将御舆，来迎远公入内。敕既行下，内外咸知，卿宰相排比，何殊鼎沸。威仪直入寺中，便请大师上舆。是时远公再三不肯：贫道是一介凡僧，每谢君王，请命尼僧，却拟归山，即是贫道所原。崔相公进步向前启言和尚：伏原慈悲，莫违所请，皇帝于大内21 21专望蟾仰上人。一为法界众生，二原莫违皇帝清命。远公既蒙再三邀请，遂乃进步而行。百般伎艺仙乐前迎，群宰喜贺当今万岁。远公出得寺门，约行百步已来，忽然腾空而去，莫知所在。相公忧惧，作礼天空，虔诚启告：大师有无边之力，伏原乞舍慈悲，且依君王请命。行行启告，2逦而行。是日也，远公早先至阁门谨取敕旨。于是皇帝知道远公到来，便出宫门，千回瞻礼，万遍虔恭。亦见远公，龙颜大悦，喜也无尽。于是帝曰：朕之小国，喜遇上人降临，国人安泰，皆因和尚。只于大内供养数年，六宫钦仰，五院虔恭。皇帝于和尚处受三皈五戒，无从不依。自从远公于大内见诸宫常将字纸秽用茅厕之中，悉嗔诸人，以为偈曰：
    儒童说五典，释教立三宗，
    视礼行忠孝，挞遣出九农。
    长扬并五策，字与藏经同，
    不解生珍敬，秽用在厕中。
    悟灭恒沙罪，多生忏不容，
    陷身五百劫，常作厕中虫。
    是时大内因远公说偈，尽皆修福。远公忽因一日，忆得阿9如来有言，遂便辞皇帝：臣僧于大内，蒙陛下供养数年，今拟却归庐山，伏乞陛下进止。皇帝闻语，满目泪流，良久乃言和尚曰：朕之小国，总无供养，上人数年，在其内中，朕且无心轻慢。朕虽为人主，滥处乾坤，每谢上人，来过小国。伏原和尚慈罪，更住三、五日间，得之已否？远公曰：若夫涅盘之义，本无攀缘，若有攀缘，皆属妄想。伏原陛下，莫怀惆怅，贫道有原归山。皇帝见他远公语切，便知情意难留，有敕先报六宫，暗里排比祖送。是时皇帝慕恋，辟宰冲冲，合国大臣，同时祖送。
    远公上路，离宫阙，别龙楼，望庐山而路远，睹江河以逍遥。是日远公能涉长路而行，遂即密现神通。远公既出长安，足下云生如壮士展臂，须臾之间，便至庐山。远公也不归旧寺，相去十里已来，于一峻岭上，权时结一草庵。彼中结跏敷坐，便即重寻旧券，再举经声。荏苒之间，又经数月。远公忽望高原，乃援此上。其境峻峰鹤鸣，涧下龙吟，百谷千峰，例皆花发。地平长流之水，园开不朽之花，是如来修行之处。于是远公正坐，入其三昧。然净意澄心，思唯佛道，念浮生不久，想凡世而无堪，便将自性心王，造一法船，归依上界。远公造船，不用凡间料物，也不要诸般，自持无漏大乘，已为揽索，菩提般若，用作构栏，金刚密迹，已为(下阙)

              韩擒虎话本
    会昌既临朝之日，不有三宝，毁坼迦蓝，感得海内僧尼尽总还俗回避。说其中有一僧，名号法华和尚，家住刑州，知主上无道，遂复里经题，直至随州山内隐藏，权时击一茅庵。莫不朝朝转念，日日看经。感得八个人，不显姓名，日日来听。或朝一日，有七人先来，一人后到。法华和尚心内有疑。发言便问：启言老人，住居何处？姓字名谁？姓字名谁？每日八人齐来，君子因何后到？老人答曰：1等不是别人，是八大海龙王，知和尚看一部《法华经义》，回施功德，与我等水族眷属，例皆同沾福利。某等眷属，别无报答，恐和尚有难，特来护助，失来莫怪后到。为随州杨坚，限百日之内合有天分，为戴平天冠不稳，与换脑盖骨去来。和尚若也不信，使君现患生脑疼次无人医疗。某等弟兄八人别无报答，有一合龙膏，度与和尚。若到随州使君面前，已膏便涂，必得痊差。若也得教，事须委嘱：限百日之内，有合臣诏来，进一日亡，退一日则伤。若已后为君，事须再与佛法，即是某等原足。且辞和尚去也。道游言旋，忽然不。
    法华和尚见龙王去后，直到随州衙门。门司入报：外头有一僧，善有妙术，口称医疗，不感不报。使君闻语，遂命和尚升听而坐。发言相问：是某体患生脑疼，检尽药方，医疗不得。知道和尚现有妙术，若也得教，必不相负。法华和尚闻语，遂袖内取出合子，已龙仙膏往顶门便涂。说此膏未到顶门一事也无，才到脑盖骨上，一似佛手捻却。使君得教，顶谒再三，启言和尚：虽自官家明有宣头，不得隐藏师僧，且在某衙府回避，岂不好事。法华和尚闻语，忆得龙王季嘱，不感久住。启言使君：限百日之内，合有天分。若有使臣诏来，进一日亡，退一日伤。若也已后为君，事须再与佛法，即是贫道原足。且辞使君归山去也。使君见和尚去后，心内由自有疑，遂书壁为记。
    前后不经数旬，果然司天太监夜观乾象，知随州杨坚限百日之内，合有天分，具表奏闻。皇帝揽表，似大杵中心，遂差殿头高品直诣随州宣诏。使君蒙诏，不感久住，遂与来使登途进发，迅速不停，直至长安十里有馀常乐驿安下。憩歇才定，使君忽思量得法华和尚季嘱：限百日之内，合有天分，进一日亡，退一日伤。是我今朝现，必应遭他毒手。思量言讫，遂命天使同共商量，后来日朝现。天使唱喏，具表奏闻。皇帝揽表，大悦龙颜。唯有杨妃满目流泪。皇帝亦见，宣问皇后：缘即罪杨坚一人，不干皇后之事。杨妃拜谢，便来后宫，心口思量：阿耶来日朝近，必应遭他毒手。我为皇后，荣得兮为？不如服毒先死，免见使君受苦。思量言讫，香汤沐浴，改换衣装，添一杯药酒在镜台前头。皇后重梳蝉鬓，载画蛾眉，整梳装之次，镜内忽见一人，回顾而觑，原是圣人，从坐而起。皇帝宣问：皇后梳装如常，要酒何用？杨妃蒙问，计从天降，启言圣人：但臣妾一遍梳装，须饮此酒一盏，一要软发，二要贮颜。且图供奉圣人，别无馀事。皇帝闻语，喜不自胜：皇后上自贮颜，寡人饮了也莫端正。杨妃闻语，连忙捧盏，启言陛下：臣妾饮时，号曰发装酒。圣人若饮，改却酒名，唤甚即得？号曰万岁杯。原圣人万岁、万万岁！皇帝不知药酒，捻得便饮。说者酒未饮之时一事无，才到口中，脑裂身死。杨妃亦见，拽得灵榇在龙床底下，权时把敷壁遮拦。便来前殿，遂差内使一人，直到宣诏杨坚。使君蒙诏，一似大杵中心，不感违他宣命，当时朝现，直诣阁门。所司入奏，杨妃闻奏，便令赐对。使君得对，2过、萧墙，拜舞寸呼万岁。杨妃亦见，处分左右：册起使君，便赐上殿。杨坚举目忽见皇后，心口思量：是我今日莫逃得此难。思量言讫，便上殿来。杨妃问言：阿耶莫怕，主上龙归他仓海，念日便作万乘君。杨坚闻语，犹自疑或。若也不信，引到龙床底下，见其灵榇，方可便信。杨坚启言皇后：某缘力微，如何即是？皇后问言：阿耶朝庭与甚人素善？某与左右金吾有分。皇后闻言：缘二人权绾总在手头，何忧大事不成？遂来前殿，差一人宣诏左右金吾上将军胡朗。二人蒙诏，直至殿前，忽见杨坚，心内有疑。皇后宣问：将军知道，与使君有分。主上已龙归仓海，今拟册立使君为君，卿意者何？朗启言皇后：册立则得，争况合朝大臣，如何即是？皇后问言：将军今夜点检御军五百，须得阔刃陌刀，甲幕下埋伏。阿奴来日，前朝自己宣问。若也册立使君为君，万事不言；一句参差，殿前总杀。别立一作大臣，岂不好事！将军唱喏，遂点检御军五百，甲幕下埋伏。迄后来日前朝，应是文武百寮大臣总在殿前。皇后宣问：主上已龙归仓海，今拟册立随州杨使君为乾坤之主，卿意者何？道犹言旋，拂袖便去。应是文武百寮大臣不测涯际，心内疑或。望殿而觑，见一白羊身长一丈二尺，张牙利口，便下殿来，哮吼如雷，拟吞合朝大臣。众人一见，便知杨坚合有天分，一齐拜舞，寸乎万岁。遂乃册立，自称随文。感得四夷归顺，八蛮来降。
    时有金陵陈王，知道杨坚为君，心生不负。宣诏合朝大臣，总在殿前。当时宣问：阿奴今拟与兵，收伏狂秦，卿意者何？时有镇国上将 军任蛮奴越班走出奏而言曰：臣启陛下，且原拜将出师，剪戮后，收下西秦，驾行便去。陈王闻语，依卿所奏。遂拜萧摩诃、周罗侯二人为将，收伏狂秦。二人受宣，拜舞谢恩，领军四十馀万，登途进发。不经旬日，直至锅口下营憩歇。二将商量，两道引军，各二十馀万。萧摩诃打宋、伏、唐、邓。既入界首，乡村百姓具表天。皇帝览表，似大杵中心。遂3钟击鼓，聚集文武百寮大臣，总在殿前。皇帝宣问：阿奴无德，滥处为君，今有金陵陈叔宝便生违背，不顺阿奴，今拟拜将出师剪戮，甚人去得？时有左勒将贺若弼越班走出，启言陛下：臣原请军去得。贺若弼才请军之次，有一个人不恐。是甚人？是即大名将是韩熊男，幼失其父，自训其名号曰擒虎。心生不分，越班走出：臣启陛下：蹄觥小水，争福大海沧波；假饶蝼蚁成堆，傩能与天为患。臣原请军，克日活擒陈王进上，不感不奏。皇帝亦见擒虎年登一十三岁，奶腥未落，有日大胸念，阿奴何愁社稷！拟拜韩擒虎为将，恐为阻着贺若弼；拟二人总拜为将，殿前上自如此，领兵在外，必争人我。卿二人且归私地，后来日前朝别有宣至。迄后来日前朝，合朝大臣总在殿前。遂色金铸印，拜弟杨素为都招罚使，弟二拜贺若弼为副知节，第三韩擒虎为行营马步使。三人受宣，拜舞谢恩。走出朝门，领军三十馀万，登途进发。迅速不停，直到郑州。有先锋马探得，萧摩诃领军二十馀万，陈留下营，具事由回报。上将军杨素闻语，当处下营，升枨而坐。遂唤二将，总在面前。遂问二将：随文皇帝殿前有言，请君克收金陵。如念贼军将迫，甚人去得？若也得胜回过，具表奏闻。将军才问，韩擒虎越班便出，启言将军：擒虎去得。要军多少？要马步军三万五千。便令交付。
    擒虎得兵，进军便起，迅速不停。来到终谋境上，26军便住。擒虎升枨而坐，遂唤一官健只在面前，载三处分：公解探事，一取将军处分，探得军机，速便早机，速便早回，与公重赏。官健唱喏。改换衣装，作一百姓装里，担得一栲栳馒头，直到萧摩诃寨内，当时便卖。探得军机，即便回来。到将军前唱喏便报。擒虎问言：官健，军机若何？官健祗对：马军是海眼皂旗，步人是红旗，胜字田心。大开寨门，一任百姓来往买卖。擒虎闻语，便知萧摩诃不是作家战将。自古有言：军慢即将夭，主慢即国倾。道由言讫，处分儿郎，改换旗号，夜至黄昏，登途便起。云萧摩诃寨廿馀里，偷路而过，迅速不停，来到金陵江岸，虏劫舟舡，领军便过。到得南岸，应是舟舡溺在水中。遂却继自家旗号，显其擒虎之名。引军打劫，直到石头店。人户告急，具表奏闻。陈王揽表，似大杵中心，遂3钟打鼓，聚集文武百寮大臣，总在殿前。陈王宣问：阿奴无德，滥处称尊，今有随家兵士到来，甚人敌得？陈王裁问，时有三十年名将镇国任蛮奴越班走出：臣启大王，不知随家兵士多少？缘擒虎领军三万五千。臣原请军三万五千，不消展陈开旗，闻蛮奴之名，即便降来。陈王闻语，便交点检，勿令迟滞。蛮奴遂领军三万五千，直到擒虎阵面，一齐4旗大啖，色随家兵士交战。虎亦见，领军便来，高声便问：上将姓字名谁？官居何位？将军祗对：某姓任名蛮奴，官职镇国大将这国。擒虎闻言，满目泪流。忆得亡父委嘱：若也已后为将，到金陵之日，有一名将任蛮奴与阿耶同堂学业，传笔抄书。见面之时，切须存其父子之礼。谁知念日相逢！思量言讫，遂乃前来启言将军：但擒虎三5在身，拜跪不得，乞将军不怪。蛮奴闻语，即次便是韩熊男，心口思量：父不得与子交战。问言擒虎：收军却回，蛮奴奏上陈王，差使和同作一礼义之国，岂不好事！擒虎闻语，心生不分，启言将军：但某面辞随文皇帝之日，克收金陵。一事未成，回去须得三般之物，进上随文皇帝，即便却回。蛮奴闻语：弟一要何物？擒虎答言：某弟一要陈家地理山河、人户数目，既便却回。蛮奴言：此缘小事，后某奏上陈王。蛮奴问言：弟二要何物？擒虎答曰：某弟二要兵马库藏，赏设三军，即便却回。蛮奴问：弟三要何物？擒虎答言：某弟三要陈叔宝首进上随文皇帝，即便却回。蛮奴闻言，知子无礼，忽然大怒。擒虎亦见，拔剑便赫，问言将军：但擒虎手内之剑，是随文皇帝殿前宣赐，上含霜雪，临阵交锋，不识亲疏。蛮奴闻语，回马遂排一左掩右夷阵，色随家兵士交战。擒虎亦见，破颜微笑，问言诸将：还识此阵？诸将例皆不识。但擒虎虽在幼年，也曾博揽亡父兵书，此是左掩右夷阵。见前面津口红旗，下面总是鹿6，里有7勾搭索，不得打着，切须记当。见右夷阵上，人员较多，前头总是弓弩。擒虎有令：4旗大啖，旗亚齐入；若一人退后，斩杀诸将，莫言不道！言讫，4旗大啖，一齐便入。此阵一击，当时瓦解。蛮奴领得战残兵士，便入城来。阵王闻语，大怒非常，处分左右，令交把入。横拖倒拽，直到殿前。责而言曰：叵耐遮贼，临阵交锋，识认亲情，坏却阿奴社稷。败军之将，腰领难存，亡国大夫，罪当难赦。拖出军门，斩了报来。任蛮奴不分，册起头稍：合负大王万死，乞载请军，与随家兵士交战。陈王闻语，念见名将郎大功动，处分左右，放起头稍。蛮奴拜舞谢恩，奏而言曰：臣原请军，教与随家兵士交战，得胜回过，册立大王，面南称尊，不是好事！阵王闻语，便交点检在城兵士，便令交割。蛮奴领军，心生不分，从城排一纪龙出水阵，直至随家兵士前，旗大啖，便索交战。擒虎亦见，破颜微笑，或遇诸将，蛮奴是即大名将，乍输心生不分，从城排一大阵，识也不识？诸将启言将军：但某即知用命，不会兵书，将军若何？擒虎闻语，但某虽自年幼，也揽亡父兵书，若逢引龙出水阵，须排五虎拟山阵。道由言讫，此阵便圆。缘无将来头，心生疑或。回睹此阵，虎无爪牙，争恐猛利？遂抽衙队弓箭五百人，已安爪牙。排此阵是甚时甚节？是寅年、寅月、寅日、寅时。此阵既圆，上合天地。蛮奴亦见，失却随家兵士，见遍野总是大虫，张牙利口，来吞金陵。蛮奴心口思惟：若逢五虎拟山之阵，须排三十六万人伦枪之阵，击十日十夜，胜败由未知。我把些子兵士，似一斤之肉，入在虎牙，不蝼咬嚼，博8之间，并乃倾尽。我闻功成者去，未来者休，不如倒戈御甲来降。思量言讫，莫不草绳自缚，黄麻半肘，直至将军马前。擒虎亦见，处分左右，册起蛮奴：拒辞敌者煞，来投便是一家。容某奏上随文皇帝，请作叔父恩养，即是擒虎原足。道由言讫，领军便入城池。阵王见随家兵士到来，遂乃波逃入一枯井，神明不助，化为平地。将士亦见，当下擒将，把在将军马前。责而言曰：叵耐遮贼，心生违背，搅乱中原，今日把来，有甚理说！陈王被责，杜口无词。遂陷居而再，同朝随文皇帝。迅速不停，直到新安界首。有先锋使探得周罗侯领军二十馀万，拟劫本主。擒虎闻言，遂命阵王责而言曰：事君违背，于天不9，先斩公首，再居中营，后周罗侯交战。阵王闻语，启言将军：容某修书与周罗侯降来，岂不好事。擒虎闻语，便令修书。阵王书曰：阿奴本在金陵之日，地管伍拾馀州，三百馀县，握万里山河，权军百万，便拟横行天下，自号称尊。不知擒虎兵士到来一击，当时瓦解，当下擒将。假饶卿虽自权军，不得与随家交战。若也心中疑或，于天不9。今阵王书到周罗侯手内开坼。修书既毕，遂差一小将直至罗侯寨内送书。罗侯得书，满目泪流，心口思量：我主上由自擒将，假饶得胜回戈，功归何处？思量言讫，大凡男子，随机而变，不如降他。先送二十万军衣甲，然后草绳自缚，直到将这国马前。启而言曰：某缘是败军之将，死活二途，伏乞将军一降。擒虎闻言：或遇将军，拒敌者煞，来投便是一家。既得主将二人，登途进发，星夜不停，同朝随文皇帝。皇帝揽表，大悦龙颜，便令赐对。擒虎得对，先进上主将二人，然后2过萧墙，拜舞寸呼万岁。皇帝亦见，大悦龙颜，赐卿且归私地憩歇，后杨素到来，别有宣至。擒虎拜舞谢恩，走出朝门，私宅憩歇。前后不经旬日，杨素战萧摩诃得胜回过，直诣阁门。所司入奏，皇帝闻奏，便令赐对。杨素得对，2过萧墙，拜舞寸呼万岁。皇帝亦见，遂诏合朝大臣，总在殿前。色金铸印，遂拜韩擒虎为开国公，遥守杨州节度。第二拜杨素东凉留守。第三赐贺若弼采罗绫、金银器物。三将受宣，拜舞谢恩，走出朝门，各归私地。
    前后不经旬日，有北蕃大下单于遂差突厥首领为合，直到长安，遂色随文皇帝交战。皇帝闻语，聚集文武百寮大臣，总在殿前。皇帝宣问：单于色寡人交战，卿意者何？皇帝才问，蕃使不识朝仪，越班走出：臣启陛下，蕃家弓箭为上，赌射只在殿前。若解微臣箭得，年年送贡，累岁称臣。若也解箭不得，只在殿前，定其社稷。皇帝闻奏，即在殿前，遂安射垛，画二鹿，便交赌射。蕃人一见，喜不自胜，拜谢皇帝，当时便射。箭发离弦，抛同劈竹，不东不西，恰向鹿脐中箭。皇帝亦见，宣问大臣：甚人解得？时有左勒将贺若弼：臣原解箭。皇帝闻语：依卿所奏。贺若弼此时臂上捻弓，腰间取箭，答疾当弦，当时便射。箭既离弦，抛同雷吼，不东不西，去蕃人箭阔便中，从10至镞，突然便过，去射垛十步有馀，入土三尺。蕃人亦见，惊怕非常，连忙前来，侧身便拜。擒虎亦见，责而言曰：叵耐小兽，便意生心，扰乱中原，如念殿前，有何理说？蕃将闻语，惊怕非常，当时便辞，登途进发。随文皇帝亦见，遂差韩擒虎为合和番。擒虎受宣，拜舞谢恩，面辞圣人，与蕃将登徒进发。
    前后不经旬日，便到蕃家界首。单于接得天使，升枨而坐。遂唤三十六身雕落雁，供养天使。王子唱喏，一时上马。忽见一雕从北便来，王子亦见，当时便射。箭既离弦，不东不西，况雕前翅过。单于亦见，忽然大怒，处分左右，把下王子，便擗腹取心，有挫我蕃家先祖。天使亦见，方便来救，启言蕃王：王子此度且放，但某原请弓箭，射雕供养单于。单于闻语，遂度与天使弓箭。擒虎接得，思惟中间，忽有双雕，争食飞来。擒虎一见，喜不自胜，祗揖蕃王，当时来射。擒虎十步地走马，二十步把臂上捻弓，三十步腰间取箭，四十步搭阔当弦，拽弓叫圆，五十步翻身背射。箭既离弦，势同劈竹，不东不西，况前雕咽喉中箭，突然而过，况后雕僻心便著。双雕齐落马前。蕃王亦见，一齐唱好。天合接势便赫：但擒虎弓箭少会些些，随文皇帝有一百二十指11射雁者，尽总好手。蕃王闻语，连忙下马，遥望南朝拜舞，时呼万岁。拜舞既了，遂拣细马百疋、明驼千头、骨咄12 13糜鹿麝香盘缠天使。擒虎便辞，登途进发。前后不经旬日，便达长安，直诣阁门。所司入奏，皇帝闻语，便令赐对。擒虎得对，2过萧墙，拜舞时呼万岁。皇帝亦见，喜不自升，遂赐擒虎锦采罗纨、金银器物、美人一对，且归私地憩歇，一月后别有进止。擒虎拜舞谢恩，便来私定憩。
    前后不经两旬，忽觉神思不安，眼14耳热，心口思量，升厅而坐。坐由未定，惚然十字地裂，涌出一人，身披黄金锁甲，顶戴凤翅头毛，按三丈头低高声唱喏。擒虎亦见，当时便问：公是甚人？神人答曰：某缘是五道将军。何来？夜来三更奉天符牒下，将军合作阴司之主。擒虎闻语：或遇五道大神，但某请假三日，得之已否？五道大神启言将军：缘鬼神阴司无人主管，一时一刻不得。擒虎闻语，惚然大怒，问：你属甚人所管？某属大王所管。擒虎责言：不缘未辞本主，左胁下与一百铁奉。五道将军闻语，得浃背汗流。臣启大王，莫道三日，请假一月已来辞本主，，右胁下与一百铁奉。五道将军闻语，得浃背汗流。臣启大王，莫道三日，请假一月已来总得。擒虎处分五道将这国：速去阴司点检鬼神，后弟三日祗候。五道将军唱喏影灭身形。擒虎见五道将军去后，遂写表闻天，具事由奏上随文皇帝。皇帝揽表，惊讶非常，宣诏擒虎，直到殿前。缘朕之无德，滥处称尊，不知将军作阴司之主，阿奴社稷若何？擒虎奏曰：臣启陛下，若有大难，但知启告，微臣必领阴军相助，皇帝闻奏，遂诏合朝大臣内宴三日，只在殿前与擒虎取别。恰到第三日整歌欢之次，忽有一人著紫，忽见一人著绯，乘一朵黑云，立在殿前，高声唱喏。擒虎亦见，殿前立者甚人？当时祗对：某缘二人是天曹地府，来取大王，更无别事。擒虎闻语：且赐酒饭管领，且在一边。二人唱喏，各归一面。擒虎且与圣人取别，面辞合朝大臣。来入自宅内，委嘱妻男、合宅良贱：且辞去也。道由言，便奔床卧，才著锦被盖却，摸马举鞍，便升云露，来到随文皇帝殿前：且辞陛下去也。皇帝亦见，满目泪流，遂执盏酹酒祭而言曰。画本既终，并无抄略。

    叶净能诗
    (前缺)会嵇山会叶观中女见悉解符录，后依太上老君之教，净能一见慕之，便即留意，住在观内，一道仕。日夜精修，勤若而学。长年廿，便入道门。身为樗冠黄被，卷不离手，志咸敢神，遂得神人而见，净能亦不知何处而来。书云：净能年幼，专心道门，感得天罗宫帝释，差一神人送此符本一卷与净能，令净能志心勤而学，勿遣人知也。得成，无所不遂。尊师忽要升天，须去即去，须来便来。推五岳即须臾，喝太阳海水，时向逆流，通幽动微，制约宇宙，造化之内，无人可皆。若不志道法之玄，心都被符所损。天上天下，一切灵祗名字，留在此符本之中，吾亦不能言。忠人知天文，辞尊师去后，于大罗天中为期相见。须臾之间，净能不见神人。当时倾心在道，更无退心。便开符读之，脚下分明，悉住鬼神名字，皆论世上精魅。不禁小耶，忽要拔地移山，即合一神符。净能便于会嵇山内精法，人应天门，下通地理，天下鬼神，尽招将，神无有不伏驱使。净能便于会嵇令人鬼神驰魅，无不遂心，要呼便呼，须使便使。若在道精熟，符录最绝，宇宙之内，无有过叶净能者矣。况且道士美貌清畅，情伤宽闲，若至太处，性同暖急，一旦意欲游行，心士只在须臾，日行三万五万里。若不餐，动经三十五十日，要餐顿可食六七十料不足，或即隐身没影，便即化作一百个人。
    今乃愚唐朝天子，三皇五帝开辟以来，未似我玄宗皇帝圣明，朝庭卿相言无诵佞。帝号开元。自帝每修道者，敕命天下修造尊容，并及观舍殿，称崇道教。净能自会嵇山适长安留名。行经数日，大罗王化作一河水，其河阔五里已来，又无桥船渡人之处，而试净能。遂书符一道抛向水中。其河枯竭，净能即行。经数日，得至华州华阴县东五里已来。其年四月，选悉皆赴任。有常州无锡县令张将妻及男女于华岳神前过。其张令将屯酒脯驼马奠祭岳神求福。适会此日岳神在庙阙第三夫人，放到店中，夜至三更，使人娶之。三更三点，忽尔卒亡。悬令不知是岳神将娶，号天大哭，情缠绵。其净能在于侧近店上宿，忽闻哭声甚切，净能遂问：何故哭？张令曰：其夜妻子卒亡。净能曰：必被岳神取也。欲与张令妻再活。张令曰：启尊神，若化救得再活，煞身乃不敢有违。15其尊师命矣。净能问长官曰：夫人莫先疾病否？张令曰：先无疾病，只到此门有亡。净能救护，誓不辜恩。净能遂取笔书一道黑符，吹向空中，化为着黑衣神人，疾速如云，即到岳神庙前。门人亦见，走报岳神曰：太一使至。岳神便屈使人直入殿前，言：太一传语，因何辄取他生人妇，离他夫妻，失其恩爱？岳神启使人曰：皆奉天曹疋配，与之作弟三夫人，非关太一之事。乃使回，但依此谘报。使人唱喏，劣时却回，具依岳神言语谘说。作色愠然，又取朱笔书符，吹向空中，化作一使人，身着朱衣，倾刻之间使至。岳神趋走下展，祗对使人。使人曰：不取他生人妇为妻，太一极怒。今取张令妻何处？岳神启言使人曰：岂敢专擅取他生人妇为妻，皆逢天曹疋配，伏惟使者照知谘说，即劣恩幸。使人曰：莫为此女人损着符君性命，累及天曹！岳神曰：伏惟太使善为分疏，终不敢相负。使人回至店中见净能，具传岳神言语，云皆奉天曹疋配，为定三夫人，非敢专擅，净能闻说，作色重容，怒使人曰：大不了事！16大一边。又取雄黄及二尺白练绢，书道符吹向空中，化为一大将军，身穿金甲，17上兜鍪，身长一丈，腰阔数围。乃拔一剑，大叫如赫，双目赫然，犹如雷制。展转之间，便至岳神庙前。其时张令妻入，正拜堂次，使者高声作色：咄！这府君！因何取他生人妇为妻，太使极怒，令我取你头来！都不容岳神分疏，拔剑上殿，便拟斩岳神。岳神见使者上殿，忙惧不已，莫知为计，劣时便走。诸亲向前，哀析下拜，使但任将张令妻去。亲情清报府君，不用留此女人，致他太一嗔怒。岳神自趋走下展，长跪设拜哀析。使者劣时却领张令事归衣店内，不经时向中间，张令妻即再苏息。报言夫：我在岳神前拜堂之次，忽有一将军，身穿金甲，17上兜鍪，拔剑上殿，拟斩岳神，岳神怕他，而乃放妾却回。张令见妻所说，喜悦自胜，遂与妻同礼谢净能，启言：尊师救得妻子再活，恩重岳山，未委将何酬答？张令遂于笼中取绢廿疋上尊师。张令曰：唯置得此绢，未免贫自孤遗。令身与妻子即合启为奴仆，以谢恩私，伏望尊师特收薄礼。净能曰：道之法门，不将致物为念，不求色欲之心，不贪荣贵，唯救世间人疾病，即是法门。以长官夫妇情深，净能救其性命，但劣赴任，将绢以充前程，无使再三。净能西到长安，自有财帛。妻遂拜辞净能。
    净能曰了，即策杖寻途。不经旬日，便至长安。且见玄都观内安置，徒经一月，不出院内，只是弹琴长啸，以畅其情。观家奴婢，往往潜看，不见庖厨，亦无餐啜之处。五三济流参谒问其道术，净能且说符录之能，队其精魅妖邪之病，无不可言矣。遂出一人之口，入万人之耳，不经信宿，长安两市百姓，悉知玄睹内一客道士解医疗魅病，兼有符录之能。劣时策贤坊百姓康太清有一女年十六七，被野狐精，或哭或笑，或走或坐，或出街中乱走，即恶口骂詈人。时有继人报康太清曰：玄都观内有一客道士，解酱野狐之病。康太清闻说，与妻相随，同诣观中院内，礼拜净能，且论疾状，辄投尊师救疗，葬不辜恩。净能曰：此病是狐之病，欲得除喻，但将一领毡来，大钉四枚，医之立差。康太清劣时便归，取毡一领及钉，并引女子，同至观中。净能见女子，便知是野狐之病。净能劣时左手持剑，右手捉女子，斩为三断，血流遍地。一院之人，无不惊愕。康太清夫妇号天叫地，高声唱走，捉悬门告玄都观道士把剑煞人。净能都不忙惧，收毡盖着死女子尸，钉之内四角，血从毡下交流，看人无数，皆言帝城之内敢有此事，谁不叫呼。净能却于房内弹琴长啸，都不为事。须臾，捕贼官及捉事所由等齐到净能院内，问：煞人产可在？净能于房内报之：在此！官人何必勿 ！净能疗野狐之病，闲人无知，亡说煞人。官人回问，康太清启言官人曰：在毡底一人。其官人见毡下血流傍地，语净能曰：煞人处目验之？取此行粗疏法令。捕贼官遂处分所由，揭毡验之，曰：康太清女子为野狐病并卧，女子菀然无损，野狐斩为三断。捕贼官见人，情思愕然。康太清夫妻匐匍作礼，其女魅病，劣时便除。捕贼官且事由申上尹，到观中观自礼揭，然问姓名，瞻仰之极。尹言其异圣事，录表秦闻。
    开元皇帝好道，不敬释门，遂命中使至玄都观内宣进止，诏净能。奉诏行，直至殿前，皇帝亦见，净能便说道法，清虚微妙，深怀圣情。皇帝意乐长生不死之术，净能奏曰：有符录之升天地，除其精魅魍魉妖邪之病；合陈神丹，子得阻。陛下若求志里长生不死之法，亦将易矣。玄宗闻净能所奏性意悦然，谓净能曰：原为弟子，尊师与朕为师。且于观内安置。观家敕选一院，每日令人祗拟。皇帝日亲自驾幸叶净能院内，论其道法。及朝庭卿相，无不欲往。百姓已来，皆崇道教。
    忽于一日，皇帝意欲求仙，诏净于大内顾闻。净能奏曰：臣与陛下摇采仙药去。净能一身兀在观，化为身与陛下取仙药。行至殿塘江，见水深林林，广阔莫恻其涯。江上有恶蜃，舟舡不敢过之。净能道书符一道，抛向江中，其江水泛澄，三月漂其恶蜃于沙滩之上。净能亦见，劣时斩为三断。便过其江，取得仙药，进上皇帝。皇帝大悦。唯高力士不信是仙药，遂奏曰：臣恐此药非是真药，臣拟试之。皇帝曰：何地而试？力士奏曰：臣拟萧墙之内堀地道，打五百面鼓。陛下诏净能，言大内有起，尊师如何除剪？皇帝依奏，力士便使人堀地道成，内打五百面鼓。皇帝便诏净能，奉诏至殿前。皇帝赐上殿，便言大内有妖之声。净能一奉进上除鼓之声，索水一18，对皇帝前便撰之，作法。水亦离口，云务头暗，化作大蛇，便入地道。眼如悬镜，口若血盆，毒气成云，五百人悉皆作曾寒灾声，不敢打鼓。净能既闻声绝，奏曰：臣奏陛下，不是鼓之声。皇帝曰：不是娇鼓之声，是何物声？净能奏曰：陛下试臣符录之功，令人打鼓。皇帝闻奏，惭见净能，归观内。
    前后三日，皇帝诏净能于大内饮宴，作乐动箫韵。时嘱初秋之月，凉风渐侵。大内宴赏，与宝刀玩乐，同饮数巡，歌吹滨汾。皇帝心不欢悦，谓净能曰：朕今饮宴，都不似天师有章令，使宴乐欢娱。净能承其帝命，抽身便起，只对殿西角头一个剑南蛮书瓮子，可授石已来，净能移心作法，暗求欢要乐，帝心娱情在炙。于是净能怀中取笔，便于瓮上画一道士，把酒盏饮，贴在瓮子上，其瓮子便变作一个道士，身长三尺，还着樗冠黄被，立于殿西角头。净能奏曰：臣见陛下饮似不乐，臣与陛下邀得一个饮流，此席的毕欢矣。皇帝闻，谓净能曰：是何饮流，性得朕意？净能奏曰：还是一个道士，妙解章令，又能饮宴，论今说古，无有不知，多解多能，人问皆晓。陛下诏道士，道士奉奏诏从殿西角趋而直至殿前，口口称臣。玄宗亦见，龙颜大悦，妃妃19女，悉皆欢笑。其道士朝仪不失，皇帝便赐升殿，与朕接坐问答。帝又问：尊师饮户大小？净能奏曰：此尊大户，直是饮流，每巡可加三十五十分，卒难不醉。其道士巡到便饮，都不推辞。皇帝极欢，同坐与合，妃20 19女，皆欢三升。道士被劝校多，巡巡不阙。从已时饮至申时，道士饮一石已来，酒瓮子恰荡。樽中有酒五升，净能意逞道士，奏曰：陛下席欲散，馀酒拟欢尊师，伏望陛下允臣所奏。皇帝曰：依奏。酒便赐尊师，其道士若不推辞，奏曰：臣恐失朝仪而亏礼度。净能曰：知上人是大户，何用推辞？道士奏曰：其酒已劣，贯饮不得。净能见苦推辞，对皇帝前乃作色怒：恩此道士，终须斩首！皇帝曰：他有何罪21，忽而斩之？净能奉曰：缘伊逅我极。皇帝依奏，令高力事取剑斩道士。头随剑落，抛在一边：头元是酒瓮子盖，身画瓮子身，向上画上个道士，贴符一道。缘酒瓮子恰满便醉。皇帝见一大笑，妃20共贺帝情，应内人惊笑不已。高力士再三瞻瞩不分，重观恣嗟。玄宗皇帝及朝庭大臣欢净能绝古超今，化穷无极，暴书符录，圣幽玄，人问罕有，莫恻变现，与太上老君而异矣。
    玄宗倾心好道，专意求仙，露胆披肝，思望长生。又贪采符录之妙。皇帝又夜梦见一神人送龙肝来，帝谓神人曰：此肝自何而来？神人曰：上界令神送来！皇帝梦里得龙肝，其味甚美，忽然惊校，都无一物。皇帝思梦，便诏净能问之。净能奏曰：陛下合得龙肉吃。皇帝曰：何以得之？净能奏曰：索水一盆。横剑其上，作法书符一道，抛着盆中，云露斗暗，良久中间，露收云散，空中有一神人，送龙腿一双，可重三十馀斤。净能收得，进上皇帝。皇帝见龙肉，大悦龙颜。朝庭将相具言：自古未有似净能者也！
    开元十三年，天下亢旱。皇帝乃诏百僚：皇帝关外亢旱，关内无雨，卿等如何？有宰相22宗奏曰：陛下何不问叶净能求雨？皇帝闻，便诏净能对。奏诏直至殿前。皇帝曰：天下亢旱，天师如何与朕求雨，以救万姓？净能奏曰：与陛下追五岳神问之。皇帝曰：便与问。净能对皇帝前便作结坛场，书符五道，先追五岳直官要雨。五岳曰：皆犹天曹。净能便追天曹。且言：切缘百姓抛其麦米饼，在其三年亢旱。净能曰：缘皇帝要雨，何处有馀雨，速令降下。天曹曰：随天有雨。叶尊师便令计会五岳四渎，速须相将下雨。前后三日雨足，石谷丰熟，万姓歌谣。
    至十四年，皇帝大赦天下，一任百姓点灯供养。诸官看灯，非常作乐。又有敕令：坊市百姓，一任点类，勿令禁夜。看灯却回大内，净能问：诸州悬皆如此否？净能奏曰：蜀都有灯，供养至极，伏恐京国不如。皇帝又问：剑南去此多少？净能奏曰：去此三千里。皇帝问曰：如何知彼？净能奏曰：臣适来从彼看回。陛下不信臣所奏曰，自去即难，与臣同往，斯须便到。皇帝曰：脱将朕去，复何侍从，几人同行？净能曰：可一与人也。皇帝曰：复著何色衣服？净能奏曰：供奉之类，尽著素衣。皇帝曰：便令高力士等火急装束，速与卿等同往剑南看灯。高力士等面奉进上，当时23枇装束，于是作法，便将皇帝及左右随驾等，同往剑南看灯。疾似飞云：申如电制。皇帝侍从行时便到剑南，巡楞街衢，同游诸处。又见坊市点灯铺设，供养交横，音乐至极，深悦帝情。净能又将皇帝于蜀王殿上随驾同观，遂令奏乐数曲。皇帝谓净能曰：天师，夜更深，朕拟却归长安。净能奏曰：陛下念日游蜀川，未能周遍，若欲归京，如念便行。净能再奏曰：陛下驾境此郡，须交蜀郡之知看灯，于蜀王殿上奏乐。帝曰：如何令人得之朕自看灯来？净能奏曰：陛下须留一事着体之衣于蜀王殿上。后节度使必遣人搜殿，见此汗衫子，必差人进来。陛下然谓朕自看灯作乐，故留汗衫子，以为不戮。即蜀人及宙宇百姓咸知陛下看灯，岂不善矣。皇帝遂留衣--少汗衫子一领在蜀王殿上。净能见皇帝留衣，便作法，须臾之间，相将到长安。净能奏曰：此大内。皇帝展转怀丑求道仙，欢净能是事莫侧其渥，符录天下每不可比。皇帝专心求长生不死之术，忽闻大内打四下四下鼓，更漏分明，皇帝回报净能：天师且归观内，明晨净能见朕。净能奉敕，便归观内。皇帝与高力士说曰：蜀中路远，阻隔山河。臊息之间，及都州郡。其夜节度使及官寮百姓等又闻界王殿上作乐，直至天明，蜀郡人深怪，倍加搜狱，疑是异人，捕逐纷纭，恐是精怪。又收得少汗衫子一领，数日寻逐，都无踪由。剑南节度使不敢隐，便录表闻奏，言异事，谨差幕府兼御史中承翟常进表。不经旬日，即到长安。皇帝览表，展在玉案，赞之一遍。又见汗衫子，龙颜大悦，24知不戮。皇帝亲问事宜，使人具言：正月十五日夜二更，车马侍从尽著白衣，得有一百馀人，向蜀王殿上作乐，曲终便去。遗却汗衫子一领，搜狱更无踪由，是此异详，本使勒臣奏闻。皇帝谓翟常曰：昨正月十五日夜，朕与叶净能及随驾于蜀王殿上憩歌，故令奏乐。收畅曲罗，及归回，恐蜀郡不知朕之游看，故遗汗衫子。卿速报本使。朕自别有优赏诏。翟常拜辞皇帝，便即登途。欢心弈，雨露身，六亲增荣，九族咸庆。不经旬日，即至蜀中，具言如命。剑南人吏百姓，皆言皇帝通神宇宙，天下周游，非论蜀川境，诸州府不敢辄行法令。
    皇帝每日亲问净能道法，净能时时进法，皇帝每事不遗。忽于一日，皇后无子，拟求净能。曰：妾闻叶净能法述通神，妾欲求子，不敢不奏。皇帝便诏净能问曰：朕未登极之日，即有皇后；及至登极已来，全无子息。天使兹流，为朕求一子，在其国计，朕与皇后，不敢有负天师。净能奏曰：田女盖缘宿运，净能何以求之？净能乃问天曹，牒地府。净能便对皇帝书符，吹向空中，当时化为神，便乃升天。又书符牒问地府。须臾天曹地府同报曰：皇后此生不合有子。净能具奏。
    八月十日夜皇帝与净能及随驾侍从于高处既月。皇帝谓净能曰：月中之事，其可恻焉？净能奏曰：臣说亦恐无益，臣原将陛下往至月宫游看可否？皇帝曰：何以得往？净能奏曰：陛下自行不得，与臣同往，其何难哉！皇帝大悦龙颜。皇帝曰：可将侍从同行。净能奏曰：剑南看灯，凡人 之处；月宫上界，不同人间。缘陛下有仙分，其可暂往。皇帝又问曰：复著何衣服？净能奏曰：可著白锦绵衣。皇帝曰：因何著锦绵衣？净能奏曰：缘彼是水晶楼殿，寒气凌人。皇帝装束便行。净能作法，须臾便到月宫内观看。楼殿台阁，与世人不同；门窗牖，全殊异世。皇帝心看楼殿，及人重门，又见楼处宫阁直到殿，皆用水精琉璃玛瑙，莫恻涯际。以水精为窗牖，以水精为楼台。又见数个美人，身着三殊之衣，手中皆擎水精之盘，盘中有器，尽是水精七宝合成。皇帝见皆存礼度。净能引皇帝直至娑罗树帝看树，皇帝见其树高下莫恻其涯，枝条直赴三千大世界。其顺颜色，不异白银，花如同云色。皇帝树下徐行之次，25躇暂立，冷气凌人，雪凝复骨。谓净能曰：寒气其冷，朕欲归宫。净能奏曰：与陛下相随游戏，甚是仙华，不并下方，陛下不用匆匆，且从容玩月观看，然乃却回，岂不善矣皇帝倚树，转觉凝寒，再问净能：朕今忍寒不得，原且却归，若更须臾，须恐将不可。净能再问帝说，不觉哂然，便乃作法，须臾却到长安。皇帝专心求法，合掌向前，启言天师：示朕道法，尽朕一身，永受天录，与朕为师。净能奏曰：微臣法，皆是符录这这功，岂堪传受。皇帝至明晨，群臣朝参，帝曰：朕昨夜三更，与叶天师同往月宫观看，见内外清霄迥然，楼展台阁悉异，皆是七宝装饰。群臣共驾皇帝：三皇五帝周秦以来，未有似陛下者也。若道教通神，符录绝妙，天下无过叶天师耶。皇帝遂命太史官枇在唐录。
    后经数日，净能见大内一宫人美貌殊绝，每见帝宠。净能遂归观内，书一道符，变作一神。神人每至三更，取内人来于观内寝，恰至天明，却送归宫。日来月往，已经半年，美人昏似醉，都不觉知。忽奏皇帝曰：今有孕，惟候其产难，不敢不奏。皇帝闻奏，当知即是净能作法令人取之。便令美人勿说于人。皇帝诏高力士商量，拟于大殿内煞净能。净能于观内早知之。皇帝为高力士曰：叶净能移山覆海，变动乾坤，制约宇宙，升虚空而自在，变化无难，朕拟煞之，恐将难矣。卿有何计，与朕煞之？力士奏曰：叶净能升云来往，皆因符录之功。今因大殿内设计欲谋煞之，净能何以得知？陛下但诏净能上展赐坐，展后蜜排五百口剑，陛下洋洋问法，净能道法之次，洋洋振龙威，臣暗点号，五百人一时攒剑上殿，而必煞之。皇帝曰：A春 计甚善。力士既奉进言，遂于金吾杖取百人及剑，悉知雪霜，伏于殿后，不令人知。皇帝遂诏净能。早知伏剑殿后，都不为事。既至殿前，皇帝赐坐，说其道法。皇帝曰：便有何法？净能知皇帝福问述法，其数极多，陛下若拟遍问之，卒无理尽，臣所见只可如斯。皇帝问净能奏，悖然作色，大怒龙威。高力士便遣五百人一时上殿，拟斩净能。见五百人拔剑上殿，都不忙惧，对皇帝前缓步徐行，吾亦不将忙矣！五百人一时举剑，俯临净能。净能思心作法，即变身入殿柱中，莫睹踪由。皇帝惊忙，绕柱数匝看之，连声便唤：天师！天师！朕无此意，高力士起此异心，幸原天师察朕成素。净能于柱内奏曰：本原尽陛下一世，谁知陛下中道起此异心！皇帝遂遣高力士把剑削柱看之。高力士奏敕削柱。其柱约一半已上，转起分明，全无净能踪由。净能柱内又奏：臣且归大罗天去也！皇帝与高力士见一条紫气升空而去。皇帝追悔不信，朝庭将相皆言皇帝匆匆纳力士之，致使天使不住人间，却归于上界，盖非净能之过矣。
    皇帝自此之后日夜思慕，寝食不安。旬日之间，中使蜀川一百馀里已来，忽见净能缓步徐行。净能见使人，高声便唤：使人且住。使人闻唤，下马离鞍，向前礼拜，问天师且去，来日圣宫万福。天师曰：何得至此间？净能曰：我要归大罗宫去来日匆匆，不及辞皇帝。使人与净能传语启陛下，净能在路，不及修表，伏惟陛下照宗。若欲得与臣再相见，须待海竭河枯，山移地没。言讫，倾刻之间并不相见。其使人遂归赴阙庭，见皇帝先奏其蜀川事由，后奏臣从剑南回日，去蜀川一百里路，逢叶净能缓步徐行，唤臣传奏陛下：来日匆匆，不及辞陛下，兼缘在路，不及修表。陛下若欲得相见，须待山移地没，海竭河枯。今臣口奏，不也不奏。皇帝闻净能附使人所奏，临殿而望蜀川，满目流泪而大哭曰：
    朕之叶净能，世上无二。道教精修，清虚玄志。练九转神丹，得长生不死。伏之一粒，较量无比。元始太一神府，卿能运动天地。要五曹唤来共语，呼五岳随手驱使。造化须移则移，乾坤要止则止。亦能符朕月宫观看，伏向蜀川游戏。朕与异心，干戈伦矣。呼之上殿，都无志畏。问之道术，奏言无比。锋刀遍身，投形柱里。相之无处，宁知其意。剑南使回，他早至彼。今传口奏，能存终始。朕实辜卿，原卿知意，遥望蜀川，空流双泪。开辟已来，一人而已。与朕标题，烈于清史。

    燕子赋
    仲春二月，双燕翱翔，欲造宅舍，夫妻平章，东西步度，南北占详，但避将军太岁，自然得福无殃。取高头之规，垒泥作窟；上攀梁使，藉草为床。安不虑危，不巢于翠幕；卜胜而处，遂托弘梁。铺置才了，暂往坻塘。乃有黄雀，头脑峻削，倚街傍巷，为强陵弱，睹燕不在，入来以1掠。见他宅舍鲜净，便即穴白占着。妇儿男女，共为欢乐。自夸楼猡：得伊造作，耕田人打兔，2履人吃3，古语分明，果然不错。硬努拳头，偏脱胳膊，燕若入来，把捧撩脚。伊且单身独手，喽我阿莽蘖斫！更被唇口嗫嚅，与你到头尿却。言语脚拽，妇下口4。燕子被打，可笑尸骸。头不能举，眼不能开。夫妻相对，气咽声哀：不曾触犯豹尾，缘没横罗鸟灾？遂往凤凰边下牌分析。燕子单贫，造得一宅，乃被雀儿强夺，仍自更著恐吓，云：明敕括客，标入正格。阿你逋逃落籍，不曾见你膺王役。终遣官人棒脊，流向儋、崖、象、白。云：野鹊是我表丈人，5鸠是我家伯，州县长官，瓜罗亲戚。是你下牒言我，恐你到头无益。火急离我门前，少时终须吃掴。燕子不分，以理从索。遂被撮头把拽，捉衣扯擘，撩乱尊拳，交横秃剔。父子数人，共相敲6。燕子要，伤毛坠翮，起止不能，命垂朝夕。伏乞检验，见有青赤，不胜冤屈，请王科责，凤凰云：燕子下牒，辞理恳功；雀儿豪横，不可称说。终须两家，对面分雪，但知臧否，然可断决。专差7往鹩捉。
    7鹩奉命，不敢久停，半走增聚，疾如奔星。行至门外，良久立听。正闻雀儿，窟里语声。雀儿云：昨夜梦恶，今朝眼8，若不私斗，却被宫嗔。比来徭役，恶徵应频，多是燕子，下牒申论。约束男女：必莫开门，有人觅我，道向东村。7鹩隔门遥唤：阿你莫漫辄藏，向来闻你所说，急出共我平章。何为夺他宅舍，仍更打他损伤？凤凰令遣追捉，身作还自祗当，入孔亦不得脱，任你百种思量。雀儿怕怖，悚惧恐惶；家中大小，亦总惊忙。遂出跪拜7鹩，唤作大郎二郎：使人远来大冲热，且句窟逐凉。卒客无卒主人，暂坐撩治家常。7鹩曰：者汉大痴，好不自知，恰见宽纵，苟图过时。饭食浪道，我亦不饥。火急须去，恐王怪迟。雀儿已愁，贵在延留，迁延不去，望得脱头。乾言强语，千祈万求：通融放到明日，还有些些束修。7鹩恶发，把腰即9。雀儿烦恼，两眉不皱。言擒去，须臾到州。
    凤凰遥见，问是阿谁。便即低头跪拜，口称：百姓雀儿，被燕谤夺宅，昨日奉王贴追，匐匐奔走，不敢来迟。燕子下牒，并是虚辞，眯日早下，请王对推。凤凰云：这贼无赖，眼脑妒害，何由可奈！捉我支配，捋出脊背，拔却左腿，揭却脑盖。雀儿被吓胆碎，口中唯称死罪。唤取燕子来对。
    燕子忽10出头，曲躬分11：雀儿夺宅，今见安居，所被伤损，亦不加诸，目验取实，何得称虚？雀儿自隐欺负，面孔终是攒沅。请乞设誓，口舌多端：若是夺燕子宅舍，即原一代贫寒。朝逢鹰夺，暮逢12算；行即着纲，坐即被弹；经营不进，居处不安；日埋一口，浑家不残。咒须百种作了，凤凰要自难谩。燕子曰：人急烧香，狗急蓦墙。只如你疔疮病癞，埋却尸丧。总是转关作咒，徒拟诳惑大王。凤凰大嗔，状后即判；雀儿之罪，不可称算，推问根由，仍生拒捍。责情且决五下，枷项禁身推断。燕子唱快，喜慰不已：夺我宅舍，捉我巴毁，将作你吉达到头，何期天还报你。如今及阿莽次第，五下乃是调子。
    于时13 14在傍，乃是雀儿昆季，颇有急难之情，不离左右看侍。既见燕子唱快，便即向前填置：家兄触误明公，下走实增厚愧，切闻狐死兔悲，恶伤其类，四海尽为兄弟，何况更同臭味。今日自能论竞，任他官府撩治。死雀不就上更弹，何须逐后骂詈！
    妇闻雀儿被打，不觉精神沮丧，但知15胸拍臆，发头忆想阿莽。两步并作一步，走向狱中看去。正见雀儿卧地，面孔恰似坌土，脊上耽个16子，仿佛亦高尺五。既见雀儿困顿，眼中泪下如雨。口里便灌小便，疮上还粘故纸。当时勤勤劝谏：拗捩不相容语，无事破罗鸣啾唧，果然论官理府，更被枷禁不休。于身有甚好处？乃是自招祸祟，不得怨他作祖。雀儿17硬，犹自落谎漫语：男儿丈夫，事有错误，脊被揎破，更何怕惧！生不一回，死不两度。欲语云：宁值十狼九虎，莫逢痴儿一怒。如今会遭者奔赤，总是那墨厮儿作祖。吾今在狱，宁死不辱。汝可早起，唤取18鹆，他家尖头，凭伊觅曲，咬吃势要，教向凤凰边遮嘱。但知免更吃杖，与他邪靡一束。
    雀儿被禁数日，求其狱子脱枷。狱子再三不肯，雀儿美语咀啖：官不容针，私可容一。叩头放到晚衙，不须苦死相邀勒，送饭人来定有钗。狱子曰：汝今未得清雪，所已留在黄沙。我且忝为主吏，岂受资贿相遮！万一入王耳目，碎即恰似油麻。乍可从君懊恼，不得遣我脱枷。雀儿欢曰：古者三公厄于狱卒，吾乃今朝自见。惟须口中念佛，心中发原：若得官事解散，验写《多心经》一卷。遂乃19 20本典：徒少问辩，曹司上下，说公白健，今日之下，乞与些些方便。还有纸笔当直，莫言空手冷面。本典曰：你欲放钝，为当退21？夺他宅舍，不解22 23，却被凶粗，17他见困。你是王法罪人，凤凰命遣责问。明朝早起过案，必是更着壹顿。杖十已上关天，去死不过半寸。但知脊背祗承，何用蜜24相25！雀儿被吓，更害气咽。把得头，特地更闷。
    问：燕子造舍，拟自存活，何得粗豪，辄敢强夺？仰答！但雀儿明明脑子，交被老鸟趁急，走不择验，逢孔即入，暂投燕舍，免被敲6。实缘避难，事有急疾，亦非强夺，原王体悉。
  </div>
  <div class="pagination">
   <a href="敦煌变文选_page3.html">
    上一页
   </a>
   <a href="敦煌变文选.html">
    1
   </a>
   <a href="敦煌变文选_page2.html">
    2
   </a>
   <a href="敦煌变文选_page3.html">
    3
   </a>
   <span class="current-page">
    4
   </span>
   <a href="敦煌变文选_page5.html">
    5
   </a>
   <a href="敦煌变文选_page6.html">
    6
   </a>
   <a href="敦煌变文选_page7.html">
    7
   </a>
   <a href="敦煌变文选_page8.html">
    8
   </a>
   <a href="敦煌变文选_page9.html">
    9
   </a>
   <span>
    ...
   </span>
   <a href="敦煌变文选_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
