<!DOCTYPE html>
<html>
<head>
    <meta charset="UTF-8">
    <title>清平山堂话本 - 第 25 页/共 28 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>清平山堂话本 - 第 25 页/共 28 页</h1>
    <div class="content">　　自对阵之时，忽然天昏地黑，阴风怒起，走石飞沙。齐狗儿当先出马，萧相拈弓搭箭，望齐狗儿射之，正中额角，拨马回走，众贼掩面皆倒。萧相大驱军马一掩，数干贼不战而败。齐狗儿砍为肉泥，生擒活捉不可胜计。杀得横尸通野，血流成河。奔散逃命者，萧不追赶，回成都。擒捉贼众，约有干余，问其：“临敌何故掩面受死？”贼言：“但见交锋之际，阴云骤起，有铁骑飞来，交战极是雄猛，因比俱各掩面受死。。


 

　　少刻，乡老数对，到来府中，告说：“某等到处，贼众败走，皆被擒捉。但有一将，面如紫玉，目若朗星，金盔金甲，胯马持枪。背后铁甲马军，约有数千。乡民皆惊倒地上。金甲马上大将曰：‘乡老休惊怕！可往城中告知萧相，吾乃弁山神也，特来报恩。’今不敢隐，特来告知相公。”萧相见敕个乡老所说皆同，方知是西楚霸王来川中效应，火急写表申奏朝廷。一面使人直到弁山庙、吴兴城中二处，宰大牢祭祀。把朝廷加赐“弁凶灵应”敕额。祭赛人回，告称：“弁山庙祝言说：‘一月之前，这日正殿上，神像并从人汗如雨，人皆惊惧，后方知助战之神也。’”


 

　　萧相在成都，亦与吴兴时同，立建西楚霸王庙，令居民享祭。后，萧猷回金陵，病卒。


 

　　至齐武帝朝，永明四年秋，朝廷除李仁为吴兴太守。郡吏禀复：“前任太守到任，必用大牢享祭弁山并公廨神位。”太守李仁大怒，曰：“吾平生文武兼齐，未尝信邪，何神敢近吾耶？不祭，看如何？”吏曰：“前官夜静，常见神降，极是威猛。”李仁曰：“但能武艺，吾岂不如耶？吾披甲仗剑以待之！”是夜，身披重铠，坐列画戟，从者十余人，大张灯烛，坐于堂中。


 

　　夜至三更，忽然狂风骤起．见一人身长一丈，腰大十围，叱咤而来，从者皆走，李仁欲持戟迎之。霸王大喝曰：“无端小辈，敢谤吾耶！”李仁被其人威赫惊倒。众人至晓方散，看视李仁太守，已死，七窍内迸流鲜血。人皆惊愕。李仁家自具棺木殡葬，申闻朝廷。自此后，吴兴百姓谁敢乱言？四时祭赛不绝。


 

　　北齐之主，共做二十四年，被梁灭了。武帝登基，改元天监。至天监十年，除孔靖为吴兴太守。靖乃是至圣文宣王三十九代孙，挈家赴任。吏等接着，先言此事。靖曰：“吾乃先圣之后，未尝信邪神，如何宰杀大牢，祀之于国无益之神？此前官愚之甚也！”吏亦告曰：“其神至灵，但有亵读者，神立降祸。前后损人多矣！齐永平年间，李太守不信，亦然受责而亡。”靖曰：“江南邪地．多有邪神，倚草附木，妄害平民。吾欲断此事。”吏再三告复，终不听信，移家眷于府中，歇定，并不烧香祭祀。父老亦来告说此事。靖怒，皆喝退堂。


 

　　夜坐于中堂，约有三更，但见阴风拂面，有人大喝而来，靖视之，乃霸王，提剑在手，直至中堂座前，责骂日：“汝祖尚云：‘鬼神之为德，其盛矣乎！’尔乃乳臭小儿，焉敢对众谤言，以绝吾之祭祀！”靖无可答。霸王手起剑落，一声响亮，火光四起，将冲堂掀了半角。家人急往视之，孔靖已死。郡中大惊．自此．弁山祖庙，舍钱物者，舍田土者，不可胜计。府中行祠，祭器皆以金玉为之，将正厅倍增华饰。孔靖家小，行殡葬，回乡。


 

　　之后，绝无人敢来吴兴为太守。但有得除者，便推事故，不来赴任。郡中事务俱废。居民只得迎赛弁山神君，以为正事。天监十二年，御笔点进士出身，西川嘉陵人氏，姓萧名琛。天子玉音道：“吴兴久缺太守，郡事俱废。卿可以重新整治，勿负朕心！”琛回奏曰：“臣无学不才，滥叨厚禄，今领重爵，敢不尽心！”御赐酒，以饯其行。


 

　　琛妻小留京师，止带一仆，携琴剑书箱，投吴兴来。路上人皆接不着。深乘小舟，暗行打听，足知居民专一祭赛弁山神君，以为大事。琛留老仆于店中，自背琴剑书箱，径到州衙前门子，曰：“吾乃本郡太守萧琛也。公吏安在？”门子飞报，郡吏毕集。琛上厅阶，见珠帘窣地，香烟缭绕，指而问曰：“此厅上何故珠帘悬挂？”吏跪于阶下而告曰：“乃弁山神也，系西楚霸王。前朝太守建祠于此，容郡民四时享祭。太守到任，必用大牢祭之，一年自有一祭常例。东首为公厅署事。”琛大笑曰：“自古及今，立州治公厅，号为‘黄堂’，日与天子理民间之疾苦，安得以奉神耶！”郡吏皆再拜而告曰：“其神至灵，不可轻亵。前朝李仁，本朝孔靖，二位太守，皆不信教，到郡不二日而受其祸。居民轻慢者，打死十数人矣。”


 

　　琛大恕曰：“汝等愚匹之辈！古言：‘非其鬼而祭之，谄也。’吾今奉天子来守本郡，安令吾侧厅署事？此大乱之道也。吾且打碎泥神躯，看今宵如何降祸？”众吏皆力告。琛大怒，拔所佩之剑，直入正厅，扯下黄罗帐幔，先斫下头，然后把泥神推倒，唤郡吏上厅，曰：“若不听吾言者，吾立斩之！将泥神尽皆打碎！供桌祭器尽皆毁之！洒扫厅堂，吾将夜坐，以待神至。”当日，谁敢不从？就正厅礼上，参贺以毕。郡吏以为今夜必死。


 

　　当夜，大张灯烛于厅上。交从人皆散，独自焚香按剑而坐。樵楼禁鼓，以待三更。但见风扑灯光，冷气满厅。只见其神霸王，仗剑咬牙，怒目而来。琛大喝一声；“来者是谁？”神曰：“吾乃西楚霸王也！”琛曰：“汝是临准项籍，死已数百载，来此何干？“神曰：“吾乃在于弁山为神，前官塑吾于此。汝何人？敢毁吾像，占据其位？”琛噀其面曰：“汝非霸王，是邪鬼耶！”神曰：“汝焉知吾也？”琛曰：“项籍吴楚八千子弟，纵横天下，挫灭强秦，聚十万之师，七十二阵，未尝败北。一旦势去，九里山败绩，羞见江东父老，自刎而死于乌江。生时尚无面目渡江东，死后却为江东之何神也？以此论之，知汝非项籍霸王也。”神曰：“吾奉玉帝敕命，为弁山神。”琛曰：“令汝守弁山，自合守分，润国利民，今却来理论王事，占据诸侯公厅，其罪一也。前来辄杀太守二员，其罪二也。要求祭祀，损害良民，其罪三也。牛乃国家有用之物，汝有何功，辄取大牢之祭？其罪四也。生不能与汉高祖争天下，死后妄逞神威，大无廉耻，其罪五也。据此五罪，当处极刑。尚自提剑而来，何不奋神力于垓下乎？”神乃顿首伏罪，曰：“君至言责项籍，曲尽其理，望以祭之，以图后报！”琛曰，“吾一毫之私不敢取于人，安得曲从，以图报效？汝当退去．来日听吾发落！”其神惶恐，化阵清风，飘然不见。


 

　　琛坐而待旦。郡吏见琛无事，惊拜阶下。琛呼郡吏上厅，大写文榜张挂。北门立一庙，可不要甚大，交百姓烧香。其榜曰：


 

　　当职奉天子命，守镇吴兴，见治为神所据，前后二千石棺椁杀者百。询之，则曰：“西楚霸王，弁山神也。”吾思之，乃临淮项籍也。生为人时，有扛鼎之力，勇敌万夫，遂灭秦而有天下。复独专自大，不能任人；群贤皆去，诸侯皆叛，数十万之师，闻楚歌而散，乌骑不逝，虞姬自刎，单马奔逃，犹叹曰：“天亡我！”由其不明也如此。至乌江岸口，与舟师曰：“吾无面目见江东父老！”遂自刎而死。则为有耻矣。今则却为江东弁山之神，何无耻也如此！自合静守弁山，润国利民。不即安分，却来据吾之公厅，此又不知耻也如此！希宰牛为祭，前后妄杀太守于公厅，何不仁也如此！生不能与汉高祖公天下，死据一州之厅，一厅之大，何比天下？生而惜爵，死而望祭；一牛之祀，何比诸侯？而其愚也甚。今毁庙绝祀。然项籍为人刚毅，亦当世之豪杰，世之罕有者也。除已迁庙于本州北门之左，此后，士民除用三牲祭享之外，毋得擅宰大牢。如犯者，当治极刑。亦不许迎神赛社，扇惑愚民，有妨生理。神当以润国泽民，永保香火。神若无灵，亦当毁。故榜！


 

　　自此之后，不复再兴。萧琛后为梁大丞相。至今湖州有霸王门，即当时立庙之地也。


 

　　有诗曰：


 

　　　　楚汉兴亡事已陈，威灵空作弁山神！


 

　　　　像如虎战三河日，碑叙鹰扬六合晨。


 

　　　　兵败岂知逢韩信，毁祠犹自遇萧琛。


 

　　　　至今徒有虚名在，谁是焚香酹酒人？ 


 

 


 

</div>
    <div class="pagination">
<a href="清平山堂话本_page24.html">上一页</a><span>...</span><a href="清平山堂话本_page20.html">20</a><a href="清平山堂话本_page21.html">21</a><a href="清平山堂话本_page22.html">22</a><a href="清平山堂话本_page23.html">23</a><a href="清平山堂话本_page24.html">24</a><span class="current-page">25</span><a href="清平山堂话本_page26.html">26</a><a href="清平山堂话本_page27.html">27</a><a href="清平山堂话本_page28.html">28</a><a href="清平山堂话本_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
