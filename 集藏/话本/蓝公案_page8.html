<!DOCTYPE html>
<html>
<head>
    <meta charset="UTF-8">
    <title>蓝公案 - 第 8 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蓝公案 - 第 8 页/共 13 页</h1>
    <div class="content">　　又不令汝子送至其家，半途而返，与无干之王阿盛言之，何意？汝子无心一言，汝又何从而知？遂援引以作证据？其为汝改嫁，播弄机巧，无疑也。”
　　阿功呼天扑地哭曰：“父子至情，蔬水可甘，何必富？婿家催促再三，坚不之许，自觉过当；送还补过，理所当然。儿子尚幼，离家不敢太远，至于半途，则婿家亦已在近。我怪儿回太速，诘以未至半途。儿言已经过庙，有阿盛叔看见。今女无踪，是以牵连及之。我非不知女子从一而终，岂有婿在别嫁之理？”
　　唤阿居问之，则年方十岁，云：“送姊至庙前而返。”问：“何不送至其宅？”曰：“父命我回家牧牛，听姊自去。”吓之曰：“姊现在汝家嫁人，何敢欺我？汝不实言，断汝指矣！”阿居惧，哭而不言。再三饵之，总曰：“无此事。”问：“庙有僧否？”曰：“无有。”“有乞丐否？”曰：“无有。”“左右有人家否？”曰：“无有。”“有树林否？溪、河、池塘否？”曰：“无有。”问：“汝家左右邻何人？”曰：“左右俱无邻居。”
　　余终疑陈阿功，所卖较成机局。而阿功刁悍，阿居幼小，皆难于刑讯。思南人畏鬼，当以言试之。召两造谓曰：“汝两家俱无确证，难定是非。既道经庙前，则三山国王必知之。汝等且退，待我牒王问虚实，明日再审。”
　　越次日，直呼陈阿功上堂，拍案骂日：“汝大非人类，匿女改嫁，且听信讼师，欲以先发制人，汝谓人可欺乎？人可欺天不可欺，举头三尺有神明，三山国王告我矣，汝尚能强辩乎？汝改嫁何人？在于何处？得价几两？我俱知之。汝不赎还，今夹汝阿功俱不能答，伏地叩头求宽。余曰：“赎还，宽汝。”阿功曰：“是也。为穷饿所驱，嫁在惠来县李姓者，聘金三两。
　　愿鬻牛以赎之。”即将陈阿功痛杖三十，枷于市，命之曰：“赎还，释汝，不赎不还，枷死乃已。”
　　于是阿功使其妻王氏，往惠来求赎。李姓勒令倍偿财礼。
　　王氏鬻一牛及幼女，得六金赎之。林阿仲闻有六金，怼勤娘失节，遂私与王氏议和，得金更娶，而勤娘仍归李矣。陈阿功荷校两月，几毙命，谓其妻曰：“早知三山王多口，悔不将牛及幼女早卖，兔受此苦楚也。今事毕，宜禀官释我。”王氏以其言来告，余笑而释之。
　　译文有个名叫陈阿功的人，用为寻找女儿的下落前来告状。据他说，女儿名唤勤娘，嫁给邻乡的林阿仲为妻。出嫁三年，未生儿女。阿仲之母许氏生性酷虐，恨他女儿出身贫寒。九月十三日，到林家看望女儿，女儿已杳无踪迹。不知是被打死灭尸？还是嫁卖他人了？
　　问他：“你女儿曾来你家吗？”回答说：“八月里来过，九月初六才走，有王阿盛可以作证。”
　　将林阿仲母子拘捕讯问，林阿仲母亲许氏哀哀切切，鸣冤不已，说：“我守寡十七年，才娶下儿媳，而媳妇连月回娘家省亲。七月间往返两次，八月六日又回去。八月十七日、廿四日、九月初三接请她数次，都不回来，不知是何缘故？就这样到了九月十三日，陈阿功突然来到我家，声言要素女儿性命。
　　这一定是陈阿功存心不良，要让女儿改嫁，故意将她女儿隐藏起来了。”
　　我又问陈阿功：“勤娘在你家，是何日返回婆家的？是乘轿，还是步行？有谁和她同行？”回答说：“女儿九月初六回婆家，穷人家哪有轿子，只好让她弟弟送到半途，步行回去。”
　　我问：“你们两家相距多远？”回答说：“十余里。”听到这里，林阿仲母子大声喊道：“勤娘并没有回来，左邻右舍可以作证。”
　　我叫来王阿盛问：“你在何日何处遇见陈阿功女儿回婆家？”
　　他回答说：“我是听阿居说的，并未看到。离我家里把路的地方，有一座三山国王庙。我九月初六那天在道旁菜园锄地，看到阿居打庙里回来，说：‘我父亲让我送姐姐回婆家。’我问他：‘你姐姐在何处？’他说：‘已经走了。’我听到的就是这些罢了，其余的就不知道了。”我又问：“陈家家境如何？”王阿盛说：“穷极了！”再问：“到庙里有几里路？”他回答说：“三里左右。”“林家到庙里几里？”他回答说：“六七里。”
　　我叫过陈阿功来责问道：“你女儿既已嫁人，你家又不是很富，现在米薪腾贵，她天天回娘家做什么？况且夫家再三再四地催促她回去，你不许回，又是为什么？九月初三来请，你既然不准回去，岂有初六无故自行送回的道理？又不让你儿子送她到家，半路而返，偏偏和毫无干系的王阿盛说起此事，这是何用意？你儿子无心说的一句话，你又是怎么知道的？你把这话作为证据，看来是为你女儿改嫁，故意耍弄的手段，这是没有疑问的了。”
　　陈阿功呼天抢地，哭叫道：“父女情深，吃点菜，喝口水也是甜的，何必富贵？女婿家再三催促，我坚持不许返回，自觉过分，送她回去理所当然。儿子还幼小，不敢离家太远。送到半路，则离女婿家已不远了。我还怪儿子回来得太快，盘问他有没有送到半路？他说已经过庙，有阿盛叔看到了。现在女儿无有踪迹，所以把阿盛牵连进去。我不是不知道女子应从一而终，岂有女婿还在就叫女儿另嫁的道理。”
　　叫来阿居讯问，只见他年方十岁，说送姐姐至庙前后返回。
　　我问他：“为什么不送到姐姐家里。”他回答说：“父亲让我回家放牛，让姐姐自己回去。”我故意吓唬他说：“你姐姐在你家嫁人了，你怎敢骗我？你要是不说实话，我就砍断你的手指！”
　　阿居害怕，光哭不说话，再三诱他，总是说：“没有这回事！”
　　我又问他：“庙里有和尚吗？”他说：“没有。”我又问：“有乞丐吗？”他说：“没有。”我问他：“庙左右有人家吗？”他说：“没有。”我又问：“有树林、河流、池塘吗？”他还是说：“投有。”我又问：“你家左邻右舍是什么人？”他说：“左右都没有邻居。”
　　我始终怀疑陈阿功，卖女大概已成定局。但陈阿功刁悍，阿居幼小，都难以用刑审讯。忽然想起南方人怕鬼，何不用言语试探一下。于是召来原告和被告两方，说道：“你们两家都无确证，难定是非。既然说经过庙前，那么庙神三山国王必然知道这件事。你等暂且退下，待我投书三山国王探问虚实，明天再审。”
　　第二天，我直接叫陈阿功上堂，拍案骂道：“你简直不是人，竟然藏女改嫁。且听信讼师，要先发制人。你以为人可欺吗？人可欺而天不可欺，举头三尺有神明。三山国王已经告诉我了，你还强辩吗？你将女儿改嫁何人？嫁于何处？从中得多少银两？我全知道了。你若不赎还女儿，我今天就要动刑把你夹起来！”
　　陈阿功害怕了，不能回答，伏在地上，叩头求饶。我说：“把你女儿赎还就宽大你。”阿功说：“是！因为穷饿驱使，我将女儿嫁到惠来县一个姓李的人家，得聘金三两银子。我愿卖牛把她赎回来。”当即将陈阿功痛打三十板，上了枷，押到市上示众，对他说：“赎还女儿放你；不赎还，就枷死你才算完！”
　　于是，陈阿功让他老婆王氏去惠来县求赎。姓李的勒令加倍偿还彩礼。王氏卖了一头牛和小女儿，得六两银子，准备赎还女儿。林阿仲听说有六两银子，怨恨勤娘失节，遂与王氏私下议和，得到银子去另娶，这样一来，勤娘仍归姓李的了。陈阿功颈上带枷两个月，几乎死去，便对他老婆王氏说：“早知三山王多嘴，后悔没将那头牛和小女儿早卖了，也免得受这份苦楚了。如今事情了结，该禀告官老爷放我了。”王氏把这番话告诉我。我忍不住笑了起来，接着便把他释放了。

第十六则    西谷船户


　　潮为郡，故产谷之区也。三岁两饥，民生艰食。雍正五年，制、抚大吏请于朝，议发西谷十万石，匀贮潮属各县仓，备赈恤平粜之用。诏报可，兵民以手加额相庆慰。而是年夏禾半收，冬稔八分以上，谷价稍平。秋冬间，抚、藩派拨省仓西谷，发运惠、潮。
　　观察楼公，故广州郡守也。公在广府任内，平粜出入，存留未买谷价五万四千二百八十石。应买谷还新守补仓。而潮为公所属郡，乃议往高州买谷运潮，省劳费。
　　时岭东谷价石尚八钱。西谷上者不过五钱，中者、下者在三四钱之间，一举两美。制、抚以为便，于是运潮之谷。
　　楼公毅然任之，领出谷价，远近并买，遣潘田司巡检宋肇炯、乌槎司巡检张宏声、三河司巡检张德启、招宁司巡检范仕化，分途押运。
　　潘田司素有干才，能权子母，将谷价于佛山购广锅、棉布之属，带往高州发市，然后买谷以归。稍延时日，误风汛，即在高州洋面，沉失西谷二千八百石。又在香山海洋，报称被盗。
　　又报漂没三舟，而私货毫无损失。或者疑之。
　　乌槎司亦在海丰洋面沉失西谷二千八百石。招宁司专在省城领运近买之谷一万五百五十石，全付潮阳。
　　范巡检以海船险苦，先由陆旋潮。拥运人役，各与船户串通，沿途盗卖，每卖谷一石，押运得钱百文，以为定例。所督八船，自二月十八日在省开驾，至四月二十八日到潮邑之磊口。
　　余适会海门、潮阳、达濠三营将官，勘酌修造战船、木植，闻西谷备极不堪。兵以发饷为患，因檄行押运巡检范仕化，就八船中各起好谷一石，送至县堂。会同海门营参将许君讳大猷、潮阳营游击刘君讳廷俊、守备永君讳福达、濠营守备吴君讳昆，即于县堂之上，眼同风扬。每谷一石，有扇净八斗二三升者，有七斗五六升者，合计匀算，石可得净谷八斗。复令范巡检会同弁目碾米，每石得米三斗八九升，或四斗不等，色黟且碎。
　　三营有难色。余谓范巡检曰：“闻西谷素佳，道宪轸念民瘼，岂忍以有名无实之谷，失嗷嗷待哺之人心？皆君辈不慎，致使船户舞弊至此！将奈何？”范愤然作色曰：“此皆道宪所买之谷，好丑唯道宪是问，船户不敢损毫芒也。”时道府檄催收谷甚急，且言船泊海上，风涛不测，万一有意外之虞，将谁任咎？余曰：“然！且受之。”
　　遣书吏黄遇、赵平、邱潮、黄辉、陈良、陈智等，带领小船数百，往磊口接运。则见船上高飘黄旗，大书“奉旨押运”。
　　宪役高光等十人，及招宁司外甥马相公、弓兵董明，皆正容端坐，作上司差员行径。舵梢水手，如虎如狼，指挥呵叱。
　　黄遇等相顾慑息，莫敢出声。先以水浸烂谷搀和量交，群吏以不堪贮廒为请。船户厉声曰：“大老爷发下之谷，虽粗糠沙泥，谁敢不受？汝主欲做官否也？”吏皆曰，“非敢不受，但湿谷另交，可以摊晒。干湿混杂，恐干者亦为所累。”船户曰：“我不管也！”吏不敢复言，亦屈意受之。
　　是时，船上诸人骄横无比，言必称“大老爷”。范巡检与吏言船户，必曰“大老爷船户”。言舵工水手，必曰“大老爷舵工”、“大老爷水手”。而船户水手，日日轮流置酒，与招宁司高宴，妓女顽童，昼夜不绝。
　　诸水手又设为欹量之法，将斛斜放，谷面不俟上满，辄尽力向下刮之。群吏曰：“如此则每斛少一升有奇矣，我等将何以交仓？”船户曰：“大老爷斛面如是，汝等上仓与否，我安知之？”
　　吏黄辉不能忍，出怨言曰：“如此，则我等每人须赔谷数十石。汝辈伤天害理，不存良心，动辄称大老爷。大老爷岂教汝如是乎？”
　　船户黄兆太怒，鸣锣党众，将黄辉楚挞破额。辉跳入小船逃生。兆遣王阿受、李阿二等追至小船，扑击之。小船户陈阿牡、蔡阿相皆被伤。
　　招宁司马相公目视之而无言。时五月十一日也。于是小舟尽逃，群吏踉跄归来，莫敢再往。尚有三千余谷在船未收。
　　余不得已，复雇募小船，于十三日檄委巡检范仕化，带领交收。范仕化不肯。余思仕化身为运官，船户其所管辖，又现任招宁司巡检，以潮邑之属员办潮邑之公事，有何推托之处？
　　于十五日再行檄催。至十七日，仕化犹不动，且言：“道宪系属至交，经连日具禀陈明，早晚谷船疏失，不知是谁之罪？”
　　余闻其语，为之毛发悚然。知此人奸险能干，为上宪腹心重用之员。既经连日具禀，恐夤夜将谷搬藏，凿舟入水，我咎其可逭乎？因胪列事由，详明列宪。即于十八日清晨，躬率小船出海接运。而西谷愈出愈丑，有水注烂者，有发热如火者，皆收而不问。惟秕扁太多，似非原谷，疑道宪所买未必至于此极。
　　而范巡检力争，称系道宪贱价所买。海阳、揭阳皆是此谷发付，不干船户之事。余亦不与之辩也。
　　越次日巳刻，吏复取扁谷来观，中多米粒。余思道宪买谷焉有搀米之理？此确系船户盗取碾米，仍将糠秕搀下耳。碾米必在附近人家，吾得其间而入矣。因闲问两岸有乡村否？舟子言：“树林内有之。东为松子山，西为棉花村。”余佯言舟中热甚，登岸乘风，坐于松荫之下。
　　少顷，有趋而过者，召问之，其人曰：“不知也。”余曰：“不知不已，今捉汝。”其人曰：“须问乡长。”余曰：“然。”
　　即遣役，唤棉花村乡长。乡长病，其母来日：“欲究窝接西谷，则我老人知之，不必问病儿也。吾乡中钟阿信、钟阿兴、魏阿加，皆为碾米数十石，或接往达濠发卖。对面松子山，李阿家、谢朝士等，更多窝接。朝士家中，闻尚有西谷未卖，急掩取无不获者。”
　　余立刻遣役，趋松子山谢朝士家，果有西谷四包在焉。连人及谷俱获以来，问何船之谷？则曰：“邓文兴也。”命捉文兴，舟中言文兴已往府。锁其舵工汤广万讯之，则诸舟无不然者。
　　余谓范巡检曰：“何如？”范曰：“固知之。”余曰：“知而不言何也？”范无言可答。余将两岸窝接之钟阿信、钟阿兴、魏阿加、李阿家，并八船船户黄超成等，尽拘入邑。当堂确讯，则谢朝士于被获四包之外，另为碾米十三石。钟阿信代碾十六石，钟阿兴代碾十四石，皆载往达濠发卖。李阿家代碾十七石，魏阿加代碾八石，又为载米六石，往达濠发卖。又代买扁谷二石。
　　余曰：“噫！磊口两村之弊，不过如此矣。”讯船户黄超成，则侃侃宣言，在天字马头买扁谷五十石，虎头门买扁谷十石，至九龙又买扁谷十石，达濠买扁谷六石二斗，棉花村买扁谷一石二斗。沿途碾米盗卖，共去好谷一百二十余石。除搀下扁谷七十七石四斗，今尚缺少额谷五十一石五斗。问：“汝舟并无破损，何以谷皆涨热？”据供系量交之前一日，恐谷石短少，将扁谷用滚水泡湿搀下。不虞黄兆等众人角口数日不来盘收，此所以发热也。
　　讯船户麦长，据供在天字马头买扁谷二十石，汕尾买扁谷十石，平海买扁谷六石。沿途碾米换菜食用，共去好谷八十余石，除搀下扁谷三十六石，尚缺少谷五十八石。
　　讯船户谢胜，据称：“实名王光嵩，乃代谢胜押船。其买卖谷石，皆谢胜自为之事，我不能知其详。只在天字马头卖去好谷五十石，随买扁谷五十石搀下。将开船时，又卖去十余石。
　　平海、汕尾卖去十六石，庵埠卖去五石，皆随买扁谷搀下。其它处盗卖及沿途碾米换鱼、换莱，出去好谷不知几何，大抵亦有百余石。除搀下扁谷一百二十余石之外，尚缺少谷九十石五斗。”问：“汝谷亦发热何也？”据称：“我等亦于将交之谷先用滚水泡下，使谷涨多。不虞固黄兆众人角口，数日不来盘收，是以发热。”因问：“汝八船皆泡水乎？”曰：“然也。”
　　讯船户黄兆，则黄兆揽载未回，而所获者，乃舵工林家相也。据称，黄兆在天字马头买下扁谷五十石，虎头门峡西买扁谷二十石，九龙买扁谷十五石。沿途盗卖及碾米换莱食用，共去好谷一百三十余石。除搀下扁谷八十五石，尚缺少谷四十七石五斗。
　　讯船户李德，则系黄奇昌、黎阿二公共之名。黄奇昌在府未获。据黎阿二供：在庵埠买扁谷十石，在潮邑买扁谷二十三石，达濠买扁谷三十石，沿途盗卖、碾米、换菜，共去好谷百余石。除搀下扁谷六十三石，尚缺少谷三十四石五斗。
　　讯舵工汤广万，据称，船户邓文兴买卖之谷，不能深知其详，止五月初五、初六两日，在磊口有小船载扁谷两次。文兴共买二十余石搀下，沿途盗卖、碾米大约不及百石，搀下扁谷不知多少，今尚缺少谷四十五石。
　　讯船户谢永兴，据称：“永兴在府未回，我乃舵工李昌桂也。永兴雇小船，在东莞县买来扁谷五十石，天字马头买扁谷三十石，庵埠买扁谷四斗，沿途盗卖、碾米、换菜，亦不过百余石。除搀下扁谷八十余石，尚缺少谷三十三石五斗。”
　　讯船户陈裕兴，据称：“裕兴在郡未回，我乃舵工黄志成也。裕兴于二月十七日夜，用小船三只，驳载好谷五十石回家。
　　在东莞县买来扁谷五十余石，虎头门买扁谷三十石，沿途盗卖、碾米食用大约亦百余石。除搀下扁谷八十余石，尚缺少谷五十石。”
　　余曰：“噫！是矣！”登即移行达濠营，并檄招宁司官吏，将八船驾往达濠港内，严加看守。将船户黄超成等诸人羁禁通详。一面关移海洋县，提拿船户黄兆、谢永兴、陈裕兴、黄奇昌、邓文兴各正身，赴县质审。六月初十日皆至。
　　复讯之，则黄兆实名林有德。据称：天字马头、虎门、九龙共买搀扁谷八十五石，及碾米、食用、盗卖，缺少之处，与林家相所供若合符节。
　　谢永兴实名滕有兴，据称：省城、东莞、庵埠共买搀扁谷八十石四斗，及碾米、食用、盗卖缺少之处，与李昌桂所供若合符节。
　　陈裕兴自言东莞、虎门买搀扁谷八十余石，及碾米、食用、盗卖缺少之处，与黄志成所供若合符节。
　　邓文兴乃汤广万，向之汤广万乃邓文兴。所供买搀扁谷、碾米、盗卖缺少之处，亦两人如出一辙。
　　黄奇昌诡名刘阿进，据称：买搀扁谷于黎阿二所供六十三石之外，尚有天字马头买搀扁谷九石，虎门买搀扁谷五石，达濠多买扁谷五石，共搀下扁谷八十二石余。供亦如一辙。
　　至问其有无给与高光、马若愚等每石百钱之陋例？则八船户合口齐声，并称一钱不少，无一人有异词也。
　　余掩卷叹曰：“诸船户经审数次，不用动刑，先后口供弗差铢黍，此尚何疑义哉？彼行佣贸易之细民，贪小利无足怪。
　　向非押运官役养成骄纵，亦何遽至于斯？猫鼠同眠，嫖饮浪费，公然以贱买丑谷，勒抑属员之恶声，加之公忠为国之道宪。非平日深受宪恩之人所宜出此也。
　　据招砂都约保邱朝、黄经等禀称：松子山、棉花村盗出谷石，招宁司马相公、弓兵董明、宪役高光等诸人皆预焉。约长王琼林、船长邱兆美、保正王朝等禀，查盗接西谷小船，钟阿信、钟阿兴、魏阿加等之外，尚有招宁司巡船私自载运。而脚夫吴阿孙自言，范巡检之子大相公，令将西谷代为挑至米铺碾米几石，人巡司衙门食用者二次矣。约保将吴阿孙解到，讯之果然。一时几不能忍，欲将范仕化、高光等问成盗首，通详参究。
　　念系上台钟爱信任之人，投鼠忌器，有伤宪心，恐非自全之道。
　　再四思维，是以中止。只将搀和盗卖情节，申宪究追。但思范仕化等护庇船户，竟以丑谷尽诿道宪，置身事外，是诚何心？
　　今水落石出，八船船户搀下扁谷六百余石，缺少额谷四百余石，则此中情弊了然矣。
　　六月二十二日，潘田、三河两巡司运到高谷，在澄海县溪东巷，遭风淹没殆半。其谷或在水中捞起，和泥晒之，咸水浸淫，外干内败。奉宪谕，各县四六匀拨，余者尽归潮阳。是以潮邑又于四六之外，多收水谷三百余石。计接受潘田司好谷一千五百七十五石，水谷一千三百八十石。三河司好谷二百七十九石，水谷二百七十八石。水谷颜色黯黑，触手成灰。经宪委招宁、三河两巡检，勘估前运西谷之暇，并取一石晒干，碾出灰米三斗六升。米户以为无用，及早设施赔补八百石可已；迟之，则归无何有之乡。全为交盘大累矣。
　　统计潮阳一邑，共收海运西谷一万四千四百七十二石，或交代风扬，或碾米给饷，均应赔补三千二百石。县令为道宪属员，自分代赔二千二百石，其搀和盗卖缺额一千余石之谷，应于各船户名下追补，此大公至正之道也。
　　上宪檄行海阳、潮阳二县，会审究追，将其船变卖赔补。
　　而招宁司巡检范仕化，屡藉称道宪之命，请释船户。余以事经通详，案未会审，不敢私释。而范仕化背出危言，余佯为弗知。
　　比闻制、抚题明西谷兑拨沉失情由，将四巡检参革发讯，仕化愈怀怨怼，每于道宪之前播弄是非。
　　余适奉檄召至郡，促出仓收，面请宪示。道宪仍命审明，将船变价赔补。余思范巡检监守自盗，已经漏网，倘将船户尽释，则千石将问何人？为道宪赔补两千余石，固所甘心。为船户赔补一千余石，无此情理。范仕化言：“此等谷石何须赔补？
　　即使新官交代，有道宪泰山为主，谁敢不接受哉？”然余心终未敢安。
　　仕化退谓人曰：“招宁司虽暂时落职，总有开复之期。潮阳县亦在旦夕，且祸烈于我百倍。直张目俟之耳。”寅僚以告。
　　余曰：“仓谷颗粒皆关民命，未便有名无实，欺诳朝廷。况道宪大人，长者，为国为民，断断乎无此事也。”越数月，其言果验。
　　译文潮州府作为一个大郡，过去曾是个鱼米之乡。但如今三年倒有两年饥荒，民生艰难。雍正五年，总督、巡抚大人请示朝廷，准备调十万石西谷，分散贮存在潮州府各县，以备赈恤平粜之用。朝廷下诏许可，当地兵士百姓以手加额，欢欣庆幸。
　　而这一年，夏季有五成收成，冬季在八成以上，谷价渐渐平下来。秋冬之际，巡抚、藩台大人拨发省仓西谷，发运惠州、潮州。
　　惠潮道台楼大人是原来的广州知府。他在广州任职期间，遇荒年卖出平价谷五万四千二百八十石，应买回交还新任知府以补充米仓。潮州是楼大人下属府郡，就打算到高州买谷运往潮州，以节省劳费。
　　当时，岭东一带谷价每石八钱银子，而西谷上等的每石不过五钱，中、下等则在每石三四钱之间。可谓一举两美，总督、巡抚以为很合适，于是楼大人毅然承担向潮州运谷之事，领出谷钱，远近并买，派遣潘田司巡检宋肇炯、乌槎司巡检张宏声、三河司巡检张德启、招宁司巡检范仕化，分路押运。
　　潘田司巡检素有才干，很会做买卖。他用买谷款从佛山购买广锅、棉布之类，带往高州去卖；然后买谷返回。因为拖延时日，耽误了风汛之期，竟在高州海面沉失西谷二千八百石。
　　又报称在香山海面被盗，还报漂没了三条船，然而私货毫无损失。对此有人怀疑。
　　乌槎司巡检也在海丰海面沉失西谷二千八百石。招宁司专门在省城领运从近处所买之谷一万零五百五十石，全部发付到了潮阳。
　　范巡检因为海上行船危险艰苦，先从陆路返回潮州。负责押运西谷的差役，各与船户串通，沿途盗卖西谷。每盗卖一石西谷，押运差役得钱一百文，作为定例。范巡检所督运的八只船，自二月十八日在省启航，至四月二十八日方才到达潮阳县的磊口。
　　适逢我会合海门、潮阳、达濠三营将官，勘查商量修造战船、木栅。听说运到的西谷极不成样子，难以作为军粮发下，甚为担忧。因而发文书给押运巡检范仕化，让他从所押八船之中，各拿好谷一石，送至县堂。会同海门营参将许大猷、潮阳营游击刘廷俊、守备永福达、濠营守备吴昆，就在县衙大堂之上，当众扬簸。每一石谷，有的扬簸后净剩八斗二三升，有的净剩七斗五六升，合计起来一算，平均每石可得净谷八斗。我又令范巡检会同兵弁头目把稻谷碾成米，每石得米三斗八九升，或四斗不等，米又黑又碎。
　　三营将官面有难色。我对范巡检说：“听说西谷向来质量很好，道台大人深切怜念百姓疾苦，怎么用这次谷充数，这不失去人们的信赖之心吗？都因你们这班人做事不慎，使得船户们营私舞弊到这种程度，这事该怎么办呢？”范巡检生气变了脸色说：“这都是道台大人所买之谷，是好是坏只能去问道台大人，船户不敢有丝毫损害。”这时，道里和府里行文催促收谷十分紧迫，并且说，停泊海上，风涛难测，万一有意外的忧患，谁来承担责任？我说：“既然如此，暂且将稻谷收下。”
　　我派书吏黄遇、赵平、邱潮、黄辉、陈良、陈智等人，带领数百只小船，开往磊口接运西谷。只见船头黄旗高飘，上书“奉旨押运”四个大字。道台衙门差役高光等十人，及招宁司巡检的外甥马相公、弓兵董明，都正襟危坐，面容严肃，摆出上司差员的架势。舵工水手，一个个如虎似狼地呵叱指挥。
</div>
    <div class="pagination">
<a href="蓝公案_page7.html">上一页</a><span>...</span><a href="蓝公案_page3.html">3</a><a href="蓝公案_page4.html">4</a><a href="蓝公案_page5.html">5</a><a href="蓝公案_page6.html">6</a><a href="蓝公案_page7.html">7</a><span class="current-page">8</span><a href="蓝公案_page9.html">9</a><a href="蓝公案_page10.html">10</a><a href="蓝公案_page11.html">11</a><a href="蓝公案_page12.html">12</a><a href="蓝公案_page13.html">13</a><a href="蓝公案_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
