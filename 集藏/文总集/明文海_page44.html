<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 44 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 44 页/共 134 页
  </h1>
  <div class="content">
   甲无似于知道者无能为役然管窥其间亦有年矣不意晚年得遇知己谬防收録且为推行既梓诸东南恵我多士而公又转教西北并将推而行之此乃天意非人力也其斯道大明之一机乎夫致知格物之説夫子传之曽子曽子传之子思而有明善诚身之论所谓明善即致知也所谓诚身即诚意也虽不言感物然获上治民悦亲信友乃其騐处即格物也至子思传之孟子则述师传而备言之而曰至诚而不动者未之有也则格物之为感物彰彰明矣朱子解此章亦曰乃子思所闻于曽子而孟子所受于子思者何独于经文而以格物为穷究物理舍吾之心知而求诸口耳之知不求诸内而求诸外乎孟子当时亦为告子学术求义于外故以良知良能别之此如虞廷以道心别人心千古而下更动不得阳明独得此意故以致良知释致知亦虞廷之意孟子之意也管见无他独有得乎此而己夫论道与时尚不同论道者求通于千古千圣传心之意也从俗者遵制于一时为下不倍之意也迹若相反而理之所在实相通今日科塲之文渐渐返古日趋于理非阳明之功而谁之功乎道待人而行汉儒章句之习至宋周程而变然而格物之解尚未明也至我阳明以致良知发明之而口耳之説遂不得行此又一变也今公奋然以斯道为己任安知非旋干转坤之机乎老眼昏花谨拭目以俟知台驾将行甚欲操舟一送但暑天不能动履懐仰方深返辱赐仪逺加益増感愧然古人所贵相谅以心若仆之于公虽谓之朝夕侍教可也敢以形迹自外哉使者行促据案草草情不能尽聊附数言奉谢伏惟台照前途有便得赐平安二字足矣
　　与陆五防少卿书【薛甲】
　　昨者邂逅仓卒甚惬素懐苐晷刻有限不得终教为此歉歉次日行速又不及一拜负愧良深方今海内同志如晨星之落落如吾丈者岂不为时重耶仆少有志于学中年以来始得闻阳明之説不觉恍然有悟然犹未敢自信也归田后几三十年矣日与诸友讲习于庵院中则六经四子之防与阳明所谓致良知与知行合一古今大学之説无一不相合者乃知圣门嫡传真确在此虽欲胶固守旧而不可得也不意诸友抄録骎以成帙而吾郡别驾冉公又取而刻诸邑中至于前嵗巡抚念堂林公与今兵宪春台蔡公又刻之于姑蘓虽未敢自谓有得然由此而寻阳明之蹊径亦庶几有端绪矣昔者韩子云轲之死不得其传而又谓荀扬之书择不精语不详仆深服其语以为论道者须精且详精则理透详则意完如惟精惟一之语更建中建极一贯性善数圣贤发明而理始彻岂非精耶又本之以六经辅之以四子而意始完岂非详耶然则精与详信乎不可阙一也若孟氏以后更厯千年而有明道有象山有阳明可谓精矣而享年不永不获有所著述以示后人虽欲详不可得也至于朱子字字而议句句而论可谓详矣然改易孔门大学而以格物为穷物之理集义为事事求合于义则与义袭而取者何以异耶循此而求之虽欲精亦不可得也故仆防然以韩子之言为不可易而于阳明之言理析条分以求至当者意盖在此此书板今在蘓州府中吾丈试取而阅之以为何如又二氏之书仆亦尝致力于此盖吾人之身于气质上受病极多人身有病须用药攻之而后五谷可进二氏之书应病之药也气质受病之人而读之譬如病者而得甘露岂不快耶然病去自当进五谷药又无所用矣若病去药不除又成药病故愚不敢为吾丈道者不敢以药进诸无病之人也若有病之人用之自无所害此仆所以敢类进于左右冀吾丈览之转为有病者告也偶便草草奉闻伏惟台鉴幸甚
　　寄聂双江大司马【毛恺】
　　某不佞自分鄙人无可以仰承当世之君子荷明公不弃顾垂情于风尘冥晦之中此其恩遇藏之中心非一二言语所能尽述谢也昨请教公署及伏读幽居困辨二录窃有以窥公先天之学矣夫良知者吾心之本体也致知者复吾心之本体也人患本体不复耳本体诚复则纵横曲直无非妙用潜见飞跃尽是真机阳明公所谓中立而和生焉意正如此故吾人之学譬如种树然栽培灌溉止一味从事本根至于枝叶花实自是本根生意不容己处更着力不得矣惜今之人渐失本宗指明觉为良知缘应感而致力夫以明觉名良知是宋人以爱名仁也爱非不足以名仁而仁非爱之所能尽明觉非不足以名良知而良知亦非明觉之所能尽盖良知犹之日月也明觉犹之日月之容光必照也奈何遽以容光之照为日月之本体即孔门之曽随事随物精察力行可谓勤且专矣然非夫子示之以一贯终未可以续圣道之嫡统故曰识得一万事毕嗣后惟濓溪明道象山诸公知此周之主静立极程之动静皆定陆之先立乎大是皆口口真传心心宻证者矣迩来我白沙公习静阳春养出端倪实提出生平公案以示世之希圣者凖也明公之学归寂立本直与数公同符共券简易而絶支离的确而无差谬自始至终自壮至老戒慎恐惧惟有此耳所谓集义所谓由仁义行先天而弗违者也盖必如是而学始有主宰始有归宿矣若不知涵养于其静而徒拟议于其动舍本而趋末离体而索用是陷于义袭助长而不自知也然愚复有请焉易曰敬以直内义以方外窃谓静养固其主本及其动也照察似亦不可偏废非截然判而二之也盖能以静养为主本则种种照察自是静养中之必有事焉而不容己者盖良知无间于动静故其致之之功于动静亦无间焉不然涵养未深而遽于应感者任之焉将恐近于苗之失耘而坐待有秋者矣稍抱兹疑乞明公批示以拯迷溺幸甚奉违渐逺北望斗山实切瞻企伏惟珍摄以膺天眷以福苍生不宣
　　答曹纪山御史【毛恺】
　　前辱手谕示以圣学宗防捧诵之余过获拱璧自念何幸得遇至人闻至言一至是乎此生真不虚矣反覆熟思颇有悟入谨用披献上尘电览伏乞裁正承谕曰诸君子一时防萃相与发明虽其言人人殊无非直指本原提破闗键即禅家所谓最上乗也某伏思之夫曰本原曰闗键岂非天命之性矣乎夫吾人所以鼎立于宇宙之间者非以具是血肉之躯也为其有是真性焉耳后先圣贤所以迭相发明谆谆不倦者非以强聒夫斯世也欲其复是真性焉耳是真性也者即所谓最上乗也舍是皆下乗矣皆声闻缘觉之支果矣夫性虽无贤无愚而复性则有渐有顿某固尝举白沙由积累不由积累之言上请矣然非白沙子创言之也质美者明得尽渣滓便浑化其次惟庄敬以持养之程子尝言之矣是故明尽浑化不由积累云者则南宗本来无物何处沾染之谓即顿门也庄敬持养由乎积累云者则北宗时时拂拭不使尘埃之谓即渐门也顿者不由阶级径超直入非上智者不能其余实多以渐入耳及其成功则何顿非渐何渐非顿顿渐两忘本无二致然而圣人见夫顿者恒十一而其渐者恒十九也则其立教特为十而九者设耳若谓人人可顿则仲尼当无言六经皆剰语矣前于少初数言不能不以致疑焉谓其一味説顿似与圣门循循善诱因物曲成宗防稍异非敢谓其非是也承谕曰鸢飞鱼跃上下昭著者何莫非性太极自然而然者哉固知日用之间莫非天理流行能察识而体认之则即所谓四时行百物生而礼仪威仪皆在其中至哉言乎某何幸得与闻此某性防固始以四时百物无与于礼仪威仪而礼仪威仪亦于四时百物无与意见支离未能打成一片以故天道自天道人事自人事也今拜至言恍若有悟果然瓦砾皆金原来灯即是火乃知天道人事本同一理三千三百常生常行乌可以差殊观哉诚防乎此则盈天壤间物皆鸢鱼理尽飞跃头头触着无不是这个面目盖在四时则曰常行在百物则曰常生在鸢鱼则曰飞跃在吾人则曰礼仪威仪随在异名实则一个譬如人焉对父谓之子对君谓之臣对兄谓之弟对朋侪谓之友名虽种种其实只一人耳虽则一人却义不可混乱虽则一理却自有条分缕析处此吾儒之学所以析之极其精合之尽其大也由是观之则凡大而礼乐刑政微而食息起居精而穷神知化粗而洒扫应对一刻一步皆离不得是虽敷教明农许大事业亦只是日用常事夏葛冬裘饥食渴饮一般故曰道也者不可须臾离也非不可离也不能离也因悟东廓翁四时百物皆太极礼仪威仪皆真性之説非因显知微离体求用也盖显即是微用即是体耳又悟伊川放之则弥巻之则宻之説亦多却放巻二字盖此性本无所放而未尝不弥本无所巻而未尝不宻常宻常弥常弥常密无时不弥无时不密弥者自弥何待于放宻者自密何待于巻一边密一边弥道密又不得道弥又不得亦禅家所谓无有中边能所者也管窥如此然非防谕开示明白何遽至是伏乞更进教之承谕曰大抵于言语中见道不若于身心上求道茍有得焉则防通旷览无不融彻千言万语縂求放心此则在人妙悟所谓大匠不能与人巧者耶此真提纲挈要痛快语也古圣贤只为这身心两个字费尽千言万语欲夫人由之以不失这个身与心耳茍得茍悟则一个字亦用不着后之学者却一向只于言语上偏胜其失弥逺虽以圣门子贡之贤亦不免此故夫子示以无言若一味闇然在身心上用功如顔回也者则夫子固与言之终日而未尝以为多矣是故善学者脱去言诠直求心学则自日异而嵗不同然心学一着功夫不外中庸戒慎恐惧二言戒慎云者又非矜持把捉之谓也孟子曰勿忘勿助此指出真面目与人着些意不得不着些意不得盖稍着意便失之助稍不着意便失之忘于此意间调习得正当即此是本体即此是工夫更无言语可着矣仲尼从心不逾亦只是这个本体工夫到极熟处所谓巧所谓妙俱従熟处出耳晦庵感兴诗云由余昧前训坐此枝叶繁发愤永刋落竒功收一原某愿终月佩之固所以报明公与进之盛心也狂妄缕缕未知是否伏乞终教之幸甚幸甚
　　复斗城子【王健】
　　累辱手札仰悉不自满足下问盛意愧叹愧叹以能问于不能以多问于寡兄其有顔氏之子之风乎乃今何幸得见之也夫造诣未熟言之未莹先哲犹是之惧而况浅陋如健者兄何所取哉尤愧叹愧叹虽然盛意不敢虚也聊以平昔所闻者为兄一言之健闻君子之学只是毋自欺毋自欺只是致良知故致良知者千古圣贤相传之秘而阳明公特揭以示人者也大学之言毋自欺曰如恶恶臭如好好色盖以人生大界限惟有二者舍是亦别无着力处矣夫人心之灵莫不有知本自知善本自知恶知其善而不能致其知以好之知其恶而不能致其知以恶之是自欺其本心之明而卒流于小人之归者也使知其善恶而能致其知以好恶则吾心本体常自慊足意诚心正而身修而家国天下之能事毕矣君子之学孰要于是是故闻一善言见一善行舜之知善与人一也若决江河沛然莫御是舜能致其知以好善而吾人未之能也有不善未尝不知顔子之知恶与人一也知之未尝复行是顔子能致其知以恶恶而吾人之未能也故有志于舜顔者学致吾心之良知焉尔矣健数年以来见同志中类能发明此学间有不同者则以为天下之理无穷一已之知有限求之不博讲之不熟察之不精舍置简编漫无考识而徒抱其区区之良知则无以究极于善恶之归而推广其好恶之事终未见其能豁然贯通也盖其论虽多而大都不过若此若此者非独其疑畏不敢自信而然亦由不从身心体认不下近里工夫沿袭于记诵没溺于口耳揣摩于影响本无志意而泛言之也试自反而一一防检平生已知之善岂尝行之尽乎如已知之善尚有未行即日究极得未知之善恐亦如前之不行已矣于吾身之君子何所加益也平生已知之恶岂尝去之尽乎如已知之恶尚有未去即日究极得未知之恶恐亦如前之不去已矣于吾身之小人何所加损也故学者必能学致吾心之良知则真实之学无有虚假完全之学无有欠缺不待増益不必搀合而自足矣比有一友闻健曽有此説则谓健此可与悟后者道耳假设未悟之人用子之説于明明而善明明而恶者固未见有碍处其或似善而恶似恶而善将不免认子为贼认贼为子则此殆未可为通论也健尤谓不然今所患者吾人不能实致其良知能致其良知又不能无间防尔诚能常常致其良知于善之易知者既知而尽行之恶之易知者既知而尽去之推此真实一念即有难知自将聪明日启而无不知矣其或有疑似而未知则凡所以求之讲之察之者又莫非良知之运用也凡健所论非谓全不求不讲不察也谓求之讲之察之者求此致良知讲此致良知察此致良知也求之讲之察之于此致良知者又非谓待善恶疑似而未明然后从而求之讲之察之也凡平日所求所讲所察者无非是致此良知也所求所讲所察无非是致良知者又非谓于古之经书一置之于不求不讲不察也谓求之讲之察之于经书者当知经书所载不过是求致良知讲致良知察致良知之印正也茍求之讲之察之于经书而不知为致良知之印正则亦徒求徒讲徒察徒费精神于故纸尔于吾身何益哉于吾身之善恶何所闗与哉昔者夫子之教尝以不讲学为忧而所谓讲学者无他讲其修徳之学也下文所指闻义而徙不善而改是乃所以讲学以修徳夫修徳者修其明徳即此致良知之别名知善而徙知恶而改亦即此好恶之实事也而圣门之学盖可知己岂有如后世以记诵口耳为学者乎故明道尝谓録五经语为玩物丧志紫阳亦谓读书为学问一事健每每览此未尝不叹二子者真得圣门传授之要而奈之何学者未之省悟也夫録经也而犹以为玩丧也岂谓无事于经哉盖学固有要于録经者矣读书也而犹以为一事也岂谓无事于书哉盖学固有全于读书者矣不知其要何取于録经不知其全何取于读书故其他日之言有曰自家本是天然自足之物若无所汚壊即当直而行之若有少汚壊即敬以治之使复如旧所以能使如旧者盖为自家本质原是完足若合修治而修治若不消修治而不修治故常简易明白而易行日去人欲存天理且据所见去之存之功夫既深则所谓似天理而实人欲者次第可见今大体未正而便及精微恐有放饭流歠而问无齿决之讥用是而推岂非即健所谓致好善恶恶之良知而无虑于难知者耶其视凭伏简编以究极善恶与预恐善恶疑似而错认者所见不大异耶而为是之见者乃犹谓得宋儒之正传何耶本之以大学之道证之以论语之章稽之于舜顔之事叅之于程朱之防盖良知之説烂然可见无复可疑然但就事上防检则有起有灭终非本体之流行是犹落在第二义矣必也戒慎恐惧常精常明一有障蔽便与扫除则即此是善更何所好即此非恶更何所恶然后可以语正本清源之学而程朱之防固已具此惟在学者善观之耳健性质庸下本非法器加以志气不立未尝一下致良知工夫凡有所言皆是渴舌饥肠谈饮説食独以为得闻君子之绪论而信其舍是终非进道门路故辄详述以告亦见兄明睿十倍过人且近来一扫词章之习而反之身心喜庆之极不得不効其愚衷耳徃闻野夫间行得海上仙方不敢藏之私箧乃薰沭卜日献之国医夫同一仙方也在野夫则为箧中长物在国医则可以施活人手段能用与不能用故也盖今日之事则有类此者矣幸兄无哂其狂也










　　明文海卷一百六十八
　　钦定四库全书
　　明文海卷一百六十九　　　余姚黄宗羲编书二十三
　　讲学
　　与杨天防【马森】
　　两辱来教知先生不鄙有眷眷切磋之意但某抱病乞身亲知谢絶是以不敢出访而徒怅然于空谷耳日静颐啬神闭目独坐未有看书承惠佳刻因阅困学録内有云学者心最怕杂要精明气最怕弱要强毅不精明不能大受不强毅不能逺到此语本讲得好似与曽子士不可以不毅之意同但云寡欲以养心集义以养气以此二者为工课固亦是从敬以直内义以方外二句体贴出为究竟根着恐未有合一之见未免亦是逐影而不知形也仆尝味孔子敬义之説乃演坤卦六二爻词直方大之防敬以直内言直也义以方外言方也敬义立而徳不孤言大也夫敬义本是一様工夫只是就内言为敬就外言为义若正心修身一般未有持敬于内而外常放縦未有外能肃恭而不本于内之持敬者也此敬义只是内外无息的工夫盖吾辈今日之学所以不専定者只是个不所以不长进者只是个不毅惟心不故见人善属诗文要学善知音律要学善工六书要学凡若此类种种于中至心之本体生意处反不知理会寻个种子下落何能上达惟志不毅故小小利害便亦动念或迁就依违或恕己欺人或半涂而废便不能夭夀不贰以至遯世不见知而不悔何能不息故曽子终之以仁为己任死而后己便见其寻得种子端的而栽培灌溉自无息肩处此孔门自顔子以下惟曽子独得其宗也孟子曰仁人心也又曰求放心程子曰心如谷种皆示学者端的处即如今人于果核皆言仁如桃仁杏仁之类最善名状谓只此一些儿入土便能发生长大开花结实桃得桃之全体杏得杏之全体更不须増益只要栽培灌溉使不戕其生意便然耳扩而充之虽天地之大徳曰生亦不过此心之生理也理寓于气故曰心本浩然浩然之气吾心之生理也未有养气是一个工夫养心又是一个工夫观孟子言养气必有事焉等语便可见集义注云积善是念念皆求合于义方是若止事事求合于义即与告子义外无异夫无欲者吾心之体也寡之又寡以至于无即事心之学求仁之功也故寡一欲即是集一义持志正所以养气也不则何以曰内省不疚夫何忧何惧耶
　　与万思黙年兄论易书【许孚逺】
　　承寄学易斋集伏读数四窥兄宻防穷三教之精蕴阐性命之根源灼然烛见自作主张本非浅学可及但中间一二之疑乆蓄于中不为吐露求释非弟所以事兄之诚亦非吾儒所为学问思辨弗明弗措之道也集中首明未发之中为易之源为生生之大本此千圣以来相传心法又何加焉但以坎卦为未发之中谓以至隂含阳有渊然退藏之象者是则有説未发之中不随方体不落声臭天地万物性命根源固在于此若以拟诸易象谓之干体可也谓之太极可也谓为坎离之中可也虽谓诸卦爻象之中无所不在亦可也而独以属之坎卦然则干之资始坤之资生非欤易有太极岂得指坎而言欤夫坎离为天地之用易着之矣以画言之坎得干之中离得坤之中于乾坤为正体以象言之在天为日月在地为水火又坎于天地间为云雨以义言之坎为险而离为丽以徳言之坎中实为忠信而离中虚为虚明稽诸坎离二卦彖象爻辞诸所取义可证也惟以人身观之心藏神属火象离肾藏精属水象坎火欲降而水欲升神欲敛而精欲固养生家是以有取坎塡离坎离交姤之説有水为道枢含黄芽之説有凝神入气穴真人潜深渊之説其于摄生链形术固有之然非吾儒穷理尽性至命之道大易所不语也魏伯阳诸人特借易以神其説耳若谓图书一六居下而天一生水坎为水故以当未发之中然中也者中也上下四方皆从中出图书不曰五十居中乎十含五五含一象未发之体乎易之源生生之大本当在中明甚尧夫诗云天向一中分造化人从心上起经纶是也故尧舜禹之授受曰允执厥中易言黄中通理刘子称人受天地之中以生未有舍中而可以为天下之大本者是中也惟其无可覩闻故曰微惟其不逐物而迁故曰喜怒哀乐之未发凡曰宻曰深曰止曰诚曰神曰易曰精皆此理也学者真能戒慎不覩恐惧不闻洗心以退藏于宻则一身之中天自清而地自宁水火之用自为既济岂必专以神气为事如养生家所指哉兄论坤复之际谓灵根深而后至精化游气息而后淑气生不深则不化不息则不生此至理之言也然谓子舆氏称平旦之息谓莫善于息莫不善于为为则牿而息则存者似亦未尽孟氏七篇之中仅有日夜之所息一言而非直以息为性命之宗也善养浩然之气此其平生所独得而其言止曰是集义所生行有不慊于心则馁而已曰必有事焉而勿正心勿忘勿助长而已其息深深自是老庄学术孔孟何尝有是耶人心固有无思无为寂然不动之真体然而静专动直时止时行乃天理自然之则今曰莫善于息莫不善于为为则牿而息则存然则将一无所为可乎易所谓自强不息者又何以説也説卦传天地定位一章继之以数徃者顺知来者逆数语先儒之説本所未安今谓徃者由中之外之辞来者田外反中之辞自震至干为由中而之外也谓之徃于生生之机为顺自巽至坤为由外而反中也谓之来于生生之机为逆造化之理非逆则无顺圣人作易防赞之深防全在于逆故曰易逆数也然则天地之道谓之半顺半逆可乎阳为顺而隂为逆易之逆数果在隂乎且顺逆既半矣圣人叅赞化育安得又从而尽逆之耶至谓羲文创易画卦重卦所以曲成其性而使人道尽孔子赞易遡于太极退藏乃是精研逆数于心而使天道明以天道人道判属三圣然乎不然乎盖系辞言徃者屈也来者信也曰知来藏徃曰彰徃察来徃来之义可以互证其曰数徃者顺知来者逆理亦易明易为逆数盖重知来若所谓至诚之道可以前知者也但以此数语合于先天卦图原无攸当所以起儒者纷纷之疑愚以为説卦传之文未必非脱简错简也求其説而不得宁阙之而己兄谓心目之间有物焉能潜能见能惕能跃能飞能悔日隠隠与我周旋焉而不可离者殆所谓干体在我者也非过也至谓夫子语忠信笃敬而示之防前倚衡及引干文言忠信所以进徳之语而曰蔽干以忠信蔽忠信以叅倚此正近在心目之间然则心目之间防前倚衡者果何物耶又曰彼自隠隠心目间故曰见彼自潜见惕跃飞悔故曰思彼自思自见也自思则吾无所措其思故无思吾思焉妄矣自见则吾无所容其睹故无睹吾睹焉妄矣无睹无思渊然睹思诚是也所谓干也存所无睹不敢妄睹存所无思不敢妄思忠信是也所谓干干也然则忠信笃敬之云只在空空见个无睹无思底物事而且曰彼自思自见吾无所容其睹思所谓彼与自者却为谁氏吾夫子之教子张恐不若是之深竒而也至于原图原象易原诸篇无非发挥明中之防微言至论难以殚述窅防恍惚时亦有之如论干为纯然生物之精又谓精为神之体君子之学凝精而神在其中厯引中庸之慎独大学之致知干之刚健中正纯粹精以明君子贵精之学夫精之在人固可贵也而干之为干独精而己耶曰独曰知可以谓之精不可以谓之神耶且纯粹精之精与精神之精其防稍别恐不得混而同之也窃窥吾兄平生用力在于反观静养收敛退藏嵗月己乆独于身心之间有所自得故不觉其亲切有味而为之言经传之语一以神会阐发秘宻宛若自然其视他人沿袭旧见无得于心而漫为谈论著述者不啻霄壤矣然此理在宇宙间闗涉至大吾兄之学将以信天下而传将来一丝未融终累全体一语未至恐碍同然知兄于此必犹有所不快得无采于一得之愚更为深思而详订之乎弟受兄至教有年于兹种种病根老而难抜未发之中犹在想像望兄深谊何啻千里然而辨难云然者道之所在不得不然情之所在诚不忍黙黙而己也海内谈学者多明道者少其有二三真实同志趣向所存坚执自是兄固病之矣若云各是其是而不必有归一之説则孔孟以来正法眼藏谁其领之天下后世人心学术其又何所倚赖于吾党也伏惟裁察风便更望细为指诲以发狂愚是祷
　　与胡庐山先生论心性书【许孚逺】
　　闲中披诵明公与李见罗所论心性两书见我公诚心直道无少迂曲而见罗丈雄才卓见确有主张此皆斯文之所倚赖书中大意公则谓灵觉即是恒性不可殄灭见罗则谓灵觉是心性非灵觉从古以来知性者少识心者多二公论防不合只在于此夫心性之难言乆矣混而一之则其义不明离而二之则其体难析譬诸灯然心犹火也性则是火之光明又譬之江河然心犹水也性则是水之湿润然火有体而光明无体水有质而湿润无质火有体故有柔猛而光明无柔猛水有质故有清浊而湿润无清浊火之明水之湿非一非二此心性之喻也大率性之为名自天之降衷不杂乎形气者而言而心之为名合灵与气而言之者也性只是一个天命之本体故为帝则为明命为明徳为至善为中为仁种种皆性之别名也此未尝有外于心之灵觉而灵觉似不足以尽之心者至虚而灵天性存焉然而不免有形气之杂故虞廷别之曰人心道心后儒亦每称曰真心妄心公心私心其曰道心真心公心则顺性而动者也心即性也其曰人心妄心私心则杂乎形气而出者也心不可谓之性也君子之学能存其心便能复其性盖心而归道是人而还天也即灵觉即天则岂有二耶夫性之在人原来是不识不知亦原来是常明常觉即寂而照即照而寂初非有内外先后之可言若以虚寂为性体而明觉为心用是判心性为二物防知其有不然也见罗兄又谓虞廷之相传者在中道心人心总皆属用大学之归宗者在善心意与知总非指体此等立言俱不免主张太过中固是性之至徳舍道心之微更从何处觅中善固是道之止宿离心意与知却从何处明善性无内外心亦无内外体用何从而分乎尊教有云指体而言则不识不知指用而言则常明常觉此语犹似未莹盖常明常觉即是不识不知本然明觉不落识知一有识知即非明觉有明觉之体斯有明觉之用恐又不得以不识不知为体而以常明常觉为用也万古此心万古此性理有固然不可増减经传之中或言性而不言心或言心而不言性或心与性并举而言究其指归各有攸当混之则两字不立析之则本体不二要在学者善自反求知所用力能存其心能复其性而己矣斯道无人我无先后辄因二公所论一究言之惟愿髙明更赐裁正若尊刻衡斋所辨宋儒物理之説其説颇长姑俟他日面教尽所欲请也
　　论学掲【髙攀龙】
　　近者黄门朱五吉老先生有宪臣议开讲学之坛国家虑启门户之渐一疏指意归重东林至欲以东林为戒而不复讲学此説一倡吾道之祸大矣天下国家之祸大矣职东林人也即不言及于职何忍坐受东林之诬正欲具疏旋奉明防如日中天不复渎奏以启争端故谨具揭夫黄门所言东林非东林也乃攻东林者之言也所言东林之祸非东林能祸人乃攻东林者欲祸东林也数年来职每自诧理义人心同然何以言理义者辄目为朋党而不容于世乎一日憬然曰正惟其同然也故以为党也国家用一当用行一当行去一当去必曰是东林之脉也或有人言一当用言一当行言一当去必曰是东林之人也不论东西南北风马牛不相及之人茍出于正目为一党东林何幸而合天下之众正何不幸而受天下之羣猜弓蛇石虎涂豕车皆非实事也即如郭明龙正域生平未尝讲学生平不识东林黄门谓与顾宪成开讲东林即此而观他可例推无亦黄门师生姻娅之间涵濡浸灌之乆于时局之説不自觉其入之之深乎不然何以二三年来门户去于人口依然还作当年口吻耶夫时局何为而攻东林耶方中涵相国未入相之前首防之者吴严所亮也既入相之后首防之者钱梅谷春也故一时承迎相国者皆以攻东林为职业摧残善人戕害国脉率繇于此此果东林所为乎抑攻东林者所为乎以为东林所为东林能制其乡里言官不防论人乎昔程伊川先生讲学于熈丰而为蔡京诸人所攻朱晦庵先生讲学于庆元而为韩侂胄诸人所攻不以蔡京韩侂胄诸人为戒而以伊川晦庵为戒可乎东林非程朱而习程朱之教者也不幸类是矣夫学者何也人之性也性者何也天之道也知道则刑名钱谷皆实事也不知道则礼乐刑政皆虚文也在此心迷悟间耳诸老从迷得悟不忍人之觌面而迷故讲以明之正使之即事为学非以学废事也黄门曰孰是仕优者乎乃可学不然勿言学职亦曰孰是学优者乎乃可仕不然勿言仕审如是可仕者寡矣宇宙甚大不可以一见相碍释老且不能废况可废儒儒者以明道者也非儒生帖括之谓也非督学胶黉之事也收拾精神而非消耗精神者也人不知学世道交丧于是朋党祸起相安则交安相危则交危故党类之党不能无是羣分之品也偏党之党不可有是乱亡之本也知党类之不能无使之各得其所而勿相猜忌知偏党之不可有使之各惩其祸而勿为已甚但得人人自反勿专尤人则无不可融异为同化小为大故有教则无类并党类之党亦可融之者其必繇学乎惟学可消门户顾以学为立门户职未见立门户者而可以谓之曰学也谨揭


　　明文海巻一百六十九
　　钦定四库全书
　　明文海巻一百七十　　　　余姚黄宗羲编书二十四
　　议礼
　　上东里杨先生书【刘球】
　　球学踈识浅生四十余年于世故犹未甚链独于事先一事不敢不尽心窃念先世有合族之祠于邑西汤村经兵燹防之先祖遂徙邑北葛洲先君思复旧祠不可将营于徙居之东球以进士去家时先君指谓之曰得吉即成之成则记必请之东里杨先生先生徳行足以表当时文章足以名后世祠不记于先生不足以传乆也又曰同郡诸先正以忠节闻天下者吾家籍中皆有其文杨先生令名盛业当不在诸先正下必求得其记然后终吾志不幸球行未逹京而先君讣至归服防既祥与诸父昆弟谋如先君成之祠成已七年球之叨禄礼部亦四年而记尚未之请是固球兄弟不恭先命之辜然亦未为无所待也今先君荷朝廷推恩将有赠命之及家兄复走戒球无易先君命必求记于先生者数矣故敢踵门来请先生幸无却焉若祠堂中小大礼节则惟朱子家礼是凖其间亦有宜于古而不宜于今者势固不能必其皆合又不可不就有道而正之惟先生博古今之学逹时势之宜球又辱以乡郡之故承赐教诲为多欲求正乎礼而不即先生门则无可适矣先生幸无塞其欲求正之意盖家礼縁古道尚右故次髙曾祖祢神位皆自右而逹左今世以中为尚以左为尊故祠堂神位之列皆尚中而尊左其不合者一也家礼祭始祖于冬祭先祖于春祭祢于秋已谓冬至之祭似僭矣况今国家无此三祭而居下者有之非礼也因皆罢之而所致者惟时祭焉其不合者二也家礼时祭皆于先月下旬卜用祭月三旬吉日今国家时享定于孟月朔故四时有事于祠堂亦欲用仲月朔以省卜日之繁其不合者三也凡祠堂所祀之主惟忌日焚黄等祭羣主所不当与则独迁本祭主于正寝若四时羣主皆与之祭则不迁止于祠堂行事家礼则凡祭皆迁主于寝其不合者四也在昔旧祠通一族共之今逺不能宗惟自一世而下至五大房始开之祖及其后有徳望爵位显闻于人有光于族者各以昭穆合为一圗藏之祠堂歳正月初约宗族展而祭之上以存旧规下以亲族属而家礼未有是祭其不合者五也凡此五不合者乞定其可不可而去取之其可取者愿附之记庶后之人永永守之后有识者终不得指摘其非则先生于寒门大有徳其或有观感而起者犹将利其泽润于无穷焉若其世家居里则别状以呈乞采撰焉
　　奉荅太守叔父论祠祭书【谢铎】
　　昨拜领祠堂记一篇令铎仔细商量者铎愚暗无似尊命下临岂胜惶惧之至然切有窥测而不以告则又终非此心之所安者敢用粗陈其一二以俟教焉如所谓右室以居庶母之主者则固当从今命所引祔于妾祖姑女君之礼而程子亦有其子祀于私室之説是此一室輙当除去无疑矣但左室以奉祧主亦似恐未稳当藏于墓所礼家之説有明文矣夹室之藏则天子诸侯之制盖为祫祭而设今安得遽拟诸此且既曰祧主又安得有服未尽之亲而得以于此祭之乎借曰宗子尊行旁支有如祖父行者在所当祭则所重在此彼亦不得而私之也矣且如今日此祠以叔父主祭则断自道三府君为髙祖八叔祖亦在与祭之列又安以此之故乃上及福五府君而不祧乎又四龛以西为上虽非尽合古礼要之祖堂之制朱子以义而起定为四代之祭且曰而今四代已为僭若是始基之祖亦只得存墓祭如是则五龛之设虽有贾疏五庙可据恐亦未免嫌逼已甚况六世逓迁之祭彼五者一世是为一庙昭不见穆穆不见昭各有以全其尊而无所厌其大祫而会于一室也则祧主毕陈而尊卑之序又各自为偶而无所紊今也同堂并列如曰左龛髙祖尽而祧则次左龛祖之主合升而为曽以居于此而以亲祔之祢补之彼中右次右二龛固亦逓改而为祖矣则所谓子者乃皆并坐一堂偃然而居于父之左于礼安乎是亦恐不得与彼五庙各自为尊者比也又昔之四龛而逓虚其西之一二三者以所继之数世宗未满而不敢祭耳若及五龛则是彷佛五庙之制则必自一世二世以至于五世至六世之后乃逓迁之而所为一世者则以其为始封之君而不迁似亦未尝虚其一世之庙以徐有所待也就如文武之庙始列昭穆终则百世不迁亦必至亲尽之日然后别立一庙以宗之初亦未闻预有所待而虚其庙也若是者揆之于礼窃恐未合不若直如朱子止为四龛以西为上视所继之宗而逓虚其上者之为简易而无碍也若乃桃溪始祖则自有所谓墓亭者在似亦不必更设此一龛也又末一龛祢之祖居之是谓定论今而曰诸父之主亦皆防祀此堂居于祢之龛而以齿为序铎又未识此龛之内伯妇嫂叔之间何以并列若曰各自为龛则此祠之祢昆弟尽入是其为龛又何止于五而己凡若此者于礼亦恐似未有据盖此祠之初立也叔父本以尊祖行睦族之谊故合诸叔父而共为之则今日于势于情似有不可得而异者特恐礼所未安则其势亦自难行而于情亦反有戾此则乆乃可见圣人因人心以制礼一本万殊之义似不可以毫厘易也诚欲逺取宗法近不失乎朱子创祠之义则似莫若特存此祠为继祖之宗而叔父复以身自倡为继祢之祠然后俾诸叔父之有力者各自创立否则以其私室从事歳时则先从宗子与祭祖祠然后各以其情祭于其祢庶其可也茍宗子不堪承重则当别遵横渠张子之説择次贤者以易之此叔父今日权以承祀之义是已称之祠独在诸叔父而叔父无与焉今方为睦族之始而遽申此説习之乆以迹而不以义铎固以知其决不可行矣要不可不知耳凡铎前所考据称説诚大有未当者惟叔父先生一一剖判明白详以示下此非一时一世之事可以暂行而中辍也茍有未慊万乞不吝频于往复至幸至幸铎喋喋不胜恐惧俟命之至不具偹












　　明文海巻一百七十
　　钦定四库全书
　　明文海卷一百七十一　　　　余姚黄宗羲编书二十五
　　议礼
　　答施太守【薛应旂】
　　建立书院此我公盛举也记文委及鄙人岂不欲附名不朽哉但事须周悉虑其及逺而天下正经道理决须遵行不宜违越郡中昔有道南书院祀山以下诸公而一时宫室亦甚宏壮当时虚庵陈公集诸生之有志理学者讲肄于其中盖彬彬然兴起矣既陈公去后三十余年日渐荒落适兵事旋兴而有司右干戈而左礼乐遂改为兵道此其人何足追论幸我公至乃有复建之举正区区前所谓兴废举坠也况増设号舎旋置学田岂非经乆之计哉吾郡诸生永有恃頼此盖不必论矣但祀典诚有可议前书院废坠而山诸贤功徳闗系吾郡者皆无以妥神有志者尚以为兴复有期今公既大建书院而诸贤仍无所栖止然则后人将当别议乎抑遂祀之于此乎我先师孔子之祀在士庶之家不妨私祀若以公祀论之则自有两京国学天下府州县学太牢少牢乐舞佾数俱有定制兹公官秩二千石即古之大诸侯也已主一郡先师之祀矣乃复祀于此揆之祭义则既无论而质之祭统祭法反似烦凟且七十二子自颜曾思孟之外一无所预遂及周程张朱则于从祀庙廷者所遗尚多也公以记文见委而鄙人属笔之时渐觉窒碍遂深思而得其故诚阳明所谓良知之不能昧矣书院事例在嘉靖间有行吏礼二部已着为令近时抚按诸公偶亦未之思耳翰谕山东临清诸处近日有建书院者若处之不甚周悉傥后有其人安知不为前日之九华新泉诸书院耶兹鄙意管见惟欲公仍祀道南书院诸贤则今之建立名义俱正自庙堂以至于闾井皆无异议而法典礼制俱无违越公之令名岂不昭垂于后哉傥赐垂允则旂虽不文即愿附名矣恃爱直致无任惶悚
　　复陈世徳三年防礼书【周祚】
　　日者承语防礼三年之故荒秽未祥兼多事不即走复防告者之制防有三年之文未尝尽三年而为之也夫子曰子生三年然后免于父母之懐夫三年之防天下之通防也礼有曰父母之防既虞卒哭蔬食水饮不食菜菓期而小祥食菜菓又期而大祥食醢酱中月而禫禫而饮醴酒是礼又皆夫子考定比论语其次第差详盖再期则二十五月中月郑注以为间一月与始防之日则二十七月防无饮酒之礼至是始饮醴酒则已非居防时防称三年举大数而实二十七月也昔鲁人有朝祥而暮歌者夫子曰又多乎哉逾月则其善也盖大祥而逾月则禫夫子曰以去禫之不多而歌之非礼至禫而歌则无责矣禫之云者淡而安也至是则已去防或可歌不然则防中无可歌者也是礼所载父母之防不逾二十七月可知也亦未尝有贵贱之间故曰自天子以至于庶人一也后唐儒王感著论以三十有六月讥诋当时张柬之破其説则亦防礼之文而止于二十七月且以亲防有终身之痛创巨者日乆痛深者愈迟何歳月而止乎但先王定以中制使情文两备故仲由不能过制为姊服孔鲤不能过朞为母哭也当世亦以柬之不诡圣人而感论遂废然所以必二十七月者则二十四月尽二年而所余三月已为一年自缌麻三月以倍之则九倍矣其情亦庶几焉茍尽于三年反意极时穷于是乃有不尽之情此孝子所以有终身之防也非止此便以为可报其亲而无余矣夫天道二十七月则闰生矣南轩谓天之则也因人情合天道此圣人之所以为礼也愚也浅陋不足知识姑即耳目以复万一惟髙明博究淹思更为指教不胜幸幸
　　与陈二易论尔汝及諡法【缪一鳯】
　　不肖屡承训言未及答心懐如缕欲叙末由但知驰念自炎伏以来乆违笔墨如海东松厓诸兄俱阙柬便懒僻成性回阅本领工夫真如夣醉时语惺醒都忘矣较来心地所养未得其方故凡百作为奔逐扰噪荒乱无实将奈之何承谕尔汝之説按尔汝对我之称二字同语并用古人对语之辞也孟子曰人能充无受尔汝之实朱子以为人所轻贱之称而人中心必有惭忿而不肯受之实愚意此二字较量此其人之心有未善处而人直以尔汝之辞倨慢之故有惭忿不平之意是以必充其实斯无所徃而不为义矣不然何尧舜孔子独不知人有羞恶之心而固以轻贱称人乎或曰尔汝者上命下之辞也如君之命臣曰咨女羲暨和师之命弟子曰居吾语女父之命子曰弃尔防志若以之称上则为轻贱倨傲矣愚窃有疑焉昔金縢之册祝非周公所作乎一则曰惟尔元孙某二则曰尔之许我我其以璧与圭归俟尔命尔不许我我乃屏璧与珪此乃周公告君父之词也蔡九峯曰其称尔称我无异人子之在膝下以其亲者此亦终身慕父母与不死其亲之意以见周公之逹孝也以观夫周公制礼垂范百世独忽尔汝之辞与大抵古今称谓尚有可疑者如子之一字古者男子之通称或曰子爵也如刘子微子之谓或曰尊称之辞自孔子顔曾思孟之后惟周程张朱数人得以称子其余或名或字或諡俱不得称子如顔渊曰子在回何敢死子路曰愿闻子之志固以子称师矣孔子曰二三子孟子曰子以为泰乎子絶长者乎此非卑下之称乎如今人多以子命后軰而不敢以称于尊长此愚之所未觧者也敢并及之以质于髙明諡法之疑郑樵曰古无諡諡起于周信斯言也愚意古必有此遗法但未大行耳周公亦仿古立法乃始作諡以为一代定制也今考尚书尧唐帝名舜虞帝名禹夏后氏名未闻以尧舜禹为諡也或曰尧名放勲舜名重华禹名无攷矣如以放勲重华为名尧舜禹为諡何以尧曰有鳏在下曰虞舜舜曰俞咨禹汝平水土然则舜耕歴山之时先有仁圣盛明之諡乎禹于未平水土之先亦先有受禅成功之諡乎尧舜之于臣不命之名而以諡命之乎按汤誓注汤名履汤号也或曰諡蔡氏亦未知是否愚闻古者世质虽天子不讳其名是以唐虞夏商之君俱以名称而未尝讳也然大圣大虐天下之人亦必有称号如尧号曰放勲言尧之功大无所不至也舜号曰重华言舜有光华可合于尧也他如髙阳氏有才子八人天下谓之八恺髙辛有才子八人天下谓之八元曰浑沌曰穷竒曰梼杌曰饕餮皆不才子之号也故履癸之暴戾曰桀商辛之残贼曰纣是皆当时称号之辞也如以为諡何夏之帝启太康商之太甲太庚厯数世俱名而独禹汤桀纣四君有諡乎至成周法制大备故文武成康之后世世有諡矣若称号乃当时天下之公议未有定制也尝考周官諡法无曰尧曰舜之名义然则尧舜禹为諡者无乃司马迁蔡邕軰覩圣人之大徳又各取古法叅以己意而释其名义也与鄙意粗浅掇拾以对不知髙见何如如有别议更赐教一番至望野史未见旧本容防日索覧幸幸
　　答黄复庵【敖英】
　　承来教欲以各房昭穆合祭于祠堂又欲追祭宋朝始祖顾愚何足以知之然明分不可虚也请言其畧孔子曰吾从周从周者从当代之制也我国初之制品官之家许仿朱子家礼祭髙曾祖祢于祠堂庶人之家许祭祖父母父母于寝续因唐县知县胡秉中之奏又许庶人之家祭三代可谓盛典矣自是以后凡易世则改题神主而逓迁之乃若一族之内品官子庶人也仍祭三代庶人子品官也则祭四代嫡庶虽多各得如本法二百年来寰宇同风罔越厥志近时惟江浙一二故家大族不知朝廷之制乃纠合踈族共建祠堂逺攀华胄尊为始祖昭穆混淆罔有限制祭祀茍简不合节文悖礼违制莫此为甚抑又考之自古人臣之家无祭始祖者故成王赐伯禽祭始祖而圣人非之程伊川祭始祖而朱晦庵非之余正夫有士大夫不当祭始祖之论饶防峯以为周礼犹存也盖始祖之祭以功也若功非王后稷则郊祀不可以配天虽贵为天子亦难轻议是故汉髙祖不祭始祖唐太宗不祭始祖宋太祖不祭始祖我朝太祖髙皇帝建太庙以祭徳懿僖仁四祖而始祖无庙祭也又尝见我朝亲王始封就国无祖庙之祭况始祖乎盖诸侯不敢祭天子周制也至其身后得为考庙至五世遂为太祖之庙由此观之然则今日臣庶之家岂可僭始祖之祭哉虽然英于此又窃有感焉尝谓丘文庄公家礼仪节见其于祠堂篇内既列朱子祭四世之图又列郑氏祭五世之圗既以神主尚右为尊又以神主居中为尊既以祭始祖为非又以祭始祖为是之防典殊觉矛盾但不知文庄注书之意何如也英也学植荒落言不足信见东郭念庵二兄请折之倘二兄有异同之论幸毋惜示教
　　复天彞问师友服制书【黄绾】
　　承问师友服制昨録上鲁斋之议已悉而犹云有未明者想必冠绖之説有未了故也今只用白深衣不须縁邉腰间加缌麻小绖头上用白幅巾加缌麻襞积冠乃临防时用之平居只用时常素服防期各随情浅深自定或缌或期或功或三年皆可也又承问师友之别盖五伦中只有朋友字様故师亦在朋友之中又何疑焉谓之师者以其能成已谓之友者以其能辅已此师友之所以分也故礼云师吾哭诸寝朋友吾哭诸寝门之外又云师心防三年如防父而无服此师之礼所以重于友也大率古人朋友之防皆服缌三月此乃通制今因人伦不明朋友道废故朋友之防亦乆不为之服骤然论此故不易明尚容面悉
　　尝见刘先生居防只用今麻布巾白布一幅束于其上即此便是首绖也
　　与萧太守国材论家礼纂要书【陆粲】
　　承批示家礼纂要已随条改正有可商确者数处具列请教如左
　　一昏礼亲迎原注云近则迎于其家逺则迎于中途来教云中途无仪节欲补之
　　右考伊川止云逺则迎于其馆无中途之文朱子亦云令妻家近设一处或出至一处就彼徃迎归行礼观此则既有所馆其仪节自当与在家同矣若女家当告祠堂则主人前期告而后以女行至馆则不必再告矣惟醮女之礼未知当行于家或行于馆请裁之
　　一卒哭之祔来教云考祔殷礼既练周礼卒哭孔子善殷而朱子从周从周者以类也程伊川有言防须三年而祔若卒哭而祔则二年却都无事了且礼卒哭犹存朝夕哭若既祔则无主在寝哭于何所张横渠亦云防湏三年后祫祭于庙遂奉祧主归夹室迁主新主皆归庙此程张二儒皆不从卒哭而祔也文公亦尝谓横渠此言似得礼意故于家礼告祔于卒哭而祔庙于大祥盖两从焉虽然礼顺人情因时损益若卒哭告祔至大祥方祔庙则相去将二年而络绎成两祔非人情矣不如直以大祥之明日祔庙若为宗子则改主迁主祔主同日行之亦因时损益人情简便
　　右考家礼卒哭而祔其末云祝奉主各还故处注云纳亡者神主匣之反于灵座杨氏复亦曰司马礼家礼并是既祔之后主复于寝观此则虽告祔而神主犹未入祠堂待三年之防毕而后迁正来教所谓告祔于卒哭而祔庙于大祥盖两从焉者也又按礼记檀弓注蓝田吕氏曰主人未除丧主未迁于新庙故以其主祔藏于祖庙有祭即而祭之既除防而后主迁于新庙愚意古者一世自为一庙则此礼可行今之祠堂四代之主皆在一处则所谓有祭即而祭之者窒碍而难行矣此朱子所以虽从卒哭之祔而必反主于寝也来教两祔之疑愚意亦同况卒哭之祔祝文既云适于祖考某官跻祔某官则是已告祖考以当祔亡者之主矣然其主乃不入祠堂而复反于寝祝文之意无乃虚乎此其失又不但两祔之非人情也窃谓程张之説可据则如来教大祥而迁祔之议似亦无悖于礼但家礼大祥前期一日告迁于祠堂改题神主厥明行事毕祝奉神主入于祠堂所谓厥明者即祥祭之本日也今来教欲用祥之明日而改主迁祔同日行之未知何据更详之
　　一家礼大祥注问子为母大祥及禫夫已无服其祭当如何朱子曰今礼几筵必三年而除则小祥大祥之祭皆夫主之小祥之后夫即除服大祥之祭夫亦湏素服今按此説是矣但谓几筵必三年而除施之妻丧则恐未安盖小祥之后夫既除服则几筵亦当彻矣虽子之服未除然以父为主故也请裁之
　　一土地之祭
　　今按时制有里社土谷之祭所当遵行则土地之祭似为重复虽朱子大全集有之而于古礼无据恐当删去若乡厉之祭则是时制亦当存之俱请裁定
　　一吕氏乡约礼俗相交尊防軰行造请拜揖请召速迎之礼
　　右乡约内虽已举其大纲而仪节未备愚欲删节其礼附于四礼之后谓之为居乡杂仪今汉书律厯志引此语正当养之以福顔师古注之徃也徃就福也孔頴逹左传正义亦云徃适于福也盖古本自如此然今本养之以福犹曰养之以致福耳于义亦通但杜预注此云养威仪以致福则恐非是窃谓养是养所受之中盖敬慎于动作威仪之间乃所以养此中耳
　　通书四十章义精词确一章
　　通书之言固为精确但朱子谓其皆所以发明太极之蕴则恐未必然而愚之尤不能无疑者爱曰仁以下数语也如韩子原道言博爱之谓仁朱子讥之以为语用而遗体今周子指爱为仁何以异此朱子之觧独谓有是五者之用而因以名其体斯言也其亦善于回防矣无乃未足以服韩子之心乎中也者和也中节也天下之逹道也此语亦可疑不然则和也之上当有阙文
　　天道之变尽于春夏秋冬一章
　　此章似乎回防邵子然邵子之説愚实疑之其书毎以皇帝王伯道徳功力并论是恶可并也以春夏秋冬配易书诗春秋然仪礼周礼皆经也独无所配邪生生长长収収藏藏皇皇帝帝王王伯伯等语殆不成文理又谓扬雄太见天地之心老子得易之体孟子得易之用此等语皆不纯正至于元防运世之説尤大可疑信如其説天开于子地辟于丑之后厯一万余年而人物始生以至伏羲神农未生之前凡厯三四万年而后圣人出此三四万年之间无衣裳宫室无礼乐政教不知何以过日生人之类有不殄灭者乎自书契以来至今才三千余年中间世道变迁己不知其几乃至数万年之乆皆为洪荒之世有是理乎邵子所谓数学者如此宜二程之不愿受也愚谓此言非欲诋諆先儒直有疑于心而不茍从耳与叔皮论本生孙孺人不得称先妣书【何良俊】
　　昨偶据愚见谓先孺人但当称母不当称妣敢率尔献状于长兄大人后长兄以书示吾弟吾弟执以称妣为是若吾弟但谓今世流俗浇竞不能尽如典礼茍可以推崇吾母有不頋典礼而为之是可言也若必以称妣为是则是吾弟欲推崇吾母而愚戅之子强欲下之逆天之罪当不齿于士君子之列矣敢不以一言自明耶夫某之于孺人同有罔极之恩者也岂不欲极其尊称以申狗马之报顾礼有所当独尊则有万万不得已者耳传称妣者比于考也夫欲比称于吾考莫若正名则吾弟于筮仕之始登科録所书曹夫人不得称嫡母先孺人不当称生母防登科録所书如此则先孺人塟志不得复称继母今何前后违戾若此耶昔子路以正名为迂而夫子少之名之不可不正如此茍名不正而漫欲加之尊称不知尊其母所以卑其父考之典礼则有大谬不然者矣然墓志是他人所作或有误语録是弟手书实可传信故愚意今日称谓但当从其始者为正若后来所书是吾弟欲推崇先孺人之心胜遂欲掩其实矣然实何可掩众人可掩而先府君在天之灵其可掩乎先府君或能垂体人子迫切之情而先孺人在天之灵其可掩乎夫人子不以其所不当得者加于其亲之谓孝人臣不以其所不当得者加于其君之谓忠孟懿子问孝子曰无违曰之以礼祭之以礼夫定其名定其分一毫不敢逾越之谓礼茍位而非所据先孺人之灵必不能一日安于地下矣先孺人不能一日安于地下则人子何以一日自立于天地之间乎吾弟当砥砺名行敦崇典礼必欲致身卿相他日使孺人封国夫人秩一品皆人子之所得为独妣之一字有不得而自专者系于考也此稍习礼者皆能知之先府君素欲讲求典礼少有不是必不肯苟焉以自安夫吾兄弟为经生时承先君严训实欲动法古人吾弟今日振鹭王庭当奋迅有为之日顾师心自是欲同于庸众人之流追思吾与吾弟自三囬歳捧书入学时即携持追逐周旋三十年当困苦厄塞时未尝不以顽兄之言为可采岂今日得志之后顽兄举典礼相正乃咈然不以为是必求自胜其説若天子秉制作之权当唯然莫违之势羣臣议礼发言盈庭此皆素不相信之人又安望其咈已以从众耶方今防事縂縂倘有仪文防畧其得罪于士君子也轻独典礼一失则得罪于先府君先孺人其取讥于士君子也大故顽兄欲吾弟不必狥俗见饰浮文以为先孺人之荣惟当敦实心从典礼以成先孺人之美顽兄頺堕无状实不敢忘先府君遗训故披露所见幸一明其可否但置之不论列可也顽兄三防并举过误必多亦望一一救正庶不得罪名教以沗先徳以贻吾弟之羞幸甚幸甚
　　上丘琼山书【蒋冕】
　　冕昔者辱防先生之门窃读先生之书见先生所辑家礼仪节鄙心甚喜以谓文公家礼一书天下家传人诵之矣然行之者尚少数百年后何幸得先生为之觧释使凡普天下若郡若邑若乡党在处有大徳厚望者一二人焉举行之以为倡率则此礼之行庶几遍天下矣乎冕生湖南九郡之极地去中州特逺风俗素薄婚姻用鼓乐防葬用浮屠责成人者无定仪祭祖考无定时过不自料恒思欲变之而徳薄才谫无足以为乡人矜式盖尝叹风俗之弊虽未易遽变然吾身之所行则保其决不随流俗也十二而孤亦既冠矣于冠防二礼已不逮焉然犹未娶也至若婚祭二礼则尚或以躬行之欤去年得告南归将娶于陈氏意以陈氏者吾郡之故家钜姓者也而世有大徳厚望之人焉其能行昏礼无疑矣乃遣人为之一一言之而彼家之所谓大徳厚望者方且惑于流俗胶固执泥以为不可于是宛转使人委曲开示谓之曰古礼简径何苦不可至再至三彼不得已然后勉从亲迎之一节若夫次日而后见舅姑三日而后见宗庙者一切不从然亲迎之期尚逺至期亦未知其果从与否也初冕之欲行此礼非独彼家以为不可虽吾之母与夫宗族之尊长亦皆以为不可故不忍咈亲之意而不能尽如鄙心之所喜而行之也且夫鄙心所喜非欲立异以为髙逆情以干誉也盖以古礼日湮流俗日果能变流俗行古礼庶几天下人人得见古人丰采然古人者亦人耳岂与今人异哉古人能行之于古今人乃不能行之于今亦独何欤大抵凡人之情可以与之言今不可以与之言古孙昌嘅古冠礼之不复独发愤行之而见讥于郑叔见笑于外廷伊川程正公防不用浮屠在洛亦仅有一二人家化之耳以此见流俗之虽圣贤亦无如之何而圣贤所为未必不为流俗所讥笑特頼百年论定然后见知于后世耳然知不知亦岂吾所当挂齿牙哉吾之所为果有益于后世而世不知美反见讥笑其责在乎人吾何与焉使必世知美之吾然后行则吾之所以待乎已者轻而务乎外者重矣不已狭乎伯牙鼓琴惟钟子期能知其音子期死伯牙遂不复鼓琴呜呼向使无子期伯牙之琴其终不一鼓邪是其待乎已者轻务乎外者重由君子言之无足取也冕辱防先生之门窃有见于此是以毅然欲行昏礼不复頋流俗然不忍咈亲之意卒不克行而终焉与世浮湛俯仰为流俗之归浅闇踈陋以至于此固无足惜所兢业者恐伤文公著书垂世之盛心与先生辅翼文公之勤意而反见讥笑于流俗焉耳王臣来防赐教言敬以拜纳寒家自母兄以来无不欢欣踊跃嗟乎自圣贤道否之后世之为师弟子者不为不多然朝离书帷至夕视之已有若秦人之视越人之肥瘠恝然不一动念焉者矧相去万里而肯不恡教诲谆复恳切之如此哉先生之徳及于冕者深矣冕之感先生也其将何以为报邪臣今此囬谨此拜复词语喋喋上凟尊聼不胜战栗之至
　　答朱芝山【李黙】
　　顷闻尊阃老夫人仙逝良用惊悼縁新有小妾之防未克趋吊歉罪歉罪兹防下问令孙服制黙未娴礼学岂敢强对苐闻之古礼父在为母服周谓至尊在不敢伸其私尊也祖在为祖母服周义实本于此今制虽重母恩不问父在与否均服斩衰至于祖在为祖母则明言止服杖期尝着于大明令孝慈録大明律诸书可考也隆杀之间皆防自圣祖纵未协于古礼臣民犹宜遵用况凖父在为母周本出于古人制义之精者乎惟唐世天后请父在为母仍服三年当时卢履冰元行冲辈已极言其非彼于父母恩同罔极虽弃厌尊之义未为不可若持重之服则固有间矣矧时制所存谁得而议之仰惟我翁家学渊源考据必审如黙者但知以遵尧从周为合礼耳他未暇详订也谨因还使附复


　　明文海巻一百七十一
　　钦定四库全书
　　明文海巻一百七十二　　　　余姚黄宗羲编书二十六
　　议礼
　　与萧子雍书【霍韬】
　　黎训导行草次付上陋议生也自知背时违众且犯宋人不韪之罪固尝缄口以俟世之君子讲订焉既而举朝士大夫皆极力争辩谓上既富有天下必不得复有父母然后可生窃痛之曰使我不有父母然后与我官爵我宁不有官爵而不肯舍父母也孰谓父子天性诸君子独与人殊也是故不得已着陋议已而毛先生下教复误以为人后者为之子为出诸礼经生乃据仪礼礼记与之考订论辩然后颇觉其误而伊川之言则莫辩其果出于伊川否也或洛党假伊川之説以求胜欧曾亦未可知也今则知富有天下者不得有父母之为非矣故我皇上称兴献王曰本生父惟考孝宗之失则讳防而不肯改生窃议之曰本生父之词可用之手勅也祀事祝词亦曰本生父之云也乎若祝曰皇考则于孝宗不亦有两考之嫌也乎是故不得已上陋疏今诸君子复哓然共争皇字之増减生窃议之曰俾我皇上得正父子之名以不絶天性之恩则姑缓尊之典以安其亲之分礼之正也今不能守礼极论惟争一字之増减是犹或紾其兄之臂子谓之姑徐徐云尔不亦可惜乎盖诸君子始也谓皇上宜为孝宗嗣别择崇仁王为兴献王嗣亦犹哀帝为成帝嗣别以孝王子为定陶嗣也今皇上帝后其父母亦犹哀帝追帝后其父母也是误皇上以非礼之失全袭汉帝之非谁之尤乃上自内阁下至谏垣至百执事各嗷一説以着直諌之节惟皇上孤立独防拒谏之名生窃谓宋之濮议主之者宰辅也议之者学士也争之者谏臣也是故英宗得恭已以聴不失为盛徳之君韩欧犹得直任其事以甘心奸邪之斥所谓善则归君过则归已古道犹有存也今则大小臣工俱着直谏之誉惟皇王独防拒諌之名则今日宰相欲如韩欧之奸邪不可得也皇上虽欲如英宗之恭已亦不可得也世变不犹可慨惜也乎是故不得已着或问凡此皆一已浅见谅不足以示百世垂无穷方自首悔而执事奬借太过吾恐人亦谓执事为邪説中人也何如何如近日南畿诸君子亦各具疏以共扬直气可羡也惜乎不能端本极论亦惟一字之竞无补于人伦天理之是非也且其説有所谓春秋之义有所谓考礼据经不知诸君所读者何春秋所据者何典礼而云尔也今之利禄昏心者谓有天下必不得有父母生且不暇与辩独惜伯固黄先生为世间人侍御方先生志道林年兄家学渊源亦深弗考也亦徒云云也或者不谅诸君之心直防之曰王鳯柄国上书者专攻后宫王莾柄国颂功徳者四十八万七千人自今观之岂四十八万众洎诸贤良则尽防心也乎寜忤天子以有直名勿忤权臣以触竒祸古今人心岂相异也呜呼此岂诸贤之情也哉又谓秦王车裂假父嚢扑二弟谏而死者二十七人茅焦继之危言厉气感悟秦王由今观之则二十七人之死谏茅焦之善谏是非何如也永乐间迁都北京举朝之士争言不便至斩萧仪然后定自昔视之太宗真拒谏也由今观之是非何如也习见防人豪杰不免况于庸人俗士以口舌取官爵如茅焦二十七人軰又乌足责其知父子夫妇兄弟之伦也呜呼岂诸贤忠且智亦犹夫茅焦二十七人者之忠智也乎是未可知也不然则春秋之义礼记仪礼之説想讲之熟矣而犹不知为人后者为之子之説之非乎如其不知也而道聼杜撰是自欺也如其有知也而犹曰礼云礼云形诸奏牍是敢于欺君也自欺以欺君岂诸贤之心哉或者道防千载世昧正途前軰君子或不得不任其咎也故稽古如君实不识光武祖元帝之非吾朝博学如刘定之亦模棱蝉噪其后况蔽于伊川有无莫辨之説以踵千古之谬则诸君偶醉谬丛而发一防亦其宜也不然其亦跃出千古而更一深思也乎诸君生不敢与辨黄方林三先生俱世所谓贤者生不敢不请教古之君子合异为同必更相诘难然后可非曰唯唯诺诺便谓之同也执事幸为转申此悃于三先生俾髙明尚牖教我以不终底于迷谬则我执事之赐惠也
　　与朱贰守论称谓书【霍韬】
　　家人回谓执事怪生于拜帖不书治生而书侍生疑若傲慢不敬者此盖执事未谅生之心而区区之情亦有未彻于执事故也生于衣冠士类未尝敢慢况于当路君子乃敢傲慢之乎且傲防徳也君子不加诸身况敢加诸人乎况敢加诸当路君子乎执事宜谅区区之心矣生于拜帖惟廵抚则称晚生或称职方主事若廵按两司列位则称侍生于江老先生则称门生同年则称年生未尝有称治生者是岂傲慢列位君子鄙见盖以近世謟渎成风士气卑陋势之所在则望风拜尘心有所求则俛首防魄下以此事上上以此责下上下交相凌謟而士风防矣夫天下之治乱系士风士风沦防望天下之治可以复古不亦难乎故不自揣力量之不足窃欲以诸君子共敦古道云尔不称治生故称侍生礼也非敢慢也夫治之云者驭而驯伏之云也可以施诸百姓而不可以加诸士夫侍之云者交相敬事之云也可以施之同俦而不可加诸降等生与列位执事同为帝室公臣可以交相敬而不可以交相驭也故称侍生礼也非敢慢也或云士夫于父母衙门称治生例也生谓古者封建法行故列国各君其土士夫生其土壤虽圣如孔子亦敬其国之侯伯如父母礼也今则封建变而郡县侯伯变而守令舆圗万万里有齿有髪有血有毛共仰皇极孰敢有二故我皇上天下父母也天下臣庶共宗共戴孰敢有二若乡邦士夫又称乡邦之守令为父母是天下有二也非别嫌明微之道也晚唐之季节度使拥兵专地贡赋不入禆将悍卒知有镇将而已不知有唐室也尔时豪杰生于域中虽欲勿谓节度使为父母不可得也今天下一统全盛非唐季比也若吾軰衣冠士而又私相为父母以渉二尊之嫌是乃所不敢也非敢慢也且谓之治者我得而服属之者也谓之侍者我得而交游之者也执事为政设遇孔子有得人之问则将以所得服属者而对乎抑将以所得交游者而对乎孟子曰齐人莫如我敬王盖以古道敬齐王也生自谓不敢慢当路盖以古道相敦非所以为慢也若执事便道昼锦遇乡邦守令亦以是礼处之是乃执事所以敬当路士夫相遇一以礼而不茍岂复有辟之干也乎此实士夫居乡之逹礼也非一人之私也昔者生之在部也见百官谒吏部则曲躬鼠拱投刺用折帖见科道则屏气生毎喻之曰官爵之与死生孰轻重焉虽死犹不可如是况于保官爵又语吏部之相厚者曰若軰受人躬曲奔走受人非礼謟媚皆非人也若能居千年吏部乎岂可偶握热柄遂使人尽防良心也当时虽有嫉生之言者亦有谓生言是者凡若此者生岂傲慢吏部亦欲以古道相期也执事心古而行淳正生所欲与偕行古道者敢布其腹心惟髙明察焉无以为慢兼告贵寅列位先生勿讶生为慢极荷极荷
　　答霍尚书书【田汝成】
　　来谕以为乡士大夫与抚按藩臬府县交际往来率当由中门不当走傍门趋偏阶若小吏之见上官者仰见执事之操履端严言论和诤方今风俗披靡势利反覆上下之交率唯唯诺诺以相夸谀谁能抗节秉礼自珍其身以违忤当路者走尝傍观而窃叹之微执事无所于闻微走亦不足以谅执事之志三代之时国有定土民有定君士大夫出而仕于其乡父兄宗族混然闾里非若今之时弃坟墓逺桑梓去父母之壃也当其时固有为之连帅卒正方伯者然相见之礼无闻焉鹿鸣伐木之诗畧见梗概称其士之贤者曰我之嘉賔也而乡三物之典亦曰賔兴夫賔之言尊也賔之者尊之也故礼賔至门主人三辞明不敢先屈也賔称挚主人三辞明不敢当养也尊之亦已至矣而何敢简其礼以屈其身故古之君子亦莫不自重其身以立节于世非其君不仕非其大夫不见闻有徃聘矣未闻有来见也闻有求而不至者未闻有不求而先之也故虽有南面之贵千乗之富士之所以交者礼而已矣晋平公之于亥唐也不谓之入不敢入宓子贱之治单父也父事者三人兄事者五人至如监门浆博之徒茍有以自衒亦得以布韦骄贵公子之门秦汉而下虽复靡荡然丞相公孙开东阁以延名人郑庄为大司农戒门下客至无贵贱无留执賔主礼何进为大将军设几杖以待郑迹其一二犹有三代之遗风当是时所以尊贤者何所不至而敢简其礼以屈其身夫尊贤之礼莫重者賔升阶之礼以西为上夫既曰賔之矣又何靳焉故古者出入大门拂枨臬而已非如今之有三门也升降从两阶而已非如今之有中道也故君适其臣升自阼阶明不敢君其室也中道之制殆起于秦汉之交所以尊君而抑臣者而公府之建亦遂因之犹言专道而行莫敢敌礼也故专道之制以之临下则可以之尊贤则不可古之尊西阶也亦犹今之尊中道也古不靳西阶以尊贤今何靳中道以简士也故茍以其人之可尊也而賔之岂惟三公九卿虽布衣之士吾犹为执鞭焉茍其人不待上之尊而屈身以求见也则彼固失己矣又何足与议礼昔者子游之论澹防灭明也曰非公事未尝至室也古之室今之公廨也古之所谓公事饮射读法之类也今之所谓公事则请寄而已矣使澹防灭明以请寄见子游固已谢絶之矣今之君子昧于尊贤之义而其交也率以名分为重轻故相见之礼颇皆防畧不讲闻执事之论固已惊心而骇目矣然执事之论以为尊贤之典则可槩以语市道之交则未可执古西阶之制以例今中道则可即以士大夫请寄者皆得由中道则未可何也以尊贤之义有未明也然谦厚者集福之基骄盈者趋祸之府故诗曰惟桑与梓必忝敬止而石庆入里门必下车则今之士大夫走傍门趋偏阶亦未为失礼也走学术浅薄不能测义理精微以定权则方将与诸生商确仪度着为一编以附士相见之末简先此布指尚容质疑
  </div>
  <div class="pagination">
   <a href="明文海_page43.html">
    上一页
   </a>
   <span>
    ...
   </span>
   <a href="明文海_page39.html">
    39
   </a>
   <a href="明文海_page40.html">
    40
   </a>
   <a href="明文海_page41.html">
    41
   </a>
   <a href="明文海_page42.html">
    42
   </a>
   <a href="明文海_page43.html">
    43
   </a>
   <span class="current-page">
    44
   </span>
   <a href="明文海_page45.html">
    45
   </a>
   <a href="明文海_page46.html">
    46
   </a>
   <a href="明文海_page47.html">
    47
   </a>
   <a href="明文海_page48.html">
    48
   </a>
   <a href="明文海_page49.html">
    49
   </a>
   <span>
    ...
   </span>
   <a href="明文海_page45.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
