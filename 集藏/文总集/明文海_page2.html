<!DOCTYPE html>
<html>
<head>
    <meta charset="UTF-8">
    <title>明文海 - 第 2 页/共 134 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明文海 - 第 2 页/共 134 页</h1>
    <div class="content">　　明文海巻五　　　　　　　余姚黄宗羲编赋五
　　国事五
　　筹邉赋【沈链】
　　粤有五陵逰客懐鳯翼之书挟鱼肠之剑南步荆吴北登燕甸防马居庸之闗方辀上谷之堑捧心如星营目若电于是造塞上老翁而问焉曰伊昔髙祖肇造区宇妥欢归顺纵其北处暨我文皇开拓土疆若六辔之驭马孰违余之控纵廼若已巳之变则起侵凌之渐王振贪而中揺喜宁狡而外震惊土木之川弹压清风之店然而郕王监国太傅提兵望翠华其既逺飞码石以长征三千里外动觉无人五十年来不能窥汉此岂非今人之着闻往事之昭烂者哉治乙丑鱼台不守游兵六千连臂而剖草垜纵横土棚不整谁生厉堦至今为梗由此言之敌人之势不殊也昔何其衰而今何其盛中国之人不削也昔何雄强而今何退听愿大人熟虑而筹其宜剧谈而究其竟仆将委心而从命矣老人越席而拜抚膺而叹曰嗟乎嗟乎廼者学士束笔笑涉兵钤缙绅缄口不言邉患何哉容身之趣卑而忧国之心诞也不知天之生人一体同气性命之中万物皆备是以黎庶有并生之仁宇宙皆当为之事乾坤等上下之交日月焕君臣之义普天均照有外有中率土胥归无巨无细主忧臣辱上安下利一家则父子之心常齐同舟则吴越之人共济故利有所不得独专害有所不得独避唐虞师师九官交箴成周穆穆三后协心伯益升而夏烈傅说命而商霖一夫不获则伊尹以为已罪六羽初献则宣父之书至今故告老而请讨陈恒之逆作经而数称小白之功相鲁而重扬夹谷之防获麟而叹吾道之穷是以为生民立命为天地立极合中国于一人通万古于一息古之君子曷尝以闺閤之奉自崇血肉之躯结防嗟忠孝之道衰兮人懐私而自异视君父若途之人兮曽不满夫一睇荣宠汝其何为兮蔑秋毫以介意想九重之皇皇兮念中夜而不寐彼藐藐方自营兮曰非余之所致冀上帝之察九土兮惟懐忠荩其有几人嗟匹夫犹恋主兮况缨绂之在身幸髙位之难得兮日汲汲以谋赀感夫人之竭诚兮曽不顾百姓之流离有司敛财以结纳兮三军救死而不暇自官方之多错兮虽婴孺犹挟诈朝结纳之有门兮夕迁转之如响恒人不以为耻兮诉亲交而欣赏将无心而血战兮士无力而効死要中国之不适谋兮何外番之能盛客且无论公卿之议而谈将帅之略无先庙廊之言而定邉陲之画可乎老人曰事有本源物有纪纲不知先人何以安民不有内治何以外攘周公思而白狼贡虞舜让而河鳯翔萧何内调而淮隂之谋展魏相中协而充国之计扬亦有至难知人之哲齐威槛管仲而未谙五伯之材桓温遇王猛而犹忆三秦之杰倘忠亮之不行虽岩谷之影絶彼朝逰而夕叩顾辞卑而礼厚若夫人之髙翔等浮荣其若臭弓旌招之不来况肯穴其圭窦椒胡有穷黄河犹漏重益蹇连空増虚谬慿所为则恩不由其门从所言则功名反出其右故千金而未罄衷情一言而辄生戮辱得遇而组绶蝉嫣失势而形容踡局宁使生灵被涂炭之苦无宁使门下隔当衢之轴宁使朝廷负四海之忧无宁使寒士享一朝之禄此其病已成而为虑已熟矣虽有将帅之材邉陲之计何由而瞩哉客曰盐铁论兴文学议公卿之贵轮舆説成王成屈野人之对子之言诚明矣然则今之为公卿者宜何如老人曰主上明圣承天恭命道极精微徳循中正深维社稷敬戒时行睠兹小民忧心日兢警尔三公谕尔百辟禁中挥洒云汉昭回仗下传宣雷霆赫奕诚濬发于九重迨风行于八极曰朕夜分而不寐展中心之防画俾小大之尽言破逺人于絶域孰髙居而端拱寔睠恋于幽侧臣子而欺君父日视昭其何益天语琅琅云容厯厯万姓摅心千官变色小臣闻之涕泪潜滴有君如此谁忍不力于是诛怙慝之臣开偾军之赦搆大将之材较团营之射输谷粟而东西选良材而日夜表率神明之风躬行黙之化恩不报而常施罪已刑而犹籍体尧舜之至仁在伯鲧其犹借暨九载而方殛讵一朝而获罢望庶几其改之何蝼蚁之足跨欲招俊杰且安韩信之邪志重循良岂昧王成之诈由此言之陛下不曽负人而人自负于陛下凡今公卿保傅之臣率彼文武台郎之士同厥心各励其志夙夜孜孜有死无二茍有利于社稷吾何爱于髪肤茍有伤于百姓吾何畏于权贵闻一善则同声而推见一恶则并力而击扶持国是有如日月之明摘发羣邪不让秋毫之析贤材进而流俗迸公道行而私交息如此者固陛下之所侧席而思而百姓之所延颈而企者也以父事君何所不悦以家事国何所不决窃有一言不逾四字科道者耳目之官吏兵者股肱之寄耳目达而羣枉昭股肱宣而百为治然后虎豹奔命而入林狐狸望风而投穴贸迁转则鑚刺而无门售挤排则窥伺而无隙故许厯一言而破秦冯驩三计而安薛包胥恸哭以成名鲁连匹夫而仗节岂有五等之风行而三军之政阙哉将帅承指授而成功士卒感温醇而激烈若是而邉陲之地不守烽烟之警不息仆则受妄言之殛不知者谓老生之常谈其知者以为圣人不能易且夫逐世议而衰兴随流风而披靡此其驳乎不足议已固有豪杰之才髙明之调仰屋梁而窃叹展往籍而悲啸人士依其令声海内望其芳蹈然后徘徊犹豫长虑却顾欲翶翔而敛翼几髙举而促歩盖黙成以潜处不显著其名誉谅深衷之有为但恐年嵗之欲去琹欲调则轸为之回病欲疗则药为之剂事荏苒其日生法转展其滋弊此老人之所拭目以流盼伤心而雪涕者也客曰本源足而后枝叶生纪纲正而后法令行是则然矣廼若张良着军令别为三教任宏校兵律分为四种岂可仁义无节制恩威而无系统者欤角勇力则先技艺闘智勇则尚谋猷与天则隂阳顺与地则险阻脩故风后撰握机之文太公垂金匮之钩李靖演六花之阵赵徳纾九宫之筹此虽近而莫废又何深之不求老人曰适已言之详矣世未尝无技艺而不闻好技艺之士世未尝无谋猷而不闻任谋猷之将迨孝文之拊髀各兴心而慕尚安得至公之言推择有道之士筑坛而重其名授钺而隆其意有闗阃外之言悉听将军之制受命而行仰天而誓既已许国有不竭忠何异为贼然后合豪贤以询谋集参伍以宣令既三令而五申复周言而宻订将有欺于三军军有欺于百姓父不得而赦子愚不得以让圣赏不负心诛不奉命削成防砺何殊百炼之刚照破寒邪有若千年之镜豺狼震叠甲帐星稀乌鹊低回辕门风静威行秋霜流春阳保之如子视之如伤中心贶之念投醪犹其外饰肝肠是布知挟纩几于色庄君禄无穷请谢苞苴之客臣心可鉴那愁萋斐之郎惟爱人之一徳无营已之多方欲得人之死力讵借生全之厚欲破敌之精微焉辞训谕之详法无时而不练令无往而不张仁至而后智全精专而后巧出惟神明之有机讵战攻之无术往轩辕之殷忧感女之答述发挥至一之源推明变化之律从五人之初布积伍伍而渐舒象常山之蛇势结首尾而同枢由教明而方定遂心合而志符起一元之精练极亿兆而不殊云此道之非逺顺自然以为居虽万胜之无折亦一战而有余先圣运之而出竒后贤因之而作遁老氏演生三之文广成操得一之论计然托越峤而智恢孙武借吴宫而谋奋谷挟捭阖而譊譊黄公持牝雌而闷闷虽孔门焉不学盖犹存夫冉求之问惟三代之尽善未尝废夫车战驾四牡之彭彭被介甲之雕焕肃先偏以后伍郁鱼丽而鹅观阅卫青之武刚讯马隆之鹿角载辎重以不虞严周营而难薄相风雨而进退步原隰而前却随险易而能驱称大小而斟酌昔李贤之议戎賛斯艺之详曲既挥霍其箭锋又慿陵其马足住彼势之逺近由我军之行止藏火器之煌煌鏬神鎗之齿齿纵以九龙之烟发以百鸟之矢上有无极之将军下有纒锦之细子游兵翼出若九天之飞下伏兵渐发若九地之突起本中坚之纯一宻部伍之经纪纳谋士之如云驱胜兵之若水浑浑沦沦谁知八阵之门绳绳纵纵莫测五行之理人人为伍伍则同行马则同队车则同箱步兵翕散各各为方车马步以为三经竒正伏以为三纬星宿隂阳明天之时山水刚柔察地之轨望逺知微有间谍之所未详随机应变有图书之所未纪此则悬于一时之权运于一心之妙叅神气之同齐臂指之相掉发之为机权之宜存之为仁义之要知二物之极明而后明先王之至道客曰此足明战争之畧而未极夫攻守之常纵变化之胶轕虽千言其靡央骋辨博则枉靡乎丘索竞文词则徒切夫宫商子何不于其制御之恒理姑畧言其大纲老人曰善哉斯言仆若巻舌复将谁宣乃今积弊相寻法令不一究其深患则在于入粟而转输调军而更出公有养军之费而军无受恩之实将有调兵之烦而兵无破敌之质所以致军与民之交害而攻与守之两失何为转输之弊飞挽千里憔悴万夫出入之际吏縁为狙三十其钟仅致一石樵苏后防士有饥色迨临邉而给散有无方之亏烂屯田千粒嵗破几千军士衣粮日销过半稽勾则案验难徴告讦则株连莫算又有公罚私科前催后呵脩邉晨起防邉夜过敌何时了腹何时饱居为累囚行为饿莩忧苦日多欢娱日少借问邉氓几人能老何为更调之弊生长东坞驱驰西土一作军夫长年愁苦恨别妻孥生离父母敌在何方战在何所元日出征晦日归处他乡之乱我则何与暨其涉渡闗河经过州县望门投止窃席休倦婉转则主者不容慿陵则闾阎积怨官军一过鸡犬皆愁客粮支而恨少马草散而还偷挟少妇而逼辱持粱肉而强留信地将临中心愁惧筋力已疲谁不犹豫为今之计莫若及今春融垦田劝农縁邉千里荒土无穷听其开植任其播舂能兴千顷之田者授以千夫之将能均一境之土者令当一面之冲小大参差逺近齐同效公瑾之省餽法李绛之置营防晁错之募民塞下模重华之列徼西东民不改籍军不受粮公不起税私不别仓器甲自造车马自将内连堡落外接邉疆渐穿沟洫増设杠梁且耕且练行战行防乡邻即其什伍耒耜即其剑创强敌者即其私门之患邉城者即其私室之墙家有给足人有乐康妻孥连袂亲戚合堂吹笙弹瑟烹牛炮羊赀产易恋恩义难忘况有明训忠孝结肠不同心堵絶欲去此何方人心既籍经制遂宻干人合堡十堡连栅夹以偃月之垣伏以井栏之宅聨落不疎声援相值鱼出游而并肩鸟将飞而比翼髙山之下隐以絶壑并土之傍多其阃域栈石之频巇培松榆而渐植既谨属其风火又多设其险阨一夫当闗万夫莫敌土著成兵屯田成积民无怨嗟官无谴责此谓以中国而守中国乃有附近之藩旧为羁縻之属欲精心而抚驭令羁靮之相逐弃其往日之非示以将来之福譬搜人之养鹰饮食之而驯熟饱不致其飞扬饥不烦其蹢躅亦选择其狡獧颇牢笼其机曲宻调遣之差池善话言之翻覆就我术而不知窥彼奸其如烛散和好之日销结怨雠而还讟故陈汤驱乌孙以灭郅支班超假北部以陵西域奉世谕诸国以攻莎车耿弇连鄯善以摧河北其有望风纳欵叩闗请和便烦省谕郁絶未过必欲贡汝所有求汝所欲不用名马不烦寳玉但徙定逺于楼兰逐骠姚于身毒临徼塞而称戈向闗门而横防我则计首馘而给缯因功劳而致禄彼逺来而疾速我近出而迟廻彼狃胜而小翫我决战而大摧下马卸鞍临风鼓瑟轻车突围反帜攻壁金鼓杂声旌旗乱色机以因生权由变得气势渐移风声暗易种类凋零谁为我敌由是天子建中和之极圣人垂参賛之功文章充蔚礼乐大同声教讫于四海仁恩洽于九重越裳之白雉尽入肃慎之楛矢方穷太史作王防之图史氏陈吉日之风极霜露之所队放舟车之所通颂率土之浩荡配丽天之穹崇太平之业盛王者之化隆游神华胥访道崆峒抱元守一体妙思冲与二仪而并夀又何有乎乔松客乃援琴而歌曰涉塞上兮寒霜河水流兮中央言连踡兮有极道杳渺兮无方鸿雁飞兮以北鳯凰鸣兮凄恻睠日月兮行迈为夫君兮太息老人从而和之曰时不来兮安忧聊偃蹇兮河洲纵心志兮恬愉横八极兮遨游与鸾鹤兮为羣等富贵兮浮云道之行兮有命宁惆怅兮夫君于是相与陟眺髙山盱衡积雪酌酒裴徊既醉而别
　　平阳武赋【李承箕】
　　搜奸民以诛之兮在昔有言昊天曰嘻兮扬武亦民恶固稔而改辙兮舎羞恶其非人黄潦涵于日旬兮功清流分品物于秋露之成兮乐风日之与春佳种视同于荑稗兮妨膏腴之如云门塾坦道兮羌揖譲以佳賔肆鉏斧之后时兮凝冠裳而荆榛飞之以鸾凰兮瑞之以麒麟奈鸺鹠之夜鸣兮与豺狼之必仁性既染而胶固兮撋涤靡及于白新澜澷澷而东去兮泡沫随以纷纷昊天嗟吁兮慈败子其何亲母肆原以烈焰兮矼以收珉毋耀武以陵忽兮云鸟奚恃于开陈除斗帐之蚊蚋兮拂几上之埃尘帅孰总而令谁一兮八州都督之云孙选锋鋭以虓将兮曰惟倪君大惧恩怨以昧昧兮讯逺符于闾隣先之以藩省兮继之以献臣汝罪不容于死兮狱词摅其本真缁游对目以游姬兮曾何云云曰遗情岂珍重于一瞥兮城中緑髩而红唇奕彼诸美兮月既圆而及辰绮髙阁兮兰麝交熏妖歌艳舞兮乐与子匀执行道以咸诘兮汝曾我闻路东西而南北兮汝衣襟之非村抑贸贩而来往兮抑伺逻而游巡信腾口以喧喧兮我何惧而奚嗔懵不畏天人兮以萤爝而凌晨闵弃宗祀兮曾惜于犬彘之身岂所传之皆皆兮羌浇变于既淳唯虓将之清净兮张三面犹酸辛腰金照胄兮三品将门悠世徳以停蓄兮咸以烈而心温罪人斯百兮权度而先存曰违天以黩武兮计一时之勲胡勉强以狥物兮称大将军
　　升平赋【邱云霄】
　　夫自桃谷迷津遗恨武陵渔父芝山兑道流声商洛碁翁遂令后世躭情肥遯荐志陆沉者莫不属心髙洁景止芳馨焉然予尝读髙士传及桃花源记未尝不怃然罢巻慨其所遭方嬴氏之乱天纪頋民生之如露晞号严迅震法宻凝脂当是时也揺手犯禁重足懐疑是故知者逃名达人逺迹奋鸿举而甘豕游避危机而谢缯及恐恐焉入山不深投林不宻则其所以种朱桃啖青芝放身长往与世相遗者乃其不得己也而又何乐乎缔观其歌夷考其事则慨唐虞之世逺托深谷之逶迤懐富贵之忧大甘芝草以疗饥率妻孥于絶境乐草木之无知世秦服而昧汉况魏晋之推移则其情可悲而志固可识也肆今吾人忘日月以优游顺隂阳而消息夏葛冬裘倦眠饥食羸稚相保上下各适傧笾豆翕兄弟静琴御衎家室时賔四隣或来三益俯仰寰区讐论今昔感兎丝于女萝固纒绵而交结防城郭以憇幽林登垅丘而扫红叶死徙同乡桑麻连业乐彼逍遥顺其生灭夫所以获此者岂无自哉当我皇明啓运万姓攸隮列圣建中四方来极文承武开渐仁摩义所以垂今百有八十余年重熈累洽林鳯郊麒烽寒斥堠兵寝潢池民稼而饔妇桑而衣是以天下皥皥四海祁祁爰击壌于康衢忘鼓腹于帝力而曾莫知其故也昔者武成奏功归马牛而士女来绥宣王复古歌鸿雁而流离安宅夫当倾否亨屯之余乃遂其室家胥庆之愿则吾人于乆安长治之世而保其休养生息之乐者其相去亦已逺矣况于草昧而引去者邪使后世有桃源翁芝山老未必不自叹惋而追赏吾人之遭幸也诞今享有诸乐咸不自知因感而赋升平焉


　　明文海巻五
　　钦定四库全书
　　明文海卷六　　　　　　　余姚黄宗羲编赋六
　　时令一
　　续春思赋【徐媛】
　　于是春也防乎江涘感条风之扇物怅吹万之不齐喟然兴思援笔为赋昔龙门年少玉掞天鬱彼羁懐缀兹髙响既析字而成珠亦泛声而当佩后有作者吾无间然至于绣阁双鬟幽懐万绪经春溅涙理非一端得无有留欲吐之章俟后来之秀者乎予本恨人惊魂无定载成斯制广冩幽忧可谓千古伤心一时遥集者矣其词曰
　　遡长流而进櫂驾日彩以浮梁云蒙蒙兮轻曵烟霭霭兮微扬维时青帝司晨女夷莭鼓莺窃呉歈蝶翻赵舞碎银沼之萍花散玊楼之氷柱气暖平原香繁别浦欲流月姊之辉未值风姨之怒冶逰则拾翠采珠寄乐则沈宫振羽嗟哀乐之致悬匪一理之可研类衔伤于暮序或抚心于绮年境何触而非恨泪何人而不泉若阈外之殊悰难得而偹宣也至如金屏椒壁綉栭琼磶若有人兮闭其中歩徙倚兮私自惜帘卷水精枕留琥珀风斜转而吹奁月孤生而照隟艶朱谢唇轻黄罢额池桃空紫石苔长碧羊车过而尘杳鳯吹繁而院隔何防丝之似绕更落花之如掷舞惊鸿其已缅慰真珠其奚益乃天逵之鳯子适月竁之乌孙三月雪飞万里昼昏星悬汉影笳折边魂骇惊沙之无防伤芳草之尽髠俗侏其难接色芜絶而不言登别馆而冻云集眺荒野而苦雾屯氊乡侍寝坛酪当飱臆中鳷鹊之观梦里苍龙之门睇故国兮无日知天子兮少恩亦有少小容华生来婉弱笑非蔡而羣迷腰未楚而先约芳菲菲而入宫党訿訿其謡诼君意不自坚君恩俄已落修成之肉可糜新人之鼻防斮帝谁叩皇孙欲啄势甚桡椎危逾巢幕恒抚莭而骨销转当春而神索别有便娟铜雀妓漳水东来冩姿媚俱照渚而成莲各临风而拂翠防窱玊防翩翻绣袂旋娟为之气夺洛珎因之色坠值君王之未疲洎宾筵之半醉态转裾廽魂挑眼刺雕阁黛浮璜防香腻守宫之血未干辟寒之金争饵痛尊酒其寂寞空西陵之歌吹骀荡青阳凄焉雪涕况乃初归瑶镜惯画青眉忽河関其遐别邈烟路而安之琅玕结意勺药赠举邯郸之翠防泛兰陵之浅巵君啼妾拭妾臂君持孤舟尚舣短篴乍吹草萦情而磴碍栁帯恨而桥埀冩素懐于石阙申丹欵于扊扅渭水波兮代咽越鸟啼兮助悲故欢亮已矣良晤终何期及夫秦生赴掾细君未从将千里而同子何二竪之留侬一则故庐善病一则天涯浪踪铛茶夕冷杵药晨防锦衾横而炉气歇华灯灿而楼影重怜琴心而别鸐妬镜背之蟠龙梦遥寻而难寄书促往而忘封对此関関鸠语灼灼花茸何尝不抽簮觉短约帯憎松予羙亡此谁适为容是以新光新气新景新愁固千悲而一族亦异感而同忧莫不寄微情于湘女结幽恨于灵修岂与夫康娱漂琖流连桂舟艶曲平原之第巧笑如臯之逰夜以继日忽忽悠悠者哉重曰菉苹既已广红兰亦已长浩空江兮无人邈予心兮怆怳复鶗鴂兮先鸣抚嵗华兮将往宁扳云际之琼枝不愿河洲之宿莽有韩娥者闻此辞乃抗音而奏阳春之歌歌曰鱼灂兮鸟绵蛮逝白日兮销朱顔荡许春愁终不去觧许春懐终不闲讵怨多而心死直欢饮而泪斑欲知妾恨复谁是皱尽防娥不似山
　　临兰臯赋【徐媛】
　　纵目平川襍英缤纷晴峦染翠蒸霞吐氛于时夷犹徙倚遐眺怡神鸾箫咽夜鼍鼔喧晨尔乃倚檝俯流命酒赓诗黄鸟翩翩白云青萍软叶碧栁绵丝辽西语燕武昌逰鱼璇闺春暖玉塞寒舒滞行子于天涯望征人于絶域韝鹰决起牧马肥泽煌煌羽盖隐隐旌旂日华飘彩素月流辉林散红桃水芳緑蓠斯时也或驱寳马而徊翔或驾琼轮以逰嬉或邀灵于洛汭或纫佩于湘湄鸣雕钟于防泽沸广乐于咸池集有名贤坐无俗侣羣谑浪以抗髙云澹容与以遨川屿桓伊之邃奏刘伶之觞举量溟渤以为酒衡泰岱以为臡罗万象于瞬息和造物于天极娱乐兮迎上春列逰驷兮来下里曵曵荡轻衣扬杂佩望遥路兮惊春独予情兮悲涕有草兮萋萋有鸟兮差池径苔兮萧瑟庭花兮离披已矣哉春光媚兮秋萤飞春华灿兮秋露晞沧桑讵可定绮罗无复依聊抒情以寄恨结长风以东归
　　梦逰春赋【袁尊尼】
　　夫何青春之熈荡兮欣予情以遨游指丹六于城隅巍栖鳯之髙楼隐雕防以朱箔防洞户以碧镂晴露湛其可揽暖气晶而若浮尔其征骖乍停阖扉徐啓花艳艳兮一人草青青兮千里字比英兮方新名取艾兮信美吐鹦武之慧辞振翡翠之鲜羽瑶席纷其始设金尊络其逓行蕙肴烝兮陆海之珍产丝吹作兮蓬阆之清声流盼睐于目击狎笑语于心倾金母告予以好逑毛公谓予以定情于时月方中夜将半辞歌侣谢酒伴搴璇室之绡帷拂象床之罗荐既抱持而喜当亦逡廵而辞贱极缱绻于兹宵重绸缪于申旦委微躯兮何言奉君子兮靡厌若夫永昼安坐薄暮经门孟公之酲未觧北海之筵已醺日何日兮且快饮夕何夕兮复开尊则有姬姜逓进秦虢偕临婺湏映彩蕙兰挼芬坐间间而成列情躭躭而各伸骤鹍弦兮激檀板理锦筝兮间绮琴舞结风于阳阿讴白云于西昆夕阳下兮秉烛漏水歇兮逮晨终徳将而静好谢防态于嚣喧尔乃収滛霖濯鲜景望别圃而气新歩曲径而目骋绮罗灼烁兮分桃李之韶顔金粉缤纷兮逐蜂蝶之飞影芍药采采以赠予谓此妍芳之当领促羽觞以劝酬纷盘餐之防并随坐卧而各适恣谐谑之机頴籍緑草以为茵竟昏酣而度暝又或开霁阁兮冩素临晴窓兮题扇亲拂几席独侍笔砚防飞墨于绛祛飘逸鬒于素靣促晓妆而屡淹伫依依而结恋投清言兮能叅延静赏兮可念至若新火迎上已届期遵踏青之遗俗修祓禊之故仪度严城以容与驾香车以逶迤雨花之髙防兮红妆陟而独眺丛篁之给园兮翠斚倾而共纡旷临风以舒冩追驰景以旋归排邃馆而再入俨髙晏之重披聊假息兮倦思夜未央兮何其惟欢悰之蝉聫猝殚陈曰错莫获一日兮足以极乎三春之娱况三月兮曽无间于一昔之乐頋循省于逾沗徒腼慙于获落防子经时兮不知其淹久畸人即次兮靡觉其飘泊缅予生之何幸睠有美之难忘结长思于知已牵遐想于众芳鳯防逈兮箫韵悠秦淮森兮歌动恍春光兮何在怅兹防之如梦
　　哀春赋【钱福】
　　夫何鹈鴂之早鸣促繁英以俱萎虽群芳之共惜嗟国色之犹竒缅惟梁园雪霁金谷旸悲阿房竞艶歩幛夸靡廼有觧语之紫芍恊律之黄离露桃妖冶错髙标于涧竹海棠嬝娜喷余香于江蓠梅蕚妆汉宫之额龙蜒幻褒女之姿羡飞燕于昭阳剪尾涏涏咏鸳鸯于周雅翠羽差差东皇之兴方浓青鸟之信将返枕展兮黄梁饭熟衾寒兮罗浮月满巫女云销宓妃佩缓望雨阳防翳烟雾而莫寻淩波罗袜埋泥沙而谁浣香不闻兮鸾箫寂莫挽兮鳯辇王嫱去兮荒塜青囬绿珠堕兮石楼翠掩慨红紫之皆湮悼西飞之勿绾意乍飘而忽缀誓一逝兮忘转于是逰人停毂主人覆桮山凄惋以色惨水鸣咽而声哀月荒凉兮舞榭草莽灌兮歌防君山笛歇吊娥皇之弗起广陵琴亡怅王孙之不来时抚槛兮彳于或触故兮裵囬决河方注迂石以阻燎原方炽囘风以灰谅无窦之可入岂有縁而匪媒啓重関兮拾遗钿而永慕隧九地兮誓同心之再谐乱曰珠沈玉殒玻瓈迸兮蕙谢兰枯麝脐烬兮怨欢娱之不终信佳人之薄命妬芳妍而嫉宠亦造物者之深病钱布寰区棹郎不免于饥终辇驰永巷鸃冠竟坐乎短幸悲笳再赎马嵬一尽知巫咸之难招仗少君而通问纵余芳之胜初絶殊根而蔕并丝萦萦兮泥融防落红之成坌却搴帷以无语俪禅関之入定试援笔以哀吟续白老之长恨
　　禊赋【薛章宪】
　　月朏明生风恬日熈修厥禊事聊张水嬉碕岸斗絶以喷洙长河迤逦而涟漪我酒既防苾苾芬芬亦有嘉肴以炙以燔烹鱼击鲜炰鼈胹燔灵鼍逄逄威鳯翩翩螭头掉而轻矫鹢羽斾而髙骞鸳鸯在梁鳬鹥在亹童冠云集仆夫雷奔舣杨栁之陂塍憇枳棘之墓门意行无尚为乐无方爰除地以布席因流潦而泛觞乃歌乃舞乃祓乃禳袒裼襟裾淋漓衣裳或抚掌以蹲踞或攘臂而跳踉或偃仰其侧或撄攘其旁酒力浥而陆沉兮类投醪于洪波桮既举而流澌兮类覆水于防堂举桞州之故事率兰亭之旧章杯疾如驶众乐如狂靡三爵而有莭虽百觚而无荒既醉既饱言旋言归匪依稀于卜洛亦庻防于浴沂岂湛乐之是从舍齐圣其畴依以永今朝乐景物之容与未卜其夜恨林光之熹微已而返棹亦既彻爼四簋更设六博再举肴蓛煮兮翠竹崩饙饎炊兮赤梁秬歌鹤鸣之在隂咏鸿飞之遵渚清讴间发荃桡斯弭日之夕矣瓶之罄矣三揖以上一笑而止
　　修禊赋【黄卿】
　　维嘉月之昭淑兮庆升平之豫休元已倐其依辰兮祓濯跃其可修要草莽之莫逆兮恣谈笑以绸缪有颀颀不速以来兮荷衣蕙帯之紑紑霁云拂其四没兮条风习习其燠柔言弭歩于湄澳兮策扶老之刻鸠逄厐眉之省田兮讶我行之焉求遡动乐之孔训兮睠夷犹于芳洲山近郭以导泉兮潣潣秩秩其长流虽未比于名川兮清浅适以盥潄【平声】曰顺时以觧禊兮除秽累于洋洋旷襟宇以骋望兮揖相祝以吉祥石齿齿以立波兮聊浮泛乎羽觞籍柽杨之为幄兮洁野肴之我将倾蚁醑之如鬯兮复罍继之椒浆蓛逺采以充案兮左右芼之芹香有起观于槛泉兮或聆别之漎漎试一壶之泳下兮漂绛枣之泱泱蒲药弱水可纫兮嗅杜若之微芳荷吐波之如钱兮辨荃芷之萌芒羗油油如各有得兮罄俯仰之徜徉余久滞于尘防兮载涤涴于沧浪振衣咥而忻忻兮朗诵盘铭之章粤兹禊之源逖兮稽随波之逸诗谓秦昭之金人兮殆谝谰之兢竒若溱洧之士女兮彼滛谑之可嗤洛水盛集之罔莭兮防渭防观之荒嬉慨吾邦之过朴兮奚云饮祓之非懿猗曽晳之超然兮偕童冠以浴沂眷来逰之择良兮咸温温而不比较张弛之中兮岂厌厌沉酣之为矧林泽之幽寂兮逺市之喧豗仓庚睍睍丛樾兮鸟翐其旋廽飘絮风丝之曵曵兮鹭鸧防洄以相随于牣鯈虾之上下兮萍翠迷乎隩隈善飞潜之油油兮逄渔猎而阻麾賔辞觥以咏归乎恐华胥之晡暌愿靓贞之靡瘉兮嵗其防以绥绥


　　明文海卷六
　　钦定四库全书
　　明文海巻七　　　　　　　余姚黄宗羲编赋七
　　时令二
　　听秋赋【桑悦】
　　大化运行禅续无垠炎帝既敛少昊乃伸是名为秋万物返真脱木之叶解草之节川瘦兮徒濓濓山凋兮孤岊岊惟为状之荒凉宜出声之凄切若乃严霜降白露凝天笼薄隂地吐湿蒸布落寞之景象假物物而悲鸣蟋蟀何怨而长夜诉征鸿何兴而清晨吟惨莫惨兮风颷落木之韵清莫清兮雨激芭蕉之音淡日衔山助以懐旧之笛凉月堕水杂以寄逺之砧足以凋公子之朱顔凄壮士之素襟而况薄宦淹璞中之玉逺贾尽床头之金乡闗忽缩而近念亲故乆疎而暗寻寜不逓霜华而入鬓滴蘖汁以经心者乎仆本豪徒慷慨轻生流落江湖泛□飘萍嵗闻兹声亦忳予情既而叹曰声从外来何由内惊岂内不足而为外撄爰主吾敬爰钥吾扄久而吾内澄澄吾秋冥冥声从何来抠衣而听毛骨爽兮心胸明尘影灭兮夜气清寂乱思之毣毣沉万虑之营营岂为予情之美恶私喜収物之功成是知非秋景之可悲兮人独悲伤乎秋景非秋声之难听兮人自难听乎秋声伊兹秋之为酷轹贤逹而独忍又欲假名贤之凄韵增万世之孤愤故宋玉谓皇天平分四时兮窃独悲此廪秋潘安仁谓嗟秋日之可悲兮谅无愁而不尽出兹声之尤切潜雕肝而琢肾予方观天道之肃杀付悲秋于一哂悲夫天有四德元亨利贞人有四德仁义礼智秋之为秋在天为利在人为义君子全德是名不器于焉为文音僃五音味备五味混同天人秋吾一气鸣吾文之商声曽内外之足异夫然后知心源未和伏以忧蒂虽春日载阳花明景防闻鸟鸣之嘤嘤与童冠之歌咏亦足以鬱悒而侘傺也
　　秋懐赋【屠应峻】
　　陆大夫为仪制郎中积功饬行为天子所知而宰臣议阶出奉闽臬仆鄙人也抚时即事喟焉赋之于时秋也因以秋懐命篇其词曰
　　何秋气之疹蛊兮儆素律之凄凄申鸣鹤使戒露兮萎修兰于枯丘丛林旖旎奄以夕劲兮防氛殒叶风扬埃栗栗邑邑物错迕而就罢兮寥落晃朗天髙而日微蝉中寂又续厉兮熠燿的的而宵燔鸟泝隂以辞宇兮防即阳而南征繄雝雝其羣谐兮予罔沕兮而懐友生固秋士之易哀兮感物化之难凴送将归返故都兮心淹留而自闵子捐故而偶新兮予怦怦其若履渊不吾知其奚怨兮窃悲夫今之人蹇余生之谅直兮弱好以崇方岂惟纫蕙而佩芷兮固茹琼而沐芳光陆离以周袭兮中矫厉而慨慷指前修使先导兮骖骐骥而服飞黄悼世俗之倾隘兮信多岐而亡羊党机巧以防歩兮竞诡异而改则予将持顽刄而释坚兮固而难入羊肠与九坂兮方世路其犹夷棘刬刬于厥心兮诱穽槛而寤歌势轧轧而并辔兮剚白刃而仇之瞻崛以蔽目兮遌峨峨其愉之混淆浊而伐异兮寳伪而汰真匊燃灰谓光于天兮指日月其不炜岱华坎其汚泥兮尾闾突而溢山妇须而男则帼兮鹏一羽而巨焦明宜虎翼而虺足兮鸡牝晨而喑雄予虽要明月与悬黎兮咄黯黯而宵黜鬱颔额余增欷兮子揆予之恻恻固邻徳而不孤兮信内美其必合车间関有両轮兮耕借借且焉偶获子信姱以倜傥兮又重之以修能恊神人使揆序兮帝爰褒之曰功彼登佞而折良兮陈臬事其以□华采衣之粲粲兮武蹲蹲于冠弁夫孰命其匪恩兮余窃疾夫众女之善妬而诼滛嗟骄人信好好兮奄乘髙而斁度躬絶命犹弗逭兮泽赍谗而翼怒予谓栋且隆隆兮羗抚秽而得路伊霖之效尤兮奚婪婪其求索余将望阊阖抚神龙兮虎豹耽耽其砀突镵鎗阿那以抱日兮靁砰砰而存外夫哲后岂弗寤兮孰九死其奚语彼粲春之謇謇兮迅隠轸而北南懐邅廽犹未悔兮余觏夫裕之与安岂缕数其不可殚兮离多难而浩叹子欣欣其逺逝兮矫九仭而降观朝策马于燕都兮夕次于鲁之郊揖叔旦而质迓衡兮邈吐哺之上休驰汶阳且弭莭兮祗神宫而淹留庶穆穆其犹俨兮或见圣而永由存灵光而嘅渠渠兮喟佾舞胡以逾长太息而升降兮廹南征之悠悠歴豊沛而壮汉兮陟歌风之故防唯从谏若转圜兮遵后皇其弼谐闵作忠而贾怨兮南浮江而吊鸱夷彼瓦瓿鸣以为恶兮矧黄钟之若雷跻防稽之嶐崇兮就文命而歴兹既莫予闻兮遥缄辞而徘徊跻武夷其隠天兮嶃﨑岖乎独处廓骋四望以忘忧兮遽懐余之逴逴伊仙鲤之忽恍兮具灵糈为予占之帝赫赫卑而谅兮命掌梦使报嘉曰懋戬谷以自持兮孰险而弗崩茍执徳之无爽兮般修名之余服训而絶俗兮阽危而不能舎也子玊蕴以自兮庶来美而该辅也乱曰浮云泱鬱秋日曀兮鳯翔于渊鲍鱼御兮余溘与百草同死兮胡驽骀以方骥兮余宁镆铘之刓以弃兮胡同鈆刀在室兮心结悁而莫从予兮荃易晰奚终惧兮
　　秋赋【卢柟】
　　楚襄王与宋玉防于云梦之台舎兰台之馆浮汉沔略江潭射扬林眺防山游旌蜿蟺法象纬婳辉防三湘气弥七泽猗兰幽以承佩芳桂逺而延轭辇瑶华之缤纷翔翠羽之翩于时凉月悬珪白露凝辉寒风鸣条微霜沾衣宵雾霭兮逺山崟暮烟横兮长河湄王廼抽牍揄翰以命宋玉曰畴昔云梦之逰子大夫为寡人赋髙唐未及兰台之驾子大夫为寡人赋雄风方今日驰虞渊鶗鴂先鸣汗漫凄漺无以摅情子大夫未有说乎愿为寡人赋之宋玉于是逡廵改容释位离次跪而称赋曰臣闻天地无阂乾坤斥衍刚柔沓分时序交禅春华发荣秋实振晏其为体也博确鸿固专翕亷凝收敛像类参伍元英干徤不息弼成罔极上偹天道下全王德秋之时义大矣哉夫其朱明既退招拒斯昻蓐收弭葢少皥弛装辟白门肃金方韬炎飚激清商焦溪涸而不流沸潭潜而弗扬尔其为气也氤氲胶戾濞頽隤蓊翳纶菌掣蹠礴霈噏噏忽忽撞搪磥若廼触土囊污汚之口噭大木圈枅之窍熛厉叱嗃廽戯突啸耾勃砀骇踾踧攅号倐拂改莭和喁稍嘈崪兮若促弦柱而摛筝迆兮若逸挤而鸣埙嚣絪緼窳圔横酸鬱陶尔其为容也澹淡晻曀皓嵩曭防斥坱漫廓落鸿敞荒裔凌厉上下防防黤霭转薄防氛轶荡纷态横出蕴懐怅惘萧瑟寂寥恫恨憯凄孤臣孽子迁客弃妇莫不感心伤气流涕増欷尔其童濯崯巘分披嵓防离案衍宣囘防泐防峥嵘群山萧索刘厉弥平寂寥空防于是清海落长江抑舄泽荧扶桑潜渫浡潏蜜鳞漰瀼霜凝龙窟霰落鼍房鲛人泣珠海童灭光阳侯冯夷天吴像魂销魄扬率悉怆怳若乃芟糜森蔚泬寥林防隳葩搭伐萌沙橖系精于松桧之林猎芳于桂椒之圃被杜若委庭兰防江离夷射干翠叶紫茎朱蕚秀华随风振绮应日倾葩于是雁防江浦雀流海濵燕归穴蝉寂穷林蟋蟀宵征鹍鸡夜吟隂凝气溃万物凋瘁倘有蔵身后时削迹未逮披零雹冲冻拆跂裂吻而死者不可称计若夫志士坎防中人薄寒蹇产淹留感时増叹恻懭迮莭忿瞀溷慁燎栗于邑絓结弗变此夫闭蔵万有撙莭造化忌盛忧满唯秋之谢王廼乘戎辂载素旂服白玊驷云螭居明堂命将帅诛暴慢明好恶严防刑修法制缮囹圄决讼狱感气顺化应时承治所以张弛乎仁义之道弥缝乎礼乐之文于是东渐西被恩殚无垠修臂凿齿之邦结胸驩头之民幪鳯凰箱麒麟絷猛兽笼文禽荐上国充珍肆于昭聿皇万万嵗
　　九日赋【俞允文】
　　肇九旻之令莭肃凄辰之始霜悴百卉于緑林敛万实于白蔵于时律中无射日躔在房山榝凝丹禽华吐黄感灵钟于丰岭收帝籍于神仓惟日月之并应数遘九而皆阳懿嘉名之宜久故髙防而荐觞或助术于彭祖或弭祸于长房或差实以效新或飡服以致康若乃驾言龙山于兹颷舘发戱马之楚台弋翔鸿于沙苑咸宴凯而称诗悉钓竒而摛掞至如紫塞草白苍山气髙云物无扰上属澄霄觔竿精坚弓劲鹰豪狐鲜肥人马并骄弢千緷之赤羽勒万骑之黒貂或翔畋于广虚之野或校猎于莽苍之郊弥冈峦而掩格被川谷而横梢莫不致竒获以耀武聊割鲜而骋豪及夫兰闺少妇榆闗疲客结离思之幽遐念佳期之永隔睇来雁而増欷学裁鸳而掩泣寒声壮兮凄心脾夜被空兮月入室徒有地兮限南北欲授服兮无由得怆无由兮思弥深鍼缕列迹兮抽余心心之抽兮魂四溢魂四溢兮梦难集虽有刀尺兮忘畴昔或有放臣去国感平分兮测景志士思名薄迅商而孤骞悇憛兮迍邅淹留兮蹇连繁隂积兮鬱素川云瞀瞀兮蔽穷天怳踟蹰而延伫眇去楚而辞燕于是仆本畸人栖迟丘樊于焉逍遥聊以盘桓惊四序之改莭悲倐忽之徂年想前踪之攸迈覧穷逹之异源超遐廻以畅志玅众志而为言忧欢轧其相承兮心与迹犹未冺世固智寡而艰多兮孰云喻其萌秪之所先齐万族乃无累兮求周贾之冥荃庶凴化以无兮还吾反乎自然
　　乐田赋【孙宜】
　　当秋期之既迨适夏绪之聿征晨颷作而渐厉时雨降而已盈罢辘轳于渚际弛桔橰于汉隂田畯自喜其至止农夫告予于西成整柴车而祗命稚仆以相迎矜畎疆之多沃幸醴醑之惟馨廼晨兴而夙戒爰星駈而露驶防孤舟以迅发挈良朋以偕啓渡淼莽之平湖经澄鲜之曲汜采菱荷以娱适叩舷以停弛望依微之村落指迢逓之墟里舸沿岸以前逹帆顺风而遥舣载行阡陌遂讯畛畭辟防枢之阒静坐茂树之扶踈覧桑榆之被畆盻禾稼之满畴欣螟蟊之胥避庆蝻蝗于毕逋信实坚而实好良我翼而我与征鲁年之大有验豳风之匪诬于是督竖腰鎌课童荷笠领妇子以咸勤倩伧侨而丕集刈黄云之弥漫走緑芜之络绎规场圃于塽旷屏鸡豚于隅隙戒滞穗而勿遗趂凉晨而维亟既则引觞肆酌命酤髙传淹留町曲酩酊畦偏感成都之多植慰杜曲之有田殊雒阳之贫薄类周邦之十千醉何忧于得秫饱岂患于具饘时或趿履畤疃辍策塍垅乘轻飔之垲畅躭霁日之辉拱嘑老农以共谈调黠佃以相恐溷顽牧而谑浪裭拾秉而冁唪匙馌飱而靡嫌瓯宜饮而随捧躬芟割以自甘假胼胝以相踵廼有隣叟暨彼里翁挈罇相过馈榼来从排几席于梁茨息杖屦于南东话桑麻之共裕询今昔之防丰校仓箱之多寡述繇税之从容缅倾壶而匪厌聊续斚而再同时乎逝晷沉冥防晖暝侧云黯靉而宵驰宿晶荧而夕列归巢林之群鸟扬拦户之片月萃畬师而致送整角巾而言别寻向舸之系维泛前舟之超越景森飒而堪娱兴流连而未歇嗟予生之寡分际斯世之多艰始修辞于楚激中投艺于燕関将干霄而鳯举竟偃翮而龙蟠从遯栖之末计矢耕凿之余闲惟俯仰之无累斯啸傲之可安既以身为农父又何恧乎稼观顾斗升之俭收借昊苍之恒稔愿霡霂之嵗防冀霪霖之时拯渠渍润而可溉陂浩荡而堪引泽我黍之秀实充乃陈之庾廪念鄙人之寡入俾竟保乎箕頴倘接禩而屡登约常防而来省









　　明文海卷七
　　钦定四库全书
　　明文海卷八　　　　　　　余姚黄宗羲编赋八
　　时令三
　　感秋赋【杨锵】
　　昔潘安仁赋秋思自谓寓直骑省如池鱼笼鸟有江湖之思葢抱空兴而抒懐焉者也余摈迹田野放浪山水其覧于秋者较安仁为适矣夫旷寂之境闲则来亲变化之机静乃入悟王子安云仰观俯察觉宇宙之无穷兴尽悲来识盈虚之有数古今之致感一也因作赋焉其辞曰
　　伊一气之屈伸兮代谢其如转毂惟大火之西流兮实金帝之司律化功成而退蔵兮还天地之静笃纷万象其无垠兮凛一秋以自肃綦澄彻而峭露兮见山水之神骨覩离披而委脱兮悟分气之已足彼春夏之隆隆兮谅此中之所蓄惟草木之无知兮靡怨雕而羡荣茍未免夫有情兮怃大化以怦齐辟翕于一槖兮而胡茂悴之不伦蝉何伏而螀振兮梧何催而菊纷鸟孰驱而逝兮隼孰激而弥嗔曰运序之肃杀兮而又何爱于松筠若乃楚台悲风汉宫凄月销宋玉之魂伤班姬之魄飡落英而容枯覊华省而头白白云飞兮汾河帝子望兮悲歌野茫茫兮荒草孤臣去国兮哀多固气机之萧瑟易感将物性之迁流奈何惟逹人之观化兮稔倚伏而内昭慨愚情之中沸兮沮摇落而愈忉谓龟灵而鸠拙兮防果而特摆谓巧之可乞兮羽化之可徼发华亭之永叹分昧亢龙之有悔洒牛山之痴泪兮忘爽鸠之遗巢是犹艶朱华之烂兮意囘姿于寒条躭恵风之和畅兮期反吹乎凉飚静观夫盈虚之有数兮彼恶知夫计拙而心劳聊优游以卒嵗兮息辗转于秋宵
　　秋暑赋【钱府】
　　乃者朔日立秋月维为七金不畏火三伏已毕人思凉风防闻蟋蟀田禾几希乎稿苑园栁相将乎枯卒嗟细流之涓涓伤眢井之沕沕黄尘蔽天兮鸟堕髙枝火云曵地兮兎迷三窟奔走群望者徒请灵祠之泉干掫民社者莫救闾阎之疾盖田坼水干车竭人疲黄冠十辈紫坛八壝虽吁天而舞迎龙而祀毙青蛇于石瓮书朱鸟于白旂灵符焚而不騐木郎诵而声微秋阳皜皜愈炽炎风昏昏横吹夜月烱烁蟇兎安在繁星陆离牛女莫知蚊薨薨而雷动萤辉辉而光移禁酒沽而潜醸防屠宰而公欺徒填吏卒之腹何関雩祷之辞已矣乎天不悔祸吏竞逞威嵗不恒稔民渐阻饥赭鞭载道已见臀之无肤绣斧当路谁念民之无衣而身居凉馆更图式廓其门堂囚多暍死尚且増髙其圜扉是欲求饱而自食其尾思肉而自残其肌者矣呜呼余殃未觧残暑尚酷实上天之降灾乃斯民之涂毒岂有白蔵届序商飚转而愈夷则改律凉飔动而犹浴幸是不修明堂之礼左个莫御倘或追复迎秋之典少昊焉属哉意者世界缺防民多贪媱鹰攫虎视人面兽心狐鼠依城而纵肆豺狼当道而嚎吟妖言衺説令色孔壬贪饕在列鸱鸮在林为为蜮为兽为禽非此金翅可以竭阿耨之水修罗可以障日月之明者乎又有山人墨客目不识丁出必驾髙车交必尽显者行必假荐书东西贽谒彼此吹嘘筵非穷水陆客不集簮裾匪徒惊动乎四邻实则炫燿乎通衢由此可以避坚攻瑕由此可以批亢捣虚由此可以焚林罗鸟由此可以竭泽取鱼律以奸民之法所在必至诛戮究至感应之理城市寜不丘墟者乎説者徒咎夫使者四出椓人纵恣絶地脉以求矿竭山泽而求器搜索逺方之琛横鼓空山之鞲民心嗷嗷一掴一痕众志喁喁一哭一泪然而纲纪不弛正直在位未至泮涣尚堪饰治惟佥人缪托祖述伪学髙谈仁义阴夺王者之权阳伸正人之气尊人而实自尊媚人而实自媚期将簧鼔一时思欲笼罩一世而不知其假仁以济其贪仗势以逞其忮者也所以帝赫斯怒秋行夏令金流不止火恒为政农欲投缳民咸请命赤地千里焦劳万姓白云凝而不飞素娥蔵而无镜卷河水兮蹙天吴截鳯翅兮崇枭獍噉秋荼而口螫履沙而足上干天地之和下拂士民之性欲祈嵗之调尚须爕理之功若驱厉民之虐是在救时之圣
　　秋声赋【钱府】
　　四时行焉天载无声九夏云徂金风序更俄萧萧而瑟瑟忽隐隐而怦怦憀兮栗兮众窍或沸噌兮吰兮万籁齐鸣井吹梧兮歴落撼庭竹兮凄清透衣襟兮淅沥拂弦柱兮琮琤嘐唳晴空岂惟防睍睆踈栁全异鸧鹒玉露瀼瀼促织应入我床下巷战穴閗络纬儆懒振羽鼓脰良宵明月掉籰控簆蜩螳迎秋长吟白昼蟪蛄饮泥悲嘶隂窦于斯时也征戍辽阳衰草白杨卧一瓯脱能无悲伤逆旅江湖家乡路长酒酲不睡能不凄凉鳏居寂寞祗剰半牀梦囬转展裂肝防膓弃妻怨妾共居一房灯暗夜阑堕泪千行秋之为声何其悲也声之感人何其切也忠臣饮氷孝子泣血志士刳心谗夫结舌虽华堂公子亦惊檐马悲嘶纵岩栖隐者当咏流泉呜咽况逢桂雨之萧萧更挹稲风之揭揭思往事以萦懐抱孤愤而莫雪忽入耳而牵情不当食而随噎乎至若旧歴将半新谷既升或登髙而望逺思涕泗之无凴山寺斋中黄叶一僧樵楼夜漏黄卷孤灯乍防防而滴滴又逢逢而咚咚谁人无心四顾而生侘傺谁人无情反侧而妨寝兴呜呼秋既有声春岂无之梁间燕子花里蜂儿先春而鸣者百舌抵夏而啼者黄鹂笙歌弦管笑语逰嬉无人不悦无声可悲惟蓐收临御声届秋而索然太史调律客审音而伤感嗟吾生之向老白发防防叹凛秋之将半夕阳晻晻起居随顺扫堂皇而孤坐古今杂陈拥载籍以流览匪悬梁而刺股偕卧薪而尝胆畴追踪于屈宋爰缀缉于铅椠虽标目于秋声附先逹则岂敢
　　悲秋雨赋【孟思】
　　伊商飚之逓爽兮凄繁彚而惊秋倐惨云之劣起兮薄长空以郁浮日晻暧其匿景兮火流耀之光幽林菸防以収防山防岏而敛愁尔乃庭臯悲鸣西风陨箨乌鹊晚投长烟暮合气淅淅以寂寥景翳翳而萧索其始踈珠缀林繁丝系天芙蕖跳玉决明媚钱助长渠以汜派映逺岫而为烟溜入耳而声乱云运睫而态迁尔其侵夜含润崇朝其凉槭槮萎红薜荔郁芳竹凄风而惊韵鞠含露而带香草木以之变衰人情因而感伤若廼紫阁彤闱玉堂朱阙龙篆销沉帐绡沓叠肴醴兴阑管弦声咽听檐铃以谱词俯槛流而书叶葢亦躭碧云之洵美而不知愁鬱之烦结也亦有幽窓暗室别馆离宫永巷暮寂长门昼扄金井生菭银床叶封承恩匪貌谁适为容怅别梦之暗防杳芳魂之自惊苦无聊于风幌亦何堪于雨声至苍野平畴硕苖佳实窏洝汩流滂沱淅沥禾耳糜烂蔓草狼籍悼终嵗之胼胝杳西成之莫期飬监忧而瞀乱翁妇对而涕洟尔乃燕塞防秋秦闗戍卒惨澹邉声啾咋哭万里淹覊终宵防独寒薄征衣心碎乡曲若虖名引英侠利牵巨商陆驰华毂水泛舻航云横泰山雨黯潇湘壁灯暗兮秋夜长孤馆閴兮筦蒻凉瞬将寐兮旅魂结乡梦破兮心惨伤恒防滴于室阶时冲袭于败窓或陨涕而欹枕亦惆怅而未央悲兮増欷久丽姝新寡姜姬冷恨幽房漏永重帏络纬逓鸣墙垣暴頽肠一夕而九廽耿无语而泪滴斯婴世之至惨亦天下之极悲者也尔廼孤忠逺投谪宦离家放臣楚泽迁客长沙庾愁何既江恨无涯路迢逓而思竭愁一宵而鬓华秋雨兮秋风序悲兮物终有愁兮必苦有怨兮必盈正梧桐兮摇落近芭蕉兮乱鸣非至人之无欲不能对此而忘情
　　愁隂赋【张宁】
　　闭塞嵗徂和畅时至庶物迎熈万象开霁进阳退隂向明背晦晖晖乎其来冉冉乎其继郁郁乎其华灿灿乎其丽胡为哉滃鬱云蒸杳冥雾漫缥漠烟霏仌结氛乱鸿蒙如未分清浊如未判日月如未旋寒燠如未变黎黄如昼之将夕昧爽若夜之始旦无乃元英返斾震御停车屏翳敛施飞防倦趋丰隆布令阿香轰驱将然否也是耶非欤尔其峯峦晻霭陂涧昏沉楼寂閴林木萧森山兠散麓湖舫维浔余春惜赋人日追吟企浴沂之遐轨羡脩禊之芳音怅良辰之易迈悟宿约之难任时则林泉逸侣诗酒幽寻嗟今吊古莫不鬱鬱无聊之心花萎栁瘠燕懒莺骄翠敛润掩寳篆寒销青灯短防素帐垂绡苹緑濵而堪采桃须晴而未夭望将归而益久阻吉好而増遥伤白日之无光悲青春之寥寥时则空闺淑配邃閤娇娆居幽闵莭莫不有依依触景之忧乃若孤舟江海匹马関山留时倚棹待旭逑骖白云迷望红日违瞻仰帝阍于蓟北眄亲舎于江南目懵懵而不见涕澘澘而垂沾口防言而心悟魂欲逝而形掩亦有灾祥切已调爕功兼农功既及国用方严冷不宜秧湿不便蚕念西郊之不雨悯东海之无塩省防昧之所自徴休咎之攸占此则孤臣出子卿士师尹之忠爱非可比登临燕私之逰耽也老病衰迟嵗序遄疾壤缶声謌千金一日慨人已之同情懐大小之欣戚蹇予心之靡他羗逺近而如一永惟海宇之清宁聊以毕志于山泽
　　愁霪霖赋【唐俞】
　　羲和失驭萍翳号空黒猪渡河黯澹郺补后之漏天仍破奠余之洪潦重逢尔其列缺挥鞭帝弓抗鹪明蹲屋神蜧逰川殷鼔则惊残石燕闪户则血染农防于时蠙衣上垣蝌子产灶桥上行船楼干垂钓层涛滮涆崩沙磤莫不送目心瞿忧年悼借如穆王西迈驻跸重台风雨三月坐卧蒿莱皇马喷沙寳镫莓苔赤乌之美酒欲尽盛姬之清歌可哀伫层城以尚遥盻青鸟而未来玉笛吹残呌云不开及夫三闾去楚憔悴江干枉渚十载玉笥九年猿惨淡而啼月窈窕以啸烟思公子兮徒离忧坐幽篁兮不见天穷隂匝地荷裳自怜又若伏波南征屯军滇上飞鸢站水马丁啸坞戍士虮虱僰人饥坐藤甲湿而将穿铜柱浥其欲腐又如蜀国儒生有才未禄舟居非水陆处非屋贳酒云中髙歌独漉骑崩浪于沙嘴溅洪波于鸟筑诅霆不灵把书痛哭别有东海龙孽娶妇泾阳烟寰遭贬南山牧羊凂及栁生传书扣橘钱塘眦裂昼飞霹雳隂雨兼旬海水羣立辰发灵虚午战水国以至石眼赤老妇惊嚬江汉之孑遗頳尾繇拳之人物鱼身目泣烟而谁灶耳厌滴而长鸣况乃天害粢盛灾祲不良呪彼防星安覔稲梁鹑衣诉风兮糜人为粮累累菜色兮蒺藜紫鸡犬无声兮烟火死嗟乎哉天心仁爱兮玉吾君以令图抱杞忧而长叹兮呌民无辜湍转浪动滙为文澜匪丹青而善绘宜慨然金门之献
　　西成赋【毛纪】
　　粤神禹之敷治兮佃原隰之畇畇暨后稷之率育兮时播植而耔耘倬甫田之广袤兮农并力以効勤既深耕而易耨兮美茂生之欣欣地既丰以腴沃兮天又重之以嘉泽方亟活而厌饫兮继滋之以霂霡军优渥而霑足兮亦发秀而頴栗零白露之为霜兮告西成于平秩实栗栗其坚好兮美蠙珠之缀团穗委委其修硕兮宛蛟之结蟠比穹隆其倚畴兮宻茨屋之覆完黄冉冉其溢目兮天同云之漫漫农猥告其比屋兮纷嘉谷之在地将圃塲之曰筑兮亦砺修其铚艾约百室之齐开兮率同功而获刈彼伯主之既出兮爰疆以之与随就敛穧而执秉兮螘溃垤之参差获桎桎其有声兮积如栉之交比喈嚣嚣其防选兮数万梯之累累乃求万斯箱兮牛载重以惫蹇乃求千斯仓兮人举勤而嗟倦纷粒米之靡暇畜兮盛在田之余羡伊寡妇之承筐兮徃鹭廵而鸠敛私家既盈公家斯赋大家牛车小家担负繦属组连充塞周路崇崇公廪累积日富我蔵既丰我食既厌彼公之税取之太亷役车既休子妇皆恬琴瑟击鼔赛神有严自天降康匪民力也于皇帝德天隂隲也田涂多稌太仓侈积也国用殷用帝心怡怿也既吉既蠲以往烝尝为酒为食苾苾芬芳圣祖神宗来格洋洋锡尔百福万夀无疆圜丘既扫栗牲斯烹粢盛醴将享烝烝于皇上帝居歆明明锡尔遐福万方以贞烹狗东房以御胡考春酒既介耄耋黄耆庶僚百工三台元老邦家之光列鼎而饱重译遝至越裳儋耳雕题编紒哑哑济济彼飡而精而饮而美大小稽首腾懽以喜王之爪牙曰唯六军行者槖囊居者飰馈食充力昌阚虓虎贲甲胄于迈丛具如云于丰年之敷锡兮斯邦露之振嗟我田之既臧分维农夫之庆农曰匪我之猷兮帝德之盛帝谓朕匪德兮皇天之命谇曰天无降祥兮麒麟鳯凰锡有用兮丰年穰穰地无产竒兮琅玕琳球育有用兮丰年九州天地无锡异兮甘泉氛气育有用兮丰年继继
　　瑞雪赋【商辂】
　　嵗壬午三五前始雨雪亦其常特以严寒亢晴廼始肃杀于三阳倘隂凝尚未既乎昔人侔色揣称非不尽态极妍顾箕斗不殊而揭挹异视曩或以处优志恊而感慨不与焉因为缀之已臆云辞曰
　　隂之辰广漠既烈太空融寒膏泽上结于是太昊之辟下起伏炎之温拂释长宇廼使风伯拂彗露师宻制散玉阙之瑶华布琼宫之浩砌和氏家登絶肪盈眸院署纷披丰蔀翔浮光昭锡乎朱照临下乎褴褛絶踪旷域宻运虚投故寳榭朝峙银茨旦绸名都罄辉穷谷声裒爰用无心平心广造均造太昊廼睊俯顾而询吾用子需弱之积就下之凝明昭有锡率土维均彼太和当阳而春丛有零广冐羣覆亦或称云维兹六出之英唯命而付泛若无情起况爰居防意羣生故曰排阊阖兮縁龙媚君王兮御九重彼君王兮被貂貉之轻温潄兰英之芳润椒房兽防体含余燠俯见瑶英氷洁阙映墀辉丹墄璧色金屋琼飞于是志洒神淫悬旌漫羁危榭升兮绮疏辟蓝田盛兮千里璧遥巘明兮琪树光君王乐兮夀无疆又曰阻积雪兮被楸梓怡王孙兮酌芳醴彼王孙兮袭纨縠之曼暖便岿亘之崇居乐事填腔饥寒不愈仰排空兮飞洒俯地舆兮云霓于是四望皎然逸兴遄飞流霞荐兮箫管陈簮珥集兮绮罗轻歌白雪兮凌沍寒欢何极兮难为情尔廼邉徼絶塞征戍连营随风飒厉蔽幕降烽旌旗冻而夜树严更戒而宵征霰花萦而眦裂寒气涌而摧唇马萧萧兮嘶风车漫漫兮垂轮伤狐貉兮不可御酌桂酒兮难为因若乃孤村荒落被牧縁郊家如叠垒室似倾巢餐琼液兮馁不辟承金颷兮体复挠雁哀鸣兮安归愁百室之敖敖故曰景则是兮心则非心不乐兮孰者多姿昊天悠悠兮俦虑俦惟乐恐无莭兮缀以悲怡




　　明文海卷八
　　钦定四库全书
　　明文海巻九　　　　　　　余姚黄宗羲编赋九
　　山川一
　　防山赋【梁寅】
　　维堪舆之奠位斯山岳之肇形类波涛之激荡拥泥沙之峻嶒为峤为岒或丘或陵尊若帝王陪以公卿然人也以山而钟秀山也因人而著称在于荒陬虽崇而隐迩乎名都虽卑而名窃爱夫防之镇吾地其余终南少室天台会稽何彼重而此轻也哉观其势雄千仞根盘百里嵯峨嵚唫蜿蟺峢施窍以诸洞界以众水巘崿鳞鳞崕石齿齿疆域之标郡国之纪皂嶂东回春台西峙鳌峯北耸渝流南迤其为寳藏则白金之璀璨碧钿之璘防长炎方之竒产充天府之上珍其为灵踪则金刹据其阳仙岩在其颠森祗树于翠谷閟小有于洞天若乃瑶草匊芳珠林挺秀风篁球戞烟萝帷覆兰茝缘于径畈芝术产乎嵌窦长隂涧之茯苓绚霜林之橘柚猿猱哀笑熊罴怒咆雾卧文豹湫吟黑蚪扬夜鹤之遥音露秋鹘之悬巢过客于妖狐樵子骇乎山魈凡其根荄之品飞走之族时荣时悴以涵以育富于灵囿之骈罗伙于陆海之储蓄博物之张华无以辨其类洽闻之郭璞曷能究其目宜夫絶俗贞士离世潜夫悦云霞而长往与麋鹿以为徒玩冈葩之春媚乐岑木之夏敷吟素秋于月观度冬于雪庐坐紫台兮绿绮奏荫苍松兮芸帙舒或茹芝兮白日晏或扫叶兮凉飚随想夫楚叟之贤栖山之阳躬尚稼穑志轻侯王观山泉之渟悟防养之端庄惬闲情于濬壑杜妄辔于岩廊嗟轩尧于既逺顾沮溺其可望励雅操之氷玉谢溷世之粃糠疑斯人之或逺复东瞻夫鲁邦既异世以同趣宜随地以安常吾将税俗驾屏尘心企颍阳懐箕隂朝与山兮为俦夕与山兮相寻濯缨山下流振衣云中岑宁抱瓮以自劳赋归来以长吟歴万里于至近返千龄于方今庶永托于兹山嗣髙躅之徽音
　　底柱赋【唐肃】
　　按底柱在冀州大河中流禹导河自积石至于龙门南至于华阴又东至于底柱然后至孟津过洛汭而复北折焉盖河自龙门既决以来奔腾迅快势不可遏至是而龃龉之乃分为四流贯于三门之下然后力杀而行缓故郦氏水经谓底柱与龙门皆禹所疏凿也昔蘓子赋滟滪堆以为蜀江会百水而至于防弥漫灏瀚横放大野而峡之小大曾不及其什一茍无是堆则瞿唐之险当不啻此余谓底柱之功亦有类于滟滪者故述而赋之赋曰
　　黄河之流西来数千里兮贯长城而南驰激龙门之险阨兮霆奔电驰气汹涌而莫支歴华隂而径趋兮乃折流而东下势若万骑衔枚而疾走兮将悉锋尽锐鏖战于平野何底柱之崔巍崒嵂兮独儗立乎中流俨一夫之当闗兮强兵悍卒睥睨退缩不敢运其戈矛惟崈伯子之敷土兮导洚洞而平之凿兹山以疏泄兮剖三门之嵚巇然后洪波巨浪龃龉而不骋兮分流析派间度以逶迤指孟津而逾洛汭兮遂东极乎大邳茍非是以中梗兮曷以杀天吴水伯之淫威予尝驾方舟而逺求古迹兮誓将豁心胸于浩荡过黄老之神祠兮遡虾石之泱瀁睇连天之修楹兮干云霄而直上浊波汩汩会其下兮显神功于俯仰使昔懐襄之莫救兮滙四海为一区上巢下窟之赤子兮殆皆戢以为鱼览斯险而嘅叹兮虽天造而地设微圣之大智兮孰能成夫万世之烈彼蜀江之滟滪兮地势之所同诵金声于儋叟兮信物理安危之所从噫吁世道降兮风移而俗媮頽波汗漫兮忌刚而茹柔鱼虾鼓舞兮蛟龙鬰愁岂无吾人之底柱兮障百川之横流
　　日观赋【唐肃】
　　汉征和之四年帝亲耕钜定返驾泰山封禅既毕还朝甘泉于是东方大夫上千万寿已而言曰臣等昨奉国家告成岱宗因得览观于岩之东臣询其名是曰日观其髙莫穷上薄云汉当宵分之未几瞰苍溟之有烂浴初日于咸池诧人世之未旦盖兹岳之华精天下之竒玩也帝曰嘻若是则髙矣极矣大矣特矣壮矣赫矣骇矣惑矣子能抽秘思骋妍词想像彷佛为余赋之乎大夫乃置觞肃袵脩词而对曰臣闻黄肇分清浊殊位精峙结限隔风气山惟岳尊岳惟东最矧斯岩之旁出奠巽隅而特异东介丘之近连西石门之回对眺月坛之不遥俯天闗之犹坠缘亘道之百盘犹可仰而未至其为体也嵚崟崱屴嶻嶪岧嶤若铲五丁若戴六鳌矗干运而莫极镇坤维而不揺畆孰计其延广仞孰测其崇髙云烟在下羲娥可招宿星辰于防隅吐风雨于岩防飞猱之臂不得而陟巨鹏之翼不得而超盖将吞西华压南衡驾中嵩轶北恒防九河其线委小七泽其杯盈彼王屋太行终南五老岷嶓雁荡之秀拔天台会稽之竒峭不啻塠埠之争雄培塿之呈巧斯俊伟之絶伦谅形容之莫表若乃夜气正寂阴魄既沦万籁絶响六合同昏悄漏刻之既平忽灵鸡之一鸣睇东方之渐豁窥赤曜之上腾丹毂防露頳盘欲呈踆乌刷翮以习飞烛龙衔光而迅征走神丹于寳鼎拥玉帐于金钲尔其吐旸谷拂扶桑沸鲸波荡洪荒员规闪烁以上下列彩绚烂而周章一沐而水府为之震揺再颒而蛟龙为之遁藏瀹重光而益晃澡五色而逾光赫炮璀璨曈昽焜煌势将歴九阿以朏明越曾桑而载骧当是时九州未明万国犹晦羣动尚戢众象莫会匪是山之独髙曷覩斯之为快宜命名之有义昭灵异于纪载且臣闻日者众阳之宗大君之象出入以时昕夕靡爽故能烛万物而发生齐天地而弥朗况至髙者见理于未形据太上者观下于至深彼处卑而混浊孰先睹夫大明故臣愿于国家陈焉帝闻之曰善哉大夫之辞信覧物足以知道因寓目可以契心故宣尼有小鲁之叹孟轲视观澜之箴茍惟游观之是乐夫岂圣哲之所任乃喜而赋日观之诗曰
　　日观穹窿太山东兮未曙而日览阳徳兮居髙察卑我其防兮由闇处侧岂人极兮大夫乃赓歌曰帝出震兮东方破曾阴兮奠苍登日观兮民乐康帝之徳兮如陵如冈歌竟天顔悦怡圣衷攸啓悟至道之昭晰念前行之或昧乃诏郡国询政理培一徳以隆基明四聪以广视收逺讨之疲兵罢求仙之淫祀大开明堂垂拱而治
　　震泽赋【朱右】
　　客有邹阳生号逺逰公子俶傥玫瑰超竒拔伟衣白云之翩翩峩危冠之韡韡神怳怳以欲逸风飃飃而凝伫于是上会稽探禹六访遗踪超洞壑轺车前驱辎重纷错王子进之以笙鹤江令赠之以芍药迩乃扬颿钱唐鼓檝中吴将欲穷览山川壮逰江湖造松陵主人而驩然从予主人曰子号歴览亦尝闻泽薮之大有三万六千顷者乎生曰未也可得而闻与主人曰唯唯夏名震泽周曰具区下属三江实为五湖右接天目宣领出谿之原左通松娄中江入海之洳庶众流之委羣利之储苕溪出其南溧水经其西五湾猪其东垂虹界其隄流甘泉之清液隐雪滩于北隈洞庭中起林屋天开彭蠡吞云梦驾雷夏轶孟猪杳不知其几千里之为逺畴能计之三万顷而有余其泽则汪瀼滈汗汹【许拱】涌奫【猗筠】潾弥漫涬溟涣涣沄沄流飚吹波结络龙鳞日光玊洁澄氤緼清兰凝漪锦花成文浪涛喷濆澎淜汯粼出雷腾虹蒸雨生云呼吸阴阳吞吐乾坤如潮汐之不测或早暮而异观飞扬荡薄迅澓汩沦千态万状不可殚论其薮则碧沙曼衍黄石碔砆莎薛蒹葭白苹青蒲荇芹蕰藻茭菰荻芦蔓青杜若茳蓠靡芜芡实鸡头草长龙须芰荷翠沃莲藕芬旉众物居之何可胜图其土硬则涂泥微露埤湿就干葴防藨【平表】蒿茝芷蘅兰昌蒲马荔荃荪射干圬杨絮白水栁叶丹苹蓼早绿榆枫暮殷朱橘火齐黄柑金丸连枝并秀骈集乎其间尔乃周流梗概溥覧阑班两两相峙欝乎崇山其山则层峦昆仑叠嶂嶙峋岑嵚参差如陵如坟崔嵬崒陂陁紏纷上防仞冈下临湄濆控地轴以旁礴逐水曲而折旋马迹屹立以嶷嶷翠峯峻防以盘桓戞浮云之流景俯蛟龙之深渊空谷谽谺【上火含下火加】以无底磴道蜿蜒而相连其中乃有奉真之祠供佛之堂琳宫道馆梵宇禅房烟云缈绕金碧焜煌黄冠缁衣往来而徜徉谈讃空学幻言哤【莫江】或髙堂以演或击鲜而称觞驾白鱼之飞艎泝重洑之流光水产则粘蚝旋螺土蛤石花鳢即鲤鳜鱮鲿魦缩项之鳊頳尾之鲂细鳞之鲈紫甲之虾稻蠏盈尺巨鼋専车长蛟潜鳄穹龟灵鼍周防涵泳其乐无涯羽禽则晨鹄荘鸡防防鳬鹥交兼鸨鶂鸂鶒鸧鷀羣鸿来宾阳鸟攸居鴽鹅逺举鸥鹭忘机王雎并骛属玉交飞振翮刷羽以敖以嬉来如云集去如烟晞若乃絶岸之滨渐水之石或伏或倚或卧或立或方如珪或员如璧或矗如峯峦或平如几席或滑如胠肪或防如剑防或赭或赤或苍而碧或缟而玉或黝如漆为中流之底柱若逆河之碣石怪怪竒竒荧荧烁烁斯又天造之神工而出于兹水之荡激也思昔夫差竞伯图勲鏖战于此胜负未分旌旗蔽空舴艋如云始鱼鼈以为乐终麋鹿以成羣廼若归钓之徒著书之士去国鸱夷泛舟西子亦复渺沧波茫茫白水主人之言未终邹阳生肃乎改容喟然而叹曰甚矣世道逾下而人心之不古也吾子好学颇识典防不述职方之经邦而盛称兹泽之庶殖不思禹迹之胼胝而徒叹英贤于战国皆非所以极防览之愿望而扩夫五性之至徳也遐思往古击节太息请诵主人所闻而陈予所得乌虖噫嘻浩荡方割懐襄未平九域混而莫辨百潦壅而不行支祁崛强于淮甸天吴披褐于海溟时维兹水震荡靡宁浡浡汹汹砉砉轰轰疑撼天而动地犹驾雷而奔霆类不周触而天柱折若巨鼇抃而洲岛倾斯震之泽所以锡名也迨夫九载既南庶土交正波神受职川后奉令应龙画地以效力庚辰持防而制命导吴淞以安流别淮海而表境于是泽安其所水顺其性鸣者自停动者自静斯震泽之所以底定也千载而下美哉禹功昏垫之害既逺灌输之利无穷故渔人舟子之出入豪商薄宦之经从击檝鼓浪引防随风莫不连樯接轴往来乎其中斯又具区之薮以万民惟正之供也方今海宇清明朝廷静谧内宣民化外脩贡职农安其耕女效其织工习其业商估其值士守遗经民食余力风不扬波水不滥佚方镇以宁土地垦辟开禹之疆广禹之绩是以九州之外咸仰圣域沾濡仁义涵咏乎道徳浃洽恩波沐浴乎膏泽渐被浸润流衍洋溢天无亢燥之灾人乐沃土之俗试言其故则辟雝汤汤圣化行矣灵沼洋洋圣泽汪矣御沟溶溶生意茫矣溥徳川流逹要荒矣下视一隅宁不隘杯水于坳【乌交】堂矣主人于是耸乎乐闻怃然自失仰神功之长存慨余子其何益相与鼓枻乎沧浪曾不蔕芥于胸臆乃起为诗歌以颂徳诗曰
　　于赫禹功配天比隆生吾遗民宅我土中原隰畇畇【徐均】江汉为东万世永頼维禹功是崇于皇禹徳立我民极手胼足胝救焚拯溺凿井而饮耕田而食靡谢天功焉知帝力于昭太上示民以应眷佑我皇与民立命开禹疆土继禹作圣其混合四大维民之正于穆圣皇维上帝不常敬哉有土亹亹不敢康五岳四渎七泽九冈罔不修其职来享来王来享来王受天之祜于万斯年睠我有土有土有民有子有孙有引勿替以颂兹文
　　汉水赋【黎淳】
　　鳌极立嶓冡尊漾川凿汉水分通西徼兮万八千里吐金景兮东注坤元索重坎以为体兮下就乎湿润万物而成务兮上霈其恩滔滔万折有委有源瞻积阴之皓渺辟元化之胚浑亘南纪之奥区实襄国之遐观迩乃爵土颁封山河带砺维藩维垣以经以纬抚兹大川乐其佳致朝发轫于荆条兮夕弥节乎三澨风飘飘其吹衣兮云冉冉其骖御肆吾目而逺览兮见逝者之如斯耸吾身以跂立兮叹有本之如是瞻巍城屹立其虎踞兮浮万雉之晴晖俯禁庭敞豁而深邃兮亦清涵其灏气殖百货兮来舟航委万屋兮兴民利吾恍见天吴效职而冯夷拱衞兮信可观其澜适其趣而考古证今于百千万世也于是浮楼船凌素波横中流发浩歌嘉期集兮赏心遂欢乐侈兮感慨多观其晴日皎明浓绿滉漾平臯旁迤翠碧后障初越武都势峻而驰乃径葭萌量廓而壮其状若白虹蜿蜒绕乎汉东而益其清涨者非沔水之发氐道而连于上者乎长风驱涛雷电叱咤银山嵯峨灵怪幻化跨陵楚壤浴日浮天望极沧溟不舍昼夜其势若隂山万骑汹涌汉阳而会江夏者非长江之出岷山而流于下者乎方其九州一壑万水争雄民其鱼鳖物其沙虫汉水于斯孰遏横冲于是禹载啓行疢疾在躬懐襄濬涤窒塞疏通然后天廓其防地夷其隆昏垫以拯波涛乃东江汉朝宗四海会同此汉水在唐虞所以有仗于神禹之功也及夫去古已逺商徳寝防汉有防女淳化已漓汉水于斯孰濯涟漪于是文谟丕显美化内推笃近举逺式于九围然后桃天及时芣苢自持汉之广也不可泳思天休滋至郏鄏以基此汉水在成周所以式化于文祖之仪也迨宣王之中兴奋王猷之允塞故江汉浮浮着召虎南伐之勲如江如汉成王旅北征之烈夫何春秋已降竟隔大猷嗟栢举毒于闾阖兮分济汉以严陈由小别至于大别兮莽暴骨而为仇陋蔡侯之畏楚江兮犹吝献其佩裘虽沉玊而誓于汉兮曾何补于国谋然则汉水在斯时匪足为东南之胜实姬室土中之患与羞而已歴斯以徃民伪日滋歌大隄之曲兮诲淫是骋解汉臯之佩兮传怪奚疑干誉沉杜公之石放情侈谪仙之诗味甘楂头之短鳊欲殉铜鍉之艳词纷纭轇轕寸益何禆然则山川之灵千古一日盖将竢于今日之贞元会合然后得以萃灵秀而发珍竒也恭惟髙皇啓运六合风清江汉来归天地平成文皇纂图徳化四极湜湜江汉亦流恩泽列圣嗣统恵我子孙四国于藩我徳茂存建中和之极兮品物咸若溥好生之徳兮庶类交欣故今江豚海豨叔鲔王鳣防鰊鲉鲮鳐鯩鲢扬鬐掉尾喷浪飞涎凡水族均得适其性于汉水者实无异泳防于文王之渊阳鸟天鸡防防鸂鶒鴢鷔鹜鳬文禽雪客散若霞飘集如云合凡羽虫均得乐其生于汉水者又无异飞翥于文王之泽至若藻荇连绵于涯涘萍实荡漾于深洪筼筜薜荔寔繁有丛葭蒲蔓衍兰蓼青红与夫鼋鼍鰕蟹神蜧蛟龙草木鳞介均此形色又何异生育于灵囿灵沼之中也哉然则今之江汉实变而为成周之江汉今之民物又升而为唐虞之民物矣吾诚乐得夫忠贞之辅兮而亲吾亲以蕃其族也熙熙然有生同乐兮囿八荒于玊烛也翳徽猷可光于后嗣兮绵亿万载邦家之福也故为文以冩盛美于无穷兮善继述而永崇其天禄也谇曰维汉之流南国之纪价人维藩于疆于理仁源疏凿义路安行文防其澜乐锵其声斯有容毅斯无息至于海隅兼此众徳何以乐之王智之周何以保之王徳之修来朝来宗无忘本始庆源有余贻厥孙子迁于太古万福攸宁播之金石永扬天庆




</div>
    <div class="pagination">
<a href="明文海.html">上一页</a><a href="明文海.html">1</a><span class="current-page">2</span><a href="明文海_page3.html">3</a><a href="明文海_page4.html">4</a><a href="明文海_page5.html">5</a><a href="明文海_page6.html">6</a><a href="明文海_page7.html">7</a><span>...</span><a href="明文海_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
