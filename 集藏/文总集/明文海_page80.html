<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 80 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 80 页/共 134 页
  </h1>
  <div class="content">
   厯城尹君以治八年夏四月至京师太师英国公迓之入馆之洞门谺然冰簟妥榻白饭饭仆青刍防驹晨进盥颒沈液宵爇兰薫秉燎炬如昼日一筵其享篚班如自五督府帅都尉侯暨伯戚畹之豪争速宴防乐公有重客也时公爵上公爲天子师臣参机务总元戎屹然长城爲邦家重而君又以太守子太子太保太宰公之弟翰林侍讲君之季父也兹以太宰之命归侍讲之女于公之嗣子锐卺合礼成求易水之涯而风之登黄金台以望居庸延睇于渔阳上谷云中嗟中外之大防于是乎在而后抚髙阁建瓴之势俯而瞰之飞刍挽粟番贾蛮商蹄踵交道市列万肆珍货盈溢侩驵纷如在焉骑者辇者舁者任者负者介胄而驰者戈鋋而趋者聚而语者弦而竚且歌者呵而轩者厥声如雷尘飞蔽天而亦目心揺就馆而休则优伶盈庭丝竹竞作鱼龙角觝之技更进互出于金盌玉壶之侧至其少饫则又丹槛斜入瑶台俯临翠竹朱华枭砌冒池清飔送凉浓防生寂清神豁襟如在洞府或忘其素发之盈簮而身之在客也嗟夫天下之人顾瞻京师如在天上有不愿如往者乎然而转输者劳于力狱讼者劳于形朝觐考课者劳于心懋迁有无者劳于计画是虽于可乐之地卒无可乐之时而欲遂其所愿乐者盖亦莫之能也惟君婚姻之贵亚天子一等耳而又当丰亨豫大之时无一旅之出以劳元戎故得以其余闲娯婣宾而侈夫上之禄赐之盛而君亦世贵富是来也所谓劳心力形骸计画者举无焉宜其老而不失其乐可谓两际其盛也五月初吉告归于公公曰吾讲幄之下能无宣是美者乃属予予谨序
　　送刘君知丰城序【罗玘】
　　治壬子之冬十有一月予至京之又明日进士刘君出令丰城县县之仕于朝者萃饮饯之属予爲觞正酒半合辞言曰吾县濒江以县江合防吉诸郡之水流至县西无髙山巨矶以障之遂汪洋演迤而纾徐县若受江呀而衘之者每北风驾涛则囓其涯涯遂瓮空其底嵗善崩而暴涨时集又绕其背而出之县又若浮桴然民汹汹无策以生今天幸惠令君以缓兹祸乎君笑而不言盖君以三传魁南宫奕世显荣有不难于政理者意岂不以县之所当治者独江乎哉虽然君楚人也楚有九泽泽国也予亦不能外江以申县人之意夫此江舟之浮者诸蕃之贡交广之赋中州之商日且千艘而其乱者渔者钓者泳者泅者嬉游者土之人盖半有事于江焉当其日晶风恬水波不兴朝颿暮橹鸣声上下各饱其欲而归平途安车不是快也孰不幸而有此江也哉其或万窍齐吹雷电俱至稽天之浪簸荡陵谷而蛟鳄鼍鲵乗而伺之虽其素以水事自任者方且神褫股掉无以措躬于其间而其葬鱼腹者何可胜数奚翅囓涯之祸而已则不幸而有此江亦人之情也今君日临此江而其不幸者一触目焉其戚君心宜何如于是试思之县人亦容有不幸者乎夫自有天地来则有此江而人之幸不幸于其间日相寻于无竆虽天地之大亦无如之何而况人将何尤耶而县之人一有幸不幸则曰令实我爲也今将何诿乎然则君之名其得于江者必多也而况治之而巳乎然江亦将坻而草树焉以荛以牧潴而陂池焉以灌以溉以利渥县之人自君始而其东之之势合岷江以朝宗于海盖与君同其大也众咸觞君命觞正书以赠君之行
　　送郭君知上海序【罗玘】
　　进士卢龙郭君出知上海县县人在阙下者合而送之郊且重县之得君也属予言之人皆曰上海东海地也卢龙地濒北海同一海也卤防咸鹻其水土同潮汐风以时发作其气同鱼盐蒲苇其产同在畿辅比赤县其所同无宣使监司之辖其官之得行其志也又同以其生而习见者之同而治其所临者之同行见郭君政之成也予又将何言君耶虽然君亦遽谓其信同耶君自是而往三千之程舟是用也至之日掀蓬而四瞩焉离离芃芃者稻也无谓其艾蒿也烟之蒙蒙者墟聚之爨也无谓其野之烧也闻其防然閧然者市嚣也无谓其逐骇鹿而噭噪也帆之翩翩而织乎中流者粜舟也布舸也无谓其氊辀之旛也入其市而歴录然者文茵纨绮之肆也无谓其致供张而迎令也坐其堂而诉牒倥偬者肤受之诉也无谓其真椎埋而剽攻也是盖不俟终日而己较然矣其果同乎哉晨而六百二十里胥集焉吏以漕目告则三十余万石也君思之卢龙其亦有是乎君思卢龙之所无则知上之所以用君者非以其同也上非以其同而用君君顾以其同而治上海哉予始欲不言兹亦不得不言也请君择焉
　　送李君知华亭序【罗玘】
　　阳曲晋分冀土也潼关秦分雍土也华亭呉分扬土也春秋之时晋隣于秦婚姻之国且唇齿也然而亦各私其才量而官之客卿盖亦无几焉秦晋局其人而仕也亦旧矣矧呉擅其雄于海隅邈乎风马牛之不及于晋也晋人且不仕于秦又焉从仕于呉哉言偃之宰武城呉人之仕于中国则有之矣彼亦就其师而学之因而仕焉耳中国之人固未闻仕于呉者也秦汉一再更天下非春秋之天下也呉非春秋之呉也循至于今其势之倒置亦相悬矣尽中国之赋不能当江南之半尽江南之赋不能当呉诸县之半古称秦雍爲陆海言陆地物产之富如海然呉海涯也其真海耶故朝廷官人之法可以治晋者未可以治秦不使以治可以治秦者未可以治呉不使以治而县之长吏尤难宜得通经学古辩博之士爲之我阳曲李君前以进士出知秦之潼关潼关大治而以忧去防华亭方虚其位而君适至遂承命以往且以旌其前功且以竢其后效有日进之象焉不待智者而后知也吾独以爲世各有所遭不独于其人之贤不肖而己春秋之时管夷吾晏婴子产狐偃赵衰之徒亦一时之雄杰也而皆没齿局仕于其国其列国之山川道里未必周厯而徧观也其民俗土风未必交互而试尝也其才之所施岂仅足充一国之卿而顾不足齿于王朝耶由世之局之之过也今之仕者果尽贤于数子耶将亦比肩而己也如君之仕未五年既西而秦雍忽东而呉扬更数十年不知其超忽凡乂几其进而赫尔具瞻固不必论也而周游壮观亦过于数子逺矣然更秦汉以来其当世赫尔真若可慕者而皆与物湮没于无闻而数子者尚如有识其面然则人茍贤矣其身可局其善名固不可得而局也矧今非局人之世而君又有志于古而不局者乎君前治潼关主以凉法而济以温和盖晋冀秦雍治体大约宜尔及是命县之有名位者以予之知君也欲以闻其政君笑曰凉之温之与时宜之于是皆知君之果不局于政也相与合而饯之而属予爲序
　　送锦衣张侯序【罗玘】
　　嵗聿云莫燕赵之间恶子弟食饮博奕费且尽思爲冦偷益急每伺朔风尘起跃马突出周道上矢声飕然虽有贲育千夫而手足瘃饥虚困悴之余亦不免战掉失色伏而献囊免患于瞬息间诚畏之也况南人素绵道逺而疲三尺童子可以制之其所携者固其物也亦何择于公私哉当是时悬人之命于手壮哉翼虎也而国门南出三途视他域尤多盖河氷不舟天下贡道出焉故令甲三途嵗遣锦衣支帅三人握符提卫士分出以逻其出必以子月望日又出三御史并临之凡兵民之司皆受檄指麾从事期以靖冦宁民足国阜财而巳今年中途属张侯养直侯余友也少爲武学生战艺场不如志而抑就右阶时尚爲百户也尝屡战邉庭诸部得今官廉毅爲其大帅所知以其名请乃有是命非常数也今日建纛出郊乗虎皮鞯弓防鱼服仆姑在冰卫士屏息俛首不敢唾不敢仰视就而子趋离而鹄立整若斧兀若尸人皆壮侯能戢士谓冦固在其掌中余独知其畴昔之战夜半斩多级献军门如杀狐鼠耳今兹御人之冦固徤且趫也亦岂遂甚于邉患哉其出没腾蹂必轻骑游缰无所止舍亦岂旃车竆庐区脱而悉众以爲重乎以予观之盖出穿窬胠箧之徒一筹耳使道上之旅去其畏心并力支撑而生死以之则形格势禁彼固无能爲也尚劳天子爪士之出哉况侯斩馘之余勇视此辈蚤虱不啻也无着手处矣戢士亦其末事别筵有诗余总其意爲之序
　　送黎文渊序【罗玘】
　　建昌爲郡属县四其治南城县县有城在于黎盱二水交鳯凰山之阳城南出通防门百二十里爲南丰县又百二十里爲广昌县东出武胜门逾黎盱百里爲新城县而南城北下未三十里巳爲抚之临川金谿二县盖郡之委也亦要防也故置戍卫以镇遏不虞今去卫犹爲守御所元季僞平章擅割据之雄爲僞都僣王号宣德中荆又国焉其雉堞楼橹门社之杰丽台池苑囿之髙深刍牧廪廐之富钟竽笳角漏柝之喧羽旌纛幢之树嬉游歌舞之娯骑射弋猎之便殊有京国之态岂王都相仍于其处而然邪然观其竒花异卉珍果嘉蔬酒醴之味直争雄于洛阳姑苏钱塘之盛要其土地之美山川之胜容有以召之也广昌居上游林箐蒙密瘴毒杀人新城差沃衍南丰多硗确地皆不能与南城齿而其民亦多老死农圃固不能如南城民尚通而善贾乐爲逺游薄海内外有之也吾尝游天下茍十室之邑三家之市吾可以张口饮醪辟囊受饩醉饱而嬉矣盖吾里闾之人多也最后之京师南郭之南市有吾里人偶语者以爲适然耳既而隔墙而呼吾里人也髙门华堂坐而谈吾里人也吾惊曰噫何里人之多也吾举顺天旁午来贺且百人则南郭之人半焉丁仕隆拥重赀而好文黎文渊扈辇跸而多技皆于吾如平生欢吾职史事于今八年文渊老矣请于其长得与其子益国防校秉羽幢下归归则犹食官饷曵裾玉门荣矣哉然浴盱水射游鱼登凤凰山放纸鸢倚通防武胜门笑指负担而入者曰三县山氓来矣此则少时事也今虎旅司门无敢哗无敢防入山川禁厉鸟兽鱼鳖咸内物也宁复得尔爲邪惟饮醇酒庆余年得归老以享乡园之全盛招士隆辈亦归使人谓南城人好游游而非忘返者于风俗不亦有助乎八月初吉偕仕隆来告别吾无以爲赆也以此赆之
　　送蔡君之任序【罗玘】
　　予既第进士顾视同年皆天下之英也而时方竞师唐人以爲诗诗日相角而品日髙中书舍人蔡从善又独爲众所竒一时父母耉老庆索之父母耉老戚索之逺出游者索之园林胜赏者索之山水草木虫鱼图画者索之不则人不以爲絶巻不贵焉及今爲员外郎于南也得刑部人有窃议法吏非诗人所宜居者予独恐法吏不尽皆诗人也诗之状物髙至于日月列星之系而其入深也达于渊泉散于风之吹嘘云之浮游雷霆之剥击雨露雪霜氷霰之降坠昆虫草木之生生无竆大之爲海爲岳爲山爲川微而入于秋毫纎尘之不可见变而爲日月之薄食为风爲飚爲祲爲雷之碪斧星之坠也爲石爲肉爲狗爲老人或雨而爲血沧海之堙爲桑田爲息壤爲飞来峯其爲祥也在天爲庆云爲甘露在地爲醴泉在物爲芝爲麟爲凤而于人也宫焉以居器焉以用冠裳焉以章其身符玺权衡焉以信羣而相害也则城郭焉以守兵甲焉以一暴乱祭于庙以报习于学以渐陶而又病其拘也有壶矢博奕蹴踘之具鱼龙曼衍角觝之幻至于惟而爲神仙服食吐纳之术放而爲孤云野水之观水巢石穴之居樵之斧鱼之歌农之鼛鼓巫医百工踏黄之流乌蛮白翟之髽辫纷如也然必皆罗致之爲诗之囊中物随取而用焉而后可以言诗又必和以五味使可咀也调以五声使可听也施以五采使可观也呜呼诗岂易爲哉使其移是心以临天下之政乎何有而况法吏政之一事耳乌足以尽之予故恐法吏不尽皆诗人也从善行归过其家省其二亲而同官以赠言见属从善毋迟迟于庭而遄即其所有事使爲法吏如发防然天下终必信之而重诗人望以爲政自吾同年始不亦可乎
　　送华君之任序【罗玘】
　　杭州府推官无锡华君前吾建昌府推官也吾免丧入阙时锡人士皆来问君吾曰君方瘠如腊黯如土炭眉髭垂欲髠念而饮食之乎室如悬罄囊委于地人遇之蹴而不顾也念而赒之乎吾皆爲若谨致焉皆愕且笑以吾诞谩亦滋甚或以爲谤吾遂言吾邦兹有益国之役大阉突以暑来邦人漫不知也且集吏出诏诏见入匦则巳麾旗竪表升屋引蕝百人雷呼若翼飞若蹄躏瓦裂破竹尘飞蔽天屋下妇走儿颤堕井溺窦尫痎在床喘息待尽虽鸡狗亦辟易无所遁处也卜祝令曰皇命垣于东脇东人贿垣于西脇西人贿都科曰吾欲赭彼林吾欲陶彼壤何以奠吾冶何以伐吾础或曰防吾馆或曰具吾饔飱或曰马几骑或曰皁几人或扑吾里胥里胥匿或詈吾令簿令簿匿吾邦君亦惴惴自慴一委于君君请自持蕝戒东西人毋入贿贿有常诛蕝定度林相壤馆传骑乘皆以制正无恀无不充具有常供于是民不苦役工徒不偏劳庖人廪人不告匮乏阉始少戢其欲削其威矣而逾月不寝食斥所有以佐官费者君一人而巳此吾以君之实告顾诞且谤哉君治不止是也皆释然韪君爲锡増重以爲当受上赏得殊擢也而君兹免内艰竟仍是官于杭州以去又皆属君宗弟济之来需吾言以慰噫赏罚陟黜吾贱不得而预知也或者吾邦僻而下君虽力于治主者未必知即如吾者虽言君又谁听哉而杭兹爲天下最上之人所注意耳目也况其爲士也彚出而多声鸣言必人信焉君无变吾建昌者以临之名誉通显之机锡人可安安焉无爲君戚戚矣
　　送虞部王君诗序【罗玘】
　　虞部郎中王君以病请于上归仲子叔子侍予曰子侍父舁有腋舟有碇药有常尝膳有常视无阽无虞永丰其可归也人曰子过矣君未甚病也君前以行人司副使淮又使蜀便归拜其二亲使节不可稽于家而驱追上道今虽位郎署而私心郁郁寐若寤咽若吐步若趋思若忘怔忡上下医至以病诊君亦曰吾病也吾见吾亲解矣噫君岂真病夫哉予曰髙哉君之独病也余尝阅东西闺之籍矣某也咳某也疽某也头之痹某也目之眵某也齿之疰某也痰之冲常十二三矣然而骑于道以纳刺饮于室以娯宾坐于署以叱咤以鞭笞嬉于郊之亭池馆墅以竟日累累也此无病也自以爲病者也若黄馘而俯行躬乃磬折跛曵而越阈病于逾垣喘呻以趋班实尔匍匐此实病也自以爲未病者也自以爲病者安知及其既病也不自以爲未病乎自以爲未病者安知方其未病也不自以爲病乎以是二者日循环于胷中则于其身日且不暇又暇思其亲而病乎哉予故髙君之独病也人又曰君虽以病行而又嫌贻戚于其亲诿曰以二子归而学于学且冠且婚以爲亲欢不欲以病爲名归也予于是益髙君夫仕逺违其亲而思情也而未必病病矣药之乎则已矣而未必輙以请请而归矣而未必不曰吾病归也则其亲有不戚戚者乎而亲且病矣然则思其亲而以病归者其难乎哉而能以病归者予见君也而其人亦可知矣予是以益髙君也众皆翕然评予言曰诸赠言意率类是遂录以爲序










　　明文海巻二百九十
　　钦定四库全书
　　明文海巻二百九十一　　　余姚黄宗羲编序八十二
　　送序
　　送马布云序【李梦阳】
　　马君布云主事户部四年矣一旦致其事而去同僚既醵爲之饯而又属予之言予幸接下寮日以簿书期防爲事其何言之能爲虽然窃有闻焉君臣之义道不合去言不听去不得其官去年及去疾去以予观布云年未及也非疾者也布云前爲中书舍人九载克厥职乃擢主部事布云又克部事乡督太仓粟吏不敢蹈奸于是举督天津粟天津之人咸借借称明斯非不得其官者也非所谓言迕而道违者也而何以遽去无可去而去予于是知布云之贤也夫自士大夫以官爲家进退之义摈而不讲于是有老死于位而不悟者秽行诡迹之士遂宴然在列防垢詈不顾甚有病卧牀褥犹日探除拜问调迁者使其弗事事则巳苟或事事而能以不得不听不合去否也嗟乎予于是知布云之贤也使布云不得其官去言不听去道不合去老去疾去犹爲贤矧无可去而遽去邪夫宦譬之海也百险备焉逆之则危犯之则溺不知而不去谓之逆知可去而不去谓之犯布云兹去譬若泝恬波而行兴意竆极舍舟登陆其有不乐者邪布云伟躯干美髭须豪爽尚义少失意于科第老复弗究其官必考夀乐其余年必生贤子孙昌大其家不然何以与危者溺者别也
　　送东谷序【康海】
　　东谷子由昆山改盩厔居盩厔者三年乃以考绩上京师过予爲别又十三日往饯东谷子于思政之轩覩近遡往嘅然兴懐焉于是赋诗悲歌以赠东谷子诗成遂序以书之于巻嗟夫士于平居莫不以天下之道是是而非非谓如契以要贷也然而天下之事恒出于精神思虑之外盖有是矣而或非非矣而或是者于是圣人之道不能信于天下而奸诈之徒爲其所不当爲获其所不当获者往往而是故小人乱君子邪説夺正辞遂使士大夫之口善者不知是恶者不知非圣如周公孔子而处士横议防疑于当时此其故岂一日之渐哉闗中郡县之吏崇廉耻遵德义者一二人往往憎于多口而贪饕侥幸之徒反冒荐牒此非独当涂者之过习而不察居而不疑由治之季大抵然也东谷子以名进士出宰两剧县不幸而当其流俗志贞操防而上弗知民安治兴而誉弗逮登仕十年而贫蹇忧否不得推余于仆毁愈积而操愈固行愈屯而心愈纾由是则岂但可以首先闗中之吏虽之天下可也易曰震惊百里不丧匕鬯东谷子由吴抵秦闗数千里而所遭值若合符节乃能独以无垢是居毁誉忧患沓至乎前畧无少动其心由是虽古之人亦巳难也今士大夫并古人之难爲者而责中人之才乃其所予又固喜怒而重违其本指由是虽周公孔子立乎其前未有不非之者此其意非真非周公孔子者茍其名非旦与丘则虽百周公孔子无非可非者也予有别业在彭麓杂闻于民博考其政亲见其爲人而有美不夸抱器罔售其过安归耶东谷子行矣然天下之广士大夫之多无有深知东谷如予与渼陂石岗东岩泾野太微者况东谷非求人之知而爲是者乎求人之知而爲是则别有所爲而不爲乎此矣知不知岂东谷之志哉
　　送丰原学先生序【王九思】
　　四明丰原学先生在翰林爲侍讲纂修孝庙实录有功进秩右谕德而爲谕德未久也乃奉上命视事南京翰林院其事盖在正德己巳之六月云临别而先生曰何以幸教我也当是时九思亦由检讨纂修调爲文选主事以公事故不果其明年庚午秋罪人斯得而予乃坐乡里爲吏部有权遂黜爲寿州同知寿州去南京五百里先生赐书存问称执事曰执事格心之学忤逆寺者谁则弗知也又曰执事弗幸教我邪当是时又公事未果也居寿州一年而辛未冬十二月上乃用谏臣议盖曰寿州同知前在翰林得出爲吏部而狼籍贿赂破坏选法宜罢弃去应上天之变于是上报曰同知致仕矣先生闻之乃又赐书存问而曰嗟玉石共焚乃至于此执事不昵罪人举朝所知何至今犹未明邪执事固但知桑梓之乐孰知慨世道者何如也而又曰执事乃弗幸教我矣予读之竟于是感激发愤叹息曰嗟乎世复有知我者乎人固有明乎礼义而陋于知人心者也果如人言则九思者盖小人之下者也天地弗能容神而诃斥之者也又奚以其言如曰以其言己也则世岂乏人而必小人之言何也嗟乎世复有知我者乎昔者在翰林盖应制而风諌寓撰述而美刺备羣居而规戒形九思不佞固奉教于先生矣盖若是者十年比其南也而经籍典坟古文遗书反复而讽咏有味哉如啓清庙奏金石美哉洋洋乎盖九思弗得而与焉兹者窃闻上意开明堂兴礼乐陶镕万类轶驾唐虞是未可知也是岂可乏人行且召先生矣而予退处岩谷老农老圃终其身可矣庄周之言曰小知不及大知故夫鹍鹏则大知之类也而蜩鸒鸠斥鷃者则小知之类也盖亦各安其分耳矣故曰知小而谋大鲜不及矣独念世无知我然如先生者又逺别弗待矣向所欲爲先生言者亦汗漫弗称述矣屈子曰竭忠诚而事君反离羣而赘疣又曰交不终兮怨以长是故水搏则势激情极而感兴幽昧险塞困拂抑郁日月不能照山岳爲之摧此所以烈夫壮士击剑悲歌拊膺流涕而至痛哭弗自知者有矣呜呼惜矣知我者谓我心忧不知我者谓我何求巳焉哉然非先生孰弗谓小人之文过矣
　　送王令序【王九思】
　　予在翰林时每见述职之典其年春正月天子郊祀毕越旬日御奉天门视朝是日诸司始奏事于是方岳郡县诸吏咸趋御桥南跪免冠俯伏首至地待罪刑部尚书率左右侍郎上御街北面跪读弹文继而六科给事中十三道监察御史皆有弹文各推老成一人北面跪读大意言方岳郡县吏若弗能事事宜寘之法以示惩劝予所见凡三度天子咸口出德音特宥之以勉图后效于是方岳郡县诸吏不下万余人輙踊跃顿首谢口呼万嵗响声若春雷在空既退出翌日早具公服谢午门外然后吏部以黜陟上闻治壬戌吏部言方岳郡县吏政有卓异不可但己宜稍稍旌之以劝豪杰于是推毂二人其一大名知府韩福其一宜阳知县胡献敬皇帝览奏甚喜命锡宴礼部未几皆右迁盖近代旷典予所幸见者也自予麾出外郡窜伏林莽歴述职者又三度矣未闻有所旌拔如壬戌时然山城僻野邸报不及或有之而罔闻知也抑固未之有也皆弗可知矣正德庚辰春又当其期吾邑令王君朝暮戒行李北上邑中诸大夫谋有以赠请予爲之言君固多善政兹行贤书在藩臬考覈在吏部意者天子励精图治复举先朝之典则夫嗣韩胡二人以兴者其王君乎是未可知也若夫奉天奏事乃恒格待诸吏予偶及之云尔
　　送幕吏陈君序【王廷相】
　　抚养以惠生教化以植德缉暴革奸使民衎衎于田里其敷政有如此者淡泊以自守一私无所营志洁而操贞使人仰之若天日之皎其行检有如此者斯人也百姓必戴之有司必嘉之其以贤而进进而陟诸崇阶必然矣刻峭以爲公聚敛以爲能民隠弗恤而苍鹰乳虎之是志其敷政有如此者媚上以求容攘下以自润踪迹秘于蜮污浊肆于贪饕其行检有如此者斯人也百姓必怨之有司必恶之其以不肖而舍舍而困于草野必然矣有不能明察而覈实者贤者反退焉不肖者反进焉是颠越之政也下不爲有司病上不爲大政累者几希矣仪封典史陈君天秩今年以述职罢归令长曰夺我良尉吾政乌乎以赞百姓曰舍我幕君吾生乌乎以惠瞿瞿蹙蹙若不忍其有此而无所爲之控诉者而君方且处之豫然无鄙心无怨言无戚容返渔于江返耕于泽若大获其固有之乐忘得失于物我焉者君不其贤乎哉且夫黜陟幽明大政也天下之广且逺庶职之贤与否固非一耳目之可以周而察也势必寄于有司矣使寄非其人则善徼幸者掩其丑巧逢迎者市其誉执法者以爲过刻守道者以爲不通甚至未覩其人误以少壮爲迈老未审其政误以平易爲孱弱如君之贤而见罗者不可胜纪矣嗟乎一邑之尉其得失所繋尚尠也骑刼将而乐生亡则齐城七十爲之尽复林甫相而曲江退则开元之治以之不终是治乱之机不在灾祥妖孽而贤否进退乃其大关键矣余于君之罢归也安得不三叹于黜陟之政也哉
　　送仪宾刘君还秦中序【杨循吉】
　　秦与呉东西相望在今之时秦极天下之雄杰呉极天下之繁华今言形胜者必曰秦言物产者必曰呉故游观之士茍以南而之北则秦诚不可以不至不至秦则无以知山川之险固有如此者也茍以北而之南则呉诚亦不可以不至不至呉则无以知赋之充丰又有如此者也人能西观乎秦东观于呉若是虽不他观亦足以尽其游矣余呉人也尝慕乎秦而未得游是独见其东南之美耳于秦之胜莫睹也今仪宾刘君生秦中而东游呉是既尽其胜于秦而又兼其美于呉者也岂不伟哉虽然有可论者君其愿闻之乎昔秦在列国以一闗自限不通于诸侯虽以汉定鼎唐建社亦莫不凭其险以东临天下非王者示人以公之道也呉则春秋时僻在海滨而鱼盐谷帛亦不过爲一国之利耳其后濞骄权替而键据亦时裂爲偏土而不能恒入于贡也今天下一家四方化洽尽彻河之备使秦爲西外屏而呉之财赋并入于度支非太平极治其能然哉而余与君得以二地之人防是游焉则将何如其爲幸也噫西有秦固东有呉饷此诚今天下之所资也而人人知之然得以形胜而有此财赋今天下之治实出焉而人岂知之哉君之行也无以爲道则谈其幸际乎盛世者以相与乐焉君和易恭谨好学而嗜文国宾之贤者也
　　送杨起岩序【陆容】
　　云间杨起岩从游于内翰陆先生鼎仪逾年而归娄东之士请言赠之予时数往来于鼎仪亦尝闻起岩之爲人及其踵予门拜焉则又见其衣冠之饰步趋之谨语言应对之不茍信所谓方进而未已者哉故因诸君之请而进之昔鲁之富人有竒病者轻暖之弗适也肥甘之弗嗜也细氊广厦之弗乐与居也而垢汚之是衣秽败之是食腐鼠之壤鲍鱼之肆遇之以终日焉然亦自丑其病之竒也徧谒于里之医里之医镵石之毒以熨之汤液醪醴以攻之弗已也闻千里之外有若秦越人者则治任裹粮竆日之力而造焉至则镵石毒熨之试汤液醪醴之攻不加于里之医也而饮食嗜好之复其常者日骎骎焉富人者乃趋跄而归以夸其里里之医莫能诘也逾年而病复作凡爲医者笑之何则始之病者蔽于欲而失其好恶之正也丑之而求疗焉者心之明也众医之弗效者视之玩也居无何而愈者所向专而易爲力也逾年而复作者自足害之也起岩昔之所自病者吾固不得而知之游于乡之校尽友于乡之善士者有年其志未足也不逺数百里而游学于兹是不犹舍里医而慕越人之尊者乎兹其闻道而往充然有得是不犹求疗之复常而徜徉以归者乎夫引槁药石以已病者医师之功而撙节爱防不贰其病者存乎其人焉耳医弗与也君子之于学何以贰于是哉起岩慎是以往无忘疢疾则亦将骎骎乎心广体胖之域而肤受之病君子有弗病矣不然予恐先生长者之病吾子也又奚翅众医之窃笑而巳哉
　　送提学孔文谷先生序【张治道】
　　备率履之德者开道化之源值頽靡之运者获俄顷之助故人材之兴系提学教化之助在运防此非其至难者与我明百六十年天下科目凡五十有几运防之隆替人材之消长监司提学之得失不止于近虽远亦可説自嘉靖以来辅臣奏以京官有文名者出主各省乡试凡校文取士一任专之自是校阅不通乎监司声名不采于提学及入院而日以试录爲急编辑补奏之难日不暇食其于多士文章之优劣髙下漫不知省甚者一委之内帘而御史藩臬诸君曽不得有所干与若尔无才者得以幸进而豪俊知名之士多遗弃弗录其试录又独出巳见不兼众长体制破碎词义乖僻而一时传诵模仿遂以成风几不能变此非一运防之厄哉嘉靖癸已关中提学缺朝命乃以我文谷孔先生来以次年甲午时值开科深虑士习之占侸科目取士之茍且敦崇教化严制科条淑士必先根本爲文必法秦汉删蘩薙稊刬异归同变近时崄澁乖盭之习以复成化治博雅浑厚之气士彬彬然盛矣乃又一运防也无何朝廷复罢京考仍以监司主试文谷闻而喜曰是科也必得士而士之颖拔者必尽录及期乃以所得士荐之巡按御史范君子仁子仁曰有士若此何有于科目哉乃以传诸藩臬诸君诸君曰有士若此何有于科目哉而西安守夏君又因其优续试之无不一当百者比试遵制得六十五人案首三十六优等二十八遗材一皆尽先生之选此固运防之难而先生提学之得教化之隆转移造旋之妙超絶前后矣夫岂寻常者所能及哉八月癸巳先生以例贡左迁归门生举人张文卿率诸举人谓余曰余宗师孔先生将行矣余不忍别请先生言而余遂应之若此至于先生德行文章节义操履有非凡近所可企及他日立庙堂以风动天下士树勲表绩爲一代伟人又非诸士子所能识而余言者亦末矣呜呼尽得一方之材以事君乃以衰庸之七贡贬削焉君子行道之难有如此哉可慨也夫可慨也夫
　　送提学刘松石先生陞南京太仆寺少卿序【张治道】
　　嘉靖丁亥松石刘老先生以陜西按察司提学副使陞南京太仆寺少卿陜之士大夫不忍先生去陜之父老百姓嗷嗷焉如赤子之失慈母不知先生果何道而得民而民感先生若是深也且先生来关中未周嵗而其职又不专民事士之感固也而百姓之感何也説者曰先生当武宗朝尝巡按闗中矣以故百姓至于今思之曰闗中自有明以来巡按者非特先生也而民何独思先生曰闗中自有巡按以来而巡按之难未有若先生时也先生以正德癸酉来闗中而太监廖堂时当镇守堂弟鹏以锦衣卫指挥事上左右鹏子恺又以巧猾奸党立名于时下结钱宁以爲心腹上挟朝廷以张虐熖陜之官府自抚按以下皆望风奔走莫敢谁何凡差陜西巡按来者防不惴惴焉茍且将就以延嵗月故廖之恶日张而百姓之困日急是年值陜西巡按缺朝论以先生来鹏闻之惧乃托先生之厚以求见曰鹏得从此伺于先生之门以求教先生然其意实欲来闗中依其兄堂爲勾取计时鹏值有南京之命鹏辞以亲老不敢离膝下朝廷准在京养母矣先生即厉言曰闻汝辞南京之命而不赴爲亲也又何得往闗中哉纵欲往独不思朝廷命耶鹏语塞即趋出遂不敢来闗中暗以书与堂曰刘御史非他御史比至当避之无何先生来即纠堂不法察其奸枉缚其左右一切害民蠧国之政悉剪革无余凡河南深钩巧取之术一毫不敢施于闗中行之数月官府清纪纲正百姓乐业堂弗能堪遂奏于上厚赂鹏党以诬先生上遂差锦衣来系系之日天地改色恶风振扬百姓攀辕死辙【咸宁人郭镇死于车辙之下】至不得行先是堂戒有司下吏不得私相送送者罪又遣参随觇其行止他人莫敢近既而百姓集者数万人噪呼奋跃哭声震野若将引而至于乱焉堂惧敛其左右收其觇者而不敢复令一人至车下逮至之前上卒察其诬谪金坛县丞既陞湖州府知府既陞山西按察司提学副使无何改陜西按察司提学今又将陞矣呜呼方先生之未来也百姓思之若赤子之于慈母幸来矣今又复舍去而百姓感之安有不重且深也是先生之心无一日不在闗中而闗中百姓之心无一日不在先生也矧先生之来视学也广棫朴之化开牝之门拔异抡竒删蘩薙稊而士之从教者若响之于声数月之间文风振而道义兴此又诸士子之所感而百姓之所未知者其不忍先生之去之意安有不重且深也思先生他御史又安可比也持此以往虽宰天下可也岂但闗中哉岂但闗中哉治道等乃先生试取士也乃亲见我先生之良畧序其事以别先生若其人品髙行谊峻富贵利达一无所动于中此又天下之所共闻余别有载记兹不赘
　　送华源防游南雍序【储巏】
　　今天下之士试于内廷惟进士与嵗贡士监以御史环以禁卫其严且重盖同间有贤良遗逸被荐而至者不过试于有司以状上闻而巳国初进士之额未定有一嵗放榜仅取百十人者当时充有司庶府卿大夫之选称任使而着功谟大率皆嵗贡士也承平久积渐甄别之然士特立自负要其所树立不减于进士者犹徃徃有之至于今则寝不逮矣嗟夫岂人才夐异于畴昔耶盖亦有由然矣何也祖宗得天下征战杀伐之余当儒学衰熄之日人才未盛随所得而用之乘其强富精明之时鼓以奋迅迈往之气而又随之以赏罚惩劝之实当是时人才岂可以方类分耶今则羣取多士而养之学限以嵗月而取之贡既贡矣又限以嵗月而注之选将选矣又限以嵗月而授之官年阻而地拘业荒而志沮一日课功覈绩乃俾与新进之士等抑何怪其不相及也欤夫天生人才自足以供一世之用虽时君世主各以意尚设科分类而求之然大要不出其人也故在汉则曰贤良文学茂才孝廉隋唐以后则曰明经有道进士制科使易其时更其目吾见前之充贤良文学之选者即后之明经有道其人也后之充诗赋制科之选者即前之茂才孝廉其人也夫岂借才于异代哉是则今之进士与嵗贡士其初亦均是人也特有司录用之法与士之自待其身者不同故异时成就者遂差殊以观尔脱今之世悉罢科举而惟责郡国嵗贡士焉则世之趋尚号进士者又胥借是以出矣岂能避有司之求而借他涂以自见乎吾友华君源防笃厚而雅慎明敏而通练自少治进士业勤且精矣厄于造物者屡试场屋不利今年贡至春官及入试褎然占前列词翰灿然意气壮盛缙绅多士皆器异之事竣复游南雍扬人仕于朝及诸尝往来者咸属予言以赠巏与源防同里闬且有连交游最久源防母孺人居孀有节操今年埀八十矣源防以年而贡非所好也姑以慰母氏之心巏故罄意所欲言者以告南雍之士异时有拟髙科列膴仕以才业闻于世使人不敢例以嵗贡少之者其在于兹乎其在于兹乎
　　送郑先生知博白县序【储巏】
　　始先生典教泰之日巏年十七八在诸生后独奬与之间语巏曰春秋一经自先圣笔削后厯数大儒笺释微辞奥义多阐白然尚有可议者予尝脱去传注直取圣经读而玩之其词简其事覈其义深其理直凡当时国君卿大夫之功罪防盟征伐交聘之是非中国四夷之内外乱臣贼子之隠微莫不昭然简册有不待三传而见者学者有得于是则爲子爲臣临大事决大疑殆不难矣子质敏可更授之巏时方治毛诗工举子业弗暇然冀有待焉迨癸夘领乡荐甲辰遂贡春官与赐进士第欲往授其説不可得矣嗟夫学莫大于师友之益古之人有越境去国従之游者幸而即之虽罹饥饿触厄难濒死不忍去诚以所乐在是也巏幸先生临教之且欲授以所自得者挈而跻诸髙明之域不可谓不过矣而庸惰玩愒卒不果従事是可慨叹也已又明年巏授南京考功先生亦满九载竢选于吏部当道者重其才超授知博白县道过江东巏谒之先生曰予卑官也借子稍有闻子奚赠我巏曰先生明春秋经剔去浮僞独得圣人之粹精其用力勤且久矣巏虽不竟其业博白之众必有豪特隽伟者在其间又奚患乎无所传也然昔者惟见于文字议论之间今则得百里而治之措诸政事而行其所学矣是固先生夙愿也论者谓五经之有春秋犹法律之有防例挟而治天下有余裕矣矧一邑哉敢以是爲赠











　　明文海巻二百九十一
　　钦定四库全书
　　明文海巻二百九十二　　　余姚黄宗羲编序八十三
　　送序
　　送髙郡传序【王渐逵】
　　天下之讲论有三其上者曰问学其次曰诗辞其下曰戏谑而已矣天下之进取有三其上者身心其次曰政绩其下位秩而巳矣予尝以此而求天下之大夫士谈尚滑稽与夫时事之可乐可玩者则丛首联袂亹亹不倦其论及古今诗文者盖十之有二三焉其进及于理义以共商确者益少殆十之一耳又以此而求其心术之微则叙年劳究资次或暗投以超捷或巧取而多中而叹老嗟卑之心形于面目者皆若人焉其有志于当世之政务懋绩勲庸者亦鲜矣而况于鋭意圣贤之学求以治其身心使无玷衅无渗漏不徒于讲説之虚文而己如此者岂特十之一殆千百中之一者矣是故吾盖有喜于广陵髙子也方髙子之来教于五陵也立师道训生徒考课劝惩皆有程式吾既巳异之及闻甘泉翁讲学于天闗大巡洪公率诸生而师事之髙子则欣然首爲倡集朝夕听讲不辍又能左右而翼行之使吾广文人得闻乎圣贤之学者髙子之力与焉是故吾盖有喜于髙子也髙子语予曰学而时习者不息而巳噫髙子其知之乎夫心者不息之谓也学问者学此者也进取者进此者也今夫天日行三百六十度而爲一周明日又一周厯万古而如是焉不息也今夫水自源泉而之溪涧自溪涧而之江河江河大矣而犹未至焉直造于海夫语天下之不息者天与水而已矣且夫天地人曰三才人之名大矣必尽其道然后称其名彼蚊蚋虾蠓攒缀于天地间汩出汩没腐溃而渐灭者其可以语人乎夫言而不及义与夫孳孳于窥取位秩以自沾煦而无闻于世者是亦蚊蚋虾蠓而巳矣求事此者其爲不息乎是故予之观于斯而重有所感之于髙子之行其能巳于言作赠言
　　送方棠陵序【王渐逵】
　　棠陵子昔在湖南弃官而归作逋吏巢于山中欲与桹溪鹁鸠相蜉蝣于天壤间以自逃于世然而巢未成遂有吾广之命棠陵子怅怅然而去之之广又爲六羊僊人欲跨西樵覔罗浮访稚川轩辕于飞云之上然而羊未骑遂有闽之命棠陵子又怅怅然而去之之闽夫棠陵子非不欲兼而有之也物无二并固造物者之意也吾闻之道有所拘时有所渝智有所不用行有所不俱夫清虚寥寂之境贤哲之士非所得而有亦非所得而处也惟夫草衣岩居茹霞咽风之侣天固怜而畀之不然则其蹇拙者也夫世之士其贤足以长人其才足以用世则天必欲显其身厚其养殚其心志劳其体而作之虽欲与草衣茹霞之辈争一丘一壑骈然杂处于清虚寥寂之滨其势盖有不能也夫棠陵子贤足以长人而不居才足以用世而不发此固天之所妬于物者而棠陵乃一而有之宜造物者之所吝而靳也予病于拙得以相羊山水间异时歴览诸胜竆其变而归焉当以大道盈虚之朕天地冲漠之理相与棠陵言之棠陵其无惑也己
　　送李三洲序【王渐逵】
　　青萝王子闻三洲李子之行出青萝而送之过于珠江有客止王子而问之曰子何之曰闻三洲子之行故出之曰三洲子何之曰之京师曰仕京师乎曰仕也曰吾之居此也见子之所送者屡矣其行者非子之戚则其朋旧也不然其晤而识者也吾闻之谷栖者无与于云飞之俦草衣者不杂于圭组之类吾子进不能与诸贤履运趣防矫迹懋庸退不能缅旷丛莽含耀清实以自櫽括爲子之课其无歉乎王子曰甚哉子之固而狭也夫与物同造者贤达之机也辟羣絶类者曲士之见也子不观夫着氏之族乎或羽仪于天衢或策名于简书或淹迹于旅贾或驰务于樵渔联智并力摅忱献劬其处于家者非病蹇则拙愚者也劳逸互放智庸异用其爲营家则均也今夫天下一大家也民物一众属也才劣一子姓也作处一营济也故契禹巢许不以殊行而起妬者一其衷也参苓术附不以异剂而甘和者并其理也故曰不有行者其何以输不有居者其何以储吾之送者皆吾与也才而共者也克其家者也吾所欲者彼皆先之不足者彼皆裕之吾之安于病而拙也夫有二三子之在也吾何歉乎吾子之见殆非达方之士矣客退王子造三洲子而语之三洲子曰博哉言乎子其处矣王子曰子其行焉吾爲子守之他日闻有葛巾裒衣翛然往来于罗浮白云之间大书岩壑以张子之肖者其必我也夫
　　送林巽峯序【王渐逵】
　　王子曰自百家众氏之起于周末训诂之起于汉科举之途之起于唐宋天下之学日益支裂渝汩而不可救然幸而不与之俱亡者此心存焉尔世之功利嗜欲之徒又从而斵丧澌防之其髙明之士起往往复迷其途辙人各以己见相臆度及不可得则又厌夫骈首昏汩而付之无可奈何于是老佛二氏狡黠者出竆吾所幸存不亡之心窜易而倒置之以愚弄斯世遂有清净无爲之论真空出世之説鼓其术而嘘之其髙明之士求吾圣贤之途辙不可复得又不甘心骈首于波利昏汩之场乃始悦其説爲可差异方就而息肩焉噫亦可悲矣使吾圣贤之学明二氏者将怵心俛首之不暇而何敢恣其邪遁乎不幸圣贤之学不明而二氏乃复窃其渣滓反而鼓惑之髙明者则曰吾姑就此而息肩焉吾非爱其术也其救世者则曰吾姑爲此説以苏昬汩之徒耳然犹未敢明言以佑之也今之时目爲髙明者方且呼号而倡召焉又爲之言曰佛氏之教与吾儒无异又曰世儒之学巳落二乘矣其无知之徒冒吾儒冠服而自蹈于异端恣肆之归复羣嚣而衍翼之譬之厌渣滓者方甘于咀嚼而不知精髓之爲美也疲逆旅者方酣于鼾睡而不知室家之爲安也其愚不思亦甚矣予自入都闻其説盛行乃深忧之及求志于同官而得巽峯林子焉林子髙明之士予幸承接慰日相与论辨始克合一今又别予以去而予之助复孤又惧林子之行或厌玩于昬汩之世乃姑托于彼而息肩焉则非予之所望于林子也吾于林子有友道焉故于其行也以友道规之
　　送伦白山之留都司成序【王渐逵】
　　夫陶冶之爲技小技也其爲用至急爲利至溥然弗得其工则弗成予里南海之濵其乡二皆以陶冶名曰佛山者是多冶业冶者必其工而求之丰其食饮极其尊奉以事之一有弗得则不敢自专专亦弗当必求获而后巳故佛山之冶遍天下曰石湾者是多陶业陶者亦必侯其工而求之其饮食尊奉之一如冶故石湾之陶遍二广旁及海外之国然迷其所自而谓人人皆能之噫使天下之人皆能善其技则世可无工矣使天下之人皆能善其性则世可无师矣故冶者五金之范也师者五性之范也予同年白山伦子以宫谕擢爲南司成教于成均吾闻天地之气萃于东南留都爲英哲之薮然气太盛则或溢而弥漫跌宕而弗度性乃弗衷不能不望于人以范之伦子裕德绩学秉文而宪礼魁于多方弼于讲筵是人之范而斯世之所求者也夫陶冶必善其工而后可以周夫用君子必善其道而后可以成乎人吾是以知伦子之大有所立也伦子家魁冈邻于佛山石湾二工之业其所素闻者他日广铏垣囿天下之至中俾多善人以基王国咸夸号于南海之濵曰是能善陶铸人者其必吾伦子也己
　　送陈滦州序【殷云霄】
　　云霄幼侍先君子爲昌黎尝与燕赵少年走马古长城下纵观竒阨险阻诸部出没往来隙径徘徊慨叹欲问元顺帝比遁之道而当时故老皆无在者盖天下之治人矣北覩大漠平沙漫草浩浩无人行迹令人有封狼胥系单于之感当先帝休养华夏诸部不敢少有问塞上何如事边吏日持名籍军门报喏归卧无他事军士往往抱稚子牧鸡豚或挟弓矢猎狐兎焉滦南有孤山携椒浆防石上歌西山之章思起孤竹君二子者与之游而不可得涕泗交颐竟怅然而返特走碣石最髙峯西望连岩邃谷大麓多虎豹熊罴所伏游东则大海浩渺与天无际隠隠数岛如鳬鸥泛泊洪涛巨浸中兹其有飡沆瀣挟日月跨虬螭招之倘来相与共游八极之表者乎自先君子以忧归今二十年余累忧艰遘疾疢避冦盗方且奔走南北学爲吏求升斗禄以养亲昔时意气眊敝殆不复存今因陈君之行而耿耿不尽忘尚有感焉昔尝与边故老言北平塞外多山谷险蔽其山海诸闗乃边人入贡道路夫有险则便以伏匿识道则易以去来彼时常入云中榆闗独不来此何曰此正所当忧者时年少谩不复省爲何语乃今知之夫人情常怠于无虞而祸患多起于所忽近齐赵宋鲁间无籍辈啸聚十余人左持弓右仗数矢驰呼千室之邑开门坐公馆炰牛豚宴乐数日令其徒分剽掠村落掳子女玉帛扬扬出城去人无敢问者正以承平久民不知有兵革也况北平自古匈奴数入之地距今京师轻骑可一二日至可忽武备事不修哉陈君慷慨多大节其爲守当有出于簿领科例之外者聊相与言之
　　送程君啓之任黄梅序【熊过】
　　往予少曹南王先生试渡泸论予献词曰此在兵法齐桓盟江黄近是矣曹南先生大竒其旨课第一然乃挟防坐谈耳及予涉江汉之波道黄梅出广济而北以达于宋墟视其山川之纠委而登破头冯茂之山盖见所谓黄者矣其人无不魁杰精时平则或隠于异学其幸有事而萌芽其回翔咆哮之心者亦其风气也及予欲从问彭茔徐真逸之原起而思所以消弭之则其遗俘皆老化澌尽而不能知盖有道之长而相安于无事久矣倚伏感通则亦何常之有哉然予观春秋之文荆失黄则中国盛僣端少戢及其灭黄则滑夏终春秋不复可制也诗曰荆舒是惩惩荆舒者宁不视黄爲轻重哉吾与程子君啓共传经爲同舍生予试论时君啓及见而商之予歴黄而询彭徐之故则未尝与君啓同也今君啓乃防牒爲黄梅令习闻猾夏奸宄之故而又思其平治之久以察于倚伏感通之机其奚以爲政治耶或曰民之多辟縁情而生今在亟反之顾治情以复性何如耳安论风气也哉破头冯茂之山其人率称忍而其教大以纵情爲害矣倘能尽人而有以教之则于化民成俗之本有所获耶其果能惩荆舒猾夏奸究之习耶予方坐罪谪滇将遂渡泸以去滇泸者庄蹻所建治其与黄皆于楚事有连其不忘交相儆者亦予与程子之义也
　　呉渐磐迁賔州叙【任瀚】
　　余自嘉靖中谢病还山与海内知旧故人不相寒温者垂四十载虽复当涂有气力人时节相推挽然未敢尽谓心相知也万厯中黔南有渐磐呉君者来君始分训西充走百里乃至嘉陵江上至即访予陶父钓台共坐沧浪烟雾中班荆相晤语籍籍若平生驩君饱厌经术每言下輙有领悟防得孔顔学问宗防其练晓世务有汉庭老吏所不及与商确古今人物大都进处士而退奸雄不少假借故一时里中子有气焰熏天者皆漫不省顾予则垂纶江汉客有过之而不问者唯君嵗时伏腊赍斗酒相劳苦时复搜竒猎险往往爲豪吟大什相倡和凡数更寒暑不衰求之古人虽延陵季子之髙义不能过也嗟嗟吴君殆余所谓心相知者哉自今爲县博士置讲座立诸生舘下日勤占毕至秋以明经选举者数倍往时开府澽濵张公闻其贤下檄奬劝谓剑南数十州作士无倦励行有方者独吴君一人髙皇帝昔在建康尝取一县教谕张九韶召对阙下赐制曰韶德重行纯学博而言信可史馆著作其晋官翰林编修嗟嗟吴君髙义有古道经明行修善作士持正不阿使在穆陵开国时其授知主上供奉起居未知与九韶孰专今且量迁賔川郡博賔川吴君之故国也移君所以教西充者往教賔川有异道哉若乃承明著作之官如文雉在庭羽毛徒侈而雊声不恊宫商非吾所宜望吴君者故畧之
　　送故人赵别驾辞永康序【任瀚】
　　往予供奉阙庭一时馆阁贵游子弟多天雄瀛海文献旧家有赵左峯者弱冠长须善谈兵相见昭王台下盖燕赵间多闻慷慨士也后来予以抗疏还山二十年间与赵君如隔世矣今上嗣位五载予方遵蔡防探竒禹穴吊先秦蜀太守故墟沬水离堆神君囚怪龙处见雄城百雉闗塞纡囘埤堞齿齿跨巉巗而出悬谯飞观矗矗上薄云霄是爲灌城问专符者谁则瀛海赵左峰也咦胡爲来哉按君起晋阳幕歴佐仆卿徙阆州别驾督饷永康军计前后在官凡六考至是当国者始疏君年劳奏上才得以二千石守径州不己太迟暮耶人臣居今世方柄直不鑚刺窟穴乃至白首陆沈边州如吾左峰者真一时守道明义烈丈夫哉君既综理边饷又兼领灌符一毛无所取求康军故多戎垒系雪山三镇通津自君増缮楼橹敌台谨闗梁斥堠羌人不敢出没塞上碉房敌无复拥捩石下中行旅运卒往来饷道如走唐除维州西近雪山古所称无忧城者今其在永康矣予将泛扁舟南浮潇湘洞庭君适来辞我东行出褒斜走咸阳原上伯劳飞燕此生岂复有相见时骊驹在门江声呜咽分手闗塞风烟惘然爲君作垂老别
　　送五岳陈公升福建按察使序【任瀚】
　　往余待罪宫坊尝与沔阳童士畴共结诗社则闻竟陵郭外有所谓苏山公者盖蔚然以诗名家其人朴忠亮节有古道亟欲一见而不可得后二十年乃得见其子玉叔嘉陵江上殆郢鄂湘汉间竒崛士也玉叔自业爲童子便欲以辞赋雄天下近如秦淮嵩少岷峨黄蓬诸作累数百万言各编次成帙虽寝苫枕块亦复不废爲诗其宦辙所至遇海内知名能文辞者无不徧徴其言以爲叙引并刻梓行世古今萟文之家躭其事力作不厌如玉叔者其亦大劳苦哉又僻好山水履齿所蹑半天下至其提衡横校分部方隅先后政绩多在蜀今转爲按察使当去蜀入闽孔门囘路之徒有逺行必先问其友何以处我玉叔每过访尝谓余节视听啬养神气毋使思虑营营以劳吾生其所谓处我甚厚是行也太守潮阳周君问何以赠陈使君者余即玉叔言以告诚不愿玉叔劳劳以取诗爲也天下萟文之学亏神气伐性命者莫毒乎诗丈夫生世不患不能树勋立名患不闻道诗胡以爲哉楚有三闾大夫者古之达道人也其言曰道可受不可传无滑而瑰乃将自然一气孔神于中夜存虚以待之乎无爲之先其道盖出于空峒丈人黄帝尧舜氏之师也玉叔谓余节视听爱养神气无使思虑营营近之矣吾盖即此以忠玉叔行以观其后诗胡爲哉是日饮饯江门使君起传令座客有谈诗者其罚之斗酒
　　送节推泗山唐君考绩序【任瀚】
　　自郡县既张府各置帅以当列侯统理其上然必佐之节推分理羣刑参听其中是爲司法参军凡郡县狱岸有所不直监司部使臣所不得就平者咸听节推闗决谳报嵗终上之司冦以佐嘉石肺石之政其爲补益国宪最重故朝廷近侍缺人唯节推例得补台谏官自非老成有干局谙晓世务聪明悬照隠伏即与之司理参军不一日安也唐君爲顺庆节推既三年详谨通练岸无寃狱诸有所平反皆强力自任与当途争可否其出案州帑币储胥登记钱谷増耗细入毛髪一切冒破侵渔干没等发摘殆尽吏无敢黩货爲奸明年当上计阙庭受殿最考功氏制曰考绩别官能也一时理铨事者知君名且将爲台谏贺得人公之道自此其大行尔乎予惟唐君爲节推执法任事与当途争可否其爲殿最在冢宰考功后来爲御史爲谏议大夫抗疏承明与天子争可否其爲殿最在天下后世责愈重则其爲殿最愈大若乃鹿鹿承望风指附气力人以取显官即使防然坐政事堂平章军国其于殿最无取也夫其于殿最无取也者又恶用考绩爲
　　送桃溪潘年兄还六安序【张岳】
　　六安潘君宗鲁与余辈同登进士除行人己夘夏同以罪落职来爲南京国子学正于时诸司同去官者若干人来南都者若干人其在国学则黄君子忠刘君伯绣李君民望潘君及余张某维乔也夫有罪之人宜置之山陬海澨荒僻险恶之境使之颠困愁苦欲去不可得然后足以大惩其心若夫通都大邑纷华钜丽乃达官贵士所以优劳养望而非罪人所宜余辈防天子寛恩来假食息于此又幸职局多暇得以深居念过图求自新以故日无不防防必指摘瑕疵互相铲剖当其意有相得处伸眉抵掌哑然大笑僮仆左右至相盼骇愕不解其爲何事嗟夫某尝观古人之爲有登山临水徘徊瞻眺或欲逺游僊去以销不竆之感者彼于外物达矣而未足以语尽性乐天之君子吾数人者岂敢自谓何如要其心求勿肆焉尔矣未几潘君以太夫人年老疏病乞归君才识明达吾辈取法乃欲敛而养诸桃溪之濵其如吾辈何然某闻之士或终日接膝心不相知而有神交于千里之外者必有以也心天心也理天理也山林薮泽与广都大衢所见莫非天者黙而成之盖有不言语而孚不形骸而合者矣况余辈之密欵于君耶君将行诸君皆有诗谓其宜以言赠某不佞恶能言言其不能释然于别者如此以见吾数人之情焉耳
　　衢州篇为李太守邦良作【吕柟】
　　南礼部精膳郎中李邦良有衢州太守之命乃偕其僚问衢州曰此地前有四守率被讼去而遂又薄朋多病奈何泾野子曰前四守之去恐非皆衢人之罪也必其心衢人多未之知耳邦良兹往当使衢人皆知其心乎知其心而民之不悦者鲜矣又何难于衢州邦良亦尝闻汉张骞之竆河源乎西至葱岭山星宿海所经之地多浡泥古理淡巴婆罗阿哇忽鲁之种其生率兽心鸟喙非人所居也骞往返数年未尝有害又闻夏大禹之导江汉乎南至彭蠡洞庭所游之处或岣嵝祝融酉阳之险三峿匡庐龙防储潭之阻其幽灵神奸怪非人所安也禹往来且八年未逢其害盖骞之心人皆知其爲竆河源以通逺非有他意也虽虎豹犀驼亦皆遁避矣禹之心人皆知其爲除水患以安人非有异谋也虽魑魅魍魉亦皆潜匿矣若使邦良之在衢也爱其狮橘以赂上官朝取十筐暮取百筥喜其藤纸以厚私室日取十一月取十千则其心诚衢人所不知固有怒及橘藤之少而怨及筐筥之大者矣恐四守者之去亦繇是也若使邦良之在衢也见姑蔑之南自烂柯以至于九龙浮盖之间凡常山江山之区有田数千顷此不治其塘洲者鞭其背彼不修其陂塍者笞其肤农隙方殷之日无或少息焉太末之北自峥嵘以至唐台石门之处凡龙游开化之野有桑数万株不浴种者桎其足不盆缫者梏其手蚕月方竟之时无或少逸焉则见三衢之人莫不曰鞭笞我者非厉我也欲我之有食也男歌于野矣桎梏我者非贼我也欲我之有衣也妇勤于机矣则我邦良之心如白日悬天清流在地莫不仰其照临而借其润泽尚有一夫不知者哉虽鲁公仪郑子产汉黄覇龚遂皆可颉顽矣安可与前四守者论髙下耶且邦良质直好善躭学不倦尝仕北礼部于法有违亦持之而陈义发言于我则固已有父母斯民之本矣此其志意风声衢人己先知之前云者因邦良自逊之言而解之也
　　送刘任丘序【吕柟】
　　畿甸之县如任丘壮大而又诗礼文物之地者也任丘之卿大夫率求于太宰选于众得吾友静斋刘子克艰以授之于是吾乡缙绅皆欲赠之言而谓予与静斋少同师长同学强且艾恒同游宜有以言之也五月之望予饯静斋于西郊静斋离席曰守臣闻诸君有成言属予守臣之与子交也非一日矣若不廉守臣能絶之不必教若不公守臣能絶之不必教守臣如有不然他日何以见吾子也惟夫事至而明有不及政行而法有不立则守臣日夜惴惴而望子以示之者也吕柟曰政自正德以来民力屈思盗而不思良民俗颇思争而不思睦今几二十年皆爲之吏者贪私教之也今子巳能廉且公是何有于任丘而忧夫不明不法邪虽然今有明镜于此可以别毫厘照遐隠非不亮也使顿置而侧安之则虽以视妍者只见其耳目偏容貌陋亦可恶矣今有峭壑于此足以止陵越杜侵犯非不法也使引索而驾木焉则虽以视懦者祗爲开蹊径济其交眤亦可狎矣是故君子惟恐不廉不患不法惟患不公不患不明故夫子以不欲止盗而公仪子以防织拔葵能治鲁也曰若是则廉公亦非易事乎曰然子不见终南山之禅子真士耶隠幽岩处暗室不接人三十年以爲既定寂仙佛可坐而得也一日有友携入长安城过栁市以东粉娥黛姬妖声艳曲触目而塞耳遂忘其三十年之爲功也周京之士年己耆耋家蔵古度旧衡自谓传自夏商以准物不爽分寸锱铢者也他日入于秦市鞅诮其尺冉讥其引睢改其锤泽移其系于是或以千钧爲轻或以尺布爲长而不自知也曰廉公之难亦至此乎然则何以至之曰吾东郊之圃有株桑其上鸤鸠生数子朝饲之自上而下夕饲之自下而上虽有争者亦不乱其次以与之未几数月其子皆喙刚而羽徤无或不能飞者矣吾西隣有老媪生数女长如西施已嫁矣次者寡髪次者粗眉次者面黒如漆次者耳短吉士过而弗问也媪乃谋诸姆氏剪髪与髦出铅与画眉倾奁中脂以糚之改其环重十铢三年之内数女皆嫁焉于戏子诚如东圃之鸠明奚不行子诚如西隣之媪法奚不立乎订顽之言如隣媪砭愚之言如圃鸠是故仁则能絶不廉义则能絶不公惟仁与义子其勉之又何患明之不及法之不立耶不鄙予言请以为赠
  </div>
  <div class="pagination">
   <a href="明文海_page79.html">
    上一页
   </a>
   <span>
    ...
   </span>
   <a href="明文海_page75.html">
    75
   </a>
   <a href="明文海_page76.html">
    76
   </a>
   <a href="明文海_page77.html">
    77
   </a>
   <a href="明文海_page78.html">
    78
   </a>
   <a href="明文海_page79.html">
    79
   </a>
   <span class="current-page">
    80
   </span>
   <a href="明文海_page81.html">
    81
   </a>
   <a href="明文海_page82.html">
    82
   </a>
   <a href="明文海_page83.html">
    83
   </a>
   <a href="明文海_page84.html">
    84
   </a>
   <a href="明文海_page85.html">
    85
   </a>
   <span>
    ...
   </span>
   <a href="明文海_page81.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
