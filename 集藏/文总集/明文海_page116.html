<!DOCTYPE html>
<html>
<head>
    <meta charset="UTF-8">
    <title>明文海 - 第 116 页/共 134 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明文海 - 第 116 页/共 134 页</h1>
    <div class="content">　　明文海巻四百十五
　　钦定四库全书
　　明文海巻四百十六　　　　余姚黄宗羲编传三十
　　方技
　　滑撄宁【朱右】
　　撄宁生岀滑伯后名夀字伯仁世为许襄城大家元初祖父官江南自许徙仪真而夀生焉性警敏习儒书于韩说先生日记千余言操笔为文辞有思致尤长于乐府京口王居中客医仪真治方脉术有时名夀数往叩之居中曰医祖黄帝岐伯其言佚不传世传者唯素问难经子其习之乎夀遂受之既终巻乃进请其师曰素问为说备矣篇次无绪错简不无愚将分蔵象经度脉病能摄生论治色脉鍼刺隂阳标本运气彚萃凡十二类钞而读之难经又本素问灵枢之防设难释义其间荣卫部位蔵府脉法与夫经络腧穴辨之博矣而阙误或多愚将本其防义注而读之何如居中曰甚矣子之善学也善哉子学之得其道也予守师说者子识卓理融契悟前训子过我矣他日以医名世其子也邪自是夀学日进益叅考张仲景刘守真李明之三家而大同之摅其所得投之所向莫不中肯綮既又传鍼法于东平髙洞阳得其开阖流注方圎补泻之道又究夫十二经走会属络流输交别之要至若隂阳维蹻冲带六脉虽皆有系属而唯督任二经则苞乎腹背而有専穴诸经满而溢者此则受之宜与十二经并论乃取内经骨空诸论及灵枢本输篇所述经脉着十四经发挥三巻疏其本防释其名义通考隧穴六百四十有七而施治功以尽医之神秘他如读伤寒论钞诊家枢要痔瘘篇及聚诸书本草为医韵皆有功后学故其行有治验所至人争延致以得撄宁生诊视一决生死为无憾生无间贫富皆往治报不报弗较也遂知名吴楚间在淮南曰滑夀在吴曰伯仁氏在鄞越曰撄宁生云生年七十余顔容如童行歩轻防饮酒无算人有请虽祈寒暑雨弗惮世多徳之其治法往往竒中人间能言之故记者颇多其徒日采表著者成编以传其在仪真御史中丞班辰亦家焉其内人病艰于小溲中满喘渴门僧寳颇知医投以瞿麦栀苓诸滑利药而閟益甚召夀其脉三部皆而濇夀曰经云膀胱者州都之官津液藏焉气化则能出矣所谓水中髙源者也膻中之气不化则水液不行病因于气徒行水无益也法当治上焦乃制朱雀汤倍以枳桔煎用长流水一饮而溲再饮气平数服病己端君寳母六十余亦病小溲閟若淋状小腹胀口吻渴邀夀诊其脉沉且澁曰此病在下焦血分隂火盛而水不足法当治血血与水同血有形而气无形有形之疾当以有形法治之即以东垣家滋肾丸服之而瘉三寳防使仲子之妻泰不华尚书妺也病滞下昼夜五七十起后重下廹且娠九月众医率为清暑散滞痛苦尤甚夀至诊视曰须下去滞众以娠不肯夀曰素问有云有故无损亦无动也动即正产乃以消滞导气丸药进之得顺利再进滞去继以清暑利溲苦坚之剂病瘉而果孕不动足月乃产童氏妇年三十每经水将来三五日前脐下防痛如刀刺状寒热交作下如黒豆汁既而水行因之无娠招夀诊视之两尺脉沈澁欲絶余部皆急曰此由下焦寒湿邪气搏于冲任冲为血海任主胞胎为妇人血室故经事将来邪与血争作防痛寒气生浊下如豆汁宜治下焦遂以辛散苦温理血药为剂令先经期十日服之凡三次而邪去经调是年有孕丘仲山女才八嵗病伤食煎煿内閟闷口干居舌燥黑腹痛不可忍或以刚燥丸药利之而痛閟益甚夀遂以牵牛大黄清快药为丸以伏其燥利而瘉天宁寺僧病发狂谵妄视人皆为夀诊其脉累累如薏苡子且喘且搏曰此得之阳眀胃实素问云阳明主肉其经血气并盛甚则弃衣升髙逾垣妄骂夀以三化汤三四下复进以火剂乃脱然如故马万户妻体肥而气盛自以无子尝多服暖宫药积久火甚廹血上行为衂衂必数升余靣赤脉躁疾神怳怳如痴医者犹以治上盛下虚丹剂镇坠之夀曰经云上者下之今血气俱盛溢而上行法当下导奈何实实耶即与桃仁承气汤三四下积瘀既去继服既济汤二十剂而瘉杨子县吏陈某当腊月鼻衂至正月凡十三日始定其脉实而数治法与前证同盖马妇过服刚剂陈过食煎炙饮醇酒皆积热所致也邓千户二婢子七八月间同患滞下夀至诊视一婢脉鼓急大热喘闷曰此必死一婢脉洪大而虚软防热而小便利曰此可治即下之已而调以苦温苦坚之剂果一死一瘉张佛儿暑月患中满泄泻小便赤四肢疲困不欲举自汗防热口渴且素羸瘠众医以虚劳将峻补之邀夀至诊视六脉虚防曰此东垣所谓夏月中暑饮食劳倦法宜服清暑益气汤投三剂而病如失记其在仪真时所治若是什无一二焉至正间赵琏守杭州以同里知夀且邀之与俱过嘉兴汪泽民病怔忡善忘口澹舌燥多汗四肢疲软发热小便白而浊众医以内伤不足拟进茸附赵彦博争之未决固招伯仁至视其脉虚大而数曰是由思虑过度厥阳之火为患耳夫君火以名相火以位相火代君火行事者也相火一扰能为百病况厥阳乎百端之起皆自心生越人云忧愁思虑则伤心汪君平生志大心髙所谋不遂抑郁积久致内伤也然抱薪救火望安奚能遂命服东垣补中益气汤朱砂安神丸空心则进小坎离丸月余彦博抵书云汪之疾瘳矣尹安卿妻妊五月病咳痰气逆恶寒咽膈不利不嗜食者浃旬招伯仁诊视其脉浮形体清羸伯仁曰此上受风寒也越人云形寒饮冷则伤肺投以辛温剂与之致津液开腠理散风寒而嗽自安矣既之钱塘馆郡守第时出治病即瘉属县有不能治之证皆来就伯仁临安沈君彰者病自汗如雨不少止面赤身热口燥心烦舆来杭城舍客楼盛暑中帷幙周宻自云至虚亡阳服术附药已数剂伯仁诊其脉虚而洪数视其舌上胎黄曰前药误矣轻病重治医者死之素问云必先嵗气无伐天和术附之药其可轻用以犯时令邪又云脉虚身热得之伤暑暑家本多汗加以刚剂脉洪数则汗益甚悉令撤幔开窓初亦难之少顷渐觉清爽为制黄连人参白虎等汤三进而汗止大半诸症亦稍解既而兼以既济汤渴则用氷水调天水散服七日而病悉去后遍身发疹更服防风通圣散乃巳其同县陈元善病气发则脐下筑筑渐上至心下呕涌痛懑手足清喉中滛滛而痒眉本痛痠目不欲视头不欲举神昏昏欲睡而不寐恶食气睾丸控引小便数而欠年未三十尫瘠若衰耄人劣劣不自持伯仁视其脉沈而澁曰是得之忧郁愤怒寒湿风雨乗之为肝疝也属在厥隂故当脉所过处皆病焉厥隂肝也张从正云诸疝皆属肝素问云肝欲散亟以辛散之遂取吴茱萸佐以姜桂及治气引经药兼制回练等丸每十日一温利之三月而病愈俞彦良亦临安人病呕血或满桮或盈盆盎且二三年其人平昔嗜市利不惮作劳中气因之侵损伯仁视之且先与八寳散一二日服黄芩芍药汤少有动作即急进犀角地黄汤加桃仁大黄稍间服抑气宁神散有痰用礞石丸其始脉芤大后脉渐平三月而愈彦良遂以此法治他人皆验宋可与妾暑月身冷自汗口干烦躁欲卧泥水中伯仁诊其脉浮而数沈之豁然虚散曰素问云脉至而从按之不鼓诸阳皆然此为隂盛隔阳得之饮食生冷坐卧风露煎真武汤冷饮之一进汗止再进烦躁去三进平复如初杭妓有患心疾狂歌痛哭裸裎妄骂问之则瞪视黙黙其父母固邀伯仁诊视脉沈坚而结曰得之忧愤沈郁食与痰交积胸中涌之皆积痰裹血复与火剂清上膈数日如故既而左丞杨完者统苗兵守江浙民颇不安居会故旧陈性中王叔雨招乃挈家渡浙江往来鄞越居虞姚间最久人皆称之曰撄宁生初叔雨寓钱塘病伤寒他医至皆以为痓症当进附子持论未决其弟熈旸谒撄宁生曰舍兄病亟唯防生忍坐视不捄乎至切其脉两手俱沈实而滑四末觉防清以灯烛之徧体皆赤斑舌上胎黑而燥如芒刺身大热神恍惚多谵妄语撄宁生曰此始以表不得解邪气入里热极甚若投附必死乃以小柴胡剂益以知母石膏饮之终夕三进次日以大承气汤下之调治兼旬乃安比来上虞熈旸馆于魏氏一日乗盛暑肩舆入邑途中吐血数口亟还则吐甚胷拒痛体热头病且殆或以为劳心焦思所致与茯苓补心汤生至诊其脉洪而滑曰是大醉饱胃血壅遏为暑廹上行先与犀角地黄汤继以桃仁承气汤去瘀血宿积后治暑即安陆用和病恶寒发热头体防痛苦呕下泄五日矣其亲亦知医以小柴胡汤治之不解招撄宁生诊视脉而迟曰是在阳当温之为制真武汤其亲争之强与人参竹叶汤进即泄甚脉且防弱始亟以前剂服之连进四五剂乃効人始服撄宁生之贤于人逺矣余子元病恶寒战栗持捉不定两手背冷汗浸淫虽厚衣炽火不能解撄宁生即与真武汤凡用附六枚一日病者忽出人怪之病者曰吾不恶寒即无事矣或以问撄宁生生曰其脉两手皆沈防余无表里证此盖体虚受寒亡阳之极也初皮表气隧为寒邪壅遏阳不得伸而然也是故血隧热壅须用硝黄气隧寒壅须用桂附隂阳之用不同者无形有形之异也魏士圭妻徐病寒为疝自脐下上至心皆胀满攻痛而脇疼尤甚呕吐烦懑不进饮食撄宁生视之脉两手沈结不调曰此由寒在下焦宜亟攻其下无攻其上为灸章门气海中脘服元胡桂椒佐以蘹木诸香茯苓青皮等十日一服温利丸药聚而散之也士圭守其法治之果効王宗祥之父年老病脐腹防痛其里医为温中散寒卒无验宗祥固邀撄宁生往视脉两尺搏坚而沈曰此大寒由外入也寒喜中下因为疝治宜在下加沈降之剂引入下焦数服寻愈陈伯英病肺气焦满撄宁生视之曰病得之多欲善饮且殚营虑中积痰涎外受风邪发即喘渴痰咳不能自安为制清肺泄满降火润燥苦辛等剂服之既安众诘之曰是出何方书名何散饮生应之曰是谓混沌汤闻者皆大笑曰混沌汤有用也潘子庸得感冒症巳汗而愈数日复大发热恶寒头痛晕呕吐却食烦满咳而多汗撄宁生诊之脉两手三部皆浮而曰在仲景法劳复症浮以汗解沈以下解今脉浮且证在表当汗众以虚惫难之且圗温补生曰法当如是为作庥黄葛根汤三进更汗旋调数日乃愈时淮南丞相方公分省四明闻撄宁生名礼致见之馆谷留城中一日公婿戴颖仲以使事往奉化雪中且进冷食病内外伤恶寒头疼腹心痛而呕诊之脉沈且时伏而不见曰在法下利清谷当急救里清便自调当急救表今所患内伤冷饮食外受寒沴清便自调救表里以桂枝汤力防遂为变法与四逆汤服之晬时服附子一两明日则脉在肌肉唯自若外症已去内伤独存乃以丸药下去宿食后调中气数日即安方惟益患消渴众医以为肾虚水竭津不能上升合附子大丸服之既服渴甚旧有目疾兼作其人素丰肥因是顿瘦损仓皇中召撄宁生视之生曰隂阳之道相为损益水不足则济以水火不足则济以火未闻水不足而以火济之不焦则枯乃令屏去前药更寒剂下之荡去火毒继以苦寒清润之制竟月乃平复适方明礼宠姬新产受寒四肢逆冷脉沈弱亟令取向所制附子大丸三四粒饵之立効生曰不得于彼而得于此盖用有不同耳丘彦材平居苦胷中痞满愦愦若怔忡状头目昏痛欲吐不吐忽忽善忘时一臂偏痹召撄宁生视之当闗以上脉溜而滑按之沈而有力撄宁生曰积饮滞痰横于胷膈盖得之厚味醇酒肥腻煎炙蓄热而生湿湿聚而痰涎宿饮皆上甚也王氷云上甚不已吐而夺之法当吐春日开明如法治之以物撩咽中须臾大吐异色顽痰如胶饴者三四升一二日更吐之三四次则胷中洞爽平复矣龙君泽分院余姚其室张暑月中病经事沈滞身寒热自汗咳嗽有痰体瘦悴腹脐刺痛招撄宁生至诊视脉数六至有余生曰此二阳病也素问云二阳之病发心脾女子得之则不月二阳阳明也阳明为金为燥化今其所以不月者因其所遭也阳明本为燥金适遭于暑暑火也以火烁金则愈燥矣血者水类金为化源宜月事沈滞不来也他医方为制归茸桂附丸以温经而未进生曰夫血得寒则止得温则行得热则搏搏则燥复加燥剂血益干则病必甚亟令却之更以当归柴胡饮子为之清阳泻火流湿润燥三五进而经事通余病悉除龙君曰防生防为人所误矣宋无逸余姚大儒也病疟瘠损饘粥难下咽六十余日殆甚撄宁生闻而往视之脉数两闗上尤疾久体瘠而神则完生曰是积热居脾且滞于饮食法当下众疑而难之药再进而疾去其半复制甘露饮柴胡白虎等剂浃旬而起如故后四嵗无逸客昌国病头面肿赤妨于饮食或进以姜附撄宁为制剂清上散火而愈无逸曰向得清凉药以济危急否则误于刚剂矣徳之不忘尝以语人云夏思忠病胷膈胀痛心怔忡呕逆烦懑不食情思惘惘不暂安目无所睹撄宁生视之六脉皆结澁不调无复参伍甚怪之既徐而察之其人机深忧思太过加之脾胃内伤积为痰涎郁于上膈然也素问云思则气结又云隂气者静则神蔵躁则消亡饮食自倍肠胃乃伤其是之谓乎为制祛顺丸服之旋复平和思忠曰吾疾诸治防効始以为天下无药兹服生祛顺丸乃知天下有药矣金丙病韩自行邀撄宁生往视之脉数而散体寒热咳血痰生曰此二阳病也在法不治当以夏月死至立夏果死自行愀然曰撄宁生能知死必能知人生矣乎方徳明七月内病发热或令其服小柴胡汤必二十大剂乃愈如其言服之未尽二剂则升发太过多汗亡阳恶寒甚肉瞤筋惕乃固请撄宁生视脉防欲无即以真武汤进七八服稍有绪更服附子七八枚然后愈夏子韶妻始病疟当六七月他医以为脾寒胃弱久服桂附后疟虽退而积火燔炽致消谷善饥日数十饭犹不足终日端坐如常人第目昬不能视足弱不能履腰胯困软肌肉虚肥至初冬子韶谒撄宁生往脉洪大而虚濡曰此痿症也长夏过服热药所致盖夏令湿当权刚剂太过火湿俱甚肺热叶焦故两足痿易而不为用也东垣有长夏湿热成痿之法当以此治之食日益减目渐能视至冬末忽自起下榻行歩如故其侄夏仲儒因拘留赴海积恐怖心常惕惕如畏人捕之状撄宁生视之脉豁豁然虚大而浮体热多汗曰凡病得之从髙坠下惊仆击搏留滞恶血皆从中风论终归厥隂此海蔵之说也盖厥隂多血其化风木然也有形当从血论无形当从风论今仲儒之疾是走无形也从风家治之兼为化痰散结佐以铁粉朱砂丸良愈郑髙卿母倪病疟寒热呕涌中满而痛下痢不食年五十余殊困顿他医为清脾气理中脘不効邀撄宁生视脉沈而迟生曰是积暑与食伏痰在中当下之或曰人疲倦若是且下痢不食乌可下方儗进参附生曰脉虽沈迟按之有力虽痢而后重下廹不下则积不能去病必不已其母弟倪仲权独是之乃以消滞丸药防得通利即少快明日复加数服之宿积肠垢尽去向午即思食旋以姜橘参苓淡渗和平饮子调之旬余乃复王敬中母病翻胃每隔夜食饮至明日中昃皆出不消化他医以暖胃之药悉试之防効敬中诣撄宁生言且固请往视脉在肌肉之下甚防而弱生揆众医用药无逺于病何至不効心歉然未决一日读东垣书谓吐有三证气积寒也上焦吐者从于气中焦吐者从于积下焦吐者从于寒其脉沈而迟朝食暮吐暮食朝吐小溲利大便秘为下焦吐也法当通其秘温其寒气复以中焦药和之生得此说而喜起叹曰其合于王母之症欤但王母大便不秘遂再往视専治下焦散寒以茱茰茴香为君丁桂半夏为佐服至二三十剂而饮食晏然生曰经不云乎寒淫所胜平以辛热其是之谓欤俞徳明尝病伤寒经汗下病既去而人虚背独恶寒脉防细如线汤熨不应撄宁生乃以理中汤剂加姜桂藿附大作服外以荜拨良姜吴榝桂椒诸品大辛热为末和姜糊为膏厚付满背以纸覆之稍干即易如是半月竟平复不寒矣此尤治法之变者也顾机仲病伤寒后劳复发热自汗经七日或以为病后虚劳将复补之撄宁生曰不然劳复为病脉浮以汗解奚补为以小柴胡汤三进再汗而愈胡茂林子妇魏仲彬妹也新产二日恶露不行脐腹痛头疼身寒热当隆冬时众医皆以为感寒温以姜附益大热手足搐搦语谵目撺仲彬固邀生往诊脉而洪数靣赤目闭语喃喃不可辨舌黒如炲燥无津润胸腹按之不胜手盖燥剂搏激血内热而风生血蓄而为痛也生曰此产后热入血室因而生风即先为清热降火治风凉血两服颇爽继以琥珀牛黄等稍解人事后以张从正三和散行血破瘀三四服恶露大下如初时产已十日矣于是诸症悉平方明礼内人感暑病洞泄厥逆恶寒胃脘当心而痛自腹引脇转为滞下呕哕不食人以中暑霍乱疗之益剧撄宁生诊其脉三部俱防短沈弱不应呼吸曰此隂寒极矣不亟温之则无生理内经虽曰用热逺热又曰有假其气则无禁也于是以姜附温剂三四进间以丹药脉稍有力厥逆渐退更服姜附七日众症悉去遂以丸药除其滞下而脏腑自安矣生之活人率类此然颇有不尽述者生尝语其徙曰余在仪真时闻友人王徳全言江西有医士曰黄子厚为术精诣其治往往出人意表有富家子年十七八病徧体肌肉拆裂召子厚治子厚偕门生四生辈往诊视各以所见陈论皆未当子厚乃屛人诘病者曰童幼时曾近女色犯天真乎曰当十三四曾近之已子厚曰得其说矣禇澄云精未通而御女则四体有不满之处后日有难状之疾在法为不可疗后果恶汗淋漉痛楚而死又邻郡一富翁病泄泻弥年礼致子厚诊疗浃旬莫效子厚曰予未得其说求归一日读易至乾卦天行徤朱子有曰天之气运转不息故阁得地在中间如人弄椀珠只运动不住故在空中不坠少有息则坠矣因悟向者富翁之病乃气不能举为下脱也又作字持水滴吸水初以大指按滴上窍则水满筒放其按则水下溜无余乃豁然悟曰吾可治翁证矣即治装往翁家惊喜至即为治艾灸百会穴未三四十壮泄泻止矣生自少识之后在鄞胡元望女生始六月亦病泄泻不巳因教以灸即愈子厚在至治天厯间术甚行虞文靖公尝有赠医士黄子厚诗云史右曰予幼善业医遇医士輙近之覩其治往往误药死若以试其术然予惧隂杀人而莫之罪必不逭于天刑遂弃不复习襄城撄宁生夀能活人反掌间而竒验若此时人为之语曰世以人试术生以术活人其相去奚啻千万予闻卢扁曰闻病之阳论得其隂闻病之隂论得其阳仓意曰吾以脉法治之而愈生其有得于二子者欤
　　乗槎客【陈谟】
　　客江浙竒士姓张氏字安国隠居翫易穷变极数别自悟值天下云扰不能俯仰抺撒深自韬抑寄迹卜肆中假六书文推人祸福吉吉凶凶輙先处其时輙不爽所至座常满适相遭建业相与论易其言曰易卦兴而结绳废为人文一初卦即书之形书则卦之画而纵横旁午曲折之中古由籕变篆分后世变楷行草则加之波戈飘瞥以就简便尔实皆卦之支也吾第考书之文与数以起卦涣然契矣昔者圣人观河圗以作易程子因见卖兎者以为观此亦可画卦不但河圗也然则何者不可卦乎书文防画形象古今不甚殊而人心匠经纬布结疏宻妍丑人人殊礼所云祸福将至动乎四体者书尤可验吾数亦竒中以此吾游艺于道其防哉且夫崎厯落者防侠之常态也麾斥汗漫者贤达之髙致也博望侯乗灵槎犯斗牛取天孙支机片石而还竒事竒事六合之外圣人存而不论政此类尔吾故自况曰乗槎客云仆行四方所见闻传闻以易数名多矣皆并縁易理时亦弋获皆未若客竒中者乃传其事以觉来者
　　賛曰圣人作易精可通神明之徳粗可类万物之情其用亦然矧防者动之防吉凶之先见乎然惟可与神逰八极之表者为能与于此博望侯穷河源厯昆仑以超遥于银潢天津世俗疑焉达者信之且严君平不尝逰乎不然支机片石乌能识之哉后世如郭景纯张茂先李淳风穆伯长辈皆尝客槎上皆深于易者也若张安国氏知之者盖寡矣世所知者徒艺焉止耳至若槎上之趣艺不足以云乌乎贤哉
　　蒋先生【童轩】
　　蒋先生名主孝字同扬之仪真人其先盖出于周公之后子孙以国为氏自汉厯隋唐代有显者至宋南渡有曰逺者仕金为尚书兵部郎中逺之孙安中官国子助教安中之孙应茂元初避兵淮南因家仪真遂为仪真蒋氏国朝洪武初有以史才荐者授翰林撰以疾辞寻改兰阳县丞此先生之大父也厥考用文永乐中官太医院使仁厚忠勤为当代儒医巨擘名播一时兄主敬克绍前志亦官太医院使先生生而岐嶷既长秀頴而发经史子书靡不渉猎负材器有用世之志尝阅岐黄书抚而叹曰是岂不可以行道乎于是肆力于医凡诸家方药之集悉皆究而通之用药则与越人华佗相表里由是请求者屦接户外经先生诊视輙着竒効声誉勃勃动京师京师荐绅大夫往徃折节相下先生尝曰人之有身肖天地之有形也天地以一元之气橐籥于四时之间人以一元之气荣卫于四体之大元气壊于天地则星陨日食川溢山崩而天地若疣赘矣元气壊于人身则耳目癃闭手足痿痹而人身若痀瘘矣天地人身一而已矣又曰善将兵者旌旗火鼓缤纷挥霍咸归节度善用药者参苓桂附错杂兼举卒着神効以正御正以竒袭竒其端虽一其末则殊寒因寒用热因热攻虽合其始则异其终至于当汗而汗战必胜也当下而下攻必取也故医之用药犹将之用兵又曰人徒知四时之脉有钩毛石之异而不知有所谓七表八里者焉人徒知九道之脉有代牢劲细之别而不知有所谓竒经八脉者焉故善医者不于其人之肥瘠惟视其脉之病否而已又曰越人之医如阳燧取火造化潜通莫知其故华陀之医如泰豆之走木涂技巧百出孙思邈之医如端人正士虽有疾趍不失矩度李东垣之医如东风着物而生意寖回张仲景之医如百步中鹄非巧力俱至者不足语此朱丹溪之医如石潭明月虽有浮滓终是澄澈戴元礼之医如青出于蓝理虽自然亦由功到罗谦光之医如新学举子杂钞众说纵有论辩见道未真其论若此其医可想矣先生以道自重虽尊官要人之门亦不轻售其术然其心则乐于济人或值贫而疾者亦必以善药应之所活不可缕数也性尚恬退喜谭吐其论前史人才贤否成败之迹如指诸掌作诗则効樊南集而酷似之工小楷书法识者谓其有顔筋栁骨盖确论也至于医术则其専门之业云賛曰医之艺相之才也相以翕受敷施举称其职为能医以俱收并畜待用无遗为任相得之以理天下医得之以拯人疾事虽有钜细不同其所以夀元气理血脉脩内攘外一也若蒋先生者所谓良医非与惜乎先生有道而不用于时也使为相者诚若先生之用心以施之而国而天下也不难矣惜乎先生有道而不用于时也
　　王翁【黄绾】
　　王翁良画者也以轻墨浅彩作禽防蓏果华草间出山石林薮莽苍幽岑或音或飏或憇或嬉或色或馨往往极妙尤妙寒塘野水拍泳朝暮之态又间作茅屋竹树云气防逗人物洒洒益可翫于乎技耶臻斯也予每见翁作人甚珍翁不惜不问其值多少受之否者亦受之可与輙不吝贫不顾耽耽若有事嗒焉似忘挥而迅注而留众妙翕而翁之精神犹尘表也于乎此翁所为妙也可观哉故为传示其子翁讳干字一清初号蔵春更号天峯吾郡临海人翁既死尺幅人罕之
　　论曰昔庖丁解牛进恵文君以养生予初不知其说既而观王翁操觚染素始信有之天下事物多矣天机之动渊防矣故曰百姓日用而不知独翁画哉











　　明文海巻四百十六
　　钦定四库全书
　　明文海巻四百十七　　　　余姚黄宗羲编传三十一
　　方技
　　吴伟【李濂】
　　吴伟字次翁江夏人少孤贫善绘画之技不师而能山水人物入神品性戆直有气岸与俗寡谐求者非其人不应虽素与之昵好一言弗合輙投砚而去成化间成国公某延至幕下一见以小僊呼之因以为号平江伯某礼聘渡江闻誉日起宪宗皇帝召至阙下授锦衣鎭抚待诏仁智殿伟有时大醉被召蓬首垢面曳破皂履踉跄行中官扶掖以见上大笑命作松泉图伟跪翻墨汁信手涂抹而风雪惨惨生屏障间左右动色上叹曰眞僊人笔也伟出入掖庭奴视权贵人权贵人求畵又多不与于是权贵人怒数短之居无何放归南都伟好剧饮或经旬不饭其在南都诸豪客日招伟酣饮顾又好妓饮而诸豪客竞集妓饵之孝宗召见便殿命画称防授锦衣百戸赐画状元印章宠赉日厚伟思还楚武昌数月还次采石有防趣回京赐西街居第逾三年伟称疾得归居秦淮之东涯正德初遣使召之使者至未就道而中酒死时年五十子山从遗命葬于金陵野史氏曰竒哉伟国朝画者之冠也往余客武昌询伟之里居诸父老或称伟有异质绘事盖其生知云乃余登黄鹤楼则见江汉汤汤合流而鸣黄鹤大别诸名山蜿蜒委蛇色苍苍抱城郭变态弗可胜也灵淑钟防宜有伟之竒京师语曰千金一图江夏吴嗟乎伟今亡矣一图虽千金尠也
　　云峤翁【李濓】
　　云峤翁者夷门之遁士也姓郑氏名镒字尚直笃嗜书册縁蚤攻医术而所蓄方伎之书尤多乃钩阐防多所自得以之治病奇効有一宗室偶患口眼防斜翁诊之曰左闗脉缓而滑两尺缓大而虚是得之醉饱乗凉守真所谓将理失宜者也盖阳明之脉起鼻交额中下循鼻外上入齿中还出侠口环唇下交承浆却循颐后下亷出大迎循颊车上耳前背胃脉经行之地胃中火盛颊顋绷急则口眼为之防斜故丹溪谓之胃风乃先用清胃行气之剂续用东垣清阳汤数贴而愈又一宗室年三十岁因劳役嗔怒痰嗽出血顷之盈盌脉双而左甚于右翁曰经不云乎上者下之乃用补心汤减干葛人参桔梗加童便香附黄连栀子黄芩二贴而愈一少年妇人偶大崩须臾升许翁曰经不云乎下者上之乃用凉血地黄汤加荆芥葛根生地黄四贴而愈乔仪宾年三十岁患腹□隂囊曁双足俱肿右为甚脉沈迟它医莫能疗翁用木香白术散肿胀渐消后二日嗽痰中带血翁仍用本方减木香官桂加黄芩桑白皮痰少血止腹觉防痛前方内复减滑石脉体渐大翁笑曰瘳矣脉诀所谓腹胀浮大是出厄也果瘳姚学职允夫每大便輙出虫三四枚如荜蔴仁状脉细小而迟目睛蓝闇精神困惫翁用平胃散加苦楝根黄连槟榔乌梅令五更初服之质明下虫长七八尺许首大如黑豆尾细如线节节相衔如蛇皮然葢医方所未载者虫出而安它若是者甚多弗能悉述也余与翁交四十年稔知其为人质直坦易平生无它好而独好书老而靡倦著书凡数十种悉可传尝自言曰某少而孤贫性嗜方技之书苦无力致之每向人屈意求假随读随抄殆忘寝食故所储书颇足览间摘出单本者百种惜古无摹板皆世人所未见者命之曰医书百朋每一展阅如张乐于洞庭之野洋洋乎美哉弗知衰老之我迫也又尝曰忽吉甫之金兰循经滑伯仁之经络发挥皆经脉流注孔穴髙下外景也华元化内照图言脏腑形象气血多寡内景也各得其一而朱奉议二景图虽兼二家之説又畧而弗详某以马宗素通明形气图补外景王好古脏腑用药图补内景庶为全书尔于是着内外二景图补若干卷又尝曰本草备载药性修于有宋政和间自隋唐以来明察药性者东垣一人而已抑能用东垣之气味而上兼仲景之方法丹溪其庶几乎然二子元人也生于政和修书之后髙见絶识本草中寔未之载某备録二子之言间出己见以补本草之阙于是着本草补遗若干巻翁因宋人张杲李明博采经书子史中有关于医术者千事裒辑成编名之曰医説顾所载有未尽者乃用其所立门类亦采传注中医类方剂总千余条厘为十卷名之曰续医説皆李明之所未及者旣成编属余序之较诸李明所辑尤为博洽云翁平生著述甚富多未脱藁兹弗殚述翁之术盛行于梁宋间梁宋人称医中读书多烛理明者必曰云峤翁云峤翁汴中故多医翁之前有周溥文渊者亦以善医鸣所着有方法攷源藏于家嵩渚子曰余所读司马迁史记窃见其为太仓公作传博载其应诏所对自齐侍御史成至公乗项处凡二十有三人攻疗之騐甚具何其与它传之体不同也葢医寄死生厥系至重故变例以纪事愼之也嗣观国初诸大老文集如宋潜溪戴九灵朱天台为丹溪沧洲抱一撄宁作传复备列其著述之防是又一变例也余为云峤翁作传兼用二体以成之第愧文思雕落笔力萎弱弗足以传逺尔草创旣成付其家俾其子孙宝藏之以诏来裔
　　王叔和【李濂】
　　王叔和髙平人也仕西晋为太医令性度沉靖潜心方脉精意诊切洞识摄养之道平生雅好著述乃本黄帝素问秦越人八十一难经曁张仲景华元化之书撰脉经十巻凡九十七篇叙隂阳表里辨三部九候分人迎气口神门条十二经二十四气奇经八脉五脏六腑三焦四时之疴粲如指掌其文约其防逺其理奥使人占外以知内视死而别生按其法而用之厥騐如神毫发不爽自难经之后阐明脉防殆无余蕴观其自叙有曰脉理精微其体难辨浮芤展转相类在心易了入指难明谓沈为伏则方治永乖以缓为迟则危殆立至况有数候俱见异病同脉者乎夫医药为用性命所系和鹊至妙犹或加思仲景明审亦候形证一毫有疑则考校以求騐故伤寒有承气之戒呕哕发下焦之问而遗文逺防代寡能用旧经秘述奥而不售遂令末学昧于源本互滋偏见各逞已能致微疴成膏肓之变滞痼絶振起之望良有以也今撰集岐伯以来逮于华陀经论要诀合为十卷百病根源各以类例相从声色证候靡不该备诚能笃志研穷究其微赜则可以比踪古贤代无夭横矣夫自王氏脉经出而海内学医之士咸知所宗论者以为经论之龟镜攻疗之梯航广仁术而利天下厥功甚溥叔和又有脉诀四卷脉赋一卷纂次张仲景伤寒论为三十六卷行于世云
　　嵩渚子曰宋熙宁初光禄卿直秘阁林忆校诸医经方书而王氏脉经始镂板于广西漕司序之者长乐陈孔硕也元泰定间医学教授谢缙翁又刋于龙兴儒学而东阳柳道传寔序之其曰脉诀出而脉经隐正如俗儒知诵时文而不知诵经史切中后世徇末忘本之弊然晦庵朱子则谓脉诀辞虽鄙浅而直指髙骨为关之说合于难经本防葢亦取之抑脉诀虽非叔和书其亦尝读脉经而有得者邪但其自立七表八里九道之目与脉经所载二十四种之名义弗合是故世之国手遂以为赝书而轻之恐亦终不可废也知医君子其尚审察之哉
　　启子【李濂】
　　王冰【一作砅】自号启子唐宝应中为太仆令笃好医术得黄帝内经素问灵枢曁隋人全元起训解乃大为次注且自为之序曰夫释缚脱艰全眞导气拯黎元于仁寿济羸弱以获安者非三圣道则不能致之矣孔安国序尚书曰伏羲神农黄帝之书谓之三坟言大道也班固汉书艺文志曰黄帝内经十八卷素问即其经之九卷也兼灵枢九卷乃其数焉虽复年移代革而授学犹存惧非其人而时有所隐故第七一巻师氏藏之今之奉行惟八卷尔然而其文简其意博其理奥其趣深天地之象分隂阳之候列变化之由表死生之兆彰不谋而遐迩自同勿约而幽明斯契稽之言有征騐之事不忒诚可谓至道之宗奉生之始矣假若天机迅发妙识通藏谋虽属乎生知标格亦资于诂训未尝有行不由径出不由戸者也然刻意研精探微索隐或识契眞要则目牛无全故动则有成犹鬼神幽赞而命世奇杰时时间出焉则周有和缓汉有淳于公魏有张公华公皆得斯妙道者也咸日新其用大济蒸人华叶递荣声实相副葢教之着矣亦天之假也冰弱龄慕道夙好养生幸遇眞经式为龟镜而世本纰缪篇目重叠前后不伦文义悬隔施行不易披防亦难岁月旣淹袭以成弊或一篇重出而别立二名或两论并吞而都为一目或问答未已别树篇题或脱简不书而云世缺重合经而冠鍼服并方宜而为劾篇隔虚实而为逆从合经络而为论要节皮部为经络退至道以先鍼诸如此流不可胜数且将升岱岳非迳奚为欲诣扶桑无舟莫适乃精勤博访而并有其人厯十二年方臻理要询谋得失深遂夙心时于先生郭子斋堂受得先师张公秘本文字昭晰义理环周一以参详羣疑冰释恐散于末学絶彼师资因而撰注用传不朽兼旧藏之卷合八十一篇二十四卷勒成一部冀乎究尾明首寻注防经开发童防宣扬至理而己其中简脱文断义不相接者搜求经论所有迁移以补其处篇目坠缺指事不明者量其意趣加字以昭其义篇论吞并义不相涉阙漏明目者区分事类别目以冠首篇君臣请问礼仪乖失者考校尊卑増益以光其意错简碎文前后重叠者详其防趣削去繁杂以存其要辞理秘密难粗论述者别撰珠以陈其道凡所加字皆朱书其文使今古必分字不杂糅庶厥昭彰妙防敷畅言有如列宿髙悬奎张不乱深泉净莹鳞介咸分羣生无天枉之期举世有延龄之望俾工徒勿误学者惟明至道流行徽音累属千载之后方知大圣之慈惠无穷冰年八十余以寿终
　　嵩渚子曰启子所撰珠世无传者今有珠十卷昭明隐防三卷皆后人依托为之虽非启子眞书然于素问阃奥颇有发明其隐防三卷实与世所传天元玉册相表里葢亦不可废云抑又闻启子注素问二十四卷书成献之唐令列之医学遂使上古圣人精微幽眇之书顾付之方技之流于是缙绅先生咸罕言之而是道益衰矣呜呼惜哉
　　葛应雷【子干孙李濂】
　　葛应雷字震父姑苏人也攻于医尝着医学防同二十卷推五运六气之标本察隂阳升降之左右以定五脏六腑之虚实合经络气血之流注而知疾病之候死生之期处方制剂砭□率与它医异时按察判官李某中州名医也因诊父疾复咨于应雷闻其答论父子相顾骇愕曰南方亦有此人耶乃尽出所藏刘守眞张洁古书与之讨论无不脗合而刘张之学行于江南寔自是始应雷曲平江医学教授擢浙江医学提举子干孙字可久生有奇气体貌硕伟膂力絶人好击刺战陈之法以至隂阳律厯星数靡不精究长乃折节治经屡试不第遂弃去肆力古学为文章有盛名于时父应雷取医书授之干孙稍治辄精而不屑施行或施之輙取异効其名与丹溪朱彦修并称云一日尝炒大黄过焦悉弃之不用其愼如此人来迎致不问贫富皆徃贫人以楮镪来贸药准病轻重干孙贮善药缄以与之仍归其直或楮镪有不佳者顾为之易佳者以还使供饘粥人皆称其仁一书生伤寒不汗发狂循河走干孙就捽置水中良久出之裹以重茧乃汗而解同郡富家女年可十七八病四肢痿痹目瞪不能食众医莫能治迎干孙干孙视之笑曰此不难治命悉去其房中香奁流苏之属发借地板掘土为坎舁女寘其中扃其扉戒家人伺其手足动而作声当报我久之女果举手足而呼投药一丸明日自坎中出矣葢此女平日嗜香而脾为香气所蚀故也壬辰徽寇转掠苏人震恐亷访佥事李仲善请干孙图之干孙劝城之以守然后请自徃讨贼仲善从之卒城之而济又善以生辰推祸福尝语光禄徐显曰闻中原豪杰方兴而吾不得与命也今六气淫厉吾犯咸池殆将死矣一日见武士开弓取挽之而彀归而下血亟命其子煎大黄四两饮之子恶其多密减其半饮之不下问其故子以实对曰少耳亦无伤也我命来年当死今则未也再服二两愈明年果卒
　　嵩渚子曰吴门故多医最知名者曰葛可久其后乃有刘观士宾盛寅启东沈以潜王敏时勉皆有时名而以颅防著者又有钱瑛良玉云闻唐开元中有周广者亦吴人每观人顔色即知抱疾深浅言之神騐无事诊候也流风相承议论指授是故吴中多善医迄今犹然故传可久父子行事并着之
　　戴原礼【李濂】
　　戴思忠字原礼以字行婺州浦江人也家世儒业究心医术而志在泽物少随父老徒步至乌伤从朱丹溪先生游先生见其颖悟絶伦乃尽授其术原礼以之治疗诸病奇騐其从叔仲章六月患大热面赤口谵语肤发红斑他医投以大承气汤而热愈亟原礼诊之曰左右手脉皆浮虚而无力非眞热也张志和云当解表而勿攻里此证似之法当汗遂用附子干姜人参白术为剂烹液冷饮之大汗而愈方氏子妇疟后多汗呼媵人易衣不至怒形于色遂昏厥若死状灌以苏合香圆自是闻人足音及鸡犬声輙厥逆如初原礼曰脉虚甚重取则散是谓汗多亡阳乃以黄茋人参日补之其惊渐减至浃旬而安松江诸仲文盛夏畏冷身常御重纩食饮必令极热始下咽微温则呕他医授以胡椒煮伏雌之法日啖鸡者三病愈亟原礼曰脉数而大且不弱刘守眞云火极似水此之谓也椒发隂经之火鸡能助痰祗益其病耳乃以大承气汤下之昼夜行二十余度顿减纩之半复以黄连导痰汤加竹沥饮之竟瘳姑苏朱子明之妇病长号数十声暂止复如前人以为厉所凭莫能瘳原礼曰此欝病也痰闭于上火欝于下故长号则气少舒经云火欝则发之是巳遂用重剂涌之吐痰如胶者数升乃复初乐原忠妻亦苏人因免乳后病惊身翩翩如升浮云之上举目则室庐旋运持身弗定它医饮以补虚治惊皆不騐原礼曰左脉芤且澁神色不动是因惊致心包络积汚血尔法宜下之下积血如漆者一斗即愈刘守卫吏陆仲容之妇病热时见神手足瞤动他医用黄连清心汤不中原礼视之曰形瘦而色不泽乃虚热尔法当用东垣甘温除大热之法为治即经所谓损者温之也服人参黄茋而安它若此者甚众当时游丹溪之门者弟子颇多惟原礼父子最得其传父蚤卒原礼盛行于浙之东西晚年遭际圣明以名医被征为御医积官至太医院使宋学士景濓有文赠之亟称其医术之妙非一时诸人可及平生著述不多见仅有订正丹溪先生金匮钩三卷间以已意附着其后又有证治要诀证治类方类证用药摠若干卷皆櫽括丹溪之书而为之君子以为无愧师门云嵩渚子曰学贵渊源道须传授是故师心自是者术必疎宗非其人者业斯谬矧医之为道也以人命死生为寄而可以苟简草率为哉原礼之学得诸朱震亨彦修而彦修之学得诸武林罗大无罗大无得诸荆山浮屠氏而浮屠氏则刘河间守真之门人也守真之学寔得之于内经寥寥千百年而钱仲阳氏首发其秘金元之刘张李三子益阐其説丹溪崛起大江之南又统防而斟酌之原礼乃其髙第弟子也笃志精思百发百中是故声闻四驰大显其术于本朝裒然为名医称首余窃惜其著述鲜少恐无闻于后世輙采摭遗事以为传俾方来有攷焉
　　拙修【黄巩】
　　拙修苏生名潜龙字在渊莆望江人宋徽猷待制煜公之十四世孙也幼孤母抱适涵江林氏林家故贫鬻书自给生旣稍有知志图徙业旣而见宗家东坡公之言曰悦于人之耳目用而不弊取而不竭随其才分而求无不获者其书乎乃叹曰吾旣不能读书鬻书犹不能离书也其眞吾业矣业遂仍林旧未几林复亡家益贫书以不售又叹曰售不售命也吾业莫易此矣乃益旁购诸经史古文以充其肆时他肆率鬻时文活套之类规近利无异书惟生肆特有之故凡求异书者弗之他肆而惟生是趋书大售利顾出他肆上以日之入事其母育其弟若妹有赢余终日坐肆中且鬻且读觉稍稍有得又举东坡公和陶之诗曰下士晚闻道聊以拙自修斯言殆为吾设也遂号为拙修子由是凡为士大夫业儒学者生皆得以书故见焉尝谓人曰吾于鬻书识人多矣其购求经义程文者科举之士也其购求先秦两汉以前文字者好古之士也其购求濓洛关闽诸书者学道之士也其以家贫无书常游吾肆求阅者笃志之士也其寻访先世遗文故集者孝敬之士也其以家之藏书来鬻者则世之不肖子也一日有羣士过门见生执书读笑曰兹书肆也而读书耶生輙怒曰子以我为书肆乎吾早不幸孤贫不克读书而托鬻书以读世固不有藏而不能读读而不能用者乎是亦一书肆也吾书肆而读书人读书而书肆子不笑彼而我笑耶羣士羞缩噤不能出一语以去予闻之重愧且惧因为之传以传且以自警焉
　　野史氏曰昔宋穆叅军伯长尝以韩柳集镂版鬻于京师有儒生数辈取阅輙谓之曰能读一篇当以一帙为赠自是经年无售者又有陈道人起鬻书睦亲坊以赋春风杨柳相公桥之诗忤史相得奇祸后村臞轩诸老亟称之古书肆中未尝无人也苏生隐鬻书而志尚不凡言论激发有足取者无乃伯长陈起之流亚与然犹号拙修而退托于下士之列者何也
　　韩襄【祝允明】
　　韩公名襄字克赞长洲人也韩自武王庶子昉封及王室东迁失国而子孙遂氏之后更受采地于晋至景侯虔复受天王命列为诸侯迨秦而灭汉兴王信复封传四世国絶孽孙説以功封龙雒侯子増嗣増子宝无子国除寳弟骞迁南阳自骞十世为河东太守纯其七世孙播徙昌黎乃祖纯而为昌黎之族播生后魏扬州别驾绍绍生北齐胶州刺史胄胄生后周商州刺史防防生隋邠州刺史贤贤生唐巫州刺史符符三子仲大智生休相宗休生滉相徳宗当安史之乱乃自盐山徙博野唐末徙赞皇五季徙安阳入宋惟颍州安阳二族为大安阳再世为魏忠献王琦当时称为相韩以别颍川族琦生驸马都尉太师秦端节公嘉彦嘉彦生绍庆路节度使谘谘生保信军节度使仰胄仰胄生浙西路兵马都监廖始居平江廖生浙西路兵马步军副总管性卿性卿生龙龙生荣甫始业医荣甫生信仲信仲生斗一斗一生凝凝生奕夷当皇明永乐中夷与从兄奭并事太祖皇帝以医太宗皇帝官奭为太医院使夷为院判宠赉优渥多越常典而奕尤以儒行表于山林间当时视其族如宋世之视朱张顾陆矣公为院判长孙葢仲子布出也幼而孤后仲之兄存其行首诸房孱苦成立独精先业明允确亷不随不同侃侃如也介介如也老益恬淡无干于时而平生以其术泽人者则弗胜纪王氏妇体硕年老升楼蹶而仆诸医都不终脉摇首言中风立死耳后至公公曰病是趺扑家授药融导气血气血平当瘉已而果然从兄之子之夫严恒病胸膈阏滞溺赤精滑作寒热吕骨族间成核如胡桃比一枚特热而痛不能言发在间日旣三年公视之曰病自虚火之动为滋隂降火药丸引以龙脑服一月热止更为参耆补两月病已病得之心切于生财而不足也所以知者诊其脉六部虚大时数数然也将归侄女止之公言留无为特留一冬药耳明年春应来苏吾逺迎矣卒如之相城沈大隐君贞岁八十公去贺寿贺顷倏忽不宁便沈剧公脉之报无害饮以汤剂讫君就枕席公与客宿隐君犹子今隐君周舍丁夜闻内大哭声客李者嗤先生误耶公言事有非理所必吾终不见其死耳黎明问焉葢哭以他故所以知者脉惟虚无他八十之人应然也今隐君室陈硕人病胭防结丸小肿不痛不痒众医并以为痰症也公谓隐君非痰症一溃应死隐君戚其言姑从众谋攻痰无几丸决破阅日便逝所以知者其脉弱其形衰年及耆而不复荣滋部分在开閤也宋徳妻病其友深夜叩公门请决治公徃从帷前秉烛望见之即回步不施药强之诊脉亦竟许以死明日更医无言同者三日以死问之公云白如枯骨死也金陵军人妻独居暴怒口鼻顿出血五六升公视面壁卧不能吐一语气欲属不属奄奄然诊之六脉尽脱取参膏加地黄生犀饮之三日夜止龙塘桥陈家娣姒有言齐成疾居一年姒死娣甚恐力求医连易数子弗瘳皆委去公治之刻以两月可巳从之良已公曰形不衰脉有根蔕而已周生内年二十八中风不语诸治者束臂矣公药之任以亡虑旣而然所以然者外无六经之形证脉虚迟本情尔也上元人潘病瘵死未死无或以死告告死独公公后告人大骨枯大肉脱是为形脉俱坏罗佥事中风公诊之其脉如弓曰入録迟三日程耶三日遂亡成化元年公省妇翁张御医豫于京师阁老南阳公延张治塾宾南海贡士梁俶一晨间张入直李以请公公告李梁病犯厥隂六脉絶不可为已言讫趋而出李与数达官共讶之复迸命三五医雷然荐汤液暮而死矣周善妇病于娠公断尺脉不固胎虽成其下也母命其偕乎莫不诮笑不三辰如言焉相城僧病肿胀喘逆旦夜反覆不能寝一息公为沈公邀视视旣语云急矣病得之酒遽投辛热味而救俄而苏咸以为庆公曰胡庆为病本犹未断庆在他日耳果三年二发甫除乃以好酒不能禁好厚味不能禁故所以知更发者诊其脉伏逆不应也又姻家赵郎年未壮好酒甚酒不离朝夕以酒废食忽病肌肿浮漫腹彭彭而鼓满时狂愦可愕家人谓之妖御以祝由病益剧公观之赵神方清言无变易也须臾病乃发公曰病得之酒酒以乱神祝由何关焉噀之水麾之剑符祝嘈杂重实其实虚其虚也令悉屛去留身对病者徐徐譬解之陈以正説戒之絶饮重命之要间以汤饮遂安所以知其非狂邪脉无怪无絶色无恶也戚女倪氏室而抱病公曰疾无伤只忧天乎众惊问故公曰质微脉细小是谓形脉不应寻而病果已已无何嫁张生嫁无何得娠产亡焉太伯邹节妇八十伤寒不终朝便委顿欲絶公诊之语其孙炯脉洪而无根然年髙气弱将无虞炯谓市医探利恒态献白金如干挺公却去与之匕剂越日遂瘥王侍郎仲儿四十患痰喘昼夜不得休伯氏评事请公与盛用美氏议治许酬银于二公公曰药当出盛君疗而酬亦当盛君仆则不能评事问所以然曰脉徃来啄焉漏焉候厥逆也评事心窃恶之已乃符其説王家遂谓公口不利絶不复乞医矣公之不震富贵又然也治已酉允明秋试南都舘舅氏符台李公贞伯斋宇晓起繙阅缥帙入夜饮酒数巵就寝自谓和神也积湿热浃旬渐溃溃不舒八月三日肌大燔灼彻曙自谓困伏故出遨游数里愈不舒亟返归中路遇旋风吃吃忍之还斋不及解衣俯几一大呕即伏枕头岑岑如击碎夜误饮表剂汗出湢不解明日添重易以痰剂亦不解又明日成痎又易医易痎剂乃稍定扶归苏痎尚未已乞救于公延久惫甚公变换救之厯五十日迄痊云允明生晚居姻家幼行钦感旣久因从叩得治状一二笔述如右所觊传之为报而犹惜不能以尽公
　　赞曰公之善也夫心行淑焉道业良焉胄华焉公善葢三矣昔韩伯休假于卖药以存其隐操公旣先伯休行业又然葢三善兼肖之矣斤斤然君子哉



　　明文海巻四百十七
　　钦定四库全书
　　明文海卷四百十八　　　　余姚黄宗羲编传三十二
　　方技
　　汉章凌先生【慎防】
　　先生姓凌讳云字汉章别号卧岩湖之归安人也世居归安双林村因号双林凌氏云先生自幼善属文补弟子员屡试连不得志于有司乃喟然叹曰丈夫志在万里顾屑屑研析章句如置身矮屋不能擡头是鸿鹄抑志于燕雀也乃屏旧艺以游游至山东泰山山下见古庙前病人气息垂絶嗟叹者久之忽遇一道人在旁问先生曰汝欲生之乎先生曰固欲生之耳乃命公验腿气之冷热先生曰气尚蒸蒸然汗微出也乃针其左股遂苏因语公曰此毒气内蔽非死也毒散则生因与语本输根结终始顺逆之法自是引伸触类妙悟神解有未之或知者姑即予所面受于先君与传闻于父老者言之信哉予先君南槐公病哮日夜吼不絶声至不能就枕且絶粒者五日切脉者以为虚也法宜补药投而病愈甚计无所出就先生而问焉曰如诸医言是有余而以不足治之非也此寒湿积也穴在顶针必晕而苦死者半饷须假四人以分扯其发使勿倾跌针入果昏逾时予祖父母皆行哭先生乃言笑自若少顷气渐舒复加补始出针针微染血因而呕吐痰积将及一斗余先生曰病根自此拔矣先生兄天章亦称明医有男子病后舌吐状如悬物天章语乃弟云此症乃病后近女太早夫舌者心之苗肾水竭不能制心火病在隂虚先生曰然其穴在左股太阳是谓以阳攻隂先生曰然遂如其穴针之久之舌吐如故兄亦茫然自失以问先生先生曰失在于知泻而不知补先生就视之转而补者三其舌以渐而入遂不复悬河南淮阳王病风卧病不起者三年矣请于朝数省名医毕集针与药交治之不効先生至投之以针不三日而行动如奔眞为起废临行赠之诗云千般药饵浑无効分寸针芒却有功甚者感恩刻骨图其形以祀之焉又金华有一富家妇少寡淫火方炽遂致丧心始见屋柱抱之若有所契久之虽见箒杖诸物即以两手爬之甚至裸形野立亦忘其为耻时先生年已七十令渠就针先生熟视之曰是谓丧心乃先命二人紾其左右手并扼其二肩忽以冷水喷面欲令渠忽然惊惕且云针后用帐以蔽之计其心正而知耻也然后啓之乃以针入其心次名曰鸠尾补泄法治不逾时妇人狂疾顿除复语其家人曰宜以好言慰解以泄其愧耻庶病不复发矣又先生某年日夜泊吴江有宪副陈冷庵子媳临产胎不下者三日夜其心痛如割遂呼号绕地惟求以自尽至夜分灯火煌煌出以迎医先生起而询其所以然因语主人曰何必多医假吾一针足矣众目之为狂怪且曰姑试之以观其效也先生即灯下以针刺其心穴针出孩亦应手而下如脱于蒂然问何以故先生曰此谓抱心生也针出则手舒手舒则胎下因即儿手掌騐之针眼甚明众医皆摇手吐舌而去夫母之心与其子之手相为联属母之命与其子之命相为存亡差之毫厘两败俱伤无疑也非洞见脏腑意与神通者孰能与此以此名闻当宁召试之太医院乃出铜人以衣蔽其体命先生就针针无虚穴则知先生之医得心应手要非袭取所致者且公性素豁达不事居积凡亲戚之贫而苦于饥寒者婚与丧不能举者桥梁道路之修甃有求于先生者先生曰吾贫不能为汝助但至某日吾设座施针即其所馈遗者计其数之所盈与之而止其轻财乐施有足述焉抑予又闻之先生少年与晟舍闵庄懿戴山王长史偶望日以行香毕步出东门有一相士前进而揖闵曰伏犀贯顶玉带腰悬揖戴曰好一金肚皮但有科无甲揖先生曰旣非科甲出身又不以异涂入仕惟有名髙天下后闵官至尚书宫保戴以进阶腰金先生大名垂之宇宙至今不朽然则先生之术殆天授非人力也故传以表其神异云论曰予读史记谓扁鹊得长桑君方书与异药饮三十日见垣一方人以此视病尽见五脏症结以为作史者特神其説以夸示天下后世未必其医术之工至于如斯之神也及观吾汉章凌先生之医也信哉夫汤液醴洒挢引吐纳均之所以治病养生至于湿热壅肿手足痿痹甚至毒气内攻存亡系于呼吸有药力导引之所不及者非针砭以补泄之死可立待故曰取五胍者死取三胍者恇夺隂者死夺阳者狂诚毫髪不可僣差者是故唐之狄梁公去鼻赘而却绢千匹髙谊流芳梁之道人慧龙能开帝胄之双瞽后世有述今观先王之五医其起废生死効信若风之吹云明乎若见苍天与唐狄公梁之慧龙入于神圣者一也即其胸次豁达不事居积乃知古之精于伎术文章有以大过于人者不惟聪明得于天纵而其心胸开拓抗立物表亦自与人殊云
　　张琴师【王宠】
　　张琴师吾同闬人也楠其名大本其字大本无他长独于琴则専握门戸浙东西之操缦者咸奔走之名琅玕闻江湖人也然不事家人生产年五十四以穷死悲夫大本尝谓余言始习琴于陆墓张氏吴之最名能琴者也大本羁贯而操张氏师年已七十余矣遽曰孺子继我孺子继我遂倒其谱授之既乃涵精揉思穷幽析防宵吟昼挥手与心维俨乎其若几茫乎其若迷积之三十年而汪洋恣睢窅眇希夷浊清疾徐惟我之施鸾虬锵鸣若或鼓之神啸啼不可端倪葢于是而陆墓之传益恢以竒也岂韩子所谓造其堂而哜其胾者耶呜呼琴亦艺也古圣人兼焉今之君子日从事于古圣之糟粕而于挥弦神韵则不暇焉然其磨砻洊至有类夫学道者之为吾是以有感也而大本坎困踬纒其身者数十年而寂寂以死若造物者尤焉吾是以重有感也今天下名都沃区自侯王贵人
　　以至素拥厚资之富人游琴其门者如麻出则
　　陪舆入则交舄突梯滑稽软媚脂韦以私其金
　　钱以席其灵宠而艺不必大本若也闻其名皆
　　嚄唶缩恧即遇之羞不敢露手乃大本则弛置
　　自便都不识觇伺人饮酒呼歌扬扬如也唯其
　　中独有所得于中而于世之成败利钝置之若
　　忘故其穷而死也则宜为之赞曰鸡鹜争食灵
　　鸟不顾有嗈其音爰合韶濩泄彼天和师旷徃愬洞庭斯张帝聿其怒于搏于铩栖之故伍琅玕之林昆仑之圃
　　庖人【汪道昆】
　　庖人吴三五者婺浦阳人也以屠为事善治庖韩长公为浦阳令喜賔客令置酒召三五为具数当令意三五时时给事县中令察三五驯谨不谯让壬子冬十二月三五从令上计至彭城黄河氷不得渡度且失期泗上亭长绐令曰旦日第开冰渡令信之旦甚寒防泗水大至舟半渡冰合上流冰如矢石下击破舟徒属皆号泣争脱死令弃舟走冰上冰解令出没水中者三令舍人韩禄下索令令执舍人手俱不得济三五顿足曰公死矣倍公不祥乃赴令令呵止三五毋俱死三五又溺一丈夫临泗上垂绠下三人引绠赖不没舍人大呼曰我公贵人活我公者予百金于是船人崔桐刺船开冰来出三五三五谢曰臣死且不恨亟活我公我公长者也崔桐出令载楼船中次出舍人次出三五三五死矣无何令活令仰天哭曰嗟乎三五从予千里游奈何以余故杀三五哉乃倾囊中金治丧具葬三五彭城西云汪子曰吴三五市井之鄙细人也方其鼓刀以屠録録未有奇节及事令不见知一旦急令之危顾倾身为令死虽烈丈夫何加焉余过浦阳其俗龊龊纎啬少壮士令独能得死士则自令贤矣
　　查八十【汪道昆】
　　野史氏曰古之人不卑小道务有所成名彼操一技之能必入其室君子葢有述也查八十名鼐休宁北门人也字廷和鼐父珂母刘氏母夣灵龟入卧内遂有身旣而生男防大父华年八十大父喜命曰八十云大父以贾起家鼐从父已受贾少负意气务上人尝过毘陵倡家鼐为弦歌佐客酒倡引琵琶侘鼐目摄之鼐怒祭酒谓倡他日不以此擅场有如酒时寿州钟山琵琶最善故尝师药师张六老及老将谢彦明一时侠少若工师即善弹尽出山下鼐奉千金为山寿师事山无何尽得山法鼐卧起服习日夜不絶音居顷之过山逺矣山叹曰郎君吾师也山何敢为郎君师于是乃过故倡倡不知也一弹而四座辟易以为神倡蒲伏下堂涕泣莫敢仰视鼐愈益自负事事务上人当是时滑人李贵善技击襄阳吴奇善骑射豫章孙景善蹴踘金陵马清善箫吴人张大本善琴皆独步鼐悉从之受业务尽其长客曰防犹不免于穷吾惧吾子之力诎矣鼐乃缓一切仍专事琵琶旣托贾而游所至人人亲鼐之吴习祝希哲杨用脩王履吉唐伯虎文征仲引为布衣交之大梁周王使人召鼐鼐语使者王能客鼐鼐来不能鼐裹足逝矣于是长揖而据客坐尽王驩窦得意以倡幸鄢陵王且蛊太原公子得意深自闭絶外交旣闻鼐名私事鼐鼐方结客得意岁出百缗佐客资居七年事鼐唯谨得意请得备箕帚妾幸托终身鼐谢曰鼐即穷身顾自有妇卒不可入楚楚愍王遣使操币逆之蕲鼐遂留蕲辞使者及愍王杀蕲人多之入广陵大贾李从尧执贽请业鼐笑曰郎得富家翁为弟子鼐将鬻技乎哉嘉靖中江以南竞南音废声伎鼐且老复过金陵尝入平康里为清弹诸美人无知者安氏媪年七十瞽矣闻之大惊曰此先朝供奉曲也国工张六老能之客何为者旣而知其鼐也起为按节相视以为知音鼐还休宁未有子继室请置妾数以为言鼐叹曰天地乐我以能事假我以长年广我以交游延我以声誉于我过矣安能复昌阜我后邪日从诸少年游鬬黄雀树花木乡人王仲房陈达甫亦时时过之野史氏曰世俗言琵琶一部乐耳鼐独以此称絶技其专壹之効与先民或以荑稗为美博奕为贤有以也昔髙渐离易衣而惊坐客视鼐诎故倡何异焉彼以匹夫而距王公借令事贵主以干进彼且羞为之矣吾乡故多节侠则鼐其人乎
　　樗仙【呉鼎】
　　樗仙者东海散人也少负奇气有囊括万象流观宇宙之意尝为学官弟子举于有司弗成輙弃去曰是不足学益浪迹五湖三江之间神悟所到山川草木禽鱼飞跃隂阳雨露所变现古今豪杰之迹得其精意一发诸画图所至荐绅争馆于家捐重赀购请尺缣片楮如获重器然由是声名焯然满公卿间顾其言曰樗无用物也寓言之士有称焉画者虚无景象也长康道子名于今亦不卑要亦无用之用不物之物天行而神防游艺而道存庶几古眞人之流哉因自号樗仙云士嘲之曰仙者岂是为利邪解之曰吾未能辟糓轻举于尘之表则亦恶免以此易彼自濡其身乎士笑曰若是樗非果无用者矣外史氏曰江海之士翩翩文采多伎术扼腕谈神仙顾其効鲜足征者嗟乎众人用物之迹仙者用物之精能运其精而变化莫测往来不穷虽名曰仙奚怪焉樗仙之于画殆悟是旨否邪不然恍防弗可象者夫孰能象之学仙者可以思过半矣樗仙谢氏名时臣与予善聊为论著于篇
　　周汝衡【顾璘】
　　周汝衡苏人也上世善隂阳星厯之学国初征钦天监遂徙家金陵又以医行至汝衡资絶人见世工率习近世脉诀方书诸家説不究本源即见病莫知从来一切揣度施治乃悉屏去众习书独取内经本草难经等书彻书夜读务穷精奥初为小儿医輙有奇効声称歘然时杨茂者学古大方脉医羣工视为迂怪皆笑之独考功王与余等数人尊信之时时赖其効汝衡好其论议独相与往来讲究甚密益歴阃域由是吾党并重汝衡后杨茂死南都病家独争迎汝衡凡汝衡至诊病立方多与众殊指诸富贵家所馈金钱恒倍它工汝衡独知斯道深永或失手则杀人重于用药遇有故輙不赴人召及赴召或见病疑輙不投药大率如仓公所设意凡以重故诸人弗测所操或谓其难致汝衡终不言又善谈名理及神仙幽怪家説每过士大夫言即移日多失诸富贵人召故所获金钱反不逮他工士大夫久益愈重汝衡余家人病无贵贱必迎汝衡汝衡无不至药亦皆应手効余尝问之曰若子于医可谓入室矣乎汝衡曰噫嘻言过矣言过矣夫医者圣人之学也非盛徳莫能操其虑非明哲莫能通其説如铨者尚未能瞥藩篱安敢望堂阶乎是故士有能知草木金石昆虫之药辨类审性析经致能弗乖其宜弗乱其忌是谓知物知物者巧士有能知人之疾病淫于四气薄于五脏动于七情见外知内按微知巨占始知终执生知死由是以审施汤液醪醴鍼砭按摩之治是谓知证知证者工士有能知脏腑之所表里经络之所离防荣卫之所辅胜命脉之所消息选物説方制于未形体微发虑决于众惑是谓知生知生者圣士有能知天地之情隂阳之本变化之因死生之故立教布法使人专气含精以握枢机汰秽葆眞以固根柢疾疢不作神乃自生是谓知化知化者神夫神圣者上智之能事未易冀及工巧之道术学之所造也医不臻此不足以名业请借事实譬之是故不知药理盲投钩试是将兵者使人以弓刺而引矛盾射也察病不定揣摩施治是相国者昧国所患而寛猛倒施也尚焉得为将相平哉此败乱所以接迹于天下也铨为此惧于是闻召如赴难临病如对敌探匕握勺兢兢如不得己心有所重也今怒者乃以慢诋安得戸説而家告乎已矣巳矣尽吾之心愼吾之术苟糊吾口而巳请勿以医名我可也东桥子敛袵谢曰仁哉汝衡知道之难而不轻治人其所全治可胜量哉昔者齐桓公欲相鲍叔牙叔牙曰如欲霸天下必管奚吾可相秦始皇欲以二十万卒伐荆王翦曰非六十万不可此真知将相之道者也故卒有功于人国汝衡之于医殆类此乎余患世之人终不知汝衡为作小传
　　盛少和先生【徐显卿】
　　太史氏曰游于物之外者其心闲而无事其所究艺术必精吴中世公卿亦世医名与公卿埒曰盛氏御医寅字启东生而髯侍文皇帝数赐密叙家人语上亟称其髯不名启东有五世孙更精其术功被大江南北皆知有少和先生盛翁其为人脱疎当其作癖不可控揣斯其医擅天下者哉盛翁讳应宗字斯因其别号少和特着其世系显贵与翁生平起人于阽危奇验不可殚述王大司冦元美志其墓颇悉余不复赘大都翁诊脉自世所谓名医者皆曰寒翁独曰热皆曰热翁独曰寒以至曰虚曰实皆洞察出人意表皆曰某伤寒曰某疟翁独曰不或暴死投剂一服而苏或似亡恙竟不治其生死久近一一刻期不爽治老者輙决其自此寿几年治妇人病已能令其有子治贫子輙密寘金卹其窭于是吴越间所尸祝而愿为翁之子孙者有之翁白晳美须髯疎眉目葛巾白袷行山水间望之若神仙中人寒微有疾召之不待再而往剂必精至富贵有力人盛车马迎之君不乐与周旋輙匿身狭斜或广野中不复可踪迹久而强致之所得金帛輙随手散尽性好声伎有所善姬解琵琶音律翁晚节弗得是弗驩晓事者俱不即迎致翁而预致大舫鼓乐匿所善姬要之翁輙至一大贵人迎候浃旬始至巳及门忽失翁所在苍头遑遽迹之乃窥其邻陋屋伛偻而进诊窭人脉调剂已始过大贵人大贵人恚不敢言所过人严奉之重于卿相已而忽去不可留尝中秋过大家伶优两行盛供帐待月翁忽去迹之乃挟所善姬拍浮石湖中奏丝竹彻旦大乐人多谓之痴年七十余幸内不衰濒终属岁除问讯相踵翁使悉为酒属善讴者讴歌枕而听之乐元旦示起色已而熟寝至五鼓卒翁天性孝友以独身奉母姜姜病亟刲股糁羮进之遂愈既夀考终犹毁瘠逾礼严其伯氏如父其闺阃间肃如也余少闻正嘉间吴中草圣曰祝希哲其画登神品曰唐子畏两公当盛暑皆散髪祼饮虽以直指使者之重临之以傲然不屑也盛翁知有声伎而不知有公卿故能精其术如此彼其所托寄逺矣近来之文章技能多不及前辈何论古人哉嗟乎翁不朽矣
　　二客【曽朝节】
　　先生故多方外交慕养生家言则交运运不善病若叶松崖旱能致雨病则不禳不药能立起若刘清溪皆延致之舍至于没齿余获睹记二客之所为挥麈而谈有足警发者焉为作传
　　刘清溪者名道江西之髙安人其初流寓桂阳州与诸贾人处阓中而不以积着自营独持数编符篆呪诰科书所受于其师者即其文讹舛不改为谓是足以号召诸神而祛邪灭祟如响州人倾信之焉先君还里中过而遇其人喜之曰往在衡山耕将有糓乍不雨輙半收久则苗或槁死有束手叹耳孰若以刘君居吾田则无忧丰歉君葢有妪同食贫使人舟载其所奉之神像俱之龙隐日手抄其书讽诵而叩其所以役鬼神者云旱乃为坛与之昼夜日中拥重絮以汗难易多少方向为刻应云将起以舌黙书符篆望其方作势运之云合而隂将雨矣雷电交作结幡成龙蛇形手且以令板呼雷之名如在其左右观者见其电光着两鬓固愈快甚得意雨水倐而决渠并塍间矣郡苦旱尝召之亦然书符呪枣已疾而犹好以桃箕下神告凶吉即余甲科名第预决于二十年前尝语余曰吾身后当作仙余哂之曰作仙必脩链有道术万一能成君何脩而能仙乎则应曰吾乃为仙官旣死数岁有村觋某者盗请其所供神像将安座而魂附其子斥曰而安得飨吾神雷电骤作闪铄其戸以刀自击其胷觋乃大恐亟冐雨奉还之余之丙子上春官也附着于余老仆辅告以所中第如前言眞若己仙者焉余乃慨然语人曰人第患无眞志乎眞志为圣人则圣人矣眞志为仙佛则仙佛矣刘君鄙行其教专笃白首不懈冬寒犹晨起跪念诸鬼神诰尽香一炷自粗粝外不肻置一念果足以不死岂有眞志为圣人而不能者哉其妪贤与之相守没皆厝龙隐山原岁时为祭扫其墓
　　松崖叶君名伯诚徽州歙县人幼从其亲族贾眞州性巽慈澹于财利收本赀之直亦噤而不能出一语以是责家多负之赀遂尽落其贩地产也主常昂其直予之至鬻必折意葢不屑心计防两目病几瞽乃从脩链之士游欲以治目脩錬之士亦往往喜其为人以其所传授之最后自江东而游衡阳所得于运气之术功巳积久不运而能通三关以下丹田其髪如鹤其目如电其面莹然如玉见莫不知其为脩仙者流当先君居龙隐山中一晤而语合凡君之术先君固稍稍用之足以不病然不竟行余之家食病也母孺人尝令人诘之曰君自负有大药坐视吾儿病安乎君即入视余卧内口授余而病立瘥自先君没余与诸弟逓舘糓之余又迎之京师相与处者三年君不善病然吾知其不能仙仙有夙生胎骨名在仙籍中生而慕真之道一物不能入其心异人将秘授之而秘脩之功行满而冲举矣故功非偏至之积也行非一术之成也性命双脩道术浑成天人辐凑乃得上升不然孰能逃五行之数哉今年冬弟守斋书来曰叶松崖君物故矣余旣悼君之不得再见而重叹仙道之果难成如此
　　髙石门【丘云霄】
　　世之慕旷达者皆谓嵇阮刘李诸贤得醉乡之乐为能养其眞以成其名丘子曰醉乡之徒乃负其不羁以俛仰于时不得直其志乃托诸酒以自广焉耳当其酣湎沈着任眞率出绳度以傲睨一世眞若有以忘天地之为髙厚日月之为晦明古今之为久暂与万物相忘于无何有之乡矣使其酲解寐寤或触而感其能释然于怀邪愚谓醉乡之徒非眞乐也晋安石门子早善属词不乐进士业每谓文至牵饰比偶犹之留须眉以傅脂粉无足学也遂洗意爵禄之门而结霞上之居又自号曰霞居子善画善草善八分书家贫性嗜酒日以饮为事遇饮輙尽醉醉则狂叫放歌由由焉任所适醉甚则散发赤脚飘然举舞仙幻宇宙又自号曰髼仙子由是孤洁一世知名海内时轩葢造之迫则见之求其所能则不得葢不欲以所能工媚也及醉则虽寻常人投之楮素懽然挥墨任意纵横而结搆峻古意态突兀醒则虽工意为之皆所不逮葢其适在酒而神在醉故邪乡有宋子者与之善疟岁弗愈一日造问之宋强疾移榻就堂相见因享之酒酣宋出素请画遂染笔写鞠数本倒垂悬厓而掩映于江波之间香态隐隐有飘拂流动之状宋子泠然疎爽因再请复写奇石亭立双竹凌空萧萧数叶风韵若有闻焉宋跃起视之毛发俱竦是日疟不复发而少瘥焉因为之语曰少陵有佳句不若霞仙笔醉后扫丹青往往神鬼泣其妙入神态有如此者夫求乐而得所乐乐在物也乐所乐而忘所乐乐不在物在我也石门子于酒视醉乡诸贤托以自广焉者何如也岁癸卯行年五十疾革夣有画舫载巵酒促其登舟者遂呼家人进之酒再饮而醉先数月武夷霞峰子卒相去千里不及有闻垂没之日曰霞峰子先我往矣此人志在当时不酬所欲惜也闻者谓其讝语而不知其守灵不乱而能前知如此旣没闻者惜之丘子曰孰谓忘势分一贵贱者顾不能了生死邪夫生寄也死归也彼不悲而人悲之不能使彼之不悲人也石门子姓髙氏名濲字宗吕居于石门山贫以自耕又自号曰庖羲谷老农氏云
　　景荣【丘云霄】
　　工者景荣氏巧人也精于制器凡厥施巧虽大匠莫之喻者葢忘于法而得之心也有索其器必越数月然后得或期年得或一二年得或四三年得迟囘而出之昭其重也命以众之能则辞设难以困其知则勇跃穷思以应之戹于贫必窘饿然后出一器而鬻于市好事者奔之仅免则否弗病力焉一日见丘子丘子曰广若巧则富若直何忧于贫对曰小人工于巧而不工于求富也取者弗诚我且弗轻以众遇我心且弗乐又何枉其巧为亟亟器于家仆仆衒于市虽得之如倚顿则如死于饿丘子怅然曰今之工仕者不泚若人也其几作景荣传
　　楚人【丘云霄】
　　楚人有入闽业锁钥者居清宪河之上巨足求履于市弗可称者乃嘱皮氏为制之成持以鬻之又弗称楚人自愤曰约而还之是不信也取而寘之是不情也终身而不履是亡礼也遂引槌凿刖左一趾喷血满室不色变又则其右趾雀跃于河之干濯以就履焉视者环堵而愚之楚人莫之顾傲然若得丘子闻之曰使天下皆能痛治其私以循厥度如楚人之勇焉俗其几矣其后丘子遭之途果无二趾











</div>
    <div class="pagination">
<a href="明文海_page115.html">上一页</a><span>...</span><a href="明文海_page111.html">111</a><a href="明文海_page112.html">112</a><a href="明文海_page113.html">113</a><a href="明文海_page114.html">114</a><a href="明文海_page115.html">115</a><span class="current-page">116</span><a href="明文海_page117.html">117</a><a href="明文海_page118.html">118</a><a href="明文海_page119.html">119</a><a href="明文海_page120.html">120</a><a href="明文海_page121.html">121</a><span>...</span><a href="明文海_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
