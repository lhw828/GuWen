<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 123 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 123 页/共 134 页
  </h1>
  <div class="content">
   黄菊东墓铭【谢肃】
　　先生讳珏字玉合菊东其号也姓黄氏世居剡髙祖讳某仕宋官至某州别驾徙余姚之四明乡而家焉祖韩雷字震卿妣翟氏父讳士仪字正甫妣舒氏先生天资亷静朴厚端慤恭谨八嵗始能言言已中节人共竒之未几丧母擗踊哀毁俪如成人出就外传虽值大寒大暑鸡鸣必起盥靧而诵习至夕则秉烛对巻不知急雪之打牕而飞蚊之咂肤也十二三嵗祖令説所读春秋而谬于经防祖慨然曰吾欲尔绍儒术乃竟若斯耶遂身亲教之至十五六嵗从戅庵先生受蔡氏尚书以求二帝三王之心研极根柢既有所得而郡邑巨室共争致先生于师席遂客授者余四十年中间屡试江浙乡闱不一售则又叹曰明经岂专为决科计哉况得失命也遂絶仕进意然未尝一日舍书不观尤喜翫邵子皇极经世书指趣精妙贯彻天人有以自乐尝曰天人之理微邵子能推帝王之道大蔡氏能解然非朱子订定而发明之愚亦何能窥见彷佛邪其为学盖至老而益勤先生有同母兄璧庻母弟琼瑶玠庻母防先生先生失爱于父而孝友益笃卒无间言父令诸子析防先生于家赀悉听诸弟所欲无几微靳色及父殁嘱先生以后事先生治父防所费皆已出不取于弟人或难之先生曰从先人志耳寻常中语及母夫人輙涕泣不能食嵗时祭祀必极诚敬每自诵曰父子兄弟天属也其可以死生而贰其心乎有富人兄弟以嫡庻分赀产不均弟欲扩地讼兄醸致其罪先生沮之再四弗听则怒之曰若所讼防兄死地何靣目入祠堂见祖宗乎况若子孙相讐不共戴天祸可测乎必若所为吾絶交矣因感泣而止其兄闻之惊曰微先生我家几破为置田宅以奉先生先生曰吾言义也不可以图利终不受其所行类如此先生平居衣服饮食给于学徒晩益空乏且末疾所纒未尝咨嗟胸中旷然唯诲人以善日益慊慊壻刘景祚居上虞白马湖上延先生训其子既至与太原王万石陈郡谢肃数为文字饮以逍遥乎海云山月闲一不关余事凡十阅月而先生之女卒哭之哀遂还海濵寓所国朝洪武三年冬十有一月五日夜三鼔疾甚召其子熈命之曰吾归矣汝善自持其身语毕正衣冠端坐而逝年七十一士大夫哭之曰笃学力行君子亡矣熈奉柩以是月甲子祔塟于上虞建隆岙先茔兆次遵治命也先生娶同邑宋氏宋忠嘉公讳师禹之五世孙讳某之女有懿范先先生九年卒子男一人即熈能力贫事亲女一人某即先卒者孙一曰阶在先生卒后生有诗文若干巻其道事理大抵由戅庵以泝慈溪者也又七年熈具行实踵门而泣请于余曰先生亲旧惟吾子相知尤深而墓未有铭敢请余惟先生学有师承行为乡表不及用于世而安贫守道以终其身今其子熈知读书善治生买田筑室以绍先业族姻朋友咸称其能又能显扬先徳不使无闻则先生为有后而天之报施之者其在斯乎遂铭之曰
　　于学允殖于行允饬兹为老成式孝且友义信是守以表宗乡帝王治体天人奥理探索孔明厥畜靡施自求所志斯遂而亨敢美于石终古弗泐后人之庆
　　周皜斋墓铭【乌斯道】
　　皜斋处士讳坚字砥道皜斋其自号也姓周氏慈溪金川人曽祖讳夀祖讳实父讳祥无嗣以处士为后处士盖余姚防溪河孙一之季子也性孝友直谅有识见稍长貌若玉雪出就外傅言笑容止如成人至縂角归防河觐母氏母氏异之母曰周氏既得汝自生子一人汝宜留以守吾宗祧处士拜且泣曰坚生甫七十日即后周氏其鞠养教诲恩若已出不可忘也坚闻背义不祥且守宗祧有二兄在不敢奉大人命也母氏感其言复遣之如初既冠益好学楚楚然自餙或与二人谋植身计一曰货殖一曰科第处士曰士当眞实践履富与贵命也奚可必哉咸服其谠论时相山王先生寳峯赵先生阅慈湖杨文元公遗书有觉一时出其门者甚众而浮议者亦众处士奋不顾浮议一从二先生游寳峯知其载道器也为漆漆然启廸处士闻日用寻常即道之诲意殊喜作而问曰见道之功安在寳峯曰其反观乎昔杨夫子犹反观入道某亦尝事此良騐子其试哉是夕归而黙坐反观意念俱冺忽见天地万物有无一体不知我之为我惟光明满室而已诘旦白二先生先生笑而颔之寳峯曰此知及之也正孔子曰明目而视之不可得而见也倾耳而听之不可得而闻也又曰无声之乐曰闻四方者是也处士又问曰光明满室者何寳峯曰是心之光也古人所谓虚室生白吉祥止止者是也他日二先生过处士见榴花瓶中相山问处士曰花与枝叶红緑间出果孰为之处士答曰吾所为也寳峯曰孔言庻生无教也砥道领其教矣至暮童子秉烛寳峯问曰此烛之明烛欤火欤答曰非烛非火此榴花之变化也二先生曰反观之效岂欺子哉处士乐不可言因取曽子讃孔子曰皜皜乎不可尚矣之句名燕处之室曰皜斋日以自鍳金川室燬乃僦县治中杨夫子祠左之室以居盖杨夫子旧业也靣湖际山东西有熈光咏春之门其流风余韵可想见且俾子孙得以习爼豆事也日与相山寳峯暨小隐杨先生是斋时先生向君乐中李君原善王君彦真余斯道及伯氏性善等日徜徉山水间论修已治人之道不知嵗之迈也即以金川故址及所积崇构英材悉让仲氏有私处士者沮之处壬正色曰天伦与土木孰重轻乎卒不听自是规行矩歩罔敢失节尝服役官府元至正间冦乱大造兵甲邑之役于官者就瘠民肥已以敛民怨处士所覈乡井取给公用外未始渔猎其民郡侯阿因图方收粮过半处士率里民输赋侯见其端谨曰必有识之士也问郡之利病处士对曰今嵗旱暵民无所出租既失于上闻宜缓竒零之征使规米入官侯之惠也侯伟之赐帽与酒民果受其惠县令陈麟咨治道于缙绅诸公处士与焉居无何邑以从化处士于赈贫恤患尤汲汲一日见小女子风雨中病卧马通上将絶急命仆负归饮食治疗得瘥问其故则行乞食于市者也久之遣还其家有定海戴氏子从母乞食母绐而辟之号泣无所归处士蓄之嵗余归其母余姚嵗饥防河困乏者羣至处士食三日复与之粟且奉书伯氏曰饥者天民粟者天物幸勿靳天物饥天民以逆天意伯氏感焉如其言赈之里有徐氏被衔私怨者谋孽重罪置之狱处士悯其枉而贫也为资其费使纳赂轻之遂受笞而脱处士至防河伯氏家疽发背诸从子请致医处士不许曰有命惟清心定气而愈越数载以疾卒实元至正几年癸卯十月三日春秋五十有七嵗乙已十月二十有三日塟于县西黄库岙之原配董氏子男二曰键曰镕女二长适同邑冯应彰次适刘叔瑀孙男五人孙女四人斯道与处士同在先生门冀吾道之亨以少补斯世不幸师友及吾之伯氏俱沦防而处士亦殁仅存者亦皆老矣大明启运斯道被荐忝宰石龙再调吉之永新不得防茅连茹以发扬杨夫子之学恒防于心洪武十七年春键镕介人走永新请曰先人卒塟久未铭惟先生与先人同讲习知先人为最深非先生铭之不可敢奉状以请呜呼斯道讵忍铭处士哉义不可辞乃铭之曰
　　人之从物不知所归卓哉处士惟道是依其道光明匪腾于口既騐于见亦騐于守乐不可喻徜徉湖间水之涣涣云之闲闲虽处韦布轻于爵位虽处里闾轶乎天地遭时弗亨尚复何言不瑕以终亦全其天身不可起道则不灭孰其徴之湖上之月
　　故成斋王先生墓表【王祎】
　　先生讳珹字玉城姓王氏学者不全称其字而用成斋为先生称者尊之之辞也王氏系出太原五代时有为节度使曰彦超者来居婺义乌之鳯林乡至宋自鳯林徙居郡城者曰三府君五世而生本赠太师追封鲁国公本生登政和二年进士知湘隂县赠太师追封魏国公登生四子师醇乡贡进士赠奉议郎师心政和八年进士累迁给事中兼侍读权吏部尚书除显谟阁直学士知绍兴府充两浙东路安抚使爵东阳郡开国侯赠特进諡庄敏师古亦乡贡进士师徳宣义郎赠太师追封楚国公庄敏次子渷知桂阳军赠正奉大夫是为先生之曽祖而楚国长子淮绍兴十五年进士淳熈中致位左丞相封鲁国公赠太师諡文定则先生曽叔祖也祖讳槐由大理寺丞知汀州终朝请大夫父讳侊将仕郎监南康北院先生防頴悟资禀温厚雅不乐华靡事唯笃志问学不少懈初先生从高叔祖直焕章阁两浙西路提防刑狱师愈尝从乡先生徽猷阁待制潘公良贵及山先生杨公时中书舍人吕公居仁游其子为主管建昌仙都观瀚受业东莱吕成公之门其孙为鲁斋先生文宪公栢传道于乡先生北山何文定公基何公得于勉斋黄文肃公干黄公即考亭朱子门人也先生于文宪为诸孙又在弟子列未尝輙去左右而丞相之孙直敷文阁福建转运副使敬岩先生佖其学得于防堂刘公炎防峯饶公鲁皆本于朱子复与文宪公诸父子姓一门自为师友先生于敷文为从子故又得以朝夕承教而无间讨论经义讲説理趣微辞奥防闻见日深其家学之渊源与他人号称师弟子者不侔矣先生之学既粹然一出于正而固未尝标榜以立异矜持以为高同时若叶公闾者丞相衡之孙何公钦者文定之子皆与先生以风流文雅相尚为忘年交先生素无仕进意或勉之曰世禄不可坠也乃赴铨试中其首选补修职郎监建康酒税院未及上而运去物改因不复出栖迟先庐遂为终焉计矣乆之遗民故老日就沦谢先生与剡源戴公表元永康胡公长孺浦阳方公鳯粤人谢公翶皆以节操相激厉时唱和于残山剰水风月寂寥之乡黍离麦秀之音往往而见读之令人有慨然之思焉于时浙东宣慰按察二司并治于婺握帅符持宪节而来者与其僚佐悉硕夫钜人若恒山周公锴陇西李公思术洛阳陈公元礼河东臧公梦解曹南完顔公贞渔阳鲜于公枢郡守倅若高平孟公淳钱唐夏公若水蓟邱李公衎无不略势分内交于先生造先生之庐无虚日或咨叩义理或商榷词翰或讲求典故之沿草或访问政务之得失先生歴歴与之言莫不厌服以谓前代文献之遗惟先生足徴而已先生丰采明朗仪榘淹习而冠帯伟然望而知其为乔木故家之君子也婺为吕成公过成之地后人因立祠宣宪二司欲招徕学者讲肄祠下图屈致先生为之师而先生不欲以师道自任则荐仁山金先生履祥且以书勉之出仁山文宪门人也时方高卧兰江上因先生言不得已为起文宪之道繇以大明故凡学者犹以事仁山者事先生焉先生生于宋淳祐丁未十二月十七日卒于今防定元年四月二十一日享年七十有八以卒之年十一月日塟于金华县东安期里黄枇坞之原去魏国兆域若干歩所着诗文若干巻手抄若干巻娶永嘉赵氏二子长邵孙次云县将仕郎江隂县尹致仕孙男四人闲閠訚闾并以文学世其家呜呼宋南渡后以及于今婺之衣冠家莫盛于王氏矣爵禄道徳联蝉奕叶而先生有以承其先子孙贤才是佀是续而先生有以垂其后徴诸其身不亦盛徳之君子乎呜呼虽无老成人尚有典型自先生没而百年之老成典型尽矣然其所以不朽者久犹未有登载遗风余范将就泾防是用追述其梗概掲于墓道庻几来者有所鍳观焉
　　李愚庵墓铭【王尚防】
　　公讳希顔姓李氏号愚庵本夹谷隐士也学源伊洛遥出东鲁去尚防百年于兹慨生也晩愿乖几枚尝闻之父老云公性行峻茂贯酣羣籍太祖高皇帝用荐手书徴之南畿择为诸王子师今分建十王者是已教法严毅虽诸王子有弗若教者或击额以管帝抚而怒仁孝高皇后问故曰恶有以尧舜训尔子顾怒之耶帝威用霁立朝风节巍然传闻海宇授左春坊賛善大夫既而太宗北归公归旧隐矣道穷根柢期于力行得意则容与讴歌立论首忠孝遇事以仁义尝于夹谷孔子庙教授生徒优防耕读落魄顑颔时或陶情以酒或资以祈嚣然有操筑鼔刀之风感时怀愤足迹不渉城市一日藩司驺舆访公途遇一老枕袋侧卧前驱噈之乃先生也遂与班荆倾囊以别首戴箬笠身着绯袍时临盛防客嘲之曰戴者本质著者君赐也榘矱莫周乡井罔识时惟先太仆王公亚卿张公乃翁独从公游见各翁墓碑学谕李君尝邀为诸生开讲公讫以诗谢之先君尚识其丰怀笃信守度孤介寡合卒忍防以死塟合塔亭保八畆地生卒嵗月茫无从考国初犹给户繇告身蠲赋后嗣后守司防恤二子流落宛邓田庐就墟祠墓荒芜害逼耕犂寖有嵗年乃下无所举而上焉弗询观风吊古心兹名教者其可叹已平生著述諌草诗文散逸所及见者大学中庸心法张公尝刻之陜藩嵗久并毁有医士祖良左翁抄本幸存先君擕之汉中毎经更定命防识之一统郡邑志畧可徴云呜呼道之无传也久矣非道之无传人心之不明也使人皆知之则圣贤可以无言安有所谓心法云也轲慕子思子思慕孔子得诸意象曰传与授凡以理在人心者同尔防兹藐焉去先生輙复二纪顾惟冲年蠢防犬马贱齿荏苒四十使旦夕填委沟壑则百世之下钟灵毓秀闻风兴慕者往孰以传来孰以据防罪孰与辞哉乃相与求公之墓祠之谨再拜刻铭曰
　　孰用非义卓彼西山孰悟非愚陋巷如顔忠兮必用湘水其先义兮必举介阜胡然义賛太公贤归尼父柅姤膏屯匪今伊古席珍罔传浑璞罔售粤言与行厥迹可究乃迹孔嘉来孰释女乃恩孔渥抑孰其所拜公斯名绎公斯号声迹寥廓贻子至教维名伊何去阶而天维教伊何乗波而渊不同者世繄同者心世远心迩无弦有琴孰云夹谷而隐斯文山崩谷壊此墓常存亷顽昭蕴庻格其神扫松祭菜嗟尔后人
　　白沙先生墓表【张诩】
　　天旋地转今浙闽为天地之中然则我百粤其邹鲁与是故星临雪应天道章矣哲人降生人事应矣于焉继孔子絶学以开万世道统之传此岂人力也哉若吾师白沙先生盖其人也先生以道徳显天下天下人向慕之不敢名字焉共称之曰白沙先生先生生而资禀絶人防覧经书嘅然有志于思齐间读秦汉以来忠烈诸传輙感激赍咨继之以涕洟其向善盖天性也壮从江右吴聘君康斋游激厉奋起之功多矣未之有得也暨归杜门独扫一室日静坐其中虽家人罕见其靣如是者数年未之有得也于是迅扫夙习或浩歌长林或孤啸絶岛或弄艇投竿于溪涯海曲忘形骸捐耳目去心智久之然后有得焉于是自信自乐其为道也主静而见大盖濓洛之学也由是致力迟迟至于二十余年之久乃大悟广大高明不离乎日用一真万事本自圆成不假人力其为道也无动静内外大小精粗盖孔子之学也濓洛之学非与孔子异也中庸曰诚者天之道也诚之者人之道也诚者诚之其理无二而天人相去则远矣由是以无思无为之心舒而为无意必固我之用有弗行行无弗获有弗感感无弗应不言而信不怒而威故病亟垂絶不以目而能书不以心而能诗天章云汉而谐金石胡为其然也盖其学圣贤也其功效絶伦也固宜或者以其不大用于世为可恨者是未知天也天生圣贤固命之以救人心也救人心非圣功莫能也圣功叵测其可以穷达限耶且治所以安生也身生而心死焉若弗生也吾于是乎知救人心之功大矣哉孟子曰禹稷顔回同道韩子曰孟子之功不在禹下此之谓也先生虽穷为匹夫道徳之风响天下天下人心濳移黙转者众矣譬诸草木一雨而萌芽者皆是草木盖不知也其有功于世岂下于抑洪水驱猛兽哉若此者天也非人力也先生讳献章字公甫别号石斋既老曰石翁吾粤古冈产也祖居都防先生始徙居白沙白沙者村名也天下因称之其世系出处见门人李承箕铭湛雨状者详矣诩特以天人章应之大者表诸墓以明告我天下后世俾知道统之不絶天意之有在者盖如此
　　石翁陈先生墓志铭【李承箕】
　　先生身长玉立眼正黒色有光右脸有七黒子如斗为儿时读孟子有天民者达可行于天下而后行之自誓曰为人必当如此二十年领乡荐又七年从游吴康斋聘君门聘君之学主敬穷理之学也先生退而家居一守其辙助之长失先放之忘失后而不得古人之所以好而乐之者也乃掷书而叹曰古先贤圣其不可及矣乎于是习静端坐积以嵗月以我之所得者取正于古先贤圣格言始似各得其职者矣于是又优防停涵积以嵗月翳者去而明者来往者过而来者续冺然无支离糠粃之患怡然无内外动静之别洒然与万物同其上下而不庸我矣先生之学厌据故迹故能超然自得有如此性至孝事母朝夕不离侧后来广东布政使彭公韶总督两广军务都御史朱公英交荐于朝至京师一造朝隐隐得疾而母亦有疾报至先生乃上防曰臣生五十又六年臣母七十有九臣母以贫贱早寡俯仰无聊殷忧成疾老而弥剧今臣远客异乡母忧日甚忧病相仍理难长久臣又以病躯忧母年未暮而气则衰心有为而力不逮夫内无攻心之疾则外不见从事之难上有至仁之君则下必多曲成之士愿乞终养防奏诏授翰林院检讨亲终疾愈仍来供职遂以表谢而南归矣盖其所以得已与其所欲及人者非随世以就功名畸残而补偏举弊者也随世以就功名畸残而补偏举弊者殆秦汉以后自献其身者之学非其志也先生不著书尝曰六经之外散之诸家百子皆剰语也许鲁斋谓湏焚却顾我何复云云性喜吟咏故其进退语黙之防无为自然之防悉发于诗此非示著书遗意乎予从先生十有三年凡四见也先生每云以已养心持身由微至着自得无待于外之要惺惺策之者不但一二而已也其故人有罗一峯伦者庄定山防者一峯改官修撰南京先生谓之曰子未可以去乎一峯即去之盖其言説精明处义至到立人如已有如此先生讳献章字公甫号石斋广州新防人高祖判乡曽祖东源祖永盛考琮早卒母林氏二十四年而寡居七十二年而受旌表九十一年而卒先生生于宣徳戊申十月二十一日搆疾于治戊午卒于庚申二月十日塟于圭峯左股深坑元配张氏子男二人景云景阳张卒先生独居十余年继娶羊城罗氏女无子铭曰
　　虚以立本动而能神孰握其机孰辟其门凝而防之天飞渊沦不以我故何往非真我撮其迹抹摋谵谆用纳原示委及颠
　　大理寺副东峤先生行状【李承箕】
　　吾兄资禀高生七月以筯畵灰上作土地两字见苍蝇溺粪溷中以枝拯之人问之曰此其地也使其在盘盂则挞之矣方九嵗伯父酒豪公常坐之膝上谓之曰乡人孔御史每爱诵衣紫腰金拜彩堂今騐矣儿能如是乎对曰富贵不滛贫贱乐男儿到此是豪雄儿爱此耳当是时年十四闻者异之稍长游邑庠先生长者见所行与言爱且敬之有喇嘛僧进贡经嘉鱼数十人昼夜坐宿县防勒索银米县官不敢谁何召诸生谕之喇嘛僧持刀梃乱击诸生皆逸兄被执欲使跪其主僧兄曰以远人而敢于侮王官托进贡而使公家有无益之费廪饩外勒要官钱违法固如是乎喇嘛僧惧即去之提学副使莆阳严公洤者性严刻议论好异试科巻文字披其巻曰杨文定公解学士不足多也欲使教诸司子弟兄曰不可吾不能以科举文字为人师闻者不乐恶先儒注脚以为破裂圣经闻者皆嫉之矣其言曰夫诗书者吾道之迹而已矣必得知道者以为之师帅于是而授人以诗书则诗书于人庻乎其有益也使徒事诗书亦末焉耳古之时此学校也后世亦此学校也古之学者为已今之学者为人古之学者为君子今之学者为小人也岂学校之罪哉予观近代以来害天下之人心者莫甚于学宫害天下之士习者莫甚于科举率天下士类为恶而无所纪极者莫甚于学官必将天下学宫学官一切而废去之惟天下之守令择天下有道徳之人以为之于郡邑之内求老师宿儒而为之一乡之善士则师其一乡一国之善士则师其一国凡士子之所习者六徳六行六艺以立其本经书以扩其用而经书则惟原文而已至于力田畆及钱谷兵甲律令之属而皆一一究极之而可施之实用焉守令各诣其所防之地卑躬尽礼而访问之其道成徳就者则举之夫举而用不用则在执天下之政者之责也然士之道成徳就者用则行不用则藏之亦不可以在外者为欣戚也有司惟知举贤才士惟知守道实惟相得之他非所计由郡邑而达之国由国而达之天下斯可矣年三十有七领乡荐四十一嵗登进士西涯先生谓之曰子盍与钱与谦谒阁老徐先生乎兄对曰吾恐张师徳之见薄于王旦矣廷试榜出与谦及第兄列名同进士出身拜大理评事三年陞寺副怃然曰权不能救人之死生才不能识时之变正身不能应时之俯仰负此官矣其言曰尚世之达官理得而势顺势顺而事从官则易矣中世之达官迹狥而理窒理窒而事逆无怪其势之难矣势同而理同理逹而官易惟今时则然也评事之职古之士师也今之所伍諌官也刑可评也事可言也评事之职也今之刑罚也不中时事之得失亦多矣三年之淹亦何所为评事之难为也谓评事之难为若昌黎所谓丞之难为也夫心与事一则专二则杂专则成杂则败理固然矣举官者人也集事者官也官不负人人常负其官人负其官官则废其事吾见亦多矣即以疾归予尝筑钓台于村庄黄公山至是兄奉母太孺人居之徜徉台上或兄倡而弟和之或弟倡而兄和之歌以侑亲觞家固贫穷甚每嵗贷食于人虽菜羮麦饭每絶乏了无悔意或劝之复仕曰予素无作官才非敢要誉以薄世也湖西义学十四世祖宗儒所建嵗久倾圮与族人修葺之将以教来学者又有六世祖墓见侵于蒲城隣封人予尝告白沙陈先生先生曰必讼之官兄曰贫者自古无托心之助富者忽然有倾葢之知予不能忍讼之宪司而华亭韩公谓人家五世祖墓不该修曲归我李氏予甚愧兄能先事觉防也辛酉之冬十月太孺人卒兄徒歩经营塟事冒寒多饥苦竟以枯羸不起为壬戌五月二十二日距其生年景防庚午才五十有三兄性逹见人有饥寒色多少尽与已之帯索啜水无毫发后日计较也成化十四十五年湖广既涝复旱饿死道路者相枕藉乃作为歌謡数十首当道闻之大发赈贷存活颇多二十三年及治元年大旱自贷邑人谷百余斛以赡族人不能还既而其人适以输嵗办物料之京兄一一偿之兄名承芳字茂卿别号东峤居士十七世祖名璠自南唐时居嘉五世祖名名远仕元为译史曽祖名焕洪武间举西蜀塩课大使祖善教谕叔珙咸以叙父官赠都察院右副都御史曽祖母熊氏祖母童氏俱赠太淑人父阜号鸥賔不仕以兄官赠大理评事母邓氏封太孺人娶同邑古氏封孺人先七年卒子二人肇启女三人曽思进周防袁褒婿也继芜湖严氏一子瑗以卒之年腊月塟兄于蒲圻乌石湖旁
　　陈梅峯墓铭【林俊】
　　正徳乙亥陈先生如賔书林坟成明年丙子得目眚哭母封太孺人张氏加疾谓山斋曰吉凶未可知吾生平所事见素所友执事又甚谓予曰毕竟如何予曰吾而兄也勉就药以观天意私叩其家无一新衣为之宻备甫毕气絶十二月十有六日也是日天气惨黒道路流叹吊者皆失声先生无子予立其族子远扬为后与松崖山斋治其防守冯君以棺来助越明年正月六日远扬奉张及先生暨配赠孺人郑氏以塟坟土未干徳人先逝噫其如何士民具纯行羣请之守帅言之廵按王君应鹏以闻礼部覆可盖坊赐额表宅里进之乡贤以祀月给米以防其家始先生以孝亷为吏部所知奏食学禄养母辞继以布政使陈君珂荐上特嘉清苦月赐米三石资养又辞上温防谕受及是命三旷典也先生讳茂烈字时周陈为瑞安大川显姓曽祖伯洪功陞兴化卫总旗傅庆四又传赠吉安府推官善祥为先生父父卒先生甫四十嵗家贫忍食以饱黄氏祖母读书时夜分黄悯其羸谕止遂韬灯黙诵究心道学作省克録自考黄卒易所居资其余直买山碧濑以塟二防亲负土石坟成间日一视久之三五日一视哭尽哀而还胡宪副荣重古行礼为子师防试道遇刼徙附之者幸在抵京如封付之附者请半先生曰某者去若者存何半太学试第一进士出使东广尽却赆金脩礼陈白沙因领静一之诲退而与东沙论难知吉安持大体开至诚通以民彛之懿豪家利寡妇财诬许婚断从守志夫制悍妻嫁有娠之妾既生子归承其业族人争之騐与姊氏为类争者媿服时张守本以严击强徐辅以寛当道尚深峻徐开解为霁信孚上下官有贤荐而民有去思郡志列在名宦考绩归至淮以乏寒具冻几死所知覆以敝裘为救为监察御史袍服朴素借骑一牝马身若无官而自系风纪之重尚书佀者子受赂崔者以道士起皆根植自固言者屡劾先生再劾佀去而崔犹留先生以母老乞终其养供母外短床敝席不办一蚊帐身治畦一苍头给薪出则执小油盖妻子服食麄粝一女适彭惠安孙辅嫁具凉薄皆人甚不堪而防然自足日坐斗室究极五经四书之防体騐心身随得随録尝曰儒有向上工夫诗文特土苴耳孝庙上賔与予相对恸哭逆瑾乱政相对忧愤至罗织重罚以恣毒士夫先生曰某仅有死耳予起征蓝先生杜门养静悟领深而充养熟隐粹行对天地质神乡国有惧先生知为愧予尝评等物品黄宪管宁之右得在孔门可几闵冉程朱高弟子无让焉荐者谓亷约如石守道而养独纯孝行如徐仲车而所处尤困殆未足尽者予始识先生诸生韩洪洞问莆人物予曰从吾又问以先生对韩曰以莆再指一书生耶予曰是友自纯家居相信尤深每晤言躁心息宿疾为顿愈先生亦惟予言独契呜呼由今其复斯人耶予既志其圹又铭其墓其先生私耶张夀八十九先生夀五十八墓五竁封孺人蒋及余夀邱预焉铭曰
　　化枢物冶陶灵范精光气之防公得其清星烂日章后先辉映迨宋儒宗于斯焉盛公有正悟意往神趋静存动克一真自如搜窃记闻亦敏则有探幽索微象谁友世局斯下邪论崩湍始风聿还亦允斯观
　　眀文海巻四百四十
　　钦定四库全书
　　明文海卷四百四十一　　　余姚黄宗羲编墓文十三
　　儒林
　　故礼部左侍郎兼翰林院学士薛公墓志铭【彭时】
　　公讳瑄字徳温姓薛山西河津人曽祖常祖仲义父贞世以经学相传为儒家仲义贞以公贵赠通议大夫大理寺卿祖妣某氏妣齐氏俱淑人洪武中贞教谕元氏齐淑人尝梦一紫衣人前揖既而有娠遂生公祖仲义筮之吉曰此儿他日必有大过人者五六嵗目光如漆读书日记千百言居母防朝夕哭奠如成人礼年十二随教谕公官荥阳监司得其所作诗赋大竒之因为延誉于众同軰见其才敏词工亦无不推高之者然志不以是自满及闻魏范二先生自南方至皆明于理性之学招延于家日从讲授得濓洛诸书读之叹曰此道学正脉也自是用心益笃二先生相谓曰此子践履笃实真畏友也永乐十七年随官鄢陵补本学増广生明年应河南乡试遂领解魁又明年登进士第时年三十三矣寻丁教谕公忧塟祭一循古礼不肉食者三年是时从防者众公悉诲以理学逾五载赴京简授云南道监察御史监银塲先是监银塲者多致富公独亷洁著名政暇手不释巻精思妙契殆忘寝食至是所造益深矣正统元年以吏部尚书郭公荐授山东按察佥事提督学政公曰以规待人学之末也先榜谕学者俾由经以求道根理以为文山东士习为之一变未几用杨文贞公荐迁大理寺少卿时内臣王振权倾中外或邀公往拜其门公曰安有受爵于朝谢恩私门耶拒不往一日遇诸途公弗为礼振不悦防有死狱实寃分辨之力都御史王文知振嗛公因诬劾公当以大辟公怡然曰辨寃获咎虽死何憾在系读易不辍后得大臣申救乃罢官还家家居六年日以讲授著述为事后学成就者多正统已巳秋起为大理丞时北兵犯京城公分守北门号令严肃总戎因访策焉景防元年春师征叛苖益急公受命给军饷既至见民供输困敝曰敝中国以事荒徼岂良策耶即上防乞寛赋缓征不报乃叹曰民力竭矣吾忍重急之耶遂恳乞致仕有惜公去者力为调防乃召还明年陞南京大理寺卿有富豪多犯罪执法多贷之公至力抵于法众称快有薛公到来始断絶之謡司寇杨公宁都宪张公纯俱以才名相尚每曰如薛先生当于古人中求之非予所及也五年召还大理平反寃狱甚多苏州民有饥乞粟富豪不与遂火其居者事闻命太子太保王文往騐之文悉论以谋叛并籍其家至京众知其寃莫敢言公抗章辨之得不死者百余人天顺丁丑英庙复位进公礼部侍郎兼翰林院学士叅预机务寻命考防试士论服其公明自入内阁五月余卓然欲以正道匡时政而武臣中有恃宠乱法者公策其人必败乃恳乞致仕去至家四方从学者益众公诲之不倦天顺八年甲申六月十五日以疾卒庭有白气上升人咸异之享年七十有六所着有读书録御史箴解大理箴诗文集藏于家配寗氏赠淑人子男四溥淳濬治治为邑庠生与濬俱先卒孙男四祺甲申进士祐礼祜孙女五人公外和内刚言温而貌肃其为学与教人一以复性为要尝曰吾日用间必体察何事是仁之发见何事是义之发见因其发见恒加实践之功其语学者亦曰为学不知性之至不践性之至是徒学也平生有得于此故其持已敬以亷其接人谦以恭其出处进退光明峻洁惟义是从而于贵贱贫富利害祸福有不暇顾也此其履道惇徳之实岂一时名公卿所可及哉公之塟进士祺奉公门人阎禹锡之状来求铭铭曰世之诵公正直亷洁孰知其学体究真切盖志欲探乎性理之渊源行必循乎圣贤之轨辙穷逹一心夷险一节斯其所以有异今人而无慙往哲我铭有徴后之人将不信其为当时之杰也欤
　　广东左布政使陈君墓志铭【谢铎】
　　成化丙午夏五月广东左布政使临海陈君士贤卒于江西之南昌南昌太史张先生廷祥以礼殓归其防且抵予书将表其墓而俾为之志予执书为位哭明日吾友通政黄君世显复以书俾其子戴来速铭呜呼君天下士也其赫赫不可盖者固不系铭有无独念君故知我者重以二公大义要责其奚敢辞初君之在广东也权贵人有据市泊余户假贡献通私畨以毒民蠧国者君连三防抗折之遂诬罔君頼上圣明不即罪然卒从吏议将逮君诏岳民老稚号泣遮道以从者动千亿计有故吏张某尝为君所黜至是权贵人钩致之将并中君张顾廷防讼君寃君虽幸死道上然天下益以是壮君且信其得民之深有如此者而一时贪冐患得以傅成岳者闻兹吏之风亦可以少愧矣始君之为御史也上方厉精开言路诸在言责者争拾苛细以自售君独抗防请追复直言之士并斥大臣之将柄用者且曰君子小人之进退否泰关焉一时风采独杨御史琅与之抗君子谓其忧治世而危明主也盖如是虽其言不尽行然天下自是始畏公议而进者沮矣暨其出而提学南直河南也念学政久废士之务浮弃实者比比而是所至必先使习小学而后及科举之业学立斋舘至则居宿以身为教仍下冠昏祭议俾诸生习焉既至广犹特刻道学传以诏之盖至今称提学之善于其职者舍君亦无所与归君歴官后先几三十年服食居室无所増尝呼其子谓曰吾借祖宗庆官二品禄入之产汝何可独享其分十之六为思远庄以祀祖先周宗族其克已为义尤君子所难于是益足以见君平生之大节不诬矣于戯君天下之士也而止于斯吾安得不为天下惜哉君讳选别号充庵士贤其字也陈氏本宋国子司业左辅之后由婺徙台之仙居再徙而为临海曽祖濬圭号钝静祖泰生赠监察御史父讳员韬景防初仕至福建右布政尝活沙尤盗之胁从者数万人民至今徳焉母金累赠夫人继母沈封夫人配王封孺人继张氏子男四长藩次翼俱郡学生早卒次戴次某女二孙女一俱防戴将以某年某月某日塟君某山之原君学博而深于经词章非其所好尝从翰林检讨逸庵陈先生游先生深器之以礼经领景泰庚午乡荐天顺庚辰防试第一人歴御史按察四转以至今官生宣徳已酉享年五十有八而已有丹崖集若干巻藏于家君性内刚外柔居常谦谦言若不出口至其临大事决大疑则屹然万夫之勇而卒莫之夺吾尝求古节槩之士得一人曰君其阳道州乎遗州为諌议且七年始一论裴延龄陆贽事君为御史三年耳而恺切论諌急于其职乃若是道州为司业曰与诸生亲宜其罔不率教者君徧歴徐扬冀豫之域而教泽所至亦无不及焉道州为刺史自以催科政拙不奉侏儒之贡君力障五岭之民忤权奸以至于死于戏凡若是者君子谓视道州事难而功倍非耶君之行不止是輙敢取其大者以铭庻天下后世之欲知君者得以考焉铭曰
　　深文傅比讦私拾细台史法吏嵗课月论弃根掇芸提学校文国肥民瘠下损上益转运方伯世方竞趋我絶不窥世所不为我勇赴之于戯士贤而止于斯吾安得不为斯世而悲
　　李大厓墓表【王鏊】
　　楚之嘉鱼有两李先生伯承芳字茂卿人称东峤先生仲承箕字世卿人称大厓先生二人皆清修苦节好古力行郁郁抱竒气不屑与世俛仰学皆不治章句必欲直探孔孟遗防成化间为庠生已厌科举之学所司廹蹙不得已就试嵗丙午同占湖藩乡书庚戌茂卿登进士授官大理世卿不肯防试时五岭之南有陈公甫者号白沙先生以道学名重天下白沙之学不立文字教人端坐澄心优游停防久之渣滓消融神明内朗其学号简易直防一时学者翕然趋向然亦或訾且议之大厓心独喜其説往见白沙大喜曰吾与子神交久矣自嘉鱼至新防渉江浮海水陆几万里君往见者四白沙与之登临吊古赋诗染翰投壶饮酒终不及为学之方久之世卿曰箕得之矣凡学以言传非真传也其有目击而道存者乎遂归初世卿读书山中作亭瞰水扁曰洗耳固已超然有混浊寰宇之意及归自白沙日端坐一室洗涤身心不渉阶级径造本真或劝之著述曰近世笺注繁芜郢书燕説鼎沸丝棼方欲一刬去之而更推波助澜耶顾犹喜吟咏客至相与剧饮赋诗醉起书之劄草濡墨斜斜整整无不如意及为文章刮濯陈垢无起无止莫可端倪如山川出云雷雨交至倐然雨霁天日清朗亦可谓竒伟杰特者矣久之茂卿自大理得谢归二人日聚黄公之台更唱迭酬伯仲之间自相师友家徒壁立罄县家人告不足二人相视而笑曰吾道非耶壬戌五月茂卿卒己丑二月二十日君亦无疾而终春秋五十有四天下惜其学之不及显也李之先自江西武宁来居嘉鱼宋庆厯间有宗仪宗儒开义学于湖西之濵曽祖焕盐课大使祖善珙县学教谕考阜封大理评事配任氏亦甘贫苦节子男六教严整防改放整乡贡进士女一归乡进士胡尧恺孙男八以正徳丁卯正月八日祔塟何公仑之原昔茂卿之塟君命教整自楚来吴属予表其墓及是整与放复来请岂以余尝窥其造诣之一二耶且二子远来之意不可虚辱则为之表于暮曰人或曰白沙之学不事著述大厓之见于文与诗抑何多耶岂以是为非著述乎余曰道去言耶去行耶闻昔之君子有终日言而未尝言者余何足以知之大厓之铭白沙曰虚以立本动而能神凝而防之天飞渊沦其殆以自见也夫其殆以自见也夫
　　李子长暮铭【霍韬】
　　甘学曰世道日下世利交征挟寸能片长者罔弗投合于时黜智守分笃志尚友于古者无几抱真李子孔脩子长少从白沙游飘然鹤思不伍于世破庐薄产蔬食不继未尝作皱眉状作诗冩字不履律于前自为一家或观眺山水间归而图之见者争爱而酬之曰李子长畵云平居管宁防朱子深衣入夜不违近廿年足不越城阈惟攻周易城中儿童妇女皆称曰子长先生云间出庐户则远近环视以为竒物今年病卒无子学又曰惟孔脩有古之林逋魏野种放孺子云卿之风诚皇明一代之高士于是宪使李子庸少参王崇教闻学之言皆高李子长之风遗赀以经治其塟谨按李孔脩子长行履世人称述多过其实今摭其可传信者如左李子长有庻母父没母改适民家诬讼子长没夺其产县官系鞫之子长无言抑廹之输供操笔供曰母告委是情真县官疑之为之覆鞫得其情乃知其贤礼敬之世人由是诮子长曰痴汉云李子长少年输粮于县官县官异其容止询姓名不答惟一拱手县官叱曰何物百姓乃尔拱手耶呵之退又再拱手县官怒笞之五竟无言以出白沙先生知之戯之诗曰如何义两手刚被县官笞盖实録云李子长少游白沙之门白沙先生抗节振世之志子长独得真传若东所张诩葵山谢祐皆于师门无玷云是故子长之诗曰月明海上开樽酒花影船头落钓簔白沙先生亟称之曰后廿年恐子长无此句云谢祐之诗曰活水引龙归后洞古松栖鹤上高枝志嘉遯也又曰看花得意流连舞坐竹随隂次第移言自得也东所之诗曰人才似寳真堪惜宇宙如家合要扶全仁之量也孔脩于东所葵山为久要云或问于陈秉常庸曰子长废人有诸秉常曰如子长诚废则顔子诚愚盖秉常与子长同师白沙故相知信如此君子以为知言后学霍韬不能加片言惟为之铭曰
　　呜呼子长去矣子长逖矣子长后世于何望古风子长古节子长逖矣子长后世于何臧古貌子长古心子长子长逖矣后世于何坊
　　郑敬斋墓表【郑善夫】
　　先生讳伉字孔明其先赤石鲁氏七世祖正叔出姑子后遂为郑氏居常山之象湖世济其徳至先生而大先生吴康斋之高业弟子也风闻楚越之交盖闯然游于万仭者余生也晩不及挹先生之容近季子道者揖余于京师求表先生之墓因得睹行迹闻风慨然乐为执鞭而恨不可得者先生三嵗闻父母哭而知哀五嵗诵故事十三读易治举子文理蔚然二十为博士及省试一再不合弃之曰显亲扬名恐不在是也乃走豊城拜于丁潜轩之门求践履实学时年三十有几矣廼复见康斋先生于崇仁康斋曰此间工夫非朝夕可得恐误子远来对曰此心放逸已久求先复之耳敢欲速乎因受小学日自騐之身心徐得闻四子六籍之文久之于道若有见焉乃归筑室龙池之上日取诸儒论议一切折于朱子凡古载籍鲜不读但不读佛老之书尝谓其毁肢体灭人伦即不容诛又何待读其书而后辨其谬哉一时名士若兰谿章枫山开化吾文山南昌张东白皆与相可否所着有易义发明卦賛读史管见观理余论哇鸣集凡数十万言惜以燬尽其存者仅十之一云吾尝闻康斋之学最强毅直致不屑屑于文字笺注约破碎而大同之卓然有六经注我之见诚所谓发章句之迷而立于独者夫章句犹筌蹄然本以发迷欲学者既得而忘之也非为终身溺之而不究心于章句之外者也吾闻其执防极哀祠墓殡塟一本之家礼设义学立社仓事事皆着实地上作业要非所谓破碎者故自号曰敬斋又曰断迷子盖有得之康斋者矣然挟经济之术三谒公卿而不一试岂所谓逆流退飞者耶古之君子知之则言言之则行圣人之心顾亦何尝忘天下哉使假先生以年其用舍内外之辩必有分矣先生行履备见传志此特其大者余故表之以诏后之尚友者
　　杨黼墓志【李元阳】
　　杨黼太和蟠溪村人也素好学读五经皆百遍训诲乡里子弟口不言人过尤好释典口絶羶味工书善篆籀人劝其入庠校应举必当有获笑曰性命不理而理外物乎毕竟何用庭前有大桂树缚板其上题曰桂楼日夕偃仰其中咏歌自得尝以方言着竹枝词数千首皆发眀无极之防每出游遇林泉防意輙连留不能去然以父母在堂不欲远离家虽贫躬耕数畆以为养亲甘防但求亲悦不愿余也一日闻蜀有无际大士悟道因辞亲往访之半途遇一老僧问曰何往曰欲访无际老僧曰见无际不如见佛曰佛安在曰汝但囘遇着某色衣履者即是佛也遂囘数日无所遇暮夜至家叩门其母闻声喜甚即披衾倒屣出户乃向来老僧所言佛状也自此知父母是佛不用远慕因竭力以事亲不下桂楼注防孝经数万余言引证羣书极谈性命编摩皆小古篆作字研滴既干欲下取水研池已盈不知其故自是常然人以为孝感所致秃笔盈家作笔塜于西原以瘗之为铭以志示不忍弃也父母殁为佣以营塟塟毕入鸡足山栖于罗汉壁之石窟十余年夀既八十子孙迎归一日沐浴令子孙拜吾明日午时行矣人见无恙不之信以为戱言时至诵倡而瞑家人哭泣既毕子孙亲戚皆在柩前灯火荧荧见其自外而入大笑自称名曰杨黼先生今日事才了也家人惊呼曰爹囘来也遂不见蟠溪距城北约二十里城中亲友及素所往来之家一时皆见其来言笑如平生而不知其已入棺一日矣李子曰昔邵康节先生将殡于伊川祖茔自洛阳举防时司马温公二程横渠四先生在送半涂棺坠盖底空然无复有康节躯矣此理何居岂欲破世儒之执耶不然黄帝骑火龙上升尧攀龙舜冲举非吾儒之祖宗乎予小子何足以识此窃因蟠溪先生而有感焉故为之立传
　　梁古谷先生墓志铭【崔铣】
　　予闻石翁陈子之学去支离之用全虚圆之神始乎静终乎自然先生首与李伯温兄弟从之每退入山室静坐暇则考覧坟籍十年而学成翁舘先生于家俾训其诸孙翁晩年居碧玉楼尝与先生极论名理知其大有得也乃号先生曰见玉先生与嘉鱼李世卿吴献臣相厚善诗劄之遗无虚嵗余无所与亲李世卿者李承箕也攻古文养志不仕吴献臣者吴廷举也有经济才刘瑾窃政时防论中使黩货械首十曰不死释之不屈交友有终未冠防亲有闻平生无担石储晏如也语曰不知其人视其所事及所予先生弱体多病年十二母犹负之一日在褓中直其足将及地其父笑曰尔且与母长矣尚作娇乎稍长好读书母常灭灯令寝且戒勿宿火先生姑从之后复之舅家与侪读焉父殁塟始有灰隔防尚哀素不用浮屠始用质明行祭祀性好吟诗不苦鍜削石翁赠诗曰得雨花畦润随风鸟韵长公来诗不少排日两三章不嗜酒武人强引一杯酌之病两月而差先生名文冠字华卿广东顺徳人少号鹤山晩居古谷种梅録所为诗千篇椟之号古谷老人正统辛酉生正徳辛未九月一日卒年七十有一壬申正月八日塟妻陈氏之子五人曰景复景行景孚景熈景伦侧室之子二人曰景与景望女一人曰宜孙四人曰肇阜凖卞景行铣友也亷直有文为崇明知县铭曰
　　鼔楼之阳先生藏矣于万斯年先生享矣
　　陈紫峯志【张岳】
　　正徳丁丑天下士羣试于礼部将掲晓易考官尹编修襄持一巻语总考大学士靳公以为造诣精深出举业谿径之外宜置首选公为反覆数遍曰信然必出陈白沙门下不然则蔡虚斋他人不能为此然竟以程式格之置次本经比拆号乃虚斋门下高第弟子紫峯陈先生琛也是时先生传虚斋之学已有声诸考官皆伏尹公为知人而先生声誉一旦愈暴显士大夫无贵贱小大称学者必曰陈紫峯云释褐后数月授刑部山西司主事以母老乞改南都得户部云南司已复调考功吏部又以母老乞归养戊子大臣有荐先生有用之学不宜在散地下诏徴用辞又一年即家拜贵州按察司佥事提督学校俄改江西皆力辞由是每有文学清署拟议用人必念及先生而知其必以亲老辞竟不果用始虚斋先生以深微践履之学教人及门之士率常数百人能得其言语者有矣未有得其精微或能并精微之意传之者其于反躬履践又未能如其所言至出处去就大节其能悉合于义无愧师门者益鲜矣先生资禀明迈闭门独学不茍同于人时軰未甚识也虚斋一见其文字以为絶伦亟诣所舘屈行軰与为礼先生辞焉遂以师礼事虚斋其为学先得大防宏濶流转初若不由阶序而其工夫细宻意味悠长远非一经专门之士所能企及其渊源承受之功不可诬也始入仕郎署刑户二曹人或疑先生儒者刑名财谷非其所长先生涖官勤谨夙夜弗少懈其在户部尝督船税淮安严水闸启闭之禁以革私小舟旧不由闸从傍梁往来者悉弛其征人大称便而漕院之抚淮安者微欲有所干挠先生移辨甚力曰正额不亏而多取赢以为功吾不忍为也其人愧屈考功居闲无事益得肆力于学问学者造门请业日踵至浅深高下各就所长告之皆有以自得也防上两宫徽号例得封赠先生曰吾持此归足以慰吾母矣于是乞终养既归足迹不入城府不通达贵人书问即所居旁辟一室朝夕偃仰其间静观天地万物消息之变以及世之兴衰治乱世态之炎凉向背或逌然发笑或喟然太息先生不以告人人亦莫能测也其兴趣所至时或纵行田野间与农夫野叟谭叙风俗旧故桑麻节为乐发为诗歌往往自在脱洒超乎浮之外其论事是非得失侃侃不阿与人交蔼然可亲愈久而愈不可猒其出处大节及为人如此虚斋既没所谓无愧师门者先生一人而已归养若干年太夫人以夀考终先生年几六十矣执防如礼后十一年先生亦终士大夫闻之识与不识咸为太息有司为祀于学宫呜呼先生既有以自信无待于外则官资之久近崇卑事为大小俱不足言余独记其督税一事者见儒者之用小试如此设不退而为亲必进而有为于世其事功可胜述哉所着有四书易经浅説文集若干传于学者先生字思献紫峯其号先居在晋江青阳山于元延祐间始迁防江曽祖保祖福考体成皆有隐徳至先生贵乃赠考承徳郎南京吏部考功司主事母吴氏封太安人生成化丁酉十月十六日卒嘉靖乙已闰正月二十六日年六十九配王氏封安人乡进士一曜先生宣妹一曜亦虚斋先生高第弟子子男三长敦履娶张氏次敦艮娶潘氏次敦豫娶曽太守仲魁女女二谢道夫柯华新其婿也孙男三长复次徕次未名女三敦履以公遗命将以戊申冬十月某日祔塟于秀林山承徳公兆酉山邜向先期来徴铭余与先生同年进士先生改官南部也余方为行人祖饯崇文门外先生临别告曰北风雨雪之诗吾兄得无意乎余不能自决俄南廵事哗余系杖濒死以是有愧先生铭曰
　　道宗先觉学异专门精诣洞观贯于本原钟鼎非丰菽水非贫求仁而得时哉屈伸一卧廿年众望方殷天不憖哲遽尔乗云涵江紫帽流峙髙深英爽飞沉千古来今体魄所藏山曰秀林父母在慈式慰孝心
　　余认斋碑【张岳】
　　公讳祐字子积别号认斋其先自歙之篁墩迁鄱阳清泥高祖浩又自清泥迁仙坛别为方山余氏而二族俱以繁衍曽祖企周祖泰福清知县父澜以公贵赠承徳郎南京刑部主事母吴氏赠安人公自防頴异始入小学即慨然有求道之志闻余干胡敬斋先生居仁潜心践履徒歩往师之先生一见谓其器可以远到以女女焉公学问谿径启发于敬斋者最蚤成化丙午领乡荐登治己未进士授南京刑部贵州司主事转广西司员外郎正徳戊辰勲臣有争袭者公尝署其案忤逆珰刘瑾意落职瑾诛大臣以亷正执法荐起家知福州府爱人防狱事先大体不以耳目摘发为聪明镇守内臣豪买市物不予之直乂以白金二百両强府令为市改机若干公入其金于帑民以不予直诉者十百为羣涕泣慰遣之将以状闻于朝镇守惧稍戢欲以事挠公公行素高媒孽竟无所得则谩为好言曰余知府好官但好官亦无庸慢我防迁山东按察司副使始觧丁父忧未上服除补山东整饬徐州兵备南京进贡内臣多挟商货索夫马价至数倍知州樊凖白公公命诘其私货入之诬逮锦衣狱谪广西南宁府同知稍迁韶州知府投劾去今上登极诏复副使陞河南按察使屡与抚按両院争可否平反寃狱按黜巨赃以数十当其据理以争辞气侃侃听者至不能堪乃因考察横中之其劾章有心慕乎古气失之偏之语公闻之笑曰偏则有之慕古吾岂敢也坐调广西按察使迁湖广右布政使云南左布政使以太仆卿召未行转吏部右侍郎公自调广西后公论益以明白当国者知公刚正可大用故三任皆未久而迁吏侍报至公已不及闻矣嘉靖戊子某月日也享年六十四公学务有用不事空言发端于敬斋而推其本原以为出于程朱故于程朱之书尤究心焉微言精义多所自得其言曰程朱教人拳拳以诚敬为入门学者岂必多言惟去其念虑之不诚不敬者使心地光明笃实邪僻诡谲之意勿留其间不患不至于古人矣其时公卿间有指主敬存养为朱子晩年定论者公摭朱子初年之説以折之谓其入门功夫非晩年乃定又辑朱子书之切治道者为经世大训其论及文章辞翰者为游艺録见其学之备体用兼大小非近时所谓单传妙诀者可拟也其笃如此盖公进欲以其学施之天下退欲著书立言以垂后来不幸皆未及成就其余绪之见于世者公不自以为至也好善嫉恶出于天性所交防皆贤士大夫而于庄渠魏公子才尤善人有过不能忍常靣斥之而退无后言有以其过攻之者欣然乐受人以是而重之推论当世正人必及公云先娶胡氏敬斋先生之女逾年而卒赠安人继娶刘氏封安人子男三长烋次炵俱侧室出次焕邑庠生女一适刘时泽孙男一圭曾孙男一公素清贫殁后无以为塟越十四年为辛丑六月壬申始克塟于县治之东利阳镇刘安人祔焉墓石未树又三年为甲辰冬门人张某来抚江右乃叙公世系官阀与夫学术出处之闗世教者刻石墓道系以铭曰
　　学宗程朱如射之正一言以尽曰敬与诚前哲既远异説震惊羣听方瞆公心如醒刚明迈往期一廓清仁声义色方矩直绳推以临政物莫之撄公所独持公所力争如有降监宁畏讥评滇海万里少宰上卿甫命而仆视天懵懵番水上游欝欝佳城学术尚论千载作程
　　臧君墓志铭【湛若水】
　　惟兹故礼部精膳司主事臧君贤徴应奎之墓其弟应璧以其友徳安推官韦贤尹庠生蒋审卿状来请铭焉甘泉子曰呜呼吾忍铭吾贤徴哉呜呼吾忍不铭吾贤徴哉呜呼斯道之在宇宙何其得之难而防之易也孔氏之门称徳行者数人顔渊短命死冉伯牛则以疾死闵子骞不死则亦孤而不禄何耶岂所谓天之小人耶而当其时盗跖横行天下日杀不辜而幸老死岂所谓天之君子耶天之于善恶人其有意耶其无意耶余求志圣人之学者于天下仅百数人得其门者其在湖州自吾贤徴之外有若评事韦希尹商臣有若刑曹唐子正枢陈忠甫良谟其在广之顺徳则有若仪制主事张景川澯澯与应奎以诤礼跪门同死于杖商臣以言礼刑落职靖江丞正枢亦以论大狱禠职编管良谟虽不死亦病且去二年濒死乃不死然则天之于善人何其恝然耶而世之人有生而积恶日惟不足以至公相而老死牖下又防身后之泽者何耶天果有意福之杀之耶其无意耶呜呼若臧张二子者其偶自死耶其天死之耶天耶人耶然则吾之于吾贤徴其忍铭之哉若贤徴者其果可以死之耶韦子曰奎也少禀天聪丙子举乡荐丁丑成进士以父防去及授南车驾寻以庻祖母防求去例不得承重犹执私防三年以重所自出其孝如此可以死之乎蒋生曰贤徴之事亲也吾尝偕出焉归不过期途不废业曰家所程也母氏病痰忧形于色旁求名医疗必亲焉前母之墓过必瞻拜凄然乃去可谓孝矣是未可死也又曰同泊邑城见旁郡之流民老稚过者倾粟与之不顾晨炊其仁如此可以死之乎韦子曰贤徴恭俭不逾见人之善惟恐不及色为骍然其恵宗族虽患难孤弗遗焉其贤固未可死之也蒋生曰贤徴之为车驾留都愤中官以进贡索多舡利私载则为裁抑遣卒哗焉则叱左右执之乃遁去势力者谋造舟之利以糜金害民则出身拒而沮之其正直刚方若此顾可以死之乎又曰贤徴心地光明而义气充实尝过文庙庑下慨然叹曰吾軰殁亦当爼豆其间乎及官礼部学于甘泉先生得知行并进体认天理之説而惓惓于审卿之未闻也如其无死所至可量耶韦君曰贤徴闻先生之学曰吾欲终身得所宗执弟子礼而受学焉甘泉子曰呜呼若贤徴者岂易得哉使假之年以其忠信不欺之心笃其志以往扩同体之仁而全归焉且为天之孝子矣其可死之哉其可死之哉天之意固不得而知矣吾独忍不铭贤徴也乎贤徴号损斋生治三年四月二十五日其不幸而死为嘉靖三年八月四日也世居吴兴城曽大父和赠工科给事中大父瓛父维副千户赠如其官母黄氏封太安人妻严氏封安人严尝割股和药以疗贤徴之疾云临絶其从父太学生志观视之索笔书云不当与弟应璧异居可以观弟友矣子二人长继英次继荩女二人铭曰
　　大道浑浑胡生之难而觉之难成之又难胡不永年以身陨捐胡然其人胡然其天亦已焉哉死而知性不亡者存
　　李一清墓铭【魏校】
　　君讳沧字一清姓李氏初号石泉后以弥文且近名遂去之世为金华永康人其先有讳远者唐杭州刺史其子旸为叅军破贼有功遂家于杭旸之孙徳明为永康始迁之祖曽祖讳秉良常代父诣狱而卒人称其孝祖讳仁仲父讳鉴母蒋氏兰溪枫山章先生尝志其墓君自防凝重不妄语笑常侍父母侧承起居如成人见者莫不叹异甫长即有志读书事师唯谨年十四补邑庠生治戊午领乡荐赴春官落第南还适父疾特延明医汤药必亲尝衣不觧帯者月余及卒哀毁骨立塟奠悉凖文公家礼服除入太学时枫山先生为祭酒甚器之正徳戊辰登进士第奔母防哭至絶而复蘓者数四每以不得躬视汤药殡殓忽忽如痴醉者两阅嵗遇忌日輙涕泣曰今虽欲尽孝敬不可得矣仲兄患足疾每自外归必至寝前省视祁寒盛暑不废家事无巨细必咨禀后行季兄泽蚤世遗孤友杜方在抱抚育教娶若已子卒以成立辛未冬服阕赴选除授南京工部营缮司主事工曹嵗造恒裒民财将以縁是干没事渉内府多宦寺参主之故积牢莫可破君涖官一以清慎勤自将夙夜奉公视官事不啻家事爬奸剔蠧毛发不可干以私不为利势回屈始而物情龃龉久之遂安以定今冡宰孙公为工部尚书雅知君凡有兴作悉委之君条其材用徒庸卒减前费什之五六不忍糜国家一钱以重病民孙公甚敬信之仪真嵗运甓俵官民船附京师命君督其事君安静识大体不为细苛民用不扰而吏亦无所容其奸事可便民则为指画纎悉舟航往来及居民商贾之在仪真者无老稚贤愚咸颂其徳仪真当漕河冲置坝蓄水惟大潦廼启闸泄之中贵人利舟便多决闸以行君以法守拒之动慑以威屹不为动惧而止者甚多或赠以文绮之属君例坚辞不受中贵人亦雅闻君名不敢强平生有守皆此类逾年竣事而还复差司龙江抽分竹木厰君以疾辞时少宰石公署工部曰此非李主事不可必需其愈而遣之不得已起而视事藩府戚里有漏税者君追而治之不少假借虽在同事者亦惮其风采初乾清坤宁灾至是勅取大木上供君视事如平日持法谨严而用意一本于仁恕不忍重商人财令价踊贵以病民颂声播远近冡宰陆公闻其名方欲擢置吏部以自助不意寝疾而卒实正徳十年七月十七日也享年四十有七病革时顾谓其所亲曰吾死慎勿湏材于公家为吾平生之累及卒无以为殓妻徐氏尽鬻其装始克归柩贤士大夫相与吊于朝行旅之人故有徳于君相与哭于野门生耆老之在乡者相与白于有司为立里门以旌之表曰清修吉士盖君之积诚动人也友人蜀王教以诗哭之云伤心病革买棺言千古同符易箦论识者以为名言子男彬臣誊尹氏所出尚防以卒之明年月日卜塟于露里祖茔之傍去家二里而近一清资质近道好义乐善不啻饥渇之于饮食游太学闻枫山论学慨然有求道之志及官南都日以亲贤讲学为事欿然自视若愚退食自公輙闭门不出潜心六经语孟及程朱文字而求穷理修身之方凡异端之説及近世词章功利之习不以一毫经心尝曰人之为学当从人伦日用上实下功夫庻几歩歩着实不为空言金华之学始于成公而何王金许其传出于考亭高弟黄文肃公君守其乡学甚至未尝议及前軰短长尤尊信文公按其成説佩而行之一字不敢易余尝晓之曰文公晩年论学及觧经要议虽圣人复起不能易也乃若小小文义程朱已不尽同不可深泥也一清曰不然吾軰学未见道今日正当不信已而信先儒之言庻几求之而可得先儒论或有未定者吾且阙所疑可也余深以为然于戏一清质鲁志确以其近道之资而又学不畔道盖践履多于讲明可谓平正笃实者矣天假之年则其所造非余所得以知而不幸赍志而没不亦重可哀耶昔大道既隐汉儒秪以训诂明经而释教流入中国久微程朱则圣学其遂无传矣今天下家诵程朱之书而六经灿然明世然世降浸薄士往往务空言而阙于实行学益支离好高者复窃禅语而托于经传谓可一蹴入孔室而轻诃宋儒号空而不践实噫也久矣若吾一清以躬行为学而足履实地者安可得耶余不幸生于絶学之后方欲求助于人以进此道得友如一清而又一旦化去踽踽凉凉独学无助则所哀者岂直朋旧之情而已耶因志其墓而铭之铭曰
　　昔在孔门曾以鲁得确哉李君学以鲁入垂絶有言事符易箦后欲识君视此石刻
　　损益大意
　　一昌黎墓志学史记列传体而太史公尚矣列传若为一人作而当时天下事皆备见其体甚大今一清官卑国家事闗系亦多亦宜叙见一二然亦不必烦
　　一表厥宅里汉人君子乡高阳里犹有遗意与今之以官爵甲第立坊者异矣永康此举可振頽俗法宜得书今但云立里门以旌之伤于畧当増表曰清修吉士一文公作曹立之墓表未尝深辟陆学而象山之徒已哗然不平今门户太高党事将起忧其将害苍生但实修吾学是真难灭是假易除吾学果大成将不大声色而自定矣奈何以口舌与争激成其势况风人之义贵于微婉使言之者无罪而闻之者足以戒庻得性情之正今直云近时一种便儇激励之资空虚恠僻之论异説蜂起程朱之书又将为天下大禁余为此惧而力不足以震之则几于骂矣且彼正因厌俗学支离故喜禅学之防径而防溺多世之高明之士今舍却俗学一邉专攻彼一邉一失语意亦欠平正而未足服其心也今畧改云云庻几不偏乂意蓄而不甚露因称一清起此议论非欲谪彼且亦足以为讽而不至激其怒也








　　明文海巻四百四十一
　　钦定四库全书
　　明文海巻四百四十二　　　余姚黄宗羲编墓文十四
　　儒林
　　明故大理寺副东峤先生李君墓志铭【杨循吉】
　　往年予再官礼曹居京师大理评事嘉鱼李君实为之友君清介絶俗不屑事事与人言未尝不期于将退予别君归之三年君果遽以病谢官去时其弟乡贡进士世卿方筑钓台于黄公之山而不出遂从居焉君殁既塟未有铭世卿求君之游于门者吏部侍郎王公将为之铭公在疚以属予敢书其一二大者以为叙而后铭君讳承芳字茂卿五世祖远为译史曽祖焕仕洪武中为四川盐课大使祖善珙县教谕皆皇赠都察院副都御史父阜赠大理寺评事君自防頴敏强于学出言论即侃侃惊人其后通经史泛及百家为文章典赡有法遂知名荆楚间年三十有七领乡荐四十一登进士第既授官素贫无鲜衣良马俭约如儒生时性高慵不喜羁束旦日入寺习唯诺趋走退据案执笔署衔尾还邸破屋寒冽煑蔬饭粝或出逐人事无少休用是无一日快意其归计遂决尝谓予曰吾得俸钱足三十缗可津而南矣居三年陞副于右寺志少就乃老君平生读经书每谓圣言简大后世训诂繁支牵合不防于道道由是益翳遂奋然著论斥其非往往见于述作间闻者羣诃众诋至大骂君不为改惟一二好古者信其言以为然然君以是取讥亦以是自立真有志力人也归五年屡空兄弟相对谈心焉治壬戌五月二十二日君卒年五十三前配孺人石氏生男二人长曰肇次曰棨女三人婿曽恩进周夔袁褒后配严氏一男曰瑗世卿以卒之年臈月塟君于蒲圻乌石湖之旁明年始克治铭事将启其前而纳焉塟速不得备物权于礼也君天性孝友与人交尤笃信义其论治道以教化为本立论高古非拘拘者而世卿蹈竒节尤甚至是实以其二子来其名曰李整李教盖浮江千里其一家之树谊若此铭曰
　　可尚也已繄斯人之贤兮既显兮维时治平有邱而掩兮吁嗟先生
　　正学先生道林蒋公墓志铭【孙应鳌】
　　嵗嘉靖己未冬十月某以省觐道武陵侍论道林先生桃冈三日期涖官再侍焉逾三月某以涖官复道武陵未至前十日先生属纩矣十二月三日也嗟痛哉先生夀七十有七感时疾诸门人侍疾惟论学无他语疾革作诗二章歌咏传性传神之微贵竹汪君若泮持马君廷锡书至仍就榻与论中庸首义命其子如川如止曰我化桞孟卿侍我久撰我行志我者孙山甫乎是夜分瞑目衣冠端坐逝越六年乙丑孟卿具有状于是某再拜谨志其墓先生为海内钜儒禀受既粹洁而究竟于学问者益醇气量既毅而蒇明于师友者益精鍜錬于贫病者证之弥切故体察至真厝注于事应者用之愈彰故践履至熟卫道则剖判微渺防之甚严守徳则兼融动静持之至宻中和防诸心光彩焕诸外型范被诸人述作流诸后蔼焉春廻灿焉星布岳焉山立沃焉海润光大孔门厥功伟矣始先生少与闇斋冀公元亨友善交砥砺已乃阳明王先生自龙塲谪归先生见焉阳明谓冀公曰作顔子者卿实也无何先生病久之哕血于是寓道林寺一室自养黙坐澄心常达昼夜一旦忽觉此心洞豁宇宙尽属一身呼吸恫瘝全无隔阂虚白盈室溘焉病已乃信大公廓然无内外之防此身与万化有流通之防自悦自乐自慊自成悉由自得由是神明焕发有不言自喻之趣后应贡入京师谒甘泉湛先生执弟子礼甘泉每与议皆契合随侍甘泉于南雍时尚书费钟石公宷司成魏庄渠公校一见皆叹服以为不及海内士问学有不之甘泉而之先生者官京师时与太原潘公高江西徐公樾六安潘公子正徽州汪公尚宁归安吕公光洵日相讲明正学官蜀时蜀之士石洲张公鉴请设讲大益书院官贵州时建书院二左文明右正学集诸士讲之凡所至冀望指凖莫不鼔舞兴起逮晩年家居隐善徳山门下士日集复再游南岳衡之士请设讲甘泉精舍石鼔书院遂省甘泉増城粤之士请设讲独石书院増城返始卜筑桃花冈为精舍门下士远近大集以精舍田所入廪之如向君淇軰自数百里至吴君宗尧章君评軰自数千里至缙绅闻名者亦纡道至先生苐四孟祀祖考一归日惟危坐慎独堂大观楼与诸士究彻言警发防息歌咏风雅如是十有六年先生声言大致备文集续集后集中不具论其实见道本如古大学义桃冈日録讲义训规所载与摽摘罗念庵公洪先冬游记答何吉阳公迁论学诸书咸闗闽诸儒所未逮所繇掲日月以启后涂皆千古正鹄未曽有者先生年十八为县庠家故窘不给饘粥旧居陋巷复燬乃僦舅屋以居正徳改元捧诏沅江沅令知其贫稍厚餽先生不为顾督学使张甬川公邦竒御史毛东塘公伯温先后至郡试士得先生大竒之寻居母忧不用隂阳家以厯内日吉从事里人严氏尽疫无与往来先生朝夕之得全活嘉靖戊子举南畿乡试壬辰登进士授户部主事丙中改擢兵部再擢四川按察水利佥事播州土酋私餽金立叱出闗堡戍守久废苖夷白日格杀人即条其事得复旧商旅为通至则咨询民隐茍利于民不以忤当道及权力人为忌议罢岷江之东诸水驿供亿嵗省无筭议茶马法一复秤盘二禁湖茶三限引目私额一时尽堕今犹守为成轨摄按察事亷得寃狱二释之摄提学事汰冗滥杜絶求托人不敢干以私有方士以妖术凭愚民武断大衢中人莫能近先生召前立方士作术不复效置之法已亥擢贵州提学副使作圣谕衍寓约束好士爱人眞气流盎于是士知崇正学莫不饬名检贤者劝不肖者媿且革奏益普定十四卫廪生额奏改湖广清浪五卫附贵州试城中黠民易装若而人匿宣慰土酋所不逞廵按赵方厓公大佑捕之宣慰土酋紏众扬乱为挟持讣自廵抚下莫不谓当抚先生正色曰宁乱而毙我抚何可行也命人谕以法土酋戢众遍归癸邜先生病且亟求致仕廵抚刘公彭年难其请适督府檄藩臬官各一诣幕府议状刘公遂属先生行得便归武陵刘公闻先生疾且愈又数使促之来乃御史魏君初至宿憾先生遂劾先生自离职于法不便适宰丞亦宿嫉先生名防下若曰此讲学蒋某罢归籍仍编氓行之日贵人士号泣持舆先后不能前为诗慰朂之丁未冬奉恩诏得复其官如闲住例先后部使荐先生宜为宫辅为司成防凡几上不报凢乡里后学可接引接引之郡邑有隐痛郡邑吏造请殚告之乡里朋友不能殡殡之有难恤之郡邑民无大小敬依先生若神明若父母虽永顺保靖土酋提兵亦必再拜先生之庐然后行盖先生蚤得圣门天地万物一体之宗其论虽殊其本为要于知止知止为严于慎独慎独为妙于黙识黙识为融于勿忘勿助之间其综之为成此仁于一身故凡学术偏外皆不敢望厥宫墙而干干终日即一息尚存清明独照没其身一言一行靡外天则斯躬行君子哉先生讳信字卿实姓蒋氏既没学者私谥为正学先生先鳯阳人洪武初五世祖讳文举来判常徳因家焉高祖俱不仕父讳经别号恵庵赠兵部车驾司员外郎有厚徳乡人称为长者母万氏赠宜人成化癸邜八月丁亥为先生始生初娶姜氏再娶李氏三娶桞氏子三长如霖李出次即如川如止桞出俱府学生女四长适杨应寛次适李与檀次适陈可禹次适张天秩俱庠生孙男四孟贤县庠生孟祥孟才孟竒曽孙男一辛酉二月九日塟于金霞山之罗帯峯铭曰
　　衡南之山郁崔防兮江汉洪流兮深广无涯钟祥炳灵兮哲人生而邹鲁路迷丰蒿莱兮白日黝垩唐虞世远道何卑嗟哉我心将安归哲人兮哲人手芟榛莽袖拂嚣塞之雾埃大道如流水景风澄朗青天开哲人行藏和且怡哲人观化兮独遗我思我所思兮衡之山逦迤江汉离离金霞之山突起兮相掩映而崥哲人肉骨藏在斯兮千秋万年永无金霞兮自今哲人交为依南京礼部尚书致仕赠太子少保谥文恪月湖先生杨公墓志铭【罗钦顺】
　　国朝士夫留心理学者盖往往有之以余所闻若河津薛文清公崇仁吴聘君安仁胡敬斋所见若兰溪章文懿公晋江蔡虚斋豊城杨文恪公则君子之论皆无间然者也文恪公之学开端用力得之其父复庵先生复庵师胡先生九韶胡之师即聘君也渊源固有所自若夫旁搜博取穷深反约则公所自得为多其平居之应酬立朝之议论篇章之著述政事之敷施大抵自其学术中出可谓名实相副者矣乃今已矣公讳亷字方震号月湖一号畏轩姓杨氏世家豊城邑中曽祖讳徳义祖讳行素父讳崇仕终永州知府复庵其号也以公贵祖父俱赠南京礼部尚书祖妣某氏妣刘氏俱赠夫人公自防頴悟过人成化丁酉以邑庠生中乡试第一丁未防试第三廷试赐同进士出身改翰林庻吉士移疾家居庚戌授南京户科给事中丙辰内艰服阕改刑科戊午以便养请改南京兵科初管后湖黄册即奏行清查法请与户部委官各行囘报以相叅对由是所杳户籍无弗实者兵部议誊洪武永乐年间册公奏言年远册或不完暴之天下奸且日滋非便然远年之册诚户籍根源宜添造册库稀架薄堆以便掲查晒凉从之公志切匡时以经筵讲学为出治之本防每上必恳恳致意尝因地震劾奏用事大臣首荐张元祯吴寛李东阳王鏊刘戬宜备日讲讲读书宜用大学衍义时论韪之吏部尚书王恕被防力言公卿中不可无恕所宜优礼请斥远防邪无为所惑杨茂元盛应期因事获谴亟奏乞叙复他所论荐如周瑛周孟中王鸿儒张吉王云鳯刘元刘大夏谢铎林俊曹璘等皆有时名屡上时政便宜凡十数事又两因边镇有警陈言备御数事朝廷采用几尽又尝论宋儒周程张朱从祀之位宜右汉唐诸儒又因阙里重新请更立木主以革俗陋偶未及用识者惜之庚申陞南京光禄少卿尝入贺千秋节陈言辅道元辰其説尤备间考淛藩乡试得士为多丁邜陞南京太仆少卿俄遭外艰服除陞南京通政司右通政前此军民投状或寝不行公谓政主于通不宜任情行止悉分送所司仍存其底备考壬申冬陞顺天府尹北人犯边命将出师者再所湏车辆约费银数千两公以水旱连年根本宜虑力言于兵部移大兴逓运所余银以给之仍奏免派补又奏免夏税一万七千余石又令农民改拨者量入赀为赈济备民甚頼之虑各属巧取民财每嵗办创作底簿具载其都数撒数使上下通晓无能为凡徴税则例乡饮仪节悉加裁定遇乡防二试所需悉从官给尽革和买借办之扰府收例银前后几二十万公立法简而有制类皆妥便且絶侵欺昌平县以嵗办不前奏准陞州请辖宻云顺义懐柔三县三县复奏不堪事下公议乃均车辆十之六于三县使州无偏重厘各官马夫银于均徭使不得多取定陵户贫富拨补之法使不得影射皆着为令公名素高人或疑其用及是见其施设优裕计皆经久相与信服翕然乙亥春陞南京礼部右侍郎防论交修论庙祀论廵逰语皆切至驾临旧都即奏言臣僚冠服当如朝仪又请太庙皆得俞防今上登极用廷荐陞尚书首进大学衍义节畧有防褒答又申论大礼以坚上意诸卿佐皆附名焉前后凡八防乞休癸未春求去益力上察其情词恳切特允所请赐勅给驿月廪舆夫皆从优典公归则取勅中语扁其堂曰頥保杜门却扫缙绅益归重焉乙酉三月十三日以疾卒于正寝其生景防壬申八月十一日享年七十有四廵抚都御史陈公洪谟以闻上嗟悼赠太子少保赐谥文恪遣官谕祭者再并治茔域以丙戌十二月二十二日塟邑东铜湖之原东向公配赠夫人陈氏前卒至是迁祔子男三长畋邑庠生次攽峡州判官俱贰室程出次防邑庠生女一适国子生丁森俱贰室黄出孙男一女四公事亲笃于养志间尝移禄以具甘防其自奉盖甚薄也敬事伯父友爱诸弟侄始终无间清约严重望之凛然就之则言温气和有足感发人者爱人好士一出于诚意士有同郡者数軰病于逆旅日徃存问或不禄殡殓皆亲涖之自初下第归及仕且显从逰者日益众每欣然为之讲説旁引曲证务令得圣贤指归乃已平生所着有文集六十卷劄记三巻奏议四巻家规一巻皆其精华所述有新増伊洛渊源録先天后天图学考证太极图纂要分类程氏遗书二程年表西铭旁通皇极经世启钥象山语类洪范纂要礼乐书皇朝名臣言行録皇朝理学名臣言行録选注风雅源流唐诗咏史絶句白沙定山诗星畧筭学发明缀筭举例医学举要名医録凡二十余种初公疾且甚遗言诸子铭我必罗整庵及卜塟得日甚廹至是其季防始克以公命来告钦顺于公有世契交久逾厚其敢以浅陋弗称辞行状乃公门人孙荆州存所述既详且信是诚得所据矣惜不能尽书也铭曰
　　学以为已惟明与诚惟圣有谟诒我法程明必无疑诚必无伪仰止圣贤庻几可止卓哉文恪博极羣书既探其蕴爰握其枢笃信力行隐显一视有煜其光文章政事事君惟敬非道弗陈临民惟简大小归仁典礼留都公则既老畴不知公用公不早平生著述其书满家卫道之严毫敢差生为醇儒没承显谥室有铭徴于百世
　　故致仕南京礼部尚书赠太子少保谥文懿枫山先生章公墓志铭【罗钦顺】
　　公姓章氏讳懋字徳懋世居兰溪纯孝乡之渡渎至公始显成化初翰林有四諌之称公其一也其三人为吉豊罗公伦莆田黄公仲昭江浦庄公防罗公首上扶持纲常一防公继草培养圣徳防偕黄公庄公上之所言皆切于治化本原虽相继外补而直声大着士气勃兴至于今未衰也四諌齐名而公景夀盖享年八十有六官累进至南京礼部尚书而卒其卒也制赠太子少保谥文懿赐祭与塟防典之厚近时所稀有也呜呼是岂可以幸而致哉公生正统丙辰天资頴异读书数过即成诵长益嗜学淹贯羣籍尤深于易天顺壬午乡举易魁成化丙戌试礼闱为刘文安公所赏识擢冠多士廷对赐进士出身改翰林庻吉士文学益进丁亥冬授编修内阁循例课上元灯火诗进呈公谓灯火非昭徳之器诗赋非论思之业遂因事纳忠防入忤防调临武知县言官论救改南京大理评事日取刑书及故牍玩之具得其要领每有论驳人服其平满三年得告归省陞福建按察佥事毅然以振扬风纪为已任尝议处畨舶均海田弛鑛禁假清军以擒防宁剧冦急赈济以离沙尤贼党皆有实恵及民然事多掣肘不得尽行其志殊不乐也满考入觐遂恳致其事而归归则日以娱亲为事稍暇輙读书枫山庵中从其游者日益多随材引诱谆谆不倦学者因称为枫山先生士夫道过兰溪得一见公无不欣慰家居二十余年所造益深守益固侍从台諌交章论荐前后不啻十数孝庙因熟公名辛酉夏特起公为南京国子祭酒防遭父防辞不拜诏复置司业摄学事以需终制又辞不允乃赴任名高望重尊尚徳化寛大中自有规矩诸生质疑请益无不向答或泛而不切务令收敛近里士皆惬服凡学政所宜兴革者次第以闻率从其请正徳纪元陈言五事曰勤圣学隆继述谨大婚重诏令敬天戒皆切时务防逆瑾擅权纪纲日紊公深以为忧前此尝三防乞休皆被温防勉留及满三年以年逾七十连章请老甚力上乃从之瑾势益张缙绅多被其摧折于是始羡公之明决也庚午冬复起为南京太常卿辞辛未春陞南京礼部右侍郎又辞诏听以侍郎致仕公乃受命今上即位言者请待公以异数特陞尚书致仕恳辞不允有学行老成名实相称之褒继遣行人王懋赍勅存问而公已不待也疾且亟卧与林守有年论天下事甚悉又与族子贽论保国家长久之道于士防独有取焉始终不乱卒之日则辛已嵗除也公器度宏伟于人无所不容和厚之气溢于顔靣坦懐待物好善有成居常无甚异同及临事决议援据精审确乎不易清心寡欲不事标榜有欲为之表宅里筑书院者皆力辞服食器用取给而已于书无所不读有所不合必折于程朱其精切之论门人董知县遵记之特详皆可为法于天下事无不理防尧舜君民之念每惓惓焉郡守尝以严冬集夫筑堤捍江亟为书以天时水势人情利害白之守为立罢其役民间利病茍接于闻见必以达之上官其诚心爱人如此为文章平正典实理胜而味永遗文仅九巻门弟子于公卒后相与搜辑以传者也曽祖讳叔良国初以人才徴辞不就祖讳邦和考讳申甫志识高迈能豫知子若孙之当显者以公贵封文林郎南京大理评事加赠朝议大夫南京国子祭酒妣吴氏追赠恭人配恭人郭氏善内助先公十六年卒所生三男振扩防一女适赵儆及孙男防亦皆先卒曽孙男衢继孙男试俱早夭有庻子接方四嵗从子司空拯以壬午三月癸酉塟公长山之冈先茔之次墓石未刻盖有待焉迄今二十年接既长而能立且防国子生矣不朽之图朝夕在念司空以余尝佐公于国学有交孚之雅乃具书及行述授之俾来请铭大司寇唐君龙久从公防复以书申致其恳虽衰钝不文然于义有不容辞者谨按行述取其始终大节序而铭之庻以慰公于地下云铭曰
　　儒有君子亦有小人奚名为小止见其身物我天人浑然同体所见者存如公有几粤从辨志惟道是谋夙夜孳孳遑事逸游愽学精思贯通以类羲画周经心领神防以言以动时止时行恶衣菲食道则光明忠爱之诚形于初仕甫上鸾坡俄栖棘寺强年秉宪皓首司成民怀士服有本之徴林卧日长不忘兼善其进之难亦惟有见风声所暨慕仰攸同亷顽立懦君子之功言必有稽力扶正学寤寐程朱同归于约鼃声紫色惑世诬民公心如噎长嘅且颦圣主龙飞大明淑慝八座之荣以彰有徳玺书存问公以告殂载厪防典防及遗孤镌石埋铭用垂永世孰不为儒惟公是视
　　尤西川墓铭【张元忭】
　　呜呼此河南西川尤先生之墓先生尝仕于朝为户部主事矣而其乡之人被服于先生之教最久故共称为西川先生而不以其官于其殁也亦以此题其墓此乡人意也予不识先生而识其门人孟进士叔龙闻先生之教最详先生殁而属予铭其墓此孟君意也呜呼予铭先生有不胜其悲者自予居京师得与四方之贤士为友于山东得孟子成而又得间其师所谓宏山张先生焉于河南得孟叔龙而又得闻先生是予幸而得两友又得两师也前年宏山殁予为表其墓乃今先生又殁而两孟君一以憎去一以忧归予悼夫老成之日以凋落也良朋之日散而之四方也呜呼予铭先生能无悲哉先生讳时熈字季美其先本吴人高祖某始从军河南卫父锦赠户部主事母姜氏封太安人其生母盖王氏云先生生而警敏不羣稍长为诸生輙有声弱冠举于乡是为嘉靖壬午时王文成公传习録始出士大夫泥于旧闻竞骇而排之先生计偕入京师一见輙有省昼夜读之不休则叹曰道不在是耶向吾役志于词章抑末矣已而以疾稍从事养生家则又叹曰文成公致良知之防所谓养生主者非欤何以他为自是深信而潜体之毅然以圣学为已任壬辰授元氏学谕甲午丁外艰服除再谕章邱其教两邑士一以文成宗防委曲开导之两邑士始知有圣人之学庚子迁国子学正时祭酒为华亭少师徐公最重先生每令他舘师弟子咸取法焉辛丑年四十因念古人道明徳立语忽泪下居常以不及师事文成为恨且曰学无师终不能有成于是以弟子礼见文成之门人晴川刘先生师事之甚谨刘先生以言事下诏狱则书所疑契时时从犴狴中质辨不少辍甲辰迁户部主事榷浒墅税先是司者务以苛敛溢嵗额为能甚且牟其羡以自肥先生至则一意便民仅仅足常税而止纎毫不以自汚所居潇然无异于学宫也长洲令某负气与部使者抗先生亷其人寔贤者初不与较他日代者至问吴中令孰贤先生首称长洲代者曰此非抗君者耶先生曰吾侪论人惟其贤岂当以细故雌黄其间耶丁未年四十有六以母老乞终养归归三十余年日以修徳明道为事足未尝一渉公庭所居环堵讽咏自若郡守或以官地遗之谢不受不妄与人交然于后进有向学而来者輙喜动眉宇与之言终日不倦其所问答随人深浅而要归于提撕其本心令闻者各有所省其大防宁祖文成而得于体騐者为多盖自一见传习録寖读寖入寖入寖透斋中设文成位晨起必焚香拜来学者必令展谒其尊信若此迨其晩年病世之学者崇虚见而忽躬行甚且误认不良之知而越绳墨以自恣先生叹曰孔门教人必以孝弟为先忠信为本其虑深矣故其论议必依乎中庸切于日用而不为虚隐怪之谈其善学文成而救其末流之又若此陜洛间士闻其风担簦笈而至者百数十人士大夫道洛者咸以一觐顔色为快呜呼河南自两程子殁寥寥数百年其间策名砥行之士岂少乎而知学者鲜矣予曩闻沔水有曹先生间尝阅其书论其世盖笃行君子也视先生见大而识融有径庭焉叔龙谓先生二程之后一人岂溢美乎哉先生卒以万厯庚辰九月二十七日享年七十有八卒之日门人十数軰在侧相向哭皆失声为之经纪其后事塟以是年仲冬十有八日墓在洛西涧之阳配觧氏与子郡庠生洙皆先先生卒孙三居厚居黙居朴厚与黙皆郡庠生能世其学先生所着有拟学小记圣谕衍诸门人方谋梓而行之予又闻先生临殁时手自为志仅纪里氏嵗月不欲为身后名然则叔龙又何以铭为请哉虽然凡古之圣贤皆非有意于名然而门弟子不可使其师冺没而不传则叔龙之请为宜予于是摭次其状而为之铭铭曰
　　瞻彼伊洛其源防防真儒迭异如流有源孰开其源卓彼二程孰沛其流庶几先生先生之传文成是啓仰读俯思无言不唯匪唯以言允蹈以身出以范士处以淑人道尊而夀有孙绳绳吁嗟先生生顺殁宁西川之濵西涧之阳以栖以藏源远流长
　　茌平山张先生墓表【张元忭】
　　有明正嘉之际王文成公倡道于姚江维时及门之士自大江以南无虑千百人而淮以北顾寥寥焉诚阻于地也既一再传诸高第门人各以其学流布于四方然后一二杰者始兴起于齐鲁燕赵之间而其毅然自树超然独得顾有出于及门诸贤之上何哉今夫世胄之家其子弟有父兄之教或不能率有父兄之书或不能读其得之者易故其守之也不坚如是而有成者十亡一二焉瓮牖绳枢之子崛起于布素非有所承借也得一师则敬信而从之得一书不成诵不置得之弥坚守之弥固盖鲜有不成者嗟乎学者徒傍门墙务口耳其信不若自脩自悟者之为坚哉予顷居京师得一友曰孟子成氏子成山东茌平人也其守介其学特立而深诣予每叩其所由则称曰吾师云吾师云已而叩其师则曰吾邑山张先生也已又叩先生之所由则曰先生故尝私淑于文成之门人江右中溪顔公波石徐公而得之者也一日出山教言数十条示予予受而读之既终业叹曰有是哉文成之的传其将在兹欤江以南诸君子著书以明良知之説者多矣大都高者或过于远而无当其次或凑泊牵附而未融予甚愚下诚不能无逆于心今观先生书简直融贯无一言不本于心得无一言不契于宗防其最着明者有曰耳本天聪目本天明顺帝之则何虑何营有曰良即是知知即是良良外无知知外无良有曰人心不死无不动时动而无动是名主静有曰真知是忿忿自惩真知是欲欲自窒惩忿如沸釡抽薪窒欲如红炉防雪摧山填壑愈难愈远凡此类直掲本体非高远非凑泊即令文成复起且首肯之矣斯道将不在先生欤先生名后觉字志仁自蚤嵗为诸生获闻良知之诚于两公輙自信此心与仲尼无二久之益深思力践洞朗无碍已又以取友未广为媿耻于是南结防于香山西结防于丁块北结防于大云东结防于王遇齐鲁间学者举知有山先生海内大贤道茌平者必造先生之庐近溪罗公守东郡頴泉邹公视学东藩为先生两建书院曰愿学曰见大先生又北走燕南走金陵入水西日与四方诸同志证其所学归而与其门人孟子成及赵暹赵维新軰日夕相琢磨盖不知其身之不遇与老之将至也先生状貌魁梧美须髯轩眉广颡见者倾敛其事亲孝遇宗党有恩与人交恂恂恭譲里中称长者其仕终华隂谕当在华隂时防大震殒者亡筭先生独无恙奉檄视邑篆未匝月起仆弭乱境赖以安家居逾二十年以万厯戊寅七月二十日卒享年七十有六其明年某月日塟于城北十里原之先茔其世次具其父东社公志中其子一本介于子成请予表其墓呜呼先生仕不显于时其学之可用仅一试于华隂而平生又不喜著书向非门人録其教言以传则遂没没而已乎虽然以先生卓尔之见上接乎文成则其人虽死其神固不死也又岂以书之传不传为显晦哉世有知先生者当不以予言为过
　　周孺亨墓志铭【归有光】
　　昔孔子修明六经及与门人问答论语之説无非教人全其性命之理以治其君臣父子兄弟夫妇朋友之际是其所以为道也孔子既没天下为道术者襍出学者驰骛以趋世主之所好孟子修其説以明于世顾其流益浸淫而不可止自人生服食器用以至于经纶天下之业无一出于道盖歴千有余年世与道离而为二宋之君子始以明道为已任以至于今其后出者相望然非有名位不足以为倡既有名位倡非独其志义笃信之士从而和之虽所谓荣禄之士慕高名者亦纷纷焉求入而附之矣至要之于其久倡者既没和者随息所谓慕高名者澌然尽矣唯独其志义笃信之士久而不变也若余友孺亨岂非其人哉庄渠魏先生于正徳嘉靖之间以明道为已任是时海内慕从不少后二十余年能自名其师者几于无人孺亨笃信之如一日不幸不用于世世亦不知其人其所以饬躬励行修其孝友忠信于家至于没身而已者此所以为先生之徒者也孺亨姓周氏讳士淹字孺亨世为太仓人父讳广南京刑部右侍郎其上祖考皆隐不仕以刑部追封如其官孺亨嘉靖十六年举于乡试礼部輙不第初刑部公为御史上书武宗忤佞幸再贬竹寨驿丞孺亨年十三随居沅湘间已奋志于学三年还适先生退居星溪之上遂从之游日端拱不妄发一语或谓刑部公宜饬其子勿为道学公曰天下大重任令儿自负荷君何以云云先生之学始得之余干胡敬斋大要以主静为功葆合冲和蓄极而发尝谓上天之载无声无臭惟潜龙为近之而与同时讲道者论终不相合是时天下尤尊阳明虽荆溪唐应徳始事先生后复向王氏学惟孺亨称其师道终不变余少为先生家婿获闻绪言顾迷谬无所得而先生晩年属望之意特惓惓焉先生之没余独于孺亨心师之尝质以所见其不合者十二三后讐定先生遗书孺亨之指发为多嘉靖四十一年与孺亨复同计偕北上行过徐沛至胡陵孺亨病还余怆然有顾形无俦之叹孺亨竟不及家而卒是嵗二月三日也年五十有九其弟士洵以其明年九月九日塟尉迟村刑部公之墓夫人毛氏先卒孺亨请余为铭未及塟及是以毛夫人祔夫人无子以弟士洵之子邦模为嗣铭曰道之穷也世莫以庸匪穷于其躬其又奚恫
　　薛西原墓志铭【唐顺之】
　　西原先生姓薛氏名蕙字君宷先生悯学者漓于多岐作约言学者执言诠以求见圣人之心而不能自见其心也作五经杂説方士穿凿乎性命之外而不知养性之为养生也世儒泥象于有无之内而不知无为之为有为也作老子觧先生之学无所不窥不名一家中嵗始好养生家言自是絶去文字收敛耳目澄虑黙照如是者若干年而卒未之有得也久之乃悟曰此生死障耳不足学然因是读老子及瞿昙氏书得其虚静慧寂之説不逆于心已而证之六经及濓洛诸説至于中庸喜怒哀乐未发之谓中曰是矣是矣故其学一以复性为鹄以慎独为括以喜怒哀乐未发为奥以能未发而至之为窍自是收敛耳目澄虑黙照如是者又若干年而后信乎其心其自信之确也而后着之于书呜呼心学之亡久矣有一人焉倡为本心之説众且哗然老佛而诋之矣学者避老佛之形而畏其景虽精微之论出于古圣贤者且然而不敢信矣先生直援世儒之所最诋者以自信而不惑其特立者欤先生少尝刻镂于诗世絶喜其工今所传西原集者其少作也既有志于道则弃不复为虽为之亦絶不较工与否然西原集世争慕效之而约言老子觧好者希矣先生以正徳甲戌举进士授刑部主事病免起为刑部主事以才调吏部主事嘉靖中先生在吏部歴考功司郎中而罢后十八年辛丑正月九日以病卒于家年五十有三其罢也坐论大礼先生自为刑部时值武庙南狩抗防諌祸叵测先生晏然后大礼之议起廼撰为人后觧为人后辨奏入下狱已而复其官然已为权贵人所不释矣已而竟主给事中某搆先生罪先生上书讼坐是罢后所搆事觧吏部数移文促先生赴任时权贵人且张甚曰是可褰裳而蹈渊也哉竟屡荐不复起先生貌臞气清行己素峻洁其才虽高然坦易洞朗破去厓岸豪杰皆慕与之交其庸众亦无所疾者独以一二权贵人故至一斥遂不用先生方且艺圃灌花澹如也居乡絶不肯为人干请至戚里有疾亲为之检方制药尝脱绵袄施冻者或曰焉得人人而济之曰吾不媿此心耳始号西原居士后扁其斋曰大宁斋更号大宁居士而世犹称西原先生云薛氏故偃师国初以戍武平遂为亳人祖琇父封吏部主事曰镒自封主事君而上皆不显然世推长者妣杨安人生三子先生其仲也与其季萱皆无子而伯兄兰有一子曰存先生与兰友爱甚其没也兰为之经纪其防将塟先生于亳城南先茔之次而缄其遗书请铭于余无何兰使人来速铭且告塟期曰卒之嵗某月某日近矣曩先生尝寓书于余叩以致虚极守静笃与未发之中其防同异余未及复请于先生也窃妄意之寂而未尝无感而未尝有吾儒之所指为中也乎内有键而不出外有扞而不入老氏之所指为虚静也乎以是复于先生先生其许我哉虽然先生之注老子则可谓得其髄者矣乃窃取先生之意而为之铭曰在昔老聃握元化枢人皆竞巧已独若愚吾师叹焉其犹龙乎棼棼末学枝叶日繁岂不莞然而拨其根维聃之生寔是谯亳寂寥至今西原有作闭户独窥微言五千参诸孔庭获我同然孔曰未发聃曰静虚立教有二其究岂殊譬如入海所贵得珠其所从入孰一其途自是反躬精思力践黙然一悟与天有衍亳之南墟有欝其坟呜呼西原其尚何存
　　林东城墓志铭【唐顺之】
　　呜呼吾友东城林君古所谓敦行君子也纷华盛丽耳目之好一不腻乎其外獧巧慧辨机智之习一不钩乎其心洁以律乎其身一束脩之问畏之若苞苴然谦以裕乎其人一舆台之贱接之若賔友然行必惬乎人之所安故不为嵬崖崭嶻之行言必衡乎力之所抵故不为杳浮濶之言嘉靖辛丑十一月二十日以吏部文选司郎中卒于京师年四十有四出其槖得银四两不能棺其寮友为之棺以归归不能塟郡守朱君州守黎君赙之钱以塟而黎君又使君之友陆位等状君之行来请铭朱君黎君君在文选时所选亷平吏治其乡者也君讳春字子仁始号方城以其先福建福清县方城里人后改东城祖讳某父讳宏母某氏自君防世而上有讳閠者始自福清以从戎防州守御所故君为防州人林氏自徙防州未有以儒显者为儒自君始后君贵始赠父宏为吏部文选司主事而封母某氏为太安人君始以窘故几废书者屡矣君读书居常以行筩注膏系衣帯间惟所适则出膏于筩燃火读书君父为漕卒君又独与母妻织屦织屦读书率以夜不睡尝日不能炊贳米于邻不得君行歌自若家人颇非怪之君自若君是时坚苦已如是已而受学于知州王君某与其乡先生王君汝止两王君故王阳明先生弟子君因此始闻致良知之説则心喜之至夜中睡醒无人处輙啧啧自喜不休遂欲以躬践之则日以朱墨半防记其意向臧否醇杂以自考镜久之乃悟曰此治病于标者也于是骎骎有意乎反本矣戊子举乡试壬辰举防试第一登进士第选户部广西司主事调礼部主客司主事又自礼部调吏部文选司主事吏部故矜厓岸鎻门谢賔客虽亲故人往拜示自尊重而吏部以提热柄故虽诸寮中率以嫌隙相猜诋君色温气柔不以行能先人其在诸寮中悛悛下之唯谨其在同志中虽其名位絶不相埒者悛悛下之唯谨门无留賔日旰出部则徧走刺答诸賔客或罗致诸賔客讲学意蒸蒸如也诸賔客人人自以林君亲已其尤厚者则相与挟衾被栉具往宿观寺中讲学竟夕以为常后为郎中官重益多事矣然犹如此以此诸寮中虽其志行与君絶不入者亦谓君长者不复猜也而善类因君以聨者为多君自束发至盖棺未尝一日不讲学然君本以长厚清苦绳墨自立其于学也亦因其质之所近君为主事是时缙绅之士以讲学防京师者数十人其聪明觧悟能发挥师説者则多推山隂王君汝中其志行愊实则多推君与吉水罗君达夫罗君于朋友中最沉宻矣然君犹靣疵罗君以其露才也君之自钦可知矣王君汝中洒落而君小心周愼画尺寸不敢失两人操行不同然君独心敬王君为主事久之转騐封员外郎已而调文选司员外郎居一年母安人病痈卧君谢病归养君居乡则益悛悛谨甚如故儒生时家居无一钱亦不以取于人家有一钱亦必以施于人侍母安人病病少间则出寓故所读书处万夀宫者与其故时友人及乡之后生讲学以其间走安丰就其故师王君叩所疑义每往必喜幸以为闻所未闻君于师推王君汝止于友推王君汝中君居官有未识王汝止者君与之言必曰吾师心斋説如是君居乡有未识王汝中者君与之言必曰吾友龙溪説如是居久之赴官补稽勲郎中调文选郎中君自为吏部主事防州守某黩而虐君请于尚书黜之防君乡也尚书趦趄曰某未有劾者奈何君曰不实则罢主事遂以其人调边地顷之南御史劾章至则其人也竟黜之后君赴官泊淮淮守某以次谒诸过客舟始及君供张又薄若不知君为吏部者后淮守入觐考下当远调君为稽勲郎具白尚书以过淮事荐其亷静恳乞留之更得调永平内郡二者其一远嫌者不敢为其一怙势者不能为而君为吏部若此然君长者常防人短其请黜防州守事则尤为君所难君既长选事益思荐进贤人慎择监司守令洗刷奉其职然事有曳掣或不能尽如所欲为则君自谓曰选曹之职欲上通于君与相冡宰之心下通于选人与天下人之心相冡宰之心未必选人与天下人之心选人与天下人之心未必相冡宰之心选曹居其间欲两合焉难矣虽然求无负乎吾心足矣君始调文选防御史论君受牌坊银事虽众以为妄然君独自念束发兢兢砥行遭防染居常引咎不惬欲觧官又业巳为之既任事又曳掣缩缩不自得曹又多事君日夜其间固甚瘁居无何病一夕卒卒之日犹在曹不自知病病且革乃舁归舍先是君尝防朋友讲曽子启手足意恳恻闻者皆怵惕未数日君遂卒君问学几二十年其胶觧冻释未知其何如也然自同志中语质行者必归君君娶李氏封安人子四人晓晖曜昕晓朴而材能似君者也为庠生妻某氏晖聘某氏女一嫁王用賔塟以卒之明年某月某日墓在某所君不喜为华词其举第一应试文字及后所为诗古文务理道质而不艶如其人始君防不知书父故苦贫也不能资君以书以余子给事千户王某所某竒君令与其子王烈同学书君自是始学书后父数见君谆谆且喜且之曰儿读书固善然书可饱乎因取其书欲烧之君婉词跪谢乃觧后君贵常思王氏厚报之自王烈以下礼节称谓嵗时起居一不改于故余子时铭曰
　　君尝有言天然之门盎然出之不作好丑不为我偶不为人觭天心之窟如彼日月光照四垂楼台殿阙粪壌鼠穴亦所不遗藏疾于薮有茹其垢蓄徳之资有如寳然玉金在前其耀不施君子若愚暖暖姝姝不其浅而我韵君语勒石于墓式昭世规
　　董先生墓铭【许相卿】
　　董先生卒塟有日矣其子以先生同社僧法聚状来曰请志而铭诸则谢曰予罔所知其奚能铭然状先生者其有以知先生已夫予其终读读之曰先生讳澐字复宗别号萝石其先汴人始祖武功大夫健扈宋南来家于澉浦后仲真者迁海宁之钱山至乐静翁鉴配虞氏先生考妣也先生世澉戎籍兄源长当往役先生锐身代之遂复家澉平居乐义与善根器天植兄累于贫则割私产譲之其所知邬鲁以田来质逮鲁疾革出劵燬焉卒复经纪其塟闻高世贤达所在不计远近寒暑投贽纳交见后軰工一辞厉一行亟称屡叹不但已也人以是多之然先生生不觧俗间作生事时时独好歌吟所遇节序景物离合欣戚愤愕庆悼懐古慨今一寓之诗家徒壁立不以经意一时名能诗者吴下沈周闗西孙一元闽中郑善夫皆邮寄唱遇佳风日放浪湖山流连亲知啸咏忘返好事家往往除舘以待先生纪之为五舘记云晩造阳明夫子闻良知之説幡然改曰不尔得称人乎悚然就弟子列时年六十七矣故所与游者声咻色招之先生但曰吾从吾所好已尔更号从吾道人先生末复究心内典忽若有悟喟然叹曰乃今客得归矣于是援匡庐故事与聚紏诸缁俗同志结莲社于海门精庐遂又号白塔山人嘉靖甲午某月日卒塟以是年某月日配康氏继庄氏子男糓乡举士女二孙男鹿鸣鹤鸣于戱先生我文人行也忘年友予余三十年矣吾见先生始专于诗遗其家甚难之晩志于道遗其诗甚愧之终入于佛嗒焉自遗也予愈益怪之莫能窥已观乎聚之言曰先生在先刼中殆业豢龙气相感召近可远大可小有可无虚实相因动静相体若有类焉盖先生学三变归于空而自所谓吾者且见为妄矣尚安事铭予将安所铭无宁试妄求之亦憗妄应之耶铭曰一颗蓬翳蝶化蝉蜕吁嗟董翁墓于是


　　明文海巻四百四十二
　　钦定四库全书
　　明文海巻四百四十三　　　余姚黄宗羲编墓文十五
　　儒林
  </div>
  <div class="pagination">
   <a href="明文海_page122.html">
    上一页
   </a>
   <span>
    ...
   </span>
   <a href="明文海_page118.html">
    118
   </a>
   <a href="明文海_page119.html">
    119
   </a>
   <a href="明文海_page120.html">
    120
   </a>
   <a href="明文海_page121.html">
    121
   </a>
   <a href="明文海_page122.html">
    122
   </a>
   <span class="current-page">
    123
   </span>
   <a href="明文海_page124.html">
    124
   </a>
   <a href="明文海_page125.html">
    125
   </a>
   <a href="明文海_page126.html">
    126
   </a>
   <a href="明文海_page127.html">
    127
   </a>
   <a href="明文海_page128.html">
    128
   </a>
   <span>
    ...
   </span>
   <a href="明文海_page124.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
