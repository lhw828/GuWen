<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 110 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 110 页/共 134 页
  </h1>
  <div class="content">
   巩丰字仲至其家郓之濵城渡江即所寓土断为武义人曽祖焘祖庭芝皆左承议郎庭芝世号山堂先生者也父灋乡贡进士前此科目相传七世矣丰学敏而早成自童丱时前軰源绪古今音节事之因革总统如注水千丈之壑迎前随后宿艾骇服以为积数十年灯火勤力聚数十家师友讲明犹不能到也时新廸义理之学草茅士震于见闻多矜露忲狃至他文史言论儒之艺业又昧陋颠倒莫知幅程独丰抑纵开阖条防品彚应变不廹富若素有着之于文无险恠华巧而以理屈人片辞半牍皆清朗得言外趣尤工为诗多至三千余首淳熈辛丑以太学上舍对防高第教授汉阳军代还旧比皆自学入馆有不善之者才授江东提刑司干办公事遭母防免又授浙东防改法本路人不许为监司属官迁干办福建帅司公事以格知临安县政尚寛简吏民信化刑罚衰息会其友为学官丰劝防滞淹士坐此食宫观禄乆之始提辖左藏库复以宫观罢已而又授宫观而丰死矣嘉定丁丑正月晦日也年七十丰既挟竒才人谓宜居馆阁中秘不应徘徊下列日望其升益颠仆不起故闻其死多伤之而龙泉叶适痛之尤深丰性质易无岸谷然有以自负命云侣月跨越汗漫浩乎不可凂暇日辄载一壶独行田野不问岐路抵暮而返去家二里有龙门峡登眺徜徉慨然曰此可以止矣仕虽不显无几防见于顔面云子二人积耕皆为儒
　　胡长孺传【宋濂】
　　胡长孺字汲仲婺州永康人当唐之季其先自天台来徙宋南渡后以进士科发身者十人持节分符先后相望曽祖栗廸功郎钦州司法叅军脱略豪隽轻赀急施人称为郑荘祖岩起嘉定甲戌进士朝奉郎知福州闽县事卓行危论竒文瑰句端平嘉定士大夫皆以为不可及在江西幕府平贑州之难于指顾之顷全活数十万人父居仁淳祐丁未进士朝散郎知台州军州事文辞政事亦絶出于四方至长孺其学益大振九经诸史下逮百氏名墨纵横旁行敷落律令章程无不包罗而揆序之咸淳十年以任子入官监重庆府隔槽酒务兼总领湖广军马钱粮所佥防与高彭李湜梅应春等号南中八士声闻赫然防宋亡退隐山林中至元中诏下求贤有司强起之至京师集贤院荐为翰林修撰言忤执政改教授扬州秩满迁建昌适録事阙官檄长孺摄之时程楚公家气焰熏灼即违法人不敢何问其树外门侵官道长孺亟命撤之转台州路宁海县主簿嵗丁未浙江大侵戊申复无麦民相枕死宣慰同知托欢彻尔议行赈荒之令敛富人钱一百五十万给之至县以余钱二十五万属长孺藏去乃行旁州长孺察其有干没意悉散于民阅月再至索其钱长孺抱成案进曰钱在是矣托欢彻尔怒曰汝胆如山耶何所受命而敢无忌若此长孺曰民一日不食当有死者诚不及以闻然官书具在可徴也托欢彻尔虽怒不敢问县有铜岩恶少年徂伺其间恒出钞道为过路客患官不能禁长孺为衣商人服令苍头负货以从阴戒驺卒十人蹑其后长孺至岩中人突出要之长孺方逊辞谢驺卒俄集皆成擒俾尽逮其党寘于法夜行无虞民荷溺器粪田偶触军卒衣卒杖伤民且碎器而去竟不知主名民来诉长孺阳怒其诬械于市俾左右濳侦之向杖者过焉防手称快执诣所杖而偿其器羣妪聚浮屠庵诵佛书为禳祈一妪失其衣适长孺出乡妪讼之长孺以牟麦寘群妪合掌中命绕佛诵书如初长孺闭目叩齿作集神状且曰吾使神监之矣盗衣者行数周麦当芽一妪屡开掌视长孺指防之还所窃衣长孺白事帅府归吏言有奸事屡问勿伏者长孺曰此易易尔夜伏吏案下黎明出奸者讯之辞愈坚长孺佯为令长曰颇闻国家有诏盍迎之叱卒缚奸者东西楹空县而出庭无一人奸者相谓曰事至此死亦勿承行将自解矣语毕吏唯而出奸者惊咸叩头服罪永嘉民有弟质珠歩揺于兄者赎焉兄妻爱之绐以亡于盗屡讼不获且徃告长孺长孺曰尔非吾民也去未几治盗长孺嗾盗诬兄受歩摇为贜逮兄赴官力辨数弗置长孺曰尔家信有是何谓诬耶兄仓皇曰有固有之乃弟所质者趣持至騐之呼其弟示曰得非尔家物乎弟曰然遂归焉转两浙都转运塩使司长山塲塩司丞阶将仕郎未上以病辞不复仕长孺为人光明宏伟务为明夲心之学慨然以孟子自许惟恐斯道之失其传诱引不倦一时学之有如饥渇之于食饮方岳大臣与郡二千石聘致庠序敷绎经义环聼者数百人长孺为言人虽最灵与物同产初无二夲皆跃然兴起至有太息者为辞章有精魄金防玉撞一发其和平之音海内来求者如购拱璧碑板焜煌照耀四裔乡闱取士屡司文衡贵实贱华文风为之一变晚寓武林病喘上气者颇乆一旦具酒食与比邻别云将返故乡门人有识其微意者问曰先生精神不衰何为遽欲观化乎长孺曰精神与生死初无相涉也就寝至夜半喘忽止其子驹排户视之则正衣坐逝矣年七十五所著书多亡逸唯石塘文藁五十巻行于世其从兄之纲之纯皆以经术文学名之纲字仍仲尝作荐书其于声音字画之説自言独造其妙惜其书不传之纯字穆仲咸淳甲戌进士践履如古独行者文尤明洁可诵人号之为三胡云
　　吾丘子行传【王祎】
　　吾丘子行者名衍太末人也其先为宋太学生留弗归因家钱唐至子行比三世子行嗜古学通经史百家言工于篆籕其精妙不在秦唐二李下而于音律尤精然性放旷不事检束眇左目左足跛而风度特醖借一言一笑皆可喜对客辄吹洞箫或弄铁如意或援笔制字旁若无人毎以郭忠恕自比自号贞白处士僦居陋巻中教生徒常数十人未成童者坐之楼下賔客谈笑喧动邻舍而楼上下之徒常肃然逹官贵人闻子行名欵门候谒非其意斥弗与见或从楼上遥与语弗为礼或与为礼矣送之勿下楼也东平徐公子方海内大老也持部使者节浙西所蓄古器物欵识多莫能辨咸以为非子行无能知者徐公即命驾访子行子行为一一鍳定之徐公未尝不叹服其敏于是人皆谓徐公能下士而子行非果于傲世者矣子行为诗不纯守法律而善著书所着有尚书要略聼集九谱十二月乐歌谱重正卦气楚史梼杌晋文春秋道书援神契説文续觧周秦刻石音释学古编其修词立论皆识见超诣人所弗及故用是自负藐视一世其所称许者惟钱唐仇仁近永康胡汲仲穆仲三人于他诗人文士悉少许可动加讥刺不顾人喜怒不知者不堪其谑侮知者以其类乎滑稽不防也初子行年四十未娶买卖酒家孤女为妾不乆即死死且乆人或诬告子行妾尝为已妻有司逮妾母而妾母已再适人居他州及来死子行所又逮妾母后夫后夫来复舍子行而坐伪钞事觉竟连子行知情子行惧走访仁近值仁近早出则留诗以去遂莫知所之后三月吴人卫天隠以六壬占之得亥子丑其辞曰嵗子月已旬寅斯首亥实水乡已墓在丑惟子与丑无禄殒虚墓非其藏死沉江湖是生戊辰土为宰制土弗胜水家絶身弃此其骨汚渊泥九十日矣筮与所留诗语合乃知子行已投水死其弟子为招魂以葬而汲仲为之铭
　　鲍信卿传【王祎】
　　鲍信卿者讳完泽其先汴人也六世祖瑞宋靖康间从南渡家于杭故信卿今为杭人信卿资识粹敏慎重寡言善记忆渉猎经史过目辄不忘且好论议能言人所不能言方年少时一时老成人皆自以为不及也前元元贞初以防古言语文字天下或不能尽习诏所在州郡并建学立师贵防子弟及民间俊秀皆令业信卿受业其师萧氏悉究其精奥乃攟摭史传中故事及时务切要者二百五十余条译以为书曰朶目反覆应对曲折论难最为详宻又记其师所授之言为书曰贯通集又采精粹防妙之言门分类别为书曰聨珠集又取防古及辉和尔问答比譬之言为书曰选玉集凡其音韵之所自出字画之所由通豪厘之间具有分别南北人为防古学未有出信卿右者方是时为其学者悉倚为入仕之阶而信卿淡然独无求进意隐居教授户外之屦至无所容逹官大人至杭者莫不延见信卿与信卿语见其动中肯綮而适于事情未尝不为之降叹也至顺初翰林防学士早从信卿学荐信卿学行于朝力勉之出信卿以养毋辞至正中江浙寳哥叅政及浙西部使者争辟用信卿欲引以赞决军事信卿以母老终不从也叅政叹曰鲍愽识纯孝若是使其出効官使有不忠于所事者乎愽识犹华言博士也信卿事亲既能以孝闻而处兄弟尤极友爱平居一言一动无不揆乎道义人皆称其笃行君子信卿卒以至正癸巳得年若干无丈夫子以弟之子益为之子
　　张孟兼传【方孝孺】
　　张孟兼者名丁金华之浦江人也孟兼为人侃侃自许涉猎书史颇有俊才为乡里所称防天子诏徴才能士郡县以孟兼名上擢为国子学録礼部主事迁太常司孟兼固负自能为文常奴视同軰而是时诚意伯刘基以文章有重名与翰林学士宋先生俱为天下所尊信基气豪不肯妄下人而独喜称孟兼尝为上言曰今天下文章士第一为翰林学士宋濓臣基次之不敢辞又其次则有张生孟兼其余臣不知也孟兼为基所称愈自髙然他人弗服也或稍慢之孟兼辄怒尝以文示其乡人视之无言寘袖中曰俟夜熟复之今弗悉也孟兼阳为好言曰须删修之可也退则大怒其乡人发其所短扬言于众骂之且诋其文曰彼犹蛮夷山谷中纵为人衣前悬而后曵左侈而右敛视国工所制何敢望哉其乡人自如不与较既而孟兼以谪谪输乡人不及唁及以赦出复官乃贺孟兼怒骂若见人失官则弃背而不一视及复官乃更谬为卑让贺我真细人吾何以礼焉踞坐不起迎送其傲睨好面讦人皆如此人以是不附之毎为宋先生言先生曷不于上前荐我先生亦才孟兼欲荐之未有迳防上欲用越僧证问先生尝见证文否谁所有且索之以观时证为书与孟兼论性命先生因言太常丞张孟兼所有之诏先生召孟兼以证文至上覧毕顾孟兼谓先生曰张丞卿门人也先生对曰非臣门人乃臣里中子也且为文有才甚诚意伯刘基称之上熟视孟兼曰生骨相薄仕宦徐徐进乃可耳毋骤也未几除孟兼为山西按察司佥事孟兼亷劲疾恶抵司纠擿奸猾无所贷株连徒党相援引毎一事株流数十吏民见张佥事出行部皆凛然堕胆如畏神声闻朝廷陞副使移山东而山东布政使呉印乃钟山主僧上亲选拜官妻用金帛宠之甚厚印以见知人主自尊重礼节少简孟兼自负其能无敌且印新用又僧也易之印候孟兼由中门入孟兼以为印虽位大然我风宪司不当由我中门召守卒笞之月朔望入学谒孔子毕令诸生执经讲説孟兼故以语侵讥印印不平时初刋大明寳钞印不令使兵民更自至库贾钱民以为病而孟兼谓此诏印擅行之是违制也骑马入布政司讁棰僚吏问罪且言将上封事言于朝其僚吏皆大慑劝印即上封事言孟兼见陵侮然孟兼封事终不上也上覧印言以为孟兼凌我任用臣不逊治笞之孟兼既辱愈愤即捕为书封事者欲论以罪印复上书言状请去位避孟兼之横否者且为所挤上大怒曰彼乃敢与吾抗耶吾今乃与尔抗遂械孟兼至阙下廷诘之命卫士捽髪摘拏垂死特论弃市诏印曰吾除尔害矣善为之初孟兼迁副使山东自陈父老大夫为之请假上许之孟兼归至家县令丞皆门谒奉酒牲为礼孟兼坐受其拜不答麾酒却之乡人皆劝其少逊让和以下人孟兼不听及于败或怜之或快之以为宜然孟兼此中实无憸贼之心祗以尚气好高人以故为人所陷才能者人所欲得也茍无谦逊以奉之而挟以骄人其为身害奚怪哉孟兼之才使能克已下人虽不幸未必死而欲尊大其势而畧它人谬矣法虽过严其底于此酷厥有自哉
　　银塘生传【赵防谦】
　　余罢官自中都归余姚防迹不入市郭时出游泽薮间及徃邻邑界上山谷中据木坐石之际輙有好事者即我盘旋数道比有银塘生事甚罕异闻其人状以为神仙流不能形容常骑牛出入四明洞天遇风景林壑之美即箕坐长啸兴不可遏则科跣狂歌纸形墨貌草树木石其变状复诗于上极其特秀墨光动荡极其神化既而张木支上歌一二过声若龙吟响震林谷求之即与但不与凢俗子问其氏则哑笑不答因书银塘生字于上遂以称之故好事者徃徃懐毫楮候之稍求得焉有载酒张具而坚请之则生弗顾是以得其片纸一言者皆袭防藏去余初闻而疑焉及叩其所尝得者而观之乃吾友杨君宗彛笔迹宜其罕异而见重于时也此特吾宗彛不为时用而依隠玩世之防节耳使其得上大行而为下广施则又非恒人所知而今人所及也忆尝与逰宿山中浮屠道论古今豪杰以为三季后屠贩臧获反有可取尚此则乗机突发者张子房为最逢时不造而能尽诚者孔明其尤罹世变而善其分者渊明其极郭汾阳不平致平执也邵康节薄然于世道也程伯子不能丕变命也此吾与数君子有快有惜有不平感激于心余人皆常事耳余借此言心有所发晚来坐松根石上多山松鼠跃走杉树叶底兎走电防生掷砾毙一堕地余意其偶然戏谓复能尔否即复毙一鼠又常与饮舞置巵酒于掌上婆娑移时无少溢其伎艺之精大小皆类此其诗清新俊丽隽永人口造奥陟突必名后世余性不喜时彦诗一日读吾宗彛寄我数篇于万诗阁上抚几朗讴反覆不能罢已而觉手楚反视皆赤












　　明文海巻三百九十四
　　钦定四库全书
　　明文海巻三百九十五　　　余姚黄宗羲编传九
　　文苑二
　　巢书子传【童轩】
　　巢书子忘其乡里官爵姓氏所居官舍后缚屋数椽幽閴爽闿諠嚣之所不隣賔客从防之所不至家贫无长物惟贮书数千巻堆几栖壁陈列左右布架后先者皆古圣贤之文也巢书子公退辄过其中吾伊竟日仰而观俯而拾困卧而枕藉者无不惟书与俱不以风雨寒暑一日离去若巢窟然因自号曰巢书子乆之似有所得益沉酣其间浩然不知天地为大而吾身之为小也浑然不知圣贤为古而吾身之为今也曵曵然若龙之巢海鳯之巢云亦未足以喻其适也甚而夜以继日虽疲精神竭嵗月人事废弃饥渇加身亦不少息妻孥劝之不能止朋游戒之不能聼舆皁私窃咲之亦不以为意因自叹曰人生两间莫不有所嗜好使予不幸而好酒则必奉罂抱瓮哺糟歠醨至于陨身防性而不知检将奈吾何使予不幸而好利则必侵欲崇侈厚蓄盈储以至亡身覆家为天下之所戮咲将奈吾何使予不幸而好仙则必烧茒寻草链铅镕汞卒至于破产荡业以底于无成将奈吾何今吾幸不好彼而惟绸缪于书籍之间探造化之秘奥稽古今之废兴考哲士贤人之终始辨人情物理之是非虽其矻矻孶孶不少暇逸不犹愈于好彼数者之失乎虽然岂惟无失而已体诸身则身修推诸人则人化建诸事功则政治休和礼乐明备孰非有待于吾之所谓乎且去夫酒虽尘槽枵尊而吾之所得者自若也去夫利虽箪瓢陋巷而吾之所得者自若也去夫仙虽头童齿豁耳聩目蒙而吾之所得者自若也彼数者虽去而实无所贬损于已乌知计乎脱使去则涂目澒耳防行径趋贸贸然营于醉生夣死之塲懵不自觉其可乎其不可乎秦惟不知乎此聚天下之书而焚之几无尺籍传二世而国大乱盖去夫书则古今鍳戒之不闻仁义道德之不讲礼乐教化之不行而终至亡国宜矣彼有国者且尔况其下者乎方今圣天子在上右儒崇道殆将家礼乐而户诗书异时束帛鸣驺贲于书巢吾当腹书以徃既而抵掌咲曰吾言夸矣知我者为我删之
　　太白山人传【李夣阳】
　　太白山人者吴越间放人也终呉越间莫知其所自来人问其姓名山人曰我孙姓一元名问其字曰我太初问何以称太白山人曰我秦人也尝栖太白之巅于是称太白山人云于是人始知山人为秦人及问其家世山人不之答故人止知山人秦人也而不知秦何人也山人善诗有超逸才尝出秦四防浮湘汉蹑衡庐逾河渉泗谒阙里登岱岳之峯憇日观观日出焉竒之骇叫狂走人颇异之然弗识之也于是山人则南走吴防吴防人识山人又识山人诗于是争礼敬山人山人固善説虚又肤莹渥顔飘须望之如神仙中人于是愈礼敬山人而好异之士踵接于门矣山人徃来越湖间多在支硎南屏山寺中钜家则争造寺餽山人美饮食鞋服以是饶裕冠佩之士慕名来访山人辄供具懽洽竟日酒酣畅歌意态超脱令人起尘外之思人士或事功人説及时事山人则又善説时事率凿凿副名寔于是人转相誉称为孙山人闻四方矣一日山人病且革仓皇属其友曰死塟我佳山幸题我墓曰明诗人孙一元之墓已而山人苏起而愤曰几负我志而吴越人以是觇知山人初无羽化术徒空谈放浪形骸稍稍疑避而山人则顾益説世务恒切齿不平其诗亦多为忿激悲壮之音于是用世之士顾益喜之乐与之交义投情合犯涛弄月扣舷和歌俛仰一笑毎自许于世无防而湖举人施侃者雅喜山人而病其放因説居之山人然之于是买苕溪之旁又説之婚则婚侃妻妹张氏喜山人者闻之率移书相庆曰太初为全人矣是时建业刘麟龙霓咸徙居湖与吴充陆昆暨山人结社游号苕溪五隐山人始讲吾儒性命之学无何病作竟死年三十七矣李夣阳曰予不识孙山人何如人未之面也徃刘子过夷门盖数称山人风神藻雅云曰与之游令人坐忘而山人亦时时诗寄来然予竟莫知其何人也
　　诗人邵谒传【黄佐】
　　邵谒者翁源人诗道大昌于唐而中原荆蜀多名家者五岭以南当开元盛时以诗文鸣者曲江公张九龄一人而已栁宗元以谓九龄兼攻诗文但不能究其极顾于南士独称诗人廖有方者焉其言曰交州多南金珠玑玳瑁象犀其产皆竒怪至于草木亦殊异吾尝恠阳德之炳耀独发于纷葩瓌防而罕钟乎人今廖生刚徤重厚孝弟信让以质乎中而文乎外为唐诗有大雅之道夫固钟于阳德者耶是世之所罕也今之世恒人其于纷葩瓌防则凡知贵之矣其亦有贵廖生者耶果能是则吾不谓之恒人也实亦世之所罕也宗元之贵有方者其言如此而又于世之贵有方者加厚望焉必其诗之果当乎其心也其为人之果足贵于世也然有方之诗与其为人之详不可得而传也后世所録唐诗以传者独谒与曲江公岿然并存然则岭南诗人如有方而不传者不知凡几而可谓粤无人哉谒以晚唐一介士获永其名至与诸名家并行其诗当不下人矣使宗元见之当何如而贵之也世传谒颠末可异焉始谒家食贫且贱屈为县吏令有客至日使榰牀者三谒不应又頥指之者三谒不应令乃怒骂之谒瞪目视曰咄吏岂供汝榰牀者耶读书干禄亦易与耳大丈夫当仰居人上安能俯为人役令益怒大言曰死狗胥敢尔盍牵来于是左右提曵之谒不为动掉臂而出握刀截其髻着县门矢之曰学茍不成有如此髪发愤读书无间昼夜筑书堂隠起水心距县十里许平居防髩蓬然如里中児亲友多笑之谒不自沮也乆之博通经子百家束髪苦吟尤工古调学既成为有司所举抵京师国子声华奕奕荐绅间嗟乎谒之成名也由胸中耿耿者激之也天道莫不有阳明而阴浊胜之人莫不有劲气而物欲柔之故其事君必突梯洁楹以求容也其处官必狐蹲蠖屈以求媚也其临难必甘辱以求免也其制事必枉道以求合也得志则求满失意则求哀也言则伪而坚也貌则恭而诈也茍可攫富取贵无不为者无他失其羞恶之本心也茍能充其夲心而扩之其气可以薄天地其诚可以入金石孚豚鱼天下事亡难处者而独工为诗乎哉今有防稽之竹箭揉而笴之镞以刚金附以南鹏之劲翮引满而发贯犀兕七属之甲不难也使寸寸而屈之曽不足以为挺易坤之六二曰直方大不习无不利直方而大利孰加焉谒居京师最乆所与善皆名士然刚躁与时戾以是竟不第甲科作诗多刺时事其论政一篇曰贤哉三握髪为有天下忧孙不开阁丙吉宁问牛内政由股肱外政由诸侯股肱政若行诸侯政自修一物不得所蚁穴满山丘莫言万木死不因一叶秋朱云若不直汉帝终自由子婴一失国渭水东悠悠是时藩镇强戾宰相多非其人故谒诗及焉温庭筠以其数竒而不遇也及榜其所作三十余篇以振公道后甫释褐而卒卒后降巫赋诗自称邵先軰世共神之迹谒之为人大抵刚而失养躁而无制故其言凌突而触人刚而无养故其动猖披而自放使或闻道而集义以充其气固宗元之所谓钟于阳德者其所树立曷止是哉志郁不施没有余灵可哀也已谒有诗集南汉史官胡賔王者序之以传其后吾广诗人有何鼎孟賔于之属然皆不逮邵谒
　　戴先生传【文徴明】
　　戴先生者蘓长洲人也名冠字章甫生而頴异笃学过人其学自经史外若诸子百家山经地志阴阳律厯与夫稗官小説莫不贯縂而搜覼刳剔必求縁起而防之以理为文必以古人为师汪洋澄湛奋迅凌轹而议论高逺务出人意表诗尤清防多寓讽刺推其余为程亦竒隽不为闗键束防一时誉闻籍籍起诸生间同时诸生多守章句训诂所为经义类多熟烂骫骳之言先生既聪明强解髙朗自喜下视曹耦莫有当其意者以故人多忌而非毁之然卒亦莫有能过之者毎賔兴人必拟先生首解先生亦自谓科第可得也而八试皆绌治四年始以年资贡礼部是嵗贡礼部者数百人羣数百人而试之其名在第一入试内廷复褒然出数百人上然例止得学官当道者惜之勒令卒业太学以需他用而先生不能待矣竟就选得浙江绍兴府儒学训导在官以其学教授诸生诸生多所造就而先生益以其闲隙肆志于学学益宏肆考论著述不少怠废初先生为诸生时绍兴有为御史督学南畿者以文学自负先生见其文有所指摘或逹于御史衔之欲论黜先生不果及官绍兴御史者罢官家居邂逅有言不相下他日御史死其家诬执先生遂罢归先生雅志当世自其小时即上书有司请逐里中淫祠去之及壮益究心时事三原王公以都御史廵抚江南特贤爱先生毎召见輙欵语移时聼其论议未尝不伟叹知先生非经生也及先生至京公已为吏部见之惊曰尔尚举子耶因问当时切务先生条上数事大要以用贤为国家首务又劝公不弃迩言不恃已见勿以尝挫愞夺素志其言謇谔皆有所讽切在绍兴时浙中海塘为患有韩参议者从先生访水利得失先生条刺利害兴废及今修筑事宜纎悉详明而切于用韩遂取而行之民至今以为便先生所着有戴子若干巻随笔类记若干巻读史类聚若干巻通鉴纲目集覧精约若干巻经学启防一巻竒字音释一巻礼记辨疑一巻气候集觧一巻濯缨文集若干巻和会稽懐古诗若干巻补文房图賛几巻先生年七十有一以正德七年正月二十一日卒先生两娶皆夏子四人思宪凭应凭县学生女三人孙男女十一人
　　少谷子传【黄绾】
　　少谷子者闽人也姓郑氏讳善夫字继之少负才名不遇师友学凡五变而始志于道就其所履考之可谓今之豪杰非耶盖少谷子初业举子欲从今世成功名乃自悱曰举业足尽此生乎遂刻意为诗文将追先秦荘屈唐杜诸人之作研求歩骤既得之又自悱曰文辞足尽此生乎遂慕东汉以来至于南宋髙人逸士孤风逺韵之可激者而追踪之又自悱曰风莭足尽此生乎遂慕西汉以来至于盛宋将相名公鸿勲盛烈之可垂休者而从事之又自悱曰功业足尽此生乎遂慕尧舜以来至于孔孟修已经世之可叅立者而尚友之曰道在是矣吾将没身于是乎昔者嵗在壬申予官后军知未足于道将隐故山求其志少谷子为户部主事督税呉江之浒墅予过而遇之握予手与语竟日而别别犹眷恋曰吾亦自此遯矣子不我弃其将访子于天台雁荡间乎予归六载嵗在丁丑而少谷子果来遂与坐凌峯歩石梁倚天柱面龙湫倦则归紫霄卧予所居谓之石龙书院者时天晦大雪浃旬不止人踪尽灭予昼伐松枝夜烧榾柮与少谷子对坐剧谈尭舜以来所传之道六经百家礼乐刑政天文地理律歴之源流及二氏之所以同异极于天地之间无一不究少谷子亦尽出其平日所著述者以质予又贻书其友孙太初高宗吕傅汝舟诸子使之逊志而同归故太初之逃老归儒皆少谷子启之也少谷子又自谓平生知已莫予若者但恨相遇之晚遂防形而不忍去予兄芝谷主人因为少谷亭以居之南洲应子亦来防凡数月而出至台城台守金陵顾公欲重胜防乃作玉辉之堂以延之少谷子时以起疾将趋朝予乃与南洲子送之渡钱塘而还少谷子又与予期曰吾为父母赠典未获有此行行当不逺再访子于兹山以共老焉少谷子入朝为礼部主事陞员外郎三载考绩乃推封厥父母武皇自称威武大将军镇国公欲东幸防山遂从南狩廷臣莫敢议者少谷子特为防论其非礼并指斥权奸之所以逄迎及狩游意外之虞词极剀切率羣僚共上之武皇怒杖之阙下或死或窜或削籍为民者而少谷子濒于死者亦防矣既而告归果再来山中又同入雁荡登天台卧于龙湫华顶之间粮絶殽尽则掇山花乞僧糜以食者各旬月而去既而武皇晏驾今上入继大统予与少谷子先后各被荐召少谷子则贻书于予曰今上冲年百无玩好一味恭黙诚尧舜之资也今日所急者知学之臣以讲明古帝王执中之传使圣徳日新月盛然后可以责成唐虞之治今日四方徴召多是丘林冲养君子今日所阙又非寻常百执事如先生者直宜处以论思之地勿泥常格更得一二元臣鼓动其间使举朝皆相信附使有道君子得安其位行其志积之嵗年不患先王至治不见于今日也既而闻朱御史白浦之卒则为诗哭之即继一诗题曰忧其诗曰柱下朱郎成永别江东黄尉竟何求黄尉指予也以白浦尝荐予故于其卒而云云其于斯世吾人之情之责望何如哉予出陞南京都察院经歴携家过越闻少谷子陞南京刑部郎中未防改南京吏部郎中有书期将至越访阳明先生先生闻之喜留予候之月余不至予至金陵而少谷子讣至讣者曰少谷子出经武夷陟絶巘闯隂洞不知其疲且袭寒医误用药遂病革速舆归至家二日而卒年三十有九乃嵗癸未臈月晦前二日也发其藏萧然无所有敛而葬之者皆福州守汪君文盛别驾陈君镧之为也少谷子器度温厚而刚果超迈而渊宻清介不为激抗贞信不为谅执皆天资之近道者也视其貌潇洒清旷碧须莲目若神仙中人至其自励实足茹粗粝耐烦劳驰风尘其与取可以谢万钟而不顾挥千金而若芥其与人交小而一语诺之间大而死生患难之际未尝或爽又毎有千里命驾而不失鸡黍之期之风其处家弟妹七人少孤抚之成人而竭力为之婚嫁又以其田赡族母及姑夫之孀居者又举母党之不能塟者二十二防其居官许墅则寛商舡之税而不亏国赋治强狷之罪以惠于良善礼部则毎执典秩以賛其长如论歴元嵗差之未定日月薄蚀南北分秒之难齐皆凿凿有见足发古人之秘诚可谓超絶往古出乎风气而不可一世一方之士目之若使天假以年充之学问其于中庸之由礼乐之文进于圣门诚有可观者矣惜其夀不永龄未见其止而止于斯已也所着诗文有少谷集者人以郑诗郑文称之刻行于世又有某集某集者则録而未行配袁氏子男二长曰鸣梧次曰某夭女二长曰某适进士林应亮次曰某适某人应亮以予与少谷子相知最深请为传乃述而论曰古之圣贤所以济非常之业立万世之极者固其天资之絶人亦其有志而又有师友之成学问之功有以致之然则天资也立志也师友也学问也于人可缺一哉世有如马迁贾谊陶潜杜甫李白韩愈栁宗元欧阳修蘓轼皆天资絶人惜皆无志于道又皆不遇师友之真讲明圣人学问之功故其所成仅止于事功风莭词章而已又如慧可慧能马道一吕岩张平叔白长庚亦皆天资絶人生不逄时厌世溷浊而逃于释老而已他有有志者又皆天资有所不及所以斯道之未大光至治之未大明也岂非世运气数使然乎今以少谷子天资之羙而又有其志蹉跎于世五变始有所闻而又遽止于斯其为斯世斯道之慨之憾又何如也噫
　　草桥先生传【许应元】
　　草桥先生姓郎氏名瑛字仁寳仁和人生有异质五嵗防其父父且卒指以语人曰吾六十生男不观其成当视而入地然是儿成必有以自名者此吾所以暝也少长从先生长者游有儁称选为学士与邑人王一槐防伯相友两人既髙才慕重期许自以寡俦又浅少当世之为举子学者乃相与驰骋古昔以踔厉广博絶出庸近为竒先生素多疾以是盖无意荣进有爱之者曰如后时何先生曰吾既以委身载籍矣尚复与少年龂龂争甲乙耶因作牌对以见意督学潮阳盛先生惜其才犹欲网罗推挽之卒谢不出家故余财自奉亲外一以购书所藏经籍诸子史文章杂家言甚盛至他人所无竒记逸篇古图画金石之刻防以益富而赀日以贫先生无所顾独敞大屋树髙庋列置数几危坐讽诵其中揽要躐华刺抉眇细摘瑕指纇辩同异得失而着为书凡数种数十百萹四方缨緌之徒见其书无不愿知先生者行省及防郡守丞以下二县之大夫下车则先问礼先生或延以教子姓至金陵顾公璘河南王公尚防进贤万先生潮皆当时宿望钜公尤噐重先生与为交友云先生为人率直言议不能阿贵人亦时时搤擥谈天下事正徳末年宁藩计始萌芽未有觉之者先生独先以为忧其后闻阳明先生在汀贑曰防子不足图矣在顾公座论士习颇诋訾呉人然顾公故呉人亦无讳也事母以孝闻有疾再刲股再愈防小时两姊壻利其财谋危之者百方幸不害其后死皆棺敛之初所与友王防伯者仕为工部郎中卒先生为抚定其身后事甚备其于伦道如此所着诗文及聮句若干巻订正孝经大学格物传各一巻萃忠録二巻青史衮钺六十巻七修类稿五十五巻
　　李空同先生传【袁袠】
　　李公讳梦阳字献吉陜西庆阳人也母梦日堕懐中寤而生公故名年十八举乡试第一明年治癸丑举进士丁内外艰戊午授户部主事倡为古文辞以变衰陋断自秦汉而止六代以下弗论也乙丑进员外郎外戚夀宁侯张氏怙宠骄纵开张皇店夺民庄田声焰薫灼莫敢问公独上防论语侵中宫昭圣大怒孝庙不得已下公锦衣卫狱拷掠诘责辞气无所挠孝庙坐文华殿召见大学士刘公徤李公东阳谢公迁问李梦阳宜何如刘公叩头对曰梦阳狂直不足深罪孝庙色变李不敢对叩头叩头而已谢公从容对曰李梦阳虽狂然其心无他实欲効忠于陛下孝庙曰谢先生言是有防梦阳复职一日孝庙独召兵部尚书刘公大夏问曰日来外间事何如刘公对曰近释李梦阳中外欢呼圣徳如天地之大孝庙曰初下梦阳狱中中人皆劝朕杖之其意实欲杀梦阳以快中宫之怒使朕负杀直臣名其不忠如此朕故释之刘公曰陛下此事即尭舜之心也正徳改元丙寅进郎中太监马永成刘瑾等蛊乱朝政给事中刘陶谐相继论奏而大臣未有言者戸部尚书韩公文日流涕忧愤公进曰大臣同国休戚此而不言焉用彼相韩公慷慨曰吾当言而获罪报先皇帝于地下耳乃令公草奏文多载集中疏入诏廷议其事而八人者环哭上前乞命事中变瑾遂召入司礼监而中官王岳范荣皆窜死明年丁夘大臣多罢免瑾知韩防公手草也蓄憾不已矫防夺刘公徤等四十八人官放归田里榜为党人公与焉然瑾必欲杀公又明年戊辰矫防罗织公罪械系逮京师再下锦衣卫公之内弟左国玑者间行徒歩从公上书康状元海勉以大义頼力救得免放归大梁庚午瑾败辛未起公江西提学副使振起古学力变宿习褒奬义节训正礼俗士翕然向风时宸濠懐逆招致文学凡吏江西有才名者即啗以厚利否则威刼之以公有大名折节下之公初不为动乆之堕其术中乃公不知也公既才高负气不肯同流俗人人多忌之而江御史某与公有嫌遂相奏讦天子命大理卿燕忠体勘下公广信狱摧苦殊甚公不稍为屈竟文致闲住而布政使郑岳适为濠所陷公素与岳不相能岳既得罪谓公倾之也濠败辞连公頼刑部尚书林公力救得亡穷治乃后大臣暨抚按论荐不用嘉靖辛邜就医京口还大梁病卒所着有空同集若干巻余戊子嵗使大梁以书投先生辱赋荅相逄行一见甚驩谈防累日夜是后人从大梁来先生必有书遗辛邜以所着集见托属纩之日遗言必袁生表吾墓而先生之子伯材驰书京师曰亡父落落大莭世或未尽知子必传之嗟乎先生之名同天壌敝可也而何借于予世有不知先生輙开口雌黄者请三复于斯文















　　明文海巻三百九十五
　　钦定四库全书
　　明文海巻三百九十六　　　余姚黄宗羲编传十
　　文苑三
　　王仲房传【汪道昆】
　　余家食业已闻王仲房比释事归乃益相习王仲房者吾郡中俶傥人也父贾淮北纳高氏姬举仲房于淮仲房名寅命曰淮孺少年英气勃勃自负具文武才时李献吉居大梁以著作倾当世士而少林诸僧习兵杖则扁囤最精于是仲房驰一骑谒献吉大梁会献吉留闗中不至居大梁一月则之少林扁囤遂以其术授仲房什得五六及还歙补县诸生顾独攻古文词不喜举子业时处士程自邑从献吉受诗诗名大起仲房则以自邑由献吉重其人易高乃约客赋诗黄山白岳间仲房为约长郡中善诗者北面之太守余公入郡盖夙知仲房名将授室仲房遣其二子受业仲房不欲也谢曰毋在寅未能从公子游于是余公过仲房于家遗之金供母肉帛部使者刘公行县试诸生诗得仲房乃大喜引居门下从刘公太平太平守请以郡没青山田饷仲房凡数百亩仲房不可终不以诸生困故受他县人田乃着别青山赋留舍中竟拂衣去刘公闻之自喜曰存徳奈何从海内得王生将言王生于朝请得以布衣召用会刘迁去不果闻督学使者黄公合试七郡诸生则仲房举首且超格授廪仲房固辞黄公笑曰此何辞他日洪毗上书愿得超贡如嘉靖初法贡且及子会黄迁去又不果闻仲房叹曰人生驹隙耳奈何以是傥然者受命造化乎乃求异人冀得不死之药然卒无騐而其家益贫海阳令林君急仲房属邑中富人奉百金为夀明日仲房往谢却其金令私语富人仲房义不受金为之置烝尝之田十亩其后仲房弃诸生籍周游呉楚闽越名山逺覧冥搜不遗余力得当意居旬月而后返不问家所至则缙绅大夫争致仲房惟恐不蔇而滁阳胡庄肃中都刘晋初广陵朱子价晋人乔景叔齐人冯汝强冯汝言浙人蔡子木徐子兴童元功方禹绩蜀人毛元喜相结甚驩仲房独出入诸沙门不喜就馆谷即不自给务倾身振人之穷中年喜谈禅习内典尝执弟子礼礼古峯禅师长跪请曰寅往往遇异人无如师者师将安之师曰吾徧游海内五岳者三乃今将歴海外五岳而后出世仲房愈益向慕因自号十岳山人云及海上用岳仲房客督府尚书胡公所诸客率谄事督府仲房以谔谔独闻督府多疏节又不纳仲房言竟以败仲房西入歙家犹故贫就里中营佛子轩好佛愈甚会隣省贼起数窥近闗仲房客项氏家卒闻警诸项皆走匿不者箕踞自如仲房誓之曰即贼乗夜至公家为墟第聚族为先声毋自及也贼知有备乃引去顷之贼复起土人匿不以闻仲房驰书告有司属郡从事县簿二人部民兵往贼且近按兵不行仲房入军中让曰公等不扼贼于险逗遛里中脱贼逾岭长驱是以险予敌也他日簿责公等其将何辞苐勒兵鼓行贼且望风却矣从事簿皆曰善乃乗连岭贼闻之却如仲房言会浙兵追贼及之遂殱尽里人语曰山人故喜子房画防乃字仲房使果在行间于缓急何有仲房笑曰非吾事也吾逃儒入老逃老入禅乃今无所逃矣汪道昆曰人言仲房才髙独逹巷党人犹有遗论夫名者实之賔也有道者逃焉古人不得志则龙蛇无用名矣世鲜知仲房者顾独知仲房诗仲房尝言知我者希则我者贵由是则可以成名而有不屑也
　　云邨许先生传【冯臯谟】
　　嘉靖初主上新政厉精省掖臣侍左右持橐簪笔防讳忌云邨许公时给事兵科公故踔行负竒得益发舒嵗余章上无虑十数其辞曰臣闻有功不赏有罪不诛虽唐虞不能治天下今阉竖张鋭等罪恶娄讯具服载在刑书百死莫赎祖宗立法为千万世防陛下不宜轻贳令法自今日废又曰爵人于朝与众共之刑人于市与众弃之顷者内珰张钦舍人儿贤防缇绮部臣彭泽持之科臣许复礼言之安监言之陛下始谕曰已有成命再曰已有防三曰该衙门知道是必欲私之也臣按于谦王守仁勲烈烂焉録其子冕宪钦何如二臣贤之官廼崇于冕宪天下狥忠死事之人将因之觧体又陛下登用耆旧嘉纳忠谠申勑法司裁抑侥幸曾未再朞秕政日甚崔某左道荧惑辅臣恳切言之置不荅罗洪载守职逮系诸臣疏十七上寝不行又庇崔某之奴夺法司之守林俊且罪斥矣事渉中人曲降温防于法有拟则曰免提问于罪难赎则曰送司礼监奏请发落无功乞防则曰与锦衣卫百户然则昔登用者今播弃昔嘉纳者今拂逆昔申勑者今沮挠昔裁抑者今批复此与正徳之初何异哉又曰臣伏覩给事中李学曾章侨主事林应骢言事罚俸有差臣愧乏三臣之忠而深惜陛下气骄志溢也嘉靖改元以来陛下批荅言者始曰所言有理益深嘉之继曰知道了姑漫应之又曰如何此等来説则怒之矣今者直罚之耳又曰本当重防则将有甚于此者矣语伉直慨切多类此由是许给名满阙下云公奉职敢言不避逆鳞识者方以大用期之而公雅志恬退虽居禁近不忘丘壑思未防拜章乞归归而居考妣忧相继庐冢上茹饘枕块啜泣衰褎朱殷阳明甘泉二先生时以讲学称天下宗工各诒书慰唁之防毕徘徊墓田顾瞻紫云之胜喟然叹曰吾将营菟裘于兹老矣因自号曰云邨去紫云数里有山曰茶磨坏然丰蔚公乐之遂居焉因自矢曰士被冠绅入邑里役属舆从拥大盖闲雅令里父兄亟走避旁舍奚安自此谊不入公府矣令胡公尝从学官诸生言竖棹楔于门五皷歩郊坰叩令门再拜去令卧尚未起部使者敦促劝起谢不应山居置斗笠长簑畜二鹤翩庭下间遇大雪载笠披簔跨一黄犊登南岩絶顶以为竒赏日与逰者孙太白董从吾四三闲旷髙士盘礴山谷借草防树分韵赋诗或谭论经学人餽之食饮輙食饮或目公贵人也即拂衣去故相贵溪夏公使招公公口报曰位髙者多忧不佞有罢癃之疾不能从也贵溪叹服乆之诏补给事礼科公复具疏以疾辞以徙茶磨山属监改鲍郎塲籍为海盐人盐值倭难公逋播浮家抚巡以下数数问筹策为箸画便宜事多效忽得噎疾曰老人生世七十九年寝疾知不起豫书墓石以付之卒之日梦指太极动静交处吸清露三巨觥觉而遂弥留云公为家不事生产非道义一介峻拒喜贮书自坟典洎古石室秘文略备尤好秦汉人语手掲班马二家双行并书题曰史汉方驾其文多攷正冠笄婚丧祀祭经理论载忠臣孝子悌弟贞妇遗事佶屈不可句读亦大类秦汉家言然公自命云枥车鞲隼縧緤万里飞腾之雄于眉睫指顾间则文章者公之绪余耳公讳相卿字伯台号杞山又号云邨举正徳二年乡试十二年成进士告归十六年授前官公卒后十年紫云里人羣百人醵金钱贳牢醴跽公龙山墓下呼许翁有涕泣者挽近士方释草屩则骤然傲其乡曲甚者暴戾恣睢为里人骂端何前者相向慕之诚后相背之盭也学使瓯寜滕公明章教化檄县祠公学示风劝焉公子闻造嘱余传纪其事
　　东莆太史传【林大春】
　　余尝歴观自宋以来制科士至东莆太史叹曰呜呼才不其难乎廼太史一朝掘起海隅受知当宁名动京师可谓竒士而论者乃不深维本始徒以其年弗永勲业未就之故将并其人冺之以是靡所称述于后世焉此其责宜在予矣于是为之传以广之曰东莆者以里为号大钦名敬夫其字也其先世与予俱出殷太师之后宋元之间始自闽迁海阳或居南桂或居东莆而在南桂者为予族氏至太史始以对防入翰林为展书官因遂退而里居故称东莆太史也太史生而頴敏防嗜学家贫无书年十二三时尝从其父如潮过书肆顾见眉山蘓氏嘉祐集心絶好之輙伫玩移日不能去顷之成诵已乃操笔为文文絶似搢绅先生咸噐重焉会中道失怙家益贫独与其母居常自□书给之间颇交逰列邑士资其载籍以自广由是旁通子史百家言揣摩曰此足以角当世之士矣嘉靖辛邜就试有司督学王公得其文竒之以荐于廵按御史相与叹曰是必大魁天下者其年果首荐于乡连举进士及第如其言先是天子临轩赐对一时待问之士集于大廷者三百余人殿阁大臣第其文得孔生而下十二防以进而太史不与上览而问曰是安得无异者乎始以太史对上遂大称防中外莫不翕然以为海内复有蘓子矣乆之以母老防乞归养东莆山中筑室以聚族人族人待而举火者数十余家而吉水罗念庵武进唐荆川复时时寓书潮州言学问事太史顾独自负竒以为儒者多论议而寡事实又防趋尺歩弗获舒其志气乃遂寄意于诗酒防榭声技之间自谓豪举其故所与逰谢生黄生之徒輙稍稍引去客至或莫见其面其简抗如此后母以天年终太史哀毁逾礼及既葬归道病竟卒于家天下闻而惜之
　　诗丐传【陈九川】
　　诗丐者乐安人李姓兴生名年十六七患风痱籧篨其口箝如眼防如手挛如欲食则仆卧于地乃能下咽欲言则画地作字始逹其意然颇能诗昔董侍御时望未第时在乡会中而丐至佥令献董诗丐首肯之湏臾就中云雕鹗直翀霄汉逈龙泉髙射斗牛光清时早展为霖手莫遣苍生望八荒董礼而食之欲使养于官辞以老母在遂为述其迹尝读庄子序支离子舆事世咸谓其寓言耳今观诗丐岂可谓无若而人哉然疏鼓防播精可食十人而又时受上粟三钟薪十束子舆能道其孙觧而又有莫逆三人者先后之今李防然行乞于市以养其母又若喑哑即有乗尻舆神马之志孰宣其意哉其不幸视二子尤可悲矣夫骀有尊足者存籍未尝盲于其心彼皆托文以传丐形支离而孝其心闲而无事将不与杞犂诸子同逰方之外哉即用其余以精诗其为籍无难矣故传之以风狂痱其心乞墦施施者世且以为巵言可乎
　　徐方伯子与传【王世懋】
　　始于鳞与余兄元羙六子逰也于鳞而下则子与称最长云而世懋自龆时已窃侍诸君子比长被家难从家兄归田里而子与亦数偃蹇家居又近得时过从余固庄事之而子与固让为尔汝交逮二十年晚又同官豫章其卒也余自南康往赴之恸哭经纪其丧以归世谓死生交余于子与近之矣文人不嫺于政类为俗訾而子与官至左伯所在有治辨声其大者载在碑志中可无论已其为文章海内能诵之集具在可考也独其至性过人风流被物文章所不传宦迹所不载者余徒能寤寐见之乃竟与其人朽矣太史公有云无不善尽者即子与可图而安得化工笔端者令可传述哉余不揣輙采其轶事与耳目所亲睹记者传当世万一有述焉其传曰徐中行者字子与湖州长兴人也家贫父某布衣教授里中弟子百十人有三子而子与其季也子与生而白晢丰下羙言笑乐交游少为诸生寠甚然出必鲜衣司冦顾公目之曰贵人也妻以甥女杨氏为乡进士不第乆之而好为古诗文益甚里中若刘清惠公軰皆与忘年交矣庚戌成进士为比部郎时即李于鳞与余兄元羙方力为古诗文自振子与至则大悦其説而岭南梁公实广陵宗子相武昌呉明卿皆先后缔交驩益甚诸君子皆刻厉相责课务在絶他游好一意行其説即流軰有时名者视之蔑如也子与居其间最为乐易矣然业已好之不愿为两端自觧以是其文益竒进而侧目者日益众相嵩者贪而忮亦自负能诗谓诸郎皆轻薄子敢出乃公上相继外补或斥逐而子与得汀州守子与守汀州有善政未防以忧归服阕再补汝宁政益善而防六载大察竟用郎时蜚语谪初子与为郎时数击鲜为賔客懽士亡论识不识慕而干者輙倾赀赈之多贷里中富人金乆之未能偿典两郡所入租俸輙随手尽其官谤犹用賔客奸利事实亡状而家居賔客日益进赀日益竭邑邑无以为懽客劝之谒选贫不能上元羙为具百金装乃出补盐官稍迁瑞州倅时相嵩败诸忌者稍稍觧而子与以爱人长者人最怜之后丁母忧即防中超为山东按察司佥事为若弗闻也者子与终防乃得用新秩治楚也为滇少叅知以入贺为闽观察使以述职凡两至京师诸公卿慕之者日造其门及诸游客词人戸外屦常满子与人与为讙造请尺牍恒穷日夜独子与能之他人不能也门下客而客亦輙为毕技佐其不逮以故子与名益盛而诸公皆以为用子与晚稍迁江西右伯居一年所晋为左人谓旦暮且大用竟以瘁卒初朝议汰诸藩臬弗任者其左以壮齿去而子与顾来代之感上恩益自力诸钱谷案牍皆手自闗署纸落如飞防宗藩有搆者讦诸隂事于朝竟法坐削者众子与心怜之为得间从末减业就草病作不能语一夕卒子与好饮酒酒态頽唐有叔夜玉山之风口不喜道人过人有相负者众为切齿子与恬不为怒乆益忘之遇事有不可意者未尝见辞色客醉之以酒辞挑之始伉浪为怒态作数不平语已复陶然醒而氷释矣其荐士汲汲恒恐弗及扬之多过其量贫士有所请数不休度力不能犹强应之曰奈何令客有惭心所至爱防其属吏不啻若子弟卒之日海内知与不知咸叹曰奈何令伯道以无儿死门生故吏经而泣送者不可胜数僚友赙敛无不人人破例为厚者检其遗槖萧然图书而已所负子钱籍诸赙遗仅仅足偿仕宦垂三十年至方岳家不留一钱防足称矣初子与守汀时子相两为藩臬其地捍冦有功死而子与为祠武夷祀之先大夫抚浙闽闽人追思讴歌子与再入闽则复为王中丞祠祠子相左而手记其碑及是子与卒闽人就子相祠并为两贤云无子初以伯兄子咏为后已谓伯兄一子不可后而旁竟无可立世懋乃以咏子承孝遥接之世人谓为悲伯道者也
　　明文海巻三百九十六
　　钦定四库全书
　　明文海巻三百九十七　　　余姚黄宗羲编传十一
　　儒林
　　黄景昌传【宋濓】
　　黄景昌字清逺一字明逺县之灵泉人其先与太史公黄庭坚同所自岀四岁入小学十二岁能属文长从方凤吴思斋谢翺逰益通五经诸子诗赋百家之言尤笃意书春秋学之四十年不倦三传异説学者不知所从景昌据经为断各采其长有不合痛辞辟之不少恕作春秋举传论巴川阳恪着夏时考正言三代悉用夏时不改月数景昌以左氏纵不与孔子同时亦当近在孔子后作周正如传考建安蔡沈集众説为书传世无敢议其非景昌独疏其倍师説数十百条作蔡氏传正误古今诗体制虽相袭而音节则殊近代以此名家者亦罕知其説景昌以古人论诗主于声今人论诗主于辞声则动合律吕可以被之金石管弦辞则文而已矣乃集汉魏以来诸诗各论其时代而甄别之作古诗考景昌善持论出入经史衮衮不穷如议法之吏反覆推鞫其人辞不服不止故其所言皆绰有理致他著述尚多不能备陈景昌年既耄犹执笔删述不已或劝其休景昌曰吾岂不知老之宜佚哉恐一旦即死无以借手见古人耳晚自号田居子述田间古调辞九章賔客至輙揭瓮取酒共饮酒酣取辞歌之以防击几为节音韵激烈闻者自失不知世上有富贵也景昌事亲孝亲殁哀泣至终防遇孤姊甚恋恋怀乡人有恩重纪至元二年卒年七十六
　　赞曰县之立言之士名不著者三人宋元祐绍圣间有朱恮者师黄山薛大观大观得平阳孙复春秋之学恮悉传之尝着春秋羣疑辨若干巻宋季有蔡庆宗光逺者以春秋举于乡后以恩补官至武进丞亦着春秋集解若干巻有陈讷升之者通周易得先儒未发之秘亦着河圗易象本义八巻今皆散佚无存或仅存人亦鲜知之者窃意事功之实行难忘语言之空文易冺故致是尔然则世之传者亦何往而非空文哉必系其学之醇疵醇则习之者多疵则传之者少也呜呼信如是説古之荒诞不经之文纵横捭阖之术可谓极疵矣至今熟在人口者又何其多耶是盖有不可晓者意亦有幸不幸存焉幸不幸天也天则非人之所知矣虽然人众者胜天文之得传与否实系乎后之人天何预哉今观景昌所着之书亦捋散佚无存矣濓为此惧故得而备论之
　　叶秀发传【宋濓】
　　叶秀发字茂叔其先由括徙金华为金华人秀发师事吕祖谦唐仲友极深性理之学以余力为文輙擢庆元丙辰进士第弟子慕之从其学者岁至数百人初授福州长溪簿丁父忧而归服除转庆元府学教授秀发尝著论语讲义发越新意以诲诸弟子且曰圣门授业之源无过此书然义理无穷倘一切沿袭旧説吾心终无所得若欲见诸行事是犹假他人之器以为用用之于已且惴惴焉不以为便况欲假人乎哉时钜儒楼钥史弥巩娄昉郑性之杨简袁爕皆器秀发与之交而于简问难尤切毎至日昃忘食简自谓有所启发得边詹顾叶四子为喜叶盖指秀发也秩满闗陞循从政郎建寜府政和令丁母忧服阕调安庆府桐城丞金人犯蕲黄二州桐城为隣壤万目睽睽不能保骑兵将廹家人号泣求避秀发叱之曰此正臣子竭力致身之日虽死何憾茍先去之如一邑生聚何修城浚濠日为备御计防金人使谍者至秀发擒之亟斩于城上以狥金人计沮不得近邑赖以完事定制阃忌其功不自已出上其擅斩非法降廸功郎未防再叙改合入官授宣教郎知徽州休寜县俄以前事论夺秀发退居余十年无一毫觖望意独愤李诚之之寃上书讼于朝初诚之守蕲蕲陷一城士卒皆战死无降者诚之亦望阙再拜防剑自刭议者不録其忠反咎其不能全人故秀发不平而讼之言辞朗烈闻者降叹史弥逺当国人有自桐城来者弥逺以秀发事为问其人厯言抚绥安定之详且谓某等得保首领至今皆叶桐城之赐不然已无桐城久矣弥逺颔之从容问参知政事宣缯其言同弥逺叹曰防失贤矣即日起发擢知真州杨子县转奉议郎差监都进奏院越七日佥知髙邮军髙邮为淮东治时尚绎骚弗寜秀发上五防一曰防海道二曰审边城三曰择武守四曰练军实五曰蓄财用而以正人心作士气为之本言多听髙沙三十六湖水髙而田下隄防不固则千里一壑民且无稼秀发建石埭以防水势潴泄有恒无干溢之病其后马光祖来为守行埭上思秀发功构堂樊梁之隄以祠焉寻转承议郎疾作上书乞致事特陞朝奉郎已而疾甚力劾去贪墨吏人劝其何自苦如此秀发曰不可吾死后彼必残吾民以逞同列来问病整襟对坐惓惓以究心边事为属无他言其忠义出于天性至死不变如此绍定庚寅九月卒年七十卒之日惟遗书籍数箧弊衣一袭至无以为殓当属纩时民梦秀发拥髙牙大纛入岳祠民疑其为神遂肖像而祠其中云秀发夷险一节临事惟可以义动不可以势利刼泽物之念则若饥渴然居田里日有犯私铸者县令赵善琛欲重其刑而连坐之秀发曰刑一成而不变君子所尽心焉纵奸固失伤善亦岂为得哉善琛为之止有悍戾者日嗜鬬富人疾之欲以啸聚之名寘于法秀发白于郡守郑如刚曰血气之争则有之啸聚则未之闻也民因得不死秀发卒后累赠朝议大夫学者尊之曰南坡先生所著书有易説周礼説论语讲义及诗文行于世子梦择孙振祖皆出仕能以清白世其家云
　　赞曰濓尝读国学进士王若讷记秀发桐城斩谍事未尝不流涕而叹也当金人陷蕲士大夫析圭儋爵者或纳欵卖降之不暇有若秀发者官仅一丞耳则不顾妻子婴城固守法宜在所褒嘉顾以擅斩而罪之果何道耶譬有丈夫焉居深山中盗欲舞刀剑刼其财先遣防侦以察虗实其怒杀侦者丈夫乃不责盗而责可乎不可也国之政如此将何以致乎治耶宋自是而微矣呜呼自古当季世变白为黑倒上为下若斯之类甚众人所不能堪而秀发安之抑贤矣哉
　　喻偘传【宋濓】
　　喻偘字伯经义乌人其从祖良能与兄良倚同入太学又同登绍兴丁丑进士第其季良弼亦太学生晚以特科补新喻尉皆以文学称而良能最知名偘早从良弼学继受经于永康陈亮复由太学诸生登庆元己未进士第调宣城尉有境外盗狙入尉界内偘登执之归于府府帅臣丘崈异之乃立所由尉庭下曰盗逃出境尉不执防入境他尉乃执邪所由尉震恐开禧丙寅金人犯淮府檄令尉二人饷军由歴阳逹钟离钟离乃敌冲要法当以重兵防粮防不满千人令畏缩不敢前偘奋不顾难谕乡长老召募足千数即行道经含山有兵败回扬言于众曰我曹溃矣将以粮资敌乎弗去惧殱耳民愕视亡防将逃偘曰事急矣乃命弓率执大斧而前曰设遇敌尉必先死职也终不负国汝未必死乃负尉耶欲去视吾斧民不敢动卒致馈于濠粮有羡众谓尉宜得偘悉归于公府迁庆元府观察推官丁父忧不赴调隆庆府观察推官真德秀来为帅素知偘能文见偘与属吏迎道左为之改容思论荐之未荐德秀去偘乃以选人为宜春丞宜春地连赣吉吏珥笔成风民善讼偘为人怦怦谅直听必以情民退无后言凡诉台部者必曰得宜春丞一听死无憾居久之由承直郎改奉议郎佥书镇南军节度判官听公事改章服寻陞朝奉郎初偘久从诸老防幕中多新进少年议论雅不合偘叹曰吾髪已种种寜能与翩翩小儿竞短长哉遂请祠而归筑室夫人峰下曰芦隐若将终焉嘉熈丁酉九月年八十四卒子二人宣子武子偘性豪谈论今古輙目光如注气轩轩出鼻间人莫能抗尤长于文辞通直郎杜防尝称之曰质而不俚华而不靡愤而不激怨而不怼不以食脍炙为美澹乎其有味不以刺文绣为工黯乎其有光其感时念故推物类情抑扬离合必穷其源以扬其波其不合于律者鲜矣君子以为知言当乾道淳熈间朱熹吕祖谦陆九渊张栻四君子皆谈性命而辟功利学者各守其师説截然不可犯陈亮倔起其傍独以为不然且谓性命之微子贡不得而闻吾夫子之所罕言后生小子与之谈之不置殆多乎哉禹无功何以成六府干无利无以具四德如之何其可废也于是推寻孔孟之志六经之防诸子百家分析聚散之故然后知圣贤经理世故与三才并立而不废者皆皇帝王覇之大略明白简大坦然易行人多疑其説而未信偘独出为诸生倡布磔纲纪发为词章扶持而左右之使亮之门恶声不入于耳髙名出诸老上皆偘之功也已而亮为世议所扼当路必欲挤之死地凡再下诏狱偘与同志生极力营解防陷罗织遂脱亮于万死一生之中亮顾偘曰此生死而肉骨也人多义之偘所着有随见类录二百巻芦隐类稿五十巻首论六经之功用云从弟南强
　　喻南强传【宋濂】
　　南强字伯强自防负竒气父直方以与陈亮类俾从之防时著录牒者岁数千百人南强周旋其间独能探深索隐语移日义益精亮曰喻伯强文墨翰议凛然可畏也庆元乙卯戊午连贡于乡未防入太学中监举月书率占前列上礼部皆不得第嘉定庚辰俛奉南廊对授边功部临安前富阳县尉转修职郎南强创射楼补阙卒额时其练习春秋则都肄府中徽帜精明行列整肃夐出他县上县民谭甲与丘乙閧谭女以癎死诬丘惊跌所致挟王丙为左县以命南强南强召谭与王列于庭且诘谭曰汝以病死女诬人汝不吐实将坐汝谭色动顾谓王曰汝嗾我也亟袖案白上言抵谭罪境内多盗贩舳舻尾相衔不絶徼卒与豪猾为市弗可败南强一切禁捕虽犯权势贻怨讟弗惧也寳庆初礼部侍郎真德秀以言事去庙堂风京尹迹其所至欲并以为罪德秀舟过富春江南强亟见且赋诗为饯人皆壮之转承直郎处州缙云丞未上绍定庚辰三月卒年七十一南强读书不为口耳学必欲见之实践毎至名义可喜事击节慷慨谓心契可致初当路欲排善类指陈亮为根煆炼刺骨罪且不测门人畏其威焰噤不敢出声南强义形辞色贻书诮责言先生无辜受罪捋赍恨入土吾曹为弟子当怒髪冲冠乃影响昧昧是得为士类耶复走东瓯见叶适备陈寃状适曰子真义士也即秉烛为作书数通南强又持走越袖见诸台官诵言无忌卒直亮之寃南强为人不立崖岸而见义勇为闻朝廷行一善政輙昂首吐气或有司苛虐弹指长吁终日不乐暇时旅肴设醴与賔友握手剧谈日至再三不倦为文善驰骋下笔輙数千言不绳削而自合大篇短章恣人取去往往不甚爱惜惟梅隐笔谈十四巻尚存子二厚祖埜埜业进士
　　赞曰自道废民散师弟子之谊缺平居则谬为恭敬视其影或不敢践一逢患难輙反目若不相识然甚者更名他师使偘与南强见之必将唾去之矣传曰民生于三事之如一惟其所在则致死焉其偘南强之谓乎
　　义乌宋先逹小传【王祎】
　　宗泽
　　宗泽字汝霖母梦雷电红光下烛寤而生泽自防有大志元祐六年登进士第调馆陶尉厯龙游胶水赵城令皆有能名改知掖县差通判登州忤道士得幸用事者予祠而归复坐削夺覊置镇江寻监镇江酒税靖康元年朝廷议遣使与金人讲和用荐者假宗正少卿充和议使泽奏名不正改计议使众谓泽方刚难合必不能屈且徒死无补不若付以河朔一要郡除直秘阁知磁州从羸卒十余人倍道之官至则治城池修器械广储畜募勇敢为必守计且条画边防要防与勤王之议上之除秘阁修撰河北义兵都总管髙宗以康王使金过磁泽力止之朝廷因命为兵马大元帅泽副元帅加集英殿修撰髙宗承制复加徽猷阁待制凡与金兵十数战皆有功方进兵临濮而京城不守矣金人逼徽宗钦宗北行泽即引兵趋滑抵大名将径渡河据其归路邀还之而勤王之兵无一至者又闻张邦昌僭位即欲先行诛讨乃还军衞南且上书髙宗劝进建炎元年五月髙宗即位南京趋诣行在所入对涕泪沾臆陈兴复大计逾千言且曰愿陛下一怒以安天下之民臣虽驽怯当冐矢石为诸将先得捐躯报国家志愿诚足矣髙宗壮其言擢龙圗阁学士知襄阳府改知青州俄改知开封府寻迁延康殿学士京城留守真除开封府其训辞曰虽萧何之守闗中防恂之狥河内以卿比迹于古有光泽素蓄忠义至是益自感奋招集四方义士得百余万复有河北山寨效顺者数十万来听节制京城内外所屯兵实百八十万方尅日大举渡河而遽属疾诸将入问状矍然起曰吾固无恙政以二圣防尘至此汝能北定中原吾死何恨众皆洒泣同声应曰敢不尽力翌日遂薨临终连呼渡河者三二年七月也时髙宗南渡已久至是有防除泽门下侍郎御营副使命未下而讣闻诏赠观文殿学士通议大夫赐諡忠简始泽身任中原之事既修复京城力请回銮疏凡二十四上而黄潜善汪伯彦从中沮之以故忧愤成疾泽既薨数日间民人散去者十五六议者谓其子颖尝居戎幕得将士心宜用以卒父功于是朝廷已用杜充为留守乃除颖秘阁留守判官颖寻服防而归所集义士悉散去而中原不守矣颖后为兵部郎中
　　赞曰髙宗之南渡也中原之事一委于忠简及中原尅复而髙宗乃无有北还意忠简以中原无所倚因请以信王榛为兵马大元帅信王榛者髙宗亲弟也潜善伯彦軰輙谮其有异图遂有门下之命虽曰尊任之然实夺之权家传国史皆不书其事盖讳之也呜呼髙宗之无意于中原固不足论使忠简而缓死则神州全璧社稷长灵实嘉赖之矣然则盛衰之际庸非天乎
　　徐侨
　　徐侨字崇甫淳熈十四年进士调主簿上饶始受业考亭朱子之门歴绍兴南康司法皆以忧去开禧主和议函大臣之首侨上书言非所以立国时多其能尽言嘉定七年由严州推官考满差主管刑工部架阁文字除国子录召试馆职除秘书正字迁校书郎请外知和州徙知安庆府十一年除提举江南东路常平茶盐事上书极言朝廷时政请诏大臣以正已之道正人忧家之虑忧国庶防致安于已危迓治于将乱丞相史弥逺怒令言者劾罢之久之理宗即位礼部侍郎真徳秀奏亮直敢言如徐侨者愿寘之言地而弥逺犹在相位不报葛参政洪乔丞相行简时在侍从代为请祠迄不受禄遂引年吿老绍定六年朝廷更化收用老成落致仕除直寳谟阁江东提刑寻除秘书少监改太常少卿屡辞逾年始造朝入见论奏数千言大略谓君心正则朝廷正以至百官万民莫敢不正矣除兼侍讲寻兼权国子祭酒劝讲之际数开陈友爱大义遂复皇子竤爵且建言子思宜肥享孔子二程子宜列从祀王安石宜废勿祀赵汝愚宜配享寜宗后皆施行以论王檝奉使状与时宰论不合力求去除工部侍郎求去益切陞集英殿修撰提举佑神观兼侍读侨奏领祠劝读乃体貌重臣之殊礼力辞不敢当遂以寳谟阁待制提举太平兴国宫既归援旧比上疏请辞待制乃复除集英殿修撰与其子京官固辞命下如所请而疾以革卒年七十有八讣闻仍除寳谟阁待制致仕諡曰文清初侨之兄侃倬皆学于东莱吕成公而侨师事朱子朱子毎语人曰崇甫明白刚直士也因俾以毅名斋朱子之学诎于庆元及伸于端平侨与度正业味道实发之其在人君前论学则曰正心论治则曰在知人其教学者以命性中诚仁为穷理之要九思九容为主敬之本平日奉身苦约人不堪其贫尝入对衣敝甚上问曰卿何贫甚耶对曰臣不贫陛下乃贫耳陛下国本未建疆宇日蹙权幸用事将帅非材旱蝗相仍盗贼并起经用无萟帑藏空虗民困于横敛军怨于掊克羣臣养交而天子孤立国势阽危而陛下不悟臣不贫陛下乃贫耳理宗为改容优纳焉其所着有读易记三巻读诗记咏一巻杂説一巻文集若干巻门人曰朱元龙康植
　　朱元龙
　　朱元龙字景云嘉定十六年进士厯温州平阳池州青阳两县尉调饶州司理参军徳兴令诬其民董氏五兄弟溺死县卒具狱上力辨其非辜其兄弟得不死后皆为名进士他所平反者甚众嘉熈元年以处州缙云县令治最擢干办行在诸司粮料院寻除宗正簿陞宗正丞兼权左司郎官京局官或挟权贵势求举牍輙斥之曰举牍可以势取耶中官有求封节者力持不可宰臣传上防令改拟对曰吾职可罢拟笔不可改也宗室有圩田之讼众莫敢决元龙毅然决之时方括两淮浮盐致书执政以谓朝廷行商贾之事庙堂踵诸阃之规使史氏书曰括浮盐自今始不可又两上封事言自宫禁朝廷以及百官万民皆可痛哭流涕于是史嵩之入相疾其直言遂以斥去差知衢吉二州皆旋予祠改知台州以忧不上既而郑清之再入相清之尤素恶其刚直遂以朝奉大夫致仕家居十年乃卒元龙早受业于侨既又从四明袁正献公爕逰爕象山陆氏门人也故元龙之学得朱陆之异而防其同有文集若干巻子防学用荫入仕为临安府观察推官能世其家业
　　康植
　　康植字子厚父曰仲颖字蕴之淳熈十四年进士复试中教官仕为尚书吏部郎中涖官以清白称植用世科登嘉定七年进士第授奉化县主簿三迁为武安军节度掌书记与制置使史嵩之不协对移江南酒官未防除刑工部架阁文字迁国子正改通直郎论对言事抗直忤乔丞相行简意差通判广德军救荒有法陞知本军以治最闻召知大宗正丞迁兵部郎官除浙西提防刑狱公事劾奏平江守臣史宅之治郡无状嵩之宅之兄也时为丞相并连及之其言以为宅之不思掩前人之愆专务聚敛以事贡献是以小忠而成其大不忠也嵩之不知而使之不智知而使之不仁其上罔陛下又不忠之大者也羣臣明知其罪而不言皆逆探陛下之意而不敢撄其锋是逢君之恶亦不忠之徒也疏入理宗震怒欲重罪之杜丞相范时在枢府为之极谏谓宪臣言事既不中又加之罪如天下公议何理宗寻悟乃徙宅之隆兴而植提刑福建改知寜国府兼权江南东路提举茶盐义仓奏免和籴行经界法除都官郎中出知吉州改福建路转运判官兼摄建寜府赈水灾拯盐政恵大孚赴阙奏事卒于建谿驿积阶朝奉郎其在广德时取大学语名其斋曰诚求仲颖与侨为同年植以故早师之师门中独植从防最久与同邑秘书丞王世杰皆号称髙弟焉
　　赞曰文清则学行纯笃风节髙峻诚可谓道学之宗师矣朱子之传闽中则有黄干氏而浙东为文清然黄干氏一再传为何基氏为王柏氏皆文清同郡人而皆隐德不仕文清之传如元龙植则皆起科第跻政路故着于大节表表如是焉王柏氏称植操尚之坚风力之劲有文清之遗则呜呼寜独植而已哉魏纯传【薛瑄】
　　魏纯字希文山东髙密人也其先世多仕者至其父为官江南希文就学于江南初治易后明春秋诗书大义亦皆知之其父为绩溪令时希文客金陵一时逹官贵人闻希文名屏势就见请交因合币罗致馆中俾训其子弟未防人有所指摘语及希文谪戍边衞寓蓟州玊田县先君子永乐七年教训其邑希文复诲诸官将子于学宫傍瑄因得纳交为心友自是往返凡十年议论连日夜不舎瑄之踈劣赖希文规辅之益为多先君子官满去希文徒歩送数十里执手为别别三年尝一得书自是信音不相闻者又三年其后先君子丁大父母忧起复至北京时希文亦以荐至吏部因同膺荐者有所不合复退于初又二年为宣德元年侍从有荐希文学行者复召至京师集试吏部文既合格将上其名于朝以官之而希文竟暴卒于旅次是年某月某日也明年春瑄在河南始闻其讣先是瑄有诗怀希文考希文亡日与瑄作诗时皆在宣德元年冬岂非交情之密黙有感触于中而不能自已于言乎呜呼瑄尝观古人论富贵贫贱必皆曰有命瑄少犹未之信年来经渉既久数数考之于己验之于人然后有以见夫富贵贫贱盖皆有决然不易之命而非人之私智所能去取也以吾希文观之其赋质粹而明其为学正而纯其立心必欲一毫无媿于屋漏其制行必欲一事不悖于天理是则以徳言之希文之贤固当见用于时也处戎伍仅三十年超然自适不为显者焜燿而有自沮之色其贫至于床无完衾身无完褐耕获薪刍之事靡不备尝而操行坚如金石略不少变其所处盖有古人所难者而希文优处之以时言之希文困极宜通当不至于终困也至其忠信之行积于中徴于外武夫小子皆信其为善人而起尊敬之心搢绅大夫皆知其为君子而咸欲其得位于时是则以人事言希文名实孚于逺迩亦当显于世也三者皆无丝髪可疑而乃卒至于穷死不得一试其有则所谓决然不易之命岂不信哉瑄又窃有疑焉夫所谓命者果何自而然哉盖出于天也天必贵有徳福仁人希文乃不克防其贵与福则所谓天者竟何如哉岂贵徳福善者其常而贵福差爽者不得其常乎果天道自然而然初无心于其间乎抑人之生也适丁其气之清浊厚薄不齐而非天之所能为乎是皆不可知也或者又谓天于善人不有以福其躬必有以昌其后是又未可必也虽然古之所谓善人君子者顾自处谓何耳固未尝以今之厚薄为轻重也昔固有贵为卿相富累千金生无益而死无闻者命则厚矣其于道果何如哉以希文之贤虽卒至于穷死其徳行名誉孚于人人其自处者既已无媿于道矣命之厚薄奚足道哉瑄与希文交最久情最密始以希文之不遇质之命而自疑终以希文之无媿揆之道以自解又恐希文之潜德懿行久而或冺于世也遂作传以志于私箧以传之悠久且俾世之君子当力于为善而无疑于命云
　　罗伦传【陈献章】
　　吾平生有故人曰罗伦字彛正江西永丰人宋罗开礼之后也性慷慨乐善不疑人欺遇事无所廻避有不可輙面斥之举成化丙戌进士防对大廷顷刻万言中引程正公语人主一日之间接贤士大夫之时多亲宦官宫妾之时少执政欲截其下句伦不从直声震于时奏名第一为翰林修撰防内阁大学士李贤遭防朝廷留之台谏皆不敢论説伦诣其私第告以不可李公始以其言为然既数日复上防厯陈古今起复之非是且曰如其不然必凖富弼故事终防刘珙故事言事反复数千言一本于天理人心之不可已者孔子曰勿欺也而犯之伦以犯顔切谏为大救时以行道为急其负荷之重未尝一日忘天下故发愤如是疏奏遂落职提举泉州市舶司伦虽见逐而士论益荣之由是天下之士争自刮磨向之不言以养忠厚者为之一变而终伦之世台省未闻有起复者矣虽以此为人所知然亦以此取嫉于人明年召还复修撰改南京寻以疾辞归开门授徒日以注经为业垂十年卒于退居之金牛山世之知伦者不过以其滂沛之文竒伟之节果敢之气而已至其心之所欲为而力之所未逮未必尽知也尝欲仿古置义田以赡族人或助之堂食之钱谢而弗受或衣之衣行遇乞人死于途輙解以覆之客晨至留其饭其妻语其子曰瓶粟罄矣之旁舎干之比举火时已近午亦旷然不以为意提举泉州时官例应得折薪钱其人欺以乏告即放遣之不复问予尝遣人访之山中结茅以居取给于陇亩往来共樵采若无意于世者时或作为文章以发其感慨之意而人亦莫之知也论曰伦之必为君子而不为小人较然矣如伦之才少贬以徇人虽欲穷晦其身寜可得也以其所学进説于上世目之为狂何足怪也孟子称豪杰之士虽无文王犹兴若伦者今所谓豪杰非与无导于前而所立卓然人莫能夺之又曰伦才大不及志其青天白日足称云
　　李评事传【石珤】
  </div>
  <div class="pagination">
   <a href="明文海_page109.html">
    上一页
   </a>
   <span>
    ...
   </span>
   <a href="明文海_page105.html">
    105
   </a>
   <a href="明文海_page106.html">
    106
   </a>
   <a href="明文海_page107.html">
    107
   </a>
   <a href="明文海_page108.html">
    108
   </a>
   <a href="明文海_page109.html">
    109
   </a>
   <span class="current-page">
    110
   </span>
   <a href="明文海_page111.html">
    111
   </a>
   <a href="明文海_page112.html">
    112
   </a>
   <a href="明文海_page113.html">
    113
   </a>
   <a href="明文海_page114.html">
    114
   </a>
   <a href="明文海_page115.html">
    115
   </a>
   <span>
    ...
   </span>
   <a href="明文海_page111.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
