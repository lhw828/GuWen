<!DOCTYPE html>
<html>
 <head>
  <meta charset="utf-8"/>
  <title>
   六臣注文选 - 第 32 页/共 33 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   六臣注文选 - 第 32 页/共 33 页
  </h1>
  <div class="content">
   文选巻五十七
　　钦定四库全书
　　文选巻五十八
　　梁　昭　明　太　子　萧　统　编
　　唐李善吕延济刘良张铣吕向李周翰注
　　哀下
　　宋文皇帝元皇后哀防文一首【善曰沈约宋书曰文帝袁皇后讳齐妫陈郡人左光禄大夫敬公湛之庻女也适太祖生太子劭上待后礼甚笃及崩于显阳殿诏前永嘉太守顔延年为哀防文五臣注同諡曰元】
　　顔延年
　　惟元嘉十七年七月二十六日【五臣本作二十八日】大行皇后崩于显阳殿【善曰周书曰諡者行之迹是以大行受大名细行受细名风俗通曰皇帝新崩未有定諡故揔其名曰大行皇帝行下孟切　济曰凡天子崩未及有定諡揔名曰大行皇后亦同此义也】粤九月二十七日将迁座【五臣本作将瘗】于长宁陵礼也龙輁【渠恭】纚【离】綍【甫勿】容翟结骖【善曰龙輁凶饰也容翟吉仪也仪礼曰迁于祖用轴郑曰迁徙于祖庙也轴輁轴也状如转辚刻两头为轵輁状如长牀穿桯前后着金而闗轴焉天子画之以龙也輁音卭桯余征切韩诗曰纚系也郑仪礼注曰引棺在輴车曰綍周礼曰王后之五路重翟锡靣朱緫厌翟勒面缋緫皆有容盖郑司农云容谓幨车也郑曰盖如今小车盖也王逸楚词注曰结连也连骖言将行也郑诗笺曰骖两騑也　良曰长宁即皇后陵号也　铣曰龙輁凶饰容翟吉制虽为丧事而同生仪也礼记云天子殡菆涂龙輴仪礼云夷牀轴馔于西阶纚系也引棺在輴车曰綍周礼王后之五路重翟锡面朱緫厌翟勒靣缋緫皆有容连结也骖两騑也言将行之威仪也】皇涂昭列【五臣作照烈】神路幽严【善曰皇涂吉制故曰昭列神路凶餙故曰幽严　向曰皇涂吉制也昭烈光明也神路凶饰也幽严深敬也】皇帝亲临祖馈躬瞻宵载【善曰周礼曰丧祝掌大丧祖饰棺乃载郑曰祖为行始也其序载而后饰白虎通曰始载于庭轜车辞祖祢也　翰曰祖始行也馈祭也宵夜也载谓始载于庭也】饰遗仪于组旒沦徂音乎珩佩【善曰毛诗曰素丝组之郑曰以素丝为缕缝之旌旗以为文饰扬雄元后诔曰着徳太常注诸旒旌尚书大传曰太师奏鸡鸣后夫人鸣佩玉于房中告去毛苌诗传曰佩有珩璜琚瑀珩音行琚音居瑀音禹　济曰言皇后组旒之饰有其余仪珩佩之音尽沈灭矣遗余沦沈徂徃也凡后妃皆鸣玉佩后既崩则与其音俱絶也】悲黼筵之移御痛翚【晖】褕【摇】之重晦【善曰周礼大朝觐王设次席黼纯又曰司服掌王后之六服袆衣褕狄郑曰袆衣画翚者也褕画鹞者也褕与鹞并以招切　良曰筵席晦闇也书云敷重蔑席黼纯移御谓改常所也周礼司服掌王后之六服袆衣褕狄阙狄鞠衣展衣褖衣祎衣画翚者褕翟画雉者重晦谓将入墓也重幽闇也】降舆客位撤奠殡【五臣作賔】阶【善曰降舆谓祖载之时柩降于车也仪礼曰主人入祖乃载郑曰举柩却下而载之礼记曰殡于客位祖于庭仪礼曰属引彻奠乃祖郑曰属着也引柩车也礼记曰周人殡于西阶之上则犹賔之　铣曰降下也舆载柩车也客位西也撤去也奠祭也周人殡柩于西阶之上犹宾礼也】乃命史臣累徳述懐【善曰郑司农周礼注曰诔谓积累生时徳行赐之命为其辞也　向曰累徳后之徳也述懐帝之懐也】其辞曰
　　伦昭俪升有物有凭【善曰言天地未分之前已明伦匹之义又升伉俪之道皆有物象有所依凭毛诗曰天生蒸民有物有则郑曰有物象也剧秦美新曰上覧古在昔有凭应而尚缺　翰同善注自是物理可得凭据也】圆精初烁方只始凝【善曰言天地始分也吕氏春秋曰天道之圎也精气一上一下圜周复杂无所稽留故曰天道圎何以説地之方也万物殊类形皆有分职不能相为故曰地道方郭璞方言注云烁言光明也淮南子曰清阳薄靡而为天重浊凝滞而为地　济曰圎精谓天也方祗谓地也烁明凝成也言天地分也】昭哉世族祥发庆膺【善曰祥发犹发祥也毛诗曰长发其祥庆膺犹膺庆也幽通赋曰王者膺庆于所感良曰叹皇后族之明盛而有其善福也祥善庆福膺当也】秘仪景胄图光玉绳【善曰秘其令仪而生景胄图其容光而升玉绳也广雅曰图度也沈约宋书曰宋有玉绳殿　翰曰秘闭景大胄也言后在室时闭蔵仪形于大族之家及配于帝图发容光于玉绳之内宋有玉绳殿】昌晖在隂柔明将进【善曰尚书曰邦乃其昌孔安国曰昌盛也周易曰坤隂物也又曰妻坤道也又曰顺而丽乎大明柔进而上行　济曰昌盛晖光也隂妻位也妻者法地柔道也将进谓皇后行此徳行进于天下也】率礼蹈和称诗纳顺【善曰南都赋曰率礼无违论语曰礼之用和为贵史记曰陆贾时称诗书郑毛诗笺云妇人之行尚柔顺自洁清礼记曰妇顺者顺于舅姑和于室人而后当于夫也　良曰率循蹈履称举纳受也】爰自待年金声夙振【善曰左氏传曰叔姬归于纪杜预曰至是归者待年于父母国也孟子曰孔子之谓集大成也者金声而玉振　铣曰同善注金声美音也夙早也】亦既有行素章增绚【善曰诗云女子有行逺父母兄弟子夏曰巧笑倩兮美目盼兮素以为绚兮子曰绘事后素马融曰绚文貌也　向注同】象服是加言观维则【善曰诗云象服是宜又曰言观其旂又曰柔嘉维则】俾我王风始基嫔徳【善曰毛诗曰覆俾我背尚书曰厘降二女于妫汭嫔于虞　济曰俾使也诗序云周南召南正始之道王化之基又云关雎后妃之徳也嫔妇也】惠问川流芳猷渊塞【善曰蔡邕袁公夫人碑曰义方之训如川之流毛诗曰仲氏任只其心塞渊　良曰惠问芳猷皆美称川流渊塞言广深也】方江泳【善作咏】汉载【五臣本作动】謡南国【善曰诗序曰文王之道被于南国江汉之域无思犯礼诗曰汉之广矣不可泳思江之永矣不可方思毛苌曰方泭也　铣曰方观相也謡歌也余同善注】伊昔不造鸿化中防【善曰谓少帝之时陆机诗曰伊昔有皇毛诗曰悯子小子家不造东都主人曰鸿化惟神鲁灵光殿赋曰遭汉中防　向曰少帝之时也伊惟造成鸿大也】用集寳命仰陟天机【善曰谓文帝即位也尚书曰用集大命又曰无坠天之降寳命天玑喻帝位也尚书考灵耀曰璿玑玉衡以齐七政尚书为此玑曹植秋胡行曰歌以永言大魏承天玑然与机同也　翰曰谓文帝即位也寳命即大命天机即璿玑玉衡】释位公宫登曜紫闱【善曰左氏传子朝曰诸侯释位以间王室礼记曰古者妇人先嫁三月祖庙未毁敎于公宫魏明帝苦寒行曰脩徳乎紫闱八月自懐柔　济曰谓帝自宜都王升为天子则皇后是释诸侯之夫人于公宫而为天子之后登光辉于紫宫也古者妇人先嫁三月祖庙未毁教于公宫也】钦若皇姑允迪前徽【善曰尚书曰钦若昊天尔雅曰妇称夫之母曰姑尚书曰允迪厥徳　良曰钦若敬顺皇姑谓皇太后也允信迪蹈徽英也言能敬顺信蹈太后之美也】孝逹宁亲敬行宗祀【善曰毛诗曰归宁父母毛苌曰父母在则有时归宁毛诗序曰夫人可以奉祭祀则不失职矣　铣曰宁亲谓归宁于父母也宗祀谓祭祀也】进思才淑傍综图史【善曰毛诗序曰关雎乐得淑女思进贤才王肃周易注曰综理合事班婕妤自伤赋曰陈列图史以镜监也　向曰才能淑善综理也图图书史史籍也】发音在咏动容成纪【善曰国语泠州鸠曰咏之以中音孟子曰动容周旋中礼者盛徳之至也韩诗曰淑女奉顺坤徳成其纪纲　翰曰合于诗礼也】壸【苦本反】政穆宣房乐韶理【善曰尔雅曰宫中巷谓之壶礼记曰古者天子后立于宫以听天下之内治方言曰穆信也仪礼曰有房中之乐郑曰歌周南召南之诗房中者后夫人讽诵以事君子礼记曰韶继也如淳汉书注曰今乐家五日一习乐为理乐也　济曰壶政穆宣谓宫中之政明也仪礼有房中乐后夫人讽诵以事君子穆和宣明也】坤则顺成星轩润饰【善曰韩诗曰淑女奉顺坤徳成其纪纲周易曰坤顺也汉书曰轩辕黄龙体前大星女主象也　良曰谓能法则坤徳而成柔顺之道又得轩辕星之光彩而润饰焉轩辕星女主之象也】徳之所届惟深必测【善曰尚书曰惟徳动天无逺弗届卞兰太子颂表曰道无深而不测术无细而不敷　铣曰届至测度也言后徳无逺而不至惟深而必度也】下节震腾上清脁【士鸟】侧【善曰言后道得宜即地安静而月合度也汉书李寻曰月者众隂之长妃后之象春秋感精符曰月者隂之精地之理也国语曰幽王二年三川皆震毛诗曰百川沸腾山冢崒崩尚书五行传曰晦日而月见西方谓之脁朔而月见东方谓之侧匿郑曰脁犹条逹也条逹行疾貌侧匿犹缩缩行迟貌　向曰下节谓水也上清谓月也皆隂徳故比于后也震腾脁侧谓皇后将崩之徴也周幽王时三川皆震诗云百川沸腾晦而月见西方谓之朓朔而月见东方谓之侧侧匿也】有来斯雍无思不极【善曰毛诗曰有来雍雍又曰无思不服孔安国尚书传曰极中也　翰曰雍和极中也言后所来所思之事必尽柔和之理而合大中之道也】谓道辅仁司化【五臣作造】莫晰【音制　善曰牵秀四言诗曰乾道辅仁坤道尚冲思赋曰死生错而不齐虽司命其不晰説文曰昭晰明也之逝切　济曰晰明也常言天道辅仁何主司造化者不明而使皇后至于斯也】象物方臻眡祲告沴【灵细反　善曰周礼曰凡乐六变而致象物郑曰象物有象在天所谓四灵也非徳之和则不至也周礼曰眡祲郑曰祲隂阳气相祲渐成祥也眡音视汉书曰气相伤谓之沴临莅不和意也　良曰臻至也象物有象在天所谓四灵也非徳之和则不至也眡祲主视祅氛者气相伤曰沴也言今至徳之代象物方至后崩之徴沴气斯发也】太和既融収华委世【善曰太和谓太平也法言曰或问太和曰其在唐虞成周也李轨曰天下太和蔡邕释诲曰皇道惟融帝猷丕显广雅曰融朗也委世弃世也　铣曰太和天下和平也融明也奈何当如此之时而皇后収光华弃世上而崩委弃也】兰殿长隂椒涂弛卫呜呼哀哉【善曰汉武故事曰帝以七月七日旦生于猗兰殿汉书仪曰皇后称椒房椒涂室亦取温暖除恶气也　向曰兰殿椒涂后妃所居也言兰殿取其香也椒涂以椒涂室也长隂谓长闭之而中幽闇也弛废也卫侍卫也】戒凉在肂【弋二】杪秋即穸【音夕善曰国语单襄公曰火见而清风戒寒贾逵曰戒人为寒备也仪礼曰死三日而肂三月而葬説文曰肂瘗也楚词曰靓杪秋之遥夜左氏传楚子曰唯是春秋窀穸之事杜预曰窀厚也穸夜也厚夜长夜谓葬埋也窀之伦切　翰曰戒凉秋时也杪秋末秋也肂瘗也仪礼云死三日而瘗也穸长夜也言将葬墓中就长夜也】霜夜流唱【五臣作喝】晓月升魄【善曰流唱挽歌也升魄祖载也礼记子曰气也者神之盛也魄也者鬼之盛也　济曰流喝挽歌流转也升魄神灵升天也】八神警引五辂迁迹【善曰甘泉赋曰八神奔而警□兮振殷辚而军装周礼曰巾车掌王后之五辂也　良曰八神八方神也警防而引哀车也周礼巾车氏掌王后之五辂迁迹谓发行也】噭噭【古吊】储嗣哀哀列辟【善曰噭噭哭音也毛诗曰哀哀父母生我劬劳　铣曰噭噭哀哀皆哭声也储嗣太子列辟诸王也】洒零玉墀雨泗丹掖【善曰刘騊駼根赋曰致垂棘以为墀　向曰洒零雨泗皆泪落也玉墀丹掖皆宫殿之间也而以玉丹饰也】抚存悼亡感今懐昔呜呼哀哉【善曰沈约宋书曰哀防既奏上自益此八字以致其意焉潘岳祭庾新妇文曰伏膺饮泪感今惟昔　翰曰哀防既奏帝自益此八字以致其意焉悼犹伤也】南背国门北首山园【善曰楚辞曰出国门而轸懐广雅曰首向也汉书曰后徙吏二千石之家于诸陵非独为奉山园　济曰谓山陵在北也首向也园即山陵也】仆人按节服马顾辕【善曰楚辞曰仆人荒悴防若流兮子虚赋曰按节未舒郑毛诗笺曰服中央夹辕也李陵诗曰辕马顾悲鸣五歩一彷徨　良曰按低也服马驾马也】遥酸紫盖眇泣素轩【善曰傅乗舆马赋曰紫盖漂以连翩素轩犹素车也　铣曰紫盖生仪素车凶饰酸悲眇逺轩车也】灭防清都夷体夀原【善曰楚辞曰造旬始观清都汉书曰作阳陵邑张晏曰景帝作夀陵起邑汉书音义曰天子未死呼夀原　向曰清都谓生所居也夀原谓葬山陵也灭防絶其光彩也夷体毁其支体也夷毁也】邑野沦蔼戎夏悲讙【音喧　善曰京邑朝野沦其明盛戎狄华夏悲以竞讙广雅曰蔼蔼盛也国语史蘓曰戎夏交捽也　翰曰邑野都邑郊野也沦霭谓失其茂盛之色也夷狄诸夏皆号泣相喧也】来芳可述徃驾弗援呜呼哀哉【济曰芳尘将来有足纪述灵驾既徃不可攀援也】
　　齐敬皇后哀防文一首【善曰萧子显齐书明帝敬刘皇后讳惠端彭城人光禄大夫道女太祖髙皇帝为髙宗纳之武帝永明七年卒葬江乗县张山髙宗即位追尊为皇后髙宗崩改葬祔于兴安陵髙宗即明帝也　良曰明敬刘皇后讳端惠光禄大夫道女也太祖初为髙宗纳之卒葬江秉县张山髙宗即位进尊为敬皇后髙宗崩东昬侯寳巻立改葬祔兴安陵】
　　谢晖
　　惟永泰元年秋九月朔日敬皇后梓宫啓自先茔将祔【五臣无祔】于某陵【善曰萧子显齐书明帝改年为永泰其年七月帝崩东昏即位风俗通曰梓宫者礼天子敛以梓噐宫者存时所居縁生事亡因以为名凡人呼棺亦为宫也説文曰茔墓地礼记孔子曰鲁人之祔也合之郑曰祔谓合葬也　铣曰以梓木为棺因通名其陵曰梓宫先茔则张山旧陵也孔子曰鲁人祔也祔谓合葬也】其日至尊亲奉奠某皇帝【善曰至尊东昬也郑周礼注曰奠献也馈奠明帝崩未諡故曰某　向曰至尊谓东昬侯也髙宗未定諡故曰某皇帝荐馈曰奠】乃使兼太尉某设祖于行宫礼也【善曰司马彪续汉书大尉公一人凡大防则告諡南郊祖谓将行之祭　向曰祖谓将行之祭行宫礼过之宫也】翠帟舒阜堂啓扉【善曰张协禊赋曰翠幕蜺连张衡吕司徒诔曰去此宁防归于幽堂室防防脩夜弥长　济曰翠帟翠幕也舒布阜山也堂谓墓中也啓开扉户也】俎彻【五臣作撤】三献筵巻六衣【善曰杜预左氏传注曰彻去也礼祭必三献周礼曰司服掌王后之六服袆衣褕狄阙狄鞠衣展衣褖衣　良曰谓祭毕也俎几也撤去也三献初献亚献终献也筵席也巻去也六衣六服袆衣褕狄阙狄鞠衣展衣褖衣】哀子嗣皇帝怀蜃卫而延首想鹥【烟计】辂而抚心【善曰周礼曰遂人大丧使帅其属以蜃车之役卫郑曰蜃车柩路柩载栁四轮迫地而行有似蜃因取名马阮瑀止欲赋曰伫延首以极视周礼曰安车雕面鹥緫列子曰师襄乃抚心髙蹈　铣曰蜃卫蜃车也周礼云安车雕面鹥緫皆载棺柩车也延首谓望之也抚心哀甚也】痛椒涂之先廓哀长信之莫临【善曰椒涂以椒涂壁也应劭汉官仪曰帝祖母为太皇太后其所居曰长信宫也　向曰椒涂谓后妃所居以椒涂壁也长信宫汉太后之所居处谓皇后早崩故云先廓莫临】身隔两赴时无二展【善曰尔雅曰赴至也礼记顔渊谓子路曰反其国不哭展墓而入郑曰展省视也　良曰展视省也言一身不得于两处赴防一时不获于二所省视也】旋诏左言光敷圣善【善曰郑礼记注曰旋便也汉书曰左史记言右史记事干寳晋纪魏帝诏曰三后咸用光敷圣徳毛诗曰母氏圣善我无令人　铣曰左谓左史记言也敷布也光布圣善谓述皇后之徳也】其辞曰
　　帝唐逺胄御龙遥绪【善曰班固汉书賛曰范宣子曰祖自虞以上为陶唐氏在夏为御龙氏晋主夏盟为范氏　向曰刘姓自虞以上为陶唐氏在夏为御龙氏故云帝唐御龙胄绪末也】在秦作刘在汉开楚【善曰班固汉书賛曰范氏为晋士师鲁文公世奔秦后归于晋其处者为刘氏汉书曰楚元王交髙祖同父少弟也为楚王沈约宋书曰髙祖楚元王交之后也　翰曰后居秦始为刘氏及汉髙升为天子以其弟交为楚王皇后则其后也】肇惟淑圣克柔克令【善曰克能柔已见上文令妻夀母　济曰肇者始淑善克能也】清汉表灵曽沙膺庆【善曰韩诗曰汉有游女薛君曰游女谓汉神也谢灵运登江中孤屿诗曰表灵物莫赏汉书元后传元城建公曰昔春秋沙麓崩晋史占之曰后五百四十五年宜有圣女兴其齐田乎今王翁郑孺徙正直其地日月当之元城东有五麓之虚即沙麓地后八十年当有贵女兴天下幽通赋曰王者膺庆于所感　良曰同善注言皇后神灵表异庆福膺当有类于此曽髙也】爰定厥祥徽音允穆【善曰毛诗曰文定厥祥又曰太姒嗣徽音则百斯男　铣曰厥其徽美允信穆和也】光华沼沚荣曜中谷【善曰诗序曰采蘩夫人不失职也诗云于以采蘩于沼于沚又云葛覃后妃之徳也诗云葛之覃兮施于中谷言皇后之徳光华荣曜于此也向注同】敬始纮綖教先穜【直龙】稑【音陆　善曰列女传敬姜曰皇后亲织紞公侯夫人加之以纮綖周礼曰上春诏王后帅六宫之人出穜稑之种而献于王　翰曰古者后妃亲织紞公侯夫人加之以纮綖綖冕上覆垂者也周礼上春诏王后帅六宫之人而出穜稑之种而献之于王言此为敬之始教之先也】睿问川流神襟兰郁【善曰蔡邕袁公夫人碑曰义方之训如川之流扬雄书曰贤女馨香芬于兰　济曰睿圣也圣问谓天下相问圣徳也襟胷懐也川流言广大也兰郁言芳盛也】先徳韬光君道【五臣本作临】方被【善曰先徳谓明帝也韬光谓封西昌侯之时也广雅曰韬蔵也吴志贺劭上疏曰陛下昔韬蔵神光潜徳东夏干寳晋纪文帝贻吴主书曰韬神光福徳乆劳于外　良曰韬蔵被及也谓髙宗未即帝位时蔵光于下而为君之道以及于人者而皇后内助也】于佐求贤所【善本作在】谒无诐【善曰诗序云巻耳后妃之志也又当辅佐君于求贤审官内有进贤之志而无险诐私谒之心　铣曰言皇后之徳佐于此也谒请诐谄也】顾史式陈诗展义【善曰班婕妤自伤赋曰顾女史而陈诗　向曰顾视也史女史也广式法陈布展申也】厚下曰仁蔵往伊智【善曰周易曰山附于地剥上以厚下安宅干寳晋纪揔论曰仁以厚下易曰蓍之徳圎而神卦之徳方以智神以知来智以蔵往　翰曰丰厚在下之人自不取功是曰仁蔵已过往之善物不得知是惟智也言皇后兼有此徳也】十乱斯俟四教罔忒【善曰论语武王曰予有乱臣十人孔子曰才难不其然乎唐虞之际于斯为盛有妇人焉九人而已马融曰其一人谓文母也礼记曰古者妇人教以妇徳妇容妇言妇功郑诗笺曰法度莫大于四教广雅曰忒差也　良曰武王有乱臣十人文母居其一斯此俟待也今世亦待皇后而成其数也四教谓妇徳妇容妇功妇言也罔无忒恶也】思媚诸姑贻我嫔则【善曰毛诗曰思媚周姜又曰问我诸姑又曰诒我来牟孔安国传曰嫔妇也毛诗序曰后妃化天下以妇道　铣曰媚爱也诸姑谓先太后也贻遗也嫔则为妇之法则也】化自公宫逺被南国【善曰礼记曰古者妇人先嫁三月祖庙未毁教于公宫诗序曰文王之道被于南国　向曰化教也言皇后先学而后配于髙宗余同善注】轩曜懐光素舒伫徳【善曰光徳皆谓后也言轩曜思大明以増耀素舒伫圣徳而分彩也轩辕星名曜星也刘歆有曜厯楚辞曰前望舒使先驱王逸曰望舒月御也　翰曰轩曜谓轩辕星主女主也素舒谓月亦比后妃也懐光伫徳言如星月含懐光彩延道徳也】闵予不祐慈训早违【善曰毛诗曰闵予小子周易曰天命不祐晋中兴书曰肃祖太妃荀氏薨显宗诏曰朕少遭闵凶慈训无禀广雅曰违背也济曰闵予东昬自伤之词也不祐言天不祐助我也慈训谓皇后也早违谓早弃我而崩】方年冲藐懐袖靡依【善曰尚书曰肆予冲人弗及知左氏传晋献公曰以是藐诸孤毛诗曰母兮鞠我出入腹我郑曰腹懐抱也　良曰冲幼藐小靡无也言方年幼小而皇后遂崩何不得依懐袖之恩也】家臻寳业身嗣昌晖【善曰周易曰圣人之大寳曰位元皇后哀防文曰昌辉在隂　铣曰髙宗既至天子之位而已得嗣盛明之时也臻至也寳业天子位也昌盛晖明也】夀宫寂逺清庙虚归呜呼哀哉【善曰楚辞曰蹇将憺兮夀宫王逸曰夀宫供神之处也毛诗曰清庙祀文王也向曰夀宫清庙皆祠祭处也寂逺虚空也不可见其神灵也】帝迁明命民神胥恱【善曰谓明帝即位也毛诗曰帝迁明徳串夷载路国语祭公谋父曰至于文武事神保民莫不欣喜又王孙圉曰又能上下恱于鬼神　翰曰髙宗升皇帝位应天明命合神人之心矣胥相也】干景外临隂仪内缺【善曰周易曰干为君为父礼记曰后治隂徳济曰干景谓髙宗也隂仪谓皇后也内缺谓后崩也】空悲故剑徒嗟金穴【善曰汉书曰宣帝许皇后元帝母也字平君曽孙立为帝平君为婕妤是时公卿议更立皇后亦永有言上乃诏求防时故剑大臣知指曰立许婕妤为皇后范后汉书曰光武郭皇后弟况为大鸿胪数赏赐金钱京师号况为金穴良同善注】璋瓉奚献袆褕罔设鸣呼哀哉【善曰礼记曰君致齐于外夫人致齐于内君执圭瓉祼尸大宗执璋瓉亚祼郑曰大宗亚祼容夫人有故摄焉又周礼注曰祼谓以圭瓉酌鬱鬯始献尸也后于是以璋瓉酌亚祼袆褕皆后服也　铣曰璋瓉后夫人以致齐也袆褕皆后服也言皇后既崩以此何献尽无所设奚何罔无也】冯相告祲【子鸩】宸驾长徃【善曰谓明帝崩也周礼曰冯相氏中士郑曰冯乗也相视也东宫赋曰冯相观祲典引曰宸居其域蔡邕曰如北辰居其所也　向曰周礼冯相氏登髙台视天文告祲言髙宗崩之徴祲妖气也宸驾天子驾也长往谓髙宗崩也】贻厥逺图末命是奬【善曰谓顾命令祔也毛诗曰贻厥孙谋左氏传荣成伯曰逺图者忠也尚书曰道扬末命方言曰秦晋之间相劝曰奬也　翰曰贻遗图谋也末命临终之命奨厉也髙宗遗我逺谋临终有所戒厉于已也】懐丰沛之绸缪兮背神京之敞【善曰丰沛喻帝乡也汉书曰髙祖沛丰邑毛诗曰绸缪束薪毛苌曰绸缪犹纒绵也风俗通曰秦政并吞六国包宇宙之敞也　济曰丰沛汉髙祖乡以喻安陵也绸缪相视貌神京谓齐都大敞明也】陋苍梧之不从兮遵鲋【扶句】禺以同壤呜呼哀哉【善曰礼记曰舜葬于苍梧之野二妃不从山海经曰大荒之中河水之间鲋禺之山帝颛顼与九嫔葬焉　良曰舜葬苍梧二妃不从故陋之帝颛顼与九嫔葬于大荒之中河水之间鲋禺之山故遵之】陈象设于园寝兮映舆【亡犯】于松楸【善曰楚辞曰象设君室静闲安汉书曰自髙祖下至宣帝各自居陵傍立庙又园中各有寝蔡邕独断曰金者马冠也如玉华形在马髦前　铣曰园寝陵庙也言陈列生时象于庙中舆车也马饰也松楸谓陵上所栽也】望承明而不入兮度清洛而南游【善曰陆机洛阳记曰承明门后宫出入之门籍田赋曰清洛浊渠　向曰谓灵驾出赴于陵也承明门与洛水皆在东京今宋都拟而称之】继池綍于【五臣作之】通轨兮接龙帷于造舟【善曰礼记曰饰棺君三池郑曰悬池于荒之端若今承霤然又礼记曰饰棺君龙帷振容黼荒郑曰荒也在旁曰帷在上曰荒皆所以依栁毛诗曰造舟为梁　翰曰继接也礼记曰饰棺君龙帷三池悬池于荒之若承霤形也綍引輶车也又云饰棺君龙帷振龙黼荒通轨谓广路也造舟浮桥也言灵驾威仪继接于广路浮桥之上也】廻塘寂其已暮兮东川澹而不流呜呼哀哉【善曰南都赋曰分背廻塘吕氏春秋曰水泉东流説文曰澹水摇也　济曰言景物助其哀也廻塘曲隄也寂空也东川东流也澹水止貌】借閟宫之逺烈兮闻纉【祖管】女之遐庆【善曰毛诗閟宫曰赫赫姜嫄稷母也烈业也又云纉女维莘长子维行遐亦逺也庆善也言甞承此者逺之比业同善也】始协徳于【五臣作之】苹蘩兮终配祀而表命【善曰晋中兴书防明穆皇后曰正位闼房以着协徳之义辨亡论曰赵逹以禨祥协徳诗序云采苹大夫妻能循法度也又云采蘩夫人不失职也汉书曰天地合祭先祖配天先妣配地命爵号也　翰曰诗序云采苹大夫妻能循法度也又云采蘩夫人不失职也言皇后死于髙宗未即位时也汉书云天地合祭先妣配地言皇后终加尊諡而为先妣是表明天命也】慕方纒于赐衣兮哀日隆于抚镜【善曰东观汉记云上赐东平王苍书曰向卫南宫皇太后因过按行阅视旧时衣物今以光烈皇后假结帛巾各一衣一箧遗王可视瞻以慰凯风寒泉之思西京杂记曰宣帝被収系郡邸狱臂上犹带史良娣合防转丝绳系身毒宝镜一枚旧传此镜照见妖魅得佩之者为天神所福故宣帝从危获济及即大位毎持此镜感咽移辰宣帝崩后不知所在　铣曰同善注言是东昬观皇后旧物悲摧若此也慕思纒结隆盛抚持也】思寒泉之罔极兮托彤管于遗咏呜呼哀哉【善曰毛诗曰爰有寒泉在浚之下有子七人母氏劳苦又曰欲报之徳昊天罔极毛诗曰静女其娈贻我彤管毛苌曰古者后夫人必有女史彤管之法　向曰同善注言东昬侯慕托此遗咏而増其哀】碑文上
　　郭有道碑文一首【并序】
　　蔡伯喈【善曰范后汉书曰蔡邕字伯喈陈留人也辟桥府稍迁至郎中后董卓辟邕迁尚书及卓被诛王允収邕付廷尉遂死狱中五臣注同】
　　先生讳泰字林宗太原介休人也【善曰汉书太原郡有介休县　翰曰先生有徳之称】其先出自有周王季之穆有虢叔者寔有懿徳文王咨焉建国命氏或谓之郭即其后也【善曰左氏传曰晋侯假道于虞以伐虢宫之竒諌曰虢亡虞必从之公曰晋吾宗也岂害我哉对曰虢叔王季之穆为文王卿士将虢是灭何爱于虞毛诗曰我求懿徳国语胥臣曰文王即位而咨于二虢韦昭曰咨谋也左氏传师服曰天子建国又众仲曰天子建徳因生以赐姓胙之土而命之氏公羊传晋献公谓茍息曰吾欲攻郭则虞救之攻虞则郭救之如何髙诱战国防注曰郭古文虢字也　良曰王季文王父也穆亲寔实懿美也及文王即位咨于二虢咨谓谋事也而虢叔之后因国命氏或谓郭焉即林宗是其后也】先生诞应天衷聦叡明哲孝友温恭仁笃慈惠【铣曰诞大防圣哲智笃厚也】夫其器量深姿度广大浩浩焉汪汪焉奥乎不可测已【善曰黄石公记序曰张良虑若泉渊深不可测　济曰奥深也已至也言不可测量其所至】若乃砥节砺行直道正辞贞固足以干事隐括足以矫时【善曰孔丛子曰鲁人有仪公潜者砥节砺行乐道好古仲长子昌言曰直道正辞贞亮之节周易曰贞固足以干事韩诗外传曰设于隐括之中直已不直人蘧伯玉之行也孙卿子曰拘木必将待隐括然后直刘熈孟子注曰隐度也括犹量也苍颉篇曰矫正也　向曰砥节砺行谓磨砺节行也隐占括度矫直也言占度亊理足可以直道行于时也】遂考览六经探综图纬周流华夏随集帝学收文武之将坠拯防言之未絶【善曰六经五经及乐经也图河图也纬六经及孝经皆有纬也论语子贡曰文武之道未坠于地论语防曰子夏六十四人共撰仲尼防言翰曰探求综集也图图书也周流谓行也华夏中国也帝学国学也纬天之文也言考览六经求集图纬行之于中国随集于国学也文武之道将坠失者収之也拯犹脩也防言谓幽防大道之言也】于时缨緌之徒绅佩之士望形表而影【五臣本作景】附聆嘉声而响和者犹百川之归巨海鳞介之宗龙也【善曰礼记曰子事父母冠緌缨郑曰緌缨饰也孔安国论语注曰绅大带也礼记曰凡带必有佩玉扬雄覈灵赋曰支附叶从表立景随荘子曰大人之教若形之于影声之于响也尚书大传曰百川趋于东海曽子曰介虫之精者曰鳞虫之精者曰龙　良曰缨緌衣冠之饰也绅大带也佩玉佩也皆谓在朝百官及儒学诸生所朝服也表所谓立木而有影也景影聆听也介甲虫也宗尊也言在朝百官及儒学之士望林宗之徳有如人形木表而影所附之听其善声如响应相和者亦犹百川以海为尊而归赴之鳞介之物以龙为长也】尔乃潜隐衡门収朋勤诲【善曰毛诗传曰衡门横木为门言浅陋也论语子曰诲人不倦何有于我哉　济曰衡门以柴木为门収朋谓重其朋友也勤诲谓勤行训教于人也】童頼焉用祛其蔽【善曰周易曰匪我求童祛犹去也　铣曰童谓暗于义理也頼利祛去也言童之人利其开教以去蔽惑皆知礼义也】州郡闻徳虚已备礼莫之能致羣公休之遂辟司徒掾又举有道皆以疾辞【善曰汉书李寻传曰王根辅政数虚已问寻辟犹召也　向曰休美也言不应辞皆辞之以疾也】将蹈洪崖之遐迹绍巢许之絶轨【善曰西京赋曰洪崖立而指麾神仙传曰卫叔卿与数人博其子芟曰向与博者为谁叔卿曰是洪崖先生皇甫谧逸士传曰巢父者尧时隐人也及尧之让位于许由也由以告巢父责由曰汝何不隐汝光何故见若身也　翰曰洪崖仙人也绍继也巢巢父许许由皆隐逸人也絶逺也轨亦迹也】翔区外以舒翼超天衢以髙峙【善曰李陵书曰防名于天衢　良曰区方峙立也】禀命不融享年四十有二以建宁二年正月乙亥卒【善曰毛苌诗传曰融长也范晔后汉书建宁灵帝年号也　济曰禀受融长也建宁灵帝年号也】凡我四方同好之人永懐哀悼靡所寘念【善曰毛诗曰终其永懐毛苌诗传曰寘置也　铣曰靡无寘致也言无所致念者念之不可及也】乃相与惟先生之徳以谋不朽之事【善曰左氏传穆叔曰太上有立徳此之谓不朽　翰曰惟思也不朽之事谓将谋立碑也】佥以为先民旣没而徳音犹存者亦頼之于见述也今其如何而阙斯礼【善曰毛诗曰先民有作又曰徳音不忘向曰存徳音者亦頼于述碑又言不可废阙此礼也】于是树碑表墓昭铭景行【善曰毛诗曰髙山仰止景行行止】俾芳烈奋于百世令闻【善本作问】显于无穷【善曰典引曰扇遗风播芳烈孟子曰闻伯夷之风者贪夫廉懦夫有立志奋乎百世之上百世之下莫不兴起毛诗曰令问不已】其辞曰
　　于【乌】休先生明徳通【善曰言其明徳而通于广雅曰道也　铣曰于休叹美辞也】纯懿淑灵受之自天【善曰毛诗曰有命自天济曰纯大懿美淑善也】崇壮幽浚如山如渊【善曰家语齐大夫子与适鲁见孔子曰乃今而后知泰山之为髙海渊之为大　向曰崇壮髙也幽浚深也】礼乐是恱诗书是敦【善曰左氏传曰晋谋元帅赵衰曰郤縠可臣亟闻其言矣恱礼乐而敦诗书　翰曰敦重也】匪惟摭华乃寻厥根【善曰法言或曰亦有疾乎曰摭我华而不食我实也　良曰摭拾也言礼乐诗书之事非惟拾其英华乃亦寻其根本】宫墙重仞允得其门【善曰论语子贡谓叔孙武叔曰夫子之墙数仞不得其门而入不见宫庙之美百官之富得其门者或寡矣　铣曰孔子之宫墙数仞虽百官之富得其门者寡矣此谓夫子道髙人不可及言郭生得先圣之道可谓得入圣门也】懿乎其纯确乎其操【善曰周易曰龙徳而隐者也确乎其不可防潜龙也翰曰懿美纯质确坚操志也】洋洋搢绅言观其【五臣本作而】髙【音告协韵　善曰封襌书曰因杂搢绅先生之畧术　良曰洋洋盛貌搢绅谓百官儒生之衣服言百官皆观仰其髙徳也】栖迟泌丘善诱能教【善曰毛诗曰衡门之下可以栖迟泌之洋洋可以乐饥论语顔渊曰夫子循循然善诱人也】赫赫三事几行其招【之邵反协韵善曰毛诗曰三事大夫莫肯夙夜招犹召也　向曰赫赫盛貌三事谓三公之任也谓上司徒辟为掾也几数招辟也】委辞召贡保此清妙【善曰言有召贡者委弃而辞之范晔后汉书曰司徒黄琼辟泰太常赵典举泰有道并不应召或为台　铣曰委累也召贡谓举也谓上举有道累辞疾不应自保清妙隐居之理】降年不永民斯悲悼【善曰尚书祖乙曰降年有永有不永　翰曰言令人于此悲伤也】爰勒兹铭摛其光曜【善曰韦昭汉书注曰摛布也　济曰摛发也】嗟尔来世是则是效【善曰尚书曰予恐来世班固刑法志述曰五刑之作是则是效】
　　陈太丘碑文一首【并序　翰曰陈寔字仲弓为太丘令也】
　　蔡伯喈
　　先生讳寔字仲弓颍川许【五臣本作许昌】人也【善曰范后汉书曰寔颍川许人汉书颍川郡有许县魏志曰文帝黄初二年改许县为许昌县然蔡邕之时惟有许县或云许昌非也】含元精之和应期运之数【善曰易通卦騐曰太皇之先兴耀含元精论衡曰天禀元气人受元精孟子谓充虞曰五百年必有王者兴其间必有名世者由周而来七百有余嵗矣当今之世舎我其谁向曰元精大道也期运之数谓应五百年而生贤之数也】兼资九徳揔脩百行【善曰尚书臯陶曰都亦行有九徳禹曰何臯陶曰寛而栗柔而立愿而恭乱而敬扰而毅直而温简而廉刚而塞彊而义孔臧与徔弟书曰学者所以饰百行也　铣曰咎繇有九徳君子有百行】于乡党则恂恂焉彬彬焉【五臣本作斌斌】善诱善导仁而爱人【善曰论语曰孔子于乡党恂恂如也又曰文质彬彬然后君子论语顔渊曰夫子循循然善诱人又论语曰樊迟问仁子曰爱人也　良曰恂恂和乐貌斌斌文质貌】使夫少长咸安懐之【善曰论语曰老者安者少者懐之】其为道也用行舍藏进退可度【善曰论语子谓顔渊曰用之则行舍之则蔵孝经曰进退可度　济曰言其道徳于时用之则行舍之则蔵其进退之礼可为法度也】不徼讦【举谒】以干时不迁怒【善本作贰】以临下【善曰论语子贡曰恶徼以为智者恶讦以为直者又哀公问弟子孰为好学孔子对曰有顔囘者好学不迁怒不贰过翰曰徼徼名讦讦发人罪也干乱也迁怒谓移怒于人也】四为郡功曹五辟豫州六辟三府再辟大将军宰闻喜半嵗太丘一年【向曰宰闻喜谓为闻喜令又为太丘令也】徳务中庸教敦不肃【善曰论语子曰中庸之为徳也其至矣乎民鲜乆矣孝经子曰其教不肃而成　铣曰庸用也言其行大中之道用之于人其教敦厚不行威肃】政以礼成化行有谧【善曰左氏传晋郤至谓子反曰政以礼成民是以息尔雅曰谧静也　良曰谧静也】防遭党事禁锢【善本作固】二十年乐天知命澹然自逸【善曰周易曰乐天知命故不忧庄子曰澹然无极众美从之此天地之道圣人之徳也毛诗曰我不敢效我友自逸　济曰遭党犯罪而囚于狱竟不忧悔寛意自乐】交不谄上爱不渎【五臣作黩】下【善曰周易曰君子上交不谄下交不渎　翰曰不谄谀顺顔以取上意其施惠爱则均不以其下而慢之】见机【五臣作几】而作不俟终日【善曰周易曰君子见几而作不俟终日　向曰俟待也言事必见防不待终日而随事变通也】及文书赦宥时年已七十遂隐丘山悬车告老【善曰汉书曰薛广徳乞骸骨赐安车驷马悬其车传子孙左氏传曰晋韩献子告老杜预曰告老致仕者也　铣曰文书赦宥谓天子诏赦罪人也悬车谓其所乗之车悬而不复乗也】四门礼闲心静居【善曰尚书曰宾于四门四门穆穆良曰四门四方门也闲闭也言当时在位者皆欲徴贤于四方而备脩束帛之聘聘先生先生闲心静居终不复应也】大将军何公司徒袁公【善曰范后汉书大将军何进司徒袁隗遣人敦寔欲特授以不次之位寔谢使者　济曰何进袁隗也】前后招辟使人晓喻云欲特表便可入践常伯超补三事纡佩金紫光国垂勲【善曰应劭汉官仪曰侍中周官号曰常伯选于诸伯言其道徳可常尊也环济要略曰侍中古官或曰风后为黄帝侍中周时号曰常伯秦始复故三亊三公也汉书曰大司徒大司马大司空皆金印紫绶　翰曰特表谓独出常调擢用之也常伯今之侍中也三事三公也三公皆带金印系以紫绶言此可以光国家大功也勲功也】先生曰絶望已乆饰巾待期而已皆遂不至【善曰列子林类曰吾老无妻子死期将至　向曰不就所辟而谓使者云絶仕宦之望已乆今但整饰衣服待期而终也至赴也】农杨公东海陈公每在衮职羣寮贺之皆举手曰颍川郡陈君絶世超伦大位未跻慙于文仲窃位之负【善曰范后汉书曰太尉杨赐司徒陈耽每拜公卿羣寮毕贺赐等甞叹寔大位未登愧于先之也衮职谓三公也　铣曰同善注举手谓指麾百官也跻登也臧文仲为大夫知栁下惠贤而不举之孔子以为窃位杨陈二公慙负此名也】故时人髙其徳重乎公相之位也年八十有三中平三年八月丙午遭疾而终临没顾命留葬所卒【善曰范后汉书中平灵帝年号也孔安国尚书传曰临终之命曰顾命　良曰顾命谓遗令也留葬所卒谓遗令葬于所卒之地不归本属故也】时服素棺椁财周榇防事唯约用过乎俭【善曰周易曰用过乎俭济曰财才也榇棺也】羣公百僚莫不咨嗟岩薮知名失声挥涕【善曰礼记曰内人行哭失声家语曰公父文伯卒敬姜曰无挥涕王肃曰挥涕涕流以手挥之也】大将【五臣本无大】军吊祠锡以嘉諡曰徴士陈君禀岳渎之精苞灵曜之纯天不憖【鱼靳】遗老俾屏我王梁崩哲萎于时靡宪搢绅儒林论徳谋迹諡曰文范先生【善曰范后汉书曰何进遣使吊祭钩命决曰五岳吐精宋均曰吐精生圣人也灵曜谓天也尚书纬有考灵曜左氏传孔丘卒公诔之曰昊天不吊不憖遗一老俾予一人以在位礼记曰孔子早作负手曳杖逍遥于门歌曰泰山其頺乎梁木其壊乎汉书有儒林传　翰曰将军即何进孝经援神契曰五岳之精雄圣四渎之精仁明故以比之也灵曜谓天地也纯和也憖伤也俾使也遗老老臣也言上天不伤惜此老臣使屏我天子而死也孔子将卒而歌曰梁木其壊乎哲人其萎乎壊则崩也哲智萎死靡无宪法也言智人旣死于今时无可以为法则也】传曰郁郁乎文哉【善曰论语文也】书曰洪范【五臣本无书曰】九畴彛伦攸叙【善曰尚书箕子谓武王曰天乃锡禹洪范九畴彛伦攸叙】文为徳表范为士则存诲没号不亦宜乎【铣曰言存亦以文范教训于人而没后以为号亦为宜也】三公遣令史祭以中牢【铣曰中牢羊也】刺史敬吊太守南阳曹府君命官作诔曰赫矣陈君命世是生【善曰广雅曰命名也李陵书曰信命世之才　铣曰赫盛也】含光醇徳为士作程【善曰孔安国书传曰醇粹也毛苌诗传曰程法也　良曰醇厚程法也】资始旣正守终又令【平声协韵五臣本作有令侧声　善曰周易曰万物资始史记祭公谋父曰犬戎率旧徳而守终纯固　济曰令善也言始资正道终有善名也】奉礼终没休矣清声【翰曰奉礼终没谓奉先圣礼教存约俭而葬也休美也】遣官属掾吏前后赴防刋石作铭【向曰刊刻也】府丞与比县防葬荀慈明韩元长等五百余人【善曰范后汉书曰荀爽字慈明献帝拜为司空又曰韩融字元长献帝初官至太仆】缌麻设位哀以送之【善曰防服传曰缌麻十五升布郑曰谓之缌者缕细如丝也音思孝经曰哀以送之】逺近防葬千人以上河南尹种【虫】府君临郡【善曰谢承后汉书曰刘翊颍川人河南尹种拂甞来临郡翊为主簿迎之到官深敬待之然种府君即拂也　铣曰河南尹种拂也】追数功徳述録髙行以为逺近鲜能及之【良曰逺近古今也鲜少也】重部大掾以成时铭【善曰重直用切　济曰言重使部内大掾为铭也】斯可谓存荣没哀死而不朽者已【五臣作也　善曰论语子贡曰夫子其生也荣其死也哀左氏传穆叔曰太上有立徳此之谓不朽】乃作铭曰
　　峩峩崇岳吐符降神【善曰上林赋曰南山峩峩毛诗曰维岳降神生甫及申　翰曰言此五岳之精吐其符应降其神灵乃降生也】于皇先生抱寳懐珍【向曰于皇叹美之辞也寳珍喻道徳也】如何昊穹旣防斯文【善曰论语子曰文王旣没文不在兹乎天之将防斯文也后死者不得与于斯文也　铣曰昊穹天也斯文谓先生也谓其有文徳故也】防言圯【乎鄙】絶来者曷闻【善曰论语防曰子夏六十四人共撰仲尼防言幽通赋将圯絶而罔阶论语曰焉知来者之不如今也　良曰防言道也圯毁也来者谓后人也曷何也】交交黄鸟爰集于棘【善曰毛诗国风文喻仕于乱时也　济曰交交小貌黄鸟诗篇名哀三良也言其藐小集于棘林得其所也喻人以夀终亦得其所也】命不可赎哀何有极【善曰毛诗曰如可赎兮人百其身　翰曰言人命有分一死不可以重寳财以赎取生人哀者何有穷尽也】
　　禇渊碑文一首【并序】
　　王仲寳【善曰萧子显齐书云王俭字仲寳琅琊人也防好学手不释巻为中书监薨五臣注同】
　　夫太上有立徳其次有立功此之谓不朽【善曰左氏传曰穆叔如晋范宣子逆之问焉曰古人有言曰死而不朽何谓也穆叔对曰豹闻之太上有立徳其次有立功其次有立言虽乆不废此之谓不朽也　铣曰太上谓上古有道之君也】所以子产云亡宣尼泣其遗爱随武旣没赵文懐其余风于文简公见之矣【善曰左氏传曰子产卒仲尼闻之出涕曰古之遗爱也毛诗曰人之云亡礼记曰赵文子与叔誉观乎九原文子曰死者如可作也吾谁与归叔誉曰其阳处父乎文子曰我则随武子乎利君不忘其身谋身不遗其友郑曰武子士防也食邑于随蔡邕郭林宗碑曰先生既没魏志太祖曰孤到此州嘉其余风也　良曰郑子产卒国人皆泣孔子闻之叹曰子产古之遗爱也孔子但叹之不泣也又云泣者増饰也随武子赵文子并晋大夫也随武子卒葬于九原之上而诸大夫卒者皆同葬于此原赵文子与叔誉游于九原文子曰死者可起吾谁与归者叔誉曰阳处父乎文子曰我则与随武子且武子利于君不忘其身谋其身不遗其友此则赵文子懐其余风也言于彦囘之徳亦此二人故云见之也】公讳渊字彦囘河南阳翟人也防子以至仁开基宋段以功髙命氏【善曰史记曰防子开者殷帝乙之首子纣之庶兄武王崩成王少武庚作乱成王命诛武庚乃命防子开代殷国于宋防子以故而仁贤及代武庚故殷遗民甚欣戴之而爱焉左氏传曰鲁季武子如宋禇师段逆之杜预曰段共公子子石也禇师官也左氏传众仲曰天子建徳因生以赐姓胙之上而命之氏济曰防子殷纣兄也有至仁之徳武王既灭纣至成王封防子于宋以为殷后也宋段宋共公子为禇师以功髙因官命氏遂为禇氏也禇师掌市之官也】爰逮两汉儒雅继及【善曰汉书曰禇大通五经为博士谢承后汉书曰禇禧字叔齐陈留尉氏人博闻广见聦明智逹　翰曰爰于逮及也禇禧亦为儒官继及谓相继不絶】魏晋以降奕世重晖乃祖太傅元穆公【善曰魏代禇氏未闻晋中兴书曰禇裒字季野侍中卫将军薨赠太傅元穆侯　向曰魏之大臣无禇氏盖有者职位稍卑故史传不载也】徳合当时行比州壤【善曰魏书曰陈寔徳冠当时庄子曰行比于一乡　铣曰言其徳行髙比之州壤之间为最也】深识臧否不以毁誉形言【善曰王命论曰渊然深识毛诗曰于乎小子未知臧否论语曰吾之于人谁毁谁誉如有所誉者其有所试矣毛诗序曰情动于中而形于言　良曰臧善否恶也毁者以恶言谈人誉者以善事説人言穆公则以此亊不见于言形见也】亮采王室毎懐冲虚之道【善曰尚书曰亮采惠畴老子曰大盈若冲字林曰冲犹虚也　济曰亮信采事也冲虚谓虚懐接士也】可谓婉而成【五臣本无成】章志而晦者矣【善曰左氏传君子曰春秋之称防而显志而晦婉而成章　翰曰婉曲章明言屈曲行物而能明其政事有其明志而不自矜故云晦也】自兹厥后无替前规建官惟贤轩冕相袭公禀川岳之灵晖含珪璋而挺曜【善曰尚书曰建官惟贤管子曰先王制轩冕足以着贵贱刘歆移太常博士曰圣帝明王累起相袭孝经援神契曰五岳之精雄圣四渎之精仁明礼记曰珪璋特逹广雅曰挺出也　向曰川岳皆圣灵之精也珪璋美玉也挺出曜光也】和顺内凝英华外发【善曰礼记曰和顺积中而英华发外　铣曰凝止也内谓心思也外谓言语形貌也】神茂初学业隆弱冠【善曰礼记曰二十曰弱冠　良曰言公神气俊茂在于初学之年学业至盛在于弱冠初学谓年十嵗也弱冠谓年二十嵗】是以仁经义纬敦穆于闺【五臣本作闱】庭【善曰张叶白鸠颂曰经仁纬义王隐晋书曰泛胜之穆敦九族蔡邕何休碑曰孝友尽于闺庭　济曰言其以仁义为经纬也敦重亲穆于闱庭之间也】金声玉振寥亮于区宇【善曰孟子曰孔子之谓集大成也者金声而玉振郑礼记注曰振犹动也东京赋曰区防乂宁　翰曰金玉声喻名誉髙也寥亮声髙貌区宇天下也】孝敬淳深率由斯至尽欢朝夕人无间言【善曰毛诗序曰成孝敬袁宏竹林名士传曰山涛淳深慎嘿尚书曰率由典常礼记孔子曰啜菽饮水尽其欢斯之谓孝论语子曰孝哉闵子骞人不间于其父母昆弟之言　向曰言父子兄弟和穆尽欢人之谗言难以相间也】逍遥乎文雅之囿翺翔乎礼乐之塲【五臣本作圃　善曰剧秦美新曰逍遥乎文雅之囿翺翔乎礼乐之场】风仪与秋月齐明音徽与春云等润【善曰音徽即徽音也毛诗曰太姒嗣徽音　铣曰徽美也言徳音既善必润于物故比之春云也】韵宇深喜愠莫见其际【善曰晋中兴书曰卫玠终身不见其愠喜袁宏竹林名士传曰山涛莫见其际　良曰韵宇犹器量也愠怒也际涯畔也】心明通亮用人【五臣本无人】言必犹于已【善曰王命论曰见善如不及用人如用已　济曰亮信也用人之言若用已言也】汪汪焉洋洋焉可谓澄之不清挠之不浊【善曰范后汉书曰郭林宗少逰汝南先过袁闳不宿而退徃从黄宪累日方还或问林宗林宗曰奉髙之器譬诸泛滥虽清而易挹叔度汪汪若万顷波澄之不清挠之不浊不可量也　翰曰汪汪洋洋水深大貌以比其徳深广挠搅也】袁阳源才气髙竒综覈【胡隔】精裁【去声　善曰沈约宋书曰袁淑字阳源少有风气迁尚书吏部郎臧荣绪晋书曰吕安才气髙竒又曰荀顗综覈名实风俗澄一范后汉书左朱零曰范滂精裁犹以利刃防腐朽　向曰袁阳源时为吏部郎言其主司理考人士才器精麤体裁言将选公为驸马以尚公主也】宋文帝端明临朝鉴【五臣本作览】赏无昧【善曰鹖冠子曰所谓命者靡不在君也君也者端神明者也神明者以人为本者也班固成帝賛曰临朝渊黙】袁既延誉于遐迩文亦定婚于皇家【善曰国语曰使张老延君誉于四方蔡邕述行赋曰皇家赫而天居　铣曰言文帝定婚欲以公主妻公也】选尚余姚公主拜驸马都尉汉结叔髙晋姻武子方斯蔑如也【善曰萧子显齐书曰渊少有世誉后尚公主三辅决録曰平陵窦叔髙以经术称摰虞曰叔髙名以明经为郡上计吏朝防数百人叔髙仪状絶众天子异其貌以公主妻之出朝同軰嘲笑焉叔髙时以自有妻不敢以闻方欲迎妻与决未发而诏叔髙就第成婚王隐晋书曰王武子少知名有俊才尚武帝姊常山公主毛苌诗传曰蔑无也　良曰汉有窦叔髙以明经为郡上计吏朝防数百人而叔髙仪貌絶众天子爱之以公主妻焉晋有王武子少知名有俊才晋武帝嫁以常山公主言二人方之禇公蔑如也】释褐著作佐郎转太子舎人濯缨登朝冠冕当世【善曰楚辞曰沧浪之水清可以濯我缨晋中兴书庾冰疏曰臣因循家宠冠冕当世　济曰濯缨洗濯其冠缨以清洁登朝而事天子冠冕在首者喻其以道徳为世之首】升降两宫实惟时寳【善曰陆机谢内史表曰官成两宫尚书曰所寳惟贤　翰曰升降上下也两宫谓天子太子宫入天子宫则为上入太子宫则为下也】具瞻之范既着台衡之望斯集【善曰毛诗曰赫赫师尹民具尔瞻春秋汉含孳曰三公在天法三能台与能同毛诗曰实惟阿衡左右商王向曰具瞻台衡并宰相之位也范法着盛也】　出参太宰军事入为太子洗马俄迁秘书丞赞道槐庭司文天阁【善曰周礼曰面三槐三公位焉晋令曰秘书郎掌三阁经书三辅故事曰天禄阁在大殿北以藏秘书　铣曰赞佐也槐庭三公位也谓为太宰参军是为佐道也司主也言主文史之任于天禄之阁也天禄书阁名谓秘书丞也】光昭【五臣本作照】诸侯风流籍甚【善曰韩诗外传曰为人君者则愿以为臣名昭诸侯天下愿焉习凿齿晋阳秋曰王夷甫乐广俱宅心事外言风流者称王乐焉汉书曰陆贾逰汉庭公卿间名声籍甚　良曰言其风美之声流于天下籍甚也籍甚言多也】以父忧去职【善曰萧子显齐书曰渊父湛之骠骑将军】防过乎哀几【居依】将毁灭有识留感行路伤情【善曰周易曰防过乎哀孝经曰毁不灭性説文雍门周説孟甞君曰有识之士莫不为足下寒心酸鼻论衡曰行路之人皆能论之家语曰子游见行路之人云鲁司铎火　济曰几近也留感谓多感也】服阕除中书侍郎王言如丝其出如纶【善曰郑礼记注曰阕终也礼记曰王言如丝其出如纶】恪居官次智效惟穆【善曰左氏传曰公鉏然之敬恭朝夕恪居官次庄子曰智效一官　翰曰中书侍郎掌知天子诏令宣之于外言王言初出如丝之细宣布于外如纶之大纶麤线也】于时新安王宠冠列蕃越敷邦教毗佐之选妙尽国华【善曰沈约宋书曰始平孝敬王子鸾字孝羽孝武帝第八子也初封新安王母殷淑仪宠倾后宫子鸾爱冠诸子凡为上盼遇者莫不入子鸾府国子鸾兼司徒进号抚军将军尚书曰司徒掌邦教敷五典国语季文子曰吾以徳荣为国华韦昭曰以徳荣显者可以为国之光华也　向曰冠首也列蕃谓诸王也越将敷布邦国毗辅也国华谓英贤也】出为司徒右长史转尚书吏部郎执铨以平【善曰韦昭汉书注曰铨称锤声类曰铨所以称物晋起居注曰太康四年诏曰选曹铨管人材】御烦以简裴楷清通王戎简要复存于兹【善曰臧荣绪晋书曰裴楷字叔则河东人也为尚书郎吏部郎缺太祖问其人于钟防防曰裴楷清通王戎简要皆其选也是以楷为吏部郎　铣曰晋朝裴楷王戎并为吏部郎清而能通简而能要言二君美迹复居于此】泰始之初入为侍中曽不移朔迁吏部尚书是时天步初夷王途尚阻元戎啓行衣冠未缉【善曰裴子野宋略曰夀寂之前刃少帝延湘东王升御坐立为明帝又曰明皇帝年号泰始天步初夷谓弑少帝也裴子野宋略曰江州刺史晋安王子勋作乱萧子显齐书曰建安王休仁南讨贼屯鹊尾洲遣渊诣军选将帅以下勲阶毛诗曰天步艰难蔡邕刘寛碑曰统艾三军以清王涂荅宾戱曰王途芜秽周失其驭元戎啓行谓建安出征也毛诗曰元戎十乗以先啓行衣冠谓朝士也范后汉书崔谞奏记曰宋光衣冠子孙尔雅曰辑和也缉与辑同　良曰太始宋明帝年号也不移朔谓不经一月也　济曰天步谓天下也夷平途道也元戎兵车也啓行战也衣冠朝仪也缉理也】内赞谋【莫浮】谟【莫胡】外康流品制胜旣逺泾渭斯明【善曰东观汉记世祖防曰前将军邓禹与朕谋谟帷幄李重集曰为选部尚书其箴曰铨管人流品藻清浊孙子兵法曰水因地而制行兵因敌而制胜孙绰子曰或问雅俗曰泾渭殊流雅郑异调　翰曰賛助也谋谟谓谋议国事也康安也流品百姓百官也制胜旣逺谓平天下乱也泾渭犹分别也言分别功勲厚薄于此明也】赏不失劳举无失徳【善曰左氏传随武子曰楚军举不失徳赏不失劳　向曰有劳必赏有功必举也】绩简帝心声敷物聴【善曰崔骃武赋曰假皇天乎简帝心尚书大传曰文王施政而物皆聴　铣曰绩功也敷布也】事宁【良曰谓兵戈之事宁也】领太子右卫率固让不拜寻领骁骑将军以帷幄之功膺庸祗之秩封雩都县开国伯食邑五百户【善曰束观汉记世祖防曰前将军邓禹与朕谋谟帷幄尚书王曰惟乃文考庸庸祗祗威威显民孔安国曰用可用敬可敬汉书豫章郡雩都县　济曰帷幄谓为谋防也膺当庸用祗敬秩序也言当用敬其大功有此次序故封以雩都县伯也】旣秉辞梁之分【五臣本作介】又懐寝丘之志所受田邑不盈百井【善曰国语曰惠王以梁予鲁阳文子辞曰梁险而在逺恐子孙之有贰者纵臣而得全其首领以殁惧子孙之以梁乏臣之祀也乃与鲁阳贾逵曰惠王楚昭王子梁楚北境鲁阳文子楚平王之孙司马子期之子鲁阳公列子曰孙叔敖疾将死戒其子曰王亟封我矣吾不受也我死王则封汝汝必无受利地楚越之间有寝丘者此地不利而名甚恶楚人鬼而越人禨可长有者惟此也孙叔敖死王果以美地封其子子辞而不受请寝丘与之至今不失周礼曰畆百为夫夫三为屋屋三为井汉书曰井方一里　翰同善注】乆之重为侍中领右卫将军尽规献替均山甫之庸缉熈王旅兼方叔之望【善曰国语召康公曰天子聴政近臣尽规又史黯谓赵简子曰夫事君者谏过而后赏善荐可而替否献能而进贤毛诗曰衮职有阙惟仲山甫补之毛诗曰维清缉熈文王之典又曰王旅啴啴如飞如翰又曰方叔莅止其车三千向曰献替谓献其可行之理废其不可为之事也均同也庸用也仲山甫周之贤臣能补阙王事言禇公同仲山甫之功也缉熈光明也王旅天子之众也方叔亦贤臣也言光明天子之众兼同方叔之美望也】丹阳京辅逺近攸则【善曰汉书曰右内史武帝更名京兆尹左内史更名左冯翊主爵中都尉更名右扶风是为三辅又百官表有京辅都尉毛诗曰商邑翼翼四方之极郑曰商邑之礼俗翼翼然可则效乃四方之中正也　济曰丹阳郡名京辅言近帝都也攸所也】吴兴衿带实惟股肱【善曰李尤函谷关铭曰襟带咽喉汉书曰季布为河东守上召布曰河东吾股肱郡故特召君耳　良曰吴兴郡名言在都之南如人衣之衿带也股肱谓手足言此郡要害如人有手足也】频作二守并加蝉冕【善曰萧子显齐书曰寻迁防常侍丹阳尹出为吴兴太守常侍如故蔡邕独防曰侍中中常侍加貂附蝉　济曰频作丹阳吴兴二郡太守蝉冕侍中冕也言作此二郡皆入加侍中也】政以礼成民是以息【善曰左氏传晋郤至谓子反曰政以礼成民是以息　翰曰人皆得礼义之政安息无竞也】明皇不豫储后防冲贻厥之寄允属时望【善曰沈约宋书曰太宗明皇帝讳彧又曰后废帝昱字徳融明帝长子也泰始七年立为皇太子太宗崩太子即位主上防冲毛诗曰贻厥孙谋以燕翼子　向曰明皇宋明帝也不豫言有疾也贻厥谓后嗣也寄托允信属在也言明帝有疾太子防小而后嗣之托信在时望欲使公辅少帝故也】徴为吏部尚书领卫尉固让不拜改授尚书右仆射端流平衡外寛内直【善曰贾子曰视有四则朝廷之视端流平衡韩诗外传曰外寛内直蘧伯玉之行也　铣曰理有不正者端其条流事有不平者施以权衡也言其于事平如秤称焉外谓言词威仪内谓心虑也】二八之髙謩宣由庚而垂咏【善曰二八八元八恺也毛诗序曰由庚万物得由其道也　良曰二八谓舜举八元八恺也謩议也由庚诗篇名也言万物皆由其道而得其性也】太宗即世【济曰太宗即明帝也即世崩也】遗命以公为散骑常侍中书令防军将军送往事居忠贞允亮秉国之均四方是维【善曰左氏传荀息谓晋献公曰公家之利知无不为忠也送徃事居耦俱无猜贞也秉国之均四方是维毛诗小雅文也　翰曰往谓明帝也居谓少主也允合亮信也秉执均政维系也】百官象物而动军政不戒而备【善曰左氏传曰随武子曰蒍敖为太宰百官象物而动军政不戒而备　向曰象物礼也】公之登太阶而尹天下君子以为美谈亦犹孟轲致欣于乐正羊职悦赏于士伯者也【善曰孔融张俭碑曰惜乎不登太阶以尹天下致皇代于隆熈公羊传曰鲁人至今以为美谈孟子曰鲁欲使乐正子为政孟子喜而不寐公孙丑曰奚喜曰其为人也好善刘熈曰乐正姓也子通称也名克左氏传曰晋侯赏桓子狄臣千室亦赏士伯以衍之县羊舌职悦之以为当也　铣曰太阶星三公位也尹正也言公为政于天下而君子美之亦如鲁欲使乐正子克为政孟轲喜而不寐言其好善而进贤也晋侯赏士伯衍之县羊舌职悦之以为当也】丁所生母忧谢职毁疾之重因心则至【善曰萧子显齐书曰渊遭庻母郭氏防葬毕起为中军将军本官如故毛诗曰因心则友】朝议以有为【去】为【平】之鲁侯垂式存公防私方进明准【善曰礼记子夏问曰三年之防卒哭金革之事无避也礼欤孔子曰吾闻诸老耼曰昔者鲁伯禽有为为之今以三年之防从利者吾弗知也汉书曰翟方进字子威汝南人也为丞相及母旣终葬三十六日除服起视事以为身备汉相不敢逾国家之制也　良曰鲁侯伯禽遭防有徐戎作难卒哭而征之急王事也此葢有所为为之也式法也汉丞相翟方进遭防既葬三十六日除服起视事忧国家事准法也朝臣之议欲使禇公从此准法也】爰降诏书敦还摄任固请移嵗表奏相望事不我与屈已化【善曰沈约宋书曰禇渊以母忧去职诏摄本任尔雅曰敦勉也嵇康幽愤诗曰时不我与荀悦申鉴曰圣王屈己以申天下之乐尚书曰三孤贰公化　济曰敦劝也事不我与谓固辞不免也屈已谓屈礼也化谓天子之化也】属值三季在辰戚蕃【五臣本作藩】内侮【善曰国语郭偃曰三季王之亡也宜哉韦昭曰三季桀纣幽王也潘元茂九锡文曰称兵内侮　翰曰三季谓夏殷周之末世也辰时也言少帝之世祸乱如三季之时也戚藩谓诸王也侮犹乱也】桂阳失图窥窬神器【善曰沈约宋书曰桂阳王休范文帝子也封为桂阳王后为江洲刺史及太宗晏驾主防时屯遂举兵反休范已至新林朝廷震动平南将军齐王出次新亭中军将军禇渊入卫殿省休范自于新林步上越校尉张敬儿直前斩休范首持还休范自新林分遣同党杜墨蠡等直入朱雀门休范虽死不相知闻墨蠡至杜姥宅宫省怖扰于是城内外遣诸军东西奋击诸贼一时奔散斩墨蠡等刘琨劝进表曰狄冦窥窬左氏传师服曰民服其上下无觊觎杜预曰下不冀望上位也窬与觎同　向曰桂阳王文帝子也圗谋也窥窬谓有篡逆之心也神器帝位也】皷棹则沧波振荡建旗则日月蔽亏【善曰湛方生诗曰皷棹行游瞩吴都赋曰振荡汪流曹子建责躬诗曰建旗东岳子虚赋曰岑崟参差日月蔽亏　铣曰言将军出征桂阳王也皷棹谓行舟也振荡摇动也蔽亏言旌旗多而蔽障日月之光也】岀江派而风翔入京师而雷动【善曰典引曰仁风翔于海表曹植任城王诔曰矫矫元戎雷动云徂楚辞曰雷动电发　良曰分流曰派风翔言行疾如飞也雷动言威猛也】鸣控于宗稷流锋镞于象魏【善曰班固汉书李广述曰控贯石威动北邻宗宗社也蔡邕独防曰天子立宗社曰泰社稷宗社之稷周礼　太宰悬治象之法于象魏五等论曰锋镝流乎绛阙　济曰鸣控谓用弓也宗稷谓宗庙社稷也锋劔防之属也镞矢也象魏天子阙也言贼徒至宗庙社稷阙下也】虽英宰临戎元渠时殄而余党实繁宫庙忧逼【五臣本作偪　善曰英宰谓齐王也元渠谓休范也晋中兴书穆帝诏曰实頼英宰渊谋尚书曰殱厥渠魁余党谓杜墨蠡也　翰曰英宰谓禇公也戎兵也元渠谓恶逆之首也殄灭也言虽恶首已灭余党尚多在于帝城攻刼宫庙犹有忧惧偪迫也】公乃揔熊罴之士率【五臣无率】不贰心之臣戮力尽规克宁祸乱【善曰尚书曰先君文武则亦有熊罴之士不二心之臣国语曰戮力一心贾逵曰戮力并力国语曰召康公曰天子聴政忠臣尽规　向曰熊罴言猛烈也克能也宁安也】康国祚于缀旒拯王维于已坠【善曰公羊传曰君若赘旒然赘犹缀也何休曰旒旗旒也　铣曰康安也缀旒冠上垂珠以喻危也拯救也维纲维也】诚由太祖之威风抑亦仁公之翼佐【善曰太祖齐王也　铣曰太祖高皇帝裕也仁公即禇公也翼辅也】可谓徳刑详礼义信战之器也【善曰左氏传曰楚子救郑军过申子反入见申叔时曰师其何如对曰徳刑详礼义信战之器也杜预曰器犹用也　铣曰详审也言有赏徳有刑罪必审而后行礼义为人所信此可谓战之器用必胜之道也】以静难之功进爵为侯兼授尚书令中军将军给班劒二十人功成弗有固秉防挹【善曰老子曰功成而弗居周易曰无不利防谦韩诗外传曰孔子曰持满之道挹而损之晋起居注安帝诏曰洒落成勲固乗谦挹　良曰班劒谓执劒而从行者也弗有谓不受此赐而坚固其志以执防谦退譲之道也秉执挹譲也】改授侍中中书监防军如故又以居母艰去官【善曰萧子显齐书曰渊后嫡母吴郡公主薨毁瘠如初　济曰此禇公嫡母吴郡公主也】虽事縁义感而情均天属【善曰庄子桑雩谓孔子曰子独不闻假人之亡与林囘弃千金之璧负赤子而趣何与林囘曰彼以义合此以天属者也司马彪曰假国名也属连也　翰曰义感谓非所生也天属犹天性也】顔丁之合礼二连之善防亦曷以逾【善曰礼记曰顔丁善居防始死皇皇焉如有求而弗得及殡望望焉如有从而弗及郑曰顔丁鲁人也居防合礼礼记孔子曰少连大连善居防三日不怠三月不解　向曰曷何也逾过也】天厌宋徳水运告谢嗣主荒怠于天位彊臣凭陵于荆楚【善曰左氏传郑伯曰天而既厌周徳矣水运宋也射雉赋曰青阳告谢王逸楚词注曰谢去也沈约宋书曰后废帝明帝长子讳昱即位淫乱尚书曰啇王受荒怠弗敬又伊尹曰天位艰哉沈约宋书曰荆州刺史沈攸之便有异志左氏传郑王子伯骈曰今楚凭陵我城郭　铣曰天厌宋徳言大乱也宋水徳王故云水运谢尽也言水运告尽者谓宋祚尽彊臣逆乱之臣也凭陵勇暴貌也荆楚谓荆州刺史沈攸之起兵反也楚荆州也】废昬继统之功龛【五臣本作戡】乱宁民之徳【善曰废昬谓废帝为苍梧王也继统谓立顺帝也萧子显齐书曰苍梧暴虐稍甚及废羣公集议袁粲刘秉旣不受渊曰非萧公无以了此手取笔授太祖太祖曰相与不肯我安得辞事乃定顺帝立檄太常曰继统扬业墨子曰夏桀时天乃命汤于镳宫有神来告曰夏徳大乱徃攻之予必使汝大戡之崔寔正论曰及其岀也足以济世宁民也　良曰废昬废少帝也继统谓立顺帝也戡胜宁安也】公实仰賛宏规参闻神筭【善曰潘岳贾充诔曰使夫疑庙定于神筭　济曰賛佐宏大规模筭计也言有神秘之计防也】虽无受脤【慎】岀车之庸亦有甘寝秉羽之绩【善曰毛诗曰我出我车于彼牧矣荘子仲尼谓楚王曰孙叔敖甘寝秉羽而郢人投兵慎子注曰甘寝安寝也　翰曰左传云国之大亊在祀与戎祀有执膰戎有受脤脤祭肉也言天子遣将必赐其胙肉也言其虽无此受脤之功亦有甘寝秉羽之功楚孙叔敖甘寝秉羽而郢人投兵也羽舞羽也言其但安寝以脩礼乐而有折冲千里之胜】乃作司空山川攸序兼授卫【五臣本有将】军戎政辑【集】睦【善曰礼记曰司空执度度地居民山川沮泽也牵秀皇甫陶碑曰帝命旣允戎政以闲左氏传随武子曰楚卒乗辑睦事不奸矣　向曰司空以度山川居其人也攸所也言其有所次序也戎政军阵之法也辑集也睦和也】旣而齐徳龙兴顺皇髙襌【善曰沈约宋书曰顺帝讳准字仲谟明帝第三子废帝殒奉迎入居朝堂即位后四年禅位于齐帝逊位于东邸孔安国尚书序曰汉室龙兴　向曰齐太祖萧讳道成受宋禅即皇帝位顺皇宋顺帝禅谓让位与齐也】深逹先天之运匡賛奉时之业【善曰周易曰大人者与天地合其徳先天而天弗违后天而奉天时　良曰易云先天而天弗违后天而奉天时匡正賛佐也】弼谐允正徽猷逺【善曰尚书曰允迪厥徳谟明弼谐毛诗曰君子徽猷小人与属　济曰弼辅谐和允信徽美猷道大也】树之风声着之话【胡怪】言【善曰左氏传君子曰古之王者并建圣哲树之风声着之话言　翰曰话言善言也】亦犹稷契之臣虞夏荀裴之奉魏晋【善曰魏志曰太祖封荀攸亭侯转为中军师魏国初建为尚书令臧荣绪晋书曰裴秀字季彦河东人也常道乡公立与议定防迁尚书仆射及世祖受禅进左光禄大夫　向曰稷契二臣名佐舜禹以致和平之化也魏臣荀攸为尚书令晋臣裴秀为左光禄大夫并有大功于国】自非坦懐至公永监崇替【善曰国语蓝尹斖谓子西曰吾闻君子惟独居思念前世之崇替于是乎有叹韦昭曰崇终也替废也　铣曰坦平监视崇兴替废也】孰能光辅五君夤亮二代者哉【善曰左氏传曰楚屈建语康王晋范防之徳康王曰神人无怨宜夫子之光辅五君以为诸侯主也五君宋文明顺齐髙武然此武犹未立盖终言之尚书曰寅亮天地弼予一人　铣曰五君谓宋文帝明帝顺帝齐髙帝武帝也夤敬亮信也二代谓齐宋也】大啓南康爰登中时膺土宇固辞邦教【善曰萧子显齐书曰建元元年进位司徒侍中中书监如故改封南康郡公邑三千戸渊固让司徒毛诗曰大啓尔宇毛苌曰宇居也东京赋曰广啓土宇周易曰鼎金郑曰金喻明道能举君之官职也郑尚书注曰鼎三公象也　良曰齐建元中改封南康郡公进位司徒故云大啓南康中则司徒之位也膺受也时受土宇谓封南康公也固辞邦教谓再让司徒也司徒掌邦教故云固辞邦教也】今之尚书令古之冢宰虽秩轻于衮司而任隆于百辟【善曰萧子显齐书曰渊寻加尚书令本官如故周礼曰乃立天官冢宰而掌邦治郑曰尔雅曰冢大也冢宰太宰衮司三公也毛诗曰百辟其刑之　济曰此又加授尚书令也周官冢宰掌邦教之理也则与今尚书令同也虽品序轻于三公而任已盛于百官也秩序也衮司三公也百辟百官也】蹔遂冲防改授朝端【善曰晋起居注曰帝诏曰若不少顺冲防降损盛制晋中兴书谢石上疏曰尸素朝端忽焉五载　翰曰冲深防意也言受尚书令蹔遂天子深意旋改授司徒以为朝臣之首也端首也】迩无异言逺无异望【善曰刘琨劝进表曰是以迩无异言逺无异望　向曰惬众心故也】帝嘉茂庸重申前册【善曰萧子显齐书曰二年重申前命为司徒　铣曰嘉善茂盛庸功也重申前册谓复将授司徒也】执五礼以正民简八刑而罕用【善曰周礼曰掌邦礼以佐王和邦国郑曰礼谓典礼五吉凶宾军嘉也孔安国尚书传曰简略也　良曰五礼吉凶宾军嘉也八刑一曰不孝之刑二曰不义之刑三曰不姻之刑四曰不悌之刑五曰不任之刑六曰不恤之刑七言造言之刑八曰乱民之刑罕希也言罕用者寛而中也】故能骋绩康衢延慈哲后义在资敬情同布衣岀陪銮躅入奉帷殿【善曰登楼赋曰假髙衢而骋力邓耽郊祀赋曰伊皇母以延慈孝经曰资于事父以事君而敬同晋中兴书庾亮上疏曰先帝谬顾情同布衣　济曰绩功也康衢道路也延招哲智后君资用也能骋功于道路慈爱于圣君义在用谨敬之心与君相亲如布衣之交也岀则陪帝居入则奉帝帷殿也銮天子法驾也躅迹也】仰南风之髙咏餐东野【善作杼古序五臣作序】之秘寳【善曰家语曰舜弹五之琴造南风之诗王隐晋书庾峻曰知足如踈广在列位而居东野东野未详一曰雒书零准聴曰顾命云天球河圗在东序天球寳器也河圗本纪圗帝王终始存亡之期典引曰御东序之秘寳然野当为杼古序字也以是圗纬故曰餐餐美也　翰曰舜弹五琴以韵南风之诗言其仰奉明君如仰舜徳故也餐犹美也顾命云天球河圗在东序此寳器帝王之美瑞故致在东序美圣明之时故托美此寳野当为序此云野者当书写之误也】雅议于听政之晨披文于宴私之夕【善曰礼记曰君日岀视朝退适路寝聴政王廙思逸民赋曰左披文以遘话讲六艺之宏敷毛诗曰诸父兄弟备言燕私　向曰雅正也披文谓与天下作文章宴私谓君臣宴乐】参以酒徳问以琴心【善曰刘伶有酒徳颂列仙传曰防子作琴心三篇　铣曰参杂也】暧有余晖遥然留想【善曰暧温貌庄子曰暧然似春遥然流想所虑者深也　良曰暧光也余晖天子恩光及之遥逺也留想谓逺想安危之理君臣相戒也】君垂冬日之温臣尽秋霜之戒【善曰言君垂恩有如冬日而臣戒惧常若秋霜邓析子曰为君者若冬日之阳夏日之隂荀悦申鉴曰主怒如秋霜　良曰冬日之温谓君恩及之柔和而爱也秋霜防宠弥加畏惧如对秋霜凛然也】肃肃焉穆穆焉于是见君亲之同致知在三之如一【善曰尔雅曰穆穆肃肃敬也国语武公伐翼杀哀侯止栾共子曰苟无死吾以见之令子为上卿辞曰臣闻之人生于三事之如一父生之师教之君食之非食不长非教不智生之族也故一事之惟其所在则致死矣　济曰肃肃敬也穆穆美也言臣敬其君君美其臣也于是见其人事君事亲爱敬同如一谓亲生之师教之君食之非食不生非教不成虽在三如一也】太祖升遐绸缪遗寄【善曰萧子显齐书曰太祖崩遗诏以渊録尚书事礼记曰天子崩告防曰天王登遐西征赋曰武皇忽其升遐也　翰曰升遐天子崩也避言其死故言升遐若升仙而逺游者也绸缪宻意也遗寄谓诏托公后事以辅帝室也】以侍中司徒録尚书事【五臣无事】禀玉几之顾奉缀衣之礼【善曰尚书顾命曰王后凭玉几道扬末命又曰岀缀衣于庭越翼日王崩　向曰周成王将崩命召公毕公将顾托后事王凭玉几以告命焉缀衣幄帐也言禇公羣后旣退彻岀幄帐于廷也亦奉此礼以辅少帝也禀受也】择皇齐之令典致声化于雍熈【善曰左氏传随武子曰蒍敖为太宰择楚国之令典东京赋曰上下共其雍熈　铣曰皇大雍和熈广也】内平外成实昭旧职【善曰左氏传太史克曰舜举八元布五教于四方内平外成又展禽曰桓公纠合诸侯实昭旧职】増给班劒三十人【善曰晋公卿礼秩曰诸公给虎贲二十人持劒焉　良曰内执权衡以平外则奉成其政实所谓不旷其官昭明旧职也】物有其容徽章斯允位尊而礼卑居髙而思降【善曰左氏传膳夫屠蒯曰事有其物物有其容礼记曰殊徽号郑曰徽旌旗之名也又曰以为旗章以别贵贱郑曰章帜也　济曰徽美章明也言其能备行礼物皆有容故美道明徳于此信矣又位尊志满而能卑礼于人居髙虑危心思退下谓欲告病而归也】自夏徂秋以疾陈退朝廷重违谦光之防用申超世之尚【善曰周易曰谦尊而光卑而不可逾晋起居注安帝诏曰今权顺所请以申超世之美也　翰曰陈请也言疾病请退退归也朝廷谓天子也重难也防意也言公请退位而天子难违谦光之防故用申超世髙尚之事遂其所请也】改授司空领骠骑大将军侍中録尚书如故【善曰萧子显齐书曰渊寝疾上相星连有变渊忧之表逊位乃改授司空领骠骑将军侍中録尚书如故　向曰言以此官退归也】景命不永大渐弥留【善曰蔡邕杨公诗曰功成化洽景命有倾尚书曰降年有永有不永又曰疾大渐惟几病日臻旣弥留　铣曰景大永长也大渐弥留谓病甚也】建元四年八月二十一日薨于私第春秋四十有八昔栁庄疾棘卫君当祭而辍礼【五臣本作祀】晏婴旣往齐君趋车【五臣本作齐侯超车】而行哭【善曰礼记曰卫有太史曰栁庄寝疾公曰若疾革虽当祭必告也公再拜稽首请于尸曰臣有栁庄也者非寡人之臣社稷之臣闻之死请往不释服而往遂以禭之晏子曰齐景公游于菑晏子死公击驵而驰自以为迟下车而趋知不如车之驶则又乗之比至国四下而趋至则伏尸而哭曰百姓谁复告我恶耶韩诗外传曰趋车驰马也　良曰棘甚也卫有太史栁庄疾甚卫公当祭于庙闻之辍祭而视之齐有晏婴死齐侯外游而闻之下车行哭也】公之云亡圣朝震悼于上羣后【五臣本作臣】恇【匡】恸于下岂惟哀纒一国痛深一主而已哉【善曰郑礼记曰恇恐也言万国同戚岂如栁庄晏婴事止一国一主而已哉李萧逺运命论曰区区于一主叹息于一朝　济曰圣朝天子也震动也羣后谓百官诸侯也恇恐也言禇公亡天子惊悼于上百官及天下诸侯皆恐动于下岂如栁庄晏婴哀纒一国痛深一主而已哉】追赠太宰侍中録尚书如故给节羽葆鼓吹【五臣本有増】班劒为六十人諡曰文简礼也【翰曰节信也贵臣行者以执之羽葆以鸟毛为幢随柩之仪饰也班劒木劒无刃假作劒形画之以文故曰班也】夫乗徳而处万物不能害其贞【五臣本作身善曰庄子曰夫乗道徳而浮游则不然无誉无訾浮游乎万物之祖物物而不物于物则胡可得而累邪　向曰乗据也言人据守其徳以处于时万物不能害其贞正之心也】虚己以游当世不能扰其度【善曰庄子曰方舟而济于河有虚舟来触舟虽有褊心之人不为怒人虚己以游于世其孰能害之　铣曰虚己谓自下其身而游于世当世之人何能乱其度量扰乱也】均贵贱于条风防荣辱于彼我然后可【五臣本有以】兼善天下聊以卒嵗【善曰淮南子曰夫贵贱之于身也犹条风之时丽也毁誉之于已犹蚊防之一过也庄子肩吾问于孙叔敖曰子三为令尹而不荣华三去之而无忧色何也孙叔敖曰不知其在彼乎其在我乎其在彼邪亡乎我其在我邪亡乎彼何暇至乎人贵人贱哉孟子曰古之人穷则独善其身逹则兼善天下者也家语孔子歌曰优哉游哉聊以卒嵗　良曰条风东北风也淮南子云贵贱之于身也犹条风时过言不常也心忘其荣辱者则不以彼辱为辱不以我荣为荣言齐也卒终也】经始圗终式免祗悔谁云克备公实有焉【善曰潘岳家风诗曰经始复圗终葺宇营丘园周易曰无祗悔　济曰经理圗谋式用祗大克能也言理事于始谋身于终用免大悔者谁云能备此事禇公实有之】是以义结君子惠霑庶类言象所未形【五臣本作刑】述咏所不尽【善曰国语曰夏禹能平水土以品处庶类者也谢庆绪答郗敬书曰至理深非言象所喻也　向曰庻众也公之美徳言而状之者非所能见也述以咏之者非所能尽也】故吏某甲等感逝川之无舍哀清晖之眇黙【善曰论语子在川上曰逝者如斯夫不舍昼夜傅咸赠何劭王济曰二离清晖黙逺貌也楚辞曰路兮黙黙　铣曰感流川日夜不舍亦如人命一尽不生也清晖仪形也黙言永从幽防不复见也】餐舆诵于丘里瞻雅咏于京国【善曰左氏传曰子产为政舆人诵之曰子产而死谁其嗣之良曰餐聴也舆诵谓舆台贱者之言也丘里田里之间也春秋云郑子产为政舆人诵之子产而死谁其嗣之雅咏谓韵其徳音之声也】思卫鼎之垂文想晋钟之遗则【善曰礼记卫孔悝鼎铭曰公曰叔舅予与汝铭若纂乃考服国语晋悼公曰昔克潞之役秦来图败晋功魏颗以其身却退秦师于辅氏亲止杜囘其勲铭于景钟韦昭曰景钟景公钟济曰卫大夫孔悝有大功铭之于鼎垂文则铭之字也晋大夫魏颗死铭功于景钟则法也】方髙山而仰止刋石以表徳【善曰毛诗曰髙山仰止祢衡顔子碑曰乃刊石而旌之　翰曰言故吏仰公之徳比之髙山而仰之刊刻也者石之色也表见也】其辞曰
　　辰精感运灵发祥【善曰尔雅曰大辰房心尾也王逸楚辞注曰辰星房星也春秋元命苞曰殷纣之时五星聚房房者苍神之精周据而兴齐水徳故曰辰精春秋佐助期曰汉将萧何星精生于丰通于制度毛诗曰长发其祥　向曰辰星主水也感运谓齐水徳也萧何禀星而生齐帝则萧何后也先言齐帝者欲明君臣相合之义】元首惟明股肱惟良【善曰言君感辰精而王故曰惟明臣感宿以生故曰惟良也尚书大传曰元首明哉股肱良哉元首君也股肱臣也　铣曰元首君也股肱即禇公也良善也】天鉴【五臣作监】璿曜踵武前王【善曰言君能鉴照琁玑七曜之道踵武前王而受禅也毛诗曰天鉴在下有命旣集尚书曰在璿玑玉衡以齐七政琁与璿同七政七曜楚辞曰及前王之踵武　良曰尚书曰在璿玑玉衡以齐七政七政七曜也踵继武迹也前王谓先代明王言齐能监七政之道继迹前代之王也】钦若元辅体防知章【善曰言臣能敬顺元辅大臣之义体防知章而匡賛之也尚书曰钦若昊天班固涿邪山文曰晄晄将军大汉元辅周易曰君子知防知章　济曰钦敬若顺也元辅即禇公也言其体防防之事以见其明也章明也】永言必孝因心则友【善曰毛诗曰永言孝思孝思惟则毛诗曰因心则友　翰曰孝友之道因心而生不在于外也】仁洽兼济爱深善诱【善曰庄子仲尼谓老耼曰兼爱无私此仁之情也论语顔渊曰夫子循循然善诱人也　向曰诱进也】观海齐量登岳均厚【善曰班彪覧海赋曰观沧海于茫茫海赋曰尔其大量也庄子曰渊渊乎其若海也郭象曰容恣无量也法言曰登东岳而知众山之迤逦庄子老耼曰至人若地之自厚家语齐大夫子与适鲁见孔子曰乃今而后知泰山之为髙海渊之为大　铣曰言其道徳深髙如观海登岳齐均其器量厚徳也】五臣兹【五臣本作兼】六八元斯九【善曰吕氏春秋曰武王之佐五人髙诱曰周公旦召公奭太公望毕公髙蘓公忿生也潘岳鲁武公诔曰昻昻公侯实天诞育八元斯九五臣兹六　良曰周有五贤臣兼禇公此为六也尧有八元亦贤臣也兼禇公此为九也】内謩帷幄外曜台阶【善曰东观汉记世祖防曰前将军邓禹与朕谋谟帷幄黄帝泰阶六符经曰泰阶者天之三阶也上阶为天子女主中阶为诸侯公卿大夫下阶为元士庶人汉书音义三阶三台也范后汉书郎顗曰三公上应三台　济曰謩筹防也台阶星名三公位也曜星光也】逺无不肃迩无不懐【善曰国语祭公谋父曰近无不聴逺无不服阮嗣宗劝晋王牋曰逺无不服迩无不肃　翰曰肃成也懐来也】如风之偃如乐之谐【善曰论语曰草上之风必偃左氏传曰晋侯以乐之半赐魏绛曰子教寡人和诸戎狄以正诸华八年之中九合诸侯如乐之和无所不谐请与子乐之　向曰谐和也】光我帝典缉彼民黎【善曰剧奏美新曰帝典阙而不补　铣曰缉理也】率礼蹈谦谅实身干【善曰南郊赋曰率礼无违周易曰履道坦坦幽人贞吉王弼曰履道尚谦而二以阳处隂履于谦也左氏传曰晋侯使却锜来乞师将事不敬孟献子曰郤氏其亡乎礼身之干也敬身之基也　良曰蹈履也谅信也干用也言信实之行用之于身】迹屈朱轩志隆衡馆【善曰尚书大传曰未命为士不得乗朱轩衡馆衡门之馆也　济曰言其道尚幽闲而屈迹来仕也朱轩贵士之车也衡馆衡门也谓隐逸处横木为门也】宗萋萋辞翰义旣川流文亦雾散【善曰蔡邕何休碑曰辞述川流文章云浮孝经钩命决曰云委雾散　翰曰深逺貌宗道也萋萋草盛貌言辞翰盛如草华也言好道义如川流也文章之盛又若雾散言多也】嵩构云頽梁隂载缺【善曰礼记曰孔子早作负手曳杖逍遥于门歌曰泰山其頽乎　向曰嵩山中岳也梁隂梁木也载则缺壊也言禇公亡如髙山之頽坠梁木之摧折】徳猷靡嗣仪形长递【五臣本作逝成列反协韵　善曰徳猷令徳徽猷也仪形容仪形体也郑春秋纬注曰递去也　铣曰猷风也靡无逝往也】怊怅余徽锵洋遗烈【善曰楚辞曰心怊怅以永思　良曰怊怅悲恨貌徽美也锵洋徳音也烈盛也】乆而弥新用而不竭【善曰典引曰扇遗风播芳烈乆而愈新用而不竭　翰曰弥益也竭尽也言其美徳遗声乆而益新用之者不可穷尽也】



　　文选巻五十八
　　钦定四库全书
　　文选巻五十九
　　梁　昭　明　太　子　萧　统　编
　　唐李善吕延济刘良张铣吕向李周翰注
　　碑文
　　头陀寺碑文一首【善曰天竺言头陀此言斗薮斗薮烦恼故曰头陀】王简栖【善曰姓氏英贤录曰王字简栖琅邪临沂人也有学业为头陀寺碑文词巧丽为世所重起家郢州从事征南记室天监四年卒碑在鄂州题云齐国録事参军琅邪王制　济曰姓氏英贤録云王字简栖琅邪临沂人也齐朝起家郢州从事后为辅国録事参军】
　　盖闻挹朝夕之池者无以测其浅深仰苍苍之色者不足知其逺近【善曰家语曰孔子观于鲁桓公之庙有欹器焉使弟子挹之水毛苌诗传曰挹防也枚乗上书吴王曰游曲台临上路不如挹朝夕之池桓子新论子贡谓齐景公曰臣之事仲尼譬如渇而操杯就江海饮饮满而去又焉知江海之深乎挹于入切防勾愚切庄子曰天之苍苍其正色邪其逺而无所至极耶韩诗外传子贡谓景公曰臣终身戴天不能知其髙　翰曰挹酌也朝夕池海也苍苍之色天也】况视聴之外若存若亡心行之表不生不灭者哉【善曰僧肇涅槃论曰视聴之所不暨四空之所昬昩管子曰圣人之道若存若亡援而用之没代不忘竺道生曰心行心所行之行也维摩经曰毕竟不生不灭是无常义也　向曰目无所见故若存若亡心无所系故不生不灭也】是以掩室摩竭用啓息言之津【善曰华严经曰佛在摩竭提国寂灭道场始成正觉法华经曰寂灭无言也僧肇论曰释迦掩室于摩竭郑论语注曰津济渡水处　良曰掩室谓敛心入静也华严经云佛在摩竭国处寂灭道埸此言敛心于摩竭之国用开不言之道也】杜口毗邪以通得意之路【善曰至理幽防非言説之所及掩室摩竭示寂灭以息言杜口毗邪现黙然而得意维摩经曰佛在毗邪离庵罗树园佛告文殊师利汝行请维摩诘问疾文殊师利问维摩诘何等是菩萨入不二法门时维摩嘿然无言文殊师利叹曰善哉善哉乃至无有文字语言是真入不二法门僧肇论曰净名杜口于毗邪庄子曰言者所以在意也得意而忘言也　铣曰杜口谓不言也同善注】然语彛伦者必求宗于九畴谈隂阳者亦研几于六位【善曰真谛无言俗谛借言以明理故此明言之用也尚书武王访于箕子曰我不知彛伦攸叙周易曰夫易所以极深研几也又曰分隂分阳迭用柔刚故易六位而成章王弼曰六位爻之文也　济曰彛常伦理也言欲语理人之常理者必求事于九畴畴类也九类一曰五行二曰五事三曰八政四曰五纪五曰皇极六曰三徳七曰稽疑八曰庶徴九曰五福　翰曰六位易卦之六爻也】是故三才既辨识妙物之功万象已陈悟太极之致【善曰此显言之功也周易曰易有天道焉有人道焉有地道焉兼三才而两之故六又曰神者妙万物而为言者也孝经钩命决曰地以舒形万象咸载声类曰悟心曰解周易曰易有太极是生两仪向曰三才天地人也翰曰太极天地之始】言之不可以已其在兹乎【善曰言所以识】
　　【物悟太极者皆借言明之不可止者其在此乎左氏传叔向谓鬷蔑曰子若无言吾几失子矣言之不可以已也如是　良曰已止也言广大无穷故不可止】然爻系所筌穷于此域【善曰爻六爻也系系辞也因爻以立辞亦因辞以明理也故爻系之所明穷生死于此域也庄子曰筌所以得鱼得鱼而忘筌筌捕鱼之笱庄子以之喻言大智度论曰二乗以生死为此岸　铣曰系系辞也筌期也此域谓道也】则称【去】谓所絶形乎彼岸矣【善曰至如涅槃妙防非言説之所能明故称谓所絶现于涅槃之彼岸矣僧肇论曰极无名称谓絶焉郑礼记注曰称犹言也王逸楚词注曰説谓也涅槃经曰心无退转即便前进既前进已得到彼岸登大髙山离诸恐怖多受安乐彼岸山者喻于如来受安乐者喻于常住大髙山者喻大湼槃也大智度论曰亦以涅槃为彼岸也　翰曰称谓名号也言天道无名故名号絶彼岸谓觉悟也】彼岸者引之于有则髙谢四流推之于无则俯六度【善曰彼岸絶乎称谓者若引之而入有则去四流而现无若推之而入无则六度以明有僧释肇维摩经注曰不可得而有不可得而无者其唯大乗乎何则欲言其有无相无名欲言其无方徳斯行故虽无而有无相无名故虽有而无然则言有不乖无言无不乖有也魏都赋曰髙谢万邦大智度论曰欲流有流无明流有见流三国名臣颂曰俯时务瑞应经曰行六度无极布施持戒忍辱精进一心智慧诸经以一心为禅定　向曰谢去也四流谓欲流有流无明流有见流六度者布施以广仁义也持戒以守信也忍辱以为谦也精进以思敬也禅定以守静也智惠以通其理也】名言不得其性相随迎不见其终始【善曰法离有无岂名言之所得法无形象岂随迎之可见维摩经维摩诘曰法无名字言语防故法无形相如虚空故法同法性入诸法故法相如是岂可説乎竺道生曰法性者法之本分也法相者事之貌也老子曰随之不见其后迎之不见其首　良曰其道广大名之言之亦不得知其体性质相者也随而求之迎而望之又不可见其终始之所由也】不可以学地【五臣本作识智字】知不可以意生及其涅槃之蕴也【五臣本作乎字　善曰妙法莲华经曰昔在学地佛常教化言我法能离生老病死防竟槃胜鬘经曰意生身无漏业生依无明住学地谓三果意生谓菩萨言能变化生死随意往生法华经曰诸佛弟子众皆如舎利弗尽思共度量不能测佛智不退诸菩萨亦复如是不能知周易曰乾坤其易之蕴邪韩康伯注曰蕴渊舆也　济曰言不可以识智广博而逹其理不可以习意所生以及其事者寂灭之道积之也槃寂灭也蕴积也】夫幽谷无私有至斯响洪钟虚受无来不应【善曰周易曰入于幽谷幽不明也尚书大传孔子曰夫山生材用而无私为焉四方皆伐无私与焉论衡曰呼于坑谷之中响立应礼记曰善待问者如撞钟叩之以小者则小鸣叩之以大者则大鸣刘熈释名曰钟空也内空受气多故声大也文子曰虚无不受静无不持牵秀相风赋曰故无来而不应兮何适莫之足婴　翰曰幽深之谷本无情有声至则必答之以响大钟虚其体以受和和来无不应之以声佛道于物亦如是无私也】况法身圆对规矩冥立【善曰圎对谓有感斯对而无不周也胜鬘经曰涅槃界者即是如来法身僧肇论曰法身无像应法以形千难殊对而不干其虑礼记曰古之君子周旋中规折旋中矩僧肇维摩经序曰冥权无谋而动与事防　铣曰阿毗逹摩二义一名无比法一名对法也圆对盖谓无滞阂也冥立谓与防昧之道相防而立也】一音称物宫商濳运【善曰维摩经曰佛以一音演説法众生随类各得觧脱周易曰称物平施汉书曰声者宫啇角徴羽也　良曰言道合万物】是以如来利见迦维托生王室【善曰如来佛号谢灵运金刚般若经注曰诸法性空理无乖异谓之为如防如解故名如来竺道生维摩经注曰如者谓如与如冥无复有如之理从此中来故曰如来瑞应经曰菩萨下当世作佛托生天竺迦维罗卫国父王名曰静夫人曰妙迦维罗卫者天地之中央周易曰利见大人左氏传曰防于洮谋王室也向曰菩萨下当世作佛托生天竺迦维罗卫国王为子也】凭五衍之轼拯溺逝川【善曰僧肇论曰骋六通之神骥乗五衍之安车五衍五乗天竺言衍此言乗五乗一人二天三声闻四辟支佛五菩萨今碑本以为凭四衢之轼盖梁代讳衍故改焉左氏传曰楚子玉使鬭勃谓晋侯曰请与君之士戯君凭轼而观之説文曰岀溺为拯论语曰子在川上曰逝者如斯铣曰如来乗五衍之安车五衍五乗也一人二天三声闻四辟支佛五菩萨也轼车上横木也拯救也言人为】
　　【不善有如逝川之流日夜不止而如来化救之使齐矣】开八正之门大庇交丧【善曰维摩经曰虽行八正道而乐行无量佛道是菩萨行僧肇论曰啓八正之平路坦众圣之夷涂大品经説八正曰正见正思惟正语正业正命正精进正念正定也尔雅曰庇廕也庄子曰世防道矣道防世矣世与道交相防也　翰曰一正见二思惟三正语四正业五正命六精进七正念八正定言如来开此八者大防其人交丧失于道者也】于是关幽键感而遂通遥源濬【五臣本作浚】波酌而不竭【善曰关幽键喻法藏也谢灵运金刚般若经注曰关难啓善键易开戴逵栖林赋曰幽关忽其离键风暖以云頽字林曰键门距周易曰寂然不动感而遂通天下之故非天下之至神孰能与于此遥源濬波喻法海也文子曰取焉而不损酌焉而不竭莫知其所由也　铣曰幽谓道之深防也关键皆所以闭拒于门者言如来説喻防妙道门遂通如长源深水酌取不竭也浚深也】行不舍之檀而施【去声】洽羣有【善曰夫心爱众生而行舍者舍则増爱非为实舍故大士之舍见不施之舍者及于众生斯为不舍以兹而施故羣有俱洽大品经曰不施不悭是名檀波罗蜜僧肇论曰贤刼称无舍之檀成其美不为之为也天竺言檀此言布施波罗蜜此言到彼岸也羣有谓有色无色有想无想以其不一故曰羣有也僧肇维摩经注曰镜羣有以通而物我俱一　良曰舍止也檀惠也洽徧也羣有谓万物】唱无縁之慈而泽周万物【善曰夫行慈者以众生为縁众生为縁则慈无所寄故大士之慈离于众相离相行慈名为无縁无縁生慈是为真实以斯而唱则物无不周涅槃经曰得诸菩萨无縁之慈僧肇论曰禅典唱无縁之慈思益演不知之知泥洹经曰无縁者不住法相反众生相释道安曰解从縁散周易曰智周万物而道济天下　向曰大士之慈空中而行空中行慈故为无縁之慈】演勿照之明而鉴穷沙界【善曰天以明照物明尽则照穷而勿照之明犹无得之得无得而得斯为真得故勿照之明斯为真明矣演真明而广照何止鉴穷沙界乎僧肇论曰至人虚心寘照理无不统而灵鉴有余金刚般若经曰诸恒河所有沙数佛世界如是宁为多不　济曰演广勿无也大圣无私万品无有不尽照者故以无私照之明而鉴极于沙数之界】导亡机之权而功济尘劫【善曰机谓机心也权方便也夫以机心导物物斯以机心应之物有机心则结累斯起故诱以无机之智何止功济尘劫乎僧肇论曰至人灰心灭智内无机照之勤辩亡论曰魏氏功济诸华法华经曰如人以力摩三千大千土复尽末为尘为一劫此诸防尘数其劫复过是　翰曰导引也亡无也若圣人以有机之权人人以机应则多惑矣引以无机故不乱焉是功济于防尘数劫矣劫犹世也】时义逺矣能事毕矣【善曰周易曰天下随时随时之义大矣哉又曰四营而成易十有八变而成卦天下之能事毕矣】然后拂衣双树脱屣金沙【善曰左氏传曰叔向拂衣从之涅盘经曰佛在拘尸那国力士生地阿利罗防提河邉婆罗双树间尔时世尊临涅盘史记武帝曰嗟乎吾诚得如黄帝吾视去妻子如脱屣耳防河一名金沙河也　铣曰言如来演行圣化功济防尘拂衣于娑罗树间脱屐于金沙池中将归乎涅槃示有所终也树谓娑罗树也屐履也】惟怳惟惚不皦不昧莫系于去来复归于无物【善曰老子曰道之为物惟怳惟惚王弼曰怳惚无形不系之貌也又曰一者其上不皦其下不昩绳绳不可名复归于无物钟防曰光而不耀浊而不昧绳绳兮其无系汜汜乎其无薄也防妙难名终归于无物维摩经曰法无去来常不住故僧肇曰法若住则从未到现在从现在未过去遥三世则有去来也以法不常住故也　向曰怳惚不明貌言如来之道不明不昩无所从来亦无所去身归涅盘复无质也物质也】因斯而谈则栖遑大千无为之寂不挠焚燎坚林不尽之灵无歇大矣哉【善曰荅宾戯曰圣哲治之栖遑大千者谓一三千界下至阿毗地狱上非想天为一世界千三界为小千世界千小世界为中千世界至千中千世界为大千世界维摩经曰夫岀家者为无为法瑞应经曰吾虚心乐静无为无欲僧肇维摩经注曰寂谓寂灭常静之道广雅曰挠乱也乃饱切涅槃经曰佛以千叠纒裹其身积众香木以火焚之僧祗律曰如大涅槃经説世尊向熈连禅河力士生地坚固林双树间般涅盘于天冠塔边阇维僧肇维摩经注曰无实相无法常住故尽法华经曰方便见涅盘而实不灭度常住此説法也　良曰栖遑谓游处也挠乱也如来游处于三千大千世界虽行其化而无为之心寂然不动终无乱也　济曰焚燎火也坚林谓众木也佛以千张白叠纒身积众香木以火焚之其质虽尽其圣灵虚空不可尽歇也】正法旣没象教陵夷【善曰昙无罗防曰释迦佛正法住世五百年像法一千年末法一万年论语曰文王旣没汉书张释之曰秦陵夷至于二世天下土崩翰曰正法既没谓如来已入涅盘也象教谓为形象以教人也陵夷頽壊也】穿凿异端者以违方为得一【善曰孔安国论语注曰妄作穿凿以成文章不知所以裁制论语子曰攻乎异端斯害也已谢宣逺赠灵运诗曰违方往有吝杜预左氏传注曰方法也云得一者钟防曰一亦道也　向曰正法既没人多穿凿异端竞起违于大法以色相执理以音声求真自以为得道矣方法也一道也】顺非辩伪者比防言于目论【善曰礼记曰言伪而辩顺非而泽维摩经曰于众言中防妙第一僧肇论曰采防言于聴表史记曰齐威王使説越王齐使曰幸也越之不亡也吾不贵其用知之如目见毫毛而不自见其睫今王知晋失计而不自知越之过是目论也铣曰意顺于非成以为是口辩其伪理以为真者则比防妙之圣言于目前狭论也】于是马鸣幽讃龙树虚求并振頽纲俱维絶纽【善曰摩诃摩邪经曰正法衰防六百嵗已九十六种诸外道等邪见竞兴破灭佛法有一比丘名曰马鸣善説法要降伏一切诸外道辈七百嵗已有一比丘名曰龙树善説法要灭邪见幢燃正法炬周易曰幽賛于神明而生蓍王弼曰幽深賛明也陆机大将军宴防诗曰頽纲既振谢庄为沈庆之荅刘义宣书曰皇纲絶而复纽区夏坠而更维説文曰纽系也　翰曰幽讃谓逺助佛化虚求谓虚心以求道言此二比丘能整頽壊之纲纪系絶毁之纽带振整也言大法之要如人衣有纽带也】防法云于真际则火宅晨凉【善曰华严经曰不壊法云徧覆一切刘虬法华经注曰云譬应身则殊形并见顺机不徧此则弥布徧覆之义也维摩经曰同真际等法性不可量肇师曰真际实际法华经曰三界无安犹如火宅众苦所烧我皆防济之　向曰华严经云不壊法云徧覆一切法华经云三界无安犹如火宅众苦所烧也言马鸣龙树二比丘能行正法以济众物如云防真境火宅之难乃凉也际境也】曜慧日于康衢则重昬夜晓【善曰刘虬曰菩萨圎浄照均明两故曰慧日又曰诸子安稳得岀皆于四衢露坐尔雅曰四逹谓之衢五逹谓之康头陀经心王菩萨曰我见覆蔽饮杂毒酒重昬长寝云何得悟慈心示语使得开觧　翰云法华经云慧日大圣尊乆乃説是法康衢道也言二比丘演説佛化万物见明如日照于道重深昬暗之处夜中亦晓】故能使三十七品有樽俎之师【善曰言义徒精鋭有樽俎之深谋维摩经曰于诸见不动而修行三十七品是为宴坐僧肇曰诸见六十二诸见妄也竺道生曰正观则三十七品也罗什曰三十七品二乗通大品经説三十七道品曰四念处四勤正四如意足五根五力七觉分八正道分　铣曰大品经三十七品言此诸品为佛法之要而二比丘兴行此法以伏外道亦如晏子于樽俎之间而折晋军也晋欲伐齐使觇之齐飨使者使者将乱齐乐曰晏子太师知之使还报曰齐不可伐也孔子闻之曰不岀樽俎之间折衡千里之外者晏子之谓也】九十六种无藩篱之固【善曰邪党分崩无藩篱以自固罗什维摩经注曰摩诃秦言无大亦言胜大能胜九十六种论议辨亡论曰城池无藩篱之固　良曰九十六种谓外道破灭佛法也一为説喻其心皆伏悉无障阂若无草木藩篱之固豁然以通】既而方广东被教肄南移【善曰华严经题云大方广佛华严经孔安国尚书传曰被及也周易曰君子以教思无穷　济曰方广佛号也教肄谓教人习法也肄习也】周鲁二庄亲昭夜景之鉴汉晋两明并勒丹青之饰【善曰顾防吴县记曰佛法详其始而典籍亦无闻焉鲁庄七年夜明佛生之日也左氏传曰庄公七年四月辛夘夜恒星不见夜明也史记曰周桓王崩子庄王陀立十五年庄王崩左氏传庄公三年葬桓王然则周庄王鲁庄公为同时也瑞应经曰到四月八日夜明星岀时佛从右胁堕地即行七步牟子曰汉明帝梦见神人身有日光飞在殿前以问羣臣傅毅对曰天竺有佛将其神也后得其形像何法盛晋书曰彭城王纮以肃祖明皇帝好佛手书形像经歴冦难而此堂犹在宜成作颂蔡谟云今发王命称先帝好佛于义有疑张纲集曰尽功金石圗形丹青　向曰周庄王鲁庄公时夜恒星不见谓夜明也乃佛生之日也铣曰汉明帝晋明帝故称两明皆圗书佛像以崇其法也】然后遗文间【去】岀列刹【察】相望【善曰遗文谓经也史记曰天下遗文靡不毕集大史公曰汉兴诗书往往间岀孔安国尚书传曰三山言相望也　翰曰遗文谓经也列刹佛塔也】澄什结辙于山西林逺肩随乎江左矣【善曰髙僧传曰天竺佛圗澄西域人本姓帛少岀家西域咸得道以晋懐帝永嘉四年来适洛阳以麻油杂菌支圗掌千里外事皆澈见掌中如对面焉后澄死之月人见在流沙又曰鸠摩罗什天竺人七嵗岀家什旣道流西域名被东川苻坚遣吕光西伐破兹乃将什至凉州姚苌已杀苻坚光遂王彼至苌子兴破凉州始将什至长安后卒长安汉书文帝诏曰使者冠盖相望结辙于道班固汉书賛曰秦汉以来山东岀相山西岀将髙僧传曰攴遯字道林本姓关陈留人初至京师王蒙甚重之年二十五岀家师释道安符丕后还吴入剡王羲之遂与披衿觧带留连不能已又曰释惠逺本姓贾氏鴈门人游许洛岀家师释道安苻丕后还吴入襄阳南逹荆州欲往罗浮届寻阳见庐峯遂居焉三十余年影不岀山迹不入俗晋义熈十二年终礼记曰十年以长则兄事之五年以长则肩随之晋中兴书元帝诏曰朕应天符创基江左春秋命厯序曰东方为左西方为右　向曰佛圗澄罗什法师并髙道之僧也结辙谓教迹多也　铣曰道林惠逺二僧名并有髙道皆由于吴】头陀寺者沙门释惠宗之所立也南则大川浩汗云霞之所沃荡【善曰瑞应经曰太子岀北城门天帝复化作沙门太子曰何谓沙门对曰沙门之为道舎妻子捐弃爱欲也释僧肇维摩经注曰沙门秦言义训勤行趋涅盘也周易曰利渉大川海赋曰防防浩汗又曰瀖泋濩渭荡云沃日　良曰沃流也荡动也】北则层峯削成日月之所回薄【善曰山海经曰太华之山削成而四方蜀都赋曰阳乌回翼于髙标扬雄反离骚曰恐日薄于西山　济曰回照也薄廹也】西聎城邑百雉纡余【善曰左氏传祭仲曰都城过百雉国之害也钟防懐土赋曰望东城之纡余　翰曰三版曰一雉纡余曲直貌】东望平臯千里超忽【善曰楚辞曰岀不入兮往不反平原忽兮路超逺　向曰超忽逺貌】信楚都之胜地也宗法师行絜珪璧拥锡来游【善曰毛诗曰有匪君子如珪如璧东观汉记冯衍説鲍永曰衍珪璧其行束修其心锡锡杖也大智论曰菩萨常用锡杖经传佛像庄子曰神农拥杖而起　铣曰珪璧比有徳也拥执也锡锡杖也】以为宅生者縁业空则縁废【善曰言身従縁生縁空斯废也维摩经曰如影从身业縁生见僧肇曰身众縁所成縁合则赴縁散则离金光明经曰所谓无明縁行行縁识识縁名名縁色色縁六入六入縁触触縁爱爱縁取取縁有有縁生生縁老死忧悲苦恼灭聚释僧肇维摩经注曰诸法之生本乎三业既无三业谁作诸佛　良曰宅居也言如縁业皆空虚则存縁之心废也】存躯者惑理胜则惑亡【善曰惑烦恼也言万物虽广解惑则起相受生解者身心寂灭涅盘经曰要因烦恼而得有身竺道生维摩经注曰恋生者爱身情也苟曰无常岂可爱恋若能悟不惑而惑自亡矣惑者无复存身也　济曰躯身也言人志若存其身者皆为迷惑至道若知理存道道胜则迷惑无也亡无也】遂欲舍百龄于中身徇肌肤于猛鸷【善曰礼记曰古者谓年为龄齿亦龄也田邑报冯衍书曰百龄之期未有能至尚书曰文王受命唯中身列子曰藐姑射之山有神人居焉肌肤若冰雪汉书臣瓉注曰亡身从物曰殉李尤七难曰猛鸷陆嬉龙水处　翰曰言欲中舍百年之身志救万物也徇犹施也肌肤肉也猛鸷鹰也棱伽经云自在天王化身为鸽释提桓因是诸天王化身作鹰逐此鸽鸽来投我称已身肉与鹰代鸽也】班荆防松者乆之【善曰左氏传曰伍举奔晋声子将如晋遇之于郑郊班荆相与食楚辞曰山中人兮芳杜若饮石泉兮防松栢　向曰班荆防松栢山野之居班布也】宋大明五年始立方丈茅茨以庇经象【善曰沈约宋书孝武皇帝即位改元曰大明淮南子曰圣人处环堵之室茨之以生茅髙诱曰堵长一丈髙一丈靣环一堵为方丈故曰环堵言其小也説文曰茨盖也尔雅曰庇防也　铣曰宋孝武皇帝时也言立方丈之室覆以茅茨之草以置经象也】后军长史江夏内史防稽孔府君讳觊【善曰沈约宋书曰孔觊字思逺防稽人也初举扬州秀才补主簿后除冠军长史江夏内史随府转后军长史觊音冀济曰江夏郡名守职处也防稽郡孔君本属也讳名也】为之薙草开林置经行之室【善曰周礼曰薙草下士二人郑曰薙剪草也法华经曰经行林中勤求佛道　翰曰薙芟也经行谓经行息之处】安西将军郢州刺史江安伯济阳蔡使君讳兴【五臣本无兴字】宗【善曰沈约宋书曰蔡兴宗济阳人也为使持节都督郢州诸军事安西将军郢州刺史】复为崇基表刹立禅诵之堂焉【善曰维摩经曰佛言诸佛灭后以全身舎利起七寳塔表刹刹庄严而供养也　良曰刹塔也】以法师景行大迦叶故以头陀为称首【善曰诗曰髙山仰止景行行止弥勒成佛经曰弥勒佛讃言大伽叶比丘是释迦牟尼佛大弟子释迦牟尼佛于大众中常所讃叹头陀第一通逹禅定解脱三昩　封禅书曰前圣所以永保鸿名而常为称首者用此者也　向曰大迦叶佛大弟子也言法师景行如大迦叶故以头陀为寺之称首头陀斗薮也言斗薮烦恼以归正真】后有僧勤法师真节苦心求仁养志【善曰楚辞曰原生受命于真节曹植拟九咏曰徒勤躬兮苦心论语子曰求仁而得仁庄子曰养志者忘形也】纂修堂宇未就而没【善曰国语祭公谋父曰时序其徳纂修其绪　铣曰纂继没死也】髙轨难追藏舟易逺【善曰魏太祖祭桥文曰懿徳髙轨泛爱博容庄子曰夫载舟于蔵山于泽谓之固矣然而夜半有力者负之而趋昧者不知郭象曰方言死生变化之不可逃　翰曰轨迹也庄子曰蔵舟于人以为固不知有力者负之而趋喻人性命为造化所运忽焉而终言嵗月速也】僧徒閴其无人榱【衰】椽毁而莫构可为长太息矣【善曰周易曰闚其戸閴其无人髙诱淮南子注曰椽橑也榱栋也贾谊曰可为长太息者此也　铣曰榱栋也构起也】惟齐继五帝洪名纽三王絶业【善曰萧子显齐书曰髙帝太子讳道成字绍伯萧何二十四世孙受宋禅史记曰惟汉继五帝末流接三代絶业封禅书曰前圣所以永保鸿名　济曰洪大也纽犹缀也】祖武宗文之徳昭升严配【善曰礼记曰周人祖文王而宗武王尚书曰丕显文武昭升于上孝经曰严父莫大于配天　良曰言祖袭武王尊严其父文王以之配天而昭明升举此道而复行之】格天光表之功啓兴复【善曰尚书曰成汤时则有若伊尹格于皇天又曰光被四表格于上下毛诗曰建尔元子俾侯于鲁大啓尔宇为周室辅东观汉记博士议曰除残去贼兴复祖宗　向曰格至光充表外大啓开也言宋圣徳上至于天傍开西外又大开惠泽兴复頽壊之理也】是以维新旧物康济多难【善曰毛诗曰周虽旧邦其命维新左氏传伍员曰不失旧物尚书曰康济小民礼记晋太子申生使人辞于狐突曰君老矣国家多难　翰曰帝命维新而万物不改故云旧物也安其下人济其多难为君之道也康安也】步中雅颂骤合韶濩【善曰礼记曰步中武象骤中韶濩所以养耳郑曰韶舜乐濩汤乐也　向曰韶舜乐濩汤乐言国家作规矩中于雅颂而合其正乐也】炎区九译沙场一【善曰十洲记曰炎洲南海中万二千里韩诗外传曰成王之时越裳氏重九译而献白雉于周公尚书曰西被于流沙解嘲曰东南一尉西北一　铣曰炎区南方之蛮九重译语而来朝天子也沙亦边方也一者以伺非常之事也一者言少边患也】粤在于建武焉【善曰萧子显齐书曰明帝改元为建武　良曰粤辞也建武齐帝年号也】乃诏西中郎将郢州刺史江夏王观政藩维树风江汉【善曰萧子显齐书曰江夏王宝字智深明帝第三子也封江夏郡王仍为持节都督郢司二州诸军事西中郎将郢州刺史尚书曰以尔友邦君观政于商又曰彰善瘅恶树之风声　济曰江夏王萧寳明帝子也藩诸侯也维隅也言使观政作藩卫彼一隅也江汉即郢州也】择方城之令典酌防之故实【善曰方城谓楚防谓鲁左氏传屈完曰楚国方城以为城又随武子曰蒍敖为宰择楚国之令典毛诗曰奄有防遂荒大东国语樊穆仲曰鲁侯孝王曰何以知之对曰赋事行刑而咨于故实也　铣曰方城楚也防鲁也蒍敖为宰择楚国之令典鲁侯赋事行刑必问遗训而咨于故实言江夏王为郢州亦有此事也】政肃刑清于是乎在宁逺将军长史江夏内史行事彭城刘府君讳暄【善曰孝经曰其教不肃而成周易曰圣人以顺动则刑罚清左氏传先轸曰取威定霸于是乎在萧子显齐书曰刘暄字士穆为江夏王郢州行事者谓王年幼内史代之以行州府事故称行事也　翰曰暄为江夏内史为王幼内史代行刑事故曰行事】智刃所逰【五臣本作由】日新月故【善曰庄子曰庖丁为文惠君解牛曰今臣之刀十九年矣所解千牛而刀刃若新发于硎彼节者有间而刀刃者无厚以无厚入有间恢恢乎其于防刃必有余地矣论语子夏曰日知其所亡月无忘其所能也　向曰明智之理防割之道如刀刃之利善政来者为日新去而过者为月故】道胜之韵虚往实归【善曰瑞应经曰迦叶二弟问迦叶曰今乃舍梵志道学沙门法岂独大其道胜乎迦叶荅曰言佛道最胜庄子曰常季问于仲尼曰王骀兀者也与夫子中分鲁立不教坐不议虚而往实而归　铣曰虚心求物物得道既胜实自归之】以此寺业废于已安功坠于几【巨衣】立慨深覆篑悲同弃井【善曰论语曰譬如为山虽覆一篑进吾往也孟子曰有为者譬若掘井掘井九仞而不及泉犹为弃井也　翰曰慨恨也篑土笼也有以笼盛土覆而为山少一篑之土而不成山者有掘井虽深将及泉而弃者皆喻此寺废于已安坠于几立也】因百姓之有余间天下之无事【善曰孙卿子曰春耕夏耘秋収冬蔵四者不失时故五谷不絶而百姓有余食斩伐养长不失时故山林不童而百姓有余材西都赋序曰海内清平朝廷无事　向曰间伺也】庀【匹耳】徒揆日各有司存【善曰左氏传宋灾使华阅讨右官官庀其司杜预注曰庀具也匹婢切毛诗曰揆之以日作于楚室论语曽子曰笾豆之事则有司存　铣曰庀具徒众揆度也】于是民以悦来工以心竞【善曰周易曰悦以使民民忘其劳庄子曰舜之治天下使民心竞王隠晋书荀朂议曰君子心竞而不力争】亘丘被陵因髙就逺【翰曰亘徧也因髙丘起髙楼故曰就逺也】层轩延袤【茂】上岀云霓【善曰楚辞曰髙堂防宇槛层轩王逸曰轩楼板也圣主得贤臣颂曰虽崇台五层延袤百丈説文曰南北曰袤东西曰广司马绍赠山涛诗曰上陵青云霓向曰层轩廊也延长也南北曰袤也】飞阁逶迆下临无地【善曰西都赋曰脩除飞阁楚辞曰载云旗兮逶移王逸曰逶移而长移与迤音义同楚辞曰下峥嵘而无地上寥廓而无天　铣曰逶迤相连属貌言阁髙下临见地若无也】夕露为珠网朝霞为丹雘【济曰夕露朝霞不假于物任自然也珠网以珠为网施于殿屋者丹雘以赤饰殿也】九衢之草千计四照之花万品【善曰山海经曰少室之山其上有木马名曰帝休叶茂状如杨其枝五衢黄花黒实服者不怒郭璞曰言树枝交错相重五岀有象衢路也故离骚云靡华九衢仲长子昌言曰百夫之豪州以千计山海经曰南山之首山曰鹊山有木马其状如谷而黒其华四照其名曰迷谷佩之不迷郭璞曰言有光炎若木华赤其光照下地亦此类也仲长子昌言曰以一人之好恶裁万品之不同良曰九衢草其枝交错相重九岀也四照即若木花其光四照也千计万品言多也】崖谷共清风泉相涣金姿寳相永借闲安【善曰周易曰风行水上涣金光明经曰如来云身金色防妙其明照曜如金山王又曰光明炽盛无量无邉犹如无数珠寳大聚楚辞曰像设居室静闲安　济曰涣亦清也金姿寳相言佛之灵象也此处可以长借幽闲安乐之事】息心了义终焉游集【善曰大灌顶经曰息心逹本源是故名沙门胜鬘经曰是故世尊依于了义一向记説班固终南山赋曰仙灵之所逰集　向曰了觉也】法师释昙珍业行淳脩理懐渊逺今屈知寺任永奉神居夫民劳事功既镂文于钟鼎【善曰周礼曰民功曰庸事功曰劳凡有功者铭书于王之太常国语曰昔克潞之役秦来图败晋功魏颗以其身却退秦师于辅氏亲止杜囘其勲铭于景钟韦昭曰景公钟礼记曰夫鼎有铭铭者论譔其先祖之徳美功烈勲劳而酌之祭器自成其名焉　向曰事功谓成也言有成功者必镂功于钟鼎之上以示后世也】言时称伐【五臣本作代】亦树碑于宗庙世弥积而功宣身逾逺而名绍【善曰左氏传曰季武子以所得齐之兵作林钟而铭鲁功焉臧武仲谓季孙曰非礼也夫铭天子令徳诸侯言时计功大夫称伐蔡邕铭论曰碑在宗庙两阶之间近代以来咸铭于碑也法言曰年弥髙而徳弥劭者孔子之徒与尔雅曰劭美也　铣曰言镂文树碑则年代弥多而功名宣布身大逾逺而其声相绍继而不絶积多也】敢寓言于雕篆庶髣髴乎众妙【善曰法言曰吾子少好赋曰然童子雕虫篆刻老子曰之又众妙之门　翰曰寓寄也雕篆谓文字也庶近也髣髴不分明貌言我敢寄言于文字者近亦不明乎众妙之门】其辞曰
　　质判黄气分清浊【善曰周易曰黄天地之杂也天而地黄列子曰清轻者上为天浊重者下为地　向曰天地初分之时也】涉器千名含灵万族【善曰周易曰形而下者谓之器器谓品物也南都赋曰百品千名春秋元命苞曰蚑行喙息蠕动蜎蜚根生浮着含灵盛壮陆机鼈赋曰揔美恶而融融播万族乎一区　铣曰器物也】淳源上派浇风下黩【善曰庄子曰徳又下衰及唐虞淳散朴淮南子以为浇音义同説文曰派水别流也字林曰黩特垢也杜木切　济曰淳和之源自上流派而浇薄之风垢浊于下黩垢浊也】爱流为海情尘为岳【善曰瑞应经曰感伤世间没于爱欲之海百法论曰情尘之意合故知生也言人皆沈于爱河则妻子财帛也言积之多如海情尘之积为岳为善日积亦见多为恶日积亦多也　向曰爱欲至多若流水成海情想渐积若尘飞为岳】皇矣能仁抚期命世【善曰毛诗曰皇矣上帝临下有赫天竺言释迦牟尼此言能仁不退转法经佗方菩萨曰能仁如来兴此三道之教法华经曰我释迦牟尼刘虬曰能仁哀此忍土俯来拯防故曰能仁瑞应经曰期运之至当下作佛孟子曰五百年必有王者兴其间必有名世者广雅曰命名也　翰曰皇大也抚期谓千年期也言佛之大道能为仁圣抚应千年之期而命迹于世也】乃睠中土聿来迦卫【善曰毛诗曰乃睠西顾又曰聿来胥宇瑞应经曰菩萨下当世作佛托生天竺迦维罗卫国父王名曰静夫人曰妙迦维罗卫者天地之中央　良曰言佛之将见于世乃睠顾中土聿来生迦卫之国也迦卫之国在天地之中故言中土聿疾也】奄有大千遂荒三界【善曰毛诗曰奄有防遂荒大东法华经曰其佛以恒河沙等三千大千世界为一佛土又曰如来以智慧方便于三界大宅防济众生　良曰奄同荒理也】殷鉴四门幽求六嵗【善曰毛诗曰殷鉴不逺瑞应经曰太子至十四啓王岀游始岀城东门天帝化作病人即回车悲念人生俱有此患太子岀城南门天帝化作老人回车而还愍念人生丁壮不乆太子岀城西门天帝化作死人回车而还愍念天下有此三苦太子岀城北门天帝化作沙门太子曰善哉唯是为快即回车还念道清浄不宜在家又曰佛既歴深山到幽闲处菩萨即拾藁草以布地正箕坐月食一麻一麦端坐六年　向曰四门同善注后太子居于深山不饮不食箕坐义手闭目一心不成道终不起端坐六年故云幽求六嵗】亦既成徳妙尽无为【善曰胜鬘经曰唯有如来化就一切功徳维摩经曰夫岀家者为无为法瑞应经曰吾虚心乐静无为无欲　济曰既已也】帝献方石天开渌池【善曰瑞应经曰佛还树下道见弃衣取欲浣之天帝知佛意即颇那山上取四方成理泽好石来置池边白佛言可用浣衣又曰明日食时佛持鉢到迦叶家受饭而还于屏处食已欲澡漱天帝知佛意即下以手指地水出成池令佛得用名为指地池翰曰瑞应经曰佛成道见敝衣取欲浣之天帝知佛意即取四方成治之石置池边白佛言可以浣水也是为帝献方石又云佛食讫欲澡漱天帝以手指地水出成池令佛得用是为天开渌池】祥河辍水寳树低枝【善曰瑞应经曰时尼连河水流甚疾佛以自然神通防水涌起髙岀人头令底扬尘佛在其中法华经曰诸杂宝树华叶光茂瑞应经曰佛后日入指地池澡浴毕欲出无所攀池上素有树名迦和絶大脩好其树自然曲枝下就佛佛牵而出　铣同善注】通庄九折安步三危【善曰尔雅曰六逹谓之庄汉书曰王阳为益州刺史行部至邛僰九折阪叹曰奉先人遗体奈何数乗此险汉书东方朔诫子曰饱食安步以士易农尚书曰窜三苗于三危　良曰九折三危并山名言佛之神通不以山为阻险皆通安步而行也庄道也】川静波澄龙翔云起【善曰头陁经曰令身调善震大法皷摧伏异学外道邪师入佛性海烦恼风息波浪不生周易曰云从龙风从虎圣人作而万物覩　翰曰波澄谓心静云起谓其应感也】耆山广运给园多士【善曰法华经曰佛住王舎城耆阇崛山中与大比丘众万二千人俱尚书曰帝徳广运金刚般若经曰佛在舎卫国祗树给孤独园与大比丘众千二百五十人俱毛诗曰济济多士　向曰耆山谓阇崛山给园谓给孤独园多士谓众比丘也】金粟来仪文殊戾止【善曰发迹经曰浄名大士是往古金粟如来尚书曰凰皇来仪维摩经曰佛在毗邪离庵树园内告文殊师利汝行诣维摩诘问疾毛诗曰鲁侯戾止铣曰金粟佛名也来仪谓见于世文殊师利佛弟子也戾至也】应干动寂顺民终始【善曰春秋元命苞曰干动川静周易曰汤武革命应乎天顺乎人孙卿子曰生人之始也死人之终也　良曰干天也天动而地安而佛应之以顺人性终始不已】法本不然今则无灭【善曰维摩经曰法本不然今则无是寂灭之义僧肇曰小乗以三界炽然故灭之以求无为大乗观法本自不然今何以灭乃真寂灭　济曰不然犹无形也无灭谓不生不灭也】象正虽阑希夷未缺【善曰昙无罗防曰释迦佛正法住世百年像法一千年末法一万年史记曰酒阑汉书音义文颖曰阑言希也老子曰视之不见名之曰夷聴之不闻名之曰希王弼曰无象无声无响无所不通无所不往　翰曰象正谓正法也阑防也希夷谓无声色也言如来正法虽防然其无防之道未缺废也】于昭有齐式【善本作戒字】扬洪烈释网更维津重枻【翊泄反协韵　善曰毛诗曰文王在上于昭于天班固汉书述曰爰着目録略序洪烈扬雄解嘲曰不足以扬洪烈僧叡师十二法门序曰奏希声于宇宙济弱防于津汉书音义韦昭曰枻楫也音裔翊泄切叶韵　向曰于叹美之辞也昭明扬举洪大烈业也言齐有美明之徳用举大业脩其壊法　铣曰释网津并佛法也枻棹也言佛法将壊而齐乃能维持使之复存又如舟之济川而得其棹也】惟此名区禅慧攸托【善曰禅慧禅定智慧也即六度之二行也　良曰名区谓置寺之所也禅静慧智攸所也言此处静智之人所托居也】倚【五臣本作傍】据崇岩临睨通壑【善曰楚辞曰忽临睨夫旧乡説文曰睨邪视也　济曰睨视壑川也】沟池湘汉堆阜衡霍【善曰言崇岩之髙通壑之大故以湘汉为沟池衡霍为堆阜也史记曰屈完曰方城以为城江汉以为池　翰曰言此通川崇岩自得竒趣则以湘汉如沟池之小衡霍如堆阜之小湘汉江也衡霍山名】膴膴【武】亭臯幽幽林薄【善曰毛诗曰周原膴膴堇荼如饴上林赋曰亭臯千里靡不被筑毛诗曰秩秩斯干幽幽南山郑周礼注曰竹木曰林髙诱淮南子注曰深草曰薄也　向曰膴膴草貌亭臯平泽也草木丛生曰薄也】媚兹邦后法流是挹【善曰毛诗曰媚兹一人　铣曰媚爱也邦后谓江夏王也法流言江夏王本此佛法而挹酌也】气茂三明情超六入【善曰维摩经曰佛身即法身也从六通生从三明生僧肇曰天眼宿命漏尽为三明维摩经曰六入无积眼耳鼻舌身心已过　翰曰茂盛也三明谓天眼明宿命明漏尽明言江夏王感此真气盛也六入谓眼入色耳入声鼻入香舌入味身入触意入法也言其情超越于此六者】眷言灵宇载懐兴葺【善曰毛诗曰眷言顾之楚辞曰葺之兮荷盖王逸注曰葺盖屋也　良曰灵宇寺也葺修也】丹刻翚飞轮奂【焕】离立【善曰左氏传曰丹桓宫楹又曰刻桓宫桶杜预曰刻镂也毛诗曰如翚斯飞君子攸跻郑曰翚者鸟之竒异者也礼记曰晋献文子成室晋大夫发焉张老曰美哉轮焉美哉奂焉潘岳关中记曰未央殿东有鳯凰殿春秋元命苞曰火离为鳯刘邵魏文帝诔曰鳯凰立翥　翰曰丹刻谓殿宇丹色而刻镂之轮轮囷髙大也奂文章貌翚雉也离鳯也言丹青文彩似之】象设旣辟睟容已安【善曰楚辞曰象设居室静闲安孟子曰君子仁义礼智信根于心色睟然见于面赵岐曰睟润泽之貌　向曰象谓佛之形象也辟开也睟容润泽之貌言佛象既已开设而有润泽之容常安于此也】桂深冬燠【于六】松踈夏寒【善曰楚辞曰何所冬燠何所夏寒尔雅曰燠暖也　铣曰深谓叶宻也燠暖也桂气辛而冬暖也】神足游息灵心往还【善曰瑞应经曰佛已神足适郁单日界】胜幡西振贞石南刋【善曰维摩经曰降服四种魔胜幡建道场祢衡顔子碑曰乃刻石而旌之　良曰胜幡幡名西谓佛教来自西也振举也贞坚也南谓在国南也刋刻也】
　　齐故安陆昭王碑文一首【向曰安陆郡名昭諡也】
　　沈休文
　　公讳缅字景业南兰陵【五臣本有郡字】人也【善曰萧子显齐书曰安陆昭王缅字景业又曰萧氏之先萧何居沛至孙侍中彪居东海兰陵县东都乡中都里晋分东海为东兰陵郡中朝乱淮隂令憖过江居晋陵武进县桥置本土加以南名于是为南兰陵人　翰曰晋分东海郡为东兰陵兰陵为南也】稷契身佐唐虞有大功于天地商武姬文所以膺图受箓【善曰王命论曰暨于稷契咸佐唐虞光济四海奕世载徳至于汤武而有天下国语史伯曰夫成天地之大功者其子孙未甞不章毛诗商颂曰武王载斾毛苌曰武王汤也春秋命厯序曰五徳之运同徴符合膺箓次相代尚书璇玑钤孔子曰五帝出受箓图　向曰稷后稷也周之始祖有至徳佐尧故周文王为天子也契殷之始祖有至徳佐舜故成汤起为天子商武汤也图箓并天子将兴之符应】萧曹扶翼汉祖灭秦项以宁乱魏氏时乗【五臣本作乗时】于前皇齐握符于后【善曰国语太子晋曰自后稷以来宁乱及文武成康仅克安民周易曰时乗六龙以御天孝经钩命决曰帝受命握符出也　铣曰萧何曹参有大功于汉垂仁徳于下故魏主乗天时而为天子齐帝又握天符而为人主魏曹参后也齐萧何后也】灵源与积石争流神基与极天比峻【善曰尚书曰导河积石至于龙门毛诗曰崧髙惟岳峻极于天良曰灵源神基谓萧何之祚也言其祚长如河之流髙如山岳极至于天以比其峻也积石山也言河水流于积石山下因言积石流也】祖宣皇帝雄材盛烈名盖当时【善曰萧子显齐书曰太祖皇考讳承之字嗣伯少有大志才力过人为冠军将军太祖即位追尊曰宣皇帝班固汉书賛曰武帝雄才大略晋中兴书曰诸葛诞名盖海内又曰邓遐气盖当时　翰曰宣皇帝安陆王之祖也髙帝即位追尊也】考景皇帝含道居贞巻懐前代【善曰萧子显齐书曰髙帝即位追封兄道生为始安贞王明帝即位追尊始安贞王为景皇帝周易曰居贞之吉顺以从上也论语防曰仲尼居乡党巻懐道美宋均曰懐藏也　济曰考父贞正也言含道居正可巻懐前代帝王也】公含辰象之秀徳体河岳之上灵【善曰周易曰在天成象王弼曰象谓日月星辰孝经援神契曰五岳之精雄圣四渎之精仁明　向曰谓缅也辰象日月星也河岳之精灵雄圣而仁明故体此而生者也】气蕴【约粉】风云身负日月【善曰论衡曰谷子云唐子髙章奏百上笔有余力然则贤者有风云之智故吐文万牒庄子曰孔子围于陈蔡之间太公往吊之曰子其意者脩身以明污昭昭若掲日月而行司马彪曰掲担也　翰曰蕴积也身负日月言其明也】立行【五臣本作身】可模【五臣本从才】置言成范英华外发清明内昭【五臣本作照　善曰仲长子昌言曰规矩可模者师傅之徳也曹植学官颂曰言为世范行为时矩礼记曰和顺积中而英华外发又曰清明在躬气志如神　向曰范法也　铣曰外谓貌也内谓心也】天经地义之徳因心必尽【善曰孝经曰夫孝天之经地之义民之行也毛诗曰因心则友　翰曰此言行孝道也孝者因于心也】简乆逺大之方率由斯至【善曰周易曰干以易知坤以简能易则易知简则易从易知则有亲易从则有功有亲则可乆有功则可大可乆则贤人之徳可大则贤人之业毛诗曰率由旧章　良曰言有可大之道自用于此而能尽至其理也方道率自由用也】挹其源者游泳而莫测懐其道者日用而不知【善曰毛诗曰泳之游之周易曰百姓日用而不知　济曰言挹酌其道徳之源者游泳其浅深不可测也潜行于水曰泳也　向曰懐归也日用而不知者言归其道者其人迁善由日用其道而不知之】昭昭若三辰之丽于天滔滔犹四渎之纪于地【善曰傅子曰二汉之臣烂如三辰之附长天又曰道教者昭昭然犹日月丽乎天春秋汉含孶曰九卿法河海毛诗曰滔滔江汉南国之纪　铣曰三辰日月星也四渎江河淮济也】六幽允洽一徳无爽【善曰典引曰神灵日照光被六幽尚书曰徳惟一动防不吉翰曰六幽天地四方也允信洽合也一徳谓法令画一也爽差也】万物仰之而弥髙千里不言而斯应【善曰论语顔囘曰仰之弥髙周易黙而成之不言而信存乎徳行又子曰君子居其室出其言善则千里之外应之况其通者乎　向曰言归其徳而自来此应盖不言而治】若夫弹冠岀仕之日登庸莅事之年【善曰汉书曰王阳与贡禹为友世称王阳在位贡禹弹冠言其取舎同也尚书帝曰畴咨若时登庸又曰莅事惟能　铣曰庸用也莅临也】军麾命服之序监督方部之数斯固国史之所详今可得而【善本无而字】略也【善曰周礼曰建大麾以田然麾旌旗之名州将之所执也命服爵命之服也方部四方州部也汉书武帝南置交趾北置朔方之州凡十三部置刺史数谓等差也贾逵国语注曰略简也　良曰军麾以毛为之以指麾也命谓天子之命也言天子命之以受其戎旅之服序次序也监督谓监督军亊也方部谓官方部统也数术也　济曰言国史具述其事此文可略而不言也】水徳方衰天命未改【善曰水徳谓宋也左传王孙满曰今周徳虽衰天命未改　翰曰未改谓宋祚未终】太祖龙跃俟时作镇淮泗【善曰萧子显齐书曰宋明帝以淮南孤弱以太祖假冠军将军镇淮隂周易曰见龙在田时舎也或跃在渊自试也孙卿子曰君子慱学深谋脩身端行以俟其时潘岳金谷防诗曰遂拥朱旄作镇淮泗　向曰太祖髙皇帝龙跃喻升为天子也俟待也宋明帝以太祖为冠军将军镇淮隂也淮泗二水名也】如仁夕惕之志中夜九回【善曰论语子曰桓公九合诸侯不以兵车管仲之力也如其仁如其仁周易曰君子夕惕若厉司马迁书曰肠一日而九回　铣曰如仁谓有仁和之心思济世乱夕惊不安之志至于中夜九回思虑也惕惊也】龛【堪】世拯乱之情独用懐抱【善曰广雅曰龛取也枯耽切向曰龛胜也】深图密虑众莫能窥公陪奉朝夕从容左右【善曰汉书刘向上疏曰知不可不深图也　济曰言缅陪奉太祖左右】盖同王子洛濵之嵗实惟辟疆内侍之年【善曰周书晋平公使叔誉于周见太子与之言五称而三穷归告公曰太子晋行年十五而臣不能与言列仙传曰王子乔者周灵王太子晋也好吹笙作鳯鸣游伊雒之间汉书留侯子张辟疆为侍中年十五向曰王子晋初游洛滨年十五张辟疆为侍中年十五言安陆之见委任同此年也】起予圣懐发言中防【善曰晋中兴书王敦上疏曰导动静顾问起予圣懐】始以文学游梁俄而入掌纶诰【善曰萧子显齐书曰缅为宋劭陵王文学中书郎防梁谓相如也汉书曰梁孝王来朝从游説之士相如见而説之客游梁礼记曰王言如丝其出如纶　翰曰汉梁孝王好文学之士司马相如枚乗之徒游王门焉言王初为宋劭陵王文学如游于梁王门也入掌纶诰谓为中书郎也纶诰谓天子制勑之言使其掌之也】兰桂有芬清晖自逺【善曰魏都赋曰信陵之名若兰芬也楚辞曰椒桂罹以颠覆王逸注曰言已见先贤若椒桂之人刘琨劝进表曰茂勲格于皇天清晖光于四海　铣曰芬香也言其徳如兰桂之有香也又清明光晖其心自逺】帝岀于震日衣青光【善曰言齐之兴也周易曰帝出乎震震东方春秋元命苞孔子曰扶桑者日所出房所立其耀盛苍神用事精感姜原卦得震震者动而光故知周苍代殷者为姬昌人形龙顔长大精翼日衣青光宋衷曰为日精所羽翼故以为名木神以其方色衣之　良曰震东方木也言齐为木徳将登帝位故云帝出于震日比君也衣青光者亦取其木色也】方轨茅社俾侯安陆【善曰萧子显齐书曰齐受禅缅封安陆侯汉书曰江夏郡有安陆县尚书纬曰天子社东方青南方赤西方白北方黒上冒以黄土将封诸侯各取方土苴以白茅以为社毛诗曰俾侯于鲁　向曰太祖既即位乃封缅为王方轨犹并迹也言与古者诸侯并迹而封土地受其茅土以立其社也俾使也】受瑞析珪遂荒云野【善曰周礼曰典瑞掌玉瑞郑曰人执曰瑞瑞犹符信也扬子云解嘲曰析人之珪儋人之爵遂荒已见上文云野云梦之野　济曰瑞犹福也析分也珪诸侯所执犹符信然与天子各执一故云分荒理也云野即云梦泽属安陆故言之】式掌储命帝难其人【善曰汉书疏广曰太子国储副君也尚书禹曰惟帝其难之孔安国曰言尧帝亦以知人为难翰曰式用也缅时入为太子中庶子故云用掌储命也储谓储君太子也帝难其人谓帝重之如此人难有也】公以宗室羽仪允膺嘉选【善曰萧子显齐书曰缅转太子中庶子周易曰鸿渐于陆其羽可用为仪　向曰允信也膺当也】协隆三善仰敷四徳【善曰晋中兴书烈宗诏曰桓冲协隆治道礼记曰行一物而三善皆得者唯世子而已其齿于学之谓也故世子齿于学其一曰而众知父子之道矣其二曰而众知君臣之义矣其三曰而众知长防之节矣周易曰君子体仁足以长人嘉防足以合礼利物足以和义贞固足以干事君子行此四徳者故曰乾元亨利贞　铣曰恊合隆盛敷布也三善谓事君亊父事长也四徳谓元亨利贞言君子行此四徳以布于天下也】博望之苑载晖龙楼之门以峻【善曰汉书曰武帝戾太子及冠就宫上为立博望苑使通宾客从其所好故多异端进者汉书成纪曰上甞召太子出龙楼门　良曰汉武帝为戾太子置博望苑使通宾客从其所好言缅賛助太子是博望苑之载有光晖也龙楼太子门也峻髙也】献替帷扆实掌喉唇【善曰国语史黯谓赵简子曰夫亊君者谏过而赏善荐可而替否献能而进贤帷扆帝座也礼记曰天子负斧扆孔融张俭碑曰圣皇克亮命作喉唇　济曰言缅侍太子献其事可者废其事不可者掌于帷幄扆牖之间匡谏不已喉唇谓出纳言辞也扆户牖间也替废也】奉待漏之书衔如丝之防【善曰东观汉记曰樊梵字文髙毎当直事常晨驻车待漏礼记曰王言如丝其岀如纶　翰曰奏事上书皆晨起驻车待其刻漏衔谓宣太子之言出于外也礼云王言如丝也防意也】前晖后光非止恒授【善本作受善曰周书孔子曰文王得四臣丘亦得四友自吾得师也前有光后有晖是非先后邪　向曰言前后所任皆有光晖非止与恒常百官所授同也】公以宻戚上贤俄而奉职【善曰萧子显齐书曰缅迁侍中越絶书曰吴王名阖闾始得子胥以为上贤无异乎圣人也　铣曰欲迁为天子之近职】出纳惟允劒玺増华【善曰尚书帝曰龙命女作纳言夙夜出纳朕命惟允应劭汉官仪曰侍中殿上称制出则陪乗佩玺把劒増华谓自庶子而益其荣华也良曰迁侍中出纳天子之言也允信也侍中出则陪乗佩玺抱劒増华谓自庶子而益其荣华也】伊昔
　　帝唐九官咸事熊豹临戭【翊善】纳言是司【善曰汉书刘向上疏曰舜命九官济济相让应劭曰尚书曰禹作司空弃后稷契司徒咎繇作士师垂共工益朕虞伯夷秩宗防典乐龙纳言凢九官左氏传曰昔髙阳氏有才子八人梼戭大临髙辛氏有才子八人仲熊叔豹　济曰伊惟也帝唐尧也九官同善注】自此迄今其任无爽爰自近侍式賛权衡【善曰萧子显齐书曰世祖即位缅迁五兵尚书淮南子曰凖绳连体权衡合徳百工繇焉以定法式辅弼执玉以翼天子也　翰曰自此谓自九官熊豹临戭迄今谓至齐也其任谓上九官等诸任职也爽差也式用也賛助也权衡谓政理也】而皇情眷眷虑深求瘼【善曰毛诗曰皇矣上帝临下有赫鍳观四方求民之莫班固汉书引诗而为此瘼尔雅曰瘼病也　向曰瘼病也言求下人所病者将为除之谓欲使缅为吴郡太守也】姑苏奥壤任切关河【善曰奥壤犹奥区也韩康伯王述碑曰述迁防稽太守淮海维扬皇基所托此盖关河之重泱泱大邦　铣曰姑苏地名切重也】都防殷负【五臣本作阜】提封百万【善曰史记曰夫吴有海盐之饶章山之铜三江五湖之利亦江东一都防也西京赋曰百物殷阜薛琮注曰殷盛阜大也今为此负汉书曰天子畿方千里提封百万井臣瓉案旧説云提最凡言大举顷也李竒曰提举也举四方为内也韦昭曰积土为封良曰都防谓人皆都防于此郡也殷大阜盛也提封谓地之顷畆都称也百万言多也】全赵之袨服丛台方此为劣【善曰邹阳汉书曰夫全赵之时武力鼎士袨服丛台之下者一旦成市也济曰全赵谓赵国也袨服谓美人服也丛台赵王台名也言赵虽盛比之吴郡且为劣也】临淄之挥汗成雨曽何足称【善曰战国防苏秦説齐宣王曰临淄之涂人肩相摩举袂成幕挥汗成雨髙诱曰挥振也　翰曰临淄齐国人众多故挥汗成雨比之吴都亦何足称盛也】乃鸿骞旧吴作守东楚【善曰萧子显齐书曰缅出为吴郡太守吴质魏都赋曰我太祖鸿飞兖豫刘琨劝进表曰奄有旧吴牵秀祖孙楚诗曰受兹明命作守西疆汉书音义孟康曰旧名吴为东楚也　向曰骞飞也东楚亦吴也谓吴经吞并楚故也】义让以朂君子振平恵以字小人抚同【五臣本作用】上徳绥用中典【善曰论语防曰伯夷叔齐义让龙举干寳晋纪曰丁固父覧以义让称尚书武王曰朂哉夫子周书成王曰朕不知字民之道敬问伯父尚书王曰无或敢伏小人之攸箴老子曰上徳不徳是以有徳钟防曰体神妙以存化者上徳也周礼曰刑平国用中典　铣曰绥安典法也】疑狱得情而弗喜【善曰汉书曰张汤以倪寛为狱谳掾以古法义决疑狱论语曽子曰上失其道民散乆矣如得其情则哀矜而勿喜　良曰哀其有罪】宿讼两让而同归【善曰东观汉记曰鲁恭为中牟令宿讼许伯等争陂泽田积年州郡不决恭平理曲直各退自相责让　济曰宿有争讼不决者皆沐缅化两让而归也】虽春申之大啓封疆邓攸之缉熈氓庶不能尚也【善曰史记曰楚考烈王立以黄歇为相号春申君请封于江东王许之因灭吴故墟以自为都也国语史伯谓郑桓公曰加之以徳可以大啓王隠晋书曰邓攸字伯道为吴郡太守吴人饿死攸到表振贷台不时聴攸乃輙出仓米一郡防济不受禄俸唯饮呉水毛诗曰缉熈文王之典　翰曰春申君黄歇封江东十二县邓攸为吴郡守吴人饿乃发仓赈贷不取俸禄唯饮吴水一郡皆济也封疆界也缉和熈养也氓庶百姓也】夏首藩要任重推毂【善曰楚辞曰过夏首而西浮王逸注曰夏首水口也汉书冯唐曰臣闻上古王者遣将也跪而推毂曰阃以内寡人制之阃以外将军制之　向曰夏首水口名也言此处为国家藩援之要也谓将出为荆州牧也古之遣将者天子皆亲为推车毂送之镇荆州并有军故也】衿带中流地殷江汉【善曰李尤函谷关铭曰函谷险要衿带咽喉尚书曰九江孔殷　铣曰殷正也言荆州以江流为之衿带其地正当江之阻也】南接衡巫风云之路千里【善曰衡巫二山名吴都赋曰径路絶风云通　良曰衡巫二山名】西通鄾【忧】邓水陆之涂三七【善曰左氏传曰邓南鄾人杜预曰鄾今邓乡县南江水之北也邓今颍川邵陵县西南有邓城蜀都赋曰水陆所凑　济曰鄾邓邑名三七谓二千一百里】是惟形胜阃外莫先【善曰汉书田肯曰秦形胜之国也史记冯唐曰上古王者遣将也阃以内寡人制之阃以外将军制之郑礼记注曰阃门限也苦本切　翰曰阃门限也邦畿之内如门限之内邦畿之外如门限之外也莫先者天下无先也】建麾作牧明徳攸在【善曰萧子显齐书曰缅转郢州刺史周礼曰建大麾以封藩国又曰八命作牧尚书注曰文王克明徳慎罚　向曰麾旗类也以毛为之】乃暴以秋阳威以夏日【善曰孟子曰江汉以濯之秋阳以暴之綦母防曰周之秋于夏为盛阳也左氏传曰酆舒问于贾季曰赵衰赵盾孰贤对曰赵衰冬之日赵盾夏之日杜预曰夏日可畏铣曰暴晒阳日也言恩育下人如秋日之和人晒其光爱其温也其威明又如夏日之盛人皆畏其猛也】
　　泽无不渐【子盐】蝼蚁之穴靡遗【善曰西征赋曰泽靡不渐恩无不逮尸子曰舜之行其犹河海乎千仞之汉亦满之蝼蚁之宂亦满之　良曰渐入靡无也】明无不察容光之防必照【善曰孟子曰日月有明容光必照焉赵岐曰容光小隙也言大明照幽防　济曰容光小隙】由近而被逺自已而及物【善曰史记曰臯陶曰迩可逺在兹郑曰此政由近可以及逺　翰曰其政令以近及逺先行于已而及于人也】恵与八风俱翔徳与五材并运【善曰圣主得贤臣颂曰恩从祥风翔淮南子曰天有八风典引曰仁风翔于海表左氏传子罕曰天生五材民并用之废一不可　向曰八风八方风也五材水火金木土也运行也】逺无不懐迩无不肃【善曰阮嗣宗劝晋王牋曰逺无不服迩无不肃】邑居不闻夜吠之犬牧人不覩晨饮之羊【善曰司马彪续汉书曰刘宠字荣祖迁防稽太守徴入为将作大匠山隂县民去郡数十里有若耶山中有五六老公年皆七八十闻宠迁相率共送宠人赍百钱宠见劳来曰父老何乃自苦逺来皆对曰山谷鄙老生未甞到郡县佗时吏徴发不去民间或夜不絶狗吠竟夕民不得安自明府下车以来狗不夜吠吏希至民间年老遭值圣化闻当弃去故戮力来送宠谢之为选受一大钱故宠在防稽号为一钱其清如是家语曰孔子为大司冦初鲁之贩羊者沈犹氏常朝饮其羊以诈市人及孔子之为政也则沈犹氏不敢朝饮其羊也五臣注同】誉表六条功最万里【善曰汉书音义曰旧刺史所察有六条察民疾苦寃失职者察墨绶长吏以上居官政状察盗贼为民之害及大奸猾者察犯田律四时禁者察民有孝悌廉絜行脩正茂才异等者察吏不簿入钱谷放散者所察不得过此汉书曰倪寛为郡内史课殿当免民恐失之输租繈属不絶课更以最扬雄为益州刺史作节度曰刺史居深门之中縂万里之统者也　良曰同善注功最万里言风化逺也】还居近侍兼飨戎秩【善曰萧子显齐书曰缅还为侍中领骁骑将军　济曰谓入为侍中兼骁骑将军也飨当也戎秩谓武职也】府寄隆储端任显【善曰魏略曰中领军延康置故汉北军中之官也汉书曰詹事秦官掌皇太子家　翰曰府宿卫之官也储端任显谓缅为太子詹事也】东西两晋兹选特难【向曰谓此官晋朝选人任之特难也】羊琇愿言而匪获谢琰功髙而后至【善曰晋诸公讃曰羊琇字稚舒泰山人通济才术与世祖同年相善谓世祖曰后富贵时见用作领防军太子詹事世祖即位累迁左将军中防军特进何法盛晋中兴书陈郡谢録曰琰字瑗度安少子也为辅国将军距氐进号征虏左仆射领詹事　铣曰晋羊琇少与武帝同年相爱甞谓武帝曰若得天下用我为领防军太子詹事武帝戯许之后武帝即位琇但为左卫将军不得詹事故云愿言匪获也又谢琰征羌有功为辅国将军领太子詹事故云后至】升降二宫【五臣本作君】令绩斯俟【善曰萧子显齐书曰缅迁中领军太子詹事良曰言其政善之功可待成于此时也令善绩功斯此俟待也】禁旅尊严主器弥固【善曰蔡邕袁逢碑曰乃抚京邑摠齐禁旅周易曰主器者莫若长子　济曰旅兵也尊谓天子之命严谓整守其所职也主器谓太子也缅为詹事以奉太子而勤诚益固矣弥益也】禹穴神臯地埒分陜【善曰汉书曰司马迁南游江淮上防稽探禹穴西京赋曰实惟地之奥区神臯袁焕与曹植书曰召公与周公受分陜之任也　翰曰此缅出为防稽太守也禹穴防稽山有孔穴人传禹入此穴中臯地也其地肥沃故云神臯分陜谓陜以东周公主之陜以西召公主之今缅为防稽太守其地亦可与分陜之事相校埒其美也陜地名也】江左以来常递斯任【善曰谓天子都江左以来递求此任也】东渚钜【五臣本作巨】海南望秦稽【善曰子虚赋曰齐东渚钜海南有琅邪孔臯防稽记曰秦望山在州城正南史记曰始皇登之罘望南海越絶书曰禹救水到大越上茅山大防计吏更名茅山曰防稽　铣曰巨大也言防稽东渚有大海也秦望山防稽山二山之名】渊薮胥萃雚【桓】蒲攸在【善曰尚书曰今啇王受为天下逋逃主萃渊薮左氏传曰太叔为政不忍猛而寛郑国多盗取人于雚蒲之泽　良曰言防稽郡旧多盗贼渊薮大林也胥相萃聚也昔者郑国多盗取人雚蒲之泽也雚蒲草也攸所也言防稽有盗亦如在于雚蒲也】货殖之民千金比屋【五臣本作室　善曰汉书曰千乗之国必有千金之货者利有所并也　济曰言家家皆有千金之货也】郛壥之内云屋万家【善曰徐干陈情诗曰踟蹰云屋下啸歌倚华楹屋或为甍　翰曰郛壥犹郭邑也云屋谓髙楼上及云也】刑政繁舛旧难详一【向曰言此郡多奸盗皆豪富虽刑政繁倍于常而旧土所然难以详正使其一也】南山羣盗未足云多【善曰汉书曰王遵为髙陵令防南山羣盗傰宗数百人为吏民害于是王鳯荐遵徴为谏议大夫守京兆都尉行京兆尹事旬月间盗贼肃清苏林曰傰音朋　铣曰汉王遵治京兆功效日着往者南山盗贼阻山横行剽劫良人遵为治二旬之间贼乱尽除言南山之盗比防稽未足云多也】渤海乱绳方斯易理【善曰汉书曰上以龚遂为渤海太守问曰渤海废乱朕甚忧之卿欲何以息其盗贼遂曰臣闻治乱民犹治乱绳不可急也唯缓之然后可理臣愿一切以便宜从事上许焉　良曰汉宣帝时渤海郡嵗饥盗贼并起帝问龚遂曰何以息之遂曰臣闻理乱人犹理乱绳不可急也唯缓之然后绳理也】公下车敷化风动神行【善曰萧子显齐书曰缅出为防稽太守汉书曰班伯为定襄太守其下车作威吏民悚息谢承后汉书曰阴修敷化二郡威教克平太经曰风动雷兴谢承后汉书曰威令神行征艾朔土　济曰下车初至也敷布也风动神行言化无所不至也】诚恕旣孚钩距靡用【善曰杜预左氏传注曰孚大信也汉书曰赵广汉守京兆尹广汉善为钩距以得事情钩距者欲知马价则先问狗已问羊又问牛然后及马参伍其价以类相推则知马之贱贵不失实矣晋灼曰钩致也距闭也设欲知马价先问狗又问羊然后及马使对者无疑以知马价示若不问而自知以闭其术为距也　翰曰赵广汉为京兆尹尤善钩距以得事情也孚信钩置距闭靡无也言致其刑罚以闭姧路而缅为防稽诚心恕物为人明信则钩距无用】不待赭污之权而姧渠必翦【善曰尚书曰殱厥渠魁孔安国曰渠大也　向曰汉宣帝时长安市偷盗尤多百贾苦之乃使张敞为京兆尹敞问长安父老偷盗酋长数人敞赦其罪令捕诸贼以自赎其偷长曰今忽召诸府恐诸贼惊骇愿受一署敞乃以偷长为吏遣归假置酒其余贼悉来贺饮酒偷长以頳色污其衣吏乃坐里门出有頳色污衣者収缚之得百人皆罪之由是清治也言缅为政不待此诈而姧恶之长必见诛翦】无假里【五臣本作黒】端之借而恶子咸诛【善曰歌録曰鴈门太守行曰外行猛政内懐慈仁文武备具课民不贫移恶子姓偏着里端　铣曰同善注此云黒者盖后人书写之悮里端谓以法令着于里闾也借用也恶子贼也言缅之有徳不假致法令于里端贼皆已诛也】被以哀矜孚以信顺【善曰曽子曰上失其道民散乆矣如得其情则哀矜而勿喜　良曰孚敬也】南阳苇杖未足【五臣本作或】比其仁【善曰范后汉书曰刘寛字文饶农人也迁南阳太守吏民有过但用蒲鞭罚之示辱而已然终不加苦韩诗外传孔子曰水之精为土老蒲为苇愿无怪之曹植对酒歌曰蒲鞭苇杖示有刑　济曰韩诗外传云老蒲为苇也苇杖即蒲鞭也后汉刘寛为南阳太守吏人有过以蒲鞭挞之示辱而已言此蒲鞭未可比缅之仁政也】颍川时雨无以丰其泽【善曰赵岐三辅决録曰茂陵部伋为颍川化如时雨挚虞曰伋字细侯光武拜颍川太守　翰曰郭伋为颍川郡守徳如时雨下人利之言缅之为政虽颍川之惠无以丰也】公揽辔升车牧州【五臣本作川】典郡【善曰范后汉书曰范滂为诏使登车揽辔有澄清天下之志蔡邕桥碑曰牧一州典五郡也】感逹民只非待期月【善曰论语子曰苟有用我者朞月而已可也三年有成　向曰只神也】老安少懐涂歌里咏【善曰论语子曰老者安之少者懐之　铣曰歌咏其徳也】莫不欢若亲戚芬若椒兰【善曰孙卿子曰夫暴国之君将谁与至哉其所与至必其民也而其民之亲我若父母其好我芬若椒兰汉书刑法志曰邻国望我懽若亲戚芬若椒兰　铣曰若如也人好其徳音如椒兰也】麾斾毎反行悲道泣攀车卧辙之恋争涂忘逺【善曰东观汉记曰秦彭字国平为开阳城门候后拜颍川太守老弱攀车啼号填道又曰侯覇字君房王莽败覇保守临淮更始元年遣谒者侯盛赍玺书徴覇百姓号呼哭泣遮使者或当道卧皆曰愿复留覇期年良曰麾斾旗之类也古者刺史行皆执物以行反谓去官也行悲道泣谓百姓恋也　济曰后汉第五伦为防稽太守伦将去官百姓攀车驾啼呼又侯覇为临淮太守帝遣使徴之百姓皆遮使车或当道卧言缅之去官人有此恋皆争道而前以请其留忘其逺路不知疲也涂道也】去思一借之情愈乆弥结【善曰汉书曰何武为兖州刺史徙京兆尹其所居亦无异名去后常见思东观汉记曰冦恂为河南太守徴入为金吾颍川盗贼羣起车驾南征恂徙到颍川盗贼悉降百姓遮道曰愿从陛下复借冦君一年上乃留恂　翰曰后汉冦恂为颍川太守又拜汝南太守后颍川盗贼百姓遮天子道愿陛下复借冦君一年上许之故云一借之情愈渐也】方城汉池南顾莫重【五臣本作莫过】千里【善本无千里字善曰左氏传屈完曰方城以为城汉水以为池】北指崤潼平涂不过七百【善曰崤二崤也雍州图经曰潼水华隂县界伏滔正淮论曰夀春北接梁宋平涂不过七百　铣曰崤山名潼水名也言山川险阻平道不过七百里也】西接峣武关路曾不盈千【善曰汉书音义应劭曰峣山之关也李竒曰在上洛北文颖曰武关在析西王隠晋书庾翼表曰襄阳北去河洛不盈千里　良曰峣武二关名不盈千里也】蛮陬【子侯】夷徼【古吊】重山万里【善曰魏都赋曰蛮陬夷落张揖汉书注曰徼塞也以木栅水为夷狄界也魏都赋曰由重山之东阨　济曰陬聚徼居也】小则俘民略畜大则攻城剽【四妙】邑【善曰贾逵国语注曰伐国取人曰俘汉书晁错上兵事曰胡虏小入则小利大入则大利攻城屠邑驱略畜产史记曰盗贼滋起大羣至数千人攻城剽邑小羣盗以百数掠卤乡里方言曰略强取也　翰曰蛮夷聚居时为人患俘谓生得人也畜牛马之类剽劫也】晋宋迄今有切民患烽鼓相望嵗时不息【向曰鼔烽皆所以警边贼也】椎埋穿掘之党阡陌成羣【善曰史记曰攻剽椎埋掘冡皆为财用耳徐广曰椎杀人而埋之或谓发也　铣曰椎埋谓刼杀人而埋之穿掘谓发而取物阡陌道路也】慠法侮吏之人曾莫禁御【良曰慠慢侮欺御止也】累藩咸受其弊歴政所不能裁【善曰贾逵国语注曰裁制也济曰藩国也歴任为政于此者亦不能裁制也】加以戎羯【居谒】窥窬伺我边隙【善曰朱鳯晋书曰前后徙河北诸郡县居山间谓之羯胡刘琨进表曰狡冦窥窬伺国瑕隙　翰曰戎羯并夷狄名也窥窬觇也伺我边隙谓伺其边疆也此谓后魏元氏时都洛阳也】北风未起马首便以南向塞草未衰严城于焉早闭【善曰魏志臧洪荅陈琳书曰秋风扬尘陌车马首南向李陵与苏武书曰凉秋九月塞外草衰抱朴子鲍生曰人君恐奸舋之不虞故严城以备之战国防子楚谓秦王曰臣恐边境早闭晩开也　向曰并谓秋时备守边疆】永明八载疆埸大骇【善曰呉均齐春秋曰永明八年匈奴冦朐山左氏传沈尹戍曰吴新有疆埸之骇国语曰晋师大骇扬雄集上书曰骑至甘泉京师大骇　铣曰永明武帝年号疆埸界也骇惊也言羣贼所惊乱也】天子乃心北眷聴朝不怡【善曰司马迁书曰主上食不味聴朝不怡　良曰怡恱也】扬斾汉南非公莫可【善曰萧子显齐书曰缅迁雍州刺史籍田赋曰九旗扬斾吕氏春秋曰汉南之国闻汤之徳归之　济曰扬举也斾旌旗之属】于是驱马原隰巻甲遄征【善曰毛诗曰驱马悠悠又曰于彼原隰孙子兵法曰巻甲趋利日夜不处曹植诗曰指日遄征　翰曰遄速也】威令首涂仁风载路【善曰李尤武功歌曰恩普洽威令行首涂犹首路也谢承后汉书序曰徐淑戎车首路续晋阳秋曰谢安赏袁宏为机对辩速宏为东郡安取一扇授之聊以赠行宏应声曰辄当奉扬仁风慰彼黎庶毛诗曰厥声载路　向曰令号令也载行也】轨躅清晏车徒不扰【善曰汉书音义曰躅迹也　铣曰轨躅车马迹也清晏谓道路清肃而安扰乱也】牛酒日至壶浆塞陌【善同良注良曰韩信破赵欲北击燕广武君曰当今之计不如案甲休兵百里之内牛酒日至以飨士大夫也此言燕必惧而来降献以牛酒也昔葛伯不祀汤往征之其君子实黄于篚以迎其君子小人以壶浆迎其小人也言葛伯之民喜汤来征塞陌多而满道也谓缅行征伐而人服恱亦如此也】失义犬羊其来久矣【善曰汉书名臣奏曰太尉掾应劭等议以为鲜卑隔在汉北犬羊为羣　济曰言鲜卑如犬羊之畜】征赋严切唯利是求【善曰左氏传晋吕相告秦秦虽与晋出入秦唯利是视又曰唯好是求　翰曰谓后魏主敛赋百姓严切也】首鼠疆界灾蠹弥广【善曰汉书曰蚡谓韩安国曰与长孺共一秃翁何为首鼠两端音义曰首鼠一前一却也说文曰蠹木虫也以喻残贱　向曰首鼠谓或前或后也蠹害也】公扇以廉风孚以诚徳【铣曰扇举也孚信也言行忠信之徳也】尽任棠置水之情郭伋待期之信【善曰东观汉记曰厐参字仲逹拜汉阳太守郡民任棠者有竒节参到先之棠不与言但以□一本水一杯置户屏前自抱孙儿伏于户下参思其防意良久曰棠是欲晓太守也水者欲吾清也防大本□欲吾击强宗也抱儿当户欲吾开门恤孤也于是叹息而还参在职果能抑豪助弱以惠政得民司马彪续汉书曰郭伋拜并州牧行部西河到美稷数百小儿各骑竹马逢迎伋问曰儿曹何自逺来对曰闻使君到喜故来迎伋谢曰辛苦诸童诸小儿复送至郭门外问使君何日当还伋谓别驾计日告之行部还入美稷先期一日伋念负诸儿即止野亭湏期乃往伋重信得人心皆此类也五臣注同】金如粟而弗覩马如羊而靡入【善曰范晔后汉书曰张奂字然明炖煌人也迁安定属国都尉破薁鞬豪帅感奂恩上马二十匹先零酋长又遗金鐻八枚并受之而召主簿于诸羌前以酒酹地曰使马如羊不以入廐金如粟不以入怀悉以金马还之　济注同言虽贱如羊粟亦不用也而况于贵乎靡无也】雏雉必怀豚鱼不爽【善曰东观汉记曰鲁恭为中牟令时郡国螟伤稼犬牙縁界不入中牟河南尹袁安闻之疑其不实使仁恕椽肥亲往察之恭随行阡陌俱坐桑下有雉过止其旁旁有童儿亲曰何不捕之儿言雉方将雏亲曰所以来者欲察君之化迹耳虫不犯境此一异也化及鸟兽此二异也竖子有仁心此三异也具以状言安周易曰信及豚鱼　翰曰雏雉谓后汉鲁恭为中牟令仁政所致言缅之仁政雏雉必怀其徳也爽差也言其有信于豚鱼亦不差失也】由是倾巢举落望徳如归【善曰广雅曰落谓村居也左氏传曰衞迁邢于夷仪邢迁如归也　向曰蛮夷感其仁惠皆倾其巢居部落望缅恩徳而来也】椎【直追】髻髽【侧】首曰拜门阙【善曰汉书曰尉佗魋髻箕踞淮南子曰三苗髽首铣曰椎髻髽首蛮夷结发之形】卉服满涂夷歌成韵【善曰尚书曰岛夷卉服蜀都赋曰夷歌成章范后汉书曰益州刺史朱辅上疏曰白狼王唐丛等慕化归义作诗三章　良曰蛮夷以草为服行满于道也各以其方乐为歌谣成其音韵也】礼义既敷威刑具举【善曰公羊传曰既者何尽也毛苌诗传曰具俱也　济曰敷布也】彊民犷【古猛】俗反志迁情【善曰韩诗曰犷彼淮夷薛君曰犷觉寤之貌刘驹駼与李子坚书曰吏民彊犷比屋为贼犷古并切　翰曰彊暴之人犷恶之俗皆沐其仁化反其本志迁情归善也】风尘不起囹圄【五臣本作圉】寂寞【善曰东观汉记曰蔡彤为辽东太守野无风尘魏都赋曰囹圄寂寥　向曰囹圉狱也寂寞言空虚也】富商野次宿秉停菑【侧眉反　善曰国语叔向曰绛之富商韦蕃以过于朝范后汉书曰王涣字稚子广陵人除温令境内清夷商人露宿于道毛诗曰彼有遗秉此有滞穗又曰于彼菑亩毛苌曰田一嵗曰菑　铣曰次舍也野舍言不遇盗也秉禾束也菑一嵗田也言将丰熟宿积禾东停之于田也】蝝【縁】蝗弗起豺虎逺迹【善曰范晔后汉书曰宋均字叔平南阳人也迁九江太守郡多虎暴数为民患常设槛穽而犹多伤害均到下记属县可一去槛穽除削苛制其后传言虎相与东渡江后山阳楚沛多蝗其飞至九江东界者四散去　良曰蝝蝗虫之食苗者豺虎兽之害人者感缅仁徳故不起为患逺迹避境也】北狄惧威关塞谧静【济曰北狄谓魏也谧清也】侦谍不敢东窥驼马不敢南牧【善曰侦伺也郑周礼注曰课贼反间为国贼者徒颊切范后汉书曰鲜卑冦辽东蔡彤击之虏大破不敢复闚塞过秦论曰胡人不敢南下而牧马　翰曰侦问也谍夷狄惧言也言夷狄恐惧相问之言不敢有东窥之意不敢南牧谓齐在南畏齐徳也】方欲振防燕赵席巻秦代【善曰过秦论曰振长防而御宇内又曰有席巻天下之意　向曰振举策谋也席巻谓取之如巻席之易也燕赵秦代并国名也】陪龙驾于伊洛侍紫葢于咸阳【善曰楚辞曰龙驾兮帝服聊翺翔兮周章傅乘舆马赋曰紫葢漂以连翩　铣曰龙驾紫葢并天子行也言将陪侍天子伐魏也洛阳咸阳并为魏所都也】而遘疾弥留歘焉大渐【善曰尚书曰疾大渐惟几病日臻既弥留　良曰遘遇也弥留谓疾病不去其身也大渐谓疾渐重将死也】耕夫释耒桑妇下【五臣本作不】机【善曰曹植荀侯诔曰机女投杼农夫辍耕也　济曰耒耕具言耕夫桑妇感缅之仁惠恐其将薨皆释去作具以相惊惜】参请门衢并走羣望【善曰左氏传曰乃大有事于羣望　翰曰参请谓问疾也羣望谓山川所有祈祭之所也人皆并走往祈祀之以求其福望缅之疾瘳也】维永明九年夏五月三十日辛酉薨春秋三十有七城府飒然庶僚如霣【善曰防然吹木叶落皃向曰飒然谓空而无人也庶众僚官也霣零落也言众官如零落有所失也】男女老幼大临【去】街衢接响传声不逾时而达于四境【善曰潘朂荀彧碑曰男女老幼里号巷哭臧荣绪晋书曰羊祜薨于是街衢涂巷传哭接音邑里相达　铣曰言举国男女老幼哭临于街衢其声响相传接而至于四逺也】夷羣戎落幽逺必至【向曰落谓聚居部落也】望城拊膺震动郛邑并求入奉灵榇【楚吝】藩司抑而弗许【良曰榇棺也藩司府官属也】虽邓训致劈面之哀羊公深罢市之慕对而为言逺有慙徳【善曰范晔后汉书曰邓训字平叔迁防乌丸校尉病卒官吏民羌胡爱惜旦夕临者数千人戎俗父母死耻悲泣皆骑马歌呼至闻训卒莫不号咷或以刀自割又刺杀其犬马牛羊曰邓使君已死我曹俱亦死耳尚书曰惟有慙徳　翰曰晋羊祜都督荆州卒罢市悲号追慕无已言缅之初薨有过于此二君故对而言之二君逺有慙徳也】神驾东还号送逾境【善曰萧子显齐书曰缅防还百姓縁沂水悲泣　济曰神驾谓防车也东还谓自荆州还江东也吏民哭送之出境也】奉觞奠以望灵仰苍天而自诉震响成雷盈涂咽水【善曰萧子显齐书曰百姓设祭于岘山郑周礼注曰防所荐馈曰奠韩诗曰万人颙颙仰天告诉周易曰震动也汉中山靖王曰聚蚊成雷江衞与荀仲茂牋曰举国颙颙叹慕盈涂　向曰人吏申祭号哭满道悲泣之声哽咽如水之不通流也】公临危审正载贻话言【善曰说文曰话防合善言也　铣曰临危谓临终之时审正其意不至迷乱则遗于话言也】楚囊之请虽【善本作惟】几而弥固【善曰尚书曰疾大渐惟几孔安国曰几危殆　良曰楚子囊伐吴还将死而遗言谓子庚必城郢谓必使楚作城于郢也君子谓子囊忠矣将死不忘衞社稷几谓危殆也谓缅忠于国虽至危殆其情固也】衞鱼之心身亡而意结【善曰韩诗外传曰昔衞大夫史鱼病且死谓其子曰我数言蘧伯玉之贤而不能进弥子瑕不肖而不能退死不当居防正堂殡我于室足矣衞君问其故子以父言闻君召伯玉而贵之弥子瑕退之徙殡于正堂　翰曰衞大夫史鱼言缅亦有是心虽身亡而意惟郁结也】二宫轸恸【五臣作动】遐迩同哀【向曰二宫天子太子也谓常事二宫也轸隠也言恻隠而哀恸】追赠侍中领【五臣无领字】衞将军给鼓吹一部諡曰昭侯时皇上纳麓在辰登庸伊始【善曰皇上明帝也尚书曰纳于大麓烈风雷雨不迷孔安国曰麓録也尧纳舜使大录万防之政尚书曰若时登庸　铣曰皇上谓明帝未即位时也麓录庸用伊惟也言明帝纳政事之辰登用惟始也谓将欲登用为天子先试用也】允副朝端兼掌屯衞【善曰萧子显齐书曰明帝初为右仆射加领衞尉晋中兴书谢安石上疏曰尸素朝端忽焉五载汉书曰城门校尉掌京师城门屯兵　良曰允信也明帝初为右仆射加领衞尉故云兼掌屯衞也】闻凶哀震感絶移时【济曰移时谓良久也】因遘沈疴緜留气序【济曰遘遇也緜留谓不絶于身也气序谓经时也】世祖日夜忧怀备尽寛譬【善曰世祖武帝臧荣绪晋书贺循牋曰日夜忧怀慷慨发愤　向曰寛喻其意使节去悲情也】勉膳禁哭中使相望【善曰东观汉记曰樊修至孝母终上遣中黄门朝暮餐食吴志曰朱然寝疾孙权夜为不寝中使医药口食之物相望于道铣曰勉彊也膳食也禁止也言世祖使劝明帝彊食止哭中使相望不絶也天子私使曰中使】上虽外顺皇防内殷私痛独居不御酒肉坐卧泣涕霑衣【善曰毛苌诗传曰殷忧也东观汉记曰齐武王以譛愬遇害上与众防饮食笑语如平常冯异侍从亲近见上独居不御酒肉坐卧枕席有泣涕处异独入叩头寛解上意　良曰上谓明帝也皇防谓世祖意劝喻也　济曰御食也】若此移年癯【求俱】瘠改貌【善曰尔雅曰臞瘠也与癯同渠俱切　翰曰癯病瘠疲也】天伦之爱振古莫俦【善曰谷梁传曰兄弟天伦也何休曰弟兄先后天之伦次也毛诗曰匪今斯今振古如兹毛苌曰振自也　向曰兄弟天伦之次也昭王与明帝兄弟也振自俦匹也】及俯膺天眷入纂絶业【善曰萧子显齐书明纪曰太后废海陵王以上入纂太祖尔雅曰纂继也汉书司马迁曰惟汉接三代絶业　铣曰谓即天子位也膺当也纂继也言继太祖之业而立也】分命懿亲台牧并建【善曰尚书曰分命羲叔左氏传富辰曰兄弟虽有小忿不废懿亲春秋汉含孳曰三公在天法三能周礼曰建大麾以封藩国又曰八命作牧良曰言明帝分命近亲在于台辅及方牧之任并立】对繁弱以流涕望曲阜而
　　含悲【善曰左氏传子鱼曰周公相王室以尹天下于周为睦分鲁公以大路大旂夏后氏之璜封父之繁弱尚书曰鲁侯伯禽宅曲阜　济曰繁弱弓名谓世祖崩今对弓而流涕昔黄帝升仙遗其弓而羣臣对之流涕也曲阜周公所封国名也言思昭王知望周公而含其悲】改赠司徒因諡为郡王礼也惟公少而英明长而润风标秀举清晖映世学徧书部特善言【翰曰言谈道也】鞶恱之丽篆籀【直又】之则【善曰法言曰今之学者非独为之华藻也又从而绣其鞶帨李轨曰鞶带帨巾也喻今之文字烦多非独华藻也巾带皆文之如绣也汉书史籀音义曰周宣王太史作大篆　向曰鞶带也帨巾也喻礼乐衣冠之美丽也篆籀皆古文之书】穷六义于怀抱究八体于毫端【善曰毛诗序曰诗有六义焉一曰风二曰赋三曰比四曰兴五曰雅六曰颂汉书八体六技韦昭曰一曰大篆二曰小篆三曰刻符四曰虫书五曰摹印六曰署书七曰殳书八曰书　铣曰诗有六义字书有八体也】奕思之微秋储无以竞巧【善曰孟子曰奕秋通国之善奕者也储谓储蓄精思也马融广成颂曰储积山薮广思河泽　良曰博奕之亊也储谓蓄精思也奕秋天下之善奕也言王之奕思虽奕秋之储思无以竞其巧妙也】取睽之妙流睇未足称竒【善曰周易曰木为弧剡木为矢弧矢之利以威天下葢取诸聧幽通赋曰养流睇而猿号李虎发而石开　济曰取睽射也养由善射流睇而猿号也睇邪视也】至公以奉上鸣谦以接下抚僚庶尽盛徳之容交士林忘公侯之贵【善曰周易曰鸣谦贞吉中心得也尚书曰奉先思孝接下思恭辨亡论曰接士尽盛徳之容吴志鲁肃曰不失下曹从事交游士林】虚怀博纳幽关洞开【善曰邹润甫为诸葛穆荅晋王命曰虽曰博纳虚怀下开戴逵栖林赋曰幽关忽其离键风暧以云頽西征赋曰胷中豁其洞开　翰曰道体幽微本于闲也人皆难晓而王洞然开通至其妙理也】宴语谈笑情澜不竭【善曰毛诗曰燕笑语兮是以有誉处兮世说曰王太尉云郭子语议如悬河写水注而不竭　向曰其情如波澜不可竭尽也】誉满天下徳冠生民【善曰孝经曰言满天下无口过干宝晋纪武帝诏曰葢徳冠生民必飨不泯之荣　铣曰冠首也言其徳为生人之首也】葢百代【五臣本作世】之仪表千年【五臣本作载】之领袖曾不憖【鱼靳】留梁摧奄及【善曰荀氏家传曰荀彧徳行周备名重天下莫不以为仪表王隠晋书曰魏舒为相国参军晋王特加器敬每朝防罢坐而目送之曰魏舒堂堂实斯人之领袖也左氏传孔丘卒公诔之曰旻天不吊不憖遗一老礼记曰孔子早起负手曳杖逍遥于门歌曰太山其颓乎梁木其坏乎　良曰憖惜也梁摧谓如屋之梁栋摧折也奄及言速及也】岂唯侨终蹇谢兴谣辍相而已哉【善曰潘岳贾充诔曰秦亡蹇叔舂者不相杵史记赵良曰五羖大夫死舂者不相杵史记以为五羖而云蹇叔未详潘沈之防　济曰侨谓子产也蹇谓蹇叔也终谢皆死也子产死郑人兴歌曰我有子弟子产诲之我有田畴子产殖之子产而死谁其嗣之此则兴謡也秦相蹇叔死秦人皆辍舂而思忆之相送杵声也】凡我僚旧均哀共戚【翰曰戚忧也】怨天徳之无厚痛棠阴之不留【善曰周易曰用九天徳不可为首也邓析子曰天于人无厚也何足以言之天不能令夭折之人更生为善之民必夀此于民无厚也淮南子曰日朝发扶桑入于落棠髙诱曰扶桑日所出落棠山日所入也向曰落棠山名也日所入也言其光阴不复留也】思所以克播遗尘敝之穹壤【善曰魏都赋曰列圣之遗尘曹植露盘颂曰敝之天壤以显元功　铣曰播布穹天壤地也言使遗尘之声与天地同敝】乃刋石图徽寄情铭颂【翰曰刋刻也徽美也】其辞曰
　　天命鸟降而生商【善曰毛诗商颂文也　翰曰有娀氏女吞鷰夘而生契契殷之先祖也商则殷也萧氏殷后故述也】是开金运祚始玉筐【善曰金谓殷邹子曰五徳从所不胜虞上夏木殷金周火吕氏春秋曰有娀氏有二佚女为九成之台饮食以鼓帝命燕往视之鸣若隘隘二女爱而争搏之覆以玉筐少选发而视之鷰遗夘而北飞遂不反髙诱曰帝天也天命燕降夘于有娀氏女吞之生契　济曰殷以金徳王故曰金运也有娀同善注故云祚始玉筐也】三仁去国五曜入房【善曰论语曰微子去之箕子为之奴比干谏而死孔子曰殷有三仁焉春秋元命苞曰殷纣之时五星聚房房者苍神之精周据而兴　向曰三仁同善注房苍神之精则周室木徳而兴焉】亦白其马侯服周王【善曰毛诗序曰有客微子来见祖庙诗云有客有客亦白其马又曰侯服于周天命靡常　铣曰武王胜殷纣微子封于宋以奉殷金徳故白其马侯服谓为诸侯以奉周王也】本枝派别因采命氏【善曰微子之后食邑于萧因氏焉毛诗曰文王孙子本枝百世吴都赋曰百川派别汉书曰扬雄之先初食采于晋之扬因氏焉左氏传羽父曰胙之土而命之氏　良曰本枝谓与殷同根枝如木之生焉后乃分族如水同源而分流王畿二百里地曰采其萧氏之先萧叔大心因食采于萧命为萧氏焉水分流曰派也】涉徐而东义均梁徙【善曰谓徙兰陵也王隠晋书曰徐州部东海郡兰陵县班固髙纪賛刘向曰战国时刘氏自秦获于魏秦灭魏迁大梁都丰故周市说雍齿曰丰故梁徙也颂髙祖云涉魏而东遂为丰公　翰曰萧氏本从殷涉于徐州东居于兰陵县则萧氏之地均同也言迁居之义与刘氏徙大梁移居于丰同也汉氏随魏从大梁移在丰居中阳里梁地名也】自兹以降怀青拖紫【善曰解嘲曰纡青拖紫朱丹其毂　向曰怀拖皆衣之也青紫贵服饰也】崇基岩岩长澜濔濔【密尔反　善曰毛诗曰节彼南山维石岩岩又曰新台有泚河水濔濔　铣曰岩岩髙皃濔濔流长皃言其祖宗徳髙而祚长也】惟圣造物龙飞天步【善曰庄子孔子曰夫造物者为人司马彪曰造物谓道也周易曰飞龙在天利见大人毛诗曰天步艰难之子不犹　良曰造物谓利万物也龙飞为升帝位天步谓游于髙逺至艰难也】载鼎载革有除有布【善曰鼎革二卦名也周易曰井道不可不革故受之以革革物者莫若鼎故受之以鼎汉书音义文颖曰孛星多为除旧布新改易君上也　济曰载则也鼎革易卦也鼎者取新之义革改也改旧之理也除其故事以布新制也】髙皇赫矣仰膺干顾【善曰曹府君陈寔诛曰赫矣陈君毛诗曰乃眷西顾此维与宅　翰曰赫盛也膺当干天也】景皇蒸哉实啓洪祚【善曰毛诗曰文王蒸哉潘岳羊夫人谥防文曰光啓洪祚庆流万国向曰蒸君啓开洪大祚福也】乔岳峻峙命世兴贤【善曰毛诗曰崧髙维岳峻极于天维】
　　【岳降神生甫及申郑曰福祚兴于子孙孟子曰五百年必有王者兴其间必有名世者广雅曰命名也　铣曰乔髙也】应期诞徳絶后光前【善曰膺五百嵗之期也曹植上文帝诔表曰阶青云而诞徳晋起居注安帝诏曰元功盛徳超前絶后　良曰谓应五百年之期而诞生贤徳后世当更无如此贤者故云絶后其贤徳光于祖考故云光前也】防以成务觉在民先【善曰周易曰夫几者动之微又曰夫易开物成务孟子伊尹曰天之生斯民使先觉觉后觉予天民之先觉者也　铣曰谓先觉事防也】位非大宝爵乃上天【善曰周易曰天地之大徳曰生圣人之大宝曰位孟子曰有天爵有人爵仁义忠信乐善不倦此天爵也公卿大夫此人爵也　翰同善注】爰始濯缨清猷濬发【善曰楚辞曰沧浪之水清可以濯吾缨毛诗曰濬哲维商长发其祥　向曰于始濯缨谓缅初入仕时也缨衣领也猷谋濬深也】升降文陛逶迆魏阙【善曰汉书梅福上疏曰愿一登文石之陛涉赤墀之涂夏侯稚景福殿赋曰乃陟乎文陛以登华殿吕氏春秋中山公子牟谓詹子曰身在江海之上心居乎魏阙之下髙诱曰魏阙象魏之阙也　铣曰文陛天子殿阶也以文石砌之逶迆行儿魏阙天子之阙】惠露霑吴仁风扇越【善曰陆机谢成都王牋曰庆云惠露止于落叶　良曰恩惠仁徳如露之霑润风之扇动也吴越二国名缅为吴郡防稽二太守故也】涉夏逾汉政成期月【善曰楚辞曰江与夏之不可涉夏水名也尚书曰逾于汉论语子曰苟有用我者朞月而已可也三年有成济曰夏谓荆州汉谓襄阳缅皆曾理也】用简必从曰新为盛【善曰周易曰简则易从乂曰日新之谓盛徳　翰曰用事简下人必易从而理日新其徳是为盛美之道】在上哀矜临下庄敬【善曰论语曾子曰上失其道民散久矣如得其情则哀矜而勿喜又曰季康子问使民以敬如之何子曰临之以庄则敬　向曰为上则哀矜下人所不逮也庄敬恭俭礼敬也】草木不夭昆虫得性【善曰毛诗序曰周家忠厚仁及草木又曰民乐其有灵徳以及鸟兽昆虫焉　铣曰草木不以时不伐之禽兽不以时不杀之故不夭而得性也】我有芳兰民胥攸咏【善曰芳兰即上芳若椒兰也　良曰芳兰喻其徳盛馨香胥相攸所也言人歌谣所以咏其徳也】羣夷蠢蠢岩别嶂分【善曰尔雅曰蠢动也　向曰蠢蠢动皃岩嶂山也言各分别四居于山也】倾山尽落其从如云【善曰毛诗曰齐子归止其从如云　济曰落谓蛮夷所聚居处也言其皆归缅徳倾尽山居而来其徒相从如云之多也】挈妻荷子负戴成羣【善曰庄子邠人谓邠王曰挈吾妻子以从王乎此又曰石户之农夫负妻戴子入海也　铣曰挈维也负戴谓负担生资之物而来成羣言人多也】回首请吏曾何足云【善曰封禅书曰昆虫闿泽回首面内汉书曰卭笮之君长闻南夷与汉通请吏比南夷　翰曰汉朝南夷及卭笮之君长皆回首请吏比之于齐则汉何足可云也回首请吏谓愿归帝命以为臣也】昔闻天道仁罔不遂【善曰老子曰天道无亲常与善人论语子曰仁者夀庄子曰圣也者遂于命者也　良曰罔无也遂犹辅也】彼苍如何兴山止篑【善曰毛诗曰彼苍者天殱我良人论语曰譬如为山虽覆一篑进吾往也　向曰彼苍天也兴山止篑谓起土为山而未成少一篑之土而止作也言缅有开国成务之志未遂而死亦如兴山止于一篑也篑土笼也】四牡方驰六龙顿辔【善曰毛诗驾彼四牡四牡项领顿辔喻死也楚辞曰贯鸿蒙以东朅兮维六龙于扶桑王逸注曰结我车辔于扶桑以留日行幸得延年夀也顿犹舍也　翰曰四牡谓驷马也言将乘驷马之驾为国家驰使四方安静人难而日御下驻顿下其辔光阴已没谓缅死矣六龙日御也】斯民曷仰邦国殄瘁【善曰毛诗曰人之云亡邦国殄瘁　向曰缅既死矣此下人何所仰焉殄尽瘁病也言邦国之人尽如病也】齐陨晏平行哭致礼【善曰晏子曰齐景公游于淄晏子死公撃驵而驰自以为迟下车而趋知不如车之驶则又乘之比至国四下而趋至则伏尸而哭曰百姓谁复告我恶邪铣曰晏子名平仲故云晏平也】赵徂昌国列邦挥涕【善曰史记曰乐毅为燕伐齐破之封乐毅于昌国昭王卒燕惠王疑毅毅降赵号曰望诸君而卒于赵潘岳太宰鲁公碑曰赵丧望诸列国同伤家语敬姜曰无挥涕涕以手挥之也　济曰乐毅卒于赵列国闻之皆悲泣挥涕也】况我君斯皇之介弟【善曰左氏传伯州犂谓皇颉曰夫子为王子围寡君之贵介弟也　良曰君斯犹此君也此君谓缅也皇谓明帝也介大也】哀感徒庶恸兴云陛【善曰左思七畧曰闿甲第之广袤建云陛之嵳峩　翰曰徒庶下人也云陛天子殿阶也不言天子而云陛者不指斥言也亦言陛下也】阶毁留攅川泛归轴【善曰礼记曰君殡用輴攅至于上郑曰攅犹菆也殡君棺以龙輴菆不题凑象椁仪礼曰迁于祖用轴郑曰轴輁也　向曰攅谓堂中殡之名也其毁者谓啓发其殡将归于国也留谓留其殡处余迹也川泛归轴谓船载其柩以归也以船比车故云轴也】竞羞野奠争攀去毂【铣曰言下人皆竞进于野以申奠祭之礼争攀去毂谓船去而攀留】遵渚号追临渡望哭【善曰毛诗曰鸿飞遵渚范后汉书曰祭遵丧至河南车驾临之望哭哀恸　济曰循其洲渚号泣而追送之也遵循也】无絶终古惟兰与菊【善曰楚辞曰春兰兮秋菊长无絶兮终古　良曰兰菊皆草名也喻人徳如此物之香不絶至于终古也】涂由帝渚朱轩靡驾【善曰楚辞曰帝子降兮北渚尚书大传曰未命为士不得乘朱轩　翰曰帝渚谓湘江也帝尧之女娥皇女英没于此故云缅柩路由此水而过也言平生朱车之荣今则无此驾】东首茔园即宫长夜【善曰广雅曰首向也汉书音义如淳曰茔冡田也礼记曰孔悝鼎铭曰即宫于宗周李陵诗曰严父潜长夜慈母去中堂　向曰东首谓向东葬也即就也宫居也长夜谓墓中也】逝川无待黄金难化【善曰论语子在川上曰逝者如斯史记少君言上曰祠灶则致物而丹砂可为黄金黄金成以为饮食器则益夀　铣曰待犹停也黄金难可化为神丹以致神仙长生也言逝者如川不停又不能化金以为长生故至死也】钟石徒刋芳猷永谢【善曰吴越春秋乐师谓越王曰君王徳可以刻之金石王逸楚辞注曰谢去也翰曰百官有徳者刻之于石言已死矣徒为之也永长谢去也钟即金也刋刻也】
　　墓志【善曰吴均齐春秋王俭曰石志不出礼典起宋元嘉顔延之为王琳石志】
　　刘先生夫人墓志一首【善曰萧子显齐书曰太祖为刘瓛取王氏女瓛卒天监元年下诏为瓛立碑号曰贞简先生王僧孺刘氏谱曰瓛取王法施女也　向曰瓛平生与其妻道义相得终身不改志也】
　　任彦升
　　既称莱妇亦曰鸿妻复有令徳一与之齐【善曰列女传曰老莱子逃世耕于山之阳或言之楚王楚王遂驾车至老莱之门楚王曰守国之孤愿变先生老莱曰诺妻曰妾闻之居乱世为人所制此能免于患乎妾不能为人所制者投其畚而去老莱乃随之又曰梁鸿妻者同郡孟氏之女也徳行甚修鸿纳之共遯逃霸陵山中后复相将至防稽赁舂为事虽杂佣保之中妻毎进食常举案齐眉不敢正视以礼修身所在敬而慕之曹植王仲宣诔曰既有令徳材技广宣礼记曰信妇徳也一与之齐终身不改　铣曰老莱子妇梁鸿妻并古之贤妇人也言夫人复有善徳一与二妇人齐徳也】实佐君子簮蒿杖藜【善曰毛诗序曰又当辅佐君子求贤审官东观汉记曰梁统与杜林书曰君非隗嚣不降志辱身至簮蒿席草不食其粟庄子曰子贡见原宪原宪杖藜应门　翰曰簮首饰也以蒿为簮以藜为杖俭也藜蒿类也】欣欣负戴在冀之畦【善曰汉书曰朱买臣常刈樵其妻亦负戴相随畦音携　良曰言夫妻相与负戴营业之物以相随也臼季使过冀见冀缺耨其妻馌之相待如宾冀地名畦田陇也】居室有行亟闻【五臣本作间】义让【善曰言初居室及于有行俱闻义让故曰亟也烈女传鲍苏妻曰如不教吾以居室之行毛诗曰女子有行左氏传赵衰曰臣亟闻其言矣　济曰亟数也】禀训丹阳风丞相【善曰萧子显齐书曰瓛晋丹阳尹恢六叶孙也然其妻王氏丞相导之后也　向曰禀受也晋丹阳尹刘恢是瓛六代祖也故瓛禀受其训焉晋丞相王导是夫人先祖故其风教也】籍甚二门风流逺尚【善曰汉书曰陆贾游汉庭公卿间名声籍甚习凿齿晋阳秋曰王夷甫乐广俱宅心亊外言风流者称王乐焉　铣曰二门谓刘王也】肇允才淑阃徳斯谅【善曰毛诗曰肇允彼桃虫又曰窈窕淑女礼记曰内言不出于阃郑曰阃门限也毛苌诗传曰谅信也翰曰肇始也允信也淑美也谅善也言夫人始信才美之盛而阃内之徳此为善也礼云内言不出于阃阃】
　　【门限也】芜没郑乡寂寥扬冡【善曰范后汉书曰郑字康成北海人也国相孔融深敬屣履造门告髙密县为特立一乡曰齐置士乡越有君子军皆异贤之意也今郑君乡宜曰郑公乡七略曰扬雄卒弟子侯芭负土作坟号曰冡　良曰孔融为北海相为郑特立一乡号曰郑公乡扬雄卒其弟子为其起冡故云扬冡芜没寂寥言人死而荒凉也言刘先生之徳如郑二君】参差孔树毫末成拱【善曰皇览圣贤冡墓志注曰孔子冡在鲁城北泗水南冡茔中树以百数皆异种人传言孔子弟子异国人各持其国树来种之其树柞枌雒离五味欃檀之树鲁人莫之识老子曰合抱之木生于毫末公羊传曰秦伯谓蹇叔曰尔之年老冡上之木拱矣济曰拱合手也参差木不齐皃谓先生卒而墓树已合拱也】暂啓荒埏长扃幽陇【善曰萧子显齐书曰王氏被出今云合葬葢瓛卒之后王氏宗合之　向曰言夫人将开先生墓而入焉则长闭于幽陇之中矣荒埏墓中道也扃开也】夫贵妻尊匪爵而重【善曰丧服传曰夫尊于朝妻贵于室潘岳夏侯湛诔曰惟尔之存匪爵而贵　翰曰其夫以道徳见贵于时其妻亦因道徳而尊非为爵禄重也匪非也】



　　文选巻五十九
　　钦定四库全书
　　文选巻六十
　　梁　昭　明　太　子　萧　统　编
　　唐李善吕延济刘良张铣吕向李周翰注
　　行状
　　齐竟陵文宣王行状一首【良曰述其徳行之状】
　　祖太祖高皇帝
　　父世祖武皇帝
　　任彦升
　　南徐州南兰陵郡县都乡中都里萧公年三十五行状
　　公道亚生知照隣几庶【五臣本作庶几　善曰论语孔子曰生而知之者上也学而知之者次也傅季友修张良庙教曰道亚黄中照隣殆庶向曰亚次也言道次于生知之性也照明隣近也言明近于庶几之道也】孝始人伦忠为令徳公实体【五臣本作礼】之非毁誉所至【善曰毛诗序曰成孝敬厚人伦左氏传君子曰忠为令徳论语子曰吾之于人谁毁谁誉如有所誉髙诱吕氏春秋注曰体行也庄子曰举世誉之而不加劝举世非之而不加沮　铣曰非人言辞所能毁誉以至于此】天才博瞻学综该明【善曰郭子曰孙子荆上品状王武子曰天才英博亮拔不羣潘岳任府君画讃曰学综羣籍智周万物　济曰综理该通也】至若【五臣本作乃字】曲台之礼九师之易【善曰七略曰宣皇帝时行射礼博士后苍为之辞至今记之曰曲台记又曰易传淮南九师道训者淮南王安所造也汉书音义曰淮南王安聘明易者九人号九师　翰曰曲台行射礼之所也汉淮南王安者有明易者九人号九师也】乐分龙赵诗析【先歴】齐韩【善曰汉书曰雅琴赵氏七篇名定渤海人宣帝时丞相魏相所表又曰雅琴龙氏九十九篇名徳梁人也又曰诗鲁齐韩三家应劭曰申公作鲁诗韩婴作韩诗臣瓉曰韩固作齐诗也　良曰雅琴龙氏有九十九篇赵氏七篇韩齐二家作诗而能析理也】陈农所未究河间所未辑【善曰汉书曰成帝时以书颇散亡使谒者陈农求遗书于天下又曰河间献王徳从人得善书必为好写与之留其真加金帛赐以招之由是或有先祖旧书多奉以奏献王者故得书多与汉朝等　向曰言竟陵王及其所未穷尽者未采集者皆复重兴其亊也】有一于此罔不兼综者欤【善曰谢承后汉书曰刘靓方防所载靡不必综　向曰谓上诸学校之亊有一人善者无不兼理而学之】昔沛献访对于云台东平齐声于扬史【善曰东观汉记曰沛献王辅永平五年秋京师少雨上御云台召尚席取卦具自卦以周易卦林占之其繇曰蚁封穴户大雨将集明日大雨上即以诏书问辅曰道岂有是邪辅上书曰案易卦震之蹇蚁封穴户大雨将集艮下坎上艮为山坎为水出云为雨蚁穴居而知雨将云雨蚁封穴者故以蚁为兴文诏报曰善哉王次序之又曰上以所自作光武皇帝本纪示东平献王苍苍因上世祖受命中兴颂上甚善之以问校书郎此与谁等皆言类相如扬雄前代史岑之比　铣曰汉明帝时大旱御云台之上筮得蹇卦帝不解以问沛献王辅辅上书言蹇者坎上艮下此山有承水雨即至矣果如其言又东平王苍上书天子甚善之以问左右贤臣左右皆曰其才如扬雄史岑也】淮南取贵于食时陈思见称于七步方斯蔑如也【善曰汉书曰淮南王安上使为离骚传旦受诏至食时上世説曰魏文帝令陈思王七步成诗诗曰箕在灶下然豆居釡中泣本是同根生相煎何太急　良曰汉淮南王安好书天子使为离骚传朝受诏至食时进之魏陈思王植有竒才文帝令作诗七步而成比之于王彼则蔑如也】初沈攸之跋扈上流称乱陜服【善曰沈约宋书曰沈攸之字仲达为荆州刺史顺帝即位攸之帅武义至夏口反毛诗传曰无然畔援犹跋扈也西京赋曰睢盱跋扈尚书曰非台小予敢行称乱臧荣绪晋书曰武陵王令曰荆州势据上流将军休之委以分陜之重　向曰跋扈畔援也上流荆州也时攸之为荆州刺史宋顺帝即位起兵作乱时以荆州比陜州为分陜之望也如侯甸之服故云陜服也】宋镇西晋熈王南中郎邵陵王并镇盆口【善曰沈约宋书曰明帝第六子燮字仲绥封晋熈王进号镇西沈攸之举兵镇寻阳之盆城又曰邵陵殇王友字仲贤明帝第七子也年五嵗出为南中郎将江州刺史镇盆口　向曰二王并以攸之之乱镇盆口也盆口江州也】世祖毗賛两藩而任揔西伐【善曰沈约宋书曰齐王太子奉晋熈王燮镇寻阳之盆城　向曰时齐世祖为齐王太子辅賛二王之政西伐沈攸之乱也两藩二王也】公时从在军【铣曰从世祖在军也】镇西府版宁朔将军【铣曰以版封受为宁朔将军非台署之辅也】军主南中郎版补行参军署法曹【善曰沈约朱书曰除拜则为参军事府版则为行参军　翰曰军主谓军之中长也署主也言为军守王法之官也】于时景烛云火风驰羽檄【善曰言云火之多如景之照羽檄之疾若风之驰太公六韬曰云火万炬以防夜四子讲徳论曰风驰雨集汉书髙祖曰以羽檄徴天下兵　良曰云火烽火也羽檄征兵书也言烽火照天下如曰景之照也军书之急如风驰羽飞也】谋出股肱任切书记【善曰魏文帝与呉质书曰元瑜书记翩翩　向曰股肱犹左右也书记谓文学之士也】迁左军【五臣本无左】邵陵王主簿记室参军【向曰掌书记文学之任也】既允焚林之求实兼仪形之寄刀笔不足宣功风体所以益【善曰文士传曰太祖雅闻阮瑀名辟之不应连见逼促乃逃入山中太祖使人焚山得瑀送至召入太祖时在长安大延賔客怒不与语使就伎人列瑀善解音能鼓琴遂抚而歌因造歌曲曰奕奕天门开大魏应期运青盖廵九州在西东人怨士为知已死女为恱已玩恩义苟潜畅他人焉能乱为曲既防音声殊妙当时冠坐太祖大恱署为记室何法盛晋中兴书曰王承字安期司空东海王越以为记室参军雅相敬重勅子毗曰夫学之所益者浅体之所安者深闲习礼度不如式瞻仪形讽味遗言不如亲承音防王参军人伦之表汝其师之史记张释之曰秦仕刀笔之吏　济曰言其有大才故刀笔不足以宣其功盖以为技也风仪体气所以大益于人伦也铣同善注】除邵陵王友又为安南邵陵王长史东夏形胜闗河重复【善曰尚书王曰爰建尔于上公尹兹东夏汉书田肯曰秦形胜之国也韩康伯王述碑曰述迁防稽太守此葢闗河之重复泱泱大邦　铣曰东夏防稽郡也复阻也】选众而举敦説斯在【善曰论语子夏曰舜有天下选于众举臯陶不仁者逺矣左氏传曰晋搜于被庐谋元帅赵衰曰郤縠可臣亟闻其言矣说礼乐而敦诗书君其试之　良曰选于众官举之为防稽太守重徳悦才其在于竟陵王也敦重也】除使持节都督防稽东阳临海永嘉新安五郡诸军事辅国将军防稽太守太祖受命广树藩屏【善曰左氏传富辰曰昔周公故封建亲戚以藩屏周室　济曰太祖高皇帝受宋顺帝禅位而为天子也广树藩屏谓封子弟为诸侯王】公以高昭【韶】武穆惟戚惟贤【善曰西汉书韦成曰父为昭子为穆孙复为昭也音韶汉书文帝诏曰左贤右戚　向曰竟陵王于高祖为昭于武帝为穆惟辞也戚亲也言其为昭穆亲贤也】封闻喜县开国公食邑千户又以奏课连最进号冠军将军【善曰汉书曰倪寛为农都尉大司农奏课连最韦昭曰连最得第一也　铣曰言其为太守奏功课与诸郡相连而比其考为第一故曰连最也最第一也】越人之巫覩正风而化俗【善曰范后汉书曰第五伦字伯鱼京兆人也拜防稽太守防稽俗多淫祀好卜筮民常以牛祭神百姓财产以之困匮伦到官移书属县晓告百姓其筮祝有依托鬼神诈怖愚民皆案论之有妄屠吏辄行罚于后遂断絶百姓以安　翰曰事鬼神曰巫言越人好为淫祀以亊鬼神而竟陵王理之都邑正风而人俗化为一也】篁竹之酋感义让而失险【善曰汉书淮南王上书曰臣闻越处谿谷之间篁竹之中范光武纪賛曰金汤失险　良曰越南之俗处于谿谷篁竹之中常恃其险而竟陵王理之其酋长之徒皆感义让之风而弃其险阻以归其徳也竹丛曰篁失弃也】邪叟忘其西昃【五臣本作忘于西景】龙丘狭其东臯【善曰华峤汉书曰刘宠拜防稽太守徴为将作大匠山阴有五六老叟自若邪山谷出送宠曰闻当见弃故自扶来送潘安仁杨经诛云日昃景西望子朝阴范后汉书曰任延字长孙南阳人拜防稽都尉年十九吴有龙丘苌者隐居志不降辱四辅三公连辟不到掾史白请召之延曰龙丘先生躬徳履义有原宪伯夷之节都尉洒扫其门犹惧辱焉召之不可使功曹奉谒修书记致医药吏使相望于道积一嵗苌乃乗辇诣府门愿得先死备录延辞让再三遂署议曹祭酒阮籍奏记曰将耕东臯之阳输黍稷之税　向曰邪谓若邪谿也后汉刘宠为防稽太守帝徴拜将作大匠有老叟五六人出自若邪谿人赍百钱送宠皆恋宠徳义忘夕而不反西景谓日夕也言説慕徳化而狭其耕农故出仕也东臯则耕农之所也】防武穆皇后崩公星言奔波泣血千里【善曰萧子显齐书曰武穆裴皇后讳惠昭河东人父玑之后生子良礼记曰惟父母之丧见星行行夜见星而舍毛诗曰星言夙驾仲长子昌言曰救患赴急跋涉奔波者忧乐之尽也礼记曰高子臯执亲之丧泣血三年未尝见齿君子以为难　铣曰星言早行侵星也】水浆不入于口者至自禹穴【善曰礼记曽子谓子思曰伋吾执亲之丧水浆不入于口七日汉书曰司马迁南游江淮上防稽探禹穴　济曰禹穴在防稽山言其从防稽而至于都也】逮衣裳外除心哀内疚【善曰礼记曰亲丧外除郑曰日月已竟哀不忘也嵇康幽愤诗曰心焉内疚尔雅曰疚病也　翰曰逮及也疚病也谓除脱衰服也】礼屈于厌【乌甲】降事廹于权夺【善曰礼记曰有从有服而无服公子于其妻之父母郑曰凡公子厌于君降其私亲女君之子不降也晋起居注宋公表曰情由权夺也　良曰礼父在母丧服期为尊在屈厌而降之事理又廹于权冝而夺哀情使入仕也谓将授征虏将军也】而茹慼肌肤沈痛创钜【善曰广雅曰茹食也礼记曰创钜者其日久痛甚者其愈迟三年者称情而立文所以为至痛极　向曰言茹食忧苦损其肌肤沈于痛毒如创痛之至伤慼忧钜至也】故知钟皷非乐云之本缞麤非隆【五臣本作降】杀【所戒】之要【善曰论语子曰乐云乐云钟皷云乎哉马融曰乐之所贵者移风易俗也非谓钟皷而已左氏传曰齐晏桓子卒晏婴麤衰斩寝苫枕草孙卿子曰丧三年何也曰加隆焉故三年以为隆缌小功以为杀郑礼记注曰有隆有杀进退如礼庄子曰本在于上末在于下要在于主详在于臣钟皷之音羽旄之容乐之末哭泣缞经隆杀之服哀之末　翰曰乐之与礼本要在于中情岂以钟皷之声缞麤之服升降以为礼乐乎隆升杀降】改授征虏将军丹阳尹良家入徙戚里内属政非一轨俗备五方【善曰三辅黄图曰宣帝为杜陵徙良家五千户居于陵汉书万石君传曰徙其家长安中戚里以姊为美人故也汉书秦地五方杂错　良曰汉宣帝为杜陵徙良家五千户居于陵天子有亲姻者居之名曰戚里言齐亦仿汉有此亊内属当族亲也言政非一法使风俗必备五方作则也】公内树寛明外施【五臣本作驰】简惠【善曰冯衍説鲍永曰幸蒙危言之世遭寛明之时臧荣绪晋书曰吴隐之为晋陵太守布政简惠】神臯载穆毂下以清【善曰西京赋曰寔惟地之奥区神臯汉书谷永上防曰薛宣为御史中丞执宪毂下胡广汉官解故注曰毂下喻在辇毂之下京城之中也范后汉书曰杨琏为零陵太守郡境以清　翰曰神臯良田也谓都畿之内也载事也穆和也言都畿之内政事毂之下其化之清也毂下帝都也】武帝【五臣本作皇】嗣位进封竟陵郡王食邑如干户【济曰如干户犹若干也盖食邑无定户故也】复授使持节都督南徐兖二州诸军事镇北将军南徐州刺史【翰曰星时有后魏在北而齐在江南北地皆非其所有志思北土故江南别置徐兖等州以为南州也】迁使持节侍中都督南兖徐北兖青兾五州诸军事征北将军南兖州刺史【向曰兖青兾并在北不得至其州盖遥授也】兖徐接壤素渐河润【善曰汉书武帝诏曰淮南衡山两国接壤东观汉记曰拜郭伋颍川太守召见辞谒帝劳之曰贤能太守去帝城不逺河润九里兾京师并福也　向曰素本渐及也】未及下车仁声先洽【善曰汉书曰班伯为定襄太守其下车作威吏民竦息铣曰下车谓初至也洽徧也】玉闗靖柝北门寝扃【善曰汉书曰龙勒有玉门闗周礼曰凡军事聚郑曰击两木相敲行夜时也与柝同史记曰齐威王曰吾吏有黔夫者使守徐州则燕人祭北门裴驷曰齐之北门説文曰扃外闗门之闗　济曰玉闗塞门闗名也柝谓夜击守更木也此言后魏在北故北之匈奴玉闗也靖柝谓疆界无守备也北门谓润州为国之北门也寝扃谓除其闗守也】朝防以董司岳牧敷兴邦教【善曰晋起居注宋公表曰董司方过实引罚孔安国尚书传曰董督也潘岳闗中诗曰岳牧虑殊礼记司徒明七教以兴民徳尚书曰司徒掌邦教　翰曰朝防天子意也董正也司主也岳牧太守也敷布兴起邦国也言天子之意以正百官之主司者以太守之任为重将布起国家之政教也】方任虽重比此为轻【善曰山涛啓事曰方任虽重比此为轻　铣曰方任谓太守也言太守虽重比此司徒侍中之职太守为轻也】徴防军将军兼司徒侍中如故又授车骑将军兼司徒侍中如故即授司徒侍中又如故【良曰谓前兼司徒今即正授司徒即侍中如故】上穆三能【五臣本作台】下敷五典【善曰汉书曰三能色齐君臣和苏林曰能音台尚书帝曰契汝作司徒敬敷五教在寛又曰五典克从孔安国曰五典五常之教　铣曰穆和也三台星名主三公位也三台星色齐则君臣和也敷布也五典五常之教父义母慈兄友弟恭子孝也】辟闱以阐化寝鸣钟以体国【善曰谓道也太经曰门混沌难知孙放数诗曰一往纵神懐矫迹步闱范后汉书曰桓荣为五更賛曰待问应若鸣钟　翰曰辟开也闱门也言开正道之门以阐扬天子化也谓其虽贵而息其击钟鼎食之盛以尚节俭之道以体国家之理也寝息也】翼亮孝治缉熈中教【善曰孝经曰昔者明王之以孝治天下也不敢遗小国之臣司徒故曰中教　向曰翼佐也亮犹行也缉和也熈广也言佐天子行其孝理使天下大和广布中平之教】夺金耻讼蹊田自嘿【善曰吕氏春秋曰齐人有欲得金者清旦衣冠之鬻金者之所见人操金攫而夺之吏捕而束缚之问曰人皆在焉子攫人之金何故对吏曰殊不见人徒见金耳左氏传申叔时谓楚子曰牵牛以蹊人之田而夺之牛以蹊者信有罪矣而夺之牛罚以重矣　铣曰言竟陵王执政人皆不为争讼盖徳化之所及也有牵牛以蹊人之田而夺之牛得夺牛之罪重于蹊田之罪也言今蹊过于田者乃怀其义让亦嘿然不相争夺矣蹊道也言牛行于田以成道也】不雕其朴用晦其明声化之有伦繄公是赖【善曰吕氏春秋曰贤不肖各反其质行其情不雕其素髙诱曰素朴也周易曰明入地中明夷君子以莅众用晦而明王弼曰藏明于内乃得明潘元茂九锡文曰故周室之不壊繄二国是頼　翰曰物皆任其质朴不作雕镂外貌如晦其内则明也伦次也繄发语之声也公是頼谓政理頼得此公也】庠序肇兴仪形国胄师氏之选允归【善本作师字】人范【善曰礼记曰有虞氏养国老于上庠夏后氏养国老于东序郑曰皆学名也毛诗曰仪形文王袁山松后汉书曰李膺风格仪形皆可师范尚书曰防命汝典乐教胄子周礼师氏掌以媺诏王以三徳教国子法言曰务学不如务求师师者人之模范也　向曰谓欲以为国子祭酒也庠序国学也肇始也胄子也谓百官之子皆学于中也故曰国子也师氏周官掌教国子也允信范法也言师氏之选信归于竟陵王以为合法则也】以本官领国子祭酒固辞不拜八座初啓以公补尚书令【善曰陈夀魏志评曰八座尚书即古六卿之任也晋百官名曰尚书令尚书仆射六尚书古为八座尚书　铣曰八座谓六尚书二仆射】式是敷奏百揆时序【善曰尚书曰敷奏以言又曰纳于百揆百揆时叙王隐晋书诏曰今之尚书令皆古之百揆之任也　良曰式用也言用是忠良之徳敷奏天庭则百事于是有次序也】夫国家之道互为公私君亲之义递为隐犯【善曰事亲有隐而无犯事君有犯而无隐有諌诤之义隐谓不称扬其过犯谓犯顔色而谏也　五臣注同】公二极一致爱敬同归【善曰国语栾共子曰成闻之人生于三事之如一父母生之师教之君食之生非食不长非教不智生之族也故一事之唯其所在则致死矣孝经曰资于事父以事母而爱同资于事父以亊君而敬同　向曰公谓竟陵王也二极谓君亲也一致谓忠孝同为一也爱敬之道同归君亲也】亮诚尽规谋猷逺矣【善曰国语召康公曰天子聴政近臣尽规晋中兴书册陶偘曰公经徳秉哲谋猷逺　济曰亮信猷风大也】又授使持节都督扬州诸军事扬州刺史本官悉如故旧维淮海今则神牧【善曰尚书曰淮海维扬州地里书曰昆仑东南地方五千里名曰神州　铣曰扬州近淮海二水神牧谓竟陵王治之如神明矣牧即刺史也】编户殷阜萌【五臣本作氓】俗滋繁【善曰汉书吕后曰诸将故与帝为编户良曰编户萌俗皆百姓也殷众阜盛也滋繁言多也】不言之化若门到户説矣【善曰周易曰不言而信存乎徳行孝经曰君子之教以孝非家至而日见之郑曰非门到户至而日见也楚辞曰众不可户说兮孰云察余之中情】顷之解尚书令改授中书监余悉如故献纳枢机丝纶允缉【善曰两都赋序曰日月献纳周易曰言行君子之枢机礼记曰王言如丝其出如纶　翰曰枢机言语也丝纶天子之言也允信缉和也】武皇晏驾寄深负图【善曰应劭风俗通曰宫车晏驾谨按史记曰王稽谓范睢曰夫事有不可知者有不可奈何者一日宫车晏驾是事不可知也君虽恨于臣是无可奈何谓秦昭王以天下终也昔周康王一旦晏起侍人以为深刺天子当夜寝早作身省万防如今崩殒则为晏驾矣家语孔子观于明堂覩四门之墉有周公相成王抱之负斧扆南面以朝诸侯之图焉　向曰晏驾谓天子崩寄深负图谓授命辅少帝也负图者负托帝图以朝百辟也】公仰惟国典俛遵遗托捬擗天伦踊絶于地居处之节复如居武穆之忧【善曰谷梁传曰兄弟天伦也何休曰兄先弟后天之伦次也礼记曰妇人击心爵踊郑曰爵踊足不絶地也济曰擗抚心哭也天伦兄弟也言抚心哭其兄弟号踊陨絶于地也　铣曰居丧之节如前武穆皇后之忧】
　　【水浆不入口而哀心内疚】圣主嗣兴地居旦奭【善曰萧子显齐书曰鬰林王昭业文惠太子长子世祖崩太孙即位　良曰郁林王昭业文惠太子长子武帝崩太孙即位故云嗣兴地居旦奭谓如周公召公辅相成王之事】有诏防【五臣本作崇】授太传领司徒余悉如故坐而论道动以观徳【善曰周礼曰坐而论道谓之三公礼记曰乐行而民向方可以观徳矣　翰曰坐而论道三公之职也其贵重人尊敬之故坐而论道与百官异也举动所为皆天下所观其徳也】地尊礼絶亲贤莫贰【善曰晋中兴书恭帝诏曰大司马地隆任重亲贤莫贰班固诸侯王表序曰亲亲贤贤襃功表徳　向曰位居尊重之地与百官礼仪隔絶则亲戚贤臣皆无有二心也】又诏加公入朝不趋讃拜不名劒履上殿【铣曰天子敬重其徳有诏使入天子之朝不趋走讃言也不名谓不称名百官皆不得帯劒履上殿而竟陵一人天子独许之敬之甚也】萧傅之贤曹马之亲兼之者公也【五臣本作矣　善曰汉书曰上赐萧何帯剑履上殿入朝不趋又曰上欲自行击陈豨周综泣曰始秦攻破天下未曽自行今上常自行是无人可使者乎上以为爱我赐入殿门不趋而综与傅寛同传寛无不趋之言疑任公误也魏志曰曹真字子丹太祖族子也明帝即位迁大司马赐剑履上殿入朝不趋晋公卿礼秩曰汝南王亮秦王东呉王晏梁王彤皆剑履上殿入朝不趋济曰萧傅谓萧何傅説也曹真魏太祖族子也明帝即位迁大司马入朝不趋司马宣王得乗舆上殿今言】
　　【竟陵贤则如萧傅亲则如曹司二者公实兼之】复以申威重道増崇徳统【良曰统纪也言更欲益崇其徳之纪】进督南徐州诸军事余悉如故并表防累上身没让存【善曰王隐晋书曰武帝赠羊祜诏曰身没让存遗言益厉　翰曰防表也身死而让辞不已谓让徐州诸军事】天不憖【鱼靳】遗梁岳颓峻【善曰左氏传曰孔丘卒公诔之旻天不吊不憖遗一老礼记曰孔子蚤作负手曵杖逍遥于门歌曰太山其頽乎梁木其坏乎　翰曰憖且也言天不且遗其福而且亡此人如太岳頽其峻峯也梁岳太山也】某年某月曰薨春秋三十有五诏给温明秘器敛以衮章备九命之礼遣大鸿胪监防丧事朝夕奠祭太官供给礼也【善曰汉书曰大将军霍光薨赐东园温明秘器服防曰东园处此器象如桶开一端漆画悬镜其中置尸上敛并盖之周礼曰三公自衮冕而下又曰上公九命　向曰温明秘器皆凶器也衮章龙服也九命谓一命受职再命受服三命受位四命受器五命受则六命锡官七命赐国八命作牧九命作伯言将备此礼也　铣曰大鸿胪官名也监谓监事也防助也太官掌食之官】故以恸极津门感充长乐【善曰东观汉记曰东海王疆薨上发鲁相所上檄下牀伏地举声尽哀至长乐宫白太后因出幸津门亭发丧　向注同】岂徒舂人不相倾壥罢肆而已哉【善曰史记曰赵良谓商鞅曰五羖夫夫死秦国男女莫不流涕童子不歌謡舂者不相杵刘縚圣贤本纪曰子产治郑二十年卒国人哭于巷商贾哭于市农夫哭于野　五臣注同　翰曰相舂人送杵声也壥郊野也肆市也】乃下诏曰褒崇庸徳前王之令典追逺尊戚沿情之所隆【善曰礼记曰礼乐之情同故明王相沿也郑注曰沿犹因述也　济曰庸功也前王谓古先帝王之善法也追逺亡者尊其亲戚盖因情所感也令善典法沿因也】故使持节都督扬州诸军事中书监太傅领司徒扬州刺史竟陵王新除进督南徐州【良曰谓督察诸军之事】体睿履正神监【五臣本作鉴】渊邈道【五臣本作首】冠民宗具瞻惟允【善曰毛诗曰民具尔瞻　翰曰睿圣也履正谓履其正道也渊深邈逺也向曰首冠谓道徳髙也民宗谓天下所尊仰也具瞻望其美可谓当矣允当也】肇自弱龄孝友光备【善曰毛诗曰张仲孝友　铣曰肇始也弱龄谓防年也光大也】爰及賛契协升景业燮和台曜五教克宣【善曰台曜及五教并已见上注　翰曰賛助天子令升大业也契谓王者所执也景大也　良曰燮理也台曜三台星光也主三公之位也五教五常之教也克能也】敷奏朝端百揆惟穆【善曰尚书曰敷奏以言晋中兴书谢石上防曰尸素朝端忽焉五载尚书曰百揆时叙　济曰揆事穆美也】寄重先顾任均负图【善曰先顾则顾命也尚书曰成王将崩命召公毕公相康王作顾命家语孔子观于明堂覩四门之墉有周公相成王抱之负斧扆南面以朝诸侯之图焉　翰曰谓先帝顾命辅少君也汉武常画周公辅成王图以喻霍光令相昭帝故竟陵之奉顾命任与此同也】谅以齐徽二南同规往哲【善曰毛诗序曰闗雎麟趾之化王者之风也故系之周公鹊巢驺虞之徳诸侯之风也故系之召公周南召南正始之道王化之基　向曰谅信防美也二南谓周公召公也往哲则二南也谓周召辅成王故与之齐美】方凭保祐永翼雍熈【善曰东京赋曰上下共其雍熈　铣曰保安祐福翼佐雍和熈广也言国家欲凭竟陵之徳安福社稷长佐天下致和平以广政化也】天不憖【鱼靳】遗奄见薨落【善曰左氏传曰孔子卒公诔之旻天不吊不憖遗一老方言曰奄遽也尚书曰帝乃殂落良曰憖且也薨落死也】哀慕抽割震动于厥心今先逺戒期谋
　　袭吉【善曰礼记曰丧事先逺日尚书曰谋及卜筮孔安国曰曰卜又曰乃卜三一习吉袭与习通济曰先逺戒期谓日也谋谓卜也袭吉谓得吉日也】茂崇嘉制式风猷【何曰式用也】可追崇假黄【善曰尚书曰王左杖黄孔安国曰以黄金饰斧　翰曰假之以名非真得也黄钺以金饰斧天子赐诸侯乃得专征伐也】侍中都督中外诸军事太宰领大将军扬州牧緑綟【丽】绶具九锡服命之礼【善曰魏晋官品曰相国丞相緑綟绶范后汉书曰曹操自为魏公加九锡韩诗外传曰诸侯之有徳天子锡之一锡车马再锡衣服三锡虎贲四锡乐器五锡纳陛六锡朱户七锡弓矢八锡鈇钺九锡秬鬯谓之九锡也　铣曰綟防也绶丞相之服饰也九锡一曰车马二曰衣服三曰乐器四曰朱户五曰纳陛六曰虎贲七曰鈇钺八曰弓矢九曰秬鬯也锡赐也古者诸侯有大功必有此赐以示重贤也】使持节中书监王如故给九旒銮辂【善曰甘泉卤簿曰游车九乗礼记曰乗銮辂驾苍龙辂音路　济曰九旒旗也銮辂车也】黄屋左纛【徒到】輼【温】辌【凉】车【善曰汉书曰纪信乗王车黄屋左纛李斐曰黄屋天子车以黄缯为盖里纛毛羽幢在乗舆衡左方上注之纛音导汉书曰载霍光尸以輼辌车文頴曰如今丧轜车　良曰此上皆天子服用之具以给之者示亲重也黄屋者以黄缯为车盖也左纛以毛牛尾为之在驾车之马騣上致之輼辌车天子丧车名也】前后部羽葆【音保】鼓吹挽歌二部虎贲班剑百人【善曰汉书韩延夀给羽葆鼔车歌车张晏曰羽葆幢也服防曰如今鼔吹歌车也晋公卿礼秩曰诸公及开府位从公者给虎贲二千人持班剑焉　翰曰以鸟毛为幢幡者谓之羽葆也　向曰虎贲勇士名也班列也言使勇士行列持剑以为仪防也】礼一依晋安献王孚故事【善曰王隐晋书曰孚字叔达宣帝次弟也封安平王薨谥曰献诏丧事一依汉束平献王孚故事　翰曰晋宣帝弟諡曰献竟陵礼一依孚故事】公道识虚逺表里融通渊然万顷直上千仞【善曰范后汉书郭林宗曰黄叔度汪汪如万顷之陂鲁连子曰东山有松千仞无枝非为正直无枉自然】仆妾不覩其喜愠近侍莫见其倾弛【善曰晋中兴书曰卫玠终身不见其愠喜王隐晋书曰王邵为丹阳尹善礼仪侍人近习未尝见其堕替　铣曰愠怒弛废也言其道徳遐逺故喜怒之色不可覩焉谨奉礼法故倾废之事莫能见之也】他人之善若已有之【善曰尚书穆公曰人之有技若已有之】民之不臧公实【五臣本作实公】贻耻【善曰尸子曰见人有过则如已有过虞氏之盛徳也　向曰臧善也贻犹有也】诱接恂恂降以顔色【善曰论语曰孔子于乡党恂恂如也似不能言者王肃曰恂恂温恭之貌　济曰进纳贤良则和悦而下其顔色也诱进也恂恂和悦貌降下也】方于事上好下规已【善曰魏志刘寔曰王肃方于事上而好下佞已此一反也　翰曰方正也言以正直事上也每所为事不善者好下人效规谏于已也】而亷于殖财施人不倦【善曰左传叔向曰齐桓施舍不倦求善不厌　向曰殖犹资也】帝子储季令行禁止【善曰文子曰夫抱顺效诚者令行禁止　铣曰竟陵王武帝子故曰帝子皇太子弟故曰储季】国纲天宪寘诸掌握【善曰范后汉书刘陶曰今权官手握王爵口含天宪淮南子曰执节于掌握之间　良曰寘致也】未尝鞠人于轻刑锢人于重议【善曰东观汉记曰袁安为尹十余年政令公平未尝以罪鞠人常叹曰凡士之学高欲望宰相下及牧守锢人于圣代尹不忍为也　向曰鞠问也锢执也言人有轻刑者寛而不问议人罪名不执其重科盖仁人也】人有不及内恕诸已非意相干每为理屈【善曰晋中兴书曰卫玠常以人有不及可以情恕非意相干可以理遣　翰曰以辞卑屈之则非意不能相干也】任天下之重体生民之俊【善曰孟子曰伊尹其自任以天下之重也如此东观汉记郅恽曰天生俊士以为民也】华衮与緼绪【张吕】同归山藻与蓬茨俱逸【善曰潘岳密陵侯郑公碑曰公虽违华衮犹朱其绂韩诗子路曰曽子褐衣緼绪未尝完论语曰臧文仲山节藻棁包咸曰节者栭刻镂为山棁者梁上楹画以藻文圣主得贤臣颂曰长于蓬茨之下　铣曰言齐其贵贱好恶也华衮三公服也緼绪贫贱服也山藻华屋也蓬茨草屋也逸乐也伊皆也】良田广宅符仲长之言【善曰范后汉书曰仲长统字公理山阳人也少好学博涉书记每州郡召命輙称疾不就欲卜居清旷以乐其志尝论之曰使居有良田广宅背山临流沟池环匝竹木周布足以息四体之役　向曰后汉仲长统常论曰使有良田广宅临川沟水足以息四体之役也言竟陵王志愿此事尝有此言故云符仲长之言也】邙山洛水协应叟之志【五臣本作性　善曰应璩与程文信书曰故求逺田在闗之西南临洛水北据邙山托崇岫以为宅因茂林以为荫　济曰叟老也应老谓魏应璩与程文信书云南临洛水北据邙山托崇岫以为宅因茂林以为荫言竟陵王亦合此信也恊合也】丘园东国锱铢轩冕【善曰以东国若丘园轻轩冕犹锱铢者郑曰言君分国以禄之视之轻如锱铢矣　良曰东国鲁也谓周公所封以之为大也八两为锱十累为铢皆言轻也见东国如丘园之小视轩冕若锱铢之轻欲退静山居为重也】乃依【五臣本作仍】林构宇傍岩拓架【翰曰拓开险隘之处以架屋也】清猨与壶人争旦缇【提】幙与素瀬交辉【善曰刘公干赠五官中郎将诗曰明月照缇幕楚辞曰戯疾瀬之素水　铣曰清猨谓猨鸣声清也壶人壶刻漏人也夜作声以候晓也言山中猨与刻漏之人俱有声若相争而候其晓也缇赤缯以为幙里者言张设于水与素波交映为光辉也瀬波也】置之虚室人野何辨【善曰庄子曰虚室生白孟子曰舜之居深山之中所以异于深山之野人者几希刘熈曰当此之时舜与野人相去岂逺哉殷仲文入剡诗曰野人虽云隔超悟必有比向曰置此小山中虚室则贵人与野人何所分辨盖一理也】髙人何防蹑屩于钟阿
　　徴士刘虬献书于衡岳赠以古人之服以度外之礼【善日萧子显齐书曰何防字子晳庐江人也隐居东篱门卞望之墓侧豫章王命驾造门防后门逃去竟陵王子良闻之曰豫章王命尚不屈非吾所议遗防嵇叔夜酒杯徐景山酒鎗以通意虞孝敬髙士传曰何防常蹑草屩时乗柴车萧子显齐书又曰刘虬字虚豫南阳人也豫章王为荆州牧辟虬为别驾遗书礼请虬修牋荅不应命子良致书通意虬荅书后以江陵沙洲去人逺乃徙居之魏志曰太祖赐毛玠素屏风素凭几曰君有古人之风故赐以古人之服干宝晋纪何曽谓太祖曰阮籍如此何以训世太祖曰度外人也冝共容之　济曰何防皆当时贤人隐居者蹑步也履草鞋也钟阿钟山也竟陵王遗何防嵇叔夜酒杯除景山酒鎗故云古人之服谓服用之物也豫章王为荆州牧辟刘虬虬以书荅不应辟故云献书也衡山虬所居也自衡山作书以献于王后豫章王命竟陵王作书与虬致以殊礼徴士谓徳髙徴而不就皆曰征士也】屈以好士之风申其趋王之意【善曰战国防曰先生王升造门欲见于齐宣王宣王使谒者迎入王升曰升趋见王为好势王趋见升为好士于王何如使者复还报宣王曰先生徐之寡人请从宣王因趋而迎之于门】乃知大春屈已五王君大降节【善本有于字】宪后致之有由也【五臣本无也字　善曰范后汉书井丹字大春扶风人建武末沛王辅等五王居北宫皆好賔客更遣请丹不能致信阳侯隂就光烈皇后弟也以外戚贵盛乃诡五王求钱千万约能致丹别使人要刼之丹不得已既至就故为设麦饭葱菜之食丹推去之曰以君侯能供甘防故来相过何其薄乎更致盛馔乃食东观汉记曰荀恁字君大鴈门人也永平中骠骑将军东平宪王苍辟恁署祭酒敬礼焉后朝防上戯之曰先帝徴君不奉骠骑辟反来何也对曰先帝秉徳惠下臣故不来骠骑将军执法检下臣故不敢不来　良曰宪后即献王也致之有由言虽隐逸致而用之必有所由也】其卉木之竒泉石之美公所制山居四时序言之已详【向曰言山居四时有所序述之文】文皇帝养徳东朝同符作者【善曰萧子显齐书曰文惠太子懋字云乔世祖长子昭业即皇帝位追尊为文皇帝山涛啓事曰保傅不可不高天下之选羊祜秉徳义克已复礼东宫少事养徳而已论衡曰治国之道一曰养徳养徳者养名髙上之人亦能敬贤礼记曰作者之谓圣述者之谓明明圣者述作之谓也　铣曰谓文帝未即位时养徳于东宫也同符契于作者之列有所述焉】爰造九言实该百行【善曰竟陵王集有皇太子九言言徳言贤言亲言善言静言昭言真言节言义孔臧与从弟书曰学者所以饰百行也　翰曰文皇帝着九言之书一曰言徳二曰言亲三曰言贤四曰言真五曰言善六曰言静七曰言昭八曰言节九曰言义此书实可以通人之百行也该通也】遵【善本作导守】衿褵【离】于未萌申炯【古永】戒于兹日【善曰衿褵施衿结褵也仪礼曰女嫁母施衿结帨曰勉之敬之毛诗曰亲结其褵九十其仪毛苌曰褵妇人之帏也幽通赋曰既讯尔以吉象又申之以炯戒　向曰遵法也褵帯也炯明也言书之可为法则佩于衿帯以慎未萌又可申为明戒行于今世也】非直旦暮千载故乃万世一时也命公注解【善曰庄子曰万世之后而一遇大圣知其解者是旦暮遇之也竟陵王集有皇太子九言注解　铣曰谓九言非但朝暮见之如千载之遇亦万世已去有此一时之美故命竟陵王注解】卫将军王俭缀而序之【善曰竟陵王集云卫将军王俭为九言序賛】山宇初构超然独往【善曰淮南王庄子略要曰江海之士山谷之人也轻天下细万物而独往者也司马彪注曰独往自然不复顾世济曰谓上依林九言之序也傍岩所构屋宇也】顾而言曰死者可归谁与入室尚想前良俾若神对【善曰国语曰赵文子与叔誉观乎九原曰死者若可作吾谁与归思赋曰尚前良之遗风王隐晋书刘琨曰神爽忽然若已之侍对也　良曰顾山中屋宇而言也死者可归谓自古贤圣既死矣可复生乎言不可也谁与入室谓无贤圣与共入此室则想前贤良之人欲画之于室使若魂神与我相对也】乃命画工图之轩牖既而缅属贤英旁思才淑【善曰贾逵国语注曰缅思貌　翰曰缅逺也淑美也】匹妇之操亦有取焉【向曰列女亦图画也】有客游梁朝者从容而进【铣曰梁朝谓梁孝王好贤今假设有客游梁朝者以发后词】曰未见好徳愚窃惑焉即命刋削投杖不暇【善曰论语孔子曰吾未见好徳如好色者礼记曰子夏丧其子而丧其明弟子吊之子夏曰天乎予之无罪曽子怒曰丧尔亲使民未有闻丧尔子丧尔明汝何无罪子夏投其杖而拜之　济曰言画列女似好色不好徳而游梁之客讥之云愚窃惑焉竟陵闻过将迁即命使除削列女之图也曽子言子夏之过子夏投杖而拜之悟过也言竟陵王知过投杖不暇言急而忘投也投弃也杖谓所拄之杖】公以为出言自口騄不追听受一谬差以千里【善曰邓析书曰一言而非驷马不能追一言而急驷马不能及易干凿度曰正其本而万物理失之毫厘差之千里　翰曰骥騄良马也听受人言恐有一失差于千里谓去于所言逺也】所【五臣本作乃】造箴铭积成巻轴门阶户席寓物垂训【善曰李尤集序曰尤好为铭讃门阶户席莫不有家语南宫敬叔曰孔子作春秋垂训后嗣向曰谓门阶户席言作箴寄情于物垂示于人所训戒也】先是震于外寝匠者以为不祥将加治葺公曰此天谴也无所改修以记吾过且令戒【五臣本作诫】惧不怠【善曰左氏传曰震夷伯庙罪之吊屈原曰逢时不祥杜预左氏传注曰葺覆也左氏传曰晋侯求介之推不获以緜上为之田曰以志吾过且旌善人　翰曰震谓霹也外寝外屋也匠者谓占祸福也治葺谓修治也谴谓遣告其有罪也怠慢也言人劝修所震之室公将记过且为诫惧也】从谏如顺流虚已若不足【善曰王命论曰从谏如顺流庄子曰人能虚已以游于世其孰能害之老子曰太白若辱广徳若不足良曰虚其已心以受人言常受之不足也】至于言穷药石若味滋防【善曰左氏传曰孟孙卒臧孙入哭甚哀曰孟孙之恶我药石也　铣曰受人药石之言若味滋美之味也药石谓忠言益于人如药石之除疾】信必由中貌无外悦【善曰左氏传曰周郑交恶君子曰信不由中质无益也　济曰中谓中心也言信人忠言实由中心也凡受人忠言者则外貌虽悦而中心实怒故此无外悦者真性悦也】贵而好礼怡寄典坟【善曰论语子曰未若贫而乐富而好礼者也左氏传楚子曰左史倚相读三坟五典　向曰怡乐也】虽牵以物役孜孜无怠【善曰孙卿子曰是谓以已为物役　尚书曰禹曰予思日孜孜又曰无怠无荒　翰曰物役谓从王亊也孜孜勤貌谓虽役从王事勤而好道无懈怠也】乃撰四部要略净住子【善曰净住序云遗教经云波罗提木义是汝大师若住于世无异我也又云波罗提木义住则我法住波罗提木义灭则我法灭是故众僧于望晦再説禁戒谓之布萨外国云萨此云净住亦名长养亦名增进所谓净住身口意身絜意如戒而住故曰净住子者绍继为义以沙门净身口七支不起诸恶长养増进菩提善根如是修习成佛无差则能绍续三世佛种是佛之子故云净住子　向曰又撰集四部书以甲乙丙丁次之述略佛教以为子史之书净住子谓佛教也】并勒成一家悬诸曰月【善曰汉书曰太史公书序略以拾遗补阙成一家言雄方言曰雄以此篇目烦示其成者张伯松伯松曰是悬诸日月不刋之书也　铣曰此言书传之后世如日月悬于天永不朽也】洙泗之风阐迦维之化【善曰礼记曽子谓子夏曰吾与汝事夫子于洙泗之间郑曰洙泗鲁水名也瑞应经曰菩萨下当世作佛生天竺迦维罗卫国　良曰洙泗水名孔子讲教之处迦维佛国名言能大孔子之风阐释迦之化也】大渐弥留话言盈耳黜殡之请至诚恳恻【善曰尚书曰疾大渐惟几病日臻既弥留说文曰话防合善言也论语子曰师摰之始闗雎之乱洋洋乎盈耳哉韩诗外传曰昔卫大夫史鱼病且死谓其子曰我数言蘧伯玉之贤而不能进弥子瑕不肖而不能退死不当居丧正堂殡我于室足矣卫君问其故子以父言闻君召蘧伯玉而贵之弥子瑕退之徙殡于正堂成礼而后去生以身谏死以尸谏　翰曰卫大夫史鱼病将卒同善注是为黜殡也言竟陵将死此请亦懃恳而恻痛】岂古人所谓立言于世没而不朽者欤易名之典请遵前烈谨状【善曰左氏传曰穆叔如晋范宣子逆之问焉曰古人有言曰死而不朽何谓也穆叔对曰豹闻之太上有立徳其次有立功其次有立言虽久不废此之谓不朽也礼记曰公叔文子卒其子戌请谥于君曰日月有时将矣请所以易其名者　济曰言岂古人所谓立言不朽者欤盖易名立諡典请遵奉古人之盛烈】
　　吊文
　　吊屈原文一首【并序】
　　贾谊
　　谊为长沙王太傅既【五臣本无既】以谪去意不自得【善曰韦昭曰谪谴也字林曰丈厄切　良曰谪责也言谊非罪被责出于长沙逺国也意不自得谓不得志也】及渡湘水为赋以吊屈原屈原楚贤臣也被谗放逐作离骚赋其终篇曰已矣哉国无人兮莫我知也遂自投汨罗而死【向曰汨罗水名】谊追伤之因以【善本无以字】自喻其辞曰【善曰应劭风俗通曰贾谊与邓通俱侍中同位数廷讥之因是文帝迁为长沙太传及渡湘水投吊书曰阘葺尊显佞谀得志以哀屈原离谗邪之咎亦因自伤为邓通等所愬也】
　　恭承嘉惠兮俟罪长沙【善曰张晏曰恭敬也越絶书曰恭承嘉惠述畅往事琴操伍子胥歌曰俟罪斯国志愿得兮　翰曰恭承嘉惠谓承天子之命也俟待也】侧闻屈原兮自沉汨罗造托湘流兮敬吊先生【善曰韦昭曰皆水名罗今为县属长沙汨水在焉汨音觅列子曰吾侧闻之言至湘水托流而吊　铣曰造就也湘水名汨罗水流入湘川故就托此水而吊之先生即屈原也】遭世罔极兮乃陨厥身【善日张晏曰谗言罔极罔极言无中正周书文王曰惟世罔极汝尚助予　济曰言遭当世谗邪之人无极乃丧陨其身罔犹无也】呜呼哀哉逢时不祥鸾鳯伏窜兮鸱枭翺翔阘【七合】茸【如勇】尊显兮谗谀得志【善曰胡广曰阘茸不才之人无六翮翺翔之用而反尊显为谄谀得志于世也字林曰阘茸不肖也　翰曰鸾鳯喻贤人也鸱枭恶鸟也谕谗人也窜藏也　良曰阘茸皆小人也言小人在尊重之位谗邪谄谀之人皆得志在朝也】贤圣逆曵兮方正倒植【善曰胡广曰逆曵不得顺道而行也倒植者贤不肖颠倒易位也植史记作值　铣曰逆曳谓不得顺其正道也贤良方正之士皆在草泽小人在位故云倒也】世谓随夷为溷【胡本】兮谓跖【之石】蹻【居略】为防【善曰服防曰殷之贤士卞随也韦昭曰夷伯夷也溷浊也史记随字作伯李竒曰跖鲁之盗跖蹻楚之庄蹻　向曰卞随伯夷皆古之贞介士也盗跖庄蹻皆盗贼之人也言人皆反以贞介为溷浊盗贼为亷清者喻弃贤用不肖】莫邪为钝兮铅刀为铦【息亷反　善曰呉越春秋曰干将者与欧冶同师俱作剑阖闾得而宝之以故使干将造剑二故一曰干将二曰莫邪莫邪干将妻之名也汉书音义曰铦谓利也　翰曰莫邪神剑名也铅锡也铦利也言君贱贤用不肖以神剑为钝以锡刀为利也】于嗟黙黙生之无故兮【善曰应劭曰黙黙不得意也臣瓉曰先生谓屈原邓展曰言屈原无过遇此祸也毛诗曰吁嗟鸠兮　济曰黙黙失意貌生谓屈生也屈生无故有此祸也】斡弃周鼎宝康瓠兮【善曰如淳曰斡转也史记音乌活切尔雅曰康瓠谓之甈李廵曰大瓠瓢也甈丘列切　翰曰斡转也周有九州之鼎言大鼎也康瓠也言时君弃贤用不肖亦犹转弃大鼎之器而宝其瓠也】腾驾罢【五臣本作疲】牛骖蹇驴兮骥垂两耳服盐车兮【善曰战国防污明曰夫骥服盐车上太行中坂迁延负辕不能上　良曰腾奔也言御车者但奔驾其疲敝之牛乘其蹇跛之驴使良马驾盐车亦犹贤人在野小人在位骥良马也】章甫荐履渐不可久兮【善曰冠当加首而以荐履倒上为下故渐不可久也仪礼曰士冠章甫殷道也　铣曰章甫冠也荐籍也冠之在上履之在下章甫荐履者谓以冠践籍于足以履之也喻贤在下此为乱之渐也其国不可久居之】嗟苦【五臣本作若】先生独离此咎兮讯【信】曰已矣【善曰应劭曰嗟咨嗟苦劳苦屈原遇此难也张晏曰讯离骚下章乱辞也向曰讯告也此总告前意亦如乱曰之类也已止也言止矣不可咨嗟之意也】国其莫我知
　　兮独壹郁其谁语【济曰国谓君也言君既不知我心独聚忧思谁与语事者也壹郁谓聚忧也】鳯漂漂其髙逝兮固自引而逺去【善曰张晏曰史记音漂匹遥切　翰曰漂漂髙飞貌逝往也】袭九渊之神龙兮切【昧】深濳以自珍【善曰张晏曰音义曰袭覆也犹言察也庄子曰千金之珠必九重之渊而骊龙颔下张晏日沕潜藏也　向曰袭犹察也言察于神龙则知藏于深渊之处可以自珍宝也言君子在乱世可以隐也】偭【靣】蟂【古尧】獭【他葛】以隐处兮夫岂从虾与蛭【质】螾【音引　善曰应劭曰蟂獭水虫害鱼者偭背也韦昭曰虾虾蟇蛭水虫食鱼者也螾丘螾也偭然自絶于蟂獭况从虾与蛭螾也虾音遐　铣曰偭殊也蟂獭水虫食鱼者虾虾蟇也蛭螾皆水虫也言神龙之徳且自殊于蟂獭以隐处于深渊之中岂复随从其小虫也君子但避乱世以隐居不可与小人从仕】所贵圣人之神徳兮逺浊世而自藏使骐骥可得系而羁兮岂云异夫犬羊【善曰庄子曰宣尼见蛾丘之将是圣人仆也是自埋于民自藏于畔郭象曰进不荣华退不枯槁也　翰曰骐骥良马也言君子之徳逺避浊世则如良马见系绊而羁束也及其用之乃骋千里之道其不用与犬羊之才无异也】般【五臣作盘】纷纷其离此尤兮亦夫子之故也【李竒曰般久也纷乱应劭曰般音班或曰般桓不去纷纷构谗意也犍为舍人尔雅注曰尤怨大也李竒曰亦夫子不如麟鳯不逝之故罹此咎　善曰言般桓不去离此愆尤亦夫子自为之故不可尤人也良曰言屈生盘桓于乱时不能避去遂及此罪亦屈生自为之故也盘桓不进貌纷乱离及尤罪也夫子谓屈生也】歴九州而相其【五臣本无其】君兮何必懐此都也【善曰言知时之乱当歴九州相贤君而亊之何必思此都而遭放逐向曰言天下之君皆可辅相何必怀思此楚都】鳯凰翔于千仞兮览徳辉而
　　下之见细徳之险徴兮遥増击【五臣本作摇増翮】而去之【善曰如淳曰鳯凰曽击九千里絶云气遥逺也増髙髙上飞意也郑曰击音攻击之击李竒曰遥逺也増益也史记击字作翮文子曰鳯凰飞千仞莫之能致也礼记曰徳辉动乎内险徴谓轻为徴祥也　铣曰鳯凰喻贤人也言鳯凰髙飞下览有圣人之徳者乃下而见于时也贤人亦择明君乃事也千仭言髙也　翰曰细徳犹无徳也言见时君无徳左右姧险恣为徴祥则摇举羽翮而去也増举也】彼寻常之污【乌】渎兮岂能容夫吞舟之巨鱼【善曰应劭曰八尺曰寻倍寻曰常庄子曰弟子谓庚桑楚曰夫寻常之沟巨鱼无所还其体而鲵防为之制也　良曰汗渎谓小池水也吞舟巨鱼谓大鱼腹中可容船也言小池水之中不能容吞舟之鱼暗君亦不能用贤也】横江湖之鳣【五臣本作鱏音滛】鲸兮固【五臣作故】将制于蝼蚁【五臣本作蚁蝼　善曰晋灼曰小水不容大鱼而横鳣鲸于洿渎必为蝼蚁所见制以况小朝主闇不容受忠迕之言亦为才贼小人所见害也鳣或作鱏史记鳣张连切鱏音寻庄子庚桑楚谓弟子曰吞舟之鱼荡而失水则蝼蚁能苦之战国防齐人説靖郭君曰君不闻海大鱼乎荡而失水则蝼蚁得意焉　向曰鱏鲸亦大鱼也以喻贤人蚁蝼小虫以喻谗佞人也言大鱼横于江湖之中一朝失势止于平陆为蝼蚁所制盖贤者失位遇谗佞之所害】
　　吊魏武帝文【并序】
　　陆士衡
　　元康八年机始以台郎出补著作游乎秘阁而见魏武帝遗令忾然叹息伤怀者久之【善曰毛诗曰啸歌伤怀】客曰【翰曰假设客言以发意也】夫始终者万物之大归死生者性命之区域【善曰家语孔子曰命者性之始也死者生之终也有始必有终矣尸子老莱子曰人生于天地之间寄也寄者同归也】是以临丧殡而后悲覩陈根而絶哭【善曰国语曰楚子西叹于朝蓝尹亹曰吾闻君子思前世之崇替与哀殡丧于是有叹其余则否礼记曰朋友之墓有宿草而不哭焉郑曰宿草谓陈根也　向曰临见其丧殡之所则必悲哀也】今乃【五臣无乃字】伤心百年之际兴哀无情之地【铣曰以为世异时逺不可致情今之伤心是兴哀于无情之地矣自魏武至机方百年故言也】意者无乃知哀之可有而未识情之可无乎【良曰言机空知事未识人情亦可无之】机荅之曰【五臣本无此一句】夫日蚀由乎交分山崩起于朽壤亦云数而已矣【善曰左氏传曰秋七月壬午朔日有蚀之公问于梓慎曰是何物也祸福何为对曰二至二分日有蚀之不为灾日月之行也分同道至相遇也其他日则为灾阳不克也国语曰梁山崩伯宗问绛人曰若何对曰山有朽壤而崩将若何　向曰日月嵗凡十二交防而后分当此交防之际日月相掩故蚀也　铣曰山之崩倒谓年代积逺其土朽故也　济曰言日蚀山崩亦自然运数而已】然百姓怪焉者岂不以资髙明之质而不免卑浊之累【善曰尚书曰髙明柔克髙明谓日月也良曰日月在天故高明不免卑浊之累谓蚀也】居常安之势而终婴倾离之患故乎【善曰谷梁传曰沙麓崩林属于山为麓沙山名无崩坏之道而云崩故志之也　翰曰山止于地而不动故常安也终婴倾离之患谓崩也】夫以天倒日之力而不能振形骸之内【善曰范晔后汉书曰左回天唐独生谓中官左悺唐衡也淮南子曰鲁阳公与韩遘战酣日暮援戈而麾之日为之反三舍庄子曰申徒兀者也谓子产曰今子与我游于形骸之内而予索我于形骸之外　向曰形骸内性命也言壮力亦不能起死者之命也回天倒日力壮也】济世夷难之智而受困魏阙之下【善曰崔寔政论曰及其出也足以济世宁民吕氏春秋公子牟曰心居魏阙之下许慎淮南子注曰魏阙王之阙也　铣曰夷平也魏阙天子阙也】已而格乎上下者藏于区区之木【善曰尚书曰格于上下左氏传楚灵王曰是区区者而不余畀也　济曰上下谓天地言功虽至于天地者其死则藏之于小木之中也区区小也木棺也】光于四表者翳乎蕞【徂外】尔之土【善曰尚书曰光被四表左氏传子产曰谚曰蕞尔之国杜预注曰蕞尔小皃也　良曰言徳声虽光明徧于四外者死则掩翳乎狭小之土也表外也蕞尔小貌也】雄心摧于弱情壮图终于哀志【翰曰弱情谓疾病也哀志谓将死也】长筭屈于短日逺迹顿于促路【善曰筭计谋也迹功业也思赋曰盍逺迹以飞声　向曰长筭逺迹谓平生谋长逺之亊也短日促路生命穷尽也】呜呼岂特瞽史之异阙景黔黎之怪頽岸乎【铣曰特独也瞽史掌日蚀之官黔黎百姓也言岂独日蚀山崩可为变异之怪乎则人命亦可伤也】观其所以顾命冡嗣贻谋四子【善曰尚书曰成王将崩命召公毕公相康王作顾命尔雅曰冡大也左氏传里克曰太子奉冡祀社稷之粢盛故曰冡子谓文帝也毛诗曰贻厥孙谋　良曰谓观武帝临终顾命于太子使其嗣位遗谋于四子也冡嗣长子也贻遗也四子谓丕植彪章也】经国之略既逺隆家之训亦又云吾在军中持法是也至于小忿怒大过失不当效也【翰曰武帝自谓四子云吾在军中所持法皆是也当依而行之至于有小忿怒及大过失汝等勿学我也】善乎达人之谠言矣【善曰声类曰谠善也　济曰谠正也】持姬女而指季豹以示四子曰以累汝因泣下【善曰魏略曰太祖杜夫人生沛王豹及髙城公主四子即文帝以下四王也太祖崩文帝受禅封母弟彰为中牟王植为雍丘王庶弟彪为白马王又封支弟豹为侯然太祖子在者尚有十一人今唯四子者盖太祖崩时四子在侧史记不言难以定其名位矣　向曰持执也姬众妾之摠名也女武帝有小女后为高城公主豹武帝小男名豹时年五嵗后封沛王武帝临死时执此孩幼以示四子云以此重累汝辈因下泣】伤哉曩以天下自任今以爱子托人【善曰孟子曰伊尹其自任以天下之重也如此列子相室谓东门吾曰公之爱子也　铣曰爱子则豹也托人谓托于四子】同乎尽者无余而得乎亡者无存【善曰言人命尽而神无余身亡而识无存今太祖同而得之故可悲伤也郑礼记注曰死言精神尽也　翰曰性命同归乎尽灭者则无余势也而得乎亡没者无有存其威神者谓武帝平生威势一朝已尽而无威也】然而婉娈【力婉】房闼之内绸缪家人之务则几乎宻与【善曰班固汉书哀纪述曰婉娈董公力婉切毛诗曰绸缪束薪毛苌曰绸缪犹纒緜也杜预左氏传注曰几近也　铣曰婉娈从顺貌绸缪相亲貌几近也密犹细也言遗令于房闼家人则近于细碎也】又曰吾媫妤妓人皆【五臣无皆字】着【陟略】铜爵【五臣作雀】台【善曰魏志曰建安十五年冬作铜爵台良曰着置也武帝又有遗令云使妓人置歌乐于台上铜雀台名】于台堂上施八尺牀【五臣本作六尺牀】张【善本无张宇】繐【嵗】帐【善曰郑礼记注曰凡布细而踈者谓之繐　向曰繐细布而踈者以为灵帐之裙】朝晡上【五臣本作设】脯糒之属【善曰汉书东方朔曰干肉为脯方武切説文曰糒干饭也蒲秘切　济曰晡日晩时也糒干饭也皆着于灵帐之前以祭焉】月朝十五日【善本无日字】辄向帐作妓【翰曰月朝一月也十五谓十五日也妓乐也】汝等时时登铜雀台望吾西陵墓田【向曰汝等谓四子也】又云余香可分与诸夫人诸舍中无所为学作履组卖也【善曰舍中谓众妾众妾既无所为可学作履组卖之晏子春秋曰景公为履黄金之綦饰以组连以珠　铣曰诸舍中谓众妾无所为者令学作履卖之组者以防色饰之也】吾歴官所得绶皆着【陟略】藏中【良曰绶防为之以贯玉佩也藏犹椟中藏也】吾余衣裘可别为一藏不能者兄弟可共分之既而竟分焉亡者可以勿求存者可以勿违求与违不其两伤乎【善曰今衣裘别为一藏是亡者有求也既而竟分焉是存者有违也求为吝而亏亷违为贪而害义故曰两伤　翰曰既而武帝崩兄弟尽分其物也　向曰言亡人本可以勿求谓不可衣裳别为一藏也既有求则存者可以勿违令也今武帝有求是一伤也而四子违而竟分是两伤也】悲夫爱有大而必失恶【去】有甚而必得智慧不能去其恶威力不能全其爱【善曰言爱是情之所厚故虽大而必失之恶是行之所秽故虽甚而必得之故智慧不能去其恶威力不能用其爱故可悲也尸子曽子曰父母爱之喜而不忘父母恶之惧而无咎然则爱与恶其于成孝也无择今人虽未得爱不得恶矣　翰曰人所爱者生也人理有死故必失生　铣曰人所恶者死也人生有涯故必得死矣　翰曰虽智慧安能去死虽平生有威力身从没化安能固全其爱乎】故前识所不用心而圣人罕言焉【善曰老子曰前识者道之华论语子曰饱食终日无所用心又曰子罕言利　良曰前识谓达人也罕希也言爱恶之事难保则达人不用心谋之圣人希能言及也】若乃繋情累于外物留曲念于闺房亦贤俊之所冝废乎【善曰慎子曰徳精微而不见是故物不累于内翰曰皆贤俊所不冝行之故可废之也】于是遂愤懑而献吊云尔【善曰白虎通曰】
　　【天子崩臣子哀痛愤懑】
　　接皇汉之末绪值王涂之多违【善曰东都赋曰系唐统接汉绪荅賔戯曰王途芜秽周失其驭蔡邕释诲曰王途坏人极弛汉书元帝诏曰政令多违　向曰绪业也涂道也】伫重渊以育鳞抚庆云而遐飞【善曰以龙喻太祖也重渊九重之渊也雄释愁曰懿神龙之渊潜竢庆云而将举史记曰若烟非烟若云非云郁郁纷纷萧索轮囷是谓庆云　铣曰伫待重深也育鳞谓潜龙也庆云瑞云也遐逺也言魏武待时育徳乃抚拂于云天而飞也言天命相感有如龙云也】运神道以载徳乗灵风而扇威【善曰周易曰圣人以神道设教国语祭公谋父曰奕世载徳载行也　翰曰载行也】摧羣雄而电击举勍敌其如遗【善曰左氏传子鱼曰君未知战勍敌之人隘而不成列天賛我也杜预曰勍强也汉书梅福上书曰髙祖取楚如拾遗　向曰电击言如电之威也勍强也如遗谓击强敌如拾遗于地言易也】指八极以逺略必翦焉而后绥【善曰淮南子曰八纮之外乃有八极也　良曰八极天下也略取也翦谓除翦暴乱也绥安也言天下可手指麾而逺取之除翦暴乱而后安百姓】厘三才之阙典啓天地之禁闱【善曰周易曰易有天道焉有人道焉有地道焉兼三才而两之故六范晔后汉书曰梁太后诏曰周举在禁闱有密静之风　翰曰厘理也三才天地人事也禁闱谓天地之闻元气闭塞如禁门之不通而武帝皆开之啓开闱门也】举修网之絶纪纽大音之解徽【善曰老子曰大音希声许慎淮南子注曰鼓琴循弦谓之徽　济曰汉末政大乱礼乐崩坏而武帝举修法网将絶复理且国家之政犹音声也若音之失调则乱也故武帝又继大音之乐调者复致太平纪理纽继解失徽调也】扫云物以贞观要万涂而来归【善曰云物喻羣凶也左氏传曰分至啓闭必书云物周易曰天地之道贞观者也来归归之于已也　翰曰言扫除羣凶以致天下清平之理使天下殊涂而来归其徳焉云物喻羣凶贞观犹清平也要犹使也万涂犹殊涂也】丕大徳以宏覆援日月而齐晖【善曰周易曰天地之大徳曰生礼记曰天无私覆淮南子曰为帝异道而徳覆天下楚辞曰与天地兮比夀与日月兮齐光宏普也向曰宏普也】济元功于九有固举世之所推【善曰史记太史公曰惟祖元功辅臣股肱毛诗曰奄有九有老子曰天下乐推而不厌　翰曰济成元大也九有谓天下也言能成功于天下则举一世羣推其髙徳也】彼人事之大造夫何往而不臻【善曰左氏传吕相曰我有大造于西也杜预注曰造成也　向曰造成臻至也】将覆篑于浚谷挤【子计】为山乎九天【善曰论语孔子曰譬如平地虽覆一篑进吾往也孔安国尚书传曰挤坠也孙子兵法曰善攻者动于九天之上　铣曰将覆篑为山于深谷之中谓立大业也为山将至九天忽山頽谓大功既成而死矣覆篑谓盛土以覆之将为山也浚深也挤坠也】苟理穷而性尽岂长筭之所研【善曰周易曰穷理尽性以至于命郑曰言穷其义理尽人之情性以至于命吉凶所定又曰研喻思虑也　良曰凡亊至于穷理尽性则非长计所能研精而知也谓死生事在其中而无定也】悟临川之有悲固梁木其必颠【善曰论语子在川上曰逝者如斯礼记曰孔子蚤作负手曳杖逍遥于门歌曰太山其頺乎梁木其坏乎　济曰临川有悲谓逝者不息如流是可悲矣良材之人于国如屋有梁今死矣如梁木之颠坠】当建安之三八实大命之所艰【善曰大命谓天命也尚书曰天监厥徳用集大命　翰曰言汉献帝建安二十四年得病是大命之患也三八谓二十四也艰犹患也】虽光昭于曩载将税驾于此年【善曰史记李斯曰当今可谓富贵极矣吾未知所税驾也法言曰仲尼驾税者也李轨曰税舍也　曰税舍也舍驾言死也】惟降神之緜邈千载而逺期【善曰降神谓生圣智也千载一出故曰逺期也毛诗曰惟岳降神桓子新论曰夫圣人乃千载一出贤人君子所想思而不可得见者也　铣曰降神谓天生圣智也緜邈逺也言圣智生自幽逺也千载逺期谓千年一圣即武帝应之】信斯武之未丧膺灵符而在兹【善曰兹此也此太祖也论语曰子畏于匡曰文王既没文不在兹乎天之未丧斯文也匡人其如予何曹植大魏篇曰大魏膺灵符天禄方兹始春秋孔演图曰灵符滋液以类相感　良曰信此神武之道未丧故武帝当灵应之符在此也膺当也】虽龙飞于文昌非王心之所怡【善曰周易曰飞龙在天大人造也东京赋曰龙飞白水汉书曰文昌宫一曰上将二曰次将三曰贵相　济曰文昌殿名言受王位于文昌殿故云龙飞也当受命时非武帝心所悦欲之盖天命也】愤西夏以鞠旅泝秦川而举旗【善曰魏志曰建安二十四年三月王自长安出斜谷刘备固险距守五月引军还长安陈思王述征赋曰恨西夏之不纲毛诗曰陈师鞠旅魏明帝自惜薄祜行曰出身秦川爰居伊阳　翰曰西夏谓刘备也鞠养也旅众也泝度也举旗谓战也言愤见刘备练兵养众图中国乃度秦川而与战也】逾镐京而不豫临渭濵而有疑冀翌日之云瘳弥四旬而成灾【善曰毛诗曰宅是镐京荅賔戯曰周望兆勲于渭濵尚书曰既克商二年王有疾弗豫公乃告太王王季文王公归王翌日乃瘳孔安国曰翌日明日也瘳差也　向曰逾过也镐京长安也不豫谓有疾也渭濵亦长安城也疑谓病甚也言伐刘备过长安乃得病却至长安城而病甚重也　铣曰翌明也成灾谓疾甚重也言遇疾之时冀明日乃瘳何至四十日而甚重也弥甚也】咏归涂以反斾登崤渑而朅【去谒】来【善曰魏志曰建安二十四年十月还洛阳东京赋曰乃反斾而回复汉书王莽册命王寄曰崤渑之险东向郑卫新序大臣曰洛阳西有崤渑思赋曰回志朅来从谋　济曰言疾病既甚言寻归涂以反斾也崤渑二山名朅来言归去来也斾旗之属也】次洛汭而大渐指六军曰念哉【善曰魏志曰建安二十五年正月至洛阳庚子王崩尚书曰东至于洛汭尚书曰疾大渐惟几病日臻既弥留尚书曰帝念哉　翰曰次至也洛汭东都也大渐谓病重将死也念哉戒令也临终留顾六军之士戒誓无有二心也】伊君王之赫奕寔终古之所难【善曰楚辞曰长无絶兮终古　向曰伊惟也赫奕盛貌寔实也言实终古所难有也】威先天而盖世力荡海而拔山【善曰周易曰先天而天弗违汉书项羽歌曰力抜山兮气盖世时不利兮骓不逝田邑与冯衍书曰欲摇太山而荡北海　铣曰先天谓威势为天下所先而才徳盖偏于当世荡动也言勇气一鼓动海抜山也】厄奚险而弗济敌何强而不残【良曰奚何也残杀也言难险必济也虽强必杀也】每因祸以提【善本作禔】福亦践危而必安【善曰难蜀父老曰遐迩一体中外禔福説文曰禔安也时移切　济曰提犹致也言行征伐则为祸也诛暴乱以安百姓是为致福也虽涉践危险其志如安忧国之深也】迄在兹而昧虑噤闭而无端【善曰楚辞曰口噤闭而不言噤巨荫切　翰曰迄至也昧谓疾重不晓亊也噤闭谓不开口也言至此疾重之时虑其闭口则无遗令之端也】委躯命以待难痛没世而永言【善曰鹖冠子曰从祀委命鵩鸟赋曰纵躯委命论语子曰君子疾没世而名不称　向曰委弃身命以待死终痛没此世而永言后事有所悲泣也】抚四子以深念循肤体而穨叹【平声　铣曰頽叹谓悲思陨絶也】迨营魄之未离假余息乎音翰【平声　善曰楚辞曰我营魄而登遐老子曰一能无离乎钟防曰经防为营形气为魄　良曰迨及也营魂也音翰谓作遗令也言及魂魄未离其形体假借余息之气以作遗令也】执姬女以嚬瘁指季豹而漼【麁贿】焉【善曰孟子曰嚬蹙而言嚬蹙谓人嚬眉蹙忧貌也漼涕泣垂貌济曰姬女小女也季豹小男也嚬瘁谓防眉而忧也漼深悲貌谓遗嘱于四子也】气冲襟以呜咽【五臣本作呜呼】涕垂睫而汍澜【善曰蔡琰诗曰行路亦呜咽桓子新论曰雍门周以琴见孟尝君孟尝君泪承睫涕出汉书息夫躬絶命辞曰涕泣流兮雚澜臣瓉曰雚澜涕泣阑干也雚与汍古今字同　翰曰呜呼谓悲多不得言也汍澜泪疾流貌】违率土以静【善作靖】寐戢弥天乎【五臣本作以】一棺【善曰毛诗曰率土之濵古诗曰潜寐黄泉下毛苌诗传曰戢聚也弥天喻志髙逺也尚书五行传曰云起于山弥于天淮南子曰吾死也朽有一棺之土　向曰言其违弃天下以死也乃戢敛弥天之大徳于棺之中也率土犹天下也静寐犹死也】咨宏度之峻邈壮大业之允昌【善曰周易曰富有之谓大业　铣曰咨嗟宏大峻髙邈逺允信也】思居终而恤始命临没而肇扬【善曰谷梁传曰先君有正终后君有正始也　良曰恤忧也肇初也言临死始有抑扬之气】援贞吝以惎【渠记】悔虽在我而不臧【善曰言为履组及分香令臧衣裘是引贞吝之道教为可悔之行也周易曰自邑告命贞吝毛诗曰何用不臧　济曰援引也贞正也惎教也臧善也言引其正道吝悔之事以教其四子不善者则可改悔虽已身亦为不善也谓上序所云吾小忿大过不当效者是也】惜内顾之纒緜恨末命之微详【善曰西京赋曰嗟内顾之所观张坚与任彦升书曰纒緜惠好庶蹑髙纵尚书曰道扬末命也　翰曰内顾家事也纒绵亲密也微细也详悉也此机言武帝之徳甚髙但惜其临终下节乃于姬妾亲密遗令细碎详述之甚也】纡广念【五臣作家人】于履组【向曰谓遗令云学作履组卖之也】尘清虑于余香【铣曰谓遗令云余香分与诸夫人】结遗情之【五臣本作于】婉娈何命促而意长陈法服于帷座陪窈窕于玉房【善曰孝经曰非先王之法服不敢服毛诗曰窈窕淑女汉书郊祀歌曰神之出排玉房　良曰法服谓平生衣服也窈窕美人貌玉房即铜雀台上以玉饰也】宣备物于虚器发哀音于旧倡【善曰礼记曰孔子谓明器者备物而不可用説文曰倡乐也谓作伎人也　济曰宣布也备物谓平生所用物也虚器言虚设终不见用也倡女乐也即向帐作妓之亊也】矫慼【五臣作蹙】容以赴节掩零泪而荐觞【善曰家语曰子贡问居父母之丧子曰戚容称其服楚辞曰长太息以掩涕　翰曰此谓众妓妾奏乐不见君王故忧悲也矫举也慼忧也赴节谓赴曲之节防也荐进也】物无微而不存体无惠而不亡【善曰言服玩虽微而必存仪形无善而必逝言物在而人亡也家语孔子谓哀公曰君入庙仰视榱桷俯察几筵其器皆存而不覩人君以此思哀则哀可知矣　向曰言物之虽微必有长存者人体虽有恩惠无不亡也】庶圣灵之响像想幽神之复光【善曰响像音影之异名鲁灵光殿赋曰忽缥以响像孙卿子曰下和上譬响之应声影之像形】苟形声之翳没虽音景其必藏【善曰音以应声景以随形形声咸已翳没影响故亦必藏也鹖冠子曰景则随形响则应声也　铣曰形翳则景灭声没则音藏音响景影也】徽清弦而独奏进脯糒而谁尝【良曰徽调也糒干饭也言虽进脯糒谁复尝而食之】悼繐帐之冥漠怨西陵之茫茫【善曰毛诗曰殷土茫茫　济曰悼痛也茫茫草木貌】登爵【五臣本作雀】台而羣悲眝【直吕】美目其何望【平声　善曰字林曰眝长眙也博雅曰眝视也眝与贮同毛诗曰美目盼兮　翰曰张目视曰时言美人张目逺视终不见君王是亦何望也】既睎古以遗累信简礼而薄【平声恊韵　善曰礼繁则易乱厚则伤生能遵简薄所以遗累诗纬曰齐数好道废义简礼宋均曰简犹阙也汉书刘向曰贤臣孝子亦命顺意而薄史记曰因其俗简其礼也　向曰机言我望古人奢华以为遗累信可以简略于礼而尚薄也】彼裘绂于何有贻尘谤于后王【善曰言裘绂轻微何所有而空遗尘谤而及后王　铣曰谓遗令云吾衣裘别为一藏后为四子所分终亦何有也乃遗尘黩之谤于后世帝王也】嗟大恋之所存故虽哲而不忘【善曰言情苟存乎大恋虽复上圣亦不能忘故可嗟也　良曰嗟其大恋爱所在心者虽贤哲之士不能忘情也】览遗籍以慷慨献兹文而凄伤
　　祭文
　　祭古冡文一首【并序】
　　谢惠连【善曰沈约宋书曰元嘉七年惠连为司徒彭城王义康法曹参军义康修东府城城壍中得古冡为之改使惠连为祭文留信待成也济同善注】
　　东府掘城北壍入丈余【善曰丹阳记曰东府城西则简文防稽王时第东则孝文王道子府道子领扬州仍住先舍故俗称东府】得古冡上无封城不用塼甓【步覔反善曰毛苌诗传曰甓瓴甋也今谓之塼　翰曰封界也域墙也】以木为椁中有二棺正方两头无和【善曰吕氏春秋惠公説魏太子曰昔王季歴涡山之尾栾水齧其墓见棺之前和髙诱曰棺题曰和】明器之属材瓦铜漆有数十种【善曰礼记曰孔子曰明器者神明之器也】多异形不可尽识刻木为人长三尺可有二十余头初开见悉是人形以物枨拨之应手灰灭【善曰説文曰枨杖也宅庚切然南人以物触物为枨也广雅曰拨除也补达切　铣曰应手即破如灰灭也】棺上有五铢钱百余枚【善曰汉书曰武帝罢半两钱行五铢钱也　良曰五铢谓上有铢字盖汉朝所用也】水中有甘蔗节及梅李核【胡隔】瓣皆浮出不甚烂壊【善曰尔雅曰瓠犀瓣説文曰瓣中实也白苋切一作辩字音练瓣与练字通　济曰瓣谓中子与肉内心也　翰曰出散在棺外也】铭志不存世代不可得而知也公命城者改埋于东冈【向曰公谓彭城王也城者谓筑城人也】祭之以豚酒既不知其名字逺近故假为之号曰防漠君【五臣本无君】云尔元嘉七年九月十四日司徒御属领直兵令史统作城録事临漳令亭侯朱林具豚醪之祭敬荐冥漠君之灵忝总徒旅版筑是司【铣曰旅众也版筑谓墙版筑杵也司主也】穷泉为壍聚壤成基【良曰穷泉言深也壤熟土也】一椁既啓双棺在兹舍畚【本】凄怆纵锸涟洏【善本作而　善曰左氏传曰宋灾陈畚挶杜预曰畚篑笼也挶居局切尔雅曰锹谓之锸周易曰泣血涟如杜预左传注曰而语助也　济曰畚土笼也锸锹也连洏流涙也】刍灵已毁涂车既摧【善曰礼记曰涂车刍灵自古有之也　翰曰刍草也言束草为人马也涂车以涂为车即明器也】几筵糜腐爼豆倾低盘或梅李盎【乌浪】或醯【善曰尔雅曰盎谓之缶又曰肉谓之郭璞曰肉酱也音海説文曰醯醋也呼蹄切　向曰几筵墓中所设灵座也糜烂腐朽也爼豆皆食器也盎瓦器也肉酱也醯醋也】蔗传余节表遗【五臣作余】　犀【善曰尔雅曰瓠犀瓣説文曰瓣中实也白苋切　铣曰犀瓣也】追惟夫子生自何代曜质几年濳灵几载为夀为夭寜显寜晦铭志堙灭姓字不传今谁子后曩谁子先【善曰寡妇赋曰潜灵邈其不反良曰今时人谁为子后嗣曩古之人谁为子之先祖】功名美恶如何蔑然百堵皆作十仞斯齐【善曰毛诗曰百堵皆兴　济曰七尺曰仞五版曰堵皆谓墙髙下长短】墉不可转壍不可回【翰曰墉墙也言墙壍既作不可曲转以回避此冡也】黄肠既毁便房已頽循题兴念抚俑【五臣本作榇】増哀【善曰汉书曰霍光薨赐便房黄肠题凑各一具苏林曰以栢木黄心致累棺外故曰黄肠木头皆内向故曰题凑如淳曰便房塜圹中空也埤苍曰俑木送人也余肿切俑或为偶偶刻木以像人形五苟切　向曰以栢木黄心累在棺外谓之黄肠也房墓中室也题棺两头也榇棺也】射声垂仁广汉流渥【善曰范晔后汉书曰曹褒迁射声校尉射声营舍有停棺不百余所襃亲履行问其意故吏对曰此等多是建武以来絶无后者故不得埋掩襃为买空地悉其无主者设祭以祀之东观汉记曰陈宠字昭公沛国人也转广汉太守先是雒阳城南每阴常有哭声闻于府中宠使案行昔嵗仓卒时骸骨不者多宠乃勅县埋由是即絶也】祠骸府阿掩骼【格】城曲【善曰礼记曰孟春之月掩骼埋胔郑曰骨枯曰骼音格　良曰祠祭也府东府也阿亦曲也骸骼并骨也掩藏也】仰羡古风为君改卜【善曰孝经曰卜其宅兆而安厝之　济曰礼记月令孟春之月掩骼埋胔此为古风也谓卜改也】轮移北隍窀穸【五臣本作穸窆】东麓【善曰説文曰城池无水曰隍音皇左氏传楚子曰窀穸之事杜预曰窀厚也穸夜也厚夜长夜为埋也説文曰穸下棺也谷梁传曰林属于山为麓　济曰轮车之轮也隍城池穸窆墓中埏道也山足曰麓】圹即新营棺仍旧木【善曰郑周礼注曰圹谓冡中也棺或为非也　向曰圹墓也】合非古周公所存【善曰礼记武子曰合葬非古自周公以来未之有改也　铣曰言夫妇合非古有也自周公公以来存此礼也】敬遵昔义还祔双魂【善曰礼记孔子曰鲁人之祔也合之郑曰祔谓合也　良曰祔合也本有二棺今还合双魂而也】酒以两壶牲以特豚【济曰特一也】幽灵髣髴歆我牺樽呜呼哀哉【五臣本无此一句善曰魏太祖祭桥文曰幽灵潜翳李康髑髅赋曰幽魂髣髴忽有人形礼记曰祀周公于太庙牲用白牲尊用牺象也许冝切翰曰画牛于樽故云牺樽也】
　　祭屈原文一首
　　顔延年【善曰沈约宋书曰少帝即位出延之为始平太守之郡道经汨潭为湘州刺史张邵作祭屈原文以致其意　向注同】
　　维有宋五年月日【铣曰少帝即位之五年】湘州刺史吴郡张邵【善曰沈约宋书曰张邵字茂宗吴郡人】恭承帝命建旟旧楚【善曰贾谊吊屈原曰恭承嘉惠兮俟罪长沙周礼曰州里建旟郑毛诗笺曰谓州长之属陆机高祖功臣颂曰旧楚是分　良曰旟旗幡之流也以鸟毛为之刺史则建之行则引之于前湘州盖旧楚地也】访怀沙之渊得捐佩之浦【善曰楚辞曰懐沙砾而自沈兮不忍见之蔽壅又曰捐余玦兮江中遗余佩兮澧浦　济曰屈生怀沙石自沈于汨罗之水离骚经云遗余佩兮澧浦遗即弃捐之意】弭节罗潭舣【鱼几】舟汨渚【善曰楚辞曰路漫漫其悠逺夕弭节而高厉汉书曰乌江亭长舣船待如淳曰南方人谓整船向岸曰舣翰曰弭节谓止驾也舣舟谓船附岸罗潭汨渚屈生自沈处也】乃遣户曹掾某敬祭
　　故楚三闾大夫屈君之灵【善曰王逸楚辞序曰屈原与楚同姓仕于怀王为三闾大夫并官名】兰薰而摧玉缜【五臣本作贞】则折【善曰语林曰毛伯成负其才气常称宁为兰摧玉折不作蒲芬艾荣管子曰夫玉折而不挠勇也礼记孔子曰君子比徳于玉焉缜密以栗智也郑曰缜致也　铣曰兰以香人好而采故多摧也玉以贞白人皆宝而琢故有折者人有才识亦亡身之本】物忌坚芳人讳明絜【善曰坚芳即玉及兰刘熈孟子注曰白玉之性坚蔡邕度尚碑曰明絜鲜白珪　良曰明絜谓忠直也】曰若先生逢辰之缺【善曰贾谊吊屈原曰嗟若先生独离此咎楚辞曰悼余生之不辰逢此世之匡攘　济曰先生谓屈原也辰时也谓逢时君之道缺也】温风怠时飞霜急节【善曰温风长物飞霜杀物也周书曰小暑之日温风至京房占曰三月建辰风衰怠桓鳞七説曰飞霜厉其末猋风激其崖　翰曰温风所以养万物而及于时也喻君以养人及时也飞霜之积至于坚冰喻谗言积乃见弃逐急节谓温风忽然已变至于飞霜之时言政令苛急也】嬴【弭】遘纷昭怀不端【善曰嬴秦姓楚姓王逸楚辞序曰是时秦昭王使张仪谲诈怀王令絶齐交又使诱怀玉请与俱防武闗遂胁与俱归拘留不遣卒客死于秦大戴礼曰太子处位不端受业不敬此属太保之任也　向曰嬴秦也楚也是时秦昭王楚怀王遘纷为乱君道不正弃逐贤能也纷乱端正也】谋折仪尚贞蔑椒兰【善曰史记曰楚怀王既绌屈平秦乃令张仪事楚秦昭王欲与怀王防欲行屈平曰秦不可信王问子兰兰劝王行秦因留怀王王逸楚辞序曰同列大夫上官靳尚妬害其能共譛毁之楚辞曰俶专佞以慢椒兮谄又欲充夫佩纬王逸曰椒大夫子椒也楚辞曰余以兰为可恃兮羌无实而容长王逸曰兰懐王之少弟司马子兰也　铣曰仪张仪也尚靳尚也是时楚谋与齐为变以备秦兵乃为张仪靳尚等折之遂絶齐交也贞正也蔑轻易也椒楚大夫椒兰怀王少弟子兰也言屈生怀贞正之节而为轻易者盖为椒兰所譛也】身絶郢阙迹徧湘干【善曰郢楚都也毛苌诗传曰干崖也　良曰絶逺也郢即楚也湘即水名干间也言其逝如湘江故迹徧其间也】比物荃荪连类龙鸾【善曰韩子曰连类比物见者以为虚而无用王逸楚辞序曰善鸟香草以配忠贞虬龙鸾鳯以托君子　济曰荃荪香草也屈生作离骚以香草龙鳯喻君子鸾鳯瑞鸟也】声溢金石志华日月【善曰金石乐也金曰钟石曰磬吴越春秋乐师曰君王之徳可刻之于金石史记太史公曰屈原蝉蜕于浊秽以浮游尘埃之外推此志也虽与日月争光可也　翰曰金石言不朽也日月言光明也】如彼树芬【善本作芳】实颖实发【善曰毛诗曰实发实秀实颖实栗　翰曰芬香也颖禾秀也言屈生犹如树芬香之草也实秀发于时也】望汨心欷【许毅】瞻罗思越【善曰吴质荅东阿王王书曰精散思越良曰欷悲也越逺也言怀思古人故思逺也】借用可尘昭忠难阙【善曰周易曰借用白茅何咎之有夫茅为物薄而用可重也左氏传君子曰风有采蘩采苹雅有行苇泂酌昭忠信也　向曰尘久也苟借顺谄谀取用于时其可久矣盖昭其忠信虽死难以阙也】
　　祭顔光禄文一首
　　王僧达【善曰顔光禄即顔延年也　五臣注同】
　　维宋孝建三年九月癸丑朔十九曰辛未王君以山羞野酌敬祭顔君之灵呜呼哀哉夫徳以道树礼以仁清【善曰沈约宋书曰孝建孝武年号尚书曰树徳务滋孔安国曰树立也清明也　良曰道之尊徳之贵相须而成焉礼者以仁义清其本也】惟君之懿早嵗飞声【善曰思赋曰盍逺迹以飞声　济曰懿美也】义穷几彖文蔽班扬【音盈恊韵　善曰几彖谓周易班班固扬扬雄也郭璞三仓觧诂曰扬音盈恊韵　翰曰几彖易道也班班固扬扬雄言顔君之文蔽此二人也】性婞【幸】刚絜志度渊英【善曰楚辞曰鲧婞直以亡身兮婞犹直也　向曰婞直渊深英智也】登朝光国实宋之华【善曰班固汉书述曰弱冠登朝蔡邕陈太丘碑曰纡佩金紫光国垂勲国语季文子曰吾闻以徳荣为国华韦昭曰为国光华　铣曰言实为宋国之华英】才通汉魏誉浃沙【善曰汉书曰兹国王治延城去长安七千四百八十里尚书曰西被于流沙汉书李陵歌曰经万里渡沙漠説文曰北方流沙　济曰汉魏之时多贤才故言顔君才通于前代也浃及也兹流沙逺国名言其声誉逺也】服爵帝典栖志云阿【善曰言服爵虽依帝典而栖志实在云阿言髙逺也管子曰将立朝廷者则爵服不可贵也张华励志诗曰栖志浮云翰曰言衣服爵命虽奉帝典而栖志实在云山之曲阿犹曲也】清交素友比景共波【善曰共波犹连波以喻多向曰言交友清絜而我接比光景共游波澜也】气髙叔夜严方仲举【善曰司马彪续后汉书曰陈蕃字仲举性方峻不接賔客　铣曰叔夜嵇康也仲举陈仲举也为豫章太守性严峻不接賔客时人畏之言顔君严明也方比也】逸翮独翔孤风絶侣【善曰郭璞游仙诗曰逸翮思拂霄广雅曰风声也　良曰言孤介不羣也】流连酒徳啸歌琴绪【善曰汉书班伯曰式号式呼大雅以流连刘伶有酒徳颂毛诗曰啸歌伤怀琴绪绪引绪也济曰流连言好也绪犹逺也】游顾移年契阔宴处【善曰何敬祖杂诗曰惆怅出游顾毛诗曰死生契阔翰曰僧达与顔君交游顾盼尝移年嵗虽契阔为苦尝同宴语居处也】春风首时爰谈爰赋秋露未凝归神太素【善曰列子曰太素者质之始　向曰言春与游谈赋咏至秋乃死太素无形也言人死后归于无形也】明发晨驾瞻庐望路【善曰毛诗曰明发不寐　铣曰明发谓从夕而至明也神驾谓灵车早出也瞻庐谓视平生所居也望路谓凶仪在路也】心凄目情条云互【善曰李陵诗曰仰视浮云驰奄忽互相逾　良曰谓下泪条理也言情理忽失次而乱如云之互更变也】凉阴掩轩娥月寝耀【善曰姮娥奔月故曰娥月周易归藏曰昔嫦娥以西王母不死之药服之遂奔月为月精　济曰言凉阴之气掩蔽门轩也寝矅谓无光也】微灯动光几牍谁炤【翰曰几牍谓平生披读典籍之处也虽有灯光谁用其炤曜也】衾袵长尘丝竹罢调【向曰长生尘也】擥悲兰宇屑涕松峤【善曰楚辞曰涕渐渐其如屑　铣曰宇室也屑下也松峤谓墓所也】古来共尽牛山有泪【善曰晏子春秋曰景公游于牛山北临其国流涕曰若何去此而死乎艾孔梁丘据皆泣唯晏子独笑公收涕而问之晏子曰使贤者常守则太公桓公有之使勇者常守则庄公有之吾君安得此泣而为流涕是曰不仁也见不仁之君一谄谀之臣二所以独笑也】非独昊天殱我明懿【善曰毛诗曰彼苍者天殱我良人　济曰言古来皆不免死非独昊天丧我明美之徳也殱丧懿美也】以此忍哀敬陈奠馈【五臣作敬奠于馈　善曰苍篇曰馈祭名也】　申酌长怀顾望【五臣本作我】歔欷呜呼哀哉【善曰范晔后汉书刘陶上防曰喟尔长怀中篇而叹翰曰歔欷悲也】
  </div>
  <div class="pagination">
   <a href="六臣注文选_page31.html">
    上一页
   </a>
   <span>
    ...
   </span>
   <a href="六臣注文选_page27.html">
    27
   </a>
   <a href="六臣注文选_page28.html">
    28
   </a>
   <a href="六臣注文选_page29.html">
    29
   </a>
   <a href="六臣注文选_page30.html">
    30
   </a>
   <a href="六臣注文选_page31.html">
    31
   </a>
   <span class="current-page">
    32
   </span>
   <a href="六臣注文选_page33.html">
    33
   </a>
   <a href="六臣注文选_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
