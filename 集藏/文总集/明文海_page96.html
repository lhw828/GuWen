<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 96 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 96 页/共 134 页
  </h1>
  <div class="content">
   月华记【邵寳】
　　已卯中秋之夜月逾午矣有言其光之异者开戸视之则见夫月之外有黄赤二晕晕之外祥云绚烂五防五色纷披轮囷互映旁射千竒万丽不可名状月在晕之中清虚相涵丸如其圜如悬如其丽如浴如其旋如铄如其辉如濯如其洁如其轮廓若加而大焉凡一围许少焉有朶云来掩之渐曀而散月乃复故葢吾华氏女言如此予尝闻言月华者人人殊今于是独有得焉月水之精也秋之气于行为金秋中则金盛金盛则水因以滋故于望也受日之光于他月之望为尤重月之华日为之也是故其望也倏其华也忽不然水隂物也金亦阴物也乌能动荡腾跃如是也哉是日久雨初霁酉刻复大雨震电亥尽稍霁寻复雨至是乃大霁
　　僊应图记【韩世能】
　　不肖世能借庇先泽官翰林十九年而陟亚卿又七年始以考绩防恩赠祖至厚幸已顾祖先遗像旧失于家无从追补念此日夜心怦怦也所善友周秉忠氏精绘事又能为人召僊貌像久请未许丙申元春洁诚致恳乃许以二月初吉举事法当先期斋戒祷告至十日丁未设坛陈供于延真小阁葢寒寓之三层楼也是日寅刻肃周君入一见语能曰此来有异香随车入宅意公精诚所感神必至矣能谢不敏辰刻到坛作法命能手缄素纸一幅书求赐言于封上置僊坛送焚符走檄周测之曰今日之僊宜至自未公苐存神注想坐层楼中候之俄有三白鹤飞来坛所忽自三而五而七而九而十二摩空耀日回翔久之其时瑞云缤纷可摘也观者揶揄奔告惊喜能端坐及未僊果至矣划然有声掷果空中并早所缄原封飞至能跪受之僊语周云韩学士多礼且云防法神至者众周对言如向为僊法具于中堂应之启视所封则云烟满纸如前题云见者惊艳谓此廼无上法书匪乩仙所能成也周君遂谓重扃坛所静俟庚戌两日内用其言覔得旧妣二旧像往事如见矣聚族羣需时至启扃则壁间所粘绢已画成祖像衣冠笑貌俨若生存不爽毫发防绘鲜妍所余丹粉诸色染浸杯水非人间有不知何来图上复有题句神采焕发子孙见者恸哭且愕且喜左右亲旧皆雨泣罗拜啧啧于戏虽使轩后遗弓孔壁出经自能视之孰可当此者乎淑人两像再托周绘克肖宛然实由神助竒哉灵哉灵哉奇哉考之仙传古惟吴道幕墨成画极其神妙不闻其书清臣大师万仞县崖丹书飞度世谓神仙渺茫术家变幻难凭而无用之言未然矣能何幸身遇之独所过防忠孝之许省循实切冰渊谨勒贞珉奉藏家庙俾嗣世子孙无忘黾勉非敢以示人也秉忠名时臣号丹泉子家有黄芝出地白鹊来巢之异信参灵入妙执术非凡品云
　　谯楼鼓声记【祝允明】
　　居卧龙街之黄土曲北鼓出郡谯声自西南来腾腾沈沈如莫知其所在呜呼鸣霜叫月浮空摩逺敲寒击热察公儆私若哀者若怨者若烦寃者若木然寡情者徒能煎人肺肠枯人毛发催名而逐利吊寒人惋孤娥戚戚为天涯之薄宦岭海之放臣雪窦之枯禅沙塞之穷戍江湖之逰女以至惸孽背灯之泣畸幽玩剑之愤壮侠抚肉之叹迨于悲鸦苦犬愁螀困蚓且鸣号不能已呜呼鼓声之凄感极矣嵗庚戌五月十八日丙戌闻之以为记
　　兴宁永记【祝允明】
　　昔者夫子之称水曰美哉水洋洋乎水之美能济物也泽百谷煦羣动利舟楫饪鲜食济之庸无涯唯田功大焉使无水无稼絶饮废粒人物且尽舟楫焉往兴宁小邑一陴不可舒舞防然四郊皆平畴千山鎻合民稼环堵中水出山为泉四壁杂下曳练萦带信土分走注而为溪广而为湖障而为陂塞而为塘潴而为潭通而为河砂而为滩涉而为渡穿而为池皆有济也而农之利不啻十九自其一源一流游阡泳陌涵禾润壤灌沃滋防达自然之才以为庸者动越千亩见者徒觉其或平渟而静或奔凑以勇与物旷然无情苐澄懐爽气一畅耳目而未觉其恬行黙运辅吾烝人尺浸万钧力也其或髙卑势违乃稍助以人力轮而挈之泽乃亦罔缺凡水之力大小必与田称葢凡兹邑之水勺勺滴滴无不济人者勲莫与之京也视他邑或水逾土功病参半若全病者害至倍蓰焉夫海之钜江河之逺殖财利涉事状信雄濶能无垫溺之欤唯兹邑之水无小无大靡不有善无害育万生口甚矣乎美哉洋洋者欤然民以私决壅利已病物以起讼者每不免呜呼井法不存沟洫亡制水克恒济人人有弗克用水悲夫予既美水功又伤其局于新域而弗溥又伤夫人乃有更弗克用水聊列焉以飏于其邑之人










　　明文海巻三百四十二
　　钦定四库全书
　　明文海巻三百四十三　　　余姚黄宗羲编记十七
　　纪事
　　记中丞俞公孝感【文徴明】
　　大中丞桐江俞公文章政业卓然名臣而有至行公之父邹阳公仕成化间为名御史以直言谪判澧州沉浮下寮数年再起守郧阳致仕治任且归俄遘疾宿留数月郧睦隔千里闻问不相及而公方以诸生学官法又不得辄去昕夕忧悬一日以事宿所亲家夜闻鸣金起坐呼从者曰大人得无有异乎何为惕息不能眠也比至果然葢乡人在太学者传郧阳死矣公投地大恸絶而复苏百方譬止不从曰吾居此以日为嵗其能安乎诘朝遂行是嵗申辰五月十有三日也及渡鄱湖弥望皆水公私舟蚁泊莫可致诘迤逦至九江九江舟楫往来之冲官于此舟焉公遵陆问讯冀万一邂逅也时公忧惶困瘁蓬垢无人色两僮掖之踉跄行道上人问得其故莫不怜之或言官舟不受榷非有故不泊公仰天窃叹方不知所出一人前拜曰郎君何以至此视之则其家老苍头也问其来乃郧阳夫人道中思鲙泊舟求鱼方次湖口耳公闻言惊絶掖至舟见郧阳方无恙也相持大恸又絶葢自上道至此惊溃百出顚仆欲絶者屡矣既定叙所歴则公离家之辰正郧阳解任之日而舣舟之顷即公仓皇问道之时也长江渺弥颿樯下上日以万数风驶水疾一逝千里使其时非以鲙故则不泊或泊焉后先差池欲邂逅一见得乎公父子相去数千里非有期集徒一念之诚而求诸去来瞬息之顷如投劵取物不爽晷刻殆有神出于其间非公孝诚纯至何以臻此既而郧阳道卒尝药视敛公得尽心焉不然公且抱无涯之悲而向者乡人妄传岂亦天有启之耶尝读宋史丹棱唐伯虎者其父逰泸南伯虎梦收父书有亟来字夜蹴其弟庚曰父得无他乎吾心动矣即日裹粮趋泸南黎明走洪州将僦舟而江水盛怒声摇数十里客舟布岸不动伯虎徬徨堤上得渔艇跳入叱仆夫解维抵泸而其父果病遂迎侍以归居数日而卒伯虎仕不显无他政业可书独以兹一事得列史官作史者殆有意也公之事与伯虎类而公投足于渺茫无据之地以取必于去来瞬息之顷其事视伯虎又有不偶然者顾公方向显于时竒功隽烈将彪炳简防此特其一节耳虽然君子论人必于其微观公为是其卓絶之行已概见于平居未仕之时而况孝经云资于事父以事君盖言中于立身终于事君未有不孝而能终者也世之人率以功名勲业相烜赫而求所谓孝悌之至通于神明者不可概见公独以一心之惕息果于行行而言者妄莫不疑公公卒得尝汤药视含敛非诚而曷能是公名谏字良佐其父名荩
　　水嬉记【汪道昆】
　　新都什九山也水几一焉逰者浮慕江湖輙病其山赢而水绌余家食且久校四时以为常暑雨祁寒视四方同矣春滛为患则南服同维时为秋万物咸説及其杪也天地时察草木成章新都丘闾相因林莽相望天风既济时闻于喁其灿若霞其错若绣其隂若绀其阳若朱其流若黄其凝若紫五章大采莫不具陈且也三天子都经所谓南岷也其下源源时出为江滥觞凉风始波潦水降矣浅则肤寸深则九渊无不可以察溪毛占水族流沙积石皑皑磷磷遇风为湍遇石为瀬望之如练如璧如瀑布如长虹即而就之直中平中准其声缓者中鸣玉急者中哀弦余尝扈上林遵太液廵海岳周防名山大川要以钜丽闳深则诚有之矣乃若纡错采镜空明小人有懐不忘故土即山之赢犹以为俭即水之绌无用其奢矣五年九月余从诸弟登金竺山金竺中邑而名其下则丰乐水也是日以登临絶胜戴星始归虎臣以疾失期嗛甚其兄子仲实期余就里中为水嬉适风雨害游旬有五日乃如约丰乐水趋敛浦是为中流浦以上不可舟仅编竹为泭耳主人具泭十有六葢竒者半耦其半而四之耦差广近方舟始足帐具于时屋其一若楼船以坐賔主羃其一若歩幄以贮歌人其一若幔亭防如也歌舞出焉其一庀行厨则宰夫事竒者以其二继樽簋其二载箫鼓为前驱其二载诸防子若仆夫其二介绍而传事既余从仲嘉至徐孝廉俞山人在焉日几中乃就筏主人誓泭者毕班前后若舟师于是鼓之以鹅鹳进居人未之前覩也聚而堵观主人方供菊数枝焚香啜茗而已少进聚观者蹑而从岂其于此乎观礼乐哉葢幔亭招之耳主人出歌者为黄竹之歌歌三终观者益集更进而就美防为越吟蹑者葢前不能屏主人笑曰公等亦染指耳安能餍耳目乎于是驱而退之楫并举既泝上防望中野羣木林林总总如濯蜀锦出西南西则金竺倒影中流如奉员峤西北则羣山高峙如列仙拥羽葢相迎灵山迤西如役羣龙劈积石其日秋阳不厉鱼鸟依人即沿石瀬躐风湍其行不逺石梁在目观者业已逆之水滨歌人乃废水调作铙歌自度不容驱驰则舍筏而登岸乃为朱鹭为君马黄为临高台为将进酒观者疑张乐洞庭之野固不知其所从来比及桥泭者淖矣主人夙已聚徒五百指疏前涂日下舂陨如萍实短墙长薄如良史槃礴所为歌人为房中则以媚观者于斯时也任耳则废观纵目则夺听即敏者不给矣日既纳乃薄南臯召韩娥为缓声为滛哇者一洗之矣幔亭出二燎悬若火齐客请乐而母连乃班泭者既乘流下歌人迭出如初顷之舣故干观者倍昔主人修无筭爵歌人亦竞新声余节饮者十年是日釂者累百径醉矣仲嘉谓士不得志故悲秋伯兄逺得君而迩得亲葢亦自适其适矣故及秋为乐乃今賔主相得宜尽驩故醉虎臣雅有酒过要亦肮脏者之为兹既多主人能幸而佐客驩甚虎臣适矣故独醒时而醉时而醒其适均也客以为然并以授侍史
　　斵冰记【刘凤】
　　嵗甲戌月之涂时乃大寒北风扶揺陵震川陆冰皑皑塞涂自洫遂以达弥望皆凝冱林木凄其色凛凛防飚防欲堕景惨洌甚日暣霏霏薄之霒霭澹淡霨起相映发回中人怆不胜凚予与二三子居隩室重衾自拥犹凓若露之冷析骨惊相谓顷嵗来寒未有也乃余顾跃然喜自昔之从燕中役霄雪霑浥霃霃千里积至牛目丘陵为崩陁腾涌风横扶之怒号天地若揺兀者久不防今复睹此怳然懐徃且方少壮精强冐犯霋寒朝夜衢路骑行无葢执防驱之耳不自觉今虽衰柰何都无意气学儿女子缩朒乃强命檝欲有所之榜人谏不听始自岸侧凿冰冲冲开不寻丈益督之前霵霵渐裂离析之声硼磅硠落若砻斵之砾硌碎若玉礛之磊砢潾潾流澌左右荡激舟渒然进刿刿若割层磥硗喾触击其棘役者休劳之酒复行傍舣者观者倚舻欲并出者咸怪之谓何所急厉意不避横轶中流擉摘抶抵如期赴廹切者咸噪以助之势挥蹸突攘蜂起波沸翼而蹙之磕磕然者已而廹午霁和泽气稍融液所陨破解散者所蹍跐副防者所撑捂搌拓者则已委积涯涘粲若雪绮矣数里间辟为通道夫或捧痛而讴或呼以作气遂抵湖上乃防而登四顾颾飉萧屑逺郊若雾霾之若汹汹动虽肃厉而不爽彻孔子云天寒吐珠于泽睹若澔溔不辨语所谓天白灏灏寒凝凝者与矧石气□□磢击与相杂而受之如射沙石粟肤龟手不足言战战不可任语笑皆为冻咽竹树飋飋柯叶尽零望乃不蔽湖山逺来在前予虽意益舒二三子无复色遽欲归夫时者不可常即嵗如此严亦几何遇之景气无论四时当其极岂不佳哉何以暄凉间也人养适过窍理皆踈顔泽不坚故不可犯霜露予四方之人也久此悒悒岂能忘故时忽睹此遂动驱驰想彼北鄙寒絶手足皆瘃堕沉身没命思防功名独何壮与隂室以賛阳气故无冰则书以纪异东南地气稍偏然累嵗冬燠则藏乃不固今幸水泽腹坚嵗其阜与防者能夺其令与予虽山泽逸安得时穰嵗登乃能无他虑又因其寒暑之暇极意所之纵览观焉而嘅寓之矣
　　泾野逸事记【耿定向】
　　先生官南符卿时以进贺北上取道懐庆访中丞伯斋何公公故清贞高蹈人也与先生雅厚善先生比至公馆则屏驺从徒步徃焉何公家居无一应门者先生自扣其阍何公躬自出启门相见欢甚为鸡黍延欵竟日话平生各扣所新得先生曰非我所知也何公曰方以外实亦有此吾试为之以谂子何如乃起入内发笥取药一丸如粟噙口中出夫人为供炉具于屏后公授持置堂中取黄铜一锾置炉内自举箑然火相视铜液则从口中取药防之药入忽如蝉鸣声已用灰葢之少顷发视果成白金矣先生异之何公曰吾以术授子以成子廉可乎公辞曰吾方受禄于朝安用此惟兄在山林可借是朝夕耳归以语婣友子弟侧闻之喜甚因窃先生图记作书恳何公授术何公授之子弟如其术炼药竟不成嗣先生至南中间以语霍文敏文敏北上时特迂道访何公求术何公大噱曰吾素以吕子木比君实为平生无妄语也乃今亦复为妄语耶
　　纪怪【耿定向】
　　闽泰寜人萧姓者余友近溪惑之谓其术能役近溪二子之亡也尝致之令弱孙见焉此其事类唐宗之于贵妃矣又其术谓能为人接命近溪曾授之魏中承敬吾云其术用雄鸡一剪其羽毛别用五色线系之如凤形致令冲举空中顷之自空而下则口衔丹书中言人年数脩短祈永年者为择大树一株取其人平生意所独钟器物一件凿树空纳其中令其人面树黙坐七日其树自枯死代为接命云敬吾聆之恚曰是何言与近溪瞪目摇手曰噫子不信然雷即撃汝矣此説有类晋书郭璞传中事璞尝为王导叅军导令作卦璞为言某日时有震厄可命驾西出数十里得一栢木截如躯长置常寝处灾当可消导如其言至期果雷震栢木碎之世传王导加灾于木免灾于身云今石司马东泉苦艰嗣息曾有士绅荐一形家叶姓者金华人为司马言安宅失宜故令艰嗣息如此如其言改作则得子息蕃衍云司马故清贫惮改作其人即啣之乃诡言能星命司马以诸妾年命推算宜子否其人既得此则为妖术令司马宅中忽祟满屋日哄哄有抚掌声常挝人面苦不可忍但不敢挝司马司马抚剑击之有血淋淋随有纸片坠地家汹汹不得安枕各持利刃其人亦披发仗剑为禳不得息司马询诸原侍术士者侍者云术士曾取一瓶今不见何在又觇其常在某庙后池邉伫立若有所为者司马涸其池其瓶果在瓶以油纸封口其中用黄纸书妾生年月以针刺之而书符其上司马取碎之其祟乃息而妾有挟孕者竟死焉此其事亦类郭璞传语传言璞客江淮时爱主人婢艳无由而得因取小豆三斗绕主人宅散之主人晨见赤衣人数千围其家就视则灭主人患之请璞卦占璞曰婢为祟也须出其婢于东南二十里卖之愼勿争値则此妖可除主人如其言出婢郭璞令人贱买此婢后为作符投于井中数千赤衣人皆反缚一一自投于井中主人大悦璞竟得其婢去耿子曰子不语怪此类怪事余素恶言之乃予谓近溪志道久矣亦惑于此若石司马故端人不为妄语者既考览晋书亦有类是岂人间世亦有理外事耶抑晋时异教盛行正道蓁芜故多此幻妄术耳经斯世者念哉予儿时闻唐僧三藏往西天取经其辅僧行者猿精也一翻身便越八千里至西方如来令登渠掌上此何以故如来见心无外矣从前怪事皆人不明心故尔茍实明心千百怪安能出吾心范围哉又传灯云有高僧在座倐有一羽衣人从空中歩云冉冉而下高僧问曰子从何方来曰来自峨眉又问曰何时发足自今晨也僧曰何迟羽衣人礼谢此何以故吾心瞬息即万里也又一高僧説法间有一来听法者倐见菩萨象倏见阿罗汉相倏见夜乂恶鬼相高僧任之不为异亦不动越数日其人不见其徒问之僧曰彼伎俩有限吾之不见不闻者无穷云呜呼此言亦可深味大抵吾人苐恨不识心耳茍从不见不闻处一领防得世间千妖万怪其如我何寄语柳塘诸丈试于此叅防之也
　　雪假山记【靳学顔】
　　仲冬癸亥夜天大雨雪庭积盈尺焉越三日予聚而为山弗就也负墙而聚之又虑弗隆隆輙挠且弗肖也乃除基批蹈其上而桢干于外寸寸筑焉其高可隠是夕寒甚厥明眡之坚矣色苍矣挥斤饮刃刻镂具体矣然乏自然又弗眞山若也乃又析为数十槎枒林立错署而磊积之簮合辐辏不雕不削象其攸宜惟其所植妍舒怒无弗肖山者予固山癖也而又谙于山即弗肖可但已哉遂导客以观客又嘅焉羡也曰巧乎有道哉予于是作山记记曰扬子云断木为棋捖革为鞠亦皆有法以今观之是山何需于世也三集谋而后美视焉则凡技有钜于此者可责效于率尔耶惟文也亦然镕情于中和而质具焉故坚以泽镂精于意匠而文敷焉故协以缛然不有质也其何以文故曰无其情男子树兰而不芳有其实桃李不言而成蹊故虚以搆实实以呈材材以结情情以防神神动而天随虚中而机应縁乎天眞放乎天趣任乎天姿即品有钝铦而作无苦窳何哉其法具也吁吾于斯乎有省腊九日书示需儿
　　大鱼记【仇俊卿】
　　嘉靖丁亥九月一日海中有大鱼乘夜潮而来直至海岸俄而潮退鱼大水浅不能逰泳偃卧沙濵其处在城外教塲之北乡民蚤作者望见之惊讶为山移至此抑屋舍漂流也近视乃知大鱼傍海之人指之曰防长十八丈高可二丈余皮绣青苔鬐鬛如防腮同漆工之箒大而无鳞或者是海防也始而农夫以耒耜斮之咆哮作怒声腥气喷射人惊扑地继而羣执器绕刺争脔其肉有入鱼腹者盈车接道人畏其异多不敢食有烹而啖之者味如牛肉脂厚熬油照夜最宜艌舡之用人取其脊骨每节可以为臼舂米鼻骨长丈许昆山方谕徳来海上观乃取去作假山主峯开元遗事载南方有鱼多脂照纺绩则暗照燕乐则明谓之馋灯此鱼犹不馋也噫吞舟之鱼砀而失水防庄惜焉若此鱼者方其在巨海洪涛鼓浪掀风将与蛟螭闘勇上下溟渤可使昼日隂蒙自谓形逃网罟视小江河者也比其失势于水乃与尺螾同困跛鳖齐刳物大而不能自保昧于机可怪也使当时有推爱物之仁者防持之俟汐至而去免属厌于馋口亦可也昔毛宝放白卒頼以蹑之以渡江而免于难况此鱼大于龟者什百是又岂蠢然者耶或曰亦有关于人治者昔绍兴十四年秀州海盐县有巨鱼羣虾从之声如讴歌抵岸偃沙上犹扬鬛拨剌其高齐县门楼长百丈县民脔肉转鬛压死者数十人颔骨二丈五尺京房易传曰海数见巨鱼邪人进贤人疏又嘉定十七年海壊盐官地数十里先是有巨鱼横海岸民脔食之海患凡六年乃平即今圣哲在上固无容邪人幸进虽进应不能久于其位且逺在天下或无劳过计者切近之虞捍海塘工頽剥已甚恐风涛大作冲驾而逼将何以支吁不知此鱼作何孽多隠忧哉
　　纪闻赠袁子溥【卢虞臣】
　　当毅武帝末年水村陆公居冡宰而呉人袁子溥给事陆公门下是时无所显名公视之亦未尝过庸驽也初公与嬖臣江彬有隙方彬未贵钱寜先用佞幸进荐引彬并侍中后彬益亲幸与帝卧起寜独稍疏无宠也以此数衔彬两人遂相倾防宸濠反彬劾寜纵反者购知陆公故善寜又乘间防公曰夫陆完昔主兵柄受寜濠金复卫兵故易为反有诏徴公下吏籍其家公母在防逮中溥适除掾中尉乃见陆公泣曰溥义不忍使公以诬受戮以是上谒掌诏狱者韩端而説之曰昔刘贼倡乱震危北郡陆公骑驰千里戮其鲸鲵有社稷之功比居冡宰未闻海内以失徳讥一旦搆防青蝇乃使抱痛圜门含愤狱户诚非阳秋以功除罪之义也然上将防耻文臣受辱所恨从古何疑今日但念公有老母埀年八十即公被诛在律不过奴给万一暴死狱中奈何主君有杀人母之名溥念以身请释其母系以保残喘庶几无重陆公万世之恨如此则主君之行义高天下而人人诵説主君无穷也韩壮其言乃许颂系陆公之母华夫人华夫人出二日竟死溥为经治衣棺下至饭含之物賔客来吊者溥主哭焉既又代陆公狱中上书言覆奏草具在案无与防卫兵也由是亦得减死谪戍而江彬亦坐罪弃市卢子曰陆公之不及于难也溥与有力焉余往年曾系诏狱有老守卒能道江彬钱寜诸人事甚详且曰吾常守陆公者乃从守卒问陆公遗事守卒曰当征刘六刘七时陆公为大将军彬以逰击见属防彬军失道当斩彬美须髯陆公伟其状貌遂赦勿斩卒之祸几宗社陆公亦且身不免焉方其备罹丛棘之下言官阎阆者疑狱中书有党人代之上请下令急捕代上狱中书者陆公之困窘甚矣当江彬时权移主上贵幸无极迁赏则使饿富于季孙呼噏则令曾史化为盗跖陆公身防大辟夫人孰敢为左右者则溥之不为利图晓矣昔杨尹伶俜于临贺长孺致溺于然灰余以溥事观之何陆公所际乃有异平古人恒情之外耶且溥尉吾邑以干敏闻今陞为鎭南州司録前尉何啻十百率以罪去而得迁实自溥始是皆可书也余重有感于陆公之事以语好事者观览焉








　　明文海巻三百四十三
　　钦定四库全书
　　明文海巻三百四十四　　　余姚黄宗羲编记十八
　　纪事
　　村落嫁娶图记【顾彦夫】
　　某嵗春二月予从事京师锦衣周君出所谓村落图示予观其色甚爱者请曰君必为我记之申请再三遂置巾笥以归归之嵗向尽矣尚未知是图之委曲也有华生者世家江北备谙村落者也工丹青造予予以此图质之曰子之知画犹吾之知书敢问妇女而跨牛何也曰此农家所嫁女也不能具肩舆以牛代行也一苍头牵牛而行重其女不使自控也跨牛质矣乃复有一苍头持葢以防之何也曰昏礼宜昏于昏矣农家苦灯烛之费送迎以旦昼用葢以蔽日也亦重之也一妪逼牛耳以行一翁牛后徐徐随之父母送其女者也一老翁杖而立一老妪门而望置幼儿于地肘其裳一童子稍长携其幼指而语之凡容色皆若欷歔洒泣者伤离别也牛之前四人以鼓吹从事迎而导之者也道旁二驴次第行骑之者村妓也尾其驴以掖筝琶者村妓之二仆也又其股坐于小车之傍者车人也一皆邂逅而回眄者也去其林少许将复经一林二童子踊跃以报一妇人自篱而出臂一儿又一儿牵其裳以行一老妪抵其手招之畎亩间有二农夫既锄且止是皆见其事而谈笑者也去既逺又有林郁然竹篱茆茨亦彷佛如女家门之外有男子衣冠而须罄折而立谁也曰此其婿也古者三十而娶近世惟农家或然故壮而须也立而俟者将导妇入门也二妇人咨诹向前妯娌軰也将劳其女子之父母且迎之也二人挈榼迎劳之需也一女仆继之备使令也二童子参差以从其大者指而语之若曰新人近矣一老妪门立以望察风声以为礼之缓急者也予闻之戏曰子眞村落人也知村落之状为眞予不饱文遂以子之言为图为记以偿我久逋之文债可乎生笑曰此所谓一茎草化丈六金月者也何不可之有时天寒语从逰者呵笔书之
　　石犀记【王允东】
　　天之生才率与气运元精防协而成而才之生世每以周一代之用焉葢造化之流行恒若有所待而斯人之拯屯亨否亦各自有其时非诬也若吾郡伯印江张公之治台也立石犀西江之歩以障水怪而郡以获寜亦其事也吾郡在白云山之麓层峦拥其后长江走其前上纳天台僊居两县之水下接巨海百里之潮灌之以诸溪束之以陇峡地故﨑崄促狭而流复奔驶怒狂一値积雨经日则众水毕涨然其盈甚速而其涸甚难葢下流壅塞而海潮又乘之秋深雨多骄蛟妖蜃往往陆梁其间如隆庆戊辰之嵗满城之民不为鱼者几矣众恒忧之既而公以部署宿望简自上心出守于兹葢当灾沴之后而吾民荡析然一値累雨江水輙溢若有所凭恃而为之者公乃即西江之歩凿石为犀一置之水澨用厌胜之众始以为公固用神道以安众心未之信也然自石犀既立之后江水安流即有数日之雨不复泛溢连一二年水不至城下庐舍以完田畴以获颂声以兴而人始知公之拯亨有道以此予闻蜀江善溢往时太守李冰者琢三石犀置之长衢而锦江灌江遂以无患至今頼之与吾台今日颇合即予固不知其説意者六经之中固无所谓厌胜之术抑圣人殆有所不得而言不然则大禹之鏁支祁旌阳之弭妖孽又往往有可考者此又何也然则公之功固与古之圣贤神人嫓美于无穷以惠泽于台又非冰比也诚不可无记以示后世也于是改西江曰犀江而困为之记
　　今古竒闻记【沈恺】
　　郑孟良不知其所自出在汉隠于勾漏龙门之间为交南人积高赀累致巨万有子曰茂卿少负英气学儒弗成去学剑又弗成乃弃去学贾一日喟然曰嗟乎男子生而志四方奚必块坐一室如病手足耶孟良与之金千斤西逰蜀时年才茂龄未室曰儿去不得重息归终不为汝娶茂卿前跪曰敬唯入成都见锦城妍丽即靡靡不自禁日与他少年逰他少年转相结纳节裘马贮歌舞燕防丝弦鼎沸金泉随手辄尽纳妇曰李氏日煦煦恋好遂无意较什一取息利以故赀日落谋南归李请与俱茂卿曰父言在耳柰何时李姙且三月茂卿曰万一生男无委沟壑足矣无以我为念李执其手泣曰妾既以身委君一惟命得若君言将百嵗是頼何敢以妾所爱后夫君所爱乃出紫玉簮为识归至瞿塘舟薄于石俄而中溺渔者怜而出之归见其父乃其气索然父举其囊讶曰槁叶若是乎蜀川其败汝哉子无川行越一年又与金千斤东逰齐齐故饶裕又时时与豪侠鬬鸡走马猎狐兎为乐性亦慷慨乐济人急有告急者倒囊以应无不满意去又娶一妇曰胡氏煦煦恋好如初客久金尽谋归谓胡曰吾欲汝俱柰父命何吾归三年不来汝必更适然善待后人矣时胡且姙指其懐泣曰吾负汝吾负汝曰妾既辱奉君子巾栉君死妾死此言何入吾耳行矣善自保爱乃出水犀合为别及次荆门遇盗仅以身免归则鹑缕百结非复勾漏时郑生矣父见而惊曰吾儿憔悴至此乎即赀积山丘吾终不愿汝贾也父坐是怏怏死茂卿几不欲生曰儿不孝重伤吾父心至有今日自是断鱼肉絶腥荤絶口不道陶白事且矢不再室或劝之曰汝年茂未嗣不于此时为令图恐日就衰暮郑氏宗祧谓君若何茂卿喟然曰吾父以不肖之故不以天年终此身亦已多矣敢妄生他念乃作离鸾引以见志然追惟胡李别时状及检故所遗多记忆不忘言至泣数行下曰吾魂魄终相结也闻李在蜀日就贫茹荼履葛犹烈烈不随时有少年者窃慕之托姑挑之曰芳兰早凋信有时乎汝不于繁华时取妍一旦西风枯落人其谓何若不为动侮讧日至度不能免窃诣宻室自经邻妪索之复苏妪慰之曰汝生方十有九年柰何轻死曰嗟乎尔谓百年永乎婴孩白首均死尔终不为动既而生子曰继芳恻然叹曰百年頼此一息万一蹉跌何以为解乃拮据匍匐日望底立及长夜灯侍膝数数道往古陈鉴戒曰题柱弃繻何人邪继芳用是励志烈烈輙以古人功代自期誉彰彰闻矣胡在齐虽形影相将履洁无他女子习屏饰谢华萧然缟裳俗故好逰嵗时华美列行胡又终日阖扉坐足不越阈有王姓者豪于财闻其贤美以张氏为先容曰得果所愿珠宝珍竒惟所欲顾以百金为聘张善狡自匿其金徉谓王曰胡见金色动意有所受期至彼迎胡氏不知其先所为乃唾而骂之曰人而兽邪闻者啧啧吐舌去居无何有子曰余美余美生而慧胡氏居常含熊丸凿凿道孤苦事且曰儿无父矣何弗自立余美用是亦蚤夜兢兢砥名行风动齐鲁间当是时汉徴贤良共七人继芳余美一时并与继芳为城阳内史余美亦佐交州一时同赴郡国城堞台观人物阗咽轮毂交辉草木动色母李氏见之独忽忽不乐食饮不下咽继芳跪问故李泣曰天下有无父儿耶李泣继芳亦泣又请故曰汝父故交产客逰蜀耳与余不通问死生三十余年矣子官兹土不念所从顾驰高车防驷马乐耶继芳闻言苏苏陨涕时夕阳西下指而拊心叹曰不见吾父有若此日輙绘所似遍索岩谷间浃旬乃见若父至则形容枯槁髪毵毵皤矣李且信且疑令继芳延至郡阁大张供燕列烛置膳酒半具问顚末缕缕无一事爽先是李留门屏间听甚悉出玉簮合焉契之乃相持哭余美同官舍母胡氏闻之亦瞿然心恻谓余美曰汝父若交产我心更切也无乃即其人耶令余美具问如胡皆缕缕合及出水犀合果然率又相持哭于是合两家为一而继芳余美率又肫肫相砥砺劝忠绳孝引义纳轨并起为汉名臣云野史氏云嗟乎今之言暌合者夫岂少也未有一朝而获二子不出户庭而通二妻自有史册以来葢未前闻其事甚竒茂卿始虽无良卒能悔悟而果于不娶向使茂卿归而娶或不能有感于二妇二妇去而矢志励节不若是其果或不能振育其二子天经人纪举萃于家虽造物有不可晓者余益洒然异矣
　　焦隠士易服制记【王华】
　　甲午嵗余以简命按视江南四郡某月某日筮莅事鎭江见大江西来东门东豁灏气吞吐与乾坤相摩轧余曰都江南形势其在兹矣见中流二山秀蔚拱峙与江上下眞若巨灵驱擘使豁江流之冲以关节中原之气也余曰都一郡形势其在兹矣既饬郡事某日风日爽槩命舆出定波门迤逦陆行数里循象山之崖升舟江行三里许往焦山观焉将省江山险要与野土所宜民生腴瘁风俗羙锲而为之经纪焉询竒茂搜灵逸而树之风声焉非徒以遨嬉为也时从行者有某官某官因问山之所以名则曰东汉末造焦先生光隠兹山三诏不起弗庐弗食弗衣自如也后人高之山名因姓之自宋迄我朝咸祀之余遂造祠下致庙见褒然衮冕者则所肖先生之像也余曰诧哉崇而祀之可衮冕之不可高洁沉静付形自然先生且弗庐弗食弗衣死而衮冕被焉华质弗伦乖先生之志且天下有有徳者有功者足以康济生灵以永永建乂邦家于是乎天子以衮及甫荣之以为报死亦衮冕祀焉今加诸草野槁寂之人名实匪称凟朝廷之典乖先生之志无以励贞行而天下之俗嚣嚣尔凟朝廷之典无以敦懋勲而天下之人心泄泄尔兹不可其易以隠者服俾先生之神获妥于兹山翛然与山云水月相与穷焉庶山之得以夀兹名也虽然山之英爽胜概其襟带江南凝毓王气为我国家无穷之佑吾犹不欲先生之专之也佥曰允哉人心弗同因革非常自郡守林鹗以后未余百祀而先生冠服之制已四易矣今幸就正不可无辞以诏后遂伐山石书其顚次某月某日某郡某记
　　牛相乳记【薛应旂】
　　薛子归耕于晋陵五木之野畜牸牛二嘉靖辛酉春莫其一产犊时时防而乳之其一懐胎而未产迨夏闰月二十五日牧于陇上产犊者食草遇毒倐忽死犊号呼仆地仰卧顚滚寻复含死乳悲鸣不已其懐胎之牸凄惨徬徨若有不忍之状随去而防其犊既牧人拥犊归犊时时回顾其母明日乃复奔至母死所号呼顚顿农人咸异之逾旬日懐胎之牸亦产一犊乃并前犊而乳之若其子然闾巷老稚相传而趋视者罔不感叹云因忆韩昌黎猫相乳説司徒北平王牧人以康罚罪以平国事既毕家道乃行协气感召致猫相乳且谓猫非性于仁义者也其感于所畜若此诗曰尔牛来思其角濈濈朱子谓牛善触故诗人以濈濈咏之则牛之性又不猫若也今顾有此哉不知何以致之余重有感焉为之记
　　浮山遗灶记【陆深】
　　平定之山以浮名者二故称东西浮山云东浮山在城东五十里余即女娲氏补天之处也其炼石灶尚存山多产石灰胜他产而所产诸色石亦可烧云予尝荒唐补天之説今适其地睹其迹于是召其土人问之土人曰然又问之土人之耆宿耆宿曰然已又问之学士大夫士大夫又曰然予曰何谓也时佥宪白君实之曰是遗俗焉可征已凡吾定之人环而家者以千万计而附州者尤宻今州居之家复以百千计嵗上元之夕无论小大家家置一罏焉当户高五六尺许实以杂石附以石灰至夜炼之达旦火熖熖然光气上属天为之赤至于今不废也是之谓补天予闻之始悟而未有以发也遂过乐平与太宰白岩先生乔公谈浮山及此予以为此葢史氏之微词也要之实理固亦有然按娲皇之兴继太昊而诛共工是时火徳中微生民甚朴想夫茹毛饮血之外日出而作尔日入而息尔固未能尽火之用也况洪荒初开林木鲜少樵薪之利渐微而附丽之机犹隠娲皇乃察物宜前民用是故制此以通昬黑之变补烹饪之宜所以开物而成务葢曰补天之所不及尔后世所谓焚膏继晷爝火代明亦斯义也此诚赞化育之一端圣人继作舟车宫室之制安往而非补天也哉补助也赞也未必尽寓弥缝修缀之义固因其罅漏而补塞之读者不以辞害可也后世方士家本列子之言以为烧丹接气之术故神其事世遂惑焉公大以为然云此可破千古之疑予许为作辨而未有以复也聊记于此
　　焦义士存庙记【王璜】
　　炎汉前将军忠义关侯庙在濬县李家道口鎭东不知建自何年代其神灵异于他庙鎭人凡有祷者应如响赴以故鎭人敬事之久之不替益隆嘉靖辛卯嵗例毁天下滛祠侯庙在焉鎭人咸恐恐然奔走号呼于祠下而罔知所处有焦义士兄弟者慨然言于众曰母忧也我兄弟当为存之忽报有台檄至檄云侯以名将为神实与他滛祠者不同庙其勿毁鎭人于此益神夫侯之神而高义士之义也义士惧有后虞请于大伾子曰庙幸存者寜知后日不复以为滛祠乎愿一记之使永永其存可也大伾子曰存庙是矣而知庙之所以当存者乎葢尝读史至白马之役而知之矣当顔良攻刘延于白马也侯能刺良于万众之中遂解白马围以报効曹操及其既刺顔良也又能封还曹赐拜书告辞而奔先主夫解围者仁刺良者勇报効而后去者义不背先主者忠忠义仁勇俱着于白马一役白马今之滑也庙去滑仅三里许安知侯当日之刺顔良者不在此地耶又安知侯之英灵不感旧懐昔而尝往来于此耶宜其神灵异于他所矣此其所以当存也若夫在他所者愚则以为解良涿郡平原荆州章乡五庙义当与此并存而余者皆当毁也葢侯生于解良得主于涿郡起义于平原昭大勲于荆州死于章乡而余则不免于滛矣因附辨于此以示夫后之毁滛祠而无别者义士名世英弟世杰关中三原人父子兄弟世商于鎭行义多类此云
　　书方岳徐公事【周复俊】
　　或问方岳徐公樾之歼于玩江也与二忠嫓烈垂休欤将或有遗论也予曰唯唯否否鄙人何足以知之然窃闻此地之长老大夫士言莫不以那鉴贼其犹子图谋为后此直一家之难耳未闻其攻劫城堡杀戮居民有叛逆之迹也声其罪而理之可矣奚必赫然兴师哉徐公力不能止则当调度糇粮集于境上以赡逺近之兵职斯称矣兵戎非其任也脱有精谋秘防郁郁于胸览时不平义不容黙则宻陈当路以补戎事之阙吾言获听国之福也生民之休也万一不用吾心斯尽矣非若二忠奉上之命抚谕防古被执之辱也脇之不从则二忠惟致死之之为当也且当是时六月兴戎山川烦蒸雾露毒发带甲荷戈之士属死道路枕藉岩谷是天时未顺也用兵之道无利深入乡导为先沅江高山絶坂林菁隂翳道途险巇其城背山阻江一夫当关万卒莫进而客兵之信地不分土人之乡导莫遣是地利弗察也于时将帅未调人懐二心心持一见议论丛生襍然如猬是人和未审也此三者皆用兵大忌也犯此三忌是兵未交而先败矣公又不俟羣师之集无烦逰士之説孤忠独持戴贾胡之防披夷猡之服慨然据鞍挥刃径进前书大字即日屠城欲何为也致使丑国逺观咸恸曰那鉴信有罪尔一城之民奚罪焉于是众怒莫遏矢刃交膺而公遂告亡假令公当时褐葢绯袍建大将旗鼓而进彼酋虽骜必不敢加兵既歼之后始知军中有徐方岳也今虽枭张经之首剖赵完之尸亦奚益耶予闻其言而悲之未尝不为涕下沾缨也予与公为同年知深信笃天日皎然其文章徳行无俟赞扬而防师隳体痛孰甚焉嗟乎秦师之败于殽函间也非独一孟明视之过也公独不幸而罹闵凶殊可悼尔
　　书张御史事【周思兼】
　　张御史春眞定人商载榜二甲第五人初试南宫主司欲首荐以北巻为疑既拆封知为眞定人以问宰相曹公曹与张同邑张不往见但谢不知遂置第六廷对复得第一甲第三人曹又易之初授南京广东道监察御史国朝进士释褐为御史自张始时中官王振用事齐韶附之得南京刑部尚书倚托纵恣人莫敢言有指挥某者与徽商友善往来无间结为昆弟指挥富而无子有三女一嫁仪眞民一嫁鎭江一嫁武臣指挥既卒徽商遂诡袭其官媚指挥之妻甚至妻信之遂许为嗣商既得官并欲夺其产沉指挥之妻于江既事渐彰闻指挥女在仪眞者讼之刑曹齐韶受贿竟右商人而诎指挥女女徘徊都市商杀之血汚女衣以石沉之井指挥妻有侍儿为商所夺心伤故主有怨言商又杀之又一奴欲讼寃商又杀之都下无论贵贱皆痛愤然畏韶七年无敢问张初至官见妇人泣而呼寃葢指挥女在鎭江者也都御史过之若不闻张心疑其事问之同官同官摇手谕之曰此非君所当问也张奋然曰朝廷设耳目之官何事不可问有事不敢问号称御史不亦辱乎今日吾固当问之同官掩口笑南京京城事皆属广东道张遂按之白中丞中丞怒曰汝书生不谙时务躁妄如是汝登第几日莅官几日遽欲预事乎韶闻之大怒曰吾不识张春何状岂防心病狂乞死者耶不然何以反吾狱既而穷按不已事大暴着井中血衣尚在狱词皆张手笔韶见之大惊曰彼书生何精练至此始有惧色因求都御史劝止之都御史曰吾前叱之今日何面目与之言乃令同官言之张遂列齐韶见阻之意都御史转托之言并同官三四人连狱词具疏呈都御史求印都御史固不肯印月余都御史去御史曹姓者署印强使印之乃得闻上而齐韶之疏先在矣时北京都察院都御史冦庄愍公见之曰此疏何得先上都察院本堂亦即至宜徐待之三日张疏果至下锦衣卫提问韶与张连逮至京锦衣卫金指挥者亦无子问其事凄然泣下故齐韶无所措辞时张疏言韶放纵数事其一言史事史氏初与后妃之选英庙欲立为后既而疑其姓谓朱与史婚非雅遂赏表里还之齐韶竟纳为侧室张又上书王振几千余言首论其事王振读至此惊曰韶他事吾尚可为此事吾岂能左右乎由是商始伏辜以杀死一家三人论而齐戍邉刑部原问官死于狱御史转托俱为编氓惟张复官于是韶上疏申辨上怒勅再辨者斩韶怨王振不右已以为是狱皆振所为也上疏言振罪上怒竟论弃市时张一疏杀一尚书杖杀刑官数人罢三四御史直声虽震动天下而举朝不能安之矣歴御史俸年余即迁山西按察使佥事时遇土木之难人不自保葢中伤之也后英庙复辟忠国公石亨用事亨子彪以逰击廵邉所在积聚皆没入已谬奏北敌掳掠无遗朝廷信之张上疏论彪诬妄举朝吐舌亨怒曰何物狂子吾将赤其族杀齐尚书非此耶此朝廷之佞臣留之何益上命给事中一人刑部侍郎一人郎官二人至所在勘騐给事中以忧死众依违其辞以复上颇知之彪与张俱召还两置之不问亨屡遣人刺张张不为备待命二年不授官遂弃去然公论惜之左迁鎭江府同知时宰相徐有贞亦谪鎭江与张同为石亨所摈相得欢甚有诗云双亲路隔三千里五品官縻二十年徐见之曰吾心事君已尽言之矣遂以此联一字为一诗以相怨叹后以忧去官起复至京复待二年不得官时商载入相矣张亦不往见竟得应天府治中俄而亨败凡尝论亨者皆复官赏赉增秩张遂擢顺天府丞时张已疾甚未至任而卒张之孙可知与余言如此余时卧病旅邸恐久而遗忘力疾详书之乃其世次不无抵牾以俟后之君子时嘉靖丁未冬十月







　　明文海巻三百四十四
　　钦定四库全书
　　明文海卷三百四十五　　　余姚黄宗羲编记十九
　　纪事
　　盗记【罗洪先】
　　里有二人居者盗十余人夜逾垣拔其扃扬扬入室取货器二人觉而逐之盗为四方音以自混若官府虚喝然者曰咄敢作声声出死吾手下二人惊走升屋号曰盗满吾室矣邻舍闻之大噪出羣盗方逃余乡极淳厚有保伍约三四十年无刼掠事间有狗防行者不过穴壁探囊闻人声急外走惟恐踪迹及之故窃盗必不以声以声相撼自今始于乎不已怪乎彼岂见世以四方音虚喝者万一有渔猎其间乎昔乘人虚而今不掩其宝乎党与扳縁之者众即无敢与敌乎审若是是吾乡见窃于淳厚也其久而盗固有化之者矣今虚喝者衣冠其都吾党之士且以四方音媚焉逺近望之有如神明不可测乃今为盗所窥盗亦大黠矣哉虽然使闻噪不善逃则其虚喝实自败嘻亦险矣为吾党者其愼为四方音
　　割圃记【罗洪先】
　　癸卯冬余为芸馆西南有圃出彭氏以葬其祖敏敬而复售之李李以偿余明年冬将垣之彭请改墓而病于匮余悲之曰古之王者掩骼非独布惠亦以哀吾同类也帷葢之义至于犬马尽然况人乎且彼昔主圃者圃不期其他适也今之为物主者尺寸而较之表卫而疆之契约而籍之曰无使有侵轶哉至其荡而他适也固不出于所患而出于所遗之人彭之子孙是矣彼以身托其地而子孙旦夕居守之非若蓄长物也然且不自保而再易主况其势逺踪疎取盈而务广者乎吾既为彼悲又因以悲世人也向使非其人不免于水火焉沟壑焉不然则践蹂而锄治焉又不然据所售而垣焉纵不去其故遇嵗时觞酒豆肉邱垅之礼子孙不得而享也不得享则于心必重割茍挈寻丈而损之所损者圃耳视轻重何什百也然不闻有豫待之者不已忍乎吾又幸易主之未再也古之言曰死则择不食之地葬我其达焉者固如此是以贱其身而身存逺于利而利久不眤荣势不居贵竒不示人以可欲不据人之必争自不及于难然彼无知不可语此矣非后人之鉴哉于是割墓地垣外俾其子孙主之其傍不可畦必免于他适复为记识后人无与彼争而思所患焉即吾之遗矣
　　战马记【罗洪先】
　　王防斋公祯济阳公孙也济阳死靖难公死贼获赠于朝任一子广吉水称忠义家莫过之至其战马事有足为世戒者始公以太学生除防州府通判才五月防荆襄贼石和尚流刼入防焚巫山县治是时同知苏州王公受牒捕贼性柔怯而险猾故托疾不敢出一兵公忿忿面数之曰汝食朝廷禄所主何事忍委赤子饿虎口耶即代勒所部民兵昼夜行至则巫山已破贼方聚山中索击之杀渠桀三十三人余尽遁乃行县抚伤残招溃散久乃得归居三日贼复刼属邑大昌公促王王又不行而瞿塘卫指挥曹能柴成两人与王素党结避祸多方诡辞庇之且激公曰公诚为国家出气力肯慨然复行乎公即声应曹柴两人故酌酒贺更许以身相翼实为脱王计公即日勒民兵夹曹柴两人赴之与贼夹水阵已而麾民兵毕渡趣战曹柴望走公陷围中自寅入申人马疲误入淖田不得脱贼欲降之公大奋骂贼怒以刀断其喉及右臂堕淖中马逸去时成化丙戌五月九日也始公赴大昌道宿木商家商故新淦人且稔知贼不敌不敢言是日将归有物啸于山者商惊祝之曰为王公耶果尔当三啸止如其言商宻与家人负箦往寻乱尸见衣白纱半臂者公也载箦上令不深没自死所至府三百余里马奔归府门阖长嘶踶其扃若告急状守者纳之血淋漓毛鬛尽赤众始骇公已死而贼犹不解后死之二十五日子广始随木商往殓之面如生不以暑腐然贫甚不能归尽售行李与马为资而王意在马不偿直竟徒手得之榇既行距殓之二十五日夜且半马哀鸣特异王命秣者加莝豆不为止王疑秣者绐已自起视枥马骤前囓其项不释口久乃得脱复奋首捣胸仆之地不省人翌日呕血数升死贼既平有司正功罪曹柴亦被诛呜呼自昔相传义马事不一二皆言临难能相济也若夫辨讐怨微隠间切齿碎膺期在必报即在人犹且难之岂公忠义之气通于神有使之然哉彼欺人不见中以机既得自全复利其所有此其计至深秘也然卒不可逃若此世尝言至灵者人畜之至贱宜莫犬马若也衔辔所制鞭防所驱固有衣冠介胄所不逮者至于施报反覆巧发间直竒崛变怪反出于贵贱灵蠢之外是孰为之主而一不少错呜呼可不畏哉可不戒哉公志状载此事不尽情实公之孙銮常洒涕言之余疑未信后十余年始得实为之记而銮死已久则授銮之子植用补状志之畧且借以告世人
　　晓江渔者记【王愼中】
　　江潭大泽之畔缁帷杏坛之林皆有人焉顚白眉厐杖挐鼔枻而见为业渔三闾大夫之贞尼丘孔子之圣仅足以发其人之一盻而问之踌躇高视廹而后答若以一贤一圣者为未足与语其放且傲如彼彼所谓頽旷淳野没于莽遥荡之逰惟其钓饵之知而鳣鲂之索伦类不可得而拘诗书不可得而诏者耶然其出而见于泽畔林中葢非大夫之所访孔子之所求而彼微示其迹以启其端又非其偶然过而相遭者説之既竟而其意见矣乃始泯形收声而去欲质其姓名与其居舍之所止而卒不可得吾又不敢逆处其为治钩饵而谋鳣鲂之获者之人也呜呼彼且被髪手而老于风波之上荻苇之间其果何为者耶吾既不得见其人而见所谓晓江渔者吾之于渔者葢往访而求之而后得见也于是有可传道之姓名而有可踪迹之居舍矣渔者之于渔足未甞履舟手未尝操犗而终日未尝得鱼也吾以有罪黜于时犹不能忘其愤常抱直被废而正见疑之怼不知所以自释然后进而求于孔子之道诵説诗书蹈习礼乐以自苦励而休其不平之怨以此其陋使其逢泽畔林中之人当不足以辱其一盻而何问之可得渔者方且以诗书礼乐之言强聒而博喻之唯恐吾诵説之不勤蹈习之不固而其感于废兴之由理乱之故往往扣舷蹙歌声薄林莽有余悲者使吾始悦而中疑焉渔者其犹未足以方于泽畔林中之人欤胡为使吾得求其姓名访其居舍而与吾言之多且尽如此嗟乎此渔者之所以为渔者也欤无方之为有方者语无当焉则惊过焉则惑渔者之为吾言固当亦如是而止尔他日吾又访焉而其室已虚伥伥焉不可得见怅然如有望忽然値于非意之顷礼之而不答叩之而不应刺舩而逝使吾惝然若失而卒不得所闻则吾其几矣吾未可以行乎江潭之滨坐乎缁帷之林而反以疑渔者不足与泽畔林间之见者比吾犹如此而何怪乎昏昏者之举以渔者为渔是则虽不舟楫之事罟网之为而以渔自着其号葢有所存矣彼其姓名非徒后将不得传而世且莫之为意而吾独得而知之故为之记
　　胡贸棺记【唐顺之】
　　书佣胡贸龙防人父兄故书贾贸少乏不能贾而以善锥书往来诸书肆及士人家余不自揆尝取左氏厯代诸史及诸大家文字所谓汗牛塞楝者稍删次之以从简约既披阅防窜竟则以付贸使裁焉始或篇而离之或句而离之甚者或字而离之其既也篇而联之句而联之又字而联之或联而复离离而复联错综经纬要于各归其类而止葢其事甚淆且碎非特他书佣往往束手虽士人细心读书者亦多不能为此贸于文义不甚解晓而独能为此葢其天窍使然余之于书不能及古人蚕丝牛毛之万一而贸所为则蚕丝牛毛之事也嗟乎书契之不能还于结绳书契又繁而不能还于简也固也然余所以编书之意逺矣非贸则予事无与成然贸非予则其精技亦无所用岂亦所谓各致其能者哉贸平生无他嗜好而独好酒佣书所得钱无少多皆尽于酒所佣书家不问佣钱必问酒能餍否贸无妻与子佣书数十年居身无一垅之瓦一醉之外皆不复知也其颛若此宜其天窍之亦有所发也予年近五十兀兀如病僧益知捐书之乐视向所谓披阅防窜若讐我者葢始以为甘而味之也甚深则觉其苦而絶之也必过其势然也余既不复一有所披阅防窜贸虽尚以佣书糊口诸士人家而其精技亦虚闲而无所用然则古所谓不能自为才者岂独士之遇世然哉此余与贸之相与始终可以莞然而一笑者也予既不复有所披阅防窜世事又已一切无所与则置二杉棺以待长林贸无妻与子无一钱之蓄死而有棺无棺不可知念其为我从事久也亦以一棺畀之而书此以为之劵云呜呼百余年后其书或行于世而又或偶有好之者慨然追论其故所删次之人则予之勤因以不没而贸乃无以自见是余专贸之功也余之书此亦以还功于贸也虽然余既以披阅防窜为讐而岂欲后人又以披阅防窜知余也哉然则贸之硉硉勤苦从事于割截离合而一付之无何有之乡也与一醉亦无以异也其亦何憾之有
　　西曹记【王樵】
　　国初稽古建官正六卿之职以钱糓刑狱事视诸司为剧故分其子部各十有三如外藩之数承平以来讼狱稀简西曹号为无事郎官日以其三时治事而以其余挟防请书晡衙既散桧隂寂寂静如太古有留而弗去者焉他曹僚友不尝接接或以迹相拘不能相洽惟西曹燕叙以齿不以官事至分理有疑相酌政事之外道义切磋眞有朋友之义焉且牍必自成不假吏手故居是官者多精于吏事刑虽一职而诸事之情伪无不在焉非通于诸事之情伪者不足以决狱予在刑部治律令如士人治本经后两任按察皆得其力治狱之难在得情尝譬之医治律如按方鞫事如诊病有人方书虽明而不中病如人明法而不能得情则所明竟亦何用又有人精于法而易入于刻法非使人刻也倚法以削则入于刻而不自知故用心又以仁恕为本南城罗惟徳终日趺坐虚室生白至临大事决大疑每出人虑外此陆象山所谓精神不轻用以待有用处者与罗素羸疾在告日多或连月不入堂官不问京山高伯宗土木形骸敝袍布鞾带结不完出乘欵叚马诚如杜诗所谓骨骼硉兀如堵墙者人笑之则曰马行迟我起早何患不与君同到晋江章士元心无机械言呐呐不能出辞而忠信之行可望而知其夫子所谓善人有恒者与泰和胡正甫安福邹继甫同司日以讲学为事朝暮升散行坐必耦时称江西三子三子谓罗胡邹也罗子提调狱事予以廵风诣之故事擕酒肴夜坐罗先使止予勿设但邀予蚤过清话相见甚欢问见荆川云何予对以所忆大意而不能敷衍但曰静曰静则能见自家不是处曰人往往认贼作子罗颔之久之曰尚欲为兄有説予曰愿受教罗曰知止而后有定定而后能静兄未知止如何便教兄静得予悚然起谢罗又曰知止是圣功起脚第一歩总于文义无交渉向外寻讨不得试言兄一生聪明有几日在自家屋子里用予蹶然大有省罗省防西山不至贻之以诗有十里春花走马看之句燕都西直门外多中贵人别业时当春明众花盛开予以有期不及下马住览而空还故云罗答以唐诗二句云谁言不同赏俱是醉花间陪祀康陵与罗惟徳同宿于神宫监耳房康陵者武宗陵也去长陵十里在天夀山最北地僻道险有事此陵者多以往返为艰是夕予豫襆被为宿计使覔便室未得祀毕众轰然散道中湏逐大队不敢独行予行止未定忽遇罗与钱君同文遂同宿罗为予言勾勾崖之胜勾勾崖在九龙池西峰之西由槱径攀萝而入崖半有古刹老衲子数人眉长寸余视其寝食猿鸟也守陵奄多于此避喧云次日行经九龙池侧罗指示予其处曰其峰峦甚似江南九华山予马上遥望不能详谛予虽不能防而意已独往为之作长歌河汾赵子谓予耳之罗子无异身逰可名曰听逰予喜斯语前未经道遂用之前代帝王陵各一邑惟天夀山环抱如玦玦口为红门红门内天开地豁诸陵列焉予在刑部凡三上陵于春者再所谓八陵果园者花卉尽开逺望如霞绮阵布尤为胜景九龙池在西南隅文皇尝驻跸焉尝作一诗以冩之颇尽山陵壮观其间有山内看山山更好与灯火千林昼冠裳两道回之句意身经之者未必不莞尔而笑也严氏当国贿赂公行大小官职有价国家财力困于供边而边臣巧于侵盗专以餽送大半出户部者入权门也以此邉政尽废弛蹂践墩堡十残八九又围困大同右卫説者曰欲得此以处丘富丘富者中国叛人也无右卫则大同危矣于是给事中呉君时来疏劾督臣杨顺本兵许论罪状世宗为之震怒逮杨顺下吏按法当斩严氏欲为之地又虑上穷竟邉事及己思有以中呉时呉当使琉球未行闻严氏意防遂上章攻严氏而刑部主事张君翀董君传防亦同上章大防皆谓上付政于嵩嵩付政于子世蕃一家盘据朝廷作威作福父子济恶近代所未覩前世所未闻嵩乘此亟上章自辩谓呉时来实惮过海先论一二邉臣以尝陛下意本在臣也臣以赞上事为人所嫉惟陛下矜察于是上下三人吏议充军遣给事中郑茂往勘杨顺事欲贷其死再下刑部予谓尚书郑公山可移判不可改当以去就争之郑公谓事不可激若如此则上怒不测何止我一人区区之去就恐启士大夫之祸与其激上过举寜我不能执法守议有愧于张释之而已遂改充军后隆庆中杨顺卒论死呉张董三子之狱在浙江司庄晋江为员外郎署事予与高京山为主事堂上郑公以庄口讷予性直两遣高通言于西直西直者内阁直庐也在西苑时嵩势张甚诸衙门事无不关白而后敢决三子所忧者廷杖又恐嵩宻进揭帖必挤之死士大夫多懐此虑故郑公欲稍有以开导嵩意以保全言官成上盛徳然三子所以得全者葢是时上已察嵩之奸特未决计去之耳后高伯宗竟以三子之故陞景王府长史出嵩意也三子行时高尝出城送赠之诗嘉靖中用法重者有数条邉方廵抚总督官系文臣旧时失事重者充军而已后比依守邉将帅守备不设为贼所掩袭因而失陷城寨斩罪文臣比依将官自此始也言事者自有对制上书诈不以实与风宪官挟私弹事本律后加以廷杖后又加以比依子骂父死罪比依子骂父之法自此始也曾铣建议复河套夏言从中主之法司以律无正条后乃引交结近侍官员之律杨继盛劾严嵩罪恶疏中援引二王法司无以罪之乃引诈传亲王令防之律郭希顔建请安储引妖言律此数者犹以干上怒上所欲重而法官不能争至于沈链在戍所骂严嵩与人角射象嵩为的而射之杨顺诬以妖言而杀之于是乎无天甚矣然嘉靖末年海刚峰一疏直而无礼亦几乎骂矣而圣度优容卒待以不死乃知前此皆大臣不能调度之罪非世宗本心也郭希顔疏云不敢言立储请言安储大意欲景王出封耳而中引严氏乃嵩自谓关伊家族者故摘其疏中建帝二字以触上怒而必杀之观其后对人曰希顔止望拏问不过充军即论杀亦不过监他日新政便得入阁岂料圣明洞烛其奸即时杀了此言之出肺肝可可照矣王直背国召冦攻破城池伤文武将吏军民无算而胡总督乃以招纳为功严氏父子主之欲以投降宥死众颇惑予谓之曰寜使胡宗宪失信不可使朝廷失典刑尚书郑公见与予同卒拟谋叛律枭示海上王直徽人据胡总督私史已称王海曲矣此中厚有所许故彼有所恃而来实非投降也闻斩王直时众推荆川发言王直出不逊语刑不可不尽心如近日余姚翁公最号老法家其恤刑録为人所传诵而晚犹以失决一狱追论削秩况余人乎予见人多以留心案牍为俗吏专以文墨诗酒为风雅往往法律都不细观鞫问又不耐烦正不知如钱若水宻访女奴卒置同州富民于不死前軰用心乃如此正是古人为学实用处于此无所用心饱吃官饭受成吏胥而可谓之风雅乎在外有司招案尤不堪着目姑举二事有三人盗采人桑赵甲因拒捕鎗戳失主身死律当坐律钱乙鎗戳出救人孙丙伤右臂右肋亦引窃盗临时拒捕伤人之律予谓律云临时拒捕临时二字正有深意葢正窃时为事主所觉乃不弃财逃走而防财格鬬非强而何所以坐斩若已离盗所因追赶而拒捕者即非临时矣今孙丙以邻人听知喧嚷出来救防则非捕盗也钱乙因怪伊出救而行凶则非拒捕也已离本地追赶在孙丙门首则非临时也只合以凶器伤人引例充军后此人卒得减死又一事诈为文书者按律必套画押字盗用印信而后是印押二者又以印为重故有例凡诈为各衙门文书盗用印信者不分有无押字依律坐罪若止套画押字各照所犯事情轻重查照本等律条科断适嘉兴兖州俱有此事嘉守见予批详极口称服兖守因予吊騐乃回称廵抚已详允遂与予有隙人之不同如此
　　戊申笔记【王樵】
　　五代史周世宗尝夜读书见唐元稹均田图叹曰此致治之本也诏颁其图法使吏民先习知之期以一嵗大均天下之田元稹均田图法今不传宋林勲本政书颇为朱子所取其法是以田为母人为子窃谓元稹图法今天下岂无有能讲求之者诚欲均田湏颁图法使吏民先习知之然后择人以主其事不得人终无益也今法以户计里以田系户正是田不为母故奸豪得以欺隠飞洒有田无税有税无田非丈量不能得实非得人则仍堕里书之手矣
　　欧东先生遗事【侯一麐】
　　欧东先生实録详矣然麐颇采荐绅言先生逸事以为先生醇性天植其学务实用凡规为建白笃于为民如守河间乞蠲粮草疏畧曰始亢旱苖枯死继积雨滔陆又遭蝗蝻军民流离有如全责秋粮马草庄田子粒臣窃以为不便且邉警急各军输尽取给穷民若复全责民何堪命疏累千言何恳恻也及参政守岭南时侍御信赵通判委之全省徴输所至以墨闻且及先生所部先生即廷白侍御以通判渔猎官民侍御黙然罢委先生又谓宜遂令解职去又某守酷墨先生专书请都台应公击之嗟乎令两司于当路委曲而詟伏之矣尚曰吾无廼有拂排者乎而先生独不然在庐于苏侍御在闽于龚朱二中丞事亦类此侍御有媚子谓先生是子能作对可令补学官弟子先生正色曰青衿可滥此辈耶且有职者龚公提兵贑鎭拟廵视漳南防先生署漳南时方务获廼上书具列军门在责效备兵诸道诸道有如不职则暴其状明弃之此不劳民而郛疆坐定也公廼止朱公方严声甚厉至闽移屯田粮与廵海纳出先生曰吾职屯专命也今使臣自来代之然则吾赘员乎吾知敬事奉上而已于是朱有意扞格先生毎侵先生而先生亦用盛徳不狎侮檄闗司以屈直之当是时先生几以直贾祸赖鄮西张公谦署司篆寝不行云先生为治专务除残不肯养交安禄如初莅岭南条六事麐尝寻绎其言夫先生以为有衣冠之盗而后有干戈之盗因推其源委反覆列之要在责覈于守令洁已足民明教正俗如是则盗息而民安若夫守令正矣而盗又蠭起不变者则文击蹑寻之过也因推攀援传致之狱或逮及收至有死老迁籍易世而不为反也是以其徒明乎死处若我固锢之而不得变也今惟推下车泣罪之心明三驱失禽之谊榜示首恶不赦余归胁从讐报尽除之而又督以稽察如是则其徒咸知肆幸生我而重犯法矣清海道者海南为大舰海中者率假贵势为号曰某府一府率百余张旂帜给牌符因而其下市畨为剽官军不敢执墟主者贵势于墟市而借公家以防防侵牟五民先生曰此大乱之道也于是请为乡先生舰籍之约不得出港外有港外挟乡先生为奸利官军擒之纵者相坐又请革各墟主而令小女以类侩市市价平墟主复与重罪之葢自是贵势家望深而小民无不忭跃称其便以至禁和买事若小烦然自司郡估定埒于民间葢自竒嬴极乎菓茹三尺之童不得欺此何异王政所以待商贾而烧苇草伐林木驱蛇蝎之害求民旅之安亦岂缓者耶前令既下于是有上事者而先生署之畧曰据铸耕器而六舰装悉鎗斧鱼叉旗纛显与官军逆非盗而何尽坐之部下大肃先生断讼又有王举人刘舍生朱某三事王抚州人鬻故宦托其穴葬焉先生具狱令徙之王窘则谒廵抚公公属其辞他吏而反恚先生曰世有迂儒不循生者而顾为死者拳拳乎刘庐人攘孤嫠之产至无粒先生恶之夺为编民当路书为请日再三至终不听也朱某者亦庐人分田绐其二弟以妇翁尝有债谬以腴田数百偿之从其籍已而翁弟即据籍谬曰吾父遗也讼之十年不决至先生系二氏使召翁翁来忽索两家文书騐不讐乃判曰此岂非朱诡籍以自遗者耶讼遂平其待寮属亦畧可言有林巽峰者以部郎谪倅而先生遇之视他台谏谪来者有加礼人则大服先生之礼人不惟其官又有郑推官者尝倚侍御查河间先生与争廼侮先生恶之于侍御后先生拜胡臬使者郑调守随州至则喙息先生顾从容以公好恶忘物我慰之后郑有惠政先生亦与良署卒流涕于先生去云先生又善遇士在河间选民幼敏者从诸生观礼泮宫常身为剖解去郡百里曰泊头泊头诸生庐者近百人先生因其请也毁废寺为明伦书院里人王侍御恶先生于董学使者使者至则挞督工曲主簿主簿大呼曰太守以为私第耶其人大慙去所至士之贤者先生每躬下之致书帛甚恭以故士人人劝夫自于公署门至今死生凉燠之闲偷甚矣先生廼常无所为而为仕所至名卿硕儒卒先生輙祠之殆徧天下云先生素亷无故不擕家捐馆之日防侍御按韶而李公万实王公徳为治后事发其笥皆图籍所余俸不满数镒始侍御牾先生至是则大叹服廼檄郡厚资之而南海诸贤大夫相与树堕泪碑而奉祠不絶也先生故治士知不知语次无不为先生泣下呜呼廼所以为先生哉麐摭先生行事葢反覆三叹之天胡厚畀先生而竟不卒乎始先生与郭似庵公同武选时相李公有所属常不能得一日大司马以一应袭谕意而先生坚曰例应华又曰主事恪立其官者守此例耳例一动摇谒者相踵夫先生事时相本兵法不少挠然竟坐诖误落职起不四载而复坐诬奏系狱属严寒而先生宿婴痰疾大作钳铁困笃久之圣明还印绶驯叅广藩天下喜谓先生素所蕴借之业既习于忧患而年仅六十耳廼先生亦自喜为国百挫不廻岂不冀徳勲着于无穷也而寜知天夺之速耶呜呼顔渊好学而蚤夭孔子恸夷齐积仁死清而太史悲诸葛志决身殱而怨者泣屈原公正愤世而贾生吊长孺庄严居郡而识者慨循数圣贤以观先生而岂为菀枯哉徒以暴戾恣睢者而竟夀终犯忌讳不轨而身逸乐公孙立谈取相封侯司马安巧宦四至九卿以为见报善之如彼感助防之如此遂疑天道靡定怵惕多岐故有旷达之士振诸无竟而冯生之庶溺于幸福彼恶知先生所以脩身立命乎哉麐读先生吉凶篇葢脱然悟爽然自失矣
　　四贫士记【侯一麐】
　　四贫士者徐子铭林子成用张子正立李子志淑皆永嘉人也徐子情致潇洒林子志操古质张子心事夷易李子持守端慤语云樝梨橘柚味殊而美一也殆四子之谓欤徐子雅饮饮不择醇愈多而愈不乱情益怡往亲在以其廪钱时时奉觞而前歌舞以娯亲亦如老莱子云林张二子稍稍饮李子时一酣非其好也皆令人久益亲徐子之居南塘也时入城闻且至则余已涤觞至而饮饮即酣酣即倚而歌陶陶熙熙不知醇漓内消柴栅外忘樽犠张子居比晤数语率平平无动人者然野老不疑海鸥不飞与张子俱令人忘机廼林子又不然力学授徒简弃人事一日过吾案上阅唐诗即讶余奚以唐诗为也余因请曰当事何书曰六经闻者或谓何见之拘拘廼余则叹其慥慥醇儒也至李子甞与余论素位而因自述云自先君子居仙洋当春耕楼弥望緑畴颇吾有也时吾童习章句殊不晓艰啬事无何转盻则故业已靡且先君子徒属意我儒也廼儒竟不酬其志贫至于无居虽乐山朱君义而居我身则恬矣然而时时恻于余焉余曰奚害无居而居知我者固义也葢徐子失妇再娶颇有赀一夕窃者胠箧囊而去亦了无愠色直曰吾依然我也林子一失不娶张子再娶再失惟李子偕老焉而其单孑也窭空也皆不以屑意龙门子曰语云同病相怜余亦贫士也故四子皆得而防之葢潇洒者理之腴也古质者诚之榦也夷易者履之坦也端慤者孚之盈也皆可以共学而适道者也友若人焉益矣因纪之以永观摩
  </div>
  <div class="pagination">
   <a href="明文海_page95.html">
    上一页
   </a>
   <span>
    ...
   </span>
   <a href="明文海_page91.html">
    91
   </a>
   <a href="明文海_page92.html">
    92
   </a>
   <a href="明文海_page93.html">
    93
   </a>
   <a href="明文海_page94.html">
    94
   </a>
   <a href="明文海_page95.html">
    95
   </a>
   <span class="current-page">
    96
   </span>
   <a href="明文海_page97.html">
    97
   </a>
   <a href="明文海_page98.html">
    98
   </a>
   <a href="明文海_page99.html">
    99
   </a>
   <a href="明文海_page100.html">
    100
   </a>
   <a href="明文海_page101.html">
    101
   </a>
   <span>
    ...
   </span>
   <a href="明文海_page97.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
