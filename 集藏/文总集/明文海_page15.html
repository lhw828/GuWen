<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 15 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 15 页/共 134 页
  </h1>
  <div class="content">
   进礼记集注奏藁【华钥】
　　原任兵部职方清吏司郎中臣华钥谨奏为仰遵首诏请正礼经以崇圣学事臣闻六经之道同归而礼乐之用为急礼乐非由外铄也喜怒哀乐之未发谓之中发而皆中节谓之和中者礼之存和者乐之逹礼乐本非二物也所谓同归亦归宿于吾心而已今之易诗书春秋所以发明夫礼乐之理礼记所以发明夫礼乐之文文者品节文章器象度数之谓也学者非徒学夫品节文章器象度数而已也将以致其中和之实而无事多言为也礼记一书精粗杂载多为仪礼之传周未秦汉诸儒之説不无附防其间其不纯为先王之典无疑也然舍是则先王之典无稽矣故其为书自不可废而考据训觧亦不可阙顾读者择而执之何如耳若汉郑注多所自得宋大儒朱熹谓其文简意足或数字同一训或一字兼数用实深取之间尝附以纬学或于要义未精唐孔頴达又随所注叚为之疏独考析于仪文度数之详而其辞益繁葢纯驳斑如也是后训觧虽多宜无出此我朝洪武三年首诏天下开科取士示以所习经书礼记则本古注疏此我皇祖圣学高明千古独得之见也时非不欲删繁复古以成圣经亦草创鼎建未暇及耳今国家造士有礼记大全考其凡例则以陈氏集説为宗诸家之説有互相发明及足其未备者分注于下不合者不取是以海内之所传习独宋末陈澔所为集説而已夫礼记既非纯为先王之典初学但音义章句一明足矣澔乃遂叚敷演成説合之无虑数万言较诸古文或正文讹谬而乱真或简叚破碎而无绪或训觧猥陋而失防习者既困于篇帙之多又倍其精力于集説之繁而卒茫无归宿之地所谓约之以礼者其固若是乎哉臣尝潜心是书专宗古注随其玩味之所得輙手録以自识及读宋元诸儒之书有互相发者撮其要义入之一切纬説支词不得混采时日既乆积累成编然读书不多知识有限恒窃歉焉恭惟皇帝陛下龙飞御极以来礼文之盛并隆于古真千载一时也而海内之习是书者犹抱芜説而未悟造士兴贤者心知之而未敢适从臣窃愿言焉每困职务在公未敢出位言事迩以家居悉心旧学爰取所録重加校订章分句析要在音义可晓大防易明而已至于章下余説亦多迎取记者之意防掇提省庶乎知所归宿云尔篇依旧次分巻巻凡四十有四名曰礼记集注是敢缮冩正本一部副本一部装袭进呈伏望陛下俯察防忠少垂乙览倘以臣言不谬特命舘阁儒臣取礼记古注疏逐一编摩或备臣集注雠校得失以为草创万一之资务在博采众长折至理仰承首诏之订谟表章先王之遗典更望陛下亶神智之髙明任考文之大柄就礼记各篇中删削繁衍裁成正经班布学官实于千万世圣学渊源有光矣臣不胜战兢祈恳之至谨具奏闻伏勅防
　　请慎选左右停止斋醮疏【蒋冕】
　　臣某等谨题为慎选左右速停斋醮以光圣徳事窃惟人君一身天下根本欲令出入起居事事尽善惟在左右前后皆用正人日闻正言日行正道则奸佞之徒不须斥逐自然逺去异端邪妄之説何从而生臣等先于正德十六年四月初间已尝具啓请于昭圣慈夀皇太后乞命司礼监官将尚冠尚衣等四执事及膳房茶房殿内答应掌宫侍卫牌子等项人员逐一豫选老成重厚慎宻小心之人以侍陛下任使其曾经先朝随侍壊事人员并不许滥与即防懿防施行暨陛下登极之初臣等又尝极言异端邪説凟经乱伦伤风败俗亟宜痛絶又条奏慎始修德十二事写成牌额悬置殿壁其一事谓一应斋醮禳祷必须豫絶其端不可轻信不意近来不时修设斋醮宠用僧道等过于寻常远近传闻莫不惊骇推原其故皆因先年壊事之人各名下掌家管家等项人员计引畨汉僧道人等巧言诳惑以致陛下不察误防信用各该名下人员从来壊事非止一端至于今日犹以斋醮一事试探圣心夫斋醮之事乃异端邪説诳惑时俗假此名目以为衣食之计佛家三宝道家三清名虽不同其实同一虚诞诬罔之説圣王之所必禁在昔梁武帝宋徽宗崇信尊奉无所不至一则饿死台城一则累系金人庙社丘墟生灵涂炭求福未得反以召祸史册所载其迹甚明若使二君当时左右随侍皆得正人何至受祸如此哉二君且未暇详论只如近日刘瑾建明宫钱宁建石经山祠张雄建大慧寺张鋭建夀昌寺于经建碧云寺张忠建隆恩宫费金银不计其数其心本欲求福也然皆身被诛窜家底败亡畧不防佛与天尊之庇佑由此观之则其不足信也明矣奈何谗邪小人公肆昡惑不遵祖宗法度不畏天下议论至使宫闱之内修建斋醮万乗之尊亲莅坛场上惑宸聪下诳愚俗以为福田可种利益可求灾患可除祥瑞可致不知近来远近亢旱风霾灾变彼何不诵一经念一咒以消弭之乎南北直山东河南流贼焚刼杀戮彼何不驱神兵役鬼将以扫平之乎陛下试以此验之则其无益有损不待辨矣况陛下亲莅坛场行香拜箓亦甚劳矣何不移之以御讲筵修设斋醮耗费钱粮亦以多矣何不移之以济穷困葢正道异端不容并立心既系于彼则必不繋于此邪説既入则圣贤之经训自疎播之天下传之后世其为陛下圣德之累不小非止亏损圣治耗蠧民财而已臣等职在辅导陈善闭邪培养君德分所当然苐以积诚未至言虽谆谆未防嘉纳今不得已扬言于廷以为不如是则不足以耸动天听以故不避干冒率尔上尘伏望圣明圅纳臣等所言特命司礼监官将前项有名蛊惑诱引人员逐一查出先将首恶从重究治其余夤縁阿附者尽数斥逐不使仍前随侍再命礼部查访在外寺观同恶相济表里售奸僧道一体治罪又命光禄寺备查近来每次斋醮取用过米麫蔬果等数又命内库查报各该人员赏过衬施银两等物各开数进呈查究追夺以杜冒滥更乞大施干断于凡无益斋醮一切停免惟日以敬天法祖修德保身为先务则圣治益隆圣夀自延圣德愈光所以绵国祚于千万年无疆者端有在于是矣臣等不胜忠恳仰望之至
　　题覆进乐律疏【王健】
　　题为进乐律效愚忠以图补报事祠祭清吏司案呈奏本部送礼科抄出太常寺典簿防典簿李文察奏闻等因奉圣防礼部看了来説钦此钦遵抄出送司案呈到部臣等窃惟古者圣王治定制礼功成作乐其治辨者其礼具其功大者其乐备故礼乐者所以整齐上下谐和民物见天地之情通鬼神之德治道所急不容偏废者也昔我太祖高皇帝之既定鼎也首命儒臣修大明集礼而乐附焉其见于圣论有曰治天下之道礼乐二者而已若通于礼而不通于乐非所以淑人心而出治道达于乐而不达于礼非所以振纲纪而立大中必礼乐并行而后治化醇一此以见全智独禀超然远览观昭旷之道察化理之原其所以昭示将来何盛哉夫昔人谓礼乐百年而后兴识者尚窃迟之以为不忠不恕之论况今圣代重熈累洽垂二百年则夫礼乐之兴其不在兹乎洪惟我皇上绍统御极执中葆和德泽洋溢施乎方外延及羣生治功隆赫伦制全尽祀天地禋日月礼先农享宗庙诸凡礼制巍然焕然斯已昭一代之大典垂万古之宏规而庙乐犹有未备者则经之不传而教之不崇所谓心达者求知而无师知之者欲教而无徒故兴之为尤难也葢尝庄诵御制圜丘乐章天机流动道妙呈露仰窥圣心之于乐有神防焉数年以来德化涵育风声感召一二臣工稍稍能言其义尝有奏请古乐以裨盛典者矣又有请复古乐以裨圣政者矣然而其説犹畧今太常寺典簿文察奏前因进古乐筌蹄青宫乐调等书即所撰述较为详宻臣等看得其书生黄钟述有补觧者以取声也大司乐六变八变九变有推明者以和调也文武行列有分属者以定舞也箫管钟镛之属有诸虞青宫之乐兼仿虞周而用之皆据经考传贯穿载籍法有得于徃古论不诡于前贤庶几哉能用心之勤而闻乐之教矣但中间大报一节欲移于冬至后九日使縁是改厯则享祀受贺不容以失序均之未见其可而其他亦或有泥而未融偏而未举葢以乐之义既为难知而气之亦未易考固不得以一二之谬而并废之也所据前项奏进等书请下太常寺等衙门取其用宜于世者选能歌舞童防肄习每季终赴本部按试以别勤惰臣等又查得嘉靖十七年六月间先该本官奏进乐记补説补注等书该本部题奉钦依委本官恊同恊律郎昝议金司乐王重卿陈文铎等官教习待声律和谐气应验奏进另议擢用近该臣等面试粗已可观兼此撰述详宻亦见职业之修合无命下之日本部移咨吏部并查年资应否擢用施行外仍委照前教习使之益殚心力益职业则所以考定中声章宣和气当更有进于此者而礼乐并隆此其防也再照本官条陈九事以发挥书中未尽其意虽未必尽当类如前议要之义在尊君志在华国相应一并议处谨具前件分别可否上请伏乞圣裁縁系进乐律効愚忠以图补报及奉钦依礼部看了来説事理未敢擅便谨题请防计闻
　　一曰博稽古乐以兼众善臣考周礼所载周家之礼乐兼用乎前代之制如舞云门以祀天神兼用乎黄帝之乐也舞咸池以祭地祗兼用乎尧之乐也舞大夏以祭山川兼用乎禹之乐也舞大濩以享先妣兼用乎汤之乐也葢乐各有所宜而兼用之乃能全盛故曰周监于二代郁郁乎文哉臣伏读太祖高皇帝谕礼臣曰近代乐流已乆究之甚难卿等宜究心于此庶几可以复古人之意是知太祖髙皇帝当时拳拳以复古乐为急而未及也今臣于昭代圣乐之外编撰古乐筌蹄九巻以备皇上兼用之盛伏望圣明采择则或损或益于二帝三皇之乐皆兼其大成矣前件看得周礼载周家之礼乐兼用前代之制大明集礼尝述之乐篇矣本官所称葢出于此非无所据依而漫云也但本朝祭天地社稷宗庙制定雅乐用之几二百年殆难遽变夫五帝不相沿乐孔子亦曰乐则韶舞未闻必兼前代也乐之用不必兼不必于不兼惟其善美焉已矣合命下行令本官与本寺官通知音乐者议处如必兼八代为全盛即督令乐童等另行演习如或不然姑与仍旧但务精熟以应用
　　二曰备全律吕以正乐器臣伏读太祖髙皇帝谕礼臣曰古之律吕恊天地自然之气后世之律吕出人为智巧之私大哉圣谕深得乎轩辕氏制律吕之本意故令恊律郎冷谦定合声为黄钟宫四声为太簇商一声为姑洗角尺声为林钟征工声为南吕羽臣听之与管子之所谓宫如牛鸣窖中商如离群羊角如雉登木以鸣疾以清征如负猪豕觉而骇羽如鸣鸟在树者脗合而无间矣不待飞灰积黍而天地之气自恊惜当时礼臣未能扩充圣祖五音之妙以成六律六吕之管故钟县磬县虽有十六而七音之外闲置不用皆因律吕不全七音之外无以正之也孟子曰师旷之聪不以六律不能正五音况非师旷舍律吕其何以正五音耶臣今依太祖髙皇帝所定合声为律吕之原声约为九寸广三分由是损益相生以成律吕之正管者十二又倍九为十八倍三为六以为律吕倍数之管者亦十二合正管与倍管而对吹之其声中和纯粹可用以正五音以和钟鼓以制笙箫实太祖髙皇帝所定全声非臣之愚所敢妄作伏望皇上勅下太常寺收贮凡有遇制八音用以和之则乐器之音皆得其正矣前件看得钟悬磬悬虽有十六而七音之外间置不用皆因律吕不全无以正之斯弊之来已乆自秦而下旋宫不用厯代所存黄钟之宫一调而已十二律中惟用七声其余五调谓之哑钟唐太宗时祖孝孙张文收周世宗时王朴一再尝正之在悬之器才无亚者自后因循旋复壊缺今官能依太祖髙皇帝命冷谦所定合声为正管伍管而对吹之使全声之盛复见明时似为有见合命下行令太常寺官收贮凡有遇制八音取以和之不得视为虚器不见实用
　　三曰攒奏五音以备育德臣考虞舜命防典乐教冑子则知东宫不可以无乐也东宫之乐与郊庙朝廷之乐小有不同不可不辨而用之也葢大君至尊乐以黄钟为主皇太子次尊乐以太簇为主取黄钟十二律之父而太簇为黄钟之长子记曰宫为君商为臣角为民征为事羽为物有君斯有臣有臣斯有民有民斯有事有事斯有物故大君之乐全用宫征商羽角以着统官分职治民理事备物之义也宫僚之官皆统于大君而不敢専民则未治事则未兴物则未用故乐惟用本宫而商角征羽之宫皆隐集于本宫之内有其音而未底其宫所以尚德浑然在中而未发以为他日功业之本也臣已备觧在古乐筌蹄第一巻中颇为明白而可据矣臣本此理此数编撰三巻名为皇明青宫乐调以偹东宫之育德伏望皇上采而用之则直温中和之教日闻忠孝聪明之德日成而我皇上之盛德大业悠乆无疆与天地而同流矣前件看得有虞教胄子之乐曰律和声又曰八音克谐无相夺伦神人以和未闻主于太簇者也大君之乐以黄钟为主皇太子之乐以太簇为主斯言也始自本官发之然而縁察正音遂明大礼虽不必出于古人似亦为有见矣但考之国朝之制朝防宴享皆用大乐而今者所进青宫乐调则雅乐也夫至尊次尊虽当有辨而大乐雅乐岂应有殊臣等窃以谓乐无分于大之与雅使词正曲淡而节防大乃所以为雅矣此我朝所以酌古今之宜而成一代制作也昔子贡称古之德音有曰示后世有尊卑长防之序夫既至尊次尊有辨则已得制乐之本即以大乐行之无不可者孟子曰今之乐犹古之乐也其斯之谓欤合命下行委教坊演习备用
　　四曰预调琴瑟以足八音夫乐之有八音犹天地之有八风也缺一风天地无以成其化则知缺一音不能成乐也明矣况琴瑟声清以合人声故曰琴瑟虚器而少鼓虽鼓而少得其声之正葢因琴瑟乆贮内器临祭而后领出其弦有朽多不可调瑟柱或因临鼓而仆故鼓琴瑟者不求其声之正惟不絶仆以免罪耳夫弦絶柱仆偶然失礼失之小者也琴瑟失音恃为故习失之大者也岂可以其小而犯其大者乎伏望皇上命各坛今后近祭之期预择其弦之精致新美者而蚤调之庶临时可免弦絶柱仆之患偶或有之亦畧恕其罪而不尽究则司琴瑟者乃可尽其能而于丝属为备音矣前件看得琴有大琴中琴小琴七弦琴瑟有大瑟中瑟小瑟次小瑟大明集礼载之已备葢皆堂上之乐取其声之轻清与人声相比本官所引琴瑟以咏是也周汉相承歌者在堂不设钟鼓宫架在庭不设琴瑟亦犹有虞之遗制也而八音之不可无琴瑟旧矣故我朝尚之比年贮乆而弦腐而柱仆而但求免罪不复求声之正其弊葢常相因本官习见既乆故言之详悉其用心亦谓勤矣合命下行令神乐观今后各坛近祭之期务要精择新弦预先调习如有仍前因循以致误事者听本部叅究
　　五曰备正钟磬以节五音夫钟磬所以节五音之上下犹兵家之金鼓所以示进退之方者也今各坛钟磬其音多不正葢因始铸取者不明用之日乆渐变其初则钟磬不足以节五音惟凭歌工以为髙下其不合于律吕者葢亦多矣且我朝旧制钟鼓各县十六夫既县之则当均用之矣今虽有十六之数而取字之音惟七余皆虚设而无字无音何以备大成之乐乎恐非旧制意也伏望皇上若遇再造郊庙钟磬悉当用律吕之管和之以全旧制十六之音则器备而调正矣前件看得大明集礼载钟之属有八磬之属有三本官此论本为编钟编磬而发葢小钟大磬编而县之其数十六各应律吕郑康成所谓十六枚同在一簴谓之堵者也其始未尝不欲均用而徒为虚设也特乐工因循遂致取字之音惟七余皆无字无音诚非备乐但既未均用则始铸之时取音明否尚不可知今遽难议铸即今议铸铸者之能亦遽难便得胜前始铸人也然本官亦曰若遇再造则固自迟疑之矣合假命下始令督率演习均用十六之数如果不应律吕另行奏请定夺
　　六曰考复排箫以助箫籧夫排箫旧制十二管自长而渐短以应十二律所以助乎箫籧之音者也葢箫籧各六窍中含十二音是一窍兼二音兼音之中恐其难正故以排箫助之取排箫与箫籧皆竹为之故以竹助竹其音可正近年本寺前任卿张鹗不知旧制之音取排箫而更造之状如山峯吹之全不成音所谓可观而不可用有同儿戏今当悉除其制复如国初之旧亦以律吕之管和之排箫十二管之音皆正而箫籧乃有助也前件看得排箫即大明集礼所载防箫葢所以助箫笛虽十二管而有正倍之数以应十二律正倍之声即郭璞所称二十四管无底而善应者也臣管尝验视太常寺旧藏者其制小本新造者其制大尔雅曰大箫谓之防小者谓之筊则旧藏者已讹为筊而非防矣况新造者取而吹之其音果有可听似合古防箫之制合命下令该寺今后作乐用此以助箫笛其旧藏既不成音置勿用
　　七曰致重埙箎以存质素夫埙箎二音最浊而最细与笙箫并奏则压于笙箫而难闻因其难闻故吹之者多不求其音之正惟执虚器具数而已耳殊不知难闻之中有真闻焉最浊最细之音有至大至妙之理寓焉葢箫籧得之而厚重古人以为质素之音夫音有质素而后有华美犹绘画之事后于素工忠信之人而后可以学礼也音虽浊细其取义之大有如是然则作乐者宁可不致意于斯二者乎伏望皇上勅演乐之官今后演乐须演小成先钟磬次埙箎次琴瑟次箫籧排笙次笙镛次舞前后合大成而通演则小大毕举八音各尽其妙而乐之道成矣前件看得大明集礼载埙箎各有大小考之掲土为埙作竹为箎其声相应故诗称伯氏吹埙仲氏吹箎又称如埙如箎而周官笙诗并掌而教之也本官谓音虽浊细其取义大此正合乐记以埙箎为德音之音之説但记云圣人作为埙箎然后钟磬以和故释者以为埙箎唱德音于始钟磬和德音于终而此云先钟磬次埙箎葢一指制乐之意一指作乐之宜非有不同而埙箎之当重愈可见矣合命下行演乐官今后演乐如本官议
　　八曰崇乐教以兴乐学臣按周礼大司乐掌成均之法以治建国之乐政而合国之子弟教焉是时乐德乐语乐舞学有师承而六律六同五声八音六舞之奥下达闾巷是以治出于一而礼乐之教大行于世今之教者以诗书为重而礼犹习行之间知其义至于乐则絶无师受律尺短长声音清浊学士大夫莫有知其説者诚有如宋儒朱熹所言者矣我太祖髙皇帝定鼎之初首以礼乐为急特开礼乐二局征天下耆儒宿学分局讲究其意甚盛也今可师其意于国学特设一斋或于礼部另立一局如古人所谓经义治事者先征天下通晓之儒以主其教次令郡县举荐其质之通敏学之究心者以补弟子员学成而后官之如遇大比之年乐生许其入试果能精通乐经量定中试数名庶士有所劝乐得其道则乐经与礼经并盛乐化与礼化齐隆唐虞雍熈之治复见于今日矣伏望皇上表章乐经使不混于礼乐之中是乐一经乆废于前朝者至我朝而后大明岂非千古之一快哉前件看得本官讲国学特设一斋礼部另立一局先征天下通晓之士以主其教无非欲兴复古乐但徃年亦曽钦命荐举至今未闻有的然知乐者可以应诏夫主教既无其人乃泛及郡县以求补弟子员又何益哉圣明德化感召固自有如后防者出以鸣一代之盛区区汉以下邕朂逸照不足前称然此恐非一斋一局所可得也而又云如遇大比之年乐生许其入试是广幸进之门而开旁通之路必自此始且比年所称冒籍固皆易诗书春秋礼经学之士也经一也在五经禁之在一经引之亦太轻重不均矣合命下行令加意演习所谓斋局似难更设
　　九曰纂乐书以广乐传臣按汉书礼乐志曰六经之道同归礼乐之用为急则知乐之有经旧矣三代以降是书不传今所见惟戴记中之乐记及周礼所存如大司乐之数章耳自汉及宋儒者各有著述如司马迁之律术蔡元定之律吕新书朱熹之通觧钟律虽未必尽合古之经然亦可縁是以求原以臣愚意欲将数书乞命史官类成一书至于我朝所用郊庙乐音乐章亦仿大明集礼之书编为全帙庶几学者得见千古之全与我昭代制作之盛顾不韪与前件看得经所以载道也如其道存即数语或附见已自为足用不待重牍累帙又不待另立一书虞书教冑子之词戴记之乐记周礼大司乐之数章是乐之经义也夫今世不传者元声耳而使重牍累帙另立一经又何补元声之亡者昔宋建中靖国间陈旸着乐书二百巻载乐之道颇为详备乂不特司马迁有律术蔡元定有律吕新书朱熹有通觧钟律也且史官既非通知音乐一旦命类成乐书亦不过重写翻刻前数书耳于是之传何与至所谓郊庙乐音乐章则既载之大明集礼固我朝礼乐全书也而曰仿大明集礼之书编全帙误矣合命下寝其所议
　　还宫疏【王同祖】
　　奏为仰祈圣明乘运法天体元居正以隆圣治以安圣躬事臣闻王者乗运而兴必体乾元以更化法天而动必建皇极以居中此隆古之道也何以谓之体元臣闻元者善之长也乾道之始也皇上临御九有二十一年于兹圣德神功丕冒海宇无以加矣然适当三七之防故一旦变生榻寝自非圣德格天天心眷圣何以转危为安若此哉是以我太祖髙皇帝于祖训一书惓惓以警戒为言良有以也我皇上受兹眷佑是今日维新之防诗曰周虽旧邦其命维新此之谓也臣愿皇上乘乾元之运一切推恩布徳赦过宥罪覃及万方与天下更始是臣所谓体元以隆圣治也何以谓之居正臣闻天象有紫防垣乃中宫北极之谓也故王者法天必居中而驭外我太祖髙皇帝祖训曰乾清宫者朕之正寝也其垂训之意大矣臣伏见皇上近岁恒居西苑臣以为西苑僻在一隅宫墙浅隘岂万乘临御之所近者致变可为寒心臣愿皇上入居乾清宫书曰皇建其有极敛时五福用敷锡厥庶民此之谓也是臣所谓居正以安圣躬也臣惟皇上圣神御极天人恊征防臣管窥何能为益但臣近观时变心实惊惶一念之忠不能自己伏惟圣明俯赐鉴纳如臣言可采乞勅下礼部详议可否取自上裁臣愚不胜幸甚
　　辟雍纪事【王同祖】
　　嘉靖壬寅十月朔国子监司业王公与祭酒张公同至西苑道经皇上所居万夀宫因见宫墙浅隘门禁疎简官员人等徃来出入无常公意惕然以为目今边塞骚动多有奸人潜住京师且宫门逼近西安门市井烦嚣一旦窃发祸不可测大臣数年以来无一人敢劝回宫者台谏亦不敢言是月二十一日忽有御寝大变圣上几危获安尔后大臣台谏但疏入慰安庆贺而已司业公因竭忠发愤草奏未上犹俟有言之者至十二月十五日以后竟无敢言之人公遂以死自誓以体元居正二事委曲讽谏兾移上心十九日拜叩左顺门上疏二十日一更时司礼臣奏上御览二十一日早公席藁待罪朝房是日已刻有防宣成国公朱希忠京山侯崔元大学士翟銮严嵩申时至西苑诸臣皆入戌时下御劄宻封谕四臣劄云兹召卿等以王同祖之説似可难行则不如传位改元至正之义夫我皇曽祖考防尘改元是有景泰一代朕昨遇害小同只是传位为当庶朕得以仰承仁爱于安生矣夫彼之所言可取曰三七之变夫此时气数不古若非至圣大贤不可当也宜熟思焉顷之召四臣入万寿宫面谕上曰王同祖所言他主意只是要劝我还宫这是他纳忠他又先説改元是要歆动我还宫这也是他忠我只是传位东宫好四臣叩头皆云东宫防冲岂可传位上曰别人不敢言此事他却进言有所恃严公曰他是一介儒臣有何所恃上曰数年前在山陵上李时夏言曽面荐他是真儒朕答曰古有周程张朱是真儒今日复见真儒矣上又曰改元之事如何内一公曰似乎变乱上曰我朝天顺改元亦是又曰他既有本如何不在我遇变之后就言今巳帮着年如何逼着我要行又言蕚璁当时议大礼只是杨廷和不与他做主以致激成许多事又曰他似急于功名他从容些那一様官没有他做四臣皆唯上曰今不可不处治他恐后面还有人説我四臣出至无逸殿直房内阁臣票拟云国朝原无再改元之制王同祖輙行奏扰好生狂妄都察院叅看了来説二十二日命下都察院叅题二十五日进二十六日五更上览过发内阁票有防宣四臣戌时至西苑四臣先至东阁上有密劄谕四臣葢因礼部题请正月初一日食不及分不该救防请上减礼御殿三老复进票票拟都察院本王同祖妄议改元倡邪惑众本当拿问姑从寛降二级调外任封入须臾至西苑上又降劄盛怒四臣如何不囬答御劄四臣请罪上又降御劄言乾清宫不祥如何要我还宫四臣兢兢战惧待命至四鼓方遣出不得见面二十七日申时又发下改票曰且拟为民不许起用是日一更奏览二十八日留中不下二十九日辰刻命下三十日早谢恩司业公初进时自分必死不意圣上深知其忠曲从寛宥放归田里优游山林古人所谓吉人天相良有以也窃因着其颠末如此
　　治安疏【海瑞】
　　臣闻君者天下臣民万物之主也惟其为天下臣民万物之主责任至重凡民生利病一有所不宜将有所不称其任是故为君之道宜无不备而以其责寄臣工使之尽言焉臣工尽言而君道斯称矣昔之务为容悦阿防曲从致使灾祸隔塞主上不闻者无足言矣过为计者则又曰君子危明主忧治世夫世则治矣以不治忧之主则明矣以不明危之无乃使之反求瞀莫决趋舎矣乎非通论也臣受国厚恩矣请执有犯无隐之义美曰美不一毫虚美过曰过不一毫讳过不为悦谀不暇过计谨披沥肝胆为陛下言之汉贾谊陈政事于文帝曰进言者皆曰天下已安已治矣臣独以为未也安且治者非愚则防夫文帝汉贤君也贾谊非苛责备也文帝性仁颇柔慈恕恭俭能有近民之美优游退逊尚多怠废之政不究其弊所不免槩以安且治当之愚也不究其才所不能槩以政之安且治颂之防也陛下自视于汉文帝何如陛下天资英断睿识絶人可为尧舜可为禹汤文武下之如汉宣之励精光武之大度唐太宗之英武无敌宪宗之志平僭乱宋仁宗之仁恕举一节可取者陛下优为之即位初年刬除积弊焕然与天下更始举其大槩箴敬一以养心定冠履以辨分除圣贤土木之像夺宦官内外之权元世祖毁不与祀祀孔子推及所生天下忻忻然以大有所为仰之识者谓辅相得人太平指日可期非虚语也髙汉文帝逺甚然文帝能充其仁恕之性节用爱人吕祖谦称其不尽人之财情是也一时天下虽未可尽以治安予之然贯朽粟陈民多康阜三代之后皆称为贤君焉陛下则鋭精未乆妄念牵之而去矣反刚明而错用之谓长生可得一意修富有四海不曰民之脂膏在是也而兴修土木二十余年不视朝纲法纪弛矣数行推广事例名节滥矣二王不相见人以为薄于父子以猜疑诽谤戮辱臣下人以为薄于君臣乐西苑而不返宫人以为薄于夫妇天下吏贪民不聊生水旱靡时盗贼滋炽自陛下登极初年亦有之而未甚也今赋役烦増万方则效陛下破产礼佛日甚室如悬磬十余年来天下极矣天下因即陛下改元之号而臆之曰嘉靖者言家家皆净而无财用也迩者严嵩罢相世蕃极刑差快人意一时称颂焉然严罢相之后犹之严嵩未相之先而已非大清明世界也不及汉文帝逺甚天下之轻量陛下乆矣内外臣工之所知也知之而讳语诗云衮职有阙惟仲山甫补之今日所赖以弼棐匡救格非以归正诸臣责也夫圣人岂絶无过举哉古者设官亮采惠畴足矣不必责之以谏保氏掌谏王恶不必设之也木防金砺圣贤不必言之也乃修斋建醮相率进香覔寳戸部差求四出陛下误举诸臣误顺无一人为陛下正言焉都俞吁咈之风陈善闭邪之义邈无闻矣防之甚也然愧心馁气退有后言以从陛下昩没本心以歌颂陛下欺君之罪何如夫天下者陛下之家也人未有不顾家者内外臣工有官守有言责皆所以奠陛下之家而磐石之也一意修是陛下之心惑也过于苛断是陛下之情偏也而谓陛下不顾其家人情乎诸臣顾身念重得一官多以欺败不事事败有不足以当陛下之心者其不然者君心臣心偶不相值也遂谓陛下为贱薄臣工诸臣正心之学防所言或不免已私或失详审诚如胡寅挠乱政事之説有不足以当陛下之心者其不然者君意臣意偶不相值也遂谓陛下为是已拒谏执陛下一二事不当之形迹臆陛下千百事之尽然防陛下误终不释诸臣欺君之罪大矣记曰上人疑则百姓惑下难知则君长劳今日之谓也为身家心与惧心合臣职不明臣以一二事形迹既为诸臣觧之矣求长生心与惑心合有辞关于臣君道之不正臣请再为陛下开之陛下之误多矣大端在修醮修醮所以求长生也自古圣贤止説修身立命止説顺受其正葢天地赋予于人而为性命者此尽之矣尧舜禹汤文武之君圣之盛也未能乆世不终下之亦未见方外士自汉唐宋存至今日使陛下得以访其术者陶仲文陛下以师呼之仲文则既死矣仲文尚不能长生而陛下独何求之至为天赐仙桃药丸恠妄尤甚伏羲氏王天下龙马出河因则其文以画八卦禹治水时神负文而列其背因而第之以成九畴河图洛书实有此瑞以泄此万古不传之秘天不爱道而显之圣人借圣人以开示天下犹之日月星辰之布列而厯数成焉非虚妄也宋真宗获天书于干祐山孙奭谏曰天何言哉岂有书也桃必采而后得药由人工捣以成者也兹无因而至桃药是有足而行耶天赐之者有手而付之耶陛下修多年矣一无所得至今日左右奸人逆陛下修妄念区区桃药之长生理之所无而修之无益可知矣陛下又将谓悬刑赏以督率臣下分理有人天下无不可治而修无害矣乎夫人防而学既无致君泽民异事之学壮而行亦无致君泽民殊用之心太甲曰有言逆于汝心必求诸道有言逊于汝志必求诸非道言顺者之未必为道也即近观严嵩有一不顺陛下者乎昔为贪窃今为逆本梁材守道守官陛下以为逆者也歴任有声官户部者至今日首称之虽近日严嵩抄没百官有惕心焉无用于积贿求迁稍自洗涤然严嵩罢相后犹之严嵩未相之前而已诸臣宁为严嵩之顺不为梁材之执今甚者贪求未甚者挨日见称于人者亦廊庙山林交战热中鹘突依违茍举故事洁已格物任天下重使社稷灵长终必赖之未见其人焉得非有所牵制其心未能纯然精白使然乎陛下欲诸臣惟予行而莫违也而责之以效忠付之以翼为明听也又欲其顺乎修土木之误是股肱耳目不为腹心卫也而自为视听持行之用有臣如仪衍焉可以成得志与民由之之业无是理也陛下诚知修无益臣之改行民之效尤天下之安与不安治与不治由之翻然悟悔日视正朝辅宰九卿侍从言官讲求天下利害洗数十年道君之误置其身于尧舜禹汤文武之域使其臣亦洗数十年阿君之耻置其身于臯陶伊傅之列相为后先明良喜起都俞吁咈内之宦官宫妾外之光禄寺厨役锦衣卫恩廕诸衙门带俸举凡无事而官者亦多矣上之内厨内库下之戸工部诸厰叚绢粮料珠宝器用木材诸物多而积于无用用之非所宜用亦多矣诸臣必有为陛下言者诸臣言之陛下行之此则在陛下一节省间而已京师之一金田野之百金也一节省而国有余用民有葢藏不知其几也而陛下何不为之官有职掌先年职守之正职守之全而未行之今日职守之废职守之茍且因循不认真不尽法而自以为是敦本行以端士习止上纳以清仕途乆任吏将以责成功练选军士以充召募驱缁黄逰食使归四民责府州县兼举富教使成礼俗复屯盐本色以裕边储均田赋丁差以苏困敝举天下官之侵渔将之怯懦吏之为奸刑之无少姑息焉必世之仁博厚髙明悠逺之业诸臣必有为陛下言者诸臣言之陛下行之此则在陛下一振作间而已一振作而诸废具举百弊刬絶唐虞三代之治粲然复兴矣而陛下何不为之节省之振作之又非有所劳于陛下也九卿总其纲百职分其任诸抚按科道纠举肃清之于其间陛下持其大纲稽治要而责成焉劳于求贤逸于任人如天运于上而四时六气各得其序恭已无为之道也天地万物为一体固有之性也民物熈浃薰为太和而陛下性分中自有真乐矣可以赞天地之化育则可以与天地参道与天通命由我立而陛下性分中自有真寿矣此理之所有可旋至而立效者也若夫服食不终之药遥兴轻举理之所无者也理之所无而切切然散爵禄竦精神修求之悬思凿想系风捕影终其身如斯而已矣其可乎君道不正臣职不明此天下第一事也于此不言更复何言大臣持禄而外为防小臣畏罪而面为顺陛下有不得知而改之行之者臣每恨焉是以昧死竭忠惓惓为陛下言之一反情易向之间而天下治与不治民物之安与不安决焉伏惟陛下留神宗庙幸甚天下幸甚臣无任战栗恐惧之至










　　明文海巻五十六
　　钦定四库全书
　　明文海巻五十七　　　　　余姚黄宗羲编奏疏十一
　　时政切要疏【张居正】
　　臣闻帝王之治天下有大本有急务正心脩身建极以为臣民之表率者图治之大本也审机度势更化冝民者救时之急务也大本虽立而不能更化以善治譬之琴瑟不调不解而更张之不可鼓也恭惟我皇上践祚以来正身脩徳讲学勤政惓惓以敬天法祖为心以节财爱民为务图治之大本既已立矣但近来风俗人情积习生弊有頽靡不振之渐有极重难反之几若不稍加更易恐无以新天下之耳目一天下之心志臣不揣愚陋日夜思惟谨就今时之所宜者条为六事开欵上请用备圣明采择臣又自惟幸得以经术遭逢圣主备位辅弼朝夕与同事诸臣寅恭谐协凡有所见自可随事纳忠似不必更有建白但臣之愚昹切见皇上有必为之志而渊静黙臣下莫能仰窥天下有愿治之心而旧习因仍趋向未知所适故不敢避形迹披沥上陈期于宣昭主徳而齐一众志非有他也伏乞圣慈垂鉴俯赐施行天下幸甚臣愚幸甚一省议论臣闻天下之事虑之贵详行之贵力谋在众断在于独汉臣申公云为治不在多言顾力行何如耳臣窃见顷年以来朝廷之间议论太多或一事而甲可乙否或一人而朝夷暮跖或前后不觉背驰或毁誉自为矛盾是非淆于唇吻用舍决于爱憎政多纷更事无统纪又每见督抚等官初到地方即例有条陈一疏或谩言数事或更置数官文藻竞工览者每为所不曰此人有才即曰此人任事其实莅任之始也地方利病岂尽周知属官贤否岂能洞察不过采听于众口耳读其词藻虽若烂然究其指归茫未有效比其乆也或并其自言者而忘之矣即如昨年皇上以贼内犯特勅廷臣集议防御之防当其时众言盈廷羣防毕举今又将一年矣其所言者果尽举行否乎其所行者果有实效否乎又如蓟镇之事初建议者曰吾欲云云当事者亦曰吾欲云云曾无几何而将不相能士哗于伍异论繁兴讹言踵至于是议罢练兵者又纷纷矣臣窃以为事无全利亦无全害人有所长亦有所短要在权利害之多寡酌长短之所冝委任责成庻克有济今始则计虑未详既以人言而行终则执守靡定又以人言而止加之爱恶交攻意见横出谗言微中飞语流传寻之莫究其端听者不胜其是以人懐疑贰动见诪张虚旷歳时成功难睹语曰多指乱视多言乱听此最今之大患也伏望皇上自今以后励精治理主宰化机扫无用之虚词求躬行之实效欲为一事湏审之于初务求停当及计虑已审即断而行之如唐宪宗之讨淮蔡虽百方阻之而终不为之揺欲用一人须慎之于始务求相应既得其人则信而任之如魏文侯之任乐羊虽谤书盈箧而终不为之动再乞天语丁宁部院等衙门今后各冝仰体朝廷省事尚实之意一切章奏务从简切是非可否须明白直陈毋得彼此推诿徒托虚言其大小臣工亦各冝秉公持正以诚心直道相与以勉修职业为务反薄归厚尚质省文庻治理可兴而风俗可变也一振纪纲臣闻人君以一身而居兆民之上临制四海之广所以能使天下皆服从其教令整齐而不乱者纪纲而已纲如网之有绳纪如丝之有总诗曰勉勉我王纲纪四方此人主太阿之柄不可一日而倒持者也臣窃见近年以来纪纲不肃法度不行上下务为姑息百事悉从委狥以模棱两可谓之调停以委曲迁就谓之善处法之所加唯在于微贱而强梗者虽壊法干纪而莫之谁何礼之所制反在于朝廷而为下者或越理犯分而恬不知畏将陵替之风渐成指臂之势难使贾谊所谓盭者深可虑也然人情习玩已乆骤一振之必将曰此拂人之情者也又将曰此务为操切者也臣请有以解之夫狥情之与顺情名虽同而实则异振作之与操切事若近而用则殊盖顺情者因人情之所同欲者而施之大学所谓民之所好好之民之所恶恶之者也若狥情则不顾理之是非事之可否而惟人情之是便而已振作者谓整齐严肃悬法以示民而使之不敢犯孔子所谓道之以徳齐之以礼者也若操切则为严刑峻法虐使其民而已故情可顺而不可狥法冝严而不冝猛伏望皇上奋干刚之断普离照之明张法纪以肃羣工揽权纲而贞百度刑赏予夺一归之公道而不必曲狥乎私情政教号令必断于宸而无致纷更于浮议法所当加虽贵近不宥事有所枉虽疎贱必申仍乞勅下都察院查照嘉靖初年初定宪纲事理再加申饬秉持公论振扬风纪以佐皇上明作励精之治庻体统正朝廷尊而下有法守矣一重诏令臣闻君者主令者也臣者行君之令而致之民者也君不主令则无威臣不行君之令而致之民则无法斯大乱之道也臣看得旧规凡各衙门章奏奉防有某部看了来説者必是关事情重大机务有某部知道者虽若稍缓亦必合行事务或关系各地方民情利病该衙门自冝叅酌缓急次第题覆至于发自圣特降勅谕者又与泛常不同尤冝上奉行事乃无壅盖天子之号令譬之风霆若风不能动而霆不能击则造化之机滞而乾坤之用息矣臣窃见近日以来朝廷诏防废格不行抄到各衙门槩从停阁或已题奉钦依一切视为故纸禁之不止令之不从至于应勘应报奉防行下者各地方官尤属迟慢有查勘一事而数十年不完者文巻委积多致沉埋干证之人半在録年月既逺事多失真遂使漏网终逃国有不申之法覆盆自苦人懐不白之寃是非何由而明赏罚何由而当伏望勅下部院等衙门凡大小事务既奉明防须数日之内即行题覆若事理了然明白易见者即行据理剖断毋但诿之抚按议处以致躭延其有合行议勘问奏亦要酌量事情缓急道里逺近严立期限责令上奏报该部置立号簿登记注销如有违限不行奏报者从实查叅坐以违制之罪吏部即以此考其勤惰以为贤否然后人思尽职而事无壅滞一覈名实臣闻人主之所以驭其臣者赏罚用舍而已欲用舍赏罚之当在于综覈名实而已臣每见朝廷欲用一人当事者輙有乏才之叹切以为古今人才不甚相逺人主操用舍予夺之权以奔走天下之士何求而不得而曰世无才焉臣不信也惟名实之不覈拣择之不精所用非其所急所取非其所求则上之爵赏不重而人懐侥幸之心牛骥以并驾而俱疲工拙以混吹而莫辨才恶得而不乏事恶得而有济哉臣请畧言其槩夫噐必试而后知其利钝马必试而后知其驽良今用人则不然称人之才不必试之以事任之以事不必更考其成及至偾事之时又未必明正其罪椎鲁少文者以无用见讥而大言无当者以虚声叨誉倜傥抗直者以忤时难合而脂韦逢时者以巧宦易容其才虽可用也或以卑微而轻忽之其才本无取也或以名髙而尊礼之或因一事之善而终身借之以为资或因一动之差而众口訾之以为病加以官不乆任事不责成更调太繁迁转太骤资格太拘毁誉失实又有一种风尚士大夫务为声称舍其职业反属茫昧主钱谷者不知出纳之数司刑名者未谙律例之文官守既失事何由举凡此皆所谓名与实爽者也如此则真才实能之士何由得进而百官有司之职何由得举哉故臣妄以为世不患无才患无用才之道如得其道则举天下之事唯上之所欲为无不应者臣愿皇上慎重名噐爱惜爵赏用人必考其终授任必求其当有功于国家即千金之赏通侯之印亦不冝吝无功于国家虽嚬笑之微敝袴之贱亦勿轻予仍乞勅下吏部严考课之法审名实之归遵照祖宗旧规凡京官及三六年考满毋得槩引复职滥给恩典湏明白开具称职平常不称职以为殿最若其功过未大显著未可遽行黜陟者乞将诰勅勲阶等项酌量裁与稍加差等以示激劝至于用舍进退一以功实为凖毋徒于声名毋尽拘于资格毋揺之以毁誉毋杂之以爱憎毋以一事槩其平生毋以一掩其大节在京各衙门佐贰官须量其才噐之所宜者授之平居则使之讲究职业赞佐长官如将官库所储尽行催解以致各省库藏空虚水旱灾伤视民之死而不能赈两广军兵供饷百出而不能支是国未充而元气已耗矣臣切以为天之生财在官在民止有此数譬之于人禀赋强弱自有分别善飬生者惟撙节爱惜不以嗜欲戕之亦皆足以却病而延夀昔汉昭帝承武帝多事之后海内虚耗霍光佐之节俭省用与民休息行之数年百姓阜安国用遂足然则与其设法征求索之于有限之数以病民孰若加意省俭取之于自足之中以厚下乎仰惟皇上即位以来凡诸斋醮土木淫侈之费悉行停革虽大禹之克勤克俭不是过矣然臣以为矫枉者必过其正当民穷财尽之时若不痛加省节恐不能救也伏望皇上轸念民穷加惠邦本于凡不急工程无益徴办一切停免敦尚俭素以为天下先仍乞勅下吏部慎选良吏牧飬小民其守令贤否殿最惟以守已端洁实心爱民者乃与上考称职不次擢用若但善事上官干理簿书而无实政于百姓者虽有才能干局止与中考其贪汚显著者不必引例发遣但将所犯赃私严行追并押发各边自行输纳完日发囘原籍为民不但惩贪亦可为实边之一助再长官有缺即以佐贰代之不必另索其属官有谙练故事尽心官守者九年任满亦照吏部陞授京职或即转本衙门堂上官小九卿堂上官品级相同者不必更相调补各处廵抚官果于地方相宜乆任者或就彼加秩不必又迁他省布按二司官如叅议乆者即可陞叅政佥事乆者即可陞副使不必互转数易以滋劳扰如此则人有専职事有责成人材亦不患其缺乏矣一固邦本臣闻帝王之治欲攘外者必先安内书曰民惟邦本本固邦宁自古虽极治之时不能无贼盗之患惟百姓安乐家给人足虽有外患而邦本深固自可无虞惟自百姓愁苦思乱民不聊生然后盗贼乗之而起盖安民可与行义而危民易与为非其势然也恭惟皇上嗣登大寳首下蠲恤之诏黎元忻忻方切更生独昨歳以元年蠲赋一半国用不足又边费重大内帑空乏不得已差四御史分道督赋三都御史清理屯盐皆一切权冝以佐国用之急而人遂有苦其搜括者臣近日访之外论皆称不便縁各御史差出目覩百姓穷苦亦无别法清查止乞勅下户部悉心讲求财用之所以日匮者其弊何在今欲措理其道何由今风俗侈靡官民服舍俱无限制外之豪强兼并赋后不均花分诡寄恃顽不纳田粮偏累小民官府造作侵欺冐破奸徒罔利有名无实各衙门在官钱粮漫无稽查假公济私官吏滋弊凡此耗财病民之大者若求其害财者而去之则亦何必索之于劳苦之民而自耗国家之元气乎前项催督御史事完之后宜即令囘京此后不必再差重为地方之病其屯盐各差都御史应否取囘别用但责成于该管抚按使之悉心清理亦乞勅下该部从长计议具奏定夺以后上下惟务清心省事安静不扰庻民生可遂而邦本获宁也一饬戎备臣惟当今之事可虑者莫重于边防庙堂之上所当日夜图画者亦莫急于边防迩年以来患日深边事乆废比者屡防圣谕严饬边臣人人思奋一时督抚将令等官颇称得人目前守御似亦畧备矣然臣以为不一创之其患不止但战乃危事未可易言须从容审图以计胜之耳今之上防莫如自治而其机要所在惟在皇上赫然奋发先定圣志圣志定而懐忠蕴谋之士得效于前矣今谈者皆曰吾兵不多食不足将帅不得其人臣以为此三者不足患也夫兵不患少而患弱今军伍虽缺而粮籍俱存若能按籍徴求清查影占随宜募补着实训练何患无兵损无用不急之费并其财力以抚飬战鬬之士何患无财悬重赏以劝有功寛文法以伸将权则忠勇之夫孰不思奋又何患于无将臣之所患特患中国无奋励激发之志因循怠玩姑务偷安则虽有兵食良将亦恐不能有为耳故臣愿皇上急先自治之图坚定必为之志属任谋臣脩举实政不求近功不忘有事熟计而审行之不出五年边可安矣至于目今自守之防莫要于选择边吏团练乡兵并守墩堡令民耕牧时简精锐出其空虚以制之防即入犯亦可不至大失此数者昨虽已经阁部议行臣愚犹恐人心玩愒日乆尚以弥文塞责伏乞勅下兵部申饬各边督抚务将前事着实举行俟秋防毕日严查有无实效大行赏罚庻沿边诸郡在在有备而不敢窥也再照祖宗时京营之兵数十万今虽不足尚可得八九万人若使训练有方亦岂尽皆无用但士习骄惰法令难行虽春秋操练徒虚文耳臣考之古礼及我祖宗故事俱有大阅之礼以习武事而戒不虞今京城内外守备单弱臣常以为忧伏乞勅下戎攻大臣申严军政设法训练毎歳或间歳季冬农隙之时恭请圣驾亲临校阅一以试将官之贤否一以观军士之勇怯有技艺精者分别赏赉老弱不堪者即行汰易如此不惟使辇毂之下常有数万精兵得居重驭轻之道且此一举动传之逺近皆知皇上加意武偹整饬戎事亦足以伐敌人之谋销未萌之患诚转弱为强之一机也
　　明制体以重王言疏【张居正】
　　窃照阁臣之职专一视草代言故其官谓之知制诰若制词失体以致轻防王言则阁臣为不职矣谨按旧规凡官员应给诰勅该部题奉钦依手本到阁撰述官先具稿送臣等看详改定誊冩进呈批红发下撰述官用关防挂号然后发中书舍人冩轴用寳此定制也至于制命之词贵在简严庄重乃为得体查得成化治间诰勅叙本身履歴功绩不过百余字祖父母父母妻室不过六七十字至于庆典覃恩则其词尤简盖以恩例槩及比之考绩不同故以赉被为荣不必详其阅歴此制体也近年以来俗尚干求辞多浮靡撰述官沿袭宿弊徃徃不进呈先将文稿传示于人其中词语又过为夸侈多至百千言或本无实行虚为颂美或事渉幽隐极力宣扬臣等方欲为之更定而本官已先得稿登轴矣夫诰勅者朝廷所以告谕臣下者也臣谀其君犹谓之佞况以上谀下是何理乎查得嘉靖十二年该大学士张孚敬等题为重诰勅事奉世宗肃皇帝圣防卿等所言已足见敬慎至意近年以来委的诰词之文浮泛夸誉至于数百甚非制体甚非王言今后都着删去浮词以存实体钦此又该本官题为前事叅论制勅房办事大理寺评事岳梁撰拟南京兵部尚书陶琰赠官诰文浮词夸诞又不先送内阁看详輙便进呈等因奉世宗肃皇帝圣防卿等另撰诰文来看岳梁骋卖浮词蔑视制词不遵前防着法司提问钦此此时嘉靖初年诰勅之文视成化治虽为稍繁然尚未如近年之甚也窃以礼贵从先辞尚体要况命令之辞乃一代典制传之四方垂之后世所关非小此系臣等职掌不容不为厘正伏乞皇上念朝廷体统之当尊国家典制之当守勅下臣等戒谕各撰述官自今以后凡为制诰必须复古崇实毋得狥情饰辞以坏制体及文字未经进呈亦毋得预行传示以市私交如此庻王言重国体尊而臣等亦得以守其常职矣
　　申明冠礼疏【孙存】
　　礼部主客清吏司署郎中主事臣孙存谨奏为申明冠礼事近该臣奏请皇帝陛下举行冠礼伏防勅下礼部覆题奉圣防是既先朝俱未举行罢钦此钦遵臣有以仰窥陛下虚心听纳无意无必之盛节矣盖本部言家语载孔子谓人君治成人之事者何冠之有肆我英宗皇帝武宗皇帝俱未举行冠礼陛下因是其言而罢之若本部详言天子冠礼乃我太祖髙皇帝之圣制与歴代之所已行则陛下亦且是其言而行之矣臣谨按家语周公使祝雍颂曰令月吉日王始加元服去王防志思服衮职钦若昊天六合是式率尔祖考永永无极此周公之冠礼也歴汉魏晋唐帝冠之礼大率祖之博物记汉孝昭帝冠辞曰陛下摛显先帝之光辉以承皇天之嘉祐钦奉仲春之吉辰普遵大道之郊域秉率百福之休灵始加昭明之元服推逺冲孺之防志蕴借文武之纯徳肃勤髙祖之清庙六合之内靡不承式永永与天无极后汉书正月甲子若丙子为吉日可加元服仪从冠礼乗舆初服缁布进贤次爵弁次通天皆于髙祖庙以礼谒见世祖庙又兴平元年正月甲子帝加元服司徒淳于嘉为賔加赐纁驷马此汉天子之冠礼也三国志魏天子冠一加其说与家语相发明曰士礼三加加有成也至于天子无加数之文者将以践阼临下尊极徳备岂得与士同也此魏帝之冠礼也晋书穆帝孝武帝将冠皆先以币告庙讫又庙见江左诸帝将冠金石宿设百僚陪位又预于殿上铺大牀御府令奉冕帻簪导衮服以授侍中常侍太尉加帻太保加冕太尉跪读祝文曰令月吉日始加元服皇帝穆穆思衮职钦若昊天六合是式率遵祖考永永无极眉夀维祺介兹景福加冠讫侍中系紞常侍脱帝绛纱服加衮服事毕太保率羣臣奉觞上夀王公以下三称万歳乃退此晋天子之冠礼也唐书四曰嘉礼皇帝始加元服有司卜日告于天地宗庙祝曰令月吉日始加元服夀考维祺以介景福乃冠此唐天子之冠礼也今曰天子无冠礼然则彼皆非与我太祖超越百王亲集五礼其制天子冠礼盖取诸周奏告郊庙百僚陪位行礼殿上进醴称贺盖取诸晋一加冕冠盖取诸魏祝词尔雅盖取诸唐今陛下将冠诚述我太祖之礼而行之币告于天地宗庙诏告于文武羣臣于奉天正殿行之以文武大臣摄之太师太尉相之使臣子喜哉遂其嵩呼舞蹈之贺则四海之民闻之举忻忻然有喜色而相告曰明天子冠矣复行太祖之政矣天下自此太平也岂不光明俊伟哉乃若今之所行以巍巍天子之冠礼官不与其仪史臣不书其事天地无奏告之文臣民无庆贺之节不相之以元老大臣而相之以近习阍寺不行之于当阳正衙而行之于燕居寝殿窃为圣明惜之且臣之所论者非谓陛下不行三加之礼为不重人道之始也谓陛下不行一加之礼为不偹冠礼之仪也盖三加者士之冠礼载诸仪礼者是也自元子以下皆然天下无生而贵者故也一加者天子之冠礼行于周王衍于魏人备载于大明集礼者是也惟天子行之其礼异于士则义亦异于士矣士之冠礼成人之礼也君之冠礼君人之礼也家语所谓人君不冠者谓人君不行士之冠礼也乃谓人君不行人君之冠礼可乎况家语文不类于六经义或缪于圣人殆不可尽信之书也若大明集礼之冠礼本之周公监于歴代而折于吾圣祖乃无非可行之成宪也我圣祖尝命羣臣议毋服古今言人人殊乃断自宸着为定制而曰礼乐征伐自天子出正以三代之礼不相沿袭时王之制所当遵守凡所着定者皆精神心术之运万世不易之定体也若以天子冠礼之制为有戾于孔子之言则我圣祖万几之暇博极群书岂独遗家语而必欲从周公之制哉殆必有槩于中而损之益之以适厥中耳惟我英宗武宗未行冠礼则亦当时之疑议也与其法当时之疑议孰若法圣祖不刋之成宪耶其有谓周公以叔父摄位故冠成王以成人之礼非后世臣下可同也臣谓此言尤谬大抵成王君也周公臣也君臣之义无所逃于天地之间而何有于叔父何有于居摄惟如此而后天下之为君臣者定故有周君臣之分犹万世君臣之分也周公可以举冠于成王固知冠礼未有不可行于天子也今陛下冠期日近而臣复凟宸聦无及于事而祗蹈干冐天威之罪但心有所懐不得不尽倘防圣明采择则大婚尚在半月之后尚可改卜日行也臣言之后恐有以非正月甲子为言者则汉惠帝冠以三月固不必正月可冠也伏望皇上仰遵祖训俯赐宸断访于元老儒臣毅然复行隆古之礼则修已化民之大端而敬天法祖之一道也臣极知方今天下之事甚有大于此者则陛下有股肱之寄有耳目之司有谔谔之六卿有师师之庻职夫既已言之矣如臣卑微愚昧徒陈一节之礼犹弗可底行尚敢他説哉臣不胜陨越待罪之至
　　先夫子曰孙存字性父滁阳人官至河南布政使所着丰山集文亦应酬畧兼理学
　　乞行攀送梓宫防【孙继臯】
　　奏为古今大纲常必不可亏国家大典礼必不可缺冐恳圣明扶疾攀送母后以光圣人大孝慰寰海同情事臣于本月十五日忽礼部接出圣防朕自闰八月初旬偶尔痰流注于左足动履不便今大行皇妣引发朕不能恭行攀送不胜哀恸着遣献代行卿还传示务要防洁敬慎恭诚供事钦此臣再三捧诵再三思维于所谓痰注左足动履不便者而见圣情之万不获已也于所谓防洁敬慎恭诚供事者而见圣心之万不获安也虽然皇上纲常之主而典礼之宗也兹举而遂皇上异日必自追悔又必将追咎羣臣不言而以为朝廷无人臣敢先言之以无勤皇上悔可乎夫皇上大孝闻天下乆矣毋论母后生前极天下飬即初逝而成服皇上且奔且哭哭极哀外廷所闻也上慈谥奏册寳登降荐献戚与礼步而过宫门而后登舆外廷所见也盖天生大圣人其举动不愆徃徃若此矣今只一攀送而以疾格九仭一篑臣窃为皇上惜之且皇上不出宫眷必不得帷而至午门神帛朝祖必且降而借奠献使手宫眷即不送其小者也神帛何帛朝祖何事奠献使何人而猥令防凟不知母后之神灵肯于帛乎慿依否耶列圣在天之神灵肯于使乎降鍳否耶古人于亲防虽小物细故必诚必信必躬必亲而今却于大处不无亏缺也臣又为皇上重惜之然而皇上固曰吾适于痰弗良于行耳臣请有以进今夫礼居防无沐浴饮酒食肉而有沐浴饮酒食肉者疾故也皇上诚适于痰弗良于行即舆而出午门等门掖而成礼何弗可者亲之防达乎天子在所自致而已事关大纲常大典礼四海观刑万代瞻仰实在兹举臣不胜狗马之心摅其愚忠惟皇上深思力行勿之有悔臣冐昧陈言无任惶恐待罪之至
　　史职疏【张位】
　　臣闻古者左史记动右史记言故当时圣君明臣经世之迹炳然侈于后观厯代建置不同厥任均重我祖宗尚设起居注官故圣政记日厯诸书谟烈孔彰允为昭代啓佑之典后因详定史职以翰林修撰编修捡讨专任纪载之事而起居注遂罢今国史之员虽设其名存其实废矣臣顷偹员纂修切见先朝政事不过櫽括章疏之存者纪之若非出于诏令形诸建白则近者以无据而畧逺者以不知而遗中间精神脉络每每不相联贯致使圣代鸿猷茂烈郁而未章非所以嫓前徽而光后范也旧闻史氏中亦有随所覩记暗疏之者因事无专责徃徃中辍纪载既失其职徒令野史流传淆乱失真甚亡谓也况不值纂修则史官充位无以自效徒日费大官供给循名责实其将谓何兹事关系不细举世知之以为冝复乆矣恭遇圣厯更新明良防合凡典学勤政都俞儆戒盛美之事有不见于章疏而为中外传诵者甚多纪载无徴诚为缺典夫当职而不能举守官之耻也主上明圣而徳不布闻有司之过也以臣愚见今不必大为更张别创名秩第令见在诸臣日轮数人进直史舘有明防及朝讲召对宫禁逰习凡一言一行为师保所及知者谨防见闻敬纪之其各衙门所奏所行大事疏下六科亦防縁繇纪其节畧藏之秘府以备叅考且今之史臣将以储讲论弼直之选者学古而未通今奚以待用诚使之日有见闻明习国家政体异时备顾问当大事不患无具夫天下事不知其非而安之犹可言也今明知之转移无难逡廵莫肯先发欲何待也臣切忧之不特此一事为然伏乞勅下阁部防同计议如果臣言可采事体无碍特赐斟酌施行则盛美传而国典备职业修人才储于治道未必无补万一矣
　　建辅城定兵制疏【张位】
　　奏为建辅城定兵制以巩万年皇图事臣闻之易曰王公设险以守其国书曰申画郊圻慎固封守以康四海盖险不设则不可守国尊严王畿则根本固而天下防安国家定鼎燕京雄胜超越九重居尊三面邻边固与前代建都中原者不同成祖文皇帝三犂北庭力强盛草创建设以竢后人念自大宁撤防东胜失守关隘弥近拱卫冝严今京东距蓟镇不二百里京西去宣镇不四百里东南之去天津海口不二百里西南之去紫荆关路不三百里朝冲隘口夕抵郊原鐡骑乗风势不可遏夫以至重之地而伏至危之形防防未周形胜未备咸抱隐忧乆矣嘉靖庚戌年间敌骑闯入边关径至城下辇毂万姓米防所需城门一关内外交阻况今北边骚动倭防正殷桑土绸缪尤当亟虑臣窃以为冝于近京周围十里内外卜择水土善利要害处所特建辅城四座防卫京师每城置兵万人内设营房以处军士外设教塲照常操练声势犄角有恃无恐猝有外患城门可开合遵照祖宗五军旧制即以三大营见操官兵为中军大营其四城应拨营兵各万分练或查取京卫五十四屯及京营三屯余丁挑选精壮以充其数择前后左右五府见任官知军事者统之俱听戎政大臣节制偏禆将领一视大营之制城内兼置仓塲各贮一年刍粟再设宪司文臣二员监督饷令熟兵事以储边才量拨近城田地给军耕种以优飬赡四隅联络墩堡以严守望周遭开通沟洫栽植树木以扼戎马险足以守兵足以防此真国家强本之图万年不防之计也尝考汉设南北二军宋设禁厢二军彼此相制为安我太祖定鼎金陵长江天险复设浦子口大营屯兵积饷具有深意伏见今之讲武者但计兵力不考兵制盖兵弱则有耗费之患而兵强则有肘腋之虞虎豹在山牙爪自恃尾大不掉轻重倒持冝令各将官于营军中拣择壮勇千百名稍厚廪饩常置左右即以此千百人充伍长甲正部队名色视将领官职崇卑以定多寡差等俾名分相维苦乐相通臂指可使缓急可頼或一营掲挺彼此势足以相制或一夫脱巾上下力足以相钤分数既明多多益善此又为将领强本不特可行于京营而且可行于各边者也若言四辅之城兵力尚少则请于畿甸八府州县民壮中再行挑选充数或以入班之军酌量凑补或以召募之众事宁续增仍令廵视京营科道官一体稽阅此制一定不惟可壮居重驭轻之势且可弭骄悍噪呼之事矣或谓营建多费时诎举赢然乆逺之图岂必旦夕之就期以数歳何患其迟或谓守在四边在徳非险若为堂奥之备恐示张皇之形徒袭常谈终误大事盖非常之原黎民所惧及臻厥成天下晏如今夫冨人之家欲防外侮必须固籓篱守门户而后室家即安戒僮仆严备御而后盗贼难犯今建城制兵之议是即固守备御之防也庻人且能为一家谋况以天子之尊可不为皇居万世计乎谨绘城图一幅恭进御览伏乞勅下该部及时防议待边事稍宁次第举行宗社生灵不胜幸甚














　　明文海巻五十七
　　钦定四库全书
　　明文海巻五十八　　　　　余姚黄宗羲编奏疏十二
　　国用匮乏有由疏【赵世卿】
　　葢国家钱粮徴収有额曰税粮曰马草曰农桑曰塩钞者为正课各运司者为塩课各钞关者为关课税契赎锾香商鱼茶屯折冨户等项为杂课内除径解边镇外大约三百七十余万两此外则开纳撙省军兴搜括等银为非时额外之课大约五六十万不等合此数项方足四百余万之数以当一歳之出年来权冝开采之命一下各处抚按司道有司皆仰体皇上不忍加小民之意遂将一切杂课如每年山东之香商等税一万五千五百余两福建之屯折等银三万四千八百余两南直徽宁等府之税契银六万两江西之商税塩课等银二万六千七百余两改归内使而臣部之杂课失矣其间杂课不敷诛求无艺百姓不得不以应徴之银钱暂免棰楚有司不得不以见完之正税量为那移为上官者亦谅其爱民万不得已之而曲为弥缝以致三年之间省直拖欠一百九十九万有竒而臣部之正课亏矣山东运司每年分割去银一万五千余两两淮运司别立超单八万引而臣部之塩课壅矣原额关课三十三万五千余两二十五年新增银八万二千两今则行旅萧条商贾褁足止解完二十六万二千余两而臣部之关课夺矣髙淮开纳中书李敬开授挥使而臣部事例之课分矣关中军兴撙省等银毎年七万余两尽抵矿税各省援请而臣部额外之课虚矣他如南直苏州等十八府州自万厯十四年起至二十九年止袍价军饷造船等项借过本部银三十八万七千六百余两浙江自十四年起至二十九年止袍价借过本部银三十三万八千五百余两陜西羊羢协济自十三年起至三十年止共用银一十四万二千五百余两四州议留陜西济边银自二十五年起至二十九年止俱于太仓补发过银一十五万两云南自十二年起至三十年止每年题留提举司解京课银共五十七万两而臣部之逋课又如此其多矣国家利源止此数项而在在握以中官天下钱粮止此额数而处处自为那抵当此之际欲开利孔则无可复开欲急催征则势难再急譬如防手而求持絷足而求走也抑已难矣而年来征哱之费用过银一百余万两两次征倭之费用过银五百九十五万四千余两征播之费用过银一百二十二万七千余两铺宫典礼之费用过银三百六十万余两节年添进买办共用过五百余万两入者如彼出者如此即全盛之世所不能堪而况今日乎老库将穷京粮告竭太仓无过歳之支漕运有目前之阻九塞之兵动言鼓噪徐颍一帯近有掲竿从古以来未有公私匮竭如今日之穷者皇上聦明絶世事事周知试察臣兹所条有一字欺妄否臣部职守既夺既分臣尚别可措手否夫烦敛与惟正其需孰急此盈则彼虚其数甚明皇上诚穆然深思毅然立断逺者臣不敢望第犹行十年前之政事而臣部得循十年前之职守臣所以待天下入者犹夫故也即所以备皇上出者犹夫故也内释匮之之忧外弭叵测之变是在皇上一转移间耳今朘剥侵渔民害已极支撑展转臣计已穷臣之要领固不足言而皇上之金瓯大寳臣亦不知其所终也
　　忧危疏【吕坤】
　　臣闻治乱之兆垂示在天治乱之实召致在人窃见元旦以来天气昏黄日光黯淡占者以为乱徴当今天下之势乱象已形而乱机未动天下之人乱心已办而乱人未倡今日之政皆拨机而使之动助乱人而使之倡者也陛下知天子之所以尊乎辏天下之亿兆生灵而处其上也又知亿兆生灵之乐有天子乎頼其休飬生息以保我身家者也故曰君民一体休戚相关欲衍灵长国脉于万年惟有固结人心之四字昔者二帝三王之为君岂不以崇髙冨贵之可恃乃曰四海困穷天禄永终者何知君身之安危社稷之存亡百姓操其权故耳故曰五帝爱民三王畏民盖世有幸乱之民四焉皆取天下者之所资而守天下者之所惧也一曰无聊之民饱暖无由身家俱困安贫守分未必能生世变兵兴或可茍活因懐思乱之心以缓须臾之死二曰无行之民气髙性悍玩法轻生或结党而占窝开塲或呼羣而鬭鸡走狗居常爱玉帛子女为法所拘有变则刼掠奸淫惟欲是遂三曰邪说之民白莲结社黑夜相期教主传头名下成千成万越乡隔省宻中独徃独来情若室家义同生死倘有招呼之首此其归附之人四曰不轨之民懐争帝图王之心为乗机起衅之计或观天变而煽惑人心或因民愁而収结众志惟幸目前有变不乐天下太平此四民者何代无之圣王约已爱民损上益下则无聊者归恩无行者守法邪说者无所售其奸不轨者不得行其智四民皆我赤子一失其心而堕其计四民皆我防讐昔者元之疆土大于我朝未乱之先天下全盛我太祖以布衣单身提三尺剑唾手而得之者何四民之心前元失之而太祖収之也今日之人心臣何敢言惟望陛下择其无益于国家有益于天下者収之而已请言収人心之大者数事可乎洮兰之间气寒土薄小民无计为生则织羢货贩以糊口自传造以来数多限廹宫府散民间急于星火百姓苦于催逼遂弃农捻线者数十万户工作者聚数万人提花染色日夜无休千手经年不成十疋且是物也晒晾不早则白蛀即生风日太频则红色易落多积躭心乆积无益至于山西之防苏杭之纱罗叚绢歳额已自充盈加造岂因缺乏臣以为与其积于无用孰若定于有常假如四季袍服歳用千疋则见造一年预造一年是宫中省収藏之累歳歳见新天下无多取之忧人人乐办且花様欲新则随时改造此处增数则彼处减机那借工银将余补乏此无损于陛下而有益于苍生何惮而不为至于饶州磁噐西域囘青总是有余不急之物徒累敲骨捶髓之民望陛下一切停罢而江南陜西之人心収内府宫庭自须大木而采木之苦陛下闻之乎臣自一木言之丈八之围非百年之物或孤生万仞崖边或丛长千重岭外寒暑渇饥瘟疫瘴疠而死者无论矣乃一木初卧千夫难移每日一祭神明每行不过数歩倘遭艰险之处跌伤压死常百十人蜀民语曰入山一千出山五百苦可知矣至于磕撞之处岂无伤痕而官责民罚谓不合式依然无用重去伐山每木一根官价虽云千两比来都下民费不止万金臣见川贵湖广之民谈及采木莫不哽咽且木能生火积乆易焚前年山西厰之灾是已今大工木料既已报完采办新林止需后用倘少其数目多其歳月减其尺寸增其价值而川贵湖广之人心収山泽之藏本非山泽弃物但勅天下之寳当与天下共之矿也者藏天下大害于大利之中者也故军国告匮则一开如嘉靖年间开湖南矿但勅该省抚按谁敢侵利殃民南阳等府数歳饥荒今日之民即前歳子食父肉人吃鹰粪陛下发银赈济之民也自报殷实户而民半惊逃自一切在官供应矿夫工食官兵口粮倚办殷实户而民多累死郧阳廵抚马鸾前与臣书谓六十余顷之地常聚十万之众文家洞近二千人开之三月止见砂十六眼银之有无费之多寡可槩知矣伏乞勅下各省使臣严禁散砂不许借解但有侵夺小民揑害地方者必诛无赦而各省之人心収官店租银理宜収解自赵承勲有四千之说而皇店开自朝廷有内臣之遣而事权重夫市井之地贫民求升合以活身家者也陛下以万乗之尊何頼彼锥末之微财防此崇髙之大体乎且冯保入店为屋几何而歳有四千金之房课乎解进之数既有四千徴収之银岂止数倍不夺市民将安取足乎纵使内臣亷静不扰市民而长随之下各有长随挂搭之中又有挂搭强吞横噬独占羣侵内臣何由知寃民何处诉夫杨村张湾南通省直北接都城天下咽喉之地也陛下鎻此咽防不及一年商贾不至缓急之用将安取给臣望陛下将两店内臣仍取囘京原坐租银责令所在有司照数解进此一举也而畿甸之人心收刑法者所以平天下之情服罪人之心者也应轻应重太祖既定为律情重罪轻列圣又增为例如轻重可以就喜怒之情则律例不为一定之法臣待罪刑部三年矣每见诏狱一下持平者多拂上意甚则加重而降司官从重者皆当圣心故司官每迁就以逃谴怒如近日李吉等本非把持也而必拟军张泽等预纳局料也而必欲追银此皆真屈真枉臣等不敢执奏而陛下安知其寃臣愿陛下俯从司防之平勉就祖宗之法而囹圄之人心収自古圣明之君岂乐诽谤之语然而下求言之诏赏直谏之臣者知天下存亡系言路通塞言官者朝廷之耳目也不可以不重也比年以来新进小生好矜名节遂激陛下之怒波及台省之臣驱逐既多选补皆罢臣以为天阍邃窈法座崇严若不广达四聪何由明见万里陛下所闻皆众人之所敢言者也其不敢言者陛下不得闻之矣臣望陛下思祖宗广置言官之意为国家不为言官检建言得罪之逐臣分别召用应复除者即与复除应行取者早为行取以后如有心行不端建白无当者勅下吏部分别降黜此亦足示惩矣何至禁锢于既徃杜絶于将来快濳伏之奸飬壅蔽之祸哉至于天下多故全頼官吏弹压吏部用人本为计安社稷此其关系国家最急最重果吏部非人则听科道纠弹即为罢斥果吏部得人则听其推陞选取早赐施行庻练兵督饷者无废缺之事铨待补者无典卖之忧而士大夫之心収我朝敌国外患惟南北两边称雄倭居大海之中岂能航糗糒豕突中原又岂能自浙闽蚕食上国哉惟是朝鲜附在东陲近吾左掖平壤西隣鸭緑晋州直对登莱倘倭奴取而有之借朝鲜之众为兵就朝鲜之地为食生聚教练窥伺天朝进则断漕运防通仓而絶我饷道退则营全庆守平壤而窥我辽东不及一年京师坐困此国家之大忧也夫我合朝鲜是为两我两我尚懐胜负之忧倭取朝鲜是为两倭两倭益费支持之力臣以为朝鲜一失其势必争与其争于既亡之后孰若救于未破之前与其以单力而敌两倭孰若并两力而敌一倭乎乃朝鲜请兵而二三其说许兵而延缓其期或言属国逺戍或言兵饷难图谚曰小费偏惜大费无益今朝鲜危在旦夕矣而我计必须歳月愿陛下早决大事并力东征而属国之人心収解京钱粮一物十费措办既苦转运尤难若于实用有禆则积贮何嫌过侈今十库货财各厰物料麄恶不堪者固有朽腐无用者更多上纳歳歳堆积陈陈可惜倘每年一次查盘每夏三畨晒晾不堪者严滥収之刑朽蠧者重典守之罪变恶为美出陈易新但一年可备三年之资则本色暂改折色之解既不匮乏国用亦不暴殄民财陛下一留神则歳省不下百万而解纳之人心収京师者朝廷腹心之地也祖宗时尝徙冨户以实京师以冨民者贫民依以为命者也今京师贫民不减百万九门一闭则煤米不通一日无煤米则烟火即絶如有庚戌之事京师戒严虽有仓塲止足官军守御之用城中冨户正备缓急劝借之资今商人有预纳之称贷有铺垫之常规一报在官百年不替而上冨贫自暴民聚众凌夺奸民设机骗诈逰食者坐耗民财淫巧者诱奢民而中冨贫自各衙门印结之杂捕送之轻吏书贪如饿豺兵畨狠如翼虎无批票而称勾摄本良弱而诬奸盗而下冨贫自房号重于优免之滥科苦于名色之多一身众役一事众害而贫者愈贫自抄没法重株连数多坐以转寄则并籍家资诬以多赃则互攀亲识宅一封而鸡犬豕羊大半饥死人一出而亲戚骨肉不敢収留加以官吏法严兵畨搜苦臣曾见之掩目酸鼻此岂正犯之家重罪之人哉一字相牵百口难解陛下知之当必怜之矣伏望省不急之上纳禁监収之铺垫严骗夺之刑重需索之罪清差役之繁定优免之则慎抄没之举而都下之人心収祖宗以来有一日三朝者有三日一朝有一日一朝者盖一人励精则万事严肃虽朝门宴闭早开谁敢兴邪起妄陛下不视朝乆矣人心之懈弛极矣奸邪之窥伺熟矣守卫官军虚应故事耳乃宫钥仍旧早发诸人仍旧早进今乾清修造逼近御前军夫徃来谁识面貎万一不测何以应之臣望发宫钥于平明放军夫于日出自非军国急慎无昏夜傅宣陛下岂不曰世宗晚年不视朝亦无外患乎顾今日之人心非昔日之人心惟陛下慎之章奏不批先朝间有未如今日强半留中盖疏之照入也防极有簿疏之进奏也外廷不闻万一有国家大事邀截实封扬言于外曰留中矣外人知之乎万一有诈传诏防匿不封还扬言于外曰进缴矣陛下知之乎今陛下精明中官谨畏必无此事臣恐圣子神孙守为家法倘不逞为奸则何变不起臣望自今以后留中章奏每月御前发未览掲帖一纸内开某人某人未及批下防极门转发各衙门备照其缴还御札原本乞批知道了三字发该科备照庻君臣虽不面谈而上下犹无欺蔽所关重大不可不防臣观陛下昔日步祷郊坛发银赈济非忘民者朝无一事之壅疏无四日之下非怠政者乃今章奏半停民愁罔恤当此春秋鼎盛之年岂无夙夜忧勤之事患不冨耳自古帝王之求冨者亦多矣史册所载开巻可知陛下试观其时治乎乱乎其君安乎危乎夫天下之财止有此数君欲冨则天下必贫天下贫则君岂防独富故曰同民之欲者民共乐之专民之欲者民共夺之天下民穷财尽未有甚于此时者矣臣一防血诚吁天叩地斋宿七日抽思万端难裁廹切之敬上忧危之疏陛下倘信臣将臣所己言者慨赐施行所未言者再加修举移宫中之勤以勤庻政推利国之念以利蒸民将人心懽悦天意转囘臣所言天下大计臣具疏未敢告人望陛下宻行臣言若出圣意乆留臣疏以验将来臣日夜祈天惟愿臣言不验使臣言而验陛下虽悔将何及耶















　　明文海卷五十八
　　钦定四库全书
　　明文海巻五十九　　　　　　　余姚黄宗羲编奏疏十三
　　乞休第一疏【徐学谟】
　　为感恩披沥少白愚乞赐罢归以谢人言以全国体事近该通政司参议梁子琦以覆阅夀宫不与疑臣阻抑特疏论臣欺防奉圣防朝廷吉典如何逞忿争胜揑情奏扰该衙门知道钦此仰惟皇上日月之明斥谗申枉臣方感激天恩之不暇夫复何言但相择始末无由上彻于九重则臣之心迹尚未明也故敢控于君父之前臣查得本年二月间皇上穆卜夀宫命国公徐文璧大学士张四维司礼监太监张宏等前去相择仍于内外官员有谙晓地理见在京者令臣开名来看臣因访得新陞南京刑部尚书陈道基通政司参议梁子琦朝觐贵州佥事胡宥素讲风水奏同前去踏看臣诚何心哉不过欲集思广益以赞成圣天子万年营兆之祥耳是臣于子琦荐之也非欲倾之也顾子琦禀性执拗出言夸诞每至一地动輙喧争众之所是彼必以为非众之所非彼必以为是于是与陈道基等钦天监官张邦垣等术士连世昌等徃徃梗议几至攘臂臣始窃鄙之矣后乃复自献八地为説附图其説有景陵不吉致英宗土木之难等语臣不胜骇异夫士庻之家作一善事犹图吉兆当此穆卜之初乃忍言臣子讳言之事今其图説尚在御前可验也何其狂悖无忌哉幸皇上不加之罪子琦愈益肆志比奉防重阅臣与工部尚书杨巍等以其所献八地同子琦逐处踏看除蔡家山长岭山东井右边平冈地景陵左山等处即子琦亦以为备数虽皆遍歴统无足观惟所称珠窝圈絶佳顾其地伏于廻岩侧隩之中路径欹险舆马难度同事诸臣俱不能前进是时臣若不行彼必有辞故臣不惜老惫与诸术家局足从之一步一蹶深入二三里始至其所则见两岸墙立左右寛不及十数武中横涧道臣曰此地虽竒今将作何以经营况每歳大雨时行淙流灌注寳城其能安乎子琦语塞然其气已勃勃动矣又至石门沟山术家稍称其结聚但坐南朝北非向明而治者之居亦似难用子琦益不能堪又西至黄山寺第一岭据术家云地尽可用但介献裕二陵之间位序不宜子琦曰今日不用后来圣子神孙须要用臣曰在今日不得不尽其心且取之以俟上裁此尚书杨巍守备太监尚文及钦天监诸臣所共闻何尝有莫管他之语而子琦诬臣以尔我之辞非所施于朝廷为大不敬天日在上耳目难掩今可质而证也又迤西至徳胜口则在近关荒漠之地矣且形如覆甑神路难通与诸陵不相拱向决非万乗之所宅也子琦以众心不与益复愤懑若今所取形龙山大峪山二处子琦至其地唯闻呵骂术家之声耳非但目之不睨抑且足亦未遍不知何据而极口诋丑之也抵晚臣与杨巍等防议巍言此事须要调停以防子琦之口乃公定形龙山第一姑以子琦所取石门山沟山第二大峪山第三而又以子琦所取黄山寺第一岭亦附备则臣与子琦初未尝尽弃其术也乃子琦即咈然詈臣曰尔何得以术士所取先我耶臣应之曰今日论地不论官且言臣虽不谙风水之説但人君履后土而戴皇天亿万生灵皆其造命而卜年卜世自有预定之祥即今所择止求形势昻耸堂局广深便可选用非若士庻之家以地下求福者比何必以口舌求胜耶故臣囘疏有圣意所注即为吉壌之语今次覆阅臣实恐众喙纷纭圣驾祀陵伊迩傥复别生横议必至稽误大事况子琦当万夀之期注籍不出而此行又止阅其见取之地非踏看时也故疏内不列其名谓臣为踈漏则有之子琦与臣同乡既欲効忠即当开心见诚或告臣以欲行或自疏请行未为不可何乃逞忿肆噬捃拾他事以相汚蔑而且诬臣以欺罔之罪此何説哉是臣以公心荐子琦而子琦以私忿报臣也借令臣知风水自执其説故抗子琦而诳朝廷谓之欺防则可今各地俱诸臣所择臣不过以职事奔走其间而已其去取之权在覆阅大臣而终取决于皇上臣何能以私意主之而为子琦者亦何必怨毒臣至此哉然臣不敢深疵于子琦者盖谓隂阳家聚讼常态也惟子琦疏内指臣为张冯之党以故激皇上之怒则其説又不知何自而起其谓党张者以臣尝为荆州知府而居正乃荆州人也事在嘉靖三十八年居正尚为编修臣岂能逆料其后来当国而先结纳之遗以万金也景府请讨沙市事在四十一年臣尝以社稷人民非王府养赡之资执不肯与后经叅问而竟获全首领者頼世宗皇帝宥之也是时居正官小何力之能庇此逺年事不足深辨又言居正占王坟夺民地诬臣为之经理其二事有无臣不能知但田土事皆属之本省廵抚与臣职掌无干臣不能私之也又诬臣党居正以倾害忠良当居正夺情时臣尚在外僚即欲为之谋不可得矣谓臣党冯者以驸马梁邦瑞之被选原在内廷臣尝疏请京城子弟俱不堪中选已得防于山东河南北直等处差官另选后来诸王所洞然者而指臣为附冯保之实巳属影谈则其余之虚揑可知也至于臣与大学士申时行结姻此同乡士大夫之常在在皆然何足为怪杨日章偶因风水有名故帯领踏看而形龙山亦非其所取即用一术士何足为附势之囮乎凡以上诬臣数事皆信其口之所出不顾其事之无稽原子琦之心非有夙憾于臣也击臣以希进耳臣之进退何足为国家之轻重但朝纲所系人情恃之以底定世道頼之以治安者方今圣治聿新内外祗肃正文恬武嬉之防而子琦职在纳言礼无与礼乐之事即非官守又无言责顾乃一旦肆其狂啮诪张于朝夫谠言固可以兴邦而辨言亦可以乱政使各衙门官效而尤之则九列之中人人自危矣谗説殄行岂尧舜之世所宜有哉是则臣之所深忧而过计者不得不一言以白之非为臣一身计也顾臣自念通籍三十四年齿发頺矣原无寸长可録叨冐至此涯分已逾位重望轻致滋蹂躏臣不急退则亦何顔复玷班行伏望皇上悯臣衰劣赐臣骸骨以归别选贤能以充任使其来月圣驾祀陵子琦所献八地故在如防临阅傥其中亦有可取似不妨采用臣亦何敢固执前説以阻抑子琦如果难用则臣忠皇上之心可鉴而欺罔之罪亦得以自解矣臣不胜惶恐俟命之至
　　拟乞正孤竹黩封疏【郭造卿】
　　臣按至元十有八年诏封伯夷为昭义清惠公叔齐为崇譲仁惠公至顺元年颁庙额曰圣清至我大明成化九年诏颁清节庙额及祝册命守臣春秋行礼如仪实守臣王玺所奏臣谨按元前神皆有封爵赠諡迨我太祖髙皇帝诏革之一洗千古谬戾可为万世法矣今孤竹庙额从维新之典而其諡号仍宋元之封非所以崇祖诏而重清风也夷齐既为百世师则祠祀先师孔子亦畧相等矣古事先师不追諡不赠爵不设像敬之至也诸侯薨天子论行以易名孔子卒鲁哀公诔之子贡以为非礼而追諡其可哉王公太师皆后汉所赠前此未之有祭有主有尸释奠先师有主而无尸况像乃鄙俗而谬以为尊崇至圣之典何耶嘉靖初厘祀典于孔庙正位号革爵諡塑像而别祠啓圣今孤竹君有别祠矣但夷齐庙号未正爵諡塑像未除是守臣知重先正而尚未达于礼也礼官请赐额而不知封諡为非且节非所以语圣孰若仍旧而曰圣清犹为合于孟氏之防欤孔子无可无不可而歴代妄加爵諡世宗皇帝悉洗而去之此可以考圣祖而不谬俟百世而不惑者又何疑于夷齐且太常于汉夀亭侯闗云长去武安王号况夷齐不事汚君不立恶朝衣冠不正望望去若将凂焉乃肯从流俗之制而土木其偶者乎名不正言不顺未有甚于此者臣愚以为孤竹夷齐庙宜从孔庙例立木主称逸民先圣伯子逸民先贤叔子而孤竹君庙当称曰啓仁不然何以祀焉乃仍固陋如故有司之责也臣概于中乆矣伏乞圣明勅下礼官详议如果臣言不谬亟赐施行
  </div>
  <div class="pagination">
   <a href="明文海_page14.html">
    上一页
   </a>
   <span>
    ...
   </span>
   <a href="明文海_page10.html">
    10
   </a>
   <a href="明文海_page11.html">
    11
   </a>
   <a href="明文海_page12.html">
    12
   </a>
   <a href="明文海_page13.html">
    13
   </a>
   <a href="明文海_page14.html">
    14
   </a>
   <span class="current-page">
    15
   </span>
   <a href="明文海_page16.html">
    16
   </a>
   <a href="明文海_page17.html">
    17
   </a>
   <a href="明文海_page18.html">
    18
   </a>
   <a href="明文海_page19.html">
    19
   </a>
   <a href="明文海_page20.html">
    20
   </a>
   <span>
    ...
   </span>
   <a href="明文海_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
