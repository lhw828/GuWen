<!DOCTYPE html>
<html>
 <head>
  <meta charset="utf-8"/>
  <title>
   文选 - 第 9 页/共 102 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   文选 - 第 9 页/共 102 页
  </h1>
  <div class="content">
   于是暮春之禊，元巳之辰，方轨齐轸，祓于阳濒。毛诗曰：惟暮之春。史记曰：武帝禊霸上。续汉书曰：三月上巳，宫人皆禊于东流水上，祓除宿垢疾也。周礼曰：女巫掌岁时祓除。杨雄蜀都赋曰：相与如乎阳濒。朱帷连网，曜野映云。网，维网也。男女姣服，骆驿缤纷。骆驿缤纷，往来众多貌。致饰程蛊，偠绍便娟。广雅曰：程，示也。便娟，则蝉蜎也。蛊及偠绍便娟，已见西京赋。微眺流睇，蛾眉连卷。郑玄礼记注曰：睇，倾视也，徒计切。毛诗曰：螓首蛾眉。郭璞尔雅注曰：蚕蛾也。连卷，曲貌。卷，音权。于是齐僮唱兮列赵女。齐、赵，二国名也。杨恽书曰：妇，赵女也。坐南歌兮起郑舞。白鹤飞兮茧曳绪。吕氏春秋曰：禹行水见涂山之女，禹未之遇，而省南土，涂山之女乃令其妾往候禹于涂山之阳，女乃作歌曰：候人猗兮！实始为南音。周公、召公取风焉。高诱曰：取南音以为乐歌也。楚辞曰：二八齐容起郑舞。王逸曰：郑国舞也。白鹤飞兮茧曳绪，皆舞人之容。修袖缭绕而满庭，罗袜蹑蹀而容与。缭绕，袖长貌。蹑蹀，小步貌。说文曰：蹑，蹈也，徒颊切。许慎淮南子注曰：蹀，蹈也，苏协切。翩绵绵其若绝，眩将坠而复举。毛苌诗传曰：绵绵，长而不绝貌。国语曰：观美而眩。贾逵曰：眩，惑也。翘遥迁延，蹁跹。翘遥，轻举貌。迁延，却退貌。上林赋曰：便跚蹩屑。，蒲结切。，素结切。蹁，步先切。跹，素田切。结九秋之增伤，怨西荆之折盘。古乐府有历九秋妾薄相行歌，辞曰：齐讴楚舞纷纷，歌声上彻青云。西荆，卽楚舞也。折盘，舞貌。张衡有七盘舞赋，咸以折盘为七盘也。弹筝吹笙，更为新声。毛诗曰：吹笙鼓簧。史记曰：卫灵公见晋平公曰，今者未闻新声，请奏之。更，古衡切。寡妇悲吟，鸡哀鸣。寡妇曲，未详。古相和歌有鸡之曲。坐者凄欷，荡魂伤精。楚辞曰：憯凄增欷，伤精神也。神女赋曰：精神相依凭。
　　于是羣士放逐，驰乎沙场。逐，驰逐也。騄骥齐镳，黄间机张。騄、骥，骏马之名也。穆天子传，八骏有赤骥、騄耳，音录。说文曰：镳，马衔也，彼骄切。汉书曰：李广以大黄射其裨将。郑氏曰：黄间，弩渊中黄牙。尚书曰：若虞机张。孔安国曰：机，弩牙。足逸惊飙，镞析毫芒。言马疾而矢利。析，音锡。俯贯鲂鱮；仰落双鸧音仓。鲂鱮，已见西京赋。列子曰：蒲且子连双鸧于青云之上。鸧，已见西都赋。鱼不及窜，鸟不暇翔。言急遽也。高唐赋曰：飞鸟未及起，走兽未及发。尔乃抚轻舟兮浮清池，乱北渚兮揭南涯。浮，已见西都赋。尔雅曰：水正绝流曰乱。说文曰：揭，高举也。汰太瀺仕减灂仕角兮船容裔，阳侯浇兮掩凫鹥。楚辞曰：齐吴榜以激汰。王逸曰：汰，水波也。上林赋曰：瀺灂陨队。战国策曰：塞漏舟而轻阳侯之波，则舟覆矣。淮南子曰：武王伐纣，渡于孟津，阳侯之波，逆流而击之。高诱曰：阳侯，阳国侯也，溺死于水，其神能为大波。王逸楚辞注曰：回波为浇。毛诗曰：凫鹥在潀。追水豹兮鞭，惮丁达夔龙兮怖蛟螭。水豹，已见西京赋。说文曰：，山川之精物也。蛟螭，若龙而黄。国语曰：木石之怪夔，水之怪龙。韦昭曰：木石为山也。夔一足也。
　　于是日将逮昏，乐者未荒。毛诗曰：好乐无荒。收驩命驾，分背回塘。孔丛子曰：巾车命驾。广雅曰：塘，堤也。车雷震而风厉，马鹿超而龙骧。雷震，言多也。风厉，言疾也。毛诗曰：戎车焞焞，如霆如雷。毛苌诗传曰：雷出地奋，震惊百里。古诗曰：凉风率已厉。杜预左氏传注曰：厉，猛也。韩子曰：马如鹿者千金。邹阳上书曰：蛟龙骧首。舞赋曰：龙骧横举，扬镳飞沫。周礼曰：凡马八尺已上为龙。夕暮言归，其乐难忘。此乃游观之好，耳目之娱。未睹其美者，焉足称举。言此游观耳目之乐，非极美也。
　　夫南阳者，真所谓汉之旧都者也。远世则刘后甘厥龙醢海，视鲁县而来迁。左氏传曰：刘累学扰龙于豢龙氏，以事孔甲。龙一雌死，潜醢以食夏后，夏后飨之，既又使求之，惧而迁于鲁县。汉书曰：南阳郡鲁阳县卽御龙氏所迁。奉先帝而追孝，立唐祀乎尧山。先帝，谓尧也。皇甫谧曰：尧始封于唐，今中山唐县是也。后徙晋阳。及为天子，都平阳，于诗为唐国。是尧以唐侯升为天子也。水经曰：南阳县西尧山。郦元曰：鲁县立尧祠于西山，谓之尧山也。固灵根于夏叶，终三代而始蕃音繁。言刘氏植根于夏叶，终三代而始蕃昌也。毛苌诗传曰：叶，世也。三代，已见班固两都序。非纯德之宏图，孰能揆求癸而处旃！孔安国尚书传曰：揆，度也。郑玄毛诗笺曰：旃，之也。
　　近则考侯思故，匪居匪宁。秽长沙之无乐，历江湘而北征。东观汉记曰：舂陵节侯，长沙定王中子买。节侯生戴侯，戴侯生考侯。考侯仁以舂陵地势下湿，难以久处，上书愿徙南阳守坟墓，元帝许之，于是北徙。考或为孝，非也。曜朱光于白水，会九世而飞荣。朱光，火德也。已见东京赋。东观汉记曰：考侯仁徙封南阳白水乡。又曰：世祖光武皇帝，高祖九世孙，承文、景之统，出自长沙定王。荣，光荣也。封禅书曰：发号荣。察兹邦之神伟，启天心而寤灵。言考侯既察此都之神伟，且启上天之心，又寤先灵之意，使之而王也。说文曰：伟，奇也。
　　于其宫室，则有园庐旧宅，隆崇崔嵬。说文曰：崔，高大也。御房穆以华丽，连阁焕其相徽。御房，帝旧房也。相徽，言俱美。孔安国尚书传曰：徽，美也。圣皇之所逍遥，灵祇之所保绥。圣皇，谓光武也。逍遥，谓潜龙之日。韩诗外传曰：逍遥也。灵祇，天地之神也。毛诗曰：神保是飨。又曰：绥以多福也。章陵郁以青葱，清庙肃以微微。东观汉记曰：建武中，更名舂陵为章陵。光武过章陵，祠园庙。尔雅曰：青谓之葱，林木茂盛之貌。微微，幽静貌。皇祖歆而降福，弥万祀而无衰。毛诗曰：献之皇祖。说文曰：歆，神食气也。毛诗曰：降福孔夷。尔雅曰：弥，终也。又曰：祀，年也。帝王臧其擅美，咏南音以顾怀。帝王，光武也。顾怀，过章陵祠园庙之时也。尔雅曰：臧，善也。说文曰：擅，专也。左氏传，楚锺仪囚于晋，与之琴，操南音。剧秦美新曰：后土顾怀。且其君子，弘懿明叡，允恭温良。容止可则，出言有章。进退屈伸，与时抑扬。班固说东平王苍曰：体弘懿之姿。叡，哲也。已见东京赋。尚书曰；允恭克让。论语，子贡曰：夫子温、良、恭、俭、让。孝经曰：容止可观，进退可度。毛诗曰：其容不改，出言有章。周易曰：往者屈也，来者伸也，屈伸相感，而利害生焉。班固汉书，叔孙通述曰：叔孙奉常，与时抑扬。
　　方今天地之睢虚惟剌力达，帝乱其政，豺虎肆虐，真人革命之秋也。汉书音义曰：方，向也。谓高祖之时。苍颉篇曰：今，时辞也，谓光武。天地，犹天下也。睢剌，喻祸乱也，谓秦二叶也。淮南子曰：万物盱睢。楚辞曰：独乖剌而无当。王逸曰：剌，邪也。帝谓高祖也。马融论语注曰：乱，理也。豺狼贪残，谓王莽也。真人，光武也。文子曰：得天地之道，故谓之真人。革命，已见东都赋。尔其则有谋臣武将，皆能攫九缚戾执猛，破坚摧刚。排揵件陷扃古荧，蹵蹈咸阳。苍颉篇曰：攫，搏也。说文曰：揵，距门也。又曰：扃，外闭之关也。高祖阶其涂，光武揽其英。汉书曰：沛公围宛城，南阳守齮降，引兵西，无不下者。尔雅曰：阶，因也。齮音蚁。东观汉记曰：邓禹、吴汉并南阳人。三略曰：主将之体，务在揽英雄之心。是以关门反距，汉德久长。言居西而距东，居东而距西，故言反也。杜笃论都赋曰：是时山东翕然狐疑，意圣朝之西都，惧关门之反距。及其去危乘安，视人用迁。去危乘安，谓太平也。视人用迁，谓观人所安而设教。周召之俦，据鼎足焉，以庀匹婢王职。史记曰：周公旦者，周武王弟也，辅武王。又召公奭，姓姬氏。成王时，召公为三公。汉书曰：夫三公，鼎足之辅也。贾逵国语注曰：庀，由理也。缙绅之伦，经纶训典，赋纳以言。汉书音义，臣瓒曰：缙，赤白色。绅，大带也。周奇曰：搢，插笏于大带。周易曰：君子以经纶。国语曰：修其训典。尚书曰：敷纳以言也。是以朝无阙政，风烈昭宣也。春秋考异邮曰：后虽殊世，风烈犹合于持方。宋均曰：持方，受命者名。于是乎鲵齿眉寿，鲐背之叟，皤皤然被黄发者，毛诗曰：以介眉寿。毛苌曰：眉寿，毫眉也。尔雅曰：黄发、鲵齿、鲐背、耇老，寿也。皤皤，已见东京赋。喟然相与歌曰：「望翠华兮葳蕤，建太常兮裶裶音霏。上林赋曰：建翠华之旗。葳蕤，翠华貌。太常已见东京赋。上林赋曰：衯衯裶裶。驷飞龙兮骙骙逵，振和鸾兮京师。飞龙，言疾也。周易曰：飞龙在天。毛诗曰：四牡骙骙。郑玄礼记注曰：銮辂，有虞氏之车也。有銮和之节。总万乘兮徘徊，按平路兮来归。」万乘，见东京赋。毛苌诗传曰：回，迟也。然徘徊卽迟迟也。毛诗曰：行道迟迟。南阳旧居，故曰来归。毛诗曰：来归自镐。岂不思天子南巡之辞者哉！遂作颂曰：毛诗曰：岂不尔思。尚书曰：五月南巡狩。
　　皇祖止焉，光武起焉。皇祖，高祖也。周易曰：庖牺氏没，神农氏作。据彼河洛，统四海焉。河、洛，谓东都也。西都赋曰：尝有意乎都河、洛。本枝百世，位天子焉。毛诗曰：文王子孙，本枝百世。永世克孝，怀桑梓焉。毛诗曰：永世克孝。又曰：维桑与梓，必恭敬止。真人南巡，覩旧里焉。东观汉记曰：光武征秦丰，幸旧宅。郦元水经注曰：光武征秦丰，张衡以为真人南巡，观旧里焉。
　　文选考异
　　注「于叹辞」　袁本、茶陵本辞下有「于孤切」三字，是也。其正文下「乌」字乃五臣音也。凡合并六家之本，于正文下载五臣音，于注中载善音，而善音之同于五臣者每被节去。袁、茶陵二本，又各多寡不齐，盖合并不一，故所节去不一耳。至尤本于正文下五臣音，往往未尝区别刊正，而注中善音，则节去弥甚，其失善旧，亦弥甚矣。今取二本善音之可考者，悉皆订正。其二本已节去在前，则末由考之。间有可借正文下五臣音推知崖略者，然既非明文，难以称说，当俟再详。全书善音之例，均准此。
　　注「西京赋曰」下至「为豫州也」　袁本此二十二字作「周居豫州已见西京赋」，是也。茶陵本复出，非。
　　注「郁郁京河」　袁本、茶陵本「京」作「荆」，是也。
　　注「武阙山为关在西也」　茶陵本无此八字。袁本有，何、陈校皆去。观下注，似不当有。
　　注「说文曰」下至「墉城也」　袁本此十七字作「隍已见上文墉已见西京赋」，是也。茶陵本复出，非。
　　注「荡他浪切」　袁本、茶陵本无此四字。茶陵有「淯音育」三字，袁亦无，案：茶陵是也。
　　注「淮南子曰随侯之珠」下至「不系之于珠璧也」　袁本、茶陵本无此一百十七字。袁有「随珠夜光已见西都赋」九字，茶陵有「随珠夜光见西都注」八字，案：袁本是也。茶陵例改，已见为复出，此条其遗漏者，尚属善旧。尤乃复出，甚非。
　　注「恶」　袁本、茶陵本作「垩音恶」三字，在注中「●音跪」下，是也。
　　注「山海经曰」下至「出人有光」　袁本此二十一字作「耕父已见东京赋」，是也。茶陵本复出，非。
　　注「嵣●山石广大之貌也」　袁本、茶陵本此下有「嵣音荡●音莽」六字，是也。
　　注「嶚高也」　袁本、茶陵本此下有「力雕切」三字，是也。
　　注「岝●山不齐也」　袁本、茶陵本此下有「岝仕革切」四字，是也。
　　注「高而不平也」　袁本、茶陵本此下有「嶵昨回切嵬牛回切」八字，是也。
　　注「高峻之貌也」　袁本、茶陵本此下有「嶜士林切」四字，是也。
　　注「相连之貌」　袁本、茶陵本此下有「峮丘贫切嶙音邻纚力是切」十一字，是也。
　　注「九六」　袁本、茶陵本作「九六切」三字，在注中「鞠高貌也」下，是也。
　　注「班孟坚」下至「苍山隐天」　袁本此二十四字作「隐天已见西都赋」，是也。茶陵本复出，非。
　　注「薛综注曰区陬隅隙之间也」　袁本此十一字作「陬已见西京赋」，是也。茶陵本复出，非。
　　注「倾侧也」　袁本、茶陵本此下有「崎丘宜切岖丘嵎切」八字，是也。
　　注「●高峻也」　袁本、茶陵本此下有「在结切」四字，是也。
　　注「毛苌诗传曰巘」　袁本「巘」作「●」，茶陵本亦作「巘」。案：各本皆非也。当作「甗」，乃与正文相应。茶陵本校语云善作「甗」，否则善当有「巘」，「甗」异同之注，今删削不全。又案：西京赋「陵重巘」，正文及注皆作「巘」，而毛诗皇矣正义所引则为「甗」字，恐彼亦善「甗」、五臣「巘」，各本乱之。如袁本之此正文作「巘」，而失着校语也。
　　注「小山别大山也」　袁本、茶陵本此下有「鱼蹇切」三字，是也。
　　注「奇殒」　袁本作「其殒切」三字，在注中「是芝貌也」下，是也。茶陵本与此同，非。
　　注「密」　袁本「滵音密」三字在注末，是也。茶陵本与此同，非。
　　注「东方朔」下至「阆风之颠」　袁本此十七字作「昆仑阆风已见西京赋」，是也。茶陵本复出，非。
　　注「樱桃也」　袁本、茶陵本此下有「革黠切」三字，是也。
　　注「有剌」　袁本、茶陵本此下有「子力切」三字，是也。
　　注「荆也」　袁本、茶陵本此下有「音万」二字，是也。
　　注「中车材」　袁本、茶陵本此下有「音姜　」二字，是也。
　　注「智甲切」　袁本作「音甲」二字，茶陵本无。案：似袁本是也。
　　注「皮可作索」　袁本此下有「楈音胥枒以奢切」七字，是也。茶陵本无「楈音胥」，非。
　　注「皮可以为索」　袁本此下有「栟音幷榈音驴」六字，是也。茶陵本无，非。
　　注「柍未详」　袁本、茶陵本此下有「于良切」三字，是也。
　　注「似桑」　袁本此下有「檍音忆」三字，是也。茶陵本无，非。
　　注「花头点也」　案：「花」下当有「须」字。各本皆脱。又袁本、茶陵本此下有「而体切」三字，是也。「体」当作「髓」。
　　注「以下黑」　袁本、茶陵本此下有「豰呼木切」四字，是也。
　　注「张载吴都赋注曰」　案：张载当作「刘逵」。各本皆误。
　　腾猨飞蠝栖其间　茶陵本「蠝」作「●」，袁本作「●」。案：「●」字是也。注云「蠝」与「●」同，谓正文之「●」，可证也。
　　注「竹堇皮白如霜」　案：「竹堇」当作「●」，盖一字误分为二。袁本亦误。茶陵本改「堇」为「●」，非。
　　注「宋玉笛赋曰奇簳」　袁本、茶陵本此下有「古罕切」三字，是也。案：古文苑载此赋云「奇筱异干」，此疑脱。彼「干」卽「簳」字耳。
　　注「二竹名」　袁本、茶陵本此下有「箛公都切棰竹随切」八字，是也。
　　注「陆离犹参差也」　袁本无此六字，茶陵本有。案：此六字，袁在所载五臣向注中，无者是也。
　　注「蓊竹貌也」　袁本此下有「于孔切」三字，是也。茶陵本无，非。
　　注「雉」　袁本、茶陵本作「音雉」，二字在注中「尧山」下，是也。
　　注「自吝」　袁本、茶陵本作「浕自吝切」四字，在注末，是也。
　　注「今出南阳」　袁本此下有「音礼」二字，是也。茶陵本无，非。
　　注「骨」又注「●」　袁本作「滑音骨●音●」六字，在注末，是也。
　　注「言水洞出此穴没滑●潏疾流之貌也」　袁本无「言水洞出此穴疾之」八字，是也。茶陵本幷善入五臣，与此同误。
　　注「言广大也」　袁本、茶陵本无此四字，是也。案：二本在所载良注中。
　　注「说文曰欱歠也」　袁本此六字作「欱已见上文」，是也。茶陵本复出，非。
　　注「水行疾也」　袁本、茶陵本此下有「他鸾切」三字，是也。
　　注「水行出也」　袁本、茶陵本此下有「俎立切」三字，是也。
　　注「大声也」　茶陵本此下有「汃普八切」四字。袁本无。案：茶陵是也。
　　注「韩诗外传曰漻」　案：「外」字不当有。各本皆衍。凡本篇引韩诗外传曰「郑交甫」云云一条，韩诗曰「醴甜而不泲也」一条，韩诗外传曰「逍遥也」一条，及此一条，皆当作「韩诗传曰」，如东都赋注引「鲁诗传曰」之例。传者盖所谓内传。其「逍遥也」句有脱，各本皆同，无以补之。
　　注「水泪破舟」　袁本、茶陵本此下有「音戾」二字，是也。
　　注「疾流也」　袁本此下有「音域」二字，是也。茶陵本无，非。
　　注「鰅鱼有文采」　袁本、茶陵本此下有「音禺」二字，是也。
　　注「似鲢而黑」　袁本、茶陵本此下有「鲢音连」三字，是也。
　　注「与蚌同」　袁本、茶陵本此下有「步项切」三字，是也。
　　注「古字通」　袁本、茶陵本此下有「胡加切」三字，是也。
　　于其陂泽　袁本无「于」字，何校去。茶陵初刻无，修者有。案：无者是也。
　　注「知旅」　袁本、茶陵本作「知旅切」三字，在注中「积也」下，是也。
　　其草则藨苎薠莞　袁本、茶陵本「则」下有「有」字，案：有者是也。
　　注「葪之属」　何校「葪」改「●」。案：当作「蒯」，「蒯」卽「●」字也。
　　注「似莎而大」　袁本、茶陵本此下有「扶袁切」三字，是也。
　　注「小蒲也」　袁本、茶陵本此下有「胡官切」三字，是也。
　　注「菰蒋也」　袁本、茶陵本此下有「蒋子详切菰音孤」七字，是也。案：「菰音孤」善自音注中字耳，正文「蒲」下「孤」乃因此窜入，误之甚者也。
　　注「茆凫葵」　袁本、茶陵本此下有「茆亡绞切」四字，是也。
　　注「苦札」　袁本作「苦札切」，在注中「凫属」下，是也。茶陵本与此同，非。
　　注「步觅」又注「吐鸡」　袁本作「●步觅切鶙土鸡切」八字，在注中「谓之●鶙」下，是也。茶陵本与此同，非。
　　注「班孟坚」下至「鴐鹅鸿鹍」　袁本此三十字作「余已见上注」，是也。茶陵本复出，非。
　　注「鹚音磁」　袁本、茶陵本「鹚」上有「鸬良都切」四字，是也。
　　注「所蟹」　袁本、茶陵本作「所蟹切」三字，在注中「洒分也」下，是也。
　　注「老」　袁本、茶陵本作「音老」二字，在注末，是也。
　　注「去除也」　袁本、茶陵本此下有「息列切」三字，是也。
　　注「干也」　袁本、茶陵本此下有「呼但切」三字，是也。
　　注「直旅」　袁本、茶陵本作「直旅切」三字，在注中「麻属」下，是也。
　　注「之余」又注「烦」又注「析」又注「觅」　袁本、茶陵本作「藷之余切」四字，在注中「甘柘也」下，「音烦」二字在「小蒜也」下，「菥音析蓂音觅」六字在末，是也。
　　注「蓼辛菜也」　袁本、茶陵本此下有「力鸟切」三字，是也。
　　注「蕊香菜」　案：「蕊」当作「●」，下同。各本皆讹。集韵廿六缉云「●，香菜」，卽本此。
　　注「橘属也」　袁本此下有「除耕切」三字，是也。茶陵本无，非。
　　注「陶隐居注曰」　袁本、茶陵本无「注」字，是也。
　　注「荪楚铫戈也」　何校「荪」改「苌」，陈同，是也。「戈」当作「弋」，各本皆误。又袁本此下有「苌音长」三字，是也。茶陵本无，非。
　　注「稃音敷」　袁本「稃」上有「秬音巨」三字，是也。茶陵本无，非。
　　注「陟滑」　袁本、茶陵本作「鵽陟滑切」四字，在注中「寇雉」下，是也。
　　注「小魚也」　袁本「也」下有「與鮮同」三字，茶陵本有「胥連切」三字。案：此当两有「与鲜同胥连切」六字。
　　注「甜美也」　袁本、茶陵本此下有「徒兼切」三字，是也。
　　注「音精」　袁本、茶陵本此在注末，是也。
　　注「杀」又注「尸然」　袁本、茶陵本作「音杀」二字，在注中「茱萸也」下，「膻尸然切」四字在注末。是也。
　　注「于问」　袁本、茶陵本作「于问切」三字，在注中「酝投也」下，是也。
　　注「于公先生」　袁本、茶陵本「于公」作「祭于」。案：此尤所校改也。
  </div>
  <div class="pagination">
   <a href="文选_page8.html">
    上一页
   </a>
   <span>
    ...
   </span>
   <a href="文选_page4.html">
    4
   </a>
   <a href="文选_page5.html">
    5
   </a>
   <a href="文选_page6.html">
    6
   </a>
   <a href="文选_page7.html">
    7
   </a>
   <a href="文选_page8.html">
    8
   </a>
   <span class="current-page">
    9
   </span>
   <a href="文选_page10.html">
    10
   </a>
   <a href="文选_page11.html">
    11
   </a>
   <a href="文选_page12.html">
    12
   </a>
   <a href="文选_page13.html">
    13
   </a>
   <a href="文选_page14.html">
    14
   </a>
   <span>
    ...
   </span>
   <a href="文选_page10.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
