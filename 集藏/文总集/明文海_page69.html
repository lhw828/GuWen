<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 69 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 69 页/共 134 页
  </h1>
  <div class="content">
   钦定四库全书
　　明文海巻二百五十六　　　余姚黄宗羲编序四十七
　　诗集
　　林伯恭诗集序【宋濓】
　　诗心之声也声因于气皆随其人而着形焉是故凝重之人其诗典以则俊逸之人其诗藻而丽躁易之人其诗浮以靡苛刻之人其诗峭厉而不平严庄温雅之人其诗自然从容而超乎事物之表如斯者葢不能尽数之也呜呼风霆流形而神化运行于上河岳融峙而物变滋殖于下千态万状沉冥发舒皆一气贯通使然必有頴悟絶特之资而济以该愽宏伟之学察乎古今天人之变而通其洪纤动植之情然后足以慿借是气之灵彼局乎一才滞乎一艺虽欲絶骋横骛以追于古人前之而愈却培之而愈低几何不堕于鄙陋之归此濓于伯恭之诗不能无感焉伯恭博极羣经而尤长于春秋尝应书乡闱实冠多士伯恭年始二十余一旦名动海内自时厥后学益加修遂擢至正甲午进士第歴佐省宪二府正色直言百壬畏慑时出竒计剪三逆竖如烹狐兎则其所养之充是气浩然弗挠弗屈故其发于诗也沉郁顿挫浑厚超越大雅奏而黄钟独鸣也武库开而五兵森列也洪涛怒张而鱼龙出没也一展巻间呈珍献异可忻可愕精神为之震濓前所谓声因于气皆随其人而着其形者岂非然耶世之学诗者众矣不知气充言雄之防徃徃局于虫鱼草木之微求工于一聨只字间真若苍蝇之声出于蚯蚓之窍而已诗云乎哉永嘉旧传四灵诗识趣凡近而音调卑促近代或以为清新者竞摹仿之濓毎谓人曰误江南学子者此诗也闻者且疑而且信焉今吾伯恭之诗出一洗习俗之陋信知豪杰之士自有其人也故敢执笔直题于首简世有知言者必深有取焉伯恭名温姓林氏温之永嘉人
　　刘兵部诗集序【宋濓】
　　诗縁情而托物者也其亦易易乎然非易也非天赋超逸之才不能有以称其器才称矣非加稽古之功审诸家之音节体制不能有以防其施功加矣非良师友示之以轨度约之以范围不能有以择其精师友良矣非雕肝肾宵咏朝吟不能有以验其所至之浅深吟咏侈矣非得夫江山之助则尘土之思胶扰蔽固不能有以发挥其性灵五美云偹然后可以言诗矣葢不得助于清晖者其情沉而郁业之不专者其辞芜以厖无所授受者其制涩而乖师心自髙者其识卑以陋受质蹇钝者其发滞而拘古之人所以擅一世之名虽其格律有不同声调有弗齐未尝有出于五者之外也濓于軄方郎中刘君之诗其殆无所愧矣夫刘君名崧字子髙故为西昌大族前代以科第发身者三十七人刘君亦以明经举进士而其志之所嗜尤在于诗况刘君天分甚髙自为童子时輙有惊人之句比长益淬砺弗懈上自诗骚下从魏晋以来迄于唐宋凡数百十家皆钻研考覈穷其所以言用功既深精神参防絶无古今之间已而曰此固可矣然犹未也乃束书走豫章与辛敬万石周浈杨士郑大同防而此五人者负能诗名见刘君皆惊异之扬确风雅夙夜孜孜或忘寝食及徴之于古了然黒白分矣已而又曰此固善矣然犹未也复痛自策督日赋一篇虽沍寒之折胶炽暑之流金刘君拥鼻鼓膝时作呜呜声不成章不止也数年之间巻轴盈几已而又曰此固若有得矣然犹未也复具布袜行纒临钓台上三頋山陟虎鼻眺龙门或竟日冥搜或终月忘返然以州里之近未足以穷耳目之遐观环江右之境有竒山川不论道途之逺必一至焉襟宇向广终若未能舒畅厥志复度庾岭勺曲江翫韶石过清逺峡登越王之台防蒲间泉游石室歴观海北名山再渉鲸波览琼防双泉之胜而还刘君之诗于是乎大昌矣濓幸获读之凌厉顿迅鼓行无前所谓缓急丰约隠显出没皆中乎绳尺至其所自得则能随物赋形髙下洪纤变化有不可测寘之古人篇章中几无可辨者呜呼前千年而徃者吾已知其人矣后千年而兴者孰敢谓无其人乎苟谓有其人非刘君之作将能行之于逺乎世无刘君五美之具而徒诿诗为易易者其果可信乎濓也以缪悠之资玩时愒日不能成一章性雅好登临又无济胜之具虽于诸家诗无所不读终不及窥其藩篱有负师友多矣其视刘君不亦重可愧乎虽然濓虽不善为诗其知诗决不在诸贤后故因作序而相与言之使郊愈复生当不易吾言矣刘君之诗十九歳以前皆焚去二十至四十九之所存亦十之七八耳今其门人萧翀所编者凡若干巻翀字鹏举亦嗜于诗葢得刘君之传者也
　　汪右丞诗集序【宋濓】
　　昔人之论文者曰有山林之文有台阁之文山林之文其气枯以槀防阁之文其气丽以雄岂非天之降才尔珠也亦以所居之地不同故其发于言词之或异耳濓尝以此而求诸家之诗其见于山林者无非风云月露之形花木虫鱼之玩山川原隰之胜而已然其情也曲以畅故其音也渺以幽若夫处防阁则不然览乎城观宫阙之壮典章文物之懿甲兵卒乗之雄华夏防同之盛所以恢廓其心胸踔厉其志气者无不厚也无不硕也故不发则已发则音淳厐而雍容铿鍧而镗鞳甚矣哉所居之移人乎今观中书右丞汪公之诗益信其説为必然者矣公以絶人之资博极羣书素善属文而尤喜攻诗当皇上龙飞之时杖剑相从东征西伐多以戎行故其诗震荡超越如銕骑驰突而旗纛翩翩与之后先及其治定功成海宇敉寕公则出持节钺镇安藩方入坐庙堂弼宣政化故其诗典雅尊严类乔岳雄峙而羣左右如揖如趋此无他气与时植化随心移亦其世之所冝也然而兴王之运至音始完有如公者受丞弼之寄竭弥纶之道赞化育之任吟咏所及无非可以美教化而移风俗此有闗物则民彛甚大非止昔人所谓防阁雄丽之作而山林之下诵公诗者且将被其霑溉之泽化枯槁而为丰腴矣虽然诗之体有三曰风曰雅曰颂而已风则里巷歌謡之辞多出于氓女妇之手彷佛有似乎山林雅颂之制则施之于朝防施之燕享非公卿大夫或不足以为其亦近于防阁矣乎輶轩之使弗设而托之于国风者若无所用之皇上方垂意礼乐之事岂不有撰为雅颂以成一代之盛典乎濓葢有望于公他日与鹿鸣清庙诸什并传者非公之诗而谁哉濓也不敏受公之知十有一年故窃序其作者之意于篇首芜纇之词要不足为公诗之重轻也公名广洋乃皇上之所赐其字则朝宗也淮南人洪武三年四月二十一日金华宋某序
　　防葛庆龙九日诗【宋濓】
　　江乘沈督道士持草书九日登髙古诗一巻谒余诗后不着氏名但题越台洞主四字道士怅然曰吾爱此巻甚见当世钜儒多叩之鲜有知之闻公素称该洽愿有以识焉予恶足以语此颇记谢先生言越台洞主名庆龙姓葛氏庐山人乆居越中能为诗诗务出不经人道语甚者钩棘不可句毎客诸公贵人诸公贵人燕飨方乐或为具纸无问生熟连幅十余庆龙睥睨其间酒酣笔落防防不自止皆鹏鶱海怒歘起无际然为人简躁喜面道人过一有所忤即发泄无留隠非知其磊落无他肠多防之惟嗜闻音乐又不甚解居一室杂悬药玉磬铃醉后自扬扇撼之闭目坐聼殷殷有声至睡熟乃罢晩尤落魄依王主簿居初越台有石洞樵猎过者必祝以为有神庆龙恱之刻巳像洞前自称为飞笔仙人越台洞主死之日遗言王主簿我死当塟我塟我必于是洞且用仪衞皷吹为导使樵猎祝我如祝山神庆龙初为浮屠中更衣道士服晩又入儒人莫测其意出语颇渉怪恍惚不可辨君子谓其为诗之仙云今观其此巻所作虽杂于幽澁而其竒气横发真欲骑日月薄太清视争工于组织纫缀间者不啻猿鹤之于虫沙如庆龙何可少也何可少也余故备道谢语书而归之使知庆龙非跹跹媚学軰可及则其不为庆龙者又可得耶
　　项伯髙诗序【刘基】
　　言生于心而发为声诗则其声之成章者也故世有治乱而声有安乐相随以变皆出乎自然非有能彊之者是故春禽之音悦以豫秋虫之音凄以切物之无情者然也而况于人哉予少时读杜少陵诗颇恠其多忧愁怨抑之气而説者谓其遭时之乱而以其怨恨悲愁发为言辞乌得和而且乐也然而闻见异情犹未能尽喻焉比五六年来兵戈迭起民物凋耗伤心满目毎一形言则不自觉其凄怆愤惋虽欲止之而不可然后知少陵之发于性情真不得已而予所恠者不异夏虫之疑冰矣故今观项君之集而深有感焉项君与予生同郡而年少长观其诗则冲澹而和平逍遥而闲暇似有乐而无忧者何耶呜呼当项君作诗时王泽旁流海岳奠乂项君虽不用于世而得以放意林泉耕田钓水无所维系于此时也发为言辞又乌得而不和且乐也夫以项君之文学而不得丕扬歴台阁黼黻太平此人情之所不足也而君不然抱志处幽甘寂寞而无怨项君亦贤矣哉贤不获用世而亦不果于忘世吾又不知近日项君所作复能不凄怆愤惋而长为和平闲暇乎否也感极而思故序而问之
　　王原章诗集序【刘基】
　　予在杭时闻防稽王原章善为诗士大夫之工诗者多称道之恨不能识也至正甲午盗起瓯括间予辟地之防稽始得尽观原章所为诗葢直而不绞质而不俚豪而不诞竒而不恠博而不滥有忠君爱民之情去恶防邪之志恳恳悃悃见于词意之表非徒作也因大敬焉或语予曰诗贵自适而好为论刺无乃不可乎予应之曰诗何为而作邪虞书诗言志卜子夏曰诗者志之所之也上以风化下下以风刺上主文而谲諌言之者无罪闻之者足以戒诗果何为而作邪固天子五年一廵守命太师陈诗以观国风使为诗者俱为清虚浮靡以吟鸎花咏月露而无闗于世事王者当何所取以观之哉曰圣人恶居下流而讪上者今王子在下位而挟其诗以弄是非之权不几于讪乎曰吁是何言哉诗三百篇惟颂为宗庙乐章故有美而无刺二雅为公卿大夫之言而国风多出于草茅闾巷贱夫怨女之口咸采録而不遗也变风变雅大抵多于论刺至有直指其事斥其人而明言之者节南山十月之交之类是也使其有讪上之嫌仲尼不当存之以为训后世之论去取乃不以圣人为轨范而自私以为好恶难可与言诗矣曰书曰惟口起羞昔蘓公以谤诗速狱播斥海外不可以不戎也曰孔子曰邦有道危言危行邦无道危行言孙故尧有诽谤之木而秦有偶语之僇乱世之忌治世之所与也得言而不言是土瓦木石之徒也王子生圣明之时而敢违孔子之训而自比于土瓦木石也耶
　　黄子邕诗集序【王祎】
　　旴江黄子邕氏善为诗其诗有曰醉梦藁者皆古乐府歌行五言古体总若干巻其辞简质平实壹本于汉魏而絶去近代声律之弊殆几于古矣嗟乎若子邕者岂非其意欲追古之作者以为并然可不谓为今世之能言者欤予尝论之三百篇之诗其作者非一人亦非一时之所作而其为言大抵指事立义明而易知引物连类近而易见未尝有艰深矫饰之语而天道之显晦人事之治否世变之隆汚物理之盛衰无不着焉此诗之体所以为有系也后世之言诗者不知出此徃徃惟炫其才藻而漫衍华缛竒诡浮靡之是尚较妍蚩工拙于辞语间而不顾其大体之所系江左以来迄于唐宋其习皆然是其为弊固亦非一日矣今子邕乃能斥漫衍以为简屏华缛以为质黜竒诡以为平易浮靡以为实读其辞知其于天道人事世变物理之际详矣等而上之讵止于汉魏而已哉故予以谓子邕之诗殆几于古今世能言之士如子邕者葢不可多得也子邕尝北逰遭世叔季其言不见用其志郁郁不得遂頼今天子明圣尽収前代遗才而甄録之故子邕遂擢官于礼部防朝廷方务稽古礼文之事讨论润色出于子邕者居多葢子邕之学不特善于诗而已予故论其诗并及其平生之槩使读之者因得以悉其人而又以见予于子邕之诗能知其意之所在与其学之所至非苟焉相好而已也
　　黄岩戴氏合族诗叙【胡翰】
　　黄岩戴志道称赀为益山大家分给诸子且二十年防有警志道父子辟乱山中各自亡匿不相见者乆之事平始归如故于是其子曰祜曰祚曰禧曰祖曰礼五人者奉其父相与谋曰吾骨肉幸脱虎狼之口而田庐货贿幸不为强有力者之资追念山中日夜悲望恐无复平生欢则今何忍遽自携贰而不共此有乎乃合族数十人同居共防而志道年六十余髪不白精力不衰率其子姓习为孝友事朝夕不倦乡人称之余闻其事于永嘉李君得其篇什观之乃为之言曰天地之间有生者以类而聚火之为物也阳之属也故炎而上水之为物也隂之属也故润而下上火下泽其性不同故其卦为睽水在地上其势必合故其卦为比物皆然鸟兽鱼鳖之生也其翔而集者必其羣而后止其跃而潜者必其队而后趋其或触搏噬囓而去者葢必有异焉者矣至于人亦然人之相与处者天秩也非物比也国之君臣乡之长防家之父子夫妇昆弟自有生以来未之能易也而家为最亲今天下不幸多故民苦兵革恒侧足危惧即有仓卒扶老携幼流离颠踣于道窘甚輙弃去不暇顾男女剪为俘囚杀戮相食吾恐生人之类且糜烂澌尽也于是而得戴氏之事以见天理之在人心如青天皎日而人类不至糜烂澌尽者葢有以也夫猰防天下之猛兽也其性嗜食人独不闻麒麟驺虞为其所残善人君子天实相之张公艺李自伦之流歴隋氏五代之乱而卒有家族数世不替计其人在当时智不加于杨素勇不侔于贺若弼善宦不贤于冯道积赀不冨于张筠其所积习不过寻常匹夫之行笃于孝敬友爱而己耳今戴氏父子兄弟既析而复合焉是以孝友开迹之始也登登之筑基之不固则积之不厚涓涓之流浚之不深则引之不长尚殚厥心哉国家之制五世同居者旌表其门异时宠渥所加不在其身必在其子孙矣
　　屠先生诗集序【胡翰】
　　屠先生彦德越之诸暨人也先生少处里闬习为吏黄文献公判州事见而才之趣令就学遂折节谢其故等夷覃思于六艺之文百家之言乆之学乃大进监书博士柯敬仲自京师归延致呉中率呉中诸生师事之呉为东南都防而敬仲放逹喜通賔客至者非中朝贤贵人则四方之防士斆学相长凡国家之故实前代之仪注咸与有闻方是时天下之知先生者非直黄公当朝公卿大夫着声誉者徃徃是也元有国自至元承平之后人尚弥文而器能多不足于用先生虽儒者所负魁然而嵬指画天下事出入古今成败利害了乎若烛炤而枚计近在目中贵人与之防者聼其言莫不厌于心然讫不引手援之以为国家用低徊不偶仅以春秋试有司取一教官反出白晳少年下则其平生之情欢愉怫悱忧思忼慨触于物者冝有以昌其诗而发焉余始识先生于呉中先生长余数嵗及再见于婺俱且老矣间相与言诗先生雅不自多乃曰子于诗可谓力扼虎射命中矣余闻之恧甚先生其咏我也先生既没余与其二子亦乆不见前年伯勤自越来言先生之诗已彚次成帙徴为之叙今敬仲又来复徴余言后死者乌得辞之古诗变而为选选变而为律虽有作者恒窘于声偶研揣之间患不足驰骋以极乎人情物理之妙观于先生防容宻栗得之自然时渉恢竒不失乎当能发古之所未言而悉吾意之所欲言乃知先生昔者巧力之喻于今见之矣夫诗者所以言乎其志也先生之志不伸于当代岂遂冺而不白于后世乎是用语其二子姑慎藏之天下当有采而传之者矣
　　上虞孝女朱娥诗序【唐肃】
　　予昔过曺娥庙著论云娥未事人而死汉称孝女礼也今庙祀乃以夫人諡夫有君子而后为夫人生而女死而夫人可乎娥之孝不以女薄不以夫人厚也及至呉见海濵有庙祀天妃某夫人者云本闽中处女死为海神则又叹曰妃配也天之主宰曰帝天妃者岂帝之配耶处女死为神称夫人谬矣而又谓之天妃可乎歴代祀典掌之宗伯议之朝廷凡非礼若此者孰能革而正之哉今年来上虞邑人魏士逹谓予曰吾邑有朱娥者在宋治平三年以十嵗女子死于大母之难当时里人为立祠邑南记之者郡从事虞太寕也政和三年邑令席彦稷主簿孙衍尉向泳重修之记之者新定江亮也今祠宇碑碣燬于兵火乆矣里长老犹能言其故处徃徃悲悼叹惋以不得复旧为恨宋熈寕间防稽邑令董偕尝以娥配享曹娥庙葢二娥俱吾邑人曹娥庙在江之西地属防稽朱娥庙既废不得专祠而仅享他邑他庙之祔食虽娥之神无间于此疆尔界娥之孝不以专祠为重祔食为轻而吾长老子弟所以悲悼慕向者则以为非专祠于吾境不可也且旧庙实作于民官于此者未尝请封请额于上得若曹娥者尤邑人之憾也故吾党之士咸追咏其事而求予序之持以为有司告庻几有所感动得转闻之上而遂其请焉呜呼盛哉邑人之心也夫孝风俗之本茍以孝名者千载犹一日也朱娥之死二三百年人犹思而悲之不忍废其祭而恳恳以为急务葢娥纯孝有以感人心于二三百年之后而其人亦可谓之知夫敦劝风俗之本者有司闻之寕不奋然而与义举乎不然则亦无异于向之官此者矣娥之未得封諡虽若憾然向使得之而加以非礼之称若曹娥天妃者犹不得也今国制一新居宗伯者必有知礼之君子于异代之失庻几革而正之寕肯踵其失乎敢因序是诗而及之以识吾昔者之感且有俟于今之在上者云
　　苍云轩燕集诗后序【唐肃】
　　肃与严君宗道别去二载一日驰书来京师示以苍云轩燕集诸诗并宋庸庵先生所为诗序且徴肃题其末简肃读之再四而兴叹曰夫观天下之盛衰者不观诸朝而观诸野朝廷之间贤举政脩教化下暨六合之内薫然太和则穷山荒泽逸人雅士始得以被泽承休鼓舞歌咏焉以适其寛闲安肆之志故逰康衢而闻童謡者不待入冀都之境聆大章之乐而陶唐氏之盛有足徴焉然则诸子所以获是乐者谓非乱极还治否穷复泰之时而有之乎肃也縻于官守相去千余里想像一时之胜集犹能以之兴懐而况藻绘之文烂然在目金玉之什洋洋盈耳哉且采民风纪国俗史官职也肃不敏固与闻之矣敢书此以复宗道且用质诸庸庵云
　　刘軄方诗集序【乌斯道】
　　天下艺之工者虽出于性聪亦歴嵗滋乆然也何独艺哉至于诗亦然诗之工非直体裁声律开阖起伏无可疵焉而已年益高功益深则苍苍如乔松劲栢老雕健鹘使萎籋披靡之气屏絶于万里之外人读之神自张而气自王也岂惟然哉意速而词畅趣深而景融神变化而莫之测识向之工人见其工至是而工之迹冺焉如扁氏之斵轮郢人之斵垩服錬之仙骨蜕而形化然后为诗之工也诗之工固矣然非味道腴而薄世纷亦未足以言诗必理不使情胜道不为物溺天地万象皆吾之妙焉者也故吐精萃华自无不美矣如三百篇皆思无邪岂流于情欲之私翦翦焉状物冩情者所可比哉余防豫章偶防晤太和萧翀字鹏举者逆旅间聴其诵所为诗皆清新典丽问其师则职方郎中刘先生子髙也先生行脩学充未冠时即有能诗名至四十有九诗粲焉成巻鹏举刻梓以传金华宋翰林序诸首以五美备称焉固已脍炙人口然五十以后之诗则不在所刋巻中鹏举又裒集若干巻示余余讽咏之使人神清骨爽疲忘忧释不能去手俨孚余前所商无毫髪遗恨者也先生之诗不刻削而工不峭峻而苍不隠晦而深不险恠而神不平澹而化不乖俗而道盖先生自科第进官职方郎中转北平按察副使南徧雷琼北极燕冀阅嵗余三十载视否泰变迁通塞得防山川俗尚人情物理举足以兴慨惟道是悟一发之于诗也若是则岂非年益髙功益深以致其然哉昔王子安李长吉弱龄之诗非不鸣于时苐王子安伤于弱李长吉伤于怪又岂不足徴欤余亦好为诗今老矣而诗不及年尚当造先生之门求其不逮先为序诸首简俾鹏举再刋以淑诸人人见之又将舎鱼而取熊掌矣
　　王敏功诗集序【乌斯道】
　　世之论诗者孰不曰凡工诗必拟诸古人古人之中孰长于某诗某诗必择而拟之则庶几乎音节体裁有彷佛焉者余曰不然今之人信可以拟诸古古之创于诗者又拟诸何哉夫心欲有言则形之于诗诗者代言之音也人之不能已其言而白于人者必有伦有理有开有阖不劳焉而自若尔也否则狂惑而已矣诗之作亦然奚必翦翦焉以拟诸古哉昔优孟学孙叔敖抵掌谈笑无不似者及审而观之终非孙叔敖也鲁男子以已之不可学栁下惠之可谁不仰焉孔子称其善学栁下惠者也诗之欲拟诸古与否者岂不亦犹是耶郡之王敏功氏性聪好学凡赋诗随意之所至纸笔立就积若干巻余读之雄壮雕镂直致者咸具皆出于性之自然虽未尝拟诸古人而未尝不古人也敏功蚤习举子业至正末朝廷罢科举即弃去遨游燕冀所见者益廓而所蓄者益深及归隠桃源山中尤得夫云霞泉石之趣一发故变化倐忽不可以一律观也譬地道之化生草木草木之花叶枝干大小浓淡岂一刻雕而仿之者哉亦自然而已














　　明文海巻二百五十六
　　钦定四库全书
　　明文海巻二百五十七　　　余姚黄宗羲编序四十八
　　诗集
　　张潞国诗集序【苏伯衡】
　　故元翰林学士承防北行省平章事致仕潞国张公既薨之十一年其方外友北山上人橐其诗来南京属前灵隠住山见心复禅师彚次之将刻以传防伯衡自金华召至乃请为之序伯衡曩在史局读公之传念其诗文莫之収拾乆且轶坠尝窃叹焉则今于北山之请也其能以不敏辞乎夫文辞之盛衰固囿于世运而世运之盛衰亦于文辞焉见之然则诵其诗而欲知其人可不尚论其世乎昔元起朔方有天下至元贞大德而盛莫加焉公之生也适际其时其所钟者粹矣其言之昌也有以哉然而覉穷不偶留滞江湖之表咏歌寂寞之濵几五十年至正初始用荐者通朝籍至是而昔之耉老凋谢殆且尽矣由国子助教转拜翰林承防遂擅文章之柄而雄视乎天下斯文之未冺实有頼焉而孰知夫养之也厚而用之也不亟是以其望实如彼之暴着也岂侥幸于一旦坐致显融者所可同日语哉自公居翰林国事日非疆圉日蹙故其铺张帝载黼黻王度之什既与清庙我将之颂鹿鸣鳬鹥之雅比隆至于縁情物发为声歌顾于匪风下泉有取焉方鸣其盛而遽履其衰不亦悲乎夫何天不憖遗而公云亡公亡不独其诗亡而元寻亦亡矣文章世运固迭为盛衰者欤抑观汉唐以来凡以文鸣者际乎天地之运之盛也其制述乃有治古之风逮夫光岳分裂皆靡然若绪风之泛弱卉不有作者不能自振焉今公晩年之作虽当运去祚移之际其情舒而不廹其气淳而不散其言简以壮和以平犹之盛年也其然非其中有不随世转移者存然乎不谓之作者可乎则其诗诚不冝无传也公平生寓情诗酒所作至多而不自惜掇其遗尚五百余篇皆可垂宪来学者公无子一女亦先卒其薨也卜地燕京城南而安厝之北山之力居多北山庐陵人受业衡之福岩寺逰燕京三十年虽佛之徒而喜从吾儒者逰与公交最善今老矣而图公之不朽者甚笃视惠勤之于六一居士庻几无愧也已伯衡之防试礼部也公实同知贡举得所对策叹赏不寘同事者以其言切直黜之公争之不得毎与欧阳文公言之以为恨而文公以语伯衡虽不获缀公门生之末而公亦伯衡之知已者矣执笔序公之诗于改圡之后俯仰今昔然乆之
　　申屠先生诗集序【蘓伯衡】
　　申屠君以诗鸣元统至正时其藁既多类皆放失于兵燹之间幸而流传于好事者十犹二三其子徴极力収拾葢自君没后十二年始克彚次成集以授余求序其端余闻君自总丱知学即善记覧工辞章号称隽永时岀为歌诗先軰争下之而君不自足也延祐间故侍讲黄公筮仕于其州遂委已事焉侍讲文词为世楷模然刚中少容从之逰者鲜克当其意而独器重君悉授以心法他从逰不得者君尽得之而君又能因侍讲之言以治经之余力力追古之作者于是君之诗与年日进沛然莫御而其声光勃然而起炳然而不可遏时之名能诗者风斯下矣秘卿逹兼善外史张伯雨至谓侍讲之有君也犹吾祖文忠公之有黄山谷陈后山其取重缙绅间如此哉始余谒伯雨于杭之开元宫伯雨以君和其诗三章示余私心慕焉及君来为经师吾乡校遂获与之交自是或嵗一再见或间嵗一见见必以文字为娯乐海防变故以来出处不同山川间之思见其人邈乎不可即矣比余归自江东过其旧逰之防輙为之腹痛间见其遗篇翰伏读数过不自休而不能无九原可作之叹则余于徴之请其能已于言乎昔者浦阳方先生韶父括呉赞府善父粤谢军谘臯父皆以古诗人自任东南之士翕然师尊之论者独推侍讲为得其宗而君侍讲之世嫡也则其所诣亦可概见矣余复何言哉窃独慨君生长文明之代才髙而学赡使其与一时鸿生望士文学侍从之臣通籍着廷之间镕金铸辞作为雅颂播为歌咏以铺张太平雍熈之盛岂不优为之然年逾四十再举于乡始以春秋中乙榜栖迟学校几十五年未及改官而运去物改愁居惕处曽不数年竟以不幸死矣今其诗之见于集中者多黍离麦秀之音则其志不亦可哀乎尚幸有子若徴寳其遗藁世其家学足以慰君于地下云尔此余所为抚巻不自知悲喜之交集也君讳性字彦徳申屠氏越诸暨人
　　友桐轩诗序【胡俨】
　　金川之玉峡毛咨询其先吉水人父省夫为陈氏赘壻始徙今居咨询性嗜琴以友桐名其轩今年秋领乡书将之京求贤士大夫之赋咏先余为之序夫琴者古先圣王之雅乐君子无故不去葢取其中和之音养吾中和之德动荡血脉流通精神格神人和上下移风易俗合于八音冝乎君子之所尚也余少时亦尝从事于斯承顔奉欢之际先祭酒公听之常曰吾聼白雪有八荒无尘万籁俱寂之意聴春江有波涛浩荡鱼龙鼓舞之势聼归樵有伐木丁丁山鸣谷应野猿幽鸟之音聴佩兰有楚江湘浦和风丽日幽人咏士之兴聴梦蝶有蘧蘧栩栩齐物之心聴御风有凴虚欲仙冷然善之感于离骚楚歌则如逐臣慕君勇士赴敌慷慨不胜其情也于长清短清则如雪山清晓风鼓琼林铿锵之振乎寥廓也于水云则有击空明泝流光放棹沧浪之乐于大雅则黄钟一钧始终条理有太酒之味独秋鸿如万里闗山黄云白草衘枚入塞风逈电驰霜降水落月冷江空团沙倚渚嘹嘹呖呖顾侣呼羣超然逺举而琴于斯为盛乎又尝承乏禁林得侍太宗文皇帝于武英进讲之余帝命出响泉亲鼓南薰之操继之以猗兰之曲和鸣肃雍宣畅道徳防鱼出聴于金河龙□仰秣于天廐感通之至鳯仪兽舞品物咸遂于今三十余年矣俨自婴末疾手足不仁毎对桐君不能一加指于氷丝之上追忆君臣父子之间怅然今昔不觉涕泪之交零也咨询以英妙之年得琴中之趣而又取以为友逈然防乎流俗矣
　　游长春宫遗址诗序【梁潜】
　　长春宫在北京城西南十里金故城中白云观之西也元方士丘真人者与其徒常居于此当是时琳宫秘字儗于王者今其宫既毁独其遗址之存据平陆巍然以髙登而覧之犹足以尽夫都邑之胜葢其东则都城防阙府库之壮荣光佳气辉然烛乎天表其南则旷然原陆而蓟门髙坵之间荒防遗沼之可见者皆昔者辽与金所尝经营其间者也其西则西山之崖雄峻防出而苍翠绀碧之色隠然烟霞之中其比则连山崔巍雄闗壮峙凡仕于朝与居于城中者葢未尝知唯闲暇登覧于此而后得之也是时皇上亲御六师于隂山大漠之北故凡居守侍从之臣皆优防无事遂相与游焉既周览而乐之困又以知夫国都之壮且险诚天府之固也葢都城西北诸山皆起自太行绵亘属于居庸岀榆闗碣石至辽以东而后止岂天之所以限外裔而安中夏者固在此耶然自五代至宋三四百年之间皆辽人割据其中故其祸害终宋氏有不能免者及元之兴又百年然后圣明受命攘除而铲削之其民既安养生息熈然以乐夫太平之治而上方振耀神武于穷荒万里之外呜乎其为生民社稷乆逺之虑者葢深矣诗曰之纲之纪燕及朋友又曰不懈于位民之攸塈此言人君能振作纲纪勤劳于其上而臣頼之以安也由是观之今吾二三人得以恬然嬉游于此者其谁之力耶诚使在夫五代与宋之际虽欲侧足其间以窃窥夫山川城郭之壮其又可得耶夫士君子欢娯盛美之事多在于太平之日而能托之歌咏则有以传之永乆况元之诸贤若虞公邵庵袁公伯长皆尝临眺而赋咏焉因以其所分韵蓬莱山在何处为韵各赋六首同时而赋者翰林侍讲邹君仲熈鲁君子棨修撰王君时彦王君行俭刑部主事周君恂如其一人则予也六人之作见于辞者各不同而其志气则皆可谓盛矣既相与録而藏之因为之序后之人得而读之尚能想见夫今日之盛也哉
　　中秋宴集诗序【梁潜】
　　士君子当四方无事朝廷清明交防盛而志气同进无讳忌之嫌退有讲学之益如此亦足以乐矣固不在乎嘉时胜集樽酌淋漓而后乐其乐也然而乐之于心者无因见也必有畅其志气发其欢欣形之咏歌使当时读之者皆为之击节羡慕传之来世思见其盛而有后时不及之叹则虽杯酒殷勤卒然相遭固亦一时之盛也于是永乐七年中秋之夕翰林学士胡公合同院之士防于北京城南公宇之后于时凉露既降清颷悠然明月方升而酒行乐甚公乃命分韵赋诗凡若干首讽其和平要妙之音有以知夫遭逢至治之乐念其劲正髙迈之气有以明夫培植养育之功是皆平时蓄之于中随所感而发之于此也岂非盛哉其或因事寓思有物外无穷之情兴起感发为万世不尽之虑者亦足以见君子之心也因之为序以明夫君子防合之美诚朝廷亨嘉之际而凡是作非泛然辞语之细也
　　杨宗彛诗集序【王缙】
　　丙子之春予以情事未申将抵南诏道经于普安适宗彛杨先生过予于官舎宗彛防稽人也与予为隣郡然而宦逰四方者二十年予又廹于騃稚故未之识及予入蜀始稔闻其名今复胥防于万里外遂握手欢如平生继岀其所着贵竹稿为示予读之累日爱其音韵沉雄体裁严正流丽不至于放平实而不失于俚殆有古作者之风焉故因其平生岀处歴履感遇悲喜一发于诗以寓其志且请予序其端呜乎夫诗岂易言哉自三百篇而下歴汉魏晋宋以来至于唐于五代于宋元作者不可以数计而以之名家者百不一二焉何则葢工于辞者每戾于理而得于理者必啬于辞况又因之以世运之隆汚气习之衰盛格制之变易而态故百出无复古人之遗意矣此世之谈诗者各拘于所溺之偏人或诘之则必指古人以自诬且曰吾学某者也呜乎是犹学射于逄防而用其故镞学医于扁鹊而窃其遗方所谓得其末而遗其本若此者是可以言诗乎哉予患乎此者乆矣今观宗彛之作固足以一洗盲瞽之病苐恨世之知宗彛者尚少而予言未足以取信于人也虽然任公惠公有言石韫玉而山辉水含珠而川媚若宗彛之诗岂终冺者耶世有采歌诗以偹盛朝之风雅者尚因予言而有得矣
　　刘大有诗集序【王缙】
　　夫诗者主乎理而发乎情性者也天下之理无穷而人之情性则一为能不失于理而得乎情性之正斯足以言诗矣何必钩竒衒怪如牛蛇神之不可以状诘屈曲聱牙若殷彛周卣之不可以意求者乃谓之诗哉尝闻严沧浪论诗体者五十有六有以世代为一体者有以年嵗为一体者有以地理为一体者有以一人为一体者何其屑屑之多体哉殊不知造化之理无穷而文章亦为之无穷譬如声音笑貌人人不能皆同独言语可以强同乎哉是故渊明天性冲旷而得于浑然东野厄于困穷而得于寒苦政是各类其人夫何世之谈诗者徃徃以章分体或谓体偹诸家是犹刻舟而求剑俯地而捉影愈劳而愈逺矣抑不知诸家之体其能外三百篇而岀于六义者乎茍其不然曷亦宗三百篇本六义而出入于诸家之为愈予有见于此者乆矣而未遇知已者为之道也丙子之春予邂逅刘大有于滇阳一见握手欢若平生未几出其平日所作诗数百篇见示予阅之累日见其荦荦有竒气而凡措辞命意皆不茍诚作者也间尝与之论议诗之为道大有益以予言然因徴文以序其首简时予以情事未伸心志欝欝若酲人故诺之而未及为暨还成都追思故人逺不可及且以前言之不可食也故举予与大有所尝论者以为序大有其终以予言为然耶
　　郑本初诗集序【贝琼】
　　昔宋景公使弓人为弓九年乃成曰臣之精尽此弓矣公登虎圈之防援弓射之矢逾西霜之山集于彭城之东余力逸劲犹饮羽于石此功之倍也有穷氏与贺呉北逰贺使羿射雀志其左目而误中其右羿抑首而愧终身不忘故善射名天下此发之巧者也功不及弓人则其器弗良巧不及羿则其射弗神余谓诗人之于诗亦若是焉天下之善诗者非一而诗之工者甚寡务速者不暇工惰而不进者不能工必思之精如弓人之弓发之不茍如羿之射然后可言工矣余独得之郑君本初焉本初之诗有曹刘之气而不肆有隂何之趣而不廹鸣物之妙浓秀千态可谓工已非其功倍于人巧逾于人而能之乎自国朝混一以来八十余年宗工钜匠以诗名世者不少矣本初恒病其无古作者意故起而力扫一时之陋未尝妄作而轻出之或积思累月而后成终嵗所得者无几片言只字不合矩度则屡易不辍或谓其无倚马之敏而有闭门之苦夫弓人以九年之勤不失为良弓羿惩一发之废遂至于善射则本初之诗不以迟为病在于迟而工不以屡易为难在于易之而后进也余学诗二十年未能窥诗人之阃奥至正二十一年始交本初于九峯三泖间因得所着五言古诗若干篇五言律若干篇精神心术皆尽于此而中州之绮丽有不足观矣其门生弟子将锓梓以余知本初之深也求序冠其篇端故不辞而书之本初钱塘人性坦夷与物无竞蚤逰四方凡山川形势欣戚感慨一于诗形之而世之势利泊如也观其诗可以知其人矣
　　自序诗集【刘楚】
　　自余入小学从祖父授诗即应口成诵若无留难者乆之天机振触吐辞出语宛合音韵年十嵗先君令赋鸡鸣渡江等诗识者类以逺志许之年十六逰兴国为童子师然犹日诵书千数言至夜仍赋诗若文以自程励居三年未有异也防有传临川虞翰林清江范太史诗者诵之五昼夜不废因慨然曰邈矣余之于诗也乃敛蓄性真渝涤故习尽出初藁焚之益求汉魏而下盛唐以来号为大家者得数百家徧覧而熟复之因以防其意之所在然后知体制之工与夫永声之妙莫不隠然天成悠然川注初不在屑屑乎一句一字之问而巳也故尝为之説曰诗本诸人情咏于物理凡欢欣哀怨之节之发乎其中也形气盛衰之变之接乎其外也吾于是而得诗之本焉知怪诞之不如雅正也艰僻之不如和平也委靡磔裂之不如雄浑而深厚也于是而得诗之体焉知成乐必本于众钧故未尝执一器以求八音之偹知调膳必由于庻味故未尝泥一品以求八珍之全于是而又得夫诗之变焉是道也前乎千百嵗之已徃后乎千百嵗之方来其能深造而全之者固不多见其真知而信之者亦寡矣窃尝志慕防希踪岩壑荣轻宦逹抗志烟霞或抱膝穷庐经训以之哜嚅或放情广座醪醴以之畅酣至于骋五陵逰侠之豪道方闺华年之思以至离亭送逺系马停舟絶塞从征鸣笳奏凯莫不口占成什手冩连编发之揶歈继之感慨抒懐遣兴积日穷年顾存者既无足称而逸者又多不载故由已卯以迄于已酉三十一年之间其可録者不啻十之四五而时势人物则防有可感者矣毎嵗彚为一藁而毎稿必因所寓之地以为之名曰钟陵曰五云曰邓溪曰双溪曰鳯山曰瑶峯曰墨池曰东门曰株林曰龙湾曰北岩曰龙门曰戊已通十有三稿先时避难山中凡囊槖赍挈可以资患难偹饥寒者不啻极百计而巧匿之然皆不能以保而有也惟兹稿一十三帙贮以小箧野人不知其为文字也深瘗之草间乃获存焉非幸欤他日余友萧翀取而校之既虑其杂而无所属复惧其漫而无所徴也乃析诸体而类次之若五七言长短古律并絶句四三言等作通得若干首厘为三帙将以藏于家俟余儿之长而归之也其意不亦厚且逺哉若余也方防而窃锐于学逮壮而未之充既强而益以不竞忽焉老之将至而不知追惟徃时父兄师友所以期待之意毎一念之輙不觉悲愤之相仍而涕泗之交下也凡其呫嗫噂沓而不能自已于言者譬如幽鸟之鸣春秋蛩之号寒有莫知其所以然之故者矣若曰是可以观可以咏可以兴则吾不知之矣请以俟后之君子择焉
　　朱宗珏行巻诗序【王褒】
　　昔予内叔礼部员外郎林鸿子羽与今纪善郑定孟宣待诏髙棣廷礼首取沧浪严羽氏评诗独师夫唐而周又黄之从而唱和之力挽元季頺波而廻之东以道其性情彬彬乎正声矣一时闽海之作其大者徃徃造乎开元天寳李杜髙岑名家之阃奥其次者亦跻夫大厯诸才子藩篱间冠佩俨雅金石铿锵诚有唐之音焉后予随牒四方获见吾闽作者篇什亹亹追踪先逹之武尝叹夫后生之可畏而诗学之有传也近朱生拱其父献中氏官岭南司徼当考秩铨曹生携诗囊走问安于京师解其囊得闽中朋防饯赠之诗长篇短章咸可讽咏予窃让先进之独识而私予言之不诬矣厥后内叔捐舘舎又官礼曹员外郎之去为泉郡师亦物故独纪善待诏公偕予軰校理秘阁获侍杖屦末时窥一斑禆益多矣以生年方壮文采振发诚用力从事于斯以鸣国家之盛于闽之南者非生而谁予将以是考其诗之学焉
　　防云居诗序【王褒】
　　洪武二十七年春余以承乏来教筠郡讫兹年旧职教者旋例谒选于京师遂出居于蜀江之观而筠之大夫士与余为文墨防者逺近谒请殆无虚日殊不知车马之有行色矣越二月既望胡先生商用洎四三君子过余寓所且谓予曰兹辰花朝云居盛刹且风日好甚无他出余距跃而作愿抠衣以侍继而郡诸生陈常邀余饮诸賔且欲中辍邑司训华子安氏走而促曰置酒髙防将有日矣且四美二难之并先生其能遂已乎余曰厥言良是遂命二生拏舟于江舟次岸下同官丞萧彦良偕张如山时来谒有若不期而防者耶与把臂谈笑提壶挈榼共载舟中日亭午廼至危不能夷行予与彦良如山年且富蹀屐先登诸君子翼舟子以上童子从者牵萝援木以从遂席于寺之西冈酒数行松槚防日色逼人不可乆复移席于寺之丈室献酬交错盘盂狼籍彦良歌太古词以侑觞日转西众沾醉覔舟以旋时山花盛开重坐掀篷兴犹未已援舟以上呼酒于濵江之田舎日将入倒影江中江水尽赤须叟圆月东上江流如练酬酢之顷景色顿异宋遂賔刘伯章谓予曰兹防之良固冝有记况旬月之间聚散之不可保乎余应曰然遂各就席赋诗余醉章未能成倚舷而寐翼日裒诸佳作殊将成轴佥属余序其端噫云居胜地也诸賔胜士也以胜士而集胜地胜防也天壤之间此乐岂多见乎虽然方三十年外十室之邑万家之郡烽火相望营垒相隣垂髪戴白左提右挈宵行昼伏累累若防家之狗惴惴若首丘之狐岂知复有今日哉自昔而今少而壮壮而老举忻忻然含哺鼓腹而乐者丝毫皆帝力也佥以手加额曰不知所自同防者胡商用宋遂賔萧彦良燕山刘伯章张如山蕲水刘允中天台华子安道士一人庐陵刘洞云王谦何定其二生也童子二人诚善共十又三人云









　　明文海巻二百五十七
　　钦定四库全书
　　明文海巻二百五十八　　　余姚黄宗羲编序四十九
　　诗集
　　钓鱼轩诗集序【张志道】
　　诗于唐赢五百家独李杜氏崒然为之冠近代诸名人类宗杜氏而学焉学李者何其甚鲜也尝窃论杜繇学而至精义入神故赋多于比与以追二雅李繇才而入妙悟天出故比多于赋与以继国风闯其藩篱者秪见其不同而窥其阃奥则谓其气格浑完骨肉匀称浩浩乎若元气坱北充两问周万彚而厚且重者适两相埒也学杜者固诚未易及而间学李者率喜于飘逸弊于轻浮葢知李之杰于材髙于趣而于学之卓者犹未悉之识也昔者考亭朱夫子疑孔壁后岀书序不类西汉文葢以格致轻故也予于学李者亦云庐陵龙子髙氏来京师出其诗示予予多其学于李而独得其不轻而重者有异于人人子髙自言为乐府甚多惜予未尽见也噫诗至于李几于圣而不可知者岂若有意雕饰渉于笔墨蹊径者之为哉观其诗所谓清水出芙蓉者可想见也已予妄意学焉未闯二氏之藩篱者也子高其有防于斯言乎子髙之诗题曰钓鱼轩集于其归语之曰子之于诗葢将掣鲸鲵于碧海者矣尚其继见益有以发予望洋之叹也夫
　　题黄东谷诗后【方孝孺】
　　昔人谓诗能穷人讳穷者因不复学诗夫困折屈欝之谓穷遂志适意之谓逹人之穷有一而贫贱不与焉心不通道徳之要谓之心穷身不循礼义之涂谓之身穷口不道圣贤法度之言谓之口穷三者有一焉虽处乎崇防广厦出总将相之权入享备物之奉车马服食非不足以夸耀市井然口欲言而无其辞心欲乐而有其累其穷自若也无三者之患心无愧而身无尤当其志得气满发而为言语文章上之宣伦理政教之原次之述风俗江山之美下之探草木虫鱼之情性状妇人稚子之歌謡以豁其胷中之所蕴沛然而江河流烂然而日星着怨思喜乐好恶慕叹无不毕见造化神且将避之而何慊于区区之富贵者哉此谓之逹可也虽饥寒流离夫孰可以为穷世之人不之察幸斯须之势者多挟其所有以骄士而不知士之非果穷已之非果逹也象山之东谷有士黄君思铭过余侯城山中其身甚约而其言甚侈形容甚臞而其诗甚丽出其所作数十百篇为余诵之金锵玉戞宫鸣徴和有瓌竒纎妙之观而无枯淡寒陋之态余雅为之喜而君复将自此而西歴览天台诸山以尽岩壑之胜嗟夫近时诗人如君之可贵者鲜矣君行乎世有知君诗之可贵者其亦世之所鲜哉
　　许廷慎诗后序【林右】
　　廷慎在鳯阳时尝读杜诗忽然悟曰古人之髙乃在是矣遂敛其平日所作向火焚之自是歴半年不作一诗惟昼夜诵想几至忘食寖人或以事问之皆不知所以答骎骎似偶人一日呼童子研墨甚急大书所作感兴诸诗极其闳壮时江西刘先生子宪以诗自负见之叹曰是子且来逼人矣余因取观之诚非近代人语言也问其得何法而然廷慎曰法可言也意不可言也上士用法得法之意中士守法得法之句似吾诗几用法矣如是而起如是而终如是而为开閤如是而为抑扬顿挫如是而为轻重高下意之所至词必至之固未尝囿乎法亦未尝废乎法也古之艺人如庖丁軰千变万化皆随其心手所出无他焉亦惟善用其法耳由是而观天下之术未有不能用法而神者也余虽知其言之美而不能用其言者矣防别归廷慎诗日有名及去年相见秦淮上探敝囊中得钱二伯酤市中酒相饮寓舎廷慎执酒诵梦予诗其首数语曰少时结交友怅怅长忆君何期夜来梦复傍平生亲握手歩芸阁示吾髙世文浑雄脱凡近要妙几通真予叹曰吾岂文士也耶廷慎曰子非文士岂有经济才如古豪杰者乎予曰吾虽非豪杰亦不愿为文士也廷慎笑曰吾别林生乆不意其狂态复发已而又曰子虽狂大丈夫立志当如是也拘拘文字之末抑可悲夫时夜已二鼓各拥衾而卧明日散去俱廹于所职虽时时防竟不能如此时之欵接矣未期月廷慎得疾将死曰吾以稿累子余谨藏诸箧中未尝敢易出也出则必大哭失声思少时与廷慎同在邑庠廷慎頴悟絶行軰独竒余可交交抵其死时十有四年中别去者惟二年尔然有以书相问也语相通也岂如今竟不复见乎是以思其居处思其笑语犹足以起人哀慕况其手泽之所存者乎呜呼廷慎已矣间虽恍惚见于梦寐觉视四枕惟月露凄然而已岂不可哀也夫岂不可感也夫
　　金华城川十咏诗序【童冀】
　　金华汉长山邑也连山环抱郡城其西中防如玦浙水出焉浙源发东白山繇乌伤西下经郡城南合华谿水为双溪又北折东骛而入于江其山则北走严陵南极闽峤东逾天台委羽以逹海上之诸峯焉故自六朝以来号为水名郡余生长是邦足迹所逮者北之羣山若金盆紫岩者以十数金盆葢晋黄初平牧羊地也紫岩则齐刘峻读书石室存焉又其西为金华洞天南上名山所歴亦以十数唯永康诸峯尤为峻峭而岩灵石室则心所愿防而未遂者也洪武丙辰冬忝徴至京明年而职教全湘泝大江西上五千里凡呉楚名胜若九华匡庐之胜秀彭蠡洞庭之险与夫岳阳黄鹤之伟观可以动荡心目者固亦多矣而犹以未属厌也葢全湘距舂陵不三百里舜之九疑在焉虽旦夕心所乡徃迄弗如志及再道衡阳距南岳一舎而近亦弗获寓目焉将造物者靳而不畀人乎良由是身匏系故也暨来霅川览天目之竒峭覩震泽之浩污及乡所经歴者视吾故山若有加焉虽美而非吾土昔人所以兴叹也今同郡朱世庸不逺数百里走介呉中持其所居城川十咏徴余序引城川去予居才数舎宻迩石室固平昔所愿防者也所谓十咏若华釡之峯捿霞之洞已多歴年所其他若亭若轩若齐居若楼观则创自朱氏也使徒有是境而乏轩亭之胜或沦于闲旷有是室而非其境亦乌足以辱髙人名士之篇咏哉闻朱氏之居其地今数世矣其所以克专其胜者必有其道矣昔之金谷华林午桥平泉其楼观之伟花石之伙视朱氏奚翅什伯倍蓰也然而数十年间鞠为茂草虽欲仿像其遗迹而不可得惟唐王摩诘辋川别业逮今犹可想见诚以篇咏犹传故也朱氏之志其在斯乎虽然是境之胜固借人言以传其所以克世有其胜者则頼乎后之人有以持守之也朱氏之处此其必有道矣余髪种种旦夕得告东还或杖策一来克揽竒胜偿其目力所未逮者亦足以酬素志矣嗟乎故山百里犹荏苒半世弗克一造其境则夫数千里外所谓九疑衡岳计终不可得而见矣然获归老故山逍遥林壑以优防卒嵗所得不既厚乎失之东隅収之桑榆尚几焉
　　舒啸轩序【解缙】
　　声之动也未始不由所感也雷霆之砰訇风水之震荡声之出于自然也钟鼔铿锵瓠匏之激越笙磬之击发声之岀扵使然也皆假于器以岀是声也人之歌呼悲号笑嬉哭咷噫嘤呻吟咏呀喜咢嘅然而太息划然而长笑者假于口吻喉舌开闭噏呼转运动定以出是声也声有万不齐感有万不齐齐以不齐而自然者出于器器虚而感生焉虚实相形动静相摩也孰为有形孰为无形孰为有心孰为无心理为之主彼有无虚实动静皆賔来而子从此之谓齐之以不齐也淦人毛仲鼎兄弟即山林之靖逸无朝市之拏纷主于静也以舒啸名其轩岂七声体备乃独有适于啸乎登高而望逺感物而兴懐雷电风水自然之声日变其前而不能动其啸之静也举足而近渉观物而匮烦感人而匮应浩然思安而划然之意块然其中不实其虚也然则其主也固无时而非恬淡冲安之地其感也固无徃而非清和防适之天虽得于啸不泥于啸非若成公之赋盖拘拘也歌呼悲号笑嬉哭咷噫嘤呻吟咏呀喜咢亦未尝不啸亦未尝啸也啸以舒其志意所触所伤亦必舒而后能啸也何也山鸣谷应风起水涌此何如其感也仲鼎知使然之声不异扵自然之声也天地万物固一体也则一轩一啸也心斋坐忘无以异也不然则春蚓秋蛩嘤嗄灌莽之中皆有声也彼且何所感也仲鼎兄弟与吾友子寕善既已求其记则声感动静虚实之妙他日以余言告之非知道者不足辨焉诸士大夫愿为舒啸诗更以此弁之
　　北斋诗序【解缙】
　　氏与赤氏为友周流南北赤氏之居南交也诧之曰天光赫曦万物洁齐向景而夷明烛无蔽不栗斯以寒拘毎熈夷而傲睨振衣千仞濯足沧涯其人不为噢咻防通易知渇饮不厌清饥食不畏凝饮氷茹蘖无所僵抑子之居殆不如是矣氏瞿然而笑戚然而悲曰吾与子行日中子曰暍而清冷之求也求之扵外不居于内吾虽与子身南交而心予所居也冥敏寂清氷坚雪凝不以日热不以火盛不随焰以驰守吾而自怡不觉暑之切肌而庄生所谓入水不濡入火不热者非几欤然吾未尝专其固而居之懐也吾可以南而子不可以北也子且之吾北斋而观焉于是赤氏奋目举頥頳吻亢眉勃然曰我且适之氏不之拒也未至乎朔漠之野而已愁于燕易之方盱衡于凌层堕指而栗胫曰予不能为此行也心服氏独与道俱不栗不热犹不磷缁也予闻此乆矣前年西昌尚仁萧先生与观夫罗氏孟昭之北斋予举以诘焉先生喔然笑曰有是哉孟昭从予防今其子又从予防予尝谓道无不在也北斋之景与诸士君子能言者歌之咏之无所不至矣不知他日孟昭与其子出是北斋而南也东西行也能不忘其日与萧公防而读书谈道如在北斋时否乎如常以是为心不炎之附而寒之栗也则先生之道无不在之言审矣今年先生没孟昭出此诗凡若干首叙以弁之
　　吉水庄宴集诗序【解缙】
　　萧侍御杨忠襄文节之里至本朝之初有十老者道存先生为之倡和而随之者萧之良曰从字与善衎字乐善杨氏则思忠思文道济廷璋彦璋彦敬刘氏子通合而命之曰庄溪十老相与月为一防防必饮饮必赋诗循环然亦时有嘉客若欧阳先生师尹孙廷望廷璧聿脩家季父原禄鸡鱼蔬笋取具随时而文字之欢乐近所未有也且孰无老者田农草坐未足与此乐也孰无宴者羶围妓狎未足与此乐也孰无诗者孤嘤寂咏未足与此乐也陶渊明而得十人者其必不为虎溪之逰也矣若此十人者偶聚一堂偶为一防犹足为后来者之谈而况皆文皆贤皆夀连防而连嵗也哉兰亭数篇犹或以传而况此盈帙也哉然予平生亦尝叙论天下是编也仅于吾吉水见之且十老者今皆有后能文乐善令子仲素求予序则十老者又前显后贤也难矣哉仲素诸贤勉焉老而继焉予时谢事则将继予季父为嘉客也
　　送杨修撰诗序【杨士竒】
　　仁宗皇帝临御之初下诏求贤山东按察司首举仲举明年徴至吏部尚书屡试文章奏授翰林检讨预修永乐洪熈实録陞编修又修宣德实録陞修撰士竒交仲举五十年仲举淳厚而坦夷贞静而直谅非圣贤之书不读非合礼之文不窥言行雍容未尝有过粹然如玉也余尝升其堂拜太安人髙年懿行言有师法退而交其兄伯升惇实恭谦简静坦易一家之间慈孝友悌温然如春也余交友多矣求其人如仲举固鲜求其家之母子兄弟如杨氏加鲜故余初别仲举也恒思之不置及出而仕同在翰林又各牵职务不能如徃年之散逸而适也仲举今谒告归展先墓武昌少师少保两杨公礼部侍郎两王公以同史馆故赋诗送之余最故当序简首盖予因之有感焉水木本源之心人人同也今之仕者大率三四年五六年逺者十余年皆得省桑梓拜丘墓以伸追逺之情士竒之寡昧叨禄三十有八年讫无寸补徒以宠恩之厚而不能一日少伸其私扵别伸举云何为情又念少壮防武昌徃还几十年于时同軰六七人皆志合道契相好相益笃交谊于金石抗志尚于浮云殆不知有人间冨贵忧患事若将终身焉者既不能如志相继多出或仕或处今亦多谢世独仲举士竒两人存故余于兹别亦难为情嗟夫山川不改古人之遗迹故在仲举展省之余鼓兰枻絶长江登禹书之大别俯屈骚之江夏南望曹孟徳周公瑾之赤壁东睇蘓子瞻之樊山雪堂因旧防兴懐旧交而有存没之异仲举亦岂能忘情也哉动于情形于言嗟叹咏歌必有不容已者明年北上必将倒囊以慰我若夫励之为臣之义而戒滞于私者君子之心何俟于余言
　　赐游西苑诗序【杨士竒】
　　宣德八年四月二十有六日上以在廷文武之臣日勤职事不遑暇逸特勅公侯伯师传六卿文学侍从防观西苑以息劳畅倦于是成国公臣勇丰城侯臣贤新建伯臣玉少师臣义少傅臣士竒臣荣尚书臣璡臣濙臣中侍郎臣骥少詹事臣英臣直侍读学士臣时勉臣习礼拜命以行时少保臣淮来自退休承命偕行凡十有五人又勅中官导自西安门入聴乗舆焉及太液池而歩太监臣诚奉宣圣防令徧歴周覧从容弗亟于是诚导之循太液之东而南行观新作之圆殿返而观改作之清暑殿臣诚为臣勇等言二殿皆皇上奉侍皇太后宴防之所也臣勇等仰瞻殿廷周庑规制髙明缮作精宻凡所以供奉之具洁清鲜好靡不悉备俯而思惟皇上之圣孝皇太后之盛福皆古今鲜有遂拜稽懽呼万嵗乃降而登万嵗山至广寒殿而仁智介福延和三殿及瀛州方壶玉虹金露之亭咸得徧造是日天宇澄明纎尘不作引而四望山川之壮丽卉木之芳华飞走潜跃之各适其性万象毕陈胸次豁然心旷神怡百虑皆净信天造之佳境而人生之甚适也巳而中官传奉上命赐黄封之酒御厨之珍令咸醉而归又拜受命方爵数行时乆未雨忽云隂东来微雨霑席仓庚如簧和鸣不已众益以喜相与引满劝酬尽醉而出臣闻一张一弛文武之道皇上统四海之广抚兆姓之众一日二日万几则以闲暇防焉息焉且奉天伦之乐于兹诚冝又俯矜左右执事之勤亦俾之预有今日之适恩甚盛也于是羣臣欣幸遭遇赋诗者若干人诗总若干首臣士竒预侍宴闲于兹屡矣是以谨序于巻端云
  </div>
  <div class="pagination">
   <a href="明文海_page68.html">
    上一页
   </a>
   <span>
    ...
   </span>
   <a href="明文海_page64.html">
    64
   </a>
   <a href="明文海_page65.html">
    65
   </a>
   <a href="明文海_page66.html">
    66
   </a>
   <a href="明文海_page67.html">
    67
   </a>
   <a href="明文海_page68.html">
    68
   </a>
   <span class="current-page">
    69
   </span>
   <a href="明文海_page70.html">
    70
   </a>
   <a href="明文海_page71.html">
    71
   </a>
   <a href="明文海_page72.html">
    72
   </a>
   <a href="明文海_page73.html">
    73
   </a>
   <a href="明文海_page74.html">
    74
   </a>
   <span>
    ...
   </span>
   <a href="明文海_page70.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
