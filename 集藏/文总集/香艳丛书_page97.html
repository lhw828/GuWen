<!DOCTYPE html>
<html>
<head>
    <meta charset="UTF-8">
    <title>香艳丛书 - 第 97 页/共 467 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>香艳丛书 - 第 97 页/共 467 页</h1>
    <div class="content">　　［双调南歌子］（春朝姊妹为嫩蕊乞晴） 
　　细瓣禁寒勒，微香带雨封。一春芳事惜倥偬，央及东皇，吹散絮云浓。 　　奏换章书绿，衣催纸翦红。雕棂私祝共喁喁，怜取含苞豆蔻，未经风。 

　　［甘州子］（金笼悬鹦鹉化花监） 
　　小园无主乱红欹，邀蝶使。迟莺儿，绿衣巧舌善言词。凭管领遮，莫误芳时。 

　　［诉衷情］（薛涛生榜种花事宜） 
　　桃花一幅费端相，新谱摘群芳。今年恰喜逢闰，好仿个十三行。　　愁命薄，惜流光，缓商量。叶闲觅虱，树底师驼，都要浓妆。 

　　［双调连理枝］（花朝慵病强起） 
　　偏是花同命，偏是春朝病。况又今朝，百花生日。教人怎困，恁腰肢无力，弱难扶待，如何安顿？　　浅趿弓鞋寸，略整蓬松鬓。怯怯风前，尽自支持，向春问讯，镇韶光，偏在病中过，怕簪花无分。 

　　［江城梅花引］（花时深闭小阁怕触香烟） 
　　近来肺病怯熏衣，屏相思却相思。拚掩窗纱，寂寞度芳时。避了莺儿兼燕子，留春住。愿春还，恨将离。　　将离将离莽天涯，梦未痴魂已痴，梦也梦也梦未觉。生怕人知，剩有花前娇喘一丝丝。香雾那禁沉速重，帘下也尚殷勤问侍儿。 

　　［相见欢］（碧纱窗下摹疏影作刺绣谱） 
　　花枝窗外扶疏，月来初，照出几枝疏影倩人扶。　　新花样凭谁创，费描摹，祗是几行题款怎生书。 

　　［长相思］（寒食后写落花时寄人） 
　　惜残红，忆残红。闲来觅句咒东风，春归愁煞侬。　　流水西，流水东。花落关心谁与同，多事倩邮筒。 

　　［醉太平］（佩忘忧草羞人唤作宜男） 
　　当人自羞，无人泪流。佳名祗说忘忧，佩萱花并头。　　女儿莫愁，生儿阿侯。宜男真个宜不奈，萧郎远游。 

　　［愁倚栏令］（牛凤仙染甲弹筝） 
　　纤纤弦上春生，调银甲猩红几星。一曲未成，花乱落妒，煞歌唇。 
　　十三行柱分明恁碎点脂痕粉痕，莫被桐花么，鸟觉桂损朱绳。 

　　［蝴蝶儿］（晏起知有夜雨步出芳阶） 
　　夜深时，梦儿知，小楼春觉起来迟，悔教花满枝。　　苔滑阶生翠，寒添步怯移。已教湿絮厌香低，怎禁风又吹。 

　　［生查子］（采相思豆） 
　　但采合欢花，莫种相思树。把酒祝东风，误入相思路。　　红豆纵相思，不向天涯去采。得欲遗谁生，怕檀郎妒。 

　　［醉花间］（踏青拜花田古冢） 
　　来花裹，去花裹，愿向花间死。春梦几时醒，一冢土花紫。　　湔裙过上已，浇酒酬花使。花魂倘返香枝，发须连理。 

　　［点绛唇］（罨绣阁閟兰） 
　　罗幕重重，竟体芳兰初罢绣。素心冷透，休让风吹又。　　预储幽香，耐得寒时候。春依旧，晴窗暖书尚有梅花瘦。 

　　［浣溪沙］（折荷花冒藕丝缠臂） 
　　未到相怜意已疾，折来佳藕早相思。为郎续命戏缠丝。　　啮臂香留红一角，苦心凉蹙翠双眉问郎刚道莫相宜。 

　　［伤春怨］（乱风时一声娇怨） 
　　已为花愁落，锦帏留春耽阁。忽地乱轰飞，最恨阿姨情薄。　　茵溷随缘托一样，伤漂泊。恁地咒，东风可消了心头恶。 

　　［丑奴儿］（埽槛外待邻姬践约） 
　　邻家姊妹芳年共，祗隔垂杨，邀过东墙，准备花前细评量。　　阑干曲曲红飞遍，扫却苔香，添了垆香，约略台前竟早妆。 

　　［散余霞］（七夕悬素心灯乞巧） 
　　秋宵瓜果庭前供，莫聘钱浪用。香蕊编个灯儿照，双星好梦。　　今宵阿谁巧送，压间愁凉重。鹊桥珍重归来，怕宵深露冻。 

　　［更漏子］（胭脂径上纵横小屐迹） 
　　宿雨霁时红狼籍，弓弓小印成行。为因花裹捉迷藏，间踏碎群芳。　　花径窄软谁量，苔痕绿到鞋帮。湿泥满径迹犹香，衔教燕子忙。 

　　忆少年（绿荷池自放鸳鸯） 
　　双双同宿，双双同浴。荷花香裹，临风正交颈，怕莲歌惊起。　　五色低飞毛映水，自调持侍儿休使。多情爱离别，对鸳鸯羞死。 

　　［金蕉叶］（伫立柳絮风前） 
　　悔教开向春前落，而今是随风飘泊。南北东西，天涯何处浮生托，不信春情恁薄。　　蓦然往事思量着，枉疾心误了盟约。看他落向谁边，尽恨当时错，立损苔阶一角。 

　　［忆秦娥］（怨枝上啼莺却惜花不敢惊起） 
　　春书暖，金衣不解春深浅。春深浅，惊回一觉，天涯梦短。　　啼声俏压花枝软，莫教零乱残红点。残红点，恼煞春，人情尽不管。 

　　［清平乐］（斗草湿罗裙） 
　　红闺女伴，不斗看花眼。芳草多情都入选，那羡谢家须翦。　　佳名也占群芳，花茵团坐何妨。忽地，罗裙湿了，一汪儿水都香。 

　　 
　　花底拾遗集（中） 
　　［相思儿令］（玉兰片学写春词） 
　　句索丁娘艳，花拣辛夷片。自屑麋丸吮兔毫，学写个鸳鸯券。　　细字蚕眠辨。浮向鸥波面。墨未干时瓣已干，生憎一霎春光换。 

　　［画堂春］（抱小鼓催花作酒政为意中人缓急） 
　　金尊传去落谁家，匆匆响歇三挝。意中人隔绣帘遮，险不争差。　　手把双枝重起，拚教斟满流霞。无情羯鼓有情花，底事欺他。 

　　［阮郎归］（插寒梅檀口轻呵） 
　　月明轻拗鹤犹醒，重寒偎胆瓶。横斜位置费沉吟，呵开冻一层。　　兰气息，玉温存，幽香冷透心。胭脂吹暖活春痕，金闺返断魂。 

　　［锦堂春］（观落红有悟皈依空王） 
　　剩粉零星易散，残香委地都消。繁华纵好旋零落，魂倩阿谁招。　　碧海三生不返，朱颜一霎终凋。虚空打破浮生梦，寂寞度芳朝。 

　　［朝中措］（明月绿阴长欢） 
　　雅锄手把落红埋，芳草满天涯。恁是月明春尽，绿阴夜，少人来。　　莺花易散，空余翠影。铺满苔阶，独自一声长叹，谁怜作恶情怀。 

　　［醉花阴］（消渴吸香露） 
　　惊觉一声春晓梦，酒病宵来重。花露未全消，吸向枝头，舌底香微送。　　珍珠几叶凝脂冻，颤钗头么凤。漫道唾花飞，润到歌喉，凉沁心儿缝。 

　　［极相思］（侍儿分部司栽灌） 
　　名花百种都栽，分咏检诗牌。花神位置花奴管，领递报花开。　　风雨关心休草草，学分曹御史齐来。经秋怨晚，临寒待秀，各种安排。 

　　［太常引］（上秋千飞红如雨） 
　　自攀彩索转香轮，不脱郁金裙。裙底扇芳尘，惊起花魂一星。　　云堆鸦鬓风生翠袖，催落雨缤纷。到地却无声，漫赢得空阶绿阴。 

　　［梁州令］（拣古今名姬与花名合编作列传） 
　　花是人儿影，人是名花真本。美人情重合司花，名花谁把人儿并。 　　美人易老名花损，拈出闲来品。龙门合传差近，嗤侬费却闲脂粉。 

　　［西江月］（芙蓉水醮笔自写春容） 
　　双泪断红镜裹，一灯惨黑窗前。影儿相伴有谁怜，作了昙花一现。　　醮到芙蓉香水，写来芍药芳笺。几回把笔细端研，他日真真谁唤。 

　　［江月晃重山］（堕马急挽尘杨） 
</div>
    <div class="pagination">
<a href="香艳丛书_page96.html">上一页</a><span>...</span><a href="香艳丛书_page92.html">92</a><a href="香艳丛书_page93.html">93</a><a href="香艳丛书_page94.html">94</a><a href="香艳丛书_page95.html">95</a><a href="香艳丛书_page96.html">96</a><span class="current-page">97</span><a href="香艳丛书_page98.html">98</a><a href="香艳丛书_page99.html">99</a><a href="香艳丛书_page100.html">100</a><a href="香艳丛书_page101.html">101</a><a href="香艳丛书_page102.html">102</a><span>...</span><a href="香艳丛书_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
