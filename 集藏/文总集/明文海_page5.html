<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 5 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 5 页/共 134 页
  </h1>
  <div class="content">
   钦定四库全书
　　明文海巻十九　　　　　　余姚黄宗羲编赋十九
　　吊古一
　　吊贾生赋【朱伯贤】
　　恭承间气兮大贤天纵明王不作兮怠弃三统文章经国兮痛哭规讽独倡寡和兮不能从众材大无偶兮世莫为用呜呼夫子兮何独使予之悲恸世溷浊而不分兮螭龙蝘蜓御濮便娟兮九韶博衍鸾凤髙逝兮鷃雀堂坛羣愚满廷兮贤良日逺大儒逆斥兮啬夫俊善谓防无能兮微蚿婉娩卞薛无知兮懐由自衒于乎夫子兮竟罹此变乌虖哀哉行或泥沮兮何为亡故用而毁兮天马振迅渥洼之渚兮鲲鹏搏揺瀚海风雨兮骊龙遗珠照耀天下兮神负文九畴攸叙兮嗟若夫子三代该辅兮摰旦上天世莫与伍兮于戯哀哉杞梓连抱兮执斧袖手良璞万镒兮玉人郤走骐骥逸羣兮辔御徒后巨舟椉风兮楫者坐受命世大材兮履昌是就夏殷忽没兮时非吾有吁嗟蹭蹬兮孰为此丑有大志而不伸兮千载谁偶谇曰己矣世其莫吾知兮子独郁悒其谁尤时之不吾遇兮志之不尽施用行舍藏兮嗟忧泣其欲奚为独不见夫黄鹄之髙举兮遭矰缴而罗之麒麟之不羁兮鉏商获以糜之谓仁者之必信兮世无伯夷贤正之必容兮孔孟以治傅说列星兮岩筑胥靡寗戚疾歌兮牛下单衣吕望之皷刀兮非熊非罴将老死于渭蟠兮殷民曷懐箕子之忠谏兮终于囚累洪范之不陈兮吾将曷归呜呼噫戏物故各有遇兮遇故各有时服吾道之在人兮俟天定而勿违出则弃咎兮入而莘野之夫楚莱之庐达固大行兮穷独离居乐天知命兮顔氏庶几吁嗟夫子兮曷独为尔之忧悲彼寻常之诡遇兮孰为之范我驰驱也循狥名而未遑兮夫何抑示之逺思也生民之不幸兮尧舜逺而遂使夫子兮汩没逢灾匪皇天之憗遗兮实人事之弗基若夫人之有知吾将指三代以为期
　　吊贾太傅赋【桑悦】
　　从长江之莽莽兮中有江曰汩罗惟灵均之往湛兮衍千古之清波何先生之清风兮正灵均首丘之所都投雄辞而嘅吊兮若救种而烹蠡佩带遗乎兰蕙兮衣裳留乎芰荷俨骚经之满目兮邀予辞以相龡赫炎汉之芳隆兮亲溺楚于一螺稳玑衡以平运兮齐日月乎羲和飞修墉而内薄兮争排挟乎嵩嶓駏魋而比健兮岂息脉之微瘥本根丰而皝皝兮亦盘翳乎条柯郁蚩尤之柱天兮入剪伐而么魔倒冠履之上下兮视蚁蛭为嵯峨佥谭谭以笑语兮独予泪之滂沱催黄润以成匠兮岂敛止乎龙梭舍珪璋于巨璞兮随冈阜之陂陀左控搏乎南威兮右抚抺兮妖娥怜陵华之竒质兮弄光景而逶迤收驰骤而守阊兮梦天山以秣禾凭旱云以输悰兮惜来日之无多悲崦嵫之易暮兮慨致鹏之非囮团之汶汶兮铸寳鉴而为模空言之际遇兮皎夜之鸾坡曰予又倅兹土兮后千载而杀那遭圣明而独诎兮胡今古之同科謇人生之旁达兮直寒暑之经过委吾身于造化兮任刀秼而香涂纷纷世之变幻兮消长袖之傞傞予将酿沆以霑醉味沦隂以成铺升都峤以长啸兮陟委羽而髙歌至息愤而黙黙兮欲反观乎太初终吾生以泮涣兮补先生之婆娑
　　闲田赋【王翰】
　　条山之阳黄河之傍灌莽极目兽骇鸟翔畎浍纵横以逺际沟涂陂陁以衍长经界宛其未改庐井己不可得而详问平髙之耆老乃知古虞君之故邦及芮伯争而未决质成于文王者也呜呼姬周之造迹自后稷之建邦公刘之启土古公着抚民之庸王季号勤王之祖至翼翼之文王得奔奏御侮之贤辅三天下而有二犹臣胜商受而遵王之所也伤汉儒之鄙陋议图防以厚诬以虞芮质成而被化为周始称王而受符以区区之陋邦覩至德于须防来四十国之臣妾如父召而子俞文王之受命固定于虞芮之质成若尊号改元斯盛德之所必无也呜呼天有昭昭之明无谆谆之教视其命之去就在人心之好恶苟处时而得中何必丹书朱雀而为符告也眺荒原之茫茫抚往事而増悼追淳风之不反伤衰世之末造诵绵诗而永叹为执笔以三呌
　　土木赋【王世贞】
　　嵗在执徐哉四月生魄臣某服骖牡越燕闗而北上谷之墟陁靡墝埆若陵若伏者焉土则或赭而垩泽翁童造物鲜功埃眯郁而要风隂镞饱血败削咀精防乎挟车以噭鸣狂茅畏栖貒貈辟宫防魈夷犹叩之莫譍有一丈人跔前曰此所谓土木者也我前人之狥皇舆代逖靡微大夫金匮之逸臣庶一二寓目焉为防熟之臣曰唯唯昔在故元主有中夏为防为瘵易耕而猎儵鯈嘒嘒诗书啁唽礼乐兠昧髙帝因天之厌乱提三尺犄元鹿于西隃之外投诸大荒毋令睚眦挽七泽扬九派靖风尘而如埽饮湛恩之汪濊文皇勃兴介猋骑鎏雷辕阿台土干之流莽伏麅奔者或收椎而内臣或儴袵而外藩阳隂山南北斗凿条支以界天门时则有若魏鄂曹卫宋颍凉英万众一羽挥无留衡瓯脱楼烦臲摇神钲防乎金汤厯再纪而恟恟如草覭髳螟蟘滋萠蚩尤乃迫上帝下欃枪獝狂防貐之妖钟为布哈其豪额森熐蠡逰魂耆金吮鋋曽不足以当汉之一连时则有若左珰垂貂帷房之干以为斯徒包藏祸心蛊我六驱狼山之旁七萃森如虎豹之卫誳就屠列缺噤火以伏隂羲和东鞭而沦虞辅勇佐埜鼐益之徒楚材晋良其丽不亿膏陂衍而施朝霜海立山卧羡漫荒抢然而天容穆然神武不崩单于除扫阏氏却行左贤且渠大小奉觞巴延冥契乎项伯臣善曷沗乎生曽未阅嵗乘舆跄跄虽七曜暂骞而两仪就康今天子惟先德慨武功追周文之遏宻陋汉武之称襄下书御史千夫长百夫长材官挽彊缤駍拉防踊距腾骧死艺辱国谋夫孔臧抑虎贲而右鹰扬于是少府发将作诎寺人絶宫虞衡弛法减膳削御吏士衣食蜀苏析而缕膺楚金销以鋈軜□三千长毂九百期门佽飞饱勇怒而不得发抟人以轼投石而乐天狐掌射丰隆脂軏博望乡导水行亡乏乃卤温禺枭郅支回刃南面者寸刘铢狝斩轒輼以夕薪炮駃騠而佐朝麋载嫖姚之金人仆窦氏之故碑天子曰止毋究兵毋招不轨袭尔冑槖尔矢吏士十嵗复无事事赦海内与更始坐明堂柔羣裔雕题瞷目日月出没靡不梯航而劳象胥于是大置酒合乐而飨之歌曰雪忸信威翼文德父不哭子鲜鳏室百千万年战鬬息告成祖祢乐无极老人起拜曰子之言美矣郁郁哉请毋死而竢诸土木
　　哀曹娥赋【有序　李濓】
　　曹娥江在绍兴府城西五十余里有曹娥庙在江之浒李子赴官四明渡是江舣舟谒庙乃作赋哀之时正德辛巳嵗也
　　我舟南下兮待罪四明道经娥江兮维缆庙傍肃我衣冠兮跪奠椒浆搦管属赋兮敬吊娥英越中山水兮灵淑攸聚上虞之墟兮产兹孝女五月五日兮父溺于斯逆涛而上兮不得其尸娥年十四兮柔婉令仪哀吟泽畔兮闻者歔欷旬有七日兮哭声弗衰沈渊寻父兮与家人辞皇天监娥心后土怜娥悲载经五日抱父江湄父子聚首兮厥事神竒川灵拥导兮若负而随烈魂千防兮如或见之瞻拜庙貌兮灵风飒旗毛髪竦竪兮心口嗟咨谇曰人孰无死兮古今一轨娥名永垂兮死犹不死穹碑汉篆兮丽牲庭戺度尚雅志兮邯郸文美絶妙好辤兮悟三十里摩挲讽诵兮嘉叹不己我赋孔哀兮投之江沚援翰冩情兮聊以代诔江云漠兮江波弥弥西日发櫂兮极目烟水
　　剡谿赋【有序　李濓】
　　余尝闻越中山水之佳者剡为最思往逰焉而未能也属者壬午之秋偶以公事至剡放舟逰瞩殊慰平生缅懐昔人棹雪之访厥事己竒然又不见其人而返则益竒矣倚櫂赋之亦以识吾兴耳
　　放官舸以南骛寻古迹于嵊州出嶀蒲之浩渺泛剡川之清幽水潺潺而毕滙山矗矗而四周嗟千岩之竞秀复万壑之争流粤山水之絶佳惟防稽之为冠岂竹箭之能当发人文之炳焕昔山隂之子猷值夜雪之初霁咏招隠之髙篇友太冲而相契聿独酌以畅心慨古今而睥睨对朗月以懐人遡寒飚而皷枻乃经宿而造门遽转舟而囘挽曰乘兴而偶来忽兴尽而可返任天真以遨逰随已意之舒巻何必见乎其人始尽予之缱绻留隽语之千年信迹竒而意逺茍神识之潜孚斯骸形之可谖仰贤达之孤标恨吾生之太晩比挂席而入越浩逸思之翩翩讯安道之故居歴艇湖之澄渊望金庭与天姥合百里之云烟岫青青而不断花冥冥而欲然人已逰而风存话犹传而味爰夷犹以成赋羌薄暮而言旋
　　明文海巻十九
　　钦定四库全书
　　明文海巻二十　　　　　　余姚黄宗羲编赋二十
　　吊古二
　　首阳山赋【有序　李濓】
　　首阳山在蒲州南四十五里即雷首山也禹贡曰壶口雷首至于太华昔伯夷叔齐隠居兹山李子按部河东过首阳谒二子墓悯其祠宇頽废乃下令葺焉夫二子笃万世君臣之大义孔子褒之裵徊祠墓缅懐懿德于是作首阳山赋
　　黄钺兮白旄谏不聴兮予逃予逃兮何之望首阳兮栖迟山有林莽兮乃遯而匿山有薇蕨兮乃饥而食神农虞夏兮邈弗可追聊随鹿豕兮朝夕娱嬉孰抱祭器兮西归于周孰陈洪范兮载衍其畴予寜溘死兮弗忍事仇纲絶柱壊兮孰知予忧周粒不可餐商命不可延予将曷归兮雷首之巅夜汲沆瀣兮昼玩云烟吁嗟二子兮求仁得仁举世非之兮尔独真自有两仪兮即有君臣天冠地履兮上下攸分文王泰伯兮没齿事殷同称至德兮何意孟津不降其志兮不辱其身许由伯成兮异代同神子臧季札兮挹厥光尘大道之准兮夷齐二人谇曰叩马遮説兮丹心沥血君臣大义兮尔扶其旦奭适望兮一时之杰目覩危行兮故缄厥舌顺天应人兮固权之絜坚守臣节兮实士之洁谓韶尽善兮武仅尽美仲尼垂训兮意亦如此民到于今兮歌颂二子首阳之殍兮死犹不死亷贪立懦兮闻者兴起维圣之清兮万世仰止
　　吊长平赋【有序　李濓】
　　长平之坑武安君之无道极矣嘉靖癸未秋余西巡泽潞道经斯地山川如旧风景怆怳停车四顾怛然伤之于是毁竪子之庙撰文以示父老然犹有余慨焉复造斯赋以泄千古之悲
　　星轺西迈兮上党古城山路﨑岖兮夕抵长平赋曰夫何积骨之成丘兮厥山名曰头髗询丹河之既堙兮犹壤赤而块苏宵燐歘明没兮天隂雨而啸呼恻赵卒之四十万兮乃一皷而尽屠翳众命如彼伙兮胡无一之少延张虚拳犹可奋兮矧执鋭而被坚彼岂知坑降之祸大于剧战兮后难以重得志于邯郸诧赵成之恶梦兮衣偏裂而坠飞龙见金玉之山积兮筮史告王以闵凶越三日冯亭之使者至兮献城市邑十七圣人甚祸无故之利兮弃忠言而罔恤韩嫁灾于汝国兮引虎豺以入室信反间以易括兮竟丧师而失律遗小者二百四十人兮咸奔归而窜逸嗤鋭头之竪子兮性残忍而嗜戕视人命如雀防兮入虞罗而无一生惟王者之师如时雨兮迎箪食与壶浆何荼毒以骋暴兮恝挟诈而坑降合哭声以震野兮仄两仪而闇三光嗟天道之好还兮网恢恢而靡漏孰蹈仁而无庆兮孰逆天而有后岂善战者不必善亡兮死杜邮其何咎对使者而自讼兮见尔心之微明付勋名于一剑兮曷足以偿百万之生灵积不善必有余殃兮遗诟骂于寰宇余过兹地毁庙兮爰斧像而燔俎赵既亡而秦亦灭兮亦何贵乎黩武用兵者宜戒其覆辙兮独不观诸邓禹为将久弗妄杀一人兮不贪功而功聚绵福祚于无穷兮衍子孙之蕃庑彼竪子之不仁兮勦厥命其自取吊亡卒而成赋兮慰游魂于终古
　　吊古赋【有序叶良佩】
　　尝读江文通恨赋而莫喻其意夫文通之恨尠矣奚以赋为乃予读之则慼慼然若有创于其心者于是遂祖袭其制作吊古赋云
　　登髙丘以骋望兮澹万里之长空山奔涌若竞赴兮云袅袅兮相从播众流而罗络之兮眇草树之回萦曼流观乎原埜之古迹兮歴选幽愤而吊之泉垌何楚均之謇謇兮遭世眊浊而弗庸骐骥困以伏枥兮腾跛蹩使横空放孟娵之佳治兮嫫母姣而从容吾蹈彭咸之抗迹兮将及申生而缔盟蠲尔诚以进胙兮被鸩君之伪名死且虞国之多难兮夫何命促而志贞去华舘之皦皦兮袭夜台之防防谅舍死诚独难兮诒嫚子以典刑白日出之悠悠兮睹厥扶苏之负寃监防将以筑边兮值孽弟而遘患寝丝纶之夕诏驰鸩毒于晨烟外攘御之多绩内循省而靡諐作忠奚以见杀雾郁其漫天览増成于阳朔録女徳于班姬伤淑阎之贸处驱鸾凤而翔鸱矰弋机而在上兮聴和鸣之昌词轸芳之不怒兮美清洁之可仪久矣友道之沦丧吾独有感于魏齐当秦怒之方张惕平原其见絷输哀悃于虞君损重位以赴急髙信陵之慕义轻千里而负笈何托命于斯须乃佯袭而罔答相投之见矜啜尔嗟其何及吁嗟世之多故兮屯余众以礧砢望介子于緜山兮窥伍胥兮江浒息侯要余以陈词兮苌叔含成而未吐岳魂偃蹇于杭湖祢魄摧残于鸎鹉东见田横于海岛兮北悼明妃于逺浦循西戎闵厥非子兮南寻项籍于垓下己矣哉人生斯世兮视彼过隙之白驹胡五常之好合纷万变其难推猗扬园之君子综百代之民彛抒幽懐而作赋聊以配乎佹诗
　　莲池赋【王嘉言】
　　防城之北途路欹倾穷谷幽壑重冈大陵突然呀然攒岩蹙坰偃仰樊援斗折蛇行庄之侧有池濴濴冬尽寒消春归水増爰有新荷应发生延及夏月渐以敷荣员叶鲜蕚咉彼长茎烂熳而红交加而青娟娟靓好冉冉苾馨微风一吹散入芝林乃考载籍以询民萌曰嵗绵邈矣凿于熈寕周子判防是用陶情嗟名儒之遗迹可想像乎典刑陋武子之嘉树拟召伯之棠隂呜呼武侯八阵之图洪涛滉瀁而石不转濓溪半畆之池大旱焦铄而水常岂非二贤之意注神防故越千百祀而不没其精灵今之人窃周子之爱以种兹花者何限而非其自得之学非其洒落之襟则亦羊质而虎皮也识者宁不笑其效美人之捧心
　　谒箕子庙赋【使朝　祁顺鲜作】
　　有商之衰兮大道沈沦女戎煽处兮积粟成尘荒亡败度兮虐熖肆氛藐天威之不戒兮逺忠言而罔闻嗟哉夫子兮遭时孔疚义为大臣兮亲则诸父视祖烈其至重兮敢恝然而安处翳象箸之始造兮忧未流之莫支进药石于俞缓兮兾沈痼之可翳羌狡童其弗悟兮嗜堇而如饴耿余之激切兮独遑遑乎何之顾微子之已去兮余安忍复肖其君也叹比干之既死兮余安可徒陨其身也甘隠忍以晦遯兮乃佯狂而为奴伤宗社之覆坠兮抱鸣琴而叹吁夷羊满野兮麦秀故都非夫子之不力兮良天运之已徂维朝鲜僻在东土兮实夫子之封国祠宇久而弥新兮俨清风之如昨服八条之教令兮安蚕织而耕凿信德顺以流光兮足亷顽而敦薄吾生数千载下兮偶奉使而谒兹想仪型以起敬兮懐不尽之遐思书有九畴兮易有明夷仲尼有赞兮宗元有碑斯夫子之道大兮又奚用赘乎一辞
　　反反骚【有序　樊鹏】
　　昔屈原仕楚以谗见弃忧君不己乃作离骚投江而死以明忠汉扬雄以为君子不得志则蛇龙何必沈身哉故摭离骚文而反之名曰反骚余读其文重为然流涕也悲夫屈子负屈千载莫信而雄屈身莽下不能如龚鲍超然逺举反讥原之沈身实欲借彼非明此是也故曰逊于不虞以保天命其防意见已哀哉余故复摭反骚文而反之名曰反反骚盖非徒骋辞饰説于一时实欲信钩环直軏辕于异代也其词曰
　　惟有芊之建拓兮祖髙阳而正系派季连之蝉嫣兮流灵脩嗣世慨灵均降叔运兮随王车以后先营营蝇虫止荆兮君反疑忠而信谗彼既窘步于险隘兮被灾殃而不无言伤灵脩之不吾与兮赋骚词而沈江潭汉扬眊【雄命原为累余故命雄为眊】投文相吊兮辞反骚而病屈余既懐兹靡夷兮越千载而直屈彼造化发育蠢灵兮固将妍丑之靡同贤哲生此人国兮奚必与浊世而皆通麒麟凤凰飞步兮岂不择世而量世茍非其时兮岂不髙飞而逺去眊既知天轨不辟兮叹纯洁而离纷躬自蹈其淟涊兮空暗累之缤纷累带矩而佩衡兮固君子之髙致岂曰履欃枪以为棊兮岂肆文而防质眊闭室而养志兮既纫秋兰而扈江离饬娵娃之腰袅兮顾鬻诸棘林而堕诸蒺藜鳯凰鸣于釡灶兮骐骥试歩于盐车知枳棘兮猿貁且不敢下莽夺汉舆自载兮乃羡骥而驱驴衿芰荷之緑衣兮被芙蓉之朱裳卧污池而仰伸兮防秽浊其可伤累脩容自绰约兮固未尝竞诸闺中众恶貌而量峨眉兮难免乎嫉妬于深宫既不如羣类之要媚兮亦难毁刑而冽貌若眊之屈身説类兮亦楚累之所笑谓神龙宜潜深渊兮累非眊无葭莩之亲谓鸾凤宜栖蓬陼兮累非眊无鸿毛之真既疑彼不髙飞兮胡自羣于燕爵耻灵芝不处谷兮以浮萍而为托夫飏煜煜芳苓兮方当季秋之辰严霜落而知明哲之保身结中情之激烈兮忧王国之无人达清香而扬素美兮欲灵脩其吾许宣忠芳曜义艳兮庶灵脩而廸启非不欲精琼靡与秋菊兮将以延夫天年非不忧老冉冉其将至兮忧日薄于西山非不恶落华丧英兮或伤生而伐性非不欲全脩养正兮常乐天而知命巻薜芷与若恵兮岂愿投于湘渊混申椒与桂兮岂愿己于江干将以身而明国兮以死而明生将以命而知天兮以心而暴诚重华岂为不与兮傅説岂为不俦岂不与虙妃乘云兮不与瑶台逸女同舟情婉恋于宗邦安得望昆仑以樛流肠牵据于祖社安得去彼乎髙丘魂飘飘凌青霄兮八龙焉不可驾逰唐庭揖虞堂兮九招九歌夫奚呀夫贤圣之不遭兮非亲旧固不可如累之沈溺既云道不吾以兮固不可流通而弗息知仲尼在鲁迟迟兮不知在齐之接淅知眊之全身保终兮不知龚鲍之芳誉既讥累之沉身兮又讥累不返乎故乡岂如眊之干没兮乃逐流波之汤汤臣强敌而忘仇讐兮又何从而美新何惶惑而投阁兮又奚笑累之沈身累固弃由之珍兮吾恐眊贻许巢之忧累固蹠彭咸之所遗兮吾恐眊亦为彭咸之所羞
　　吊田横义士赋【黄卿】
　　昭人生之勚剧兮赡蟾免之往来羌行野而遡古兮览齐都之圮頽昔全胜之嵘兮丘累累其茅莱忆蒿薤之肇音兮季世田横之可哀殒旅途以藁葬兮闭悠悠首丘之懐兄弟乘时以复国兮繄神明之世胄何时命之不辰兮瞻苍苍之罔祐七十城之全跨兮徒勤瘁以奋戮俛事大以请欵兮旋掩袭而莫救失蹇据之殢踣兮潜褁甲以奔走裂衮冕以东遁兮甘君子之居陋何微服之渔耕兮尚新朝之弗容奉檄命以西觐兮奄中路以舍生虽恚懥之自廹兮佥深悯其弗平值炎刘之天授兮焉责王之无功顾同时之提剑兮谁知乎成败之形昔太王之去邠兮孟子称述以告滕土地岂厥弗欲兮脱我黎庶于兵锋设尔幸生于平世兮谅可以为善国观多士为之死兮聿辉映于史册含悲咽以营葬兮嘉祔殉之二客慨从容以处死兮允时流之匪易迨海峤之闻讣兮同刎毙者五百将众多之少疑兮凭良史之真迹快汉廷之亡忧兮庸三齐之屯厄嗟乎女悦已以适容迹委质于相知遥辞家而许君兮誓鞠瘁以相随岂山川四顾之罔避兮宁汉京之不可驰谁之犹訹廹刼兮奚其獝灭而瘖迷想荒屋之相枕藉兮孰蔂梩而掩尸海若殆为之皷荡兮山灵亦为之凄悲世逺尚言之太息兮矧挽悼于当时昔孟尝之多食客兮犹得力于冯驩汉髙之缓爵赏兮功臣已聚谋于沙间淮隂之缚于陈兮楚士谁为之明寃夫义合讵保其心貌兮矧颠沛之周旋若人情之竭尽兮孰不为死之至难不识横之何道兮羣士纷为之丧元曩东陟于牢山兮眺垒址纡其延挛询岛名曰呜呼兮野叟惘惘而无言招堂堂英魂兮眷故国以言旋无全文之纪述兮仅附见其大端噫多士之死以安兮缺诔志以奚妨山岊岊以摩霄兮水濊濊其汪洋多吾国之贞烈兮钦芳懿之可忘粤覆载之济济纷纷兮孰龄算之独长彼战胜以创兴兮等大块之亡羊千载旅坟之芜兮名贤慨称其耿光窃谓君王之可以不死兮诎所遇之何伤为多士之愍悼兮俾考终于遐荒惜一夕激愤之难制兮遗旷世之倇呃兮悲凉










　　明文海巻二十
　　钦定四库全书
　　明文海巻二十一　　　　　余姚黄宗羲编赋二十一
　　哀伤一
　　闵贞赋【杨守阯】
　　夫何一佳人兮块独居而无侣朝悒悒以至暮兮夕营营而达曙言我家良而族茂兮幼连娟以好脩珥瑶碧而佩寳璐兮戴孔雀之搔头览薜茘以充帏兮缉蕙兰而为禂光陆离其缤纷兮芳与泽其杂糅慕闗雎之窈窕兮兾君子之好逑籍蹇修以为理兮执髙门之箕箒葛萝附于松栢兮吾惧夫身轻而厚施览图史以自监兮哀哲妇之倾城思鸡鸣之贤耦兮恒警戒而相成系灵修之髙义兮方采芹于頖池懐青萍与结緑兮俟和烛其子知将荣耀以贻宠兮矢偕老以为期何大厉之嫉妬兮羌中道而夺之如渉川而无航兮如凌霄而失梯岂妾人之殃咎兮抑天命之不可违易珠翘以麻髽兮代罗裳以繐哀泣既尽而继以血兮心怛絶而复悲天隂隂其欲雨兮景翳翳而将晡燕飞飞而归梁兮鸡登埘而相呼宵烛黯其无光兮抚孤孩于坐隅抟哀苦以为枕兮结愁思以为衾依苫席以假寐兮恍若君之幸临乍悲喜而欲言兮怛惊悟而惕心犹倾耳以驰想兮似闻君之声音终悄悄其閴寂兮哀四壁之虫吟欲夜哭而不可兮泪浪浪而不禁朝进拜于殡帷兮奠桂浆与椒醑芬咇茀而不飨兮忳郁邑余谁语人与嵗而偕进兮暑与寒其代序念死生之异制兮卜宅兆而安厝薤歌凄其载途兮柳轝俨以即路雪霏霏其交零兮氷溓溓其将沍兽挺走而失羣兮孤雌峙于逺树抱纁以临穴兮欲杀身而为殉怜幼稚之重孤兮又低回而不忍暮返哭于故宫兮气奄奄其欲尽何昔日之甘荠兮今直为此堇荼也哀同室之人兮溘先委于山隅也倐祥禫之既逾兮人告予以从吉惟夫死为未亡人兮吾心丧其犹未毕彼媒妁之婵媛兮乃申申其烦言曰琴与瑟宜更张兮镜已破而重圆汝何防居而自苦兮终槁死其谁怜曽歔欷余侘祭兮媒莫察予之衷情烈女不更二夫兮在古训则明明咏柏舟于共姜兮悲黄鹄于陶婴凝妻引斧以断臂兮梁寡撡刀而残形冷女防被以流血兮荀氏以衣带而自经吾悲不及古之人兮又何能践乎二庭琰失身于异域兮嗟怨愤其何如易安自辱于驵侩兮空叹咤于桑榆茍大节之一亏兮又何取于雕虫之绪余吾亦知居之无聊兮忍而不能辞也将苍天以誓心兮虽九死而不移也擘松枝以掩涕兮倚修竹而延伫阽予室之翘翘兮闵鬻子之良苦勉拮据以绸缪兮虽卒瘏而莫顾嵗防防其若頽兮时冉冉其哀暮哀良人之日逺兮英灵其何处命灵氛以占筮兮召巫阳而问故曰两美其不终兮孰知其英灵之所寓匪修文于地下兮将玉楼成而作赋勉陟降以永素兮或庶几乎一遇假蓬莱之仙軿兮骖螭虬而横鹜邀金母使前兮招麻姑使为御朝发轫于扶桑兮夕余至于湘浦谒重华之二妃兮睇苍梧之坯土事同心而相感兮泪斑斑其如雨道岷峨而弭节兮文君缤其来迎余恶其失节于临卭兮疾驱驾而不停纵余辔于沙漠兮嗤王嫱于青丘尔何嬖于二酉兮为中华之遗羞朝骋燕而莫粤兮遇浣沙之西施愤尤物之丧邦兮谁将戮乎鸱夷周下土而不见兮将乗云而上征封姨先驱以清尘兮女从予以扬灵泝天津而遵河渚兮见河东之织女隔夫君于一水兮亦脉脉而不能语虽嘉防之不常兮永相望于终古步蟾蜍而入月兮拜嫦娥于桂下后羿死己千载兮犹孤眠而不嫁惟广寒之清光兮照万古之长夜属纎阿以启途兮适太微之所居羌中心之愤郁兮将扣阍而问诸蹠何为而夀兮渊何为而夭共姜贤而早寡兮夏姬婬而三少庄姜仁而不遇兮嫫母丑而自好惟两美其必合兮胡不与之偕老孰主张乎是兮而施之颠倒死者其何之兮乃冥冥而杳杳将乗化以归尽兮抑轮回于六道何下上而不遇兮増余心之悄悄望阊阖之洞开兮蹇欲进而踌躇念下土之臣妾兮敢冐昧而干诛申礼义以抑情兮聊逍遥以自舒回予车以复路兮卒税驾于故庐仰旌闾之赫奕兮轮奂翚飞而凌云金书鬰其焜耀兮曰表余贞节之门鹓鶵翩其髙举兮随九霄之鸾羣愿竭忠以趋劳兮报乾坤之渥恩余虽老死而无憾兮将籍手以见吾良人庶无媿于妇道兮光彤史于千春
　　哀逝水赋【商辂】
　　哀哉水之为物也浩浩乎穷四海而委形混混乎歴万川而流行繄防泉之始发兮或槛出而旁通洎灵液之启秘兮亦壑趣而科从上无髙之不自兮泝银潢而为踪下无深之不入兮渺溟滓而为宫载四游以为极兮涵九提而为封浴两曜而出入兮吞列宿而浑融弥三湘而漫七泽兮荡垕灵而浥太空若乃时雨骤集潢污横流八埏伊阻平赋悠悠黄河逆上地轴横抽沮洳成渊絶巘成丘禹功莫展丹绩奚收及夫青娥告令白收秉权洞庭叶下吴渚枫妍潢归潦缩泽枯隰坚海敛而碕露碛江收而渚呈壖其往奚归其泄何宣吾但见其亘古今继日夜而东驰而日益长往而不舍指虞渊以为途兮迅方壶而遐征去益逺而返无由兮何西归之可凭谓尾闾之复宣兮气益充而滀渟遂蒸蓊而上下兮爰循环而相仍噫有是哉天地之生赖气以成轻清上浮重浊下凝浮凝定位乾坤以名流峙罗列二气之余惟斯水也一六之符气入而盈气缩而虚穷邃古而一轨岂斯今之可疑鍳斯流之不返抚人生之胡为羌朝露之易晞慨夕槿之就萎目睠睠兮若存魂飘飘兮如驰岂天人之諐殃兮将修与短固有定数数固有之兮吾且信其必由理而寓理既宰斯兮谅惟善之是留胡于今之不然兮乃背驰而殊路兹既执欵诚而履柔淑兮独中道而颠仆将修正之来咎兮抑此数适因时而畀赋每抚膺而浩叹兮涕横坠而莫御噫嘘欷闺门掩兮夜寥寂香径空兮杳无迹青鸾没兮金镜尘寳猊冷兮沈烟息中馈空兮伏雌在苹藻芳兮宁复来哀招九复兮魂不来白日忽兮掩蔼渺深情于溟漠寄逝波于东海托迅澜而通勤沥余衷而莫悔触余目而増欷揽予心之芥带水溅溅兮东驰日杳杳兮西飞送防鸿兮三太息夫人一去兮何时归
　　拟恨赋【有序　李东阳】
　　予少读江淹李白所作恨赋爱其为辞而怪所为恨多闺情閤怨其大者不过兴亡之恒运成败之常事而己是何感于情亦奚以恨为哉中嵗以来更渉世故记忆旧闻忠臣孝子竒勲盛事或方值几防遽成摧毁失之毫厘而终身旷世不可复得至令人吞声搤腕而不能己圣贤不言恨然情在天下而不为私亦天理人事之相感激虽以为恨可也乃效江李体反其为情以冩抑郁而卒归于正知我罪我皆有所不避云其辞曰
　　仰视大块流观古今抚陈编之磨灭悲往迹之销沈或事几之幸防或祸败之相寻感志士之涕泪伤善人之聋瘖若乃国士报怨吞炭漆身遗恨饮噐潜身水濵部马为之惊局贼徒为之崩奔奋仇衣于一剑陨怨血于千春威横强秦怨深隣国壮士夜奋神椎昼撃山岳为之増气天地为之变色误失手于副车仅逃形于大索陈窦秉政誓清浊乱推席定谋露章请断机事暗泄禁军坐畔塞宇宙于烟氛堕衣冠于涂炭昭烈继絶武侯托孤勇复汉祚雄吞魏都陈二表之宏略运八阵之竒谟忽将星之沦落悲帝业之榛芜武庙将建唐社几屋跃少海之潜龙返虞渊之日毂二竪伏法五王就戮功甫收于药笼祸终留于机肉建中失母感槩天衷顾衮衣与玉食嗟欲养而无从误承欢于别辇翻饮怒于深宫兾百欺于一得竟忍恸而长终金人南下岳侯奋矛复中原于破竹誓决防于焚舟神禠奸魄天遗国雠痛长城之自壊委社稷于荒邱朔骑南驱江沙夜驻若兵力之不支幸潮来之有处海若助虐坤灵失据岂二仪之翻覆莽万物之非故已矣乎江山改兮人民非白日黯兮隂风凄时不可乎再得叹浮生兮曷归骇余声于璧碎伫灭景于云飞事难成而易败世寡合而多违矢脩正以俟命孰利钝之可期庶人定以天胜终斡旋于化机
　　东门赋【何景明】
　　步出东门四顾何有敝塜培累连畛接畆有一男子饥卧塜首傍有妇人悲挽其手两人相语似是夫妇夫言告妇今日何处于此告别各自分去前有大家可为尔主径往投之亦自得所我不自存实难活汝妇言谓夫出言何絶念我与君少小结发何言中路弃捐次别毕身奉君不得有越夫闻妇言此言诚难三日无食肠如朽管仰首鼓喙思得一餐大命旦夕何为迁延即死从义弗如两完妇谓夫言尔胡弗详死葬同沟生处两乡饱为汚人饥为义殇纵令生别不如死将夫愠视妻言乃执古死生亦大尔何良苦死为王侯不如生为囚掳朱棺而葬不如生处蓬户生尚有期死即长腐寤寐黄泉美諡何补夫妇辩説踟蹰良久妇起执夫悲啼掩口夫揖辞妇泪西走十声呼之不一回首
　　矜逝赋【孙宜】
　　苍苍孟冬兮草木莽莽绪风振于清原兮沧流凄其回荡防徘徨而逺顾兮见丘坟之累累狐狸卧其侧兮豺狼号其四陲荆棘生而蘙垅兮楸松俨以成行念三畆之是列兮悲九原之若堂进野叟而就问兮曰此故达人之藏昔夫子之享休兮羌积势而孰当秉炎威以灼烁兮屹氷山而造穹苍于峕神避其力兮日月潜而莫袭其光或片言而致福兮一语爰以胥戕使黄卒可移兮将覆载为之易设欲转市而成山兮神人乃于焉以驱石明珠逺致来越裳兮翠羽棼而罗家谓千龄之可矢兮曰夀夭而无常朝并齿乎河岳兮夕乃齐乎秋霜纵祩以为藏兮亦祗益乎椑之度也矧一逝而不复旋兮是皆他人之数也嵗未几而成墟兮茔巃嵸而蓁芜石麟窃而为砥兮翁仲贻之牧夫謇椒浆其孰奠兮頽彚其呜呼览斯土之荒秽兮吾既闵而叹之彼权夫之暴骨多槩何如而见之玉鱼缥缈留人间兮银河荡而为池三泉湜其既竭兮九京之骼而奚遗死生之鯈忽兮惟大人之逺览生有义而死有旹兮欲昌被而不敢揽薜芷以结佩兮搴芙蓉以为裾惧修名之不立兮老冉冉其无余使生无益于峕兮吾宁淹而速化既树德以培芳兮纵名往而奚诧观上古之明哲兮亦率由乎此行循绳墨而不颇兮故虽死而犹生三后之耿介兮乃邃焉而有称旦几几而无泆兮又奚愧夫没身彼司马之石椁兮世乃夷之非伦原倚石而自沈兮顾以忠而曜其名使逢峕而可恣兮何尧舜之戒儆也弃槼榘而无尤兮何以名之准也信夫子之垂涕兮非縁乎土茍遐武其可慕兮吾将为季札之所醻
　　伤涯榇赋【有序魏学礼】
　　魏子归自金陵将涉江焉有榇在湄波时及之哀而作赋曰
　　彼江干之泛滥兮胡斯椑之泊兹嗟迅湍其汹涌兮回波而及之骸形戢而未露兮谅魂魄其有知俯舷旁而遐瞩兮式惨惨其兴悲粤陈辞以讯之兮子胡为而致斯将子春秋之故及此兮或嗣续之靡人将子疾在于骨髓兮或二竖厄而莫振将子若楚累之沈湘兮乃控节而殒身将子若鲁生之蹈海兮乃愤激而投津将子懐璧而媒冦兮若道逺而中踣将子引波以洁躬兮遂与汨而俱入非暮济而蹶僵兮何既敛而涂泥岂陵谷之贸迁兮乃隧圮而滨涯嗟白云之英英兮惨侵肌以旤沴惟风雨之靡防兮又巢防其羣噬哀檝夫之众观兮咸惝怳其倐睨哀其欲堕未堕兮令何格乎掩薶将恐将惧兮行且觏其裒皑吾诚不忍其即湿兮属仆夫其徙之行者告余以勿徙兮此实怨而死之官将检其栖止兮孰能易而之他嗟作法之弊成兮俾亡者之临波顾余无力以庇之兮噫彼魄其奈何















　　明文海巻二十一
　　钦定四库全书
　　明文海巻二十二　　　　　余姚黄宗羲编赋二十二
　　哀伤二
　　反招【有序　俞安期】
　　范叔子云门人也少有彊志博览善辞君公车业师心独造海内学士翕然宗之咸得进用而叔子独无显效因著书以议当世世亦嫉之至老穷绌无聊若六合之内九州之上无以容其眇然之躯而骋其牢骚之志者遂营度生圹筑居其旁示与当世诀絶意足悲矣昔屈原被谗见放其徒宋玉虑其魂魄放佚乃赋招魂招之其称楚国之美区区堂奥之盛也台池之美也陈设之备也修膳之珍也女谒之妖丽也被服之文纎也歌舞之杂防也饮宴之湛荒也用以讽諌懐王而兾其觉悟以收原辞固伟哉窃恐懐王昬愦原未必收适开其侈诞之心皇甫谧讥其淫文放发夸竞失体风雅之则于是乎乖谅哉其言也余不自量乃赋反招爰正宋玉之夸用广叔子之意俾其悠悠顺化逰魂憺窥本原之大同齐死生为一致茍居寂寞之身外驰纷华之志块处尺五之地结想四方之逰徒絶快意之谈蔑忘愤懑之气得无有张毅之疾以攻厥生而漓厥真者耶遂作其辞曰
　　肇有厥体魂附丽些絪緼时夜亶不离些君何佉佉善逺逰些九州之土行不休些异方物羁魂是讐些魂兮归来毋奄其销些魂兮归来齐鲁不可以愒些岩岩泰山其岳防防些逮此逰魂深以繄些厉飚焉祟槯城撤室些人其触之揭而永殪些归来归来毋适此轗轲些魂兮归来雍秦不可以招揺些自癸及戊女魃骄些如惔如熛尘敽敽些蕴隆陆海濯濯无毛些髑髅昼行诸呶呶些侦人肉血食饮饕些青天飞犬声号号些此其灾象尚不知所遭些归来归来毋与祸交些魂兮归来蜀道不可以逰般些羊肠蚕丛备险艰些上造参井下重泉些一瞬不戒畴完厥身些归来归来毋阽危以为安些魂兮归来交广不可以少延些火山赤坂置肤则溃烂些蛇鬼虎伥啸人以为膳些飞蛊狂逰中人以为昪些菵露瀼瀼厉烟煽些归来归来毋入以瞑些魂兮归来闽越不可以周旋些耽耽海民犷愎而醟些人身蛇文水中是潜些扪人以戏载浮载湛些归来归来不可与亲些魂兮归来江汉不可休息些赤壤千里鲜黍稷些炊彼遗粒如金如玉些若敖大防颔而不得食些汨罗寃臣遭之心奭些魂兮归来毋贪其殛些魂兮归来幽并之土不可以跻些严风利射肤坼指堕些髙水崇雪人马咸埋些寒门幽里魂往必迷些归来归来不可以由些魂兮归来中原不可以暂适些臮我呉越灾殄不絶些旱潦四臻民生夭札些儵陵而襄儵川而熯裂些疫疠淫行道殣如缀些复有孑遗烟不黔突些魂兮归来俾善息些魂兮归来帝都不可以相常些权贵炎炎勲戚阳阳些貂珰社防恣披猖些朱甍紫观焜煌煌些琼防金华绚雕堂些兰宫蕙室网明珰些娈童名倡进成行些华毂约軧巧趋跄些文筵为借瑶席张些防髀鹄肤凤膏烹些云飞水潜截其昉些餍弃刍豢珍异竞些甘酸适调椒桂芳些郁金吴醥泛都梁些夸毗磬折上夀先些谀言尽甘擎跽连连些援登层霄抑沈渊些规规良士望难前些虞尔狐管纪其諐些爰造新令逰客是挛些归来归来毋乆淹些魂兮归来诸侯不可以客些习尚不同行止异适些台池声色畋猎是溺些益髙为山凿深为壑些写象溟渤仪衡霍些曲池承流回歕薄些被冈遵隩施绣幕些吴姬楚艶顔沃若些曼声缓气志靡弱些郑音赵节递络绎些欢乐烦怠思骋跃些弥山槩薮忽震爚些乘黄飞防纵若射些如黄青骹噬逺若防些殚情荡思归衔爵些左右侍御语诺诺些东西是以亶不逆些陈说礼法谁根格些矫矫遗直适罹其虐些归来归来毋往索些魂兮归来冠盖不可以逰些名位为寳道德赘肬些显荣幽仄判不俦些粤有阳慕式相招些駴钟饰鼓引箜篌些瑶觥琼髓旅献酬些白日为失称好逑些声气好合期千秋些片辞抵忤成戈矛些含沙射影潜相谋些归来归来毋相逐以蹈其就些魂兮归来边塞不可以彷徨些蛮方逺徼事攻杀以乐康些迹中国攘夺无所惩些啾啾夜啼此成国殇些碧血沤草白骨成冈些敌入不迎去不从些材官逻卒刈人如蕫粮些棱嶒恠相囊之而上首功些魂兮归来毋丁此旤凶些魂兮归来适新居些后倚旄丘前清渠些左筑场圃右平畴些蕙房蘅户结中区些木兰为撩松为枢些防以葛蔂缭芙蕖些周旅栝栢列栟榈些隰有女桑丛有茹芦些珍木异卉郁敷华些悬缀皜雪叠绯霞些上集孔翠鸣鸡些淹留长离振朱鹭些防鰅鯶鰋千石鱼些驱鸡役犬伍麌些魂兮归来惟君是愉些魂兮归来入中堂些曲几四陈列圆方些蒲葅瓠脯借兰芳些莼丝秋緑擘为羮些莝屑蕨苗枯而为粻些畦五色倾朱瓤些累累林实充篚筐些陶樽既涤含醴浆些松牀桂架陈缥缃些虫书鸟篆列成行些芒芒纪载焕文章些日含月咀擥华精些尚论五帝揖三皇些诞则圣友素王些大庭华胥恍托身些云官鸟氏旦暮逢些魂兮归来乐何穷些魂兮归来留宻室些从容墐户守太黙些逰心无始体道质些絶弃郁防居沕穆些回瞩昭旷静以洁些恬愉冲漠抱纯白些达情遂命齐万物些绵绵若存保厥一些古哲是侪歴千祀些乱曰媒媒晦晦兮乘鸿蒙齐得丧兮沦风世莫吾知兮循大变以始终羌忧患之不处兮视纷纭之同适天行乎人间兮化则憺遵乎夀宫
　　招魂词【钱琦】
　　萱以清淑勤苦积学成名早拔贤科洊居仪部夫何以获罪谪守德庆州客死炎方舆榇艰险歴程五千悲哀罔及五内割裂父乃长号逺呼升霤四望而招之曰噫魂归乎来尔父在堂嗟夫日昃之离尔在土八载其将嚋依噫魂归乎来妻妾三人未满四旬四子二女孤苦伶仃哀声载道行路之人有不忍闻噫魂归乎来纵不于尔父母是念尤当怜室内之无人繄归来德庆不可以久住兮瘴气最恶白日如昏杀人非刅十往一存况夫雕题椎髻何有乎三吴民俗之淳繄归来南方不可以止兮蝮蛇蓁蓁封狐九尾巨奓哆啖人脂髓繄归来北方不可以久住兮一望沙漫谁其友隣飞雪千里层氷如山去不复还繄归来东方酷热金石烁流咸池若木浴日惊涛长人千仭吞噬莫逃繄归来西方无际教移人非我族类流沙倾防弱水难济繄归来无上忉利丰隆震威飞亷揷翅纵能力排阊阖帝阍之怒不可避繄归来无下幽都河伯冯陵龙师仡仡吞象之鱼深渊莫测魂兮归来闲以静止峡山之东景物胜丽父兄宗族生长故地乐不可言只峡东之春旧屋数椽莺歌鷰舞花卉争妍魂兮归来恣所适只峡东之夏门墙幽楚稼穑稠稠黄鸡白酒主献賔酬魂兮归来恣所饮只峡东之冬时和嵗丰蒸羔烹豚炮鲫炙鳬魂兮归来恣所尝只峡东之晓旸谷始旦万物毕见峡东之暮崦嵫灭影月星满户其乐无度魂兮归来尚信汝父
　　哀黄生赋【有序汤显祖】
　　余友黄生名栋里人也年六十矣貌寝孤贫闻逰者谈京师之富冐涨而行止之不得至徐州中暑横舁过东平已不任视聴矣至京一日而瞑同里人共瘗之闗南余感其生时驩谑抚垅酸涕下第陆归不能致彼故乡先赋逝言
　　哀哉黄生生年甚饮今日故人醊君幽寝欲不吞声嫌相嘲切欲不陈辞难相饮噎生贪好书仰人眉睫定本巾箱亡书别箧蠧迹难凭蝇头自冩献笑虞初渉略苍雅目不知书玉佩金车读书如此不及侏儒生故无子求方服食虽有间情曽无弱息不善为容揭露喉齿掉臂而行槃跚歩屣故无长志亦复短视忽慕豪华来观帝里帝里云何昔我经过夏浸积空江淮沭河涛翻雪鳬漩转雷涡曲折骇顿宁任风波渡江而驰僦逐骡车焚轮疾堁牛马之余中目凝齿防头变躯悬发有程不得徐驱寒门暑路砾石峩氷羊肠巇险騄耳摧零公无渡河余方泣岐拔剑而去不若哺糜生时挥手语谢朋友帝里豪华谁非白首土风便习岂问奸丑结驷难期蹈隙时有余闻此言重相止劝凡今之人年轻力健劲出如锤巧入如线动止如风举舌如电若若神潜形魄现如瘵如蛔食复转变承鬛嬉逰侯鲭秽羡生无技姣防阿则便古人有言贵不如贱白首华京非生侣俦号曰强起名为宦逰年髙始壮漏尽何忧如生已矣宜终首丘左思摘白杨云逐贫人皆有忆我独无身虮肠蝇鬓鼹腹鳬胫影必随形力不敌命河上邮亭别舘横经妻称牧犊子字螟蛉希夷自贡怪魅无逢翻为浪士忽翳云踪隂阳之食贫病之容中暍徐邦逰魂岱宗裸致于京不复省人目直犹视古横难陈一宿而防同旅悲嗔藁瘗都南时服周身他乡是客异非隣已迷生路宁识归津千秋一寄万里同尘夐夐独冡遥遥族亲魂飞渺茫过鸟号翔何当拍取还君故乡
　　拟招【招两亡女　沈宜修】
　　槎夕已往兰防旋临悠悠生死心乎痛矣杳防泉台无期再见拟楚骚而招之
　　魂兮归来闺中弱质岂堪渉彼防途些繄汝二人昔何为而来今何为而早徂些使我暮年罹此伤心天何以控呼些归来归来返户枢些魂兮归来金风乍凉玉露冷些秋兰芳馥芬盈庭些小池风度乱藻萍些曲槛萧森敞浮清些轩阁明好谈经些无静三昧无爽灵些归来归来得清宁些魂兮归来木叶微脱洞庭波些菱歌晩韵泠芰荷些水镜圆魄浄翠萝些清风徐来澹素柯些纎云天表澄练河些花竹映秀耀曲阿些秋华多丽休羡考槃之薖些归来归来不可以蹉跎些魂兮归来床间有书可娱目些架上有琴可横膝些归来归来无虚室些魂兮归来坠露可饮落英可餐归来归来无遥想些魂兮归来荷衣蕙带芙蓉集裳些北牖风清小簟生凉些花覆帘低炉袅香些萝屏曲映绕画湘些妆前明镜旧日之光些归来归来返故乡些断香犹茜匣遗芳些蕙帐空兮怨啼螀些故园回首岂无自伤些归来归来无茫些魂兮归来药卉凝阶艶秋棠些微雨疎桐滴银床些风月正美容与徜徉些樽中有酒羣集流觞些归来归来无徬徨些魂兮归来兄弟成行姊妹连袂何汝二人独遐弃些归来归来不可以久暌些魂兮归来聚谈竟日谑浪笑傲些花草参差堪临眺些歇雨送云林端留照些归来归来速归还些魂兮归来冥漠无倚日月无曜些归来归来一室之中岂殊调些魂兮归来胡然而久寓些桂露凉烟夕香度些闲宵漏静清辉彻树些房栊帏幌仍回顾些归来归来可疾趣些去路茫茫无亲故些长夜漫漫永无煦些归来归来何为乎误些魂兮归来朗景清冷素风吹些髙秋摇落昔同悲些白云黄叶堪赋诗些薕葭苍苍何无思些魂兮归来不可以久离些乱曰熠燿灿兮商气清落芳防兮鶗鴂鸣时不可兮复再得惜往日兮徒伤情风嫋嫋兮思无极水潺湲兮秋望平蟪蛄兮无声蟋蟀兮宵征又曰泬防天髙兮良夜修空目断兮懐离忧银汉沈沈兮月华流魂兮归来无淹留
　　伤心赋【有序沈宜修】
　　昔人有攀桑条而涕览摇落而兴悲无非感时事之移异物色之变迁也二女亡后倐焉经嵗庭花几落夜月几圆病中言语宛尔如在亿昔仪容已成隔世思忽忽以若遗心怦怦而常憾黯兮回风惜乎往日萧条野旷泬防天髙郁无畔靡靡之痛叹不归渺之魂伤心若此聊赋斯言
　　夫何物之最惨于世兮情莫伤乎死生终翳翳之壤永杳杳兮九京倐奄然而长逝欲一语而絶声断穷烟于碧落若晞露之槿荣恨填膺而不息愤无控而难平草荒凉而改色云黯淡而凝横盻音徽兮寂黙觞遗韵兮悲盈是以鹃血流枯猿肠凄恻芳树愁深霏丝怨织春叶红消秋兰寒逼茫茫宇宙奚痛如极而回思在昔靡不瞻依顾复衔恤掌上珠玑端娴冶澹淑慎威仪温明恺恵婉约瓌姿如鄅稻之早辨闻絶弦以先知逗瑶华于朗月袭花气于罗衣容光丽而要眇德音静以清懿邈仙踪之一去归环佩以无期闭葳防于寂寞惨摇落于芳时启房栊以欲唤惊断絶而还疑情一绪而百结恨万缕而千思于是美夸燕赵才压班刘容回雪而妍妩兮思裁云以令攸飘娟嫮之轻袂兮振舒采之纎裗晓倾鬟于菱镜夕遗佩于芸篝清言启而斐亹逸韵扬以闲幽吐芳兰之秀洁含润玉之莹柔尔风流以顿尽余怆懐以无休覩风寒之碧藓览霜泠之青楸殒桂芬兮寂寂凄梧影兮悠悠毎恍恍兮在目时忽忽兮迁流笛怨山阳人逺雁哀陇首云秋鹤去悲余华表凤飞音断秦楼感百哀之弥漫捣寸衷以若抽草无言而自緑花敛黛兮如愁恨莫恨兮连摧坼哀复哀兮见无繇恫玉顔之早谢若朝暮之蜉蝣乃又箧留兰腻炉冷麝烟断明光于月下咽参差于花前妆台静而尘满绣阁闲以翛然风飒栗以纾结鸟哀鸣以多怜镜孤芳而无览衣歇香以遗妍文牕窈窕永弃笔床翡翠长捐更以鸾机罢织纨扇无鲜寒生绮幌零落花钿琅函掩巻锦字停笺怨蜡流残兮照夜愁斟不复兮长筵自彩云兮一散怅明月兮空圆折芙蓉兮谁寄泪随波兮潺湲煎回肠兮不息纒痛思兮连绵摧百卉兮无光蔽朝辉之艶景蛛网萦兮殡宫奠浆陈而空冷舍此春华借彼夜永素魄惭形嫦娥吊影遥忆前欢何堪重省望归魂兮迢迢逈青灯之耿耿树迷离于庭除虫惨切于轩屏繐帐空垂灵几静昼梨粉飘香疎枝影瘦风景不殊人物非旧萧萧白杨烟光相逗至如空梁泥坠雁来燕归朱门悄悄斜日依依锁药栏之缭绕挂帘月之霏防风狂呼兮雨泣秋木变而歔欷又若林花吹尽柳絮飘扬永断送春之句终无咏雪之章怨蟪蛅于夕露怆黄鸟于青阳花放河阳之锦菊舒彭泽之芳无不悼生对景感发临觞动啣惆怅静处徬徨防白鸥兮愁不去绕萱草兮夏难忘魂徨徨兮恒惨絶涕浪浪兮时沾裳涕沾裳兮情何已新梦囘兮离思长欲一恸兮心哽咽望云雾兮空苍苍乱曰春光烂熳兮虚佳节冬日萧森兮凄凛冽茫茫代序兮徒自伤生死殊兮永为别
  </div>
  <div class="pagination">
   <a href="明文海_page4.html">
    上一页
   </a>
   <a href="明文海.html">
    1
   </a>
   <a href="明文海_page2.html">
    2
   </a>
   <a href="明文海_page3.html">
    3
   </a>
   <a href="明文海_page4.html">
    4
   </a>
   <span class="current-page">
    5
   </span>
   <a href="明文海_page6.html">
    6
   </a>
   <a href="明文海_page7.html">
    7
   </a>
   <a href="明文海_page8.html">
    8
   </a>
   <a href="明文海_page9.html">
    9
   </a>
   <a href="明文海_page10.html">
    10
   </a>
   <span>
    ...
   </span>
   <a href="明文海_page6.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
