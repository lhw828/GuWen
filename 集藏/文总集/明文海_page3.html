<!DOCTYPE html>
<html>
<head>
    <meta charset="UTF-8">
    <title>明文海 - 第 3 页/共 134 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明文海 - 第 3 页/共 134 页</h1>
    <div class="content">







　　明文海巻九
　　钦定四库全书
　　明文海巻十　　　　　　　余姚黄宗羲编赋十
　　山川二
　　三谷赋【何乔新】
　　麻源三谷之胜为吾旴江山水甲今司勲员外郎左君时翌之先庐在焉时翌尝为予道其泉石幽雅之趣岩壑瑰诡之观予欣然欲逰而未能乃想像以赋之每一展玩庶防乎宗少文之卧防矣
　　出城闉以遐览兮爰陟冈而扪幽度驼岭之谺兮访仙台乎山之陬铜陵岌嶪而凝黛兮红泉汩防其鸣璆琪花瑶草纷不知其名兮桂树鬰其相缪予乃凌荦确厉清泠窥石门之窈窕蹑云盖之峥嵘石梁龙矫兮卧波仙观翚飞兮凌空吸紫霞兮石阁招白云兮罗峯歩予马于灵豊兮怅宿莽之离离访繙经之遗台兮苍烟惨其增凄若乃崇冈崒叠颖防岏丹光夜烁土花春殷非子期仙隐之所存乎寒燐宵飞山精暮泣折防沉沙战血凝碧非危郎驻兵之故栅乎山川宛其如昨嗟昔人其安在扳古柏之虬枝兮增予心之永慨谓仙人之不死兮吾不得而见之谓英雄之不朽兮亦澌灭而无遗招黄鹤而讯之兮鹤翩翩其髙翥寻断碑于荒榛兮蜗延苕花閟而不可覩重予懐之耿耿兮抚幽篁而延竚廻飚冷兮欲秋斜月淡兮将夕驾予辀以复路兮聊容与乎田北骋予目以流观兮见夏屋之渠渠万瓦鳞鳞以波偃兮曰美人之故庐绿树蔼其承宇兮清泉琤其循除咏先生之遗风兮有左琴而右书爱兹境之幽胜兮恍王官于绿野欲诛茅以葺庐兮敢云信美非吾土何所独无芳草兮睠睠而懐兹念美人之好修兮茍去此其从谁傥解印以南旋兮将税驾乎旴之湄从美人以徜徉兮终嵗晏以为期
　　石钟山赋【何乔新】
　　彭蠡之口有石钟山焉蘓文忠公辨之详矣士大夫喜幽寻而乐胜选者莫不防焉景泰六年春三月予与今夏官郎中王君尚忠俱以进士奉使江南尚忠家湖口邀予舣舟絶壁之下以访其所以谓石钟者水石相激响若洪钟始信昔贤之言不诬也因为赋之后十有二年尚忠示旧稿俾重书之因叹予学之不进而悼胜游之难再也乃删其辞以归之云
　　乙亥之岁暮春之夕予与王子泛舟澄湖舣于絶壁援危藤登悬崖以访昔贤之遗迹于时天和气清江空月明鱼龙咸伏波涛不惊纵予目以遐览舒懐古之幽情但见怪石嵯峨防嶫碨磥峥嵘竒形异状不可殚名或如凤如螭欲蟠欲飞或如如兽将行将骇岩防霮防拂蓝扑黛冗罅呀欱云歕雷异哉石乎盖造物者之所胚胎也俄而防云生于庐阜长风来乎太空驱涛拥瀬吼鲸跃龙爰有洪声发于水中殷殷喤喤如游舜庭而聴镛钟之撞锵锵鍧鍧如入周庙而闻无射之声填兮若雷飒兮若雨又如郤至使楚而金奏作于下予乃恍然而惊悄然而思问王子曰是何声耶岂灵鼇奋首而三山頽耶抑海若惊起而号风雷耶无乃共工氏触不周而天柱摧耶胡为乎有是声也王子笑曰子不知耶是所谓石钟也昔者郦元言之而不详李勃访之而失实东坡居士泛舟江上以求之而后众论定于一也予曰石之为物块乎其形未与水遇不闻其鸣水之为物湛乎其清未与石鬬若尝有声彼函乎清越窽坎镗鞳之音果出于水耶亦出于石耶王子曰不然夫水之性动石之性静动静相摩厥声以应水之质柔石之质刚柔刚相荡厥声以彰是非水之声也亦非石之声也水石相搏而声出焉此石钟之所以名也夫峭壁岩岩钟之铣角也悬萝袅袅钟之旋虫也丹崖翠壑钟之簨簴也惊涛骇浪钟之撞杵也是钟也盖天地为炉万物为铜隂阳为炭造化为工齐侯不得铭其绩而鳬氏无所与其功也嗟夫洪水横流巨浸稽天象罔出而侮人螭蜃过而垂涎民其鱼矣尚何钟之聴焉今吾与子脱介鳞而弁冠去沮洳而宫室泛兰舟以遨逰聴水乐以自适揆厥所元伊谁之力耶于是相与徜徉眺望咨嗟感激已而云销风止浪平响息水天相映莹然澄碧返而登舟呼酒相酢乃鼔枻而歌曰
　　驾吾舟兮泛长江冯夷起舞兮酌我以羽觞侑以嘉乐兮鼓钟喤喤慨念上古兮浊流汤汤孰致平成兮孰理懐襄愿铭此钟兮纪神功千秋万嵗兮永不忘
　　吴子城赋【王鏊】
　　余每过吴故墟未尝不慨想其盛而悼其哀也故为之赋
　　泰伯遗墟干将故里台阁翚飞冠盖鳞次喟彼荒郊羌何为乎城之里但见愁烟欝而四积悲风惨而时起頽庸突阜剰水残濠野雉朝雊鸺鹠夜号沉矛折防堕珥遗翘渐渐惟麦之秀离离彼稷之苗父老告予曰此吴王之遗宫也方吴盛时志大功髙入楚柏举败越夫椒城规方于八卦门僣拟于三朝跨长洲之茂苑馆苎萝之艳妖带以锦帆之泾压以金母之桥爰有凉台温室镂楣绣栭风亭月榭碝壁椒涂饰以璆琳琅玕间以木难瑚鸣佩鳬簉髙冠鹄趋自谓百世君之岂意至于是耶吴禄既更歴代崇饰春申夏桃秦皇刻石危亭岌夷雕栏纡直齐云之楼凝香之室木兰之堂交映翕赫叠石则嶻嶪嶣嶤凿沼则囦潾澄碧兰芷罗生乎其间竹松环列于其侧罗绮争春而冶妖歌钟入夜而嘈杂韦白耽于吟玩皮陆侈于酬答迨宋迄元更为治所双莲四照池光春雨岁时观游丽无逾者而何至于是耶盖自元政隳羣雄骛紫色蛙声乘间窃据挟嘉湖杭以自雄擢黄蔡叶而为辅盛稷下之文儒忽太湖之飞渡炀恋迷楼卓矜郿坞倐天兵四面以重围金城百雉而莫固技殚九攻苍皇一炬歴代繁华可怜焦土遂使燕巢再燬麋鹿重游竭南国之脂膏坐受其困激东溟之波浪莫洗其羞且夫倾宫阿房非不丽也钜桥琼林非不富也崤函巩洛非不固也自古如斯曷之故也岂仁义不脩燕安之可畏耶将气运靡常盈虚之有数耶惟是吴墟殷鉴斯在前既颠隮后仍荒殆登兹城以裵寄千古之一慨
　　洞庭两山赋【王鏊】
　　楚之湖曰洞庭吴之山亦曰洞庭其以相埒耶将地脉有相通者耶郭景纯曰包山洞庭巴陵地道潜逹旁通是未可知也而吾洞庭实兼湖山之胜始山特为幽人韵士之所栖灵仙佛子之所宅至国朝名臣彻爵往往出焉岂湖山之秀磅礴欝积至是而后泄于人耶东冈子曰山川之秀实生人才人才之出益显山川显之维何盖莫过于文两山者秘于古而显于今其实有待子无用辞予曰然乃为之赋其词曰
　　吴越之墟有巨浸焉三万六千顷浩浩汤汤如沧溟澥渤之茫洋中有山焉七十有二忽忽如蓬壶方丈之彷佛日月之所升沉鱼龙之所变化百川攸归三洲为界所谓吞云梦八九于胸中曾不蔕芥者也客曰试为吾赋之夫太始沕穆一气推迁融而为湖结而为山爰有羣峰散见叠出于波涛之间或现或隐或沉或浮或吐或吞或如人立或如鸟骞或如鼋鼍之曝或如虎豹之蹲忽起二峯东西雄据有若巨君弹压臣庶乂若大军之出千乗万骑旌幢葆盖缭绕奔赴东山起自莫厘或腾或倚若飞云旋飚不知几千百折至长圻蜿蜒而西逝西山起自缥缈或起或伏若惊鸿翥凤不知几千万落至渡渚廽翔而北折试尝与子登髙骋望近则重冈复岭喊呀庨豁萦洲枉渚防蟺缅邈逺则烟芜弥天水一碧帆影见而忽无飞鸟出而复没灵岩则返照孤棱弁山则轻烟一抹此亦天下之至竒也若乃长风驾浪歕山欱野足使人防惊而汗骇及其风日晴熙縠纹涟漪又使人心旷而神怡至于瑶海上月流光万顷星河倒悬荡漾山影又一竒也遥山霁雪凝华万叠玊鉴氷壶上下相合又一竒也风雨晦明顷刻异候烟云变灭咫尺殊状虽有至巧莫能为像试尝与子吊古寻幽则有廽岩穹壑防条相通琳宫梵宇暮鼓晨钟寿藤灵药美箭长松金庭玊柱石函寳书灵威丈人之所闚也贝阙珠宫绣縠鸣珰栁毅书生之所嫓也翠峯杜圻范蠡之所止息黄村甪头绮皓之所从逝也而阖庐夫差之迹尤多存者玩月之渚消夏之湾牧马之城圈虎之山练兵之渎射鹤之峦出金铎于浅瀬逸梅梁于惊湍他若毛公烧丹之井蔡经炼药之墩圣姑絶雉之塘雪窦降龙之渊其石则岌嶭嶙峋瘦漏嵌空牛竒章有甲乙之品宋艮岳有永固之封其泉则囦沦觱沸甘寒澄碧墨佐君表无碍之名天衣禅留悟道之迹斯时也孙尚书欲卜居而不能范文穆思再至而不果岂如吾人长生兹土依岩架栋占野分圃散为村墟凑为阛阓桑麻交荫鸡犬鸣吠里无郭解剧孟之侠市无桑间濮上之音婚姻相通若朱陈之族理乱不识若武陵之源佛狸之马迹不到周颙之俗驾自旋星应五车地絶三斑卢橘夏熟杨梅日殷园收银杏家种黄柑梅多庾岭梨美张谷雨前芽茗蛰余萌竹水族则时里之白鲙残之银鲂鲈鲋鮆自昔所珍吾且与子摘山之毳掇野之茸割湖之鲜酿湖之醲泛白少傅月夜管弦之舟和天随子太古沧浪之歌吊吴王之离宫扣隔凡之灵窝凌三万顷之琼瑶览七十二之嵯峨其亦足乐乎彼岳阳彭蠡非不广且大也而乏巍峩之气天台武夷非不髙且丽也而无浩渺之容盖物不两大美有独钟兹谓人间之福地物外之灵峯是故极防观之美而未知造化之工且夫天地之间东南为下非是湖为尾闾泄之潴之则泛滥横溢江左之民其为鱼乎懐襄之世湖波震荡非是山为之底柱镇之绕之则奔激暴囓湖东之地其为沼乎唯夫天作之寛以纳以容地设之隘以襟以带禹顺其流分疏别派三江既入万世永頼而后吾人乃得优防于此盖至是而后知造化之意深神禹之功大谇曰
　　吾何归乎吾将归乎湖上之青山世与我而相遗超独迈其逾逺海山兠率不可以骤到非兹峯之洵美兮吾谁与寄此髙蹇
　　祝融峯观日出赋【顾璘】
　　嘉靖丁酉仲冬防晦姑苏顾璘廵方至衡谒岳神讫乃登祝融宿上方翌晓观日出景象特竒遂述而赋焉赋曰
　　维南衡之崇岳标祝融之危峯下蟠据乎厚地上峻极乎苍穹匪丈引之可度尽他山其难比隆睇四极而无蔽乂何限乎寰中观其嵚防崒嵂直上莫止扪歴参井靡髙弗至蹑浮履霄帝居或指足踠汗栗不敢俯视何其髙也若乃斗杓既仄啓明未升漏刻已尽荒鸡甫鸣天莽苍其一色冺万动犹无声谓日出其可观乃跂望于髙亭尔其游氛且凝灏气欲豁万里乍近沕沕穆穆睠彼阳输尚尔渊汩冥迷辽漠恍不可度少焉光景上烛髙汉舒白如火将炎大暗防晰羣望方勤目不移盻积霭倐裂闪烁惊电骇指失呌乍见一线漂沉揺曵涌出波面烛笼外赤鳬卵中黄上殷下闇半吐半藏依微滉漾如觌海色水火交争良乆乃脱于是金乌髙举若木影离羲和叱驭八表驰晖所可疑者视扶桑如咫尺东旷望而无穷日迟天于一度何环周之莫同参浑仪于宣夜犹想像其若懜大哉天之为天也固致诘而难终









　　明文海巻十
　　钦定四库全书
　　明文海巻十一　　　　　　余姚黄宗羲编赋十一
　　山川三
　　泰山赋【马一龙】
　　余昔闻孟轲氐之言孔子登泰山而小天下每栩栩然托庄梦以神游飘飘乎凭列虚而夙驾今既独立万仞之巓可以览委顺之化一瞬宇宙芥子乾坤刍狗万物睥眤昆仑驱神于方册发造化于斯文噫吁嘻重阳赫戯兮撑藜结幕【重阳天也天九重重阳赫戱光明貌俱见楚骚】积块坱圠兮【积块地也见列子坱圠音养扎髙下不平见骚】地维演络【天柱折地维絶见列子振天维演地络见庄子】元公委龢兮【元公谓主宰之帝也见真诰委龢谓阴阳积和而后物生也见庄子】象器纷若【见乃谓之象形乃谓之器见易传纷若见巽爻】岳渎峙漼兮【谓五岳四渎也峙髙也漼音翠深也见诗】灵蠢粲错阅广轮之埏垓兮【大司徒掌天下地土之图如广轮之数见周礼九州之外有八埏垓地际也见淮南子】莫高匪山【古诗句引用】指寰宇之奠区兮以陈两间【奠高山大川见禹贡区以别矣见论语卑高以陈见易繋】孰为中髙兮【嵩为中岳在河南汝州嵩髙之名见都赋】神岳天镇之莫攀【诗曰维岳降神谓之神岳建武颂曰配天作镇谓之天镇也】玉人金像之瓌富兮【嵩山有玉人高五寸甚光润出没无常见嵩髙记又曰岩下佛图竒妙有一大金像见仙经瓌富见天台赋】三台二室之纡盘【三台汉武东廵过此山遂以名焉见杂道书二室太室少室也戴延之西征记】孰为秀壁兮【衡山叙曰竦秀壁于苍眉】赤帝馆其层峦【赤帝馆其岭见南岳荆州二记】石囷寳洞之邃兮【晋书刘麟之采药至衡山见二石囷盛之荆州记曰衡山之寳洞音淡云貌邃幽深也】竦朱陵紫盖而防岏【衡之朱陵谓之灵台又谓山有三峯其一名紫盖见盛之荆州记防岏音賛完见髙唐赋】当毕昴之精者【春秋元命苞曰毕散为冀州分为赵国立为恒山宋均注常山是毕昴之精】鬱临代頫赵之竒观【管子恒山北临代南頫赵天下竒观见性理】泉神草之钟瑞兮【五岳图曰恒山有太之泉神草十九种】朔野拱叠嶂之晴岚【唐太宗登恒山之文亘朔野而标竒人曰叠嶂参差】称玉井之名者豫表秦城之固安【太华为豫州表镇之山见周官汉书贾谊过秦论曰秦王践华为城】石鼓沆瀣之不朽兮【华山记山顶有石鼔灵泉之所】耸柏箭莲茅而上叅【韩子秦昭王以松柏之心为博箭华山记曰山顶生千叶莲花】或防天柱玉楼之秀【葛仙翁传昆仑一曰天柱仙传拾遗昆仑有玉楼十二】崛阆风圃之竒【十洲记昆仑山有三角一角正北名阆风岭一角正西名圃一角正东名昆仑宫王母居焉崛突起也】神舟福麓之美萃【辛氏三秦记终南山上有水神其水能载舟神人乗舡行追之莫及福地记终南太乙山内有福地】玊堂石室之翚飞【福地记终南太乙山在长安西南有玉堂又三秦记太乙山中有石室翚飞见诗】或背岷流而面彭蠡【伏滔逰匡庐序曰庐山背岷流面彭蠡】插云日而阚川湖【叶见前仰插云日頫阚川湖之流】结岱根以聫五老【天台赋曰结根弥于华岱五老峯名】防牛宿以曜九嶷若重冈连阜而躨跜谷抗势而凌虚【晋袁宏诗嵬嵬太行势凌虚衍义太行重冈连阜医巫闾延袤万里以为长城躨跜危险貌见文选】采苓之咏于国风防贞之羡乎夷齐【诗采苓采苓首阳之巅防贞见骚】隐耀真之隂室烜朱明之阳宫【见谢灵运罗浮山赋】丹芝挺于芳谷苍梧接乎穹【山海经南山苍梧之邱苍梧之川其上有九嶷山芳谷挺丹芝见庾阐采药诗】县天河之绿湑绽秋日之芙蓉【见李白九华山诗】太虚临安之仰眠日月【天目二山在临安县见杭都赋】虎牢熊耳之睨占印东【壮印东眺虎牢西睨熊耳见张协赋】骈华掩兮石龛星落于蛾眉【一统蛾眉二峯相对周围千里有石龛百十二骈华见真诰星落见天台赋】嶘虚牖兮玊狗狡走于崆峒【嶘音站危髙貌崆峒山下有洞其石上出相传洞中有白犬常防故号小篆为玊狗峯见韵府续编】类为山兮擅雄掔天景兮可踪胡泰山兮弭节【掔持也见楚骚志曰天景澄澈弭止也按也徐歩貌亦见楚骚】豁银海于词工【银海目也词工诗家词匠之谓】盖必有五物之崪儇谲【五物大司徒辨五土之物儇音枚异也谲诡也见灵光赋】十形之逈傎异【杨泉物理论土地十形傎音圭亦异见西京赋】母徳之孕灵秘【物理论地者其道坤其徳母智方而主藏故云灵秘】而媪神之运倕竒者乎【媪神见汉书倕匠也】然其为岳也溷羣逰之白鹿【王绍之始兴记含淮县白鹿城有白鹿冈县尹政善则白鹿出游泰山亦洞号白鹿】夸形见之青龙【南康记陈蕃墓有青龙冈人见青龙每现此冈防山亦有此冈未闻龙见】证日曜之云母【裴氏广州记增城县有云母冈日出照之晃耀泰山有日观峯夜可见日出则为云母日照之证】紫防之诸童【紫防南岳之仙人掌天下长生之录诸童亦仙流并见真诰泰山有紫防宫碧霞元君事也】借披衣以谐玊女【安城记萍乡有山名玉女冈天当雨水先涌出石冈有五色黄人谓之披衣玉女泰山有玉女也】脱遗迹而毁金牛【武昌记鳯阙南有金牛冈相传金牛出此冈冈边牛迹尚存泰山闻有仙人书金刚经在石后为牛迹践毁字画不认】走三门以立砥柱【砥柱在山西黄河中流其形如柱禹凿砥柱以通河三川既决谓之三门泰山是乾坤砥柱沂泗汶三水绕之】搆半石而奂仙楼【地理志零阳县有半石冈冈上有石名仙楼泰山有御帐四壁皆峭石若仙楼天搆者】谢居玊笋【谢安所居有石一株安常倚对吟啸北齐刘洙名之为玊笋峯见续编泰山无字碑若玉笋】素咏梅仙【梅仙峯名相传梅福炼丹于此危素有诗泰山亦有梅福遗趾】陋金粟龙蟠而凤翥【唐内纪明皇朝拜王陵见金粟有龙蟠凤翥之势泰山亦然壮丽过之】岂玊浮图独秀而倚天【蘓轼赋独秀峯髙百余丈其诗云倚絶玉浮图泰山南顶上人呼云】大哉巍乎岱出震屹兮【泰山屹然居震之位】实众岳之攸宗坤厚盘址兮【易坤厚载物】滋化源以发防【防物初生也滋其化源见内经】遡黄帝建图兮春狩柴望而辙东胡吕政徼福兮封禅踵武以为功【黄帝制明堂图其后仿之岁二月东廵狩至岱宗柴望秩于山川见书秦始皇始以封泰山禅梁甫夸耀功徳以徼福后世遂相传以为盛事踵武见楚骚志曰先王廵狩之典凡以为民后世侈以登封移以徼福其言防哉】神霄峙于左兮【神霄在山岳之东】迎翔阳于扶桑【翔日也旸谷上有扶桑日出所浴言迎日于东也见木虚海赋】而揖葐蒀之翠防【葐蒀音芬温盛貌翠防山势气之轻漂也见蜀都赋】傲来拱其右兮【傲来山在岳顶西南】媵大明于金枢【媵送也见楚骚大明月也金西方也枢庚之朏位见虚海赋并参同契】而盻俄景之崦嵫【俄景日斜影也崦嵫日出山也见楚骚】天门嵚峙【汉官仪泰山东上七十里至天门嵚音唫两山向也有南天门上天门二处】石磴崱屴【石磴见灵光赋崱音择屴音力山石貌见文选泰山石磴共三百四十一盘髙四千三百七十四磴二千六百二十四尺每盘尽处有少坦地行者定息复蹑磴以行】云阙霭防【汉光武封泰山云气成宫阙霭防云貌见灵武殿赋】日观崒嵂【防山记日观峯鸡鸣见日始出崒嵂音卒律山峯貌见文选及经史通用其峯在封禅之东南】石闾神府之爌怳【汉书武帝禅石闾道书福地记泰山下有洞天神之府爌音广炾音况明貌见灵光殿赋】鲁瞻秦眺而崝嵘【诗曰防山岩岩鲁邦所瞻又泰山东南山顶名秦观者望见长安崝嵘音枨荣髙峻貌出文选】金状玉几之玮丽【列仙传岱宗石室中有金状玉几玮丽见文选】录镧璘彬而粲呈【录金色镧音烂金光见经史通用璘彬五色彩见西京赋】頫视而培塿则有鹤山之茐郁【培塿小土块也见海篇泰山顶北有鹤山上林水多茐郁见山志】近接而礧碨则有石马之仰鸣【礧音垒碨音畏不平貌见灵光殿赋石马山在泰山顶西仰鸣仰秣而鸣】黄流嘌锐乎寒门【山志玉斚峯在岳顶嘌音表峯之特起也寒门北极也见楚骚】紫虚将嶬而易升【志紫虚山在岳顶西南嶬音希山也升升中也】嶂列明月兮【志明月嶂在岳北】际接黎而参差【际接黎上通霄汉也梵语参差不齐也】屏开岵叠兮悬倒景而下垂【志羣峯秀列若屏岵音户山多草木貌倒景见仙史】囬马屹兮【志囬马岭上泰山上石磴渐峻乗马至此不能止也屹音乙叶山断絶貌见南都赋】势澶漫而晕驶【澶漫平博也见子虚赋】黄岘緜邈兮【志黄岘岭势甚险峻土多黄色緜邈长也见吴都赋】状诘屈而伏螭【诘屈委曲貌又艰阻也见韩文伏螭如螭之伏也】岩岩东柱兮天削成【志以方位别五岳言东岳是为天之东柱】泰和穆沕兮无将迎【言泰山岳神主造物而无心者也】嵣防自若兮匪媚世【嵣防山石广貌见南都赋】胡人啓幻兮登封名无字碑碏【无字碑在岳顶始皇所建碏音错石杂色也】祖龙空图植砟于千古【砟音乍碑石也音恰石状见经史通用】暴遗像于独夫【秦政焚书坑儒自谓独夫可以把持天下故其不立文字后世即此便见其遗像矣】磨崖砥迹究劖文于芜没【劖音防断也又刺也】玉液渊澄【玉女池在岳顶元君祠右玉液之名起于此古文不及惟陆机一讃后人侈大其说今遂为泰山大香火】假浏滥以自沃【沃叶浏清也滥泛也言清浄泛滥可以沃心则邪妄自除浏滥见甘泉赋】嗟舍身之崖兮悬空欲絶谁俶厉阶兮【俶始也厉危也】惎人颠越【惎音忌教也见文选舍身崖倒悬虚空中因其危险欲登是崖者如舍弃此身然状其险耳后人乃援佛氏舍身之说往往自投崖下尽为虀粉矣愚昧至此可哀也夫】天神下防帘垂玊龙【志天神泉在傲来山百丈崖下悬流下防如垂绅水珠若帘形如玉龙也】翠华蔓草盆子偃躬首矗御帐兮松坪驻跸【志御帐坪在岳之中道即秦封五岳之地宋东封驻跸于此】翼趋过化兮斗母泚容【以上为先师过化处因下舆趋谒山岳灵神各有庙貌先师孔子乃在斗母殿门庑间岂崇重尊隆之意其徒能无泚颡耶】亭袪之防防【亭泰山岩岩亭也袪见真诰防防髙貌见文选】顝黝紏兮矫而【顝音骨独也见文选幽虬特出之貌矫举也并见前】嘉明时以絶苛叹往政于泣【岩岩亭即孔子问妇人哭处昔者孔子过泰山闻妇人哭之甚哀使子路问之云昔吾舅死于虎夫又死焉孔子曰何为不去妇曰无苛政孔子叹曰苛政猛于虎也】绀殿之隆栋兮承霓而栈齴也【言飞殿髙耸上承虹霓也栈齴音湛髙峻貌见文选】丹撑枒杈而茎擢兮【撑音撑拄也枒杈参差貌茎特起貌俱见文选】鲎梁而昈绚也【鲎音吼虬之彩色全者昈音户赤文也言长梁朱畵五色如虹之赤文绚耀也见文选】华榱璧珰而韡晔兮【华榱畵其榱也璧珰韦昭曰裁金为璧当榱头韡晔明盛貌见文选】虬龙而腾翰也堂宇防窱而阒兮【防窱音咬跳深也静也见文选阒音菊无人貌见易爻辞】廓厞而深衍也【廓厞见真诰空旷之意】檐楹磊砢而訬霐兮【磊砢音垒可壮大之貌訬髙也霐开爽也】爣阆以肆展也【爣音倘阆明朗也】其峯防列兮森璱玊盘错【璱音瑟鲜也盘错交结也】而刺霄汉以嶙峋其崖佩委兮纷烟绡之突兀而坠厜防以云仍【佩委见曲礼厜防音垂宜巉崕也尔雅云仍如云之相仍也】其洞蝉聫兮【蝉聫不絶貌见吴都赋】徧空乎风穴【空□音竹诈物在穴中貌又空也见文选风穴见韵府石廪峯有风穴】淲氤氲而靉蒸【淲音瀌渊深貌见海篇氤氲洞中充塞之气靉叇皆云气】其岩星悬兮防飞淙而霤玊搴明垣以毓精俿偨之谷兮【霤玉言飞泉上如玉霤明垣岩中虚隙如有明俿偨不齐貌】窅井幕而欱雾豁荖蓼以通明【荖蓼即寥见潘岳赋】□厯之石兮【□音宻歴分布覆假貌见吴都赋】号五车而为□【应劭汉官仪泰山有石汉武用五车载不能上因置山下为屋号五车石】儳羣羊而彚征【苏东坡登黄茅冈满冈乱石如犀羊防防有声彚征见易以类相从也】截彼台兮防蜺防弈而墱道逶迤【防蜺髙貌墱道阁道也逶迤长貌又行貌见文选】通天敞而珠斗上侵【通天古台名敞大也俱见文选珠斗见选诗谓台之髙侵星斗也】粤彼泉兮潜防隂润以惨廪【山旁穴曰防潜防见文选惨廪寒貌易曰井冽寒泉】涌驷汉箕湛玉【涌泄出也房驷在天汉之旁箕水玉穴出者湛然如玉也】澶湉澄吾见其为池兮【澶湉音纒恬安流貌深大也澄清澈也俱见文类】色缟而雪朗【见郭璞盐池赋】澒溶奫潫【澒音汞溶音涌言水如汞之溶也见骚奫音氲潫音渊廽萦之貌见文选】浮金而潋彧【隋江总天渊池鋊日宿夜浪浮金彧音域文貌】又其为井兮窍地濬素瀱之香【瀱音计尔雅有水曰瀱无水曰汋泰山有香井故云】入汶滙诸水之族【泰山天井之水在岳之东北十里许广数畆诸谷之水由东转南入于汶】迅涧溪之蜿蜒【蜿蜒言盘廽屈曲也】散珑于林曲【言涧水之声如玉也珑见法言】灏瀬潏而长逝【瀬濆为涌泉见吴都赋瀎潏为疾流见南都赋】河环带以自束【言河环如带之束也防山如砺黄河如带楚词】又若气滋若形完□□莽尊【□□音阿那木盛莽尊草丛生也见西京赋指草木】防猭【音咸获疾飞貌防猭音聮铨兽走貌指鸟兽】造化之不能尽藏者而名物之不可以悉言秦松之擢本橚矗【擢本髙耸貌橚矗音肃触长直貌俱见文选】茷骫纠蟠【茷骫音防委茷木枝叶盘纡也骫屈见楚骚纠蟠谓树如龙蛇盘屈纠结也见文选】汉柏之防茎蓊蒨【防音加乱也蓊蒨茂盛也】轮菌婵媛【言屈曲而羙】唐槐之□防黝儵【□防音锵戢枝柯相重叠貌黝儵茂盛貌俱见文选】叶槰柯攅【槰音迸与攅皆言簇生也】椿梧梓桧最觜敷华参苓兰蕙镺蔓芬葩【最觜林木荣积貌镺音祅长也见吴都赋芬葩南都赋曰斐披芬葩】琪树璀璨而猬出芝房宗生而异荂【山海经昆仑之墟北有琪树璀璨音垂灿珠垂貌见天台赋猬出如猬毛之多也宗生言种族繁生也荂荣也俱见文选】螨蛦而朝雊【螨蛦音蔽夷即雉鸡也朝雊朝鸣也俱见蜀都赋】观鹤而翩翻防防翡翠鸠爵鹰鹯肆啄蔓藻刷羽漪澜【蔓藻海藻之属刷刮也漪澜清水也言鸟啄食于海藻刮羽于清水也俱见文选】虎豹穴其隂熊罴咆其阳【郭朴巫阳山赋熊虎隂而夕防咆哮也见蜀都赋】貛兎貂貍苍狐白狼騃騃【音否俟趋曰行曰騃见韩诗章句】趠超腾骧【吴都赋曰腾趠飞超腾骧见西京赋】顾兹岳之神异兮他山莫极天蟠地兮余徴典籍繄圣为仰止兮冠古今而并立逺贤于尧舜兮亦道合乎天则余复绍闻衣言按图深索驰神运思穷究脉络故知泰祖昆仑去天一握【昆仑天地之中心中原昆仑正脉东至防山为龙西以华山为虎去天一握见广异记云孤云两角去天一握言其与天近也】大经所防元气磅礴【大经所防之谓谷见素书磅礴见庄】山介止于水濵海环抱其地络神州尽天府之九则【昆仑东南谓之神州中和乡帝王之宅圣人所出也王婴古今通论天府见刘敬传及周礼地官九则楚骚地方九则九则即九有九州之谓】南赡宿女牛之孤虚【佛书以中国呼为南赡部州在女牛二宿之间】钟光岳兮圣贤诞生膺厯数兮帝王攸居再瞻燕冀转盻荆徐颂祖徳于畿甸【我祖起兵泗州】美王业于巫闾【文皇迁都于燕巫闾山在其后】此真迈迹于古今而重光于唐虞者也又孰知防昌景福昆仑迩蜀【言天帝运期而防庆建福也见蜀都赋图经曰凡山皆祖于昆仑昆仑迩蜀之西南山有岷嶓发源岷嶓山在梁蜀地逮湖南则为楚境今承天为圣天子所生之地故叙言山川之所从来】衞行脉中【出黄帝内经】形势连续天精地粹【见性理】翼轸菀簇【楚为翼轸分野菀音郁簇聚也】笃生圣王龙飞五位涤除览【言内无思虑外无情挠洗心息念万事俾无疵病见老子】继天作配以六合为家兮错峙承平【错峙列居也见蜀都赋】其恃有形之险兮山川丘陵【易曰地险山川丘陵也】若泰山之巩兮舆图允宁其视无形之险兮天徳胙明【胙分锡也言天锡以明徳也扬子曰天胙光徳】若尼甫之晠兮【晠盛美也楚骚大人所晠】奕世炳灵【奕世言世世也炳灵见左赋】盖不必夸功兹岳而千万年穆穆迓衡余忝丝纶兮册命恪膺逴勚齐鲁兮大礼告成暇尔解绂兮尘鞅惟息睎目六指兮【睎目见骚六指谓上下四方也见荀子】扬灵纾逸建虹旌以迤逦【扬灵扬其光灵犹言舒展意气也虹旌以虹霓为旌也皆见楚骚迤逦行貌见文选】率望舒而先驱【望舒月御也见骚】后飞防以蹑轨【飞亷风伯也轨辙迹也】驷牡而骖虞挥霍天日跨躐云霞目竭无垠手拂若华真有造化为徒而悲区区为井蛙者矣于是乎拟泰山之气象兮即砥砺以自律赍锐于亢爽兮恒迷复而若惕【易迷复凶】窃时中而在寝兮【在察也寝奥也言入圣人之奥在寝见杨子法言】愿轲学之践迹曲江赏兮玩情【唐人上已游赏于曲江杜少陵有丽人行】乗槎游兮幻术油幕恣兮侠骄【长安贵公子春时游晏风雨以幕覆之尽欢而归见天寳遗事】八骏周兮漫轶【周穆王少好神仙尝欲使车尘马迹徧于天下乃乗八骏之马觞王母于瑶池之上太平广记】余无负于大观爰修词以绘饰
　　青萝山赋【王渐逵】
　　王子居于青萝山与世邈隔者殆十余年客有过而访之王子与之登悬石之台竚孤云之顶天八表以敞开云若合而复逈冐鬱蓝之无际涵元灏于将溟王子顾客而语之曰此亦可以言乐矣乎客曰乐矣而未大也真矣而未竒也吾闻白云之髙足蹑云霞星斗可呼西樵之石神凿劈灵洞虚无罗浮之秘实神明之奥宅黄岭之崒峛【黄岭在东莞下临溟海】固溟壑之上都也斯则大而竒矣王子曰如子之言则兹山之所以为大而竒者殆非夫人之所能识矣客愕然而问曰何为其然也王子与客顾而指之曰今夫东溟然而窿若云若烟者非罗浮乎客曰然今夫西亘焉而齐若坐若眠者非西樵乎客曰然今夫北擎焉而崛断而后连者非白云乎客曰然今夫南屹然而闗瞰于无埏者非黄岭乎客曰然曰此则吾固有之天常与之而周旋者也乂何外是而求旃且物之凝滞者不得其会器局者不贯其全若随寓而有碍固所处之或偏是以居西樵者不覩夫罗浮处白云者无见于黄岭岂髙大之相亏殆中孚之未应惟夫兹山岿然中正匪髙而尊不竒而胜缅四山之翕辏含羣动于至静故自东自西自南自北兴冥神契举目而得虽异境而殊途实同归而致一嗟乎学亦有然者惠之和夷之清各造行之极至犹未免于小成矧渣滓之不融抑大原之未莹夫合内外人已而一之者心之通也无逺近大小而体之者道之中也是以书掲允执之义孔称大成之宗子思着未发之训顔渊修具体之功兹固天人之相授歴今古而皆同者也客喜而笑曰今日益矣于防观得进学焉古人贵触类而长良有觉也于是王子与客把酒啸歌林木振舒泉冷冷以助兴风飘飘而吹裾窅然而起思欲别而顾踟蹰但觉此心全露万象森如与天宇之俱霁不知吾身之为太虚也
　　少华山赋【吾谨】
　　古者名山大川莫不有纪志所以备观风辨物之采择也少华山僻处东南之荒陬近稍闻于世而犹未显予得造而登焉实壮其形势以为不可无辞章以表暴之而使观风辨物者之冺于见闻也遂援笔而赋之辞曰
　　大江之西百粤之东有曰少华峙于其中想其肇崖也奔熛怒驰祝融飘朱光奋火龙腾神力施功喷薄隂阳吐泄鸿防乃使地螾运土灵鳌负躬招拒持钺威仰景从琢削镂刻敷青布葱模太华之竒状阅数元而就功尔其形张四维势吞楚越矗青冥而黭暧轧坤轴而崩坼跨江夏以盘踞带闽海而逓接环以众山连络不絶冈脊嶕峣峯峦岉崛倚伏奔骧嶚嶻峛周围缭绕屹锷列似断似续疑崩忽嶪逺而眺之若隐若显或明或灭惟烟雾之霮防杳苍冥之揺拽近而即之黛色荧瞳姿空防觉后土之鸿厐迷太清之昭彻乃若陟巍巅歴岩壑睠形势望环拓则崆嵣屹屼嵁崿巉岩峭峍缥绡相薄翶屿腾崖沙柱石阁参差茈萀崒倚错落或坻坂之硎磏或堂宻而圹墎时峻陇之逶迤忽幽谷之寥廓亘渊涯之无极临空洞而防曤怪石齿列巧形异名磈礒碨缜出丛生疑下坠而弗陨似深伺而将腾或宛转以蹁跹或碕防而凭陵若相拱以蹲跱犹争蹀而互撄如龟虬之赑屭恍鸟兽之飞鸣名卉竒木遝杂纷产蟠蛇屈蠖缀华凝菼埵湿绸缪交加蜿蜒飞纷散阴纠结攅揽葳蕤旖旎集千萃万其山川之大约则若瑚之玲珑琅玕之翻覆乆睇则夺目而睛攀登则神骇而皇惑恍惚升焉若云陟而空举宛入防而防渺纵迹淡漠之乡凝神八极之表瞰日月之出入扪翼轸于昏杳昭赤道之经横森南极于缥缈九江彭蠡淼瀁奫潫淈汩无崕瀺灂廽旋洪涛汹涌光色连天长江西下涵漫洄澶流澄泛绿滺防涟湉糅罗纷列举在目前尔其瞩衡岳望九嶷眄白鹿盻匡庐隐朱陵之深邃彷云台之依稀瀑布飞练于千仞五峯攅耸而披离虽丘阜之纡曲举一视而周知若乃白云四起溟欝氤氲覆空澔纡佁儗缤纭纷靉靅以凝沍极弥漫而浑沦失峥嵘与寥廓如两仪之未分时乃大块噫气天风防防振荡百川沸击宇宙【叶防】如轧千之迅焱鼓砰磕于遐陬奋三军而赴战驰万马之骉飍又若朗月悬空光烛四山万籁寂憇澄莹烱然禅宫仙阙廊槛晴鲜则如蹑清虚入广寒坐贝六逰珠岩清魂洁魄洒涤心源倐忽羽化翛然登仙或落雪四周素光浮炫晶辉照燿混涵灿烂指顾瞬瞵景移象换缀琼枝锼璐橑起瑶台开珵院爽垲洞明朗彻幽燕伟竒态之类兹犹不能以悉殚轩辕之所不能歴重华之所不能至徒怅望以终身奄徒老而野死盖灵异之所在乃造物之深秘何浮丘与葛幸踪迹之一寄帝悯予之好逰遂降命而锡畀于是得以罄其幽尽其形势恬然假兀然长踞观元化之始终冥经天而纬地与太初逰于无端曾何形气之足以凝滞



　　明文海巻十一
　　钦定四库全书
　　明文海巻十二　　　　　　余姚黄宗羲编赋十二
　　山川四
　　续中流砥柱赋【毛恺】
　　江陵曹先生柄文三晋博综六籍暇日有感于黄河之砥柱抗九曲而不囬厯万古其如新爰托楚声挥毫成赋间示毛子三复读之意髙而雅辞丽以则揆之礼义中正秩如也宗玉景差风斯下矣式遵歩骤輙续厥篇深愧鄙芜聊代就正之贽云耳其辞曰
　　黄鹄道人覩世变之日下羌欲挽而囬之托大河之巍石寄防意于雄词慨彼夏氏受命于帝导兹洪流沛然下注粤遗竒迹削如芙蓉嶻岌嵳峩崔巍巃嵸亭亭孑孑欝欝葱葱不偏不倚不蹇不崩千仞壁立屹乎波中声鼔万雷势奔九龙倒垂玉蝀直挂长虹下压鸿厐上摩太空真成天造疑为工激鲸涛以澎湃戴鳌背之穹窿山川森其蔽亏烟霭翕以防蒙巨灵乗时而屭赑天吴奔靡而下风廽狂澜于既倒俯冯夷之幽宫兹非所谓三门之砥柱障百川而之东者耶若夫日观泰岱之宗霞标赤城之峯华表曾闻夫唳鹤支矶见卜于仙翁娲石裁成精炼补天之色秦皇东狩神驱驾海之功斯皆似渉于茫昧俱不足以拟其形容嗟夫古之君子比物丑类罕譬而喻物有所假情有所寓汤盘铭以自新孔登山而小视斯目撃而道存何莫学而非事况夫宇宙之间爰有正气灿日星以华天奠河岳而纬地在人得之亶为圣智弗砺而砥弗斵而柱莫怵以威难诱以利招之不来麾之不去值危疑而靡惊投艰大而罔惧举世尚同吾非立异举世好圆吾方以制举世百虑吾以一致人多炎炎吾宁踽踽人多汲汲吾宁泄泄黜身外之浮防耻墦间之富贵穷则采薇之歌逹则霖雨之志生以望乎万夫没以风斯百世庶植立乎两间乃浩然而无愧辞曰嗟横流之靡兮夫孰知其非兮繄君子之挽其趋兮志百折而弗移兮端吾轨兮范吾驱吾将从道入于圣域而日跻兮誓白首以为期兮
　　三泖赋【范守已】
　　无心子宦于云间再易寒暑日徃来于姑熟恒泛舟于泖之沮搰搰焉披纷牍于蓬窓而忘其川泽之修阻一日尘襟少豁旋自云阳絶娄淞而阚笠泽走单舸而鼓鸣榔橹哑哑以激波颿缩缩以辞樯穷断连之潴荡凌灏淼之洸茫于是啓扄而出缘舷而歩徘徊于维纚之所谩踟蹰而四顾望津涯而辨方隅窅乎皇皇而错愕乃招舟子使陈其故舟子有扣舷叟者齤然进曰先生未知泽国之胜概乎抑未知此水之源派乎夫自鯈忽凿浑沌之窍而地多谺壑共工触不周之山而水归东南洎禹乗之既歇滙震泽以涵肆浸滛而旁溢归长泖之澄潭水连绵其如一势续断而为三其上则吞淀山之流波来金泽之防渺纳白牛之泛滔引葑澳之浩溔汹汹焉涌涌焉争趋并下而不辞洿凹之湫小其下则防洄湍于黄浦导泛滥于吴淞通别港于檇李散微浜于五茸邕邕焉溶溶焉支分派析而不计众流之纎洪其中则孤沙平涌茂木林立梵宇燿甍雁塔飞级阇黎翻贝头陀县汲树薜萝兮灌杜衡焚椒兰兮防玉粒圹兮与尘世其若违恍兮接员峤而拱揖其四望则洞庭欝其西北下扄千丈之龙穴天马蹲于东南上来万姓之燔昆冈遥峙钟贾并列耸九峯之孤碧罗海角之封凸矗矗然嶨嶨然挿五湖而表三江皆可以翘首而引瞥若此者固松郡之巨汇吴会之名湍往来之利津防眺之竒观先生之遡洄乆矣而犹未得其端倪乎无心子冁然有间曰形气之概既已知之其亦有利尔郡耶叟复吁睢而对曰呜呼孰水不滋孰滋不利而况汪洋澂澈吞吐浸渍之若斯乎故自其烦育于深涡类聚于广奫或泳或跃或介或鳞鲿鯋鲦鰋之异其端鲕鲵鲤鲚之别其羣金鲫穿藻玊鲈翻苹输稻芒兮紫蟹啮荻芽兮河豚蟛蜞蝤蛑兮与虾鲽而为伍鳣鲔螭虬兮并鲖鳢而俱沦凡若此者可网可笱可筒可纶乘舴艋而矛射于茫瀁擕笭箵而掇拾于湄濵可炙可绘可饫可珍贫矣乎鬻而厚得其值富矣乎剖而燕乐其賔此固利之大而犹为三泖之纎尘若夫澳限之所沮洳之旁茭芦弥望蒹葭垂苍菱角泛紫荇带浮香芡之实兮啄鸡咮于泥滓茈之荄兮挿鳬足于淖壤堪采堪列堪剥堪尝为筦为薄而资借之不匮以登以豆而宾筵之有光此又种植之利而亦未尽其无方至若清旷之濵空廓之渚乃有属玉聫翩陶河并举鹳戞戞以长鸣鹤翻翻而覔侣羣鸥浮兮防白雪于碧波孤鹜防兮泛绿羽于清泚钩辀格磔兮鹧鸪飞鸣喔吚嚅唲兮鸜鹆调语鸿鴈窥稻粱而来賔鹈鹕挹清流而振羽或以矰或以缴或以网或以籞光泽乎笼鞲而扰驯腴美乎宰割而烹煮斯乂禽鸟之利而犹不止于如许迨夫沆漭之流衍汗漫之旁敷引之而为沟为浍穿之而为汊为澞寻圩岸以逹畆趂陂陀以分隅或架桔橰或为辘轳或以牛运或以人竘滚滚乎收白浪于轴辐滔滔乎输洪波于壤垆遍南亩而既优既渥尽西畴而载泥载涂以秔以穤以秀以稃緑云堆野黄波翻区获之而秉穧之盈亩敛之而芒穂之连万宝告登兮尽百室而充盈三农慰愿兮合四民而驩虞斯则田畴之大利借三泖以丰腴者也至于清淑所萃灵秀所钟豪杰并起英彦晞踪聚之为人文之薮达之为国士之宗康绩以行谊显孙抗以功业封机云之词章尤着敬舆之忠烈弥隆梁唐迄宋科目不穷迨皇明之抚运荷圣化之陶镕文班班以争曜材济济而奋庸或宣胪于北阙或敚锦于南宫或秉钧于黄阁或输皁于丹枫其他攀鳞附翼宣力効忠蔼蔼乎麟驰而凤跃绳绳乎鱼化而鸿翀又孰非渊泽之灵异风气之伟功先生之盘旋已二载矣尚未知众利之充丰乎无心子听既怃然曰大哉泖乎其利于邦畿有若是者乎吾思夫鱼禽之繁伙种植之敷畅犹云利民而未及利于国也至于灌溉禾稻而国家之供亿所需孕毓贤喆而国家之桢榦所赖则将利及于天下矣叟其退诸吾今而后知泽国之所以名天下也已
　　观澜生赋【并序　赵寛】
　　佥宪徐君朝文自号曰观澜生谓予曰某生江湖之闲长而置身宦海之上惊浪骇涛盖饱阅而熟覩之苐力有不逮时有不然思欲障頽波回狂澜而未能也然嫠妇之忧洵有不能忘情者是有取乎观焉予聆之而深感其言永叹不已遂为赋之其词曰
　　元化交流之冯翼兮孰翕而孰施春秋旦暮之荏苒兮彼逝者其如斯波涛被于宇内兮何一物而无之钜者为澎湃兮细者为涟漪岂特江与河兮日浩浩而东驰合羣动而皆然兮试比类而旁推羣鸿飞而蔽空兮万马逸而无覊云雾滃而上蒸兮冈峦逦迤而厜防长林撼风起伏而号呼兮禾黍秋熟极目之纷披蚊蜹蠓蠛队分而陈合兮蚁坌集于阶墀蛮触氏之鏖战兮螳臂奋以相持长杨羽猎车骑之弥山兮昆阳钜鹿设万壑之旌旂盖无往不寓夫懐襄之势兮信物情之险涣崩奔而汹涌兮莽旷荡而无涯讵天命之难谌兮亦人心之惟危彼六凿之相攘兮判水火之坎离或深谷而为陵兮或平陆而成池或行险而幸全兮或居安而倾欹或吕梁县水之可蹈兮或濡裳于涔澬况乎世变愈降兮民伪日滋籧篨与戚施兮竞风靡而相随瞪防目而无见兮悲众人之蚩蚩何夫君之不凡兮独幽览而深窥洞机之灵扄兮彻秋毫而靡遗始者吾将要其终兮盈者吾将究其亏孰徃矣而不复兮孰成焉而不隳坚胡为乎易觖兮芳胡为乎易萎惟纲常之为大兮实吾职之攸司吾既有此夸节兮鲠特立之权竒茍横逆之触吾目兮吾安能忍而嚅唲固将挫其锐而解其纷兮岂但恤纬而忧葵操巨舟以宏济兮屹砥柱而不移投寸胶于溷浊兮扬醇酎于浇漓追邃古之往躅兮还炎帝之希夷既彰善而瘅恶兮亦起废而兴衰上以纡宵旰之忧劳兮下以洗赤子之疮痍睨华勋之未逺兮奚凯元之不可为嗟此志之耿耿兮穷日夜以遐思患精诚之未白兮恐效妍而成媸世盖有披肝胆而不信兮矢金石而犹疑使交浅而言深兮徒速累而招疵将钳吾舌而括吾囊兮非吾心之所期欲超然髙举而莫之顾兮又酧恩之无时故吾将观其会以制变兮庶顺动之攸宜奋果毅而勇进兮夫皇恤乎吾私愿悃欵以自效兮岂坚白而磷缁图寤言之可复兮及吾髪之未丝乱曰八荒滔滔一弥漫兮孰澄其源杀其湍兮惟彼达人得大观兮旁烛无疆神之完兮仰辅圣明沥丹兮魑魅魍魉莫敢干兮海不扬波永清安兮
　　白岳赋【钱府】
　　原夫扶舆磅礴凝结为山尊为五岳名山副焉大江之南天日岩岩黄山九华凤翥龙骞潭洞岩壑冈阜陵岳伏而忽起断而复连嵚崟盘欝踔跃蜿蜒其山累百其名数千界乎徽岭白岳雄峙翠巘腾空紫霄特起矗如展如若城若垒水帘珠落石池氷齿怒类渇猊奔拟走兕纛影翻翻罏烟纚纚摩挲老人娟纎美女皓雪不融赤日停晷松偃柏茂藤牵葛藟云霞变化不可向迩此其山之大凡也若乃灵区有待殊域天开藏神秘歴尽劫廽鸟道上附鸾旂下来北驻黑帝之辇中起君之台构珠宫而璀璨涌贝阙而崔嵬歩虚奏兮霏雪钧天阕兮停雷翩跹白鹤似昆丘之瑶圃青葱玉树类瀛海之蓬莱云车兮恍惚日驭兮徘徊神蛇兮天矫灵兮唐頽既福民而寿国亦弭乱而消灾北对武上应斗魁岂白防之瑞华皇在御防海无波前星未着爰发珪璋専命清署脩灵寳之科仪邀九霄之真驭奏青词之恳切感帝之鉴注震宫发祥青旂轩翥帝心用嘉骈繁敕谕遂三公乎升秩视五常乎支庶盖有感而遂通诚旦暮而斯遇者也繇是播神威于宇宙振肸蠁于寰中蹩躠士民奔命黄童自南自北自西自东轮蹄不絶四方来同累朝增饰歴圣褒崇神光彷佛旭日瞳蒙非山岳降神于参岭虚危分秀于穹者乎慨夫霾名山邑蔽秀僻壤迹类洪荒事出苍莽渐入人文始获昭朗超五岳而六之越四镇而上焉碉房架于层岩玉梅寄于仙榔王褒张载之词刋琬琰于苍厓元常仲将之笔悬径丈于金榜使负济胜之具者既不升昆仑而扳若木擅凌云之赋者岂徒侈太华而窥仙掌乎哉固知地有逺近山有崇卑东南奥区胜实在兹宿臼而往吾不为疲披览图籍神逰帝祠爰命墨公缀以芜辞贻笑大方绘天莫知惟有孤心凝神帝师千秋万岁为君祝厘
　　鼓山赋【徐】
　　繄石鼓之崔巍作海邦之巨镇周围百里壁立千仞地轴盘峙乎坤山势障屏乎震并华顶之穹窿齐嵩髙之极峻下临沧海逺望扶桑遐哉渺渺鬰乎苍苍盻瀛涯而防缀眺岛屿之微茫盱琉球之国而隠见瞩天吴之首以昂骧隘羣峰于下界空万顷于八荒观曜灵于昧谷接羲驭于东阳若乃防岈防窱岝防幽邃萃川岳之嘉祥钟岩壑之灵秘寒云际晓而锁青古木当春而积翠灵水澄源甘泉涌地缁衲聚僧精蓝剏寺开山则祖师神晏檀施则闽王忠懿标佛土以庄严表禅宫以壮丽只园寳殿绀宇珠林台铺碧瓦地布黄金驯鸽纷飞现半空之影频伽觧语送静夜之音栴檀有香而馥馞薝卜有气而萧森至于国师登坛髙座説法涧底泉声奔流防防襍梵呗以喧豗混摩诃而活泼立运神通放声一喝回别窦而倒流涸空潭而停歇望石壁兮徒存聴涧澌兮永絶洞门峭蒨磴道岧尧石封苔而棱渐损藤抱树而叶微凋亭跨丹凤之尾桥蹵巨鳌之腰摩古贤之篆刻辨名姓于前朝法嗣曾兹以卓锡髙人昔此而挂瓢懐古迹而心悸感往事而魂消尔其异草竒花珍禽怪兽妖艳防茸髙飞逺走弥布于叠嶂嵁岩吟啸于穷崖广岫涧旋别径路转人家错村落其如绣开塲圃以种茶植先春之粟粒采未雨之灵芽老翁负筥而向火稚子持筐而踏霞笑北苑龙团之莫匹阳羡紫笋以难夸极林峦幽翳之足赏何陵谷变幻之堪嗟樵火夜遗琳宫瓦砾佛国榛芜禅房荆棘风吹蔓草兮芊绵水漾寒花兮寂厯山魈哭雨以啼霜行客抚今而追昔痛頽废兮六十余秋悟残灰兮百千万刼寳销佛面已多年金舍给孤于何日登临自美吊古徒劳歌以咏志赋以凭髙等沧溟于一勺睇天风之海涛蹑应贞而飞渡挟子乔以逰遨身陟云山兮渺渺眼空尘海兮滔滔优哉逰兮以翔以翺




　　明文海巻十二
　　钦定四库全书
　　明文海巻十三　　　　　　余姚黄宗羲编赋十三
　　山川五
　　浣花溪赋【郭棐】
　　昔杜少陵成都之防在唐天寳板荡之季俯临浣水爰构草堂因申房相国以栖迟乃依严仆射而肥遯大节峥嵘于剑北鸿名照耀于岷西余入蜀川缅懐髙躅濯浣花之寒碧仰玉树之清标聊缀俚言用抒素臆词曰
　　入岷峨之锦里兮懐拾遗之精忠掬浣花之溪水兮濯汶川之秋蓉猗先生之慨慷兮纉太古之流风探四始之奥兮窥二雅之鸿蒙献三赋以明礼兮殚一心以奏功忸臣纪之澌冺兮障万派而必东悲妖雏之飞兮挺劲特之精衷乃艰闗于庸蜀兮矢直节于崆峒朝拜命于彤廷兮夕申捄于房公出青琐以幽栖兮歌白驹而髙翀依仆射于成都兮声轰轰而摩空既卜筑于浣西兮载偃蹇于蟠龙抒七歌之哽咽兮叹大厦之帡幪身弥隠而道显兮志弥穷而诗工树百家之标帜兮协一代之笙镛虽当时之流离兮廓万防之昭融嗟余生之相后兮仰髙山以为宗昔守防之暇豫兮结草堂于巃嵸兹入蜀之伊始兮访浣花之遗踪洒潭水之清冷兮披卉树之防茸婉风景之如在兮挹道范之无从但见细石清泉之潇洒兮人闻黄鹂白鸟之琤琮诵藻赋之琅琅兮洵大雅之沨沨虽世防之寥廓兮谅精神之流通吁嗟乎先生之徳兮玉洁春融先生之风兮山髙水溶望灵爽兮飒飞鸿酾桂醑兮奠华钟白羽翩翩兮閟宫思不见兮愁忡忡
　　蟇頥津赋【郭棐】
　　唐拾遗孟昭图者正色立朝直言匡国方嗣音于鸣阳之鸾凤竟见忤于当道之豺狼挤兹冠裳投彼津水自古貂气焰莫酷于斯而簮组流离亦莫惨于斯唐社安得不屋哉予以春暮鼓棹蟇津讯诸榜人指所汩处澘然洒涕怃然陈词聊冩悲思弗筹工拙云
　　际涒滩之暮春兮予鼓檝于蟇頥吊拾遗之孤贞兮掩袂而歔欷维先生之姱脩兮揽琼玦以自持纫芳馥之澧兰兮佩芬馨之江篱燃太乙之青藜兮立当轩之文螭侍黄枢而捧简兮直青琐而簮珥言必闗于民社兮虑每谨于渊防愤貂之煽熖兮爰昌言以排之借上方之雄剑兮斵长乐之封狶翊皇路于清明兮扫霄汉之昏霾何干刚之弗断兮反酷焰之横罹投簮绂于清流兮望天阙而涕洟同三闾之鱼腹兮类伍胥之鸱夷自古皆有死兮先生独殉国而捐糜俯流澌之回澜兮沉文光之陆离览沧波之东注兮缅浩气之嵚怅彼昏之无知兮悼末路之陵夷瞻铜驼以浩叹兮掷白马而同悲噫嘻乎先生不可作兮徒令人千秋万禩临渊水而涟洏彼视人目睫以干宠而偷生兮宁无愧丈夫之须眉荡木兰兮遡江湄濯津波兮漾朱曦奠絮酒兮荐霞巵望翠羽兮驻旂悲风萧飒兮孤鸿飞云黯淡兮烟雨霏霏邈岷山之嵲屼兮浥蟇水之涟漪嘉忠贞之不偶兮尚万防而流辉
　　磨崖赋【郭棐】
　　浯溪以元子磨崖文而重崖文以顔鲁公书而益重物之相须而不朽于天地间者良不偶哉后之吟卿赋客类喋喋焉杨防夫作赋亦云至攷颂以论体兮垢磨石之小疵絜大唐之罪案兮异琼琚之赏词致后来之墨客兮纷石刻之是非嗟夫阿荦煽祸于渔阳上皇间闗于巴蜀谁一戎衣而大物如故谁全宗社而区宇以宁功出非常谈何容易虽太阿之柄见窃椒房西内之迁贻讥舆论然未可以瑕而掩瑜也昔周宣中兴常武江汉诸篇列于风雅晚年不籍千畆败绩戎史臣识之乃吉甫之颂祭公之谏并垂金石矧顔元二子唯知颂徳扬功讵能逆覩其后也则崖文奚容喙訾哉窃因篮舆之暇广防夫意而赋之
　　猗峿崖之矗矗兮干层霄而嶙撑砥柱于两间兮摩青苍于万仞俯石鼓而拉岣嵝兮应星纒而分翼轸郊东南之半壁伟衡湘之巨镇谁从磨其崚嶒兮当李唐之中兴有忠谠之老臣兮振雅颂之元声发金薤于聱叟兮烂银钩于顔卿翔虎豹而腾蛟螭兮与诸崖并峙而峥嵘嗟六叶之仙李兮悼三郎之耄荒嬖玉兰于绷儿兮动鼙鼔于渔阳纷潼闗之虐焰兮痛马嵬之郎当舞骏跃以悲愤兮青骡驾而傍徨羣生劻勷以弗宁兮百僚首防而奔窜咸称臣以纡绅兮俦置身而廵逺唯不识面之平原兮连棣蕚而忠謇亦有倚圩之漫郎兮歌楚骚而愤惋天不厌于皇唐兮起匹马于朔方据灵武以一呼兮扫横霄之欃枪冕泌运筹以制胜兮仪弼仗义而于襄爰授玺以践阼兮又谁咎其仓皇羌三月之徂征兮暐两京之恢复美钟簴之不移兮欣庙社之未屋诞旋干以转坤兮乃濡沐而膺福追甲乙以齐轨兮嫓宣光而同躅奠唐鼎于再安兮迎上皇于庆宫乃旌烈而酬勲兮亦布惠而蠲庸臣结作颂兮敬铺张乎骏功臣真濡毫兮载掞扬乎丹衷掲日月于重光兮信肃皇之为勋也章盛徳而标丰功兮允纯臣之义也虽未禩之瑕纇兮庸何伤乎前美也彼江汉常武之风兮固不以耄惓而弛也繄兹文与兹石兮逈同峙乎天地也乱曰君臣父子艰危共兮羯鼓喧豗社稷动兮太上播迁遐迩恐兮肃皇劻勷再垂拱兮廓清妖氛嗣帝统兮迎养庆宫心曷恫兮丰功大烈今古重兮元文顔书忠义供兮铿鍧陆离配雅颂兮乔崖穹碑万世式诵兮
　　滟滪堆赋【郭棐】
　　睠瞿塘之浩瀚吞西川于一防肆犇腾而千里载潆洄于三峡俨兹石之孤起水滙之而湁潗抗流澌之横放壮地气之呼吸盖镇防轴以长存峨砥柱而中立者也原滟滪之铸形屼沧波之寻丈既挺立而若马亦蹲峙而如象固自植之根蒂任狂流之荡漾捍蜀川之门戸作荆襄之保障伟片石之为功洵亘古而莫尚即吾人而拟议若振世之豪杰张浩气于独立植人纪于既絶标格天之勲庸树盖世之功烈既炳烺而磊落亦嶙峋而岌嶪矧钟兹之瓌特聚来逰之隽哲岂无障百川而东之与兹堆而并列者乎是故有如昭烈拯汉末造气吞曹瞒力驱吴獠百战艰闗三分控抱若堆斯坚孑防苍昊有如诸葛济时人龙托孤授政尽瘁鞠躬将星弗陨仲逹必穷若堆斯植气横白虹有如云长髯脩且扬明烛逹旦志严秋霜樊城之围声震荆扬若堆斯壮树我天常有如翼徳鐡面突兀长镖风驰神驹电飒变起侍帐心明皎日若堆斯挺精爽不佚有如工部树帜诗坛内笃忠恳外歴艰难一饭不忘千载所叹若堆斯固大节孤攀有如濂溪自得深造爱兹池莲不除窓草上探洙泗下开頥颢若堆斯立示我大道有如康节学究先天居防有咏演易有传心勤观象泪堕闻鹃若堆斯严范兹东川有如梅溪揽权献防忤彼巨奸因之外谪马纲抗疏义泉遗泽若堆斯正爰立臣极繄昔贤之干世运奚啻夫滟滪之障頽波在地为兹堆之屼嵲于人为气节之嵯峨豁古今之大观讵坎流之殊科谅兹心之贞白又遑恤乎其他茍吾力之既殚胡可委世变于江河指前修以作则砺贞石而砻磨切予衷之仰止望滟滪而髙歌歌曰川水弥漫兮防石嶻嶪波有堆兮士有节茍弗自立兮非溃则裂吁嗟士兮视此石兮百挫而不折兮
　　巫山十二峯赋【郭棐】
　　繄金方之灵鼇兮屹防坠之雄观列坤舆以奠趾兮划参井而为门曰瑶姬之靓妆兮铺十二之琼簮峩翠黛之六六兮重青螺之三三驾丰窿以缥缈兮搴云軿而囬环灵虬朱鸟翔跃于其上兮琪花瑶草芊茸于其间谅天之咫尺兮夐防地而西盘仰羣峰而舒瞩兮可屈指而缕言如飞凤之连蜷兮如登龙之蜿蟃如集仙之幻变兮如聚鹤之翩翻松峦俨其嶻嶪兮上升踔其巉岩朝云蔚其靉叇兮望霞耀其斑斓翠屏列而逼斗兮净坛耸而孤扳洒起云以霮防兮浥圣泉而潺湲诸峯森森其罗列兮孰谓竒穴之可探维仙都之寥廓兮宜鸾驭之往还缅华容之清芬兮佐禹绩之骈蕃导岷江以疏九泽兮壮滟滪而障狂澜兹神功之不磨兮泽万世其何刋怅仙风之既邈兮空余猿黄鹤吟咷而飞翻年年春风荏苒兮杜鹃啼雨桃花斑洵瑶姬之瓌玮兮讵尘寰之可攀何宋玉之狡狡兮恣唇吻而谑谈混神仙于世上兮辱懐襄于笔端词人袭其荒唐兮竞藻绘而腾諠非沈洪之博辨兮孰究测其真诠惟秋序之既杪兮弭予棹于江干望十二峯之岧嵽兮惟闻松风鹤唳交纷喧发长啸于山川兮挹余香于兰荪慨古迹之缅邈兮寄幽懐于芳尊
　　逰雁荡山赋【并序　刘文卿】
　　叙曰荡名乎山山上泽也山系乎鴈志泽物也大易垂通气之文夏书陈导及之次非以标应天灵表章地纪者哉故气通则穹窿之源厚本緼则竒辟之未华山则并海而穷海则幅山而尽斯鴈荡之所以鬱竒而分态也余以壬辰五月役于临海走黄岩出鴈山南三日而观止礨之防阜之博悉有形肖怵目骇心其为二仪之英审矣而用晦在昔不与吉烟望崇之典或勾吴未通上国所由乎乃志之所称土瘗也虽然山川之变大矣哉会稽之勺山经述焉今又安所考其去来乎然则赋之奈何逹生生之始而忽有形之结则梁山何以书崩于晋岍岐何以首叙于禹余之此作兴公遐宅之慕灵运休足之怅庶其有畅山林宣于来情者矣至于逸险遗幽忘美实多所谓得意忘象三餐而返者与
　　伊东印之巨海鄙浴而脉融四明峙渐会之表天台臂越障之观嵬踞踊于綖中罕剥磕于抃鼇惟鴈山之奠跨潮之所戮流映扶桑而浸日祖天都乎父姥托穷跟而廽履迷谷隧于藜藿畤典逊而絶书緼防峯于谢乐岂闭秦乎桃源抑锢竒兮地底髙岸谷其坏落兮没浮天而莫徙澂雷震龙蛟之所浇委兮海童轝以为纪崕削襞以无邻兮体啬块其孰止歘大壑之蜕骨兮兹中刼而幽掀维星介于牛女兮滙温泉以建经鹘僧授记楚之湘兮山鸟地花谓我则灵盘峯鬱萃其阳纡兮数四九而脊休芙蓉应予以汭光兮鉴帝垒之须眉玉环南辫于外澨兮障空掩靉而连琉璃却余跟于岭岐兮见石虎之咆吼摩斯宅夫硙隂兮涧沙湮而不存食云众而取食兮钜镬野处其无徒考至正之镌号兮曰兰茗之始基翳荇菉于濒湲兮穷五转之名溪舒浅水之丽石兮晞朝日之鲜葩盻寳观之端委兮天剪而荡余曲直象以合股兮景中射而流渚趋龙湫之谷结兮屹琼标而质改被霏防之坠露兮仰悬晶而目惘耸丹崖之脩广兮振袯襫之披离中霤激而外漩兮舞霜雪之滛裔惊流合其驾白蝀兮照倒影以为霓逞袅变于迅风兮弥雨谷之滂沱烟面水而澹澹兮寒风静籁而遹皇艧壁万仞絶龃龉兮欹上覆而虚巨若示寂于三昧兮寳丝网而为华罔明既其神力兮曾东来其刹那屏崖半其两穴兮息阎浮之昂东栗而虎蹲兮啸谷风之飚谽陶熛绛天沍碨沥乳应龙巻叇宻云兹府虽散徙于中霄亦爰集于祥岭倚招揺以象天兮骛海印而住光伏撮米于下垅兮睇帝垒而降衮既麓子而为珪兮亦峰曾而为笋喻马鞍而宣眺兮像化身以得命绿黛束之谷玉兮中四望而驰驱列宿布节以罘罳兮翠稽首而淟涊左更北服乎前辂兮二相睐于中天望顶湖之浩荡兮金鴈雝雝其来迁蘅兰鬱其竞芳兮流弃匏于谷口殆应真之所庐兮喷寒涛乎木未掇若华以为艎兮鞭地行彼为榜汤播泄于离湫兮嗟近代其每涸云青泥其淖防兮左未入而右絷顾顶珠而直进兮摩尼煇乎六种转蝥姑而旗立兮天柱峋嵂乎艮土岂断足以立极兮首琼枝其芬敷比丘抱石无沉疴兮鉢盂覆侧顶不觉兮爰有灵岩是为天宫紫甲信瓯错之肖异列萧佐法雷之渊□卓笔小果天女供疏平牙瑰玫方城赭垩山蔽亏其昵曜兮障中裂而洞胷苍龙偃其下饮兮何有漏之涓涓鼻低徊以触滴兮修爪鬛之连巻积溜长而成体兮液阆风之玉英具青绀之殊色兮献纎腰之妙婧患罗隐之不仁兮戏逗灵鼻之潺潺晨南望以徜徉兮转金色臂而上面天柱以半兮巧倕断其圆姗嗟敷座其放洵兮防峭壁而含风岂土曩之别穴兮碄碄杳其通幽都韎奋于千仞兮足半垂而疾驱藏金简其靡开兮天笥浮于帝隅伽玲防防其渊鸣兮左右幅应而孤居横溪震其缸鼓兮亦谷虚之所吟吁蜀桐戞乎吴石兮绕娜而降鷟鳯莲葩吐其馥座兮三万二千之法王大鼖磞其四陈兮雷骨掘而声扬五色灿其烛天兮东陵类而佐徐越怪象之彪腾兮广晳伟鼻其下垂目烱烱而中削兮凌蟭螟之畴騊駼入榛莽而静志兮悦五姥之背骈循荼崖之带胃兮两夫释铩而箕门双鸾比而引首兮谦谦矩其北翔灵子整翼于右梢兮西鹫孕度其方骧右伏翅之翘起兮擘海取其败龙概班陛于下陈兮灵峯处髙而耸蓬干霄而双峙兮中配体而上下离鹓雏运目于比肩兮犛牛南嘷以率毗天门开以敞豁兮状如梭而阳虚扳升防林而定气兮兀觞神之帝台朗怳空寂以彤乐兮粘石疎乳而滴帨坛丹黛绉涩而松鳞兮杀巨掌开合而神竒返元灭乎色隂兮姑安详起而察云物惊五姥皤立于朱隅兮双鸾匹栖于户闑瑰鎗鎗来仪于瑶池兮有封狶矫首而北卬瞰琅琊之旋坻兮悲大人之幻市矗方石霞駮而磊转兮赤濑倒嵓以东逦迳谢岭之止足兮荟秋虫之譻喔望石虹之蹇防兮疑逃台而飞砢亘曲絶崥而覆岩兮亦蔽雨而怒风胡髪种种而团首兮面盂欲饭于濞津偏袒舒鞸垂璎珞兮丰肩缺齿陋靡髭兮贝钟硠硠而罔聆大通十坐乎僧祗方岩嶻嶭以牙张兮溜湍浮响而迓余罟香鳞于清冷兮緤厥弛于东涂咽竒茗于荡口兮属芳流而踟蹰从大平而廻瞩兮浸翠阜于黄波振列缯于空澄兮实花落而本陂超荒经而为体兮诡丽勃屑伯昏于是乎恂栗势若倚而反植貌似夷而忽凭煜四方兮三坛灼九龙兮层城为豻为貍兮妙珪璋之不琢为猾褢而蝮虫兮孰都卢之能度咢濯依于穷颠亦没像于紫涧惟趾随而号殊慨目移而影别云嵬黯电急风腾罣曜金纵披霰璚立絶磴□纵中崖磔揭草滋丽采叶落成章上有拜岩百薮之飞泉下有洄穴千仞之幽谿玩神龙于灭景其大小之所如云布濩其经宿风飕浏而入无虎类戒足鹿蜀穷途发鷩鸠之狂呌媚苍舌于宻蒲春卉幽莳防岭铺峩龙居作祟气朋云和润岳沉峡激石吞沙溅白篠箭澒雷汉槎秀情命驾龙瀑是嘉炎司四涸裂翰林崟烁石如然木客戒阴积苔露浅巻石成霜紫蚌传殻于粉沙甲潜形于深浆辟足髙岑邀风伽林金天登牒潇爽暑路鴈距始还流云萦度四照犹芳姜芋畦布松干浮根于清汉頳石倒缩于青楮揺木菸华黧狝啸月若夫重氷固岛积雪封峦曒日踆于虞渊幽崖閴其黝墨茍落曜于平垠惟亥午而是则寒鸦凛爪而失条纎鱼沍壑以转迮千桐失其菁葳翳防零其浮蒂兹頀质其缟衣宵光曙乎天地洪崖为之叹息明通靡能措迹苇稻秸以丰蔀兮曾君王之莫知寻竹绠以溉畦兮橰数泆为多机鸡饮啄于鸟道兮丰隆仰震于杙题或乃猛气宵兴山云昼出喊白鹤兮孤蹇为修罗以匝足怪石支离而呈艺冡顶挂星以绾玉或乃台帝防万世莫发山夜号于叠谷神接响于斵木元绪呼老桑而絶耳芘羸似洵出而为族支竹缘偶金橙夹麓木连被兮白沙萍藻洁兮列潭亦山瘠而土刋故生啬而灵长是乃列仙之所都居岂尸逰之茫茫二峯缔长离之琼盖瞀松因絶顶之赤光盍栖神以发踪夸追影于列峯隰湖瀁洸于四野兮凌万顷之碧波天吴扬舲而歕欱兮桑田代变其云何想叵罗于毗耶兮御白牛乎震东老僧度于化城兮震五鼓于云中喷肥腻之佳味兮六天之雨花洗余心于锦溪兮忘阴入乎自他歴南询以入楼观兮证十身于海漩冠桦皮而译藏兮衣防耆之擞贱聚璖以应供兮将采橹而取麻弃鼔刀以正位兮宴灵峰而拈华反初服之昆仑兮摄兹山于末毫








</div>
    <div class="pagination">
<a href="明文海_page2.html">上一页</a><a href="明文海.html">1</a><a href="明文海_page2.html">2</a><span class="current-page">3</span><a href="明文海_page4.html">4</a><a href="明文海_page5.html">5</a><a href="明文海_page6.html">6</a><a href="明文海_page7.html">7</a><a href="明文海_page8.html">8</a><span>...</span><a href="明文海_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
