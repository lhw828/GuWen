<!DOCTYPE html>
<html>
<head>
    <meta charset="UTF-8">
    <title>明文海 - 第 1 页/共 134 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明文海 - 第 1 页/共 134 页</h1>
    <div class="content">　　钦定四库全书　　　　集部八
　　明文海　　　　　　　总集类
　　提要
　　【臣】等谨案明文海四百八十二巻
　　国朝黄宗羲编宗羲有易学象数论已着録宗羲于康熈乙夘以前尝选明文案二百巻既复得昆山徐氏所藏明人文集因更辑成是编分体二十有八毎体之中又各为子目赋之目至十有六书之目至二十有七序之目至五记之目至十有七传之目至二十墓文之目至十有三分类殊为繁碎又颇错互不伦如议己别立一门而奏疏内复出此体既立诸体文一门而却巧瘗笔放雀诸篇复别为一类而止目为文尤为无谓他若书序传记诸门或析学校书院为二或叙文苑于儒林之上或列论文论诗于讲学议礼议乐论史之前编次糅杂颇为后人所讥考阎若璩潜邱劄记辨此书体例为必非黄先生所编乃其子主一所为若璩常游宗羲之门其説当为可据盖晚年未定之本也明代文章自何李盛行天下相率为沿袭剽窃之学逮嘉隆以后其益甚宗羲之意在于扫除摹拟空所倚傍以情至为宗又欲使一代典章人物俱借以考见大凡故虽游戯小説家言亦为兼收并采不免失之泛滥然其搜罗极富所阅明人集几至二千余家如桑悦南都北都二赋朱彛尊着日下旧闻时搜讨未见而宗羲得之以冠兹选其他散失零落頼此以传者尚复不少亦可谓一代文章之渊薮考明人著作者当必以是编为极备矣其书巻帙繁重传钞者希此本犹其原藁四百八十一及八十二巻内文十二篇有録无书无可核补今亦并仍之云乾隆四十四年二月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀












　　钦定四库全书
　　明文海巻一　　　　　　　余姚黄宗羲编赋一
　　国事一
　　南都赋【桑悦】
　　南都有博古先生同州邑秀先游于北都乃观气象之恢亢【恢亢大貌楚辞收恢台之孟夏】民物之遒堶【徒和切多也】神莽莽兮外滛意惶惶兮俪【音哦痴也】独先生极凌碎【矜才貌见于荀子】浪惊旋拖【不以为意也见文中子】北都有知今子者其足如云其辨如波揖先生而扣焉天下一家四海一都而子眺焉若蔑若匪夡【音弃】匪【音那】岂离渤澥别淔潬污岂逺太华别覩嵯峨何其齿迎齿而不淟心戴心而自詑【音佗欺也】先生曰蔑兰衷者吓防馨丝里者景纎防【音彭】仆尝熟班孟坚之两都张子平之二京丹渊辠辠【音罪深貌】收长安之市中扄防防【音佼大貌】筑洛阳之城宁不视此而消零知今子然而笑曰味子之言班【于井切】硃砂痕殷翡翠易牙之味子闻而饱仪狄之酒子慕而醉耶先生曰是诚不然仆自丽髦作适金陵伟哉若方王业攸兴计南惟栋计北惟楹岂彼衍宛而子彯訇吾将语子以南都之故事以开子之聋盲焉知今子曰愿卒鸿丽以拓酣先生曰唯唯明之南都宿分于斗畿域于扬斗则日月之所佉【邱伽切】防五星之所乗营是谓天维扬则拓土画疆卓荦兼并是谓地纲论大形势桐柏之源东驰般泊揖浊灔而招沂泗者于此乎防岷山之支东累绵衍出庾岭而包彭蠡者于此乎尽诚江海之都防也山林之总辖也而况口以三吴足以荆蜀八闽二广可伸可缩堪舆之精尽于是矣论细藩屏则天设雄堑表以钟山裼以长江山则掩谲崔耸靘【千定切】歜【音触】峻翔裘坱碖【音伦】盎尖台嵬亢嶻嶫坟兀追飞防荡漾兮党党晦兮墇墇【音章】气云薄兮拟封秀【职隆切】挹兮可防江则胶戾防【音英】毅砰涌便汪丕庨【音梢】澒溢湉【音恬】混澶泱漨瀴溶渎洚洞防【莫见切】防【音荒】濞兮格格允兮统统【音康】喜沄沄兮穆协怒趫趫兮雠闛【音堂】均山惟榆丕江廼桑如韩孟之齐骋类楚汉之相当挟以石头秦望之丽带以后湖武之汪洋岭一颉兮千熊罴浪一颃兮几城隍欲纎摹其诡异洵一挂而万亡其洞则有华阳玉柱良常罗姑若女天窗夫子酆都各有真府神切天砮【音奴】门【音楚】兮混沌未凿室防防【音周】兮气化驯刳丹崖甲乎连欐翠壁贯乎棱觚或有三茅之軰拉八仙之徒驾野马之驾提沆瀣之壶殽以青埃核以火防【音壶】穷年纵浪竟夕欢娱三霜半局千日一餔推霛明之真境合仙迹之盘【音姑】其泉则有白乳一人玉喜客娄地籁之于于垂天绅之黙黙敛川后之津液葘山霛之骨脉雨似嘲而嚣嚣风或誉而啧啧润止【阙】方名【阙】蛮貊其池则有覆杯石墨天渊莲花昔人留兮指爪朽名润兮无涯又有隄名太平堰名余家濑名投金名丹砂义沟破冈渎深泽沛长命新林芳洲名葩九曲霹雳沟何淛粲芳草跃马涧何清华于是材以梆【音邦】荣竹柏枇槵【胡惯切】桪棈桅【俱彼切】松档【音当】椋台防椐柽平仲古度无疵文楟莫不抱遒纷溶槮【音森】苯较庭肃祅【音夭】偃梏魁【音防】剡弸绵枔【音寻】暖杈【音差】飞柯鬬茎风度曲而雨乱【乱者乐之卒章言风度木似曲雨至而止】月稿神而日呈【神即传神之神】门有防【阙】上薄青冥天低独擎云坠孤撑未廻万牛之力隂具五凤之形【言作五鳯楼之材也】华以幽兰崇蕙径菊江蓠牡丹玉兰香蔤【华笔切】辛夷防忧防【呼歴切】茀含笑嫋姕【音雌】絶品节蒲上瑞茎芝气防晔以交猎采叶蒨以纷披零的昌于骚经布濩荣于毛诗实以朱橘赤柿娉粟含桃枇杷林擒杨梅蒲萄匹火齐之丹若邻钟乳之红消特可包乎公匦具可养乎私饕水陆之饶万育愲【音汩】娗【音停】其鸟则有鹳鹤鹭鸥鳬鹊舒鸰鴂防鴶鵴鹅防防剖苇窃脂隼丑苍鹒杂县【音悬】避风而爰集鸿雁随阳以迅征暴道体之泼泼假天和而嘤嘤其兽则有鹿麋麐嬎【音泛】豵貘熊驉豺麕羠【音夷】狒犊狪【音聦】羭防【音庚】【音当】猓【音果】犸【音马】虎獖隐雾之豹拜月之狐樷生翳伏状异形殊伯益不能纪周公难悉驱其鱼则有鰋鲤鲿魦鰤【音师】【音讐】防【音娄】防【公登切】鳣【音呼】鲳鲥鲫鲒防防【他成切】鲈鲂鲋鲢鳟【慈损切】【音擎】莫不风鳍浪鬛金鳞玉睛出罭欲飞宜脍宜烹别有龙渊涌涌蜃穴圊圊浮沉乎王鲔隐耀乎长鲸能吞巨舟可方曲陵匪漏籍于齐谐则系名于海经又其田畴则黍稌咸宜桑柘斯植水耕火耘风经雨织一犁鬑鬑【力兼切】兮斛粟半筐防防兮尺帛真中华之心而四方之极者也遂古之时万有未聚帝省山川可为皇据惟古帝王或命以陶或命于牧惟丰惟镐文武是屋储兹地髓以俟天牧周辙既西王气防暴怅地势之防防【音莽】兮风气鼆鼆【毋耿切】而未开防防防【音宴】以惨栗兮挈攰攰【音媿】而慨侅【音费】岑岑以防掔【乌贯切】兮若草变而木衰匪伸之轰轰兮安渊蛰之匪才【自防防防以下形容上古之时金陵气象未开之状以为天遣吴晋等国为当时渐次开辟之地文有起伏意思絶妙今古】于是役吴载柞命晋其耘宋齐为畚梁陈为斤其建金华赤乌玉烛重云太极清暑之俵丽结绮永安之青【地昆切】孰非先扫我金门之路清吾玉殿之尘也哉【如此言则吴晋等国建都虽在开国之先而非先矣诗云禹敷下土方外大国是彊幅员既长有娀方将帝立子生商与此意同】逮元脱纽宇宙沸【如羊切】闪兹地也郁郁葱葱暐暐煌煌增渥补泊衒紫浮缃虹经襊【秦醉切】彩云纬成章【音航】兮若烛龙之焰【音宏】兮类若木之光荡踞虎而将躩晕盘龙而欲翔【龙盘虎踞金陵山川气象晕荡从王气上说来】其在山也谾【音空】谷就实危峰增铓晔乎若巢金之欲彰其在水也漫泛氤氲逐防【音已】炜扬灏乎若頽波之防西阳【自郁郁葱葱至此形容兴王气象极工】禆灶瞻望而踯躅景纯睥睨而周章非名都之将建而先发其祥耶时已天眷仁祖爰及陈后夣歆药食觉闻兰圣祖降天匪先匪后想遏乱畧躬挥天防【音胄】遐望其飚驰尼幸其云覆翶翔太平宿徴斯簉江东攸归两浙既庭爰承天意兹焉作京廼殪友谅廼缚士诚廼走扩廓廼降明升蛇指乎迷周颠相乎成虽真宰之驻意抑非兹都之运霛也哉四方既平根本攸宁廼瞻觜陬百度惟营庸遵九重之防歩九筵之迹太行空蜀山兀艋泛筏结异材山积于是伯尚呈能王尔献绩肇以承天之巢兑粹以敬身之栈斥迤以华盖之厓防画以文华之葘洫武英斜峙白虎防翼其为状也莫不猎韚【音梢】昻熛霍炤焱剡兮烑烑【音揺】厐【莫江切】兮齸齸【音益】杗癅宏而孔毅髙桴硁矼而委迪危甍防【音新】潭而鼓鬛曲閞【音弁】夭矫而轩翼枝牚【耻孟切】承宇绮疏垂阈表以翚棁贲以蜃壁有负柱之金龙火精闪而烁赩乗栭云之拶【宗滑切】【音逐】爪拲【居六切】坟而上攫覩螺盖之白黑倐藏而躅踯饰以桁梧万层盘防【音律】圛【音绎】雕缕育育藻以髹【音休】漆俶视昭昭指歴歴闪分色交色辉奔彩赴丹辏绿易【形容彩色夺目之状极其精工】虽离朱之斜视犹恍惚而箝防【音释】左顺揖乎右顺左掖拱乎右掖承天垠垠春和翼翼诸监六科之郁丽尚宝光禄之防【音北】亿万门堂拱阙惟敇索巧本于无无庸乾坤以为式盖宪众山之朝王屋列宿之拱北极也至若文武双楼峙天西东表层俯云轮廓翳空购解飞而莫缘兮借凌级以相通【汉书王莽购解飞人以窥匃奴凌级楼梯也】缭朱防而升降兮辟擫【于颊切】捻乎雄虹彼黄鹄翩翩其髙举兮覩圜方之防同触缥缈之罘罳兮仍敛翼而风惟赵趟【竹萌切】之黠雀兮飞息参而驯嵩还处所不讧【音洪】惕兮遂委巢于攅樷鞠翲翲之黄口兮终身瞽乎四通俯璀错为旁礴兮仰﨑嶬为苍穹匪壮丽之若斯安匹休乎薇宫长庑埢埢【音拳】短序旉旉【音敷】敦以密石【蔡邕独断天子所居加密石】切以珷玞镕朱提之镣以节锁鍜化盂之镠而镧铺万户无名造化为徒色暴于有声藏于无我吐防音彼应长吁【四句观理之至立言之精】足趋魂悸吾亦丧吾谅妙理之所存非华说之足摹东立太庙岧岧奕奕桔崛殿乎重屋栾踡延兮夹室宰有亭而防牲焚有穴而置帛永言孝思孝思维则不得不斵其桷而隆其阈也耽耽六宫衍息圣躬表以乾清之卢荡偶以坤宁之杰幪环居成市委巷成同深壸溺溺连簃彤彤蕃椒辣辣【即逹切】夜合芄芄方其胎营集刻飞鸢之手【公输子刻木作飞鸢三日飞不止见王充论衡】召胶游鱼之工【穆王时巧匠胶鱼能游见列子】殚心思于其中排亮寮以开阖缕网眢之玲珑装以众彩防以轻容【纱也】縜【音云】兮若细飔之喷巨波漾涟漪之弥雝拂波腻以潎【孚妙切】删露水簇之【奴孔切】秾渟兮若山涧之杂茁深清泉而上防虽剽视之的的欲采撷而无从作防千间奎丽鎈【相何切】台绘百卉之防俞兮俨宪英之樔荽神贯英而借越兮化真芬之批楑【音葵】雄风衎衎以砀骇兮举茀烈而薫帏憬东皇之旋驾兮姿冉冉而焜衰踏双成与仙姑兮面金精而炘绥【自绘百卉以下形容画者通神故所画之花遇风亦生香春去亦如渐衰因踏仙人故至秋亦不落也妙甚真妙神者】彼翠禽之自戕兮聚彦凿以文阫委顺胶而腾变兮幻林麓之垣崔显真相于木杪兮仍翠翎之毰毸娱无隄之妙观兮忽不自知其徘徊富有防极则有大内千间防嶷诡迣【音列】鸾彝媚垂鳯卣宛臲【音蘖】隋珠如月赵璧如雪桃核之洪魁鹏羽之脩撇山车之剽竒昭华之英契其他方贡域献万宝充楶满花廻廻羚角桀桀方诸夜凉朝霞春热阿魏之腥金顔之馝【音别】虽伙蕴纷藏无识无别然察其性质之隂阳赘房而攅掜【音蘖】则又若隂配合而黙调燮者也合祀天地廼建瑶宫崛大祀之防【子了切】髞【先到切】兮庇瑶瓦之青葱输颀铓而游氛逓兮上混匪【音非】乎浮容地游升阶其洪质兮天气降邮其危嵏翼嵩坛之啎啎兮祈光峙流而合纵山川社稷帝王功臣茹肤功而荅称兮掲坛宇之纚【所宜切】峋举幽遐而遍温兮冀孚召乎辄敐【音辰舜为天子民皆辄辄敐敐见于吕氏春秋】闲以崇墉百里覃以通门六五伟正阳与聚宝尤碞【音吟】潭而晊【音质】昈【音扈】欲昻脰而瞻际觉清矑之武破蛰而起雳自荣神之栗股车岺岺以瀿瀷马霅霅【音狎】以黎楚或槅【音鬲】相轚【古的切】蹄相互求疾而滞旋往无所于是嘫【音然】閧哓嗑【音盍】蹠咽防午不啻万艘丽闸而踶澜六师奔敌而丧伍必逾时而后詹怃焉久喁噞于沓围徐戞戞以脱防【音武】泮奂其行适大通而遃遃者何可胜数又可喻造物者之不齐而莫能必漆途之夷阻也【自喁噞以下就彀率中别出一种道理是谓忙中取静斵轮之意人所难学】部院寺司云填星稠公卿惟旌郎吏惟斿尔檝我桴厥职孔脩敦以京兆骄民是牧我精雕桐【李子长雕梧桐以服囚见王充论衡】彼畏刻木置苇杖以尘封旷圜扉而草绿主以太学英髦斯育言采其芹于彼泮瀑莹如席珍者济济湛若饤棃者煴煴悉小杏园之乐而踵槐氏之躅盖将拨流泆之风而反敦厐之俗也防脩防攘军容洸洸神防豹韬兴武龙骧应天留守横海和洋衞所如林五府提纲亿万赳赳斟为乡舅甥兄弟羂【古犬切】结同畺唲呱含防【音丕】髵【音而】之色奕攸弮【音眷】衺【音邪】觚之刚喜则鉠鉠怒则礓礓聚兮挚挚动兮彭彭奋龈龂而滛閧鼓龙胡而嚣【五臯切】其将大阅也闻发昫【休具切】之绵匝【发昫阅军鼓见周礼注引司马法】齐【作结切】髽【音挝】而峭格枞【楚江切】以行伍【音翰】以垒壁绥廻廻其【力隄切】【音收】兮剡殷殷其防【鱼竭切】轹混枚枚其攅喆【知列切】兮庢【音只】皇皇其劙划众阚既尼浰【力见切】然而洫总戎司马指挥迪篥镯烝烝其鸿葛兮旌旄肃肃其揄扐斯时夏说専诸之流方援龙泉以挥霍防鸡呜以摮【音遨】防盘旋倩倩低昻畟畟援刺云而劼劼腊奏空而騞騞【大麦切】心霸霸以横骛兮神滛滛于邉场九貉八蛮孔淑不逆负画石之隂谋兮蓄鬬神之余力仰苍昊而悲咤兮化蠛防之纷防【音塞】百歩之外树以正的乌号下嚼【子召切】忘归承的揺挠眡丰鸿之节铤【地顶切】垸【音完】斟翔趮之则萧臂参停沓寓惟直巧能中虱力能贯石百中焉获获呼啧啧环以偪颈围以綘额纾隆隆杀抑抑峙兀兀流奕奕重矛如式三属如涤既蛇势之袅袅兮复鱼贯之绎绎正绵绵而不乱兮竒防防而防测轰巨炮而散列兮气方突而未【音剧】对勇间间徒手搏【古柏切】拨局齐竪提矞【休笔切】复逆佥思夺终童之缨遗孔明之帼怅百年之偃息而老死于军籍又可见我朝治平之绵遐而千古莫敌也大江之中爰集水战黄龙青雀万艘蔓莚【音砚】化波为原平集组练防衞如墉朱牌上碾止类攅蜂行超飞燕佩横磨之陆离兮摘神机之爝炫马衔御涛而觖徙兮竒相驾波而惕绚折兀术金山犹枝挥曹瞒赤壁若扇实江南之长技眇四海之激漩别设锦衣以伺奸饕漇以抚军天宪横操官配祝融薫岳燀涛旗校如云滑栗防勦【音巢】取醒龙之珠防过雁之毛疑箵为罝兮意旌为翢【音陶】聆浙沥而掩雨兮听防颾而补涛【形容锦衣旗校缉事精神态度如画】淑良翼其奎桓兮壬慝曀其翔翶清九陌之游尘觉六街之肃防【音防】守备之厰中官是府朔望防评冠盖如堵水陆产鲜飨之皇祖献之圣母则命代以行自删其楛【音苦】画船如栉烂爚江浒锦防牙樯银笳铜鼓铃之扬兮中流水增波兮云横【阙】兮纎风棹忽舣兮南浦鉴干逓兮镳楚驰渹沄兮代烽火虽抵扡扡【音唾】兮犹原瑛而化琥惟簿正之当然非尤物之为蛊抽亿指以役役亦不知水烟之稀夃【音古】至若窦王之家金许之族连姻天室密迩辇毂则有朱户庨【呼交切】顽外【音怠】行鹿日食万钱之俸月飨千钟之禄墙壁衣文绣犬马厌梁肉蒒卞收其神剑张毅趋其悬箔梁鸯职其禽鸟郭驼理其花木咸钟鸣而鼎食防渠渠之夏屋壁铺帓帓【莫辖切】其彪粲兮地衣摵摵其繁缛履綦俍俍【音良】其盘辟兮桂霏油油其芬馥公子王孙戴瑟顶之帽衣浪纹之服牵黄臂苍言驾骐騄挟弹从禽勍勍睩睩遵四望兮徘徊欵牛首以彳于浩气沴乎朱虚英风偃乎段叔内有信陵之俦田文之属倾身下士肝胆相续曳弹劒抚袂而至者蛩蛩顣顣【音促】满浮白兮賔落眼光兮自烛饯飞英兮度新曲送春归兮水【音匊】振【音落】兮停云鼓繁弦兮相逐主毋大怠賔忘小顼盖指长簜以储庆揖瓜埠而垒福畀众无穷乐已不足而不知悉祖宗逐群雄之血刃集四方之膏镞也墉之内外楼居如云乱荣劖【初咸切】义长櫩睘睘【音琼】数里齵【音钩】耞【音加】卬罧【音森】齫以防行兮逺不见其罛【音呼】【音夸】蓱翳去其浥沛兮羲和失其赫赮【音霞】巷千同百靡砌容碬【音遐】捆丝之工卷焉如麻法五方以翟色代东皇而赋花耀光皉皉【且礼切】兮掩雪【耀光绫名见晋书】玉锦爓爓兮鑂霞【玉锦锦之细者见周礼】洒削追针之户贩脂砺宝之家各闪尸以逎术聫鸣鸡而昬鸦以至斗门淮清之桥三山大中之街乌倮白圭之俦骈背项兮交加日中贸易閧閧咤咤云间之布雅安之茶吴防玉栅之灯勾漏石牀之砂翠聚琼台之馆麯连淮隂之车万货各离其乡土何聚防之纷拏反兮如潮之汗澷覆兮类汐之荣查来无趾兮得得散无声兮奓奓【荘加切】虽殊途其货殖而一致于金鎈【音义】方外之所寺观【矼石】泰朝天洞神报恩天界台榭蜺兮其巹尨檐宇嬥乎其滛汰【音太】神摹森罗之嵬翔意影兠率之伟怪象玉清之尊威罗神兵之昧薆思凝疑兮札涪招葛洪于天外生金佛之泮奂邹罗刹以承盖座绕绕兮圆光俟宝融之聆戒占好山兮隆卉通幽径兮昌防【音代】怅洞箫之捐纎鄙相国之倮隘振以钟鼓之泷沓清以磬铃之淅洒福无明荅祸无显害故能倾嫈【音荣】嫇之渥尊而来肮脏之瞻拜也龙江之闗积薪如山错岩岳之崷【丘利切】兮束危防之蟠戋木土类兮寄育秀翠幄之拚拚【音翻】觉穴兮平摊疑防魖兮悮掸【音坛】龙潭诸仓峙粟如海幻惊涛之腾谲下暗浪之汇迨肆晃晃以永归冰一凝兮数载闪芜浥兮岭榻类尾闾之所在大比之秋覩直之选豪聚总总而【音迷】揷羽翼于纎辞防层汉而横【音时】叱吉邻与黄文【吉隣黄文月中仙见万花锦綉谷】储红蕋之离仳孰防防于殿叶兢緭緭【音位】于髙枝争徒手以白战希防头于朱衣【力牛切】经书之暗阂彼意防而吾髭同兮相是异兮相嗤或导源赤水或争雄黄池逮奋鹏程之路听鹿鸣之诗又或夙昔之熟蒸而睥睨苴泛而淹支者焉于是乎有贝锦之加竹筒之吹【韩文公诗热如竹筒吹】虽冥昬以摩索实神明之攸司增明堂之柱石砺后学之锋錍万石之长嵗听宣谕常苏裕子于焉慺【音闾】□【音着】梯韩嫣兮齐驾拉渠公兮并驱挥夜光兮为炷购委芦兮为絮倐物价之翔髙空群行之萃聚其各方游衍则有悲歌慷慨之士升髙能赋之贤弃裘马以易醉轻十万之腰纒防以镡川鳯咮之砚囊以建安毫之牋洗华林之莽莽兮刷乌衣之冕冕【音渊】于是奎来賔跻醉仙止梅妍宿轻烟【来賔醉仙梅妍轻烟皆南京酒楼名】脂臐【许云切】膮【呼尧切】兮绎华筵售倩粲兮黄金千歌南吕兮云韶諓舞料峭兮雪嬛傎【音颠】精随声兮往滇滇【音田】思随态兮逝渊渊恍难像兮忽难传浮灙瀁兮栖无邉化媚霞兮晕青天怅百嵗兮几腲澷见东阬兮屡田又有踵景之武歩刘计之躅耻干秦以饭牛笑要汤兮烹鹄收疏亸【丁可切】兮三苖散濡防【倚两切】兮九曲服春兰兮饭秋菊皎白驹兮空谷孤吟絶兮谁续闻禺于兮修竹所谓伊人温其如玉遡流从之言采其藚其能隂掩骚晔之门杜防浇之俗又足以胜千百悬群众者之碌碌也【荀子云功名未显则羣众不悬】明道南轩过化存神又有聆咳觅澌之儒真浸滛风月之趣控搏柳花之春丽道徳为黼黻尊仁义为膏唇土苴罕形乎训诂糠粃庸铸乎魁伦匪赫烜之若斯安劄【丁盍切】漼乎青燐其或【音低】叔桥敄【无慕切】竒崛侅峋抹横渠之巾垂洓水之绅芽遭踶兮殷殷粒值餐兮龂龂绘九苞以名鳯假一角而号麟与其矫情于层崖莫若任意于平津盖京师人物之都府似不能无聿悠而脆絬【思列切】错撷而参忳也夫以王畿之内防焉千里经旬周乎外郭悉黔黎之所止聚舟以南覆宝以北其中广衍王气所塞乗灵气以鸠作悉无求而不获上江来薪兮陈陈下江继粟兮淢淢奠枕于中洫焉而食富有兼资贫不至贷故其民习于亲上俗矫于好徳岂若洛阳之桑梗闗中之删頟也哉论者谓偏据之地易于分王想窥中原有限其望盖以万邦之方下民之王而视为三国之寓境六朝之寄乡是犹神渊浮螾即以为螾渊而不知蛟龙之所藏灵囿集胥即以为胥囿而不知鸾皇之所翔岂不缪欤且圣祖定鼎于兹天下十二初得三四于焉宁齐鲁定汴洛幽燕妥收晋兾奄廓滦河之所经营辽海之所开拓阺【音底】兮若朽木之易摧迭乎若焦薪之易爚果地之不利也耶太宗入继大统盛徳守成愤徼外之觊觇建行营于北平假天威以弹压省防秋之万兵命嗣皇以监国将翠华之旋宖曷郑重而不返慨鼎湖之龙升列圣虑迁以劳民遂遥睇乎天宏是非此不足以宅壮丽而容众庶也吾辈沾濡祖宗之恩逍遥根本之域安百年之衽席目不睹乎锋鍉特以防模之侈大气象之深逖故闭门足以守诸夏开闗足以阐遐烈挈入都之领袖而有此夷逸也由是观之南都之建尚何百二之所能敌哉如子不以为然愿闻雄辨仆将执白马之靮焉
　　北都赋【桑悦】
　　知今子叹曰先生真覆中人耶生长于南得其膏髓莽游于北未能糠粃即渥彼泊此是知有矑而不知有目者也知有轮而不知有耳者也且元之季天下防【奴大切】淜伪汉归墟伪吴西盈明升扩廓之徒亦盗息壤而湮腾我圣祖悉渟之既鞠瘁攸方因息搏金陵当是之时威徳□□【音楚】防殪猘惩虽漭泱斯都亦百匝巉嵘思业齐于圜焘燕圣嗣于北平意将黙启此焉作京也先生茍琏焉仆将北都之事以破之闻北之为都宿属于箕地名幽州神尧之圣域召公之贤丘地形累崇蹠蹠捄捄膊【音粕】齐鲁为柶【音四】缀赵辽作旒东阬迻【余之切】逈而左防【山律切】太行防【于切】峞【牛罪切】而右【音由】濎濙无涯峻峭莫俦眇轹长江之蠡防【音齿】芥钟山之塿前奎滹沱易河后【匹迷切】龙门狐岭河济碣石卫国之城隍居庸鸭绿障逺之藩屏其西香金瓮觉仰铁绵玉泉卢师平坡棋盘则贷空附形岟嶭【五结切】堞攅其大通卢沟黄花湿余髙梁固安龙泉琉璃则穴地纒躯批偪盘纡峙悉延延流咸澞澞成险生润作固于尼尔乃郊原坟卢掌掌防防【此礼切】接天王气随地彭逦防泱无穷敦橆【音武】靡丽驰突防衔容光必峙又或靡板层胡良为坑罗埪垌磨台为【音起】约奂其归聚英帝里天合其所人凝其绩筑城伊域作都伊匹揆之以日其绳则直空材九有付之偃翟防干凖坤以防安宅尧之成阳似倮秦之阿房太婳【呼麦切】角楼畧摩乎汉防梧殿少武乎唐式五门环环千庐防防【音厄】双华嬛嬛【音旋】丹阙頟頟峙以文武列以顺掖东连宗庙西防社稷武英【力笃切】谲而栾骈大善臬而彪舄文华坺【扶厥切】防【都果切】而枚塙【口交切】文渊实防【五髙切】而隆頔南薰仁智前经后纬思善翼善左辅右弼奉天前迤龂龂特特若圜倪之无极华盖中莅锵锵礊礊【音客】若春盎之可即谨身后拥环环赫赫若混沌之未画悉防【忘拜切】其桷悉扛其楹剡柱乳楣巨纤【居仅切】墿【居石切】欂【歩碧切】櫖禁楄【补沔切】疎戚迸【彼耕切】阳栖其正隂止其冥悬鱼惃【古防切】凛而下垂拒鹊媋【式均切】防【丁安切】而上腾彼【呼骨切】之雄梁伙崇防【除立切】而独承山林之日既长庙廊之任孔宏群材膺职渠渠廼成防同万象总暴单名【曰楣曰柱之属其名不一及殿既成楣柱之名尽隐总名曰殿而已如舜五人分治天下事五人之功成则曰舜之功也以殿比君梁比宰辅其余楣柱比众职意思深长非茍作者】覆以琉璃陆晔含黹【音止】曜灵接而防碧夜光交而成紫【合色极上】东西之序南北之偏墄【苍则切】厓敖屴【音力】砌以花辇路纠缭阁道廻旋髙以纯升莫喻其然票彤庭之言言【慈损切】双柱以擎天色侔截昉【音方】文以蜿蜒□【乙学切】鳞甲之【音论】疑凝伫乎神渊呁【尤峻切】锐顶而夷堂荟萋之纠纒游衍之区爰营西苑以太液之□□【音炭】峙以琼华之夗夗【音苑】池则汪洋漫衍溔【羊小切】潢漂沱沄沄净练滈滈轻罗有约其駾【它外切】淃乎相磨禓以江蓠芙蓉防以芳藻緑荷含英吐华馝薫波岛则巉巗磊砢岪郁危绷太湖输精武康贡英竒写宗师之文怪摹辟邪之形薄平泉而不即眇艮岳而弗登者悉兹攅掜数仞廼成防以频婆玉桃之菶菶缀以绵梨蜜杏之庭庭廼筑崇基殿以广寒刺以复阁趽【音彭】以雕栏古栢十围矮松百盘俯双桥之千柱仰万嵗之层峦诚禁中之蓬岛岂灵圉之敢般嗤秦皇之遭绐笑汉武之受姗【于先切】索神居于海外类求唐而掲竿【庄子云掲竿下海而求唐子】南墉之中亭馆绵延迷以绮鋺复以粉眢除铺太阶疗缀明媊【音前】拥以比目之扇铺以半肩之氊培以长命之草栽以并头之莲珠玕之树苯苯纯缟之禽翩翩东南其户寒暑攸偏凉登洗髓之域和跻浴沂之天居止法乎天帝奚必创乎神仙钦安而后皗【直流切】以日精月华之煌煌晃以景福隆宗之瀴瀴【音映】乾清晫【都角切】兮其鸿葛坤宁【纡云切】乎其硎清六宫弮弮【丘贠切】七所夐敻蚕室同缫丝之源昭徳异永巷之墱【丁邓切】爰有仁夀圣母所靖下萐莆之盈盈上钩钤之【音静萐莆瑞草王者孝则生钩钤星名王者孝则明】嫔妃雍雍栗以宫正第禂严敇帷肃敬爰遵内范匪姿以貹【他孟切】丝纇必辑零帛必绗【音柄】爰洽彤史之化爰继闗雎之咏遵商周之家法岂汉唐之敢并奉先冲云火烹累防北海通乎御沟主山迩乎厚载王府十逦金水之濵青宫一伉罗城之外无殿宇之甚庭明本支之共蔕司礼诸监二十有四惟披惟众爰理厥事膺恩眷以精忠保富贵以勤勚天财承运世资物斥循和钧之防刋不防之失夜光烁空而不离乎椟辟寒委地而不出乎阈郑材诸垻神龙各廐蒭菣【去刃切】山积繁息官畜脱騩违靮兟兟溜溜喜奕悠而轠【音雷】辚怒跅而决骤散若旌旗合如锦绣尾拖方之云鬛带北极之飗轩以栾鍼御以泰豆代骖象舆探前趹【乌穴切】后者谷量野散首莫防鄙衞以騋牝三千成咏唐以四十万匹为富惟南有囿钊钊媞媞台名呼鹰岿崱云齐防以槢垣衞以危梐【车兮切】佳实累【音义】灌木垂桋幻灵芝之防防茁紫脱之萋萋蚑息蝡动鸷击犷趧【音堤】或并命而比翼或两额而三蹄防【音支】獝领乎师师防【许出切】狘【许月切】镇乎仪仪悉入营表接閧连矣【音奚】以至大月一峯之驼黄支独角之犀昆明吐金之鸟三佛吞火之鸡天山识乐之帝江哈烈防毬之狻猊亦安薛公之鞠养受毛丘之羁縻环以灵沼画以崇谿水禽渊鱼随方跃栖悉涵负乎恩泽动濡烂而敷祈澄波【词林切】流澌癸湀牵牛织女涵影东西青天铺底笼以玻瓈七夕之鹊髙低瞑迷膆【音诉】层汉而飜下驾雄梁而接隄疑仙驾之拂掠觉项翼之酸【音犀】韮蒜芋茄卜芥荽【音绥】湛露厌浥络圃连畦纤防俪金孴【音疑】防【无愿切】成泥苑监是职衡牧分司覆红巾以进録伴玉食而生辉潞济群河爰通漕运节宣齐鲁之流防京堂而不浚武夫役民弥搏劤劤香秔辞越而遐征白粲别吴而时进银湾克抵衞县斯亲【子遴切】危樯连连矗如樷【音吝】丽新闸则倮载飞车则迅周章听莹同侪相呹【音舜】偭挺途犹珠入太仓若粪一方之贡可充四国之饔飱一嵗之储可援十载之饥馑宝福顺连延官肆商贾如云骈槅连肆孰为渠公孰为丙氏南巴之竹扇东广之藤笥蕲州抵金之簟滇南镂银之辔江南之姜桂锡连云委龙门之防角旃铁棋置利十倍质娇丽承白台紫靥揄能献技蹑祧祧之利屣翘榯榯【音时】之象揥转咽緸緸【音因】拉防【徒合切】袲袲【尺制切】兮萧萧坲【音佛】兮饩霼歌歇舞收雨归云迟匪呰【音紫】窳而自擅得褥翔于圣世侈隃【音尧】腴氓竒货斯婪鹤顶猫睛绣巾紫昙琨佩瓓环瑟带琼防【音凢】【音屈】耀日之帘皜皜浣火之衫或袭以阿锡或以珍椷储白本受采希青价出蓝适沉珠而毁璧竟需象而得群国賔兴礼闱披遴八表逄掖名坊茶顿叙名寸楮谁与悉问施笑邹语嗤楚韵争投伐桂之銎防【充尔切】薫赤杏之焮百十髙希乎及第万一威彪乎令闻纷纷青年之英慨慨白战之阵吐辞则终日不嗄【老子云赤子终日号而不嗄此借以喻其出言之无穷】绎理则毕生无□【齐丘子云或宝一器至毕生无□此借喻其观理之无渗漏】占夣于周宣推命于梓眘果耳不周之声【阙】目郁仪之晕簮以宫花醉以内醖徤马奕奕街游一瞬惟烟霞填乎凢格霜雪粘乎髭鬓多瀳【多见切】焉复涠【音阙韦】升焉复揗【音顺】似造化简于老成隆于少进厥意寻丈而莫测其分寸焉其设官也或象以天地或配以四时盛官属以任使为庶事于无为都台肃朝廷之纲纪大理平讼狱之差池翰林根本之地通政防舌之司光禄张嗉之焰【张嗉星名主天饮食】宗人缀天潢之支神州赤县政沄怌【铺回切】甈【五计切】太学防序敎沃畬菑容台掌乎大礼兵马辑乎细辞鸿胪太仆尚宝太医廊列黄门科憇中书比屋隆夸彼吾漦万衞殊名五府相维扈从擒姧属之锦衣钦天之职宣髀兼巻天道于二掌验人事之灾禠东阁元老天子是毘止戯于剪桐充仁于折枝詹事春坊青宫是师惟霡霂乎早谕冀峼□【它果切】乎崇基年有长季职有崇卑惟政举而时赢各温戚而存知奭锦袍之熉熉【音云】悬象牌之垂垂按节长安之街饮马玉河之隄匪登庸之安冠盖之祈祈或来东海或朝西域置以防同之馆攭以乌蛮之驿观其翠发巻茸绿睛转赤绮衣并臂文面穿鼻露金齿之龂龋揺环耳之琅咋帽桦皮而负金鏁戴皁而纒【公亚切】帛或厯细腰之沙或乱热身之泽或脱黄羊渡之险或撇白龙堆之厄莋马僰童旄牛婆律鼲纳之裘雕化之勒桄榔之面羊刺之蜜食药之鹿伎伎衔烛之犬睾睾毕献方物孔淑不逆此盖周公之徳不能致立本之手不能格者也若乃骄民渥夫举肥漂斥佳辰令节嵗无虚掷迎嵗拜春殽核狼籍三杯五觥孰主孰客柔遭茹而街卧刚被扶而巻格【茹扶皆指酒而言】清明祭扫士女嫧嫧【音责】淡荡云天晴明风日归信未通婚期已迫彼跨金鞍此乗油壁逝将去而防防【直征切】语不通而黙黙金珠鸟止乎园林罗练花开乎阡陌至如秋千凖乎良剂蹴鞠参乎上剧登髙屏难于重阳陈乞巧于七夕公子王孙内家外戚执乐千指万钱一食者承升平之绵遐则又豫乐而无极者也熊熊百万列营十二六时简阅山徒海骑苞兮嶫嶫流兮防防文武吉甫诸营是司绎素王之理接女之思演星袊之妙扐天髓之秘故能出神入鬼阳擒隂制系单于之颈匪折铁之难喋温禺之血真摧木之易养翘闗之全锋逓千嵗而一试五方所聚人品无同或润道而泽徳或藏衺而蕴凶或悃【音白切】而爱恬或谯【乌禄切】而喜讼或如朱安世之虓悍或如鲁仲连之豪雄守道者自尊畏法者自防莫不漻乎无声泯乎濞漴以至庆夀大觉之寺朝天洞神之宫亦有蹑文成之轨假逹磨之踪炼必防乎大道坐不落乎顽空者僔僔而蓬蓬虽骋说之浮夸竟莫售乎明聪直诸藩三载一聘各率其属鬻鬻嫈嫈【音映】防朝之晨衣冠【音静】舆台呼旦东方尚懜【音孟】天顔未覩天居遥覴【丑证切】一祖四宗则笃其庆四海来格九围交亘【四句想像来朝羣臣賛叹之词商颂云四海来格来格祁祁殷受命咸宜百禄是荷与此意同】尔乃鼍鼔振絶洪钟声竞鸡人未唱禁军络堩【居邓切】龙伯遗人操戈【郎定切】盖天之幢猎峙耀日之殳叠映鸣鞭三振干荅坤应鸿胪肃班御史纠朚【音孟】于时尹伯与属毕献方政天子廼御奉天负扆而听紫衣传防寛刷防廼命冡宰都宪稽嵗月之成下钩逆之令左陟而右励前喷而后醒一麾靡腼三接弗骄徂交求定除平豂【音寥】尤虑纎滞不宣储沬成涛登闻既建防哄天嚣门无九重之限堦通万里之遥仿尧舜之庸才运元化而不劳时乎三阳郊祀天地夙戒其牲蠒栗成队置絼【特忍切】供槀【古老切】阅无染悴圜丘方泽合一太祖太宗作配必斋心而来成礼而退然后元尊冨媪留俞塞光而隂降大也【斋心以下豫期获福如是】于是僃仪从肃吏兵黑卵戴鹖【音曷】专诸缥缨廼击防鼓廼扣金钲五校沄沄建钺欩【音超】旌导防罼之赫赫攅仪艎之荧荧由基迹禽轇轕白轲车辐纵横偪颈援拨【音伐】而后拥豹尾负弩而前征佽飞未离乎城阙遮列已簉乎郊坰天子廼慿载天之轼防覆地之盖络结穂之翠毬垂飞龙之防带周鸾鳯之鸣铃辗日月之脩轪【音大】扬黄麾与幢纷□□而霭霭列以细梢巨扇标以通帛九斿遏云之旌防防【音容】掠汉之葆悠悠约祫【古合切】辂而齐发悉轩曵而杼【直吕切】侔或驾以安南之白象或骖以渥洼之虬下黄辎而收视与造物而周流俨天门洞开星辰扈驾忽地户悠辟海岳参輶【下黄辎而下皆言存想交格帝祗如是盖未祭时敬也】意营营而腲旋见云翳于龙辀玉趾迟迟晚莅斋宫烛以若木祥光溢空天狼挺戈静室弯弓壁垒絫絫变扤足之渠荅太白俒俒化洞胸之防【音彤】负山捧璧司马元戎明目张胆以俟晨钟天未向旦玉漏犹滴天子已御具服之殿辑缨簮理佩革玉珠缀旒红罗蔽膝锦带防绶朱韈赤舄色衞神而嶷嶷徳浮容而昔昔【二句形容主祭者之气象至矣尽矣】思缔交于神明敢扄畦以宁逸【自色衞以下言将祭之敬】逮大祀启扉庭燎焆焆【于决切】氊案陈皇邸设祭主就位百寮陪列于是协律诸郎持麾相鼔袭荣猨之迹蹈杜防之武吹孤孙之管击靁灵之鼓奏云和空桑之瑟陈云门咸池之舞惴栗驾乎声容浮青冥而上下【乐舞之声容乗煓栗之心以上下青冥之间盖临祭之敬】三献既毕周旋傍徨余愭【音祈】蒸蒸化为馨香【愭恭也此言祭毕之敬自未祭将祭临祭祭毕凡言敬者四而用各不同】帝示祖宗是格是飨降福穰穰台辅匡衞随日承光【言内外之臣同受福也】借槱燎之余辉烛幽昏于八荒【言福及民也】嵗时享乎宗庙春秋祭乎社稷酬鞠圣躬之恩报粒蒸民之徳陈登设铏执事翼翼磬筦锵锵万舞奕奕文孙荐诚靡幽弗格福禄攸降赉及蛮貊【先臣而后民而后及于蛮貊降福之次第也】山川旗纛马祖先农先师先帝靡祀弗崇泽被幽遐神防时恫当郊祀而旋也遵鹿鸣之防举庆成之宴司壶尚食物以等辨珍馐醯醢黄封御膳盖以脩亭东西相面天顔降礼而下垂臣采循班而上荐酒进乐奏和乐雍雍虡业维枞贲鼔维镛箜篌琴瑟声防音同毛象毕来化产合桐九奏将成身在心融乱以椌楬耳浮太空海洋洋而不波山跃跃而弗童【二句形容作乐之功】筵之初列百戯秩秩售西域之技献犂靬之术致猪韱马吐火起防【王勿切】吹气则旌旗自鬬开口则旄毦【音二】乱出悉彻弗庸以闲冥愲防防【音忽】诸伶忻承晏娭语龁音鴂状异形殊都防屡请而不至举蹙额以攅眉奉质子而见纳忽顔破而心愉继以采莲之队跃鱼之嬉闪景态之横生何善幻之若斯于是献东坡之致语杂方朔之滑稽索循赝艳橦縁婴儿驯蚁解筒黠禽衔旗娱目电掣明明熙熙九爵告终惟其令仪人醉天醺夜象彪机方三能之熚熚忽蓬宿之辉辉满月当空元宵适届生金鳌于后宫运赤睛之防防【枯驾切】委飞檄于马童并三峰而悉借孰决江海而上孰引星宿而下烛龙褪乎光辉荧惑输乎赫煆【音亚】拟登州之海市笼万形之□□【所化切】仙人骑乎赤鲤壮士御乎奔騇闪山原防影游不尽之獐麝忽园林成象飞无邉之鷃鵺【音夜】孰荣逡巡之草木孰造顷刻之台榭奚西之堋堋委生业于骑射何洞氓之轸轸御勍敌以偏驾【已上皆言灯中之景】幻士女以游观杂人品之修跁【所化切士女亦灯中士女影中之影】合四海而为灯又见观于造化【忽出此警语】宜圣心之洞彻付戯局于一防【枯驾切】惟思林总之欲愉诏锦衣而放夜则有连铁狡童盘金媚姹度万宁而越木通谓疾厄之可谢【万宁木通二桥名京师俗谓之走百病】庆四难之毕防宜酌醑而殽炙惟君乐之同民合欢声之蹠蹠【音蔗】端阳之辰百僚赐箑书面刻骨佳言喢喢【叱渉切】防索角黍颁畀沓帀拉上卿于南墉辍万机于一霎中官如云佩以韝韘【苏协切】逞陈音之长技睨遥鹄而不慴屡防归之奏功发严鼓之宏鞳日中而散恩周礼洽惟好乐而无荒庶天下之同摄草木陨落农务既隙灵囿无垠百兽蕃息防其豢牢为之营域有司烝烝焚莱平埸祷蛛蝥而网灵祀天驷而马力防庄执劒子路援戚射付纪昌御司三百部分既定闛闛洫洫盖将四膳咸收六禽毕获续渭濵之光益荣阳之色而使吁祛目乎兵制顽犷畏乎威徳也驱逆防防【切辰切】置萃载牵褐缠旃以为门裘纒质以为槸【鱼列切】天子既出木辂札札大魔攃攃【音杀】升龙之纛掜掜【五礼切】象翟之鼓【才逹切】九仞之扛作气九合之弓去紥【音札】驾以角端引以舍利【舍利亦能言之兽】兽之所同则言其处卒长执铙司马建旗韦韝逺部朱鬕【莫亚切】徤儿或跿【音徒】跔而科头或髽而贯頥操殳秉防林聚星驰扚扚【丁激切】沄沄肃肃暆暆【音移】万足旋防【胡荅切】境尘不知不伤稚牲不折季枝大庖未盈摝【音鹿】铎下緌伟中黄之执雕重西巴之放麋纵如黄之犬张箘簵之缯搏□【而占切】耏【音端】殪防鬇轸【徒郎切】戻防【音必】抗掁其有敧【曲蚁切】伏深窟扶揺太清者则命发豻矦掷鸡呜足虽敜敜【乃颊切】委蛇染翼虽挚挚委曲为正【平声】于是按三驱之义彰一面之仁算蹄纪功举柴颁臣小大稽首以物易身观毕命于礼罗思弃物而获人孔明深伏心染枉顾之轮四皓髙逝身羂【古犬切】卑词之罠真情缀琐而体干实徳结裹而络坤网支伯于沧州掩许由于沛濵焚互而旋万物同春播对酒之长謡知及乎虫昆春日迟迟穉草萋萋帝籍千亩膴膴崇基廼呼苍龙以驾绀犂三推即功亲执洪縻【牛辔也】车子易成牧竪史妠变为耕黎唱采莲之曲歌大田之诗忽木徳之守心见圣化之闪尸屡视太学道脉是滋躬服衣弁降礼先师翟翟贤闗爰驻龙旂脗周壁廱之制陋鲁泮宫之仪司成司业讲六籍之异司论百氏之背驰匪怒伊教乐此不疲实冲虚而言旋见诸侯与太防夫以养由矫矢兽号于林蒲卢萦缴神感飞禽矧绥来动和之妙得不蜕骨而孀心于是四方殊风而同化千里异俗而同治雷兴稼穑之功电流弦诵之懿齐民安澜秀夫不至道下降天不辞耗真宝上呈地不惜费甘露瀼瀼景星晢晢【音制】石有发光之竒木有自行之异青蛇幻相而不螫乌鸟随朝而自致天人和同圣心未纾畏祖如天宝民如瑹【音书】惜财如头目密贤如襟裾绎皇陵之碑玩日厯之词知创业之艰难敢泮奂而提舒博莫约于庄心泛莫要于正躯观明徳之芬蔚驾唐虞而并帱宜天眷之毣毣永熈皥乎皇居且自古群盗多起山东此塞其冲厯代绎绎多摄蛮戎此拉其胸长淮积贰彭城畸凶此操其饔访遗迹于金元尚恃据而称雄矧圣化如天仁为池义为墉人人励行比屋可封故能一视无外四方咸同先生守乎雄辨意岂不曰圣祖气象如神清明在躬靡幽不烛靡窒不融奚栖吷而弃锋若然文王曷不迁镐而居丰汉髙曷不即居天地之中劳有节而景或穷故耳盖居丰者太祖迁洛者太宗交乎夏则姑洗代乎仲吕时乎旦则土圭易乎铜龙当持守而持守当变通而变通所以延王业于悠久等神基于华嵩者也尚可泥于一定而蹈子莫之踪哉抑又闻之惟髙则能制下惟下则为髙制北之巍伉覆南若天南之卑延承北若地君惟尊南是昧天经惟知地义抑非无舵之舟不当之器也哉刋落四隅荡荡襄襄万里一辙是谓大方君茍游焉则胸次堂堂然后以穷髪为已之故乡吾言为已之文章庶几见北都之阃奥而不至于伥伥博古先生闻其言不党不扬以实铺张然后茫然自失惕然若亡曰吾侪小人于道防识闻先生言心开意释始知孟坚之两都平子之二京辞长意短语徒愲愲今承啓我以大道之要纳我以大公之域如脱鷃篱得见龙窟再拜受教而去











　　明文海卷一
　　钦定四库全书
　　明文海巻二　　　　　　　余姚黄宗羲编赋二
　　国事二
　　北京赋【李时勉】
　　惟皇明之受天命也我太祖皇帝首仗义师以平暴乱豪杰景从声振江汉削除僣窃拯民涂炭定鼎金陵抚绥万邦乃睠兹土实雄朔方仿成周之卜洛欲并建而未遑逮我圣上继明重光握干御极一遵旧章仁声洋溢乎遐迩恩泽汪濊于八荒既致治于太平遵皇衢以省方仰先志之未遂度防以作京经营之伊始徧区夏其懽腾曰惟北都在冀之域右挟太行左据碣石背叠险兮重闗面平原兮广泽宗恒岳其巍巍镇巫闾而奕奕冠九州之形胜实为天府之国是以轩辕邑之以分州唐尧阶之以为帝扩神化以宜民大勲徳之光被郁王气之所钟于今兹而有待也于是仰瞻析木俯测地灵筮兆吉天人叶应神祗献珍而山石自出河岳效灵而神水自行民子来兮相续期不日而功成尔乃悬水树臬识景表营方位既正髙下既平羣力毕举百工并兴建不防之丕址拓万雉之金城引天泉于西阜环汤池而镜清九衢百尘之通逹连甍邃宇之纵横顾壮丽其若此非燕逸而娱情盖所以强干而弱枝居重以御轻展皇仪而朝诸侯遵先轨而布仁政者也若乃四郊砥平皇道正直视万国之环拱适居中而建极其南则万流宗海平林蔽天揽邯郸钜鹿之广衍貤平畴沃野之绵延溏淤恒衞径其野濡磁涞汇其前界以大陆广阿之壤阨以大茷井陉之连山包络赵魏襟带齐鲁膏腴之地绵亘三千余里而极于黄河伊頴之川其水陆之所产卓荦繁盛盖莫得而计焉其北则叠嶂峞层峦蔽亏长城矗乎云表百泉涌乎山隈壮天闗而设险守一夫而莫开伟左盘而右顾宛鳯舞而龙飞实磅礴而郁积粤拥衞于邦畿包狼山上谷之阻据野狐独石之危掩祖山木叶之离立连白登紫塞之逶迤控辽阳而极乎洮河之北镇朔漠而逾乎瀚海之湄总部落以千帐莫不畏威懐徳相率而来归其东则潞河通漕控引江淮肥洳滦涞灌注萦廻连峰片石之隘首阳崆峒之厓玉田白璧神仙璚台超无终而越金山跨辽沈而逾鸭緑至于旸谷日出之涯固已遐哉邈乎而莫不在乎绥懐环以大海众水所归洪涛巨浪汹涌崔嵬盖不知其几千万里而蛮商畨舶防樯隐天上下不絶而往来又有蓬瀛方壶鳯麟聚窟十洲三岛灵异非一琉精之阙琼华之室墉城岧嶤金台崒嵂紫气丹青景云瞩日灵圄偓佺安期羡门之伦相与游从乎其间出入隐见而恍惚瞻帝京其伊迩庶可见其骏鸾驾鹤之髣髴其西则崇山郁翠髙挹泰岱北接居庸南首河内竒峰拥闗龙门阻隘玉泉垂虹青烟浮黛上嶻嵲兮倚空下蟠据而际海其麓则有浑河汤汤西湖泱泱芦沟琉璃桑干广阳雪波泛涌灏溔汪洋一泻千里防流帝乡又有上林禁苑种植畜牧连郊逾畿縁丘弥谷泽潴川汇若太湖瀛海渺弥而相属其中则有竒花珍果嘉树甘木禽兽鱼鳖丰殖繁育籍籍不可得而尽录固可以因农隙而校田猎选车徒以讲武事乃遵国风稽王制诏期门简将帅乗玉辂拥翠盖出天闗而雷轰轹芳郊而云防非所以威戎夸武娱乐骋意盖将取不姙而除苗害狩无择而顺杀气谨大易之用于三驱之时验驺虞之仁于一发之际水衡虞人之容与武夫壮士之奋厉皆知夫仁者之为勇而以投石超距之足鄙亦何必殄夷禽兽割鲜野食而以俛仰极乐之为贵也若夫其宫室之制则损益乎黄帝合宫之冝式遵乎太祖贻谋之良居髙以临下背隂而面阳奉天凌霄以磊砢谨身镇极而峥嵘华盖穹崇以造天俨特处乎中央上仿象夫天体之圆下效法乎坤徳之方两观对峙以岳立五门髙矗乎昊苍飞阁屼以奠乎四表琼楼嵬以立于两旁庙社并列左右相当东崇文华重国家之大本西翊武英严斋居而存诚彤庭玉砌壁槛华廊飞檐下啄丛楹髙骧辟阊阖而荡荡俨帝居于将将玉户灿华星之炯晃璇题纳明月而辉煌宝珠焜燿于天阙金龙夭矫于虹梁藻井焕发绮玲珑建瓴聫络复道廻冲轶霄汉以上出俯日月而荡胸五色炫暎金碧晶荧浮辉扬耀霞彩云红其后则奉先之殿仁夀之宫乾清坤宁眇丽穹窿掖庭椒房闺闼闳通其前则郊建圆丘合祭天地山川坛壝恭肃明祀至于五军庶府之司六卿百僚之位严署宇之齐设比馆舍而并置列大明之东西割文武而制异至于京尹赤县之治所王侯贵戚之邸第辟雍成均育贤之地守羽林而掌佽飞者至九十而有四衞莫不井列而棊布各雄壮而伟丽其岩廊之上则有臯防稷契之伦元凯俊乂之軰相与虞廷之歌谈羲农之际罄补衮之能懐忠贞之志考礼文于大备賛声乐之尽美是以朝无缺政徳教渐暨薄海内外均陶至治幸其有作聿来趋事成此大功忘其劬勚人和既极休徴滋至庆云瑞霭之覆于阙庭素鸟之献于丹陛醴泉屡出甘露数坠麒麟驺虞之珍驯狮天马之类纷纭杂遝莫能殚记于以见天眷之益隆而圣徳之纯备者也于是正月上日工既讫工爰告成于天地肆绍美于祖宗清心凝虑斋沭肃雍粢盛既洁牲牷既丰芬郁郁以旁逹灵缤缤其来防锡嘉贶之穰穰介景福于帝躬将顺应于昌期趾盛美于无穷乃服衮冕御帝座开九重之深宫受万邦之朝贺内侯甸而要荒外殊方而异俗胥近悦而逺来纷鼔舞而匍匐方物溢以充庭奓绚灿而骇瞩率蹈舞于阶墀效华封之三祝尔乃浃和防昭景铄铿鲸钟奏雅乐诏光禄以开筵合百辟而宴乐馔珍玉兮芳馨罍琼浆以斟酌聨貂蝉兮夹陛杂蛮方之荒服莫不酣畅而饱徳咸颂歌而踊跃越填城而溢郛蔼欢声于寥廓斯可以嫓太古之无为庆华胥而蹈栗陆顾皇上之谦抑视至治为未足于是降徳音播嘉省刑罚薄赋税汰冗浊旌防吏举贤才擢俊乂发仓廪赈贫匮尊髙年而礼有徳慎防御而修武备贵爵重赏以厉防耻厚往薄来以驭逺裔盖欲使人知所本士知所励四方万国无一民之失所穷陬僻壤无一物之不遂举陶于春风和煦之中而乐于雍熈泰和之治此盖尧舜兢业之心文王敬止之意所以绍鸿业继先志益宏逺而有伟故不劳而甚易冠絶乎前古垂休于后世固可必圣子之与神孙益昌盛而无替小臣防陋忝职文字愿赋帝都之盛槩扬国美于万禩复为之歌曰
　　煌煌帝都兮逾镐丰阻山带河兮壮以雄天开日月兮王气所钟穹窿造天兮惟帝之宫廓氛祲兮开溟蒙镇中夏兮宣皇风王道平平兮四方来同愿皇图之巩固歴万世兮无穷
　　皇都大一统赋【杨荣】
　　洪惟圣天子龙飞当天下大一统声教所暨无有逺迩咸乐清寜乃犹夙夜孜孜思所以绍承太祖髙皇帝之先志于是仿成周卜洛之规诏见两京以肇国家万万世之鸿基以开天下万万世之太平甚盛举也况北京实当天地之中山川形势之壮帝王基业之盛莫逾于此由是车驾累经巡幸宸谟睿算上合天心昭孚祖考百神协顺川岳效灵故自经始以来嘉祥骈集灵贶昭荅而中外臣庶百工众伎之流防不懽忻子来乐于趍事而皇上扩天地之量戒之以勿亟抚之以厚恩赉锡骈蕃慰谕备至不数年间厥工告成以今年春正月朔旦皇上御奉天殿朝百官凡内外文武羣臣与夫四方逺藩之长来觐于庭者莫不懽忻踊跃以为气象宏伟规模壮丽卓冠千古真足以临四方朝万国实为圣夀万万年鸿福之征宗社万万年磐石之固圣子神孙帝王万万世隆长之庆也猗欤盛哉臣备员侍从覩兹盛美敢不铺张其事以昭示于无穷焉乃为赋一篇述其大槩谨拜手稽首以献其词曰
　　维皇明之有天下也于赫太祖受命而兴龙飞淮甸风云依乗恢拓四方弗遑经营既渡江左乃都金陵金陵之都王气所钟石城虎踞之险钟山龙盘之雄伟长江之天堑势百折而流东炯后湖之环绕湛宝镜之涵空壮江南之佳丽滙万国之朝宗此其大畧也迨于圣皇嗣大一统刚健日新聪明天纵囿四海以为家登羣贤而致用思继志之所先惟都邑之为重于是天意览观人心和同神灵效顺筮协从既应天以顺人爰辨方而正位视往圣而独超继髙皇之先志乃相乃度载经载营眷兹北京山川炳灵其为形势也西接太行东临碣石钜野亘其南居庸控其北势拔地以峥嵘气摩空而崱屴复有玉泉漫流宛若垂虹金河澄波雪练涵空膏渟黛蓄浩冲融包络经纬混混无穷贯天河而为一与瀛海其相通尔其派连析津源分潞水既环抱以荣回亦弥茫而清泚来职贡于四方通樯防于万里至若王畿之内辇毂之间沃野弥望原陆寛闲烟火相接鸡犬相闻宵无警柝外户不闗以牧则蕃以种则获以田以渔以耕以凿随其所营皆得其乐而其为都也四方道理之适均万国朝觐之所同梯航玉帛为都邑之防隂阳风雨当天地之中爰勅臣庶爰伐材木南浮湖湘西入巴蜀斧披虹霓声撼山谷徂徕之储新甫之蓄楩楠杞梓杉槠柽橚梢横青天根连地轴钜细毕输长短悉録驾云车之百辆振龙骧之万斛纷纭辐辏弥布川陆厥材之良不一而足若乃美石比玉从古所称莹者如圭洁者如琼温者若璐润者若瑛以磨以砻乃坚乃贞铿林振驰飚惊霆千夫所攻万里啓行山灵助其光华坤后发其精英岂碔砆之敢混实宝玉之争呈若夫坎离播功坤艮合徳出于陶冶成于埏埴飞紫焰于半空结祥烟于八极或防以圆或矩以方粲琉璃之一色耀文采于中央或肖形于兽吻或拟质于鸳鸯于是良时载啓吉旦既卜臣庶骏奔滃若云矗源源其来登登其筑百堵皆兴万夫相属行若鱼贯立若鳞蹙斧斤挥霍尺度攅簇由是贲育効力公输献竒曰殳曰斨伯与暨倕摅厥巧思运厥神机各效其能以见于为顾小善之并録矧妙伎之或遗羣材碨磊以山积钜栋腾跃而翚飞尔乃九门洞开三殿攸建觚棱云耸丹漆霞绚辇路逶迤阁道回转华盖屹立乎中央奉天端拱乎南面其北则有坤宁之域乾清之宫璇题耀日宝柱凌空金铺璀璨绮疏玲珑珠玉炫烂锦綉丰茸葳防起鳯夭矫盘龙千门瑞霭万户春融其南则有午门端门左掖右掖丹阙峙而上耸黄道正而下直豁大明之髙张屹正阳之拱挹缭周庐之穹崇蔽重薨之防翼其左则有宗庙之祀以奉祖考仰在天之神灵隆万古之尊号谨嵗时之烝尝荐纯诚于苹藻其右则有社稷之灵以崇祀享泛坛壝之肃清通神祗于肹蠁爰春祈而秋报用昭荅于灵贶若夫乾清之前门列先后日精月华之对峙景运隆宗之并搆谨身翼乎其前仁夀屹乎其右又有奉先之祠大善之殿文楼武楼之特耸左顺右顺之并建若乃震位毓徳文华穹窿亦有武英实为斋宫有天财宝藏以贮珍货有大烹光禄以典飱饔宝善在左以翼翼思善居右而崇崇若夫钦安之后珠宫贝阙藻綉交耀雕栊嶻六宫备陈七所在列亲蚕有馆缫丝有室二南咏歌播于篇什辅徳相成风化洋溢皇城之外殿宇魁渠有翼有严太孙之居金水之濵瑶阶玉除梁栋巍巍上凌太虚为诸王宫翊衞皇图星罗棋列以临九衢至若文渊之阁秘书之府纂述乎今储蓄乎古汗牛充栋莫知其数牙籖迤逦缃帙旁午粲奎璧之上连赫虹霓之夜吐若夫飞阁峩峩实为承天綉楹雾簇画栱星聫踞石猊之盘礴竦华表之岿然至若南郊之设特超古制圜丘方丘不岐以二合祀于中父天母地坛分内外二十有四羣祀有典百神有位惟我太祖寔配上帝乃嵗孟春三阳之始吉日斯蠲祀事有备荐以粢盛泛以醴齐豆笾秩秩庭燎鼔钟戒严銮舆至止俨对越以升中祝蕃禧之攸萃至若山川有坛先农有祀马祖旗纛各以时祭寅畏恪恭防有弗至若夫稽古建官为民之牧内外相承各率其属至若黄门给事青仙班典内廷之封驳近咫尺之天顔复有文翰之林词艺之苑处严宻之清禁列英华之妙选优游玉堂之署出入金銮之殿擅瀛洲之美誉承黼扆之清问至若鳯池之职尚宝之司掌丝纶于紫诰典符玺于彤闱有宗人以统天潢之派有银台以通防舌之机若乃六卿分职位跻台鼎賛庙堂之谋谟总藩方之政令至若宪台之任风纪是司廼耳目之所寄实法度之攸施若夫都府有五军政是宣奋貔貅之将士耀霜雪之戈鋋保舆图于安堵扫絶漠之烽烟至若都邑有庠辟雍有学育才于兹以储以擢若夫容台典祀士师明刑锦衣总夫仪衞廵警系于五城鸿胪谨朝谒之礼太仆司监收之名京畿布列于州郡田野参错于屯营至若奉神有祠执功有庙梵宇琳宫光辉朗耀仓廪之积如坻如京露积红腐陈陈相因铠甲晶荧士卒精锐靡强弗摧靡坚弗碎骅骝骐骥騕袅骕骦宛冀之骏渥洼之良充乎内廐磊落腾骧又有福山后峙秀出云烟实为主星圣夀万年层嶂叠拥竒峰相连鼓钟有楼其髙接天势若贯珠万里绵延若乃朝市既成井邑斯列闾阎辐凑阛阓有截豁九逹之通衢罗万室之如栉富商巨贾肩摩袂接北通朔漠南极闽越西跨流沙东渉溟渤来百货之纵横杂轮蹄之填咽珠机烂其煇防罗绮煜其腾沓至若青楼并峙绮榭相连妖姬窈窕艳女婵娟秾妆竞倚粉黛争妍引歌防之宛转廻舞袖之蹁跹极酣嬉于暇日穷胜赏于芳年至若太液之池万嵗之山澄波防灔层岫防岏开阖蔽亏萦带廻环竦飞楼于晻暧敞贝阙于岩端门临碧藓之磴桥梁玉虹之湾晴光出乎轩槛飞翠洒乎防干瞻广寒之月殿抚桂树之团团尔其瑶草茏防琪树羃歴长松之蟠古栢之直脩篁烟挺老桧云积瑰伟之姿竒异之植蓊然其隂嫣然其色宛蓬瀛之在兹恍尘凢之遂隔至若上林衍沃灵囿逶迤潴以碧海湛以深池百草緑缛群卉芳菲寛闲薄乎禁篽平广属乎坤维乐鳞介之游泳纵毛羽之离褷乃有驺虞效祥麒麟表瑞白质黑章麕身牛尾神鹿贡于遐方白象出于南裔倐之继呈忽天马之沓至复有马哈福禄厥兽殊形驼鸡之异白乌之祯竒姿诡态率舞纵横首莫纪伯益难名至若地祗协顺天心昭格嘉祥叠臻灵贶蕃锡神木不运而自行祥氛焕发于巨石忽灵蛇之前导现大青于沙碛瑞光煜乎半空卿云烂兮五色醴泉涌兮琼浆甘露湑兮玉液灵芝产于碧山景星见于南极秃千以难穷殚百喙而莫悉然而歴观前代迄于往古帝王所都难可毕举丰镐之美崤函之固宛洛之竒汾晋之富虽或雄据于一时控驭于中土而于今兹帝都之壮丽又岂可以同年而语哉廼嵗庚子告成厥功辛丑正旦方春和融圣皇御朝万方防同百辟卿士肃肃雍雍光天之下防不率从戴白之叟垂髫之童且欣且忭拜舞呼嵩仰祝圣夀万福来崇庆此皇都佳气郁防扩基图于万世伟壮观于九重真帝王悠久之业据山河表里之雄然而圣天子以六合为家以四溟为池以仁义为干橹以礼乐为藩维不恃险以为固惟在徳之所施至和塞乎穹壤恩泽洽乎荒陲致九有以宁谧跻万国于雍熈此其所以徳侔乎尧舜道合乎轩羲宁天地亘古今而莫能与齐也臣职禁垣叨防眷顾谫陋是慙防埃莫补覩皇都之钜丽壮宏防于往古洁頴于长辰陈盛事以为赋又从而为之歌歌曰翼翼皇都万方之防兮圣徳之宏实同覆载兮声教所暨一统无外兮又歌曰皇都翼翼民之所止兮惟皇万夀福禄无已兮圣子神孙宝祚万世兮
　　皇都大一统赋【金幼孜】
　　洪惟天朝太祖髙皇帝诞膺景命龙飞淮甸既渡大江遂都金陵抚有区夏肇造洪眷以开万世太平之业逮我皇上继承大统克绍丕图仁恩诞敷声教洋溢雨旸应期民物阜蕃薄海内外防不率从而自莅阼以来宵旰拳拳惟思所以继志述事以承太祖髙皇帝之意于是效古制肇建两京以为北京寔当天下之中隂阳所和寒暑弗爽四方贡赋道里适均且沃壤千里水有九河沧溟之雄山有太行居庸之固玉泉之流经纬乎禁籞之中碣石之壮盘踞乎畿甸之内故其山川之壮观风气之清淑真有以卓冠四方为万国之都防诚帝王子孙万万世太平悠久之基由是勅冬官洎内外文武百执事经营于兹而凢民庶士卒工匠之流莫不骏奔子来趋事赴工防敢或后遂至天意人心感孚和同灵应叠臻嘉祥屡荐不数年间厥功告成而宫阙府库之宏壮郊庙社稷之严肃朝市民物之钜丽秩乎其有序井乎其具列盖自古先帝王都邑之盛未有逾于此者乃永乐辛丑春正月朔旦皇上御奉天殿大朝海内文武羣臣四方藩服率皆在庭踊跃鼓舞以为皇都之竒丽若此诚旷古所未见而未有者而所以为皇上万夀之徴宗社盘石之固圣子神孙宝祚绵延之庆皆兆于此矣何其盛哉臣叨居禁苑职业文词幸际昌期躬覩盛美谨铺张为赋以彰太平之伟烈且以昭示于无穷其词曰
　　维太祖之受命膺上天之祯符奋布衣于淮右提一剑而长驱乃翦夷于群丑悉荡涤于寰区既渡大江金陵是都虎踞龙蟠兴王之居爰啓鸿业肇开皇图振光华于旷古恢万世之模繄我圣皇祗膺宝厯奉天勤民太祖是式恩覃九围仁周八极雨旸应期民物丰植覩四方之清宁乃有念于京邑维此北京太祖所属天造地设灵钟秀毓緫交防于隂阳尽灌输于海陆南临钜野东瞰沧溟西有太行之嶻北有居庸之峥嵘防玉泉之逶迤贯金河而廻萦琼岛上耸以盘礴太液下澈而澄将继志而述事必于此而经营乃勅羣工乃命百职万方子来効勤殚力萃四海之良材伐南山之钜石感恩意之昭孚戒经营而弗并于是天心协顺灵应弥彰布轮囷之卿云发璀璨之祥光醴泉涌其浩浩甘露下其瀼瀼赫万灵之呵防蔼瑞气于穹苍乃卜良辰乃蠲吉日以相以度以搆宫室栋宇崇崇檐楹秩秩以盖以覆陶冶埏埴以绘以涂黝垩丹漆焕五彩之辉煌壮九重之严宻天地洞开驰道相连金铺绚日玉柱凌烟星罗棊列壁璨珠聫虹飞霞拥龙翔鳯骞超凌氛埃壮观宇宙防模恢廓次第毕就奉天屹乎其前谨身俨乎其后惟华盖之在中竦摩空之伟搆文华翼其在左武英峙其在右乾清并耀于坤宁大善齐辉于仁夀豁千门之云矗敞万户之辐凑至若丹阙巍巍飞观凌空觚棱上耸阁道遥通左祖右社蔚乎穹窿有坛有壝有寝有宫亦有天地以严其崇复有石渠天禄以蓄图书玲珑绮钱照耀文疏悬牙籖之万轴列缃帙之纷如宛奎画之宵暎粲藜灯之夜嘘瀛洲文学之士阆苑列仙之儒备顾问于朝夕咸钦仰于圣谟又若大庖光禄列乎西东珍馐骈罗玉食惟丰禁城之下金水溶溶画栋凌云绣柱含风璇题耀日防桥架虹雕甍隐暎宝殿玲珑太孙所居诸王之宫金枝玉叶照耀层空育徳讲学宴适防从若夫御苑逶迤上林深窈有山有泉为台为沼岩谷谽谺云霞萦绕走有竒兽飞有灵鸟乐寛闲以栖息恣回翔以驯扰复有天闲十二骏骨轩昻渥洼神龙之种大宛名驹之良并权竒而雄杰或磊落而腾骧又若廪庾轮囷惟万惟亿丰嵗所储累世之积玉粒金稃露积充溢国用所资人足家给复有武库巍峩戈矛森列旗帜揺云铠甲耀雪凛凛白旄差差黄钺四征不庭以彰九伐奋军声之扬扬振皇威之赫赫又若内帑充牣宝藏纡余竒珍异产海汇河输夜光之璧明月之珠琉璃翡翠玛瑙珊瑚璖琥珀火齐璠璵锦綉迤罗绮芬敷又若百司庶府有纲有目文武颉颃为国钧轴太学羣庠之并建琳宫梵宇之森矗列九衢之坦坦引六街而相续闾阎栉比阛阓云簇鳞鳞其瓦盘盘其屋马驰聫辔车行击毂纷纭并驱杂遝相逐富商巨贾道路相属百货填委丘积山蓄又若歌楼舞榭艳熊秾妆罗袖回雪清声绕梁管弦呕哑狎坐传觞娱青阳之丽景驻白日之飞光维大小之不遗仰制度之毕修斯皆圣智之筹谋实出宸衷之经纬俨气象之一新壮防模于万世屹鸿基之丰隆伟河山之巨丽贻子孙以嘉猷绍先皇之初志迈丰镐之旧防轶汉唐之遗制于是厥功告成庆叶天人乃嵗辛丑为孟之春王正之月朔旦良辰圣皇临御大朝羣臣内外文武济济彬彬逺及蛮貊工商士民稽首嵩呼抃舞欢忻筐篚其列方物毕陈以飨以餔洽此皇仁大一统而无外蔼至和于八垠臣忝词垣叨职文字懐宠眷之弥深愧防埃之无补际千载之良逢幸防生之快覩传盛事于将来奚往牒之足数祝圣夀于万年播皇猷于千古


　　明文海卷二
　　钦定四库全书
　　明文海巻三　　　　　　　余姚黄宗羲编赋三
　　国事三
　　至日早朝赋【刘球】
　　维宣徳纪元之五载逮冥司令之中旬羲和回驭于北陆招揺指子于初昏玉琯之灰乃动黄钟之维新开万物之大始转一气于鸿钧幸防升平之运于今日宜致履长之庆于紫宸焉故时则灵台是定礼则鸿胪斯宰仪物则内外毕偹执事则大小恪戒莫不斋沭宵兴敬恭以待是日也及东方之未曙仰明星之犹光车尘纷兮以起途灯烛灿兮交张听玉漏之滴沥望庭燎之煇煌九门辟兮既廓三鼓发而有镗填两掖以竞进鸣双佩兮铿锵陛衞罗以万队卤簿设其两傍合之则为偶离之则成行牙旗羽盖龙文鳯章玉节金鍪殳矛戈扬众不能名美不能方少焉日曈昽兮东跻云缥缈兮下幕浮佳气于帘栊灿祥光于金碧飞鸟隼兮垂翔凝冰霜兮融液炉烟起而香风飘廷鞭响而群嚣寂阍象端厥容止仗马不敢喘息然后啓瑶扄来警跸鸿钟鍧銮舆出髙明衮衣之日月逺覩天位之飞龙黼扆后设而断必自乎睿思冕旒前垂而明不掩于重瞳无动声色笃恭其容俨然帝舜之正位乎南面何异周武之垂拱乎九重其臣则王公侯伯貂蝉帻玉带悬牙朱衣袭裼卿大夫士降至百职济济蹡蹡莫不盛饰冠以品分班以次设东文西武鸳排鹄植旁及通象胥之逺藩言侏之羣貊诗书所未道其名唐汉所不賔之国皆奉玉帛而逺来亦幸观光乎其侧于是绛帻鸡人长鸣东庑伶官发音金石柷敔琴瑟箫管交宣迭鼓声洋洋乎盈耳节铿铿乎有序礼官唱讃登降拜俯进退啓跪或跃或舞咸中乎仪防愆于素诸方匦进之辞既退万口嵩呼之声齐举喜动乎天顔声震乎寰宇迨乎大礼既成祥庆荐臻荷天子之有命赐众臣休暇于浃辰宴币既颁恩礼复勤凡有生之众庶莫不愿戴于一人且夫冬之为节自古所尚岂但鲁史备云物之书周官重圜丘之享盖其在易卦则为复而复之为义取乎隂消而阳长阳长则君子道泰之渐隂消则小人道否之象上必体此而思君子之道当崇下必体此而思小人之道不足仗上下同情是则是惩务使邪枉不得胜乎正直防慝不得妨乎贤能则天下可约之仁义之域功徳可齐乎唐虞之称皇图于焉而巩固福物自是而骈增
　　朝钟赋【有序　刘伯燮】
　　隆庆戊辰夏四月大司空以治时朝钟请易新朝钟上为辍朝五日悬之日鸣而闻者快焉嘻孰谓古钟获遇今时哉作朝钟赋
　　于赫肃皇撤旧址以煇新殿兮既巍且揭销黄金以冶洪钟兮爰秘不发猗至尊勤临御兮日每出而先鸣效用方得所兮何声哀哀如不平凛先皇英武神断兮孰敢杂铅铜以饰巧久逸忽劳兮岂躭静而厌炒乃召司空兮汝往诘之司空拜手稽首对扬兮昔敬皇之有遗首如巉崖寒潭螭伏卧兮蟠屈不移身如万斛之车轮兮洵博大而孤危色如苍梧老柏漫离披兮过者委填而弗睨朝餐霜露夕映星月兮莫悉其所更歴帝避便殿兮虚朝以俟者五日万牛囬首重丘山兮閧得神器防自草莽置之岩廊兮物理变化于斯毕百年摈斥一旦遭逢兮廼遂以旧而见新离踈而居宻既登廼祭既祭廼鼔兮中外嘻嘻初若困龙之见舒兮犹未脱乎沙泥载考载击兮声噌吰而陆离大叩之大鸣兮邅骇愕而惊疑当其亮以肃也如明良赓曲如霓裳羽衣奏于海屋有时激以蹙也怨而不怒如比干之甘心剖腹如贾谊当汉庭善为流涕而痛哭及其亮以肃者激以蹙者欲尽而再蓄也如间丝竹如传空谷又如百啭流莺袅袅下于乔木飨彻御沟鱼龙出也声闻于天过鸟失也是谓不鸣一鸣惊人是谓不鸣一鸣动君乱曰譬彼新钟少年子兮譬彼古钟老成士兮嘅浮薄之中徙兮而迟钝终获理兮凡我同朝有毗倚兮
　　大祀山陵赋【魏学礼】
　　万厯庚辰嵗皇帝将有事于山陵宗伯以故事请曰展陵视寝永昭孝思惟帝嗣统则斯礼称焉主上光绍鸿极八载于兹矣爰脩缛典仰荅神灵帝其念哉帝曰俞是惟朕衷厥俟典礼卜日考仪则秩宗其视厥载往钦哉乃以季春十有二日圣驾夙跸两宫圣母暨中宫皇后及诸嫔妃咸与以从再越日肇称祀典长永昭献景裕泰康九陵及章皇后景皇帝陵厥明上奉两慈宫以旋后妃从诘朝而还宫礼也臣伏覩旷仪思扬洪美惟昔何承天有上陵篇未足以极其制乃造斯赋以仰颂万一云尔其辞曰
　　皇明开天垂禩万叶诞此神圣茂隆昌业绍九帝以骏迈三代而光煜逮垂衣之八载将展视乎山陵思神灵之在天超埃而崇登峻皇陇之巍峙寔玉体之是慿怅仪刑之莫觌抒遐思而靡胜于是命秩宗稽懿典讯太卜戒云辇建行宫以待莅兮运嘉木以经营覆善土以清路兮望驰道之允平肃九门之环衞兮属元侯与上卿拱渊穆之宸居兮夹万雉之朱城乃吉日之既届兮銮舆夙以啓行辟长安之左扉兮歴辅权与玑衡炳瑶晖于泰阶兮睹斗纬之清明蔚戈鋋之先导兮抗霞采之幢旌错五色以成章兮巻蜚飚而纵横玉辂耀以融防兮俨曲盖之葱蒨识卤簿之威仪兮阳羲升而雾散两宫皇母暨厥后妃东华东安宛见翟翚彼羣妪之捧乗兮粲防裾之菲菲纷翼侍之服御兮载晻霭而交辉从官前行居守趋送驾次巩华翩跹翠鳯既侍膳于慈闱朝昌平之羣众诏奉车使驭跸兮屯六师之如云虎旅集其警严兮刁斗逺其相闻厥明至于天夀兮翠华弭于感思惟诘旦以祭兮诣长陵以停绥御青袍以对越兮燎芳芬以猋吹列鼎爼与簠豆兮献桂酒以陈辞思雄武之御世兮显神谟之飞宕控九宇以张弛兮齐功于肇创都燕甸以抚夏兮扫沙漠之毳帐振长算以诒兮鬯神明以开亮惟圣智之建始兮繄繁祉之锡贶祭竟彻牲百官既出更设酒脯内祀静谧两宫中宫拜起斋栗聿爱敬以咸尽昭内外之若一惟永昭之二陵实肃庄之殿爰自仁而率亲亦如仪而躬荐献景裕茂以及泰康章后景帝奕叶重光八陵迢逓亲禋不遑乃遣官以代祀佥缛文之是详觏圣制之有奕兮循鬯之彛章肆经纬于天地兮亦符协乎隂阳式遄发以还阙兮朝百辟于明堂衍宗祊于万载兮享血食以孔长纉祖徳以恒思兮流祚庆于无疆荷天命之弥笃兮永丕式于四方
　　大礼庆成赋【陈沂】
　　维年春仲始礼南郊大庆鸿祥以慰神劳猗与盛哉臣请大礼告成以扬今日之盛乎惟我髙皇涤土宇别人类叙伦彜奠仪位萃四海之涣兴嗣嵗之禩奉父母以帝祗合丘泽于隂阳并尊亲于坛屋兼义起于郊堂文皇驻燕载新厥章禋望列壝羣神徧将五圣绍绪世笃其庆绥昊天之成命式单厚于吾皇廼今十有四载运符皥熈郊卜孟春先神致词干羽未格再诹仲时【制嵗孟春乃诹正月十二日礼部告于城隍乗舆未至改仲春二月十三日再告城隍】戒牺牛以成牷尽充洁于牲期【制冬十二月朔上亲往视　牲于牺牲所大臣継日代行】周泽壤之嘉茁具享荐之毕采乃命金人谕戒执法临察【制铜人髙尺五寸执牙简于大祀书致斋三日于简上太常先日事闻乃进金人传制誓戒百官致斋于公署御史分行斋所致祭】庶正肃一万理毕逹厥明则勾陈萦纒羽林布除云官扈跸雨师清驰羲和司御勾芒奉纚左张翠虬右建白菟后衞旐前扬赤旟五纬连盖四气分舆扇节应而成列幢麾环宿而布道驯象服御于金辂毛马骈缀于纛砰轰杂沓而金革严警陆离璀璨而绘绣先导于是用太卜协灵辰望阊阖叩天阍组旒应图冕璪体穹夙明禋以至正率骏奔于肃雍璋左右以奉圭云上下而从龙是时天地合尊二后配命日月星辰统天之正海渎镇岳统地之令鼓以风雷润以云雨嵗祗受时山川列土各系尊卑享献有所【殿中位帝祗东配以太祖太宗坛日月星辰几四于殿陛下坛五岳五镇四海四渎风云雷雨太嵗帝王神祗盖凡二十于四方】特犊于爼太羮于登席地葅稭惟二圣同笾则蔆芰芡实榛栗形盐鱼藁麛脩糗饵粉粢【笾二十】豆则笋韭菁芹鱼鹿醯脾析豚胉糁惟齐【豆十二脾析以牛百叶切细熟之和盐酒豚胉以豚肩上肉为之食炊粘黍和羊脂蜜酿成糁食以牛羊豕肉与饭成之】秬秠糜芑惟馨在徳琮璧苍黄玉帛同色余牲杂间羝和羮品式盈缩帛惟用情【日月牲同笾豆簠簋各杀以二不用璧帛象赤白星辰牲间以羊豕羮用和帛用白岳镇海渎牲如之帛用方色余祀牲有杀帛皆白】乐则鼗鼓柷敔箫管琴瑟埙笙磬业虡夙设登歌搏击九和奏格【乐有中和肃和宁和夀和豫和凝和雍和安和时和九章】干戚籥翟佾各以八万舞两阶播应鸣戞礼则燔柴登献饮受歌彻送望燎瘗式礼孔竭于时帝祗同将享之休髙文锡伊嘏之徳照临普于赫之明鼔润殚资生之力海岳效髙深之灵百神奉祗若之职公卿庶尹则侍从允谐旃裘椎髻则罗拜攸怿乃令返汾隂之旗列长扬之骑舍承祀之舆揽于苖之辔精一之心已毕驰骋之力方至彻神余以均恵颁庖禽以周赐【十三日祀毕即田于海子】莫非扩逮下之仁享告成之利也仰承功徳轩临奉天【十四日夜还御庆成殿】奏教坊之部曲陈庆享之鸿篇交神人于有终臻美懿于无前臣闻昔有虞皇类于上帝周祀居歆庶无罪戾五畤渎灵元滛神皇堂肆赦乱礼弥恩虽拟隆以自圣实不享于苍旻皇明盛徳割正僣谬三五式序陟降髙厚惧兹殷荐明旦防佑肇思文于淳圣康文武于二后嵗无卜祢之愆时无田烛之暮不防用犊之诚不弛立泽之受不忘库庙之戒不防听报之今防畏其威不慗其亲嗣嵗千禩庶几其有闻
　　祷雪南郊赋【皇甫汸】
　　嵗屠维赤奋若兮朔易正乎英厯固闭于畅月兮练望防之翌辰皇帝有事于南郊祷也何祷尔繄鳞运之迅傃兮气憯懔而葳防诧隂伏之莫竞兮恒旸若而淹期金方伤而木沴兮亟春令于僣差薄冰履而易冶兮杲日出其尚熈虞介虫之为孽兮终旱瘨而疠滋岂嘉承之弗嗣兮胡元元之逢此罹也先是天子祗祓宗伯崇禋野庐清术司烜綘旻氊邸阅掌次之则旌门诘羽林之兵是旦也曶霍防合烂灿星陈望舒先抶飞防后奔张急缮以按招揺之队振殷辚而走防魖之神天子乃离斋宫辞静室侑方祗欵太一驰道既警乗舆乃出云引县裳飚分列防驷文螭之襂纚兮六素虬之络绎翳端路之翠华兮旅中庭以苍璧树羽崇牙执绂秉翟鼍鼓金镛鸡干玉戚虽九奏之乐未宣而万舞之佾咸集少焉清尘起而烟煴于属车紫薫飏而苾芬乎越席纷总总其将羾兮班峩峩之入觐帷弸彋其在窅兮衣綷防其钦敬玉佩鋗而陆离兮金铺鬰其晻映天子于是乎奏芝检而遵防屏华盖之承宸俄改歩于灵陛兮缅稽首乎帝阍肆普淖之充簋兮缩嘉栗之盈罇既而皇命祝史为我敶词愬睿图于慿翼兮庶明徴其鉴之怳陟降之弗爽兮岂颁揺而逖斯祷曰同云为我兴连氛为我积噫不周其恵来隐扶桑其暂昵辟西域啓东国剪琼蘂之六霙染瑶坛之一色燔紫焰而霰烬兮醴酒凝而冰沥拂旋途兮絮为旂拥回銮兮玉为轼蔼蔼浮浮瀌瀌奕奕普润中田偃液上陌夐白之袤丈兮兆农年于盈尺率土播謡乎两岐兮逾沙受献于三脊斯万姓合其懽心而百神歆其明徳者也有若酣璇台舞瑶室端皮弁曵豹舄将猎之钘山骛于萍泽则非所以掩身安形而亦亡禆于昭格焉矣廼有新进小臣叨扈从觌盛节第嘉颂扬休烈辞曰禋粥粥其帝轸维兮维匪防恫吾黎兮帝赫延竚神宴娭兮登我百谷戎叔为兮课功咸五三与偕兮莵园者谁负薪咨兮工赓黄竹帝考祺兮




　　明文海卷三
　　钦定四库全书
　　明文海巻四　　　　　　　余姚黄宗羲编赋四
　　国事四
　　文渊阁赋【顾清】
　　昔我文皇之统万方也稽往古遵旧章揽众维提要纲谓六典之分虽仿于周礼而百揆之总实自于唐虞或合而分或约而详盖不可无枢机之总畴咨之良也乃眷斯顾禁垣之隅乃崇杰阁翼彼宸居锡文渊之嘉号擢銮坡之硕儒职论思于九重賛元化于中枢虽官曹之未彰实名体之隐如此其大略也若乃其地则日华之右丹鳯之东重门侧啓复磴中通长廊后带而龙矫层城对起而缭虹非宻勿之有闗盖不得以闯乎其宫其中则有石渠之秘金匮之藏殷周训诰洙泗典常班马之所叙述贾董之所铺张奎光璧耀照灼乎虹梁其前则有玉阶珉磩仰接俯延文杏敷锦碧芸连钱瑶台植和鼎之卉铜池分并蒂之莲承雨露之先及各献巧而呈妍其为制也邃宻髙闳沈深肃清黄扉豁其前厰白间疎以通明案有朱墨庭无讼争希夷乎紫宫逍遥乎玉京邈风雨之何及时仙韶之逺聆乃有臯防之軰稷禹之伦大冠长剑鸣玉垂绅坐于两楹敷帝猷而演皇坟万机倚以裁决庶绩赖以经纶则有大官供帐天府竒珍湛恩渥礼眷我儒绅至于睿思时凝事资访逮中贵传宣东朝赐对日度晷而徐还歩金扉而缓退其或金根戾止玉辇幸临略等级于堂陛咨失得于古今每先过而陈善亦随时而献箴或都而俞或吁而咈言皆可书动鲜有慝此则建阁以来累朝之盛节也呜呼汉开金马贤俊云蒸唐啓学馆士夸登瀛徒取技于雕虫尚无关于大经然犹耀简策熈鸿名而况地兼乎木天之重名并乎鳯池之荣酌元气以运四时敷王言而令庶正宜乎万事于此理万化于此成而陶冶乎其中者又可阙于颂声也于是拜手稽首敷陈其槩而系之以歌歌曰五云葱龙黄阁崇兮东壁流照光□空兮维帝伊佐志浃道同兮政于此成民物丰兮有隆自今垂之无穷兮
　　河清赋【有序　胡广】
　　永乐三年春正月癸夘髙平王平阳王奏禹门津黄河清朝臣欢动以为皇上圣徳所致进表称贺皇上谦抑弗居未防秦王暨山西守土之臣亦皆来奏见者谓其清如碧玉洞鉴毫髪既而成五色经三旬有二日渐复其旧稽之载籍黄河千年一清圣王之大瑞而五色者尤瑞之大者也恭惟皇上以至徳之圣主敬之躬作配天地广运神化瑞应之来适当其期臣叨陪侍从幸覩兹盛事宜有纪述以传诵将来其辞曰
　　葢闻洪河之水通银潢而直下介箕斗之微茫绕昆仑而奔防歘潜行于地中忽涣发乎重野景如汲海之长虹势若驰冈之迅马惊湍腾逝悍波冲射竞千雷兮砰洵鬬万鼍兮呼咤淈泥沙兮悠扬羌昼夜兮不舎方其道积石厯龙门下砥柱逾孟津出乎无际漂乎无垠临万顷兮漭潒折九曲兮沄浑想夫浩浩汤汤堙塞未疏济漯未从淮泗尚潴滙四隩而为壑襄髙陵而为污暨九川兮涤源九州兮既别拯苍生于垫溺免斯世于鱼鼈惟六府之孔修兮赖胼胝之伟烈嗟形容于允翕兮谅一苇之可越逮乎周道既东文武益逺清人麃其翺翔方叔去而不返葛藟兴绵绵之咏尼父有已矣之叹至若瓠子载决宣防既歌下淇园之绿篠沉美玉于沧波恒汩汩兮混浊或沸齧兮盘涡曽未识其安流胡能有于盈科诵逸诗兮俟清嘅人夀兮防何信不可以骤得必以待夫时之泰和尔乃禹门中辟碛石碕礒洪涛不兴一碧千里若人间兮天上余视兮衍迤式同观乎渭滨俨浮游于湘芷澄靓兮渟滉瀁兮濔比鸭绿于汉江陋苔青于淮涘澹玻瓈兮洞射凝云母兮毋滓风泠泠兮吹渌漪天晃朗兮映涟泚粲飞鸟兮白鸥数游鳞兮鳣鲔山倒黛兮染翠岚拖练兮成绮姱潋滟兮挼蓝堪荐洁于明水朝阳升兮淀彩荡夜月照兮镜光洗纷挥霍兮五色乍纡徐而忽驶寔元气之融防而发荣光于此乃有黄耉居河之漘睹奫潫而莹澈为盛世之休征爰以告言闻于紫宸无小大而咸喜腾遐迩之欢声维圣人以在上致四海兮隆平霈仁恩兮汪洋洽寰宇兮皆春萃诸福兮毕来沓众瑞兮骈臻所以天乆储其晶英地复閟其灵秀而千载之嘉应实有待于圣明乃宗藩称瑞寜谦抑而弗居秦晋呈祥逊肤功为曷胜葢功愈大而心愈小道弥髙而徳弥视夫平成之绩亘万世而同称者也猗欤圣皇允协神禹稽河清之致祥翳寥寥兮前古抚金人而徘徊摩铜狄而容与求有并美于今日亦澷漶而莫呒泛星槎以寻源聊逍遥兮银渚俾防兮先驱访往迹于河鼓云冉冉兮斯征路迢迢兮逺举憇鹊桥而孤吟睇层霄而延伫瞻珠阙之崔巍聆羣仙兮夜语谓圣皇兮逹孝克继述于太祖纉洪业兮率旧章靡毫发兮爽轨度诚于穆而不已全睿智与文武天茂锡兮纯祉浩穰穰兮繁聚粤鸿荒兮芒芒河之清兮今始覩于以阐皇猷之精防隆子孙无穷之祚彼汉唐之偶值又奚可以比数辴元元而无知将以告夫下土羲和忽以啓驾宵朣胧兮欲曙灵缤缤兮既遥余袂兮来下扶云汉之昭回挹九天之湛露披琅玕以自呈造金门而献河清之赋于是为之歌曰河水兮清涟聿应期兮斯千年圣皇御极兮徳配天于万亿秭兮福禄绵绵
　　放鳬赋【有序　周是修】
　　洪武丙子春仲之月陛下憇乎东城之台环罗俊彦咨询古先既而有进水鳬百余翼者毛色鲜华群匹和辑悠然兴夫不忍之心俱放于濠观其始则纷纷焉少则濈濈焉俄而并举翀逝于是览春光之舒迟乐物性之得遂怡怡如也愉愉如也召奉词臣周是修赋之臣感夫君徳之至仁及庶类敢不奉敭休命再拜稽首赋曰
　　猗茫茫之堪舆兮胡万类之纷敷维水禽之众美兮盛莫盛于鹥鳬虽群游之无算兮非定耦而弗居泛波涛之浩渺兮乐沧洲之辽夐借软莎而安眠兮防经萍而闲泳頳其趾而丹凝兮缟其襟而玉暎性于物而不忮兮恒恣情乎烟沙孰虞人之曾识兮潜罗而忽加爱毛质之绮防兮遥将献乎皇家繄予皇之仁徳兮当览春乎崇台体阳和之生育兮澹冲融而舒懐适筠笼之跪进兮绚晴光于文绣既彬彬而戢羽兮亦肃肃而并咮啓予皇之良心兮勅俱放乎金濠始依依而泊浅兮渐翾翾而升髙交廻翔而返顾兮若感恩而不舍徐翀蜚乎云霄兮遗余音乎钜野何皇心之恻怛兮由亲亲而仁民由仁民而及物兮秩先后而有伦岂睿鉴于往古兮寔诚中而形外思髙下与洪纎兮期并育而不悖唯好生而恶死兮人与物其同情何至徳之昭明兮举一视而同仁观夫若商郊之祝网兮暨中山之放麛于禽兽犹有所不忍兮矧于人而违之尤异乎华隂之黄雀兮终啣环而报施抑尝闻江濵之白兮先伏篆而朕祺善予皇之深慈兮泽旁沾乎防物念苍苍之生灵兮曷非辜而有忽嗟羣鳬之何幸兮脱万死于斯须遂重登于辽廓兮从心性之所如歴漫漫之河济兮依漠漠之江湖刷羽仪而再整兮顾俦匹而相呼纵物性之或昧兮将天理之可慿粤作善而降祥兮同影响而足徴匪麟趾之仁厚兮又乌致夫驺虞之蕃息愿扩充乎是心兮明刑政而不忒日揄敭于仁闻兮无一夫之不获谇曰尔鳬之生兮仁君之恩倐离鼎爼兮翺于天门东西无际兮南北无垠网罗交张兮矰相仍慎尔所止兮全尔性灵母或轻投兮暝渚寒汀庶永慰乎王心兮想遐征而孔宁盍啣图而献祯兮逐韶鳯以来庭彰予皇之至治兮发咏歌乎词臣超间平于千载兮流无穷之徳馨
　　感宦籍赋【有序　汤显祖】
　　今上丁酉三月予以平昌令上四年计如钱塘荡舟长日箧中故有髙士传慨然寻览之无存也童子故以宦林全籍进予览其书书官书名书地书号大若麟角细若牛毛晰矣备矣反覆循玩亦可以奋孤宦之沉心窥时贤之能事感而赋之曰
　　有平昌之令尹淹结课以孤覉偶犹夷而懊怅暂循求于展披颇有仙班秘箓士品碑巾箱失检记室忘携既宦林之有籍岂童子之无知因而取御业已忘疲叹阅川而阅世何此书之可怡冠二京分列省之地界标四季合匝嵗之天时其地界也东绵辽掖西折凉嶲北隃代蓟南极滇黎控中轴于长安部河山而四维皆百战之所取岂一日之可縻署都官于南北拟周汉之东西南简曹而少务北备宷而多仪外则邉遥其腹干切其支台省于焉受使州郡于焉称知有斗僻以孤镇亦犬牙而交岐甫一迳以纪絶或三防而扼竒下至一尉一险如三亳三危有兼有特孰正孰禆莫不禹迹陟于周官尧封摄乎汉威犹恨缺纪官于朶卫失请吏于边陲其天时也选则通急之殊其推则例闰之谲其竒秘馆视三年之学内徴以四稔为防奏计佹优而或殿报政当遄而或稽卧疴者往来于浃嵗予宁者去往以弥朞或遑将而往返或奄息之早迟苐有闻其必镌鲜存亡而阙疑觇邸报之日积直防计而改为是故日厯终嵗以犹把宦籍逾时而辄挥在近者摘新而赏实市逺者豫旧以酧欺非春秋也笔削圣而窃取非易也先后天而奉时时之为义大矣惟名与器随之嗟夫大钧写物皇极铸人物与无妄人生有真吾有身而易宠世丧道而难贫是以羞其编户荣乎缙绅然而布种诡杂值缤纶幸者乃为公矦之子卿相之孙前书厥考有阶有勲后列环卫如官如恩托江河而猥大依日月而常新不必学书学剑自然允武允文又若驸马都尉一体天人在既富其何费获至贵而无勤次则纳赀而为郎亦以财而发身过此以往其勤可知矣清流之迹奋以文辞则必没身乎藻缀噪吻于吟吚寒暑侵而靡觉骨肉怨而不辞至如羽林防仓门学医吏人读律中书临池流理乐天文测玑莫不穷年渇晷立骨销肌彼殆胡为乎尔诚亦有所用之又其甚者作奸犯科知无不为跂荣分僇迂平取竒皆欲争毫厘于此籍之上附咫尺于半部之余外有乗间抵能畵能棋防言解頥说剑说诗日者狎客夜来秘师皆得游大人以成名指旁流而借赀下则缇骑恶子前鱼弄儿一则如防如豺一则如韦如脂无足比数何所觊睨然而物有所至事不可知买功爵于攫金之后乞告身于枕袖之时经营衣锦践躐綦丝在主爵而无靳咤剞劂以何遗苐云为之则是敢曰文不在兹嗟夫天下亦大矣仕人亦伙矣有鳯凰之官则必有虮虱之使有金玉之英则必有粪土之士巨海葺龙蚌以铺文太华总松榛而绕翠散之人有十等合之天无二日天其平也不平人则不一也而一不平谓何有一有多有终身于帝所有絶望于廊阿有十年而不调有一月而累加有防欹而辄振有一蹶而永蹉有弱冠而峥嵘有白首而婆娑有受万金而无讥有拾片羽而为瑕有拥氊于华羡有投牒于荒厓有提鹾而拟方伯有守郡而无建牙有赡僮客而鸣豫有絶父母而劳歌有长孙曾而袭珪有鬻子女而还家有上夀而赐尊有自经于幽遐丽风者衎言笑而加翼絶津者罄号咷而靡槎得时者随俯仰而皆妙失志者任语嘿以无佳徒使墨守者视此书而失据捷鬬者指是刻以严夸智愚勇怯于斯乎尽锐贫富侈啬于是乎交賖细则鑚如蚊蚋大则防若蛟鼍缓则穆如埙竾急则惨若铓邪亲属之荣悴以此人身之轩轾匪他何必耆旧传而特笔人物志以编摩苐登名于仕版若陟巘以盈科有防有矩如琢如磨谅有朝其必市想无臣而不波乃有扬休山立籧戚骀驼姓名舛诡爵地参差鸾视虫其一粒豹觉鼹以随窠茍有懐而未瞑緫奔命于旁罗是故谒选则咳成雷雨议汰则委若泥沙地贵则聫之以云锦命贱则等之以风花至消详于品列益抚巻而增嗟名理畴而赝售功勤埒而盗夸等竒节而抑真并文林而采华然则兹籍也盖有朱紫异质淄渑同和者矣迨其甚也且有人焉巧若穷竒昧若浑敦名可以冠楚杌貎足以铸神奸物论之所必去兹籍之所独存方灾木而未已或阅季而弥尊亦有行若处子智若耆旧望足以压折非是才足以献替可否谓周行其必先视百尔而岂后比索名于右方复展转而乌有或置无人之境或寄冗从之薮冷之所以必灰瘴之惟恐不彼拙效其常然岂削籍之所朽徒使顽弱之人览兹籍也耀其贵如得如惊黯其贱如失如玷惩死灰之不然慕积薪之所占名已没其焉如贵及生而可艳损亢壮以和顔筭幽忧而委念然则兹籍也能使人采色飞举道心沉乱可触手而偶观难淹神而久玩忽掩巻而防然吾亦多言之为幻矣
　　秋夜绳牀赋【汤显祖】
　　嗟予肱之三折兮方髫齓之嵗月峩峩病骨固难支兮又逢途之九折当春阳之新丽兮兰茁其芽不使吐辞作醴兮呵笔出花而层冰飞霰兮败其頴秀身借荼蓼兮材输莭莠忆昔十一读易兮七年鼎革五经句读初离兮左国文辞未析波平则圏鸡牧豕兮尘起则萍漂絮翻于是四民失据兮俯仰惟艰冉冉嵗华兮三旬梦魂妻殀子殇兮聊糊口于村童蜩螗蛙蛤声中兮舌敝耳聋庚午水变兮开辟未际尔乃穿窜萧寺兮犹然恋兹疣赘之未溃昼则山童四五兮授以三字夜则寂守绳牀兮共兹囚山之味食则三投麦菽之饘粥兮【已煮之碗饭当暑热时必蒸过一宿后而后投之为粥食者毫无米气】营营青蝇又玷其红白佐以瘠地之苦蔬兮反渍以衰残之心血居则分僧寮之咫尺兮干蜗挂壁南山八月苍葭兮逗引风霜东海三脊白茅兮疎漏星日野蔓山葛骄而入室兮蕨笋芦芽戢戢而争其余隙蚍蜉遂争国于檀槐兮蛙黾窥天于坎井一几一榻兮曙而复暝敝帷落尽梅花兮月色融然故衾冰裂水田兮幽渚鸥眠每欲避愁于华胥兮恨春宵之犹永何夏夜之易明兮似独迢迢于孤枕俄而朱明告谢又值凛秋寸寸衰草处处酸眸山闇闇而欲寐兮溪防防而扪防风鸣金鉄兮尽是商声云垂帷幕兮似悼穷愁万感不召而自至兮都归展转之更筹因思夫人自立于宇宙兮君与亲之恩防极非致主之伊周兮则安邉之卫霍虽束手而谈王霸兮亦何忍视斯时之民瘼茍时不吾与兮遂藏经纶于把握即若予之废人兮岂无翰墨之堪托乃悲叹穷庐兮负千钧之家学洛闽姚江门墙徧宇宙兮欧阳传经八代嗟哉尸居余气兮园之耳目如芥是以鳏鱼之目睫长炯炯兮万山之凄苦毕集试敷陈其百一兮已藤葛纒乎酸笔初闻淅沥于风竹兮势渐逼于奔涛波臣忽沟为絶岛兮冷炊火于昏朝天梦难醒兮兽搪突而禽号斯山雨之状也湿暑收润兮秋气到襟初则舞幡幢而拂佛火兮故纸愁吟继而星河揺而欲落其或落叶敲兮魂返云山之梦宿鸟坠枝兮悲兴三匝之音斯山风之状也着树凝雪兮穿沙涌潮忆昔四载渔澄兮依依故交今向空林兮分我半巢但怪夫近轩楹而带秋兮入笔墨而含骚斯又山云之状也山境逢秋兮意绪凉荒茅苦竹之间兮赠以清光分清隂于禽薮兮落凉冷于鱼乡于是茅檐逓影兮苇壁苍苍松竹书衾兮癯鹤巢霜斯又山月之状也若夫寒蝉之吟也夏虫忽值凉秋兮翳槁叶而寄丝声白云清露生涯兮花烂花残岂异其鸣若为代冩心寒兮风中嫋嫋领彼余清秋蛩之怨也当夫寒涧扪舌兮露草唳含爰有防物兮时诉酸咽既不借食于夷跖兮亦何恨何支干搅倦羽之眠鸟兮警断肠之定猿嗟予之凉行无伴兮何怪汝之多言至于西月飞梁兮夜影向晨透喤声于空境兮诸蠢苏魂如云冉冉兮不住苍狗之羣如风渡水兮岂滞藻川之文硁尔一声兮惊破耳根拟乗桴于二楞之海兮曙楼起东方之白云非钟声之叩晓乎山无云带兮树敛商声忽起悲音于逺坞兮互报霜清一到衰残之耳兮感生凄断之更忆自破镜离鸾兮十载衣单悼故之泪痕重叠兮魂絶千山非砧响之捣夜乎若夫循篱瘦菊兮寒映曵汀蓉影堆堦败叶兮熖分缀草踈萤乌惊暗月兮断续雁离孤唳鼯啸空梁兮依稀猿断三声猛虎怒啸兮不寒而栗苦鸟诉衷兮酸欲堕城佛影沉沉兮琉璃明灭梵贝寥寥兮寒竿卒折骚魂召而不反兮云未敛而惨黯天亦老而防泬虽然观夫世之红尘机巧兮争枯菀而着足譬彼海市浮山兮俨辉光之目走炎趋热兮竞自焚以待烬吁冻呵霜兮易暄凉于片瞬自惟即无轗轲于盛年兮不过把玩于俄顷究亦何所得兮难系夫崦嵫之夕景忆前贤之流风兮山髙而水长思分云而把茅兮髙堂之大椿永芳置琴书之楚楚兮摘堦上之薇芳揷万巻之森罗兮波及乎性海之汪洋觞咏于倍日之年兮亦有云水之徜徉山中之清风习习兮乃有味于绳牀乱曰山净林空水清泚兮逈出云霄无尘滓兮别开门户亦云美兮时不我与托迹此兮名贤风韵可翘企兮养老长防翦蓬藟兮云水遨游同舄履兮苾蒭苍翠映兰芷兮柏子清香妙沉水兮尘世浮华犹糠粃兮









　　明文海巻四
　　钦定四库全书
</div>
    <div class="pagination">
<span class="current-page">1</span><a href="明文海_page2.html">2</a><a href="明文海_page3.html">3</a><a href="明文海_page4.html">4</a><a href="明文海_page5.html">5</a><a href="明文海_page6.html">6</a><span>...</span><a href="明文海_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
