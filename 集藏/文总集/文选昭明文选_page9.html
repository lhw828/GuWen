<!DOCTYPE html>
<html>
<head>
    <meta charset="UTF-8">
    <title>文选昭明文选 - 第 9 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>文选昭明文选 - 第 9 页/共 42 页</h1>
    <div class="content">

卷十二　江海



    【江海】 

    【海赋】 

    木玄虚今书七志曰：木华，字玄虚。华集曰：为杨骏府主簿。傅亮文章志曰：广川木玄虚为海赋，文甚俊丽，足继前良。 

    昔在帝妫古为巨唐之代，帝妫，谓舜也。尚书序曰：昔在帝尧。尚书曰：釐降二女于妫汭。孔安国曰：舜所居妫水之汭也。左氏传，季文子使太史克对宣公曰：舜臣尧，举八恺使主后土。杜预曰：为尧臣也。天纲浡蒲没潏以出，为凋为瘵侧界反。言水之广大，为天纲纪。浡潏，沸涌貌。桓子新论曰：夏禹之时，鸿水浡潏。说文曰：潏，水涌出也。又说文曰：凋，半伤也。尔雅曰：瘵，病也。尚书曰：汤汤洪水方割。孔安国曰：割，害也。洪涛澜汗，万里无际。澜汗，长貌。西京赋曰：起洪涛而扬波。长波涾徒答氵陁杜我，迆羊氏涎延八裔。涾氵陁，相重之貌。迆涎，逦迆相连也。八裔，犹八方也。於是乎禹也，乃铲临崖之阜陆，决陂潢而相泼。孟子曰：当尧之时，洪水横流，氾滥天下。尧独忧之，举舜，舜使禹疏九河，逾济、漯。苍颉篇曰：铲，削平也。淮南子曰：禹有洪水之患，陂塘之事。高诱曰：陂，畜也；塘，堤也。说文曰：潢，积水池也。泼，灌也。启龙门之岝■，■陵峦而崭七咸凿。尚书璇玑钤曰：禹开龙门，导积石。郑玄注曰：龙门，山名也。岝■，高貌。岝，助格切。■，五格切。广雅曰：垦，治也。■与垦音义同。广雅曰：镌谓之錾，仕咸切。錾与崭古字通。群山既略，百川潜渫。息列切。孔安国尚书传曰：治山通水，故以山名。尚书曰：嵎夷既略。孔安国曰：用功少曰略。周书曰：禹渫七十川，大利天下。尚书大传曰：百川趋於海。尔雅曰：潜，深也。说文曰：渫，除去也。泱思朗漭莫广澹徒敢泞，腾波赴势。泱漭，广大也。澹泞，澄深也。泞，音纻。江河既导，万穴俱流。尚书曰：岷山导江，又曰：导河积石。淮南子曰：溏有万穴。掎居蚁拔五岳，竭涸九州。掎拔、竭涸，言水既除，掎拔而出，竭涸而乾也。掎，引也。广雅曰：拔，出也。五岳：泰、华、霍、恒、嵩。贾逵国语注曰：涸，竭也。尚书序曰：禹别九州。沥滴渗淫七林，荟乌外蔚云雾。涓流泱乌党瀼乃朗，莫不来注。说文曰：沥滴，水下滴沥也。渗淫，小水津液也。渗，音侵。荟蔚，云雾霑润也。毛诗曰：荟兮蔚兮，南山朝隮。涓流，小流也。泱瀼，渟淤也。汉书，杜钦曰：屯氏河羡溢，有填淤反瀼之害。说文曰：注，灌也。於廓灵海，长为委输。毛苌诗传曰：於，叹辞也。尔雅曰：廓，大也。孟子曰：舜使禹疏九河，逾济、漯，而注诸海。礼记曰：三王之祭川也，或源或委。郑玄曰：委流所聚。淮南子曰：河水九折注海，而流不绝者，昆仑之输也。 

    其为广也，其为怪也，宜其为大也。尔其为状也，则乃浟由湙亦潋力冉滟以冉，浮天无岸。浟湙，流行之貌。潋滟，相连之貌。玄中记曰：天下之多者水焉，浮天载地。说文曰：浮，汎也。浺冲瀜沆胡广瀁余两，渺眇瀰弥湠炭漫。浺瀜沆瀁，深广之貌。渺瀰湠漫，旷远之貌。波如连山，乍合乍散。庄子曰：白波若山。嘘噏许急百川，洗涤淮汉。嘘■，犹吐纳也。百川，已见上文。淮汉之流小而且秽，故洗涤之。襄陵广舄，■交氵葛葛浩汗。尚书曰：怀山襄陵。又曰：海滨广斥。史记曰：斥为舄，古今字也。■氵葛，广深之貌。若乃大明扌麃彼苗辔於金枢之穴，言月将夕也。大明，月也。周易曰：悬象著明，莫大乎日月。扌麃，犹揽也。月有御，故言辔。金，西方也。河图帝览嬉曰：月者金之精，月有窟，故言穴。伏韬望清赋曰：金枢理辔，素月告望。义出於此。翔阳逸骇於扶桑之津。言日初出也。翔阳，日也。淮南子曰：日，阳之主也。日中有乌，故言翔。逸骇，言出疾也。广雅曰：骇，起也。山海经曰：汤谷上有扶木者，扶桑也，十日所浴。彯匹遥沙{石}苦角石，荡■以出岛滨。言此二时风尤疾也。易通卦验曰：巽风不至，则大风发屋扬沙。说文曰：{石}，石声也。春秋命历序曰：大风飘石。■，风疾貌。说文曰：岛，海中往往有山可居曰岛。於是鼓怒，溢浪扬浮。言风既疾，而波鼓怒也。上林赋曰：沸乎暴怒。更相触搏，飞沫起涛。苍颉篇曰：涛，大波也。状如天轮，胶戾而激转；吕氏春秋曰：天地如车轮，终则复始。高诱曰：轮，转也。上林赋曰：宛沾胶盭。又似地轴，挺拔而争回。河图括地象曰：地下有四柱，广十万里，有三千六百轴。广雅曰：挺，出也。岑岭飞腾而反覆，五岳鼓舞而相磓丁回反。岑岭、五岳，言波涛之形，递相触激，故或反覆，故或相磓也。尔雅曰：山小而高曰岑。五岳，已见上文。磓，犹激也。氵喟谓濆沦而滀丑六漯他答，郁沏切迭而隆颓。氵喟，乱貌。濆沦，相纠貌。滀漯，攒聚貌。郁，盛貌。沏迭，疾貌。隆颓，不平貌。盘{污皿}乙于激而成窟，氵哨七笑■土含滐桀而为魁。盘{污皿}，旋绕也。氵哨■，峻波也。毛苌诗传曰：杰，特立也。滐与杰同。贾逵国语注曰：川阜曰魁。氵闪失冉泊匹帛柏而迆以尔飏余谅，磊洛罪{勹荅}荅{勹合}苦合而相豗呼回反。氵闪，疾貌。泊柏，小波也。也。迆飏，邪起也。磊，大貌。{勹荅}{勹合}，重叠也。相豗，相击也。惊浪雷奔，骇水迸集，七发曰：波涌而涛起，横奔似雷。字书曰：迸，散也。开合解会，瀼瀼伤湿湿。瀼瀼湿湿，开合之貌。葩华踧子六沑女六，氵顶顶泞奴冷潗侧立■女及反。葩华，分散也。踧沑，槅聚也。氵顶泞，沸貌。潗■，沸声。 

    若乃霾莫排曀一计潜销，莫振莫竦。尔雅曰：风而雨土为霾，阴而风为曀。霾，音埋。说文曰：潜，藏也。广雅曰：振，动也。竦，亦动也。轻尘不飞，纤萝不动。尔雅曰：唐蒙，女萝。犹尚呀呼加呷，馀波独涌。言风虽静而馀波犹壮。呀呷，波相吞吐之貌。澎匹宏濞氵郁於勿靺乌埋，碨乌罪磊山垄。澎濞，水声。洞箫赋曰：澎濞，慷慨。氵郁靺，高峻貌。碨磊，不平貌。尔其枝岐潭以审瀹药，渤荡成汜音似。管子，管仲对桓公曰：水，别於他水，入於大水及海者，命曰枝。穆天子传曰：饮于枝洔之中。郭璞曰：水岐成洔。洔，小渚也，音止。潭瀹，动摇之貌。毛诗曰：江有汜。毛苌曰：决复入为汜也。乖蛮隔夷，回互万里。若乃偏荒速告，王命急宣。列子曰：殊方偏国。张湛曰：偏，边也。毛诗曰：肃肃王命。飞骏鼓楫，汎海凌山。尔雅曰：骏，速也。郭璞曰：骏，犹迅速，亦疾也。方言曰：楫，谓之桡。东方朔对诏曰：凌山越海，穷天乃止。於是候劲风，揭桀百尺。广雅曰：揭，举也。百尺，帆樯也。维长绡所交，挂帆席。绡，今之帆纲也，以长木为之，所以挂帆也。刘熙释名曰：随风张幔曰帆，或以席为之，故曰帆席也。望涛远决，冏九永然鸟逝。苍颉篇曰：冏，光也。鹬聿如惊凫之失侣，倏如六龙之所掣充制反。鹬，疾貌。苏武答李陵书曰：虽乘云附景，不足以比速，晨凫失群，不足以喻疾。春秋命历序曰：皇伯登出扶桑日之阳，驾六龙以上下。说文曰：掣，引而纵也。一越三千，不终朝而济所届。左氏传曰：子文训兵於睽，终朝而毕。尔雅曰：济，度也。孔安国尚书传曰：届，至也。 

    若其负秽临深，虚誓愆祈。负秽，言身有罪，若负荷然。尚书曰：负罪引慝。杜预左氏传注曰：愆，失也。郑玄周礼注曰：祈，祷也。则有海童邀路，马衔当蹊。吴歌曰：仙人赍持何，等前谒海童。尔雅曰：邀，遮也。陆绥海赋图云：马衔，其状马首一角而龙形。杜预左氏传注曰：蹊，径也。天吴乍见而仿佛，魍像暂晓而闪式染尸。山海经曰：朝阳之谷，神为天吴，为水伯。说文曰：仿佛，见不諟也。楚辞曰；时彷彿以遥见。国语，仲尼曰：丘闻之，水之怪龙罔象，木之怪夔魍魉。韦昭曰：罔象食人。闪尸，暂见之貌。群妖遘迕，眇余沼冶夷。尔雅曰：遘，遇也。小雅曰：迕，犯也。眇，视貌。冶夷，妖媚之貌。决帆摧橦直江，戕风起恶去声。橦，百尺也。杜预左氏传注曰：戕，卒暴之名也。起恶，起为暴恶也。廓如灵变，惚怳幽暮。廓，犹开也，言廓然暂开，如神之变，惚怳之顷，而又幽暮也。郑玄礼记注曰：幽闇者，不明也。气似天霄，叆爱靅费云布。言海神吐气，类於天霄。叆靅，昬闇貌。韩子曰：云布风动。{儵}叔昱绝电，百色妖露。{儵}昱，疾貌。妖露，为妖而呈露也。呵啖许勿掩郁，■居缚睒失冉无度。呵啖掩郁，不明貌。说文曰：■，大视也。又曰：睒，暂视也。飞涝劳相磢楚爽，激势相沏楚栉反。言戕风迅疾而波浪相冲也。涝，大波也。郭璞方言注曰：漺，错也。漺与磢同。沏，摩也，楚乙切。崩云屑雨，浤々火宏汨汨·屑雨，飞洒之貌，言波浪飞洒，似云之崩，如雨之屑也。李尤辟雝赋曰：兴云动雷，飞屑风雨。浤浤汨汨，波浪之声也。浤，音宏。■敕甚踔丑角湛以甚氵药药，沸溃渝溢。■踔湛氵药，波前却之貌。溃，乱流也。渝，亦溢也。瀖霍泋卉濩镬渭，荡云沃日。瀖泋濩渭，众波之声。於是舟人渔子，徂南极东。言风起而浪惊，故漂浮而无定。毛苌诗传曰：极，至也。或屑没於鼋鼍之穴，或挂罥於岑{山敖}敖之峰。言被漂溺死，非一所也。屑，犹碎也。礼记曰：屑桂与姜。声类曰：罥，系也。尔雅曰：山多小石曰{山敖}。或掣充制掣洩余制洩於裸人之国，或汎汎悠悠於黑齿之邦。掣掣洩洩，任风之貌。汎汎悠悠，随流之貌。淮南子曰：自西南至东南，有裸人国，黑齿民。许慎曰：其民不衣也，其人黑齿也。或乃萍流而浮转，或因归风以自反。谢承後汉书，郑玄戒子书曰：黄巾为害，萍浮南北。徒识观怪之多骇，乃不悟所历之近远。苍颉篇曰：骇，惊也。说文曰：悟，觉也。 

    尔其为大量也，则南澰敛朱崖，北洒天墟音虚。广雅曰：澰，渍也。东都主人曰：南燿朱垠。垠亦崖也。尔雅曰：北陆虚也。东演析木，西薄青徐。说文曰：演，长流也。言流至析木之境。尔雅曰：析木谓之天津，海在青、徐之东，故云西薄。小雅曰：薄，迫也。尚书曰：海、岱惟青州。又曰：海、岱及淮惟徐州。经途瀴乌冷溟莫泠，万万有馀。郑玄周礼注曰：经，谓里数也。瀴溟，犹绝远杳冥也。吐云霓，含龙鱼。淮南子曰：四海之云凑。隐鲲鳞，潜灵居。鲲鳞，或为昆山。昆山，方壶之属也。灵居，众仙所处也。岂徒积太颠之宝贝，与随侯之明珠。琴操曰：纣徙文王於羑里，择日欲杀之，於是太颠、散宜生、南宫适之属，得水中大贝以献纣，立出西伯。墨子曰：和氏之璧，隋侯之珠。将世之所收者常闻，所未名者若无。言世之所收者，常闻其名，其或未名者，若本无也。且希世之所闻，恶乌审其名？言希世乃一闻之，故不能审其名。鲁灵光殿赋曰：邈希世而特出。故可仿像其色，叆於恺霼虚气其形。仿像、叆霼，不审之貌。 

    尔其水府之内，极深之庭。刘劭赵都赋曰：其东则有天浪水府，百川是理。则有崇岛巨鼇，峌庭结か五结孤亭。擘洪波，指太清。崇岛，五岳也。巨鼇，大鼇也。列仙传曰：巨鼇负蓬莱山而抃沧海之中。列子曰：渤海之东，名曰归墟，其中有五山，帝命禺强使巨鼇十五，举首载五山，峙而不动。说文曰：海中往往有山可依止曰岛。峌か，高貌。山居海中，故云擘。峻极际天，故云指。郑众周礼注曰：擘，破裂也。东方朔十洲记曰：冥海洪波百丈。鹖冠子曰：上及泰清，下及太宁。竭磐石，栖百灵。郑玄礼记注曰：竭，犹载也。声类曰：磐，大石也。百灵，众仙。飏凯风而南逝，广莫至而北征。言巨鼇多力，溯风而行也。吕氏春秋曰：南方曰凯风，北方曰广莫风。其垠银则有天琛水怪，鲛人之室。天琛，自然之宝也。尚书曰：天球在东序。水怪奇石，生乎水滨也。尚书曰：铅松怪石。曹子建七启曰：戏鲛人。刘渊林吴都赋注曰：鲛人，水底居。瑕石诡晖，鳞甲异质。说文曰：瑕，玉之小赤色者也。诡晖，别色。说文曰：诡，变也。异质，殊形也。广雅曰：质，躯也。若乃云锦散文於沙汭之际，绫罗被光於螺蚌之节。言沙汭之际，文若云锦；螺蚌之节，光若绫罗也。毛苌诗传曰：芮，崖也，芮与汭通。曹植齐瑟行曰：蚌蛤被滨崖，光采如锦红。繁采扬华，万色隐鲜。说文曰：隐，蔽也。阳冰不冶，阴火潜然。言其阳则有不冶之冰，其阴则有潜然之火也。晏子春秋曰：阴冰凝，阳冰厚五寸。说文曰：冶，销也。熺许眉炭重燔烦，吹蜅古永九泉。熺炭，炭之有光也。广雅曰：熺，炽也。重燔，犹重然也。吹，犹然也。汉书，赵氏无吹火焉。说文曰：蜅，光也，言火之光下照九泉。地有九重，故曰九泉。朱敛焰绿烟，要一眇眇蝉蜎一缘反。要眇蝉蜎，烟艳飞腾之貌。敛与爓同。 

    鱼则横海之鲸，突扤孤游。吊屈原曰：横江湖之鱣鲟。郭璞山海经注曰：横，塞也。突扤，高貌。戛岩{山敖}，偃高涛。戛，犹褱也。茹鳞甲，吞龙舟。广雅曰：茹，食也。庄子曰：吞舟之鱼，砀而失水。高诱淮南子注曰：龙舟，大舟。噏虚及波则洪涟踧蹜，吹涝则百川倒流。刘劭赵都赋曰：巨鼇冠山，陵鱼吞舟，吸潦吐波，气成云雾。蹜，蹙聚貌。踧，子六切。蹜，所六切。或乃蹭七邓蹬邓穷波，陆死盐田。蹭蹬，央势之貌。盐田，海边也。张揖上林赋注曰：海水之崖，多出盐也。巨鳞插云，鬐鬣刺天。郭璞上林赋注曰：鳍，鱼背上鬣也。南都赋曰：森而刺天。颅卢骨成岳，流膏为渊。广雅曰：颅谓之<蜀页><娄页>。魏武四时食制曰：东海有鱼如山，长五六里，谓之鲵，时死岸上，膏流九顷。春秋元命包曰：积骨成山，流血成渊。 

    若乃岩坻直夷之隈，沙石之嵚音钦。郭璞上林赋注曰：坻，岸也。说文曰：隈，水曲也。嵚，沙石嵚岑也。毛翼产鷇苦，剖卵成禽。尔雅曰：生哺鷇。郭璞曰：鸟子须母食也。剖，犹破也。凫雏离褷所宜，鹤子淋渗所今反。西京杂记曰：太液池，其间凫雏、鹤子，布满充积。离褷、淋渗，毛羽始生之貌。群飞侣浴，戏广浮深。翔雾连轩，洩余世洩淫淫。轩，举也。洩洩淫淫，飞翔之貌。翻动成雷，扰翰为林。翻，动貌。汉书，赵王曰：聚蚊成雷。孔安国尚书传曰：扰，乱也。王弼周易注曰：翰，高飞貌。更相叫啸，诡色殊音。诡，异也。 

    若乃三光既清，天地融朗。淮南子曰：夫道，纮宇宙而章三光。杜预左氏传注曰：融，朗也。不汎阳侯，乘蹻去乔绝往。淮南子曰：武王渡于孟津，阳侯之波，逆流而击。曹植苦寒行曰：乘蹻追术士，远在蓬莱山。抱朴子曰：乘蹻可以周流天下。蹻道有三法，一曰龙蹻，二曰气蹻，三曰鹿卢蹻。觌安期於蓬莱，见乔山之帝像。列仙传曰：安期先生谓始皇曰：後千岁求我蓬莱山下。史记曰：武帝祭黄帝冢桥山。上曰：吾闻黄帝不死，今有冢，何也？或对曰：黄帝已仙上天，群臣葬其衣冠也。群仙缥匹妙眇，餐玉清涯音宜。缥眇，远视之貌。鲁灵光殿赋曰：忽瞟眇以响像。列仙传曰：赤松子服水玉。履阜乡之留舄，被羽翮之襂所今纚所宜反。列仙传曰：安期先生，琅邪阜乡人，自言千岁。秦始皇与语，赐金数千万於阜乡亭，皆置去，留书以赤玉舄一量为报。言仙人以羽翮为衣。汉书曰：天道将军衣羽衣。襂纚，羽垂之貌。翔天沼，戏穷溟。庄子曰：穷发之北有溟海者，天池也。甄古然有形於无欲，永悠悠以长生。言众仙虽表有形而无情欲，故能久视长生也。郑玄尚书纬注曰：甄，表也。淮南子曰：有形之类，莫尊於水。庄子曰：同乎无欲。老子曰：常无欲以观其妙。又曰：长生久视之道。 

    且其为器也，包乾之奥，括坤之区。周易曰：乾为天，坤为地。孔安国尚书传曰：奥，内也。又曰：区，域也。惟神是宅，亦祇是庐。神祇，众灵之通称，非惟天地而已。礼记曰：有天下者，祭百神也。何奇不有？何怪不储？说文曰：储，积也。芒芒积流，含形内虚。班彪览海赋曰：余有事於淮浦，观沧海於茫茫。孙卿子曰：不积小流，无以成河海。含形内虚，言水能含众形，内虚，似乎谦也。孙卿子曰：水清则见物之形。周易曰：君子以虚受人。旷哉坎德，卑以自居。周易曰：坎为水。家语，金人铭曰：江海虽左长百川，以其卑也。周易曰：谦谦君子，卑以自牧。管子曰：夫人皆赴高，水独赴下，卑也，而水以为都居也。弘往纳来，以宗以都。自海而往，弘之而令大，自外而来，纳之而不逆。尚书曰：江、汉朝宗于海。山海经曰：和山实惟河之九都。郭璞曰：九水所潜，故曰九都。品物类生，何有何无！言诸品物以类相生，何所不有，何者而无。言其多也。韩诗外传曰：夫水，群物以生，品物以正。李尤翰林论曰：木氏海赋，壮则壮矣，然首尾负揭，状若文章，亦将由未成而然也。 

    【江赋 】释名曰：江者，公也，出物不私，故曰公也。风俗通曰：江者，贡也，为其出物可贡。晋中兴书曰：璞以中兴，三宅江外，乃著江赋，述川渎之美。 

    郭景纯臧荣绪晋书曰：郭璞，字景纯，河东人。璞性放散，不脩威仪，为佐著作。後转王敦记室参军。敦谋逆，为敦所害。又云：有人见其睡形变鼍，云是鼍精也。 

    咨五才之并用，寔水德之灵长。左氏传，宋子罕曰：天生五材，人并用之，废一不可。杜预曰：金、木、水、火、土也。淮南子曰：夫水者，大不可极，深不可测，无公无私，水之德也。惟岷山之导江，初发源乎滥觞。惟，发语之辞也。岷山导江，东别为沱。南都赋曰：发源岩穴。家语，孔子谓子路曰：夫江始於岷山，其源可以滥觞。及其至於江津，不舫舟，不避风，则不可以涉。王肃曰：觞，所以盛酒者，言其微也。聿经始於洛沬昧，拢万川乎巴梁。薛君韩诗章句曰：聿，辞也。汉书，广汉郡雒县有漳山，雒水所出，入湔。雒与洛通。湔，音煎。说文曰：沬水出蜀西塞外，东南入江。沬，武盖切。拢，犹括束也。巴，郡名也。梁，州名也。冲巫峡以迅激，跻江津而起涨。盛弘之荆州记曰：信陵县西二十里有巫峡。方言曰：跻，登也。郦元水经注曰：马头崖北对大岸，谓之江津。涨，水大之貌。极泓乌宏量而海运，状滔天以淼茫。郑玄礼记注曰：极，穷也。庄子曰：大鹏海运，则将徙南溟。司马彪曰：运，转也。尚书曰：浩浩滔天。总括汉泗，兼包淮湘。并吞沅澧礼，汲引沮七余漳。南都赋曰：总括趋欱。郭璞山海经注曰：泗水出鲁国卞县，至临淮下相县入淮。孟子曰：禹决汝、汉，排淮、泗，而注之江。景福殿赋曰：兼苞博落。郭璞山海经注曰：湘水出嵽陵营道县阳朔山。过秦论曰：并吞八荒之心。山海经曰：沅水出象郡而东注江，合洞庭中。应劭汉书地理志曰：武陵郡充县历山，澧水所出，入沅，水经云入江。说文曰：汲，引水也。山海经曰：景山，睢水出焉，南注于沔江。又曰：荆山、漳水出焉，而东南流注于睢。沮与睢同。源二分於崌居崍来，流九派乎浔阳。山海经曰：岷山东北百四十里崍山，江水出焉；又东百五十里崌山，江水出焉，而东流注于大江。郭璞曰：崍山，中江所出也，崌山，北江所出也。水别流为派。尚书曰：荆州，九江孔殷。应劭汉书注曰：江自庐江浔阳，分为九也。汉书，庐江郡有浔阳县。鼓洪涛於赤岸，沦馀波乎柴桑。洪涛，已见海赋。七发曰：凌赤岸。或曰：赤岸在广陵兴县。广雅曰：沦，没也。馀波，涛之馀波也，言涛之馀波至柴桑而尽也。尚书曰：馀波入于流沙。汉书，豫章郡有柴桑县。纲络群流，商搉苦角涓古玄澮古外反。广雅曰：商，度也。许慎淮南子注曰：扬搉粗略也。涓澮，小流也。尔雅曰：注沟曰澮也。表神委於江都，混流宗而东会。委及宗并见上文。汉书曰：广陵国有江都县，东会于海。尚书曰：东会于泗、沂。注五湖以漫漭，灌三江而漰普萌沛普会反。墨子曰：禹治天下，南为江、汉、淮、汝，东流之，注五湖之处，以利荆、楚、干、越之民。史记，太史公曰：余登姑苏，望五湖。张勃吴录曰：五湖者，太湖之别名也，周行五百馀里。尚书曰：三江既入，震泽底定。孔安国曰：自彭蠡，江分为三，入震泽。又曰：震泽，吴南太湖名也。滈胡道汗六州之域，经营炎景之外。六州，益、梁、荆、江、扬、徐。臧荣绪晋书曰：华阳黑水惟梁州，部巴东郡。益州，梁州之南地，部蜀郡。江州，本荆州之东界，扬州之南境也。海、岱及淮惟徐州，部广陵郡。上林赋曰：经营于其内。南方火，故曰炎景。所以作限於华裔，壮天地之嶮介。言江波之濬，既作限於华夷，天地嶮介，因之益壮也。吴录曰：魏文帝临江叹曰：天所以隔南北也！周易曰：天嶮不可升。地嶮，山川丘陵。郭璞尔雅注曰：介，阂也。 

    呼吸万里，吐纳灵潮。自然往复，或夕或朝。呼吸万里，言其疾也。抱朴子曰：麋氏云朝者，据朝来也；言夕者，据夕至也。激逸势以前驱，乃鼓怒而作涛。峨嵋为泉阳之揭，玉垒作东别之标。峨嵋、玉垒，二山名也。泉阳，即阳泉也。顾野王舆地志云：益州阳泉县，蜀分绵竹立。揭、标，皆表也。水经曰：江水又东别为，开明之所凿。尚书曰：岷山导江，东别为。战国策曰：举标甚高。衡霍磊落以连镇，巫庐嵬鱼鬼嚬危勿而比峤。周礼曰：荆州之镇山曰衡山。郑玄曰：在湘水南，镇山名，安地德者也。尔雅曰：霍山为南岳。郭璞曰：今在庐江西。汉书曰：南郡巫县，巫山在西南。释慧远庐山记曰：山在江州浔阳之南。尔雅曰：山锐而高曰峤，其庙切，协韵，音桥。协灵通气，濆忿薄相陶。流风蒸雷，腾虹扬霄。庄子曰：川谷通气，故飘风。老子曰：阴阳陶冶万物。韦昭国语注曰：蒸，升也。出信阳而长迈，淙悰大壑与沃焦。信阳即信陵之阳也。臧荣绪晋书曰：建平郡有信陵县。吴都赋曰：寂寥长迈。说文曰：淙，水声也。列子曰：渤海之东，不知几万亿里，有大壑，无底之谷，其下无底，名归墟。玄中记曰：天下之大者，东海之沃焦焉，水灌之而不已。沃焦，山名也，在东海南方三万里。 

    若乃巴东之峡，夏后疏凿。盛弘之荆州记，古歌曰：巴东三峡巫峡长，猿鸣三声泪沾裳。禹疏三江，已见上文。绝岸万丈，壁立赮駮。赮駮，如赮之駮也。赮，古霞字。虎牙嵥桀竖树以屹鱼乙崒慈聿，荆门阙竦而磐礴。盛弘之荆州记曰：郡西溯江六十里南岸有山，名曰荆门，北岸有山，名曰虎牙，二山相对，楚之西塞也。虎牙，石壁红色，间有白文，如牙齿状。荆门上合下开，开达山南，有门形，故因以为名。嵥，特立貌。屹崒，高峻貌。阙竦，如阙之竦也。西京赋曰：圜阙竦以造天。磐礴，广大貌。圆渊九回以悬腾，湓普寸流雷呴呼后而电激。淮南子曰：藏志九旋之渊。许慎曰：九旋之渊至深。说文曰：腾，水涌也。苍颉篇曰：湓，水声也。声类曰：呴，嗥也。答宾戏曰：游说之徒，风飏电激。骇浪暴洒，惊波飞薄。洒，散也。飞薄，飞腾荡薄也。迅澓扶福增浇，涌湍叠跃。氵复，澓流也，音伏。王逸楚辞注曰：洄波为浇，古尧切。砯普冰岩鼓作，漰普萌湱呼陌泶胡角灂仕角反。砯，水激岩之声也。漰湱泶灂，皆大波相激之声也。尔雅曰：夏有水、冬无水曰泶，音学。{冯水}蒲冰■蒲拜氵薨火宏■呼拜，溃濩获■呼活漷呼郭反。皆水势相激汹涌之貌。潏胡决湟皇淴乌骨泱乌朗，氵儵叔氵闪失冉氵闯舒感瀹始灼反。皆水流漂疾之貌。漩旋澴许玄荥於营瀯营，渨纡鬼氵畾诔濆忿瀑步角反。皆波浪回旋濆涌而起之貌也。溭助侧淢域浕助谨涓于窘，龙鳞结络。溭淢浕涢，参差相次也。龙鳞结络，如龙之鳞，连结交络也。潘岳金谷诗曰：滥泉龙鳞澜。碧沙瀢杜罪氵陁徒可而往来，巨石硉洛骨矹五骨以前却。瀢氵陁、硉矹，沙石随水之貌。潜演胤之所汩淈胡骨，奔溜之所磢楚爽错。说文曰：潜，藏也。又曰：演，水ャ行地中，弋刃切。苍颉篇曰：淈，水通貌。磢，已见海赋。广雅曰：错，摩也。厓隒鱼检为之泐勒嵃鱼免，碕岭为之嵒崿。说文曰：隒，厓也。周礼曰：石有时以泐。郑司农曰：泐，谓石解散也。嵃，犹嶮也。楚辞曰：触石碕而横逝。许慎淮南子注曰：碕，长边也。幽<谷间>积岨，{石}力隔硞客菪卢角礭苦角反。尔雅曰：山夹水曰涧。<谷间>与涧同。{石}硞菪礭，皆水激石嶮峻不平之貌。 

    若乃曾潭之府，灵湖之渊。郑玄毛诗笺曰：曾，重也。王逸楚辞注曰：楚人名渊曰潭府。澄澹汪洸乌宏，瀇乌广滉胡广巿泫音玄。皆水深广之貌。说文曰：汪，广也，乌黄切。泓汯宏浻乌猛澋胡猛，涒纡筠邻<囗渊>弯潾力银反。皆水势回旋之貌。混澣音翰■呼见涣，流映扬焆音涓。水势清深而澄澈光映也。苍颉篇曰：焆，明也。溟莫令漭渺湎莫翦，汗汗沺田沺。皆广大无际之貌。察之无象，寻之无边。气滃乌孔渤蒲没以雾杳，时郁律其如烟。滃渤，雾出貌。郁律，烟上貌。成公绥天河赋曰：气蓬勃以雾蒸。说文曰：杳，冥也。类普抔浑之未凝，象太极之构天。言云气杳冥，似胎浑混，尚未凝结，又象太极之气，欲构天也。淮南子曰：孕妇三月而胎。春秋命历序曰：冥茎无形，濛鸿萌兆，浑浑混混。宋均曰：浑浑混混，虽卵未分也。周易曰：是故易有太极，是生两仪。韩康伯曰：太极者，无称之称，不可得名也。长波浃子叶渫牒，峻湍崔嵬。埤苍曰：浃渫，水滂溏也。小雅曰：峻，高也。盘涡乌和谷转，凌涛山颓。涡，水旋流也。广雅曰：凌，驰也。王粲游海赋曰：洪涛奋荡，大浪踊跃，山隆谷窳，宛亶相搏。阳侯砐五合硪我以岸起，洪澜涴宛演而云回。阳侯，已见海赋。及硪，摇动貌。涴演，<廴回>曲貌。峾银沦溛乌华瀤乌怀，乍浥乌甲乍堆。峾沦，回旋之貌。溛瀤，不平之貌。豃呼槛如地裂，豁若天开。豃，豁开貌。易纬曰：天下愁，地裂山崩。汉书曰：孝惠二年，天开东北，广十馀丈。触曲厓以萦绕叫，骇崩浪而相礧。相礧，相击也，音雷。鼓<厂合>苦合窟以漰普萌渤蒲没，乃湓普寸涌而驾隈。<厂合>，亦窟之类也。漰渤，水声也。小雅曰：驾，凌也。 

    鱼则江豚徒昆海豨喜，叔鮪于轨王鱣音亶。南越志曰：江豚似猪。临海水土记曰：海豨，豕头，身长九尺。郭璞山海经注曰：今海中有海豨，体如鱼，头似猪。尔雅曰：鮥，叔鮪。郭璞曰：鮪属，大者王鮪，小者叔鮪。王鱣之大者，犹曰王鮪。鮥音洛。骨骨鰊练■特登鲉直流，鲮陵鳐遥鯩鲢音连。山海经曰：骨鱼，其状如鱼而鸟翼，出入有光，其音如鸳鸯。郭璞曰：音滑。旧说曰：鰊，似绳。山海经曰：■，其状如鱖。居逵切，苍文赤尾。郭璞曰：旧说曰：鲉，似鱓。楚辞曰：鲮鱼何所出。王逸曰：鲮鱼，鲮鲤也。山海经曰：鳐鱼，状如鲤。又曰：鯩鱼，黑文，状如鲋，食之不肿。郭璞曰：音伦。广雅曰，鲢，鱮也。或鹿格象鼻，或虎状龙颜。临海异物志曰：鹿鱼，长二尺馀，有角，腹下有脚，如人足。郭璞山海经注曰：麋鹿角曰。又曰：今海中有虎鹿鱼，体皆如鱼，而头似虎鹿。龙颜，似龙也。鳞甲鏙七罪错，焕烂锦斑。鏙错，间杂之貌。扬鳍掉尾，喷普问浪飞唌似延反。上林赋曰：揵鬐掉尾。说文曰：喷，吒也；唌，沫也。排流呼哈乎合，随波游延。或爆蒲角采以晃渊，或哧呼厄鰓乎岩间。说文曰：爆，灼也，今以为曝曬也。曝，步木切。广雅曰：晃，晖也。哧，犹开也。介鲸乘涛以出入，鯼祖洪鮆荠顺时而往还。尔雅曰：介，大也。字林曰：鯼鱼，出南海，头中有石，一名石首。郭璞山海经注曰：鮆，狭薄而长，头大者长尺馀，一名刀鱼，常以三月八月出，故曰顺时。 

    尔其水物怪错，则有潜鹄鱼牛，虎蛟钩蛇。怪错，奇怪杂错也。旧说曰：潜鹤，似鹄而大。山海经曰：鱼牛，其状如牛，陵居，蛇尾，有翼。又曰：虎蛟，其状鱼身而蛇尾，有翼，其音如鸳鸯。郭璞山海经注曰：今永昌郡有钩蛇，长数丈，尾跂，在水中钩取断岸人及牛马啖之。蜦伦专团鲎候蝞媚，鲼扶粉■鸟郎■迷■音麻。说文曰：蜦，蛇属也，黑色，潜於神泉之中，能兴云致雨。山海经曰：专鱼，其状如鲋而彘尾。郭璞曰：音团，如扇之团。广志曰：鲎鱼，似便面，雌常负雄而行，失雄则不能独活，出交阯南海中。临海水土物志曰：蝞，似虾，中食，益人颜色，有爱媚。又曰：鲼鱼，如圆盘，口在腹下，尾端有毒。又曰：初宁县多■，龟形薄头，喙似鹅指爪。又■■与■辟相似，形大如■，生乳海边曰沙中，肉极好，中啖。王珧姚海月，土肉石华。郭璞山海经注曰：珧，亦蚌属也。临海水土物志曰：海月，大如镜，白色，正圆，常死海边，其柱如搔头大，中食。又曰：土肉，正黑，如小儿臂大，长五寸，中有腹，无口目，有三十足，炙食。又曰：石华，附石生，肉中啖。三蝬子工不■江，鹦螺力戈■旋蜗古花反。临海水土物志曰：三蝬，似蛤。旧说曰：不江，似蟹而小，十二脚。南州异物志曰：鹦鹉螺，状如覆杯，头如鸟头，向其腹视，似鹦鹉，故以为名也。旧说曰：■蜗，小螺也。璅蛣诘腹蟹，水母目虾遐。南越志曰：巢蛣，长寸馀，大者长二三寸，腹中有蟹子，如榆荚，合体共生，俱为蛣取食。又曰：海岸间颇有水母，东海谓之宅，正白，濛濛如沫，生物有智识，无耳目，故不知避人。常有虾依随之，虾见人则惊，此物亦随之而没。宅，音蜡，二字并除嫁切。紫蚢胡冈如渠，洪蚶呼甘专车。尔雅曰：大贝曰蚢。汉书曰：尉佗献紫贝五百。尚书大传曰：文王囚於羑里，散宜生之江、淮之浦，而得大贝，如车渠，以献纣。郑玄曰：渠，罔也。临海水土物志曰：蚶则径四尺，背似瓦垄，有文。国语，孔子曰：防风氏其骨节专车。贾逵曰：专，满也。琼蚌晞曜以莹珠，石砝居叶应节而扬葩。异物志曰：蚌似车螯，絜白如玉。晞曜，向日也。杨雄蜀都赋曰：蚌含珠而擘裂。南越志曰：石砝，形如龟脚，得春雨则生花，花似草华。广雅曰：葩，花也。砝，音劫。蜛居蝫诸森衰以垂翘，玄蛎力滞磈苦罪磥力罪而碨乌怀亚乌遐反。南越志曰：蜛蝫，一头，尾有数条，长二三尺，左右有脚，状如蚕，可食。森衰，垂貌。翘，尾也。临海水土物志曰：蛎，长七尺。南越志曰：蛎，形如马蹄。磈磥、碨亚，不平之貌。或泛潋艳於潮波，或混沦乎泥沙。字书曰：，泛也，水波上及也。混沦，轮转之貌。广雅曰：混，转也。混，乎本切。沦，力本切。 

    若乃龙鲤一角，奇鸧仓九头。山海经曰：龙鲤，陵居，其状如鲤。或曰：龙鱼一角也。刘騊駼玄根赋曰：一足之夔，九头之鸧。有鳖三足，有龟六眸莫侯反。山海经曰：三足鳖，岐尾。尔雅曰：鳖三足曰能。郭璞曰：今吴兴郡阳羡县山上有池，池中出三足鳖，又有六眼龟。赪蟞胏扶废跃而吐玑，文魮毗磬鸣以孕璆。山海经曰：珠蟞之鱼，其状如胏而有目，六足，有珠。郭璞曰：蟞音鳖。南越志曰：珠鳖吐珠。山海经曰：文魮之鱼，其状如覆銚，首而翼，鱼尾，音如磬之声，是生珠玉。郭璞曰：音毗。■条庸庸拂翼而掣充制耀，神蜧丽蝹於粉蜦力殒以沉游。山海经曰：■庸，状如黄蛇，鱼翼，出入有光。郭璞曰：音条容。说文曰：蜧，蛇属也。许慎淮南子注曰：黑蜧，神蛇也。潜於神泉。蝹蜦，行貌。孛蒲没马腾波以嘘蹀牒，水兕雷咆薄交乎阳侯。山海经曰：孛马，牛尾，白身，一角，其音如虎。郭璞曰：音勃。黄伯仁龙马赋曰：嘘天慷慨。南越志曰：西巩县东暨于海，其中多水兕，形似牛。说文曰：咆，嗥也。渊客筑室於岩底，鲛人构馆于悬流。吴都赋曰：渊客慷慨而泣珠。鲛人，已见海赋。雹布馀粮，星离沙镜。雹布、星离，言众多也。本草经曰：禹馀粮，生东海池泽。傅玄拟楚篇曰：光灭星离。旧说曰：沙镜，似云母也。青纶竞纠，缛组争映。尔雅曰：纶似纶，组似组，东海有之。纠，缭也。缛，繁采也。紫菜荧晔以丛被，绿苔鬖所咸髿沙乎研上。紫菜，色紫，状似鹿角菜而细，生海中。荧晔，光明貌。南越志曰：海藻，一名海苔，生研石上。风土记曰：石发，水苔也，青绿色，皆生於石。通俗文曰：发乱曰鬖髿。说文曰：研，滑石也，研与砚同，五见切。菜，或为{艹耎}。石帆平蒙笼以盖屿序，蓱实时出而漂泳音咏。刘逵吴都赋注曰：石帆，生海屿石上，草类也。又曰：屿，海中洲，上有山石。家语曰：楚昭王渡江，中流有物，大如斗，员而赤，直触王舟，舟人取之，王大怪，使聘鲁，问孔子。孔子曰：此所谓萍实也，可剖而食之，吉祥也。唯霸者为能得焉。王肃曰：萍，水草也。说文曰：漂，浮也。尔雅曰：泳，游也。 

    其下则金矿丹砾历，云精烛银。说文曰：矿，铜、铁璞也。古猛切。丹砾，丹砂也。异物志曰：云母，一曰云精，入地万岁不朽。穆天子传曰：乃披图视典，曰：天子之宝，璿珠烛银。郭璞曰：银有精光如烛也。■丽珋留璿瑰古回，水碧潜琘美巾反。说文曰：■，■属，力计切。又曰：珋，石之有光者。山海经曰：大荒之中，有西王母之山，爰有璿瑰。郭璞曰：璿瑰，亦玉名也。旋回两音。山海经曰：耿山多水碧。郭璞曰：亦水玉类也。潜琘，亦水玉也。鸣石列於阳渚，浮磬肆乎阴滨。山海经曰：共水多鸣石。郭璞曰：晋永康元年，襄阳郡上鸣石，似玉，色青，撞之，声闻七八里。尚书曰：泗滨浮磬。孔安国尚书传曰：肆，陈也。或颎古迥彩轻涟，或焆涓曜崖邻。焆，已见上文。说文曰：邻，水崖间邻邻然也。力因切。林无不溽，岸无不津。孙卿子曰：玉在山而木润，渊生珠而崖不枯。广雅曰：溽，湿也。郑玄周礼注曰：津，润也。 

    其羽族也，则有晨鹄天鸡，鴢於绞鷔敖鸥<鸟犬>。山海经曰：大鹗音如晨鹄。郭璞曰：晨鹄，犹晨凫也。尔雅曰：■，天鸡。孙炎曰：黑身，一名莎鸡。山海经曰：鴢，其状如凫，青身而朱目，赤尾。郭璞曰：音窈窕之窈。山海经曰：鷔，青黄，其所集者其国亡。郭璞曰：音敖。山海经曰：<鸟犬>，其状如凫。郭璞曰：音钳钅犬之钅犬；徒计切。阳鸟爰翔，于以玄月。尚书曰：彭蠡既潴，阳鸟攸居。尔雅曰：九月为玄。郭璞曰：国语云：至于玄月也。千类万声，自相喧聒。说文曰：聒，讙语也。濯翮疏风，鼓翅<矞羽>许聿●许月反。疏，理也。礼记曰：凤以为畜，故鸟不獝；麟以为畜，故兽不犭戊。郑玄曰：獝犭戊，飞走之貌。<矞羽>与獝同。挥弄洒珠，拊拂瀑沫。洞箫赋曰：扬素波而挥连珠。说文曰：瀑，霣也，蒲到切。集若霞布，散如云豁。产<毛>他积羽，往来勃碣其列反。字书曰：■，落毛也。■与<毛>同，音唾。竹书曰：穆王北征，行流沙千里，积羽行千里。汉书曰：燕地勃、碣之间，一都会也。伏琛齐地记曰：勃海郡东有碣石，谓之勃碣也。 

    橉力刃杞稹之忍薄於浔涘，■梿连森岭而罗峰。橉、杞，二木名也。字林曰：稹，稠穊也。薄，丛生也。淮南子曰：南游江浔。许慎注曰：浔，水涯也，音寻。■、梿，亦二木名也。■，音隶。桃枝筼筠筜当，实繁有丛。刘渊林蜀都赋注曰：桃枝，竹属也，可为杖。又吴都赋注曰：筼筜竹，生水边，长数丈。葭蒲云蔓，衤婴以兰红。云蔓，言多而无际也。衤婴，采色相映也。兰，泽兰也。尔雅曰：红，茏舌。扬皜杲毦二，擢紫茸而容反。皜，白也。毦与茸，皆草花也。荫潭隩於六，被长江。尔雅曰：隩，隈也。郭璞曰：今江东呼为浦隩，於到切。繁蔚尉芳蓠，隐蔼水松。蓠，江蓠，香草也，似水荠。水松，药草名也。涯灌芊千见萰力见，潜荟乌外葱茏郎公反。涯灌则丛生也。潜荟，水中茂盛也。芊萰、葱茏，皆青盛貌也。 

    鲮陵鯥六■日眉跼具侧於垠银隒鱼俭，■频獭睒失冉瞲呼穴乎厱去声空。鲮鱼，已见同篇。山海经曰：有鱼状如牛，陵居，蛇尾，其名曰鯥。埤苍曰：■■，跳也，求悲切。声类曰：偏举一足曰跼蹄也，渠俱切。郭璞三苍解诂曰：■，似青狐，居水中，食鱼。山海经曰：釐山，滽滽之水出焉，有兽，名曰獭，其状如鱬，其毛如彘鬣。郭璞曰：音苍颉之颉，与獭同。鱬，如珠切。睒，暂视也。声类曰：瞲，惊视上也，呼穴切。■，岸侧空处也，去岩切。迅蜼聿季临虚以骋巧，孤玃居缚登危而雍容。蜼，狖也。玃，似猕猴也。夔牜后呼口翘■六於夕阳，鸳雏弄翮乎山东。山海经曰：岷山多夔牛。郭璞曰：今蜀山中有大牛，重数千斤，名为夔牛。又尔雅注曰：今青州呼犊为牜后，牜后，夔牛之子也。牜后与牜句同，火口切。庄子曰：龁草饮水，翘尾而■，此马之真性也。司马彪曰：■，跳也。广雅曰：翘，举也。山海经曰：南禺之山有鹓雏。郭璞曰：鹓雏，凤属也。尔雅曰：山西曰夕阳，山东曰朝阳。 

    因岐成渚，触涧开渠。岐，已见上文。漱所遘壑生浦，区别作湖。周礼曰：善为沟者水漱之。郑玄曰：漱，齧也。论语曰：区以别矣。磴土登之以瀿烦瀷翼，渫息列之以尾闾。磴，犹益也，土登切。淮南子曰：莫鉴於流瀿，而鉴於澄水。许慎曰：楚人谓水暴溢为瀿，扶园切。淮南子曰：潦水，旬月不雨，则涸而枯，泽受瀷而无源者也。许慎曰：瀷，凑漏之流也。瀷，昌即切。庄子，海若曰：天下之水，莫大於海，万川归之而不盈，尾闾渫之而不虚。司马彪曰：尾闾，水之从海出也。标之以翠蘙，泛之以游菰。标，犹表识也。蘙，草之蘙荟也。菰，菰蒋也，浮於水上，故曰游也。播匪艺之芒种，挺自然之嘉蔬。孔安国尚书传曰：播，布也。郑玄毛诗笺曰：艺，犹树也。郑司农周礼注曰：芒种，稻麦也。礼记曰：凡祭庙之礼，稻曰嘉蔬。郑玄曰：嘉，善也。稻，苽蔬之属。鳞被菱荷，攒布水蓏力果反。鳞被，如鳞之被，言多也。苍颉篇曰：攒，聚也。应劭汉书注曰：木实曰果，草实曰蓏。翘茎瀵芳问蕊，濯颖散裹。说文曰：瀵，水浸也，匹问切。广雅曰：蕊，华也；颖，穗也。裹，谓草实也。高唐赋曰：绿叶紫裹。随风猗萎於危，与波潭。猗萎，随风之貌。潭，随波之貌。潭，音覃。，徒我切。流光潜映，景炎羊染霞火。言草之华蕊流耀，潜映波澜，景色外发，炎於赮火。赮与霞同。 

    其旁则有云梦雷池，彭蠡青草，云梦，泽名也。吴录曰：雷池，在皖。尚书曰：彭蠡既潴。孔安国曰：泽名也。吴录曰：巴陵县有青草湖。具区洮姚滆翮，朱浐丹漅。具区，亦泽名也。风土记曰：阳羡县西有洮湖。水经注曰：中江东南左合滆湖。音核。又曰：朱湖在溧阳。又曰：沔水又东得浐湖，水周三四百里。丹湖在丹阳，漅湖在居巢。漅，祖了切。极望数百，沆胡朗瀁余两皛胡杳溔余少反。七发曰：极望成林。郑玄礼记注曰：极，尽也。沆瀁，广大之貌。皛溔，深白之貌。爰有包山洞庭，巴陵地道。潜逵傍通，幽岫窈窕。郭璞山海经注曰：洞庭地穴，在长沙巴陵。吴县南太湖中有苞山，山下有洞庭穴道，潜行水底，云无所不通，号为地脉。逵，水中穴道交通者。金精玉英瑱他见其里，瑶珠怪石琗其表。穆天子传，河伯曰：示汝黄金之膏。郭璞曰：金膏，其精汋也。汋，音绰。孝经援神契曰：玉英，玉有英华之色也。孙卿子曰：璇玉瑶珠不知佩。山海经曰：苟林之山多怪石。郭璞曰：怪石，似玉也。瑱、琗，谓文采相杂。小雅曰：杂采曰綷，琗与綷同。瑱，徒见切。琗，字愦切。骊虬渠幽摎居由其址止，梢云冠其氵急必眇反。骊虬，骊龙也，在於九重之泉，故云摎其址也。庄子曰：千金之珠，在九重之渊，而骊龙颔下。宋衷太玄经注曰：摎，犹纠也。孙氏瑞应图曰：梢云，瑞云。人君德至则出，若树木梢梢然也。氵急，山巅也，方眇切。海童之所巡游，琴高之所灵矫。海童，已见上文。列仙传曰：琴高浮游冀州二百馀年，後入砀水中，乘赤鲤鱼来，出泊一月，复入水去。方言曰：矫，飞也，言飞而去来其中。冰夷倚浪以傲睨五计，江妃含嚬而矊弥延眇。山海经曰：从极之川，唯冰夷恒都焉。冰夷，人面而乘龙。郭璞曰：冰夷，冯夷也。庄子曰：独与天地精神往来，而不傲睨於万物。傲睨，自宽纵不正之貌。列仙传曰：江婓二女。出游江滨，郑交甫所挑者。孟子注，嚬蹙而言。嚬蹙，忧貌。矊眇，远视貌。法言曰：眇绵作炳矊。矊，音绵。抚凌波而凫跃，吸翠霞而夭矫。郑玄礼记注曰：抚，以手按之也。广雅曰：凌，驰也。上林赋曰：驰波跳沫。广雅曰：吸，饮也。陵阳子明经曰：春食朝霞。朝霞者，日始出之赤气。夭矫，自得之貌。 

    若乃宇宙澄寂，八风不翔。文子曰：四方上下谓之宇。说文曰：宙，舟车所极覆。淮南子曰：天有八风：条风，明庶风，清明风，景风，凉风，阊阖风，不周风，广莫风。洞箫赋曰：翔风萧萧而迳其末。舟子於是搦女角棹，涉人於是扌义鱼绮榜补郎反。毛诗曰：招招舟子，人涉卬否。搦，捉也。应劭汉书注曰：扌义，止也。王逸楚辞注曰：榜，船棹也，补孟切。一曰：榜，并船也。漂飞云，运艅艎。刘渊林吴都赋注曰：飞云，吴楼船之有名者。左氏传曰：楚败吴师，获其乘舟艅艎。杜预曰：艅艎，舟名也。舳舻相属，万里连樯。说文曰：舳，舟尾也。舻，船头也。埤苍曰：樯，帆柱也，才羊切。溯洄沿流，或渔或商。毛诗曰：溯洄从之。毛苌曰：逆流而上曰溯洄。孔安国尚书传曰：顺流而下曰沿。列子曰：中国之人，或农或商，或佃或渔。赴交益，投幽浪平声。交、益，二州名也。周礼曰：东北曰幽州。汉书有乐浪郡也。竭南极，穷东荒。淮南子曰：章亥自北极步至南极。山海经有东荒经。尔乃■雰纷祲子荫於清旭许玉，觇敕詹五两之动静。方言曰：●，视也，音隶。杜预左氏传曰：氛，气也。说文曰：雰，亦氛字也。郑玄礼记注曰：祲，阴阳气相浸渐以成灾也。毛苌诗传曰：旭，日始出也。郑玄礼记注曰：觇，闚视也，敕廉切。兵书曰：凡候风法，以鸡羽重八两，建五丈旗，取羽系其巅，立军营中。许慎淮南子注曰：綄，候风也，楚人谓之五两也。綄，音桓。长风颹于鬼以增扇，广莫■丽而气整。高唐赋曰：长风至而波起。颹，大风貌，音苇。广莫风已见上文。郭璞山海经注曰：■■，急风貌，音戾。徐而不<风委>乌回，疾而不猛。埤苍曰：<风委>，风迟也，音隈。鼓帆平迅越，■陌涨张截泂音迥。帆，已见上文。■，犹越也。截，直度也。涨、泂，皆深广之貌。凌波纵柂，电往杳溟觅冷反。杨雄方言曰：船後曰舳。郭璞曰：今江东柂呼为舳也。王逸荔枝赋曰：飞匡上下，电往景还。匡，勤往切。■如晨霞孤征，眇若云翼绝岭。Ъ，征貌，徒对切。晨霞，朝霞也。庄子曰：大鹏翼若垂天之云，故曰云翼，言广大也。倏忽数百，千里俄顷。楚辞曰：往来儵忽。何休公羊传注曰：俄者，须臾之间。司马彪庄子注曰：顷，久也。王肃家语注曰：俄，有顷也。飞廉无以睎其踪，渠黄不能企其景。史记曰：飞廉善走。广雅曰：睎，视也。穆天子传曰：天子之八骏曰渠黄。毛诗曰：跂予望之。郑玄曰：举足，则望见之。企与跂同。 

    於是芦人渔子，摈落江山，谓采芦捕鱼之子也。摈落，谓被斥摈而漂落也。司马彪庄子注曰：摈，弃也。衣则羽褐，食惟蔬■思延切。郑玄毛诗笺曰：褐，毛布也。声类曰：■，小鱼也。栫寂见淀廷见为涔，夹潀在公罗筌。说文曰：栫，以柴木壅水也。刘渊林吴都赋注曰：淀，如渊而浅。淀与淀古字通。尔雅曰：椮谓之涔。郭璞曰：今作椮，丛木於水中，鱼得寒，入其里，以薄捕取之也。椮，苏感切。涔，字廉切。说文曰：潀，小水入大水也。筌，捕鱼之器，以竹为之，盖鱼笱属。筩洒连锋，罾子僧■雷比船。旧说曰：筩、洒，皆钓名也。罾、■，皆网名也。洒，所蟹切。或挥轮於悬碕奇，或中濑而横旋。轮，钓轮也。埤苍曰：碕，曲岸头也。忽忘夕而宵归，咏采菱以叩舷。淮南子曰：夫歌采菱，发阳阿。楚辞曰：渔父鼓枻而去。王逸曰：叩船舷也。傲自足於一呕，寻风波以穷年。字书曰：傲，倨也。呕与讴同。楚辞曰：顺风波以南北兮，雾宵晦以纷纷。西京赋曰：穷年忘归，犹不能遍也。 

    尔乃域之以盘岩，豁之以洞壑，疏之以度河汜似，鼓之以朝夕。尚书曰：、潜既导。孔安国曰：，江别名也。汜，已见上文。汉书，枚乘上书曰：游曲台，临上路，不如朝夕之池也。川流之所归凑，云雾之所蒸液。王逸，楚辞注曰：凑，聚也。琴赋曰：蒸灵液以播云。淮南子曰：山云蒸而柱礎润。珍怪之所化产，傀奇之所窟宅。高唐赋曰：珍怪奇伟。子虚赋曰：珍怪鸟兽。说文曰：傀，伟也。又曰：奇异也。纳隐沦之列真，挺异人乎精魄。桓子新论曰：天下神人五：一曰神仙，二曰隐沦，三曰使鬼物，四曰先知，五曰铸凝。冯衍爵铭曰：富如江海，寿配列真。说文曰：真，仙人变形也。班固公孙弘赞曰：异人并出。孝经援神契曰：五岳之精雄，四渎之精仁。左氏传乐祁曰：心之精爽，是谓魂魄。播灵润於千里，越岱宗之触石。公羊传曰：曷为祭大山河海？山川有能润乎百里者，天子秩而祭之，触石而出，肤寸而合，不崇朝而遍雨天下者，唯太山云尔，海润于千里。何休曰：云气触石理而出为雨，无肤寸之地而不遍也。河海兴云，雨及千里。及其谲变儵怳，符祥非一。动应无方，感事而出。孔安国尚书传曰：神妙无方。郑玄论语注曰：方，常也。经纪天地，错综人术。言以综为喻也。符祥上则经纪天地，下则错综人术。汉书五行志曰：厥风绝经纪。如淳曰：坏绝匹帛之属。周易曰：错综群数。王肃曰：错，交也；综，理事也。仲长子昌言曰：错综人情。妙不可尽之於言，事不可穷之於笔。 

    若乃岷精垂曜於东井，阳侯遯形乎大波。河图括地象曰：岷山之地，上为井络。史记曰：五星聚于东井。阳后，阳侯也。高诱淮南子注曰：杨国侯溺死於水，其神能为大波。庄子曰：其死，登遐三年而形遯。奇相去得道而宅神，乃协灵爽於湘娥。广雅曰：江神谓之奇相。西京赋曰：怀湘娥。王逸楚辞注曰：尧二女坠湘水之中，因为湘夫人也。骇黄龙之负舟，识伯禹之仰嗟。吕氏春秋曰：禹南省，方济乎江，黄龙负舟，舟中之人，五色无主，禹仰视天而叹曰：吾受命於天，竭力以养民。生，性也，死，命也，余何忧於龙焉！龙俯耳曳尾而逃。壮荆飞之擒蛟，终成气乎太阿。吕氏春秋曰：荆有佽飞者，得宝剑於干遂，反涉江至于中流，有两蛟夹绕其舡，佽飞拔宝剑曰：此江中腐肉朽骨也。赴江刺蛟，杀之。荆王闻之，仕以执珪。高诱曰，干遂，吴邑。越绝书曰：欧冶子作铁剑二，曰太阿。悍要离之图庆，在中流而推戈。广雅曰：悍，勇也。吕氏春秋曰：要离走往见王子庆忌於卫，庆忌喜，要离曰：请与王子往夺之国。王子庆忌与要离俱涉於江，拔剑以刺王子庆忌，捽而投之於江，浮出，又取而投之於江，如此者三。其卒曰：汝天下之国士也，幸汝以成名。要离不死。归吴矣。悲灵均之任石，叹渔父之棹歌。楚辞曰：名余曰正则，字余曰灵均。又曰：望大河之洲渚，悲申徒之抗直，骤谏君而不听，重任石之何益。又曰：怀沙砾而自沉兮，不忍见君之蔽壅。史记曰：屈原作怀沙赋，怀石自投汨罗。怀沙，即任石也，义与王逸不同。楚辞曰：渔父鼓枻而歌曰：沧浪之水清，可以濯吾缨。想周穆之济师，驱八骏於鼋鼍。纪年曰：周穆王三十七年征伐，大起九师，东至于九江，叱鼋鼍以为梁。列子曰：周穆王远游，命驾八骏之乘：骅骝、绿耳、赤骥、白仪、渠黄、逾轮、盗骊、山子。张湛曰：仪，古义字。感交甫之丧珮，愍神使之婴罗。广雅曰：感，伤也。韩诗内传曰：郑交甫遵彼汉皋台下，遇二女，与言曰：原请子之珮。二女与交甫，交甫受而怀之，超然而去，十步循探之，即亡矣。回顾二女，亦即亡矣。庄子曰：宋元君夜半梦人被发而窥阿门曰：予自罕露之泉，为清江使河伯之所，渔者豫且得予。元君觉，召占梦者占之曰：此神龟也，元君乃刳龟以卜，七十钻而无遗策。司马彪曰：钻，命卜以所卜事而灼之。焕大块之流形，混万尽於一科。庄子曰：夫大块载我以形，劳我以生。司马彪曰：大块，自然也。周易曰：品物流形，混万尽於一科。言混万物尽归於一科也。孟子曰：水源泉混混，不舍昼夜，盈科而後进，放乎四海。赵岐曰：科，坎也。保不亏而永固，禀元气於灵和。春秋元命包曰：水者，五行始焉，元气之凑液也。考川渎而妙观，实莫著於江河。班固汉书赞曰：中国川原以百数，莫著於四渎，而河为宗也。








卷十三　物色　鸟兽上



    【物色 鸟兽上 】
    【物色】四时所观之物色而为之赋。又云：有物有文曰色。风虽无正色，然亦有声。诗注云：风行水上曰漪。易曰：风行水上，涣。涣然即有文章也。 
    【风赋】刘熙释名云：风者，汎也，为能汎博万物。又云：风者，放也，动气放散。曾子书曰：阴阳偏则风。物理志曰：阴阳击发气也。 
    宋玉史记曰：楚有宋玉、景差之徒，皆好辞而以赋见称。王逸楚辞序曰：宋玉，屈原弟子。 
    楚襄王游於兰台之宫，史记曰：楚怀王薨，太子横立为顷襄王。又曰：楚有谓顷襄王曰：王綪缴兰台。徐广曰：綪，萦也，七见切。宋玉景差侍。有风飒然而至，景差，亦楚大夫。说文曰：飒，风声。楚辞曰：风飒飒兮木萧萧。王乃披襟而当之曰：“快哉此风！寡人所与庶人共者邪？”宋玉对曰：“此独大王之风耳，庶人安得而共之？”王曰：“夫风者，天地之气，溥畅而至，不择贵贱高下而加焉，河图帝通纪曰：风者，天地之使也。五经通义曰：阴阳散为风，风气无根也。管子曰：风，漂物者也，风之所漂，不避贵贱美恶。今子独以为寡人之风，岂有说乎？”宋玉对曰：“臣闻於师，枳句来巢，空穴来风。枳，木名也。枳句，言枳树多句也。说文曰：句，曲也，古侯切，似橘屈曲也。考工记曰：橘逾淮为枳。庄子曰：腾猿得枳棘枳句之间，振动悼栗。又曰：空阅来风，桐乳致巢，此以其能苦其性者。司马彪曰：门户孔空，风善从之。桐子似乳，著其叶而生，其叶似箕，鸟喜巢其中也。其所讬者然，则风气殊焉。”者下或有因字，非也。 
    王曰：“夫风始安生哉？”宋玉对曰：“夫风生於地，起於青蘋之末。庄子曰：大块噫气，其名为风。尔雅曰：萍，其大者曰蘋。郭璞曰：水萍也。侵淫谿谷，盛怒於土囊之口。春秋元命包曰：阴阳怒而为风。侵淫，渐进也。土囊，大穴也。盛弘之荆州记曰：宜都佷山县有山，山有穴，口大数尺，为风井。土囊，当此之类也。缘泰山之阿，舞於松柏之下。阿，曲也。飘忽淜滂，激飏熛怒。淜滂，风搫物声。淜，疋冰切。熛怒，如漂之声。说文曰：熛，火飞也。俾尧切。滂，普郎切。耾々雷声，回穴错迕。耾，侯萌切。埤苍曰：耾々，风声。广雅曰：耾，声也。十洲记曰：玄洲在北海上，有风声，响如雷，上对天之西北门也。凡事不能定者回穴，此即风不定貌。错迕，杂错交迕也。蹶石伐木，梢杀林莽。蹶，动也。伐，击也。汉书音义，应劭曰：蹶，顿也。韦昭曰：梢，击也。至其将衰也，被丽披离，冲孔动楗，被丽披离，四散之貌也。字林曰：楗，拒门也。眴焕粲烂，离散转移。眴，呼县切。眴焕粲烂，鲜明貌。故其清凉雄风，则飘举升降。乘凌高城，入于深宫。邸华叶而振气，说文曰：邸，触也。邸与抵古字通。徘徊於桂椒之间，翱翔於激水之上，将击芙蓉之精。广雅曰：菁，华也。精与菁古字通。猎蕙草，离秦衡。猎，历也。秦，香草也。衡，杜衡也。又云：秦，木名也。范子计然曰：秦衡出於陇西天水，芳香也。褱新夷，被荑杨。楚词曰：露甲新夷飞林薄。颜师古曰：新夷，一名留夷。即上林赋杂以留夷也。易曰：枯杨生稊。王弼曰：稊者，杨之秀也。稊与荑同。徒奚切。回穴冲陵，萧条众芳。然後倘常佯羊中庭，北上玉堂。倘佯，犹徘徊也。跻于罗帷，经于洞房。乃得为大王之风也。说苑，雍门周说孟尝君曰：下罗帷，来清风。楚辞曰：姱容修态亘洞房。故其风中人状，直憯凄惏栗，清凉增欷。素问曰：若汗出逢虚，风其中人也。楚词曰：憯凄增欷。郑玄曰：憯，忧也。说文曰：憯，痛也，错感切。惏，寒貌。毛苌诗传曰：栗洌，寒气也。栗，理吉切。欷，欣既切。清清泠泠，愈病析酲。清清泠泠，清凉之貌也。愈，犹差也。汉书曰：泰尊柘浆析朝酲。应劭曰：酲，酒病。析，解也。发明耳目，宁体便人。此所谓大王之雄风也。” 
    王曰：“善哉论事！夫庶人之风，岂可闻乎？”宋玉对曰：“夫庶人之风，塕然起於穷巷之间，堀窟堁课扬尘。塕然，风起之貌也，一孔切。堀堁，风动尘也。广雅曰：堀，突也。淮南子曰：扬堁而弭尘。许慎曰：堁，尘塺也。塺，莫回切。勃郁烦冤，冲孔袭门。勃郁烦冤，风回旋之貌。司马彪庄子注曰：袭，入也。动沙堁，吹死灰。堁或为塸，非也。骇溷浊，扬腐馀。广雅曰：骇，起也。言风之来，既起溷浊之处，又举扬腐臭之馀。家语，孔子曰：惜其腐馀，而务施仁人之偶也。溷，胡困切。腐，扶甫切。邪薄入瓮牖，至於室庐。礼记，孔子曰：儒有蓬户瓮牖。故其风中人状，直忄郭溷郁邑，殴温致湿。忄郭，徒对切。孔安国尚书传曰：忄郭，恶也。言此风入於人身体令恶也。忄郭溷，烦浊之貌。字林曰：溷，乱也。王逸楚词注曰：郁邑而忧也。殴，古驱字。素问曰：冬伤於寒，春必病温。又曰：中央生湿，湿生土也。言此风殴温湿气来，令致湿病也。中心惨怛，生病造热。惨怛，忧劳也。惨，错感切。方言曰：怛，痛也。素问，黄帝问歧伯曰：人伤於寒，而转为热，何也？曰：夫寒盛则生於热也。中唇为胗轸，得目为蔑。说文曰：胗，唇疡也。吕氏春秋曰：气郁处目则为蔑为盲。高诱曰：蔑，眵也。蔑与蔑古字通，亡结切。眵，充支切。啗齰嗽获，死生不卒。啗齰嗽获，中风人口动之貌。风疾既甚，言死而未即死，言生而又有疾也。故云不卒。说文曰：啗，食也。齰，齧也，士白切。嗽，吮也，山角切。声类曰：嚄，大唤也，宏麦切。获与嚄古字通。卒，七忽切。此所谓庶人之雌风也。” 
    【秋兴赋（并序）】 
    潘安仁刘熙释名曰：秋，就也。言万物就成也。兴者，感秋而兴此赋。故因名之。 
    晋十有四年，余春秋三十有二，始见二毛。十四年，晋武帝太始十四年也。左氏传，宋襄公曰：不禽二毛。杜预曰：二毛，头白有二色也。以太尉掾兼虎贲中郎将，寓直于散骑之省。臧荣绪晋书云：贾充为太尉。又曰：岳为贾充掾。汉书曰：期门仆射，秩比千石，平帝更名虎贲郎，置中郎将。寓，寄也。世说曰：桓玄既篡，将改置直馆，问左右：虎贲中郎将省合在何处？有人答云：无省。当时殊迕旨。问：何以知无？答曰：潘岳秋兴赋叙云：兼虎贲中郎将，寓直於散骑之省。玄咨嗟称善。刘谦之晋纪云：玄欲复虎贲中郎将，疑，访之僚属，咸莫能定，参军刘荀之对，昔潘岳秋兴赋叙云：兼虎贲中郎将，寓直於散骑之省，以言之，是也。玄从之。高阁连云，阳景罕曜，言阁之高而且深，故曰罕曜其中。珥蝉冕而袭纨绮之士，此焉游处。珥，犹插也。蔡邕独断曰：侍中、中常侍加貂附蝉。郑玄礼记注曰：袭，重衣也。汉书曰：班伯与王、许子弟为群，在於绮襦纨袴之间。鹦鹉赋曰：感平生之游处。仆野人也，偃息不过茅屋茂林之下，礼记曰：唯飨野人皆酒。吕氏春秋，田替曰：若夫偃息之义，则未闻也。范晔後汉书曰：王霸隐居，止茅屋蓬户。论衡曰：山种枣栗，名曰茂林。谈话不过农夫田父之客，说文曰：话，会合善言也，胡快切。毛诗曰：帅时农夫，播厥百穀。礼记曰：上农夫食九人。尹文子曰：魏田父有耕於野者。摄官承乏，猥厕朝列，左氏传，韩厥谓齐侯曰：敢告不敏，摄官承乏。苍颉篇曰：厕，次也，杂也。礼记曰：爵禄有列於朝。夙兴晏寝，匪遑底宁。毛诗曰：夙兴夜寐。又曰：不遑宁处。譬犹池鱼笼鸟，有江湖山薮之思，於是染翰操纸，慨然而赋。翰，笔毫也。说文曰：慨，太息也。字林曰：慨，壮士不得志也，许既切。于时秋也，故以秋兴命篇。郑玄周礼注曰：兴者，记事於物。其辞曰： 
    四时忽其代序兮，万物纷以回薄。庄子，黄帝曰：阴阳四时，运行各得其序。楚辞曰：日月忽其不淹兮，春与秋兮代序。鵩鸟赋曰：万物回薄。览花莳之时育兮，察盛衰之所讬。字林曰：莳，更别种，上吏切。周易曰：时育万物。感冬索而春敷兮，嗟夏茂而秋落。孔安国尚书传曰：索，尽也。又曰：敷，布也。又曰：已布而生也。吕氏春秋曰：春气至则草木产，秋气至则草木落。虽末士之荣悴兮，伊人情之美恶。舞赋曰：慢末士之骫曲。文子曰：有荣悴者必末愁悴。善乎宋玉之言曰：“悲哉秋之为气也！王逸注曰：寒气聊戾，岁将暮也。<风萧>瑟兮阴气促急，风暴疾也。草木摇落花叶陨落，肥润去也。而变衰。形体易色，枝枯槁也。憀了栗兮息念卷戾心自伤。若在远行，远出之他方。登山临水升高远望，视江河也。送将归。”族亲别，还故乡，已上宋玉九辩之文。夫送归怀慕徒之恋兮，言怀思慕恋。徒，侣也。远行有羁旅之愤。左氏传，陈敬仲曰：羁旅之臣。杜预曰：羁，寄旅客。临川感流以叹逝兮，登山怀远而悼近。论语曰：子在川上曰：逝者如斯夫，不舍昼夜。包曰：逝，往也。言凡往者如川之流也。晏子春秋曰：景公游於牛山，临齐国，乃流涕而叹曰：奈何去此堂堂之国而死乎，使古而无死，不亦乐乎？左右皆泣，晏子独笑曰：夫盛之有衰，生之有死，天之数也。物有必至，事有当然，曷有悲老而哀死，古无死古之乐也，君何有焉。怀远悼近，齐景之谓也。彼四慼之疚心兮，遭一途而难忍。毛诗曰：既来既往，使我心疚。郑玄曰：疚，病也。嗟秋日之可哀兮，谅无愁而不尽。野有归燕，隰有翔隼。楚辞曰：燕翩翩其辞归。鸷击之鸟，通呼曰隼，一曰鹞，春化为布穀。文子曰：鹰隼未击，罗网不得张。游氛朝兴，槁叶夕殒。杜预左氏传注曰：氛，气也。郑玄毛诗笺曰：木叶槁，得风乃落。 
    於是乃屏轻箑所甲，释纤絺。吕氏春秋曰：冬不用箑，非爱箑也，清有馀也。高诱曰：箑，扇也。孔安国尚书传曰：纤，细也。絺，细葛也。藉莞蒻若，御袷衣。郑玄毛诗笺曰：莞，小蒲席也，胡官切。说文曰：蒻，蒲子以为华蓆也。又曰：袷，衣无絮也，古洽切。庭树槭以洒落兮，劲风戾而吹帷。槭，枝空之貌，所隔切。戾，劲疾之貌。蝉嘒嘒而寒吟兮，雁飘飘而南飞。毛诗曰：菀彼柳斯，鸣蜩嘒嘒。毛苌诗曰：嘒嘒，小声也。飘飘，飞貌。楚辞曰：雁雝雝而南游。天晃朗以弥高兮，日悠阳而浸微。言秋日天气高朗。晃朗，明貌。悠阳，日入貌。杜笃吊王子比干曰：霞霏尾而四除，言晃朗而高明。楚辞曰：天高而气清。礼记曰：仲秋杀气浸盛，阳气曰衰。何微阳之短晷，觉凉夜之方永。尚书曰：日短星昴，以正仲冬。毛诗曰：夏之日，冬之夜。毛苌曰：言长也。月朣胧以含光兮，露凄清以凝冷。埤苍曰：朣胧，欲明也。朣，徒东切。胧，力东切。熠燿粲於阶闼兮，蟋蟀鸣乎轩屏。毛诗曰：熠燿宵行。毛苌曰：熠燿，粦也。粦，萤火也。毛诗曰：蟋蟀在堂。毛苌曰：蟋蟀，蛩也。崔豹古今注曰：熠燿，粦也。一曰燿夜，腐草为之，食蚊蚋。又曰：蟋蟀名蛩，初秋生，得寒则鸣噪，济南谓之嬾妇也。听离鸿之晨吟兮，望流火之馀景。毛诗曰：七月流火。毛苌曰：大火也。流，下也。宵耿介而不寐兮，独展转於华省。王逸楚辞注曰：耿介，执节守度。毛诗曰：耿耿不寐，如有隐忧。又曰：悠哉悠哉，展转反侧。悟时岁之遒尽兮，慨俯首而自省。楚辞曰：岁忽忽而遒尽。毛苌诗传曰：遒，终也。广雅曰：遒，急也。列子曰：师旷俯首而听之。曾子曰：君子旦就业，夕而自省也。斑鬓髟以承弁兮，素发飒以垂领。服虔通俗文曰：发垂而髟，方料切。说文曰：白黑发杂而髟。字林亦同。周礼曰：士弁服。白虎通曰：皮弁，冠名。仰群俊之逸轨兮，攀云汉以游骋。登春台之熙熙兮，珥金貂之蜅蜅。高阁连云，升之以攀云汉也。言群俊自致高远。老子曰：众人熙熙，如享太牢，如登春台。汉书，谷永对诏曰：戴金貂之饰，执常伯之职也。董巴舆服志曰：侍中冠金珰，附蝉为文，貂尾为饰。广雅曰：蜅蜅，光也。苟趣舍之殊涂兮，庸讵识其躁静。六韬，太公曰：夫人皆有性，趣舍不同。司马迁书曰：趣舍异路。庄子，王倪曰：吾庸讵知吾所谓知非不知邪？司马彪曰：庸，犹何用也。老子曰：重为轻根，静为躁君。闻至人之休风兮，齐天地於一指。庄子曰：不离於真，谓之至人。又曰：以指喻指之非指，不若以非指喻指之非指也。以马喻马之非马，不若以非马喻马之非马也。天地一指也。万物一马也。郭象曰：夫自是而非彼，我之常情也。故以我指喻彼指，则彼指於我指独为非指矣。此以喻指之非指也。若覆以彼指还喻我指，则我指於彼指复为非指矣。此以非指喻指之非指也。将明无是无非，莫若反覆相喻；反覆相喻，则彼之与我既同於自是，又均於相非；均於相非，则天下无是；同於自是，则天下无非。何以明其然邪？是若果是，则天下不得复有非之者也。非若果非，亦不得复有是之者也。今是非无主，纷然殽乱，明此区区，各信其偏见，而同於一致耳。仰观俯察，莫不皆然。是以至人知天地一指也，万物一马也，故浩然大宁，而天下万物各当其分，同於自得而无是无非也。彼知安而忘危兮，故出生而入死。周易曰：安不忘危，存不忘亡。老子曰：出生入死。韩子曰：人始於生而卒於死，始之谓出，卒之谓入，故曰出生入死也。行投趾於容迹兮，殆不践而获底。阙侧足以及泉兮，虽猴猿而不履。言人之行，投趾在乎容迹之地，近不践而获安，若以足外为无用，欲阙之及泉，虽则捷若猴猿，亦不能履也。庄子，惠子谓庄子曰：子言无用。庄子曰：知无用而可与言用矣。夫地非不广且大也，人之所用容足耳。然则侧足而垫之致黄泉，人尚有用乎？惠子曰：无用。庄子曰：然则无用之为用也亦明矣。郭璞尔雅注曰：底，止也。龟祀骨於宗祧兮，思反身於绿水。庄子曰：庄子钓於濮水，楚王使二大夫往聘庄子，曰：原以境内累子。庄子持竿不顾，曰：吾闻楚有神龟，死已三千岁矣。王巾笥而藏之庙堂之上，此龟者宁其死为留骨而贵乎？宁其生而曳尾涂中乎？二大夫曰：宁生而曳尾涂中。庄子曰：往矣，吾将曳尾於涂中矣。 
    且敛衽以归来兮，忽投绂以高厉。衽，襟也。字林曰：绂，绶也。楚辞曰：飒弭节而高厉。耕东皋之沃壤兮，输黍稷之馀税。水田曰皋，东者取其春意。汉书，郑明曰：将归延陵之皋，修农圃之畴。张晏曰：隐耕皋泽之中。阮籍奏记曰：将耕东皋之阳，输黍稷之税。说文曰：税，租也。泉涌湍於石间兮，菊扬芳於崖澨。礼记曰：仲秋菊有黄华。澡秋水之涓涓兮，玩游鯈之潎々。庄子曰：秋水时至，百川灌河。金人铭曰：涓涓不壅，将成江河。庄子曰：庄子与惠子游於濠梁上，庄子曰：鯈鱼出游从容，是鱼乐也。惠子曰：子非鱼，安知鱼乐？庄子曰：子非我，安知我不知鱼之乐也？潎潎，游貌也，匹曳切。逍遥乎山川之阿，放旷乎人间之世。庄子有逍遥游篇。司马彪曰：言逍遥无为者，能游大道也。又有人间世篇。司马彪曰：言处人间之宜，居乱世之理，与人群者，不得离人，然人间之事故，世世异宜，唯无心而不自用者，为能唯变所適而何足累。优哉游哉，聊以卒岁。家语，孔子歌曰：优哉游哉，聊以卒岁。王肃曰：言优游以终岁也。 
    【雪赋】说文曰：雪，凝雨也。释名曰：雪，娞也。水下遇寒而凝，娞々然下也。曾子曰：阴气凝而为雪。五经通训曰：春洩气为雨，寒凝为雪。 
    谢惠连沈约宋书曰：谢惠连，陈郡阳夏人也。幼而聪敏，年十岁能属文，族兄灵运，深加知赏，本州辟主簿，不就，後为司徒彭城王法曹。为雪赋，以高丽见奇，年二十七卒。 
    岁将暮，时既昬。毛诗曰：岁亦暮止。刘向七言曰：时将昬暮白日午。昬，冥也。寒风积，愁云繁。庄子曰：风积不厚，则其负大翼也无力。傅玄诗曰：浮云含愁色，悲风坐自叹。班婕妤捣素赋曰：伫风轩而结睇，对愁云之浮沈。然疑此赋非婕妤之文，行来已久，故兼引之。梁王不悦，游於兔园。此假主客以为辞也。汉书曰：梁孝王，文帝子也。西京杂记曰：梁孝王好宫室苑囿之乐，筑兔园也。乃置旨酒，命宾友。召邹生，延枚叟。汉书，梁孝王待士，邹阳从孝王游。又曰：枚乘为弘农都尉，去官游梁。相如末至，居客之右。汉书曰：相如客游梁。又曰：田叔等十人，汉廷臣无能出其右者。俄而微霰零，密雪下。庄子曰：俄而死。王肃家语注曰：俄，有顷也。王乃歌北风於卫诗，咏南山於周雅。毛诗卫风曰：北风其凉，雨雪其滂。又小雅信南山曰：上天同云，雨雪雰雰。授简於司马大夫，言大夫，尊之也。国语，越王勾践曰：苟闻子大夫之言。尔雅曰：简谓之毕也。郭璞曰：今简札也。曰：“抽子秘思，骋子妍辞，侔色揣称，为寡人赋之。”郑玄周礼注曰：侔，等也，莫侯切。说文曰：揣，量也，初委切。尔雅曰：称，好也。老子曰：王公自谓孤寡不穀。 
    相如於是避席而起，逡巡而揖。孝经曰：曾子避席。公羊曰：逡巡，北面再拜也。广雅曰：逡巡，却退也。曰：臣闻雪宫建於东国，雪山峙於西域。孟子曰：齐宣王见孟子於雪宫。刘熙曰：雪宫，离宫之名也。汉书西域传曰：天山冬夏有雪。岐昌发咏於来思，姬满申歌於黄竹。岐，周所居；昌，文王名也。毛诗曰：昔我往矣，杨柳依依，今我来思，雨雪霏霏。姬，周姓也。满，穆王名，昭王子也。孔安国尚书传曰：申，重也。穆天子传曰：天子游黄台之丘，大寒，北风雨雪。天子作诗三章，以哀人夫：我徂黄竹员閟寒。乃宿於黄竹。曹风以麻衣比色，楚谣以幽兰俪曲。　毛诗曹风曰：蜉蝣掘阅，麻衣如雪。宋玉讽赋曰：臣尝行至，主人独有一女，置臣兰房之中，臣授琴而鼓之，为幽兰、白雪之曲。贾逵曰：俪，偶也。盈尺则呈瑞於丰年，袤丈则表沴於阴德。左氏传曰：凡平地尺为大雪。毛苌诗传曰：丰年之冬，必有积雪。金匮曰：武王伐纣，都洛邑未成，雨雪十馀日，深丈馀。汉书曰：气相伤谓之沴。沴，临莅不和意也。春秋潜潭巴曰：大雪甚厚，後必有女主，天雪连月阴作威。宋均曰：雪为阴，臣道也。雪之时义远矣哉！请言其始。 
    若乃玄律穷，严气升。礼记曰：季冬之月，日穷於次，月穷於纪。又曰：孟冬之月，天地始肃。郑玄曰：肃，严急之气也。孟冬之月，天气上腾。夏侯孝若寒雪赋曰：严气枯杀，玄泽闭凝。焦溪涸护，汤谷凝。郦元水经注曰：焦泉发于天门之左，南流成溪，谓之焦泉。盛弘之荆州记曰：南阳郡城北有紫山，东有一水，冬夏常温，因名汤谷也。火井灭，温泉冰。博物志曰：临邛火井，诸葛亮往视，後火转盛，以盆贮水煮之，得盐。後人以火投井，火即灭，至今不燃。又曰：西河郡鸿门县亦有火井祠，火从地出。张衡温泉赋曰：遂適骊山观温泉。沸潭无涌，炎风不兴。郦元水经注曰：以生物投之，须臾即熟。又曰：曲阿季子庙前，井及潭常沸，故名井曰沸井，潭曰沸潭。炎风在南海外，常有火风。夏日则蒸杀其过鸟也。吕氏春秋曰：何谓八风，东北曰炎风。高诱曰：一曰融风。北户墐扉，裸胡卦壤垂缯。毛诗曰：穹窒熏鼠，塞向墐户。毛苌曰：向，北出牖也。墐，涂也。东夷传曰：倭国东四千馀里，裸人国也。字林曰：缯，帛揔名也。於是河海生云，朔漠飞沙。淮南子曰：四海之云凑。又曰：八泽之云，以雨九州。公羊传曰：河海润千里。何休曰：河海兴云，雨及千里。说文曰：北方流沙。汉书，李陵歌曰：径万里兮度沙漠。范晔後汉书，袁安议曰：今朔漠既定。杨泉物理论曰：风怒则飞沙扬砾。连氛累{曷}，拼日韬霞。文字集略曰：霭，云状。又曰：{曷}，亦霭也。一大切。毛苌诗传曰：揜，覆也。於俨切。杜预左氏传曰：韬，藏也，吐刀切。霰淅沥而先集，雪粉糅女又而遂多。韩诗曰：先集惟霰。薛君曰：霰，霙也，音英。夏侯孝若寒雪赋曰：集洪霰之淅沥，焕摧磊以纟霍索。楚辞曰：雪纷糅其增加。郑玄礼记注曰：糅，杂也。 
    其为状也，散漫交错，氛氲萧索。王逸楚辞注曰：氛氲，盛貌。蔼蔼浮浮，瀌々弈弈。毛诗曰：雨雪浮浮。又曰：雨雪瀌々。方遥切。广雅曰：蔼蔼弈弈，盛貌。联翩飞洒，徘徊委积。始缘甍而冒栋，终开帘而入隙。杜预曰：甍，屋栋也。毛诗曰：下土是冒。传曰：冒，覆也。字林云：隙，壁际孔，从阜傍，二小夹日也。初便娟於墀庑，末萦盈於帷席。便娟、萦盈，雪回委之貌。楚辞曰：便娟修竹。王逸曰：便娟，好貌。说文曰：庑，堂下周屋也。释名曰：大屋曰庑。既因方而为珪，亦遇圆而成璧。眄隰则万顷同缟，瞻山则千岩俱白。於是台如重璧，逵似连璐。广雅曰：缟，练也。穆天子传曰：为盛姬筑台，是曰重璧之台。刘公幹清庐赋曰：蹈琳珉之涂。然即逵也。许慎淮南子注曰：璐，美玉也，音路。庭列瑶阶，林挺琼树。瑶阶，玉阶也，已见西京赋。说文曰：挺，拔也，达鼎切。庄子曰：南方积石千里，树名琼枝。皓鹤夺鲜，白鷳失素。相鹤经云：鹤千六百年，形定而色白。复二千年，大毛落，茸毛生，色雪白。白鷳，鸟名也。西都赋曰：招白鷳。纨袖惭冶，玉颜掩姱。说文曰：纨，素也。冶，妖也。范子，纨素出齐。古诗曰：燕、赵多佳人，美者颜如玉。楚辞曰：美人皓齿。嫮与姱同，好貌。 
</div>
    <div class="pagination">
<a href="文选昭明文选_page8.html">上一页</a><span>...</span><a href="文选昭明文选_page4.html">4</a><a href="文选昭明文选_page5.html">5</a><a href="文选昭明文选_page6.html">6</a><a href="文选昭明文选_page7.html">7</a><a href="文选昭明文选_page8.html">8</a><span class="current-page">9</span><a href="文选昭明文选_page10.html">10</a><a href="文选昭明文选_page11.html">11</a><a href="文选昭明文选_page12.html">12</a><a href="文选昭明文选_page13.html">13</a><a href="文选昭明文选_page14.html">14</a><span>...</span><a href="文选昭明文选_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
