<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 113 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 113 页/共 134 页
  </h1>
  <div class="content">
   明文海卷四百四
　　钦定四库全书
　　明文海巻四百五　　　　　余姚黄宗羲编传十九
　　名将
　　汤引勣【程敏政】
　　汤引勣字公让濠梁人其曾祖佐髙庙取天下是为东瓯襄武王引勣少负才好使气貎类河朔人两眸睁然髭奋起如防年十五六入学为生徒日记数万言学有旧版文千余字引勣骑马过一目成诵应天尹下学传筹召诸生引勣独后至当笞大呼折尹声撼庭木尹愧愤卒笞之引勣攘袂走出学门题诗府署合扉上有从今袖却经纶手且向江头理钓丝之句遂去学出游江湖上凡吴越间豪家富室争延致之周文襄公转运江南闻其名召之至曰王孙能作啓事否引勣请纸笔即席具状防万言类宿搆者又切当世务文襄竒之上书荐其才有文武具驿召赴京时于少保方督诸军请试之立引勣将台下万卒环视于公摘古今将畧及诸史中事举以问引勣应对如洪钟不能屈左右啧啧叹赏于公亦抚掌曰吾子诚有才入对以为锦衣卫百户正统末英庙北狩朝廷遣使通问巳命中书舍人赵荣择可副者众举引勣诏以千戸如北渠大帅托克托布哈问中国事云何荣未及对引勣前语之又特于坐上箕踞岸帻朗诵其所着筹邉论其帅色变既出谓中国译者曰彼髯何为哉恨不杀之耳景泰中诏举将才胡忠安公言引勣才可用进署指挥佥事时典兵者多忌引勣不令治事引勣亦时时叹息其功名不偶放浪诗酒间京师人率以为狂所与防最善者侍讲徐有贞教授冯益太医刘溥英庙复位有贞入用事然亦隂嫉其材不推荐之引勣亦不登其门天顺中校事者甚横李文逹公多裁之而文逹尝召引勣与语引勣张口论天下事及古今成败一坐尽倾文逹爱其才将荐之校事者遂摭拾引勣往年在江南受赇事下之狱怒而辱之引勣诟骂不絶口至诋之为奴然引勣实出息于人而不立劵无以自白遂谪为民荷校出都城故人有唁之者引勣仰天笑曰吾子以指挥为足荣一汤引勣耶掉首行弗顾成化初遇霈恩复官再用言者言诏以禆帅出守孤山堡孤山在延安西敌嵗入之守者多以军败黜引勣得诏曰噫吾死矣夫孤山无城郭有他郡之来戍者七百人战则为偾军守则为怯敌如此虽诸葛武侯复生亦难乎免矣抵镇草封事数千言大率谓朝廷宜先城孤山聚粮糗募死士又移书当路言状遂愤愤吐殷血数升卧不能起丁亥敌入冦主将闭城门不出兵敌大掠子女而东引勣怒髪上指曰死国分也力疾起戎服跨马率麾下百余人邀敌扵境上力战数十众寡不敌遂死山下是年八月也引勣为人轩豁倜傥直欲起古豪杰与之友视世之者以为龌龊不足与语好以气雄人不问名位卑显有不可意奋然去不顾或遂骂之至其人面赤不少贷甚有捶之者江隂知县弗利于民将受代引勣率少年数人直入县防反缚之状其罪送上官上官大骇并收下狱凡数嵗防赦乃得释夏郎中时正尝于宴上与之蔵钩不胜而怒语侵引勣引勣就坐上捽之下拳之蹴之众客为之股栗又尝过友人家见道士在坐与语不合而骂之道士不知其引勣也稍稍有憾色引勣捶之防死与人言出入经史子籍中纵横辟阖随意所如有问古名将者引勣以张廵岳飞为第一其人曰岳将军则闻命矣张睢阳何如人引勣瞠目曰子不观其对令狐潮之语乎卿未识人伦焉知天道自唐以下谁有为此语者其所见如此诗豪迈竒倔如风雨晦冥中电光翕焱使人不敢正视又如雷斧断崖石下坠不测之渊观者禠魄每就人席上操觚立成数十章有名能诗者多为其所慑或不能措一语以遁平生著述有五云清唱风雅遗音东谷集千余巻无子史官曰予少与引勣逰知其人使不死为大将将数万兵出隂山其功名当不在古豪杰下顾独膏血草莽中天也或者谓引勣类太史公所谓游侠乃大不然引勣行事虽若任侠然扣其所得朱家郭解直奴才耳乌足以比引勣哉












　　明文海巻四百五
　　钦定四库全书
　　明文海巻四百六　　　　　余姚黄宗羲编传二十
　　名士
　　甘元望【熊过】
　　髦俊之士世不数岀即多困蹇又不然则夭折以死竒衺庸妄者皆是也而能久且复显荣覩往记可徴也是固天道哉予闻之天地道栽培倾覆不忒彼髦俊者非所获罪也而困蹇而夭折以死是将何道哉将风漓俗偷不足以夀斯人抑天之所寳在斯人之名非困蹇夭折以死则不足警瞆瞆者耶夫以困蹇夭折以死而欲以警瞆瞆者则夫何仁于瞆者乃至斯极耶或者适丽其防皆未可知也嗟夫天道逺又安所徴耶乃传甘生传曰生蜀产也名春霖字元望其先世自楚占籍富顺世有闻人故甘于乡遂为着姓矣生早慧特出性放逸不可制每自小学归则必广行顾涂淖中不惧父封君不善也而语于师截竹为筒盛水其中使之持盈往来焉约溢则罚之生置之田间而归人不知也入学则以授其师师亦莫能防诘多其程期以困之卒亦莫能得稍长喜观庄老百家之言既乃喜易乂因以逹于诸经视世之文词蔑如也正徳乙丑予侍家公宦于秦丁丑予兄公安府君落第自秦携予还蜀是时予年盖十二矣公安语之学予多自张辞以为弱者莫巳若也公安数举生励予予亦不知有生嵗庚辰公安持其陶侃论示予予曰韦今之时有少年如此者乎是谓河溟之富珍藏海错探之而不尽也是谓隂符握竒本以师真而统纪不乱也是谓玉科金简杂见并出独守师说折诸圣者也要其终以当吾蜀之材将王子渊之流乎公安亦曰韦有是哉韦盖梁益之间盛称也予自是乃知以生自励不待予公安也他日公安复得其武帝论盖称其前云辛巳嵗生与予试于有司予以次第在先今思之何可及生也而能加之哉是时生与予同舟予独喜与生语生亦顾独喜与予语人或谓之烦也则入舟尾啧啧不休逖称古往而尚友之不为防言也盖至是予始知有生嵗壬午与予俱试皆不入第生愤曰吾且为鹏鲲吾视南溟何有哉今者吾困矣盖天也视其色如土予笑曰鼓瑟者不必能吹竽吹竽者不必能鼓瑟也语其时是瑟与竽之不齐也黄白而尊之者木也其断诸沟中者即木也语其材是草与木之齐也理有难持而势或易工盖有命焉何子之不逹也居数日乃报生病矣亟省之生不能出也始与予约讲学至是报书曰我不佑我未能即伏也且白少须暇之予后与予公安学于域西精舍中道出生庐下每往还必省之笑语移时乃别癸未夏五月报生不起矣距生时盖二十二年予往而哭如有亡焉后闻其他于其兄大夫士皆曰生居常自励甚苦与人奕败则勃然不恱每见人书善则日夜临搨不休常下帐不出者二三嵗防词奥义多所自得也生负其材以盛年出之谓必得志乃竟以一蹶而亡呜呼生固好胜者哉使生能自寛解以至于今不能显庸其身则其名称亦当晔然振人矣遽如许岂不哀哉生娶雷氏少生数嵗性慧而婉生殁将自经以随曰元望数善士不忍负也诸姒妇持之得不死遂不食诸进乐者还而劝之饮曰吾即生将何为也卒亦不饮越十许日亦死人曰生有妇矣
　　论曰举子业行而能自防者鲜矣谈经取老生猥语尺寸守之不敢过饰说以干县令非诸儒之旧也元望盖数叹若有志焉终以早殁不果遂其初若元望者豪杰之士欤观雷妇之行而望之刑家者可知己
　　诗社四友传【彭辂】
　　余当嘉靖丁巳之嵗自刑曹拂衣归适与吾嘉词翰之士四人偶聚所谓四人者戚希仲元佐项子瞻元淇精严寺僧冬谿方泽故三塔僧西洲正念也正念姓系出于吴而方泽者渔家任氏子也正念壮时尝逺游扺京师贵谿相夏公言见其扇上立春诗欣欣草树皆生意落落山林有弃材夏公曰此僧欲官乎召之见试以南泉斩猫赵州栢树子两公案念所论次合指授之一都纲而世宗自临御以来崇脩齐醮斥髠缁无所用之即有髙禅大师不得谒禁籞赐紫方袍如先朝故事念每厌薄其官有舒行人者闻念说诗解頥欲亲就之而念接舒礼意衰简舒不恱去后舒擢御史按浙行部至嘉而念适假还人有恶念讦其伪造章罪至死者舒曰此髠素狂佻固宜有是坐之法后事虽得白以罚锾不具淹系郡狱防辰州近山王公守郡余为之言而王公亟呼释念捐俸金二十偿之时则念之年长矣余乃邀念宰诗社而并拉希仲子瞻屡憩集方泽之山房拟题摘韵赓唱叶和不三数日间也四君与余聚晤团栾莫逆欢甚谓可优防卒嵗矣有顷念病且死希仲登进士除仪制旋以世宗庙祀竣迁太常少卿暂休澣还而奄忽捐舍子瞻以太学谒选得上林监事都下无荐扬者踽踽鬰鬰雄心销尽而覊绁未能遽归独方泽留里闬又病足不出户弃翰墨之艺而专力于禅叅盖吾道孤而骚雅之趣索然矣先是王公语余曰子日称诗固善第不治生奈贫何诸扞文网有足为公腴润者不惜为借三尺也余谓丈夫即贫饿死安能巽顔佞口向人干乞乎巳王去余益窘遭故姻设穽投石悉鬻其便利田庐弥困顿无聊借使四君无恙余亦不能从游如昔歳希仲效节官下持清白不腻于贿利书法绘事种种臻妙而性酷好文余语之曰古昔词人墨客往往濡毫立就未必皆镂肝刿腑而成君今思大苦恐非所以养夀命度厯纪希仲曰曩吾晨起入部辄偕蒲州杨君以行杨本生贵彼所乘马千金而吾乘下驷也及鞭之而前则取道不异故知人贵焦勤砥砺何必敏者而后文也然希仲竟以著述故沈緜不起今梓青藜集行世集中宗藩议五塟诸志及烟雨楼赋则英英瑰丽矣子瞻渊沈闳廓其器度天下士也工字画砚刓笔堕爰逼二王片楮寸牍嘉人珍之自少熟文选其于诗也深哉思宻功练而拘阂一隅者率未之知尤长于模写物色其咏牡丹明月镜中匀粉泽露华台上沐兰膏暮槛画披新濯锦妆台故作不归云乂百舌巧语百般方选树残声防度别更枝此人所脍炙啧啧见褒许者大都子瞻诗家居多恬逸宦邸多激烈凄惋绎其言可以识其人也方泽资分竒隽网罗浩博贯穿驰骋于梵藏绎典六经子史之间诗方盛唐体格而不喜剪刻藻绘余尝爱其唁岳武穆日月尚悬南返驾闗山未死北征心又絶句南山头陀白雪眉自言曾见前朝时于今防到人间去惟有江流无尽期然集中结撰此类亦伙难以句摘篇数也正念之为诗也造词凌脱意表似鹤丹鳯度海浮空谭六朝初唐而轻子美暨大厯诸彦狱中无事则诗更精以悲其艾虎发语世蓄三年病门悬五日时雄风吾不竞猛势尔何为又七夕之篇九死人间豺虎围六防天上女斗矶庭乞巳嫌方俗巧旌招惟冀客魂归余读其诗怆然悯之因慨慷而言之王公者繇此也希仲有子世其业子瞻诸郎咸绍明藻艺不减子瞻方泽超然髙遯为丛林宗仰门弟多有传其观心空寂之学者独念也进不得之于宦退不得之于僧生计牢落栖栖寄食人间以死而其徒又莫之嗣凡与念知识皆痛惋伤之
　　外史氏曰天之生才也实繁其以鸿渐之翼困燕雀者不少二僧既泯泯而子瞻才一命又寄迹苑囿委吏读其金台诸作涕流矣希仲晋列卿以文章熠缙绅间收声价轩轩意得而竟夭促若中夺其龄焉此何以故将彼苍之于才士匪育之实雠之也余怜四君志操各翘然有以自负非泛泛唼喋若水中鳬者故叙而着之




　　明文海巻四百六
　　钦定四库全书
　　明文海巻四百七　　　　　余姚黄宗羲编传二十一
　　髙隠
　　坦上翁【李黙】
　　坦上翁年八十余常披褐扁舟往来太湖间湖中人不识也入城郡輙系舟岘山隠处郡大吏造请不能得予自浙左辖被召过湖物色遘之则前司空刘公麟也司空晚居故鄣之南坦不知者輙呼为坦上翁云翁字元瑞本安仁人先世以武功起家累调南京广洋卫副千户世敦徳谊至翁始以经术举应天登治丙辰进士是时外戚张氏贵幸颇骄横骫法台谏击之逮治甚急翁与同年归安陆昆抗章申救敬皇为之霁威事寻得解稍除刑部主事进员外郎以才选録畿内囚所疏雪寃痛无虑数百人老吏谢弗及转郎中擢守绍兴汉刘宠故处也在郡精核防敏甫五十日郡声大和防逆瑾衔翁出守不修谒犹掇郎中时细废为编氓郡人争致赆金翁曰勤苦诸君吾治不逮前刘敢蒙一钱恵耶既去越人肖翁像为小刘祠语在大宗伯王公华记中时与湖名士吴珫施侃龙霓定交因徙居于湖山人孙太初亦以覊旅入社湖中风雅称中兴焉瑾诛起知西安遭内艰去郡其得秦人心与却赙赗无异越时服阕迁陜西叅政属关内饥防数深入朝遣贵臣督兵将厚赋军兴诸司莫敢持异翁曰靖邉以为民也饥年加赋内难独不可恤耶使者色沮防有赴阙陈诉者命与叅政共圗其便议遂寝翁亦严覈侵渔括逋负邉储竟以不乏逾年擢云南按察使谢病归嘉靖更化起为太仆寺卿擢副都御史廵抚北畿复引疾章三四上始得请时论方髙翁才节再起为大理寺卿改刑部右侍郎寻陞工部尚书水衡泉货之府髙洁士颇避之翁咨曰吏部尽选才防充曹任仍请筑外帑刷四司之财贮之特铨主事一人与台臣同典出纳上嘉翁意赐库名曰节慎自是财无汜出吏有亷名实自翁始凡工部上供率闗内府所见徴輙淆典式不受覆覈翁条上最甚者十二事得防裁之中贵人用此切齿防上遣近珰督造龙袍于苏松翁谓尚衣自有常供请停便上以为忤勒令解职久之犹以显陵工薄遽夺官追前过也翁既敛徳嘉遯益逺世纷里中不复知有钜公其于文能冲泊雅澹之词发瑰玮奇崛之气要之音秾织之色皆冥与神防书法宗羲献以还尺牍片简人争寳之至与人谈谑往往出防辞臻妙趣虽蒙孺俚生咸乐自近云早叅理兼逹天命尝请浚川王公廷相预作墓铭今聪明色泽弥老不衰其天全也惟不贪生故能长信矣心慕楼居无力筑作友人文内翰徴明为写层楼圗遗之常悬置北壁下命之曰神楼賔至则陈法书名墨以为娱叩以时事即不答公卿台僚腾章交荐翁不知也雅性清约蔬布自喜独事继母曳遇异母弟鳯尤笃恩礼先人田庐悉以委之其不以丰约累志如此初翁僦居溧阳予尝遣门人之翁引至卧内见四壁惟挂书数束他无长物又二十年觞予于岘山逸老堂了无宿具临以乳羊博市沽风雨萧萧欣然逹夜惟其真也黙所观古今人好名检者或缺理略富文藻者或寡风节兼之实难若翁者彬彬文质君子也翁子二牖序克世其家所着诗文奏议凡若干巻
　　赞曰坦上翁自为郡守至大卿数弃官以去朝廷虑不时起輙以右职徴之国家获尊贤之名士大夫励恬退之节天下莫不歌咏盛美葢见索林公俊以来所希睹也晚节龃龉膏屯未施岂不惜哉黙以为翁掞文似公干治罪似士安刚分不挠似器之至于亷约省素家无货积位列三事以功名始终此与东牟刘祖荣何以异哉世称二刘不其然乎
　　百花主人【陈鹤】
　　主人者姓滕氏山隂人也性好植百花百花亦以人为主云主人故世家尝以经术求仕逹时尚推移故其业亦淹落不进主人志益励尚益髙逺而其行益不能随人上下一日主人叹曰世道何纷更且今昨即不相似耳然卒相似者非眼底百花谁邪于是主人始辟圃聚花得名花数百种遂陈列次第为王为魁者罗之中庭妖而奴者列焉因蔓以为屏聚卉以为砌髙而实者为林短而羣者为篱品繁而色异蝶欣而鸟疑四时一春香艳不断主人暇则帯书坐花下琅然髙诵四顾落落惟百花与主人倾心相笑若黙解主人意者时或雨霁或月出天上客必携酒扣主人门问百花孰为先开否主人亦指防一一客一一皆滴酒称赏相乐抵醉不复知主賔为谁也主人常具席邀词友萧柱山朱东武陈海樵杨秘圗栁少明徐天池六子过防花时秋暮菊绽黄紫累累主人乃携樽集篱傍少明子举杯谓主人曰天道当蓐收造物何复相泄而华衫毕见岂若是富哉主人曰非也我种花因得夫造物之理矣凡物生禀气气浅者而用先之故感于春者皆灿然而兴霎然而耳惟吾菊得其厚者焉乃能含元抱贞歴寂待时有若婴处胚内混蒙而无觉也一值其始蠢焉具萌各出夫造化之所授羣聚林立严霜不能变其芳寒飚无以挫其质有若吾类后时进荣功施而节崇又如善与之士合久而义者是菊之积于始而显于终也岂子所谓违天道而泄造物邪秘圗诸君皆欣然进曰主人论菊而阐造物之因喻道而得成人之义然则主人之爱花葢混其形而俱化者夫岂托物而逃焉已哉主人闻其言拍掌而笑诸君亦就醉别去明日各为文记主人天池有菊花牡丹诸赋少明有生香不断序柱山东武有诗歌吴长洲文太史邑大夫刘司马汪谏议闻而皆寄诗嘉其事海樵子既为歌而复作其传曰余尝观世之人矣一凡性有所之则好恶不得以并用也乐其者妬其素尚其黄者遗其朱天下皆是也而岂若所谓百花主人哉顾世不恒遂敛迹甘淡逍遥百花之中同风一臭万象而皆春不以黄紫易其视不以盛衰二其心逹四时之化与造物相周游顺时委枯荣乐天真而不疑吁若主人者亦足贵矣吾知风垂后世贤逹继作其必有叙述百花主人之事者焉
　　玉峰子【王渐逵】
　　玉笥山在大江之西新淦之东其北漫为阁皂又其北之北为麻姑皆道书所谓洞天福地者也诸山惟玉笥最髙最竒胜实为仙灵之奥神明之区也世传黄帝采玉于此山遂以名其下有八窍南窍惟罗浮勾漏其东窍惟武夷金华诸山西之北曰庐阜曰大小酉北之西曰太白青城八窍各为一宫镇于四维惟玉笥居中其上多白璧其下多琪草玉芝灵鸟异兽其阳多丹药其隂多神瀵道人玉峰子居之玉峰子貎癯而神朗外若朴野多游于罗浮罗浮道士咸不识之久之又游于燕京燕京之人复不识之后卖药于穂城市上儿童见之皆狂笑愚弄之玉峰子不为改焉尝过于广之大夫士家大夫士疑其有道相与间而求焉玉峰子终不言尝叹而笑曰世所谓海上三神山亦大谬也洞天福地皆在人间金丹大药俱集吾室舍常以求异背耳目而探幽杳世之方士误之也茍泊而求之冥而遡之虚其心实其腹不入烦恼离诸苦毒自清自静万物自正何虑何思神明自期夫无事即仙也城市皆隠也故物物不物扵物神神不汩其神是之谓真人旹闻者亦不知异然而喜而狎之其所卖药市之者往往竒効好集古物人玩而持去亦不吝或邀之游即随至旬日不倦未尝以事辞故人亦重之爱之玉峯子姓程名尧卿字良佐玉峯其号也青萝王先生曰予见玉峰子扵穂城观其言语冠服饮食悉如常人未始异也独好焚香兀坐室内汛扫必净尝与登青萝顶夜半盘膝石上仰天大笑若有防扵懐者问之弗应可谓竒矣然其辟诸方士谓蓬阆三山皆世所谬传其归要扵絶欲去妄复其虚静为仙道之本殆与广成老聃之言合为世开一大障诚有道之士也然混扵市防人未之觉所知者独其迹焉聃氏所谓被褐懐玉者其谓是欤其谓是欤
　　汉逸民【周祚】
　　前汉书无逸民传后汉书则载向长逄萌周党王霸严光井丹梁鸿髙鳯韩康法真厐公没其名则有野王二老汉濵老父陈留老父诸逸民皆出后汉书考其人实多前汉所遗前汉立国二百一十余年培植生养风气民俗犹足复三代不散之淳故其时率多髙士非如遭秦虐焰士类化为豺狼少有智识莫不奋庸走佐髙祖其不屈仅见四皓二生要其出先秦之上而非秦之可抱持者也汉遭新莽夺国不甘之心难辱之节一何多耶出而少仕徃徃有梅福龚胜薛方髙蹈逺走视新莽之爵禄真若狗豕之余食唾弃不顾虽至于死而不悔不可得仕而深山穷谷之中大海长江之濵又有周党严光之诸贤亡其名者又有野王汉濵陈留之诸父吾于是而推当时不可得见并亡其辞又岂无有如野王诸父而止于三人其名迹不能上达于天子下显于郡邑又岂无有如周党严光之俦而止于诸贤下可同于诸父又焉能知其必无哉夫士甘于隠逸其传不传固不足为士惜也然思西汉祖宗培养之厚方欲遗子孙以见其得士之效其为子孙乃不能用而反弃之如随珠卞玉委置沙泥荆棘之间而人不知诚可惜也尝观气之为也其始也未尝不畅及其次则平其后也未尝不郁及其甚则激故汉之养士其惠文之时则畅武宣之时则平逮其哀平之时则郁至于后而范滂李膺诸人则郁久而激是亦势使之而诚气为之也当周迁之时王政不立然而文武之礼乐政教犹有沾濡浸渍之润故孔子有曰逸民伯夷叔齐虞仲夷逸朱张栁下惠少连犹有丈人接舆晨门耦耕犹有荷蒉倾盖当时逃遯不复孔子有不可得见者抑必复多其人而不止于是也降自战国乃始纵而激荡而髙甘杀赴死真若得圣人成人之防若激湍走海圆石下峻欲障之有不可得其亦气使之固然也书曰嘉言罔攸伏野无遗贤诗曰衡门固非士所甘也上无尧舜之君则宁肥遯考槃不以有尽之身而试无益之死此天下不可无贤士而可无逸民不可无逸民而可无义士多义士则必战国之末东汉之衰世益有不可为矣故为范滂李膺犹不若严光周党然其气之必致于是者盖有人力不可以囘也孔子之道相传于子夏子夏后流而为庄周源逺本防道衰生固其然也予深有感于汉之逸民焉
　　三逸士【邵圭洁】
　　粤逸有三焉一曰隽逸言乎才也二曰豪逸言乎情也三曰遗逸言乎遇也余所论三逸士者盖人兼是三者焉言才则可怜言情则可思言遇则可悯余所亲知不少而兹三士者真逸俦也龌龊猥琐充斥行路而三士者乃皆露晞栁凋不可作矣伤哉乃述其畧为之传吴子讳某字致之名臣文恪公曽孙父某官至大理少卿抗疏谏毅皇南廵贬滇中有忠直声致之其季子也致之少从宧游毎所经处輙纪览其山川形胜自束发即厌呫哔读古人诗刻意吟咏复临摹晋唐书法纸笔山积日挥洒千叶不如意者火之自是所作诗篇书法清迈遒劲多可传者出则衣骏马诗囊酒榼不离左右人争慕之匪谓其贵公子也一日少卿翁游于西郊别墅方会客饮有仇家者集家众聚薪环其庐将加火焉翁觉之莫禁也一仆从窦潜出还报时致之两兄皆游学京师致之独号呼入县治携一尉防两马倩徒百余人疾徃觧之执其仇之为魁者以归扑杀之竟构成狱致之坐是以死死且曰吾为报父仇至此无悔也王某字于成祖某仕为工部主事父某考城令于成少失母多病父怜其弱即输赀入太学父亦早背家故称雄渐以税役就落于成悉力以支诸异母弟俱孤幼训之若子父殁后治其室庐坟墓益加整辟园亭植名花卉蓄鼎屏清玩入其燕室触手可爱賔至辙留连旬日不忍释所出茗馔悉精絶园有古梅廿株枝极扶疎花时烂如瑶林月暗之夕悬灯如星集所知爱欢赏达旦家且依山遇佳辰未尝不擕客游游则舞裙歌扇班草盘石性少饮然饮必沾醉醉后有吟亦清峻可诵家人以多累堕门戸劝之仕乃不得已授兴国州判官未行卒年四十有一顾某字汝隆邑之宛山人界于无锡又为无锡人顾在锡称钜室汝隆祖某父某复再振赀甲于里中汝隆少有异质临文挥翰清敏絶俗性倜傥豪迈不惮费情或有所种义或有所激即挥千金无难色与人处开襟期倾动无曲肠遇当意即浊醪粗粝欢笑絶倒不当意虽罗珍列鼎亦褰裳弗顾家御过侈声伎常左右供设惟其所择念父逺宧建保亲塔于宛山之颠费以千计辟怡老园待父之归中列名卉竒石廻廊复阁飞甍刻栋费以千计所蓄法书名画牙籖锦囊庋置几列费亦以千计谈议风生土苴富贵渍技方友延纳无倦性喜饮兴至輙尽一斗醉则浩歌长啸或頽然借草而卧达旦客散则绮罗金玉狼籍不问也后抱心疾挥霍不如意輙裹足谢客自托于酒竟以是病痿卒
　　邵子曰逸非中行之谓也乃君子亦有取焉宣尼之思狂士庄周之贵达生夫是类也
　　程山人【四谷山人侯一麐】
　　侯子曰自昔通人介士曷尝不并列天壤乎今时俗尚通而畸人则靡述者何也以贵耶则裋褐有常贵以安耶则章甫多后责彼楩楠中防矩樗栎弃绳墨中也者贵也弃也者贱也卒之所贵有不受防斵者乎而贱者以全且君子得时则大行不得则龙蛇榱栋而不异广莫嵁岩而不异庙堂则奚贵奚贱哉以余所覩程山人则隠而见身贱而道贵者也有以自列于后世岂与彼枯槁寂寞者同乎哉传曰山人程氏歙人也世家临河之上名诰字自邑幼负竒气不肯为诸生曰今仕道如吾身焉用是百骸臣妾我也去读书慨然曰适吾适足矣且吾宁能万斛之舟而浮于江湖乎不能也然则并木之泭以游乎溪渚之间真吾所宜于是人从而称之泭溪泭溪云山人既自诡以为昔贤逺游肆力其文常寓诸山川于是泛钱塘道吴门淮南以厯宋鲁之都却棹荆郢泝沅湘经粤与闽以归卧山中久之又起适汴西抵秦晋登太华赋诗出大梁持谒空同李先生一见语合先生曰子之诗异时以散置名家不别矣自是海内士争序论山人诗而山人亦益从横作者之塲矣又二年游武当出汉襄汉襄枣阳王贤下士山人奉书踵门曰江左布衣窃闻大王之髙谊善文章且夫南面称孤而不挟贵以卑天下之士天下士莫不愿抠衣秉篲大王之门者其服膺久矣尝以为男子生而弧矢志四方故毎闻竒山水輙不逺万里而命驾天下九州涉厯其七所在瑰竒文儒之彦毕造讨究指归况兹际风云之防乎伏谒待罪殿下昔梁孝之于邹枚陈思之有仪粲单咏琐语犹足耀当时骇后世大王盛惪越梁陈逺甚傥不以长揖拒某或其人也王即延山人入礼之上客明年山人游蜀蜀士皆礼敬山人有飞霞子韩懋者泸竒士也致书山人甚恭山人答其书千言畧曰某放浪不羁人也从游名山今二十稔自惟小局于管窥大拙乎瓠用计乃在选长林卧大壑撰一家言以托不朽使隠穷卿不专美于前廼区区素抱也蜀中由是益竒贵之山人家故饶游既久则尽糜其囊金赀落而窭也意度自若与所善郑抚十五人结社于天都咏愈豪天都者黄山最髙峯也常有霞萦焉则又称霞城山人居十六年而安平故人朱君曰藩投书愿割田资山人使耕射阳墟中山人叹曰吾计息肩是矣廼复当就食射阳之墟乎然山人髙朱君为一徃至则延之泾上之园居九月会淮涨田半湛溺嘅然曰曩吾志固不在是因谢决去依黄山云山人性方直与人语必达其志然颇择交寡耦非深知山人山人不为之尽诗集若干巻传于世
　　论曰观山人自逊于舟檝而汜泭尝曰我犹有瓠之虑也其拙于用大明矣及读其赋又何感愤之深也与语上下古今博流宕固瞷于世故将非知其大而守其小知其巧而守其拙者耶余家海上习见渔者逺浮至不虞即欲胶其舟而不得廼知山人非乏济胜才也而夷犹于卜居者意念深矣
　　逸老【侯一麐】
　　夫古之逸民谢帝臣而乐野处去富厚而甘贱贫者可不谓性哉余缅想其人未甞不咨嗟之也廼今日而观周先生行年七十余家贫不为茍得卖药都城之市口不二价雅善鼓琴知琴者咸以絶伦坐者视先生未尝鼓而音出手间盖忘其为琴者也海内士大夫钜公翕然归之或造闾或屈先生至其邸舎頽然也当武皇帝之南廵先生时甫弱冠一日诏善鼓琴者中贵人举先生至帝前从容拂弦跪奏曰臣愿上禹防涂山曲夫禹后尧舜而王万国执玉帛防涂山无非事者先生亦欲因此悟帝意帝听其音亦喜且令待诏从至北都缙绅士大夫知之多欲引荐者先生力请乃放还嗟乎以蓬戸编氓未尝见天子一旦望清光七校之前而能不震慴而又发扬其音以动帝意既合夫人亦孰不欲乗时邀富贵然卒辞而返此与古逸民何异哉或曰先生之返以思母也其平居常痛父不逮幸而逮母而又不幸贫独恃所入药钱以供蔬菽必夫妇亲之时一撃鲜而恨不常有也朋友徴召遇甘防即惕然念母终不敢尝主人恠问之亦竟不言也必为母具厚味乃徃母后闻恚曰儿何乃专口腹养我耶晨夕必尽敬毎旦焚香祝天毕既拜其母乃出返而囬游有方如是者三十余年母寿八十八乃终循行如一日云
　　侯子曰夫逸民髙蹈岂必一迹哉菽水而腴于鼎食斑斑之衣而不以金紫易蝉蜕乎嚣埃鸿飞乎防贤矣夫贤矣夫
　　胶东二髙士【周思兼】
　　周子守胶东之明年以政暇游览诸峯观大泽之云酌潄玉之泉登云台之麓挹圣母之水喟然而叹曰美哉此古胶东之国也山川灵秀之气萃于此矣意者其必有竒杰隽伟髙出世俗之士生于其间乎吾愿得而师事焉王生懐祖崔生廷枫对曰胶东僻处一隅无有也不然其张公钺乎然张公贵矣不然其梁生万斛乎斯人者庶乎其公之所谓髙士耶周子曰张公之髙奈何王生崔生对曰张公昔尝为清苑令大有亷名监司器重而旌异之因戒之曰尔信亷然能保其终乎夫汲水于盎其始非不澄且澈也久之鲜有不腐者尔信亷矣盍思保其终乎张公抗声曰水可腐钺不可腐也监司为之大慙公性刚愎与物多忤有请托者非特勿聴且加罪焉人以是多怨公七年入考绩或夺公之舆诉于铨部发公舆得荳石余他物无有也铨部曰嗟乎张令贤若是耶此固吾之所愿见彼诉者奚为者耶由是罪诉者而愈益贤公遂入补郎署寻出守常徳厯官三十年家无余资周子又问梁生之髙王生崔生对曰梁生初游庠校每试常为多士之冠胶东守刘公重其才聘为子弟师供之酒食梁生弗食馈之礼梁生不受刘公怪且异之而弗能彊也无何丁母忧哀毁甚得疾久不瘥家益贫弃举子业业鬻蔬有悯梁生之贫而多与之值者梁生輙怒骂不受或误多与之梁生曰尔与我直多吾不受也吾还汝有熟识梁生者或遇梁生于途其人贫贱人也梁生立与语少顷去其人富贵人也梁生輙避弗见或时鬻书则题其上曰是书值若干如其数与之则梁生受之或多与之梁生輙怒曰吾鬻书人也非梁生也尔多与我是凂梁生也梁生不可受也急还之久之人皆知为梁生梁生入市携其蔬谓人曰是值若干人輙与若干知其不贰也梁生之圃不为藩人亦弗盗有怜梁生而为之治圃者梁生輙与之直或不受则梁生怒曰尔更无治我圃由是乡人之父老与郡之大夫士咸思所以厚梁生而莫敢致也是梁生之行也周子曰斯人也是吾之师也夫夫陈仲子郝子亷吾始以为战国人也秦汉人也今之人无有也廼今复有斯人耶使天下皆得斯人者为之也天下其有弗治耶吾幸待罪于胶东也而又闻斯人之风焉吾于张公师亷焉于梁生师介焉胶东其有弗治耶斯人也是吾之师也夫然则梁生安在王生崔生对曰梁生之居去郡四十里其土下其地僻车马弗至也夫子必欲造之则弗使知之知之彼必避不见也周子从之辟仪卫造梁生之庐梁生闻之先期遁去周子曰嗟异哉此何人耶其所谓泄栁欤叚干木欤其有所慕欤嗟异哉此何人耶吾不图胶东之僻而有斯人也吾待罪于胶东而获遇斯人焉兹又幸也虽然使斯人生于秦汉时则必与泄栁叚干木诸贤并称使斯人而生于通都大邑则必名显天下使斯人生于胶东也而胶东得贤守则亦能扬斯人之名惜乎胶东之僻而生斯人也而守又余也斯人虽贤其孰知之于是周子仰而叹王生崔生皆叹周子因题其壁曰靖修髙士命王生书之归而作胶东二髙士传
　　明文海巻四百七
　　钦定四库全书
　　明文海巻四百八　　　　　余姚黄宗羲编传二十二
　　气节
　　吴思齐【宋濂】
　　吴思齐字子善处之丽水人祖深有竒才永康陈亮以子妻之遂来家永康父防武学博士官至朝散郎知广徳军思齐少颖悟仿邃为古文即可诵季父国子监丞天泽器之悉授以所学遂用辞章家知名寻由任子入官监临安府新城税鎻防试漕司中举上礼部不利后从常调为嘉兴县丞防令以言去摄县事县狱多留系思齐坐狱户谳问凡株连疑罪悉简出之死刑多平反事有检覆得实郡首吏持之上下承望不敢动亟闻部使者黜之郡有盗杀其党于货狱蔓延不决下思齐议思齐曰盗攘盗货与民科殊狱久不断者由吏教囚以赃累民尔若正其杀人罪置寄赃不问则得矣虑囚者如其言民有育人之子者恒出入父母家一旦忽不知所往其父讼求之思齐召父母至庭一讯而情无隠卒白其事提防刑狱洪起畏辟思齐类曰吏或谓通籍可立致思齐曰敛怨以干禄非防之上也辞寻监户部犒赏酒库起畏时守镇江复檄入幕府起畏议筑城思齐諌曰京口以长江为天堑城之何为即城徒厉民耳其役遂辍贾似道防母上将以太常卤簿临其防礼部侍郎文及翁欲上疏言惧祸且中止思齐曰叱嗟而母婢也公不可黙也未防迁饶州节制司准备差遣监察御史俞浙以论谢堂为太府少卿留梦炎当国言堂有勲籍浙劾之过思齐曰公宅百揆畏势家而屈台论天下其谓何似道丞相堂贵戚力能生杀人思齐以小官中其讳恶不虞宣泄人为危之而思齐弗顾也俄不愿仕请监南岳庙流寓桐庐妇翁方登尝知饶州以思齐贤每谋以自近思齐不乐依妇势避去性好施与兄弟孤女无归者嫁之比隣娩女欲杀者食之死无以敛手足者棺之宦防十年田无半畮之増后值宋改物家益艰虞至无儋石之储有劝之仕者辄谢曰譬犹处子业已嫁矣虽冻饿者不能更二夫也中遇寒疾耳失聼交防苦其聋语未毕驰去独婺方鳯粤谢翺陆方夀剧谈每至夜指画手书傍观咄咄而畧无倦意先墓在丽水不能数归省嵗时必遥望陨涕因自号全归誓不失身以病父母也思齐天性直慤虽行人所难坦然不见崖异心知有是非不知有毁誉祸福学者尊其行争师之方鳯评思齐之为人如徐积陈师道君子不以为过大徳辛丑年六十四手编圣贤顺正考终之事曰俟命録録成赋诗别诸友遂卒临卒神明湛然无怛化意所著书有左氏传阙疑拟周公瑾平荆州碑魏司马孚賛防杜诗集陈亮叶适二家文选又仿真徳秀文章正宗辑宋一代诗文巻袠多未就子三人翼之拱之成之拱之蚤卒
　　赞曰濂防浦阳仙华山问思齐旧防处见其石壁题名尚隠隠可辨故老云思齐与方鳯谢翺无月不防防辄连日夜或酒酣气鬰时每扶携望天末恸哭至失声而后返夫以气节不羣之士相遇扵残山剩水间奈之何而弗悲若思齐者其知事君不以亡存贰其心者欤士有哀思齐者云睨碣石其如巻兮钜海簸而不移其言信矣哉
　　方鳯【宋濂】
　　方鳯一名景山字韶父其先出唐元英处士干干曾孙传字辅卿始自睦来迁浦阳仙华山传生招招生文遇文遇生资字逢源中嘉祐八年进士第歴官知真州未上卒赠金紫光禄大夫资生扬逺字遐举疏隽慷慨以文章震耀一时亦中元祐三年进士第以吏部侍郎出为河北转运使有能名上屡降诏宠谕之殁赠大中大夫扬逺至鳯凡七世鳯有异材常出逰杭都尽交海内知名士将作监丞方洪竒其文以族子任试国子监举上礼部不中第主閤门舍人王斌家教其二子大小登斌与丞相陈宜中为亲晜弟鳯因得见宜中三以策告宜中虽不能听将奏补为初品官既而宜中走海南事遂寝后以特恩授容州文学未防宋亡鳯自是无仕志益肆为汗漫逰北出金陵京口南过东瓯海上类皆悼天堑不守翠华无从顾盻徘徊老泪如霰一日复防杭有人自海上来见鳯伏地泣起相抱持鳯问故则曰予大登也自从陈丞相乞师南海不得还遂为暹国臣暹盖古者文单盘越属国泛大海至泉南始逹岸今为其奉使上国重过丞相故府无一人一马可识不意复得见先生也言讫乂泣鳯亦泣因欲与俱行人劝止之鳯善诗通毛郑二家言晚遂一发扵咏歌音调凄凉深扵古今之感临殁犹属其子樗题其旌曰容州示不忘也宋季文弊鳯颇厌之尝谓学者曰文章必真实中正方可传他则腐烂漶漫当与东华尘土俱尽巳而言果騐性不喜佛老读唐傅奕传壮其为人自摭奕后辟异教者数十事以拟髙识篇题之曰正人心书尚未完他所着诗三千余篇曰存雅堂稿樗字夀父亦精扵诗无媿扵鳯云
　　赞曰世言杜甫一饭不忘君今攷其诗信然鳯虽至老但语及胜国事必仰视霄汉凄然泣下故其诗亦危苦悲伤其殆有得扵甫者非耶鳯常与闽人谢翺括人吴思齐为友思齐则陈亮外曾孙翺则文天祥客也皆工扵诗皆客浦阳浦阳之诗为之一变思齐以父任入官为嘉兴丞宋亡麻衣绳履退隠深山中翺虽布衣尤忠愤郁郁或被髪佯狂行啸扵野或登钓台恸哭以酹天祥酹巳复作楚歌以招其魂皆可谓气节不羣之士而独与鳯善岂易所谓同声相应者耶
　　于介翕【凌翰】
　　于石字介翁生于宋宋亡乃髙尚其事郑栢贤逹传载其从王定庵防接闻诸老绪论学有根据世变来遂一意于诗则其人可知也世逺人遥无从考据故世之尚论者或缺焉虽然不仕元一节非其据乎以先生取富贵掌上耳乃甘心肥遯托吟咏扵寂寞之濵可不谓贤乎粤宋南渡中原文献悉趋扵浙故金华有小邹鲁之名不独道学云尔如月泉吟杜一唱百和尽集两浙之贤皆故宋遗材也斯人者流名节砺其志忠义激其视元人不啻仇讐而敝屣其爵禄故养髙林谷以待天下之清也时移事变不幸沈沦多矣其传流固自有在耳
　　奉议大夫南京大理寺寺丞仁斋赵公【吴中行】
　　夫世之爱憎予夺至难必者人也而福善祸淫施报之常所可恃者惟天耳至扵天且不足凭而纷纶纠错莫之穷诘宜祸者富贵夀考宜福者并其年而啬之此其权衡或自有与世隆汚不可图度者若天之报施赵大夫何如哉作赵大夫传
　　大夫讳应元字文宗别号仁斋陜西泾阳人也性亢直不善脂韦蚤嵗以明经举进士筮仕令蜀之华阳再令洛之郏著绩系思二邑百姓至以天呼而尸祝之徴入为浙江道御史按辽阳无何以忧归起改河南道按湖广湖广柄国者恬宠擅权势焰熏灼望頥承防者如雀之丛蚁之羶也公一切裁以法无所假借持斧行部县有令一人贪肆不检法当罢以善事柄国者为奥援莫敢谁何公首论之去柄国者巳衔之矣防柄国者恋位蔑伦杖戍诸上疏者举国汹汹越明年暂假归所过州县无不髙厰清道望尘负弩矢以迎即中丞侍御藩臬长有脇肩夹毂而趋者无论逺近咸枉道旁午防塟悉如期无敢后先公是时竣事还朝遇诸涂柄国者私语曰先人事当借重公公正色应之曰御史以复命行无廻车返境之体輙谢之去柄国者益衘之矣公行次汝南埋其轮引疾乞休疏云臣既不能秉公持正扶国柄于倒置之日又不能黜奸嫉邪报圣明于多事之秋意盖有所指也台长某希柄国者指劾公有所托而规避竟削秩归里公固忻忻安之居数年杜门课子而巳柄国者败诸附柄国者以次罢诏起言事及被抑诸臣复公官河南道而予亦蒙恩赐环始与公识及一再与公语踈节劲顔絶无昵色缛礼至于议政务辨官材则娓娓不休而抗直之性不以既困少贬也且谓千载一时思所报称即有抵牾不复顾忌防诸附柄国者骤失所凭依朝攻暮刺蔓引株连人心皇皇而国体伤矣公疏请以大计付之内察听之公论去留定则纷纭可息当事者不谅公谓公欲借此复睚眦逞胸臆疏上格不行而其为比附薮者更深衔之矣公先在台中积资着望久既从田间起谓当以不次待公而公复以抗直不善脂韦故囘翔偃蹇始得陞大理寺寺丞又南京也命甫下而公竟以寒疾卒时傅公应祯以名御史忤柄国者从戍所起久之晋秩如公官居无何亦卒与公事略同呜呼岂非天哉岂非天哉予独嘅夫世之人博驩干泽至舍巳以徇人曰人显荣我也不然一失路輙尤人曰人挤抑我也而柄国者又且以势能齮龁权足升沈贪天功以为巳力曰某我所用也某我所舍也凡此皆闇于天人之故者也以予所论著赵大夫事自通籍就列二十余年其抗直不善脂韦盖其性然也一不合则罢斥而不用再不合则淹滞而不得大用彼柄国者之所为顿挫赵大夫者独官耳若其时不与我天不假年命甫下而身逝此亦岂人力也者而乂何所尤乎夫荩臣正士以身殉社稷社稷茍利身不皇恤亦求仁得仁存顺没寜耳视富贵夀考真不足以当一瞬然其身之进退存亡有闗运数可卜隆汚故帝赉则嘉靖殷邦夭夀则保乂王室盖佑助忠贤即其佑社稷岂不尤大彰明哉赵大夫之可以用而不用既用矣而复不用人也天之未定者也无足怪也即不用亦可以不死乃竟死非人也天也天之宜定而不定者也乌可测也呜呼柄国者独能以爵禄予人夺人荣人辱人而亦岂能必天之生死人若曲徇其意而巧合之也此可以破尤人者之惑矣虽然天亦何尝不定哉赵大夫遇合甚竒而以坎终然垂闻不朽取数既宏予不肖再起再废为世所指斥所欠者死耳公幸盖棺予方销骨乂安知夫死者非天之完其名而贻以安也乃其子慷慨慕义文采足自表见不逺数千里而长跪授简属予传大夫事此其意向固非随世趋者有父风矣赵氏之裔其昌乎语云天之报施不于其身必于其子孙予姑论其未定者以俟其巳定者而巳矣









　　明文海巻四百八
　　钦定四库全书
　　明文海巻四百九　　　　　余姚黄宗羲编传二十三
　　独行
　　王进徳【方孝孺】
　　王进徳者名敏台之寜海人其上世多为儒以进士官于家而从兄璞字蕴徳尤文而贤进徳儿时从长兄窃观县庭见县令威仪甚盛叹曰吾岂不足为彼耶从兄闻而竒其志因令入县学为诸生同舍治经为文辞者易进徳年少问其文法靳不以告进徳愤而奋兼日夜攻习不休逾年輙出其上进徳气刚有亷隅不与人为欵狎其所为事每欲异恒人其家固贫当其为学饥渴归取杯水饮休休然若饫梁肉者人非其类虽欲饮食之不能也尝与友夜读空舍中夜半隣女叩门求宿甚哀其友欲纳之进徳叩门厉声骂曰吾在此谁敢入此门因疾呼使闻于外其友愧谢不敢出声女逸去后学舍诸轻荡士指目进徳相戒不敢为非义或饮酒欢笑闻其欵歩即皆畏避始易之者至是皆叹服之防太学徴郡县士遂贡于京师试列髙等廷议遣太学生分教北方赐衣陛见以行进徳得太原时天子方注意太学学中少年被宠颇异甚入预近事外官见诸生秀才从京师来奔走伺若贵戚重臣其分教者亦多骄横奴视吏民不为礼进徳独以礼自约束如平时不复过涯分守令敬爱退相语以为儒者不可媚犯藩镇主将苦其清介异巳欲试其所为召使饮酒床帏妇人于偏室酒酣内进徳其中钥门以去进徳入见妇人大呼排门取廐马乘之逃还主将惊谢称之以为难后徴分教诸生还京师郡邑恐其入奏发巳罪多赂以金钱贪者受至数百千缗进徳一揖辞父老即行无毫髪私奉防监收嘉兴新城粮后督舟运粮输蜀峡江悍急行者多舍运舟陆行为自全计进徳坐舟中不顾曰王事君命也死生天命也只君命以俟天命何以陆为后自全者多以失舟获罪进徳拜监察御史旬日以例免归再起为刑部司狱坐防法输作赦归暴疾五月以洪武十五年五月初八日卒于家年三十有一进徳容貌端伟有威重愼交与不挫屈于人而善事父兄得孝敬意其所从为学从兄蕴徳方进徳卒时为纪善于燕王府还书与弟琦相吊极痛惜之琦有文章谨操行有名然常语人谓不若进徳叶伯巨居升郭濬士渊皆竒士伯巨以上书论封事死濬亦言事后以它事死二人皆负豪气不服人至称进徳则自谓弗如也
　　赞曰金华胡翰先生髙介人也尝与余论独行士自言于衢得一人曰汪瓘余昔至京师见瓘故尝仕斥不用敝衣绳履间累然卒以穷死然其论议荦荦不少贬而进徳亦喜瓘为人古所称方以类聚者进得与瓘之谓耶迹进徳操持可谓笃义君子矣而所遭乃如此子罕言命其以是夫
　　贫坚子【王直】
　　贫坚子庐陵忠节坊人也自祖父时以赀闻乡里其后以多故失之至贫坚子有室一区圃数畦薄田防百畆在泰和山中頼其利自给无所求于人所居当郡城南门之冲凡仕者冠葢驺从呵拥出入相属于门而贵防子弟豪侠之徒负其所有遨嬉上下裘服相炫耀舆马相雄髙不絶于路花时月夕长筵广座笑歌而管弦不在东邻在西肆贫坚子处乎其中漠然无所慕其于朋友虽泛爱而独喜从贤士大夫游唯恐不得当其意与之文则谨藏之自谓金玉不过也予尝与处而别去者久矣去年予从京师还故乡贫坚子数访予不获见今年七月索租来防和布袍草防徒歩将入山忽遇之于途遽前执予手曰子岂忘我耶视之乃贫坚子也相慰劳久之问其年与家事对曰吾年则长矣而贫犹在也前四五年有子足任事今巳死矣予贫其有巳乎邀予坐其故人家相与道旧故忽记予所为文朗诵而起曰此非子所作耶忆予年十五六时浪防郡城中方以跅弛自奇贫坚子请止其家箪食豆羮相对不厌也一日大雪贫坚子沽酒饮予歌呼大笑以为懽时其弟方结姻醉求予作书予援笔立就贫坚子惊喜絶倒以为竒至今能道之然予亦不自知也方是时心壮气锐视诸事皆若不足为唯酷好逰览浮屠老子之宫及青原螺子诸山无不到遇清泉白石长林茂树輙终日忘归贫坚子亦忘其贫而与予乐也于今二十余年贫坚子将老矣而予齿益壮贫坚子犹念之不忘则其意气之盛可知矣既乂曰吾坚守吾贫而贫亦不吾弃庶防有终始者子能不弃我为我传之庶防后世知有贫坚子也昔太原王霸贫居以自乐不求人知有故人子拥骑造其门霸之子见客沮怍不能前而霸亦甚慙之霸之节防变矣所以克终者其妻之助也士大夫晚节保守之难如此贫坚子其慎之欤贫坚子刘其姓士其名
　　疾退子【杨士竒】
　　疾退子者吉之西昌人邓氏邓故西昌儒家宋神童复之其五世祖也兄子方及弟子静博学雄文为乡硕师号二邓其伯父父也国朝四川盐运司经厯崇志以文学徳操与杨子渊罗子理齐名称杨罗邓者其兄也疾退子名学诗字崇雅有孝行元季之乱安成冦猝入西昌恣杀掠母刘氏老病不能行负之走避隘巷空舍中逾日冦穷索获之解所懐金得免继复有获之求金巳尽矣斮之防毙继乂有冦至见老母哭其傍甚哀悯之予善药傅创乂解衣覆之久乃蘓起负母走避逺处道遇渠冦询知其儒者悯之予酒肉乂为诗嘉之遣其下导出城渡河使逺去疾退子少好学负材具有用世之志谓功名可以俛首取其父母亦惊诧其不凡曰是必复振吾宗者皇明既定天下御史刘昭先知县事以材举江西行省留为宣使则慨然叹曰士当局促效奔走人阶庭下哉即谢病归无防县复举送于朝授固陵税课使忻然曰乗田委吏可以行道到官持亷施寛商贾争欲出于市所入赀羡旧额数倍秩满徙平阳持巳爱民如固陵甫再嵗两目发内障防明郡以闻命致仕归则戚然伤其命之穷也自号疾退子疾退子耿介修洁气岸轩豁不屑意生事为文章长于诗蚤防妻无子既罢官归輙贫无侍养者是时里中故人亲友及好义长者往往多在知疾退子生平抱负争延致之疾退子挟僮奴日东西往来饮酒谈笑相懽时为歌诗以自适县令丞皆知而礼之疾退子亦数出直言以禆其政之阙故疾退子虽废于盲而其所适于中者犹不废也歴三十余年向之故人亲友及好义长者或死或逺出在外里后生晚出虽以士名有不能究知疾退子平生矧令丞乎于是疾退子巳八十余气力益衰贫益甚冠帯垢敝十数年不得易衣薄歉歉严冬不能出门户然其所操执益坚不屈人片语不合拂袖去不顾不肯一毫脂韦淟涊徇人以求所欲孔子云歳寒然后知松栢后凋疾退子非其人欤建寜陈士希为县文学独爱重疾退子官满将去念疾退子将无以为终也倡率素所还往者为备敛塟之具廼去自士希去知重疾退子者加鲜矣今有人焉猝起日暮之间其势钜赀厚足以葢一乡不必其有徳即一乡之人奔走阿附之恐后至于疾退子则漠然如秦人视越人之肥瘠何趋向之异乎古哉葢又有以盛衰存没为戚疏而施诸其同气者非独于疾退子然也然疾退子之为人世其可少乎
　　孙佥事【石珤】
　　孙博字约之河间景州人也倜傥有志节通毛诗博极羣籍尤精语孟酣饫沈泆着为论说深得圣贤之指诸儒竞传诵之释褐为歴城教谕登进士授礼科给事中论事不避强梗声振鎻闼成化庚子汪直用事立西厰宻令左右亲校觇察公卿以下官得失輙注考语乘间闻奏有所黜陟或径自捕系考鞫内外恐忷里巷细人争诣厰汚蔑官吏权柄下移谒私门行苞苴者益大起博上疏论直盗弄国柄作福作威使君相废职渐不可长疏入上令毁西厰直大恨之防北兵冦云中直与都御史王越保国公朱永受诏北伐将团营军五万人出山后直乃奏用博纪官军功隂用中伤缙绅危之博曰论谏吾职也荣辱生死命也将安避乎遂行既扺云中敌势猖獗每出战輙令纪功官随行营博虽书生意气峭防兜鍪绣袂弯两石弧驰突万众间如徤将时或聚议机务益侃侃雄辨指画利害不少挫衂直始心敬之越亦从旁时时救防得不死师还论功陞山西按察司佥事博既禁闼旧臣乂襟韵疏畅居法司郁郁不得志防当道时欲有所指摘遂乞致仕还乡里茅茨萧然未尝有戚色日役苍头课田园或遇故人賔客觞咏不倦凡仕宦至景州者犹时时劳问治甲子知州马某贪虐毒民博谏之不怿遂以事侵之博发愤诣京师论其罪恶及人命十余事得赐诏狱问且遣使者诣景州覈实知州度不可觧乃佯为谢罪置酒毒死闻者莫不愤叹初公且死嘱其夫人曰吾以孤直不容于朝幸奉先人之业得休息田畮敎诲子弟百无所恨今乃为羣小所害命也夫我死勿埋吾尸庻几朝廷觉悟得为百姓除暴去乱吾且含笑九原矣遂死马后竟伏诛
　　太史氏曰先子按察晋阳尝与孙公为寮宷珤兄弟又尝侍几杖质问九经亲见其为人卓荦开爽有古国士之风然虑事不欲为太深又不设城卫故始以此立节中以此去位终以此致死语云直如死道边其信然哉
　　何奉祠公【陈昌积】
　　夫遗宠利脱屣功名之士何可易也掀揭建立辉煌经纶表人楷俗之事必薄世俗希羡忘积习狎溺而纷华不挠于内者乃克堪之固非沾沾进退顾此惜彼者之可任也汉班固撰人物表置介子推母子于智人之列与方叔仲逹等同品岂不以鸿性鹤举视附龙鳞而成骏业者俱命代之才伯仲之能也惟各如志遂命以适于所乘之防尔然咸声施于后世能不絶假令介子推践方叔之位则其所着于廊庙亦必如诗颂所称方叔元老克壮其猷云恶肯仅仅成就余力而让能耶故曰人有不为也而后可以有为余传何奉祠公遗荣之事知公蕴借甚逺因叹班固评拟之防防防而核焉奉祠公讳某字某其先鳯翔人父讳某仕元任四川廉访使过阆中县覩其俗质直可居解官居防中遂为防中人阆中四川辖县公以故吏与编氓杂处见父老行輙执卑处羣从怡怡如梓里项辈阆人至忘其为故吏公亦不自知其寄寓也课勅子弟毅甚每防见輙条家行所宜为督以躬行故诸子恒凛凛为慤循奉祠公最甚公当少小时昕夕不敢离父母所眡父母举指察其情所安者仿习不替廉访公手所阅经史受之公刻行细读暗乙其词防精切者撮为私淑虽兵革冲斥窜避亡虚夕然必袖书自随行坐讽诵久之融贯彻绎操纸治文根经串史词意邃茂于是川中诸儒自以为植经规行不及先生矣明兴太祖髙皇帝首建太学诏天下各选孝弟博闻之士及香才通一艺以上充弟子员受业祭酒阆中推择公以应诏公就学益力裹火炊糗寒则注沸水于壶纳卧被下熨足以乙书虽遇胜节放假坐号舎理常调自如数年足迹不履成贤街外其刻苦如此是时硕儒壊材咸集国学独推先生行艺为冠首积分升率性堂生员洪武九年上念北平为山陜堂奥思建壮王以绥辖之察诸子中惟成祖文皇帝圣仁天锡文武具禀宜镇雄畿特册封于燕即今北京云寻令祭酒择上舍生经术通明器识老诚者备官属从徃祭酒以公名上诏授燕府奉祠者礼官也专典祠事其慎重非他王国臣云公慨然曰半爵一职即足以自献所患不忠勤尔何唧唧计寒显而自限也营职务甚勤每遇月祀嵗蒸及禋望之事輙先盥祓入坐斋室预习升降献奠仪度爼器等物皆袒韝自浴日一躬省养犠香币靡宻检防不遗遇同列执事者预举上所颁戒词戒之有不晓解亹亹指喻无敢一人慵涣以故祠事常秩甚当上意上雅重之常宣至帷幄屏人咨议公具以质对不可则力诤于上前曰臣下求防合于主固其常情若逆知其不可而谬顺以攫荣恐不旦暮而伏斧锧矣固何敢上察其无他肠又能以惇恂长者处官亲洒翰为忠恕二大字赐之公稽首谢曰臣愚经术浅无能賛助宏谟殿下宠臣甚盛飞白赐臣教臣为臣之方臣之子孙与臣诚当身先犬马以报公感殊知退为忠恕铭以自盟且以策诸来世其辞赡核可纪云其后成祖入靖内难承继大统践皇帝位藩邸诸臣各次第登朝廷茹常为兵部尚书张玉丘宗等各封公侯余膺显秩者不可胜数公独称疾固不起以奉祠终于家夫荣宠爵级世之龙断所决性命以必趋者也彼披褐结履伏衡引轭之羣或以贱技角抵之戏曾蒙人主一瞬或以奉葢属车提引厠窬之役备末于左右非有大因縁之资也一闻飞龙之防逺者累趼担囊赂眤臣以通故近者当驾伏蒲自陈说其出身其乏因縁者则连疏联纸摭假借之事饰丽美之辞援旁证曲传之故务耸九重听闻而动其旧怜百出秘刺削首领而营之不得不巳此无他葢欲承日月之盻以发越其门戸尔幸而蒙右眷位膴贵则坐髙舆披赐服操呼吸风涛之势以恫愒薫赫人使趋巳不暇视黼裳玉绂为生赋世袭之具昼忖宵摩以覔持保之术茍可媒购不辞臧获妇寺语态而甘心之甚则叙感诉昔簌然出无情之涕固要上意有组刖之所不为而为之矣呜呼朝廷之士入而不能出又何惑其然也奉祠公躬被文皇帝宠知有年国邸羣臣鲜出其右顾弃槖嚢之富贵而甘遯丘壑舍鱼水之君臣而与牧叟为伍殊异乎世之嗜习矣岂闻介子推之风而兴起耶抑所托防不可测度耶昔汉宪王聪逹有才宣帝奇爱之防代储者数矣既出封淮阳帝惧其习骄欲讽以推让之臣念韦成阳狂让侯兄经明行髙特起废为中尉宪王卒赖其风导以寝异志此有备无患之明騐也向使公不乐畎畆进序朝请上重公耆行或简相汉藩施其温克抑畏之规自然消其携心必不至自蹈非常以贻大戾公之功名烈烈与等无疑矣而乃去彼取此其志诚深逺难测哉世传成祖能容仗节髙尚之士培治世精神以故公得竟行其志云昌积曰扬子云有言君子徳名为防蜀严湛防不作苟见不治茍得久幽而不改其操虽随和何以加诸然实蜀之产也古谓蜀多大隠之士以奉祠公观之讵不然耶公托素人主又非若严湛防乏平生于岩着也弃华而就髙尚尤不其难哉
　　万崖黄公【耿定向】
  </div>
  <div class="pagination">
   <a href="明文海_page112.html">
    上一页
   </a>
   <span>
    ...
   </span>
   <a href="明文海_page108.html">
    108
   </a>
   <a href="明文海_page109.html">
    109
   </a>
   <a href="明文海_page110.html">
    110
   </a>
   <a href="明文海_page111.html">
    111
   </a>
   <a href="明文海_page112.html">
    112
   </a>
   <span class="current-page">
    113
   </span>
   <a href="明文海_page114.html">
    114
   </a>
   <a href="明文海_page115.html">
    115
   </a>
   <a href="明文海_page116.html">
    116
   </a>
   <a href="明文海_page117.html">
    117
   </a>
   <a href="明文海_page118.html">
    118
   </a>
   <span>
    ...
   </span>
   <a href="明文海_page114.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
