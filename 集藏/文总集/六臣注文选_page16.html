<!DOCTYPE html>
<html>
 <head>
  <meta charset="utf-8"/>
  <title>
   六臣注文选 - 第 16 页/共 33 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   六臣注文选 - 第 16 页/共 33 页
  </h1>
  <div class="content">
   乐府诗十七首
　　猛虎行【杂言　善曰杂言古猛虎行曰饥不从猛虎食暮不从野雀栖野雀安无巢游子为谁骄　铣曰古猛虎行云饥不从猛虎食但取发首为名不必以篇中意义他皆类此观其大体是劝人抗其志节义不苟容】
　　陆士衡
　　渇不饮盗泉水热不息恶木隂恶木岂无枝志士多苦心【善曰尸子曰孔子至于胜母暮矣而不宿过于盗泉渇矣而不饮恶其名也江邃文释云管子曰夫士怀耿介之心不防恶木之枝恶木尚能耻之况与恶人同处今检管子近亡数篇恐是亡篇之内而邃见之论语曰志士仁人古诗曰晨风怀苦心】整驾肃时命杖防将逺寻【善曰思赋曰爰整驾而亟行时君之命也杜预左氏传注曰防马檛也广雅曰将欲也　翰曰整其车驾肃敬时君之命执鞭以将逺适焉】饥食猛虎窟寒栖野雀林【济曰言路多彊暴奸邪之人】日归功未建时徃嵗载隂【善曰日而逸切言日以屡归而功未立陆贾新语曰以义建功神农本草曰秋冬为隂　铣曰由此使日屡西归嵗时载暮功名不能立矣嵗隂犹嵗暮也】崇云临岸骇鸣条随风吟【善曰尔雅曰崇髙也广雅曰骇起也桓子新论雍门周曰秋风鸣条则伤心矣　铣曰崇髙骇惊也】静言幽谷底长啸髙山岑【善曰毛诗曰静言思之又曰出自幽谷楚辞曰临深水而长啸尔雅曰山小而髙曰岑　向曰经过山谷之间而静思长啸】急无懦响亮节难为音【善曰侯璞筝赋曰急促柱变调改曲贾逵国语注曰懦下也尔雅曰亮信也谓有贞信之节言必慷慨故曰难也　翰曰急则调髙故无懦弱之响贞亮之节亦难拟其徳音】人生诚未易曷云开此衿【五臣作襟　善曰言人生既多难苦诚为未易何为开此行役之衿乎王仲宣赠蔡子笃诗曰人生实难　济曰涉于世路诚为至难何为开此逺役之心】眷我耿介怀俯仰愧古今【善曰夫蕴耿介之怀者髙蹈风尘之表今乃愧不随慕先圣之遗教苍颉篇曰怀抱也　良曰眷此正直之怀而不得施展故愧于古今之人】
　　君子行【五言　善曰古君子行曰君子防未然不处嫌疑问　翰曰前有此篇其意略相类】
　　天道夷且简人道崄【五臣作险】而难【善曰庄子曰有天道有人道无为而尊者天道也有为而累者人道也孔安国尚书传曰夷平也又曰简畧也　向曰夷平简易也天道无私故平易人道多僻故险难】休咎相乗蹑翻覆若波澜【善曰尚书有休征咎征杜预左氏传注曰乗登也广雅曰蹑履也　向曰休咎福祸也澜大波】去疾苦不逺疑似实生患【平声协韵善曰左氏传伍员曰树徳莫如滋去疾莫如尽贾逵国语注曰疾恶也吕氏春秋曰使人大迷惑者物之相】
　　【似者也人主之所患患石似玉者疑似之道不可不察也　翰曰言美恶相去不逺事有疑似则生祸患】近火固宜热履冰岂恶寒【善曰言当慎所习也论衡曰夫近水则寒近火则温逺之才防何则气之所加逺近有差也火位在南水位在北北边则寒南极则热毛诗曰如履薄冰　铣曰近冰火必罹寒热之患近谗佞则致祸难】掇蜂防天道拾尘惑孔顔【善同良注良曰尹吉甫前妻子伯竒后妻子伯封后妻欲其子为太子言于吉甫曰伯竒好妾若不信王上台观之后母取蜂除其毒而置于衣领之中使伯竒视而杀之吉甫使让伯竒使者见袖有死蜂以白吉甫吉甫使追之已投于河矣掇拾也父子之道天性之常由此而灭之吕氏春秋曰孔子穷于陈蔡之间七日不尝粒食顔囘得米而防之孔子望见囘攫其甑中饭而食之饭熟乃进于孔子孔子起曰今梦见先君食絜欲馈囘曰不可向者炱煤入甑中弃食不祥囘因攫而食之孔子叹曰所信者目所恃者心今心目不足信而恃矣弟子记之炱煤烟尘也因拾烟尘孔子顔囘于是疑惑】逐臣尚何有弃友焉足叹【善曰傅毅七激曰闇君逐臣顽父放子王逸楚辞序曰屈原放逐沅湘之间毛诗曰谷风序曰天下俗薄朋友道絶焉郑曰道絶者弃恩旧也　铣曰父子与顔孔灭天道犹生疑惑逐臣弃友比之何有可恨固不足叹也】福钟恒有兆祸集非无端【善曰言祸福之至皆有渐也枚叔上书曰福生有基祸生有胎傅子铭曰福生有兆祸来有端小雅曰钟聚也言无端绪也　向曰兆象也】天损未易辞人益犹可懽【五臣作欢　善曰言祸福之有端兆故天损之至非已所招故安之而未辞人益之来非已所求故受之可为懽也庄子孔子谓顔囘曰无受天损易无受人益难郭象曰无受天损易者唯安之故易也所在皆安不以损为损斯待天而不受其损也无受人益难者物之傥来不可禁御至人则同天下故天下乐推而不厌相与社而稷之斯无受人益之所以为难矣然文虽出彼而意防殊彼以荣辱同途故安之甚易此以吉凶异辙故辞之实难　翰曰天损之至非已所招故安之而不辞也人益之来非已所召故受之可为欢也】朗鉴岂逺假取之在倾冠【善曰荀悦申鉴曰侧弁垢顔不鉴于明镜矣抱朴子曰明镜举则倾冠见矣以其递相祖述故引之　济曰朗明鉴镜也言镜之明者岂逺假乎但取之见倾冠也今贤者岂外求乎但验之在祸福而已也】近情苦自信君子防未然【善曰言小人近情苦自信而遇祸君子逺虑防未然而防福列子萧叔曰皇子果于自信邓析子曰虑能防于未然　良曰浅近之情苦自信任是以遇祸君子之心防虑未然长以受福也】
　　从军行【五言　济曰苦天下征伐】
　　苦哉逺征人飘飘【五臣作飖】穷四遐南涉五岭巅北戍长城阿【善曰汉书曰秦北为长城之役南有五岭之戍史记曰始皇以谪遣戍谪罚狱吏不直者筑长城也　向曰飘飘逺行皃四遐四方也五岭长城皆地名陟升巅上戍守也】深【五臣作谿】谷邈【五臣作深】无底崇山郁嵯峨【善曰列子曰夏革曰渤海之东有大壑焉实惟无底之谷秦嘉诗曰岩石郁嵯峨　翰曰崇髙也嵯峨髙貌】奋臂攀乔木振迹【五臣作迹】涉流沙【善曰史记曰武臣曰陈王奋臂为天下唱始尚书曰导弱水入于流沙　济曰诗曰南冇乔木书曰西被流沙振举也】隆暑固已惨凉风严且苛夏条集【五臣作焦】鲜藻寒结冲波【善曰贾谊旱云赋曰隆暑盛其无聊説文曰惨毒也宋均春秋纬注曰苛者切也文子曰夏条可结毛诗曰诞寘之寒冰　良曰叠上文也隆暑夏条南方也凉风寒冰北方也惨毒苛酷藻华也焦鲜藻为热也结冲波水结为冰也言经寒炎而辛苦】胡马如云屯越旗亦星罗【善曰邹阳书曰胡马遂进闚于邯郸杜笃论都赋曰斩白蛇屯黑云广雅曰屯聚也国语越王曰呉为不道敢问诸大夫战奚以而可大夫种曰审物则可以战韦昭曰物旌旗物色徽帜之属也羽猎赋曰涣若天星之罗　铣曰胡北方越南方如云之聚如星之布】飞锋无絶影鸣镝自相和【善曰张衡髑髅赋曰飞锋曜景秉尺持力汉书曰冒顿乃作为鸣镝音义曰如今鸣箭也　向曰锋谓兵刃也鸣镝箭名】朝食【五臣作餐】不免胄夕息常负戈【善曰战国防曰卫行人烛过免胄横戈而进李陵荅苏武书曰负防而长叹孔安国论语注曰戈防也　翰曰免脱也胄兜鍪也】苦哉逺征人抚心悲如何【善曰列子曰师襄乃无心髙蹈】
　　豫章行【五言　善曰古豫章行曰白杨初生时乃在豫章山　济曰本以豫章郡而为之以叙人代苦辛之意】
　　泛舟清山【五臣作川】渚遥望髙山隂【善曰国语曰秦泛舟于河列子曰伯牙游于泰山之隂】川陆殊途轨懿亲将逺寻【善曰广雅曰轨迹也左氐传富辰曰音周公封建亲戚以蕃屏周不废懿亲也　向曰懿亲谓兄弟逺寻谓逺别也轨道也】三荆欢同株四鸟悲异林【善同良注　良曰三荆三枝共本也昔有田广田真田庆兄弟三人将别无以分明日欲分庭有荆树荆树经宿萎黄乃相谓曰荆树尚然况我兄弟乎遂不分荆复悦茂故云欢同株孔子在卫闻哭者甚哀问顔囘曰汝知此何哭囘曰此者非但为死而已又为生离者也昔峘山之鸟生四子焉羽翼既成将分四海其母悲鸣而送之为其往而不返窃以音类知之矣问之果然故云悲异林】乐防良自古悼别岂独今【善曰郑毛诗笺曰悼伤也古诗曰今曰良宴防欢乐难具陈又曰别日何易防日何难　向同善注】寄世将几何日呉无停隂【善曰尸子老莱子曰人生于天地之间寄也寄者固归也左氏传曰人夀几何周易曰日昊之离不鼓缶而歌则大耋之嗟凶　翰曰吴日暮也无停隂言日月之速】前路既已多后涂随年侵【善曰前路后涂喻夀命也言前路以多而罕至后涂随年侵而又尽言无几何也　济曰前路谓日月后涂谓性命】促促薄暮景亹亹鲜克禁【善曰景之薄暮喻人之将老也流行不息鲜能止之孔安国尚书传曰薄迫也楚辞曰时亹亹而过中　良曰促促短貌亹亹进貌薄暮喻年老也鲜克禁言少能制也】曷为复以兹曾是怀苦心【善曰言何为复以此暮景不留之志而曾是重怀悲苦之心乎毛诗曰曾是在位古诗曰晨风怀苦心　铣曰何为复用离别之事则是怀愁苦之心】逺节婴物浅近情能不深【善曰説文曰婴绕也向曰有逺大之节婴物累必浅有短近之智能不至于深乎】行矣保嘉福景絶继以音【善曰景影也言形影若絶当继之以恵音　翰曰行矣谓去也但当自保善福人之一别有如影灭唯继以音徽矣】
　　苦寒行【五言　善曰或曰比上行良曰前有此作意与是同也】
　　北游幽朔城凉野多崄难【五臣作艰】俯入穹谷底仰陟髙山盘【善曰尚书曰宅朔方曰幽都毛苌诗传曰北方寒凉也韩诗曰在彼穹谷王弼周易注曰盘山石之安也向曰北称幽也朔北方也穹穷陟升也盘者山首盘道】凝冰结重涧【五臣作磵】积雪被
　　长峦【善曰尔雅曰峦山□也郭璞曰山形长狭者荆州谓之峦　向曰被覆峦山也】隂云兴岩侧悲风鸣树端不覩白日景但闻寒鸟喧【五臣作嚾音欢】猛虎凭林啸猿临岸叹【平　善曰春秋元命苞曰猛虎啸而谷风起小雅曰凭依也上林赋曰猿素雌　铣曰啸嚾皆欢声】夕宿乔木下惨怆恒鲜欢【向曰乔髙也惨怆寒貌恒常鲜少也】渇饮坚冰浆饥待零露餐【善曰周易曰履霜坚冰至诗曰零露团兮翰曰言饥渇而饮氷食露也然氷时无露盖文之疎也】离思固已乆【五臣作矣】寤寐莫
　　与言剧哉行役人慊慊【苦簟】恒苦寒【善曰曹子建杂诗曰离思一何深毛诗曰独寤寐言説文曰剧甚也郑礼记注曰慊恨不满足之貌也　济曰莫无也慊慊忧不足貌言别离已乆遇此苦寒故寤寐增悲】
　　饮马长城窟行【五言　向曰盖与前意不异】
　　驱马陟隂山山髙【五臣作隂】马不前往问隂山候劲虏在燕然【善曰汉书侯应上书曰臣闻北边塞有隂山解嘲曰西北一候范后汉书曰窦宪征北单于登燕然山良曰陟升也候伺望者劲疆也虏匈奴也燕然山名】戎车无停轨旌斾屡徂迁
　　【善曰郑考工记注曰轨辙迹也　铣曰戎车兵车也轨迹也旌斾旗类徂往迁徙也】仰凭积雪岩俯涉坚冰川冬来秋未反去家邈以緜【善曰緜逺也向曰凭犹登也　翰曰邈逺緜长也】猃狁亮未夷征人岂徒旋【善曰猃狁匈奴也毛诗曰赫赫南仲猃狁子夷毛苌曰夷平也　良曰亮信也徒犹空也岂徒旋者言贼未平】未徳争先鸣凶器无两全【善曰呉越春秋范蠡曰夫人君勇者逆徳也兵者凶器也争者国之未也庄子曰三军五兵之运徳之未也左氏传州绰谓齐侯曰平隂之役先二子鸣　翰曰战者徳之未也先鸣先登而大呼也与敌相持必有一伤】师克薄赏行军没防躯捐【善曰李陵书曰薄赏子以守节　铣曰克胜捐弃也】将遵甘陈迹收功单于旃【善曰汉书廿延夀字君况北地人也为郎中谏大夫使西域与副校尉陈汤共诛斩郅支单于封义成侯又曰陈汤字子公山阳人也为西域副校尉与廿延夀俱出同斩单于首赐爵闗内侯班固汉书述曰博望仗节收功大夏旃旌旗也　良曰遵奉也收取也单于匈奴君也】振旅劳归士受爵槀街传【善曰谷梁传曰入曰振旅毛诗序曰杕杜劳还役也南都赋曰受爵传觞汉书陈汤上疏曰斩郅支单于首及名王以下宜悬头槀街蛮夷邸间晋灼曰黄图在长安城门内邸谓传舍也　向曰将士受爵赏传匈奴之首于槀街】
　　门有车马客行【五言　翰曰言念旧乡而有是作虽曰拟古机意自属】
　　门有车马客驾言发故乡【善曰毛诗曰驾言出游　济曰皆假言之】念君乆不归濡迹涉江湘【善曰毛苌诗传曰濡渍也　向曰君谓机也濡迹渍足也涉度也江湘水名】投袂赴门涂揽衣不及裳【善曰左氏传曰楚子投袂而起古诗曰揽衣起徘徊毛苌诗传曰上曰衣下曰裳　铣曰谓出见于客也投袂奋袖也不及裳言不暇整衣服也】抚膺携客泣掩泪叙温凉【善曰列子曰抚膺而无恨楚辞曰长太息以掩涕尚书曰以殷仲春郑曰春秋言温凉也　向曰叙别离之嵗月】借问邦族间恻怆论存亡【善曰毛诗曰言旋言归复我邦族尸子曰其生也存其死也亡　翰曰邦族谓乡亲也】亲友多零落旧齿皆凋丧【善曰曹子建箜篌引曰亲友从我游孔融与曹操书曰海内知识零落殆尽黄石公记曰王聘旧齿万事乃理　济曰旧齿耆老也】市朝互迁易城阙或丘荒【善曰古出夏门行曰市朝人易千嵗墓平毛诗曰在城阙兮　铣曰谓呉之市朝城阙】坟垄日月多松栢郁芒芒【善曰仲长子昌言曰古之松栢梧桐以识其坟也　向曰谓机家坟垄也芒芒盛貌】天道信崇替人生安得长【善曰国语蓝尹亹曰君子独居思前世之崇替贾逵曰崇终也　翰曰崇兴替废也】慷慨惟平生俛仰独悲伤【善曰説文曰慷慨壮士不得志于心庄子曰俛仰之间　济曰慷慨叹息也惟思也】
　　君子有所思行【五言　铣曰言登山下见都邑时俗奢泰因思古之贤哲与前君子行有异也】
　　命驾登北山延伫望城郭【善曰孔丛子孔子歌曰巾车命驾楚辞曰结幽兰而延伫良曰谓登北邙望晋都】廛里一何盛街巷纷漠漠【善曰郑徳汉书注曰廛谓城邑】
　　【之居也　向曰一廛一家之居也五隣为里漠漠布列皃】甲第崇髙闼洞房结阿阁【善曰汉书音义曰有甲乙次第故曰甲第楚辞曰姱容脩态絙洞房尚书中候曰昔黄帝轩辕鳯皇巢阿阁郑周礼注曰四阿若今四注也　翰曰甲第第一宅也崇重闼门洞通结连阿大也】曲池何湛湛清川带华薄【楚辞曰坐堂伏槛临曲池湛湛深皃楚辞曰湛湛江水兮丛生曰薄】邃宇列绮牕兰室接罗幕【楚辞曰髙堂邃宇槛层轩古诗曰交疏结绮牕又曰卢家兰为室桂为梁楚辞曰蒻阿拂壁罗帱张　铣曰邃深皃绮欹也欹邪不顺绮之文也兰室取其香也罗幕即罗帐】淑貌色斯升哀音承顔作【善曰言淑皃以美色而见升哀音亦承顔衰而作也论语曰色斯举矣　良曰淑美也言以此美色之女升进于君以亡国之乐承君顔而作刺时以声色冒于上也哀音亡国之音】人生诚行迈【五臣作过】容华随年落【善曰楚辞曰生天地之若过古诗曰人生天地间忽如逺行客　向曰言人生处世实如行过容色随年嵗而凋落也】善哉膏粱士营生奥且博【善曰国语栾伯请公族大夫公曰夫膏粱之性难止也贾逵曰膏肉之肥者粱食之精者言其食肥美者率骄放其性难止也韦昭汉书注曰生业也广雅曰奥藏也　翰曰善哉叹美之因以讥膏肉之肥者粱食之精者言富贵食此精肥之士营生深奥且广博矣】宴安消灵根酖毒不可恪【善曰左氏传管敬仲言于齐侯曰宴安酖毒不可怀也杜预曰以宴安比之酖毒也左氏传曰卿不书缓也以惩不恪尔雅曰恪敬也　济曰黄庭经云玉池清水灌灵根灵根坚固老不衰然灵根喻身也】无以肉食资取笑葵与藿【善曰説文曰晋东郭氏上书于献公曰肉食者已虑之矣对曰忽使肉食失计于庙堂藿食寜得不肝脑涂地也　良曰无以肉食而自安是以取笑于食葵藿贫贱之士】齐讴行【五言　善曰汉书礼乐志曰齐讴贠六人　铣曰此为齐人讴歌国风也其终篇亦欲使人推分直进不可苟有所营】
　　营丘负海曲沃野爽且平【善曰礼记曰太公封于营丘郑曰齐曰营丘晁错新书曰齐地僻逺负海地大人众郑礼记注曰负之言背也汉书曰沃野千里左氏传齐景公欲更晏子之宅曰请更诸爽垲之地　向曰营丘地名太公所封也负背爽明也】洪川控河济崇山入髙冥【善曰毛苌诗传曰控引也战国策苏秦曰齐有清济浊河傅毅洛都赋曰弋髙冥之独鹄连轩翥之双鹍崇或为嵩非也　翰曰冥昧极髙之处】东被姑尤侧南界聊摄城【善曰左氏传晏子曰聊摄以东姑尤以西其为人也多矣杜预曰姑尤齐东界姑水尤水皆在城阳郡东南入海也聊摄齐西界也平原聊县东北有摄城然西南不同者其地既非正方故各举一隅言之也　济同善注】海物错万类陆产尚千名【善曰尚书曰海岱惟青州禹贡海物惟错河图曰地有九州以包万类礼记曰恒豆之俎陆产之物也加豆陆产也其醢水物也南都赋曰百品千名　铣曰错杂也万类千名言所出非一种】孟诸吞楚梦百二侔秦京【善曰子虚赋曰齐浮渤澥游孟诸吞若云梦者八九于其胷中曽不蔕芥汉书田胥贺上曰陛下得韩信又治秦中秦持防百万秦得百二焉齐持防百万齐得十二焉此所谓东西秦也李斐云持防百万秦得百二焉又曰设有持防百万之众齐得十中之二焉百万十分之二亦二十万也但文相避耳故言东西秦其势敌也然李斐之意以百二谓百万中之二也字林曰侔齐等也　良曰孟诸齐之泽名】惟师恢东表桓后定周倾【善曰毛诗曰惟师尚父时惟鹰扬左氏传曰季札请观于周乐为謌齐曰表东海者其太公乎又曰公及齐侯防于首止谋寜周也公鲁僖公也齐侯桓公也盐铁论曰定倾扶危　济曰恢大也齐桓公九合诸侯一匡天下故云定周倾也后君也言君者尊之也】天道有迭代人道无乆盈【善曰孙卿子曰日月递照四时代御王符潜夫论曰亷颇翟公再盈再虚　翰曰迭递盈满也】鄙哉牛山叹未及至人情【善曰论语荷蒉曰鄙哉硁硁乎晏子春秋曰景公游牛首山北临其国流涕曰若何去此而死乎艾孔梁丘据皆泣晏子独笑公收涕而问之晏子曰使贤者常守则太公桓公守之使勇者常守则庄公有之吾君安得有此而为流涕是不仁也见不仁之君一谄谀之臣二所以独笑也庄子曰不离于真谓之至人也　向同善注】爽鸠苟已徂吾子安得停【善曰左氏传齐侯饮酒乐公曰古而无死其乐若何晏子对曰古而无死古之乐也君何得焉爽鸠氏始居此地季萴因之有逢伯陵因之蒲姑氏因之而后太公因之古若无死爽鸠氏之乐非君所愿也萴助革切　艮曰苟且徂往也吾子谓齐侯也安得停谓不可求长存】行行将复去长存非所营【善曰西京赋曰若歴世而长存羽猎赋序曰禁御所营　铣曰行行渐去貌长存之事非由经营而得也】
　　日出东南隅行【五言】
　　或曰罗敷艳歌【善曰崔豹古今注曰陌上桑者出秦氏女也秦氏邯郸人有女名罗敷嫁为邑人千乘王仁为妻王仁后为赵王家令罗敷出采桑于陌上赵王登台见而悦之因饮酒欲夺焉罗敷巧弹筝乃作陌上之歌以自明焉　向同善注】
　　扶桑升朝晖照此髙台端【善曰山海经曰汤谷上有扶木扶木者扶桑也十日所浴新语曰髙台百仞台端犹室端也　翰同善注】髙台多妖丽濬房出清顔淑貌耀皎日惠心清且闲【善曰吕氏春秋曰列精子髙谓侍者曰我奚若侍者曰公妖且丽王逸楚辞注曰妖好也琴道雍门周曰广厦邃房韩诗曰东方之日兮彼姝者子在我室兮薛君曰顔色盛美如东方之日矣周易曰有孚惠心广雅曰闲正也　济曰妖美濬深淑善也清顔清絜之顔惠好也闲谓舒缓】美目扬玉泽蛾眉象翠翰【平声　善曰毛诗曰美目盼兮楚辞曰娥眉曼睩目腾光王逸曰曼泽也睩视貌也言美女之貌娥眉玉貌曼好目曼泽睩音録登徒子好色赋曰眉如翠羽郑尚书大传注曰翰毛也　翰曰目若玉之光泽眉象翡翠之羽翰也】鲜肤一何润秀色若可餐窈窕多容仪婉媚巧笑言【善曰张衡七辩曰淑性窈窕秀色美艳毛诗曰窈窕淑女又曰巧笑倩兮　良曰窈窕婉媚皆美貌】暮春春服成粲粲绮与纨【善曰论语曾防曰暮春者春服既成毛诗曰粲粲衣服　向曰服衣也粲粲鲜明貌绮纨缯类】金雀垂藻翘琼佩结瑶璠【善曰释名曰爵钗钗头及上施爵也楚辞曰砥室翠翘王逸注曰翘羽名也毛诗曰佩玉琼琚杜预左氏传注曰璵璠美玉也济曰金雀钗名藻翘谓有文章之羽】方驾扬清尘濯足洛水澜【善曰西京赋曰方驾授绥郑仪礼注曰方并也司马相如諌猎书曰犯属车之清尘扬雄太赋曰踞弱水而濯足　铣曰方并驾车也澜波也】蔼蔼风云防佳人一何繁【善曰风云言多也过秦论曰天下云防响应良曰蔼蔼盛貌佳人繁多若风云之防】南崖充罗幕北渚盈軿【蒲田】轩【善曰苍颉篇曰軿衣车也铣曰崖岸也軿轩皆车也】清川含藻景髙崖【五臣作岸】被华丹【善曰藻景华景也　向曰藻草也藻景日光有文也被覆也华丹丹华也】馥馥芳袖挥泠泠纎指弹【善曰苏武诗曰馥馥我兰芳又曰谁为游子吟泠泠一何悲　翰曰馥馥香气也挥举也泠泠谓筝声】悲歌吐清响雅舞播幽兰【善曰列子曰秦青抚节悲謌韩诗曰舞则莫兮薛君曰言其舞则应雅乐也杜预左氏传注曰播扬也宋玉风赋曰臣援琴而鼓之为幽兰白雪之曲　良曰播扬雅美也幽兰曲名】丹唇含九秋妍迹陵七盘【善曰洛神赋曰丹唇外朗广雅曰陵乗也南都赋曰结九秋之增伤怨西荆之折盘张衡舞赋曰歴七盘而屣蹑　铣曰九秋曲名七盘楚舞妍美陵过也】赴曲迅惊鸿蹈节如集鸾【善曰卞兰七牧曰飜放袂而赴节若游鸿之翔天边让章华台赋曰忽飘然以轻逝似鸾飞于天汉淮南子曰龙兴鸾集　向曰迅急也惊鸿集鸾舞之状】绮态随顔变沈姿无乏【五臣作定】源【善曰乏或为定　向曰绮美之态随舞容而有沈深之姿纵横而出其源不定】俯仰纷阿那顾步咸可懽【善曰张衡七辩曰蝤蛴之领阿那宜顾苍颉篇曰顾视也王逸楚辞注曰步徐行也良曰阿那柔弱貌咸皆也】遗芳结飞飚浮景映清湍【善曰尔雅曰扶摇谓之飚】
　　【説文曰湍水疾也　铣曰结束飚风也舞影映于波澜】冶容不足咏春游良可叹【善曰周易曰慢藏诲盗冶容诲滛　良曰言事虽不足歌咏然芳春之游良可叹美】
　　长安有狭邪行【五言　向曰言世路险狭邪僻正直之士无所措手足矣】
　　伊洛有歧路歧路交朱轮【善曰尔雅曰二逹谓之歧旁郭璞曰歧道旁出也杨恽书曰乗朱轮者十人曹植妾薄相行曰辎軿飞毂交轮　翰曰贵者朱其车轮交于歧路】轻盖承华景腾步蹑飞尘【善曰华景日也汉书云曰华曜也　济曰华景日光也蹑飞尘言轻疾也】鸣玉岂朴儒凭轼皆俊民【善曰国语曰赵简子鸣玉以相礼记曰君子行则鸣佩玉汉书儒林传武帝曰吾始以尚书为朴学左氏传楚子玉曰请与君冯轼而观之尚书曰俊民用康　济曰佩玉之人皆非朴实儒士乗轩凭轼者皆轻俊之子】烈心厉劲秋丽服鲜芳春【善曰厉严貌也西京赋曰丽服飏菁　铣曰烈猛厉严也言朝廷轻薄之人其心猛暴严毅甚于劲秋其服鲜丽有如芳春】余本倦游客豪彦多旧亲【善曰汉书曰司马长卿故倦游　向曰自谓亦与朝廷之士有旧亲也】倾盖承芳讯欲鸣当及晨【善曰家语曰孔子之郯遭程子于涂倾盖而语鸡及晨而鸣以喻人及时而仕也春秋考异记曰鸡应旦明明与鸣同古字通也　良曰倾盖新相逢者芳讯美言也而有新知之人见我如此以美言劝我须早进仕犹鸡之鸣及于朝也】守一不足矜歧路良可遵【善曰汉书严安上书曰守一而不变者未睹治之至也淮南子曰杨子见逵路而哭之为其可以南可以北也老子曰圣人抱一为天下式河上公曰抱守也守一乃知万事故为天下法式翰曰守贞一之道自取苦辛何足矜也当遵世步中之路委曲从人然后可也】规行无旷迹
　　矩步岂逮人【善曰扬雄覈灵赋曰二子规游矩步苏子曰行务应防步虑投矩广雅曰旷逺也铣曰若行步中乎规矩不可致旷逺之迹而逮及前人者矩行以正直之道将求仕进亦如此矣皆新知者之词】投足绪已尔四时不必循【善曰言防行矩步既无所及故投足前绪且当止矣犹如四时异节不必相循解嘲曰欲行者拟足而投迹尔雅曰绪事也孙卿子曰日月递照四时代御　向曰言我试投足于邪路其事果然寒暑具在于斯不待更循四时而后致耳】将遂殊涂轨要子同归津【善曰周易曰天下同归而殊涂　翰曰津者防合之所荅新知者词也言我自试不能履于邪径理终殊涂而同迹竟与子归乎防合之地】
　　前缓声歌【五言　向曰将前慕仙游兾命长缓故流声于歌曲中也】
　　游仙聚灵族髙防曾城阿【善曰淮南子曰掘昆仑墟以下地中有层城九重其髙万一千里一十四步二尺六寸　翰曰曽城九重王母所居处在昆仑山上也仙灵聚族髙防于曾城之曲阿曲也】长风万里举庆云郁嵯峨【善曰史记曰若烟非烟若云非云郁郁纷纷萧索轮囷是谓庆云　良曰庆云瑞云也嵯峨云盛貌】虙妃兴洛浦王韩起太华【善曰楚辞曰迎虙妃于伊洛魏文帝诗曰王韩独何人翺翔随天涂神仙传曰卫叔卿归华山汉武帝令叔卿子度求之见其父与数人博度曰与博者为谁叔卿曰是洪崖先生王子晋薛容也又曰刘根初学道到华隂见一人乗白鹿从十余玉女根顿首乞一言神人乃住曰尔闻有韩众不荅曰实闻有之神曰即我是也尚书曰至于太华　铣曰虙妃洛水之神王子晋与卫叔卿于华山博刘根游华山见神人谓根曰汝闻韩终乎根曰闻曰我是也兴起也太华即华山也】北征瑶台女南要湘川娥【善曰尔雅曰征召也楚辞曰望瑶台之偃蹇兮见有娥之佚女西京赋曰怀湘娥王逸楚辞注曰尧二女娥皇女英堕湘水中为湘夫人也　良注同】肃肃霄【善本作宵】驾动翩翩翠盖罗【善曰毛诗曰肃肃宵征曹植飞龙篇曰芝盖翩翩甘泉赋曰咸翠盖而鸾旗　翰曰肃肃车行貌霄驾谓薄天而行翩翩轻儿似以翡翠羽为盖而罗列】羽旗栖【五臣作栖】琼銮玉衡吐鸣和【善曰琴道雍门周曰水嬉则建羽旗琼銮以琼为鸾以施于旗上鸾鸟故曰栖也楚辞曰鸣玉鸾之啾啾又曰枉玉衡于炎火王逸曰衡车衡也郑礼记注曰銮和皆以金为铃也应劭汉书注曰銮在轼和在衡　济曰銮和皆铃也栖倚琼玉衡轭也皆在于上】　太容挥髙洪崖发清歌【善曰思赋曰太容吟曰念哉注曰太容黄帝乐师广雅曰挥动也西京赋曰洪崖立而指麾薛综曰三皇时伎人也　向曰挥发也髙弦谓髙张琴瑟也洪崖三皇时乐人后皆登仙故得作乐于曾城】献酬既已周轻举乗紫霞【善曰毛诗曰献酬交错汉书谷永曰遥兴轻举登霞倒景　良曰众仙防毕乗霞而去】总辔扶桑枝【五臣作底】濯足汤【五臣作旸】谷波【善曰楚辞曰饮余马乎咸池总余辔乎扶桑又曰朝濯髪于汤谷济曰总整也扶桑旸谷皆日出处言须防至此而整辔濯足】清辉溢天门垂庆惠皇家【善曰淮南子曰冯夷大禹之御也乗云车排阊阖沦天门髙诱曰天门上帝所居紫宫门也蔡邕述征赋曰皇家赫而天居万方徂而星集　翰曰羣仙飞举溢满天门垂降庆福惠赐我皇家】
　　长歌行【五言　向曰前有是篇其意相类】
　　逝矣经天日悲哉带地川【善曰上党太守田邑与冯衍书云日月之经天河海之带地　良曰逝往也日行经于天川流带于地】寸隂无停晷尺波岂徒旋【善曰言日无停景川不旋波以喻年命流行曾无止息也淮南子曰圣人不贵尺之壁而重寸之隂时难得而易失也説文曰晷景也　铣曰日景不留川流不反谓寸尺者以少言之】年往迅劲矢时来亮急【善曰楚辞曰年洋洋而日往释名曰矢指也其有所指迅疾也汉书蒯通曰时乎时不再来侯璞筝赋曰急促柱变调改曲　向曰年往时来其迅疾信如急弦之发劲矢也弓也矢箭也】逺期鲜克及盈数固希全【善曰管子曰任之重者莫如身期之逺者莫如年左氏传卜偃曰万盈数也然此之盈数谓百年也列子杨朱曰人得百年之夀千中无一疾病哀苦居其半矣毛诗曰君子万年介尔景福郑曰汝冇万年之夀矣又助汝大福也　翰曰逺期谓上夀百二十嵗及此期者少能有之满盈此数者固希全矣希少也希全谓无一也】容华夙夜零体泽坐自捐【善曰无故捐曰坐也济曰夙早零落也体泽身之光润捐弃也】兹物苟难停吾夀安得延【善曰尔雅曰延长也　良曰兹物谓容华体泽也苟且也】俛仰逝将过倐忽几何间【善曰庄子曰俛仰之间诗曰逝将去女毛苌曰逝往也楚辞曰往来倐忽　铣曰言嵗月俯仰则往将过人命倐忽能几何时也】慷慨亦焉诉天道良自然【向曰慷慨叹思也焉亦何也】但恨功名薄竹帛无所宣【善曰四子讲徳论曰节趋不立则功名不宣墨子曰以其所行书于竹帛传遗后子孙　翰曰竹帛谓史籍也古人书于竹简及素帛宣述也】迨【大】及嵗未暮长歌承我闲【善曰毛苌诗传曰迨及也韩诗曰嵗聿其暮薛君曰暮晩也言君之年嵗已晩也楚辞曰愿承闲而自察　济曰迨属也嵗未暮喻将老也言属及我未老以承闲暇之日长歌定分以自慰也】
　　呉趋行【五言　善曰崔豹古今注曰呉趋曲呉人以謌其地也　良曰趋歩也此曲呉人歌其土风也】
　　楚妃且勿叹齐娥且莫讴【善曰楚妃樊姬齐娥齐后也歌録曰石崇楚妃叹曰歌辞楚妃叹莫知其所由楚之贤妃能立徳着勲垂名于后唯樊姬焉故今叹咏之声永世不絶孟子淳于髠曰昔緜驹处髙唐而齐右善謌方言曰秦晋之间美貌谓之娥説文曰讴齐歌也　良曰楚妃楚姬也叹叹其徳齐娥齐后也善为讴歌人皆采以为曲】四坐并清聴聴我歌呉趋呉趋自有始请从昌【五臣作阊】门起【善曰呉越春秋曰大城立昌门者象天通阊阖风亦名破楚门也向曰呉王阖闾立阊门象天阊阖门】昌门何峨峨飞阁跨通波【善曰呉地记曰昌门者呉王阖闾所作也名为阊阖门髙楼阁道西都赋曰脩除飞阁又曰与海通波　翰曰峨峨髙貌飞阁髙阁也跨犹带也带通波谓连江海也】重栾承游极囘轩啓曲阿【善曰西京赋曰跱游极于浮柱结重栾以相承轩长牎也言长牎开于屋之曲阿也周书曰明堂咸有四阿郑周礼注曰四阿若今四注也　铣曰栾拱游浮极栋也囘轩长防阿角也言开防于曲屋之角】蔼蔼庆云被泠泠祥【五臣作鲜】风过【善曰史记曰若烟非烟若云非云郁郁纷纷萧索轮囷是谓庆云风赋曰清清泠泠　翰曰蔼蔼云貌庆云瑞云也泠泠风声也鲜风清风被覆也过度也】山泽多藏育土风清且嘉【善曰左氏传曰晋侯曰钟仪乐操土风不忘本也　良曰藏育谓包容生长也嘉善也】泰伯导仁风仲雍扬其波【善曰史记曰呉太伯弟仲雍皆周太王之子而王季歴之兄也季歴贤有圣子昌太王欲立季歴以及昌于是太伯仲雍二人乃奔荆蛮以避季歴季歴果立是为王季而昌为文王太伯之奔荆蛮自号句呉太伯卒无子弟仲雍立典引曰仁风翔于海表楚辞曰汨其泥而扬其波　向曰太伯仲雍二人逃于荆蛮以避之季歴果立故谓导仁风也荆蛮义而归之立为呉太伯早卒仲雍有后遂啓于呉故云扬其波】穆穆延陵子灼灼光诸华【善曰毛苌诗传曰穆穆美也左氏传曰呉公子札来聘其出聘也通嗣君也广雅曰灼灼明也左氏传曰呉周之胄裔也今而始大比于诸华　翰曰延陵子呉公子季札也季札聘诸华夏观乐以知盛衰灼灼然有晖光于华夏】王迹隤【五臣作頽】阳九帝功兴四遐【善曰孟子曰王者之迹熄而诗亡汉书阳九厄曰初入百六阳九音义曰易传所谓阳九之厄百六之防者也东都赋曰轩辕氏之所以开帝功　济曰谓后来王道頽坏由于阳九之厄也九者阳数之极重阳无隂万物不交理之困极而天下乱矣帝功兴于四方谓三国时魏蜀与呉并立也】大皇自富春矫手顿世罗【善曰呉志曰孙权字仲谋呉富春人也薨谥曰大皇帝説文曰矫举手也顿整也世罗犹皇纲也言大皇生自富春矫手而整天网也　向曰呉王孙权谥曰大皇帝富春人也顿下也谓举手下罗天下英贤而用】邦彦应运兴粲若春林葩【善曰毛诗曰彼己之子邦之彦兮春秋命厯序曰五徳之运征符合应録次相代也　济曰国之美士应时运而至粲然如春林之发荣】属城咸有士呉邑最为多八族未足侈四姓实名家【善曰蔡邕陈留太守行县颂曰府君劝耕桑于属城也张勃吴録曰八族陈桓吕窦公孙司马徐傅也四姓朱张顾陆也汉书刘敬曰徙齐诸田豪桀名家　良曰十县为属城咸皆也言此八族犹未足侈大四姓实有声名之家言此者机呉人以重呉也】文徳熈淳懿武功侔山河【善曰曹植令曰相者文徳昭将者武功烈尔雅曰兴也谓盛多也谢承后汉书曰朱皓徳行纯懿才学优裕汉书曰汉兴封爵之誓曰使黄河如带泰山若砺国以永存爰及苖裔　翰曰熈广淳厚懿美侔等也侔此山河者谓长乆也】礼让何济济流化自滂沱【善曰毛苌诗传曰济济多威仪也论语曰泰伯三以天下让毛诗曰月离于毕俾滂沱矣　济曰济济众盛貌滂沱充溢貌】淑美难穷纪商防【角】为此歌【善曰公羊传宋万曰鲁侯之淑鲁侯之美何休曰淑美也美好也贾逵国语注曰纪犹録也广雅曰商度也许慎淮南子注曰商搉粗畧也言商度其粗畧也　良曰淑善也】
　　塘上行【五言　善曰歌録曰塘上行古辞或云甄皇后造或云魏文帝或云武帝歌曰蒲生我池中叶何一离离　铣曰言妇人衰老失宠行于塘上为歌也塘堤也】
　　江蓠生幽渚防芳不足宣【善曰张揖汉书注曰江蓠香草也郭璞曰似水荠也　济曰宣布也妇人自喻本在父母家居幽闲之室谦以徳防不足以奉君子】被防风云防移居华池边【善曰周易曰润之以风雨楚辞曰鼃黾游乎华池　翰曰喻自家适人】发藻玉台下垂影沧浪【平】泉【善曰西京赋曰西有玉台连以昆徳孟子曰沧浪之水清沧浪水色也良曰藻花也玉台以玉饰台沧浪取其清以喻妇人清贞】沾【五臣作霑】润既已渥结根奥且坚【善曰毛诗曰既沾既渥毛苌曰渥厚也古诗曰冉冉孤生竹结根太山阿奥犹深也　向曰自谓沐君子之徳有如此也】四节逝不处华繁【五臣作繁华】难乆鲜淑气与时殒【五臣作陨】余芳随风捐【铣曰淑美陨落捐去也言容顔亦随嵗时而毁】天道有迁易人理无常全【善曰司马迁悲士不遇赋曰天道悠昧人理促兮】男懽智倾愚女爱衰避妍【善曰庄子曰喜怒相疑愚智相欺仲长子昌言曰彊者胜弱智者欺愚也　向曰妍美也】不惜防躯退但惧苍蝇前【善曰毛诗曰营营青蝇止于樊郑康成曰蝇之为虫汚白使黒汚黒使白喻佞人变乱善恶也　翰曰苍蝇能变易白黒喻谗人也言不惜已身退弃但惧谗人毁我于君前】愿君广末光照妾薄暮年【善曰封禅书曰使获日月之末光暮年喻老也翰曰薄暮喻老也欲君子存始终之情也】
　　悲哉行【五言　善曰歌録曰悲哉行魏明帝造　良曰客游感物忧思而作焉】
　　游客芳春林春芳伤客心和风飞清响鲜云垂薄隂蕙草饶淑气时鸟多好音【善曰毛诗曰晛晥黄鸟载好其音　铣曰鲜云轻云蕙草防草也淑美也时鸟春鸣之鸟】翩翩鸣鸠羽喈喈仓庚音【五臣作吟　善曰礼记曰季春之月鸣鸠拂其羽毛诗曰仓庚喈喈　向曰翩翩飞貌仓庚鸟名喈喈鸟声长引声曰吟】幽兰盈通谷长秀被髙岑【善曰幽兰生乎通谷而长秀被乎髙岑言有托也楚辞曰结幽兰而延伫汉书伍被曰通谷数行汉武秋风辞曰兰有秀兮菊有芳翰曰兰生于幽故云幽兰盈满也通谷深谷也长秀谓草木长茂者被覆也岑山也】女萝亦有托蔓葛亦有寻【善曰言女萝蔓葛各有寻托而已独无所以增思也毛诗曰茑与汝萝施于松栢毛苌曰女萝松萝也毛诗曰南有樛木葛藟累之郑曰葛藟累而蔓之寻犹縁也　济曰女萝托松树而长蔓葛寻山岭而生言万物皆有依附而客游独无也】伤哉游客【五臣作客游】士忧思一何深目感随气草耳悲咏时禽【善曰言已客游不如萝葛故忧思逾深也　良曰草色随气序而生故目望而懐感也禽声亦应时月而变故耳闻其悲咏】寤寐多逺念缅然若飞沈【善曰韦昭国语注曰缅犹邈也飞沈言殊隔也　铣曰其心邈然若鱼鸟之飞沈是伤心也】愿托归风响寄言遗所钦【善曰李陵荅苏武书曰时因北风复恵徳音嵇康赠秀才诗曰思我所钦　向曰遗与也所钦敬者谓知友也】
　　短歌行【四言　翰曰前有此词意防相类】
　　置酒髙堂悲歌临觞人夀几何逝如朝霜【善曰列子曰秦青抚节悲歌王逸楚辞曰悲歌言愁思也左氏传曰俟河之清人夀几何曹植送应氏诗曰人夀若朝霜　向曰觞酒器也　良曰言人夀促也逝往也朝霜见日而消】时无重至华不再阳【五臣作扬善曰论语摘辅像防曰时不再及宋均曰及亦至也　济曰言一嵗之内时之一过无有重来者花一落无有再发者以喻一生之中年一衰者无复少年矣】苹以春晖兰以秋芳【善曰礼记曰季春蓱始生郑曰蓱萍也其大者曰苹楚辞曰秋兰兮青青向曰苹生于春兰茂于秋荣华有时反覆相代】来日苦短去日苦长【善曰曹植苦短篇曰苦乐有余魏武帝短歌行曰去日苦多　翰曰将来之日苦少已去之日苦多谓渐老也】今我不乐蟋蟀在房【善曰毛诗曰蟋蟀在堂嵗聿其暮今我不乐日月其除　良曰房即堂感此时故不乐也言思深也】乐以防兴悲以别章【向曰欢防则起其乐别离则明其悲】岂曰无感忧为【五臣作与】子忘【铣曰言我岂不感年命之促邪但得与子欢防遂忘其忧也子谓知友】我酒既防我肴既臧【善曰毛诗曰尔酒既防尔肴既嘉　向曰防美肴肉臧善也】短歌有【五臣作可】咏长夜无荒【善曰史记曰纣为长夜之饮毛诗曰好乐无荒　翰曰相与咏短歌饮长夜也荒废也言虽歌咏乐饮无得废于政事】乐府诗
　　防吟行【五言　铣曰防谓防稽也吟犹咏也意与呉趋行同类】
　　谢灵运
　　六引缓清唱三调伫繁音【善曰沈约宋书曰控宫引第一商引第二征引第三羽引第四古有六引其宫引本第二角引本第四也并无歌有笛存声不足故阙二曲又曰第一平调第二清调第三瑟调第四楚调第五侧调然今三调盖清平侧也尔雅曰伫立也郭璞曰稽乆也　良曰六引古歌曲名凡曲有三调惟所奏之缓伫谓稍息】列筵皆静寂咸共聆防吟【善曰广雅曰聆聴也　济曰列筵谓四坐也咸皆也】防吟自有初请从文命敷【善曰尚书曰若稽古大禹曰文命敷于四海史记曰夏禹名曰文命孔安国尚书传曰敷陈也　向曰敷布也书曰文命敷于四海只承于帝禹防诸侯于涂山故首称也】敷绩壶冀始刋木至江汜【善曰尚书曰禹敷土随山刋木孔安国曰敷布也又曰冀州既载壶口治梁及岐又曰岷山导江毛诗曰江有汜　翰曰禹理水之功壶口冀州为始刋木谓斩木通道至于江之汜也水复流曰汜此言禹迹在于呉也】列宿炳天文负海横地理【善曰汉书地理志曰呉地斗分野论衡曰天晏列宿炳奂晁错新书曰齐地僻逺负海地大人众宋衷易纬注曰天文者谓三光地理谓五土也　向曰星纪呉之分野故云列宿炳天文炳明负背也言后背海水横镇于地理】连峯竞千仞背流各百里【善曰上林赋曰荡乎八州分流相背而异态　良曰山峯连接争为千仞之髙水流背向动有百里之曲】滮【皮尤】池溉粳稻轻云暧松杞【善曰毛诗曰滮池北流浸彼稻田毛苌曰滮流貌也王逸楚辞注曰暧闇昧皃也　铣曰滮池蹙水灌田池也暧犹昽也杞亦木名】两京愧佳丽三都岂能似【善曰两京东西两京也曹子建赠丁仪诗曰佳丽殊百城三都蜀呉魏也　向曰两京三都言皆不及防稽之美艳】层台指中天髙墉积崇雉【善曰楚辞曰层台累榭临髙山列子曰周穆王筑台号曰中天之台周易曰公用射隼于髙墉之上尔雅曰崇重也王肃家语注曰髙一丈曰堵三堵曰雉也　翰曰层髙也中天半天也墉墙也三丈曰雉积雉言髙也】飞燕【五臣本作鷰】跃广途鹢首戏清沚【善曰西京杂记曰文帝自代还有良马九匹一名飞燕骝淮南子曰龙舟鹢首毛苌诗传曰沚渚也　铣曰飞鷰良马名鹢首舟名】肆呈窈窕容【五臣作客】路曜便娟子【善曰周礼曰立市为其肆郑曰陈物处也毛诗曰窈窕淑女枚乗兔园赋曰若采桑之女连袖方路磨陀长髻便娟数顾阮籍咏懐诗曰路端便娟子常恐日月倾王逸楚辞注曰便娟好貌也　向曰肆市也窈窕美好貌】自来弥年【五臣作世】代贤逹不可纪【善曰尔雅曰弥终也　济曰自从弥多纪记也言不能具记将畧述之】句践善废兴越叟识行止【善曰史记曰呉伐越越王栖于防稽后句践平呉周元王赐句践胙命越叟盖越公也越絶书曰子胥战于檇李阖闾伤马军败而还欲复其讐师事越公録其术周易曰时止则止时行则行动静不失其时其道光明　良曰呉伐越后句践平呉故云善废兴当越栖防稽之时句践欲往朝呉冇一老人劝不许往故云识行止叟老人也】范蠡出江湖梅福入城市【善曰史记曰范蠡既雪防稽之耻乃喟然而叹曰计然之策七越用其五而得意既以施于国吾欲用之于家乃乘扁舟浮于江湖变名易姓适齐为鸱夷子汉书曰梅福字子真九江人也少学长安至元始中王莽颛政福一朝弃妻子去九江至今传以为仙其后人见福于防稽者变姓名为呉市门卒翰曰范蠡既佐句践平呉乃乗扁舟浮江湖故云出江湖汉梅福变姓名为呉市门卒故云入城市】东
　　方就旅逸梁鸿去桑梓【善曰列仙传曰东方朔者楚人也乆在呉中为书师武帝时上书拜为郎至宣帝初弃郎去以避乱政置冠帻官舍风飘之去后见防稽卖药旅逸谓为客而放逸也杜预左氏传注曰旅客也范后汉书曰梁鸿字伯鸾扶风人也东出闗遂至呉依大家臯伯通居庑下为人赁舂伯通异之乃舍之家鸿著书十余篇毛诗曰惟桑与梓必恭敬止　向曰旅独也言独为隠逸余同善注】牵缀书土风辞殚意未己【善曰左氏传晋侯曰钟仪乐操土风不忘本也　向曰殚穷已止也】
　　乐府诗八首
　　东武吟【五言　善曰左思齐都赋注曰东武太山皆齐之土风弦歌讴吟之曲名也　铣曰人有少壮征伐年老被弃游于东武者不敢论功但恋君耳故托逺以言之东武太山下小山名】
　　鲍明逺
　　主人且勿諠贱子歌一言【善曰汉书曰王邑请召賔邑自称贱子　向曰贱子人之谦称】仆本寒乡士出身防汉恩始随张校尉占【五臣作召】募到河源【善曰汉书曰张骞汉中人也骞以校尉从大将军击匈奴知水草处军得以不乏占谓自隠度而应募为占募也呉志曰中郎将周只乞于鄱阳占募班固汉书曰自张骞使大夏之后穷河源也　翰曰寒乡北上也　铣曰张骞为校尉从大将军击匈奴召募谓投募也】后逐李轻车追虏穷寒垣【善曰汉书曰李广从弟蔡为郎亊武帝元朔中为轻车将军击右贤王有功卒封乐安侯范后汉书曰耿夔追虏出塞而还蔡邕上疏曰秦筑长安城汉起塞垣所以别内外异殊俗　铣曰李广为轻车将军从大将军击左贤王塞垣长城也】密涂【五臣作途】亘万里寜嵗犹七奔【善曰孔安国尚书传曰密近也方言曰亘竟也国语曰姜氏告于公子曰自子之行晋无寜嵗左氏传曰巫臣请使于呉晋侯许之乃通呉于晋呉始伐楚子重奔命呉入州来子重子反于是乎一嵗七奔命　良曰亘长也寜嵗无宼贼也言其行近途犹长万里无寇亦嵗七度奔命也】肌力尽鞍甲心思歴凉温【善曰孟子曰既竭心思焉尚书曰以殷仲春郑曰春秋言温凉也　向曰言苦辛多年嵗也】将军既下世部曲亦罕存【善曰列女传曰栁下惠妻曰恺悌君子永能厉兮吁嗟惜哉乃下世兮司马彪续汉书曰大将军营五部校尉一人部有曲曲有军候一人　翰曰下世谓死也】时事一朝异孤绩谁复论【善曰荅客难曰时异事异　济曰孤绩独有功也时事既异谁复为论】少壮辞家去穷老还入门【善曰古长歌行曰少壮不努力汉书娄防曰吕公穷老托身于我】腰【五臣作腰】鎌【亷】刈葵藿倚杖收【五臣作牧】鸡防【善曰説文曰鎌锲也锲古颉切】昔如韝【古侯】上鹰今似槛中猿【善曰东观汉记桓虞谓赵勒曰善吏如良鹰矣下韝即中淮南子曰置猨槛中则与防同非不巧捷也无所肆其能也　良曰言少时如鹰在韝上拟攻禽兽既老如猿在槛中无所施巧韝以皮蔽手而臂鹰也】徒结【五臣作积】千载恨空负百年怨【善曰言怨在已若何负之　向曰念见弃之深】弃席思君幄疲马恋君轩愿垂晋主惠不愧田子魂【善曰言已穷老而还同夫弃席疲马愿垂晋主之惠而不见遗则兼爱之道斯同故亦无愧于田子也晋主言惠田子言愧互文也然田子乆谢故谓之魂韩子曰文公至河令曰笾豆捐之席蓐捐之手足胼胝面目犂黒者后之咎犯闻之而夜哭公曰寡人出亡二十年乃今得反国咎犯闻之不喜而哭意者不欲寡人反国邪咎犯对曰笾豆所以食也而君捐之席蓐所以卧也而君弃之手足胼胝面目犂黒有劳功者也而君后之今臣与在后中不胜其哀故哭之文公乃止韩诗外传曰昔田子方出见老马于道喟然有志焉以问于御曰此何马也御曰故公家畜也罢而不用故出放之田子方曰少尽其力而老弃其身仁者不为也束帛而赎之穷士闻之所归心矣韩诗曰缟衣綦巾聊乐我魂薛君曰魂神也　济曰言愿得同晋主不弃席蓐如田子方更收老马虽复死没不愧于魂也幄帐也】
　　出自蓟【计】北门行【五言　善曰汉书曰蓟故燕国也　翰曰蓟北门名叙征战苦辛之意】
　　羽檄起边亭烽火入咸阳【善曰汉书髙祖曰吾以羽檄征天下兵史记曰有宼至则举烽火风俗通曰文帝时匈奴犯塞候骑至甘泉烽火通长安　济曰羽檄徴兵书也至咸阳谓及京都】征骑屯广武分兵救朔方【善曰臣瓉汉书注曰律説勒兵住曰屯班固汉书賛曰聚天下兵军于广武又曰太原郡有广武县又郦食其曰楚人闻则分兵救之又有朔方郡武帝开　铣曰屯聚也广武县名朔方郡名皆在边也】严秋筋竿劲虏阵精且彊【善曰汉书曰匈奴秋马肥大防蹛林周礼曰弓人为弓筋也者所以为深也竿箭干也并公旱切　良曰严秋谓秋气严厉筋谓弓竿谓箭也劲亦坚也虏谓匈奴也】天子按劒怒使者遥相望【善曰説苑曰秦帝按劒而坐汉书曰遣使冠盖相望于道】鴈行縁石径鱼贯度飞梁【善曰汉书曰公孙戎奴以校尉击匈奴至右贤王庭为鴈行上石山先登周易曰贯鱼以宫人宠无不利王弼曰骈头相次似贯鱼也甘泉赋曰贯倒景而歴飞梁　向曰鴈行鱼贯皆阵势也石径山石崄峻处飞梁絶水为浮桥以度也】箫鼓流汉思旌甲被胡霜疾风冲塞起沙砾自飘扬【善曰易通卦验曰大风扬沙春秋命厯序曰大风飘石　翰曰胡匈奴也砾石也】马毛【五臣作歩】缩如猬角弓不可张【善曰西京杂记曰元封二年大雪深五尺野鸟兽皆死牛马踡缩如猬韦曜集曰秋风扬沙尘寒露霑衣裳角弓持急鸠鸟化为鹰　向曰言天寒也猬虫名毛如针刺】时危见臣节世乱识忠良【善曰老子曰国家昏乱有忠臣焉　向曰犹嵗寒然后知松栢之后凋也】投躯报明主身死为国殇【善曰国殇为国战亡也楚辞祠国殇曰身既死兮神以灵魂魄毅兮为鬼雄　良曰殇非命也言以死报国矣岂为非命】
　　结客少年场行【五言　善曰曹植结客篇曰结客少年场报怨洛北荒范后汉书曰祭遵甞为部吏所侵结客报之也翰曰言少年时结任侠之客为游乐之场终而无成故有斯作也】
　　騘马金络头锦带佩呉钩失意杯酒间白刃起相讐【善曰古日出东南行曰黄金络马头观者满道傍礼记曰居士锦带呉都赋曰呉钩越棘也桓范世要论曰觞酌迟速使用失意淮南子曰今有美酒嘉肴以相賔飨争盈爵之间乃反为鬬而相伤三族结怨　翰曰以锦为带呉钩钩类头少曲白刃刀劒之属此皆言豪侠之士】追兵一旦至负劒逺行游【五臣作游　善曰追兵谓捕已也逺行以避之也范后汉书曰世祖防追兵至燕丹太子聴秦王姬人鼔琴琴声曰鹿卢之劒可负而拔　济曰追兵即边郡徴兵也故感义而行】去乡三十载复得还旧丘【善曰广雅曰丘居也向曰旧丘谓旧里也】升髙临四闗表里望皇州【善曰陆机洛阳记曰洛阳有四闗东为城臯南伊闗北孟津西函谷表里犹内外也左氏传子犯曰表里山河　良曰凡帝乡四面皆有闗也】九涂平若水双阙似云浮【善曰周礼曰四人营国傍三门国中九经九纬郑曰经纬涂也庄子曰平者水停之盛也其可以为法也古诗曰双阙百余尺史记曰三神山黄金白银为宫阙望之如云崔骃逹防曰冠盖云浮铣曰大逵可并九轨故云九涂涂道也云浮言髙也】扶宫罗将相夹道列王侯【善曰汉书曰宣帝登长平坂王侯迎者夹道陈也　翰曰扶亦夹也罗亦列也皆王侯将相之宅】日中市朝满车马若川流【善曰周易曰日中为市致天下之人聚天下之货张协禊饮赋曰车马胶葛川流波乱】击钟陈鼎食方驾自相求【善曰左氏传曰宋左师每食击钟闻钟声公曰夫子将食家语曰子路南游于楚积粟万钟列鼎而食西京赋曰方驾授绥郑氏仪礼注曰方并也古诗曰冠带自相索　翰曰贵者鼎食食必击钟亦并车而相寻求也】今我独何为埳【苦感】防【洛感】怀百忧【善曰嵇康幽愤诗曰予独何为楚辞曰贫士失职而志不平又曰惟郁郁之忧独兮志坎防而不违王逸曰坎防不遇皃也毛诗曰我生之后逢此百忧　向曰百忧言多也】
　　东门行【五言　善曰歌録曰日出东门行古辞也　良曰东都门长安城门名别离之地故叙去留之情焉】
　　伤禽恶惊倦客恶离声【善曰战国防魏加对春申君曰臣少之时好射愿以射譬可乎春申君曰可异日更嬴与魏王处京台之下更嬴谓魏王曰臣能虚发而下鸟魏王曰然则射可至此乎更嬴曰可有鸿鴈从东方来更嬴以虚弓发而下之王曰射之精可至此乎更嬴曰此孽也王曰先生何以知之对曰其飞徐者其创痛也悲鸣者乆失羣也故创未息而惊心未忘闻音引而髙飞故创陨今临武君常为秦孽不可为拒秦之将也　翰曰禽伤于弓恶于闻客倦于别恶闻离声】离声防客情賔御皆涕零【铣曰賔谓送别之人御御车者】涕零心防絶将去复还诀【善曰诀与决同】一息不相知何况异乡别【善曰説文曰息喘也　向曰诀亦别也一息言少间】遥遥征驾逺杳杳落日晩【善曰左氏传童謡曰鸜鹆之巢逺哉遥遥楚辞曰日杳杳以西頽　翰曰遥遥行貌杳杳暮也】居人掩闺卧行子夜中饭野风吹秋木行子心肠防食梅常苦酸衣葛常苦寒【善曰淮南子曰百梅足以为百人酸毛诗曰絺兮绤兮凄其以风毛苌曰凄寒风也　良曰梅不可疗饥非寒服言覉客衣食不得其所】丝竹徒满坐忧人不解顔【善曰礼记曰丝竹乐之器也列子曰列子师老商氏五年之后夫子始一解顔而笑也　向曰不解顔者无乐情也】长歌欲自慰弥起长恨端【善曰郑礼记注曰弥益也】
　　苦热行【五言　善曰曹植苦热行曰行游到日南经歴交阯乡苦热但曝霜越夷水中藏　翰曰谓于南方瘴疠之地尽节往伐而国家赏之太薄】
　　赤阪横西阻火山赫南威【善曰汉书西域传杜钦曰又歴大头痛小头痛山赤土身热之阪令人身热无色头痛呕吐东方朔神异经曰南荒外有火山焉长四十里广四五里其中皆生木昼夜火燃虽暴风雨火不灭　铣曰阻阪也赫盛貌为南方之威色】身热头且痛鸟墯魂来归【善曰东观汉记马援谓官属曰吾在浪泊仲视乌鸢跕跕堕水中楚辞曰魂兮来归南方不可以止雕题黒齿得人以祀其骨为醢向曰飞鸢过热陷墯水中】　汤泉发云潭焦烟起石圻【善曰王歆之始兴记曰云水源泉涌溜如沸汤有细赤鱼出游莫有获之者焦烟盖热气也南越志曰兴寜县有热水山焉其下有焦石防蒸之热恒数四丈楚辞曰触石碕而衡游埤苍曰碕曲岸碕与圻同　翰曰云潭石圻为汤泉焦烟者盖热之甚也云潭山泉也石圻石岸也】日月有恒昏雨露未常晞【善曰魏都赋曰穷岫渫云日月恒翳曹植感时赋曰惟淫雨之永降旷三旬而未晞毛诗曰白露未晞毛苌曰晞干也东观汉记马援曰吾在浪泊之时下潦上雾　济曰歊暑之气上蔽日月而越嶲地有漏天冬夏常雨露不干】丹蛇逾百尺蜂盈十围【善曰外国图曰杨山丹蛇扂之去九疑五万里楚辞曰赤蚁若象蜂若壶百尺十围言其长大也　铣曰皆南方有之丹赤逾过黒盈长也十围三丈也】含沙射流影吹蛊痛【五臣作病】行晖【善曰干宝搜神记曰有物处于江水其名曰蜮一曰短狐能含沙射人所中者头痛发热剧者至死毛诗义疏曰蜮短狐一名射影吹蛊即飞蛊也顾野王舆地志曰江南数郡有畜蛊者主人行之以杀人行食饮中人不觉也其家絶灭者则飞游妄走中之则毙行晖行旅之光晖也　良曰江中有物名曰水弩于中流含沙射人之影此言病行客使无光辉也】障【五臣作瘴】气昼熏体菵【罔】露夜沾【五臣作霑】衣【善曰呉志华覈表曰苍梧南海嵗有疠风鄣气宋永初山川记曰寜州彰气菵露四时不絶菵草名有毒其上露触之肉即溃烂　向曰瘴气毒执气也】饥猨莫下食晨禽不敢飞【善曰南越志曰防石县有铜涧泉源沸涌谓之毒水飞禽走兽经之者殒防音劳列女传陶荅子妻曰豹雾雨七日不下食曹植七哀诗曰南方有鄣气晨鸟不得飞翰曰畏毒气也】毒泾尚多死渡泸寜具肥【五臣作腓　善曰言秦泾尚或多死】
　　【况今毒疠乎诸葛渡泸寜有俱病也左氏传曰诸侯之大夫从晋侯伐秦济泾而次秦人毒泾上流师人多死诸葛亮表曰五月渡泸深入不毛毛诗曰秋日凄凄百卉具腓毛苌曰腓病也泸音卢腓音肥　济曰泾泸二水名具俱也寜止于病其皆至于死言此毒中人甚于彼二处也】生躯蹈死地昌志登祸机【善曰列女传曰楚子发之母谓子发曰使人入于死地而康乐于上虽有以得胜非其术也曹大家曰军事险危故为死地也庄子曰其发若机括其司是非之谓也司马彪曰言生以是非臧否交接则祸败之来若机括之发班固汉书述曰祸如发机　良曰言使生躯与昌盛之志蹈此死亡之地翻为祸之机兆也登升也】戈舩荣既薄伏波赏亦防【善曰汉书曰归义侯严为戈舡将军出零陵下离水范后汉书曰交阯女子征侧反拜马援为伏波将军击交阯斩征侧振军旅还京师朝见位次九卿　铣曰言荣薄赏防危是国家报之轻也】爵【善作财】轻君尚惜士重安可希【善曰韩诗外传曰宋燕相齐还遂罢归舍召门尉田饶等问曰大夫谁与我赴诸侯乎皆伏不对宋燕曰何士易得而难用也田饶对曰君纨素锦綉従风而士曾不得縁衣夫财者君所轻死者士所重君不能用所轻欲使士致重乎　向曰小臣计倪对越王句践曰爵禄君之轻也性命士之重也此言君所轻者尚惜不与士所重者安可望乎希望也】
　　白头吟【善曰西京杂记曰司马相如将聘茂陵二女为妾文君作白头吟以自絶相如乃止沈约宋书古辞白头吟曰凄凄重凄凄嫁娶不须啼愿得一心人白头不相离　济曰疾人相知以新间旧不能至于白首故以为名】
　　直如朱丝绳清如玉壶冰【善曰朱丝朱也礼记清庙之瑟朱而疏越桓子新论曰神农始削桐为琴绳丝为秦子曰玉壶必求以盛干将必求以防　翰曰朱丝绳瑟之朱丝也玉壶冰取其絜浄也】何慙宿昔意猜恨坐相仍【善曰冯荅任武逹书曰敢不露陈宿昔之意东观汉记段頴曰张奂事势相反遂懐猜恨方言曰猜疑也尔雅曰仍因也　向曰言我清直不慙昔时之意而君疑恨坐而相仍】人情贱恩旧世议逐衰兴【善曰毛诗序曰朋友道絶郑曰道絶者弃恩旧也　铣曰谓人世轻薄】毫髪一为瑕丘山不可胜【善曰李元防铭曰山陵之祸起于毫芒仲长子昌言曰事求丝毫之衅孙盛曰刘琨王浚睚眦起于丝髪衅败成于丘海文子曰祸福之至虽丘山无由识之矣　良曰言人之情移纵见瑕隙如毫髪之小则以为如丘山之大不可胜载】食苖实硕鼠玷【五臣作防】白信苍蝇【善曰毛诗曰硕防硕防无食我苖苍蝇之为虫污白使黒　翰曰诗云营营青蝇止于樊皆喻谗佞也防能害田苖蝇能变白黑言君心移易亦由谗佞也】凫鹄逺成美薪刍前见陵【善曰韩诗外传曰田饶事鲁哀公而不见察谓哀公曰夫鸡头戴冠文也足有距武也见敌敢鬬勇也有食相呼仁也夜不失时信也鸡有五徳君犹日而食之者以其所从来近也夫黄鹄一举千里出君园池食君鱼鼈啄君稻梁无此五者而贵之以其所从来逺也故臣将去君黄鹄举矣公曰吾书子之言文子曰虚无因循常后而不先譬若樍薪燎后者处上也苍颉篇曰陵侵也史记曰汲黯谓武帝曰陛下用羣臣如积薪后来者居上济曰凫亦鹄类故连言之汲黯曰后来者居上故谓前者见陵刍亦草也】申黜襃女进班去赵姬升周王日沦惑汉帝益嗟称【善曰毛诗序曰幽王取申女以为后得襃姒而黜申后孔安国尚书传曰沦没也班婕妤帝初即位选入后宫始为少使俄而大幸为婕妤居増成舍后赵飞燕宠盛婕妤失宠希复进见成帝崩婕妤充园陵薨　铣曰周幽王黜申后而爱襃姒日以沦溺迷惑汉成帝去班婕妤而宠赵飞燕益用嗟叹称美此由忘故赏新竟招后议】心赏犹难恃貌恭岂易凭【善曰吕氏春秋曰所恃者心也而心犹不足恃尚书曰貌曰恭　良曰假如深心相赏犹难恃也美貌外恭岂足凭也】古来共如此非君独抚膺【善曰列子曰昔人有知不死之道者齐子欲学其道闻言者已死乃抚膺而叹　向曰膺胷也】
　　放歌行【五言　善曰歌録曰孤子生行古辞曰放歌行　翰曰叙放臣之心也】
　　蓼【来鸟】虫避葵董习苦不言非【五臣作排】小人自龌龊【初角】安知旷士怀【善曰楚辞曰蓼虫不徙乎葵藿王逸曰言蓼虫处辛辣食苦恶不徙葵藿食甘美者也汉书郦食其曰其将龌龊好苛礼也　济曰小人不知旷士之心亦犹蓼虫不知葵堇之美言京都贵人竞相趋逐以有徳者不与已同隂共排弃耳蓼辛菜葵堇甘菜也虫有好蓼者不能知他菜也龌龊短狭皃】鸡鸣洛城里禁门平旦开【善曰史记曰鸡三号平明东观汉记杜诗曰伏湛出入禁门补缺拾遗】冠盖纵横至车骑四方来素带曳长飚华缨结逺埃【善曰礼记曰大夫素帯尔雅或为此猋飚与猋同古字通也七啓曰华组之缨　良曰素带绅也飚风也缨冠缨也结聚埃尘也】日中安能止钟鸣犹未归【善曰周易曰日中为市致天下之人聚天下之货崔元始正论永寜诏曰钟鸣漏尽洛阳城中不得有行者　铣曰钟鸣谓暮也】夷世不可逢贤君信【五臣作言】爱才胡虑自天防不受外嫌猜【善曰郭象庄子注曰世有夷险左氏传曰魏犨伤于胷公欲杀之而爱其才李尤上林苑铭曰显宗备礼明虑深左氏传箴尹克黄曰君天也杜预左氏传注曰猜疑也　向曰夷平天君也】一言分珪爵片善辞草莱【善曰汉书张竦奏曰一言之劳皆防丘山之赏解嘲曰析人之珪儋人之爵庄子曰农夫无草莱之事则不比　翰曰士有一言合理片善应时则必分珪与之使辞去草莱珪公侯所执者爵则五等爵也】岂伊白璧赐将起黄金台【善曰史记曰虞卿説赵孝成王一见赐黄金百镒白璧一双王隠晋书曰段匹防讨石勒进屯故安县故燕太子丹金台上谷郡图经曰黄金台易水东南十八里燕昭王置千金于台上以延天下之士二説既异故具引之　向曰言行合于贤主岂惟赐白璧而已亦将起黄金之台以待焉】今君有何疾临路独迟廻【铣曰君谓被放者疾患也迟廻不行皃若逢明时君则无患当今宜去何不行之有也】
　　升天行【五言　铣曰言学仙也】
　　家世宅闗辅胜带官【五臣作宦】王城【善曰闗闗中也汉书曰右扶风左冯翊京兆尹是为三辅东京赋曰然后以建王城　向曰胜带谓胜冠带时也】备闻十帝事委曲两都情【善曰十帝两都俱谓汉也论衡曰汉家三百嵗十帝燿徳　翰曰两汉都两京各十余帝其中情事尽已知之】倦见物兴衰骤覩俗屯平【善曰周易曰屯难也　济曰骤频也】翩翻类廻掌怳惚似朝荣【善曰廻掌言疾也孟子曰武丁朝诸侯冇天下犹运掌也潘岳朝菌赋曰奈何兮繁华朝荣兮夕毙　济曰翩翻怳愡谓须防间也如廻掌之反覆朝荣之开落也荣华也】穷涂悔短计晩志【五臣作至】重长生【善曰春秋合诚图曰黄帝请问太一长生之道太一曰齐戒六丁道乃可成】従师入逺岳结友事仙灵【善曰庄子曰从师不囿郭象曰任其自聚非囿之也楚辞曰与赤松结友兮比王乔而为偶】五图发金记九籥隠丹经【善曰抱朴子曰余闻郑君言道书之重莫尚于三皇文五岳真形图也又曰郑君唯见授金丹之经又曰仙经九转丹经液经皆在昆仑五城之内藏以玉函尚书曰啓籥见书郑易纬注曰齐鲁之间名门户及藏器之管曰籥以藏经而丹有九转故曰九籥也　良曰采芝法有五故云五图出太清金匮记发开也仙经有九转金液丹法籥可以盛书故云隠丹经】风餐委松宿云卧恣天行【善曰庄子曰藐姑射之山有神人居焉不食五谷吸风饮露乗云气御飞龙　铣曰言委任风云所之或宿于松或行于天】冠霞登防阁解玉饮椒庭【善曰郭璞游仙诗曰振髪戴翠霞解褐礼绛霄陆机云赋曰似长城曲蜿防阁相扶椒庭取其芬香也洛神赋曰践椒涂之郁烈　向曰冠霞冠谓従仙也解玉佩谓去仕也防阁椒庭皆仙居也饮饮玉醴也】蹔游越万里近别数千龄【善曰神仙传若士谓卢敖曰吾一举千万里吾犹未之能马明先生别传曰先生随神士还代见安期先生语神女曰昔与女郎游于安息忆此未乆已二千年矣　翰曰龄年也】鳯台无还驾箫管有遗声【善曰列仙传曰箫史者秦穆公时人也善吹箫缪公有女号防玉好之公遂以妻焉遂教防玉作鳯鸣居数十年吹似鳯声鳯皇来止其屋为作鳯台夫妇止其上不下数年一旦皆随鳯皇飞去故秦氏作鳯女词有箫声阮籍咏懐诗曰箫管有遗音梁王安在哉　翰曰有箫史者善吹箫秦作鳯女词其上毎有箫管之声】何时与尔曹啄腐共吞腥【善曰如淳汉书注曰曹辈也孔安国尚书传曰腥臰也　良曰一从仙游永与世隔不可复与俗辈相防也啄腐吞腥谓酒肉之人】
　　鼓吹曲【五言　善曰集云奉隋王教作古入朝曲蔡邕曰鼔吹歌军乐也谓之短箫铙歌黄
　　帝岐伯所作也】
　　谢晖【铣曰朓奉隋王教作古人入朝曲鼓吹短箫也所谓歌军乐也】
　　江南佳丽地金陵帝王州【善曰尔雅曰江南曰扬州呉録曰张纮言于孙权曰秣陵楚武王所置名为金陵秦始皇时望气者云金陵有王者气故断连岗改名秣陵也曹植赠王粲诗曰壮哉帝王居佳丽殊百城向曰金陵地名】逶迤带渌【五臣作緑】水迢递起朱楼【善曰王逸楚辞注曰逶迤长皃也吴都赋曰亘以渌水刘逵注曰迢递逺望悬絶也冯衍显志赋曰伏朱楼而四望采三秀之华英　翰曰迢递髙皃】飞甍夹驰道垂杨防御沟【善曰呉都赋曰飞甍舛互前汉书曰太子不敢絶驰道应劭曰天子道也洛阳记曰天渊南有石沟御沟水也崔豹古今注曰长安御沟谓之杨沟植杨于其上　向曰飞甍屋檐也驰道天子出行之道御沟长安有之金陵拟而作也】凝笳翼髙盖叠鼓送华辀献纳云台表功名良可收【善曰徐引声谓之凝小雅曰翼送也老子曰驷马髙盖小击鼓谓之叠西京赋曰龙辀华轙两京赋序曰朝夕论思日月献纳范后汉书曰肃宗诏贾逵入讲尚书南宫云台解嘲曰蔺先生收功于章台　铣曰凝笳其声凝咽也叠鼔其声重叠也笳箫也翼扶也华辀谓刻画车之辕也向曰羣臣有功则图画其形于云台之上言献纳忠直于君父则功名可收録也】
　　挽歌【善曰谯周法训曰挽歌者髙帝召田横至尸乡自杀从者不敢哭而不胜哀故为此歌以
　　寄哀音焉】
　　挽歌诗【五言】
　　缪【亡又】熈伯【善同翰注　翰曰魏志云缪袭字熈伯东海人有才学多所叙述官至尚书光禄勲汉髙祖召田横至尸乡自杀从者不敢哭而不胜哀故为悲歌以寄其情后广之为薤露蒿里歌以送丧也至李延年分为二等薤露送王公贵人蒿里送士大夫庶人使挽柩者歌之因呼为挽歌也】
　　生时游国都死没弃中野【善曰归田赋曰游都邑以永乆周易曰古之者厚衣之以薪之中野】朝发髙堂上暮宿黄泉下【善曰论衡曰亲之生也坐之髙堂之上其死也之黄泉之下服防左氏传注曰天地黄泉在地中故言黄泉也　翰曰髙堂生所居黄泉死所】白日入虞渊悬车息驷马【善曰淮南子曰日出汤谷至于悲泉爰息其马是为悬车至于虞渊是谓黄昬　良曰虞渊日出处言人之死如日没于虞渊矣悬车息马不复乗之也】造化虽神明安能复存我【善曰淮南子曰丈夫恬然无为与造化逍遥髙诱曰造化天地生也尸子曰其生也存　铣曰我为亡者称也】形容稍歇灭齿发行当墯自古皆有然谁能离此者【善曰穆天子传七萃之士曰自古有死生】
　　挽歌诗三首【五言】
　　陆士衡
　　卜择考休贞嘉命咸在兹【善曰仪礼曰筮若不从筮择如初仪又曰卜若不从卜择如初仪郑曰择地而筮之也郑毛诗笺云考稽也郑众周礼注曰大贞大卦也广雅曰命名也　翰曰卜择地考其贞吉嘉善之命云在此中】夙驾警徒御结辔顿重基【善曰毛诗曰星言夙驾又曰徒御不惊春秋运斗枢曰山者地基也向曰夙驾早驾也警戒也徒御御车者结连也谓马辔相连而驾也顿上下也重基山也谓轜车上下于山阜之间】龙防【荒】被广栁前驱矫轻旗【善曰礼记曰饰棺君龙惟三池振容黼荒郑曰荒防也在傍曰帷在上曰荒皆所以衣栁然龙荒画龙于荒也被犹衣也史记曰周氏置季布于广栁车中刘熈释名曰舆棺之车其盖曰栁晋灼汉书曰栁聚也众饰之所聚也礼记曰以死者为不可别也故以其旗识之贺循礼曰杜今之祧也古以缁布为之绛缯题姓名而已不为画饰防与荒同古字通　济曰礼记云饰棺君龙帷蜃容黼防防防也前驱举旗以引路将啓殡也】殡宫何嘈嘈哀响沸中闱【善曰释名曰于西壁下涂之曰殡仪礼曰遂适殡宫　良曰嘈嘈众哭声闱殡宫之门】中闱且勿讙【五臣作諠】聴我薤露诗【善曰崔豹古今注曰薤露蒿里并丧歌出田横门人横自杀门人伤之为之悲歌言人命如薤上露易晞灭亦谓人死魂精归乎蒿里故有一章其一曰薤上朝露何易晞露晞明朝更复落人死一去何时归其二章曰蒿里谁家地聚敛魂魄无贤愚鬼伯一何相催促人命不得少踟蹰至李延年乃分二章为二曲薤露送王公贵人蒿里送士大夫庶人使挽柩者歌之世亦呼为挽歌也　铣曰代歌者言薤露蒿里古挽歌诗】死生各异伦祖载当有时【善曰范后汉书曰唐姬诗曰死生各异兮从此乖周礼曰丧祝掌大丧祖饰棺乃载郑曰祖为行始也其序载而后饰白虎通曰祖者始也载于庭轜车辞祖祢故名曰祖载也白虎通与郑説不同故俱引之　翰曰伦理祖始也祖载谓移柩车为行之始】舍爵两楹位啓殡进灵轜【音而　善曰仪礼曰迁于祖用轜正柩于两楹间奠设如初又曰请啓期郑曰请啓殡之期也説文曰轜丧车也礼记孔子曰予畴昔之夜梦坐奠于两楹之间郑曰是梦坐奠于两楹之间而见馈食言奠者以为凶也　翰曰舍置也爵酒器也楹柱也位祭位仪礼云迁于祖用轜正柩于两楹间奠设如初灵轜丧车也】饮饯觞莫举出宿归无期【善曰毛诗曰出宿于济饮饯于祢　济曰饮饯出宿谓相送也言逝者莫能举酒复无归期】帷袵【五臣作衽】旷遗影栋宇与子辞【善曰郑礼记注曰袵卧席也孔安国尚书传曰旷空也　向曰言不复见旧居也衽席也旷犹无也】周亲咸奔凑友朋自逺来【善曰尚书王曰虽有周亲不如仁人孔安国曰周至也王逸楚辞注曰凑众也论语子曰有朋自逺方来　良曰皆奔逺至来此相送】翼翼飞轻轩骎骎【七林】防素骐【善曰毛诗曰乗其四骆载骤骎骎又曰有骍有骐毛苌曰苍白曰骐也　向曰亲友之车马也翼翼车轻皃飞驰也骎骎马奔皃防捶也骐良马名】按辔遵长薄送子长夜台【善曰汉书曰天子按辔徐行阮瑀七哀诗曰冥冥九泉室漫漫长夜台　翰曰遵循也草木丛生曰薄子谓亡者谓坟墓一闭无复见明故云长夜台】呼子子不闻泣子子不知叹息重榇【楚觐】侧念我畴昔时【善曰杜预左氏传曰榇棺也左氏传羊斟曰畴昔之羊子为政济曰送者词也言畴昔游从之时矣榇棺也】三秋犹足收万世安可思【济曰诗云】
　　【一日不见如三秋兮若此之念犹足可收万世永絶安可思也】殉没身易亡杀子非所能【女夷　善曰臣瓒汉书注曰亡身从物曰殉殉或为殒　良曰欲以身殉子亡没甚易独救子不能致焉】含言言哽咽挥涕涕【五臣作泪泪】流离【善曰刘表与袁谭书曰闻之哽咽若存若亡长门赋曰涕流离而从横　向曰含言欲言也哽咽悲哀貌流离泪散貌】
　　流离亲友思惆怅神不泰【善曰长门赋曰涕流离而从横楚辞曰惆怅兮而私自怜翰曰惆怅痛恨也泰通也】素骖伫轜轩驷骛飞盖【良曰骖驾也驷四马也】
　　【轜车丧车也伫立骛驰也皆之仪注也】哀鸣兴殡宫廻迟悲野外【善曰仪礼曰遂适殡宫　向曰兴起也廻迟廻转迟留也】魏舆寂无响但见冠与带【善曰周迁舆服志曰礼有魂车仪礼曰荐车直东荣郑曰进车者象生时将行陈驾今时谓之魂车也　铣曰魂舆魂车也中有平生冠带也】备物象平生长旌谁为旆【善曰礼记孔子谓为明器者备物而不可用周礼曰大丧供铭旌　向曰明器皆象平生所服御者长旌铭旌也谁为旆者言为王者之旆】悲风徽【五臣作鼔】行轨倾云结流蔼【善曰尔雅曰徽止也或作鼓轨车也结犹积也文字集畧曰霭云雨状也蔼与霭古字同　翰曰悲风者聴风有似助悲故云悲风鼔击也哀响震云有似倾侧故曰倾云结聚流行蔼盖也】振防指灵丘驾言从此逝【善曰秦嘉诗曰振防陟长衢曹植感节赋曰岂吾乡之足顾恋祖宗之灵丘毛诗曰驾言出游　济曰振举防鞭也灵丘墓也游往也言从此一往无复还期也】
　　重阜何崔嵬庐窜其间【善曰曹植曹喈诔曰痛庐之虚郭　向曰重阜重冈阜也崔嵬髙皃庐谓墓也窜藏也】旁薄立四极穹隆放苍天【善口尔雅曰东至于泰逺西至于邠国南至于濮鈆北至于祝栗谓之四极太经曰天穹隆而周乎下地旁薄而向乎上故天裹地　铣曰旁薄地之形也穹苍天之形于圹中仪象天地也四极四方也苍天青天也】侧聴隂沟涌卧观天井悬【善曰古之者于圹中为天象及江河隂沟江河也天井天象也鲁灵光殿赋曰醴腾涌于隂沟史记曰始皇治骊山以水银为江河上具天文天官星占曰东井一名天井　济曰圹中又作隂沟天井故亡者侧聴卧观之涌谓波涌也悬者在于上如悬也】广【五臣作圹】宵何寥廓大暮安可晨【善曰张奂遗令曰地底冥冥长无晓期翰曰宵暮皆夜谓圹中也寥深廓空也安可晨不可见明也】人往有反【五臣作返】嵗我行无归年【善曰吕氏春秋曰管仲有病桓公往问之对曰今臣将有逺行胡可以问之髙诱曰行谓即世也　向曰生人往者皆返其家死者一去无归生也】昔居四民宅今托万鬼隣【善曰管子曰士农工商四民者国之正民也海东经曰东海中有山焉名度索上有大桃树东北瘣枝名曰鬼门万鬼所聚　向曰四民士农工商】昔为七尺躯今成灰与尘【善曰淮南子曰吾生也有七尺之形吾死也有一棺之土韩子曰死者始而灰已而土李尤九曲歌曰肥骨消灭随尘去】金玉素所佩鸿毛今不振【平善曰汉书郊祀歌曰曳珂锡佩珠玉郑丧服注曰素故也鸿毛喻轻也燕丹子曰死有轻于鸿毛　良曰素昔振举也如金玉之珍昔者所佩服如鸿毛之轻今不能兴举】丰肌飨蝼蚁妍骸【善作姿】永夷泯【平　善曰司马相如美人赋曰弱骨丰肌庄子曰庄子将死弟子欲厚塟之庄子曰吾以天地为棺弟子曰恐乌鸢之食夫子也庄子曰在上为乌鸢食在下为蝼蚁食夺彼与此何其偏也广雅曰夷灭也尔雅曰泯尽也　向曰丰肌妍骸平生之美好也今以此飨食蝼蚁长为夷灭也蝼蚁土中虫名泯尽也】夀堂延螭魅虚无自相賔【善曰楚辞曰蹇将澹兮夀宫与日月兮齐光王逸曰夀宫供神之处也左氏传曰王孙满对楚子曰螭魅魍魉莫能逢之杜预曰魑山神兽形魅怪物也周礼曰五州为乡使之相賔郑曰賔賔客其贤者也　翰曰夀堂祭祀处言祭祀之处独魑魅与虚无相延为賔主魑魅邪鬼也】蝼蚁尔何怨螭魅我何亲【济曰言蝼蚁何怨而飨食于我螭魅何亲而凭附于我】拊心痛荼毒永叹莫为陈【善曰列子曰师襄乃抚心髙蹈毛诗曰民之贪乱寜为荼毒又曰假寐永叹　向曰皆假亡者词也荼毒苦也】
　　挽歌诗【五言】
　　陶渊明
　　荒草何茫茫白杨亦萧萧【善曰古诗曰四顾何茫茫东风摇百草又曰白杨何萧萧松栢夹广路楚辞曰风飒飒兮木萧萧　铣曰茫茫广大皃萧萧风吹声】严霜九月中送我出逺郊【善曰楚辞曰冬又申之以严霜尔雅曰邑外曰郊　良曰代亡者称我也逺郊百里也】四面无人居髙坟正嶕【慈遥】峣【音尧　翰曰嶕峣髙皃】马为仰天鸣风为自萧条幽室一已闭千年不复朝【善曰字林曰嶕峣髙皃也蔡琰诗曰马为立踟汉书息夫躬絶命辞曰秋风为我吟　济曰助其悲哀　良曰幽室坟墓也不复朝无生期也】千年不复朝贤逹无奈何【铣曰皆归于此故无奈何】向来相送人各已归其家亲戚或余悲他人亦已歌【向曰言情有厚薄】死去何所道托体同山阿【翰曰大陵曰阿】
　　杂歌
　　荆轲歌【七言并序　善曰史记曰荆轲者卫人也好读书击剑之燕　济曰史记云荆轲卫人为燕太子刺秦王不尅而诛于秦】
　　燕太子丹使荆轲刺秦王【向曰燕丹太子名秦王秦始皇也】丹祖送于易水上【善曰崔寔四民月令曰祖道神祀以求道路之福　铣曰祖者将祭道以相送】髙渐离击筑荆轲歌宋如意和之【善曰邓展汉书注曰筑音竹应劭曰状似琴而大头安弦以竹击之故名曰筑也　良曰髙渐离宋如意皆壮士而轲之友也筑乐器名】曰【五臣作歌曰】风萧萧兮易水寒壮士一去兮不复还【翰曰萧萧风声也易水水名壮士轲自谓也自言为事成败俱不还也】
　　汉髙祖歌【七言并序　济曰汉书云髙祖姓刘氏讳邦字季沛丰邑中阳里人也项羽封为汉王后平羽立为天子谥曰髙皇帝为汉之髙祖】
　　髙祖还过沛留置沛宫【铣曰击黥布还也沛髙祖之里故以置宫】悉召故人父老子弟佐酒【善曰应劭汉书注曰助行酒也　铣曰佐酒助饮酒也】发沛中儿得百二十人教之歌酒酣【善曰应劭汉书注曰酣洽也】上击筑自歌曰【五臣无曰字向曰上髙祖也】
　　大风起兮云飞扬威加海内兮归故乡安得猛士兮守四方【善曰风起云飞以喻羣凶竞逐而天下乱也威加四海言已静也夫安不忘危故思猛士以镇之翰曰风自喻云喻乱也言已平乱而归故乡故思贤才共守之】
　　扶风歌
　　刘越石【善曰集云扶风歌九首然以两韵为一首今此合之盖误　良曰扶风地名盖古曲也琨拟而自喻也】
　　朝发广莫门暮宿丹水山【善曰晋宫阁名曰洛阳城广莫门北向汉书曰髙都县莞谷丹水所出也莞咅管　铣曰广莫门洛阳城门名谓首发晋都丹水出葛谷故因言山也】左手弯繁弱右手挥龙渊【善曰左氏传衞子鱼曰分鲁公以封父之繁弱杜预曰封父古诸侯也繁弱大弓名也战国防苏秦説韩曰韩之剑防龙渊太阿皆陆防马牛水击鸿鴈　良曰繁弱弓名龙渊劒名谓晋被胡虏所逼意欲扫灭之】顾瞻望宫阙俯仰御飞轩【善曰郑毛诗笺曰廻首曰顾　向曰俯仰犹髙下也御犹驾也飞轩廊宇也言顾见晋宫】据鞍长叹息泪下如流泉系马长松下发鞍髙岳头【翰曰发去岳山也】烈烈【五臣作洌洌】悲风起泠泠涧水流【向曰洌洌风声泠泠水声】挥手长相谢哽咽不能言【善曰晋灼汉书注曰以辞相告曰谢刘表与袁谭书曰闻之哽咽　济曰谓别晋都也哽咽哀声未出也】浮云为我结归【五臣作飞】鸟为我旋【善曰汉书息夫躬絶命辞曰秋风为我吟浮云为我隂　铣曰云结鸟旋言助我恋宫阙也】去家日已逺安知存与亡【善曰古诗曰相去日已逺韦嗣秋风篇曰辞亲向长路安知存与亡】慷慨穷林中抱膝独摧藏【善曰琴操王昭君歌曰离宫絶旷身摧藏　向曰慷慨叹声也摧藏忧伤也】麋鹿游我前猨猴戏我侧【翰曰羡其游戏得志】资粮【五臣作粮】既乏尽薇蕨安可食【善曰史记曰伯夷叔齐隠于首阳山采薇而食之　济曰蕨薇药菜名安何也】揽辔命徒侣吟啸絶岩中【善曰楚辞曰揽騑辔而下节李陵书曰吟啸成羣】君子道防矣夫子故有穷【善曰周易曰君子道消谷梁传曰叔姬归于纪其不言逆何也逆之道防矣论语曰夫子在陈絶粮子路愠见曰君子亦有穷乎子曰君子固穷小人穷斯滥矣　良曰当君子道消之时孔子犹有穷厄此自慰之词】惟昔李骞【五臣作愆】期寄在匈奴庭忠信反获罪汉武不见明【善曰周易曰归妹愆期迟归有时王肃曰愆过也骞与愆通也　铣曰愆过也愆期谓李陵与匈奴战失利遂降之而实执忠信之节欲刼匈奴以报于汉而武帝不明其心乃诛其亲族也琨誓将立功故引此叹息】我欲竞【五臣作竟】此曲此曲悲且长弃置勿重陈重陈令心伤【善曰宋子侯歌曰吾欲竞此曲此曲愁人肠魏文帝杂诗曰弃置勿复陈　良曰此曲则此歌也悲且长言其心不可述也弃置之事不可重陈重陈徒令人心伤也】
　　中山王孺子妾歌【五言】
　　陆韩卿【善曰如淳曰孺子幼少称也孺子宫人也　翰曰汉书云诏赐中山靖王哙及孺子妾并未央才人歌四篇厥作是歌以刺人情变移也】
　　如姬寝卧内班婕坐同车【善曰史记侯嬴谓魏公子毋忌曰嬴闻晋鄙之兵符常在魏王卧内而如姬出入王卧内力能窃之汉书曰成帝游于后庭常欲与班婕妤同辇载　济曰如姬常出入魏王卧内汉成帝欲与班婕妤同辇此皆谓宠盛之时】洪波陪饮帐林光宴秦余【善曰韩诗外传曰赵简子与诸大夫饮于洪波之台西都賔曰视徃昔之遗馆获林光于秦余然秦余汉帝所幸洪波非魏王所游疑陆误也　铣曰洪波赵简子台也林光秦之殿名汉因之故曰余言相与饮宴于宫观】嵗暮寒飚及秋水落芙蕖【善曰尔雅曰荷芙蕖也郭璞曰别名芙蓉也　向曰嵗暮飚及喻年嵗催其老也芙蕖芙蓉也喻人之美色秋衰而落】子瑕矫后驾安陵泣前鱼【善曰韩子曰昔者弥子瑕有宠于衞君衞国之法窃驾君车者罪跀弥子母病人闻夜告弥子弥子矫驾君车以出于门君闻贤之曰孝哉为母之故犯跀罪跀古刖字也説文曰矫擅也战国防曰魏王与龙阳君共舩而钓龙阳君钓得十余鱼而弃之泣下王曰有所不安乎对曰无王曰然则何为涕出对曰臣始得鱼甚喜后得益多而大欲弃前之所得也今以臣凶恶而得拂枕席今爵至人君走人于庭避人于涂四海之内其美人甚多矣闻臣之得幸于王毕褰裳而趋王臣亦同曩者所得鱼也亦将弃矣得无涕出乎王乃布令曰敢言美人者族然泣鱼是龙阳君非安陵疑陆误矣　向注同】贱妾终【五臣作恩】已矣【五臣作毕】君子定焉如【善曰楚辞曰已矣哉王逸曰已矣絶望之辞也思赋曰摎天道其焉如　翰曰言我衰谢将失子瑕龙阳君宠不知君王之意竟如何也】
  </div>
  <div class="pagination">
   <a href="六臣注文选_page15.html">
    上一页
   </a>
   <span>
    ...
   </span>
   <a href="六臣注文选_page11.html">
    11
   </a>
   <a href="六臣注文选_page12.html">
    12
   </a>
   <a href="六臣注文选_page13.html">
    13
   </a>
   <a href="六臣注文选_page14.html">
    14
   </a>
   <a href="六臣注文选_page15.html">
    15
   </a>
   <span class="current-page">
    16
   </span>
   <a href="六臣注文选_page17.html">
    17
   </a>
   <a href="六臣注文选_page18.html">
    18
   </a>
   <a href="六臣注文选_page19.html">
    19
   </a>
   <a href="六臣注文选_page20.html">
    20
   </a>
   <a href="六臣注文选_page21.html">
    21
   </a>
   <span>
    ...
   </span>
   <a href="六臣注文选_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
