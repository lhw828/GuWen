<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 4 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 4 页/共 134 页
  </h1>
  <div class="content">
   明文海巻十三
　　钦定四库全书
　　明文海巻十四　　　　　　余姚黄宗羲编赋十四
　　山川六
　　海市赋【黄卿】
　　猗巨壑之连大荒兮何灏淼之无垠浸盘蓝之澹泞兮两曜晃其吐吞西极以东之流防兮总滙溶而不霪维五行之赞二仪兮水邃广而独神指三山十洲之宫府兮聿杳邈而难论眷海市之谲变漂疾兮骇灵异于见闻彼乔岳之云雾兮气氲蒸之可知若潮汐与八月之涛兮亦实理之所为何洪波之泱漭兮恍惚出示之瑰竒彷佛世之形质兮顷刻更移其态姿寒晦敛而宜和朗兮计岁见之无几询海叟之慱练兮槩罔究其兆倪陟蓬莱之峻阁兮出海隈之崇冈盱雯防之乍敛兮泛霁日之浮光渺万顷之防灔兮胷襟豁以徜徉人走报以市起兮仆御奔而踉跄两竹山之梦梦兮牵牛岛失其青苍肇蓊欝于寻尺兮旋腾翥以悠扬少徙倚于岩阿兮已宛在水之中央卧青霓之空明兮如潼潼于沸汤簇碧霞于一区兮浮晻霭而廻翔譬画苑之会众艺兮悬绘品之千章天呉群下而蜲蜲兮亟为筑厥厚墉罔象十軰而出捧兮跃蜒蜒而争能爰居潜鹄翩翩兮如助势而蚘鸣尔乃开五都之阛阓兮集日中之市防南北睟货之杂陈兮海贾陆商之争先立殆工匠之售技兮佻佻类驵侩之轻獧贩鬻之缤纷兮繄接踵而摩肩言不闻而有营兮覩巾服之粲然緂获贸易以散返兮行负戴以伛偻伊机巧之戏剧兮争聚观之如堵负耜耒而荷畚锸兮走农防与田父一二弁屦之若逺兮意何居而踽踽山防防以逺隔兮巨介避之何所俄而金榜之日耀兮列甲第之逶迤崇堂层楼之翼翼兮雕甍朱拱之翚飞亭台防突其尖兮重檐宻瓦参差雉堞严城之洞启兮藻缋黼黻之葳蕤寳塔矗矗凌霄兮华表踞立乎虎狮余拟长杨五柞之丽兮客谓未比其光仪忽逮纛幢之孑孑兮散旐旟之旖旎棨防干戚峥峙兮跃驺骑之蹻驶安舆飞葢之徐徐兮襜帷流苏之鲜袲从官健卒駪駪兮郊迎野将之迤逦忆名城之孔道兮轮蹄辐辏之如是尔其酒斾飏飏兮芳菲近郊遨游络绎兮飞虹之桥王孙侠客兮鹰狗靓妆姣服兮笙箫竹娟娟兮俯垣茂树交兮径遥荧荧兮日下射翳翳兮风不飘欣欲就兮水之隔招名笔兮临之图有怀华胥兮风景尔殊空中波上兮靡盬璘斑烂熳兮易佉滭沸兮奔电息潢兮涵杳虚如锦棚之迅撤兮傀儡纷散于湏臾望岛屿之隐隐兮招鹤之翩翩顾偕游之大小兮渐容与以言旋谓老农之播怪兮何鲸鲵巨而不然殆海若之幻戏兮较浮世之绚妍嗤方士之陋以诞兮诱秦汉之求仙侈金银之宫阙兮或縁此而诵谩嗟幺麽兮贵幸若赫横兮威权燎熖兮易烬绮綉兮露干百尔翕散消息兮咸有极而有端寥廓忽荒如梦兮嘉旷士之达观奚诘辩之仿雕龙兮漫赘费于幽
　　杏坛赋【黄卿】
　　鲁邦奕奕兮少昊之遗有阜隐起兮维天作之廼因廼坛兮硕人筑之乃植之杏兮厥壤之宜阳嘘隂吸兮风雨维时唐虞邈逖兮西周聿衰道堙诗亡兮世不可为笃生先觉兮文其在兹眷兹堦址兮木铎其镗朋来四方兮济济跄跄函丈乐育兮丽泽孔芳琼琚陟降兮揖逊锵锵琴瑟在御兮雅歌洋洋四教循循兮两端无余三才六籍兮一贯万殊进之语上兮反之三隅何类之无诲兮何材之不储谓宫葢广兮厯级歩趋谓墙数仭兮行之次且彼杏之灼灼兮卉木同春彼实之有蕡兮寝庙荐新蕤蕤猗猗兮言憇其隂居之弗雕弗藻兮存太古之淳在洙之涘兮维洙滮滮在泗之上兮泗之征幽逺有岱宗峻极兮近有峩峩之尼丘吁嗟隅圮壝陵兮风树逺而泽流万方多士之翘跂兮沐私淑之余休彼土木之雄丽兮曾何足以少侔
　　潍水赋【黄卿】
　　侈观海之雄濶兮复灵山之巍峩捐东征于胶牟兮爰厉褰于潍河同清淄以既道兮慨禹绩之未磨惋古渡之无梁兮停舆骑之逶迤【叶】泊汜泭之泛泛兮乏维檝而罔拕泅人防手以招呼兮逺旋睥睨而迟过石齿齿以夹列兮防岌岌其頺沙榆如枫之芃芃兮栁毵毵其俯柯兹东方之称望兮澹澶湲之洪波伫瞠眸以上下兮聿泝沿之莫量值漆涨之既定兮受诸溪之泱泱日杲杲以下映兮嘉防灔之浮光风防掠以荡沦兮轻文鳞鳞以相颃忽层浪之洸洸兮珠沤起没于中央水鸟翩其锦翼兮相泛浴以廽翔有巨鱼之突起兮鲦鲫尾而分行掬涵渌之湛湛兮诵孺子之沧浪考图经之源委兮出琅琊之悬淙询土人之徃躅兮曰韩王之战塲曩欲阅其形胜兮肆延却以睇观善将兵之多多兮佐以张耳之桓桓乗连胜以东下兮殆破竹之无前夜囊沙以潜渡兮竒计莫测其端龙且亦楚之矫矫兮并数万而蹙残扬防音之赫濯兮筑京观于广原强楚为之夺气兮东方震悸而胆寒遂挟功而请假王兮奄有齐氏之山川忆战士之横戮兮尔何生之不辰立頺垠而怆惘兮吊千载之旅魂骸骴堙于沙洳兮血溅歴于朱殷想隂曀而喑泣兮揺防夜之燐或波声之哽咽兮亦灵之叹嚬何天视之茫茫兮弃三代之遗氓秦燔燎之幸熄兮重以刘项之忿争诸防国之甫复兮旋横摧于强兵噫田横之遁海岛兮失虞舜之禘祾春秋之善救者兮龙且师来之有名嗤汝韩之鸷噬兮殒万命以夸能仰大贤之恻怛兮斥善战于上刑止戈御乱之不得已兮稽九伐于遗经览浩荡之宗海兮懐济川之先正【叶】彼格鬪之铮铮兮等漾漾之浮萍
　　滹沱河赋【石珤】
　　介然子将如东瀛放舟于滹沱之浦览郡国披山川辨土壤聆风泉俯象六极仰窥无垠问遗俗于故老招海上之飞仙于是揖渔人而进之曰子亦知夫兹水之源乎出自繁畤经于代谷放乎雁门之坂带于太行之麓朔方巨岳实扼其胷恒衞诸流半入其腹气吞万壑激硊而未平势应三泉堕平原而逾蹙时乎春氷乍融积雪方觧支流趋顺客浪藏骇迂逥缦延千里一带霤石成渠锵波赴海千城借其润色万畮资其灌溉鏦铮鸣帝子之环呕轧散将军之凯编桴贾客灯火辉煌罢钓渔郎歌声欵乃芳洲乍晴倐昏忽明擥神农之遗谱得灵均之杜衡及夫积霖未止秋水大至巨涛坼空驶溜轩地律令助威飞亷拥势海若为之改容巨灵因而避位鲸翻渤海母长呼虎栗昆阳英雄失智山刋菑翳野诛朴樕先驱一指崩沙溃屋怒留城邑薪藁如云殃及鲿魦僵尸遍谷亦有倾城摧山变陵不雨而怒无龙而兴湍随鲸徙势若雷崩断岸防隤殷轮牟赤平冈被囓戈防犹青雷崩断趺讶鱼龙之识字赭留袍笏岂犀火之通灵乃有泗濵磬浮汾隂鼎见寳镜入秦号钟归梵泾阳嫁女箫鼓犹喧龙叟射绡波涛饱战壊百尺之长桥刬千年之古堑人懐鱼鳖之忧国有沼池之叹忽几刦之余灰出昆明之一旦葢自列国兵屯朝齐暮秦盟偷韩魏兵来蓟门赵国上卿功名一击平原公子车骑长奔虎狼势成合从事缓颇牧既亡望诸已晚建不出援丹空起变常山之蛇阵徒存主父之龙顔幸返复有刘项相雄赤旗建功淮隂故垒东垣废宫王覇诡氷再光旧坂芜亭饭麦犹着遗忠保河北以待朕亦何异于关中乃至开元弛网渔阳肆毒投鞭断河驱王入蜀常山太守首阨天下之亢帐下诸儿竟破羯奴之腹惟宋有国兹当北垂契丹伺便西夏来窥筑甬梁津任布有备边之防山崩海覆刘竦兴致死之师自余纷纷以暴易暴中更几秦世厯多号刘琨有志独枕长戈虞诩难逢空増万灶太平之日少于战争陇亩之民耗于边徼是宜地下白骨多于黄土长河东奔为泄其怒推车巻甲荡百世之余凶溅沫飞流刷遗羌于千古山葢不得不峻水葢不得不驶陵谷葢不得而不变城市葢不得而不徙是虽天时人事交会之偶然然亦岂恶杀好生造化之得已者乎乃知天本待人地亦藏宅畀我祖宗增其式廓既定鼎于金陵又相居于恒岳若成周之丰镐复营邑于伊洛挽唐虞三代之遗风増版圗万里之式扩于是山多献灵川亦效职嘘气成云蒸地得泽不须刘累豢灵沼之二龙亦有豫且得白之径尺木多杞梓自河而东波有鰋鲂望海而入其有异气蕴欝孕为贤良辉煌事业璀灿文章髙门大纛紫绶金章或名流乎林薮或身负乎纲常乃若兰陵著述功裨坟典文贞论谏治逮成康阁敞平津屡屈吾丘之博辨屛张便殿犹存李綘之封章武惠忠诚身兼将相韩维兄弟并在岩廊赵賔客之名悬调燮黄牧伯之风挽循良一代龙头世颂文忠之相业两朝司马名登恭敏于旂常是其在昔有作于今益昌孰非山河之所钟毓地气之所敷扬者乎矧吾生之行休值海波之方晏驾木兰之长舟纵千里于遐览横桓伊之古笛饱亷颇之一饭借荒矶之芳草憇清风之别馆采江篱以为佩畦揭车之九畹怅九原之莫作想古人之如见于是流鱼出波沙鸟鸣苑月华窥林露色凄晚乐未极而悲已生日己夕而路犹逺既引领而高歌又一唱而三叹浩浩乎飘飘乎葢不知吾之所欲之而忘吾之所欲返也歌曰山窅窅兮波鳞鳞临长洲兮思古人鱼来迎兮鹤与吟惟秋鸿兮北以南志不可骋兮乐不可单还予舟于江臯兮吾将续先王之遗音
　　艮岳赋【李濓】
　　宋政和间诏筑山于上清宝箓山之东象余杭之鳯凰山初名曰万嵗山后更名艮岳以其在国之艮位也岳之正门曰阳华故亦号阳华宫飞楼杰观竒花怪石峥嵘巧丽可为极矣详见宋史暨僧祖秀阳华宫记靖康兵燹之后无一存者余汴人也数游其地周览荒基追忆其盛赋以哀之时正德丙寅嵗也
　　蹑陂陀之土丘曰艮岳之遗趾杳台池其何存怅宫殿之圮毁走狐兎于窟壕莽蒹葭于潦水想全盛于前朝当政和之初纪倡豫大而丰亨崇苑囿以经始咄蔡京之奸谀进朱勔而任使广兴筑以游观倾帑藏之储积耽逸乐于当时殚民力而罔惜宝逺物以自娱役耳目之无益费千金而一花劳万夫而一石萃珍异于天波【门名也】致希有于汴陌搜洞庭之瓌竒罄太湖与灵璧爰凿堰而破牐始克达乎都驿乃有紫石之岩万松之岭海棠之川朝真之境驯禽猛兽之声野店村居之景又有龙吟之堂巢鳯之阁极目萧森飞岑八角断峡层崖囘峦峭壑白鸟成群锦鳞自跃芦渚梅汀栖鹇驻鹤其上则夀山峩峩两峰对列瀑布下垂喷氷洒雪烟霏防蒙寒气凄冽其下则景龙之江澄波弥弥鸂鸳鸯飞鸣戾止朝晖夕隂变化倐尔其最髙者则有绛霄之楼白云之屋木栈惊鸢石磴骇鹿巘接峦廻冈连阜属左右蔽亏前后聨续沿涧而转坡降巅而憇麓十里笙簧四面桧竹徙蓬壶于中土漏渤澥于平陆十歩一馆五歩一亭雕栏曲槛碧牖朱櫺枇杷橘柚黄杨冬青虎耳鳯尾含笑素馨徧满山谷婀娜娉婷见髙阳之酒肆倚南山之翠屏觞垒不竭弦管可听更有竒玩崛﨑玲珑玉京独秀之岩庆云万态之去天咫尺宿雾千重秀拔雄峙若削芙蓉巨石数仭屹立有容或如仪鳯或如伏龙嘉名帝锡盘固侯封驰道行幸阳华之宫百鸟迎驾飞翔蔽空【见桯史】王孙络绎寳玦相逄栁隂蹴踘花市歌钟谓太平其万载俄潢池之逞凶失战守之大计括金帛以和戎屯牟驼而纵牧邀青城而俛从歘鸣笳以北去拥銮舆于雪风睠旧京而返顾汹烟熖于域中信悲生于乐极徒抱恨于无穷嗟天命之不常惟一德之是辅究治忽之有繇实人事之自取茍好乐之无荒保生民于安堵仰无逸之姬公诵旅獒之召父并陈戒于显王永辑寜乎海宇何宋人之不然诛京勔其奚补瞩陈迹而抚然聊摛辞以吊古
　　登秦岭赋【王云鳯】
　　我登秦岭之巅抚清风之泠然云飘飘以翼予兮搴长松而系马览千里于咫尺兮万山累累而在下野老导予以前路兮曰此韩子之遗踪望翠巘之片石兮得夫子之幽宫世皆舆伛偻而婢呴喻兮子有丈夫气安得不穷直諌自古不容于朝兮又何问家于湘之童防厯炎海之瘴厉兮奄岁月其既老胡生还而益壮兮塞胷中之浩浩蹇悃谅之蹈嵌岩兮何不改路以嚅唲屈原葬于鱼腹兮今之智者笑之吾将剪彩霞以为裳兮结长虹而为绶榼洞庭以为浆兮种千顷之兰蕙以为糗愁猿吟兮石泉鸣九顿首兮公之堂欝予懐之极悲兮予亦不自知其何情退而读公之文兮夜烂烂乎其有光
　　渡黄河赋【王云鳯】
　　造化剖胎混沌开函黒水沆漭昆仑磛碞乃有百泉星聚以下列九派虹分而可忽茫汹涌禀中央之正色兮飞下万仭之重嵒涤戎荡氛兮望神州而南骛抺雍贯豫兮上拥碛石之滓下吞沧海之醎澓湋东西冲突南北葢不知其几千万折谓之千里而一曲者乃其大凡时或带雨以奔怒齧崇崖而肆馋渺平原兮曾不一瞬渠深如谷兮崖突如岩声若迅雷之将击势如怒兵之鼓儳河伯踊跃兮蛟龙肃舞浊涛巨浪不啻日浴而天衘野老稚子号顾以遁走兮壮夫健妇争持敝畚荷长镵峻隄忽亘以百里兮林空山赭曾未惜乎合抱之松杉慨何代不罹此患兮岂水德之匪仁抑上帝之防灾兮而吾未有乎至諴何艰兹辰汴隄决缄千村万落如刮如芟天子震怒乃责守监何献防之纷纷兮曾不异乎燕语之呢喃匪顺下而障塞兮斯乂鲧之抢搀泯脂膏兮竹石絙百丈兮落椷溘瀑防兮一芥疲癃兮諵諵鬱里闾之防啧兮望天阍于霄汉镌功伐之矗矗兮辇西山之珉瑊我扣舷兮太息但见渔人舟子天际挂一叶之轻帆欲诉真宰何辜兮苍生安得神巫起郑之咸
　　明文海巻十四
　　钦定泗库全书
　　明文海巻十五　　　　　　余姚黄宗羲编赋十五
　　山川七
　　渡泸赋【何景明】
　　晨瞻崇丘鬱乎相袤扄以水峡隐以大洲沙莽寒日江深夕流葢将济于泸水榜人告予以理舟沿洪波以直度迎廽飚于上游顾中原而缅邈乆西域而滞留感逆旅之长勤懐古人而増忧想夫汉炎既烬蜀都始家区土未辟士马不加深入五溪横制三巴冒险通塞柔迩来遐收髣以带甲率庸卢而习戈挞呉权之坚鋭摧魏懿之精华今其断岸遗津寂寥水涯苦雾萦石悲风振沙音尘沦絶古今长嗟叹余风兮莫觏幸故址兮重过西望开创之基形势苍苍襟防府而控荆门峙巫峡而流瞿塘简书零落阵图纵横烟碛下月隂岸积霜风云惨而犹愤鱼鸟畏而将翔功虽殒而誉逺身既没而国亡南瞻祠庙巍兮惝宏松柏防户丹青閟宫垣罥林蔓堦巻寒蓬亦徒嘻吁父老涕泪英雄而己呜呼当其长啸之后三顾之余气感云龙恩同水鱼念季叶之否运思中兴之远谟伟雄并乎三分耻偏安乎一隅何遂违其懿志竟弗骋其长驱吾哀斯人遭时不淑宜三代以翶翔胡羣奸而驰逐矧功业兮难成且年嵗兮易促嗟哉天道髙不可摩得志者寡失意恒多茍道之不行虽孔孟其如何泛泛吾舟载扬其波舣彼清浔陟彼中阿无人可邀聊独行歌歌曰朔风起兮泸水寒扣檝中流兮懐昔贤遇匪其时兮良独艰嗟嗟遇匪其时兮良独艰
　　梦游山赋【杨爵】
　　时和煦以转泰兮嵗惟丁夫壬寅予彷佛于梦中兮梦归游于咸秦歴韩魏之故疆兮泛柏舟于渭濵浮防以逺览兮暂憇夫山之危岑乃吴岳之崔嵬而秀丽兮古号曰西雍之镇峯突屼以峻出兮势若连乎霄辰石巉岩以崚嶒兮百壑砑其嶙峋风习习以清和兮迹迥脱于世尘草与木森森而夭乔兮秀云边其苯防鸟与兽跄跄而颉顽兮若觧意以相驯予乃采芝兰以聊茹兮气和煦而苾芬把清泉以时酌兮荡我夙昔之尘襟忽囘顾以寥廓兮百峯罗翼其共临俯仰予长笑而朗吟兮髙胷次以乐真山有庙焉迤逦其麓之东南兮以时妥侑乎岳神栋宇苞翚其壮固兮丹青焕乎其惟新背嵼而面泾渭兮延广袤其幽沉古取大萃与涣之大义兮俨岳像以独尊予乃肃容仪以瞻拜兮心栗祗其快覩复长跽而祝之曰惟明神其监观于下土以大义而防祯祥与妖孽兮斯固无幽而不烛夫何世事之纷纷乃有稽典训而不类兮固予中心其贸予敢筮游衍而不予隐兮愿得夫予夺之防故惟予小子之有生兮何不辰而遭世风波洒忧时之血忱而负志于孚先兮固乆罹于窞坷时有愆而思咎兮求不忝于屋漏于嵗月之阳春兮今已两过念予总角而志学兮每矢心以克迈严歩履以出戸兮敢斯湏而或怠景先哲以周旋而与归兮乃忽罹此防害予小子反复思之而莫知其谓也语毕凄惨流泪澘然伛偻伏俯听神所言惟神冁尔而有声兮复喟然其长叹曰呜呼来汝小子兮是尔之愆尔不闻曲其躬而圆其形兮取封侯以相先或有贞直方而未少囘兮死固不免于道边当行而我行之兮当止而即止斯先达之明训而可敬服兮胡不珍身而量处道固不能无消息兮应斯有常而不茍相几而或少戾兮夫孰非以灾而自取惟明哲之见髙一世兮动自逺于坎砢烛隐机而尚肥遯兮泛长江之一舸乃有迷检括而未谐兮拂潜晦以自頥衒昆山之良璧兮人共惜夫楚和履大闲而不茍措兮固自谓世所尚也当枘凿之不类而欲强置兮孰不指身心以为讹呜呼小子而今后其尚亹亹焉以克励未可以一蹷而遽挫思福堂之玉汝其成兮方一念之偏颇惟古良士之坚志于患难兮日尚友以切磋宁雉介之耿于罗网兮勿狡免其爰爰宁松柏挺挺于嵗寒兮勿桃李其灼灼何所徃而非我所安之地兮慎无惕中而懐忧彼皇矣之全赋于有生之初兮惟反身而自求听吾诲尔之谆谆兮尚不忝于前脩茍迷途其终不悟兮乃脂韦以自羞予乃再拜稽首而起应噍噍其未巳将周旋以出户忽惊愕以觉悟时东方之既晨愧丝粟于枕衾呜呼天耶神耶教戒恳切诚可信而可遵大道坦坦而无曲兮固不越乎我之心
　　交南赋【湛若水】
　　予奉命徃封安南国王睭正德七年二月七日出京明年正月十七日始达其国覩民物风俗黠陋无足异者恠徃时相传过实托三神参订而卒归之于常作交南赋
　　皇穹极乎无朕兮廓空窿而罔象厚壤渊其莫测兮又坱圠而无垠爰上下乎中土兮中气聚其曰人风四渐而四荒兮极泱莽乎禽兽草木而为邻维中气以风之又渐兮圣神肇乎盘古降皇皇而帝帝兮哲王以之疆理乎中土列四方而五服兮薄四海又建长而以五惟悉主而悉臣兮哲要荒以为度帝曰南之荒裔兮畴分野而代工南翼轸而朱鸟兮帝炎帝而神祝融窅乎皇后君之攸治兮曰火仙而征龙烛九隂于赤水兮觌冯夷之幽宫昔陶唐之咨命兮羲叔南宅乎交趾庸均秩乎南讹兮亦暨时之与事季德凉而莫遐兮荒忽以之自异维彼交之蕞尔兮北五管而越南裔际尉陀之七郡兮汉九郡而同置凭都卢于天末兮望越裳乎海际南迤逦兮占不劳西聨属兮滇溟之尾派诸葛之渡泸兮州炎汉之经始李唐承乎厥后兮恢都防之府治昔炎氏之方殷兮泛海外之楼船二女蘖乎中叶兮薏苡用惑夫马援矻铜柱之磷磷兮厌欃枪乎南天彼髙氏之定交兮建石塔之岿然故峍崪乎桥市兮立富良之江埏彼尔黠曰炎均兮冒耳聃之仍云维公蕴之肇绪兮绍八叶以斯君京用簒而易位兮附胡公之逺孙和叔后其曰黎兮亦攘之于累传昔少皥之方衰兮九黎扰而乱德北正黎之司地而属民兮羌始受之颛顼彼三苖以効尤兮陶唐亦复乎贞则皇混一以为家兮亘地载而天覆一正朔以同文兮又同轨而辐辏物土方之包匦兮则九载而三奏厥易世而来王兮叩天王而庭受析圭玉乎上方兮球弁旒而七缀袜凌波以赤舄兮帯灵犀之与玉佩乗龙节于云亭兮将天语于扬对帝曰畴咨若时余其以兮畴専对而学诗谬曰予之颛防兮之四方其以宜班麟服其粲粲兮畴予佩之陆离带飞霞之弱弱兮冠切云之巍巍书余绅以忠信兮申笃敬而行之怅世途兮曲囏乂修阻兮崄巇防疐兮淮泗乃啸歌兮江湄望南极于岭峤兮冯炎飚而长叹徘徊苍梧之墟兮揖重华而聨翩西遥睇乎桂湘兮见二妃之婵娟眺昆仑而容与兮憩舒啸乎筹边嵗月经于五管兮青牛服乎南关凯风薫而迎余兮余因以寄兴于五弦扳南巢而盘桓兮睹鳯鸟之翩跹始问道兮谅山孰鳯眼兮七源晞晴曛于坡垒兮濯北峨之清湍朝曦发乎不慱兮度卜隣而仆山歩飞空于风磴兮遐缥缈乎云巅悬岩崖兮渊邃设鸟道兮侧旋或深入兮厚土又上登兮髙天欝山林之险隘兮川屈诘而纒绵暮虎豹之蜿蜒兮朝蝮蛇之蜒蜒过丕礼而昌河兮渡市桥而吕瑰余息徒而班班炎均遥遥以斯迎兮渡富良兮洄湾曰余中华之子族兮家増城之九重从游帝之圃兮闲逍遥乎阆风初离郡之豫章兮嘉厥名曰清源派炎汉之司农兮居余都兮甘泉依云母兮髙岭迩安期兮左隣处太乙之穹庐兮抱罗浮之飞云承帝歌之皇华兮兼咨诹乎炎德泛淫游乎方外兮观泱漭之无极嵗摄提之癸酉兮斗杓忽其东捩火轮躔乎娵訾兮魄下之次夕蹇余渡以王舟兮亦黝黄而丹垩纷龙舟其后先兮沓蛟人而祼渉艥百挠以象刀兮扶黑欛而刃白夫惟寓艺夫水战兮或因用以刺击肆迎拜于厥明兮濒祥夀之别殿入修门其大兴兮见广文之顔扁临炎官之窕窈兮祝融跸而东转依南风以弭节兮睇天使之离馆炎均俯于朝元兮肃敬天之北面俨百辟以皇皇兮奔重之欵欵陈黄幄兮月殿时六龙兮临下【叶】虹桥渡而未云兮又鹊桥而参伍聆天书乎洪音兮伏羣黎于下土时中律之太簇兮洪钟寂而不作【叶】置鸣鳯之嶰管兮击灵鼍之髙鼓应河鼓之磅硠兮屡天吴之蹈舞夜义奋其怒臂兮裸竪挺而前杜开广宴于勤政兮崇余东之席端珍羞虫虾兮太牢别陈椰蓆敷重兮下地登土偶兮簇盘粔籹杂爼兮逺苾芬呜呼广乐兮蔑弃大吕跳梁舞蹈兮弗事干羽登庸瓦缶兮捐谢鼎爼时斗杓之孟陬兮列青梅之碧弹櫐杯盘之狼籍兮亦先期以为献奏蛮乐于殿上兮鼓噪杂进而零乱列雄虺以为阵兮又沐猴而加冠曰而重黎其苖裔兮实乃祖之司农也曷不返乎初服兮乃祝发而脱蹝也敷余闯其度关兮实孟陬之中适嗟阳之逈絶兮茁芋苗乎三尺农告毕而苖离离兮鹭亦以之藏色望炎火之千里兮临廻风而就炙盼仙果以舒懐兮丹实累其枝碧倾都人以杂观兮士女不分而塞途悉鞠躬而加额兮恒首下而尻髙儒冠带而伏迎兮交大指而跣趺见枭扬之拂拂兮披发走而迅徂肃龙节兮启行前指南兮先路驾象舆兮太一使风伯兮为之御搴云霓以为梁兮先朱雀而向道揽苍龙而左骖兮絷右騑乎白虎骑箕尾之浏浏兮乗烛龙而先后掣日旌之辉煌兮填雷鼓之轰轰闪云旗之委蛇兮叅星轺之锵锵飘风袅袅兮朝霞缨举风袂兮扬扬右余叅之以蓐收兮左擕拉乎勾芒厌旄头以无光兮曵鹑尾之阆阆撃木星以节行兮披鹤而荷戈兵啣枚以无言兮挟天弧而谁何伏万矢于林中兮一夫呼而众呀设丹幄于羣馆兮云帔具而不移罗销金之蕙帐兮缀五防之流苏坐沉香兮氤氲列绛帷兮纚纚或髙歌以撃壶兮涤陶砚于天池山下兮吹灯招木客兮题诗重佩玉兮进羞俨礼神兮益卑贵者冠兮跣途餐席地兮趺居咨由余于戎方兮访有呉之季子纷披髪而冠缨兮胡观乐乎大方而与之论诗防悬秋千兮缥缈乗风云兮歩虚眺有娀之嫺女兮觏防山之都姝雪白而漆黒兮亦蛾眉而曼肤上衣古而过骭兮又罔裳而重襦袖飘飘其仍风兮足跣跣而泥涂资珍髢以弗售兮齿黝黝而牙聱仍葛洪之丹砂兮将博访乎勾漏逄鲍靓于南海兮余亦与之幽遘观民居之鸟翼兮恒居髙而檐低方甍瓦而鋭下兮槩厥形如短圭爰乗葺而平敷兮象鳞鳞其鱼鱼岂水族相感而则然兮乃厥类而象诸鸟翼堂而里置兮日中市于虚落环四面以施榻兮中市官而均国无马之千乗兮又何择乎骥与骀曰国君之称富也又曷数以为对兵裸以靡甲兮亦焉用夫犀兕岂厥家之防藏兮恐其德之未改木寄生之累累兮亦既繁而木萎借若人之福威兮不再世而贻殆炎均贶予以非芷兮又蕙兰之旖旎余辞以帝之纫襟兮有县圃之芳蔼又重余以椒苓兮曰余襟之难改余受阆风之缤纷兮兼月殿之菌桂慨有职乎咨诲兮虽草木鸟兽而莫予防或申申而问俗兮恐邦人之女绐招朱鸟兮七宿分南野而司天乃灵哲夫天飞兮盍于余而具陈鸟恍惚而夕降兮曰余不习乎世言交三趾而作篆兮庶予意之或宣曰普天兮殊方逈气风兮不同俯南极兮地下仰南斗兮天中规燬度兮鹑尾天地罔肃兮凉风爰又戾兮枵泽不腹坚兮溶融冯碧鸡兮右掖接乌衣兮邻邦服余华虫兮乗驾鹅跨鸿鹄兮鸣天鸡振鹭吾其洁修兮海鸥防乎防机疾黄鸟之防巧兮鸠痴黠而攘栖雉胡臻化蜃而呈楼兮鳝声霹雳而震怒鹦鹉慧而诉寒兮翡翠胡丧质于竒羽彼纷纷乎斗筲兮亦焉足以多数奋九万于溟溟兮鹍鹏翼其垂天纷有鸟而九头兮省蛤胡感而化迁鴂鸣而草芳兮天虹藏而不雪随阳懵乎氷泮兮布谷啼于冬月曰邈邈乎皇穹之冥也昭昭乎博厚迩而不可原也揖祝融之冥冥兮而南纪之专也纷防防其渊陆兮盍悉余之昌言也曰维扬之末裔兮土赤殊乎涂泥贡竒南以沉水兮又南金之与纎绨橘柚包而莫致兮丹荔远而见遗繄铸山兮为金又煮海兮以为盐波罗特乎彼岸兮安息以液而自殱狶具矢而防射兮兽带甲而穿山麝借香以为祟兮猩猩机疏乎能言探余骊龙之颔珠兮又网海根之瑚佩明月乎南海兮拂若木于明都兽为舞而啣戈兮蓬莱浮海而负鳌射工巧而俟影兮巴蛇吞象而吐哺又九首吞人兮天吴怒号犀胡灵兮而厥角通天象奚知兮而委齿自埋乎有鯈忽兮虬负黄熊兮出游眺西皇之青鸟兮见王乔之双鳬怳海若兮夜出水妃偕兮朋遨胡冯夷兮娶妇谅佳期兮好逑何海上之居人兮头宵飞而海食晨则返而完归兮又追随于徃夕歌曰二神僪诡诞慌惚兮懵乎余狐疑助莫决兮骑彼箕尾揖傅説兮天路漫漫何修越兮昔羲氏之宅交兮化为神于日驭曰南讹以平秩兮就余订以一语依朝曦而折兮庶吾之犹豫曰物之生颅趾基一体齐气孰首飞之断永不续孰能弥之补天有石谁其治之鳌足立极孰睹裁之象能埋牙谁亲掘之无爪无角谁与锸之冯夷娶妇匪形安恊水仙有宫胡身业之鹏翼垂天谁能运之扶揺而起撃水三千孰其仭之有鸟九头孰啄食之惟天之本谁参析之虺毒一足谁附益之天地之常传物有极日月曜灵风动雷拆动植潜飞咸识其职百家九流荒唐莫测爰有典谟圣人作式厥民析因鸟兽孶革过此则非吾之所识于时日车就驾引挽羲和朱明离离扶桑参差炎均击鼓且笑且歌乃临桥梁送余于河怳乎忽忽若梦南柯载歌曰中气磅礴山川缪兮蝘蜒糺隔离中州兮常而不常怪诡幽兮不常而常三光周兮圣人耀徳文明流兮海波不扬庶征休兮结余忠兮为轴又揆信兮以为路乗余敬兮于堪舆廓自得而容与兮余因以从容乎周道观八极之无穷兮浮游驰骋乎宇宙而上下聊反观而知天兮迢逍遥于闭户廼旋氛旄之班班兮揽霓旗之翕翕掣揺揺之云旌兮叫帝阍乎阊阖入钧天兮紫防闻广乐兮九合













　　明文海巻十五
　　钦定四库全书
　　明文海巻十六　　　　　　余姚黄宗羲编赋十六
　　山川八
　　海月赋【谢杰】
　　繄波臣之徕服矢宝目于明庭敦簵楛之遗则徼皇王之濯灵帝嘉声教之被讫鉴孤遐之欵诚爰命二臣以于迈泛艅艎而东征余乃弃孥息辞弟兄耦星使趣王程出晋安道新宁驾飞亷冯大庭望洲岛渉禆瀛翩然霞举泠如风行比中流以遥瞩值华月之方升瞻彼月兮太隂之精潮生而魄潮应而兴潮侵而阙潮盛而盈既与潮而为自与海而相仍此善下而大彼虚受而凝此浮天而为岸彼借日而生明此纳百谷而称王彼从众星而名卿沧桑以为昼夜晦朔以为死生被穷发而黑经阎扶而青三蝬肥而满六鳌奠而宁鱼脑灭而减龙伯防而倾既防防而亦渊渊而泠泠爰防防而皫皫复□□而荧荧儵忽异状瞬息殊形方夫崦嵫既没扶桑未启光风乍融太宇转霁下无惊涛上无防翳望舒狩而升舆羿妻奔而骋辔纎阿骖乗结邻翼卫重轮税于归墟合璧腾于防汜黄道经之碧津赤路交乎黑齿沧屿养魄沃焦抱珥员峤奉规尾闾循纬碣石薄而鳬飞之罘荡而兎逝天墟浃而蔩长析木浮而桂坠玉珧石华潜盗其灵海镜方诸亦禀其气非朓非朒非匿非朏时五而三时八而二増润重溟流辉万里洗光金银之宫湛碧瑚之址或绉者如縠或烂者如绮或洁者如圭或平者如砥或好者如瑗或激者如矢或华者如蜃或跃者如鲤或如素鳯之下池头或如白鼍之嬉水次或如瑶瑟之鼓湘江或如鲛绡之绚蓬市或如寳筏度于恒河或如玉华防乎苍洱或如萤火映于林塘或如梅花落夫沼沚或浮或沉赤乌浴而渊晖或灭或没骊龙颔而川媚或闪或铄电腾云汉之墟或错或落斗转明河之涘想而像之惊心骇视至于皓灵披披湲澜生紫俨若轩帝遗珠赤水廽雪宛转清丽射人又若宓神归于洛濵夜光盈盈蟾蜍在腹又若女狄暮汲而育阳侯疾驱金虬狂舞又若澹防碎璧水浒须臾浪息防明不波又若武皇晀于影娥皜素缤纷非练非组又若天孙夜渡河渚灵晖煜煜万涛増姸又若神剑沉于镡渊兹时兹景洵不易得水镜空明氷壶津液玉杵秋清霜夜碧汉臯风洄佩环淅沥阳台雨歇朝云生白以泳以游其乐何极于是举酒以属諌议分韵赋诗余歌曰月出兮东方水流兮汤汤我所思兮道路长欲徃从之兮河无梁諌议亦歌曰月晕兮知天雨海水兮知天寒佳期逝兮众芳防思羙人兮隔云端歌竟鱼龙交奋余景就毕满船跧伏不寒而栗余独怡然载赓载绎秋水之篇明月之什一阕未终飚举两腋流响淜湱排山破石冯夷邅廻天吴辟易少焉风定云色犹黑諌议曰羙哉色也洋洋奕奕宜谐宫商服之无斁眎彼乗兴南楼赋诗赤壁牛渚泛舟晋阳却敌洵夷险之殊致又遐迩之迥迹奚翅大明之与爝火海若之于河伯
　　风穴赋【王尚防】
　　闻风气为之天地之号令也必五行得令四时顺序而后八方之风各应律而至以成岁功否则变恠百出不可具状然有正有变皆气之为也而汝州独有穴又有所谓风伯者主之故又有风伯庙春祈秋报祀飨靡阙而风时为虐余惑焉感而赋之其辞曰
　　倚嵩阳之二室兮瞻鸭路于隆中鬰鸣臯以西围兮汝海灏以流东倦余游之倥偬兮聊偃息于风穴忳恒卦之未觧兮扪予肠之百折俯千之白云兮忆钧台之天乐谢箕颍之鸣瓢兮媿龙山之帽落籍吹于鼓籥兮厯千古而互见判正变于洪钧兮本一气之流转肇醇朴于三皇之世兮煦雍熈于帝畿濯三王之清秋兮惨五覇之凄凄入虞弦以防周木兮纵烈火于狂秦悯七国之扰扰兮歌丰沛乎真人惩奸雄之狐媚兮烘一炬于长江吹滩上之一丝兮系九鼎于汉邦扬沙石于昆阳兮结河氷于王郎繄昔日之休休兮将谁复于尔伤奋噫气之余烈兮杂氛飓于羣籁粤予今之侘傺兮念谁为之否黍惟风伯之巍峩兮厰庙貌之凌云惟嵗序之迭迁兮供祀事之孔殷迓之以鸾椉兮御之以龙轺左敶刚鬛兮右荐柔毛酌桂酒之芬烈兮错水陆之饫饱坐以享余之报兮一不听余之所祷发玉囊之先声兮驱天末之长飊初习习以出谷兮防汹汹以怒号飘忽鼓荡刺以撞兮淜滂澒涌撼以飏兮腾走石于层空歘埃沙于万里伐巨木如朽苇兮海水为之沸起泣覊旅之逐客兮阻京洛之征人方大火之如燬兮醨云雷而为屯涸农家之跂望兮铄霖雨于垂成怖鸡犬之狨獝兮又鹈鴂之无声园林胡以萎兮嘉谷无实而容长唁顑颔以歔欷兮尽溘死以流亡视累累之足画兮孰知謡诼之足哀将卒嵗之何依兮望丘垅之裴徊朝遗田之百畮兮夕頺垣之百堵顾何赖于谷中兮乃随山而凿戸掩涕泪以擕幼兮虽未饱而娱懐究穷民之无知兮嗟何罪于风霾亶此穴之为厉兮何乖予之前闻咏周南之遗风兮爰遵道于汝坟猗抚景以伤心兮徒意逺而无旁惜众卉以揺落兮荃蕙其犹芳呜呼己焉哉甘马革于枥下卧牛衣于沟中跽防词以伸志悲逺游之囘风乱曰雨旸若时兮风伯之司旱魃为虐兮匪伯之作睠而风伯兮何庸何尤曰祈与报兮厉尔春秋天髙难颂兮民隐叵説安得帝怒兮爰塞此穴庶防羣动兮其获销歇
　　泰山观日出赋【申旞】
　　仰止兹山兮梦想平生嵗惟壬子兮余有西行道经齐鲁兮瞻望峥嵘飘然神徃兮贶焉心倾爰驱车而就之兮指翠防以徂征于是景薄孟冬序犹杪秋红树吟风寒禽啁啾雁尽天空雨霁烟浮尔乃振歩于红门之麓兮攀青磴之逶迤厯幽壑之窈窕兮怨层峦之蔽亏忘登顿之萦纡兮恣选胜而探竒漱水帘之飞泉兮弄白鹤之涟漪窥龙吻之防岈兮摩莲峯之葳蕤既扪萝以度险兮亦防杖而支疲抚秦松之霜姿兮吊汉畤之荒圯悲御帐之虚无兮俯明堂之芜基遡徃迹以儃佪兮心感慨而犹夷仰睇奎娄引手可掇廽望白云四山如雪不堪赠持聊以怡悦尔乃蹑天门之崔嵬兮陟霞宫之岧嶤礼蓬之洞天兮觐绛节之僊朝剑佩俨其班列兮虎豹躨跜而怒骁帝室赫奕以威神兮天妃嬉睐而逍遥吾欲觌海日之竒观兮验灵经之尝读徧三峯以翺翔兮留日观而止宿魂中夜而屡惊兮恐宵兴之不夙闻鸡鸣而衣裳兮又虞夫繁云之碍目起视星河之耿耿兮愉璇霄之霁肃淟涊靖而无纎埃兮玉防粲而腾煜乃心兮澄神穆诚想兮寅賔迟东方兮未明晰防茫兮海濵渐赤霞兮万里映沧波兮粼粼朱光腾烁兮一跃惊见火山兮半轮谓曦驾兮己升乃鲛宫兮尚沦圆辉外见兮如隔琉璃之景曜德中涵兮若防元化之娠浺瀜沆瀁兮映初照以明防胶防澒洞兮浮旻而无垠忽乾坤之低昂兮荡漾揺空互水天以吐吞兮曈昽欲晨光呵歘以掩忽兮嘘吸潮汐波浡潏而潗防兮荡化钧沃焦沸汩兮饯日车阳候炽威兮辞坎防离水际兮登太虚将出潜兮光未舒洊上盈而下缩兮佀欲去而踌躇俄缩极而规涌兮晴辉飏而隂气除冯夷廻驭兮海防而就沉六龙飞辔兮云鳞鳞而铄金靉靅收兮旸谷罢祲晴旭防兮霞彩髙临炘炎景之照灼兮二仪开而融朗扬燎爥之光耀兮五色绚而弥深瀖濩燐乱目矆睒而不能视兮爌熀爣阆视□而不能任溢光华于六合兮昭物像散阳和于万品兮惬羣心畅流览于辽濶兮防烦鬰于心胸俯九垓之茫茫兮见万有之茸茸逺而嵩华恒霍秀如拳石兮近而鳬沂羽山如蚁封带水辨百川之潮淙兮町畦頫千仭之崇墉醯鸡蠛蠓纷纭以徃来兮乃羣生之兴亡相代而利害相攻信乎登泰山而小天下兮倚天防地而为五岳之宗也叹劳生之堪哀兮吾何为乎淹留望故乡之谙蔼兮心灼烁其离忧懐亲舍而惨云飞兮气歔欷而涕流情眷然而思归耕兮慕曾氏之前修反初服以勑吾身兮获中心之所求警夙夜而惕厉兮庶以寡此生之諐尤系曰无阂之先遐鸿蒙六区之外邈难穷海岳髙深天地中隂阳变化陶冲融晦明寒暑逓始终阳精丽天赩太空斡旋元气行西东远游何必追荒躅俯仰堪舆适所欲人生几何俟河清焉用倒景凌蓬瀛愿得归田娯我情静观无始契无名周天一息千万程不出户庭游八纮
　　衡岳赋【俞安期】
　　在昔黄帝辨位正疆咸取崈山表其五方湘江之隂荆汉之阳乃有衡山位是离宫上直玑衡之度殷朱鸟之精曰维南岳以奠火乡霍为副其后匡庐佐理其旁尔其山也逺而望之嶒□□崝嵤嵢防防□嶾亘坤络掩天经嘘云吷霆直干乎太防之廷既而入也峡崥峛崺嵼崴防鬰防防万谷千防峰岑踈密以离立冈岭相属而逦迤同丘共壑一雨一旸连厓接岫或隂或阳雷电冬出淩雪夏藏众态之变谲恠靡常理不可防语不及彰于是防碨硃蹀峭岓出礹入崄巇翔燕翓之道蟠蛇廽复之蹊骤瞻已絶屡覸若迷既前征而后折亦陟隆而降卑毕厯夫磍碬之□防始逮乎厜防而上跻斯乃赤帝之所幸祝融之所栖彼羣有而特上孰下载者而并之独立以頫仰恍履地首而巾穹窿肆冯敻以遐瞩信目至而地穷川九向以九背岭五伏而五崇九嶷负百粤而礼极江汉领九派而朝宗介巫黔而辨巴徼越南讹而延暑门夜日观乎海澨极星指乎地中其迩察兹山之全形度脉络之终始零陵挈其首洞庭濯其趾右掖夫夷之流左防潇蒸之委周环计之何啻八九百里其峰则岣嵝别起紫葢争髙石廪一阖天柱双标芙蓉轹乎灵药轸宿之压瑰霄云宻与云楚旅列灵禽与翠鹫同翲耆阇状类乎竺国安上名托乎仙曹金简暎慧日而相耀屏障倚云居而周旋莲花冠青岑之上华葢导白石之前惠车所栖之炼玉刘根晚遯之仙岩以逮白马廻雁吐雾烟霞毛女巾紫碧岫日华虽羣形之殊肖孰不奋倜傥而矜瑰异其鸿钜以列名者总七十有二岩有黄帝之特室神禹之斋房鸡公九子夕阳夜光坛有苍王白璧洞有朱陵抱黄又多仙灵之寄托化人之经行类傅防以建号者致不可乎具详其水则演防浩漻防滮滮沜沜沏沏氻氻始滭沸以瀎防既潨澴以急疾渗漉则潜润乎弱土歕薄则触声于危石或下坠若络丝或上县若飘帛或荡烂分流或潝濞相激百潭潴而渊渟千谿划而溭淢池不墨而成黟泉不□而为碧灵涧不雨而防溉雷不流而塴湱其石则硱磳防防磊砢凌兢砐硪倾若待扶聚若鸠族谲者栽巧者神琢中有五金之璞维缴之碧礜□云母青艧绛砂防碧砮青磷赤磏碝磩礇其木则杉梓娑罗枉棃楮防枫楢栗防椿桧槠防桃女贞桂桹榧漆郁郁芬质维檀及榓徃徃而是匪松伊柏堙堑葢颠黝黝鬰鬰噫气类槖钥之懐风夹道若防幢之障日挟响则万壑同鸣吐蕚则千丘互色若夫产于深谷植自平原叶纠夹而□□栙直上而森棽短犹数仭脩或十防至于踈立□峑托根阞石本澁缩而不长枝倍之以横出蜷拥肿□椸曲屈纷纶不一其有万年之松枯使活之千年之竹截甑可炊小而矩者中杖可携青黄之精瑚之芝木石之耳芋蓣之魁饵之泽悴兼可调饥又有紫茜可染龙须可编蔊缀厓石荈编沙神农所尝之药羽释所借之粻诸莫不亘深而冒迥茍至者咸得而可将逮夫瑶荑金卉琳腴玉浆赤琼之髓五石之英太上所秘山祗是防非栖心杳冥之辈穷迹灵奥之区者夫孰得而可遻兽则黄斑之狼白银之麏猿青鹿麂麖鸟则白鹇苍鹄黄雀鸬诸鸰鵖鸅鸆鷩鴺鹧鸪羽不吝飞蹄不吝趋各逍遥于幽突随所赴而宁居其诸幽恠弛张防罔跳啸执书之老翁鸟飏之年少类齐谐之所编然犀之所照实谈之而匪经将述之而寡要其宫室则赤帝之居顝为丰杰仪紫宫以缭垣法象魏而表阙飞楼岑叠乎四隅辇路矢行乎八达入南端歴左掖歩彤墀纳文石金神提鋭而旅陈玉女捧匜而分侍恭礼垂旒洋洋在位目一其瞻心雪其秽容不肃而自庄精不颛而自萃既其览穹殿之鸿丽又目駴而心惊肇规制之区画俪峰数而作程崇以七十二尺列以七十二楹文梁霓起以夭矫华榱猬集而纵横绮钱周网层楶相承镂以四荒之兽倒以玉井之英朱涂电散彩饰霞蒸腑爣阆以嵟赫赩爓而晶荧乃其长廊九十六翼首自端闱旁抵寝室绀碧其材绣绘其壁凡游闲燕乐优俳戯剧振帙披图击鞠博奕农作女红樵采渔弋杨杵捣衣辘轳井汲加以奁香篝衣嫔御上直罔弗曲摹其形态殚恊榘乎洞清之笔其前环以百家之市其中贯以三条之术右弼释氏之寮左辅黄冠之宅二教并居同门异阈粤自轩游之驾虞廵之跸以至举柴而望及乎遣使宣臆加帝王之尊称比公衮之上秩庪县牲牲埋瘗圭璧礼以赤璋借用茅席盛典于是乎臻百神于是乎集灵台侈于文宝洞宣于玉笈古今告飨之辞犹载穹碑之勒故屡易受命而不忒故昔盛时睠彼图经万夀灵虚安宝玉清光天铨徳九真黄庭若此者称宫建九为观十八浮图之居五十四刹及楼阁亭榭书室讲堂灵枢神屋竹院松房谓鸿纷而屹峙鬰被谷而弥冈错金碧于苍翠侔乎甘泉与林光慨今昔之夐殊返太始之鸿荒间新基而古号亦称存而若亡庐偃压十九付于无何有之乡乃若方广昉于天监上封改于隋炀岳麓防于星沙鴈峰起乎衡阳楚安垂明月之下寳胜列香炉之傍白鹿踞武阳之里白鹤栖崇岳之乡龙横觉海鸡鸣上方双峰浄居七寳大明道林崇果髙台清凉爰及西明南台福昌福严衡居防善天台祝先法轮多宝云封湘南化成花药摄授白莲岂中坠而末举抑大圯而小延宁无肇建于后亦有盛逾乎前计十存其七八而钟磬之声犹相闻焉其若登山海印衍宗石头或有赐号隋主服役金门嬾残思大林公十八僧之俦又若白胶辟谷于云隐双子撷秀于灵芝太防太案并依金母之殿景童丹霍分卜石室之栖帝女感皇而飞遯华存慕至道而宅兹礼正饭灵草而顔驻道全驾仙骥而躯飞赤精授经坛上郁之讽诵灵台二薛前后以息驾鳯仙幽独而杜机弥明灵期廖师三清之侪以弃俗为教居山为薮师清静而友太和家彼岸而户浄土神臯灵窟固其所也穹厓邃壑亦其主也然自夏载探玉字之册发苍水之司剜鸟迹之碣纪治水之辞及周之譲王采药臻斯其后懐竒抉异之伟士逃虚傲世之仙才司马浮湘而至向禽结侣而来于以觏决云之防而得遂采霞之懐邺侯英国刘氏三之若其类也皆茧趾黧顔抗险梯艰里土或万挟糒弥年或僻居茹苦或冥索罹颠岂非兾僤诡之倘遇而神秘之或宣参大块之羣变易眸目之恒观也哉乃有菰芦之乡缝掖之士防沈六义之渊壮结五岳之志嗤婚嫁之待毕乗防力之未瘁至自【阙】　天门之月焉逄敦牂之嵗始歴其一未覩其四意者较夫嵩华之与泰恒亮非其左次缀徃哲之阙章并作颂而告之大庭氏之帝曰天作有崈望礼既隆百神既同维南之宗诞裒厥灵灵亦骏发蕃育万物物亦昌达煌乎帝灵火德是兴降昭厥祯以畀我文明异显帝德有炳有蔚华予之国黄离永吉








　　明文海巻十六
　　钦定四库全书
　　明文海巻十七　　　　　　　余姚黄宗羲编赋十七
　　山川九
　　游峨赋【来知徳】
　　春到草堂阳回瓦屋玉垒之积雪方消滟滪之孤根渐没客有纫五芝之秀纕九畹之英傲坟素之邃圃饫往献之清芬识风云之变态咏雅颂之徽音暀蓬壶之岑寂嫪日月之颷奔乃拗枯桐戒力从遂奋袂于蟠龙更驰突于銕凤扁舟而逆水兮厯忠涪而平都恁宣公之忠恳兮灵丘空嶕峣而榛芜入钓深而仰止兮卓承学之刑模羌妖庙之诱民兮走九坑之芃狐跇涂山之嶕崝兮防贾辨于斯须涉凡水之防泊兮惊清夜之将但望宝峰之巃嵸兮哀履霜之伯奇彼先童之克励兮终刘仙之可疑乃缅避世之楚狂兮甘捽茹于落莫岂知凤徳之未哀兮斯道万年而振铎憩大峨之卧石兮防玉液而小酌披古字之苔藓兮蟠蛇蚓于云壑及臸三望更歴双飞奔雪涛而磢错兮挂银氷于十围□滉防于巉兮惢与尘世而相违倞思邈之虚牝兮启怃防之重扉智欲圆而行方兮吾非斯人而谁归乃寻天柱深防翠防藟而失路兮樵径之斜晖临云表之瓽兮囦瀴防而欷歔寻九老以澶漫兮不火食而长□搪防防以永年兮镯石芝而自肥约秋深以独兮共趺跏而防机我饥调矣我仆痡矣乃眕八音于陂池兮□万松于峛崺大云小云黑水白水□碋磫磛礹防碨碌防硱磳□防磼礏磞防□防□衔瘤戴瘿篆蜗踥螘既胡孙之有梯兮岂蚺□之能止屴龛殷殷之雷防石防防防之兕忌□防于伧伹兮勥越嵚嵌之梅子唹天上之重来兮洵鬷迈之错喜八十四盘袖潲云蘨更有□路沿彼防防扪丰草而擿上指雪嶂而隒高入獦狚之厹穴□□鷞之阽巢壑雰霏而起雾树布濩而垂条厓未倾而似堕石已裂而犹交流云防防而成水枯杉而如魈骨惊心悸意夺神逃俯仰防去住瞧尔其鸡园挿碧鹫馆防霄飞檐啄雉叠桷盘蛟或支蜗石或就防桥或依防穴或枕螭坳凭太清以飞构越埃以腾捎莫不凝魂幽礒委骨荒椒穷年累嵗茹草吞萧快蒲根之渐老松子之方雕防耆域之荣树佛调之眠彪革嚢来天女之试红芙纵烈火之烧海水可竭须弥可揺大半秦人而越客间有投冠而弃貂乃度天门之闶阆兮登光相之削硌抚杪椤而四望兮信蜀道之登天向沆瀣以纵观兮识坤灵之磅礴指防巴字之萦纡遥对大荒之寥廓崌崃晒经巫阳剑阁三江五溪周廽聨络众水其蹄涔诸山其揢撮或虎变而龙驯或麟而翥鸑或牻防偃蹇而蹩或駧髬鬡以号欔或蜾嬴而螐蠋或蠛蠓而螫或灌丛而茂悦或宿莽而沃若或恠兮三足六眸或竒兮九头一角或连兮渊客榜人之歌淮南风波相随或断兮匏爪牵牛之处河汉东西相却或覆兮孤臣逐客匑□讥谗悁悁之有懐或舒兮酒侣诗俦嘲风弄月防防之长噱扗兮力士之干戈烈兮忠臣之謇谔髙兮千年万世挺秀于鲁丘邹轲之间卑兮朝再暮三投足于秦关燕市之末同兮依形附势而奔趋异兮树党立朋而相割南威青琴兮焕其羙成犨麋兮呈其恶状别形众纠纆赮驳本物态之变幻类人事之纷错亦令人喜亦令人愕乃拂吟袖于髙寒振尘衣于碧落浩浩乎不知所乘兮登阆风而絏马翩翩乎随其所适兮济神水而驾鹤乃若连氛累霭揜日韬霞崩云屑雨或近或賖浟湙防灔吼雹扬沙四塞笼烟似公超之有术单衣索纩叹迁客之无家及尔长风拥篲尽扫浮隂云驱万壑日入千林尔其白毫挺出恍若玉玦之蟠空踈雾平铺宛如野马之扑面俄而蝃蝀亘于厓牙鸟语鸣其佛现岂大士之弄丸兮以有为为露电或防质之欝英兮乘防辉而流绚方施鞭而吐火兮成缨就而规练乃若斗杓既仄启明尚杳午夜风防寒霜窅少焉暝色曈昽爝光缥缈始而散出幽继而遥分云表厓依乍吐若藜杖之生花过嶂愈明如星珠之泛岛一徃一来或巨或小熠燿宵流火泉夜晓将落霞而齐飞值雄飚而更燎好事者谓之圣灯穷理者莫之探讨意者山木累蜃楼海市之类经之所谓见恠物则祀之者也因胜槩之偶来念此日之难得水嶈嶈以浩溔山矗矗而嶫足踟蹰而九廻心惆怅而百折瞻上林而盼望兮惊题柱之竒才对春树以遥思兮伤骑鲸之可哀嗟知己之几何慨遭逢之不偶每景短而思长或轮平而路陡使桓谭之鉴别少差兮文章几于覆瓿彼李定之萋菲既售兮甲兵起于臂肘以夫子之忠恳兮宜鼎司而台斗何此理之不然兮竟东摈而西走故是非葢棺而后定毁誉何世而不有逺眺长思感今追古孰嫮孰媨孰宾孰主孰懐瑜兮孰握瑕孰饫甘兮孰攻苦彼鹪螟之较鹏鹗兮固殊形骸而蟪蛄之与螉防兮同归尘土是以至人握金镜达士坐兠脩身兮其在我镕铸兮其黙在天黙我穷兮则蠖屈黙我达兮则鳯鶱或可以肆我之志兮卖卜以何嫌如俯仰之无愧兮篾翁亦至今而犹传茍栖不择木翔非日边投彼琳鎏负此龙渊虽有贤臣之颂兮亦明月无因而至前故宁陈情而冺冺看雾市以嫣嫣繄此夕其何夕兮余何为而山防俯仰古今于一望兮渺天地之何小何芝蕙之不焚何松栢之不嗟买防之长鸣兮欻西昏而东晓方见紫而成緑亦视丹而为皜信陵谷之盘涡终舜英之难保登九疑兮隔洞庭望沧海兮迷蓬岛既达观于真宰兮胡脱迹之不早曷不齐万物于一致兮委彭殇于夀夭歌在陆以弗告兮与兹山而并老招浮伯以容与兮巢云窝于云表拥香国之崇兰兮树空谷以自好搴薜荔以自娯兮时濯缨乎幽沼云无心兮洞门鸟长鸣兮木杪已矣乎吾将反观乎太初兮求自得以为寳奚嗫嚅趦趄乎浮名兮坐令朱顔白足雕红尘道
　　圣泉赋【冯惟健】
　　泉在贵竹城西北十里其泉倐盈忽虚莫测其机因谓之圣观者异焉冯子为作赋以觧其惑其辞曰
　　执徼子从化子飘飘玩世遨游四极雄览八埏至乎祝融少皥之虚憇乎卭笮苍梧之间傍皇相羊息徒觧装言徃观乎圣泉于是披云霞启蕙路乗清风骋轻御振衣乎髙冈驰情乎太素尔乃遥望其地则东接铜鼓西眺木菁南迤芳洲北拱翠屏近察其势则缭以重阜经以长川覆以华栋甃以石渊承曲池而构阁防龙首以扬涓其树则储枫桢欀杶榈檰杬其草则葴韭菥莎荪芝兰阿那被丽翍风凝烟黄鸟好音鹧鸪翩翩其陂阤则参差刻镂塍畴龙鳞农民荷锸将有事乎春田唯涓涓之不竭故比泽于云尔乃览其风气之所藂萃景物之所披敷如游方丈与蓬壶欝乎西南之奥区于是相与造于泉上凭石栏而观之沕兮其流之自满也儵兮其源之自返也洞澋莹澈滀泄潝防延伫有顷葢五六而至焉执徼子眙然骇曰异哉岂人为之机械抑天地之自然何顾盼之须臾邈消长之无端化子莞尔而笑曰子何异兹邪夫大钧播物隂阳陶蒸万变错诡不可殚形世乃有隂火不爇沸潭无氷趵突腾珠火井飞荧抑孰使之邪吾且语子以天地之大恠终古之常然变子之疑氷宏子以达观且浑沌之初宁有天地暨鸿蒙之剖判划黄承而芘伊方员之始凝川涌而岳峙何浮沉之殊裁而刚柔之异济时迤逦而称今忽渺茫而云古四时分纠以交化歘燥湿而寒暑既融朗以开晓复黯黕而沦夜何日月之双悬逓灵曜乎天防蚌蛤形于晦朔潮汐应乎旦暮坤北游而上浮日北陆而下地触肤寸以兴云沛虚空以流雨纷雷飑而电熛亦寂然其何处斯天下之至神谁为之使者大哉消息乎一隂一阳一阖一辟万有之妙穷之此域吾方有感于斯泉也无徼于有兮有玅于无无用之极兮有利之腴天地之化兮周流六虚于穆还转兮宛单相扶盎兮瀁兮众变不居坎兮蹇兮乌识其趋虚兮盈之宇盈兮虚之庐复姤共轴兮屈伸同区鼓予身之槖籥顺鄞鄂以呼吸既因徃以息来亦上下其相须草无秋而违霜桃李粲其春敷物欣欣于所遇时冉冉而遂徂繄陈迹之可懐焕日新而如初玩尺蠖之为利探野马之枢推通变以随时固圣哲之所图茍非两以裁化纵一神之焉如葢乾坤毁则无以见易易不可见则乾坤之理或几乎息矣子徒异泉流之无端而不睹天地之变态效罔两之责影而不知操持之有待也不亦惑乎子谛观焉尔其出也浸淫淅沥咉呻披离沛轇轕兮其四施也尔其入也谺踧蹜唈嚈搞洞防漻兮其寂寥也浑浑沌沌放乎无垠杳杳冥冥归乎至真降以胎升动以涵静满而不溢缩而不窘动兮为干静兮为坤大以干生广以坤存易简理得为易之门其源滴沥中涵太极其池方文浑合万象莫知其端莫究其状观之者妄竞之心平躁侈之欲降坎坷之气舒局促之情畅不窥河洛而图书之理章不濯沧浪而清浊之有量此伏羲氏所以玩于环中尼父所为叹于川上也且夫天地一水兮太虚一源古今一瞬兮万有一涓巨细殊形兮理安有异乆暂异时兮安有二致知来藏徃羲轩得之以神德兮翕受敷施尧舜得之而为治出日入月彭老得之以养生兮流行坎止孔顔得之而处世防玅通合体自然夫是之谓圣泉执徼子蹶尔而兴曰达人之言哉吾于是乎喻道焉曩予有防固之疾幸见药于吾子乃今脱然愈矣葢俯仰无傫洋然而退
　　天马山赋【朱淛】
　　壶公莆镇山也东分一枝屏翰海上列为五侯半落天表复折而西行隐见起伏且数十里结为文端伟秀防飞动不居有天马行空之势而首足尾鬛色色完具不可絷维余为之定名天马山居暇日因为之赋世有九方臯者索诸牝牡骊黄之外当自得之
　　何是物之神隽防业而腾凌离埃之混浊凭丰隆而上征遡金天之浩荡篸玉宇之峥嵘按图经而索故吾不知其所以为名而其为物也气吐青烟目悬皎日尾扫攒林足蹋磻石以钩陈为缰维雷霆为鞭防云霞为鞍鞯江海为槽枥动随气机行无辙迹投足而安唯意所适廼者从天而下既佶且闲腾逹乎象外踪浪乎人间烂神光之炯炯洒汗血之斑斑朝发昆仑之巅暮抵祝融之境浮巨浸之弥蓦遐陬之修永闪走电之遗光歘狂飚而先逞孰气力之可任夙造化之所乘行若委蛇进不暴猛越岭徼破闽荒望莆口过游洋擘八壶之右派簉五于上苍翳若木映扶桑凌溟海而飞渡观初曜之景光尔乃驻金骖停玉歩靡然东驰忽焉西顾行行且止迟迟不去挹谷城之仙风爱沙堤之烟树撷锦园之芳防濯银塘之横素岛屿明没沧桑朝暮尔来八万六千嵗于兹矣纒井络殿坤维仰抹晴昊炙背冬曦吸寥天之爽气餍九土之华滋矫矫云龙之势濯濯君子之仪使仰之者起敬而翫之者忘疲至若广壑嘘烟朔野振吹天地倐起风雨骤至尔乃奋迅踊跃怒张喷嚏喋毛渭兴嘶鸣海沸虎豹望之辟易鲸鲵闻之震悸居人为之迷方行者不敢仰视昔者河图示兆候日开祥庖羲作易伊祈开唐运丁熈皥之防位恊东南之阳冝其钟为人物泄为文章珠玑璀璨金薤琳琅掉乎词苑振歩乎周行藻绘殷冔黼黻舜裳其灵异征应有如此者若夫骅骝紫燕騕褭騄駬来月氏之重译产渥洼之渊水图画传观歌声载起顾盼光荣服御华侈岂徒慕夫名髙亦有称于德羙然而道非无方日惟千里而其名系于天者顾若是而已乎若夫云闲之骏天驷之驹毓于无极产于太初亘万古而不息行六合而有余将以殖琬琰载璠璵负金匮之玺发玉检之书服太乙之葆辂驾上帝之采舆乘风驭气周流于洞广莫之野吾又安知其所如也
　　懐故园赋【并序　顾大典】
　　昔庾信赋小园眷长林而偃息陆机赋怀土抚征辔以踌躇虽寄兴不同而抒情则一余也家世东吴园依北郭回溪石濑虽非灵运之新营芳树清流敢拟僧渊之精舍曾下帷于绮嵗宜养拙于闲居缅自释褐明光以至服官郎署薄游数载衣缁京洛之尘阅嵗丹龄鬓染河阳之色岭上白云谁侣山中丛桂堪招帝里虽荣慈闱日逺况夙抱幽忧之疾乆违寥廓之思触绪兴懐感时增恨式抽短思爰赋兹篇其辞曰
　　承明时之嘉恵彯玉署之华缨眷白云而延伫移仕版于陪京仰旧宫之宏丽倚天阙之峥嵘揽三山之夕秀慨六代之朝荣陟层台以骋望怅懐土而靡宁江淼淼其无际云冉冉其遐征惧匏之徒系嗟萍梗之飘零怆钟仪之楚奏悲庄舄之越吟心肫肫而轸忧思萦萦而如酲睇征鸿之遵渚感倦鸟之长鸣永濡迹于京邑困组緤以自婴况廼嵗晏多怀覊人易感宻霰凝愁同云结惨青鬓兮萧疎白日兮晼晚年荏苒兮飚逝迹悠扬兮蓬转行弥乆而情深途非遥而望逺积思成慺积慺成悲魂何寝而不梦梦何夕而不归自筮仕而再迁兮屡逐食而推移展四体而率职兮逾一纪而迄兹讵饰擢之匪荣叹防尚之日违抚南枝以彳亍盼北郭而踟蹰戒膏秣以肃驾愿言返乎故墟廼若爰居爰处句呉之里潘岳面城晏婴近市环雉堞以萦纡接虹臯而迤逦松落落兮垂隂石累累兮﨑嶬草兮防茸鹿飚飚兮腾倚抗舟槛兮临渠列芳园兮杂绮复有清音之阁舒啸之台素琴之室览之斋幽轩窈窕宻樾交加枝翻鸟去沼溢鸥来屋覆王猷之竹几飘何逊之梅馆熟潘尼之果庭森盛之槐一壑风烟半顷莓苔笑彼买山聊同凿坯若夫旭日始暖和风载扬游丝罥树舞燕窥梁伤紫陌之春度对红芳而断肠至如羲轮扬烈祝驭当衡朱华逞艳碧树舒荣蜩蝉鸣而昼永熠燿飞而夜清及其金屇节氷簟生凉玉防湛色珪月流光雁初飞兮木欲落露将溥兮夜未央又若急景凋年穷隂促节野惨繁云庭含积雪愁僵卧于衡门聊拥衾于邃閤悠然四序眷此一丘从吾所好乐以忘忧觉身圣于宇宙毒尘虑之纷糺遯世无闷贲园今有睠北山之草堂懐浔阳之旧友辟蒋诩之三径植陶潜之五栁蚤脱迹兮簮缨永屏居兮林薮宁耕负郭之田讵羡歩兵之酒于是谢华绂曵轻裾结霞思振烟衢远喧嚣以成趣繄逍遥以自娯或拥膝而啸或垂竿而渔或携笻而眺或负锸而锄或潄流而枕石或种药而莳蔬或寄赏于丝竹或乐志于琴书或奉轻轩以献夀或席长筵以怡愉归与归与吾将觅莼鲈于江浒蓻花竹于郊居非敢忘情于魏阙聊以保已于斑庐系曰歌藂桂兮山之隈维吾庐兮江之湄阅山中兮四时结区外兮遐思赋归来兮秩满以为期
　　游罗浮山赋【汤显祖】
　　夫星图粤地引潮汐于纽日次周天晷昼夜于阳陆然则南岭之南北户之北固以舆象之所偏厐烛龙之所长寤矣而庐岳天子之障衡山祝融之防枢轴虽连于西极经络未穷于南纪高融奥博是在罗浮罗山上直百粤之精旁罗赤溟之气轩辕以防隆为粤岳矣而浮山者是惟蓬莱神山浮自会稽灵海断鳌不足比其波荡操蛇不足异其转徙葢流睒絶桥伫胎分岙飞峰息壤神理自然所怅欝者名迹芜蔼采真莫续涌塔暗朝花之影沉湖销夜乐之音毎与友人祁衍曾曾人蒨叹恨其竒大有终焉之意而束官陵祀升践靡由辛卯冬十月始以出尉徐闻速令尹崔子玉于南海迟文学翟从先于东莞枻川墟履原隰宿朱明曜真之馆晴霏焉葢晦夕也诘朝朔防雨袭梅墟经白门听泉于叶大夫春及之廊阿明日观大帘泉避雨厥朏吊湛公于黄龙讲堂道甚窄硌夜光青霞洞中有湛公楼七楹仙鼠居之此尽下界三矣明日起青霞至巅际观日出为中上六界美人峰殊好防如道人时时出云其下千仭叶大夫石馆处也日始华露欲晞见城廓者四五前立石双如蛾翅坚又立石翥为燕子门一名弹子门为美人障其前蟾蜍峰也同人不前独徃弥胜从数羽衣人芟蕴而上马道二十余里廻翔视草树飞走光气有异非所经识意谓灵境阻欝剨然一冈平曼修婉名以子午正其昏朝登顿再舍圭隂未禺遂蹑飞云凌日观惟见香炉一具白水一巵祀罗浮君焉望天池以阳星沙而隂东连扶津之蔼西尽崦嵫之色靡不区封有畛眳藐无倪者矣可谓恢魁乎大观渊绵其神致也哉枕石起卧欣言赋之儗于谢灵运想似浮写差为飞惬云尔
　　极庐衡之经首暐赤岳于贲禺畧招揺之桂树望云气于苍梧问津途于莞城释泛舟于源墟滟林霏之窈窕漠岩户之纡徐晨光飞而首路夕影流而载驱倒烟容于衿带睇朱明于隙余磴环頳于莽苍林织宻以扶疎防孤征而晻影鸟群归而沸呼傍灵池以渉趾歴廻梁而耸躯钟鼓鸣于林间香气腾于路隅是为帝轩辕之所履神赤熛之所庐坐参正而披衣阅柳中而定居何迁人之鞅掌得借一于冲虚灵想接而心欢营宅清而寐除慨衣冠其委土想丹灶之流珠问洗药于真人发灵箫于圣姑守瑶光之玉虎戴碧斗之铜鱼恨天华之宫不存怨明月之坛乆芜断防心其莫引翳神光其忽诸徒使来粤都者走明珠于合浦浮毳衣于贾胡彼臯壤与山林非天性其焉如将纵观其窟宅恣风云之袭余度石关之穹窿接新构之离娄泉淙淙而夜鸣云英英而昼敷清不可以乆畱澹容与以踟蹰山带氲而翠积水帘波而素纡营磐砥兮偃仰防葩华兮喷嘘避雨蝴蝶之洞睨梁天汉之虚拂金沙兮夜语蹍青霞兮旦发威夷而宛转望敦厐而坱轧澹孤青于气表漏阳华于空阅砉崖隒于川渠错珑于楼阁虽道絶于登降亦临观其曲折缅增城其在兹逓仙风而岅俯龙门而直上有流光之彯撇澂上界之精华照下方之明灭何峰容之伟竒漾真人之秀烈偶俪石之前临露参差而障列如倚翅以斯冲似悬帆之次掲映神姬之出云美朝暾而暮晰转灵蜗而下视象寒津之潄齧始神山其浮来自会稽而涌垤览至今其草木有东方之种别泯合际于罗丘度鐡桥而缀缺岂华灵之逺擘非秦皇之近设抵半舍而泉分宿烟炊而饭洁防金防之拳竒歩羽人之勃窣上登其若梯进孱顔其若闑陗壁虚而溜浮积泐欹而苔滑寄掌股于旁陉托跟趾乎冒橛葢起瑶池而蹑飞云周三十里之灵樾象耕之所絶蹊雉樵之所迷术肆竒树之葱茏并异卉兮冥宻绀苍凝而互隂碧鲜流而竞发固风霞之所蔼薱亦丹膏之所淫欝有一花而四照有五色而一节或建日而无影或嵌空而有雪青珠冷风其欲乱瑚丛生而逾活神防倚其雍容仙鼯彯而撇拂木客离簁而似语山魈隐映而倐忽别有朝菌若云夜芝如月翠羽攒菁金粉浮馥曩得一而为艳此成林而不掇固灵境其常然叹人生之觏絶谓林封而径穷忽冈峦之秀濶儗撑距而不前乃按衍而条达晓发足于青霞午凌冈而戴苃鸡鸣于上霄降兹峦而子末正子午之嘉名定昏晓之相割念人间之急晷劣放车而已瞥矧山行之阻迂虑峰攒而影咽竟凌霄而未禺何邓林之蚤渴岂日气之偏延非海音之所遏遂径度其造天极空防而戴日属相嶷于垒碓辨交亷之陇埒蒨木于河林认扶桑于渤碣掞琼州而地矫引长星而天豁布肸蠁之芒芒众毎生而忽忽偶旦宅以推排糅山川与名物昔防丘而去燕今南池而徙越为情多其苦悲亦心浅而易悦尘影含而志亏年路深而意没夜乐何时而遇仙花首何因而礼佛忖凡情于圣真若闚观与穷发将无始之趣未融令有终之相难阅朱鳯沬而潭氛碧鸡殷而石裂览异鸟其参差意灵禽之彷佛宫观岿而如在丘壑虚而岂屈吾将洗浮氲于自然悟空明于一切朱陵之【阙】靡【阙】曜真之气长结耀光景兮夐不知乎天之所穷靓凌兢兮吾以观乎日之所出
　　明文海卷十七
　　钦定四库全书
　　明文海巻十八　　　　　　余姚黄宗羲编赋十八
　　山川十
　　煮惠泉赋【徐献忠】
　　叔毗逺游来归汲惠山泉一罂遗予东皋之上予方静掩竹门消详鹤梦奇事忽来逸思横发乃乞新火煮而品之因述其槩授童子归谢叔毗焉
　　乃何子之特发探水穴于山椒挂清寒于齿牙讯老羽于恵寮甘平云之乳窦因起兴于瓢操望徐子以驰神出简书于下曹侑以阳羡之珍谷雨之苗走奇芬于鼻观参春灵之上苞合二美于一旦嘉朋好之我遭如上客兮在门赴灵脩之乆要发空蒙之閟辟尘网之喧嚣尔则陶氏之鼎改余之火既精涤荡遂集文武防玉液兮悬崖分小瀑兮如布忽变绀寒蒸气如雾觉蟹眼之旋生复中起兮如破涌江潮于罗刹沸晶濙于洛浦于是归功茗事颂徳溟出太素于碧落浮瑶光于紫清露华纷其秋澹佳气欝乎春明媚幽懐之无始眷髙况兮凌云游神兮顾渚仍旧事兮南陵兴咄咄兮七发心冉冉兮独醒来山谷兮双井扣太上兮黄庭奔走羣公逍遥竹门品上池之独重解烦思而宵征信驰心于冥漠无乃下甘露而清洪河也
　　武夷山赋【瞿汝稷】
　　昔兴公寄想于赤城第形毫素青莲懐异于天姥徒勤梦思二贤或剖竹永嘉或柄踪姑熟欲振策两山但取杭一苇而烟霞仅通于枕席泉石未接其啸歌以是语游游未易哉万厯庚子暮春予自昭武解组涂经武夷夷犹九曲跻览羣峰幸埃之既逺嘉鱼鸟之自亲一咏一觞再信再宿聊为短赋以志胜游事纬繣其畴回兮愿逺游以自疏闻控鹤之休徳兮拊余騑而遄驱越嶰壑之防岈兮凌连冈之﨑岖溯寒流之澹淡兮觉嚣纷之尽祛嘉澄波之活活兮炯鉴莹而练纡寄湍急而洁清兮复奚湼而可渝扬舲津口引领顿异聨岭周缭而陁防兮堕玉城于氷澨天柱嶕峣而崒起兮若竦丽谯于天之际杳窱丹台巃嵸灵气氷桃华敷兮万龄碧藕芬含兮千禩鳌负阙兮璨以罗芝成宫兮芳且邃鼓兰枻以纵寻泛泠谿之森沉千防漪澜以翔霄万彩落云霞而印浔靡竒弗冩于文涟靡影弗会于幽襟迎览竞爽随姿易隂姱无骈态秀各异临行弥进而眺弥新境愈移而赏愈深如是循溪之曲凡九殚一曲而佳丽不可胜纪矣毎曲尽则轨芴若涂尽转檝而婉蝉复前启歴九转而九启殆万变而万美无尺壤而不改观无片石而不壊诡恺之眙而莫能图文考腐毫而莫能拟苍麓廻环丹崖中辟揺笋左擢绮屛右翼蘅荪晻爱竹桧攒碧禽流好音磴谢尘迹是藏紫阳之精庐实奠兹山之正中亦首兹山之幽寂焉超氛埃而曽举兮夫子既劲其云翮岂陞皇之有竦兮悲沉浊之方塞返狄成于章夏兮功宁后于禹稷悬素瀑于青霭挺仙掌之苕苕拾复坂税重椒臻天游之仙馆追逸驾于虹桥穷八闽于目睫収九曲于堂坳霏彩下罗隐伏毕昭向之鸡睨鱼瞰而猝不能悉者于是还矑流览不能遯其秋毫焉鼓子莫之与齐齐云孤骞峭拂斡维珠庭璇字冯烟抱霓丁岩腹以虚搆若鷾鸸之巢于层栭仙舫横空千秋不移仙杼织月如闻理丝升真玉华厜防莫堦垂银铛于絶壁倚游鹍而仰跻岂都卢所能逞惟族所长栖壹予志而斯登怳逍遥于太仪抚翠鬛于龙穴防峚膏于鉴池采若木之初蘤折白榆之脩枝精皎皎以徃来何彼蜕之云稽旿真寄于列函抉金华于潜基岂假铸于首山昉驰于天逵唐曜飞沫胜益卓絶两崕百转一径中豁凝黛环舞淙流纷戞入萝洞以旁折烟光蔚兮望别紫翠四合而防嵯飞泉空垂以飘瞥英英焕披皛皛莹彻洒情雪于岑阿散天花于芳越夜光帘箔兮先日灿云母罘罳兮侵汉列至于九曲既逾沟塍膴膴蔼蔼桑榆芃芃禾黍居尽抱瓮之丈人行皆牵犊之巢父赫胥匪遥尊卢接武茍都之可托又奚谓非吾土稽神枢于云笈锡化之嘉名幸浮游于斯域得信宿乎福庭于谷神而知根何幔亭兮靡征云防烂兮纷可接居巢婉兮鸣何清昔康乐之迁闽兮日念归而怔营之问之望越台兮缀北思而靡宁中纆缴于外物对青辉而弗察虽雅尚于山川顾当美而揺夺彼梦乌之厉天亦奚矜夫腾越儵为鱼而没渊又何怅于夭阏知天渊之靡贰兮将安错其欣怛彼丘山之善于人实神者之不胜矧渉山犹未善虽予骞挽之将焉正山苍苍兮木蚴蟉水湜湜兮环山以流合气于漠兮憺何求掌移九曲兮吾奚行而不与之夷犹
　　听泉赋【赠歙邑洪希仁　顾彦夫】
　　繄兹人之洵羙兮纷世俗以鞿覊哀徃辙之莫吾追兮寤警枕以増欷沐兰汤之浮浮兮束蕙之楚楚振芰衣之芳緑兮蹠芝麓之幽阻石凝碧以硱磳兮云垂白而茏葱凭脩篁以少憩兮忽机虑之消融耳山窦之流泉兮俨锵金以鸣玉风吹之而若断兮势廹之而遽续岂水石之交激兮或髙下之相形抑天机之自尔虽遏之而亦鸣彼箫韶之九成兮致鳯凰之来仪非后防之使然兮奚尽善之可为嗟尔泉之清兮随古今而有声罔假六律以损益兮亦若五音之铿訇羌筝琶之里耳获清音而一洗溘曜灵之西坠兮欲归与而载止乃援琴而歌之曰泉非琴兮声与琴同琴非泉兮韵与泉通予觉其妙兮口不能形容维泉防防兮维山崔崔嗟知音之人邈兮其谁知之
　　春山晓烟赋【何伟然】
　　春山冶媚敷防吐鲜廼酲曙色溟防罩烟隐晓籹而蕴黛笼翠防而连婘维烟云之逸性原与山而为便乍娟鬟之乱风复仙茧之抽月乍文縠之雾卷复氷绡之市掲忽忽悠悠非粘非曵若山灵春睡未觉而素帏尚垂野鹤夜唳而羽衣犹刷草木无香入薰野燎不焚爓发寒江之水面飞至神丘之火穴分来迷花抱石春艳朝頺屯峦罥岫崄巇欲埋类愁人之眉鎻顔鬰结而未开山图岩画李夫人帘内朦胧幻魄游魂椘襄王梦中彷佛何绵茫盘礴之难状而廽散萦积之无恒也岂中有异人焉如介子者天启其逸欲熏之而出谷有异珍焉如和璞者天爱其宝故暗之而霾采有清臞之骨焉翳被之而留其瘦影有幽潜之姿焉沈冥之而飬其龙德不则怜山屐之方县未许青鞵踏破侈春工之淫佚不嫌粉翠太盈问蜿蟺之奚从莫披根而蹑影叹谲起而横出予适悲夫人情既见世态之如晓烟诚藏山之惟恐不深
　　星石赋【黄卿】
　　履古墉之沙隈有孤石之欹頽形落落其怪漏质泐觧如将隳巨不堪于础墄小弗取于砌磓以磨礲则踈欲踞立则危石工过而不睨蹇永谢于凿锤余眴若叹嗟之曰兹非气之核乎非土之精乎何异乎硁硁磊磊之确亦与粼粼矸矸者殊岂初平羣羊之变或经秦皇之鞭驱有一颁白笑揖前曰子俭于博物哉是陨星之弃耳万物之中石最粗重然变化幻怪尚幽矣伙矣嗟耿耿之悬曜聿万物之腾光固积石之有耀亦神物之靡常或飞趍而急隐兹朽坠之永僵惟气类之从土而石乃土之至刚理气之必有抑何惑于渺茫余厘然复之曰星陨之石传之逖矣今果征罔诞也夫古称良之羲和甘石迨常秩之灵防保章夜躔度之流孛守射夙以献夫占兆机祥其动虽防不迂其事则隐而章麟经之砉如雨书陨五则圣人之于变也致慎而且详顾兹数尺之顽礐谅亦关于推歩不知嵗代之逺迩饱风霜与雪露惜群志之失书致传播之屡误苔藓翳以如衣泥滓纷其凝涸我载拂拭正我襟履重其来之髙逺也彼其顽泐吾何恶
　　明文海巻十八
  </div>
  <div class="pagination">
   <a href="明文海_page3.html">
    上一页
   </a>
   <a href="明文海.html">
    1
   </a>
   <a href="明文海_page2.html">
    2
   </a>
   <a href="明文海_page3.html">
    3
   </a>
   <span class="current-page">
    4
   </span>
   <a href="明文海_page5.html">
    5
   </a>
   <a href="明文海_page6.html">
    6
   </a>
   <a href="明文海_page7.html">
    7
   </a>
   <a href="明文海_page8.html">
    8
   </a>
   <a href="明文海_page9.html">
    9
   </a>
   <span>
    ...
   </span>
   <a href="明文海_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
