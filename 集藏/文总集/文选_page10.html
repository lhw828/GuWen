<!DOCTYPE html>
<html>
 <head>
  <meta charset="utf-8"/>
  <title>
   文选 - 第 10 页/共 102 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   文选 - 第 10 页/共 102 页
  </h1>
  <div class="content">
   注「鼓瑟吹笙吹笙鼓簧」　袁本、茶陵本无「吹笙吹笙」四字。茶陵「簧」作「琴」，袁亦作「簧」。案：此尤所校改也。
　　注「不脱履升堂」　案：下当有「曰宴」二字，各本皆脱。
　　注「玉谓之琱」　案：「琱」当作「雕」，观下注可见。各本皆误。
　　朱帷连网　案：「网」当作「纲」。注「网维网也」，二「网」字亦当作「纲」。茶陵本云五臣作「纲」。袁本云善作「网」。各本所见皆非也。
　　注「咸以折盘为七盘也」　案：「咸」当作「或」，各本皆讹。
　　注「揭高举也」　袁本、茶陵本此下有「丘别切」三字，是也。
　　注「水波也」　袁本、茶陵本此下有「徒盖切」三字，是也。
　　注「瀺灂陨队」　袁本、茶陵本此下有「瀺士减切」四字，是也。
　　注「回波为浇」　袁本、茶陵本此下有「公尧切」三字，是也。
　　注「说文曰」下至「若龙而黄」　袁本此十七字作「蛟螭已见西京赋」，是也。茶陵本复出，与此不同，皆非。
　　于是日将逮昏　袁本、茶陵本「逮」下校语云善作「遥」。案：「遥」但传写误，此盖尤校改正之也。
　　真所谓汉之旧都者也　袁本、茶陵本无「者」字，是也。
　　视鲁县而来迁　案：「视」当作「覛」。袁本云善作「视」。茶陵本云五臣作「覛」。各本所见皆非，善亦当作「覛」，但传写误「视」耳。
　　注「皇甫谧曰」下至「升为天子也」　袁本此四十二字作「尧以唐侯升为天子已见上文」，是也。茶陵本复出，非。
　　注「求癸」　袁本、茶陵本作「求癸切」三字，在注中「揆度也」下，是也。
　　察兹邦之神伟　袁本云善作「邦」。茶陵本云五臣作「都」。案：注中仍云此「都」，似善亦作「都」也。
　　注「说文曰崔」　袁本、茶陵本无此四字，是也。
　　注「逍遥也」　何校「遥」下添「游」字，陈同。案：各本皆无，未审其所据也。
　　注「剌邪也」　袁本、茶陵本此下有「睢许规切」四字，是也。
　　注「古荧」　袁本、茶陵本作「古荧切」三字，在注末，是也。
　　注「周奇曰」　陈云「周」当作「李」，是也。各本皆误。
　　注「衯衯裶裶」　袁本、茶陵本此下有「芳非切」三字，是也。
　　振和鸾兮京师　袁本、茶陵本「鸾」作「銮」，是也。
　　注「郑玄礼记注曰」下至「有銮和之节」　袁本此十九字作「和銮已见上文」，是也。茶陵本复出，非。
　　注「神农氏作」　陈云下有脱文。今案：当连引注「作起也」，以注正文「起焉」，而各本脱去。干「圣人作」，释文载郑云「起也」。但未审善果引何家耳。
　　注「文王子孙」　案：「子孙」当作「孙子」。各本皆倒。
　　三都赋序
　　左太冲善曰：臧荣绪晋书曰：左思，字太冲，齐国人。少博览文史，欲作三都赋，乃诣著作郎张载，访岷、邛之事。遂构思十稔，门庭藩溷，皆着纸笔，遇得一句，卽疏之。征为秘书。赋成，张华见而咨嗟，都邑豪贵，竞相传写。三都者，刘备都益州，号蜀；孙权都建业，号吴；曹操都邺，号魏。思作赋时，吴、蜀已平，见前贤文之是非，故作斯赋以辨众惑。
　　刘渊林注三都赋成，张载为注魏都，刘逵为注吴、蜀，自是之后，渐行于俗也。
　　盖诗有六义焉，其二曰赋。善曰：子夏诗序文也。杨雄曰：「诗人之赋丽以则。」善曰：法言文也。班固曰：「赋者，古诗之流也。」善曰：两都赋序文。先王采焉，以观土风。善曰：礼记曰：命太师陈诗，以观民风。郑玄曰：陈诗，谓采其诗以观视之。见「绿竹猗猗」于宜，则知卫地淇澳于六之产；善曰：毛诗卫风曰：瞻彼淇澳，绿竹猗猗。见「在其版屋」，则知秦野西戎之宅。善曰：毛诗秦风曰：在其版屋，乱我心曲。毛苌曰：西戎版屋也。故能居然而辨八方。善曰：河图龙文曰：镇星光明，八方归德。难蜀父老曰：六合之内，八方之外。然相如赋上林而引「卢橘夏熟」，杨雄赋甘泉而陈「玉树青葱」，班固赋西都而叹以出比目，张衡赋西京而述以游海若。凡此四者，皆非西京之所有也。假称珍怪，以为润色，若斯之类，匪啻失至于兹。善曰：兹，此也，假称珍怪也。若斯珍之流，不啻于此多。尚书曰：不啻如自其口出。考之果木，则生非其壤；校之神物，则出非其所。于辞则易为藻饰，于义则虚而无征。盖韩非所谓画鬼魅易为好，画狗马难为工之类。且夫玉巵纸移无当去声，虽宝非用；巵，一名觯，酒器也。当，底也。善曰：韩子，堂溪公谓韩昭侯曰：今有白玉之巵无当，有瓦巵有当，君宁何取？曰：取瓦巵也。侈言无验，虽丽非经。善曰：刘廙答丁仪刑礼书曰：崇饰侈言，欲其往来。而论去声者莫不诋丁礼讦斤谒其研精，作者大氐音旨举为宪章。善曰：墨子曰：虽有诋讦之人，无所依矣。说文曰：诋，诃也。讦，面相序罪也。尚书序曰：研精覃思。司马迁书曰：诗三百篇，大氐贤圣发愤之所为也。礼记曰：宪章文武。积习生常，有自来矣。传曰：习实生常。善曰：左传，叔孙曰：叔出季处，有自来矣。
　　余既思摹莫蒲二京而赋三都，其山川城邑则稽之地图，其鸟兽草木则验之方志。善曰：周礼曰：外史掌四方之志。郑玄曰：志，记也。风谣歌舞，各附其俗；魁梧忤长者，莫非其旧。善曰：汉书音义，应劭曰：魁梧，丘墟壮大之意也。韩子曰：重厚自尊，谓之长者。何则？发言为诗者，咏其所志也；善曰：毛诗序曰：诗者，志之所之，在心为志，发言为诗。升高能赋者，颂其所见也。善曰：毛苌诗传曰：升高能赋，可以为大夫。美物者贵依其本，赞事者宜本其实。善曰：释名曰：称人之美曰赞。匪本匪实，览者奚信？且夫任土作贡，虞书所著；辩物居方，周易所慎。虞书曰：禹别九州岛，任土作贡。定其肥硗之所生也，而着九州岛贡赋之法也。周易曰：君子以慎辩物居方。聊举其一隅，摄其体统，归诸诂训焉。
　　文选考异
　　注「三都者」下至「以辨众惑」　袁本无此四十六字，有「徧于海内」四字，是也。茶陵本幷五臣入善，与此同，非。
　　注「三都赋成」　袁本「三」上有「臧荣绪晋书曰」六字，是也。茶陵本与此同，非。
　　注「音旨」　袁本、茶陵本作「氐音旨」三字，在注末，是也。
　　注「面相序罪也」　案：「序」当作「斥」，各本皆讹。陈云别本作「斥」，今未见。
　　注「忤」　袁本、茶陵本作「音忤」，在注中「丘墟壮大之意也」下，是也。
　　注「虞书曰」　陈云「书」下脱「序」字，是也。各本皆脱。
　　蜀都赋
　　有西蜀公子者，言于东吴王孙，善曰：圣主得贤臣颂曰：今臣僻在西蜀。史记，武王得仲雍曾孙周章，封之东吴。汉书曰：漂母谓韩信曰：吾哀王孙而进食。苏林曰：如言公子也。博物志曰：王孙、公子，皆相推敬之辞。曰：「盖闻天以日月为纲，地以四海为纪。九土星分，万国错跱。崤胡交函有帝皇之宅，河洛为王者之里。非日月无以观天文，非四海无以着地理，故圣人仰观俯察、穷神尽微者，必须纲纪也。崤，东、西崤也。函，函谷关也。贾生过秦曰：以崤、函为宫。里，居也。言周、汉皆以河、洛为都邑。善曰：越绝书，范蠡曰：天贵持盈，不失日月星辰之纲纪。毛诗曰：滔滔江、汉，南国之纪。周礼曰：以星土分辨九州岛之地所封域。尚书曰：万国咸宁。张衡灵宪曰：星体生于地，列居错峙。崔骃河南尹箴曰：唐、虞、商、周，河、洛是居。吾子岂亦曾闻蜀都之事欤？请为左右扬搉古学而陈之。韩非有扬搉篇。班固曰：扬搉古今，其义一也。善曰：许慎淮南子注曰：扬搉，粗略也。
　　「夫蜀都者，盖兆基于上世，开国于中古。廓灵关以为门，包玉垒而为宇。带二江之双流，抗峨眉之重阻。杨雄蜀王本纪曰：蜀王之先，名蚕丛、拍濩、鱼凫、蒲泽、开明。是时人萌椎髻左言，不晓文字，未有礼乐。从开明上到蚕丛，积三万四千岁，故曰兆基于上代也。秦惠王讨灭蜀王，封公子通为蜀侯。惠王二十七年，使张若与张仪筑成都城。其后置蜀郡，以李冰为守。地理志曰：蜀守李冰凿离堆，穿两江，为人开田，百姓飨其利。是时蜀人始通中国，言语颇与华同，故言开国于中古也。灵关，山名，在成都西南汉寿界。在前，故曰门也。玉垒，山名也，湔水出焉，在成都西北岷山界。在后，故曰宇也。江水出岷山，分为二江，经成都南，东流经之，故曰带也。杨雄蜀都赋曰：两江珥其前。峨眉，山名也，在成都南犍为界。面之，故曰抗也。水陆所凑，兼六合而交会焉；丰蔚所盛，茂八区而庵乌览蔼焉。八区，四方四隅也。地理志曰：巴、蜀土地肥美，有山林实之饶。班固西都赋曰：郊野之富，号为近蜀。美其丰盛。善曰：六合，已见西都赋。长杨赋曰：洋溢八区。
　　「于前则跨蹑犍干牂臧，枕之鸩交趾。经途所亘，五千余里。山阜相属，含溪怀谷。岗峦糺纷，触石吐云。阜，大山也。峦，山长而狭也。一曰山小而锐也。水注川曰溪，注壑曰谷。善曰：汉书志有犍为郡、牂牁郡，并属益州，又有交趾郡，属交州。，寄也，于蚁切。春秋元命包曰：山有含精藏云，故触石而出也。郁葐汾于文以翠微，崛鱼物巍巍以峩峩。干青霄而秀出，舒丹气而为霞。翠微，山气之轻缥也。霞，赤云也。严夫子哀时命曰：红霓纷其朝霞。山泽气通，故曰舒丹气以为霞也。善曰：甘泉赋曰：腾青霄而轶浮景。河图曰：昆仑山有五色水，赤水之气，上蒸为霞而赫然也。龙池●胡角瀑步角濆扶刎其隈，漏江伏流溃胡内其阿。汨骨若汤谷之扬涛，沛普赖若蒙汜似之涌波。龙池在朱堤南十里，地周四十七里。漏江在建宁，有水道，伏流数里复出。故曰漏江。汤谷，日所出也。蒙汜，日所入也。善曰：●瀑，水沸之声也。公羊传曰：濆泉者何，涌泉也。淮南子曰：日出于汤谷，浴于咸池。楚辞云：日出于阳谷，入于蒙汜。蒙汜，见西京赋。于是乎邛竹缘岭，菌桂临崖宜。旁挺龙目，侧生荔枝。布绿叶之萋萋，结朱实之离离。迎隆冬而不凋，常晔晔以猗猗。邛竹出兴古盘江以南，竹中实而高节，可以作杖。神农本草经曰：菌桂出交址，圆如竹，为众药通使。一曰：菌，熏也，叶曰蕙，根曰熏。南裔志曰：龙眼，荔枝，生朱堤南广县，犍为僰道县。随江东至巴郡江州县，往往有荔枝树，高五六丈，常以夏生，其变赤可食。龙眼似荔枝，其实亦可食。邛竹、菌桂、龙眼、荔枝，皆冬生不枯，郁茂于山林。善曰：王逸荔枝赋曰：缘叶蓁蓁。又曰：朱实丛生。孙卿子曰：松柏经隆冬而不凋，蒙霜雪而不挛。晔晔、猗猗，已见西都赋。孔翠羣翔，犀象竞驰。白雉朝雊，猩猩生夜啼。金马骋光而绝景，碧鸡儵忽而曜仪。火井沈荧于幽泉，高爓飞煽扇于天垂。孔，孔雀也。翠，翠鸟也。孔雀特出永昌南涪县。翡翠常以二月、九月羣翔兴古十余。白雉出永昌。猩猩生交趾封溪，似猨，人面，能言语，夜闻其声，如小儿啼。春秋传曰：豕人立而啼。服子慎曰：啼，呼也。淮南子曰：猩猩知往。地理志曰：金马、碧鸡，在越嶲青蛉县禺同山。汉宣帝时，方士言益州有金马、碧鸡之神，可以醮祭而置也。宣帝使谏议大夫王褒持节而求之，褒道病卒，竟不能致也。蜀郡有火井，在临邛县西南。火井，盐井也。欲出其火，先以家火投之，须臾许，隆隆如雷声，爓出通天，光辉十里，以筩盛之，接其光而无炭也。煽，炽也。善曰：广雅曰：荧，光也。说文曰：爓，火焰也，音艳。天垂，天四垂也。其间则有虎珀丹青，江珠瑕英。金沙银砾历，符采彪笔尤炳，晖丽灼酌烁舒药切。永昌博南县出虎珀。牂牁有白曹山，出丹青、曾青、空青也。本草经云：皆出越嶲郡。瑕，玉属也。杨雄蜀都赋云：瑕英江珠。永昌有水出金，如糠在沙中。兴古盘町山出银。符采，玉之横文也。灼烁，艳色也。善曰：博物志曰：虎珀，一名江珠。
　　「于后则却背华容，北指昆仑。缘以剑阁，阻以石门。华容，水名，在江由之北。昆仑，山名也。杨雄蜀都赋曰：北属昆仑。剑阁，谷名，自蜀通汉中道，一由此，北有阁道，在梓潼郡东北。石门，在汉中之西，褒中之北。此二处，蜀之险隘于是在焉。流汉汤汤伤，惊浪雷奔。望之天回，卽之云昏。水物殊品，鳞介异族。或藏蛟螭勑知，或隐碧玉。嘉鱼出于丙穴，良木攒于襃谷。有鳞曰蛟螭。蛟螭，水神也，一曰雌龙也，一曰龙子也。相如上林赋曰：蛟龙赤螭。碧玉，谓水玉也。尸子曰：龙渊生玉英。丙穴，在汉中沔阳县北，有鱼穴二所，常以三月取之。丙，地名也，襃中县南口斜谷，水源在北，南流经襃中，故北口曰斜，南口曰襃，同一谷耳，长四百七十里。襃、斜出良材。汉书曰：斜谷之木，不足为我械。善曰：枚乘七发曰：波涌而涛起，横奔似雷行。任豫益州记曰：嘉鱼，鳞似鳟鱼。其树则有木兰梫寝桂，櫹萧椅于其桐，椶枒邪楔耕八枞七松。楩频县柟南幽蔼于谷底，松柏蓊郁于山峯。木兰，大树也，叶似长生，冬夏荣。常以冬华，其实如小柿，甘美，南人以为梅，其皮可食。杨雄蜀都赋曰：树以木兰。梫桂，木桂也。传曰：梓之木。櫹，大木也。诗曰：其桐其椅。椶枒出蜀，其皮可作绳履。楔，似松有刺也。枞，柏叶松身。楩、柟，二树名，皆大木也。擢修干，竦长条。扇飞云，拂轻霄。羲和假道于峻歧，阳乌回翼乎高标。言山木之高也。善曰：楚辞曰：吾令羲和弭节兮。广雅曰：日御谓之羲和。左传曰：假道于虞。春秋元命包曰：阳成于三，故日中有三足乌。乌者，阳精。巢居栖翔，聿兼邓林。穴宅奇兽，窠宿异禽。邓林，林名也。窠，鸟巢也。善曰：邓林，已见西京赋。熊罴咆步交其阳，鵰鹗●聿其阴。猨狖弋狩腾希而竞捷，虎豹长啸而永吟。鹗，其形如鵰，皆鸷鸟也。枚乘曰：鸷鸟累百，不如一鹗。●，疾貌也。善曰：楚辞曰：虎豹斗兮熊罴咆。说文曰：咆，嘷也。毛诗曰：●彼晨风。春秋元命包曰：猛虎啸，谷风起。杜笃连珠曰：长吟永啸。
　　「于东则左绵巴中，百濮音卜所充。濮，夷也。传曰：麇人率百濮。今巴中七姓有濮也。外负铜梁于宕徒浪渠，内函要害于膏腴。铜梁，山名。宕渠，县名。铜梁在巴东，宕县在巴西，出铁。要害，地险隘也。膏腴，土地肥沃也。其中则有巴菽巴戟，灵寿桃枝。樊以蒩资覩圃，滨以盐池。巴菽，巴豆也。巴戟，巴戟天也。灵寿，木名也，出涪陵县。桃枝，竹属也，出垫江县。二者可以为杖。樊，蕃也。诗曰：营营青蝇，止于樊。蒩，草名也，亦名土茄，叶覆地而生，根可食，人饥则以继粮。盐池，出巴东北新井县，水出地如涌泉，可煮以为盐。善曰：埤苍曰：蒩，蕺也。蕺，侧及切。●必灭蛦音啼山栖，鼋元龟水处。潜龙蟠于沮子预泽，应鸣鼓而兴雨。●蛦，鸟名也，如今之所谓山鸡，其雄色班，雌色黑，出巴东。鼋，大龟也。谯周异物志曰：涪陵多大龟，其甲可以卜，其缘中又似瑇瑁，俗名曰灵。又沮，有菜泽也。巴东有泽水，人谓有神龙，不可鸣鼓，鸣鼓其傍，卽便雨也。善曰：李尤七叹曰：龙水处。方言曰：未升天龙，谓之蟠龙。綦母邃孟子注曰：泽生草言蒩。沮与蒩同。丹沙赩许力炽昌志出其坂，蜜房郁毓被其阜。山图采而得道，赤斧服而不朽。涪陵、丹兴二县出丹砂。丹砂出山中，有穴。尚书禹贡曰：厥土赤埴。巴西汉昌县多野蜂蜜蜡。山图，陇西人也。随道士之名山采药，身轻不食，莫知所如。赤斧，巴人也，能炼丹砂与消石，服之身体毛发尽赤。皆古仙者也。见列仙传。善曰：毛苌诗传曰：赩，赤貌也。郑玄尚书注曰：炽，赤也。班固终南颂曰：蜜房溜其巅。郁毓，盛多也。若乃刚悍汗生其方，风谣尚其武。奋之则賨在宗旅，翫之则渝舞。锐气剽于中叶，蹻绮骄容世于乐府。善曰：广雅曰：悍，勇也。应劭风俗通曰：巴有賨人，剽勇，高祖为汉王时，阆中人范目说高祖募取賨人，定三秦，封目为阆中慈凫乡侯；幷复除目所发賨人，卢、朴、沓、鄂、度、夕、袭七姓，不供租赋。阆中有渝水，賨人左右居，锐气喜舞。高祖乐其猛锐，数观其舞，后令乐府习之。杨雄荆州箴曰：风飘以悍，气锐以刚。毛诗曰：昔在中叶。汉书曰：武帝乐府。
　　「于西则右挟故蝶岷山，涌渎发川。陪以白狼，夷歌成章。江水出岷山也。白狼夷在汉寿西界，汉明帝时，作诗三章以颂汉德，益州刺史朱辅驿传其诗奏之。语在辅传也。垧野草昧，林麓黝于纠儵式六。交让所植，蹲存鸱所伏。交让，木名也。两树对生，一树枯则一树生，如是岁更，终不俱生俱枯也。出岷山，在安都县。蹲鸱，大芋也，其形类蹲鸱，故卓王孙曰：吾闻岷山之下沃野，下有蹲鸱，至死不饥。善曰：黝儵，茂盛貌。百药灌丛，寒卉冬馥。异类众伙祸，于何不育？其中则有青珠黄环，碧砮芒消。或丰绿荑啼，或蕃伐元丹椒。麋芜布濩护于中阿，风连莚余战蔓万于兰皋。红葩紫饰，柯叶渐苞。敷葳蕤，落英飘飖。青珠，出蜀郡平泽。黄镮，出蜀郡。碧石生越嶲郡无会县。砮可作箭镞。禹贡，梁州厥贡砮石。芒消出蜀郡广阳山。绿荑、辛荑、蘪芜，皆香草也。蘪芜出岷山替陵山。风连出岷山，一曰出广都山。岷山特多药草，其椒尤好，异于天下。渐苞，相苞裹而同长也。书曰：草木渐苞。者，或谓之华，或谓之实。一曰花须头点也。楚辞曰：采薜荔之落英。神农是尝，卢跗是料聊。芳追气邪，味蠲疠痟音消。扁鹊，卢人，古良医。杨雄法言曰：扁鹊，卢人，而医多卢。疠气，不和之气也。痟，亦头病也。周礼，四时皆有疠疾，春多痟首之疾，汉书，相如常有痟病。善曰：淮南子曰：神农乃始教人播种五谷，尝百草之滋味。史记曰：虢中庶子谓扁鹊曰：臣闻上古之时，医有俞跗，医病不以汤液。其封域之内，则有原隰坟衍，通望弥博。演以潜沬武盖，浸以绵雒。禹贡梁州云，沱、潜既道。有水从汉中沔阳县南流至梓橦汉寿县入穴中，通冈山下，西南潜出，今名复水。旧说云：禹贡潜水也。又有水出岷山之西，东流过汉寿，南流有高山上合下开，水经其中曰沬水。水潜行曰演。此二水伏流，故曰演以潜、沬。绵水在绵竹县，出紫岩山。雒水在上雒县，出桐柏山。周礼曰：扬州，其浸五湖，言益州之有绵、雒，犹扬州之有五湖，故曰浸以绵、雒也。潜、沬、绵、雒四水所经，本皆蜀郡，故皆谓之封域之内也。沟洫脉散，疆里绮错。黍稷油油，古衡稻莫莫。指渠口以为云门，洒滮扶彪池而为陆六泽。虽星毕之滂普郎沲度罗，尚未齐其膏液。广深四尺为沟，倍沟为洫。左氏传曰：先王疆理天下。谓地势纵横之宜也。莫莫，茂也。李冰于湔山下造大堋以壅江水，分散其流，溉灌平地。故曰指渠口以为云门也。滮，流貌。诗曰：滮池北流，浸彼稻田。蔡邕曰：凝雨曰陆。尚书洪范曰：星有好雨。月失道而入毕，则多雨。诗曰：月离于毕，俾滂沲矣。善曰：郑玄周礼注曰：黄帝乐曰云门，言黄帝之德，如云之出门也。然此唯取云门之名，不取乐也。尔乃邑居隐赈之忍，夹江傍山。栋宇相望，桑梓接连。家有盐泉之井，户有橘柚之园。隐，盛也。赈，富也。梓，木名，可以为琴瑟。蜀都临邛县、江阳汉安县皆有盐井。巴西充国县有盐井数十。大曰柚，小曰橘。犍为南安县出黄甘橘。地理志曰：蜀都严道、巴郡朐忍鱼复二县出橘，有橘官。善曰：杨雄蜀都赋曰：夹江缘山。又曰：西有盐泉铁冶，橘林铜陵。其园则林檎枇杷，橙柹梬郢楟亭。榹心移桃函含列，梅李罗生。皆名也。林檎实，似赤柰而小，味如梨。枇杷，冬华黄实，本出蜀。蜀有给客橙，冬夏华实相继。张揖曰：楟，山梨。善曰：尔雅曰：榹桃，山桃也。百果甲宅坼，异色同荣。朱樱春熟，素柰夏成。善曰：周易曰：百果草木皆甲坼。郑玄曰：木实曰果。皆读如人倦之解，解谓拆呼，皮曰甲，根曰宅。宅，居也。呼，火亚切。汉书，叔孙通曰：古有春尝果，令樱桃熟可尝也。素柰，白柰也。王逸荔枝赋曰：酒泉白柰。若乃大火流，凉风厉列。白露凝，微霜结。诗曰：七月流火。礼记月令，孟秋凉风至。善曰：毛苌诗传曰：火，大火也。流，下也。毛诗曰：白露为霜。楚辞曰：微霜结兮眇眇。紫梨津润，樼侧邻栗罅呼亚发。蒲陶乱溃胡对，若榴竞裂。甘至自零，芬芬酷苦毒烈。诗云：树之榛栗。传曰：榛栗枣修。罅发，栗皮坼罅而发也。甘至，言熟也。善曰：西京杂记曰：上林有紫梨。郭璞□上林赋注曰：蒲陶似燕薁，可作酒。马融西第颂曰：紫房溃漏。又曰：胡桃自零若榴，已见两都赋。上林赋曰：酷烈淑郁。榛与樼同。其园则有蒟俱宇蒻弱茱萸，瓜畴芋于句区。甘蔗之夜辛姜，阳蓲许于阴敷。蒟，蒟酱也。缘树而生，其子如桑椹，熟时正青，长二三寸，以蜜藏而食之，辛香，温调五脏。蒻，草也，其根名蒻，头大者如斗，其肌正白，可以灰汁，煮则凝成，可以苦酒淹食之。蜀人珍焉。茱萸，一名蔱也。畴者，界埒小畔际也。杨雄太元经曰：阳蓲万物。言阳气蓲煦生万物也。阴敷，姜生于阴也。日往菲薇，月来扶疎。任土所丽，众献而储。任土，任其土地所生也。尚书所谓任土作贡也。易曰：百谷草木丽乎土。其沃瀛盈则有攒在官蒋将丛蒲，绿菱红莲。杂以蕴藻，糅女又以苹蘩。楚辞曰：倚沼畦瀛。王逸云：瀛，泽中也。班固以为畦。蒋，菰名也。蕴、藻、苹、蘩，皆水草也。蕴，丛也。总茎柅柅乃礼，裛于业叶蓁蓁臻蕡坟实时味，王公羞焉。柅柅、蓁蓁，盛茂貌也。诗曰：尔肴既将。传曰：苟有明信，涧、溪、沼、沚之毛，苹、蘩、蕴、藻之菜，可荐于鬼神，可羞于王公。善曰：毛诗曰：敦彼行苇，维叶柅柅。又曰：桃之夭夭，其叶蓁蓁。又曰：桃之夭夭，有蕡其实。其中则有鸿俦鹄侣，●鹭鹈徒兮鹕胡。晨凫旦至，候鴈衔芦。皆水鸟名。鸿鹄多羣飞，故言侣俦也。●鹭、鹈鶦，二鸟名也。晨凫，常以晨飞也。鴈，候时南北，故曰候鴈。衔芦以御缯缴，令不得截其翼也。淮南子曰：鴈衔芦而翔，以备缯缴。善曰：毛诗曰：振鹭于飞。尔雅曰：鹈，洿泽也。郭璞曰：卽鹈鹕也。说苑曰：魏文侯嗜晨凫。吕氏春秋曰：季秋之月，候鴈来。木落南翔，冰泮北徂。云飞水宿，咔吭胡刚清渠。其深则有白鼋命，玄獭上祭。鱣陟連鮪于鬼鱒在本魴，啼鱧禮魦鱨。木落者，叶落也。木叶落，秋时也。冰泮，春时也。善曰：淮南子曰：木叶落而长年悲。家语曰：冰泮而农桑起。尔雅曰：吭，鸟咙。礼记月令，孟春，獭祭鱼，将食之，先以祭也。鳣，也。，似鰌。魦，似鲋。鳟、鲂，皆见诗也。楚辞曰：乘白鼋兮逐文鱼。张衡应问曰：鼋鸣而应。命，呼也。差鳞次色，锦质报章。跃涛戏濑，中流相忘。庄周云：泉涸，鱼相与处陆。相煦以湿，相濡以沫，不若相忘于江湖。善曰：毛诗曰：终日七襄，不成报章。
　　「于是乎金城石郭，兼帀中区。既丽且崇，实号成都。金石，言坚也。故朝错曰：神农之教，虽有金城汤池也。辟二九之通门，画方轨之广涂。营新宫于爽垲恺，拟承明而起庐。汉武帝元鼎二年，立成都十八门。周礼，经涂九轨。画，言端直也。爽垲，高明也。善曰：左氏传曰：齐景公欲更晏子之宅，曰：请更诸爽垲者。杜预曰：就高燥也。汉书曰：严助为会稽太守，帝赐书曰：君猒承明之庐。张晏曰：承明庐在石渠门外。结阳城之延阁，飞观榭乎云中。开高轩以临山，列绮窗而瞰苦槛江。阳城，蜀门名也。善曰：淮南子曰：延阁栈道。高轩，堂左右长廊之有窗者。张载鲁灵光殿赋注曰：轩槛，所以开明也。古诗曰：交疏结绮窗。内则议殿爵堂，武义虎威。宣化之闼，崇礼之闱。议殿、爵堂，殿堂名也。武义、虎威，二门名也。宣化、崇礼，皆闱闼之名也。华阙双邈，重门洞开。金铺交映，玉题相晖。金铺，门铺首以金为之。玉题，以玉为之。孟子曰：榱题数尺。杨雄曰：旋题玉英。善曰：西都赋曰：树中天之华阙。长门赋曰：挤玉户而撼金铺。外则轨躅直录八达，里闬汗对出。比屋连甍，千庑音武万室。闬，里门也。管子曰：闾闬不可以无阖。卢绾与高祖同里。班固曰：绾自同闬。庑，庌也。苏秦说魏襄王曰：庐庑之数也。善曰：汉书，班嗣与桓生书曰：伏孔氏之轨躅。音义曰：三辅说牛蹄处为躅。尔雅曰：八达谓之崇期。孙炎曰：崇，多也。多道会期于此。亦有甲第，当衢向术。坛徒兰宇显敞，高门纳驷。术，道也。楚辞九章曰：燕雀乌鹊，巢堂坛兮。王逸曰：坛，犹堂也。汉于公高其门，使容驷马高盖。此言甲第高门，可以纳驷。善曰：西京赋曰：北阙甲第，当道直启。李尤高安馆铭曰：增台显敞，禁室静幽。庭扣苦后锺磬，堂抚琴瑟。匪葛匪姜，畴能是恤。畴，谁也。善曰：蜀志曰：诸葛亮为丞相。又曰：姜维初为亮仓曹掾，稍迁为大将军。
　　「亚以少城，接乎其西。市廛所会，万商之渊。列隧百重，罗肆巨千。贿呼罪货山积，纤丽星繁。少城，小城也，在大城西，市在其中也。都人士女，袨县服靓才姓。贾音古贸莫构墆直例鬻，舛兖错纵横。异物崛诡，奇于八方。布有橦华，有桄光榔郎邛杖传节于大夏之邑，蒟句酱流味于番潘禺愚之乡。苏林曰：袨服，谓盛服也。张揖曰：靓谓粉白黛黑也。墆，贮也。橦华者，树名橦，其花柔毳，可绩为布也，出永昌。桄榔，树名也，木中有屑如，可食，出兴古。张骞传曰：臣在大夏时，见邛竹杖、蜀布，问安得此？大夏国人曰：吾贾人往市之身毒国。身毒国在大夏东南，可数千里。南越传曰：使唐蒙讽晓南越，食蒙以蒟酱，蒙问所从来？答曰：西北牱江广数里，出番禺城下。故汉书曰：感蒟酱、竹杖，则开牱、越嶲也。邛竹杖以节为奇，故曰传节也。善曰：都人士女。已见西都赋。汉书曰：富商大贾，或墆财八方，已见上三都序。舆辇杂沓徒合，冠带混幷。累毂迭迹，叛衍相倾。諠哗鼎沸，则哤莫江聒公达宇宙；嚣许骄尘张陟亮天，则埃壒乌盖曜灵。叛，乱也。庄周曰：何贵何贱，是谓叛衍。善曰：蔡邕月令章句曰：冠，首饰也。带，大带，所以束身也。司马彪庄子注曰：叛衍，犹漫衍也。国语，管子曰：四人杂处，则其言哤。说文曰：聒，讙语也。文子曰：四方上下曰宇。说文曰：宙，舟舆所极覆也。西都宾曰：轶埃壒之混浊。楚辞曰：角宿未旦，耀灵焉藏。广雅曰：耀灵，白日也。阛阓之里，伎巧之家。百室离房，机杼相和。贝锦斐成，濯色江波。黄润比毗二筒，盈金所过。阛，市巷也。阓，市外内门也。贝锦，锦文也。谯周益州志云：成都织锦既成，濯于江水，其文分明，胜于初成；他水濯之，不如江水也。黄润，谓筒中细布也。司马相如凡将篇曰：黄润纤美宜制裈。杨雄蜀都赋曰：筒中黄润，一端数金。，幐也。韦贤传曰：黄金满。善曰：毛诗曰：百室盈止。古诗曰：札札弄机杼。毛诗曰：萋兮斐兮，成是贝锦也。侈侈隆富，卓郑埒劣名。公擅山川，货殖私庭。藏镪九两巨万，浦觅摫规兼呈。亦以财雄，翕习边城。汉书货殖传曰：蜀卓氏之临邛，公擅山川铜铁，上争王者之利，下锢齐人之业，富至僮八百人。程郑亦冶铸，富埒卓氏。司马相如传云：临邛富人程郑，僮亦数百人。镪，钱贯也。殖货志曰：藏镪千万。杨雄方言云：、摫，裁也。梁、益之间，裁木为器曰，裂帛为衣曰摫。兼呈者，皆有常课，至拟于王者。亦以财雄，犹班壹以财雄边城也。汉书班氏叙传，当孝惠、高后时，以财雄边，出入弋猎，旌旗鼓吹。以临邛是蜀郡之边县，故云边城。善曰：藏镪，管子之文也。三蜀之豪，时来时往。养交都邑，结俦附党。三蜀，蜀郡、广汉、犍为也。本一蜀国，汉高祖分置广汉，汉武帝分置犍为。善曰：孙卿子曰：偷合苟容，以持禄养。剧谈戏论，扼腕抵纸掌。出则连骑，归从百两。剧，甚也。鬼谷先生书有抵戏篇。桓谭七说曰：戏谈以要誉。张仪传曰：天下之士，莫不扼腕以言。战国策曰：苏秦说赵王：华屋之下，抵掌而言，皆谈说之客也。百两，百乘也。诗云：之子于归，百两御之。善曰：汉书曰：杨雄口吃不能剧谈。连骑，已见西京赋。若其旧俗，终冬始春。吉日良辰，置酒高堂，以御嘉宾。杨雄蜀都赋曰：其俗迎春送冬，百金之家，千金之公。善曰：楚辞曰：吉日兮良辰。曹植箜篌引曰：置酒高殿上。毛诗曰：以御宾客，且以酌醴。金罍中坐，肴四陈。觞以清醥，鲜以紫鳞。羽爵执竞，丝竹乃发。巴姬弹弦，汉女击节。鲜，鱼鲙也。诗云：炮鳖鲙鲤。巴姬，汉之美人，犹卫之雅质，蔡之幼女。善曰：毛诗曰：肴核维旅。郑玄曰：肴，菹醢也。核，桃梅之属也。左氏传，楚共王有巴姬。与核义同。起西音于促柱，歌江上之●寮厉。纡长袖而屡舞，翩跹跹以裔裔。昔周昭王涉汉，中流而陨，其右辛游靡拯王，遂卒不复还。周乃侯其子于西翟，实为长公。楚徙宅西河，长公思故处，始作西音。长公继是音以处西山，秦国之风，盖取乎此。见吕氏春秋。韩子曰：长袖善舞。诗曰：屡舞跹跹。合樽促席，引满相罚。乐饮今夕，一醉累月。言频饮也。善曰：东方朔六言诗曰：合樽促席相娱。汉书曰：赵、李侍中，皆引满举白。毛诗曰：今夕何夕。又曰：一醉日富。
　　「若夫王孙之属，郄却戟公之伦。从禽于外，巷无居人。并乘骥子，俱服鱼文。玄黄异校，结驷缤纷。王孙，卓王孙也。货殖传曰：卓王孙田宅射猎之乐，拟于人君。郄公，豪侠也。杨雄蜀都赋曰：若其渔弋郄公之徒，相与如乎巨野，罗车百乘，观者万堤。服，箭服。诗云：象弭鱼服。善曰：周易曰：卽鹿无虞，以从禽也。毛诗曰：叔于田，巷无居人。桓子新论曰：善相马者曰薛公，得马，恶貌而正走，名骥子。周礼，六廐成校，校有左右。楚辞曰：青骊结驷齐千乘。西踰金堤，东越玉津。朔别期晦，匪日匪旬。金堤在岷山都安县西，堤有左右口，当成都西也。璧玉津在犍为之东北，当成都之东也。杨雄羽猎赋，前曰邪界虞渊，后曰浮彭蠡。张衡羽猎，前曰逐息昆仑，后曰劳许公于箕隅。道里辽迥，非一日所游。金堤、玉津，东西分行，所欲经营，亦非一所。其间悠远，故曰朔别晦期也。若云一月之中，乃能周徧，不以旬日者也。蹴秋六蹈蒙笼，涉●寥廓。鹰犬倐眒胜胤，罻尉罗络幕。倐眒，疾速也。罻罗，鸟兽网也。络幕，施张之貌也。善曰：蒙笼，已见南都赋。桓谭新论曰：道路皆蒿草，寥廓狼籍。子云赋曰：倐眒倩浰。毛羣陆离，羽族纷泊匹各。翕响挥霍，中网林薄。毛羣，兽也。羽族，鸟也。陆离，分散也。纷泊，飞薄也。翕响挥霍，奄忽之间也。屠京麋，翦旄麈。带文蛇，跨雕虎。皆猎之所得也。麋体大，故屠之；旄麈有尾，故翦之；蛇虎可畏，而带跨之。言其勇也。尸子曰：中黄伯云：余左执太行之獶，而右搏雕虎。善曰：越人衣文蛇。志未骋，时欲晚。追轻翼，赴绝远。出彭门之阙，驰九折之坂。经三峡之峥嵘，蹑五屼兀之蹇浐。岷山都安县有两山，相对立如阙，号曰彭门。杨雄蜀都赋曰：彭门鸿屼。九折坂在汉寿严道县邛莱山。三峡，巴东永安县有高山相对，相去可二十丈左右，崖甚高，人谓之峡，江水过其中。五屼，山名也。一山有五重，在越嶲，当犍为南安县之南也。杨雄蜀都赋曰：五屼参差。善曰：楚辞曰：下峥嵘兮无地。子虚赋曰：蹇浐沟渎。戟食铁之兽，射噬毒之鹿。皛胡了切。当为拍。拍，普格切。貙丑于氓于葽于尧草，弹言鸟于森木。貊兽，毛黑白臆，似熊而小，以舌舐铁，须臾便数十斤，出建宁郡也。有神鹿两头，主食毒草，名之食毒鹿，出云南郡。此二事，魏完南中志所记也。易曰：噬腊肉，遇毒。貙氓，谓貙人也。言鸟，鹦鹉之属。皆出南中。文立蜀都赋：虎豹之人。善曰：方言曰：噬，食也。博物志曰：江、汉有貙人，能化为虎。说文曰：拍，拊也。汉书音义曰：葽，盛貌。拔象齿，戾历结犀角。鸟铩所札翮，兽废足。铩翮不能飞，废足不能行也。善曰：淮南子曰：飞鸟铩羽，走兽废足。许慎曰：铩，残也。
　　「殆而朅绮列来相与，第如滇丁田池，集于江洲。试水客，舣音蚁轻舟。娉江婓，与神游。朅，去也。第，且也。相如传曰：第如临邛。谯周异物志曰：滇池在建宁界，有大泽水，周二百余里。水乍深广，乍浅狭，似如倒池，故俗云滇池。江洲在巴郡。杨雄蜀都赋曰：分川并注，合乎江洲。滇池、江洲非一处也，今连之者，说或有在滇池时，或有在江洲时，无有常也。应劭曰：舣，正也。一曰南方俗谓正船回济处为舣。项羽传曰：乌江亭长舣船待羽江婓二女，游于江滨，逢郑交甫挑之，不知其神女也。遂解佩与之，交甫悦，受佩而去。数十步，空怀无佩，女亦不见。语在列仙传。罨奄翡翠，钓鰋偃●长流。下高鹄，出潜虬。鰋●，鱼名。吹洞箫，发棹宅孝讴。感尋魚，動陽侯。洞箫，长箫无底也，王褒所颂者也。汉元帝能吹洞箫。棹讴，鼓棹而歌也。魚出江中，頭與身正半，口在腹下。淮南子曰：瓠巴鼓琴，魚出聽。善曰：棹讴，已见西都赋。阳侯已见南都赋。腾波沸涌，珠贝汜浮。若云汉含星，而光耀洪流。管子曰：若江湖之人，求珠贝者不舍也。言鱼骇波动，珠贝浮见也。善曰：相贝经曰：素质红里，谓之珠贝。将飨獠力召者，张帟幕，会平原。酌清酤户，割芳鲜。饮御酣，宾旅旋。车马雷骇，轰轰阗阗。若风流雨散，漫乎数百里间。獠，猎也。帟，平帐也。周礼曰：田则张幕设帟。月令曰：躬耕帝籍，反乃执爵。命曰劳酒，言以宴羣臣也。鲜，新杀者也，一曰生肉也。善曰：既载清酤。毛苌诗曰：酤，酒也。斯盖宅土之所安乐，观听之所踊跃也。焉独三川，为世朝市？
　　「若乃卓荦吕角奇谲，倜傥罔已。一经神怪，一纬人理。远则岷山之精，上为井络。天帝运期而会昌，景福肸喜笔飨而兴作。碧出苌弘之血，鸟生杜宇之魄。妄变化而非常，羌见伟于畴昔。张仪曰：争名者于朝，争利者于市。今三川周室，天下之朝市也。河图括地象曰：岷山之地，上为井络，帝以会昌，神以建福。上为天井，言岷山之地，上为东井维络，岷山之精，上为天之井星也。昌，庆也。言天帝于此会庆建福也。庄周曰：苌弘死于蜀，藏其血，三年化为碧。蜀记曰：昔有人姓杜名宇，王蜀，号曰望帝。宇死，俗说云宇化为子规。子规，鸟名也。蜀人闻子规鸣，皆曰望帝也。善曰：降丘宅土。刘向雅琴赋曰：观听之所至，乃知其美也。汉书音义，韦昭曰：有河、洛、伊，故曰三川。上林赋曰：肸飨布写。近则江汉炳丙灵，世载其英。蔚若相如，皭在爵若君平。王褒韡晔而秀发，杨雄含章而挺生。幽思绚呼绢道德，摛勑离藻掞伤艳天庭。考四海而为儁俊，当中叶而擅名。是故游谈者以为誉，造作者以为程也。相如，司马长卿也。君平，严遵也。王褒，字子渊。杨雄，字子云。皆蜀人。君平作老子指归，子云作太玄、法言，故曰幽思绚道德也。郑玄曰：文章成谓之绚。汉武帝读相如子虚赋而善之，吾独不得与此人同时哉！元帝善王褒所作甘泉洞箫颂，令后宫贵人左右皆诵之。杨雄奏羽猎赋，天子异焉。又云：班固述雄传曰：初拟相如，献赋黄门，故曰摛藻掞天庭也。汉书礼乐志曰：长丽前掞光耀明。善曰：史记曰：屈原浮游于尘埃之外，皭然泥而不滓者也。徐广曰：皭，疎净之貌也。周易曰：含章可贞。冯衍德诰曰：沈情幽思，引六经之精微。毛诗曰：昔在中叶。战国策，苏秦曰：外客游谈之士，无敢自进于前也。至乎临谷为塞，因山为障。峻岨塍绳埒劣长城，豁险吞若巨防。苏秦曰：齐南有太山，东有琅邪，北有渤海，西有清河，所谓四塞之国也。史迁述蒙恬传曰：据河为塞。大曰堤，小曰塍。云峻岨之严，视长城若塍埒也。豁，深貌也。战国策曰：齐有长城巨防，足以为塞也。一人守隘，万夫莫向。善曰：淮南子曰：一人守隘，千夫莫向。公孙跃马而称帝，刘宗下辇而自王。善曰：范晔后汉书曰：公孙述，字子阳，扶风人也。王莽时，为导江卒正，更始立，述恃其地险众附，遂自立为天子。蜀志曰：先主姓刘，讳备，汉靖王胜后也。益州牧刘璋使人迎先主，令讨张鲁，先主遂进围成都。璋出降，先主卽皇帝位。备汉后，故曰宗。由此言之，天下孰尚？故虽兼诸夏之富有，犹未若兹都之无量也。」论语曰：夷狄之有君，不如诸夏之亡。周易曰：富有之谓大业也。又论语曰：惟酒无量。
　　文选考异
　　注「尚书曰万国咸宁」　袁本此七字作「万国已见上」，是也。茶陵本复出，非。
　　注「在成都西南汉寿界」　案：「寿」当作「嘉」，谓汉嘉郡也。各本皆误。下所言在成都西北岷山界，谓岷山郡，晋书地理志之汶山郡也。「岷」、「汶」二字，古每通用。所言在成都南犍为界，谓犍为郡，句例正同。
　　注「胡角」又注「步角」又「扶刎」　袁本作「●胡角切瀑步角切」八字，在注中「水沸之声也」下，「濆扶刎切」四字，在「涌泉也」下，是也。茶陵本有「●呼角切」四字，余无，皆删削也。但「胡」作「呼」为是。
　　注「在朱堤南十里」　陈云「堤」当作「提」。下「生朱堤南广县」，何改「提」，陈同，是也。各本皆讹。
　　注「淮南子曰」下至「入于蒙汜」　袁本此二十五字作「汤谷已见东京赋」，是也，茶陵本复出，非。
　　注「羣翔兴古十余」　陈云「余」下疑脱「日」字，是也。各本皆脱。
　　注「可以醮祭而置也」　陈云「置」当作「致」，是也。各本皆脱。
　　注「火焰也音艳」　袁本、茶陵本「焰」作「爓」，又袁「艳」下有「煽音扇」三字，是也。茶陵无，非也。
　　金沙银砾　茶陵本「砾」作「铄」，云五臣作「砾音历」。袁本作「砾」，用五臣也。尤以五臣乱善，非。下「历」亦五臣音耳。
　　注「寝」　袁本、茶陵本作「善曰梫音寝」五字，在刘注之下，是也。
　　注「咆嘷也」　袁本、茶陵本此下有「步包切」三字，是也。
　　注「宕渠县名铜梁在巴东宕县在巴西」　袁本、茶陵本无「名铜梁在巴东宕县」八字。案：此尤校添之。刘昭注续汉书郡国志引铜梁山在巴东也。下「县」当作「渠」。
　　注「资覩」　袁本、茶陵本作「蒩资覩切」四字，在注中「蒩蕺也」下，是也。
　　注「出巴东北新井县水出地」　案：「新」字当在「县」字下。「北井」二字当连文，县名也。晋太康以前属巴东郡，见华阳国志。「出巴东北井县」为一句，「新水出地」为一句。
　　鼋龟水处　案：「鼋」当作「元」。茶陵本作「鼋」，云五臣作「元」。袁本作「元」，无校语。此当是茶陵、尤所见因刘注中「元龟」二字误为「鼋」字，而改正文者耳。袁所见正文及注，皆是「元龟」字，为不误也。又正文下有「元」字，乃割裂所见之校语以为音。茶陵亦尚无之。恐读者不察，将致执此音以定善字，特为订正焉。
　　注「鼋大龟也」　袁本「鼋」作「元龟」二字，是也。茶陵本与此同，非。案：说已见上。刘以「大」解「元」，益显然可知也。
　　注「其缘中又」　案：「又」当作「叉」，下「灵叉」同。见华阳国志涪陵郡下。
　　注「李尤七叹曰」　袁本、茶陵本「叹」作「叹」。案：各本皆非也，当作「款」。
　　注「昌志」　袁本、茶陵本作「昌志切」三字，在注「炽赤也」下，是也。
　　注「厥土赤埴」　案：「埴」当作「炽」，观正文及下善注可见。各本皆误。又尚书徐、郑、王皆读曰「炽」，见释文，亦其证也。
　　注「在宗」　袁本、茶陵本作「賨在宗切」四字，在注中「气锐以刚」下，是也。
　　注「武帝乐府」　何校「帝」下添「立」字，陈同，是也。各本皆脱。
　　注「在汉寿西界」　案：「寿」当作「嘉」。各本皆误，说见前。下注「九折坂在汉寿严道县」云云，「寿」亦当作「嘉」也。
　　注「驿传其诗奏之」　案：「驿」当作「译」。各本皆误。事在范书西南夷传也。
　　注「出岷山在安都县」　案：「在」字不当有，「安都」当作「都安」。各本皆误。下注「金堤在岷山都安县西」，又「岷山都安县有两山相对立如阙」，皆可证。晋书地理志汶山郡有都安县也。
　　麋芜布濩于中阿　袁本、茶陵本「麋」作「蘪」。案：注中作「蘪」，「蘪」、「麋」古通用。或太冲自用「蘪」字。
　　注「生越嶲郡无会县」　案：「无会」当作「会无」。各本皆倒。
　　注「出岷山替陵山」　案：「替」当作「蚕」，「山」字不当有。各本皆误。晋书地理志汶山郡有蚕陵县也。此注三言岷山，皆谓汶山郡。
　　注「一曰出广都山」　案：「山」字不当有。各本皆衍。晋书地理志广都属蜀郡也。
　　注「武盖」　袁本、茶陵本作「善曰沬武盖切」六字，在刘注之后，是也。
　　注「有水从汉中沔阳县南流至梓橦汉寿县」　案：「汉中」二字不当有，「沔」当作「江」，「汉」当作「晋」。各本皆误。续汉书郡国志犍为郡江阳，刘昭注引赋此注「从县南流」云云，当据之订正。江阳，晋书地理志属江阳郡，或「汉中」亦「江阳」之误。水经潜水注引庾仲雍云：垫江有别江出晋寿县，卽潜水也。晋书地理志晋寿属梓潼郡，当据之订正。又袁本「橦」作「潼」，是也。茶陵本亦误「橦」。
　　注「过汉寿南流」　案：「寿」当作「嘉」。各本皆误。水经沬水注云过汉嘉郡，可证。
　　注「雒水在上雒县出桐柏山」　案：「上」字、「桐」字衍，「出」下当有「漳山一曰在梓潼县出」九字。水经江水注曰：洛水出洛县漳山，一言出梓潼县柏山，卽本此。当据之订正。「洛」卽「雒」字。汉书地理志「漳」作「章」。「漳」卽「章」字，何驳善此注，恐误。盖未知水经注有其证，故不悟各本皆脱衍，而善自不误也。
　　注「扶彪」又注「六」又注「普郎」又注「度罗」　袁本、茶陵本作「滮扶彪切陆音六滂普忙切沲度罗切」十五字，在注末，是也。
　　注「蜀都临邛县」　案：「都」当作「郡」，各本皆讹。下「蜀都严道」同。
　　注「亭」　袁本作「楟音亭」三字，在注中「善曰」下，是也。茶陵本与此同，非。
　　注「百果草木皆甲坼」　袁本「坼」作「宅」。茶陵本亦作「坼」。案：作「宅」最是。善读「宅」如字，观下注所引「根曰宅宅居也」可知。五臣乃音「宅」为「坼」，今窜「坼」音入正文下，又改此注「宅」为「坼」以就之，俱大误也。
　　注「皆读如人倦之解解」　案：「之解」当作「解之」。各本皆倒。「皆」字复举下以七字为一句也。
　　注「令樱桃熟」　陈云「令」当作「今」。各本皆讹。
　　芬芬酷烈　袁本、茶陵本下「芬」字作「芳」字，是也。案：此尤本讹字。
　　注「郭璞□上林赋注曰」　袁本、茶陵本空格有「曰」字，此初亦衍，后修去。
　　注「若榴已见两都赋」　陈云「两」当作「南」，是也。袁本亦讹「两」，茶陵本复出，非。
　　注「榛与樼同」　袁本、茶陵本此下有「侧邻切罅呼亚切」七字，是也。
　　其园则有蒟蒻茱萸　袁本云善作「园」。茶陵本云五臣作「圃」。案：各本皆非也，「园」但传写讹耳。
　　注「俱宇」又注「许于」　袁本作「善曰蒟俱羽切蓲许于切」十字，在刘注之后，是也。茶陵本无「蒟俱羽切」，非。
　　注「温调五脏」　袁本、茶陵本「脏」作「藏」，是也。
　　注「杨雄太元经曰」　何云「元」避讳。陈云宋人避当时讳改。袁本、茶陵本不改，尤所改仅此一处。凡宋人讳字每不画一也。
　　注「盈」　袁本、茶陵本作「善曰瀛音盈」五字，在刘注之后，是也。
　　注「乃礼」又注「坟」　袁本、茶陵本作「乃礼切」三字，在「维叶柅柅」下，「扶云切」三字在注末，是也。「坟」是五臣音。
  </div>
  <div class="pagination">
   <a href="文选_page9.html">
    上一页
   </a>
   <span>
    ...
   </span>
   <a href="文选_page5.html">
    5
   </a>
   <a href="文选_page6.html">
    6
   </a>
   <a href="文选_page7.html">
    7
   </a>
   <a href="文选_page8.html">
    8
   </a>
   <a href="文选_page9.html">
    9
   </a>
   <span class="current-page">
    10
   </span>
   <a href="文选_page11.html">
    11
   </a>
   <a href="文选_page12.html">
    12
   </a>
   <a href="文选_page13.html">
    13
   </a>
   <a href="文选_page14.html">
    14
   </a>
   <a href="文选_page15.html">
    15
   </a>
   <span>
    ...
   </span>
   <a href="文选_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
