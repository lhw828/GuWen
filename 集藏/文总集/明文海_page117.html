<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 117 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 117 页/共 134 页
  </h1>
  <div class="content">
   明文海巻四百十八
　　钦定四库全书
　　明文海卷四百十九　　　　余姚黄宗羲编传三十三
　　方技
　　日者蒋训【刘伯燮】
　　日者蒋训蜀荣昌人也训大父万有以术显蜀王王好饮酒为长夜之宴一夕忽大醉凭几而卧左右皆酣睡几跗故可移易迁转者卧重而沈遂断跗并折其齿王起大呼曰寡人何为有此左右皆起懊恨无已时左右从解曰莫非数也一从者犹记昔年荣昌日者蒋万有故推有禄命曷取试之则已业称某月某日某时应折一齿矣王起叹曰术固至此乎神哉奇哉立候爽驰驿使荣昌召万有万有至则舘以华屋食以余珍被以锦服自是凡一饮食一举足必试问曰万有云何云何成都市中一日万有名满四境矣后锡其子四掾皆充公家用季子竟得出身河泊所云万有起家逾千金再传至训训受大父学能一一通解其理不为游谈滇屯察马平徐公尝语余曰训隆庆间谭亷访常熟徐公禄命一一如持左券亷访甚神之名动公卿间万厯丁丑秋余至滇闻训名未之见训亦不来谒余驿察松江张公召训见言某日应迁转果应是日转言某日部檄应至亦以是日至初部檄之至也余与驿察方接杯酒懽谓余曰训固言此日至耳余曰有是哉驿察濒行间忽病不出者旬日召训与语训曰状固已陈之矣取状来阅果然训确有大父风哉嗣是余与之语亦多奇中间有不然不逺矣天不足西北星辰西北移地不足东南以海为池司马季主固已言之矣贾谊曰古之至人不居朝廷必居卜医之中有味乎其言哉逸史元甫氏曰世言屈原卜居篇言詹尹执防事以为徒寓言耳及读伏羲八卦孔子演易尚象尚占尚辞又不信其为卜蓍事然则卜筮之作曷故哉如吾游寰中见蒋生训者是可称日者矣
　　张平山先生【朱安】
　　张平山先生者大梁之画史也讳路字天墀世为闻家先生竒姿英发隽迈絶伦身躯短小而双瞳烱然初习举子业即于书案之上或课藁之末画人物山水之状弱冠考入郡庠为弟子员属文隽永为时辈所宗尔乃清介持身忠义自许慨然有经济之志既屡举不第是以弃置旧学专精画理观古人之旧迹遂能神解得其六法其气运生动乃自得于天成也作人物山水花竹翎毛俱入神品始仿王谔之缜细人物衣纹用游丝笔后喜吴伟之豪迈山水树石之飘逸而自加浑厚遂方驾前人自以名家也以膺例入太学其名倾动京师大司马李恭简公尤喜之延于賔馆一时公卿贵游造之者无虚日也得其一幅数笔寳之以为珍玩焉先生欲览胜探幽舒豁襟抱于是东游海岱登日观谒阙里访先圣之遗风南涉江湖蹑金焦探禹穴慨时物之变态至于岩壑之嵚岑源泉之涛涌树石之交错禽鱼之翔泳必凝睇久之乃展缣素黙坐搆思神防意到则扬袂而起落笔如造化之生物而无穷也先生既归豹隠林薮布袍芒履逍遥物外未尝以尘事婴懐平生不乐造请足迹不至公门当路者欲得其画必拜先生之庐先生亦不答谢尝有监司以势位加于光生欲得其画先生避去之监司怒欲中以危法先生怡然俟之监司亦莫如之何也时过亲友之舍人皆预陈楮墨先生剧谈浩歌引满举白兴到輙作一幅凡四方求画者若韵人佳士无不应之有以货财至者必却之尝云画乃士君子游戏翰墨耳岂可以货取哉亳郡考功薛公蕙精于内典请先生画佛赠之以诗云江夏吴生乆物故画手人间无独步尔来张子出大梁又见丹青照缣素奈何絶艺多自惜未许千金换真迹髙士飞扬不易驯贵人造请空无益遥闻病叟耽理为画释家兼大士贯休罗汉殊未工虎头金粟真堪拟精舍安居伴白云玉毫瞻礼对炉薫他年负入深山去应写伽佗重赠君噫先生之为海内闻人之所推重如此也先生暮齿髙卧谢客年七十四嵗终于家焉余与先生居止接近气味颇同乃以弱息妻其季子柯有忘形之契焉常与先生评品画理至于夜分先生每叹古今之画赏鉴者絶少葢不能画之人多而能画者少故也且不识字之人必不能读文章观法帖不能画之人岂能识画哉间有天资之髙者不过观其大槩而己至于用笔之老嫩开墨之清浊则不能尽知矣其运用之际若扁匠之斵轮庖丁之解牛有出于笔墨之外者矣呜呼自先生之殁也余株守一室无复心赏矣每玩其遗迹未尝不兴惠子知我之叹也其嘉遯之迹迈往之行余恐久而遂湮聊括其素履而为之传云
　　逸史氏曰东方朔为嵗星之祥李太白有长庚之兆诗云维岳降神生甫及申盖山川之灵异必产防羣之轶材昔我太祖髙皇帝削平元季之乱车驾至大梁望城外东南之繁防有王气命军士夷其巅使与城平尝闻故老云有异人过而太息语汴人曰此塔乃状元笔此地当生一状元今秃其峯矣其生名画手乎先生祖茔在塔之左遂钟其秀而为一代之名笔虽使顾陆复生先生亦可居伯仲之间也
　　鲍奕士【侯一麐】
　　侯子曰古今论奕数多矣余独爱班氏奕防而参以鲍君之奕葢天性焉鲍君以此游京洛名显当世钜卿大夫之文其游扬至矣余曷以言哉然余与君同里闬知君平生窃自以有闚而诸论者未备云夫鲍君奕遇敌絶矣然尤让子其让子以少击众始拙顾益竒初行往往为阵不求生道聴敌人环之也譬则全燕困即墨赵空壁背水旁观者共危之然今之奕者类多竭外而罢内者也君用批亢捣虚之防设开户突围之竒须防亡者存死者生庖丁提刀而踌躇工倕旋指与物化斯忘适者也四坐愕然变色嗟叹曰艺葢至此哉君算胜什九不胜什一亦蚁空溃隄忽不容髪然其徒手震匈奴李陵之竒反旗鸣鼔走仲达诸葛之威孰知君不胜犹胜也岂肯从风而靡哉君懐沈澹饮醇啜醨陶然一醉有胜负两忘之徳处人不辨泾渭黙而识之其游嵬巾博服华矣居家顾勤俭桔橰灌园察鸡豚事其尊人惟谨诸弟窭贫君游所得百金尽散之此其孝友有足称者昔毛公薛公藏于博徒卖浆者卒赖二人危言以感魏公子彼能为人谋者能自为者也以余所覩鲍君葢毛薛隠而有得乎藏用雌守者非耶嗟乎鲍君非奕士也
　　马又如【何伟然】
　　马又如讳某慕司马相如之风流因字又如家金昌固娄东产两浙三吴间有星术游大人号小乔者其祖也父某承大中丞邮命疲于车尘马足死于燕大中丞怜之举又如代庖于是吴楚燕赵之间又有又如迹飞骑云奔饱五方之霜露晏然自得不辱命以承先志窄衣小袖长刀大弓豪于五陵少年客访二施君于鸡鸣山寺二君津津谈马乂如又如名始布擅长鹍弦娄东弦索一道为海内絶唱本领娄东不得不佳客因慕之及遇诸山寺见其目光洞瞩当是晓人遂捉酒促歌以慰所闻雨夜寒烛之际凄音悲调不堪多听迟之白月吐山碧光流树班荆席地清奏动人与雨夜若出二手矣方其弦手未附飞音流响之趣防之入意之先于是一奏情深宛然神遇或细如发或溜如溪或如寉之唳松而涛急或如莺之啭花而雨纷丝肉不辨宫商各安所谓丝不如竹竹不如肉到此无非自然矣寒树为之支影孤鸿为之鼓寒即宋广平铁心且为之消铄况有心之羇旅乎而不为之激而欲吐乎拈题赋赠倏忽成卷时六院争髙于声歌有沙姬者怜其声偶以茗饷又如若不胜情西吴朱生有轻分小凤团人易别月空圆之句讽之义如且以卑技无品每一曲罢必借文词掩之若丝可断竹可破及兴发而好弄如常矣
　　仙郎曰技到妙处皆足不朽何必骚词倘李杜元白有可挟以自尊宁沾沾于韵字为独恐争长者才一拊弦手口自相胡越令人击玉磬以清耳则不若扯几句歪诗或可冒山人之名而掩技士之欵也至于青楼之目挑手语自是常局相如之于文君多少作用岂专在琴中一曲乎茗椀可欣则渴消亦易易事茂陵之病何取金茎露乎又如当自广矣予愿又如明月山头一唱三叹和子晋之笙骄孙登之啸以寄其咸池洞庭之思无以三寸管揣元摩白以自愚也
　　宋刘太常【郭万桯】
　　刘太常者名诜字应伯福清县北里人也其先黄迹里洋人宋初天锡大中祥符进士终大理丞知窦州再从之侄处约皇祐进士终殿中丞诜其伯子也熙宁九年进士厯莆田主簿知庐江县崇宁元年置讲议局以大乐之制不协博求知音之士诜通音律为讲议检讨官三年罢讲议司进军器大理丞四年新乐成赐名大晟专置大晟府有典乐官诜尝上歴代雅乐因革及宋制作之音故委以典乐事又言周官大司乐禁淫声慢声葢孔子所谓放郑声者今燕乐之音失于高急曲调之词至于鄙俚恐不足以召和气宋火徳也于音尚征制不可阙臣按古制旋十二宫以七声得正征一调惟陛下裁取帝曰卿言是也五声阙一不可征招角招为君臣相悦之乐此朕所欲闻而无言者卿宜为朕典司之大观颁大晟乐于天下及脩乐书政和班新燕乐新征角二调已经按试者令大晟府刋行诜之所制也他日禁中出古钟二诏执政召诜按于都堂诜曰此与今太簇大吕声协命取大晟钟叩之果应又曰钟声之无余音不如石声诗曰依我磬声言其清而定也复取以合之益谐其时主讲议司者蔡京领大晟府者京子攸也而主乐者方士魏汉津诜独正乐于其间为难歴宗正鸿胪终太中大夫太常寺少卿时置礼制局故所着有续因軰礼其时元祐间海口郑叔豹上宗祀明堂制及配享冕服之仪与兵器图兄叔熊亦好谈兵王安石有诗送之归闽而言其低佪于诗书云其先皇祐进士林开为秘书给事所传者五命秘诀一卷崇宁而后林抟者字图南古屯人也乡人目为九峰公或云举八行入太学政和五年特科授楚州参军不赴退隐于灵石之九叠峰好声诗鼓琴有诗一卷琴谱三卷常学琴于皇甫道士道士却之归至余杭闻道士死涕泣呕血不食曰呜呼此音絶矣不逺千里返吊未入门而恸时道士无恙感其意因授之其性豪逸有以琴谒即携出戸遇可意者即为一鼓帝三召入内为鼓悲风一曲帝恶其名而罢后改为碎玉葢帝性机巧多技艺修礼乐为弥文穷极淫乐佳兵喜祸天变民怨故鼓悲风其意深逺矣未几北辕而为南渡绍兴末林昌言字俞仲渔溪人也令惠安用日者张仁作漏室以天地相去凡八万一千三百九十四里周天凡五十一万三千六百八十七里日月循环防寞难测皆不逃乎涓滴为筹三十有八以騐晦朔望迟疾出没无差毫厘亦博物君子也有张宏图字巨济场前人也精于星厯常谓宋礼多舛着大礼説及万言书大槩言天皇神位不当在五帝下火徳当尊之祀大火当尊之星五官之神居坛上为非葢绍兴荧惑数凌犯而多灾二年虽诏祀大火而其义未明也故诣阙上之焉自十九年金犯土宿占太子不安于是秦桧有动摇之谋二十八年闰六月丁已火犯木占册太子有大赦明年始正太子名三十二年正月戊寅星行入太微垣占轨道吉天下喜有赦五月乙未木顺行入太微垣占同旣望月重五轮六月太子受禅宏图上书之次年复上书论太子星及皇嗣葢其末年也乾道五年县之林栗为太常少卿乞祀大火详在其传中县称二太常为诜与栗也葢宋主火徳诜以乐请栗以祀请故宏图亦言之矣庆元六年四月癸已火土合于室及火犯土占为忧大人恶之女子当之于是慈懿皇后李氏光宗皇帝继崩嘉泰间宏图复上书以慈懿太后攅陵在湖曲脩吉寺而湖上张乐宴游岂履霜露之义帝感悟沉御鹢于水时宏图旣赐为保义郎又转一秩旌之自是西湖絶清跸之声矣帝信羣小启兵衅又兆北辕之基而幸以节俭不即败故宋人之诗曰龙舟大半没西湖此是先皇节俭图二十余年安静里棹歌一半在康衢宏图之名因以显矣有大全集其传无闻抟传渔溪市陈杰字希古市当置邮中多停骖问希古者乂有弥陀陈克勤善鼓瑟通韬钤遁甲诸书而尤长于诗词林文韬者字宗孟上井人文昭之弟也文昭能解经而文韬善星数尝论史记与汉书皆称太初元年丁丑岁而二説不同者史记颛帝厯汉书黄帝厯而有厯集其于抟宏图并时先后无攷诜之弟询为太学博士子彦适试别头第一广西经畧使知徐州彦适之侄孙潮判潮州沐为提榦潮之孙应东宾州教授皆进士北里后也而其族居海口钟门什洋大湖松林者进士六人特奏二人武举二人无有传其业者居永东里招抚使同子死难于宋亡元有应竹字友直居县西门庐母墓所居门楣及墓前石产芝焉武夷熊禾有诗纪其事葢居母丧尽礼有双芝生墓侧则自诜先之矣郭万程曰夫言六艺礼乐大矣诜职太常固其任也嘉定间袁州教授孙礼舆作礼器图记林防制分献官及士服皆县人于司存而谓之知礼矣葢诜世忠孝故独着之焉
　　王晓山【何宗彦】
　　太史公曰圣王建国受命兴动事业何尝不宝卜筮以助善余读其言而心韪之葢天下事有开必有先有株榦必有萌蘖圣人假卜筮以要洁于精神之微而逆睹其吉凶之兆如诗书所称引左丘明司马子长所纪载葢已彰明较着矣后世瞀儒失易之理而求之数昧蓍之用而索之影卦非无一二偶中而其言悠谬无所遵冯世人贸贸然不知所之往其日久矣余闻新安晓山王君善揲蓍往往奇中券之后日如目睹其子逵从余游因得其详而槖笔为之传焉君讳显祖祁门人唐兵部尚书金紫光禄大夫太献公之二十四世孙也父宣母汪氏生君于正徳壬申幼颖异受易湛淫颛笃久之得圣人作易之指谓蓍神物也其所生兽无虎狼草无毒螫故圣人重之何后世废而不占也遂揲蓍合繇辞以卜吉凶什不失一徽州故无白粮苏人飞与之令尹尤君不忍民之重困偘然欲力争迎君问卜君决其必济令气百倍正其籍倭由浙宼徽羽檄如雨邑民皆苍黄欲窜山谷自免矣令尹钱君同文问蓍于君君得占喜见眉宇曰寇苐至界中不扰境内也令与民故信君遂安堵如故竟如其言孙令尹光祖治邑时防岁六月大旱一邑皇皇禜门渍龙不应令计无复之就君卜得需君曰孟秋四日大雨届期风雷暴作四履霑洽大有年君所为卜葢有超于象外悟于系表者惜其繇词不传假令笔之侧理将与左传诸繇及汉大横之兆熠燿千古矣邑之人至今诧君之奇感君之徳相率建特祠春秋肹蠁于无穷岂非司马季主丘子明之流耶君清方不苟事母孝得其驩心待人有终始三令尹折节下之卒不干以私也遇恩例有司为树棹禊旌其门卒于万厯庚寅享年八十子逵精长桑之术有父风其孙曽未艾云赞曰王者代兴皆重卜筮以决于天命贤如宋忠贾谊犹然简贱之何也岂三令尹贤于二子耶葢功见言信着于丹青与邂逅立谭者自异耳嗟乎一布衣术数之防犹令人思之不已复戴髙履膴为人人造命则尸祝可胜道哉余于君重有感矣
　　汤琵琶【王猷定】
　　汤应曽邳州人善弹琵琶故人呼为汤琵琶云曽贫无妻门前有石楠树一株构茅屋奉母以居事母甚孝防好音律闻歌声輙哭已学歌歌罢乂哭其母问曰儿何悲曽曰儿无所悲也心自凄动耳世庙时李东垣善琵琶蒋山人独传其妙周藩有女乐咸习其技罔有善者曽徃学之不朞年而成闻于王王赐以碧镂牙篏琵琶令着宫锦衣殿上弹哀笳十八拍激楚动人王深赏岁给米百斛以养其母曽由是名著大梁间所至狭邪争慕其声咸狎昵之然曽颇自矜重不妄为人奏后征西王将军招之幕中随厯嘉峪张掖酒泉诸地每猎及阅士令弹塞上之曲戏下顔骨打者善战阵其临敌令曽为壮士声乃上马杀贼一日大雪至榆关马上闻觱篥忽思母痛哭遂别将军去是夜宿酒楼不寐弹琵琶作觱篥声闻者莫不陨泪及旦一隣妇诣楼上曰君岂有所感乎何声之悲也妾孀居十载依于母而母亡欲委身无可适者愿执箕箒为君妇曽曰若能为我事母乎妇许诺遂载之归襄王闻曽名使人聘之居楚者三年偶泛洞庭风涛大作舟人惶扰失措曽匡坐弹洞庭秋思稍定舟泊岸见一老猿须眉甚古自丛箐中跳入蓬窓哀号中夜天明忽抱琵琶跃水中不知所在曽自失故物輙惆怅不复弹已归省母母尚健索妇而妇已亡惟居旁坏土在焉母告以妇亡之夕有猿啼戸外启戸不见妇谓我曰吾迟郎不至而闻猿啼何也吾殆死但吾死魂魄不即逝者以久不闻郎琵琶声与郎一诀耳倘归为我一奏于石楠之下曽闻母言掩抑愁痛不自胜夕陈酒浆弹琵琶于其墓而祭之自是不复弹猖狂自放日荒酒色值寇乱负母鬻食兵间其生平所弹古调百十余曲大而风雨雷霆战鬭与夫愁人思妇百虫之号一草一木之吟靡不于其声中传之而尤得意于楚汉一曲当其两军决战时声动天地屋瓦若飞堕徐而察之有金声鼔声剑弩声人马辟易声俄而无声久之有怨而难明者为楚歌声凄而壮者为项王悲歌慷慨之声别姬声防大泽有追骑声至乌江有项王自刎声余骑蹂践争项王声使闻者始而奋旣而恐终而涕泪之无从也其感人如此曽年六十余流落淮浦有桃源人见而怜之载其母同至桃源后不知所终轸石王子曰戊子秋予乞食遇曽公路浦已不复见曽曩者衣宫锦之盛矣明年复访曽曽在土锉中作食奉匕筯于母人争贱之予肃然加敬焉曽仰天叹曰世鲜知音吾事老母百年后将投身黄河之岸矣予凄然许曽立传越五年乃克为之呜呼世之沦落不偶而叹息于知音之寡者独曽也乎哉











　　明文海巻四百十九
　　钦定四库全书
　　明文海巻四百二十　　　　余姚黄宗羲编传三十四
　　仙释
　　尹蓬头传【彭辂】
　　尹蓬头者北地产也至元时为天庆观道士其道牒以羊皮缀而尚存成化间游南都髪累歳不梳南都人呼为尹蓬头云尹得邸寓輙闭关卧多者逾月少亦五六日后起居常不饭人馈之食亦不辞尝诣人防漉面饷客约盌四十余客戯尹曰公能尽之乎曰能须臾噉之尽孙防秀才曰某伯父接尹于市市有担卖者某伯父戯之曰公能尽之乎曰能即买馈噉瓜立尽无余也南户曹李员外乞予告一日辰刻尹见李仆于都门外仆曰命己下主人幸得告矣是日方午尹报李曰蚤见使者言己得告盍趣装矣曁仆还质问果然则道里三千徃来特一饭顷耳人闻而大异之某御史当仲秋耗磨日命其隷召尹来隷曰昨昔之暮尹登大中桥观月两鼻孔垂涕尺许尹殆死矣御史笑曰此为鼻柱非老病也甫行而尹己扣门入盖知其召己也御史亦异之魏国馆尹斋舍昼尝隐几卧寤而语魏国曰适游姑苏洞庭山甚适也魏国愕不信即出袖中两绿橘畀之时洞庭橘尚未至南也南都一贵人母敬事尹数数供衣馔甚防其所爱孙少未冠而病尫瘵诸擅医名者悉告技穷母乃乞命于尹尹曰此非药力所能为顾太夫人遇我厚不敢爱我十年功史肉此白骨也令直置两榻夜与少年四足相抵纒防仰卧尹鼔气运转喉嘑嘑有声气达涌泉贯少年足若大火然藏府支节间者举体汗如雨注耗秽毕泄诘朝觧其防而少年苏苏有生色别授圭药徐服而起王文成公守仁礼闱落第卒业南雍从尹游共寝处百余日尹喜曰汝大聪明第本贵介筋骨脆难学我我从危苦坚耐入道世人总不堪也虽无长生分汝其以勲业显哉文成怅然洛阳有野毛头张姓者售伪诳愚自矜饰而以闻见该洽论说雄俊引重荐绅间客抵南都士人慕而争趋轩车满户外尹识其伪也敝衣跣而往谒随舆隷尊称之张方危弁髙坐侧侍者肩摩傲岸不为礼顾骂曰乞儿辱吾教尹廼据东面坐而谓曰尔欲谭我耶张曰夫道难言顷谈道者何如左慈之羊鸣安期羡门之觧形销化且尔乞儿又奚知焉尹因刺之曰尔无我骂尔注悟真篇恐天下尔骂者无穷也张曰然则尔晓参同悟真耶尹张目朗音为抽广成壶丘延厯度纪枢奥稍论叙柱下五千文曁内典华严防伽姬易艮卦彖爻三教浑合之防翩翻千百言众惊异悚聼得耳所未闻于是始知尹之辩慧不群邃于元学也尹归倚墙立自掌其颊数十恨犹有胜心且道非可言言则益与道逺因键扉寝伏久之终南黄山人过访值尹睡正熟谓弟子曰谨以一芒鞋贻尔师我不能待别矣又数日尹起问曰有友人黄来渠何言弟子白所赠尹曰是期我逺去也无何逆阉刘瑾濳图不轨恶尹私有诋斥罗而戍之关右尹至戍所偶过铁鹤观骑一鹤凌空飞去
　　论曰嵇康谓神仙繇异禀受之自然非积学可企然禀异者鲜不学不学而何以合三教也又谓养生善调摄上可千余歳则居常不食食而面无余非康所谓调摄也耶不然而何以能至元而宏正也我明以神仙著称仅张邋遢冷子敬尹蓬头三数人囘视云籖一何寥寂张冷迹无可稽而南都人能歴歴道尹遗事故论著马
　　尹髼头传【屠隆】
　　尹髼头名继先临洮人目见徽钦北狩时事至元得礼部度牒为僧遇异人授以接命之术元末常乗黒驴游燕云间接命于真定遇羣盗夺其驴刀伤其身首遂入滇南山中避乱景泰中时往来荆襄陜洛间成化末过江西有宗室叩其术不答宗室怒杖之垂死令置棺中舁出生焚之尹宻告舁棺人曰死则死矣幸微露窍穴少便呼吸其人怜而许之及举火空棺耳游南都成国朱公见所佩元时羊皮度牒相与骇异知其年且二百余矣正徳初太监赖义召至北京刘瑾时方窃权欲以威刼其术尹终无言瑾怒遂以妖言惑众缉送法司议死司冦闵公珪止令招年九十免死押发原籍钳束后于铁鹤观发土得铁鹤跨之飞去初在刑部问官叩其术合用妇人否颔之而已或再三问之自言每一接命必得竒祸是狱也岂其余殃乎对问官惟请死期略无惧色一食能尽胡饼数十酒数斗或数日不与亦未尝告饥平居惟单衣袍隆冬不寒
　　樵阳子传【孙继臯】
　　樵阳子者蜀灌青城山樵子也本大足县人姓雷氏方诞有踞而募于其门者父若母因呼之化缘化缘可二嵗父若母死安县安县民陈和养为子养十余嵗陈夫妇亦死化缘孱然一孤童耳则托足青城山下童翁家童翁家乂贫无所得食则入山斫柴售灌县人以活灌县人持升米或碗许米市樵子柴尽一挑樵子不许也一日入山天大雨雪迷失道入山益深雪盈六七尺许所见惟髙厓万丈古木架隂壑飞鸟都絶忽一老人须眉皓白手执拂子招樵子坐顷之乂一老人貎颀腹便便衣大防紫衣亦来共坐如是累月并有所指授其语秘不传巳乃导樵子大树下指而曰是中尔前身所托也坐樵子石上设十二拜礼甚恭号之曰樵阳子以故人皆称樵阳子云老人旣去樵阳徘徊岩谷间往徃闻隔厓弹琴声或人声及迹之无有也结跏趺大树下凡百数十日败衣掩形頽然槁木采药人遇而怪之佛耶仙耶颇以语灌县人灌县人转相语羣走物色识为童家儿是儿陷雪窖一年久矣曷不死寒饿死虎狼乃作如是相事闻灌县令令景某也驾而之山中临问状而所对班班应古记非童子口吻也自言吾前身在树中令便使人斫树树轰然若雷震者火发其腹划然开现委蜕焉髪垂额覆领指爪绕身其貌像则樵阳子也令惊叹而返寻并蜕坐处得一石匣匣有文字亦秘不传有布衲有铁冠縧樵阳子以自有劔劔柔绕指今失所在其时令下教制龛奉树中蜕筑庵居樵阳子于是樵阳子之名一日而倾动州郡士庶竞来瞻谒樵阳子遽能谈人未来事又能巳人疾来者愈益多樵阳子避而匿安县之天池山士庻则亦走天池趾相错自乡荐绅以迨官长车盖相望而独石泉邓令某憯墨吏也问丹何居樵阳子云为令亷而仁是官人外丹令疑诮己恨刺骨而孙弁某将因缘为功隂教令名之妖人上变告防司用令追捕毋酿乱事下城都张丞某逮治樵阳子朴野至则箕踞而谇丞大恚骂何物囚敢尔痛榜之无苦也系囹圄三月狱上而王观察某特亷其非辜覆丞牍身为白艾中丞是夫童而好修安所渉人间世而惑众为事得觧久之谭中丞来檄所司即乡所筑庵建大通观遣还山厥后凡开府及领藩臬至者率召见樵阳子樵阳子率一再徃不拒也顾其意忽忽不自得防吾常吴叅知以捧表过家谋挟之来江南樵阳子洒然从焉来则止常之永庆寺亦数过吾锡山龚方伯城南别业稍一游武林西湖樵阳子所至江南人就徴未来事若丐已疾者麋集樵阳子不甚应间露一斑即往往中樵阳子在山专生饵黄精出乃复火食食止蔬素然终岁废便溺良有絶异者故未名强而自名曰思道亦书出山后书相传其大父孔文进士也与内江赵文某同榜友善父鸣春盖人为樵阳子言如此留未一岁归焉賛曰昔东林老古锥定峩眉树中七百年旣出求复定去今青城树中身托樵阳子是两也与禅有异乎张紫阳因折琼花事推明隂阳性命之变以必得金丹乃是最上乗法通乎此可以知所竟矣余不觧为二氏言幸获习樵阳子其人冲夷悟穆不界人我教人只于心地上领宗防虽以通儒者言不谬嗟乎余安能极樵阳子所诣哉
　　落魄张传【王瀹】
　　落魄张者一名张三风一名铁脚张世莫知其乡闾年纪名字之实周游天下其于鳯翔寳鸡者居多形体清癯脩然而长环目髙鼻须髯上指戴大笠着道士服垢弊不饰放情任真动止无检故时人名之曰落魄张好和光同尘与世俗杂处时发隠语以泄其真有问之者复恢谐以泯其迹以故人又名之曰张三风经行四方其地相去数千百里之逺一日之间无所不到到则人皆见之因又名之曰铁脚张永乐初犹在寳鸡蜀王遣使征之未发一夕而殂邻里为具棺敛使者不敢归遣人揉之而苏已复就徴徒行上道令使者先驰未及前驿见其己在座矣至成都王加敬礼之特厚送入青阳宫奉侍唯谨未防遂不知其处太宗在藩邸时尝一接见旣即位思其所言有騐数年四方徴之竟无所得其棺在寳鸡犹存宣徳四年冬予随郑王殿下之国鳯翔父老犹有识者往往能道其事予闻而异之因为之传
　　书济宁王翁事【程敏政】
　　予过济寜同年友按察副使淮人石汉卿为予言州人王士能年百有二十嵗近朝廷遣使征之因同入城访焉所居城东僻处老木深巷人迹罕至士能居败屋中閴然终日鹤发被领面如童子少妇神完气和与客言率静坐寡欲之说瞑目曰仆老无能为朝廷过聼而召之仆岂知道者但习静而己一身之外皆非所知也时舟行急不暇尽扣而还道闻汉卿及州人言士能海州人生元至正甲辰迨今成化癸卯实年百有二十嵗其寓济寜亦六十年矣士能少慕养生之学不受室不饮酒食肉入蜀广闻雪山有异人投之见老人被一氊衣卧深洞中石牀上长三尺余耳目口鼻手足皆类小儿士能礼之不答自为执役老人不饮食坐侧一袋所盛类干麫饥辄取啖之渴则手掬饮磵水一二升士能执役数日所赍米尽跪而乞食老人分袋中物与之苦澁难咽士能难之自拾山果以济饥居三年老人怜其志勤苦忽曰吾语子道子得之宜出山非其人莫轻授也士能去雪山后事不可知其来济宁济宁人不如其有道也后稍稍知之窃伺其所为盖久絶烟火食惟日啖枣数枚或菜数茎饮水少许而己始以为异济宁卫指挥王宣亦海州人往扣之大骇曰吾上世有叔祖实名士能闻先祖言好道出家不知所终翁其是乎所言家事皆合自是日往之郡人时有所馈皆拒不受防宣有同任欲往授其业者士能望见曰尔声妓满前日事妄作非吾徒也谢之其人大慙乃上书言状朝廷下山东守臣俾乗安车入京且令宣侍行噫上古之人率以百二十歳为寿之常世降俗下人少斵防其天真壮驰骛于声利老不知止死且弗悟其弗寿无足怪者若士能固今人之所异而古人之所常也
　　传曰人皆可以为尧舜又曰涂人可以为禹然则今人以为异古人以为常者又何止养生一事而己邪
　　刘仙传【宋淳】
　　大司马宛洛翁为言其乡有刘先生伟者曽为侍御为兖州守卒于官翁之叔父某时为某县簿实主其防事或云刘乃不死往往见人间翁不以为然后佥宪山西有卫经歴某者亦翁乡人也朔日叅谒不至翁诘问之对云夜因刘先生过访旦遂起迟耳翁问刘为谁曰故兖州守也翁大骇异命经歴与俱来宪长蔡公曰佐贰备酒固难吾当主之旣入见即握翁手缕缕道平生事且云子昔癯也今肥矣乂曰子记弹琴时事乎我至而翁家备酒食欵我时河涨不克渡但杀鸡为黍命子抚琴子为弹昭君梅花二曲今忘之耶翁曰然时宪副李公川夫声名籍甚跂足卿相蔡公曰先生言吾三人者谁最先陞曰汝问即汝陞矣李公曰闻先生死且久矣然乎曰不然也汝且死耳即席惟饮酒谷肉食皆不御清戎察院闻之曰异哉故防长也亟遣使招致之遂不知其处徧境内物色卒不可得是年蔡陞都宪李落职言皆騐云翁言兖州为人素以理道自闲父母防皆庐墓三载妻亡不复娶方为御史时住庆寿寺闭门谢客积书至数柜每出必自封识人莫窥之一旦以侍班早出不及封康太史对山宻往闯之其床帐朴陋殊类庄家柜中所贮皆丹书也其在兖州日忽终南山一道士至家谓其子曰尊公今日入吾山中特相告报其子曰吾父方守兖州岂有是哉数日后讣至计其亡为道士至家日也至今垂四十年未有志志者必及神仙事其子雅不欲以是名先生故久不志云
　　司马属曰神仙之说吾儒尝诋之谓不足信然葛洪子晋洞賔希夷载在子史岂皆欺世之言哉即宛翁之言刘先生事乃耳目所覩记翁初不信先生先生之见也实欲示翁而明其非诬耳然必于信翁者何哉夫海蟾之术非蓝方不售羡门之诀必义山始得翁昔在狱中遇名仙双丫髻谓翁有道气敎之长生翁曰吾儒者有杀身以成仁安用此又授之以黄白之术翁曰吾儒者一介不取予诸人安用此双丫髻曰谬矣子谓取予诸人者岂我之谓哉翁于是盖有得矣今年防七十而顔色童赤形如野鹤圣胎真诀固有所受夫岂凡品可得而与闻哉
　　刘太守仙觧传【赵枢生】
　　太守刘氏名伟关中人幼慕神仙长而愈益好之正徳间举进士第始为御史出守楚郡一日忽封函寄其家与为诀当以某日逝父以为狂不之信其母独曰儿平生诩诩好谈仙事今得无有异盍使使讯之及令家人至治所则果逝矣因祓殡归旣行徐觉棺轻及抵家若无物者父母趣啓视之仅遗含殓具尔因大骇以空棺厝之公旣得仙蜕去乃别自称刘胡子卖药于山西代州人初不识其何许人乃病者求药随以丸应不索价无不立瘳者乂相人言未来事辄竒中于是代之好事者莫不声相传曰刘胡子刘胡子云有秀才甄成徳李念及弟愈三人仡仡负才士也闻刘胡子善相二李先往询之公一觏防即许进士仕当为给舍愈幼素儇戱呼之曰刘胡子试观我何如兄公摩其顶曰孺子乃玩我吾本不应语若然若实亦进士也位清要即次乃兄耳二李旣得报趋往告甄甄在三人中齿素长不欲往二李强之乃往公就相之曰君勿忧不贵后当为李官也甄喜即投契数随侍之后知其有金丹术握手引至静处向公再三叩之公曰若问吾吾恶能为若讳然系上清秘防凡人诚难知今有一养气诀授若若其持而行之甄谨拜受公客代州久代人第知为刘胡子无能踪迹其所自防有一商人过见公愕曰异哉兹吾恩人刘太守是也胡为来哉公始佯不喻商即长跪再拜道某前以某事寃系郡狱赖公平反得释公度不可隐即云吾己出家戒令勿言公旣为商人物色得遂遁去越数嵗复之留都留都时掌台事者辑公邦竒与公少为同学生后闻公为太守死归葬一日出三山街见一人山巾道服行廊下状似刘即停节呼吏附耳语令蹑其后侦之果刘也便强与俱来吏如指往公不色遁寻随吏先诣韩私廨韩还见公犹畴昔时人也惊且喜便设榻道旧事接殷勤甚懽巳设饮食公谈笑言动举止皆如平生韩公始终疑之意其死己久此何物者韩谓畏烧酒试问云公能饮烧酒不公徐笑曰若疑我耶吾故吾耳取烧酒饮数斗无恙韩公始不疑居久之辞去僧寺中宿韩公时时与六卿诸公询访之而后诸司官闻公名悉来通谒车迹遍寺门矣然公多辞不见惟韩公同往者乃得见有官求见公不获随寺僧引至公所居则閴无人焉官怒趋出欲抶寺僧僧再入求之则公又在僧具道所以公曰不可以吾故累若乃出见之问功名不答公自是遂辞僧言欲往他所忽不见不知所终时嘉靖戊申己酉歳也其后代州三士者念与成徳果为给舍愈部郎甄所传养气法至今行之秘不肯泄甄为家大人同榜进士
　　都外史曰余闻云笈真诰言内传等书其言尸觧事类状非一即衣在形去者或与白日冲升者有间然轶却疾延龄之科数等矣第初逝时今人心惑不信如王屋同学四子者不少尔洎逝后幻迹往往彪着乃始信其不死故非有卓见素测归化理以一蜕为快者难与道焉太守虽灵诞有自然其积基絫构成其幻志亦学海必至者欤迹其业举子入彀又逐世资膺治民职非外三生别持功行者也其皆以过客视所歴者耶抑世之倜傥竒瑰之士禀尚虗者非鲜盖有敝蹝尘径入山出林一往不返者测其所之亦当乗云蹑虹遨乎不系之域然声湮迹没不如太守之膺世资又昭昭处人境而蜕去去而不死而迹留异矣然太守方骛冥蒙秽埃其以留者为重与否耶余欲学太守者覩其始终显化是以列其行事着于篇




　　明文海巻四百二十
　　钦定四库全书
　　明文海巻四百二十一　　　余姚黄宗羲编传三十五
　　仙释
　　俞长沙传【林大春】
　　明兴二十有七载天子临轩防士得张信而下百人有俞允者字嘉言松江华亭人也官拜楚府纪善改鲁山今寻迁礼部主事奉命使楚坐还报失期谪判长沙故今称长沙公云初长沙公少时为人疏节倜傥不覊然能力耕以事其父父性乐施予尝与道者俱一日有道人者羽衣策杖而过之因止宿焉父命侍食侑以美器道人輙陨其一公殊不为意遇之如礼明日道人者出遇少年行博于市旋博得一器以归其器絶类昨陨者曰器固无恙如是盖道人业己预知有此姑以试公耳廼公固不为动而少年者輙恚愤益急与博徒十数辈求博道人道人每与之博必得竒胜于是少年窘甚不敢鬪咸窃惊异之公因笑而问曰而技可学乎曰子有竒气异时当奉大对为天子命吏是不足学也遂别去公悟乃始折节为儒补博士弟子是时江南甫定经学失传公独得三传于蠧简中玩味久之欣然有得乃以春秋举畿内髙第至是果举进士歴前官如道人指其后之长沙贬所未至防道病暴卒己而复苏先是公病己革己易箦待榇于沙门七日矣忽有医者贸药而至或戱之曰寺有死者可复生否曰可入取青囊一粒纳公口中有顷得呕数声竟起不死于是家人大喜竞以金帛酬医医无所受询其姓名亦不答也第云长沙有白鹤大仙庙盍往修之俄失所在众皆骇然然后知其为白鹤仙神也而或以问公公始为言畴昔事谓我实神游其地而未尝往也往而复还而未尝生也其静定如此及至官访之果得白鹤庙重建焉居七年以寿终后六世孙汝为者复以毛诗举隆庆辛未进士假守潮州为予道其事
　　林子曰余少客吴越间尝闻吴中人士往往谈长沙公始终遇仙事私心异之及得其孙贰守公所为事状始知公盖儒而自托于仙者其于死生之际视若梦幻亦可谓有守能不乱者矣而论者乂谓圮上之遇济北之祠卒成帝师以光辅有汉而公官不过为郎位不过别驾以为公憾不知公于死生能齐矣彼区区得丧何物者且以贾生之贤尤不免于长沙之悲而公乃不闻其有幽愤之辞投湘吊古之赋其视贾生处此似为过之由此观之其迄于今以有嗣也宜哉
　　达观大师传略【陆符】
　　师讳真可达观其字也晚自号紫栢万厯中慈圣皇太后钦师道风上亦雅亷知师谓若此真可名一僧师遂取以更其名云世家于吴江之摊缺沈姓父连字季子其先句曲人也师生有异征雄猛不可覊绁稍长志益大饮酒恃气慕古游侠之行他日自言吾本杀猪屠狗之夫盖道其实也年十七辞亲只行愿立功名塞上行至郡城枫桥天大雨不得前虎丘僧明觉者过视壮其貌问知逺行因以盖接之归具晚飡夜卧闻僧诵八十八佛名号心忽开悦侵晨起告觉愿出家遂觧腰纒治斋觉即白众为祝髪因礼觉为师是夜即兀坐达旦时觉欲募铁万斤铸大钟师乃独身往平湖趺坐一巨室门外主人进食不食问何为曰愿得铁万斤铸大钟镇虎丘山寺主人立畀铁如募师为举食径载之归即闭户读书歳余不越阃年二十从讲师受具戒掩关武塘景徳寺三年辞觉包腰去叅访闻僧有诵张拙秀才偈者至断除妄想重増病趋向真如亦是邪曰何不云方无病不是祁僧哂之师大疑到处书二语于壁迷闷至头面俱肿一日斋次忽悟头面立消曰使我在临济徳山座下一掌便醒自是气宇凌铄诸方矣初祖西来以楞伽印心从上祖家皆精其义立为纲宗勘騐来学宋宏觉范忧末法失传遂为智证传僧寳传诸书以撰述佛祖防诀其书世多未之闻见师搜得古本大喜因游匡山深究相宗精义巳而游五防至峭壁空岩有老宿孤坐师作礼问一念未生时如何宿竖一指又问旣生后如何宿展両手师于言下领防寻迹之失其处至京师叅徧融大老融问何来曰从江南来来此何事曰习讲又问习讲何事曰贯通经防代佛扬化融曰能清净説法乎曰至今不染一尘融命师觧直裰施旁僧揽其里曰脱却一层还一层也师笑颔之遂留时与知识啸巗法主暹理诸公叅证所得乃归省觉盖去辞觉时巳九年师见道法陵迟五家纲宗坠地以负荷大法为已事倡刻大藏广其流布日以智证传一书嘱付传习或时教人专持毘舍浮佛偈谓此偈是去来诸佛心印禅之真源尝言吾待此二十余年己熟句半熟两句死生无虑矣先是有南昌诸生出家补陀曰宻藏道开者闻师风来归师深器重留为侍者凡法门大事如复楞严寺刻大藏复化城皆以属之师终身不受人祈请出世终师世亦无敢开堂受请者独与憨山清公为友尝对谈四十昼夜不变睫因有志修国朝传灯録与清公约共往曹溪开导法脉遂从帝京繇三晋歴关中跨栈道至蜀礼普贤顺流下瞿塘过荆襄登太和至匡庐寻清公约时清公以兴复劳山海印寺为黄冠奥援讦奏被逮师闻报祷佛冀佑不死独往曹溪将回捄都下知己得遣雷阳戍因住白下江关待之相见执手叹曰公以死荷大法我何人哉公不生还吾无生日他日即先公死后事属公清公至雷阳得闲过曹溪曰此达老志也吾以行闲至殆不偶后公得释即住锡宗风振焉时上以三殿工开矿税中使辈出有李道者劾奏南康守吴宝秀抗防逮治其夫人哀愤投缳死师闻之曰良二千石为民请命死其妻身且不免时事至此乎遂入都门营捄授以毘舍半偈令诵十万当出狱吴持至八万上意觧得末减师因喟然曰憨山不归我出世一大负矿税不止我捄世一大负传灯未续我慧命一大负释此三负当不复游王合城矣其时门弟子皆知都下侧目师巳甚相继奉书劝出开侍者刺血具书隐去当师居方山时尝卜出处于李长者誓以身命宏法故报书輙谓吾当断髪巳如断头今更有何头可断其意以出家儿大事旣明身心尚有僇辱拣避虽比古之立名义不侵然诺者尚不可得况欲称祖家儿孙操提止令以杀活天下故虽谤师形章疏不一师处之屹然居无何妖书事发上震怒方大索先是江夏郭公正域为少宗伯以楚藩事与政府抵牾而吴江沈令誉者师弟子也以医游公卿间尤徃来江夏称最善罗织者遂欲乗妖书中郭即掩捕沈拷掠备至沈终无所承惟箧中搜得师与令誉书乃营捄清公谓劳山海印之复为圣母保防圣躬香火今毁寺戍清是伤圣母之慈妨皇上之孝也御史康丕扬得之遂据以闻先时慈圣闻师至命近侍陈儒致斋供赐紫伽黎师受供谢紫衣适从石经山得隋时琬禅师所藏佛舍利因请入供太后出帑金送归石窟言者率以縻内帑金钱为师咎一日有中使奉上命赍数千金请师印藏经颁赐师不奉诏曰印经自有人中使固以受上防坚请不肯去其人尝从师执礼者师呵之欲起杖不得己复命上笑曰固知此僧非利财者上尝手书金刚经汗渍册纸疑当易亟遣中贵驰问师以偈进曰御汗一滴万世津梁无穷法藏从此放光上覧防大恱以故劾上留中迟之乃下命大金吾研审而己时师居西山潭柘嘉福寺诸校夜至不敢白但匍匐求开示师为语竟夕至晓诸挍伏地哭出帖师命治斋礼佛书偈别众就讯以三负对无他辞传送刑部对如初有郎官嫉师者同鞫故令杖师凡对簿直入趺坐阶下左右杂投刑具唱声恐吓不为动受杖己复起坐狱词无可按特以救清公书谓语连朝廷欲引子骂父律不果竟拟左道狱具将上师闻之曰世法如此久住何为手字付侍者性田令致江南法侣田哭师叱之曰侍我二十年犹作此去就却食饮寻说转生歌子夜犹口授十余偈黎明索姜汤齿就地坐诵毘卢遮那佛数声闭目不语有御史曹学程先以言事系狱闻状趋至望见輙大呼师好去师复张目微睇启手扶两足跏趺以逝时万厯癸卯十二月十七日也师生于嘉靖癸卯六月十二日世寿六十有一法腊四十有竒师报逝待命六日坐风露中顔色不少改遗命毋龛敛周以蘲埋葬慈恵寺土坎中次年春夏霖雨及秋众忧淹渍久令田侍者鸣诸当事得请归龛啓视端然如生见者悲恸如佛复出传聼来观奔动畿下龛归江南途中尚多求启视瞻礼者江南弟子议卓塔地持未决适圜中录刻成寄至中有怪来双径为双树遂定议归径山师相好魁竒雄硕威掩万众童真絶染肤体如铁石日饭数升过中不食自出家即脇不到席四十余年如一日所至设髙座悬灯趺对宻藏开公尝侍立闻鸡鸣顾语师曰学道人坐地安问鸡鸣始行脚二十里足痛以石砥足至日行二十里乃止嘉兴楞严寺初复禅堂成师题一聨谓当以血书之引锥刺臂血盈盌用絮渍大书榜上尝至胶西秋水时至欲渡众不可师觧衣先渉乱流及肩疾呼众前顾谓曰阅生死要当如此师身律严至于忠孝大节尤为性笃幼奉母训不坐阈终身立不敢近尝礼佛始进食在潭柘值客至误先举乃对知事曰今日有犯戒者命尔痛杖三十轻则倍起受杖就佛前伏地受责如数在阳羡山中读长沙志至忠臣李芾城守垂防授剑部将斩其全家部将恸哭受命己而自杀执巻泪迸如雨旁侍者不哭叱之谓当推堕崖下所至梵刹见祝圣牌必敬礼厯书初授必加额始开览白衣弟子入室激发以忠义惩戒贪暴形于论说至谓教人制举业进身使为大盗刼财较昔人画马入马腹其罪报当愈甚师心慈外貌威重及门弟子多贤豪搢绅御之平等尊严不少假尝言法道非资人为牛鼎以世情求法不入吾室我不憾也惟遇利根男子锥劄不少假借当机不契恨之直欲顿断其命至诱接下中随器尽量人自习安驽缓畏其攀跻多望崖而退焉明觉者故尝好医一日还家畜妻妾以医名吴防然移居大泽中深自匿师宻使人踪迹诡名字称病卧舟中邀觉觉至见师大骇师流涕叹息觉皇恐惟命遂剃除乃反执弟子礼师行脚见名蓝庆址必发愿恢复从楞严至归宗凡兴建一十五所归宗遗迹仅古松一株寺僧薪斵防折将尽伐售米五斗有丐者乞米赎免师过而累土石掎筑呪其下愿松再荣寺当复后松果日茂寺竟因师复云师闻难无敢为之讼寃者当是时惟侍者性田周旋圜中故有松木冷重云独见田侍者之句田常熟人幼尝事慧日寺比丘古林貎癯颧起纯体筋骨性突兀不易驯扰已林遣执侍供事惟谨颔頥指使气息相应中夜承诺警絶无寐少不知书索巻籍笔劄随所命必应手师有所往顶笠即行一肩追随若预装者尝呼为小道人或命为田道时遭痛杖初无怨色一日逐之使去田哀号无所出故尝向大士礼清净三业文是日声鸣甚悲音齿忽异师问知为田乃复令入自此不复加杖师示寂报讣江南复北上奉龛归径山始剃除不逾年微疾死塔骨寂照庵放生池山左曰田侍者塔云师龛始供庵中越十一年定葬山后黄沙滩人言其地有潴水改卜五大慧塔之阴曰文殊防己择日火浴矣清公从南岳数千里来操文预定祭日适与期防遂把火焉师有文集及圜中语录金沙门人合刻共一十六巻后三十二年有私淑弟子四明陆符删次补纂为紫栢心要数巻序而藏于家
　　论曰尝闻震泽间有寺名普济者寺中有古栢一树竒絶吴兴阁学某尝舣舟其前梦师登舟谡谡作风声明日起入寺婆娑树下若有所见后追录其梦正圜中灭度日也因疑师以树中神道成而归且曰师固尝号紫栢云至考师心行本末若其夙命前知显迹坎土直以肉身炽然说法自非古佛大士酬愿一出岂易得此也哉憨山老人曰正法中可无临济徳山末法中不可无此老诚哉知言彼树中神何修而得此于出世乎
　　僧有相传【尹民兴】
　　师名如堂号有相南阳人也示寂于巳丑十一月之九日八十春秋有二矣始师有欧歍之疾住岳阳深山中持华经二年夜梦金臂人饮以玉露疾遂瘳挂锡出泥庵则丁亥十月也师尝匡坐而含笑余问曰何笑乎曰予心乐亦不知所乐何事也顷之天暑甚予气喘出师从容微哂曰寒暑小事也不守如此他日生死塲中何如哉公能澄定此心则入水入火无徃而不自由矣余拜手志之今秋九月絶粒不茹惟啖枣栗巳辟枣栗惟进热汤如是七昼夜张目语予曰本以十月行因修懴事展留一月旦日酉时予逝矣及旦礼十方佛入奁趺坐久之众窃听焉念佛有声缩不忍视师觉奋声呼曰去弟子本有合十指爪慇懃上请曰师何去曰竟徃佛国至则火光鏩鏩化作金莲花而上所谓无徃而不自由者与夫性本空也含十方国土仅如防尘何况水火是以至人出入其中故能函盖游戏情识既生则为一物与水火偶触之为焦为湿入之为溺为焚既不胜水火而我且为水火用如是为恐怕为痛楚为壊散既壊复成则为欣羡为悦乐为贪恋辘轳不停而我本有之空性未尝毫末减也今人或梦火灼其肤醒时无有此可以知师之火用至平无奇至常无怪矣览观师事毋为魔説
　　慧常传【蒋鐄】
　　慧常者以行脚卓锡长林之金竺山里居士沈七老时与防七老家修符箓召道士朱法官领符箓事既斋戒设坛塲而七老请法官曰人谓大师道力防行三界能摄某神入天门乎法官曰可引七老登坛伏而自伏坛下须臾诣天阙如王者宫殿朱门双启见慧常持篲扫天门下遇七老惊曰尔安得到此幸今日值侍赵公若他将公不得生还矣遽匿七老户扉后巳见金甲神巡至讯侍者安得生牛皮气当是时七老固曳革履命索之而慧常前揖神敬礼之慧常以身翼蔽户扇乃不敢索神徐去而法官捧檄自天门出擕七老下明旦往请慧常谢至山半侍者捧盘匜肃迎曰师知居士见过命道左七老惊因拜慧常具谢解救得不死状慧常曰此地那可戏行然亦公往因也七老曾孙谦长林知名士有文行余博士长林谦为道其事甚悉又言朱法官道术亦甚灵异尝渡江以一葢投江中捻诀禁呪片时飞渡后饮酒醉寐诀解沈江死








　　明文海巻四百二十一
　　钦定四库全书
　　明文海巻四百二十二　　　余姚黄宗羲编传三十六
　　诡异
　　陆彦先传【蒋鐄】
　　余年十六而识彦先彦先自喜为诗诗名籍甚公卿间中嵗不得意乃益自放人呼曰痴翁微酣踉跄突至童子哗云痴翁来则皆走而余先君独雅爱之彦先之尊人启孙先生于先君为中表兄弟呼先君表叔又娶余族姊先君度甚庄内外子姓亦无弗庄事先君者惟彦先任性防礴自如每造先君必索酒酒至则髙吟所着诗襍以他语杯入手数为语夺语又数为酒夺两不可竟而炙酒喜极燥且炙且饮且饮且髙吟輙竟夜或頽然醉纵谈今古不平事防手瞠目继以痛哭而先君拥褐聴之亦竟夜不休家酿善酒味冽彦先睨之曰此三白耶吾欲首论造三白者叔父宜从坐先君大笑属余兄弟此异人也毋以痴易之彦先有至性逾三十举一子而殇不胜悲怆尽烧笔砚托酒人自豪酒适或占歌诗韵检甚超或聘之捉刀亦弗谢平生诗皆醉后击唾壶走笔而成然气易尽故不复作长篇景语殊旷情语殊楚致语殊逸不甚计工拙而得句輙沾沾聊以消其无聊之况至人间龌龊虽梦想亦不及以故家四壁立余姊挫针自给内顾益不可堪间有赠片金者懐以归家人廹攫之金尽出而交谪未巳则或经嵗月不敢归而客余及二三友人舍中或寄僧庐故其诗骨肉频年尽肝肠遇节摧春风吹万卉不到转蓬人又情独爱难舍心惟悲最伤只缘两重障遂发一朝狂句絶凄断彦先有至友徐君声逺王君孟夙两人皆善余各有髙防而酷爱彦先忘机后乃善陈生古白三君酬答极多彦先多畏尤畏畏虫畏爆声而起居简率衫袖淋漓胔羮剥落糟气拍人同舍者走匿跟跄大叫抱一老佣卧晓起亦复恬然一夕客苕中别馆主人两戒青衣伴之彦先忽醉卧觉而呼青衣不应遽起取衾自裹匿户扉顷之青衣持炬至惊喜跃出青衣大悸一儿悸死又一日与孟夙歩西湖堤上青虫挂衣幅顾见裂衣惊走里许不可止武士有仗防而售者窘且饿野哭彦先顾问之亦相持哭甚哀悲感行路或唁之曰乃父子耶何悲也晚嵗客乔将军一琦乔怜其无子遣一媵侍之彦先意颇防而贫且惫为奔走计饔飱若有家累者欲以娱所懽而力弗任歳余困疲乃死
　　付生曰彦先多嘉观为余从伯父平仲馆甥伯父旷懐髙韵彦先若臭味而伯父顾不甚契彦先先君子顾独深知之文章有神交有道其然乎其然乎方彦先以贫死余亦落魄不自振友人钦愚公张豫诚诸君为治产食其未亡人陈古白为检其遗稿夀诸梓余无一焉生惭中散死媿南州今己矣乃悉生平所习见者为之传世有读余之文毋笑彦先为痴人者而吾与之谈至人矣
  </div>
  <div class="pagination">
   <a href="明文海_page116.html">
    上一页
   </a>
   <span>
    ...
   </span>
   <a href="明文海_page112.html">
    112
   </a>
   <a href="明文海_page113.html">
    113
   </a>
   <a href="明文海_page114.html">
    114
   </a>
   <a href="明文海_page115.html">
    115
   </a>
   <a href="明文海_page116.html">
    116
   </a>
   <span class="current-page">
    117
   </span>
   <a href="明文海_page118.html">
    118
   </a>
   <a href="明文海_page119.html">
    119
   </a>
   <a href="明文海_page120.html">
    120
   </a>
   <a href="明文海_page121.html">
    121
   </a>
   <a href="明文海_page122.html">
    122
   </a>
   <span>
    ...
   </span>
   <a href="明文海_page118.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
