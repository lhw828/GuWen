<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 61 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 61 页/共 134 页
  </h1>
  <div class="content">
   诗经偶笺自引【万时华】
　　余僻处而无心家世业诗闲居偶有所见随手识之义类不能深也跧伏既久忽复成书题之曰偶笺子夏读书有人亦乐之无人亦乐之子尚以为见其表未见其里子曰吾尝悉心其中前有髙防后有深谷诗之精防如是夫偶于诗亦何有哉然今之君子诵诗而蔽皆未必以偶失之诗虽埒之五经而防与他经异或近之而逺或浅之而深或显之而隠或笑之而叹或反而正今之君子知诗为经不知诗之为诗一蔽也谢太傅尝问语从毛诗何句最佳遏以杨栁依依对公所赏乃在訏谟定命逺犹辰告之语谭友夏亦言读诗不能使国风与雅颂同趣且觉雅颂更于国风有味易入便入终是读书者之病今之君子少此致二蔽也至于因经有传而逐传者迷经因传而生训诂而袭训诂者迷传塾师讲堂辗转讹谬夫古人之唱叹淫佚神境超忽而必欲硬提其字句以为纲强疏其支派以为断千年风雅防为迂拙腐陋之书嗟乎蔽又甚矣孟子之论説诗以意逆志夫千载之上千载之下何从逆之大都目光所止古人妙理相遭无故之中作诗者之志或偶而灵读诗者之意或偶而动天下之不可力取而偶或遇之者惟物之精防者为然也癸酉中和节时华自识
　　周太仆四书解序【章世纯】
　　夫聪明所起始于天地明出于日月聪出于空虚天地得全而人分之不肯让天地各以其见相通取合以有其能所以可通则以言矣言可逺行则以书矣书者言之迹言者智之舆以此取通圣人之始为之盖其难也五方之人各以其声命事物杂然而来如鸟鸣兽语纷互舛抝启行之音则有爰维夸诞指事之辞则有彼其之斯转注之响则有若乃于厥止息之韵则有忌只矣兮是非之应则有然否喻咈如是之类五方诡趋王者考文因并用以取通因相通而取喻然而冀州之圣人出则朔北之语常为主安邑亳都之圣人出则中土之説时为君岐雍之圣人出则西方之言又为帝而时代推移语音互扭因讹成变假借用烦加以木防竹简约文便书于是何之为假益之为溢弑别上下战分征讨或圣贤之所定或民用之所安而向之求通又以多成隔则非一圣人之制所可己于是又有圣人者出为之尔雅以总其类春秋左氏发凡言例以括其义释诂之学后为贾郑马顔发义之文后为周程张朱是则诗书为之舟楫而之数君子者则其长年三老撑拽运驾而使之吴之越者也由此观之古今训解之学归于通之而已矣归于明之而已矣作者不能尽明其意固不为作者矣读者不能明作者之意则固不为读者矣而因于爵禄而为士者多因于士多而解説者众因于解説者众而隙中观鬬水面测河纷纭益甚以解晦书以传覆经周程张朱之徒复为周程张朱之贼矣今太朴氏一起而正之一篇之中先举大义则周程张朱之志也一句之中字为表白则贾马郑顔之业也合为之译以尽其起承转结之趣则又今制艺代言之体也以其昭昭使人昭昭以其孑孑使人孑孑手指之中挈日月而行而使天下后世目有视而耳有闻此真可以通今古之隔而争天地之能者与
　　两朝诗选序【尹民兴】
　　陈皇士以两朝诗选属叙于兴兴拱手而曰水有坊激而成波人有坊激而着节礼教者民之坊也壊坊毁教滔滔之水放诸壑夫子怆然矣昔者圣王不竞才力惟是古礼古乐谨诸胶序使民习安而悦豫守其礼乐若上甿之获穑也岂复更造辟违之戾节以枭乱天下哉求之于此取之于彼所谓国之神气也先髙皇洞畅此意斩刈不义之后即选儒臣明修礼宪然后孝子忠臣祗敬而有所至矣故靖难之日诛殛淫苛其视落肌如委土耳迨之议礼建储肉飞阶殿而不悔夫岂有所跂预哉各悦其心之甚安也当是时众心如藩悖节不起纽天下不在金版六韬而在升降揖让之中是至一至逸之术也有治畸毗者抉毁先坊优奨冯道品选古迹独赞狄公若曰是不蠡盘盂而安人家国者夫民之趋利张乎不可遏也先王纆之以礼刦之以义抗之以美名炤之以祸灾而民犹有窃发者今哆然大号曰礼义不足偈名祸不足规也是犹废垣堕墉而招盗贼入室也民将何所不至乎卒之魏客酿奸李孽凶逆两朝巨公卿诎要挠掴娩乎妇女者岂尽安恣耶禽兽之行亦或持之有故趋利若骛顿忘臣节也卑卑之徒毋足论假之老狐之毒未衰五王之烈不着夺裘鄙事何禆七尺之孤事有禆于一时而不足着冰防者君子不由也中行穆子不受鼔降惧贾贰于边鄙况治国安君大事哉一夫之言猾诸夏言不可以不慎矣烈皇帝握操健斧锄逆章奸若得三四名弼夹辅其间自然迅发如霆剪除茨蔓乃至旋睇无人姑示之镇静魏客田崔咸逸显戮而诸彪虎多逸山林诸君子又不洁身靖共媚于明主既滋小人口实日夜防搆而明主亦渐薄之于是追维逆孽邪党杂进是以敝裘不足衣借虎豹之毛欲蔽其体也其不厎于伤害者防何矣两朝之祸始于破先王之坊终于树坊不峻无所惮惧也不惮惧则敢妄行如南行者无所期何能不北走也哉两朝遗诗固犹先王之宪民而徳教之先声也诵其愿慤薄浇可敦焉诵其隅方挠挑可息焉诵其隆髙卑陬可作焉诵其端直旁僻可化焉以砥狂夫之説澜而存法崕于亏缺之后虽曰声歌非小补矣















　　明文海巻二百三十一
　　钦定四库全书
　　明文海巻二百三十二　　　余姚黄宗羲编序二十三
　　著述
　　畸人传序【阙名】
　　呜呼误天下者其庸人乎庸人者屈原所谓党人也原之言曰党人之鄙固兮不知余所臧任重载盛兮陷滞而不济又曰诽俊疑杰兮固庸态也始于诽疑卒于鄙固始于鄙固卒于陷滞呜呼党人之庸至此乎方其毛举鸷击树帜防篱自不谓鄙也脱手营官身势迅滑如弹丸自不谓固也一旦海波荡岳坐失千金之壶尽罹灭顶之凶有防足崩流掉万石之载而厝安澜者乎身尾既濡神魄枯落于时则藏身狗窦抱颐鸡栖输金缓死媒女进身破族屠宗卖交刃主无不可为所谓庸人者遂为大逆穷凶极险之人矣究其蹠矢负涂澣濯无防虽续残喘故行尸耳不谓之庸可哉天下已受庸人之祸而后思畸人以救之亦已晩矣鑪败则灭而更铸厦倾则撤而更新人弊矣弊可救弊乎新莽之簒世尽沦污徳己而歌则歌以十百万罪已而哭则哭以十百万人心狂酲天日防晦倐而邓冯宼贾有陨自天禄山之叛海内风偃倐而顔张李郭为海峰天柱汉室之衰羣豪并起未有挟天子以令诸侯之説也而荀彧忽倡之未有保江东极长江而据之之説也而鲁肃忽倡之未有跨荆益抚苗獠据荆州以向宛洛出秦川以向长安之説也而孔明忽发之亦竒矣哉殆天启其聪而非人所与虑也是之谓畸人也故曰畸人者畸于人而侔于天反之则庸人者畸于天而侔于人矣天所不许而欲薰衅俘囚任为萧管奨诱凶逆委诸廓清收罗豺狼寄以民社是以脂濯垢而鸩解酲相而跛相跛也覆前车者庸人而推后毂者又庸人辗转陷滞哀斯人之上坎无时矣岂非庸种滋蔓耘锄失计乎今夫纎饵毕命者□鱼也一隈待弋者洲鹜也覆粟而呼者雀侣也悦草而鸣者麋羣也庸人之唼污谋梁呼羣图活则亦雀鹜鱼麋之智矣是披羊之客所以痴唾乎菜佣而坠驴之叟尚假寐而不愿醒也哉
　　名士传序【阙名】
　　孟氏问杨朱曰人而已矣奚以名为曰以名者为富为贵为死为子孙名奚益于子孙乎曰名乃苦其身燋其心乗其名者润兼宗党况子孙乎凡为名者必防亷斯贫为名者必让让斯贱为名者必身为的的斯射三者何用于富贵与死哉实名贫伪名富也实名贱伪名贵也实名死伪名生也实无名名无实名者伪而已矣名实散乱于是公孙龙疾而思正之假物取譬以守白辨谓白马为非马也其言曰白名色马名形形非色色非形也言色则形不当与言形则色不宜从今合以为物非也欲推是辨以正名实而化天下焉同时好辨者桓子惠施之流则又演其説曰狗非犬犬可为羊也白狗黒黄马骊牛三也狗马之説骀荡益怪而名实愈乱故刘昼曰名弥假而实愈反则廻犬似人转白为黒矣今指犬似人不类也类推以象谓犬似玃玃似狚狚似人则犬似人矣吾为正其説曰狗亦马马亦狗狗马亦人此其情也情形之背也无算矣合以为物而无疑者名实也枭名曰鸾莎名曰芝跖名曰夷嫫名曰施褒妲名曰姜姒墦垄名曰园绮商臣许止名曰舜文莽操懿温名曰周伊殷房名曰管乐臣仆名曰防箕鸣乎以是名名之可不以是士士之乎华子鱼禇彦回其士名也而逼母后卖故主者其实也王夷甫沈休文其士名也而乞命胡羯劝穪尊号者其实也苏叔党赵子昻其士名也而被衰阉门忘宗事仇者其实也故汉士尊名骈首争死糜身湛族而不辞挽士修名防首偷生献室屠亲而不愤以此为富贵即富贵矣以此为死即不死矣以此为非狗马即非狗马矣又何以曰狗非犬马非马名非士士非名也乎故天下之至者莫甚于狗马与名也此公孙龙桓子惠施之流所不及辨也作名士传第【阙】
　　忠义传序【阙名】
　　公孙述刃而刼王皓皓曰犬马犹识主而况于人乎遂伏剑以死付使者夫皓以为人之报主甚于犬马也今翩然反之则曰人犹不识主而况犬马乎此一悖也凡物性近于人者人必怜爱之谈反哺跪乳蜂臣蚁国之事于昏暴之前未尝不温肃以听也至有谈马能殉节犬能复仇者虽商臣许止莽操懿温犹交口而赞其善也今指士大夫而曰尔为曽闵尔为龙比尔为顔常山嵇侍中则逡廵而额湿莫或敢任者是以懿徳奉犬马而以凶徳自居也此一悖也或见怪焉秦犬逃而守齐门魏马逋而负燕客则共恨为妖矣甚且言饲犬而噬其翁修廐而齧其主者虽非同室犹痛其不祥而协力磔裂之也今驰人之车者乃反冲而攻其域食人之禄者借粮而攘其土则又以惠廸戒犬马而以逆恶自蔽也此一悖也之三悖者天下必于沐矣沐则心覆心覆则图反反之为言犹惑易也茹不洁以为芗攫腥血以为防也毁肤发以为修易家室以为礼也摧域之哭以为笑涌涛之怒以为喜声罪之檄以为医齧舌喷血之骂以为蝇声之过耳其谈贞臣恭子义友烈妇者则以为醒狂而昼也于是舎其沐人而陈忠义于犬马岂谓狗马亦可谈忠义哉自吾之意以为无忠义则亦不可为狗马而已何也无忠义则如豺狼之不可向迩而虺蜴之不可昵就夫人防豺狼虺蜴而不虞狗马则以其忠义足恃也假令犬马而为崔杼赵盾者乘主人之醉寐登牀而解其体家相戒而户屠之犬马其无噍类矣假令犬马而为张柔张范蒲夀庚孙胜夫吕文焕刘整者连率异族而覆主人之庙社逼孤防于沧波则主人之邦族亦岂有孑遗哉故曰无忠义必不可以为犬马也我故扬犬马于人而比类言之支离言之含心包垢而言之也呜乎此故子庆所不能哭士龙所不能笑刘四法秀所不能骂而谈天炙毂所不能谑者我犹喋喋然传之沐之人其以我为匪人也作忠义狗马传第二十七














　　明文海巻二百三十二
　　钦定四库全书
　　明文海巻二百三十三　　　余姚黄宗羲编序二十四
　　文集
　　徐教授文集序【宋濓】
　　曹丕有言文章者不朽之盛事其故何哉夫山之巍然有时而崩也川之然有时而竭也金与石至固且坚亦有时而销泐也文辞所寄不越乎竹素之间而谓其能不朽者盖天地之间有形则弊文者道之所寓也道无形也其能致不朽也宜哉是故天地未判道在天地天地旣分道在圣贤圣贤之殁道在六经凡存心养性之理穷神知化之方天人应感之机治忽存亡之莫不毕书之皇极赖之以建彛伦赖之以叙人心赖之以正此岂细故也哉后之立言者必期无背于经始可以言文不然不足以与此也是故扬沙走石飘忽奔放者非文也牛鬼蛇神佹诞不经而弗能宣通者非文也桑间濮上危弦促管徒使五音繁防而淫靡过度者非文也情縁愤怒辞専讥讪怨尢勃兴和顺不足者非文也纵横押阖饰非助邪而务以欺人者非文也枯瘠苦澁棘喉滞吻读之不复可句者非文也廋辞隐语杂以诙谐者非文也事类失伦序例弗谨黄钟与瓦釜并陈春秾与秋枯并出杂乱无章刺眯人目者非文也臭腐阘茸厌厌不振如下里衣装不中程度者非文也如斯之类不能徧举也必也旋转如乾坤辉映如日月阖辟如阴阳变化如风霆妙用同乎鬼神大之用天下国家小而爲天下国家用始可以言文不然不足以与此也故所贵乎文者前乎千万世而不见其始后乎千万世而不知其终有不可一刻而离去者其能致不朽也宜哉丕也恶足以知之徒以鲁国孔融等七子学无所遗辞无所假足以令声名传后而已安知其文哉传有之言以足志文以足言言之无文行之不远此则文之至者也文之至者文外无道道外无文粲然载于道德仁义之言者即道也秩然见诸礼乐刑政之具者即文也道积于厥躬文不期工而自工不务明道纵若蠧鱼出入于方册间虽至老死无片言可以返道也夫自孟氏旣没世不复有文贾长沙董江都太史迁得其皮肤韩吏部欧阳少师得其骨骼舂陵河南横渠考亭五夫子得其心髓观五夫子之所着妙斡造化而弗违百世以俟圣人而不惑斯文也非宋之文也唐虞三代之文也非唐虞三代之文也六经之文也文至于六经至矣尽矣其始无愧于文矣乎世之立言者奈何背而去之吾友天台徐君大章赋资絶伦自少学文即期以载道非六经所存不复轻寘念虑于其间含积旣久赫然以文名江南洪武中尝召入史馆修大明日厯遂出教授武林日以横经讲道爲事逺近生徒莫不趋之犹水之赴壑当修日厯时予适爲之总裁每与大章论文窃叹今之作者何其与古异也大章深以予之言为然去岁过武林获观其文集若干巻今山居多暇因狥大章门人之请漫爲序其篇端呜呼世有豪杰之士知文与道非二致者必以余说爲不谬茍非其人则以好高尚夸尤之矣予一听焉无事乎辨也
　　叶夷仲文集序【宋濓】
　　临海叶君夷仲宋丞相西涧先生族诸孙也夷仲生有异资其文辞之进如荣木升而春涛长日新月盛盖未已也顷由茂才举于鄕奉使安南不辱君命以功擢高唐州判官转知睢宁县爲学犹孳孳不懈其弟广武卫知事恵仲类集成编厘爲若干巻来征予序请至六七而不倦予齿加长志气摧慑操觚所云云皆无精魄颇类寐语者读夷仲文方畏敬之弗暇尚奚敢序之哉虽然不敢无一言也昔者先师黄文献公尝有言曰作文之法以羣经爲本根迁固二史爲波澜本根不蕃则无以造道之原波澜不广则无以尽事之变舍此二者而爲文则槁木死灰而已予窃识之不敢忘于是取一经而次第穷之有不得者终夜以思思之不通或至达旦如此者有年始粗晓大防然犹不敢以爲是也复聚羣经于左右循环而温绎之如此者亦有年始知圣人之不死其所以代天出治范世扶俗者数千载犹一日也然犹不敢以爲足也朝夕讽咏之沉潜之益见片言之间可以包罗数百言者文愈简而义愈无穷也由是去读迁固之书则势若破竹无留碍矣权衡旣悬而百物轻重无遁情矣然犹不敢以爲易也稽本末以覈其凡严褒贬以求其断探幽隐以究其防析章句以辨其体事固粲然明白而其制作之意亦皦然不诬也由是以定诸子百家之异同若别白黒而絶无难矣及夫物有所触心有所向则沛然发之于文翩翩乎其萃也衮衮乎其不馁也沨沨乎大无不包小无所遗也呜呼予以五十年之功仅仅若此今年曰逾迈慨兹旧业反成荒落将何以爲夷仲言哉夷仲诸作温醇而有典则飘逸而有思致其辞简古而不厐其神丰腴而不瘠可谓能言之士矣求诸軰行之中未见其敌也进进不已何古人之不可至哉予因忘其固陋以平日所自得者序诸篇首夷仲宜有取焉虽然文辞道之末也夷仲方与有民社之寄当务爲政以德而昌其道哉
　　朱葵山文集序【宋濓】
　　文不贵乎能言而贵于不能不言日月之昭然星辰之炜然非故爲是明也不能不明也江河之流草木之茂非欲其流且茂也不能不流且茂也此天地之至文所以不可及也惟圣贤亦然三代之书诗四圣人之易孔子之春秋曷尝求其文哉道充于中事触于外而形乎言不能不成文尔故四经之文垂百世而无谬天下则而准之自夫斯道不明学者覩圣贤之文而悦其不朽于是始摹效其语言以爲工而文愈削矣夫天之生此人也则有是道也有是道也则有此文也茍能明道而发乎文则将孰御乎而能者寡矣斯后世之文所以不逮古也后世之文加之以百言而不知其有余损其十言而不见其不足以不本于道故尔此非发于不能不言而强言之弊也圣贤之经其所不言也益以片辞则多矣其所言也删其一言则略矣以其不志于文此文所以卒莫能过也故志于文者非能文者也惟志于道者能之元之末莆田有朱先生文霆以治经取显官有政事人皆知之而其所爲文世则鲜知之其孙进士防近以示余其言醇而理彰于理不合虽强之言不言其所言者未尝不本诸道惟其志于道而不以文名故言文者失之呜呼人能因余言以求先生之文庶几得其所存先生字原道以泉州路总管致仕其厯官政事见予所撰墓铭故不着
　　白云藁序【宋濓】
　　刘勰论文有云论说辞序则易綂其首诏策章奏则书发其源赋颂歌赞则诗立其本铭诔箴祝则礼总其端纪传文檄则春秋爲之根呜呼爲此说者固知文本乎经而濓犹谓其有未尽焉何也易之彖象有韵者即诗之属周颂敷陈而不协音者非近于书欤书之禹贡顾命即序纪之宗礼之檀弓乐记非论説之极精者欤况春秋谨严诸经之体又无所不兼之欤错综而推则五经各备文之众法非可以一事而指名也盖苍然在上者天也天不能言而圣人代之经乃圣人所定实犹天然日月星辰之昭布山川草木之森列莫不系焉覆焉皆一气周流而融通之茍欲强索而分配非愚则惑矣夫经之所包广大如斯世之学文者其可不尊之以爲法乎吾友朱先生伯贤以纯笃之资而留意于辞章先秦两汉以至近代诸文无不周览用功之久灼见其是非之眞复取近正无疵者聚而爲书蝇头细字动至数十大册时出而讽咏之已而叹曰学文不本诸经其犹玩培塿之卑而忽嵩华之高乎乃复致力于经功益倍于前时越数岁胸中浩然若有所得操觚书之凡阴阳盈虚之运民物伦品之理万彚屈伸之变皆随事而着源源乎罔知其所穷且其爲体多而不冗简而有度神气流动而精魄苍劲诚可谓粲然藻火之章矣濓之有志爲文不下于伯贤古今诸文章大家亦多究心及游黄文献公门公诲之曰学文以六经爲根本迁固二史爲波澜二史姑迟迟盍先从事于经乎濓取而温绎之不知有寒暑昼夜今已四十春秋矣用心之苦虽与伯贤同而伯贤之所造诣濓固不能窥见其髣髴也然而太上立德其次即立言立言甚非易也自孟子以来致力于是者非不多求其可与经并传者舂陵周元公一人而已元公之言曰文所以载道也轮辕饰而人弗庸徒饰也况虚车乎是则文者非道不立非道不充非道不行由其心与道一道与天一故出言无非经也元公岂尝拘拘学爲文哉濓与伯贤又当共朂之可也伯贤以白云藁若干巻请余序濓故具论之使知伯贤之文一以经爲本而蹈袭近代以爲美者其尚有所发也哉伯贤名右天台人著书甚多所谓春秋类编三史钩秦汉文衡深衣考邾子世家传皆别行
　　樗散杂言序【宋濓】
　　樗散杂言者金华许君存礼所赋之诗也予尝获而读之爱其取法比兴有近于古作者谓存礼曰当今之诗予颇得纵览求其如君者百十之中仅一二见焉非三十年磨濯光精而宣鬯灵龢乌能如芙蕖出水弗霑纎尘有如此者世俗荤肠溺胃餍饫肥醲未必能知君然而至寳不可使埋光而韬采也予当爲君序之以传已而存礼俾侍史録其全集示予于龙门山中因爲之言曰诗至于三百篇而止尔然其爲体有三经焉有三纬焉所谓三经者风雅颂也声乐部分由是而建所爲三纬者赋比兴也制作法裁由是而定故周官太师之教国子必使之以是六者三经而三纬之所以聆其音节之详玩其义理之纯养其情性之正诗之爲用其深且大者盖若此呜呼学诗者其可不取之以爲法乎学诗者固不可不取之以爲法若夫出品裁之正合物我之公高不过激悲不伤陋则论诗者又可不倚之以爲权度乎夫诗一变而爲楚骚虽其爲体有不同至于縁情托物以忧恋恳恻之意而寓尊君亲上之情犹夫诗也变而爲汉魏之什其古固不逮夫骚而能辨而不华质而不俚亦有古之遗美焉三变而爲晋宋诸诗则去古渐远有得有失而非言辞之所能尽也呜呼三变之后天下宁复有诗乎非无诗也诗之合于古者鲜也何以言之大风扬沙天地昼晦雨雹交下万彚失色不知孔子所删之者其有若斯否乎组织事实矜悦葩藻僻澁难知强谓秘不知孔子所删之者又有若斯否乎牛蛇神骋奸技厐杂诞幻不可致诘不知孔子所删之者又有若斯否乎如是者殆不可胜数孔子吾徒之所愿学者也孔子之所取如彼而后之作者乃如此尚得谓之诗矣乎唐宋诸名家其如此者固不可絶谓无之而不及乎此者抑何其多也今世之以诗鸣者蠭起而泉涌其视唐宋又似有所未逮姑置之勿论间有倡爲江南体者轻儇浅躁殆闾阎小人骤习雅谈而杂以防语每一见之輙闭目弗之视诗而至于使人弗之视则其世道之甚下也爲何如哉此予于存礼之诗不觉深爲之喜而继之以叹也呜呼使自一乡逹之于一邑自一邑逹之于一州自一州逹之于四方咸有如存礼者焉则诗之道庶几其复古乎予虽不能诗而论诗颇谓有一日之长因爱存礼之作不待请而自爲序之非深于诗学者殆未有以知予意之所存也
　　剡源集序【宋濓】
　　濓尝学文于黄文献公公于宋季辞章之士乐道之而弗已者惟剡源戴先生爲然濓因日购先生之文绝不能以多致防有诏纂修元史命濓总裁其事事有阙遗者遂以上闻遣使访于郡国窃以爲先生著作有闗于胜国宜多乃属使者入鄞徧求之鄞先生鄕国庶几有得之者曾未几何有司果以剡源集二十八巻来上濓始获而尽览焉因作而曰辞章至于宋季其敝甚久公卿大夫视应用爲急俳谐以爲体偶俪以爲竒腼然自负其名高稍上之则穿凿经义櫽括声律孳孳爲哗世取宠之具又稍上之剽掠前修语録佐以方言累十百而弗休且曰我将以明道奚文之爲又稍上之骋宏博则精麄杂揉而略绳墨慕古奥则删去语助之辞而不可以句顺欲矫弊而其弊尤滋私自念辞章在世如日月之丽乎天虽疾风暴雨动作无时亦不能蔽蚀其精明独怪夫当时之士奚爲乏一人障其狂澜邪复念豪杰之士何代云无第区区所见孤陋故鲜能知之非诚然也及览先生之文新而不刻清而不露如晴峦出云姿态横逸而连翩弗断如通川萦纡十歩九折而无直泻怒犇之失呜呼此非近于所谓豪杰之士也哉盖先生七岁即知攻文咸淳中入太学以三舍法陞内舍生旣而试礼部第十人登进士乙科调教授建宁府及迁临安教授行户部掌故皆不就防宋亡爲元执政者荐之起爲信州教授先生年已六十一矣寻迁婺州以疾辞后六年终初先生旣擢第慨宋季辞章之陋即矫然自异久之四方人士争相师法故至元大德间东南文章大家皆归之先生无异辞先生之殁仅六十年已罕有知其名若字者殊可哀也濓在史局旣命彚入儒学传中及司业成均复将录其剡源集者归以示诸人而先生之乡有夏君闗来为国子正方与先生之孙资先谋刻于梓夏君遂以题辞为请且谓知先生之深者唯黄文献公公旣不可作子幸无让于是忘其僭逾而为序之如此呜呼丰城之剑荆山之玉总埋没泉壤为已久神光上贯于霄汉者终弗能掩也其先生之谓乎先生名表元字帅初一字曾伯庆元奉化州人
　　朱悦道文藁后题【宋濓】
　　右乌伤朱君悦道所为文一巻予读已爱其理明文顺顾谓二三子曰辞章弊久矣挹蜡为葩以逞妖艳非不人目睛比之元气流行千红万紫徧发洛阳名园固自弗侔何也生意动荡与死色之不泽者其可以并论也哉盖古人之于文以躬行心得者着爲言言有醇疵但系乎学之浅深尔后世则不然以文学文皆亿度想像而为之知道君子未尝不一笑掷之也今悦道之文论议必本诸经而翼以濓洛闗闽之说旣履康衢矣长安虽远恶有不至者哉其视顚连榛莾之蹊而虎豹蛇虺纵横交于前者奚啻万万悦道非惟见诸空言又思践履以騐之此尤度越于人人予虽留意于文造道不深而出言多疵深有愧于悦道虽欲痛自惩刷而秋髪缤纷被肩矣惜哉予期悦道甚远悦道器宇清粹诚足以副予所期他日道明德立而文益昌予当在知言之列无疑故録与二三子言者题其巻后云
　　题永新县令乌继善文集后【宋濓】
　　世之学者必有师虽百工伎艺之防亦必有以相授然后能造其阃奥况爲文者发造化之袐贯古今之统茍无以管摄而阖辟之则何以尽其变化不测之妙其不传之于师奚可哉吾鄕修道先生胡公以光明正大之学发于精深严简之文训迪学子篇章句字皆有法往往从之者多得文之旨趣其所造固有浅深高下之殊而体裁终不失古四明夣堂噩师虽居浮屠中能久与先生游先生爲文之法实与闻之乌君继善自防学文于夣堂凡先生所指授者悉以语乌君故乌君之为文峻洁如明月珠起伏如春江涛因语二三子曰必如乌君然后可以言文也若无师授其可易致是哉予尝譬之有美锦焉使朝市缝人制之则能中度而适体委于岩穴之粗工则左低而右昻上侈而下敛锦固锦矣其如不合何文之无师授者亦若斯而已予老且多病文字一切谢去不作纵有一二多仰手于人独喜乌君之文亲题而后归之呜呼予生也虽居先生之鄕而不能传先生之学其于乌君文岂能无慊于中哉乌君名斯道继善字也明之慈溪人尝知化之石龙县令调吉之永新其爲人温然如玉盖与相称云
　　书郑子美文集序【王祎】
　　郑子美先生所为文予十年前尝得其汉唐诸论颇病其辞不皆精纯而其体制往往或戾于法度心未之好也今年秋复获其师山集尽读之观其操议持论务辨道理谈名义盖汲汲焉以扶植世教自见心叹服之于是乃愧向之知先生之不能深也虽然以文求先生非知先生者欲论先生者当自其平生大节而观之初先生隠居于鄕教人接物一体于名义至正中宰臣以名闻诏拜翰林待制兼有上尊名币之赐先生疾当世方奔竞成习将有以抑之则抗疏控辞其言曰臣闻学之浅深他人不能知臣实自知之所谓吾斯之未能信岂敢贪冐恩荣以自欺其心酒与币天下所以奉陛下陛下得以私与人臣不敢不受名与器祖宗所以遗陛下使与天下贤者共之者陛下不得私与人臣不敢不辞疏闻朝廷不之强也居无何而干戈起徽城防焉城守者将要致之使为用先生厉色拒之曰吾岂事二姓者耶因被拘囚郡中诎辱者久而忠不少变亲戚朋友擕具饷之则从容为之尽欢且告以必死状其妻使语之曰君茍死吾其相从地下矣先生谓曰若果从吾死吾其无憾矣乎明日衣冠北向再拜自缢而卒呜呼先生于出处死生之际其大节表表如此则世之以文求先生者岂足以尽先生乎况求之以文者不观其所以自见而徒狥夫言辞之末其尤浅知先生矣唐司空表圣韩致元所为辞章凡近纎靡无足多者而其处进退存亡能不失其正节义所在君子盖深许之其所为不朽者宜在彼而不在此也予惧夫人读先生之文者如予向者之所病故窃志之以为告世有知言者其必谓予能知人也哉先生名玉字子美徽州人
　　潜谿后集序【赵汸】
　　潜谿前集凡十卷冠以陈公众仲序文浦阳义塾旣刻而传之后集笔藁日新而巻帙未有终也宋公以书来俾汸序其意顾久病废学阅岁无以复命又念与公相知有自盖尝徧观前集而惜乎陈公有未及尽是者然则后集固不可无序汸旣不敢让知其又奚辞乃为序曰修辞以为文非古也其起于汉之西京乎太史公传司马相如吾丘夀王东方朔枚臯王褒之属以善属文见知人主然皆不得列于儒林而孔子弟子别为传谓辞章为文而不本于经盖昉于此至唐韩子宋欧阳公曾子固相继而出始考诸经以立言其器识之大学问之博志节之固又足振而兴之文辞之用于是为贵虽子朱子缵周程之绪犹且诵法表章而不敢忽焉叶正则显于东南当道学复明之世刻意脩辞不践故迹而乖离侵畔自窒其源其视韩欧特起于千载之下而知所宗尚者为何如也是以君子尚论浙东先逹必以东莱吕公为归岂非以其博而知要能自得师虽儗诸孔门游夏之伦而无愧也乎若夫辞逹理明不徼绕于陈言而固与之合则百余年间莫善于侍讲黄公者矣景濓父生吕公之鄕而久游于黄公之门其学以经为师而尤长于周礼其出入百家钩深索隐盖将以自致也而不但资以为文其于为文直以才高思敏舒之敛之无适不宜而未尝有意于为作当其发愤择术直诋辞章为淫言葩藻为宿秽期于刬削刋落以径趋乎道德之涂而于吕公尤惓惓咏思叹慕若不能自己于言者则其于轻重之类得失之几察之明矣别集之行岂徒欲以文辞名世者哉盖汸所知于景濓父者如此若夫陈公谓为文必传诸师而后可者景濓父旣不以自多而汸又不足以言之顾尝闻之袁公伯长尝问于先师虞公伯生曰为文当何如虞公曰子浙人也子欲知为文当问诸浙中庖者予川人也何足以知之袁公曰庖者何用知文乎虞公曰川人之为庖也粗块而大脔浓醯而厚酱非不果然属餍也而饮食之味微矣浙中之庖者则不然凡水陆之产皆择取柔甘调其湆齐澄之有方而洁之不已视之泠然水也而五味之和各得所求羽毛鳞介之珍不易其性故予谓为文之妙惟浙中庖者知之袁公盖矍然称善也自虞公为是言学者窃论以为非黄公之文不足以当之众仲尝学于虞公而景濓父黄公之徒也二公之所指授信乎有异于他门者哉善观斯集者则得之矣
　　郑士亨东游集序【刘基】
　　予始与豫章郑士亨遇于杭察其人玩其文遂与为忘年交日相过谈文章剧昼夜如不及有所得意各相为庆慰呼酒共饮至辨近世之为文非逹官贵人及善谀不谐于时士亨不能谀又不仕故不敢以文示于人而自以为贤于博弈书而藏之或获传于后世则亦可以惩创感发不为无益而不悖乎古圣贤之意虽不望其必传而亦未尝不欲其传也其年冬十月有牛谅者见郑子之文大喜率其友闻正集而刻之于梓求予为序予甚异之夫县黎之处璞中虽不自售而不能閟其璟谓卞和之不恒有可也而谓世之无卞和也可乎哉余尝谓郑子之文独予识之而不意复有二子彼二子者好为文则不取诸时人之所趋而独慕于居下位之郑子何耶予旣喜郑子之文获传于世而又喜有二子能识世人之所不识而自拔于流俗以为之传也于是乎序














　　明文海巻二百三十三
　　钦定四库全书
　　明文海巻二百三十四　　余姚黄宗羲编
　　序二十五
　　文集
　　説斋先生文粹序【蘓伯衡】
　　宋自濓溪周子河南程子倡明性理号为道学逓相传授至乾道淳熈间紫阳朱子广汉张子东莱吕子鼎立于一时而东南学者翕然宗之説斋唐公出乎其时又与吕子同居于婺而独尚经制之学眞可谓特起者矣而岂立异哉尚论道统由周程等而上之至孔孟由孔孟等而上之至三王又等而上之至五帝经制者三王五帝之治迹也闻之曰治本于道道本于心得其心与道而后其治可得而言则经制性理固自相为表里者也茍从事性理而经制弗讲焉不几于有体而无用乎公之尚之也有不能已者矣立异云乎哉公与其父侍御史尧封其兄饶州教授仲温乐平主簿仲义皆绍兴名进士家庭之间自相师友不惟史学绝精而尤邃于诸经自谓不専主一説不务为茍同隐之于心稽之于圣人合者取之疑者阙之又谓三代治法悉载于经灼可见诸行事后世以空言视之所以治不如古此其志为何如哉天文地理王覇兵农礼乐刑政度数郊庙学校井野畿疆莫不穷探力索于遗编之中而防通其故不啻若身亲见之上下古今和齐斟酌之以综世变精粗本末兼该并举其所造又何如哉使得志而大行焉举帝王之大经大法于千载之后辅成一王之治俾天下之人复覩唐虞三代之盛夫何难之有然天性亷直利不能囬势不能挠忤物旣多谤讟攸归仕未通显而遽自引退其欲发之事业者仅推而托之论述此君子之所以追恨而深惜者也所著书六经解百五十巻九经发题经史难答孝经解愚书各一巻诸史精义百巻帝王经世图谱十巻乾道秘府羣书新録八十三巻天文地理详辨各二巻故事偹要词科杂録各四巻陆宣公奏议详解十巻説斋文集四十巻今去公垂二百年洊更兵燹行乎世者惟经世图谱诸史精义在其他传者盖亦无几矣扬雄有言存则人亡则书欲求公于公之书而其书又如此不愈大可惜哉诸孙怀敬为是极力搜访得文集焉观士介所为序乃重刋本也以发题愚书足四十巻之数且骈俪之什应用之作居多然则亦非彚次之旧矣欲采择为文粹嘉惠承学则又惧以寡闻浅见而輙去取犯不韪之罪伯衡曰梁昭明太子统尝以一人之见去取秦汉至本朝数千百年诸家之作为文选矣宋姚铉尝以一人之见去取唐三百年诸家之作为文粹矣他若文鉴之类未易枚举至于昌黎之文自谓约六经之旨孰得去取之而公尝掇取二十六篇为韩子今是举也犹是意也奚为而不可使是集出则公之学术庶亦粗足表见后公而作者有志于学而无从见其书一旦得而见之岂不深可借而若获拱璧哉于是怀敬采择论议记序书铭奏议杂著职防一百五十四首厘为十巻其发题愚书则置于前词科仍列于后合十五巻不鄙以序见属伯衡晚陋何足以知公窃嘉怀敬不坠其家学喜承学之士得有所考故不辞而书之且以见公特起流俗之中絶学之后所蕴之精微所造之高妙不尽在是犹愈于槩乎无征云尔
　　洁庵集序【蘓伯衡】
　　洁庵集诗文若干首平阳孔子升先生之所作门人同邑林与直敬伯之所彚次也敬伯以告余曰先生志于立德者也立功且非其志而况于言乎然而先生由进士科出身虽不蕲以文辞行世而求文辞者则固以先生为首矣则先生虽欲不述作乌得而不述作尝闻诸先生文章非应用应用非文章此至论也凡吾之所作第应用云尔吾敢自谓文哉以故先生虽为文未尝留藁子弟门人间私録之亦不多也先生旣弃世其子绵属与直粹为八巻附以诗四巻因先生自号题曰洁庵集一二同志将镂版以永其传敢请为之序余取而读之理到矣气昌矣意精矣辞逹矣典则而严谨温纯而整峻该洽而非缀缉明白而非浅近不粉餙而华彩不鍜链而光辉古之有德必有言者盖如此尚论文章何以加诸至于诗则近于性情而不窘于町畦有优游咏叹之思风雅骚些之遗而先生自视欿然何哉岂不以世之为文者于学无所闻于道无所得险澁其语以为竒僻怪其字以为古隐晦其意以为深突兀其体以为高而流俗之所尚也先生则不出乎是自意不足以追世好而云然也哉嗟乎文辞之陋未有甚于彼者也曾谓先生而为之乎人固有却菽粟而进蚬蛤者亦有舍布帛而取罽毯者茍弗贵先生之文而惟流俗之所谓文是贵则与是何以异乎夫蚬蛤可适口而不可疗饥罽毯可悦目而不可御寒养生则又以菽粟而不以蚬蛤也卒岁则必以布帛而不以罽毯也先生之文布帛也菽粟也世之所不可无人亦不得而弗之贵者也敬伯惓惓于其遗藁可谓知所贵者矣然则先生之有敬伯不犹扬子云之有侯芭也欤先生世系爵里行业详见墓碑此不重出
　　刘樗园先生文集序【方孝孺】
　　学术视教化为盛衰文章学术相表里豪杰之士固不待教化而后知也然先王所以孜孜焉先之而不敢忽者以为天下之人不能皆生而有闻明吾教于天下使过者抑而就中不及者企而求至德旣一则万事治矣当周盛时微而闾巷之人远而产乎遐方絶域肆口所成皆合乎仁义之旨及其已久而衰著书之士以千百计虽不能皆槪乎道而宏博深咸有所自得譬诸黍稷稻粱虽为味不同而皆可以醉饱未尝假剽窃袭浮谈虚言如后世文士之为也自周以来教化详明得先王之意者莫如宋故宋之学术最为近古大儒硕生旣皆深明乎道德性命之理远追孔孟之迹而与之为徒其他以文辞驰于时者亦皆根据六艺理精而旨远气盛而説详各有所承传而不肯妄相沿踵盖教化使然也有元百年之间宋之遗政销灭殆尽士之能言者不为不多辞采音节不为不工及观其所至不过攘取旧説以为言求其学术之所自得岂惟不及宋之名世者哉凡生于其时及见宋之遗风者自以为不可及也宁海在宋时为诗书文物之邑去南渡国都为近故士之显闻于世者甚众宋之衰也兵刑不振而教化犹存取士之法稍弊而风俗不坏故其文章虽不能不降于盛时而学术之醇终不能甚愧于古樗园刘先生少游钱塘学于宋太学与名士大夫交斯时违乾道淳熈诸大儒犹未远文献之传盛有可征是以先生之学渊博崇高得圣贤之大要其为文章朴茂质实不为异常絶俗之谈而纡徐衍肆必逹其意而后止索之而愈深味之而愈长其视葩藻无实可喜之辞乎其不侔也先生所尊善者惟同邑阆风舒公景薛南山陈先生夀所交而敬者则剡源戴公师初鄞袁公伯长袁公后仕元为显官名称海内戴公文亦传于时阆风南山与先生皆自谓宋遗人不屑仕故文行虽高而不大彰著于世传而知之者惟邑人而已今相去五六十年故老沦防知先生之名者日以寡矣使又厯数世岂复有知斯文之可贵者乎夫学术如先生而不传后死者之责也故择其尤善者决为若干巻且推其所自而偹着之使知先生自得之深非近代能言者所及也先生讳庄孙字正仲樗园其号所着有周礼辑传易説今不传
　　张彦辉文集序【方孝孺】
　　昔称文章与政相通举其槩而言耳要而求之实与其人类战国以下自其著者言之庄周为人有壶观天地囊括万物之态故其文宏博而放肆飘飘然若云逰龙骞不可方物荀卿恭敬好礼故其文敦厚而严正如大儒老师衣冠伟然揖让进退俱有法度韩非李斯峭刻酷虐故其文缴绕深切排搏纠纒比辞聨类如法吏议狱务尽其意使人无所措手司马迁豪迈不覊寛大易故其文崒乎如恒华浩乎如江河曲尽周宻如家人父子语不尚藻饰而终不可学司马相如有侠客美丈夫之容故其文绮曼姱都如清歌绕梁中节可听贾谊少年意气慷慨思建事功而不得遂故其文深笃有谋悲壮矫讦扬雄龊龊自信木讷少风节故其文拘束慤愿摸拟窥窃蹇澁不畅用心虽劳而去道实远下此魏晋至隋流丽淫靡浮急促数殆欲无文惟陶元亮以冲旷天然之质发自肺腑不为雕刻其道意也逹其状物也覈稍为近古韩退之起中唐始大振之退之俊杰善辨説故其文开阳阖阴竒絶变化震动如雷霆淡泊如韶濩卓矣为一家言其同时则有栁子厚李元賔李习之之流子厚为人精致警敏习之志大识远元宾激烈善持论故其文皆类之五代之弊甚于魏隋之间宋兴至欧阳永叔苏子瞻王介甫曾子固而文始备永叔厚重渊深故其文委曲平和不为崭絶诡怪之状而穆穆有余韵子瞻魁梧宏博气高力雄故其文常惊絶一世不为婉昵细语介甫狭中少容简黙有裁制故其文能以约胜子固俨尔儒者故其文粹白纯正出入礼乐法度中南渡以后眞希元魏华甫以典章文物为文陈同甫以纵横之学为文其他各以其文显者甚众至于末流而文又弊矣元兴以文自名者相望于百年之间为世所称者曰姚寛甫虞伯生黄晋卿欧阳原功寛甫敦厐有威仪左右佩玉故其文沉欝而隆厚伯生岐嶷絶人谈故事遗法竟日不竭故其文敷赡无涯不可准则晋卿谨慎有礼故其文守局遵度考据切当不放而宻原功博学多识故其文繁多而不廹至于今则潜溪先生出焉先生以诚笃和毅之质宏奥深之识发而为文原功称其如淮阴将兵百万百战百胜志不少慑如列子御风翩然骞举不霑尘土用鸣一代之盛追古作者与之齐近代不足儗也由此观之自古至今文之不同类乎人者岂不然乎虽然不同者辞也不可不同者道也譬之金石丝竹不同也有声则同江河淮海不同也蓄水则同日月星火不同也能明则同人之文不同者犹其形也不可不同天下之道根于心者一也故立言而众者文之也明其道不求异者道之域也人之为文岂故爲尔不同哉其形人人殊声音笑貌人人殊其言固不得而强同也而亦不必一拘乎同也道明则止耳然而道不易明也文至者道未必至也此文之所以爲难也呜呼道与文俱至者其惟圣贤乎圣人之文着于诸经道之所由传也贤者之文盛于伊洛所以明斯道也而其文未尝相同其道未尝不同即其道而求于文者善学文者也袭其辞而忘道者不足与论也然斯岂易易哉世有自谓不师其辞者则剽生抉怪杂取艰深之辞敷错成文以饰其鄙陋之意至于不可句读使人诵之而不晓其意以为文故如是或者惩其病则施慢不思辑陈蹈故混不加修甚则取里谈巷语猥防嘲笑之辞书之编简以为明道文与道割裂为二互相訾诋又或见其然遂放言而攻之以为古之道不可释以今之文今之文不当学古之辞三者虽异而俱失之不师古非文也而师其辞又非也可以爲文者其惟学古之道乎道明则气昌气昌文自至矣文自至者所谓类其人而不悖乎道者也其人高下不同而文亦随之不可强也尝执此説窃观天下之文为三者之归者多矣而无愧于古者亦有矣往居京师从潜溪先生学得句曲张君彦辉之文而览焉其语踈爽类陶元亮善持论类李元宾意其人必雅饬和易君子人也虽未尝见而存乎怀今年幸而见之与昔之所意果合且得见其文之全其辞不泥乎古务自已出而无艰深俚陋之病往往本乎圣贤之道盖庶乎斯文也已茍精而不倦于今之人又何难乎此某所以不能无感而言也虽然文之道大矣某也何足以知之哉
　　逊志斋文集序【林右】
　　流而不可止者势也习而不可变者俗也与势俱往与俗同波者众人也知势俗之所趋而能确然以圣贤自守不浸淫于其中者君子也非惟不为势俗之所浸淫而吾一言一行之所逹天下之势皆随以定天下之俗皆随以化譬若烈风震雷鼓撼上下无大不摧无幽不及虽有强梗不挠亦妥焉委靡于其下此非圣贤豪杰之士不能当周之末孔子之徒已没杨墨之説盛行于天下孟子慨然于布衣中修明仁义之道而杨墨之説以废孟子以来更厯秦汉旣遭坑焚之祸天下学者不见全经而佛老之徒倡为私説鼓舞天下天下之人皆相与师而尊之曰此当今之圣人也使三纲沦而九法斁其害有甚于杨墨者虽以韩文公之雄才竟不能为天下变至宋程朱诸子者出一扫陋习顿囘天下于大道之中天下之人幡然而改曰吾道固在是也然后老佛之説为无用呜呼当其肆为邪説乘吾道之无人戕贼其间根蟠枝散固植人心漫不可拔天不生程朱于天下则天下之人终日昧昧如瞽者之宵行何由睹青天而见白日也哉故曰能定天下之势化天下之俗非圣贤豪杰之士不能也有如云之舟方能适无涯之海有乌获之力方能负千钧之重有天下之才方能剖天下之事才不足于天下而欲剖天下之事犹乘小舟以适海驱孱夫以负重不待识者皆知其不可也是故不患天下之势不我定天下之俗不我化惟患我无盖天下之学耳彼郭林宗王导之徒屑屑衣冠之间犹能使天下之人效之况吾佩服圣贤之学而谓天下之势不我定天下之俗不吾化哉惜乎当今之学者则异于是况闻前朝之故习窃成説为文辞杂老佛为博学志气污下议论卑浅龊龊然无复有大人君子之态吾友方君希直奋然而起曰是岂足以为学不以伊周之心事其君贼其君者也不以孔孟之学为学贼其身者也发言持论一本于至理合乎天道自程朱以来未始见也天下有志之士莫不高其言论将尽弃其所学而从之呜呼岂非豪杰之所用心哉常士世生豪杰之士不多见而于吾希直见之又岂非吾之愿也哉希直之文吾评之矣譬若春气方至津液之色充满广宇飞潜动植之物各有生意天下之人莫不信之此特其一事耳要其大者不在此也虽然文所以逹志也不观其文何以知其志之所存余故又序其文云
  </div>
  <div class="pagination">
   <a href="明文海_page60.html">
    上一页
   </a>
   <span>
    ...
   </span>
   <a href="明文海_page56.html">
    56
   </a>
   <a href="明文海_page57.html">
    57
   </a>
   <a href="明文海_page58.html">
    58
   </a>
   <a href="明文海_page59.html">
    59
   </a>
   <a href="明文海_page60.html">
    60
   </a>
   <span class="current-page">
    61
   </span>
   <a href="明文海_page62.html">
    62
   </a>
   <a href="明文海_page63.html">
    63
   </a>
   <a href="明文海_page64.html">
    64
   </a>
   <a href="明文海_page65.html">
    65
   </a>
   <a href="明文海_page66.html">
    66
   </a>
   <span>
    ...
   </span>
   <a href="明文海_page62.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
