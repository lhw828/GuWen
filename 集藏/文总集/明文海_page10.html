<!DOCTYPE html>
<html>
<head>
    <meta charset="UTF-8">
    <title>明文海 - 第 10 页/共 134 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明文海 - 第 10 页/共 134 页</h1>
    <div class="content">　　闽粤之区有先号躭犁者耕于寛闲之野而老于熈皥之乡以告松月居士曰吾拙于进取而惟犁锄之是躭安于蹇穷而惟稼穑之是务方吾犁之在手也茫乎其无思熈乎其自怡不啻执圭秉璧之荣而运斤游刃之适也夫是以取而自名子其为我赋之居士曰嘻子知所以得遂夫躭犁者乎天生蒸民纷然有欲强则凌弱众则暴独非圣神之首出孰克为之司牧蔼徳礼于春生凛威刑于秋肃夫妇以别父子以属彛伦是惇风俗返朴夫士得以遂其诗书商得以通其贩鬻工得以措其巧于方圎农得以尽其力于穜穋昔者尧舜在上皥皥熈熈康衢击壌幼恬老嬉汤武革命应天顺人渐仁摩义颂声以兴洎战国之争雄遂下逮夫秦楚开阡陌而废井田穷干戈而渎威武民生斯时何所控诉汉祖大度文景无为光武明章世绍丕基蔼黎民之醇厚几刑措于斯时魏晋以降僭闰分争裂冠毁冕僣乱相仍伟唐室之开基繇太宗之神武感魏征之仁义叹封彛之莫覩曾未几何藩镇防扈更歴五季民困常主及乎宋室之兴削平僣乱开文明之景运几跨唐而轶汉休养生息三百余年彼畨畨之黄髪咸没齿而无怨元氏之哀羣雄奋起鹿逐鲸吞分鼎峙哀苍生之纷借转沟壑而未已赫焉大明如日之升搀抢涣其氷释魑魅匿而无形接綂乎千嵗受命于穆清偃武修文坐致太平出斯民之涂炭化愁怨为欢声是以四海之内无一夫之不获皆女织絍而男农耕向使世途方难真人未出于斯时也救死而恐不赡又何暇躭犁鉏而乐沟洫自今知之服膺勿失虽耕田而凿井皆歌咏夫帝力贫穷相资患难相恤租必先公食必先粒耕必譲畔以同归乎吾皇之极于是躭犁生仰而谢俯而揖请书诸绅服之无斁
　　镜湖渔隐赋【宋讷】
　　通判大名府事绍兴周侯巨渊自号镜湖渔隐前进士滑防宋讷乃为赋之其词曰
　　猗与胜景之权舆乎维扬东区惟超南隅山水佳处镜然一湖伟马臻于东汉信智巧之靡诬爰渇水之筑塘引山泉之来潴防之以林麓域之以郊墟防之以滩瀬豁之以路途中流亘城积水涵虚非磻溪而严瀬非齐汶而鲁洙匪合流之泾渭匪防同之漆沮陋梅溪之水澄而清浅桃源之水洄洑而萦纡川流之所归凑云雾之所涵濡视之无端挠之不洿曵澄练兮弗絶磨莹玉兮弗渝逺而望兮若明月一轮湛寒光于咫尺近而察兮若白云千顷化秋水于湏防溶溶乎无镕錬之踪迹浩浩乎非炉范之规模不假乎祝融氏之烈火不出乎欧冶氏之汤炉有美君子爰处爰居卓然嘉遯不狂不迂以道为师以隐为渔整顿乎舟楫蓬棹收拾乎网罟筌笟冲波涛之浩渺荡风烟之虚无爱兹湖之四围恍天开其畵图其东则岧嶤东山逺际云衢花屮异品松柏间株乱川霞而岫霭或腾翠而凝朱纷山村与野迳竞渉渡而陟岨其西则防稽山秀越王防孤峰峦屏倚林壑翠铺陂塘盛灌溉之利商贾尽阛阓之趋散烟际之牛羊啼花间之鹧鸪其南则襟海带江百艘千舻浪桨风帆逺泛长驱耸秦望之杰山拥烟霞之可娯天逺而树色浮闽地险而江声下呉其北则楼阁帘栊防榭参差山处水行舟楫转输青山壮卧龙之势黄堂来太守之车万家之檐楹丹青环合一郡之繁华锦綉重敷其中则鸳鸯鸂防防舂锄碧荇緑藻红蓼黄芦游人畵舫泛泛徐徐歌儿金唱舞妓翠云梳栁姑庙前卖鱼为市道士庄畔纳菱为租观风景之变化若越女呉娃争妍而竞姝者也此镜湖之在绍兴犹西湖之在钱唐其遨游登临之胜盖不少殊焉若夫和气渐融化日初舒船尾载琴船头载书茶灶兮蒙顶石花砚床兮白玉蟾蜍和沧浪之短歌赋孙绰之遂初寄兴于白头之波移家于黄茅之庐又若南薫生凉小雨如酥停桡沉网怡怡愉愉锦鳞胜乎河鲂素□类乎江鲈船漾漾兮波心之叶人悠悠兮水中之鳬防翠丝兮杨栁棹红锦兮芙蕖又若理我丝竿整我冠裾短笛声断红尘迹踈见青虫之化蝶看白鸟之将雏江簌洗夕阳之藕野饭炊秋风之菰载明月兮归来共清乐兮妻孥至若六合飞雪天地氷壶短簔如猬撑舟载徂斫鲜鳞以细烹问香醪以再沽对野桥之梅花倾蓬窓之杯盂頺玉山之就枕幻醉梦于蘧蘧随寒暑之往来惟所好之从吾朝出而暾暮归而晡湖上之山乆而相识湖中之鸟熟而见呼放神于林泉之境絶迹于市井之闾乃有山隂高士寓迹樵夫逺访渔隐雅意勤劬携童子以桃酒就沙鸥为友于樵渔既防相顾咨诹幙以青松茵以緑芜屏以白苹帘以青蒲采江菱以剥玉煑紫芡以餐珠持之以蟹螯剖之以橘奴酬酢既频礼法弗逾话今昔之兴衰论事物之精粗樵者欣然而笑曰昔陆防高致自放游歴溯苏交无流俗行无趦趄乘扁舟以往采载钓具以与俱观所为而所处莫非适意以自如也张志和江湖散诞以哲若愚有高趣而酣酒嗜画无忤色而执畚浚渠辞翰林之待诏忘百虑与百湏垂钓钩以无饵盖亦志不在乎鱼也一自号江湖散人一自号烟波钓徒二子之事与子之志同欤否欤今子际皇明之治平闻岩廊之都俞紫薇翥池头之鳯苍梧飞防上之乌司諌者簮獬豸之冠牧郡者佩铜虎之符烟霞痼疾者起而献策泉石膏肓者入而陈谟彼济济之多士悉萃聚于清都渔隐曰人各有志不为藏而屈不为行而摅侍老母于萱堂戯防衣于庭除闻君臣之大义熟矣尚敢忘四海之民洁七尺之躯哉樵者曰子又知夫昔之居此郡者谢安有东山歌舞之乐王徽有剡溪回棹之誉昔之居此湖者贺监为四明之狂客方干为一世之诗逋盖将问其故老既皆湮没而无余矣又徒予古人之既逝论出处而踌蹰况吾与子樵渔于山水之间侣鱼虾而友麋鹿亦何有利縻而势拘哉賔主释然而笑举酒更酌醉起携扶樵者呼童而去乃歌曰隐渔先乐于湖上兮山泽之癯舍渔后乐于天下兮经纶之儒钓渭阳而非虎非罴兮佐苍姬以无虞遂去不复与言
　　询隐赋【孙宜】
　　若有人兮山之坳摘瑶草兮芳桂謡朝揽辔于椒丘兮夕振策乎兰臯六马繋之弗顾兮谢灻茀而凌清飚予既觧玉佩以相招兮又结璚枝以继赠访名山之窈兮扳翠壁之孤峻迹缅邈而莫覩兮身翩跹而逺遯蹇防怅余欲归兮盘桓兮不反歩遐举于絶壑兮登□茔之长坂见先生之了鸟兮掷青藜而余挽余匪岩谷之高士兮诧予渺渺而自殊不溷世而随波兮焉洒之乎此区余跪敷袵而致辞兮援载籍以为説慕肥遯焉可终兮懐隐沦迹又焉用灭昔前圣之栖逝兮卒与世而留名有虞之躬稼兮受臣位而佐放勋挚处莘待三聘兮成汤用之四征説岩栖以避世兮乃卒相夫商丁惟巢由之奋志兮谓俊乂之既获卞随务光屏于深山兮诚际旹而中悦夷齐采薇登首阳兮耻二德以事周园黄隐如高尚兮终焉翊夫汉猷彼皆始潜而随跃兮何夫子之防独既埋名而莫显兮斯以身为槁木天生材必有用兮虽治世将必籍人宁块焉以长徃兮耿不念夫修名吁嗟瞀瞀未知隐之为义兮胡□篿之徒执也言有由而行有谓兮隐与曜谅不殊也使隐而可留其名兮亦何隐之足称外逺蹈而内甘誉兮斯终南之防径韪先哲之勒勋兮询有志而未能冺虞歴山而升臣位兮纷其始之不逄挚耕野而逺已兮胡天民之自崇令傅説卒辞武丁兮何一求而遽从黄绮园甪采芝相羊兮烱犹知旹之为汉夫惟蜕形迹以自臧兮必与世而无见循轨辙而中悔兮又奚望乎是也不凝心志之固兮虽已届而犹去也既呈宫而辞谢兮甘木石以为隣抟九万而丽日月兮请各从夫子之所营
　　乞者赋【樊鹏】
　　樊子昔游西秦至于太原南过连云北阻岢岚东登华岳西陟臯兰千里三宿百里一餐昼弗安坐夜或不眠用是罢倦揽辔东旋时维霜飚严肃万物凋残至于洛阳之野周道之邉见一乞者枕块而眠不如悬鹑百结不完防不蔽顶履下则穿系瓢于腰横杖于肩霜露侵体草壤相连樊子侧然悯之呼而问曰今圣人在上雨顺风和百糓用成品庶繁多庸曰斗麦酒食委错人人获所禽鸟不罗子丈夫也独何行乞而苦如是乎乞者乃伸肱延颈举头张目若不闻也者而荅曰吾乞者也大夫贵客何得下问之樊子曰吾欲命于有司责之闾长加女冠履制女衣裳授女田宅归女妻房止供赋役不为获臧子欲之乎乞者曰嘻嘻大夫所言何其惫也人生太虗百年寄客役智劳形均可哀惜故黄鹄高举良骥羁的麋鹿逺害牛祀禘尧舜诚愚巢许信知周孔以虗庄老则实自然合道礼法牵制嗟彼众庶惟日匆匆身应百役心有万营姁媮喔咿常若悸惊精气耗竭魂梦沸腾富贵贫贱异类齐名垂老不寤乃殒厥生今我方视宫室为囹圄冠盖为樊笼妻子为债负礼乐为严刑将以宇宙为室日月为灯大地为蓆天为屏清风为食甘露为羮一身有余万事为轻无所繋累喜乐雍雍时游防市取醉不醒所余尽弃用之不穷不知其辱不知其荣不知其死不知其生虽南面之乐视犹病症方哀众庶之痴拙咸莫望吾之高隆大夫乃反欲污我髙洁卑我垣墉非有仇怨何至苦楚而相仍于是樊子瞿然加惭惘然自失伤今昔之所为遂为之长叹而趋去














　　明文海巻三十七
　　钦定四库全书
　　明文海巻三十八　　　　　余姚黄宗羲编赋三十八
　　禽虫一
　　闻早蛩赋【髙啓】
　　至正丙午五月十三日夜坐中庭闻蟋蟀之声感而有赋
　　龙集丙午仲月维夏祝融当衡蓐收伏驾怅炎气之兴昼欣湛露之流夜于是莲塘涵清梧馆閟静纤絺方御轻箑未屏息号蝉之繁喧罢栖鹊之暗警何隂蛩之忽鸣寤余寐而独省稍入户而侵帏才縁堦而傍井若暑徂而律变簟色凄兮欲冷迅颷发兮骚骚斜汉回兮耿耿方其或咽如啼或激如啸喓喓孤吟啧啧相吊防浅莎之防笼翳深樷之窈窕已厌闻而愈逼乍欲寻而莫照含清商之至音非假器而为妙促素机之惰工乱朱瑟之哀调未连响于络纬蹔依明于熠燿若乃静院闲宫荒园废驿草长幽扉苔滋坏壁月光而未旦聴雨声而乍夕乆弃长嫠之妇逺寓穷居之客莫不对境兴愁揽衣动戚谬感年之将逝误经寒之已积影就烛而谁依泪横襟而自滴不待风凋汉苑之栁霜陨湘皋之兰茍斯声之接耳即掩抑而摧残余何为而亦起答悲韵而长叹闻七月而在野实诗人之所志今胡早而不然岂天时之或异乘火令之中衰应金气而先至推象类而占之若有兆夫人事然物生兮何常庸讵测夫意抱微忧而何言乃拂枕而复睡
　　畜鹰赋【刘球】
　　惟鹰之为鸟有号曰鷞鸠钟炎精以为武徳禀金气而多伐谋习学则时乃夏祭鸟而天以秋威以时养翎以日修非其类不与非其林不休此羽族之雄杰百鸟所不得俦也是以有炳其文不一其色竦膺而昂脰博颈而健翮尾以合卢为贵目若防漆之黒喙曲于酋矛趾利于铁棘望逺兮若愁胡立屹兮若置石髙举则飘然凌乎九重之霄汉下视则廓然见乎万里之山川倐然闽越忽然幽燕岳灵不能障川后不能延其奋杨也有尚父之勇其捕逐也有子产之贤其数飞也髣髴乎学者之功其以小制大也兼摠乎御史之权故百兽望之而迹敛众禽触之则躯捐岂有情之好杀盖亦天使其然也一旦应明诏沽善价贮雕笯覆黄帊足纡碧丝之縚以为常首冠缋韦之帻而少谢脱风霜于渤澥之濵濡雨露于阙廷之下顾玩叹赏徘徊坚驾乃命鹰坊宁厥攸舍处之温凉之室栖乎丹朱之架肥鲜饱于歳月食息时乎昼夜幸遇比乘轩之鹤不殊亲爱虽入懐之鹞莫跨使其才不絶伦则是宠也亦何由而迓哉迨乎闭蛰届冬狩及期万乘雷动亿骑云随则臂以金吾之卫士乘以内廏之骁骓左右乎紫鸾之驾后先乎翠凤之旗入泱漭之野以较猎临奔逐之时而脱羁是宜竭所能政厥翅与西旅之獒戮力东海之豹合势大搏熊狸小殪兎雉献获虞人奏功舆次以羞大庖以实賔器以为干豆祖庙有事思效报以万一求以免乎素餐之愧则于恩为不孤于徳为无负茍饥则惟人是依饱则髙飞而逺去则虽有矫矫之翰善攫之距较名而考实曽鸱鸮之不如若困阨而赖济于人为臣而叨食于主防其施当懐其报可不鉴视于鹰而思所以自处乎
　　异鸟赋【桑恱】
　　予应防试之京中乙榜除江西泰和县儒学训导时姊丈钱君世恒以进士宰阜平因迂道访之既至黄槐见一异鸟形大如鹤五彩烂然其步若凝其止若惩疑惊曲木者呜呼是鸟乃灵囿瑞物而与雁鹜同栖迟于荒烟野水之濵不可惜耶因为之赋以吊落寞云词曰
　　出都门以南骋将存戚乎阜平乱山崷崪莫知其名爰有异鸟止于林坰目配日月声含宫商天孙收文于两仪龙女取色于五方摛毛绘羽组织成章羞山鸡之锦绶鄙皋禽之素裳肯鬭慧于鹦鹉宜接趐于鸾凰想其遭吓于于值觝黙黙思冥西池神防南极巢凝天根饮期月窟孰忍拔乎一毛以毁伤乎六翮茍尽命于大庖视汁滓为恩泽捐微躯以効用异槁死乎山泽绕扶桑以三匝怅天风之未积览八表以无羣甘荒壄而遯迹若乃朝翔齐鲁莫回幽蓟愁云凝空淡日照地傍易水而孤吟盼金台而一憇返荆轲之英魂回燕昭之生气匪寄林之常质合虞人之见弃岂不顾望凄凉徘徊警省瞻层汉而忳情望长空而吊影霜映爪而肌寒月穿喉而心冷叹飞乌之迅速知微生之非永安得不以入谷为安居迁乔为幻景也哉呜呼饰以雕笼乐以鼓钟主人寓目春光融融爰噍其音爰瘠其容用违所乐与弃同宫吾又安知何者为塞何者为通何者为达何者为穷雀瑞汉兮同神鹢飞宋兮何凶转千古以为今合众异以为同庶物我之两忘寄得丧于虚空
　　感双雁赋【石珤】
　　己未歳或餽予双雁育于庭中问其从来曰弋人获之也虽复穷蹙雅有髙志萧然独立若贤士君子罹困侮遭播越而耿介絶俗固将终身也予既悲之而惜其未能即去乃作感双雁赋
　　何日月之徂迈兮草若木其易黄慨双雁之翩翩兮去霜雪而南征彼弋人之慕之兮乘冥飞之未飏吾徒违其日逺兮中道失而悲鸣昔南发于衡湘兮北又逾乎翰海既随阳以定居兮又衔芦以伺殆行伍而进有律兮岂知周之不逮乃为罻罗之所收兮命或悬乎葅醢噫嘻悲哉物莫不有时兮时不可再来一失其几兮胡人不哀方得意而逺适兮恒一举而千里传海上之遗书兮歴乌孙之故垒明妃去而张兮文姬归而按拍感中夜之哀吟兮写万里之明月岂不居危而思安兮悲羽翮之既伤相眄顾于中庭兮独徙倚而傍徨栖不于茭蒲兮失风云以为翔忽流影之感予兮声激烈而惨惶孤臣失志而惝恍兮贞女闻之而泪零维国逺而交疏兮茍诚其未明昔仲宣之去都兮逾荆江以淹滞陵失援而丧身兮亦胡为国士梏南冠之钟仪兮絷越吟之庄舄相贤哲之不免兮固流离其焉悔余独怪夫童子之无知兮恒蹴踏而呼之贸贸焉其欲往兮顾鸡鳬而去之念天秩其能序兮内行纯其有别富与贵其莫淫兮岂威武之可摄余独好此髙志兮荐芳泉而具粒相徜徉以容与兮知谢世之可食欲举而低回兮临干磐而欲放羽被铩而未齐兮爱莫能其助长鹤既鸣于九皋兮白鹇翩其逺归有鹦鹉之能言兮亦振迅而西飞惟昔先王之观化兮顺物性而明人伦不使山者居泽兮不使水者居中原诚物情之各适兮亦何必豢虎豹而羁麒麟古道逺而不可见吾与汝其焉往离忧患之孔多兮世纷秽而鞅掌无忝尔所生兮吾茍得其养指歳晏以为期兮虽困郁其奚丧乱曰
　　吁嗟雁兮其徳一兮其进有列不轻配兮是宜用之为仪大夫执兮虽则困穷心如结兮彼人而禽胡可説兮
　　孔雀赋【张治道】
　　嘉靖庚子余逰藩府见孔雀四一雄三雌佳丽闲雅珍竒可爱西北之人不识此鸟偶一见之目耀神耸众賔欢赏余亦叹羡感异惊竒触情动兴惜王不授简才阻即席归为之赋以遗同好其词曰
　　值峥嵘之歳暮防佳丽之仙洲见南方之竒鸟立浦屿之清幽性驯雅而弗惊色儵爚而寡俦禀金火以成形故文章之孔修怒则危冠闲则舒体尾屡变而如云貌恂恭而有礼虽寳爱之周身实珍竒之在尾金闪灼而浮光翠缤纷而极斐步欵移而幽闲舞按节而迤逦屡却顾而自矜每含情而独喜见服彩而生嗔疾文章之夺已值晦隂以蔵形遇朝阳而刷羽气纠纠而射人声鷕鷕而逐侣离炎方而更珍非江北而为枳遂嬉逰于宫阁谢饮啄于蓬芑虽鹦鹉之能言何灵表之堪比方其始也千金勿惜购自南方致不单来到必叠双跋山超海逾岭越江鸟尊人贱地逺威降期一毛之不损庶千金之可偿保一二于千百谨存殁于毫芒恐风土之弗宜虑寒暑之相妨经年歳而始至岂日月之可将若乃绮筵初秩佳賔咸莅罢丝竹之孔欢命雅观于禽类尔乃整歩肃容扬尾戢翅襄首蹻足斜盼流视意象如思动止无忌举喙昻眉似陈其意我生何地兮我处何乡恨不如鸿鹄一举兮万里翺翔华屋非不可娱乐兮奈离恨之鑚肠抱幽衷以徙止歴信美而徬徨虽极人之观美徒増己之悲伤既来路之弗知又云天之渺茫不假容而强顔何异域之流离逺故山之羣匹懐岭表之差池类南冠之楚囚每降志而自卑终恵养以毕命愿委身而承怡庶无入而不得同达人之随时
　　蠛蠓赋【张治道】
　　何蠛蠓之微细兮秉隂气而成形肖蚊蚋而时出兮恣上下之营营天将雨而靉靅兮固如舂之弗止风聿发而防猛兮旋如嵦之靡停飞则罔离息则靡散雨骋昏朝晴失夜旦攅仄羃歴拂汩糜漫虽托命于逢霖终絶生于覩晛时夫蓐收秉令少皞専秋商风震烈宻雾四流草木摇落风气飕飗鸟畏湿而蔵羽萤韬光而暗投斯时也尔何地而不生生何处而不防荡漾闺阁緜羃林楼既挟风而低昻复带雨而纷纠将扑之而不灭谁视之而可驱【叶】伴螅蟀之幽响杂落木之飘萧【叶】胡杲杲之不出将攘攘之靡休虽御冦有取乎汤问喻道不嫌于孔丘而余也终睹之而靡乐每见之而生愁
　　鹊赋【李东阳】
　　爰有灵鸟集于中林修尾长喙衣素襟皦皦竒质冷冷警心我有嘉辰懐此好音若夫飞甍峻阁绣闼雕楹旭日始照纤飚不生茂树芳洁繁隂翳清忽促刺以双透歘翄翀而迅征刷凝鲜之委羽写宛转之幽情纷众啅以争坠屡驯飞而不惊晴雪冲腾其下上闲华匝地而纵横尔其乍东乍西忽近忽逺栖初危而不定去未极而终返或周旋其却顾或撆捷其将转方小伫于中庭误迟归于别舘曳余音于未絶袅柔条之半绾若乃玉闗迁客金屋佳人淹沈幽圄之士襍遝髙轩之賔托春心于锦字迓曙色于雕轮聴泥金之小勅拥织翠之重茵晓枕惊梦春山罢颦莫不穷途拭泪幽谷生春或擎杯以酬地或倒屣而迎门村鸱于牖户怪野鵩于水尘不利俗以投好徒増疑而召嗔试比物以引类信兹禽之足珍乃有上苑虞人五陵年少挟孤弹于懐中探危巢于木杪智蔵乎其无形祸出其所不料岂百金之足图曽不满夫一笑物固有所偏工意固有所独适故知来歳之风不能庇一卵于终日报罗帏之喜不能解双顔于漆室彼世态之无常徒因之而太息复有梁州金印月浦银桥羡崔梁之窈窕骇鲁木之翔翺信慌惚而莫究徒夸浮而可嘲吾将使茂先巻舌而却走成式遁辞而先逃见天机之流转知造物之非雕坐观物以自适聊寄情乎离骚
　　鸣蛙赋【顾璘】
　　嗟余病之瞆閴虚舘而澄神何污池之湫隘聚羣蛙以为隣遭暑雨之淫溽鸣声沸其聒人憎予懐之烦瞀竟长夜而达晨尝观夫蛙之为状也蠕动沮泽化始科斗匪鳞匪介形质甚陋修胫何趋怒目何诟囊气于腹鼓声于口呱呱阁阁不中音奏羣喧众噪不辨谁某幽人掩耳羇旅疾首矧予卧病无所避走将垂饵以毙之又不足以充君豆少焉隂曀既澄皎日初出鸟鸣嘤嘤蛙声尽息予乃防杖临水倚嘉木而叹曰吁嗟万物随气陶镕音量异度莫可齐同干鹊何吉鸱鸟何凶鸣雁何拙鹦鹉何工故唐虞受禅舜禹雍和汤武放伐伊吕攫拏七雄虎鬬颇牧横戈稷下滥説百氏諠哗大化斡以轩轾虽天地其奈何星何塞而灭影雷何侈而轰车彼众籁之噭啸吾又何怪乎鸣哇
　　诮沙燕赋【顾璘】
　　河朔之野川厓壁起有鸟曰沙燕穴居鷇化以陋见全厥类日伙人舟过惊则飞噪凭怒余与八厓子恶其骄也并作赋诮焉
　　彼沙燕翾翾川湄不巢而穴托体何卑族类冗琐毛羽防褷大不盈握弱靡自持象恧玉钗栖惴华榱祥乖卵贵失乌衣堁块堇户鼠壤资饥朗日弗照清风鲜吹童穉攸害蹂轹横施莫假矰缴矧乎罔罝呜呼是淫噪而杂处恶湿而居下者邪是獭以为鱼鸢以为鼠者邪是泥啄而风举者耶是旅獖羊以为厉薮者耶羽不饰旌旄肉不登鼎爼狡伏而恶寒动而附暑譬之人伦穿窬是伍请付之鬵釜







　　明文海巻三十八
　　钦定四库全书
　　明文海巻三十九　　　　　余姚黄宗羲编赋三十九
　　禽虫二
　　相思鸟赋【莫云卿】
　　惟鸿化之生生埒万类而和均溥醇精以繁育亨品物其无垠丹凤产而征圣碧鸡降而称神鹦鹉献于遐裔孔翠贡于罽賔鲁史书鸲鹆以纪变姬公托鸱枭以自伸鸳鸾啄实于梧竹鸑鷟兆兴于周邠鹄矫征于千里化鹏揭象于九旻雀览徳而栖汉隼表异而集陈何斯禽之微璅亦灵慧而多仁羽则饰而緑衿的若染其朱唇毳含金以杂绀翅钿碧而垂绅体盈盈之媚态舒咬咬之好音偕伉俪而翔集永顾利而同心无蹇修以通辞讵天作之良縁每遨嬉于险峻时升降于嶙峋或相呼于岑蔚亦招类于松筠忽芳声之逺扬羡冶容之可珍乃命骖乎阳子遂较技于虞人掩寰区而播弋竟野旷而张罘既而莫逝乃浚浚而自投虽罹难而不怖惟返顾其匹俦始翕翼以顺命终见畜而优防于时置以雕笼罩以黼裳啗以珍果处以兰房若夫六翮渐成资徳驯良乃启牖而纵往复留配而相将彼脱樊而翅奋此离羣而仓皇欲淩霄而不返更惆怅而若狂忽敛翰而来下集故地而徬徨流微睇而緜邈容与而徜徉恨拘肆之异途情相向而悢悢飞徐徐以翋防声噭噭而凄其阘轻枝而未至累顾步而栖迟叹孤鸾之乆只似别鹤之逺离曳清风以黯黮带鲜霞而差池或徃或来乍惊乍疑愿同居以毕志虽羁幽以无辞发采緑之佳章咏东山之丽句效海鹣之比翼悦朝雉之双飞愧鸤鸠之逐妇羡鹪鹩之安栖虽县情于防终释兹而在兹徃者懐来以降止留者伫伺而存思闻啾唧之呼求见蹈跃而外窥岂长门之多怨乃尾生之有期尔则阖其后扉褰其前帷轻举飘飖诱而入之雄雌狎羣嘈嘈道悲交颈接足誓无捐遗笑朱妇之不徳薄秋胡之无知肯中途而多适托中天以恒随愿择林而憇止将感爱而来仪慕明慈之施恵虽及物而务滋歉荆榛之末质陋垅坻之凡姿感隆恩于既渥乃日侍而相怡竭诚以委命岂终始之异思
　　相思鸟赋【叶宪祖】
　　鸟大如爵朱咮褐色雌雄并栖捕必双得如纵其一百里寻赴名曰相思职是之故戊辰冬集龙山殆以千数偶有笼致一双者戏为赋之
　　絪緼所化类必有耦血肉之物雌雄牝牡繄有合之为欢迨仳离则为咎兹羽族之么缈兮固孕炁于黄讵配灵于鸑鷟兮并媺乎鸳鸯亦胡比鹦鹉之能言兮鹰鹯之摩秋苍赋形非饶禀性则异情惇仇匹谊叶専挚犹木连理犹花并蒂惟没世以追随无中道而捐弃偶不免乎罗罻或见阂于樊笼一目可脱百里必从别有美而弗顾甘幽絷之与同余自去冬始覩斯鸟羽衣楚楚亦既驯扰昼共啄兮欣欣夕交栖兮若抱彼鷕雉与奔鹑固不足以比数兮即比翼之鹣鹣亦逊兹之情好名曰相思于称不虚畴能似之其伊人与指皦日以为誓兮愿同穴以安居乐伉俪之相守兮靡旷望乎居诸至若嘉偶不谐丽情中断音乖琴瑟星暌河汉侯门有陌路之伤沟水有分流之叹洵薄劣之可嗤顾斯禽而顔汗呜呼情脉脉兮无词明月千里兮空期搦素管兮长相思
　　后相思鸟赋【叶宪祖】
　　鸟名相思以其从一而必归也儿子华滋试之果然已并纵之遂飘然长逝矣余闻之更快沈日倪吏部怂惥入赋中作后赋
　　泽雉畜乎樊中讫未神王矧兹情种曷胜摧丧去复回兮亦既劳止居者望兮亦既号止舍彼寥廓来就羇囚覩兹微鸟恩谊何稠是非忍人胡宁汝留维我小子类有心者抉彼藩笼并为纵舍纵囚若唐宗之庭开网若商王之野任所如于广莫之乡恣和鸣于丛薄之下悲哉人生既险以巇每当盛年寡合多离闺人凝愁于闗塞征夫絶念夫扊扅覔徐郎之照兮入侯门而忸怩裁苏氏之锦兮怅道逺之逶迤歴间闗而偶遇盖不可乎庶几此千古之长恨钟情者揽笔而歔欷孰与斯鸟之得所接翼而聨飞余不得重招斯鸟而告之将介鸠氏以致词尔其就闲而避患审处而察机偕尔族类娱尔唱随无复为人所得而徒寄尔之相思哉
　　怜寒蝇赋【骆文盛】
　　吁嗟乎寒蝇尔胡为有生繄气序之流易歘凉飊之袭楹念尔类之尚繁顾非时而营营岂弱质之能乆谅寒威之莫胜尔乃僵矣其形凄矣其声既跄于飞复蹶于行方缩缩以憔悴遂奄奄而伶俜防汚莫施其技攻鑚曷见其能或沿几而莫起或触棂而辄仆障不施以曷入麈不挥而先堕进退踡局将焉攸措吁嗟乎寒蝇睠言尔寒能无尔怜感念畴昔忽复长叹方夫太昊司辰祝融挥鞭赤日在地炎威赫然尔于斯时气适志便跷足洋洋鼓翼翩翩翕兮类征豗兮羣喧逐汚湛秽醉醲饱羶弗召以合袪之莫殚恣意一时贻患百端吁嗟寒蝇讵知物从化迁时不可常惟暑尔乘寒宜尔蔵庶知止而不殆或自逭于丧亡尔乃淹留濡滞自掇其殃独不见夫蝠防以夜枭鸣于晦妖狐乘昏尸虫伺寐盖有所肆尚有所避也岂趋就之懵懵能自逃于颠蹎哉吁嗟乎寒蝇始予尔怜亦终尔患念死灰之复燃将殒枝之再蔓矧羸豕之蹢躅惟易繇之明鉴爰命童子攘臂执绋尔扑尔摧用殄厥类靡令孑遗除恶之务尽弗自嫌于乘危庶几乎庭宇虚静帏幄搴开俟南风之景延当时物之葳防絶扰攘于尔辈欣四体之悠哉
　　聴秋蛩赋【顾大典】
　　戊寅之秋余官舍闲居清宵孤坐鸣蛩四壁逰子多懐凄然感焉因作斯赋
　　若夫溽暑既防商飚始至凄矣客心悲哉秋气夜如何其夜未央独处廓兮私自伤幽轩兮閴寂抚孤幌兮虚凉飒飒兮闻空阶之坠叶哨哨兮吟暗壁之寒螀始趯趯兮振翮于中野既喓喓兮递响于西堂逺而聴之似断而似续近而即之若抑而复扬尔其晚砌笼烟夜堂栖雾敛怨向隅含情欲诉哀韵沸而纷流繁音促而丛聚杂雁声兮嘤嘤而慕羣伴乌啼兮哑哑而待曙乃若银河错落璧月徘徊蕙帐髙褰兰缸半辉声啁哳而未辍思瘀郁而凄其至若暝色凝寒沈隂流湿独夜无欢荒苔翳室客愁霖而欲赋鸣当而转急爰有沦落畸臣流离逺窜贾傅长沙屈平泽畔懐故国以心摇望帝阍而目断感蟋蟀之宵征蹇烦忧而永叹又乃宫潜闭紫闼髙扄秋深永巷漏断层城翠华不御兮履綦絶玉阶罢迹兮网丝萦飘回风于别殿乱弦管以凄清载有逺塞书沈中闺涕陨鉄骑生寒罗帏乍冷奏逸响于鸣砧罢流黄于织锦襍耳偏依翡翠帘惊心故傍芙蓉枕又若贫士失职羇人滞留秦裘已敝和璧空投怅芜途而自阻处蓬室而谁俦方下帷而凝思奈四壁之啾啾及夫脂车在坰愁云日暮客子遐征居人偃卧惨淡兮荒原逶迤兮岐路马萧萧兮嘶风虫切切兮吟露当斯时也莫不魂黯黯而潜销泪淫淫而欲注夫情因感触感以情牵情分万绪感引千端纠纷杂遝不可名言蝉声嘒嘒鸟鸣闗闗未若秋虫偏伤夜防夜将防兮声转激歳云暮兮愁欲剧希髙蹈兮鸿冥慨流光兮驹隙绶一尺兮仍黄髪三千兮欲白感彼无情为我心戚岂特肠断巴吟魂惊蜀魄而已哉乱曰秋节至兮秋风生秋风生兮秋蛩鸣秋蛩鸣兮秋草积秋草积兮秋思盈秋复秋兮秋未歇愁复愁兮恨难平彼至人兮无累何微物兮萦情
　　来雁赋【俞允文】
　　明府大梁王公以亷平惠爱为邑而尤以文学縁饰之百姓乂宁彬彬有单父之理隆庆二年冬十有一月公在防事忽有翔雁降于公庭依迟宛颈留止不去公乃异而畜之不以笼槛益用柔驯咸谓公之理刑不唯孚乎民而且暨于翔泳矣昔祢衡为黄祖赋鹦鹉韦诞为曹公赋山鸡然皆获自林虞因以致献犹欲侈之于词矧夫兹雁雍雍实有来仪之徴由是士之及公门者并为赋以献允文衰蹇伏迹蓬枢公尤礼之齐以古人之度目睹美其可缺而无述乎敢辄毕愚悰用嗣斯作其词曰
　　有塞门之逸禽禀壹性之纯贞絶大漠以安集介二岭之峥嵘才识机而逺害性知时以通灵故其族类虽繁飞翔有序唼食相召鸣号同趣劲翮蹼足黄喙羽泛素壑而并防矫泰清而轩翥伊兹禽之特殊何燕雀之足比爰取象以明义亦表徳于嘉礼若乃蓐戒节月壮霜凝衰草共黄云一色飘沙与紫塞俱平万里萧条天髙气清乃违寒而就燠咸啸侣而鸣羣度闗山之无极翩嘹嘹以南征望烟路而中憇遵枉渚以自营忽苍茫以頽落趋单父之诤庭且其容止柔驯徘徊延伫无笼槛以羁縻甘辑翼而自弭岂闇雾之相失将疾风之乍惊惧鸷击之遄迫怯虞机之见撄抑毛羽之摧瘁竟偏特而伶俜顾日暮而途逺怅中心之有惩遂归仁于君子偶来仪之瑞征于是饲以稻粱丰其肌体谅俎味之至珍终周防以休处及夫洞庭水緑吴苑花繁青春丽兮燕已还望故乡兮渺闗山嗟俦侣之偕逝独栖迟而莫从遭斯世之险巇罹惨毒之切躬幸微躯之见托荷盛徳之能容辑风云之遐想狎堦墀之近踪庶承君之惠渥长保已而永终
　　蟋蟀赋【俞允文】
　　蟋蟀秋虫也猛性嗜鬬志在必胜其鸣声又特悲壮庶几感灵激神固虫豸之可贵然予览国风月令及歴世才士所为诗歌咸非専赋郭贾之博物多识又絶无定名率相袭而未尽其理因缀叙其所产化聊以备数焉其词曰
　　伊蟋蟀之微兮惟秋虫之独灵含春华之昭质兮吸玉液之清泠性耿介以毅武兮才尽节以僄轻挺天姿而无因兮相歴览其修能不程才以知类兮岂瓌异而见珍尔其为类也则有嘘噏洿洝叫啸魁圻崩榛灌莽之原渟涔浅草之区緑房紫茎之囿黄苔白苹之陂堀堁灪燠防漓沮洳埃蔼菸防夕劲朝晞防防湿湿底壅腐余芴焉是产为蝇为蛆别有复阁成台离榭幽堂疏墨防之室曲琼椒涂之房兰金玉之宫璇题缥壁之庐清馨转蕙之馆晏温流香之渠爰有丽人妙妓姣女妖姬姱态柔情妖蛊嫷窳盘衍其中者忘日夜而冥迷熺緑烟朱煇或乃沦精降魄含形储躯诡色非纯正气戾违由斯言之未足称竒余固可得而略也至若月竁风丘蒸峦雾谷炎崖锜甗以屼防防壑崔以峛施防防隈隩蹊絶往踪薮断来牧若乃昈豹孽狐甝虪獦狙鞅格磔乎其侧王虺巴虵毒螭巨蝮歍尼陵卵乎其傍雄鸱猛鸷雕鹰俊鹘咆嘷亶翔乎其巅赤螘蜂射蜮蠚蝎噬噆剖殈乎其阳山魈木魅隂厉神熊熊焉魂魂焉錞窟宅而跳陆梁复有千年积死之树孤军陨馘之坑萧萧古馗簌簌芜城仆雷之干云之桢櫹兮榝兮若陁若崩叠众怪攅百灵壮瑰伟之所积卒成气乎竒生其为状也则有敦脄紫茜平肤银液龂斮霜葩股弩狟防翅铄流金翼凝防漆顶握丹砂项塈青防锯牙辟灌以防巨颡碨而简积冯冯兮駓駓觡觡兮觺觺何竒形而异模差可仿象而靉霼亦将有公子王孙幸竖权戚骠将豪商防侠燕饰三川五都之雄六郡三辅之客厌百戏之已疲叹黄金之无益聆烈音之防防羡节鄂之岝命林穴以狝秋兮彃曜灵使西沈挥赫熛以列炬兮戒富媪以见琛尔乃頳顔炘浮林鬬獑猢躐獜防阽崭岩刉岑崟飞聪硿蒙沈明突冥巧网四匝狡穴三门云布星罗下无轶奔阘茸殪魁梧臻毕献所获犒其朂勤纳以琦璜之窝饴以珠穟之荣沐以华清之洁晞以赫曦之晶揽翠菣之纚縰青蝇之臊腥信袭养之既和率应机而莫撄于是命俦集好骈驾连缨相与狠观夫战鬭之变态亷度其胜负之殊形各施防以代帜均约结以定盟设诱哤聒用壮敌情其始也则踆踆跃跃躏躏躤躤或峙若植鉄或蹶如陷石或唅而彪休或趫捷以狼戾或深沈如保介或俇攘象赴势或怦怦伺抽凴或桓桓包慷慨乍浑奔以相嚵儵急对而分踬择肉而唰拉折扼吭而扳翻批防声砰礚以先鸣骋后凯而弥厉或逐北而随旋或受诎以淩遽固三接而三捷亦再角而再砺循性情之自然陋孙吴之韬秘然后众变殚单伎怯负者愁贿助胜者荣立价倾两都射溢千镒功以虓武见贵名以将军是防岂独卫鹤乘轩秦松受职此固媮乐之方信足以极一时之伟竒也若乃燕地飞霜楚水増澜天崝嵘而短景风飕飗而薄寒才已尽而见放形枯槁而摧残声酷而不舒夜漫漫其未防感唐风之览化兴楚客之永叹亦有贫士失职独妇栖山乆客登楼爱子戍闗畸人鞠而无偶壮士去而不还临年被戮之孤垂老欲别之鳏忽倾耳以頽思何愁戚之多顔心有惩而弥乱涕无从而独澘奚哀音之中人兮谁能破涕而为欢盖亦声音之至妙也岂若箫琴之比律于防襄昆蚑之唭防蜿蜒云尔哉乱曰素节玉贞类介士兮云翼振振发皓商兮冯化撰体靡有方兮穷隂弸割阳精降兮虽有竒心怊替爽兮俾协歌诗阐灵蔵兮
　　蚊赋【徐师曽】
　　万厯改元歳在癸酉余避暑于南溆书庄是夏蚊独多昼夜不得休息因忆欧阳公云当作憎蝇赋蝇可憎矣尤不堪蚊子自逺喓喝来咬人也遂作憎蚊诗余今易之以赋赋曰
　　蚊之为物也一躯藐小六趾昻蔵口带三鍼翅轩两张其来孔捷其去复扬饱若樱桃之重实饥如栁絮之轻狂当夫朱明啓薫风荐凉或吐母于鷏口或羽化于水旁择草树而托处尤弥满虖南邦方其日倚崦嵫暝色在户千百为羣豫集檐宇声殷殷其如雷势薨薨而若雨主人且晏息于中房掩絺帷而交股不挥箑以为安谓斯虫之莫侮夫何伺一隙以潜入渐増加于莫数展转不宁且驱且怒两手交拍而濡血若染腥膻于尘土彼防蝎犹可防讵兹物兮相伍然此特幽闇之时吾无怪其为苦也至若赫曦上晋万室当阳主人厌永日之难遣或假息于胡床展蕲楚之文簟将梦寐乎羲皇尔乃奄忽而来如有告报窥怠乘疎肆其虐暴拂面肤就睡辄觉嗟髙枕兮徒设胡黒甜兮足道怜江南兮美景惟平望兮尤閙似白昼大都之中刦吏夺金而为盗也想夫亩宫环室瓮牖绳枢明逺日月浅迫薪刍欲焚无药欲障无防因可欺而欺焉曽何间乎穷民与贫儒独有髙栋层轩广除巨室敞虚明其莫容纵至止而难匿然而来者之稍稀匪云种类之尽殛譬则唐虞之世羣贤秩秩尚有共工驩兠逞其憸壬而犹待夫放黜也尤忌文身殊为刺骨顿成斑疹颇费搔抑噫嘻蚊乎利甚镞飞风成市集有翼而不能戾天有鍼而不能砭疾但充己腹殊无一徳彼蜂虺之含毒尚医师之见拾视营营之苍蝇防谗名而罔实徒令人子不驱以为孝贞女露筋而野卒既与鼈而相讐复类虎而加翼岂乏孙谦之屏风难为赵炳之道术春暮早出深秋未蔵为民生半载之害使阽危而彷徨安得焦冥巢其睫而灭目泰山压其背而絶吭者耶呜呼天地生人以安为説何物纎微独令吞啮世有肉食为国谋顾亦朘民之膏血吾将叩乎帝阍冀斯族之殄灭








　　明文海巻三十九
　　钦定四库全书
　　明文海巻四十　　　　　　余姚黄宗羲编赋四十
　　禽鸟三
　　苍蝇赋【周复俊】
　　余以丙辰六月祗事皇邑长途蕴隆赫阳绕于车傍侵肌灼骨焉甚矣蝇也不仁复恣撩扰神益怠倦其何以堪乃缀言车上以攻其恶云尔
　　爰有一物不臣不賔羣生湿化与世为邻眴首扶足鼓翼轩唇违凉冷而深避附炎热而弥亲旃檀忌兮如鸩臭败兮若醇乃若殊形合情万防一性肆汗漫以旁防讵招呼而自竞目幢幢其如愚影翩翩其甚谲其止也有营其逝也若决五步以内回往飘越瞬刻靡定莫可究讦至其缁衣防素皓珪流墨縁质互染变厥正色臑臛芳馨醍醪郁蔚投巇降秽败厥正味观夫尔形则么尔欲孔棘逺近侦伺髙下窥即罂未啓而蚤闻幕微褰而潜入媟近肤肌洄沿簟席于时偃仰于时反侧爰命小史匪攻奚克尔乃卑躬匿形隠于幕隅静俟稍定徐出嗫嚅竟俾寝不成眠蹶然而起人方恚忿彼则悦喜左右隳突躭逐末巳越若清池带兮曲榭修竹翳兮幽窻抚孤桐以流咏暎嘉树而隠嚢亦有碧梧舘文甃崇台猗兰抽馥樷桂无埃尔其灭迹莫知往来腥臊之砧幽溷之宅啸侣鸣俦翾翩骆驿溃疽积痂膏血溓瀐宁死不避实其所甘若乃旗停沸釡瓦缶热羮投身径入弗有其生后来杂遝莫之或更曽是口实而眇躯聿倾忆有文堂胜集嘉侣欢迎图书靓洁翰墨妍清甫三雅之将进岂一牢之式呈昨昏黄以稍却兹拂曙以载盈见不辞谢入不称名即而惊座亦絫絫以垂缨尊俎浊而罔御形迹覩兮咸瞪于是悄焉阖户秉麾逐之从容逃匿智逾李斯岂无抶仆于杆昬于案斯须复苏转加淩乱主固无如之何客亦徒焉永叹遂使绪论间而莫宣芳悰懊兮未涣夫时有休明数有衰歇飘风乍兴湛露新结蒲望秋兮先雕荷禁霜而夭折怅庭皋之叶飞觑火云之峰灭尔则失时濩落举步媻姗吐微液以自润矫轻翼而尤难都作尘中之弃歘为牖上之干矣维时林木载清堂宇空寂帘栊无烦于巻舒屏扆讵劳于拂涤朱丝流音乌皮展册嘉肴可以娱亲防酒可以速客何其快与有髙闲公子开华轩踞文牀被秋服荐云觞凴几啸曰虎豹蔵山虺蛇伏窟有其遭之千万无一乆矣是物之为荼毒也今兹亦可以晏然凝息已乎楼居生曰是未得为分子贺也大化回环隂阳转毂今虽凉凛俄焉烦燠粪壤之中载生载育其种滋蕃其祸弥伏抱深湛之思者能勿忧其盗公之餗乎于是公子离席拂劒惧然若防吁嗟苍蝇为患亡极
　　除竹虫赋【缪一凤】
　　予读书汉山僧舍春初移植方竹数本于庭日见扶疎可玩抵夏一本偶有就瘁乃咎仆辈灌溉弗时以致也慨惜乆之因覩其叶皆巻如裹剔而视之有虫隠于内夜出而饲其叶遂命周摘其裹者畀之炎火而虫害悉除越数日竹复茂矣感而作除竹虫赋
</div>
    <div class="pagination">
<a href="明文海_page9.html">上一页</a><span>...</span><a href="明文海_page5.html">5</a><a href="明文海_page6.html">6</a><a href="明文海_page7.html">7</a><a href="明文海_page8.html">8</a><a href="明文海_page9.html">9</a><span class="current-page">10</span><a href="明文海_page11.html">11</a><a href="明文海_page12.html">12</a><a href="明文海_page13.html">13</a><a href="明文海_page14.html">14</a><a href="明文海_page15.html">15</a><span>...</span><a href="明文海_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
