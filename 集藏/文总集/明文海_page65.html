<!DOCTYPE html>
<html>
 <head>
  <meta charset="utf-8"/>
  <title>
   明文海 - 第 65 页/共 134 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明文海 - 第 65 页/共 134 页
  </h1>
  <div class="content">
   编次仲弟少集目序【皇甫冲】
　　上帝发祥锡我皇甫乃有树名周室纪绩耏门由兹以降鲜不有文以华中国以昌休是故周书述防子之命诗人载有客之篇其来尚矣炎汉徳衰农慷慨陈辞束身归党观其对防日食应诏自效自颂诸篇史称言不怍其心矣槐里削平祸乱功髙不赏阎忠干说拒而谢之曰委身本朝守其臣节虽云多防不过放废犹有令名死且不朽反常之论非所敢闻嗟乎此言虽与日月争光可也晏自以汉人不仕魏晋托言尫弃迹丘园后之君子知晋徴士而不知汉逸民亦不亮其心矣若夫愽观宏览时号书淫守释劝可以见志髙逸世纪可以考学岂以侯王屑意乎时则传烈女而厐娥释序三都而左思显何其伟与李唐之文至昌黎而三变近道持正首得其传着在文苑韦处厚称其排百氏之杂说判九流之纷荡徴防理轴遗训辞波踏正超常曲畅精防比之贾谊刘班云一时操管之士若温岳松枚彬彬乎竞美矣而茂正孝常则入室崔王方驾钱刘安定八宗于兹为盛盖自徳参以义眀公之属直言事太宗而谈文者与唐相终始也五代以来寥寥无闻吾仲氏子安考求先叶至宋元之际未常不抚巻叹息以为栾氏之下降杜生之既防不是过也爰入我眀籍凤阳者以武功显防睢州者以望气用寓安东者以乡举达子安谓予曰是皆未足以重吾宗复其世业而光昭之固在吾等耳于是苦心研力穷搜邃讨博采精思谓非马班曹刘不足以诣其极盖今之为文者王宋称一代之宗李何为中兴之冠然王宋反元习之靡而不能不病于声李何矫一时之而不能不泥其迹故其为文雅意于史汉庄骚间而于诗独有取于迪功然又狭小其篇章乃删其遗文以为外集尝叹曰防诸氏之长以追六代迪功其庶几乎子安刻励二十余年其性敦静简黙又能致其深沈之思其于诗铸辞精而为防逺体骨竒峻辞彩英发陈风谕则婉而不迫叙政事则直而不俚颂功徳则艳而不诬不取妍于一字不求工于一辞肇端莫测归趣难探咏之而有遗音咀之而无穷味使观者动心说志又以拙宦不达多感慨之辞亦忧患之意与拟议而谈则建安开元之盛盖瞻忽间耳子安之在艺苑犹机轴之有文锦廪庾之有秬黍而吾宗之有子安则衣裳之冠冕而居室之栋梁矣惜乎天不假年而竟止于斯也子安卒之眀年其子秦枢捧其遗稿请为删定展诵洒泣掩巻而起者数矣今年秋秦又申其请遂饮痛而为类编之稿凡十帙已于防蓬二集十取其一而不足仕使二集十取六七使旋客魏金陵三集十取八九而有余东览则子安之所自定也若其散篇漫简殆与十帙相半则仅以类从不复得其日月之先后矣摠得赋一巻一十四首乐府一巻四十八首古今诗一十八巻八百七十九首书序记表杂文五十五篇题曰皇甫少集以示秦枢二子不惜空匮命诸梓人秦枢可谓能子矣可以为孝矣刻成请子序之呜嘑子安删定吾集欲为吾序而弗逮也吾逮序其文矣吾何辞昔王元礼七叶重光名徳为盛刘孝绰宗人七十聨华当世心切慕之故于先世之文采诸散亡编其遗轶既辑先大夫五集与所着诸书又取大父韦庵公诗文集而刻之今又见兹集之成也能不为子安喜不为吾慰耶虽然青箱之学属在后人三都之文必资名世予但序次其目故称先人云若其标誉腾声程徃镜来以永遐轨虚诸首简俟擅辞宗者
　　徐迪功外集序【皇甫涍】
　　仆昔耽艺究作者之林卓彼徐君雅擅音藻岩栖暇日徴访遗文得徐君诗百余篇于其家予删其半刻之为迪功外集徐君有集六巻刻于豫章北郡李子序之所云守而未化蹊径存焉者也集君手自选定予所得百余篇者皆其弃余然尚多可采今诩于艺者弗逮也又所次存缀厥防诡于流辙庶翼而传云惟君华郁其思天然特禀尤长赋颂之文其所用心盖自汉魏以迄开元天寳之盛无弗窥也夫诗之为艺独异众体作者韵度鲜朗情言超莹而原其趣参之以神要其搆极之以变考则古昔徃徃冥契尝谓徐君之于诗可以继轨二晋标冠一代斯不诬矣夫并包众美言务合矩检而不隘放而不逾斯述藻之善经也奚取于守化而暇诋其未至哉始君弱冠为文赋即可垂世而人莫知之然于诗未为工而榆塞叹西阊吟等篇则既藻丽如梁陈间语顾人弗称即他诗最纎下者輙称之不置而其人沉淡不竞释褐交李子最昵时宰属君代为之文君挥之弗顾以此坎防终其身李子当治正徳间刻意探古声赫然君与辨析追琢日苦吟若狂毋吝荣訾卒所成就多得之李子而其知君顾未尽况非李子哉古曰知难久矣夫谅哉悲矣吴郡皇甫涍子安序

　　明文海巻二百四十二
　　钦定四库全书
　　眀文海巻二百四十三　　　余姚黄宗羲编序三十四
　　文集
　　蔡白石郎署集序【侯一元】
　　白石蔡子郎署集十二巻为诗五百五十余首文一百八十余首合若干万言蔡子十七登朝为行人数使方域遍览名山川行求古文竒帙慿轼读之学靡所不窥文声蔚然然其时蔡子方尚偶俪为六朝诗抉竒之士咸自以不逮大雅君子或不好也既而蔡子持服归家数年益厌故所习更为平易然其渐渍深不能尽变其尽变而趋于古则自今为南署郎始也故题曰郎署集云集中为南署郎作者什九以前什一甚者别之其余则蔡子弃之矣叙曰淳备哉古文不在兹乎诗诸体皆合五言类陆机沈约易者拟子昂七言近体与盛唐诸公相轧而七言多似髙岑近体多似王维古文雅典则尤长碑传以襍置汉人书中眀者不能辨也书防上书论议亹亹终童之婉贾生之核其归在于平易晓人不终于为末世枝叶自余所见近代今世诸名家体力逺到风格大备未有过也余尝与蔡子论文蔡子曰余究观古今之变迹其所以同异窃怪世之学者鄙夷唐宋髙睨秦汉而卒无所之也犹傲然自以好古其所为文有至有不至其至者古人之所尝言也其不至者如优孟抵掌爲孙叔敖愈似则愈可笑矣且昔韩蘓诸公何尝不研精坟典搜罗百氏其瑰才好古当倍蓰今人卒乃自为一家擅名后世故学古者未有善于韩苏诸公者也今五尺之童斯以唐宋为诟病悲夫悲夫余尝三叹其言盖今之文士鲜能免此者然谓韩蘓之文即古文固不可也古文浑朴雅厚繁简各适语尽而有余声后人不然以斯为异故曰韩昌黎振六代之衰衰已振而文亦变盖其不可得变者规矩绳削尔其方圆之美岂得嫓汉氏哉间者名士刻意古文句摩字揣久之无所得稍稍厌去则更为末世枝叶其人多与蔡子善者然蔡子弗谓是也兹集所载皆效法汉氏无一语相袭而浑朴雅厚初无少媿毛物间异神骏不别然后知蔡子所用心矣其称述韩蘓诸公以为善学而非当世亦犹曽子畏子路曽西薄管仲恶其似而非者乃所愿学固不止是诚得古人至精肆为文辞浑朴雅厚而勿守其糟粕则管仲之功何必见弃于仲尼而当捐匡合之隆取治赋之小哉故蔡子之防意可覩已斯集之成蔡子年适三十尔而其人深厚神守于内光不外谍有长年之貌意嗛嗛常下人其学日益未艾也且汉氏絶响久矣如蔡子所谓后世子云非邪或曰集诗别有效唐初体何也论者多言蔡子优入盛唐以其故业六朝六朝之视唐下矣用上下下陵夷之势易也是又不然今固有为六朝者皆得其似而遗其真吾知其不能为唐矣六朝其初亦皆追迹前世俛于渐渍以成其习故不若唐人之雅正而或者见其靡丽以为唐所不能为因固守瓮盎胶不可解是以终身不覩乎大全也杨子曰先病而后瘳蔡子存此所谓不忘蓍簮者欤夫源水经于污渎合于清渊以有源必至潦而清不若其污也蔡子之存斯也以观惑者其庸有瘳乎
　　王鹤泉集序【侯一元】
　　语云不知其人视其友讵不信哉或乃旷嵗齐轨异地合符神者尸之而不知其所以然嘉靖丙辰余受官之梁道谒侍御斗城孙公而见鹤泉王先生之集感而欷歔者久之曰嗟乎志士哉夫事未有不竟于志者也故曰志燕而燕志越而越自余髫时从先大人留都已闻宗伯瓯滨翁有令子其季即鹤泉子果以易学冠畿甸士又十年试春官对大廷咸上第而余末学亦获茹连为同年小友时从通方丈人纵谭六艺扬防古今上下周秦汉魏江左李唐之际间请王子所安乃王子则爱好梁人空同先生之撰每为余言史迁杜甫而下最髙者空同子空同子今之迁甫也其意津津然向慕范硎之然鹤泉子故清癯日疲精于揣摩歩趋之间靡间寒暑昼夜其为人洁亷好修期为无诟訾人士无贤愚雅俗汲汲与交欢一时被容接者咸称鹤泉子当今金玉追琢君子也故名日益起身亦日益瘁无何竟感羸疾以卒余窃嗟伤之夫士絶甘忍嗜内支柴栅怵心焦思壹志坟典岂不欲附离青云厠足艺文之囿声施不朽哉而令转盻之间影防响絶不亦痛乎如鹤泉子崛起海澨不安一曲慨然思企中州之豪乃其述造温醇整洁矩矱自命亦既入室空同胥如其志矣今没则未有表着传述之者也余念欲振之而未有路盖后七年而直侍御公按梁集卒刻于梁叙传之者又梁人贤豪缙绅也斯殆亦有神感哉令逝者有知吾知其地下得逰空同相乐矣虽然鹤泉子非独文也观其与侍御公书交相朂以良知之学将师阳眀遡象山以希周程之绪使天假之年克见其止则庶几哉大人之业夫雕虫篆刻又曷足称于圣儒之门哉寻其言以求其志斯重可悲也已盖延州心许带千金于丘墓巨卿寐感驻丹旐于素车死生之际可以观人矣斯集之刻也以敦故存友兴厉世风不其劭乎因卒业三叹而为之序
　　书陈白沙集后【王世贞】
　　陈公甫先生诗不入法文不入体又皆不入题而其妙处有超乎法与体与题之外者予少年学问为古文辞殊不能相契晚节始自防心偶然读之或倦而跃然以醒不饮而陶然以甘不自知所以然也若邵尧夫非不有防心处而沓拖防跋种种可厌譬之剥荔枝荐江瑶以佐蒲萄之醒而馁鱼败肉枭蛙炙杂然而前进将掩鼻抉喉呕哕之不暇而暇辨其味乎然公甫乃极推重庄孔旸又尧夫靡也而公甫亦自沾沾则不能尽出无意以此小让陶先生
　　宗子相集序【王世贞】
　　呜呼此广陵宗臣子相之诗若文武昌呉国徧传之而吴郡王世贞为之序曰昔在建安二曹龙奋公干角立爰至潘陆衍藻太冲脩质沈宋丽尔必简岳岳李杜并驱龙标脱衔古之豪杰于辞者往往志有所相合而不相下气有所不相入而相为用则岂尽人力哉盖亦有造物微防矣日余与李攀龙于鳞燕中防也子相实挟吴生暨天目徐生来子相才髙而气雄自喜甚尝从吴一再论诗不胜覆酒盂啮之裂归而淫思竟日夕至喀喀呕血也当其所极意神与才传天窍自发叩之冷然中五声而诵之爽然风露袭于腋而投于咽然当其所极意而尤不已则理不必天地有而语不必千古道者亦间离得之夫以于鳞之才然不敢尽斥矩矱而创其好即何论世贞哉子相独时时不屑也曰寜瑕无碔又曰歅良在御精镠在篚可以啮决而废千里余则无以难子相也诸善子相者谓子相超津筏而上之少年间是非子相者谓子相欲逾津而弃其筏然雅非子相指也充吾结撰之思际吾才之界以与物境防境合则吾收其全瑜不合则吾姑取其瑜而任瑕字不得累句句不得累篇吾时持上驷以次驰天下之中下者有一不胜而无再不胜如是耳今其篇章具在即使公干太冲必简龙标小自贬损而附于诸贤之骥子相甘之哉子相于文笔尤奇第其力足以破冗腐成一家言夺今之耳观者而大趣乃在北地李先生以子相之诗足无憾于法乃往往屈法而伸其才其文足尽于才乃往往屈才而就法而又不假年以没悲夫悲夫然具是不朽矣世之立功名尚通显者日讥薄文士无毛发之用子相独不然为考功郎有声以不能附防非人出参闽藩属有岛冦事袵席吏民调兵食规摹为一方冠既又佐其臬为儒生师帅比死家祀而人哭之则子相居恒不怿谓麒麟凤凰宁能并鸡犬用乎不得志不能为圣世吾厌吾鸡犬行去矣于鳞大赏之为诗曰一为麟鳯言三叹加飱食其曹偶持论若此
　　王氏存笥稿防【李攀龙】
　　余观大宗伯孙公所称祭酒文章法司马子长氏其然哉今之不能子长文章者曰法自已立矣安在引于绳墨即所用心非不濯濯唯新是图不知其言终日卒未尝一语不出于古人而诚无他自异也徒以子长所逡巡不为者彼方且得意为之若是其自异尔奈何欲自掩于愽物君子也闗中故多文章家即祭酒在著作之庭且三十年为文章其用心宁属辞比事未成而不敢不引于绳墨也且三十年为文章其用心宁属辞比事未成而不敢不引于绳墨原夫法有所必至天且弗违者乎巧者有余拙者不足假令祭酒为文章其防辞美事一不得其所置岂杨雄刘向所称实録者也大宗伯又言祭酒与北地李献吉氏接迹而起以为祭酒重则是稿也海内学士大夫受而读之者将益重子长之为文章而引于绳墨宗伯有力矣乃御史郑公按陜以西诸郡称采风使者还日奏之则又谓攀龙在左辅有祭酒于文章往往纪列国家大典而抵掌谈四方疾苦九边要害奉胡言胡奉倭言倭即欲闻时政不亦輶轩所载者哉乃若其诗则大宗伯所称李献吉得其具体矣吾重伤作者之志因并录焉攀龙得以具论二公所取祭酒者如此也
　　康对山集序【王世懋】
　　王子曰夫文至正间盛矣于是闗中称十才子而康先生徳涵为最然独最偃蹇至削籍以死余至闗中首索先生集读之怪其盛名之下所着仅此而时亦有蔓衍亡当于情实者马伯循传先生首举其张氏族谱乃集亦不载以为疑亡何先生之子乡进士梣来尽以先生遗集见付乃稍卒业而叹其钜丽然其为蔓衍亡当于情实者亦益以众则何也先生当长沙柄文时天下文孊弱矣闗中故多秦声而先生又以太史公质直之气倡之一时学士风移先生卒用此得罪废而先使秦两汉之风至于今复振则先生功也既已放废无聊稍托之声妓以自耗其磈磊之气不能作下帷腐毫生活而家居久名益重海内丏文者无虚日先生间以丝竹麯蘖之暇应之而门生子弟亦时有为代笔者以故不无芜譌至其为诗乐府蔚跂故是风雅所寄而五七言古律间多率意之作又慕少陵直摅胸臆或用时人名号爵里或韵至便押不必丽于雅故此自先生志雄一世由我作则或以为不当并削然余谓梣也尔其为康氏志也者则可留为千载之下重康先生也者则不可留夫使利吻后生执一瑕以废先生之瑜毋宁使获罪于先生之子孙谓废其家志哉凡二集中铺叙亡闗系者必削率直亡蕴借风者必削命意就时离于大雅者必削总之旧集之削者十之二三而遗集之入者十之三四彬彬乎足成一家言矣于乎兽畏网罗人思儁异命不谐俗死犹烦人先生少负儁声为廷对第一人意将兼举经济润色之鸿业不幸被恶名以废其志事既无所表见而放浪形骸之外又为礼法之士所绳独所不可磨者有斯集在乃又以碔砆溷良璧丛篠秽美箭是先生之穷且并其文为异趣者揶揄此宁独康氏子孙之羞亦斯文后死者之责也是编也出即不敢谓尽得先生之心抑或风雅备焉览者循是以求先生未白之心庶几哉千载人豪思过半矣
　　鹪鹩集后序【王世懋】
　　鹪鹩集者黄州守邹君彦吉以自名其集也托于卑而名盛徳也墙东王子读其言而敛袵曰诗道盛哉洋洋乎其隆万之间乎夫唐之人主以诗登士士之工乎此无惑也士业由此登吾以谓髙者当在帝左右任宻勿顾问之司次者乃以试州郡诸散秩及屈指而计其人乃多不然开元以前人主当命侍臣应制蘓李燕许之流犹执文柄厥后实寥寥焉若权武诸公未当作者而诗家所推李杜顾在下僚即髙岑刘白韦栁之徒大率多为刺史郡守若韦苏州栁栁州千载后以其州名不易也诗道之广不必台阁在唐已然矣我国家用经术防士选入史馆者始以诗其用于世弥狭然士之好之者浸淫日广角竒竞秀岿然踵立即开元天寳间亡以逾之若吾彦吉其一也彦吉成进士年甚富为膳部郎不六载选为黄州守黄号难治彦吉卧阁而治之声籍甚天下以为任职吏彦吉始刻其诗于郡斋天下又以黄州守诗人也其诗纵横入手靡所不惬为古诗古色黯然下视韦栁为近体秀色可飱骎骎逼髙岑而上也读之使撡觚老生目逃舌咋而避三舎彦吉位且益髙诗日益有名所成一家言当不可涯量顾其使人口脍炙始自黄州天下士争道邹黄州矣夫黄州故彦吉之一枝也不必上林安知一枝之为小而九万里之为大乎吾又安知一郡之为一枝而台阁之为九万里乎若吾彦吉其可谓妙于自托也已
　　胡祭酒集序【吴国伦】
　　司成胡若思先生豫章人起家文学荐陟青宫歴事髙文二庙学术闻望冠冕南州其所自着頥庵集诸学士名公序而传之矣今先生即世垂二百年海内后进生慕其鸿笔罕从购睹往往懐遗憾焉顷司马中丞李公镇靖两粤詟服诸夷业已建櫜修文幕府清宴乃手先生旧集一帙属吴子曰兹予先世所为十袭珍也古人尚友先自其乡有如杞宋文献齐鲁经师非借表章能无湮先生熙朝大儒故当不朽子雅好艺文又尝一日逰豫章也于先生独无意乎吴子唯唯退而稍为铨次得诗之精者六巻文八巻杀青以复司马公因序曰知言难哉宣父至圣辞命未遑盖难之也况防圣人之门者乎粤自结绳以还竹书韦编以及二南十五国风其词醇厐温厚盖上世之大音也逮夫三传八书离骚十九首纪述既嫺讽咏合度盖去古未逺词防廓闳其后二京寖盛言成一家六代仳末流不竞近体变自唐人音节稍振然贞观大厯以后无采焉良由风运递迁才品殊致虽瑕瑜不掩而复古为难其惟能者从之乎语云不逢师涓勿与审音不遇季札勿与观乐岂涓札之外人皆聋瞆彼有所深嘅矣夫学以益才文以足言皆眀训也中人承学鲜究斯义大较有三疾焉师心者非往古而捐体裁负竒者纵才情而蔑礼法论道讲业者则又讥薄艺文以为无当于世嗟乎兹不学之过也借令体裁可捐则方员何取于规矩礼法可逾则华实不必由本根谓艺文无当于世犹之责驺麟之不耕而以司晨病鸾鳯也不已诬乎夫师心负竒其词骫骳曼衍勿谈矣乃论道讲业名为圣人之徒也何至叛体要之训蹈鄙倍之戒侏大雅糟粕防言以自掩其孤陋犹曰我具体圣人足矣焉用文之其谁欺乎乃先生以学名世多所窥览秘阁书博综外家旁贯职典故其为文若诗上缘圣则下擿儒沈思重渊缀采繁露纵之若隘八纮操之曾不下带盖发抒性灵宣畅风教庶几禔衡众氏鼓吹六经矣若其侍从宻勿容与髙华而犹栖志洪厓寄悰玉笥恬漠之度至今犹可想而挹之其视因穷愁而著书遭幽废而述史者又不啻径庭矣夫抵掌非敖非其似也捧心非施非其不似也先生诸体不烦绳削而歩趋音节伯仲汉唐盖未尝求似而又未尝不似其犹郢斤庖刃乎才益于学而言足于文若先生者庶几圣人之徒哉而司马公则先生之涓札也可以并不朽矣
　　蘓门集序【吴国伦】
　　髙子业仕为按察使卒于楚其友陈约之尝梓其蘓门集以遗楚人后二十年门人亢子益重梓于梁顾在楚者楚人人传之在梁者即荐绅大夫不多见盖亢以梓归其家属其家屡匮不能守至为子钱家所籍匿不传者几二十年予再至梁始谋诸陆道圅赎之得复传嗟乎子业庶几不朽哉中州谈艺之士率谓子业兴七先生后然自献吉仲黙而下难乎雁行子业者乃他日子钟称诗而求多于文献吉评文而求多于诗即二说并持而瑕瑜固不相揜矣吾友徐子与卿为汝南太守时盖尝登平台谒唐三贤祠慨然兴嗟曰髙常侍与李杜齐名一时之遇也献吉仲黙并防上驷而驰中原髙子业虽骖驾第缓辔后至耳且皆中州名产于三贤岂有古今乎业已上记蔡中丞请得増祀三子为六贤从之而卒隂阻于里中人罢子业而入李何为五贤祠云予观李川父所为五贤祠记自中州七先生外犹有不胜其耽耽者而独置子业勿谈嗟乎子业之不遇身后且尔士之相知难矣而又奚责于子钱者流哉道圅曰兹集再传子业不必以爼豆重也防子则珠沈矣谁可使为象罔得之枯桐既爨当索诸弃灰之衢耳愿序其事以为后徴序成则灌甫宗正又为李氏留意焉予将嗣图之矣
　　刘子威禅悦三草序【徐显卿】
　　古人称曰防而学者如日出之光老而学者如秉烛夜行其然乎老刘大夫子威者年垂八十耄矣而力学不衰彼其得于少壮者既多而采閟摉竒湛淹综贯诠内典罔不绎非至老而始学不可言秉烛矣其犹日在若英其光逾烈哉杜门着撰其书满家即未及恵子之五车亦不啻如曼倩所奏者余方构草堂于罨畵之傍聊谢纷榼以自适而大夫以近草曰禅悦曰杂稿曰别稿者寄示且为索一言评隲之夫神以御形而神超乎形外故曰齿髪无闗于神明大夫晚而喜佛佛氏之言曰汝面虽皱而见恒河沙性不皱其衰其皱者大夫形耳故日薄虞渊而猛志常在今观其草犹若裴旻之舞剑纵笔所至无可汰也大抵以渊涵邃奥雄劲奋踔为主宁浚谲而人不能寻无浅坦而句易以乙正如蛟龙之吹溃裂横迸震荡狂决不肯作嶰谷之箫平和淡泊者也当今作者云涌诗文之道中兴矣鸾者鹄者鹤者鹏者吐绶鸡者孔翠者鹦鹉者皆上厉乎天而独角鹰者侧横睨搏击飘逝傲然欲俯众羽而不为之羣嗟乎斯其为大夫哉故有拟大夫为樊宗师李长吉者而不知大夫好求之古自国语管子三刘三谢中来其任意而自为之格自为之语则其所独创也庸俚鄙夫见子虚上林曰词赋必尔而不知自我作古奚以马扬为以故读大夫赋不能谙解辄谓僻涩夫孰知离而合合而离之故哉余卒业三草而书此以复大夫其有当于心否乎








　　明文海巻二百四十三
　　钦定四库全书
　　眀文海巻二百四十四　　　余姚黄宗羲编序三十五
　　文集
　　太白山人漫稿序【郑善夫】
　　太白山人漫藁者吾友孙一元太初所为诗也夫曰漫者触而成声无谓有谓之云也太初闗西豪杰也束发入太白山为山人继入终南泛观恒岱遵蒙慕宣圣遗韵止于邹鲁之郊久之逾江淮下吴越鹖冠布袍独立于万象之表志孑如也夫髙踪逺影者顾以世为不足为乎及读其诗皆悲壮竒崛感激奋发而卒泽以冲和如神龙在渊变化不测得时而兴乗云雷以雨天下噫是岂忘情遁性为犁舆来祀者伦乎或曰太初离亲戚去坟墓逺防于方之外与名教或不相蒙者是何言哉孔子曰丘也东西南北人也复欲居九夷严子陵去齐适越管防安徙于辽东孙明复隠居于太山之阳邵康节去家入洛四十而后娶古之贤达流寓于外要必有所为而安焉者独太初尔耶或曰吴越之人古文人易致名誉太初操觚饰智掲掲然为髙意有终南之捷者夫以太初之才稍自抑以应今之世何往弗达顾甘心寂寥卒其世以餂无端功名耶吾尝与太初乗月泛洞庭浩歌渔父傲睨一世似无少芥蒂于其懐又尝与卧西湖之上见其息深深时乎天壤时乎地文要固有道者吾闻无欲而后可应世今之应世者可胜议哉漫稿凡若干余为之序以传藁而曰漫则固传也太初不与也
　　袁永之集序【朱曰藩】
　　书有之辞尚体要不惟好异我太祖髙皇帝即位之初诏翰林为文通道理明世务毋事浮藻及为深怪险僻之语纶苑相承确为定式自金华庐陵以来诸公之文其合作者不但文从字顺各识其职而中间恳欵宻致之处读之蔼然使人足以得祖宗致治之盛厥亦气数之一防哉徳间海内数君子者出读书为文断自韩欧以上稍变前习一时学士大夫歙然趋焉而柄文者顾不之喜目其文曰字子股乃数君子亦抗顔不之恤各以其志勒成一家之言行于世然以天下公器趋舍相诮识者非之他日读胥台先生投大梁公书盖爽然自失矣书中云吾能总统包容则无可无不可斯言也其中和之经乎夫趋时久则不免于规摩之偏信古过则亦防于陆沉之君子所养茍有定极则和之下交相为用奚以诮为先生人品隽上度越一世童子之日即洞大文流传过江以北人士争録之曰此吴下袁五郎之作弱冠中南京解元连举进士髙第被选为庶吉士读中秘书已授刑部主事改兵部上官之日适兵部火上怒下之狱谪戍湖州防赦归以荐起补南职方员外郎官止广西提学佥事夫以先生之才之识入馆后即使得専其职以至今日国家鸿业经所润色者宜何如哉然先生性肮脏不解俯仰维时一二新贵人方在要路稔知先生之名欲招致先生以为羽翼先生谢不往因挤先生出使不得在近侍而武库之酷焰乗之矣谓之气数之阨非耶先生斥既久始有起废之命即又处非其地使其平生辛苦卒无所试上之不能振皇朝同文之风下之不能食昔人稽古之力而流光荏苒世短情长苹老恽州鵩集谊舎矣悲夫先生此中恋恋将谁寄耶乃知前日数君子者其感激发愤虽稍盭正则要之各有不得已之情而其本心非敢一于求异也悲夫悲夫嗣子进士鲁望刻先生集成使来问序因述予所欲论说者如此集凡二十巻先生手自选校题曰袁永之集序因之
　　霞石小稿序【朱曰藩】
　　诗以道性情故曰可以观然贵有其才有其才又贵有其学有其才有其学又贵养之养之久发诸性情之真自有婉雅蕴借悲壮怨谲之妙溢于言表使读之者愀然得其志之所之而泣为之下是诗也求之于放臣怨女懐沙恤纬之口为得其真故圣人采焉后之人不达圣人为敎之所本才入雅道便渉艺门浮云白日摛为古选青枝黄鸟拈为六朝曽不知古人赏其一字几千金流转如弹丸者为何物卒使读之者祗觉中间饾饤剪截千篇一律而竟莫得其志之所之是诗也为诗耶韩子曰气水也言浮物也气盛则言之短长与声之髙下皆宜乃知古之大才与六义相左右一有所发不可刋置别处有本故耳霞石小稿者新安江叔子民莹之作也民莹读书篁南山中又称篁南山人山人弟礼部荆石子与余同年友善壬子春荆石起复北上过八寳见访致山人书徴余序其稿久未之复也越今夏丙辰荆石再起复乞南补车驾邂逅首徴及稿序且曰昨与家兄书云此来无别事为兄索射陂处冷债耳已而山人亦自新安来相见欢甚秋斋美月把酒论文余因谑曰昔人谓带二江今有之矣山人笑曰少陵言见一珠非耶虽然子奏绩近矣何以教我于是退而出其稿及近日所投诸作读之愀然曰有道之言哉可谓发诸性情之真矣诗丽以则文核而雅足以一洗近日剽袭之陋方采山谓山人持论和厚有吉士之度汪颖谷谓山人用志不分获诚一之效可以得著述之本矣余复何言山人少为举子时有志于用世已而病弃去讲轩岐之学间从方外者游皆得其秘诀以其余力泄于诗文故有精有气有神如此而犹不耻不肖拳拳下问因复之曰仆病矣五技穷矣不足以奉眀问矣公之神方王而仆之技就穷第恐仆之急于问公更急于公之问仆也灵枢八十火记六百有真传乎
　　防空同先生集后【朱曰藩】
　　君子之学无所倚之谓圣是故中正和平言出为经尼父不可尚已孟氏而下吾未见其无所倚也倚者何徳未及化必借于气以挥霍其言大其事功耳轲之言曰我善养吾浩然之气七篇之中大抵皆是气之挥霍也其视中正和平者有间矣先友空同李公以竒才卓识在治正徳间倡为古文力追秦汉一扫近代防袭委靡之有集若干巻传布宇内读者谓若有物冯借其间景骇响振使人不敢以防玩何也盖由公平日毅然以节义自任特立抗防诋外家迕巨铛三入狴犴濒死卒不死以其孤愤泄为文章结体包宇宙捶字入秋毫遒丽尔雅动髙前式当其自信时虽宋蘓轼唐韩愈薄不为也公之文谓有所倚非耶公固一代间气哉公没新学聿起病公者曰节义血气耳文自韩欧蘓氏以来已有定式何必摹拟秦汉惜哉李氏子不闻吾圣人之道而死噫嗟嗟无所倚之谓圣空同之文有所倚者也子所谓不闻道者也即摹拟宜也子圣人也亦规规于韩欧蘓氏操其闗键寻其节奏猎其精采每一篇出曰此韩文此欧阳文此东坡海外文无乃亦有所倚哉推是心与摹拟秦汉者何以异石亭陈公曰当此末法之日出世者便要据狮子呵阿难骂迦叶做一程佛子奈之何予曰佛固好做但恐只是魔得其便飞精附人假汝说法汝终不是到地释迦耳相与一笑或曰到地释迦如何曰无所倚之谓圣
　　仙华集后序【陆粲】
　　仙华集者吾吴赵与哲先生所着也吴自昔以文学擅天下盖不独名卿材大夫之述作烜赫流着而布衣韦带之徒笃学脩词者亦累世未尝乏絶其在本朝宪孝之间世运熙洽海内日兴于艺文而是邦尤称多士于时若杜用嘉陈孟贤二公以髙年为诸儒倡率最先有名继则先生与贺美之都维明楼仲彛沈啓南史眀古辈相踵而起数君子者虽其造诣或殊然大扺愽雅有文行义脩洁出入则古衣冠人望而起敬部使者若郡县大夫侧行襒席将迎恐后缙绅东西行过郡中者辄造其庐而礼焉髙标逺韵照映一时乡人盖至于今称之不衰而先生尤意度倜傥喜论当世事尝受知于廵抚三原王公值歉嵗三上书请蠲赋言极剀切御史理尺籍诬执民为军先生贻书力陈利害民赖以免其他事往往类此至于文辞亦伉健质实不肯骫骳以谐世好古所谓直谅多闻者非斯人欤自先生与数君子者没吴中耆旧略尽后进之士雕琢曼辞日入于佻巧而前辈朴雅诚直之意防矣粲生晚窃独向徃之而不获覩其流风遗烈以为恨乃今读先生之文寔重有感焉或者顾疑其言渉时事非处士所宜是殆不然夫人各有志刘胜虽清髙未必贤于杜宻使李膺为钟瑾亦非所安也彼隐情惜已自同寒蝉者直拘士一隅之见岂所以论夫逹君子者哉是集为诗文通若干首盖先生之子处州教授磬所自辑録将刻而传焉属粲为校定因附所欲言者于后先生名同鲁与哲其字其先出宋宗室所居有仙华山因以名其集云
　　悔言序【许相卿】
　　夫辞尚体要简尺之体惟真而尽达吾意焉止尔否虽文非体矣夫罗猎理乱稽证古始而以辨博悟上上书陈事之忠也铺比蔚赡赋之则也白发事理往复究尽论议之制也语熖谈锋张皇撼动说士捭阖之术也撷葩萃英采错烂如词人之习也颂徳賛功夸谀浮实佞人利口容悦之态也摉隠穷奥哳吻棘喉务异求胜敦铭冡简之竒也警意丽词逞新衒巧经生夸艺攫隽之饵也至如防易辞艰以深饰浅壮夫羞称焉然以之投世耳目亦多快意动容藏去为玩然皆非其体何也去真逺耳饾饤支离尚奚简为予生野性朴资任真信古或妄一言面頳背汗若不自容所着薶文肝膈可见使得师资有道即未妄希上达万分一欤进以论笃君子意亦可乎而同尘流俗罔所适从阅宋季佞人手尺遂沾沾自喜渐习于浮浅矫诞而不自知乡有正学端人见之能不鄙予为尚口不情者几希晩适有知亟将抹摋驷莫之追矣嗟夫吾自贼其资而自安于佞也久矣乎愧愤懊悔奈何哉予为此序正以为戒欲后之人勿复堕此蹊径以再蹈予之后悔焉尔吾尝观欧阳蘓黄发口吐辞和雅畅洁良非浅夫矜饰者可同日语又观江左以还章逢辞气记载尺牍类皆直而简恬而旷畅达而逺即方言而和易见于俚近着家人语而防睨恳欵慰爱蔼如言在带下目前意自悠隽永斯简之得已矣后来工言者尽意摹袭了不能似盖难乎真焉耳蘓子瞻曰有意而言意尽而止天下之至言也岂非真之谓耶是故简尺以真不以文然而真未尝不文也故曰晋人言语用以为文当妙絶今古何耶真故耳其然乎其然乎吾弗及已序悔言
　　汰砾集序【莫如忠】
　　霍山洪山人以采诗为五岳逰凡三过云间余因识山人久比余从洛藩奉表如京师山人遇余燕邸数存之甚懃令余忘覊旅之役而山人所善诸布衣能诗家迹山人所至而就余者凡十数辈别之日亦莫不慷慨悲歌导余都门之外则山人倡也而余既解官里居与山人音耗絶有间矣乃山人复为云间逰余得以九峰主逆之握手道故欵欵问讯山人常所善诸布衣则各往往播迁凋谢或以悔终余甚慨之夫以士称隠沦躬独行之节不获世之淄垢宜其免矣而犹令名之难若斯何故彼各有所长而所以居之者善不善异也譬握瑜而处弗慎葆笥而辱诸途则几无数矣而山人乃独约节谨度韬光履谦择言而道动遵矩矱才如儒生无随俗浮湛比周忮求之态亦不似彼恣睢自放以任达为名髙此其所长有过人者兹以访旧来则山人之名益起当途贵逰并推重客而山人殊不自喜晩节兢兢御必麤粝行必蓬累僦居宫僻在郊鄙门无杂宾出不妄谒余观其志念深矣而山人之以义防终始称于天下贤士大夫不衰者有以哉有以哉山人为诗浑厚晶莹櫽括六义取裁于盛唐诸名家不诡辙迹以趋时好词林之雄也是刻也首从崌崃张中丞公同游诸篇而因裒近着附焉署曰汰砾集然则集所遗者多矣中丞公既为评而序之余不知诗而能知山人本其平生所繇成山人名者如此云
　　何翰林集序【莫如忠】
　　何翰林集凡二十八巻予友何元朗着也君名良俊与弟良傅世所称两何君者集刻于今嵗嘉靖乙丑冬工既竣予得而览焉叹曰何君之文至是可不谓宏朗博雅褎然古名家与夫文章髙下观气之盛衰气之盛衰系世之升降所从来久矣魏文典论曰文章以气为主诚哉是言盖六经息而作者称秦汉宗之至今岂不去古近而变相袭醇厐沕穆之气犹有存者耶降而六朝风斯靡矣自晋之机云才擅江左而士衡文赋以述先王之盛藻至云防意尚巧遣辞贵妍西京风骨阙然弗讲此何以训哉及若唐宋诸贤造述弥衍斯义大眀非不务讥诃六朝斥妍巧本仁祖义刻意修辞一裁于矩矱乃其气不无异于古所云而彼以遒劲之力险肤之辞驰骛其间如峻峯激湍之喻者岂不曰气良在是哉第弗深究古作者之意乃独以踈卤椎朴欵欵儃儃为竒其渊渟滀防若江湖之浸盎若大和之薫而重逾九鼎大吕则气之完也夫世变风移士尚互异非笃信好古学识其大心知其义者孰能与于斯乎予从何君逰每见辄语合至是读所着集即凿凿不谬其指云君于文法刘向司马迁氏诗本蘓李近体出髙岑间至其醖酿羣籍勒成一家意匠纵横不假绳削或直陈事理陶冩胸臆累数百言要归于质厚倘所谓醇厐沕穆之气其在治古者不自是可想见哉君尝自言平生于文学性独近之少从经师授书辄覆古文其上私讽诵之师弗是也亦不能变比长楼居愤发垂二十年或挟册行逰忘堕蹊坎盖其用志之勤类此宜泽于文而自予所覩以君隽爽之资夷旷之度萧然物表薄视荣名至好恶取与然诺之可否耿耿不阿有达士之槩则所以养其直义而昌其气于言者甚裕君之大过人者乂宁独文辞焉已哉君或以予能知言又知君也俾序其集故得备论之而本国家气运之隆有闗于作者与同志共扬焉
　　蒹葭堂集序【莫如忠】
　　东吴文献率祖机云更千百年絶有间矣而少宗伯陆文裕公崛起濒海入纬国华放辞琼琚雄视一世时论以方平原至其子楫思豫甫蜚英穉龄娴于藻缋挥毫惊坐绰有父风载辟州里业冠棘闱而以忌者阻抑遂终轗轲郁郁以死才三十有八龄所存笥草诗文若干首辑自其子台幕君梓焉命曰蒹葭堂集零落残编不能十一读者以遡家学之自知文裕公盖有子云嗟夫美好不祥修名贾忌意长晷促哲士兴悲若思豫君兼斯悼矣余观自古以才而厄千年如贾长沙之治安上书过秦著论雄篇巨帙动闗国体施名不朽固无复疑及若王文考祢正平郦文胜之流寥寥短章仅一斑见而垂芳来防亦具称竒何哉夫片石韫琦均资珪瓉寸株中墨不废工倕古之总揽百氏定价于悬衡者惟工拙之问他尚奚择哉读蒹葭堂集诗不满百而命词遒逸属思冲融务严体裁弗矜色泽文不数篇而议论慨懐率依名节深切世务薄视浮荣总厥撰著非茍而已且君以彼其才借令早致青云得専治古则文词之传于世者宜不啻是否则或假之年以须追琢而优其成亦当深闯作者之堂矣乃造物咸靳之而姑有托焉以见于世所谓不能尽其才者与余慨平原之后迄无闻家而文裕公殁其文献之存乃有足徴如是故论叙之以眀古今家声隆替所繇俾后有考焉
　　吴山人后集序【何良俊】
　　河岳山人刻后集一巻成出以示余俾序之余读山人之诗喜其近于性情则叹曰嗟乎凡物不两大造化无兼美孔翠之肉不登于爼泽其羽也桃李之材不中题楱繁其华也故文质偏胜虽孔子犹病之我眀当敬皇帝朝治化隆洽文教大兴学士大夫始厌薄相沿之习一切有志于古文章自汉以来诗自黄初以下率不置于口一时李空同何大复徐昌谷诸人相与倡始南北竞爽而古人之风几遍域中矣至于今日可谓极盛然学者仅能操觚即诋诃韩栁为不知文李杜元白为不知诗及究其中之所存则文章徒钩棘其辞初不根于理道诗徒组缋其句亦无闗于性情由是识者病之以为反不如祖宗时削文就质直陈胸臆者是也呜呼是岂文之病哉则过于文者之病也故仲尼之用礼乐欲从先进庄子曰文防质愽溺心民始惑乱无以反其性情夫文犹足以防质而况钩棘组缋之辞其于理道情性何如哉况山人之诗本欲舒其间旷清适之思茍以纎秾巧丽之辞出之无乃不似乎余独喜孟浩然之诗曰泊舟鄩阳郭始见香炉峯常徴君曰出浦见千里旷然谐逺寻是皆如芙蓉出氷天然妙丽亦何尝假组缋为工耶今山人之诗独能彷佛乎此其亦防尝有闻者乎或者又以山人之诗多与荐绅酧倡失其本色余曰不然山人魁梧广颡善音吐少年仗剑走塞上以防干当事者不用遂徒歩南归适海上冦至过建康弛担居焉故南都士大夫乐与之逰夫郡县不请士卿相不俛眉之日久矣今幸有山人与诸公防使圣世犹存王公下士之风此正告朔之饩羊也顾当以是少之也哉刻山人集者桐城钱实夫也钱君不以金币走贵势而与山人刻集皆近时盛事余乐书者因序山人之集及之山人姓吴名櫎字子充蘓州太仓人
　　剪防集序【何良俊】
　　徐昌谷有云诗理宏渊谈何容易追寻厥防信而有徴盖西京创制大阐五言厥后辞人递相祖袭爰逮魏晋迄于开皇上下九百余年使代有百人则作者亦几于万矣方其含毫伸纸杼思构篇孰不欲翶翔艺林虎歩辞苑者耶然而苦志穷年谁能破的研精白首鲜克升堂是以序録之家校核精审诠综详宻稍渉蓁芜何得尘兹简册略存考类终不防彼缥缃今稽之钟嵘所品才一百十有五人即王微鸿寳任昉縁起诸篇纵或稍有异同要不大相河汉观其识同别玉鉴等拣珠总羣艺而芟除存十一于千百固亦严矣然三品之中惟子建一人独尽褒美自王刘以降互有讥评则知诗之为道可不谓难哉予尝括而论之其大端有二夫铺张篇什全在体裁润色辞条其先菁藻譬之衮冕实繁典章茍欲擅美一时必待兼资二者是故张施采色着在夏谟差第等威详于礼籍所谓合之则双美弃之则两乖者也今试以菅蒯踈恶纵被之絺绣终何能以辨章轨物茍白地眀光锦裁为负版袴亦曹毘所以取讥于孙绰者也呜呼是既然矣究其疵累抑有数条夫神宰难驭寄在絶防意匠无方潜于冲漠探之愈窒索之更深是以对客谈谐俱能暇豫临文议拟鲜不诪张况乎虽假名言而必欲言寻象外固非诠理而实须理契环中至于选势定篇既方圆莫准铸辞练句又素无别専事浮华则流于轻艳偏崇简质则失在浅俗茍取优防之致终以阐缓为尤若慿迅举之力遂以扬厉贻诮纒緜情欵将同委巷之谣精研要复似老庄之防翚翟备色终愧力沉鹰隼翰飞更惭乏采或象数繁列而神有遁思或兴致偶属而物有隠貌或一篇之内鱼目与夜光杂陈或数句之中圭璧同碔砆骈集加以平头上尾所闗最要四声八病其例亦多懿彼灵均未窥斯秘蠢兹懵昧曷究其详是以世之作者自言人握灵珠终是家藏敝帚至有唐贞观开元间世推极盛然自是诗道之一变也下逮宋元风雅几絶我眀列圣纂服大肆陶镕羣宰持衡更加领袖上播籥下传正声才情雄健者咸取模于汉魏思致清绮者复降意于齐梁由是建安永眀之风洋洋乎遍于域中矣维我华亭地偏江左自机云入洛继踵曹刘希冯仕梁此肩徐庾今虽世代緜越风气迁殊所頼昆丘岝防犹着爽灵谷水澄尚流芳润故荐绅诸公与逢掖数辈时相属缀富有篇章几能方驾天闲遂欲争驰王路若我张子超则又英英挺防者也间持剪防集一编以示余曰此之象近作总若干首苦于朋逰假索将加于木以代传冩子尚为我序之何子曰夫言剪者托意体裁曰防者取喻菁藻观张子名集已备诗家防要矣及读之终巻则皆清丽婉约绮错流便羣疵毕去众美竝臻呜呼使钟叅军复起品裁近代诸家则张子之作将非首为铨録者耶或以为此作诚为美丽使能稍刋蹊径当不更为尽美乎何子曰夫艺家沿袭自昔为然即李空同序昌谷之集讥其守而未化蹊径存焉今观李公蹊径更甚徐生则知大复舍筏之言亦欺人耳嗟乎骏骨犹存宁无伯乐雅音独奏岂乏钟期悠悠之谈孰是知者廻环吟讽辄为序之
　　入闽稿序【何良俊】
　　西谷先生入闽稿一巻刻成寄余南都余读之叹曰嗟乎伤哉先生有当世之用乃其官于闽而顾欲托是以传也先生少以専经为愽士弟子员凡郡中之读尚书者皆授经于先生先生学有依据得其指授皆取科第去先生又尽读诸经与二十一代史人初见先生謇然若言不能出口即扣之如探渊海即数十人在列各得其所问而去先生善为古文辞然皆典重不喜为浮艳语先生敦欵质直且练达识大体人有事就先生谋先生曲为计尽即其人如先生指罔不得理先生虽居贫人有以缓急告就其力之所至振之无徳色先生身若不胜衣然好义喜出人于难先生不为皦皦之行而家门雍穆外至州里未尝有失口失色于人先生言议持平不为过髙余少时论事好慷慨激烈常取古人之竒节独行防人先生不然之今阅世既久乃知余诚太过先生所持者是先生与余屡试不録退处里巷今大学士存翁相公留心当世之士不喜浮竞欲求懿实有用之人独知先生与余先生与余不数徃来于相公之门相公益以是贤之及先生谒选至都相公与言事恳恳欵欵益知其懿实可用夫今之仕官其有志而可施于用者独县令耳盖国脉系民民命系于令夫天子以数百里民命委之县令故令之一念所及荣枯顿殊一言所加生死立判茍天子欲施恩海内纵旷荡如天使县令稍或壅阏即分毫不及民民有寃诬县令不为申达至死终不得上闻故县令官虽小然所闗于天下甚重相公欲用先生为县令然祖宗时县令科贡人常相叅其迁擢至郎署监司以至卿贰者科贡人亦相叅故其势常相平今世偏重甲科其迁擢至郎署监司以至卿相者独甲科人故甲科人为县令即其人贪残无赖犹曲为爱防保全之或贡举人为县令虽其奉法循理必加谯呵且摧折恐不胜由是其人皆絶意升进徃徃茍且不自好罢去遂使由甲科者敢于自私由贡举者甘于自弃而天下无良县令矣是岂祖宗意哉相公曰使张子为县令百姓之利奈不利于张子何当处以外台一幕职夫外台持宪与内台埒且幕职严重古之贤者在府中必辟举名士为属而一时卿贰亦多以此职起家试以处张子冀稍转以收后效可乎先生到官不一嵗监司至慢先生先生曰吾上有田可耕箧中有故书可读古称避色余未可以去乎即投劾去先生归移书南都以报良俊曰余归矣余不负此官独负相公奈何良俊曰尝有以种兰之说闻于先生者乎昔有一大贤拜相虚已接物诚心爱人不朞月而政化行四海尽乐业又思为国家种树为数十年计乃遍植栝栢梧槚桃李以为梧槚栝栢可材桃李秋可得其实也又以为兰者虽至防物然生在深谷中不以无人而不芳似有徳而隠者故古贤佩御之诚美其芳洁也吾不忍其老于深谷中吾逺思致之乃使善识兰者裹粮荷锸陟峻岭渡深涧遂跻穷谷果得真兰以归相公喜布列庭下恒手自灌溉亲重之然相公门多客客至日数百辈相公不能遍语客客亦不防相公意过者蔑视兰以为犹茅也践之越旬日兰则萎死矣相公岂为不爱兰哉无奈其根荄浅而枝叶防何也今先生类之矣乃良俊亦相公庭下兰也诚不忍众客之视为茅践之得以其半萎之身请命相公返之深谷今已渐有生理矣然客但能使兰萎不能使兰化为茅余与先生既返深谷幸不即萎吐其芳以报所知不然人将曰相公误甚此茅也乃谬以为兰耶则兰真负相公矣先生曰余归甫一年日夜思所以报相公者不能得今子之言诚得我心矣可不思共勉哉良俊遂以其言书于先生入闽稿之巻端
　　王履吉集序【袁袠】
　　王履吉者名宠吴人也少负逸才愽渉坟籍沉精篇翰下笔绮辞壮思滔滔不休补郡学弟子员督学最其文试必首列然非其好也试于鄊辄弗利乃贡入太学北防燕赵魏观庙朝制度与四方荐绅先生防上下其议论而文益竒归而叹曰夫神龙升于赤霄尺蠖伏于泥淖黄鹄一息千里而斥鷃终日不过蓬蒿此其志大小悬絶何如哉且夫屈伸者时也利钝者命也夫儒者握寸管挟方牍而扬声名于亿载彼得志者曵绂垂朱髙爵丰禄以焜燿一时不知驹驰电防云浮草腐后世无称焉此与蠖鷃何异哉由是买田石湖之旁筑室其上临流赋诗盖窥古作者之奥而病作矣乃养疴于虞山之白雀寺泄其精于声诗而病乃大作归不逾月竟卒卒之前一日梦两蝴蝶入袖寤而叹曰吾殆已矣夫庄叟之言殆谓吾也嗟乎亦异矣履吉诗初宗李白既乃宗杜故其诗才力雄阔辞篇丽赡去轻靡而就沉着畧铺缀而尚陶镕及白雀集诸篇则又兴寄冲思调清逸遂窥陶谢之堂几入王孟之室矣惜乎天抑其进有志未就故所着仅此然亦足传矣忆与履吉啣杯论文穷夜达旦谓古人之庶几大雅可作而竟已矣独恨夫天之忌才不少假也昔魏之文考唐之勃贺咸以才天近代如姑苏徐祯卿信阳何景眀沁水常伦闽郑善夫亦不享年何天之忌才若斯邪岂天既畀之才乃夺之年邪嗟乎履吉古之称不朽者不以年也又何憾焉
　　唐伯虎集序【袁袠】
　　唐伯虎集二巻乐府诗总三十二首赋二首杂文一十五首内金粉福地赋阙不传唐伯虎者名寅初字伯虎后乃更字子畏吴人也少有隽材性豪宕不羁家贫不问产业好古文辞与京兆祝公允眀愽士徐公祯卿内翰文公徴眀相友善而尤工四六藻思丽逸翩翩有竒气然行实放旷人未之竒也尝上书吴文定公寛览书曰吴安得有此人邪颇为延誉公卿间而提学御史方志恶其不检将黜之比试大学士梁公储读其文惊叹以为异材遂荐第一由是声称籍甚防试礼部众拟伯虎复当首选伯虎亦自负江隂徐经者通贿考官程公敏政家人得其节目以示伯虎且倩代草文字事露逮锦衣卫狱掠问亡状先是梁公奉使外夷伯虎尝持束帛乞程公文送之竟以此论发为吏耻不就免归文徴眀以书慰之伯虎答书自眀文多载集中乃后益自放废纵酒落魄所着多不经思语殊俚浅人或规之伯虎曰夫太上立徳其次立功其次立言寅遭青蝇之口而防白璧之玷为世所弃虽有顔冉之行终无以取信于人而防龙之业亦何以自致徒欲垂空言传不朽吾恐子云剧秦蔡邕附卓李白永王之累子厚叔文之讥徒资嗤辱而已且人生贵适志何用刿心镂骨以空言自苦乎宸濠之谋逆欲招致四方材名之士乃遣人以厚币招伯虎坚辞不可至则隂知将有淮南之谋遂佯狂以酒自污宸濠曰唐生妄庸人耳乃放归得免于难过富春渚想子陵之风慷慨悲歌徘徊者久之筑室桃花坞中读书灌园家无担石而客长满坐风流文采照映江左外若奢汰而中慕沉勤究内典旁精绘事袠童时尝获侍髙论接杯酒之欢哲人已逺九原不作抚诵遗文慨仰遐烈爰加搜摭庻存梗防云尔
　　附复大中丞顾公书【袁袠】
　　辱寄题列岫楼诗骇心震目如聆钧天广奏茅檐草屋何以堪此烟霞増妍山水动色兹楼之名天壤不敝矣所云唐伯虎集序欲为贤者讳仰见吾丈忠厚之至但叙事之体必须核实尼父以来未之敢违也假令吾文欲为伯虎讳千载而下谁其信之昔文皇观史叙隠大子事云史官何讳焉即命削去浮词直书其事千古以为美谈伯虎诚过亦未有喋血推刃得罪伦教者也吾丈髙眀何乃尔邪前示伯虎有连珠广志赋实未见当续梓之仆顷亦作连珠三十首请教冀评削无庸虚美也袠再拜敬复










　　明文海巻二百四十四
　　钦定四库全书
　　明文海巻二百四十五　　　余姚黄宗羲编序三十六
　　文集
　　东谿遗稿序【陈昌积】
　　东谿陈公既没之二十年其子少府瀚始迹其遗稿得奏疏诗赋论説记序若干篇裒辑为三巻公第治丙辰进士由翰林庻吉士授吏科给事中连上疏言事首发士风頺靡储畜空虚职务怠弛武备踈畧之四而次及于四方之灾异三邉之儆报塞幸源以存大体皆若有助于去缴绕而起因循之政亦幸得其言矣盖是时孝皇恭俭惠下而容荩言大臣修亷守法而畏清议一时司言责之士徃徃科条所知以献而俟其废置宁为抗鲠以报职弗欲循黙而自养非独公为然也然其时号为小康学士仁人恒举农功不扰歳时登边将无功吏不能之诗为孝皇颂盖比之庆厯之盛焉公之疏乃指渐酿罔容之敝倪撮漂影未炽之咎涯形在列靡随之隠尚即人主之慌忽而乏明征者以恐喜其耳目其不滋惑而揺其据循乎疑公者率谓其有所挟恃曜并塞职事而然予也生晩而未见公实未知公当时置议之心果何如也然窃观徃昔深谋廊庙之纯臣虑逺望奢毎忘其可恃之明主与其一身之利害欲国家长利而无害是以言乎其身之所及而遂观其身之所未及擿乎其事之所已兆而豫陈其事之有朕而未兆盖其覩也非侊佯傥荡以见谓明而其鲠谔豫陈也亦非快其论説气势之所及直行其心之所不容已而已贾生发流涕太息痛哭之諌于文帝之朝宋儒讥其徒使文帝私检省其身无是过咎推而察于时故又无左騐遂迂生之言而不用至踈斥龃龉终其身生自贻之戚也然讵知去生不再世而诸侯强大发难于七国几莫之支又不再世尽天下之辎重兵赋以事匃奴覆车扫轮者凡几仅得名王大人刘屈牦公孙贺之相踵腰戮赵盖杨韩之不得其死生之料其所未及而豫陈其未朕兆之事竟若持旧劵而合逺符其祸比可痛哭者为炽生之言可不谓深且长乎嗟夫言而不中任言责者之幸也今不幸而中者多矣善则称君人臣之心也彼得其言而防赏与不得其言而罹谴者又岂臣之愿有于身哉生之后贾嘉以生故得侯向令生有知吾知其必汹汹焉更太息而痛哭何者非其心也东谿公立諌风采余实未知固不敢以臆説为序然予毎喜谈孝皇朝事曩在壬午得侍中丞石峯陈公语及其丙辰同年之为庻吉士者独举陶南川先生与公两人能攻苦力文及任諌垣抵掌蒿目而谈天下之利病务尽发其肾肠惟恐一之媕妸而自负遭逢南川竟以忤权珰謪戍东谿寻亦捐馆矣予知石峯素不为浮诺者以是知公之奏议虽不禆益当时要之非尽出于挟恃塞职而然而我孝皇作人之盛则天下同长养也公序记赋词论説皆当时体故略而不叙云
　　杜少陵集序【王云凤】
　　晦翁论君子光明正大踈畅洞达磊磊落落无纤芥可疑以杜子美与诸葛顔韩范公并称四君子者皆有功业覩记在当时诵説在后世真如青天白日如髙山大川如雷霆雨露龙虎鸾凤者而子美不过一穷饿人耳称之者曰诗史而已曰文章光焰万丈而已曰诗人以来未有如子美而已曰诗至子美天下之能事毕而已安在其并于四君子也曰安在其不并于四君子也富贵不能淫贫贱不能移威武不能屈此君子立身之本谓之大节大节不立万事皆頽纵有功业为世倚頼不过权谋术数塞漏补罅于一时者耳非君子体用之学也子美为拾遗以救房琯失官为严武叅谋又弃官寓鄜而婴孺饿死客秦而采拾自给奔防贼中挺然不汚严武欲杀泰然不惧是岂以富贵贫贱威武动其心者哉是岂有一毫之疑者哉此五君子之所同也大节既同则其事业之显与不显在所遇之亨屯时之用与不用耳何病于子美哉况子美以稷契自许而忧国忧民之意十诗而九使得行其志其功业岂下四君子哉但论者谓子美文不如诗防州以后诗不如前以予观之子美其气厚故其文简奥浑健不事藻饰唐人一二大家外皆鲜能及防州后诗则晦翁所谓晩年横逸不可当者或以为胜于前则又不敢信也若封西岳赋未免惑于封禅之説则司马氏以来诸贤之通非可独诮子美也广平太守张侯用昭以子美集刻者虽多然或以所至之地为类或以所命之题为类观者卒难得其各体之全其释事释文补遗补注诸书则収载纷哤未易寻省乃以诗体分为八为子美作者附録诗后文又附其后尽去其注为巻十毎巻各着其目于首判府宋君孟清实订譌焉子美集斯明白矣用昭求序于余余以子美之诗不待賛也故独举其大节使世知子美诗之传愈乆而愈为人所寳爱殆将与天壌俱者有由然也用昭名潜岷州人英爽精敏作郡有余力以及文事孟清名灏则吾邦之愽能士也
　　抄代集小序【徐渭】
　　古人为文章鲜有代人者盖能文者非显则隠显者贵求之不得况令其代隠者髙得之无由亦安能使之代渭于文不幸若马耕耳而处于不显不隠之间故人得而代之在渭亦不能避其代又今制用时义以故业举得官者类不为古文词即有为之者而其所送赠贺启之礼乃百倍于古其势不得不取诸代而代者必士之防而非隠者也故于代可以观人可以考世
　　抄小集自序【失名】
　　山鸡自爱其羽毎临水照影甚至溺死弗顾孔雀亦自爱其尾毎栖必先择置尾处人取其尾者挟刄匿丛篁伺其过急防之少迟忽一囬视则金翠光色尽殒此岂其靳惜之意专致通于神故人不能夺其所爱而必还之于既去耶此其于麝抉脐蛇剖珠又稍殊异矣余夙学为古文词晚被少保胡公檄作鹿表已乃百辞而百縻徃来幕中者五年卒以此无聊变起闺阁遂下狱诸所恋悉捐矣而犹购録其余稿于散亡并所尝代公若代人者诗若文为篇者若干盖所谓死且勿顾夺其所爱而还之于既去于孔雀山鸡何异耶昌黎为时宰作贺白龟表词近讇附及諌佛骨则直处地然耳人其可以防视哉故余不掩其所代于公于人者虽然自妄羽之而复自妄尾之安能保人之必羽之而必尾之耶诚如是则吾之购之録之也其不见笑于山鸡孔雀也几希矣
　　孙山甫集序【任瀚】
　　嘉靖初五星聚东壁明德中兴海内文章道术至是隆盛阅四十年来摛菁掞藻之家朝野相望淮海孙山甫以辞翰起家黔中入史馆迁諌议大夫上命督学关西善作士与邃庵渔石齐名甲子春移镇剑南始按部访余江门钓防余逃空谷久见君雅蕴借栩栩若平生欢明日从事来赍所得南游以后诸体诗五百余相印可余扫石披云一再读叹曰吴大帝之后散亡列国若淮海者其诗蔚然有江左风流其隽永闳鬯自鲍谢诸人不能过也始吾读李献吉诗谓如娲皇捣錬补天石奔走百灵雷电日月星辰竝躔炉冶读何仲黙诗如黄钟在县金石发作伶坊供奉之官莫不按宫商谨节奏其横放处如项羽提三尺剑出江东不必斩将搴旗而登坛啸咤千人皆废读张愈光诗如巨灵擘太华黄魔太翳决瞿唐其险怪诘屈虽不中绳墨定知出鬼神手而无斧凿痕今吾读山甫诗则如七十二君封泰山望见沧海有无中蜃气楼阁盘薄烟霏景光万状便翛然起仙灵霞外之思如君兹选当与髙子业顾华玉格力相埒诚足剉建安锋劘六朝垒惜二君已宿草不及见也吾闻龙嘘气成云云之灵龙冯之然龙非云之所能使为神物也人嘘气成声声之精者为诗人岂诗所能使为圣贤君子者哉语曰明珠弹于飞肉其得不复周鼎铸倕而龁其指明大巧之不可常也淮海固欲为圣贤君子者其神明内蕴思若悬河吾其或尝试于大巧也故以是节之
　　禺山文叙【任瀚】
　　张愈光声华籍籍在海内四十年今老矣犹穷竒极诡傲睨一世其言六籍已后无文章檀弓栢梁之间惜时代晩莫尔于壮士哉吾观其道在空峒箕山志在湘累其忧患离罪衰白而近于死其事在江夏然犹其所述称多闳烈旷逺不为怨愤凄惋之辞而能使吾读之如据松梧临万壑听哀瀑奔溜虎豹狷狖百怪之音冷然也将韩愈所谓鸣乎其善鸣者与人言宋不唐唐不汉汉不春秋战国犹之江河之不可挽而之山也伤时代尔尔乃吾见愈光呻其文辞不敢问其人岂暇信其生乎东西京之后也文章无古今安有时代孔子孟轲衰周老儒生也不闻其所为文降于夏商而愿出伊尹仲虺伯夷栁下惠诸君子之上此何以明焉其人圣则其文为经其人贤则其文为史不贤且圣则其文野凡古之落莫而不显于今与今之勤苦而不传于后者直野人语耳安罪时代哉吾观愈光为文似程子华诗似李白其学古而进于贤圣即吾不知其所似其不为野人焉勤苦而不传于后也决矣何曰归昆明见新都太史为吊其穷而以吾言问之
　　东泉文集叙【张岳】
　　东泉先生姚公治正德中文章为一时所推而不以文士自命乙亥冬某侍公于闽藩讲问之暇颇及文字公曰文非专不工然学者所当为事尚多奚必専于其文哉语既又顾某曰子他日当别有所就亦不必滞心于此某戄然不敢卒请退而私记于心者三十余年矣中间踪迹浮沉无由再侍公教而尺书临示敦勉毎加庚子秋叅政浙江公墓木已拱嗣子学士惟东继丧家遭囬禄索遗稿于仲氏汲散逸无完编盖为防然霣涕焉乃属公婿吾同年湖广宪副王君时化収拾彚次越六年丙午寄至苍梧又阅督抚故牍得其縂制时奏疏文移数篇合为巨帙请戸部郎桂山冯君世立雠校得可传者一百五十余篇分为八巻公虽不以是自命其闳杰正大之气练达综覈之才欝然溢于笔墨间如洪钟大吕竲竑震亮徐而观之其纾疾开阖抑扬俯仰又莫不中乎节奏所谓实大而声自宏者欤非苟言也古之君子自丙魏姚宋至韩富诸公非无文章也功烈懋盛故不以文章称然其奏篇之流传至今者舂容深切亦非一时能言之士所及公蚤负经济大略视古人为何如中颇偃蹇晩乃遭际由中防出握边符屡奏肤功工尧之捷昆仑关后仅一再见而媢嫉朋比震惊听闻赖天子明圣察孤忠于群诬之中始终保全最后起临三边骎骎大用而凿枘龃龉竟不能尽合而归功烈既不能如古人之盛其文章可传者又止此有志之士所以为公感叹发愤而不能自已也虽然中世卿大夫于其去就之际能完粹无议者鲜矣不合而去不足为病所病或合不以道至无以洁其去为可愧耳则公之用尽与不尽亦安能为公损益耶某少以文字受知于公而公所以知之又有出于文字之外者老大无似未能副公拳拳期予之意徃叨广西提学及今督抚皆继公旧迹于公条章约束又未能一一有以推行俯仰深恩大惧坠失惟有论次学术事业及所遗文字以时传布庻后之尚论公者有以髣髴其闳杰正大练达综覈之实不肖于感慕之余时取以自厉则亦不为无补焉呜呼是亦可慨也夫集后附桂林南宁生祠二记记中已有者兹不复出云
　　项思尧文集序【归有光】
  </div>
  <div class="pagination">
   <a href="明文海_page64.html">
    上一页
   </a>
   <span>
    ...
   </span>
   <a href="明文海_page60.html">
    60
   </a>
   <a href="明文海_page61.html">
    61
   </a>
   <a href="明文海_page62.html">
    62
   </a>
   <a href="明文海_page63.html">
    63
   </a>
   <a href="明文海_page64.html">
    64
   </a>
   <span class="current-page">
    65
   </span>
   <a href="明文海_page66.html">
    66
   </a>
   <a href="明文海_page67.html">
    67
   </a>
   <a href="明文海_page68.html">
    68
   </a>
   <a href="明文海_page69.html">
    69
   </a>
   <a href="明文海_page70.html">
    70
   </a>
   <span>
    ...
   </span>
   <a href="明文海_page66.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
