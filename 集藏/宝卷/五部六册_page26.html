<!DOCTYPE html>
<html>
<head>
    <meta charset="UTF-8">
    <title>五部六册 - 第 26 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五部六册 - 第 26 页/共 35 页</h1>
    <div class="content">返妄归真入本原，背尘合觉透灵玄；
劈破虚空无二法，一超白云去不还。
    圆通卷云
归去来兮归去来，永无八难及三灾。
谁知净土无诸苦，尽力相拖不肯来。
入无生忍免胞胎，优（钵）罗花处处开。
了达个条生死路，万劫轮回永不来。
归去来兮归去来，脱了凡胎入圣胎。
莲花化生亲见面，万劫轮回永不来。
    金刚科仪云
纔出胞胎又入胎，圣人观此恸悲哀；
幻身究竟无香洁，打破画瓶归去来。
掷却阎浮似草鞋，更无一物可开怀；
灵明一点辉千古，超日月光归去来。
归去来兮归去来，一灵休更入胞胎；
生花水上身金色，目击金容归去来。
六欲诸天俱五衰，二禅尚自有风灾；
直饶修到非非相，也则不如归去来。
极乐家乡甚妙哉，无诸忧苦乐常谐；
因谈果海圆音彻，时礼金容归去来。
有病有危终退堕，不生不灭不轮回；
西方净土常安乐，无苦无忧归去来。
末法娑婆入苦灾，互相食噉恶如豺；
刀兵疫病遭饥馑，厌离阎浮归去来。
阿弥陀佛，法门弘开。七宝砌成阶，黄金铺地，殿阁楼台，珊瑚玛瑙，结成宝盖，香风围遶，一去再不来。
报恩品第十五
　水忏云：第六念报佛恩者，如来往昔无量劫中。舍头目髓脑，肢节手足，国城妻子，象马七珍，为我等故，修诸苦行，此恩此德，实难酬报。若以顶戴，两肩担佛，于恒沙劫，亦不能报恩。欲报如来恩者，当于此世，勇猛精进，捍劳忍苦，不惜身命，建立三宝，弘通大乘，广化众生，同入正觉，纔能报恩。览集流通品：假饶顶戴尘沙劫，身为床座遍三千；若不传法度众生，决定无能报恩者。
三昧水忏作证见，苦修不能报佛恩；
舍了头目髓和脑，不能报答无极恩。
舍了手足身和体，不能报答无极恩。
头顶担佛尘沙劫，不能报答无极恩。
苦行修了尘沙劫，不能报答无极恩。
身做床座三千界，不能报答无极恩。
假饶顶戴尘沙劫，不能报答无极恩。
不辞劳苦度众生，纔能报答无极恩。
不惜身命度众生，纔能报答无极恩。
广化众生成正觉，纔能报答无极恩。
本无婴儿见娘品第十六
愚痴之人，说本性是婴儿。说阿弥陀佛，是无生父母。阿弥陀佛，小名号曰父亲是转轮王。阿弥陀佛他是男人，不是女人；他几曾生下你来，阿弥陀佛生本性，本性生谁。爷爷生父亲，父亲生儿，儿生孙子；大道门中，本无这事。功德佛小名江流和尚，父亲陈光蕊，娘是殷山小姐。释迦佛，小名悉达太子，父亲梵王皇帝，迷人自向外边寻。金刚经云：若以色去彼国天见佛，若以声去求佛念佛，是人行邪道，不得见如来。科仪云：无我无人，众生自成正觉。无我是无佛，本性自成正觉。无人你本不是人，本性自成正觉。心经作证，不生不灭，不垢不净，不增不减。不生，本来无有父母所生。不灭，无量劫来永劫不死。不垢，本来无有尘垢染污。不净，本来无有净，不被净功所縳。不增，本来无有功夫，修如尘沙劫，不增一毫。不减本来，无有欠少。偈曰
荡荡巍巍烁太虚，本来无欠亦无余。
无量劫来长生境，不生不灭自如如。
自家一个弥陀佛，常劫何曾着眼观。
今日又随声色转，驴年透出死生关。
步步头头皆是道，大道不离方寸中。
迷人妄出三界外，久后堕落铁围城。
佛在灵山莫远求，灵山只在汝心头。
人人有个灵山塔，迷人自向外边求。
释迦佛，想当切，本无佛像；释迦佛，无佛像，倚谁修行。
释迦佛，无佛像，无有倚靠；释迦佛，无倚靠，独自为尊。
功德佛，想当初，无有佛像；功德佛，无佛像，倚谁修行。
功德佛，无佛像，无有倚靠；功德佛，无倚靠，独自为尊。
弥陀佛，想当初，本无佛像；弥陀佛，无佛像，倚谁修行。
弥陀佛，无佛像，无有倚靠；隬陀佛，无倚靠，独自为尊。
燃灯佛，想当初，无有佛像；燃灯佛，无佛像，倚谁修行。
燃灯佛，无佛像，无有倚靠；燃灯佛，无倚靠，独自为尊。
观世音，想当初，无有佛像；那菩萨，无佛像，倚谁修行。
观世音，无佛像，无有倚靠；女菩萨，无倚靠，独自为尊。
文殊佛，想当初，无有佛像；女菩萨，无佛像，倚谁修行。
文殊佛，无佛像，无有倚靠；那菩萨，无倚靠，独自为尊。
普贤佛，想当初，无有佛像；女菩萨，无佛像，倚谁修行。
普贤佛，无佛像，无有倚靠；那菩萨，无倚靠，独自为尊。
孔圣人，想当初，无有师傅；无师傅，无字脚，本无书文。
孔圣人，无师傅，本无文字；一切字，心变化，本来无名。
落草的，小孩儿，本无名号；叫尊长，心变化，起个虚名。
孩儿名，长成人，不敢呼唤；叫尊长，心变化，再起虚名。
说老君，想当初，无有圣像；老君佛，无圣像，倚谁修行。
说老君，无佛像，无有倚靠；老君佛，无倚靠，独自为尊。
本来面，无量劫，本无假像；无假像，无倚靠，独自为尊。
先有真，后有假，不归假像；本来面，是真像，独自为尊。
本来面，是真像，纵横自在；无量劫，无假像，独自为尊。
先有真，后有假，本无假像；临命终，无假像，独自为尊。
本来面，无倚靠，纵横自在；又无来，又无去，独自为尊。
本来面，是真像，无有倚靠；到临危，无来去，普放光明。
西方净土人人有，不用修持已现前。
诸上善人如见性，释迦弥勒便同肩。
诸上善人如见性，功德燃灯便同肩。
除了虚名进一步，超佛越祖本无名。
无佛无人进一步，十方世界现全身。
娑婆世界为教主，西天东土独为尊。
无佛无名是无为，无为福胜是自己。
有朝脱下胎州袄，十方世界放光辉。

本无一物性在前品第十七
本来面目，无相真人，从无量劫，无量劫永劫不坏，永劫长存。刀不能砍，箭不能穿，火不能烧，水不能渰，未有天地，先有此光；未有三教，先有此光；未有佛，未有人，先有此光；未有僧俗，先有此光；未有禅定解脱，先有此光；未有戒律斋戒，先有此光；未有善恶，先有此光；未有临危时刻，先有此光；未有地狱天堂，先有此光；未有罗汉圣僧，先有此光；未有铜铁佛像，先有此光；未有因果，先有此光。此光扫万法之本空，此光就是西方，就是佛国，就是此经。五千四十八卷，一览大藏，从此字流出。三教经书，从此字流出。一切名字，从此字流出。此字无佛名、无人名；此字无僧名、无俗名；此字无在家名、无出家名。这一字海水为墨，须弥山为笔，书写加点，不能写这此字；笔尖蘸乾五湖四海水不能写此字。盖古人错答一字，尚堕野狐，谬诵此经，应入地狱。个里本无元字脚，空中谁敢强安名；等闲点出金刚眼，照破魔王修了八万程。这此经亮堂堂，不曾欠少，离四相遍十方，独自为尊，弹指圆成八万门，剎那灭却三祇劫，此经佛说数千年，无量人天得受传。
 偈曰：
本来面，不生灭，常生不死。又不生，又不灭，耀古腾今。
又不生，又不灭，又无大小。又无来，又无去，自在天宫。
亮堂堂，无一物，通天彻地。无量劫，不生灭，自在天真。
山有崩，地有穴，这个不坏。遍十方，无一物，独自为尊。
好光明，难描画，无边快乐。广无边，无边际，一体无身。
亮堂堂，好境界，谁人知道。又无冷，又无热，快乐无穷。
又不来，又不去，纵横自在。到临危，四大散，显大光明。
到临危，千诸佛，同聚一会。有恒沙，诸菩萨，一体无身。
到临临，胜境界，无边无际。无边的，诸佛境，现在身中。
自可知，不可执，难描难画。到临危，四大散，自然知闻。
臭皮囊，有冷热，诸般病苦；本来面，无一物，快乐无穷。
臭皮囊，有饥饱，不得自在；本来面，无量乐，永无穷尽。
臭皮囊，血布袋，诸般病有；本来面，快乐大，自在观音。
臭皮囊，有困苦，就是死物；本来面，到临危，无边光明。
这点光，超日月，比的不见；把明暗，一比过，不见踪影。
</div>
    <div class="pagination">
<a href="五部六册_page25.html">上一页</a><span>...</span><a href="五部六册_page21.html">21</a><a href="五部六册_page22.html">22</a><a href="五部六册_page23.html">23</a><a href="五部六册_page24.html">24</a><a href="五部六册_page25.html">25</a><span class="current-page">26</span><a href="五部六册_page27.html">27</a><a href="五部六册_page28.html">28</a><a href="五部六册_page29.html">29</a><a href="五部六册_page30.html">30</a><a href="五部六册_page31.html">31</a><span>...</span><a href="五部六册_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
