<!DOCTYPE html>
<html>
<head>
    <meta charset="UTF-8">
    <title>残唐五代史演义传 - 第 1 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>残唐五代史演义传 - 第 1 页/共 14 页</h1>
    <div class="content">五代残唐　
作者：明.罗贯中
又名《残唐五代史演义传》
        目录
第一回　孙待诏史记世系
第二回　唐天子开科取士
第三回　赤墙村黄巢出身
第四回　黄巢藏梅寺起手
第五回　黄巢杀入长安城
第六回　郑畋大战朱全忠
第七回　敬思奉旨宣晋王
第八回　晋王起兵入中原
第九回　克用箭服周德威
第十回　安景思牧羊打虎
第十一回　李晋王阅兵试箭
第十二回　存孝打破石岭关
第十三回　李晋王河中会兵
第十四回　鸦馆楼朱温赌带
第十五回　存孝生擒孟绝海
第十六回　周德威力救存孝
第十七回　李存孝力杀四将
第十八回　存孝火烧永丰仓
第十九回　德威遣将灭黄巢
第二十回　灭巢山黄巢自刎
第二十一回　程敬思接驾还朝
第二十二回　存孝力服王彦章
第二十三回　朱温火烧上源驿
第二十四回　田令孜弄权封爵
第二十五回　晋王勘问田令孜
第二十六回　朱温掣剑挟王铎
第二十七回　刘知远大战梁兵
第二十八回　李晋王同台解围
第二十九回　朱温计逼五侯反
第三十回　存孝活捉邓天王
第三十一回　存孝病挟高思继
第三十二回　五牛挣死李存孝
第三十三回　晋王痛哭勇南公
第三十四回　梁兵劫夺勇南柩
第三十五回　唐昭宗迁驾汴梁
第三十六回　晋王起兵伐朱温
第三十七回　鸡宝山存孝显圣
第三十八回　彦章智杀高思继
第三十九回　建唐智擒傅道昭
第四十回　赵霸入汴诓军粮
第四十一回　君臣三弑椒兰殿
第四十二回　五龙逼死王彦章
第四十三回　李嗣源据守大梁
第四十四回　唐明宗焚香祝圣
第四十五回　潞王夺位登天下
第四十六回　石敬瑭反下三关
第四十七回　废帝遣将追公主
第四十八回　契丹遣兵助敬瑭
第四十九回　桑维翰献策取城
第五十回　石敬瑭长安即位
第五十一回　晋兵智困王延政
第五十二回　刘知远奉命出师
第五十三回　文宝赚关杀戴礼
第五十四回　孙飞虎拒铁笼山
第五十五回　史弘肇擒孙飞虎
第五十六回　立齐王重贵为帝
第五十七回　幼主称臣降契丹
第五十八回　汉主谋杀史弘肇
第五十九回　郭威为众加黄袍
第六十回　周世宗禅位宋祖
　 
第一回　孙待诏史记世系
　　按宋待制孙甫史论：
　　子丑乾坤判，惟寅人所生。圣君开至治，贤相在新民。
　　三王惟尚德，五帝尽施仁。唐虞民物阜，汤武放诛民。
　　春秋因鲁史，孔子道难行。德衰征伐尚，风漓治乱循。
　　图王人罕见，尚霸众争横。秦强吞六国，汉杰羡三人。
　　东西二百四，吴魏蜀三分。五季相循并，君臣迭乱争。
　　一朝征战起，藩镇坐皇庭。世祖承平治，太宗起义兵。
　　辽夷皆拱服，怙冒尽称臣。胡虏入中国，宫中开祸门。
　　禄山方被扫，巢贼又侵凌。天意除奸暴，否泰本相循。
　　赓歌记遗迹，传记最分明。
　　歌之不足，复赋之以律云：
　　唐虞三代皆崇德，降自春秋治不拢
　　扰扰兵戈无义战，纷纷谋利诈相攻。
　　汉祛秦暴真天命，唐统华夷杂霸功。
　　祸乱若无安禄兆，黄巢焉敢乱僖宗。
　　此后单道隋炀帝开汴河，天下群雄并起，六十四处烟尘反乱，十八处擅改年号。
　　辽东李密、江南萧铣、幽州刘隆真、明州窦建德、河州梁师都、饶州林士弘、源州李轨、湖州沈法兴、兖州徐圆朗、楚州朱灿、登州李子通、济州辅公祐、山后刘武周、建州刘黑闼、西城韩世充、扬州宇文化、兰州薛举。
　　当时那十八处烟尘，皆被唐太宗扫灭，混为一统天下，建号大唐，其世系：太宗高宗中宗睿容玄宗肃宗代宗德宗顺宗宪宗穆宗敬宗文宗武宗宣宗懿宗传至懿宗已十六代，共二百五十余年。欲知后事，且看下回分解。
　　 
第二回　唐天子开科取士
　　却说懿宗传至十七代，僖宗即位，僖宗名澴，懿宗少子也。
　　年十三，为宦官刘行深、韩文约所立，建都于长安，改元乾符元年，僖宗设朝，诗云：绛帻鸡人报晓筹，尚衣方进紫云裘。
　　九天阊阖开宫殿，万国衣冠拜冕旒。
　　日色才临仙掌动，香烟欲傍衮龙福
　　群臣朝罢归来处，一派珂声绕凤楼。
　　众臣朝毕，僖宗问：“天下甚荒，黎民反乱，何以治之？”
　　言未尽，闪出佞臣田令孜。此人总督三省六部，正是文官的班头，武将的领袖。奏说：“臣闻天下荒乱，贼寇蜂起，男子插刀枪而种田，妇女披衣甲而馈饷，只因文无清官，武少勇将，乞我主开文武二选场，选取天下文人勇士，教他为官为将，讨贼安民，则太子可立致矣。”帝准奏，即命次日出榜招贤，天下举子。尽到咸阳。
　　只因招选诸贤士，竦动英雄杰士心。
　　欲知开科取士如何，且看下回分解。
　　 
第三回　赤墙村黄巢出身
　　时朝廷昏乱，佞臣当道，有钱重任，无钱不用，因此曹州反了王仙芝，濮州反了尚君长，唐遣令孜领兵十万剿除。世之盛衰，国之兴废，皆有定数。太平时节，国有英雄扶社稷；离乱之时，天生奸佞乱乾坤。
　　却说曹州冤句县赤墙村，一人姓黄名宗旦，世为盐商，娶妻田氏回家，径从巢林经过，见一小儿席地而坐，身穿黄衣，叫田氏为娘，化一道黄气冲入田氏怀中，田氏归即有孕，怀胎二十五月，一日诞下，形容怪异，身长二尺，眉横一字，牙排二齿，鼻生三窍，左臂生肉滕蛇一条，右臂生肉隋球一个，背上有八卦，胸前有七星。宗旦见了惊疑，遂将此子丢在沟渠。
　　时有土地将此子移在巢树上鸦鹊窠中。经过旬日，宗旦复从巢林经过，忽闻树上小儿叫声，宗旦举目视之，乃七日前丢的小儿，遂取将下来。宗旦惊曰：“此子奇异。”乃抱回家，仍命田氏抚育，取名黄巢，及长，表字巨天。博览经史，精熟武艺。
</div>
    <div class="pagination">
<span class="current-page">1</span><a href="残唐五代史演义传_page2.html">2</a><a href="残唐五代史演义传_page3.html">3</a><a href="残唐五代史演义传_page4.html">4</a><a href="残唐五代史演义传_page5.html">5</a><a href="残唐五代史演义传_page6.html">6</a><span>...</span><a href="残唐五代史演义传_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
