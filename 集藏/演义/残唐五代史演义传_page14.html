<!DOCTYPE html>
<html>
<head>
    <meta charset="UTF-8">
    <title>残唐五代史演义传 - 第 14 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>残唐五代史演义传 - 第 14 页/共 14 页</h1>
    <div class="content">　　却说隐帝自即位以来，日益骄纵，政非已出。是时，枢密副使杨邠掌机政，郭威主征伐，史弘肇与宿卫王章掌财赋。邻性忠直，门无私谒，虽不却四方馈遗，然有余辄献之。弘肇督察京城，道不拾遗。王章捃摭遗利，供馈不乏，国家粗安。弘肇尝谓：“治天下，须用长枪大剑，安用毛锥子？”王章曰：“若无毛锥子，财赋从何而出？”于是，将相始为仇隙。
　　时隐帝左右，尽皆宠幸之人用事，太后亲戚执政，邻等屡裁抑之。太后之弟李业，求为宣徽使不得，心甚怨望。与阎晋卿、聂文进、郭允明、刘铢数人，皆有宠而久不迁官，各怀不忿之心，恨着执政之人。时隐帝除丧听乐，厚赐伶人以锦袍玉带。弘肇怒曰：“士卒守边苦战，受尽汗马之劳，犹未有以赐之，汝曹何功而得此乎？”即命尽夺之。隐帝年益壮，厌为大臣所制。
　　忽日，邠与弘肇议事于殿前日：“陛下但禁声勿语，凡百事，臣等自有公道，处之必合于理，岂劳圣虑乎？”隐帝每听之，忧闷不已，积恨在心。于是左右之人，相共谗之云：“邠等执法自恣，终当为乱！”隐帝从之，遂与李业、聂文进、匡赞、郭允明谋诛邠等，以此事入奏太后。太后曰：“此事何可轻发，更宜与宰相共议。”业曰：“先帝尝言，朝廷大事，不可谋及书生，恐其懦怯误人故也！”太后坚执不可。隐帝怒曰：“国家之事，非闺门所知。”遂拂衣而出，复与数人商议，定下计策，先埋伏甲士数千于广政殿。正值邻等入朝，众兵一涌而出，喊声鼎沸，挺刃向前，杀邠与弘肇及王章于东庑下。
　　此时，隐帝急宣众文武齐至殿下，亲谕之曰：“杨邻、史弘肇等，欲为大逆，朕故杀之，与汝等各无干碍。邻等尚有阿附亲党，各出镇外郡，宜遣使收捕，尽皆杀之，以除后患。”
　　众臣皆曰：“邠等谋为不轨，陛下杀之，正合其理。臣等安敢复生异心！”隐帝即日遣供奉官孟业，赍密诏至镇宁，令李洪义杀弘肇余党步军指挥使王殷。再令行营指挥使郭崇威、曹威，谋杀郭威及监军王浚。李业奏隐帝曰：“郭威、王浚二人，家属皆在京师，可使人执下监之。二人若知，先除内患矣！”隐帝大喜，便差刘铢领兵抄杀郭威、王浚家属。铢为人极其惨毒，领兵至彼二家，老幼无一得免者。复遣李洪建抄杀王殷家属，洪建但使人守视，仍与之饮食。
　　却说盂业，行了数日，已至澶州。使人报知李洪义，二人接见，业悉以前事告之。洪义惊曰：“主上无道，谋杀大臣，此取乱之道也！若果如此？吾等死无葬身之地矣！”即将孟业监下，使人请郭威以诏示之。威见诏大惊，遂召魏仁浦同来视诏。郭威告曰：“今隐帝无道，谋杀大臣，复遣使赍诏前来，欲杀我等，此事若何？”仁浦曰：“且自勿虑，公乃国之大臣，功业昭著，加之掌握大兵，据守重镇，一旦为群小所窥，祸出非意，此岂辞说所能辨解！时势如此，岂可坐而待死乎？”郭威曰：“吾亦知此道理，怎奈未有奇策，犹豫不决。”仁浦曰：“如何难决？今日进则有生，富而且贵，退则有垒卵之危矣！不如乘此机会，众人必然相助，何难决之有？”郭威曰：“汝言有理，深合吾意！”乃召郭崇威、曹威及诸将，告以邠等冤死，及有密诏之故。且曰：“吾与诸公，披荆棘从先帝以取天下，复受托孤之任，竭力以卫国家。今诸公已死，吾何独生？君等当奉行诏书，取吾首以献天子，庶不相累！”崇威等皆泣曰：“诸公是何言也？今天子幼小，此必左右奸臣所为，若使此辈得志，国家其得安乎？众等愿随明公入朝自诉，洗荡鼠辈，以清朝廷，不可为奸计所害！”赵修已曰：“明公徒死无益，今日之计，不若顺众心，拥兵而南，此天启之也！古人云，天与弗取，反受其殃。不可失此机会。”
　　是日，众论纷纷，威意遂决。乃留其养子郭荣镇守邺城，遣郭崇威领兵前驱，自将大军继之。兵至封丘，哨马报入洛阳。
　　隐帝大惊，急聚众臣商议，遣慕容彦超领兵拒之。时彦超方食，即舍匕筋入朝，隐帝悉以军事委之。侯益曰：“郭威之兵，其锋甚锐，谁人与敌？其部下家属，皆在京师，官军不可轻出，不若闭城以挫其锋，使其母妻登城招之，可不战而下也。”彦超曰：“若待兵临城下，则吾辈死无噍类矣！”隐帝乃遣侯益与阎晋卿及吴虔俗、张彦超率领禁军，直趋澶州。不知后事若何，且听下回分解。
　　卓吾子评：
　　邠以廪实兵强，为贤于礼乐，弘肇以长枪大剑为可定国家。
　　纳赂专权，愚蔽恣横，未几死于嬖幸之手，曾不及知其祸，又岂书生文士之所为乎？
　　 
第五十九回　郭威为众加黄袍
　　却说郭威，兵至澶州，李洪义纳之，王殷亦引兵相会，合于一处。郭威心有退兵之意，诸将皆曰：“国家大事，在目下一举，明公何退缩耶？国家负公，公不负国家，所以万人争奋，如报私仇！侯益辈何能为乎？”于是，众皆踊跃前进，军声大振。
　　次日，兵至梅坡，扎了营寨。隐帝闻郭威兵已至近，心甚惊骇，复遣袁义、刘重进帅禁军，与侯益等会屯赤冈，彦超以大军屯七里店，隐帝欲自出劳军，太后止之。忽人报郭威兵来搦战。帝命彦超出马，唤敌兵答话。威遣李荣出阵，与彦超交锋约战十数合，彦超料敌李荣不住，拨马便走回本阵，李荣纵马追袭，被两翼兵射住，荣遂退回。
　　当日彦超罢兵，部下死者百余人。于是诸军锐气稍挫。北军侯益等，潜往见威，威各遣还营。彦超战败，遂与十余骑奔还兖州。隐帝独与三相，及从官数十人宿于七里寨，余皆逃溃。
　　次早将还宫，入至玄化门，刘铢已在门上，拽弓搭箭，来射隐帝，隐帝躲过，急勒马奔回西北。比及到赵村之时，后面追兵已至，隐帝见势迫，遂下马步走，为乱兵所弑。苏逢吉、阎晋卿、郭允明等，皆自杀。郭威自迎春门入，归至私第，诸军入城，大掠一番。
　　次日，文武百官，朝于太后，具奏称禅国事。王殷请曰：“国不可一日无君，请早立明君，以安天下。”太后下诏，迎立隐帝之弟、河东节度使刘洒即皇帝位。此时，赟尚未至，正值契丹入寇，太后乃遣郭威督大军击之。威至澶州，将发之际，将士逾数千人，忽大喧闹，急令闭门，将士逾垣而入，曰：“天子须侍中自为之，然将士已与刘氏为仇，不可立也！”言未尽，只见一将官，裂一面黄旗，披于郭威身上，共挟抱之。声闻数十里，因拥威南行。威乃上太后笺，请奉汉之宗庙，事太后为母太后，乃下诏废赟为湘阴公，即命郭威监国，百官及藩镇，相继上表劝进，威遂废汉。汉传二帝，历年四，是岁辛亥，汉遂亡。史臣评曰：高祖拥精锐之兵，居形便之地，属胡骑北旋中州之主，故雍容南面，而天下归之，岂其材德之首出哉？乃会其时之可为也。夫根疏者不固，基薄者易危。隐帝虽有南面之号，而政非已出，民不知君，轻信群小之谋，欲除跋扈之臣，祸不旋踵，自然之势也。父子相继，四年而灭，自古享国之短，未有若兹也！吁，哀哉！
　　却说郭威，乃太原人也。唐庄宗有宫人柴氏归其家择姻。
　　一日窥于门，见有疾走而过者，柴氏大惊，问：“此人为谁？”有识者告曰：“从军马使郭雀儿也！”柴氏欲嫁之，父母曰：“汝乃皇帝左右之人，归当嫁节度使，奈何欲嫁此等之人？”
　　柴氏坚不他适，竟归于威。威既即位，自谓乃周虢叔之后，国号后周，称为太祖高帝，大赦天下，改元广顺元年，封柴氏为皇后，周主无子，乃立妻兄柴守礼之子柴荣为嗣，封荣为晋王。
　　此时，刘崇称帝于晋阳。初，崇闻隐帝遇害，欲起兵南向，及闻迎立赟，崇大喜曰：“吾儿为帝，吾复何求？”复闻赟死，遂自称帝，所有并、汾、忻、代、岚、宪、降、蔚、沁、潦、麟、石十二州之地，尽归所有。以判官郑珙、赵华国为平章事，谓其臣曰：“朕以高祖之业，一朝坠地，今日位号，不得已而称之，顾我是何天子，尔曹是何节度耶？”国号北汉。
　　却说周主在邺都之时，奇爱小吏曹翰之才，使翰侍事晋王荣，荣镇澶州，以翰为牙将。荣入尹开封，翰请问曰：“大王国之储嗣，万民之所瞻仰，昨闻主上得沾一疾，大王当入侍医药，奈何犹决事于外邦？若一旦有变，谁肯为之主耶！”荣听言大惊，遂欣然回阙。周主疾笃，乃诏晋王听政。周主戒曰：“昔吾西征之时，见大唐十八陵，无一陵不遭废掘者，此无他，惟多藏金玉故也。我死后当衣以纸衣，敛以瓦棺，圹中无用石，以甓代之。工人役徒皆和雇，勿使劳役百姓。既葬之后，募近陵之民三十户，蠲其杂徭，使之守视。勿修下宫，勿用宫人，勿作石羊、石虎、石人、石马，惟刻石置陵前云：周天子生平好约，遗命用纸衣瓦棺，嗣天子不敢违也。汝违吾言，吾不福汝矣！”言讫，大叫一声，气绝而殂。年五十三岁，时广顺三年二月上旬也。史臣断云：周祖两弑其君，纂取大位。得国之初，罢四方贡献珍食，诏百官上封事，毁汉宫室器皿，立词翰法，定税租皮法，罢户部营田，除租半课。又如曲阜谒孔子祠，复拜其墓。况有王浚以赞军事，范质以定法度，李谷以导上意，虽享国日浅，而施为有足称者。故先儒称其为唐明周世之亚，盖以此耳！然其既已文身，而甘心从之，而又偃然自处天位，则是黄屋中居一黥人耳！何以令天下众庶乎？观其语刘崇曰：“自古岂有花项天子？”则周祖之自处亦明矣！
　　周主既殂，殓于偏殿，百官有司，哀恸至甚。平章事范质曰：“主上晏驾，天下震动，请早立嗣君，以承国统。”乃请晋王荣即皇帝位，称号世宗皇帝，改元显德。晋王本姓柴，时年三十三岁，封冯道为太师。后八月，葬周主于新郑，谥曰太祖皇帝，尊皇后柴氏为太后，入养老宫，大赦天下。
　　却说北汉王刘崇闻周主已殂，乃大喜曰：“郭威纂吾家天下，每欲复仇，未得其由，今郭威已死，吾无忧矣！”即遣使厚赂金帛，请兵于契丹。契丹主遂遣大将杨兖，率领万骑前来助战。北汉主自帅三万人马，杀奔洛阳。边关累累告急，世宗听知，聚群臣商议，欲自将兵以御之。群臣奏曰：“不可！刘崇自平阳遁走以来，势蹙气沮，必不敢自来。陛下初登大宝，山陵有日，人心易摇，不宜轻动，只遣一大将御之足矣！安劳圣驾以亲讨乎？”世宗曰：“不然！崇乘我大丧，轻朕年少新立，此必自来，朕不可不往！”冯道力争之，世宗曰：“昔唐太宗定天下，未尝不自行，联何故偷安？”道曰：“未审陛下能为唐太宗否？”世宗曰：“以吾兵力之强，破刘崇，直如推山压卵耳！”道曰：“未审陛下能如山否？”世宗不悦，惟王溥劝车驾行。未知胜负如何，且听下回分解。
　　卓吾子评：
　　世宗以北汉未服，则亲冒失石，期于必克，亦可称英武之主矣！
　　 
第六十回　周世宗禅位宋祖
　　当日，世宗兵行之次，但见旌旗蔽日，剑戟凝霜，人如猛虎，马赛飞彪。不日已至泽州，安下营寨。北汉之兵，屯于高平之南，世宗命前锋击之，北汉兵退十里。周世宗疑其遁去，催诸军亟进。后军未至，众心危惧，而世宗志气亦锐，乃命白重赞、李重进，将左军居西；樊爱能、何徽，将右军居东；向训、史彦超，将精骑居中；张永德，将禁兵自卫。两阵对圆，周将出马，北汉将杨兖挺枪来迎。两下合战未久，忽见周之右军樊爱能、何徽引骑兵先走，余兵大溃，约有一千余人，皆解甲声呼万岁，降于北汉。
　　世宗见兵势危急，遂亲冒矢石，引兵督战，宿卫将赵匡胤谓同列曰：“主危如此，吾安得不致死乎？”众皆默然未答。
　　匡胤又谓禁兵将张永德曰：“吾观贼气骄暴如此，力战可破也！公急引兵乘高西出为左翼，我为右翼，两下夹攻，国家安危，在此一举！”永德从之。于是，二人各帅精兵二千出战。匡胤此时身先士卒，众兵无不一当百。北汉兵大败，杨兖亦不敢援，北汉主收兵北走，仅得生入晋阳。此时，杀得汉兵尸满山谷，委弃御物及辎重器械之类，不可胜纪。
　　是夕，世宗野宿，得步兵之降敌者皆杀之。樊爱能等，闻周兵大获全胜，与士卒稍稍复还，世宗欲肃将令，即收爱能、何徽及部下七千余人。责之曰：“汝辈皆累朝宿将，非不能战，今望风奔逃者无他，是欲以朕为奇货，卖与刘崇请功耳！”诸将默然不答。周世宗大怒，喝令武士，推出尽皆斩之。自是骄将惰卒，始知所惧，不行姑息之政矣。有诗为证：
　　五代纷纷积弱余，骄军卖主主无知。
　　高平自是樊何斩，从此军容有丈夫！
　　是时，永德盛称匡胤智勇，擢为殿前都虞候。此时，显德六年秋八月初一日，忽起大风，江海腾涌，平地水深数尺，周太祖陵上松柏，尽皆拔起，直从空中飞来汴城南门外，倒卓于南路。因此，世宗受惊得病，至九月病渐危笃。乃召魏仁浦同平章事，加赵匡胤为殿前都点检，一同听政。复召诸臣至御榻前托孤，更嘱以后事。世宗遂崩，年三十九岁，在位六年。
　　初，世宗虽在藩，多务韬晦，及即位后，破高平之寇，人皆服其英武。
　　按五代史，世宗以柴氏子入继大统，盖至此而周之国姓一变焉。即位之初，愤然欲削平天下，盖念乱甚而望治切，真中原之主也。深知近世之弊，起于威令之不行，上凌下僭，首诛樊、何以正军法，革五十年之弊政，遂能变弱为强，因败为功，乘胜逐北，至于太原。归而简兵整众，锐意进龋于是，南割江西，克秦、凤，北取三关，威武之声振响夷夏，可谓雄杰。
　　近世以来，末之有也。尝夜读书见唐元稹均田图，乃诏颁图法于天下，使吏民先习知之，期以一岁，大均天下之田，其规模岂小小哉？迹其注意元元，留心邦本，于五代十二君之中，独称为最！使其天假之以年，其成就盖未可量也！
　　当日，众臣请太子宗训即皇帝位，称号恭帝。宗训年方七岁，范质、魏仁浦效伊尹、周公辅幼故事，封赵匡胤为归德节度使。匡胤涿郡人也，父名弘殷，洛阳禁卫将校。娶杜氏，生匡胤于甲马营，赤光满室，营中异香，经月不散。时人谓之香孩儿营。少从新文说学。及长，容貌雄伟，器度豁如。世宗时掌军政凡六年，士卒服其恩威，数从征伐，树立大功。世宗一日于箧中得书一本，中云：“点检作天子。”世宗大惊。时张永德为点检，遂迁之，而易以匡胤。
　　是时，人报河东刘钧结连辽兵入寇。恭帝遂命匡胤领兵。
　　此时，主少国危，中外始有推戴之议。军校苗训在营中望见东北上，日下复有一日，黑光相荡，骇然大惊，且指曰：“此天命也！”正值黄昏左侧，兵至陈桥驿，军士相聚谋曰：“主上幼弱，我等奋力破敌，谁则知之，不如先立点检为天子，然后北征，此为上策。”众皆然之。即日厉声一呼，皆袒臂相从，环列待旦，而匡胤醉卧，实不知也。比及天色微明，军士皆环甲执兵，直叩寝门，匡胤觉悟，慌问其故。诸将答曰：“某等无主，愿策太尉为天子！”匡胤惊起披衣，诸将相与扶出，披以黄袍，山呼齐拜，掖之上马，拥还汴梁。匡胤此时拒之不可，乃揽辔誓诸将曰：“汝等自谓我为天子，若能从我命则可，不然我不为也！”众皆下马跪曰：“愿受命令！”匡胤曰：“少帝及太后，我曾北面事之，不得惊犯。公卿大臣，皆我比肩，不得侵凌。朝市府库，不得掳掠。用命则重赏，不然则族诛矣！”众皆喏喏连声。于是，整军自仁和门而入，秋毫无犯。
　　时周侍卫指挥使韩通，谋帅众御之，被军校王彦升所杀，并戮其妻子。当匡胤退居公署，宰相范质、王溥诣崇元殿，集文武官僚，至日暮时班定．犹未有禅诏，翰林承旨陶谷所撰禅诏，出诸袖中，遂用之。制曰：天生庶民，树之司牧，二帝推公而禅位，三王乘时而革命，其极一也。予末小子，遭家不造，人心已去，天命有归。咨尔归德军节度使、殿前都点检赵匡胤，禀上圣之资，有神武之略，佐我高祖，格于皇天，逮事世宗，功存纳簏，东征西怨，厥绩懋焉！天地鬼神，享于有德，讴歌讼狱，归于至仁。应天顺人，法尧禅舜，如释重负，予其作宾。呜呼钦哉，只畏天命。
　　上按周之国凡三君两姓，历九年而宋兴焉。
　　读诏已毕，宣徽使引匡胤就庭，北面听受，宰相掖升崇元殿，服衮冕，即皇帝位，称号太祖皇帝，群臣朝贺。改周显德七年为建隆元年，以所领镇为宋州归德军，国号曰宋。奉周恭帝为郑王，封弟光义为殿前都虞侯，封赵普为枢密直学士。立太庙，追帝其祖考，尊母杜氏为皇太后。当日，太祖设太平筵宴，大会群臣。自是，文官武将，济济彬彬，布满于朝。上有尧舜之风，下有鼓腹之乐。华山隐土陈搏，闻宋代周，欣然喜曰：“天下自此定矣！”余见宋传，此编不多录也。逸狂诗云：
　　五代干戈未息肩，乱臣贼子混中原；
　　黎民苦怨天心怒，胡虏交驰世道颠。
　　点检数归真命主，陈桥兵变太平年；
　　黄袍丹诏须臾至，三百鸿图岂偶然。
　　后贤有诗云：
　　纷纷五代乱离间，一旦云开复见天；
　　草木百年新雨露，车书万里旧山川。
　　丽泉有诗云：
　　幼主无知社稷休，临危俯首作降囚。
　　一朝帝业归于宋，忍耻含羞入郑州。
　　卓吾子评：
　　五代日事干戈，胡虏交驰，乱贼横行，中原始无宁宇，幸宋太祖一统中华，其亦世道之幸欤！
</div>
    <div class="pagination">
<a href="残唐五代史演义传_page13.html">上一页</a><span>...</span><a href="残唐五代史演义传_page9.html">9</a><a href="残唐五代史演义传_page10.html">10</a><a href="残唐五代史演义传_page11.html">11</a><a href="残唐五代史演义传_page12.html">12</a><a href="残唐五代史演义传_page13.html">13</a><span class="current-page">14</span>
    </div>
    <div class="pagination"><a href="index.html">返回目录</a></div>
</body>
</html>
