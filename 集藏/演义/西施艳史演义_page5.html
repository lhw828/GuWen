<!DOCTYPE html>
<html>
<head>
    <meta charset="UTF-8">
    <title>西施艳史演义 - 第 5 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>西施艳史演义 - 第 5 页/共 5 页</h1>
    <div class="content">　　尝与西施在馆娃宫中，游宴栖息，因西施举动风流，行步之际衣袂飞扬，无异仙子。遂建筑一廊，空其地底，下面悉用大瓮铺平，覆以厚板，上面雕镂花纹，施以五采，命西施与旋波、移光，及诸宫人，联步其上，步履铮铮有声。夫差听之，以为快乐。因名其廊为“响屧廊　。”今灵岩寺圆照塔前，有小斜廊，即其遗址。后人有响屧廊诗道：廊环空留响屧名，为因西女绕廊行。
　　可怜伍相终尸谏，谁记当时曳履声。
　　山上有玩花池，夫差每逢春日，与西施携手玩花于池旁。
　　又有玩月池，若逢秋宵，必偕西施并肩玩月，徘徊其边。
　　西施梳妆，不用镜奁，凿一深井，泉水清碧，使西施照水而妆。夫差立于其旁，亲为理发簪花，名其井曰“吴王井”。
　　西施最喜鸣琴，乃于灵岩山巅，筑琴台以弹琴之所。弹琴之时，必焚妙香。夫差因他人所采之香，不合美人之用，特命人种香于香山，使西施与宫人，泛舟于山南泾中，亲往采之。　赐泾名为采香泾。
　　夫差任情取乐，觉得事事如意，百般快心。尝言“孤得西施，如鱼得水，此生愿终老温柔乡矣　。”
　　谁知快乐日久，觉得迫欢之事，皆已陈旧，甚是可厌，欲思另觅一件快乐，以旷心怀。遂与西施计议道：“今值夏日，湖上莲花盛开，孤与美人，何不前往一游呢　。”
　　西施道：“大王有此佳兴，贱妾敢不奉陪。但莲为花中君子，品甚清贵前往游玩，不过片时欢乐。妾意不如备下龙舟，率领宫人前去采莲，视其所采之花，孰多孰少，以定优劣　。”
　　夫差大喜道：“美人之言有理　。”急命备齐龙舟，往湖上采莲。　当下数十号龙舟，一齐发动，荡桨摇舻，撑篙打碇，悉用美女。　舟上无数宫人，都是花裙绣袄，所用帐篷，尽是锦绣，照耀日光之中，五色煊烂。
　　各号龙舟，衔尾而行，笙箫迭奏，歌声悠扬，自城南直至湖上。但见一片锦帆，接连不断，使人目眩神迷，居人以其锦帆十分美丽，遂称所过之地曰“锦帆泾”。
　　舟至湖上，夫差吩咐宫人：“各荡小舟，往荷花深处，采取莲花　。”自与西施高坐舟上，酌酒观看。
　　一声命下，那些宫人每人驾了小舟，纷纷而去。但见翠袖飘扬，画桨轻摇，湖之四面，歌声齐起。
　　夫差看了不胜快乐，遂命取大杯来：“寡人今日对此佳景，目睹丽妹，应与美人痛饮一番，尽醉方休　。”
　　西施闻言，轻笼翠袖，高举瑶觞，进献一樽道：“大王请尽此一樽，妾有采莲歌一首，当为大王歌之　。”因轻转娇喉，唱歌道：　秋江岸边莲子多，采莲女儿掉船歌。
　　花房莲实齐戢戢，争前竞折歌绿波。
　　恨逢长径不得藕，断处丝多刺伤手。
　　何时寻伴归去来？水远山长莫回首。
　　夫差称赞道：“妙哉！非美人锦心，不能作此歌；非此歌，亦不配美人绣口歌之也。寡人当连举数觥，以赏美人之歌　。”
　　夫差饮酒未毕，各舟宫人，都已采莲归来，竞上龙舟，竞献所得。
　　有的献西番莲；有的献观音莲；有的献倒垂莲；有的献五色莲。异种奇花，纷纷不一。夫差一一赏玩，十分称赞。
　　惟有旋波、移光二人，各献一枝并头莲，“愿大王与娘娘，如此花一般，特行奉上，以表祝颂之心　。”
　　夫差大喜道：“二美人竟有如此慧心，真是难得　。”因对西施道：“今日所采之莲，要推二人为第一了，孤与美人，当各受一枝，不可辜负二人一片美意　。”收了莲花，命转船回宫。
　　霎时之间，众船齐转，一片棹歌之声，前后应答，笙箫管弦，同时并作。
　　沿路百姓，听了歌声，一齐蹙额道：“民穷财尽，连岁荒歉，大王奈何犹如不知悟也？”
　　未知后事如何，且待下文分解。　

　　第十七章　杀胥争盟
　　话说夫差采莲归来，静极思动，意欲逞兵中原，以张国威，闻知齐鲁不和，遂征九郡之兵，大举伐齐。预谴人筑别馆于句曲，遍植楸梧，号曰“梧宫”，命西施移居避暑。俟胜齐回来，在此消夏。
　　相国伍子胥谏道：“越在，我心腹之病也。齐国不过癣疥之疾。今大王兴十万之师，行粮千里，以争癣疥之患，而忘大毒之在腹心，臣恐齐未必胜，而越至矣　。”
　　夫差大怒道：“孤发兵有期，老贼故出不祥之语，阻挠大计，待孤胜齐之后，必斩此贼　。”
　　遂兴兵伐齐，大胜齐师。齐简公遣使，大贡金币，谢罪请和。夫差奏凯而归。回至句曲新宫，西施迎接拜见。
　　夫差道：“孤使美人居此，正欲相见较速，可以畅叙离怀也　。”　西施拜谢称贺，相偕登台饮酒，不胜欢乐。在梧宫住了三日，回至都中，百官皆贺，子胥独无一语。
　　夫差大怒，责之道：“老贼谏孤不当伐齐，今得胜而回，老贼宁不羞死　。”
　　子胥怒道：“天之将亡人国，先降其小喜，而后授之以大忧。胜齐不过小喜，臣恐大忧之即至也　。”言毕，即趋而出。
　　夫差大怒道：“老贼多诈，为吴妖孽，若不诛之，何以服　众？”使人赐以屑镂之剑，命其自尽。
　　子胥接剑叹道：“吾破楚败越，威加诸侯，有功无过。今既不听吾言，反赐吾死，吾今日死，明日越兵至，掘汝社稷矣。”
　　乃对家人道：“吾死之后，可抉吾目，悬于东门，以观越兵之入吴　。”言罢，自刎而死。
　　使者取剑还报，并述子胥死时所言。夫差愈怒，命取其尸，盛以鸱夷之器，投于江中，断其头，置于盘门之上，道：“使日月炙汝肉，鱼鳖食汝肉，骨变形销，复何所见？”
　　夫差既杀子胥，遂进伯（喜否）为相国，愈益骄恣。使太子友守国，亲率国中劲兵，由邗沟北上，与晋国争盟主之位。
　　越王勾践，闻子胥已死，夫差率兵出境，遂与范蠡计议，发习流二千人，俊士四万，君子军六千人，从海道通江以袭吴。
　　前队既及吴郊，王孙弥庸出战，大败而逃。
　　次日，勾践大军齐到，太子友出兵迎敌，勾践亲自督军。
　　阵方合，范蠡挥两翼俱进，势如风雨。吴兵大败，太子友陷于阵中，冲容不出，恐被执受辱，自刎而亡。越兵直抵城下，王子地坚守城池，使人往吴王处告急。
　　此时吴王夫差正在黄池，与晋国争载书名次之先后，相持不下。忽报越兵入吴，杀太子，焚姑苏台，现已围困城池，势甚危急。夫差大惊。
　　伯豁进言道：“大王勿示惊慌之状，使齐晋知之，我其危矣。王于明日，可鸣鼓挑战，以慑晋人之气，必求主盟，方保无虞　。”
　　夫差听从其计，命兵卒建五方之旗，结为方阵，进逼晋军。
　　夫差亲督三军，阵中万鼓皆鸣，声动天地。
　　晋人大惊，不敢再争，遂让夫差先歃，晋侯次之，鲁、卫亦以次受歃。　会毕，夫差率师回国，于途中连得告急之报。军士知家国袭，吓得心胆俱碎，又且远行疲劳，皆无斗志。夫差犹率军与越相持。连次大败。
　　夫差惊惧，使伯（喜否）至越军，稽首请成，求赦吴罪，其犒军之礼，一如越之昔日。
　　越王心中不忍，意欲许之。范蠡急阻之道：“大王早朝宴罢，谋之至二十年，奈何垂成而弃之　。”
　　遂不允行成。吴使往返七次，范蠡、文种，坚执不应，率兵攻击吴都。吴兵不能复战，范蠡欲毁胥门而入。
　　其夜，暴风忽起，急雨如注，遥见吴南城上伍子胥之头，巨若车轮，目如电光，须髯四张，光耀十里。越军将士无不惊惧，暂止其兵，不敢毁城。
　　范蠡无策可施，坐而假寐。忽见子胥，白马素车而至，对范蠡言道：“吾前知越兵必至，故欲悬吾目于东门，以观越之入吴。不意吴王置吾头于南门，吾忠心未绝，不忍汝从吾头下入城，故为风雨以止之。但越之有吴，天意也，吾不能逆天。
　　汝改从东门入，吾当相助　。”言讫而灭。
　　次日，范蠡、文种相见，二人所梦皆同。遂使士卒开渠，自南而东，将及蛇匠二门之间，忽太湖水发，汹涌而来，波涛冲激，竟将吴城开一大穴，越兵长驱而入。
　　未知夫差性命如何，且待下文分解。　

　　第十八章　破吴投江
　　话说越兵乘着怒涛，直入吴城。夫差闻知越兵入城，伯（喜否）已降，遂与王孙骆及其三子，奔于阳山。昼驰夜奔，腹馁口饥，目视昏眩，左右采得生稻，剥之以进。吴王嚼之，伏地掬饮沟中之水，避入深谷之中。
　　越以千人追至，围之数重，夫差作书，系于矢上，射入越军。
　　范蠡、文种拾而视之，书上写道：“狡兔死而良犬烹，敌国如灭，谋臣必亡。大夫何不存吴，一线自为余地？”
　　文种亦作书答之道：“吴有大过者六：戮忠臣伍子胥，大过一也；以直言杀公孙圣，大过二也；太宰谗佞而信用之，大过三也；齐、晋无罪而数伐之，大过四也；吴越同壤而侵伐，大过五也；越亲戕吴之前王，不知报仇，而纵敌贻害，大过六也。有此六大过，欲免于亡，得乎？昔天以越赐吴，吴不肯受，今天以吴赐越，越其敢违天之命　！”
　　夫差得书，垂泪言道：“寡人不诛勾践，忘先王之仇，为不孝之子，此天之所以弃吴也　。”遂拔剑自叹道：“吾杀忠臣伍子胥，今自杀晚矣　！”谓左右道：“吾死而有知，何面目见子胥于地下，必重罗三幅，以掩吾面　。”言罢，自刎而死。王孙雄解衣覆吴王之体，即以组自缢于旁。
　　勾践命以侯礼葬之，使军士负土一箪。顷刻遂成大冢。流　其三子于龙尾山。后人名其地为吴山里，有诗吊之道：荒台独上故城西，辇路凄凉草木悲。
　　废墓已无金虎卧，坏墙时有夜乌啼。
　　采香径断来麋鹿，响屧廓空变黍离。
　　欲吊伍员何处所，淡烟斜月不堪题。
　　夫差既死，越王入据姑苏，百官称贺。伯（喜否）亦在其列，自恃昔日周旋之恩，面有德色。
　　勾践对伯（喜否）言道：“子为吴之太宰，寡人不敢相屈，吴王在阳山，何不从之？”
　　伯（喜否）怀惭而退。勾践命力士执而杀之，并灭其家，对人言道：“吾所以报子胥之忠也　。”
　　越王焚姑苏台之时，范蠡知西施在彼，使人迎之，匿于民家，且宽慰之道：“美人入吴，受吾所托，今吴既灭，吾亦将力辞爵禄，隐居五湖，以遂其志，当与美人共乘一舸，遁入烟水深处，以乐余年。此时以军务倥偬，未遑亲自奉迎，美人切勿怨望　。”
　　西施闻言，裣衽答道：“妾之入吴，本为欲雪国耻。不料吴王宠爱无比，恩谊备至。妾俗报吴王之恩，则生为越人，国仇不可不报；若亡吴国，则吴王爱妾之律，付诸东流。早已私立誓言，吴国亡后，越仇既报，便当一死，以报吴王宠幸之恩于地下。今吴国净亡，妾犹覥颜生存，不即就死地者，以吴王未返，并望相国念其年已衰迈，贷其一死，使妾与吴王再晤一面，谢其宠爱之德，表明妾之罪状，然后就死。相国勿以西施为女子，遂谓其不明大义也　。”
　　使者回报范蠡，范蠡深服其言，惟恐其死，故夫差被逼而　亡，遍嘱诸人，不使西施得知至是。暗备扁舟一叶，托吴王因国已残破，亡命五湖之中，使人迎之。
　　西施信以为真，登舟而去。既至越国，认得此地乃是会稽，不觉大惊，诘问吴王所在。从人不能隐瞒，尽举前后之事以告。
　　西施大哭道：“妾舍身入吴，所以报国仇，雪国耻也。今国仇虽报，国耻虽雪，而身受吴王厚恩，一毫未报，何以对吴王乎？况从一而终，女子之义。虽蒙相国爱妾，妾何面目立于天地之间！当追随吴王于地下，以酹其生前之恩情。使后世知妾之亡吴，乃报国家之耻辱，并非忘恩负义也　。”
　　言讫，举袂蒙面，投江而死。后人救之已无可及，返至姑苏，报于范蠡。范蠡深为惋惜，启知越王。
　　越王闻奏，叹道：“亡吴之功，西施第一，今功成事就，竟决然随鸱夷而去，真可谓有志矣　。”
　　其意盖谓伍子胥在鸱夷之器，盛尸而投江中，今西施亦自投江，故言随鸱夷而去也。后人不知此意，以范蠡使人迎西施于姑苏台，有隐居五湖，与美人共乘一舸，遁入烟水深处之语。
　　且因范蠡辞越而去，改名为鸱夷子皮，遂有吴灭之后，范蠡以一舸载西施共泛五湖之言，可谓冤矣。
　　闲言休絮。且说范蠡以西施之死启奏，原欲越王念其亡吴之功，加以表彰，谁知越王不过赞叹一声，并无后言。范蠡默喻其意，无言而退。
　　过了数日，越王命驾，回至会稽，令人建筑贺台，以盖昔日被羁之耻。置酒台上，与群压为乐，命乐工作破吴之曲，被之管弦。群臣大悦而笑，惟越王而无喜色。
　　范蠡私自叹道：“西施死而不加褒，吴虽灭而面无喜色，越王不欲功归臣下，其端已见矣　。”
　　次日，辞越王道：“臣闻主辱臣死，昔大王辱于会稽，臣　所以不死者，欲隐忍以成功也。今吴国已灭，大王倘免臣会稽之诛，愿乞骸骨，老于江湖　。”越王道：“寡人赖于以有今日，奈何弃寡人而去？留则与子共国，去则妻子为戮　。”
　　范蠡道：“臣则宜死，妻子何罪？死生惟大王命之，臣不顾矣　。”夜乘扁舟而去，临行之前，预以一函投文种道：子不记吴王之言也，狡兔死，走狗烹，敌国破，谋臣亡。
　　越王为人，长颈鸟喙，忍辱妒功，可与共患难，不可与共安乐。
　　于今不去，祸必不免。
　　文种阅书之后，怏怏不乐，犹未深信其言，叹道：“少伯亦过虑矣　。”过了多日，越王不行灭吴之赏，与旧日之臣，益加疏远，计倪佯狂辞职，曳庸等亦见机告老。文种心念范蠡书中之言，称疾不朝。
　　越王忽至文种府中，以视其疾。文种假作病状，迎接入见。
　　越王解剑而坐道：“寡人闻之，志士不忧其身之死，而忧其道之不行。子有七术，寡人行其三，而吴已灭，尚余四术，安所用之　。”文种答道：“臣不知所用　。”
　　越王道：“愿以四术为寡人谋吴之先人于地下，可乎？”
　　言毕，升舆而去，遗佩剑于座。
　　文种视之，剑室有“属镂”二字，即夫差赐子胥自刎之剑也。文种仰天叹道：“吾不听范少伯之言，至为越王所戮，可谓愚矣　。”复摩挲其剑道：“百世而下，以吾配子胥，亦可无恨　。”遂伏剑而死。后人有赞语道：忠哉文种，治国之杰。三术亡吴，一身殉越。

 
</div>
    <div class="pagination">
<a href="西施艳史演义_page4.html">上一页</a><a href="西施艳史演义.html">1</a><a href="西施艳史演义_page2.html">2</a><a href="西施艳史演义_page3.html">3</a><a href="西施艳史演义_page4.html">4</a><span class="current-page">5</span>
    </div>
    <div class="pagination"><a href="index.html">返回目录</a></div>
</body>
</html>
