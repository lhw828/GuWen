<!DOCTYPE html>
<html>
<head>
    <meta charset="UTF-8">
    <title>评注灯虎辩类 - 第 14 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>评注灯虎辩类 - 第 14 页/共 21 页</h1>
    <div class="content">　　按：底句“如”字顿读，关合题面。真是爱情专一，顾虑无他。悱恻缠绵，传神阿堵。
　　戏叔                                          【彼以爱兄之道来】
　　嫂之夫为兄，爱而戏之，宜也。施之于叔，是不啻以爱兄之道来也。
　　聋者倾耳                           （《诗品》） 【如将有闻】
　　聋本无闻，乃假作倾耳之势。刻画底句，神情如绘。
　　媪故指挥云树以迟纤步               （七言诗） 【暂为王孙立斯须】
　　《聊斋志异·寄生附》 ：媪曰：公子往伏伺之，娘行缓，委曲可尽睹矣。王孙如其言。少间，五可果扶婢出，王孙自门隙目注之。女从门外过，媪故指挥云树以迟纤步，王孙窥之尽悉。
　　杨柳千条尽向西                       （曲牌） 【东风齐着力】
　　杨柳叶细长下垂，随风飘摇，当东风着力时，则条条向西。
　　别君去兮何时还                   （《西厢记》） 【未登程先问归期】
　　爱情周挚，缱绻绸缪，不忍隔别之愫，流露行间。
　　家僮呀，我叫你抢你就抢，
　　叫你打你就打，勿管他什么         （战国人名） 【公子无忌】
　　公子举动往往肆无忌惮。刻画口吻，酷肖神情，殆有优孟衣冠之态。

　　题面叠字同义
　　谜之挂面有用连叠字者，而此叠字之用意，以之敲击底句，本无汉帜赵帜之分。所谓叠字，同义之法也。惟此法不过标明类别，神而明之，存乎其人。余向所采录者，其初法有通于拆面就底，有通于拆底就面。至于描写大意，笼罩全神又兼而有之。盖善运法，自能于法外神变通也。

　　多多                                 （花名） 【夜合、合昏】
　　按；题面“多”字系由两个“夕”字结合。夕，即“夜”与“昏”之通意。一经会意，里面照映，便觉允谐。
　　亚亚                                 （四书） 【推恶恶之心】
　　按：题面“亚亚”二字，盖从“恶恶”等字，各推去一“心”也
　　呜呜哑哑                                      【皆雅言也】
　　呜呜哑哑，系鸦鸣声。 按：底句“雅”字要通作“鸦”，当读平声。
　　期期艾艾                             （古文） 【盖三百年于兹矣】
　　《史记·张丞相列传》 ：高祖欲易太子，周昌诤之，上问其说。昌为人口吃，对曰：“臣口不能言，然期期知其不可。陛下欲易太子，臣期期不奉诏。”上欣然笑，太子始定。 魏·邓艾口吃，每自称，必重曰“艾艾”。晋文帝戏之曰：“卿云艾艾，定是几艾？”对曰：“凤兮凤兮，固是一凤。  按：题面别解。本《礼》五十曰艾，百岁曰期颐。
　　節節                             （《千字文》） 【鸣凤在竹】
　　《博物学》：凤鸣，雄者即即，雌者足足。 按：题面“節節”二字，下部“即即”，各联合于“竹”字下，故云在竹。
　　叁叁                            （《聊斋》目） 【陆判】
　　计数，“叁”于“叁”之和，合而为陆；由陆均判，仍成“叁叁”。

　　题面叠字异义
　　题面叠字异义，视前法成为反比例。何则，叠字同义者，形、声均取一致，叠字异义者，理解自然分途。是以运法裁制，扣映之妙，或用顿读，或兼系铃与否 ，由虚踏实，转实为虚，变化从心，各具妙缔。学者审明此 法，一题到手，便如庖丁解牺，游刃有余矣。 

　　通通                                 （四书） 【彻者，彻也】
　　周田赋之制：八家共井，各受田百亩，中为公田。通力合作，计亩均收。即以所入为其赋税也。 按：上“通”字，指通力合作；下“通”字，即指以公田所入而达其赋税也。
　　家家                                          【姑舍是】
　　按：题面上“家”字，通作翁家之家，应系铃；底句“舍”字，转作处舍之舍，当解铃。
　　旦旦                               （《札记》） 【周公优为之】
　　按：题面上“旦”字指周公，下“旦”字指生旦之旦，上一字顿读，便各分其义。犹云周公为剧中之旦角也。
　　云云                               （《诗品》） 【白雲初晴】
　　按：题面上“云”字扣“白”，尚属简直；下“云”字扣“雲初晴”，殊多深曲。盖从底句云字想到初晴，既晴矣，当然无雨。是由云字叫明无雨，又存一云字。运思曲折 ，洵足濬人性灵。
　　切切                            （《聊斋》目） 【快刀】
　　按：题面上“切”字就本义解，系形容词，紧扣“快”字。下“切”字转作动词，犹云以刀切脍，串合紧切，轻快异常。

　　底句叠字同义
　　叠字同义，位置在底句者，运法均可融合正意或谬作别解。题面措词务要雅洁，以之联映，便觉有情。谜能脍炙人口，由于博通书籍，善运法门耳。虽曰文章游戏，而精微之旨寓乎其中，钜得以雕虫小技目之耶？ 

　　学诗乎？对曰未也。学礼乎？对曰未也 （《诗经》） 【其鱼唯唯】
　　《论语》：尝独立，鲤趋而过庭。曰：“学《诗》乎？”对曰：“未也。”“不学《诗》，无以言。” 鲤退而学《诗》。他日，又独立，鲤趋而过庭。曰：“学《礼》乎？”对曰：“未也。”“不学《礼》，无以立。”鲤退而学《礼》。按：底句“唯唯”二字，紧贴两“对曰”
　　沧浪之水                                      【小子濯濯】
　　《孟子》：有孺子歌曰：“沧浪之水清兮，可以濯我缨；沧浪之水浊兮，可以濯我足。”孔子曰：“小子听之！清斯濯缨，浊斯濯足矣。”
　　忙里学涂鸦                                    【劳人草草】
　　唐·卢仝有子年幼，常以笔墨涂诗书，仝尝有诗云：“涂抹诗书如老鸦”。今人自谦书法潦草，亦云。
　　赵飞燕歌归风送远之曲                          【屡舞仙仙】
　　汉成帝宫人赵飞燕，体轻善歌舞，歌词中有“仙乎、仙乎”之语。
　　金牌叠召                                      【归飞提提】
　　宋·岳飞为河南北路招讨使，大破金兵。时秦桧力主和议，欲弃淮北之地以媚金人，一日降十二金牌召飞还，旋诬以罪而死于狱。 按：底句“提提”二字当解铃，贴合题面叠召。
　　桃红复含宿雨                                  【夭之沃沃】
　　（唐）王维《闲居》 诗：“桃红复含宿雨，柳绿更带春烟。花落家童未扫，莺啼山客犹眠” 按：题面“桃红”紧扣“夭”字，“复含宿雨”形容“沃沃”二字。系由两“夭”字均沾水点，极确切，亦极雅驯。近人有以“桃花带雨浓”为面，亦同此运法。成面天然，并称佳妙。
　　芦中人芦中人                                  【招招舟子】
　　《吴越春秋》：伍子胥奔吴，至江，渔父渡之。见子胥有饥色，曰：“为子取饷”。子胥乃潜身深苇中。有顷，父来，呼之曰：“芦中人，芦中人，岂非穷士乎？”
　　鼓方叔大于河                                  【渊渊其渊】
　　《论语》：鼓方叔入于河，播鼍武入于汉，少师阳、击磬襄入于海。 按：底句上二“渊”字别解，形容鼓声；下一“渊”字，会意河水之深。  
　　底句叠字异义
　　谜于底句叠字，义有异同之分。同义之作法，前说既详之矣，而异义者不可不复有所说明。底句于此叠字间，本来无所区别，作者竟转为一实一虚。或转名词，或转动词，或变作形容词，然后运典挂面。使之扣合，便觉融洽分明。学者娴习此法，则于叠字之义，或从其同，或转为异，表现当前，无不明白了解矣

　　朕与故人严子陵同卧耳               （《诗经》） 【有客宿宿】
　　东汉光武帝与严子陵共偃卧，子陵以足加帝腹上。明日太史奏曰：“夜来客星犯帝座甚急”。帝笑曰：“朕与故人严子陵同卧耳”。  按：底句两“宿”字，为星宿，一为宿处。
　　今日长者为寿乃效儿女曹呫嗫耳语耶              【老夫灌灌】
　　《史记·魏其武安候列传》 ：灌夫行酒，饮至临汝侯。临汝侯方与程不识耳语，不避席。夫乃骂曰：“平毁程不识不直一钱，今日长者为寿，乃效女兒曹呫嗫耳语耶！” 按：底句“灌灌”，一作灌酒，一作临汝侯灌贤也。
　　分明怨恨曲中论                                【其音昭昭】
　　汉·齐国王穰以其女昭君献之元帝，帝不之幸，后赐呼韩单于。昭君请行，及至，单于大悦。昭君恨帝始不见遇，乃作怨恨之歌于出塞时马上弹之。 按：底句“昭昭”，一为昭君，一为昭著。
　　楼修百尺待元龙                                【筑之登登】
　　东汉陈登，字元龙，为人深沉有大略，命筑一楼，修百尺，许汜尝见之。元龙自上大床卧，使客卧下床。 按：底句“登登”，一作登蹑，一作陈登。
　　书空咄咄                                      【忧心殷殷】
　　晋·殷浩，初为庾亮记室参军，后屏居几十年，起为中军，以中原为已任。兵败，为桓温所中。被废，口无怨言。夷情委命，终日书空，作“咄咄怪事”四字而已。 按：底句“殷殷”，一为殷浩，一为殷深。
　　眼中犀角真吾子                                【视我迈迈】
　　题面一语，系苏轼誉其子迈诗。 按：底句“迈迈”，一作苏迈，一作英迈。
　　邀伴登楼久不至                                【约之阁阁】
　　按：题面“邀伴登楼”扣合底句上三字，“久不至”扣合末一字。盖以“阁阁”二字，一作楼阁，一作耽阁（搁）。
　　君其问诸水滨                         （四书） 【使人昭昭】
　　《左传》：楚使对管仲曰：贡之不入，寡君之罪也，敢不供给。昭王之不复，君其问诸水滨。盖以“昭昭”二字，一为昭雪，一为昭王也。
　　路人皆知                                      【斯昭昭之多】
　　魏·司马昭为大将军，专国政，封晋王，赐天子礼乐。其篡魏之心，路人皆知。盖以“昭昭”二字，一为昭明，一为司马昭也。

　　跟上下文击动
　　人身有筋节,有脉络,有五官百骸,其能语言运动,无非由主脑而使之然。明乎此,制谜之有跟上下文击动者,其理亦犹是也。学者苟能习悉,当夫美锦制裁,而运用心思,则上下左右、前后首尾，自然筋节灵活，脉络贯通，可免壅塞支离之弊。

　　牧童遥指杏花村                     （《诗经》） 【彼有旨酒】
　　唐·杜牧之《清明遇雨》诗：清明时节雨纷纷，路上行人欲断瑰。借问酒家何处有，牧童遥指杏花村。 按：此则里面关映，全由题面上句消息透来。以“遥指”二字击动“彼有”，极饶神韵。
　　崔双文                                        【在南山之下】
　　《诗》：南山崔崔，雄狐绥绥。鲁道有荡，齐子由归 。 按：题面三字本指崔莺莺。以“莺莺”二字同文，故《会真记》元稹叙莺莺处多云“双文”。制谜者别具见解，以“崔”字顿读，双文犹云两个字同文。质言之，便是“崔崔”。由是扣合底句，回按来历，妙造自然。
　　人影在地，仰见明月                 （《礼记》） 【我与尔三焉】
　　按：题面二句，系苏轼《后赤壁赋》语。以之扣底，转会到李白《月下独酌》诗：“举杯邀明月，对影成三人”。 按：底句“尔”字，指人影与明月。合全句读之，而针对诗意，尤脉络贯通。
　　郎骑竹马，妾弄青梅                 （《左传》） 【耦俱无猜】
　　唐·李白《长干行》：郎骑竹马来,绕床弄青梅。同居长干里,两小无嫌猜。 按：底句“耦”字紧扣题面郎与妾；俱无猜，又融会全诗意旨，神韵休扬。
　　武仲要君                                      【必有后于鲁】
　　《论语》：子曰∶“臧武仲以防，求为后于鲁，虽曰不要，吾不信也。”注：防，地名，武仲所封邑也；要，有挟而不之意。武仲得罪，奔，如防。便请立后，而避邑以示，若不得请，则将据邑以叛，是要君也。 按：底句“必有后”三字紧贴在武仲心理上，则要君无上，便成铁案。而表里扣合处，尤见关节灵通。
　　邦君树塞门，管氏亦树塞门；邦君为
</div>
    <div class="pagination">
<a href="评注灯虎辩类_page13.html">上一页</a><span>...</span><a href="评注灯虎辩类_page9.html">9</a><a href="评注灯虎辩类_page10.html">10</a><a href="评注灯虎辩类_page11.html">11</a><a href="评注灯虎辩类_page12.html">12</a><a href="评注灯虎辩类_page13.html">13</a><span class="current-page">14</span><a href="评注灯虎辩类_page15.html">15</a><a href="评注灯虎辩类_page16.html">16</a><a href="评注灯虎辩类_page17.html">17</a><a href="评注灯虎辩类_page18.html">18</a><a href="评注灯虎辩类_page19.html">19</a><span>...</span><a href="评注灯虎辩类_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
