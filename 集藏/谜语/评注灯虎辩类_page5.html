<!DOCTYPE html>
<html>
<head>
    <meta charset="UTF-8">
    <title>评注灯虎辩类 - 第 5 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>评注灯虎辩类 - 第 5 页/共 21 页</h1>
    <div class="content">　　帝羓                                          【留得形骸在】
　　《通鉴》：契丹王耶律德先，将兵南侵，回至杀狐林而卒。国人剖其腹，实之以盐，载之而北，号日帝靶。注：杀狐林 ，地名。
　　霎时间杯盘狼藉，还要车儿投东，马儿向西        【酒阑人散】
　　题面数语，见《西厢记》。表里相扣，妙处是用本地风光。
　　栋宇齐粱                           （诗韵目） 【一屋二萧】
　　按：题面“栋宇”扣合一屋；齐梁分映二萧，本南北朝齐高帝萧道成、梁武帝萧衍。
　　庾岭早传春色                       （七言诗） 【南枝才放两三花】
　　《幼学琼林》：南枝先，北枝后，庾岭之梅。注：英州司寇，植梅三千余株于大庾岭。夹道皆梅，南枝已落，北枝方开。盖南暖北寒也。
　　考工器象考                       （古人姓名） 【司空图】
　　《考工记》即《周礼》之第六篇，备言百工之事。周初，六官书各一篇，秦火后，汉人求之不得。后河间献王得之山岩屋壁中，而失《冬官》一篇，因以《考工记》补之，故亦名《考工记》。
　　攀辕卧辙                         （古人封号） 【留侯】
　　汉·侯豹为临淮太守，善政爱民。被徵，百姓攀辕卧辙，愿留期年。
　　风过处衣香细生                   （红楼人名） 【花袭人】
　　《西厢记》：“猛听得角门儿呀的一声，风过处衣香细生”。扣合“袭”字，神情绵邈。
　　六一居士全集                         （书名） 【七修类稿】
　　宋·欧阳修，字永叔，卢陵人，号六一居士。以文章冠世，著有《新唐书》及《五代史》、《六一居士全集》。按：题面“六一”扣合“七”字，“居士”扣合“修”字，“全集”，会意“类稿”，均见妥适。
　　百姓足君孰与不足                     （县名） 【富民、上饶】
　　《论语》：哀公问于有若曰：“年饥，用不足，如之何？”有若对曰：“盍彻乎？”曰：“二，吾犹不足，如之何其彻也？”对曰：“百姓足，君孰与不足？百姓不足，君孰与足？”按：题面上句系指富民，下句系指上饶，扣合恰如分际。
　　西方净土                             （药名） 【天竺黄】
　　《广舆记》：印度古名天竺，在中国西方，佛菩萨所居之世界，名曰净土，谓其庄严皎洁，无污浊烦恼也。
　　茹毛                                          【茅根、血馀】
　　《易》：拨茅连茹，以其彙征，吉。注：茹，茅之根；彙，类也；征，进也。又《本草纲目》：毛者血之馀。
　　描远山                               （鸟名） 【画眉】
　　《西京杂记》：汉·司马相如妻文君，眉色如望远山，时人效画远山眉。
　　万里桥西宅                                    【杜字】
　　《名胜志》：万里桥，在今四川华阳县南，唐杜甫草堂在焉。甫有诗云“万里桥西一草堂” 。

　　反面击射
　　天下事理，往往正言之不堪动听，何如反言之，转能显豁。制谜之有反面击射，所以力矫平庸之弊也。言在此而意在彼，一经会悟，而活泼之机跃然纸上，较之正面敷衍者，精神倍觉生动，语意更见轻灵。

　　其新孔嘉                           （《书经》） 【旧不必良】
　　惟人与物，不无新旧。然对于新者，既嘉许矣，则视旧者，必不为良。
　　合欢被                                        【鳏寡无盖】 
　　“男女会合，既得被窝以相欢爱”，反是“凡无盖者，必鳏而无妻，寡而无夫也”。
　　盖有之矣                                      【乃底灭亡】
　　按：“底、盖”二字，均用踏实。意谓“仅有盖矣，毋乃底竟灭亡”。
　　于我独何薄                         （《诗经》） 【俾尔单厚】
　　待遇宜亲厚，不宜疏薄，情也。今于我独见疏薄，则俾尔优厚，不待言矣。
　　大可疑，大可疑                     （五言诗） 【两小无嫌猜】
　　按：题面“大”字反击“小”字，“可疑”反击“无嫌猜”。乃必以重言出之者，则于底句“两”字。始见缜密。
　　交情愈密                                      【多病故人疏】
　　按：题面“愈”字顿读，犹云病愈交情始密，然则当多病时，故人不免疏落也。
　　华制双喜牌                           （四书） 【继之以怒，继之以怒，则反夷矣】
　　按：底句两“怒”字反击“双喜”，“夷”字反击“华”，而以“继之、则反”等字，为开合之神。
　　惟虚乃受                                      【实不能容】
　　《书经》：谦受益。满招损 。按：此则题面“虚”字最为着眼，“惟空虚乃能收受”，反是“而充实者转不能容纳矣”。
　　相聚为欢                         （《西厢记》） 【别恨离愁】
　　人情欢爱，惟相聚耳。洵如斯言，则是“生离死别，安得不悲愁而遗恨耶”。

　　对面写照
　　对镜看花，色彩相映；临流鉴影，笑貌宛然。此对面写照之法也。文家有之，制谜何独不然。盖作文有必须从对面着笔，方能衬出本题意义，而制谜有必须从对面写照，更能托出底句精神。制谜犹之作文，有词采，有章法，惟善用法，斯周规折矩，无不矩矱从心。

　　西楼月望几时圆                     （《诗经》） 【三五在东】
　　按：底句“三五”系月圆之夕，西楼引望，月在东方。对面写照，奕奕有神。
　　殷浩书空悒悒而卒                              【实函斯活】
　　晋·殷浩既废，寻，桓温将以为尚书令，遗书告之。浩答书，虑有误，开合数十次，竟达空函，由是遂绝。
　　旅况                               （《书经》） 【在家不知】
　　逆旅状况，惟出门者知之。表里相扣，其对照情形，极得浑化。
　　日入而息                                      【不昏作劳】
　　日入晚矣，便得休息。是休息由于有所作劳也。若既明矣，起而作劳，宜也。
　　古篆隶                             （《礼记》） 【后世以为楷】
　　段玉裁《说文解字注》：篆书有大小二种。大篆，周宣王时太史籀所作；小篆，秦丞相李斯所作。 《书苑菁华》：秦·程邈为狱吏，得罪幽系云阳，增减大篆体，去其繁複为之。始皇善之，出为御史，名其书曰隶书。
　　吾弟则爱                             （古文） 【秦人视之不甚惜】
　　《孟子》：“吾弟则爱之，秦人之弟则不爱也，是以我为悦者也。” 注：吾弟以情之亲者言，秦人以情之疏者言。
　　曰杀不能鸣者                       （《诗品》） 【是谓存雄】
　　《庄子》：夫子出于山，舍于故人之家。故人喜，命竖子杀雁而烹之。竖子请曰：“其一能鸣，其一不能鸣，请奚杀？”主人曰：“杀不能鸣者。”  按：不能鸣者，会意为“雌”。意谓“雌者许杀”，则是“雄者存留”自意在言外。
　　汉军四面皆楚歌                     （七言诗） 【羽人稀少不在旁】
　　《史记》：“项王军壁垓下，兵少粮尽。汉军及诸侯兵围之数重。夜闻汉军四面皆楚歌，项王乃大惊曰：‘汉皆已得楚乎？是何楚人之多也！’”
　　此曲只应天上有                     （五言诗） 【斯人不可闻】
　　唐·杜甫讽牙将花敬定诗：“此曲只应天上有，人间能得几回闻。” 成面天然，关合神情，极见流动。
　　出则弟                               （四书） 【其兄自外至】
　　出门而被呼为弟，则其自外至者，当然为兄也。
　　昔日曾邀君王宠                                【今也不幸】
　　得邀恩宠，曾在昔日，则今日之不获幸可知。
　　老僧不与人间事                                【在家必闻】
　　老僧出家，便不干与家事。不然，当必有闻。
　　只恨萧郎爱远游                                【在家无怨】
　　女子柔情，多具恋爱，郎既远游，不免抱恨。对照底句，神情栩栩欲活。
　　缠头买笑                                      【无财不可以为说】
　　《演繁露》：“唐代宗许大臣燕郭子仪于其第，鱼朝恩出锦三十疋，为缠头之费。” 买笑、犹云以缠头费得享歌舞之乐。
　　莫不善于贡                                    【得道者多助】
　　《孟子》：“龙子曰：治地莫善于助，莫不善于贡。” 注：夏时一夫受田五十亩，每夫计其五亩之入以为贡。 按：底句“助”字别解。本《孟子》“殷人七十而助”，谓借民力以藉耕公田也。
　　澶渊之役能使敌人降服者以莱公未罢相也          【寇退则反】
　　宋·寇准，字平仲，真宗时累官至同平章事。会契丹入寇，准决策请帝亲征，成澶渊之功。后为王钦若等所谗，竟罢相。至仁宗时，契丹又举兵南侵。
　　吾子白帝子也                                  【唯赤则非邦也与】
　　《史记》：汉高祖醉行泽中，前有大蛇当径，乃拨剑斩之。一老妪夜哭其处曰：“吾子白帝子也，化为蛇当道，为赤帝子杀之。” 注：白帝子指秦，赤帝子指刘邦。
　　不娶无子                             （家训） 【既昏便息】
　　按：底句“昏”字通“婚”，关映题面“娶”字；息，别解子息。妙处全在数虚字为枢纽，亦流宕，亦得神。
　　月明南内                         （四书名人） 【北宫黝】
　　唐玄宗在藩时，旧宅西南隅有“花萼相辉”、“勤政务本”之楼，在东内之南。故曰“南内”。
　　请攻其右，右无良焉                 （古人姓名）【左难当】
　　以右方之无良，邀请攻之。转顾左方，即有难当之势。
　　非予有咎                         （《西厢记》） 【分明是你过犯】
　　犹云“予非有干咎戾”，则是“过犯处分明在你”也。
　　座上客常满                           （蒙经） 【为东汉】
　　汉·孔融尝语人曰：“座上客常满，杯中酒不空，吾之愿也。” 按：题面“满”字，本解满足，偏作满洲之“满”，便与底句“汉”字针锋相对。底句“东”字，本解东西，偏指“作东”之“东”，更与题面“客”字旗鼓相当。匠心独运，洵足濬人性灵。
　　儿年小当取小者                   （外国人名） 【大彼得】
　　汉·孔融，年四岁，晓礼让。一日，父命取梨，融独取小者。父问故，融曰：“儿年小当取小者”。 按：底句“大”字顿读，便针对题面“年小”，题面“当取小者”，则底句“大彼得”三字便言外豁然。

　　旁面推敲
</div>
    <div class="pagination">
<a href="评注灯虎辩类_page4.html">上一页</a><a href="评注灯虎辩类.html">1</a><a href="评注灯虎辩类_page2.html">2</a><a href="评注灯虎辩类_page3.html">3</a><a href="评注灯虎辩类_page4.html">4</a><span class="current-page">5</span><a href="评注灯虎辩类_page6.html">6</a><a href="评注灯虎辩类_page7.html">7</a><a href="评注灯虎辩类_page8.html">8</a><a href="评注灯虎辩类_page9.html">9</a><a href="评注灯虎辩类_page10.html">10</a><span>...</span><a href="评注灯虎辩类_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
