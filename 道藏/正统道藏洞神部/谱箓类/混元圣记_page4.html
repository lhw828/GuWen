<!DOCTYPE html>
<html>
 <head>
  <meta charset="utf-8"/>
  <title>
   混元圣记 - 第 4 页/共 7 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   混元圣记 - 第 4 页/共 7 页
  </h1>
  <div class="content">
   久之，又命西王母授帝元始天尊玉像，帝置於高观，以敬奉之，常有彩云覆其上，故号为道观。道观之号，自此始也。
　　按《太平广记》所引道经云：在昔道黑凝寂，湛体无为，将欲启迪玄功，化生万物，先以束华至真之熙化而生木公，木公生於碧海之上，苍灵之墟，以主阳和之熙，理於束方，号日束王公焉。又以西华至妙之黑化而生金母，以主元毓，神玄奥於眇莽之中，分大道醇精之熙，结熙成形，与束王木公共理二黑，而毓养天地，陶钧万物，体柔顺之本，为极阴之元，位配西方，母养群品，号日西王母焉。天上天下，三界十方，女子登仙得道者，咸所隶焉。木公冠三维之冠，服九色云霞之服，亦号玉皇君，居於云房之问，以紫云为盖，青云为城，仙童侍立，玉女散香，真僚仙官巨亿万计，各有所职，故男子得道者，名籍所隶焉。时往谒九灵金母，一岁再游其官，共较定男女真仙，皆品功行以升降之。天地劫历，阴阳代谢，时运兴废，阳九百六，举善黜恶，靡不由之。总其录籍而上奏元始，中关玉晨以禀命於老君，故老君授道於黄帝，乃命金母示以元始之像焉。
　　老君又命帝陆王屋山，开石函，发玉岌，得九鼎神丹飞雪炉火之道。帝遂铸鼎荆山，炼丹成，服之有云龙来迎，帝乘龙上升。时群臣、侍女同得升天者七十有二人，其余小臣不及上，争持龙髯，攀堕黄帝弓与鼎，皆抱之号泣，世谓之乌号之弓。臣民无所追慕，遂取其遗物於巴山，造坟以藏之，号。巴陵。又於桥山葬其衣冠，号黄帝陵。鼎所堕处，谓鼎湖焉。
　　今处州缙云县仙都山，其巅有鼎湖，无路可绿，上生金莲，其叶尝飘堕於双溪，故名金华县。古以帝氏缙云，故以名其邑，信不虚也。
　　初，老君垂世立教，故示有修证之诀，师资传授之格，乃以上皇元年甲子七月二日出游西河，时见元始天尊乘八景玉舆，驾九色玄龙，三素飞云，导从群仙，浮空而来，同会西河之上。天尊吐洞玄内观玉符，以授老君。老君稽首，承教服符，三部八景神身中并见，金书玉字二十四图，空中□ 自明，洞彻无穷，罗缕自然。即命主图上仙依而画之，金书紫字，丹简玉章，於此成立。自南极上元九光太真王夫人、束西二华、南北真公、五岳神仙、清虚真人所授真文，并出於老君焉。其图分为上中下三品。上品:一、《神仙沐浴束井图》，二、《五岳真形图》，三、《通灵诀精八史图》 ，四、《六甲通灵图》，五、《九宫紫房图》，六、《元始太清图》，七、《真道混成图》，八、《西升保录图》。中品．．一、《神仙通微灵化图》，二、《蹑虚九灵图》，三、《九变天图》，四、《常存图》，五、《守一养身图》，六、《守神含景图》，七、《寂嘿养真守志图》，八、《芝英玉女图》。下品．．一、《神仙六阴玉女图》，二、《九九道仙图》，三、《导引图》，四、《洞中洪保图》，五、《变化隐测图》，六、《采芝开山图》，七、《明镜图》，八、《无极太一图》。凡二十四图，皆修身长生之术，并洞玄元始之黑化成也。老君又典领《玉晨神虎符图》、《智慧素经》，凡《上清大洞真经》召灵威魔神符玉章，莫不掌录焉。此经皆结飞玄自然之黑以成，其道高妙，众经之尊，总统万灵，匡御群仙，秘於九天之上，大有之宫，铸金为简以撰灵文，刻玉丹书以明其篇。或藏太微灵都琼宫玉房之内，咸卫以巨兽，抒以毒龙神虎七千，备于玉阙，金晨玉童、素灵玉女各三千人，侍卫灵文。众真宴礼，万圣朝轩。玉晨大道君常谓老君曰：大劫之周，择授上贤，自无其人，累劫不传。后学求仙，不知道原，徒劳思存，损疲形神。夫欲寻本，当归其根，失根求生，万不得全。上皇玉文，子择人而传，其法宝秘，深不可言，当依明科承而奉焉。中皇元年壬戌三月一日，老君於玉天琼房推较本元，撰集灵篇，以为宝经三百卷、符图七千章、玉诀九千篇，以授束海方诸宫青童大君，使传后学玉名合真之人。大君既受宝经，位登上相。金华玉女、紫晨玉童各三千人，俱侍卫焉。秉灵符之节麾，命魔灵婶，逍遥紫虚之馆，徘徊青华之房，灭六天於末运，剪万精於群山，采后学於金简，校青录於方诸，延万帝於曲宇，赞宝诀於妙章，撰独立於齐真，严四极以检运，普统九天九地，五岳名山，亿兆万真，莫不咸隶，生死图籍，细无不关。末学之子欲受经及修行，皆宜先奏金简於青宫，投玉札於上清，典录玉司，常阴察人精赢，其有勤苦，乃得玄授焉。
　　老君又传太虚真人南岳赤君，使授学道宿有金名玉字高阁刻名当为真人者。又传天真皇人、太真王夫人等。或封於西玄王屋山中，或刻於蓬莱府北室金柱玉璧上。又以五色玉为简，各封五岳石笋中，须壬辰告会，后圣君来下，当出以付四辅，使教上真之才。
　　按《 后圣李君列记》 云：后圣李君四辅上相方诸官青童大君，上保太丹官南极元君，上傅白山官太素真君，上宰西城官总真王君。
　　凡欲求仙，当寻其文，得其本原，道无不成。苟不知道所出与宝诀所生，谓之投暗，而学无有祖宗，真不为降，道亦不行也。
　　老君日：夫三洞宝经皆三清上道也，吾昔授之於元始天尊，于今七亿万劫，天地成坏，万品生灭，惟吾道独存，. 今犹修之於景云之上，常以玉清玄简出付真公，於无量寿天又付方诸青童大君。依九天品格，万劫一出，自开皇以来，传付后学应为真者，九千年听传三人，或四十九年中遇有其人，听顿传人。欲受吾经，当依《四极明科》 宝信诣师，受以佩身，闭心修行，慎勿轻传。
　　考之经科受经之格，年限不同。盖上古淳和，万劫一出。末代浇薄，拯救尤切，四十九年得人即传。皆以斋戒为先，阴功为务，以拔九祖之罪，以度群品之厄，后及己身，立功布德，上遵天宪，以期超升。故有二十七品斋科，三十六品醮法，上即以清虚简寂为用，次即以吐纳服御为阶，末即以洗心悔过为宗，普即以后己先人为要，功行三千，白日登天，斯言有证者也。
　　又曰：欲修行上法，宜先修高上洞真三元斋直，三元合真，上应九祖。凡欲修行《大洞真经三十九章》 、《 雌一玉检五老宝经》 、玄母八十二上愿、佩神虎金虎符、豁落七元流金火铃销魔隐祝威制万灵，飞步五星，存注七元，思真行道，上求天仙，合服神丹，飞腾灵丸，当修上元之法九日九夜，清斋念神。未至一日五香沐浴宿结斋心，上至九人，下至三人，主客丹祷，每事精勤。欲修中元斋直六日六夜，以赎己身积滞之愆，解过於天真，谢罪於三元。宿愆既散，高上降真，书名玄图，克成上仙。学而无法，徒劳损功，无感於自然。欲修下元之法三日三夜，解拔九祖，令飞魂更生，出离三涂，上升南宫，释结解滞，断灭恶根。七祖既惧，身自成仙。其法高妙，非真勿传。斋直毕，然后行上道，常当沐浴清斋，盛洁法服，并漱荡口腹，令内外清虚，口无余味，腹无余熏，眼无余秽，体无尘染，淡泊静嘿，惟道是身，然后修行法事焉。
　　夫学上道不奉三百大戒而诵经行呎、佩符思神、合丹服药、隐处山林，求升仙之举，恐未可希也。若能戒全於内，和光於外，乃庶几於灵标之崖矣。非修道难，奉戒难耳。子能全戒及十方，太上将保尔登仙也。戒全而诵宝经、佩大符而行事，若复不仙，则天下无有不死之道矣。我之所慨，世求其人难得耳。夫有经而无戒，犹涉海而无舟楫，犹有口而无舌，何绿度兆身耶。夫道要在行合冥科，积善内足，然后始涉大道之境界。弗能尔者，皆为徒劳於风尘，无益於生命之修短也。
　　老君复授青童大君灵书紫文修行二十四事，其略日：采服飞根吞日气之法，先服开明符，常思见日初出时，叩齿，阴呎日魂之名、日中五帝之字。存见日中五色流霞来接一身，呎咽如法。当觉体生玉泽，面有流光。次采服阴华吞月精之法，先服太玄阴生符，常思见月初出时，叩齿，阴呎月魄之名、月中五夫人之字。存见月中五色流晶来接一身，呎咽如法。当觉体生玉光，目有飞精。次拘三魂，以三魂弃身游遨，飕逝本室，或为他魂留制，或为魅物收录，当拘而留之，使无游逸。其法常存心中有赤黑转大以覆身，变而为火，洞照内外，叩齿呼呎如法，则三魂拘留矣。次制七魄，以七魄流落，游走秽浊，或交通血食，往来鬼魅，或共死尸相关，或言人之罪，欲人之败，皆魄之疾也。其法生晦朔、弦望及庚申日，存鼻端有白黑渐大，以冠身九重，又变作四灵之兽，匝绕一身，呼呎如法，则七魄制炼矣。又人身中有三元宫，上元丹田泥丸宫，其神赤子字元先，一名帝乡。中元丹田绛宫，其神真人字子丹，一名光坚。下元丹田命门宫，其神婴儿字元阳，一名玄谷。此三一之神，上一服紫衣，中一赤衣，下一黄衣，皆如婴儿之状，欲拘制魂魄，当先阴呼其名，并存服色，次第分明。又命门宫中有大君，名桃康，字合延，衣朱衣，冠芙蓉冠，三魂侍侧。暮卧，常存大君，祝守如法一十八年，大君能左激三田，右御三黑，呼阳六甲、召阴六丁来侍人也。又行郁仪结璘奔晨之道，服灵飞六甲阴阳符，佩神虎金虎销魔豁落流金之章，诵大洞真经，存三部八景二十四神，服琅牙华丹，抱黄水月华，徊水玉精环刚之果，即头生七色之黑，分形变化，千乘万骑，白日升天。皆学道修行要文，乃太微天帝、紫微上真天帝玉清君口传之诀，以紫玉为简，青金为文，龟母执笔，金童拂筵，天妃侍香，玉童结篇，名日《灵书紫篇》，以付上相青童大君，使下授玄宫玉名为真人者。於是青童大君清斋千日，稽伏膝行，捧首北面，依科盟授，以还方诸霄宫。其后传西城王君，使下授骨相之子焉。
　　按经云：始自大罗天开张万范，摄生十方，先立九圣，各分九等。从几迁仙有八十一等，本为三界迷暗参差，故立三乘以为修品，上中下殊，普令开悟。昔於龙汉初时，以圣道传九天丈人、九天真皇。次於赤明劫时，以其道传虚皇玉帝。次於上皇劫时，以仙道传万始先生、太真玉皇。此上圣传其道也。太易时，以德授太帝君。太始时授天帝君，太初时授太微帝君，太极时授太微天帝，太素时授金阙帝君、上相青童君，此中真传其德也。下代传教者，应化法门十二等事．．一者三洞本文，二者神符告信，三者玉诀秘讳，四者灵图图写，五者历代授道，六者戒律防非，七者威仪庠序，八者方法修行，九者衍数隐景，十者记传传示，十一者赞咏歌颂，十二者章表奏请。三洞通达，应感符证，此下代传其教也。
　　老君在少嗥时，复降于崆峒山，号随应子，说《 庄敬经》 ，教以顺时行令。在颛顼时，降于衡山，号赤精子，说《 微言经》 ，教以忠顺之道。在帝誉。时，降于江滨，号录图子，说《 黄庭经》 ，教以清和之道。又命九天真王、三天真皇、执九光之节、景云之符，下牧德台，授帝誉以九天真灵三天宝符，上以奉天，使二仪无遗，下以营人，使年命无坠。帝乃祭天於北河之坛，藏符锺山之峰，后升天为玄宫真人。老君是时传道与赤松子、被衣子、王倪、啮诀。略见唐纪。
　　按《 魏书释老志》 云：道家之原出於老子，先天地以资万类，上处玉京为神王之宗，下在紫微为飞仙之主，千变万化，有德不德，随感应物，厥逵无常。授轩辕於峨媚，教帝誉於牧德。大禹问长生之诀，尹喜授道德之旨。丹书紫字升玄飞步之经，玉石金光妙有洞灵之说，如此之文，不可胜记。魏证《 隋书经籍志》 云：自古黄帝、帝誉、夏禹之俦，并遇神人，咸受道录。年代既远，经史无闻焉。又日：方外之教，圣人之远致也。俗士为之，不通其旨，多杂以迂怪，斯所以为弊也。故中庸之教，是所罕言，然亦不可诬也。
　　在帝尧时，降于姑射山，号务成子，说《玄德经》，教以谦逊之道。在帝舜时，降于河阳，号尹寿子，说《道德经》，教以无为之道。又传道与彭祖。唐纪。
　　按《 太平广记》 载《 集仙录》 云：女道士王妙想居苍梧九疑山，辟谷服气，时念黄庭，朝谒精诚。忽有灵香郁烈，祥云满庭，天乐震空，光烛坛殿，千乘万骑，浮空而来，旌幢鹤盖，导九龙之笔，下降坛前。见一仙官羽衣宝冠，佩剑，曳履，升殿而坐，身有五色光。妙想即往瞻谒。仙官谓妙想曰：吾乃往昔有虞氏之君帝舜也，劳厌万国，养道此山，每欲诱掖后人，使之知道，而世无可教授者。夫道在於内，不在於外，道在尔身，不在他人。玄经日所谓修之於身，其德乃真也。顷者地司奏汝居此山三十余岁，初终如一，守道不邪，存念精诚，遵禀玄戒，若无所成证，此乃道之弃人也。玄经云：常善救物，而无弃物。道之布惠周普，物物皆欲成人，人人皆欲度之，但世人福德卑微，道气肤浅，不能精专勤久，道气未应，而已中怠，是人自弃道，非道弃人也。以精诚一至，期以百生千生，望於所证，不怠不退，深可愍也。吾昔遇太上老君，示以《道德真经》理国理身，度人行教，可以亘天地，塞乾坤，通九天，贯万物，为行化之要，修证之本，非言可喻。但世俗浮诈，嗤谦光为懦怯，轻退身为迂劣，笑绝圣弃智为荒唐，鄙绝仁弃义为径庭，盖末世之迷妄也。玄圣之意将欲还淳复朴，宗道黜邪，斜径既除，至道自显，淳朴已立，浇竞自松，则裁制之义无所施，兼爱之慈无所措，昭灼之圣无所用，机谲之智无所行，天下混然归乎大顺，此玄圣之大旨也。吾以历数既往，归理兹山，常以久视无为之道，分命仙官下教於人。盖上圣高真愍劫历不常，代运流转，阴阳倚伏，生死推迁，俄尔之问又及阳九百六之会，孜孜下教，以救於人，尤切於世人之求道也。世人求道，若存若亡，系念存心，万中无一。天真悯俗，常在人问，隐景化形，随方开悟。此山九降皆有官室，真官主之。其下有宝玉五金灵芝神草，三天所镇之药，太上所藏之经，或在石室洞台、云崖嵌谷，皆有灵司主掌，无毒螫惊攫之物，可，以度世，可以养生，可以修道，可以登真也。汝居山以来，未尝游览四表，俯娣岑峦，固不得而知也。勉之修之，伫俟驾景策空，然后倒景而研其本末也。於是命侍臣以《道德》二经及《驻景灵图》授之而去。自是一年或三五降於黄庭观。后数年，妙想白日升天，所居观改为营道观。兹山以舜修道之所，故日道州。老君尝以《道德》授舜，於此可验。故河上公云：吾者此书，已一千七百岁也。
　　在夏禹时，降于商山，号真行子，教以勤俭之道，授九畴书。又命宛委山之神玄夷使者，授以玉书《灵宝五符》治水真文，及歪步劾召鬼神之法。初，禹治水随山浚川，老君遣云华夫人往，阴相之。时禹驻巫山之下，大风卒至，崖谷振损，力不可制，忽遇云华夫人，禹拜而求助，夫人即救侍女授禹策召鬼神之书，因命其神狂章、虞余、黄麾、大翳、庚辰、童律、巨灵神等，助其斩石疏波，庾塞导阪。禹尝谒云华於崇嗽之巅，顾盼之际，化而为石，或倏然飞腾，散为轻云，油然而止，聚为夕雨。或为游龙，或为翔鹤，千态万状，不可亲也。禹疑其狡脍怪诞非真仙也，问诸童律曰：天地之本者道也，运道之用者圣也。圣之品次，真人、仙人也。其有禀黑成真，不修而得道者，木公、金母是也，盖二黑之祖宗，阴阳之原本，仙真之主宰，造化之元先。蕾买华夫人者，金母之女也，受书为云华上官夫人，主领教童真之士，理在玉映之台，隐见变化，盖其常也。亦日凝黑成真，与道合体，非寓胎禀化之形，乃西华少阴之黑也。且黑能弥纶天地，经营动植，大包造化，细入毫发，在人为人，在物为物，岂止於龙鹤飞鸿腾凤哉。禹然之，往诣焉。忽见云楼玉台，琼阙森然，灵官侍卫，不可名识。狮子抱关，天马启途，毒龙电兽，八威备轩。夫人宴坐於瑶台之上，禹稽首问道。召禹坐而谓日：夫圣匠肇与剖大混之一朴，判为亿万之体，发大蕴之苞，散为无穷之物，故步三光而立乎晷景，对九域而制乎邦国，刻漏以分昼夜，寒暑以成岁纪，兑离以正方面，山川以分阴阳，一城郭以聚民，器械以卫众，舆服以表贵贱，禾黍以备凶歉，凡此之制，上禀乎星辰而取法乎神真，下以养於有形之物也。是故日月有幽明，生煞有寒暑，雷电有出入之期，风雨有动静之常，类黑浮乎上，而众精散于下，废兴之数，治乱之运，贤愚之质，善恶之性，刚柔之气，寿夭之命，贵贱之位，尊卑之序，吉凶之感，穷达之期，此皆禀之於道，悬之於天，而圣人为纪也。性发乎天而命成乎人，立之者天，行之者道。道存则有，道去则无，非道则物不可存也，非修则道不可致也。太上有言：致虚极，守静笃，万物将自复。谓归於道而常存也。道之用也，变化万端而不足其一，是故天参玄玄，地参混黄，人参道德。去此之外，非道也哉。长久之要者，天保其玄，地守其物，人养其气，所以全也。则我命在我，非天地煞之，鬼神害之，失道而自逝也。志乎哉，勤乎哉，子之功及於物矣，勤逮於民矣，善格乎天矣，而未闻至道也。吾昔於紫清之关受书，宝於勤之，我师三元道君曰：上真内经，天真所宝，封之金台，佩之太微，则云输上往，神虎抱关，振衣瑶房，遨宴希林，长招仙公，右栖白山而下盼太空，泛乎天津则乘
　　云骋龙，游此名山则天人诣房，万神奉卫，千精伺迎，动有八景玉输，静则宴处金台，亦谓之太上玉佩金当之妙文也。汝将欲越巨海而无台轮，渡飞砂而无云轩，陆呃涂而无所舆，涉泥波而无所乘，陆则困於远绝，水则惧於漂沦，将欲以导百谷而浚万川也，危乎悠哉。太上愍汝之至，将授汝以灵宝真文，陆策虎豹，水制蛟龙，斩诚千邪，检驭群凶，以成汝之功也。其在乎阳明於天矣。吾所授宝书，亦可以出入水火，啸叱幽冥，收束虎豹，呼召六丁，隐沦八地，颠倒五星，久视存身，与天相倾也。因命侍女陵容华出丹玉之岌，开上清宝文以授禹。仍命狂章、巨灵等神助禹诛为民害人力不能制者，戮防风氏於会稽，铄淮涡之神无支柢於龟山，皆其力也。禹后入阳明洞天，为紫庭真人，藏真文於包山之墟。
　　按玉筒山太秀法乐洞天，乃太上授禹灵宝真文之所，遗进存焉。今太湖中洞庭山林屋洞天，即禹藏真文之所，一名包山。昊王阖闲十二年正月，登包山之上，命隐者龙威丈人，入包山之洞，究其深远。见金城玉屋，题日天后别官太阴之堂，於玉室几上得素书一卷，几百七十四字而还。阖闲不识其书，使使问仲尼云：赤乌衔书以授於王。仲尼日：吾昔游於西海之上，闻童谣日：吴王出游观震湖，龙威丈人名隐居，北上包山入灵墟，乃造洞庭窃禹书。天帝大文不可舒，此文长传六百初，今强取出丧国庐。丘按谣言，乃龙威丈人洞中得之，赤乌所街，非丘所知也。吴王惧，复归其书也。
　　在商汤时，降于潜山，号锡则子，说《 长生经》 ，教以恭爱之道。今潜山天祚宫前龙堂之址，即其所也。
　　老君虽历代应见，而未有诞生之迹，将欲和光同尘以立世教，乃先命玄 妙玉女降为天水尹氏之女，名益寿，适仙人李灵飞。玄妙玉女即无上元君也。灵飞本皋陶之后，至商时父子相承，得修生之道。父庆宾，年百岁余，常有少容，周游五岳诸山，一日一云龙下迎，白日升天。灵飞感父升天之事，精修大道，亦百余岁，当老君未诞而升天。至商十有八世，王阳甲践祚之十七年庚申岁，老君自太清仙境分神化黑，乘日精，驾九龙，化为五色流珠下降。时尹氏昼寝，梦天开数丈，众仙捧日出。良久见日渐小，从天而坠为五色珠，大如弹丸。因捧而吞之，觉而有娠。今亳州天静宫有流星坛，即其处。
　　由是容颜益少，神黑安闲，所居之室六气和平，冬无凝寒，夏无祁暑，祥光照室，众恶不侵，八十一年不觉其久。至商二十二王武丁之九年庚辰岁二月建寅十五日卯时，圣母因攀李枝，忽从左腋降生。
　　仙传所载，皆云在胎八十一年，唯《内传》云：上帝之师元君感日精入口因娠，经七十二年，剖左腋而生。二说虽或不同，然亦有由虞宣《 出塞记》 云：老子复命胞中七十二年，举候九年。则亦八十一年也。
　　是时阳景重辉，祥云荫庭，万鹤翔空，九天称庆。玉女跪捧，九龙荐水以浴圣姿。龙出之池，因成九井。
　　按汉伏滔《北征记》 云：老君庙中有九井，水皆相通，故每汲一井，九井皆动。降生之初，即行九步，步生莲花。因指李树日：此五p 姓也。
　　老君尝於多劫之前，降生於北玄玉国李谷之问，因以姓李。今又降生李氏之家，李木之下，生而知其姓，故指以示人，非今方以李为姓也。谧日聪，
　　老君耳高於项，厚而且坚，下有垂珠，中有三门，天神之表，与几迥异，故以为镒。或作修者，汉字通用也。故《史记》 亦作太史修，如今修州日憎，耳也。或作耽者，音讹也。或谓其吐舌辞然而谓之辞，此又传闻之谬也。
　　名耳字伯阳。或日伯．阳父者，尊老之称也。一名雅字伯宗，一名志字伯光，一名石字孟公，一名重字子文，一名定字元阳，一名元字伯始，一名显字元生，一名德字伯文。
　　按《九官经》、《三五经》、《元辰经》云：人各有厄会，若易名字以随元熙之音，可以延年度厄。今世有道者亦多如此。又《列记》云：李君二千五百年辄易名字。老君在世最久，故名字稍多。尝告尹喜日：吾姓字渺渺，从劫至劫，非可悉纪也。
　　老君降生九日，身有九变，皆天冠天衣自然被体，仍有七十二相，八十一好。七十二相者，头圆如天，面光象日，伏犀蟠起，玉碗穹隆。皓发如鹤，长七尺余。眉如北斗，其色翠绿。虎髭龙髯，素结如丝。耳有垂珠，中有三门，高平於顶，厚而且坚。河目日月，方瞳绿筋。鼻有双柱，准骨隆隆。口方如海，唇赤如丹。黑有紫色，其香如兰。齿如编贝，其坚如银，数有六八，上下均平。舌长且广，形如锦纹，其音如玉，其响如金。顿高而起，颐方若矩。日角月渊，金容玉姿，龙颜肃肃，凤视闲闲。额有光象，三午上达。天庭平坦，金匮充盈。颊有白志，颐有玉丸。项有三约，鹤素昂昂。垂臂过膝，手握十纹，其指纤长，各有策文。爪有
　　玉甲，身有绿毛，胸有偃骨，背有河魁。脐深余寸，腹软如绵。心有锦纹，腹有玄志，眼有轮文，足蹈二田，指有乾坤，身长丈二，褊体芳香。面方而泽，上下三停。体如金刚，貌若琉璃，行如虎步，动若龙趋。此其相也。左扶青龙，右据白虎，前导朱雀，后从玄武。头荫紫云，足履莲花，项负双景，五明耀日。身有圆象，动照九天，兼全仙相，光色奇妍。总八十一谓之好也。寄胎八十一年，极太阳九九之数，生而皓首，故号为老。古人称师为子，又子者男子之通称，故号老子。
　　一说老者长年之称，子者幼稚之号，故谓之老，又是初生，故谓之子。又乃白首，故兼二仪而称之日老子也。唐尹文操论日：老子者，即道之身也。进有内外不同，由能应之，身或异也。其内号者，即至一、真一、玄一、皇一、元一、帝一、太一、天一、正一等是也。至一者妙而无质也，真一者淳粹湛然也，玄一者通灵不滞也，皇一者光明无上也，元一者万道之长也，帝一者百神之圣尊也，太一者长生之大主也，天一者司阴之真宰也，正一者明威之法王也。谓兹九义，同出异名，既契玄机，故咸言一矣。其外号者，则郁华、大成、广寿、广成、随应、赤精、录图、务成、尹寿、真行、锡则、燮邑、育成、经成、郭叔等子是也。郁华者道化光盛也，大成者玄德普资也，广寿者怡神卫赡也，广成者摄生功博也，随应者感通无碍也，赤精者矜灵丹着也，录图者符命冥合也，务成者庶绩充遂也，尹寿者公正身康也，真行者精诚淳粹也，锡则者仁惠有方也，燮邑者风教变俗也，育成者牧养克谐也，经成者正训常全也，郭叔者廓清累代也。此并随教得名，既降为国师，故同称子也。
　　居于束国苦县濑乡曲仁里涡水之阴。
　　按《 史记》 云楚苦县濑乡曲仁里人，刘向《 列女传》 云陈人，皇甫谧《 高士传》 云楚之相人，家于涡水之阴。或日谯人，濑或作厉。其说不同者，盖其地乃太悍伏牺氏之墟，宛丘之侧，颛帝亦都焉。《禹贡》属颖州之分，商汤复都之，谓之亳商。周武王克商，封舜后伪吶於宛丘，是谓陈国。熊绎始封，地连於陈，为楚国。鲁宣公十一年，楚灭陈，申叔时谏乃复立之。昭公八年楚又灭陈，遂县之。至十三年楚复封陈，至襄公十七年卒为楚所灭，陈遂属楚。楚顷襄王为秦所伐，失兵郡郢，都陈。秦灭楚，陈属颖川郡。至汉为淮阳国，居陈，领九县，如苦、相、谯、厉等，皆属焉。后汉章帝时改为陈郡，今为亳州也。苦县，徐广云：晋名谷阳，齐省谷阳，隋复置焉。苦县东谷阳故城，即古之厉乡城也。县束北有古相城，即楚之相县也。战国之末并相为苦，唐乾封元年改为真元县，今为卫真县。北近涡水，束四十里有古谯城，即汉之谯县也。故老子或称陈人、楚人、相人、谯人也。厉乡者，即濑乡也。《 左氏传》云：楚成王伐徐，秦师伐厉以救之。杜预云：厉，楚之与国也。《地理志》云：属淮阳，王莽改日赖陵。裴松之《北征记》、郦善长《水经》、阔驷《十三州已并图经》皆作赖，为其地近涡水，俗遂转而为濑焉。
　　圣母既诞育道身，将返天阙，复元君之位，欲示世人以师资传授之道，乃告老君曰：夫人受生於天地中，有清有浊，黑之清者聪明慈仁，气之浊者愚痴凶虐，明者因修以成性，昧者恣欲以伤命。性者身之原也，命者生之根也，是故修学之人炼身於九丹，解结於五神，引黑於本生，灭根於三关，九炼十变，百节开明，胞结断灭，乃知本真而成上仙也。若不修学，则邪魔鬼入身，百病竞生，死不尽命，痛乎难言。夫仙由心学，心诚则仙成，道贵内求，内密则道来，能致静以学真，积虚以通神，则仙日近矣。苟心竞神劳，体烦不专，动静丧精，耳目旷明，徒积稔索道，道愈远也。寄寓天地问，少许时耳，若能摄黑营神，辛苦注真，久将得道，则与天地共寄寓於太无中也。能洞虚体无，则视之不见，听之不闻，乃与道合真矣。老子日：今泾迹尘寰，欲常存不死，随世度人，可乎。元君日：吾有秘宝，非圣不传，有能修之，可以长存。老君日：愿闻其致。元君日：至道渊奥，深不可识，匪有匪无，匪声匪色，视之不见，搏之不得，囊括天地，至人无极，近在诸身，莫知能测，能知其则，是谓玄德。老君日：其道亦有卫以致之乎。元君日：道者虚通之至真，术者变化．之玄技，道因术以济人，人因修而会道，则变化无穷矣。夫道之要者，无为而自然，术之秘者，符与黑药而已。符者三光之灵文，天之其信也。药者五行之华英，地之精液也。黑者阴阳之和粹，万物之灵爽也。人虽得一事未毕，要资符药道乃讫。此吾之秘宝，尔能兼之，可以长存，度人无量矣。老君日：身者得道之器也，黑者致命之根也，根拔则命终，器败则道去，今欲修之，令命固道隆，可得闻乎。元君日：人禀骨肉之质，犹陶家坏也，逐木冶则败速，身未炼则命促，理固然也。纵使德冠群有，神疏太玄，而身犹恐未免乎老死。夫何故哉，由化致然，不得不然也。惟药能炼形，符能致神，神归则心通而性逸，形坚则气固而命全，然后化黑变精，洞入无形，飞行虚空，存出自然，乃能长存。得道之人虽遭劫交，天地崩沦，而灾不能及，所以贵乎符药者，由此也。老君曰：服神丹而得长生者，神灵佑之乎，将药之力也耶。元君日：长生之功由於丹，丹之成由於神，故将合丹，必正其心，不履罪过，神明佑之，作丹必成。神丹入口，寿命无穷已，天地明察，道归仁人。万兆蠢蠢，名日行尸，不信长生之可学，谓为虚诞，从朝至暮，但作求死之事，天岂能强生之乎。恣心尽欲，奄忽辄死，千金送葬，何所益哉。神丹道成，不惟长生而已，亦可作世之宝也。知此道者，亦安用天下，为人有以国易吾方，而非其人不传也。老子稽首日：愿闻其旨。元君乃仰天而啸，倏忽有紫云如盖，自天奄至，中有五色蕴，光明八达，仙人涓子侍之。元君披出神图宝章变化之方、还丹伏火水汞金液之术，凡七十二篇，以授老君。其文日．．一｀为玄白生金公，太阳流珠入华池斤内五两文姜、萝赤盐、白雪，成雄雌五符九丹，得之飞真。道在此，人不知。五符者，一曰玄白，二日金精，三日飞符，四曰金华，五日三五青龙精。九丹者，一日白雪九转还丹，二日雌雄九转还丹，三曰金液九转还丹，四日白华九转还丹，五日丹华九转还丹，六曰五色九转还丹，七日泥汞九转还丹，八曰金精九转还丹，九日九鼎极耀还丹。此九丹得一则可以长生，不在褊作也。神丹之道，皆三化五转，至九而止，得服之者，与吾等矣。神仙之道，不在祭祀祷鬼神，不在导引与屈伸，不在呎愿多语言，不在精思自苦勤。长生之要在神丹，知之甚易为皇难，于能行之可长存。此之道成立得仙，吾亦学得非自然。老子再叩头稽首日：九丹之道既奉慈训矣，切闻求仙不得金液，虚自苦辛，愿示直要。元君曰：大哉子之问也，九丹金液同为升天之道，然九丹中，金液为上。所以尔者，服九丹之人或三年，或二年，或一年，或半年，或百日六十日，三十日，十日，三日，乃有仙官云龙来迎。惟服金液者入口，则身色紫金，立生羽翼，升天为仙官矣。凡欲服之，维先长斋，断谷一年，乃得服之。自非有玄中之线及不死之名者，终不得闻九丹金液之道也。其法依前合丹金成而液之，其道毕矣。，此吾之秘宝也，凡有千二百诀。五口於往劫尘沙天地之先，受之元始天尊，奉而行之，得居无上元君之位。吾昔以传至真大圣天帝上帝、太微太一元君，今又授汝，尔其勉之。老君受记，复请日：万兆芸芸，动之死地，今以此道广济，如何。元．君曰：悠悠之徒，耽荣嗜欲死者，若坠石投川，往而不返，甚可痛伤。然道不虚行，必授真人，此道高妙，秘於九玄，琼台云岌，万年一行，贻诸玄录玉名耳，自非宿命骨相合仙之人，不得闻也。愚人多过，乌得违天科而妄传乎。吾道尽止，将去矣，当遣太和元君语汝。言讫即有千乘万骑、五帝上真拥八景玉舆迎之升天。
　　今《 太清神丹经》其法乃出於无上元君，其神能调和阴阳，役使风雨，进退五星，斟酌寒暑，验驾九龙十二白虎，天下众仙皆仰隶焉。人之生死咸由之，犹言服丹所致也。
　　老君乃远游山泽，求炼神丹。行经劳山，果遇太一元君乘五色班麟，从官十人。老君从之问道，元君日：道之要在乎还丹金液耳。遂且授秘诀。他年之历山，复会大一元君，因谢神丹之方。元君日：君是群仙之尊，万道之主，玄灵秘术本玄分也，奚辱谢焉。老君曰：凡民无知，死者甚众，抚心泣血，见之伤悲，欲给以神药，令皆长生，可乎。元君日：不可，生道至重，必授大贤及孝顺笃信之士。天生万物，有善有恶，善者宜生，恶者宜除，不足给药令皆长生也。君已知之，不可轻泄。
　　《圣纪》赞日：老君体寂太无，德资妙有，成道亿劫，造化万天，自然而然，不由积学。降九皇而设教，委历帝以为师，独立紫清，谁与为先。今乃请圣母而寄学，从元君而访道，欲显真道玄妙，非学不成，神仙高奇，修之可获。俾夫尊师贵德，存牝守柔，表上圣之灵规，垂将来之妙范，所以随机示教，奖善惩迷。文始、抱朴既迷之於前，今更赞之於其后。
　　老君以神仙之道必假修炼，欲垂法以劝来世，故存真抱一、炼丹复黑，然后乘空陵虚，出有入无，随意所适，人莫能测。一日乘白鹿履庭桧而升天。
　　混元圣纪卷之二竟
　　#1『 誉」原作『 誉J ，据《 辑要》 本改。
　　#2『 变化』 原作『 变他J ，据《 辑要》 本改。
　　#3『 元』 字原作『 无J ，据《 辑要》 本改。
　　混元圣纪卷之三
　　宋观复大师高士谢守濒编
　　商王纣二十一年丁卯正月十有二日丙午，老君鉴纣荒虐，生灵涂炭，周文王为西伯，有仁心，将辅有德而拯斯民，遂分黑化身，乘飞台之输，降于岐山之阳。今凤翔府东北十八里有启圣宫，乃其所降之地，有西伯受道台，遗边并存。
　　号燮邑子，说《赤精经》，教人以仁信之道。西伯闻之，召为守藏史。武王克商践祚，迁为柱下史，改号育成子，作《游玑经》。在成王时，号经成子，说《广化经》。又以道授周公旦，乃退而闲居。因出游西极大秦、竺乾等国，自号古先生。至康王时还归于周，号郭叔子，复为柱下史。
　　按世本云：在商为守藏史，在周为柱下史。盖文王尚以侯服事商也。
　　老君潜龙卑秩以绥周道，至昭王时，老君知周室之将衰，乃以八天隐文授王，令保镇国祚。昭王自谓居自然之运，稍息於守成，将纵心於巡幸，不崇天文。老君知王之将不令终也，乃收天文，归休故里。　　　　　　　　
　　老君居周虽久，常以自隐无名为务，外和光同尘，内实清虚，不令名位之显也。
　　后汉边韶制《老君祠碑》云：老君乐无名，守不德，危高官，安下位。其铭日：帷於元德，抱虚守清，乐居下位，势禄弗营。浩然历载，莫知其情，要以无为，大化周成。进退无常，错综其贞，以智为愚，沛而不盈。观此铭则圣人之出处可见矣。
　　老君复欲开西域，乃以昭王二十三年癸丑上天之无极元年也五月壬午，驾青牛之车，薄板为隆穹，徐甲为御，将西度函关。
　　隋薛道衡撰《祠庭碑铭》云：小兹五岳，隘此九州，逝将高蹈，超然远游。青牛已驾，紫熙先浮。玄门洞启，神化潜流。盖言将化西域也。《出塞记》云：西度函谷。李亢《函关铭》云：尹喜邀老君，留作二篇而藏之。玄静云：西出陇关。催浩云：喜为散关长。秦《图经》载散关傍有尹喜城，亦疑周康王时喜尝为散关长。盖以史传但言度关，不言所度之处，故后贤各以意言，亦犹巢、许饮犊之所非止一处，夷、齐首阳之山不知所定也。但陇关、散关皆在秦陇，其函谷关即在陕州桃林县南十二里，有故关墟存焉。考之《图经》及古老相传，咸云老子所度正是函谷故关，昔周武王居镐京，成王虽营洛邑，犹返西周。至平王束迁洛邑。《楼观内传》称周康王拜喜为大夫，《尹喜内传》称喜出为关令。若以康王时喜为散关长，昭王时老君出关与喜相遇，亦於文为便。但《内传》云出关乃至喜宅，喜宅在函谷关之西整屋县，若出关，则无喜宅矣。盖函谷关在镐京之束，老子又在函谷之束。仙公本其西驾之意，乃云去周西度，言将去周，故西度也。若言老子见孔子然后出关，则度关在束迁之后，此时陇关、散关之地并已属秦，尤不得设函关而言散陇也。按秦之远祖非子始居太丘，与戎杂处，即岐州之地。孝王使非子养马於沂渭之问，有功，初赐邑於秦，即陇西秦亭也。厉王时，西戎叛周，秦仲诛西戎，因赐之太丘之地。秦仲不能有，还处秦亭。及襄公送平王束迁，王赐之岐西之地。秦又束猎至济渭之问，感其先得封之由，乃卜居陇束。穆公败晋于韩原，辟界束至于河。献公渐束而都砾阳，孝公乃营冀阙，谓之咸阳。由此推之，秦自陇束而西居秦邑，又从陇西而束处况渭，则孔子后陇、散即秦之中地，何事於此置关。散关所以有尹喜城者，盖赧王时老君与尹真人将升昆仑，取道於此。秦昭王命於其处置城邑以表之，故有老君停驿、尹喜城也。说者见此有尹喜城，即疑散关是喜任官之处。既已周关在此，则不得言过关乃至喜第也。考之验事尹喜为令之所，老君逢喜之地，当以函谷关为定。唐天宝元年，於此获老君所藏天宝灵符，诏改桃林县为灵宝县，於其地置灵符观。明皇亲礼，御制碑铭立于观内。宋朝真宗皇帝亦尝御制《度关碑铭》刻于石云。
　　初，尹喜志慕道卫，少好三坟八索之书，善天文纬候，乃结草为楼，仰观乾象，精思玄道，号为楼观。喜於是瞻见束方有紫黑西迈，天文显瑞，知有圣人当度关而西，乃求出为函谷关令，王从之。
　　喜字公文，康王朝为大夫，后召入束官宾友。按《内传》称喜母曾昼梦天绛霞流绕其身，咽之。及喜生，灵光飞其侧，眼有日精。少好坟索，善天文秘纬，仰观俯察，莫不洞彻，虽鬼神无以匿其情。大度恢杰，不修俗礼，损身济物，不求闻达。逸响遐宣，召为束官宾友，出补关令。刘敌《七略》云：关尹子者，关吏也，名喜。《史记》、《列仙传》皆言关尹喜，未知尹是喜之姓，是关之长。如《庄子》云子列子问关尹，则尹为长也。今有姓尹者，当承喜之后，则喜为关之尹，以官命姓尹乎。然玄妙玉女降生於天水尹氏之家，《内传》及《神仙传》皆云关令尹。按《周礼》司关上士二人，中士四人，又云每关下士二人，以此考之，则下士掌启闭之人，司关为诸关之长也。《庄子》有门尹，《礼记》有里尹，《国语》云：敌国宾至，门尹以告。是门长、里长、关长，通谓之尹也。但喜为诸关之长，故得迎侯老君耳。然周之关尹止是上士，非大夫，而刘向《列仙传》云：关尹喜者，周大夫也，善内学。《内传》云：善天文秘纬。按《周礼》有冯相氏、保章氏，皆掌天文，秩并中士。惟太史是下大夫，亦总天文气候之事。喜善天文而为大夫，或是周之太史乎。即其在朝常任大夫之职，其出则兼上士之任，盖喜知老子将至关，故求出为令尹以候之也。今终南山阴整屋县神龙乡闻仙里中有草楼严坛祠宇，即其故宅也。
　　按《楼观先师传》及《楼观记》并云：周康王时为大夫，至昭王时遇老君得道，遂侍云舆西迈。其后穆王敬尚遗尘，乃为建祠修观。故其碑文日：楼观者，周康王时大夫关令尹喜所立也，以其结草为楼，故因以为号。又日：周昭王西巡，秦文束猎，并枉驾回轮，亲崇敬道。始皇建庙於楼南，汉武帝立官於观北。晋、宋谒版，于今尚存，秦、汉庙户，相继不绝。由是观之，足验老君度关在昭王时也。或云束周时也，盖后人但见孔子时老君犹在，故为此言，不知老君化胡之后复还中夏，其度关屡矣。然无事可纪，故略之。今为尹真人授道之始，且为化胡张本，故特书以表之耳。
　　喜至关，曰：夫阳数极九，星宿值金，岁月并王法，应九十日内有大圣人经过京邑。乃先劫关吏孙景日：若有形容殊俗，车服异常者，勿听过。喜即预期斋戒，使扫路四十里，夹道烧香以候天真入境。至七月十二日甲子，果有老人皓首聪耳，乘白舆，驾青牛而至。关吏日：明府有教，愿聂少留。乃入白喜，喜日：道今来矣，我得见圣人。即具朝服出迎，跪伏叩头，邀之日：愿天人暂留神驾。老君曰：吾贫贱老翁，居在关束，田在关西，今暂往取薪，何故见留，幸听度。此一试也。喜复稽首日：天人岂是取薪，久承大圣人当来西游，劳神暴露，少憩神驾。老君日：闻开导竺乾有古先生，善入无为，永存绵绵，是以升车就道，经历子关，子何苦而见留也。此二试也。喜又日：今睹天人圣姿超绝，乃天上之至尊，边夷何足往观，愿不托言，少垂愍诲。
　　老君当成王之时，尝至大秦、竺乾等国，自号古先生。《西升经》云：老君西升，开导竺乾，有古先生，善入无为，不终不始，永存绵绵，是以升就。盖自道也。冲玄子云：竺乾国在昆仑之西，赤水之阳，又禀淳和之气，自然长寿。而未明道本修炼之要，故老君尝升西极，往化导之。老君初度函关，欲试关尹，先称贫贱老翁，而关尹知其为大圣人，坚欲延留。老君又称开导竺乾，有古先生，将往升就，而关尹谓其天上之至尊，边夷何足往观，此《西升经》首章之旨也。几先圣度人，叉先历试。关尹既三试皆过，老君乃告以实日：古先生者，吾之身也，化乎竺乾，今将返神还乎无名，绵绵常存。此《西升经》末章之旨。
　　老君曰：子何所见而知吾。此三试也。喜曰：去冬十月，天理星西行而过品。
　　斗中有天理四星，主统理万物，老君居焉，故《混元圣德赋》云：或耀魄於勾陈，或韬光於天理是也。易星，正西方之宿也。
　　自今月朔，融风三至，束方青气状如龙蛇而西度，此大圣人之征。喜少好坟易及天文秘纬，凡仰观俯察，未尝不验，故知必有圣人度关。夙夜存思，未尝暂息。今以有绿，果遇仙驾，愿垂愍诲，开济沉冥。老君既三试之皆过，乃怡然含笑曰：善哉子之知吾，吾亦已知子矣。子有神通之见，当得度世也。喜听跃，再拜叩头日：敢问大圣人姓字可得闻乎。老君日：吾姓字渺渺，从劫至劫，非可悉说。吾今姓李字伯阳，号曰老聘。喜於是就官舍，设座供养，进盥栉，行弟子之礼。
　　用里先生论日：观老氏与尹生，岂不警悟先机耶，而犹如此执谦辞者，欲教世耳。
　　老君之御者徐甲，少赁於老君，约日顾百钱。至出关者，计当七百三十万钱。甲见老君去官远适，亟来索钱。老君谓曰：吾欲往西海大秦、讨宾、天竺、安息诸国，令汝御车，还当以黄金计直偿汝。甲如约，及至关令，饭青牛于野。老君欲试之，乃以吉祥草化为一美女，行至牧牛之所，辄以言戏甲。甲惑之，欲留，遂负前约。乃诣关令，讼老君，索顾钱。老君谓甲曰：汝随我二百余年矣，汝已久应死，吾以太玄阳生符与汝，汝所以得至今日，汝奚不念此而讼吾。言讫，符自甲口中飞出，丹篆如新，甲即成一聚白骨。喜悯甲违心至死，乃为甲叩头请命，愿赦其罪，得以更生，乞为出钱偿之。老君重喜慈舍，曰：善。乃复以太玄阳生符投之，甲即立生。老君日：吾不责汝，汝负本约，道自去汝，故死耳。今偿汝钱。喜即以钱给甲，而以礼遣之。甲请留，不许，伏地搏颊日：已沐圣恩曲赦罪戾，今此拓骨复见光明，刻骨铭心，愿从云驾。老君竟不许。老君为喜留关下百有余日，喜斋戒，叩头再拜，跪请日：尘凡孺子，幸遇圣人，投身委命，愿闻大道。老君曰：微哉子之问也，夫大道守真三品为则，以一为度，以正为德。喜日：道品有三，要得升仙，其可乎。老君曰：子能知一万事毕，闭塞情欲入奥室，炼金食黑为第一，子能知之守勿失。喜踊跃，稽首日：炼金奈何。日：神方也，自至真上帝，莫不由金丹而得道，履九幽而入杳冥，上下虚无，因神明而俱升。喜复稽首日：愿闻其旨。老君曰：红铋黑汞大丹头，从红入黑是真修，赤中取精黑取髓，解取赤黑药无比。用赤入黑保长生，用黑入赤天仙矣。喜曰：道则高矣妙矣，未学未究，愿赐指示。老君曰：一者是铅铅为君，二者是汞汞为臣，若铅不真，其汞难亲，若铅是亲，不失家臣。青腰使者，赤血将军，和合两姓，异族同群。白汞作脑，黄芽为根，化铅为粉，炼汞为尘，阴居阳位，阳数阴匀，月盈日反，寒暑区分，开设法象，赫然有文。唯吾此道，天地常存。喜拜日：药物之旨敬闻命矣，炉鼎之制、水火之候奈何。老君歌日：圆三五，寸一分，口四八，两寸唇，长二尺，厚薄均，腹三脐，坐垂温，阴在上，阳下奔，首尾武，中问文。始七十，终三旬，内一百，善调匀。阴火白，黄芽根，来去游，不出门，渐成大，情性纯，即归一，还本原，至一周，甚殷勤，密防护，莫迷昏。途路远，甚幽玄，若达此，会乾坤。子午沾，净魄魂，得长寿，入仙村。乐道者，寻其文，谛思之，勿须论。又歌曰：日月本是乾坤精，卦象周回甚着明，前三五兮后三五，五六三十还复生。生兮灭兮周十二，十二中分二十四，二十四气互推迁，万象爻铢都在此。水银一味互成二，变化阴阳成既、未。既、未却配为夫妻，始觉壶中有天地。又歌日：金液还丹仙华流，高飞云翔登天丘，赤黄之物成须臾，当时雄雌纷乱珠，可以腾变致行厨，灵童玉女与我俱，出入无间天同符，其精凝霜善沉浮。汝其震敬必来游，金液之诀尽於此矣。丹成，作金以为食器，亦得长生。先试作金，金成乃可服，故曰金丹可作世可度也。於是授喜《太清八符经》、《太清观天经》、《九都经》、《神丹经》、《金液经》及八炼九转还丹伏火之诀焉。老君复谓日：审欲神仙，先当服还丹金液，汝不能服还丹金液，虚自苦耳，为风寒雨湿鬼黑所系，司命不能救也，可不勉哉。努力作丹早自防卫，勿示愚人，令谤毁神道，益子之过。嗟乎，行尸虽富有万物，贵为王侯，不满百年，成土一篑，甚可哀也。合作神丹，劳苦须臾，一成便仙，与天相毕，恣心所欲，乐何央哉。喜日：炼金、食黑，道有二乎。老君日：天地之精华，阴阳之根本，二气之谓也。阳龙阴虎，木液金精，二气交会合而成者，谓之外丹。含和炼藏，吐故纳新，上入泥丸，下注丹田，循环不息，朝于绛宫，采於五石以哺百神，此内丹也。含和炼气，修道之士，得内丹者可以延年，得外丹者可以升天。三一九思者，内修之要也。九丹金液者，外丹之极也。合而修之，道成决矣。
　　汉天师撰《金液神丹经序》，其略日：神仙之趣，要妙之言，无理之至理，不然之大然，已备载於渊宗，非一毫之所官一也。老子日：亦复畅此冲虚纪道者也，其神德之状，感兴所由，以制经设教，纪载异闻，弥纶大道，剖判三极，先大明逆顺，然后荡以兼忘，咸称有德，统之以无待，利用出入，群生莫见其端，百姓日用，常善不知所以。此其权见其於清明，而为万物津梁者也。其道焉，其德焉，推宗明本，穷洲极妙，总众枝以真根，摄万条於一要，继然而不绝矣。至于金丹之功，其神洞高，冥体幽变，龙化灵昭，其含枯绝者返生，把生气者无辽，登景汉以凌迈，游云岭以逍遥。乃至面生玉光，身育奇毛，吐水叹火，无翩而飞，分形万变，恣意所为，塞江川不以覆篑，破山梁不烦斧锥。其神难纪，其妙叵遗，大哉灵要，不可具述。
　　喜重请日：炼金之法既奉教矣，敢问食黑奈何。老君日：食黑固精，受明玄经，生道要妙，出幽入冥，上固云门，下固灵根，知者甚易，行之甚难。夫形动德散，气越道叛，精消魂损，目动魄乱。是以圣人静形固气，畜精收视，则道德虚凝，魂魄固守，形一神万，道乃成就。常以半夜之后，偃卧握固，鼻纳清黑，口徐吐之，复守三一，入室九思，神定黑安，仙道近矣。因授喜《玉历中经》三十五章。喜曰：三一之旨愿赐．指示。老君日：三一之道，神仙所重，世莫得闻，子其秘之。两眉问却入一寸为明堂，二寸为洞房，三寸为泥丸，上丹田宫也，中有赤子字元先，名帝卿。心中为绛宫，中丹田也，中有真人字子丹，名光坚。脐却入三寸为命门，下丹田宫也，中有婴儿字元阳，名玄谷。皆长三寸，同服赤绩，赤衣赤履此三一也。一云上紫、中赤、下黄衣，皆是婴儿之状。下一座金林玉几，常以金炉玉匕搅精华以哺上一、中一，当昼夜存之也。子欲长生，三一当明。子能守一，一亦守子。黑变为精，精变为神，神化为婴儿，婴儿上为真人，真人然后为赤子，此真一也。又日：伪道养形，真道养神，神真道通，能亡能存，神能飞形，亦能移山，形为灰土，其可识焉。耳目声色，为子留愆，鼻口所喜，香味是冤。身为恼本，痛痒寒温。意为形累，愁毒忧烦。弗疾去之，则志气日耗，寿命不延，其来久矣。子当先损诸欲，莫令意逸，闲居静处，精思斋室。丹书万卷，不如．守一。常以虚为身，以无为心。无身之身，无心之心，可谓守神。守神玄通，是谓道同。其犹高山大泽非欲虫鱼乌兽，而虫鱼乌兽归之，人能虚无无为，非欲为道，道自归之矣。余见《西异经》。乃授喜太阳金真九炼之法，谓之九室存思。第一无邪思，第二正身思，第三致政思，第四大正思，第五极正思，第六身正思，第七正真思，第八洞玄思，第九大洞思。入此九室，行此九思，即与太阳合形，同臻於道。喜皆得其秘，再拜稽首，敬佩玄旨。
　　论日：圣言至简，元理不繁。如上所迷，乃关尹累日恳请，太上玄机酬答之言，纂集其要，以示来世，非一朝一夕之谈也。
　　喜於是力辞去官，十二月二十五日，奉邀老君归其家。他日请曰：蠢愚不知所问，愿请益。老君日：子欲修身养性，行道纪形，结气成神，终始无穷者，莫先乎静。故天静以为定，神静以为变，人静以为生。将静之时，反听内观，心不妄念，口不妄言，形不妄动，无色之色为之见，无声之声为之闻，无味之味为之甘，不言之言为之教，神景为之降，福德为之臻，和气为之应矣。子欲静神，先沐浴斋戒二十五日，然后精炼己身，魂魄和平，乃可入室。入室之后，或丹蛇来着子心，或王母来降，或道身应现，此皆身中之神试子耳，但勿惊怖，有问勿对，有所伤犯亦勿为惧，但安心定意，其物自去。经二十五日、四十五日、六十日、八十五日、一百五日、一百二十五日、一百五十日、一百八十日，并有神来，皆是试子，但安心勿对，不能为害，若生怖惧，为试不过，则失道矣，戒之慎之。一百八十日后，室内自明，安危存亡之事，无不预知，身中宫府，一一显见。二百八十日后，众病皆除。一年之后，瘢痕皆灭。千日之后，形神俱妙，为真人矣。即授喜《妙真》、《内解》、并《太清》、《上清》三洞真经、灵宝符图、太玄等法，俾教至精仁者，羽化神仙，令母．断绝。喜稽首礼谢。乃谓喜曰：吾重告尔，古先生者即吾身，尝化乎竺乾，今将返神，还乎无名，绵绵若存。今吾逝矣，亦返一原。老君将欲西适，喜叩头乞请侍行，老君曰：吾游乎天地之表，戏乎玄冥之问，四维八极，上下无边，子欲随吾，乌可得焉。喜日：入火入渊，入地上天，灰身没命，愿随大仙。老君曰：得道之士，目能洞视，耳能洞听，变化不测，隐显莫定，尚未能随吾远适。子虽骨相合道，法当成真，然受道日浅，未能通神，安得变化随吾圣身。喜再拜日：通神变化之道，可得闻乎。老君曰：有生之气，有形之状，尽幻也。造化之所始，阴阳之所变者，谓之生，谓之死。穷数达变、因形移易者，谓之化，谓之幻。造物者其巧妙，其功深，故难穷难终。有形者其巧显，其功浅，故随起随灭。知幻化之不异生死也，始可与语变化之道，子能精修此道，体入自然，斯可与子行化诸国。再越二十八日，喜复焚香再拜，请日：喜幸闻至道，欣喜难言，愿赐着书，阐扬道旨，以诏后世。老君日：善，汝应为众真之长，当於此宛利天下弃贤世之界，传弘大道。即以《道德》五千言授，曰：吾此文未尝轻以授人，凡经千载方一传尔，子其勉之。喜拜受欣跃，持诵奉行。道成矣，遂传后学云。
　　按刘敌《七略》，刘向怜校中《老子》书二篇，太史书一篇：臣向书二篇几中外书五篇一百四十二章，除复重三篇六十二章，定着二篇八十一章。上经第一三十七章，下经第二四十四章。此则校理之初篇章之本者也，但不知册除是何文句，所分章何处为限。中书与向书俱云二篇，则未校之前已有定本。参传称老子有八十一章，共云象太阳极之数，道经在上以法天，天数奇，故有三十七章。德经在下以法地，地数偶，故有四十四章。而葛洪等不能改此本章，遂灭道经常无为一章，继德经之末，乃日：天以四时成，故上经四九三十六章，地以五行成故下经五九四十五章，通上下经以应九九之数。严君平乃云：阴道八，阳道九，以八行九，故七十二章，上篇四十，下篇三十二。其彼章全与河上公不合，此又出自君平，无所依据。今检类众本，有依文连写者，亦有分题八十一章，若古诗之章句，每章分别，於文为繁，则其所择科段可了，不复每章皆题也。谨按《列子》引谷神不死，称为《黄帝书》日，则五千之字或有旧书。故《老子》亦云：古之所谓曲则全者，岂虚言哉。亦其义也。是以孔子谓迷而不作，信而好古，窃比老彭之叹。今检他书，所引《老子》，或日玄经，及韩非之迷谓《老子》，与今见行之本，文字微有不同，犹《论语》之有齐、鲁，《尚书》之有古、今，闻见异辞，未足怪也。唐傅奕考窍众本，勘数其字，云：项羽妾本，齐武平五年彭城人开项羽妾冢，得望安丘之本。魏太和中，道士寇谦之得河上丈人本。齐处士仇岳传家之本，有五千七百二十二字，与韩非《喻老》相参。又洛阳有官本，五千六百三十五字，王弼本有五千六百八十三字，或五千六百一十字，河上公本有五千五百五十五字，或五千五百九十字，并诸家之注多少参差。然历年既久，各信所传，或以他本相参，故舛戾不一。《史记》司马迁云：老子着书言道德之意，五千余言。但不满六千则五千余矣。今道家相传，谓老子为五千文，盖举其大数矣。唐陆希声《道德经传叔》云：大道隐，世教衰，天下方大乱。当是时，天铃生圣人，圣人忧民之不属于治，而扶衰救乱之卫作。周之末世，其几矣。於是仲尼阐三代之文以扶其衰，老氏据三皇之质以救其乱，其揆一也。盖仲尼之衍兴於文，文以怡情。老氏之衍本於质，质以复性。性情之极，圣人所不能异。文质之变，万世所不能易也。《易》日显诸仁，以文为教之谓也。文之为教，其事彰→故坦然明白，坦然明白则雅言者详矣，《易》日藏诸用，以质为教之谓也。质之为教，其理微，故深不可识，深不可识则妄作者众矣。夫老氏之衍，道以为体，名以为用，无为无不为，而格於皇极者也。杨朱宗老氏之体，失於不及，以至於贵身贱物。庄周迷老氏之用，失於大过，故务欲绝圣弃智。申、韩失老氏之名而弊於苛缴刻急，王、何失老氏之道而流於虚无放诞。此六子者，皆老氏之罪人也。而世因谓老氏之指，其归不合於仲尼，故訾其名则日锤提仁义，绝灭礼学，病其道则日独任清虚，不可以为治。於戏，世之迷其来远矣，是使老氏受诬於千载，道德不行於当时，良有以也。且老氏本源天地之始，历陈古今之变，先明道德，次说仁义，下陈礼学之失，刑攻之繁，言其驯政而然耳。其秉要执本，在乎情性之极，故其道始於身心，形於家国，终於天下，如此其备也。而惑者尚多云云，岂不谓厚诬者哉。伏羲氏画八卦，象万物，穷性命之理，顺道德之和，老氏先天地，本阴阳，推性命之理，原道德之奥，此与伏羲同其原也。文王观太易九六之动，贵刚尚变而要之以中，老氏察太易七八之正，致柔守静而统之以大，此与文王通其宗也。孔子祖迷尧舜，宪章文武，道斯民以仁羲之教，老氏拟议伏羲，弥纶黄帝，冒天下以道德之化，与孔子合其权也。此三君子者，圣人之极也，老子皆变而通之，反而合之，研至变之机，探至精之归，斯所谓至神者矣。而王弼以为圣人与道合体，老氏未能体道，故阮籍谓之上贤亚圣之人，盖同於辅嗣，岂以老氏经世之迹未足充其所言耶。斯不然也。呜呼，圣人之在世也，有有进，有无进，故道之不行也，或危身历聘以天下为其忧，或藏名飞逐示世故不能累，有边无逵，殊途同归，斯实道义之门，非徒相反而已。然则仲尼之所以出，老氏之所以处，老氏之所以默，仲尼之所以语，盖屈伸隐显之极也，二子安能识之哉。司马迁统序众家，以《道德经》为首，可谓知本末矣。班固作《古今人表》，乃讪老氏於第三品，虽其名可讪，而道可贬乎哉。且仲尼亲见老氏，叹其道日犹龙乎，从之问礼，诚无问然。记传后世不能探其意，是以异端之说纷纷然，盖述之者不穷其源，故作之者不尽其致。噫，斯传之不作，则老氏之旨或几乎息矣。今故极其微，使昭然与群圣人意相合，有能体太道用其名，执古以御今，致理如反掌耳。自昔言老氏卫者，独太史公近之。为治少得其道，惟汉文耳。其他反传诡说，皆不足取也。
　　老君次年甲寅岁四月二十八日，将於喜宅南山阜上辞庾升天，喜悲恋请留。
　　老君所以未便适西，复升天者，姑俟喜道成，同往化胡也。
　　老君重告喜以除垢止念、静心守一之旨，戒喜曰：千日之外，可寻吾於蜀青羊之肆矣。言讫，耸身空中，坐云华之上，面放五明，身现金光，洞照十方，冉冉升空，光烛馆舍，五色玄黄，良久乃没。喜目断云霄，涕泪攀恋。其日江河泛涨，山川震动，有五色光贯太微褊及四方。太微，《史记》作紫微。喜遂以老君所说理国修身之要、去奢灭欲之言，叔而编之，为三十六章，以将升西极之际所演，故名《西升经》焉。
　　论日：老君所乘薄畚车，历代宝之，至今犹存。其升天台在楼观之南，今人相传，呼为老君陵。《尔雅》云：小山日陵。时俗不知，谓为陵墓。且史籍之中，并无老君死处，唯《庄子》云有秦失吊之语，盖齐死生之寓言耳。夫帝王之墓日陵，混元退身吏隐，以慈俭为本，而此陵周回五里，高逾十丈，孰为老君为之乎。盖秦川谓陆地高敞日原，原日陵，盖因混元於此陵升天，故以老君名也。
　　当升天之时，五色光贯太微，褊及四方。昭王问太史吉凶之证，太史云：当有圣人西去，千年之外，声教返此。昭王命志郊坛焉。此乃西化之兆也，自昭王甲寅至汉永平？果千年也。喜乃草楼清斋，屏绝人事，三年之内，修炼俱毕，心凝形释，无有饥渴，不畏寒暑，穷数达变之微，形一神万之旨，悉臻其妙。乃自着书九篇，号《关尹子》。至丁巳岁，即往西蜀寻访青羊之肆。
　　老君以甲寅年升天，至乙卯岁，复从太微宫分身降生於蜀国太官李氏之家也。已先劝青帝之青龙化生为羊，毛体华洁，色如青金，常在婴儿之侧，爱饭无战。忽一日失羊所，主儿啼不止，太官乃遣守羊童於市肆问寻觅，得之。尹真人见而问之，童子备言其故，喜忽感悟日：圣师之约，其在是耶。即嘱其童日：烦为我告太官之子云：尹喜至矣。童子如其言入白，兄即振衣而起曰：令喜来前。喜既入，其家庭宇忽然高广，涌出莲花之座，老君化数丈白金之身，光明如日，项有圆光，建七耀之冠，衣晨精之服，按九色离罗之被，坐於莲花之上。举家见之皆惊怪，老君曰：吾太微是宅，真一为身，太和降精，耀魄为人，主客相因，何乃怪耶。尹喜匍匐，献欢悲啼，踊跃喜慰无量，稽首言曰：不谓庆会，复奉天颜，未审慈尊出无入有，起居安否。老君从容告曰：与子别后，何得何丧，汝存道守一，亦有益乎。喜稽首曰：自奉秘要，粗得其妙，恩济祖先，咸受无量之庆。老君曰：善，吾所以留子者，以子居世深染恩爱，初受经诀，未克成功，是以待子於此。今子保形炼气，三年功毕，已造其妙，心结紫络，面有神光，金名表於玄图，玉札保於紫房，黑参太微，解形合真矣。喜再拜稽首谢日：圣师德重天地，恩过父母。天地能覆载喜，不能令喜得道。父母能生育喜，不能令喜长存。老君日：汝之玄分致然。即令．召三界众真，时诸天帝君、十方神王洎诸仙众，倏忽之顷，浮空而至，各执香花，稽首听命。老君劝五老上帝、四极监真授喜玉册金文，赐以文始先生之号。以《道德》五千言自喜传受方行於世，故日文始先生也。位为无上真人，赐紫芙蓉冠，飞青羽裙，丹独绿袖，交带霓裳，罗纹黄绶九色之节，及金童玉女各五十人，居二十四天王之上，统领八万仙士。喜降拜俯伏曰：尘凡孺子得遇大圣，使枯骨再肉，千生庆幸，俾居则执扫除之役，行则卫仆御之徒，喜之愿也，喜之荣也，位号崇高，礼文优渥，顾何德以柢承，敢辞。老君日：子慕道积久，隐德升闻，修炼勤劳，玄功已遂，非吾有私於子也，子其勉之。喜辞不获，乃‘再拜受命。自此方得飞腾虚空，参侍龙驾，游行八方。老君遂为太官圣母说《元阳经》，其家长幼二百余口，即时拔宅升天。老君以太官家世积功德，升闻上天，绿合升举，故托化於其家。
　　今成都府有青羊官及降生台、元阳台之址存焉，翰林学士承旨知制诰乐朋龟奉劲撰其略日：原夫八十一天，比太上之半寿。六百万岁，当元始之初年。道渺邈以难穷，体希夷而莫究，在无象无形之内，居太初太易之前。二神聂展以俱来，凿开造化。三气氤氲而互进，朴散胚胛。玄黄流而未凝，清浊分而乍结，道为万气之祖，德为万物之宗。又云：身驾德车轮转於混茫之外，手持寿柄指挥於开辟之前。寂尔无为，淡然自得。化其不化则万物而皆成，生其不生则群生之尽遂。又日：当其幽原既开，九熙陶蒸而未已，玄元大辟，六虚流转而勿休，设不二之教门，稽真一之宗本，前逍遥於青运，青运既周，后出没於赤明，赤明复毕。九十九万亿岁贮在弹九，五千五百重天藏於卯壳。殷高宗御极之际，周文王演易之初，神光流入於琼胎，瑞气结成於金骨，不柝不副，诞弥於八十余龄，降瑞降生，过期者二万余昼。足蹈不灭之理，手执长生之文，俯窥淇津之前，下视浑沦之后，随机设教，为万古之楷模，应变无方，为百王之轨范。故知大道者三教之冠冕，上德者百王之宗元。青羊肆者，按本纪则太上玄元天皇大帝第二降生之所也，自殷道否闭，周德陵夷，历藏史以同尘，弃柱史而隐迹，束离魏阙，西度函关，乘青牛宛转之车，驾白凤逍遥之笔，徐甲执御，从先帝以爰来，尹喜占风，知道君之叉至。暂别而三千甲子曾作赤童，相逢而八百年龄永依黄老。潜工传妙诀，暗付微言，重为千日之期，再结一时之会。暂朝元始，却上天中之天，永奉宗师重归象外之象。是劝青帝之青龙，化青羊於蜀郡，乘云紫於紫府，降紫气於王官，将停不哽之声，须及来斯之乳。俄闻喜至，顿止婴啼。爰从赤子之身，却变白头之士云云。铭日：洪源肇开，浩劫无际。恍惚大道，希夷象帝。太初能隐，太始来继。玄黄在壳，清浊未蜕。天地之前，亿千万岁。设教随机，应变无滞。三皇益明，五帝增睿。率土皆泰，群生咸济。楼观发轨，函关挂誊。属宾阐化，身毒布惠。无状之状，无声之声。去莫可送，来莫可迎。强字之字，强名之名，太虚之上，黄金为城。杳冥之内，白玉为京。焕赫亡极，牢笼八弦。万国同酌，百川成倾。莫得而竭，莫得而盈。浅而行者，长居利贞。深而行者，永致太平。又日：凿开天地，制剔胚胛，把捉日月，包裹乾坤。万象俱尽，唯道独存。三教争长，惟道独尊。唐中和四年九月劫西川节度使立碑青羊官，见今犹存。
　　混元圣纪卷之三竟
　　#1『如』字原作『知』，据《辑要》本改。
　　#2『母』字疑应作『毋」。
　　#3『令』字原作『今』，据《辑要》本改。
　　混元圣纪卷之四
　　宋观复大师高士谢守濒编
　　老君谓尹真人日：子昔欲从吾远游，今道已成，可以游观八弦之外也。乃吐八方隐文授之。喜奉受讫，即致八景云舆，老君乘舆，驾五色神龙，建流霄黄天丹节，荫九光鹤盖，前导十二卫官，神丁执麾，后有九万飞仙縿控飕轮，师子启途，凤凰翼轩，策空束游，真人与四天王从焉。至日窟常旸之山，攘扶桑之丹档，散若木之朱华，观碧海，抱束井，过郁池宫，旸谷神王、束海青童、仙众陈丹档朱实、金津碧醴。次登祖山，观芝田，采养神草，息蓬莱宫。复南游风山，登青丘，过紫府，太元夫人、紫府先生献九光甘液、白文王英、青林白子。此山一名萧丘，出九光芝英、火院之布。登长离山，越赤津，入太丹宫，南极夫人设琼花玉酒、赤灵火枣。至绛山，观流火之乡，息朱陵之阙，太和玉真华盖上公列炎冈朱髓、飞丹紫桃、蕾买浪之液而奉焉。乃西游龟台，入七宝园，观飞玄紫文。过流精阙，九灵金母太素元君进玉文之枣，其实如瓶，命侍女陈返魂灵香、玄光碧桃、金紫交枣。次泛弱水，登凤山，抱玉池，息昆吾山，白帝天君采七名石芝、流精玉膏、金光丹醴进焉。北游崆峒山，过洞阴宫，北极真公献千结神草、玄云李空洞瓜。其瓜四劫一熟。登玄丘，观朔阴八炼池，息广寒墟，太玄仙伯奉绛树丹实、三玄紫捺进焉。复登中岳昆仑山，
　　此非人问之五岳，海上之神山也。束岳日广桑，南岳日长离，西岳日丽农，北．岳日广野，中岳日昆仑。
　　游玄圃瑶台，入闻风，观七宝琼林，聆九苞呜凤，盼日月星辰交辉，下览四天下如指掌上。有金台玉楼、七宝宫殿，昼夜光明，天帝神王之下游处也。一面有一．一百四十门，有珠玉七宝之林，紫华丹实，碧叶瑶英，琴瑟相和，皆应律吕，太玄九室真人居焉。皆自然天厨，出入任意J 天仗雅绝，乐难可胜，实宇内之清都，神真之盛观也。尹真人初受童真之任，随侍老君游此宛利天下五岳名山、洞天宫观及四海江河洞源水府，其主者或称圣帝，或称真王，或公或侯，有所谘启，多论二仪三景、阴阳气候、劫运赊促及帝王命录修短、安危兴废、兆人祸福，并学道进仙阶级黜陆之事，调和黑序抑消阳九百六灾会之法，或问道德宗源希夷之旨，老君皆如所请酬答，言辞隐奥，不可测识。
　　为西王母说《常清静经》 ，亦此西游龟台之时。葛仙公日：吾昔授之於束华帝君，束华帝君授之於金阙帝君，金阙帝君授之於西王母，西王母皆口口相传，不记文字，吾今於世书而录之也。
　　老君谓喜日：吾将与汝上朝玉晨，游历帝乡。作是语时，灵音八会，云黑四合，冉冉升虚。遂褊历九天，诸天帝君皆来迎老君。老君入其宫宇，设琼英玉实、月液云浆、灵芝仙果，光华映席，天乐繁会，灵唱妙绝。诸天帝真皆礼拜，请问自然无上玄妙至真帝一之道。已而上元大有真公、中元太极仙公、下元太清仙伯，乘碧霞黄素云舆，驾苍虹麒麟师子，张交辉流霞鸾凤飞鹤之盖，仗日精命真之旗筛、月华命魔之节、星光命仙之旗，侍从神仙灵官
　　十五万，谓上元七万、中元五万、下元三万，所乘驾及盖、饰、旗、节之类，皆各有等降。各持香花，浮空而至，稽首拜迎老君上升上清日阙丹城药珠宫，老君乃命喜朝拜高上玉晨太上大道君。於是道君赐喜环刚丹果、隐伏龙芝、珠英玉醴共一十二事。乃从老君下降于天水之灵山，遂之西域。
　　今秦州启灵山也。见有西升台、圣容殿，并在岩下。
　　初，老君去周，尝西化大秦、安息、月氏、乌戈、竺乾等国，号古先生，其国王及臣民皆奉教行善，变强犷之俗，崇揖逊之风，乃还中国？
　　按《 唐通典》云：大秦一名犁轩亦日拂练，去长安四万里，其地平正，有四百余城，小国役属者数十，其人长大有类中国，其王无常，人皆简立贤者。老君先已开化诸国，世莫知之，故传记不载。今因将尹真人行化，遂有记迷流传中国，刘向《列仙传》 云：老君好养精气，居周久之，去入大秦。至《 尹真人传》 云：喜与老子俱游流沙时，然后得俱游也。葛洪丹序云：洪少欲诣拂采，备闻海外诸国风境，说大秦国清净奉道，人民淳和，王法甚正，见商贾者皆目日周人。又唐时遣使入朝，戴冠穿桦，尝谒老君像，拾钱修观，写明皇御注《道德经》 、《 黄帝阴符经》 归其国。足验老君尝至其国。
　　今复与无上真人尹喜至厨宾行化，暂止于近郊山谷。初，清和国王即东极始老国也生天为妙梵天王，每遇老君游行经历，即遥拜发愿云：惟愿慈尊济度弟子，於当来世常与弟子为师，於当来世得为高真。其后享天福报，尽降生人世，尚以余福得为羌胡之主，即唇宾之烦陀力士是也。既生人问，忘其宿命，杀害无度，频出游猎。老君不忍违其前愿，乃於此教化之。时王出猎，至山有五色光黑贯日，怪而寻之，乃遇老君。王问日：公是何人。老君日：吾是修道之士。　　
　　至人通玄究微，应诸天诸地异域方言以至异类音声，莫不洞解，故与胡王问答，皆随其国之方言而与之言。当时随侍众真，即以正音纪录之，还传中夏，后人目日《化胡经》 也。犹．齐人能为楚人言者，遇楚人则操南音与之言，及其纪之於册，则铃用齐语矣。事出一人之手，不待翻译也。
　　王日：道是何物，诚为我说之。老君日：道者元黑虚无，混沌自然，无表无裹，无有高下，天地从之而生，万物资之而形，不得而名，故强为之称日道也。王日：吾自建国以来，不闻有如是事，公何所从来而居此乎。老君日：吾是万气之灵根，神仙之道元，在天为众圣所尊，在地为万国师君，天上天下，皆吾百官，回神无极，造化方图，分布日月，星宿虚玄，步天量地，制作经文，天地万物，系命道君，有形之类，皆从道生。吾生於无形，长於无名，降为帝师，随世教化，今来自周也。
　　老君知王顽犷难化，不达谦逊之辞，故以直告之，庶其警悟宿因耳。
　　王日：未审在彼国土以何法教人。老君日：吾在中华常以道法开化。王曰：何谓道法。老君曰：道法者乃太上灵宝，生於天地之先，大无不包，细无不纳，天不得此无以耀明，地不得此无以表形，神不得此无以入冥，人不得此无以生成，是以万物芸芸，以道为根。蛇得之为龙，禽得之为凤，兽得之为麟，凡人得之为仙。人能修之，逍遥太空，改易五内，变化形容，役使鬼神，隐显无常，上仙之道也。王曰：所说灵宝者固为希有，然我智力浅劣，不任是事，不知今於此国宜以何法设教。老君日：观王风俗，人怀悖戾，更相诛戮，虐及含生，邪淫贪欲，日造恶业，自取沉沦，一欲生得全寿，死无殃考，宜修浮屠之法。
　　内外剪除而不伤形体，故日浮屠也。
　　王曰：其法云何。老君曰：先去人我，止烹杀。众生蠢蠢，皆爱形命，王今好猎，杀害无度，天道好生，甚恶杀伤，王欲保寿，愿勿畋猎。王艳然变色日：异哉，是欲乱我风俗，乃疾我游猎，禁我杀生耶。我自有国以来，代代弋猎，亦保天年。公有所须，当遣供给，毋出此语，乱我国人，使之失业。遂驰还。后出猎，复到屈山，又遇老君，问日：杀有何罪，乃禁我猎，身死空无，将何受报。老君日：王之好猎，不问四时，不避胎养，是何逆天暴物，法当灭禄夺算。天有司杀之神，纪人过恶，一朝命终，地司追其魂神，禁系考凉，永沦罪狱。王曰：未知杀外更有仁罪。老君日：杀罪至重，积冤成业，五道四生，绿对不绝。如骄恣暴逆，耽酒淫色，贪婪欺罔，信用妖巫，亦皆有罪，死入地狱，魂神受苦。王欲改过，信奉浮屠，生则富贵康宁。死则魂魄不拘，喜悦无量，不亦善乎。王日：甚善，公试为我分别说之。老君曰：浮屠者，削去须发，着坏色衣，偏袒徒行，以制其形，持戒止恶，中食悔过，常习止观，以检其心。能修之者，上可全身保国，下可免离苦趣。王日：善则善矣，但我智识浅劣，积习既久，未能持戒止观，又不能恶衣徒行。然军国事重，犹希福佑，请且修中食，渐省杀猎，以化国人，可乎。老君日… 可。王曰：未解其方，请公教之。老君欲化其国，令悉信向，乃谓王日：今请为王设中食，愿率群臣众庶悉来会食，因观法度。王日：公纵神圣，安能供给吾国之众。老君曰：愿王枉驾率众俱来，勿以为虑。王乃归国，克日聚会。老君散五云於五方山谷，随其方色化为宫殿，陈设帷帐，飞仙百亿，悉为给使，天厨饮食，不可称数。王密遣人砚之，方大惊异，遂举国俱来就会，七日满散，并以种种珍宝彩缯赐王，褊及臣庶。王启老君曰：我等已见仪法，欲设中食，愿率徒众皆来。老君日：吾众颇多，恐王不能供给。王讶日：我大国，无所不有，何以不能供给耶，请克期而会。老君谓尹喜真人：胡性坚强，心犹未服，可因此会，方便化之。乃劫海内群仙皆来赴会。来者相续於路，月余不绝。王仓库将竭，斋未及半，乃生悔心。王召群臣谋日：道士徒众何乃果多耶，予设中食，本祈益国，今乃倾我仓库，恐是邻敌奸谋，故遣来害我国。不然，必是鬼魅，若不早图，恐弥损国。汝等急宜焚杀，以全予国。於是群胡积薪外郊，烟焰亘天，乃将兵围绕老君及随侍仙众，驱逼入火。老君与诸仙怡然赴火，随烟出没，身更精明。又令左右沉之深渊。老君入水，浚波越流，身放光明。王益发怒，又烧大擭，令煎煮之。老君听然入沸汤中，谈笑自若。胡王始惊，知不可杀，然业已行此，耻不能杀，乃急遣使以告邻国日：有一妖魅，或老或少，变化不常，处吾国山谷中，我投之水火，皆不能杀，恐更兴妖害及诸国，请速兴兵相共诛戮。旬月之问，胡兵并集，共围老君，吹具扣革，弯弓按剑，四面合围。于时老君宴处围中，怡然不为恤，亦无怒意。俄而风雷四合，天地震动，胡兵矢石皆自反中，戈矛摧落，金革无声。胡兵惊惧，一时奔溃。胡王战栗，调群胡曰：其老前等安知非大圣人，今欲事之，何如。群胡日：大王既已烧沉煮射皆不能伤，岂非圣人耶。但恐其积怒，将灭王国，愿王早为之谋。王日：诚然，吾今正尔自诣其前，求哀请命，庶蒙赦宥。於是面缚至老君前，五体投地，叩头千百，求乞哀宥。是时老君欲坚其信心，语之曰：吾是太上老君，生乎无极之先，经历尘沙劫运，度人无量，为三十六天之尊，统领三界，制御万灵，报应罪福，莫不由吾。哀汝造罪，故来行化。汝恃贵骄，不能遵依，邀我中食，返相折辱。汝积恶锺身，万悔何及，诸天神兵将灭汝国，绝汝种类。语未竟，胡王众等皆见天丁力士、神王甲卒不可称计，乘龙跨虎，俱在空中，怒声震地。王及庶等惊怖哀号，叩头出血，跪伏谢日：我生边戎，受性狂愚，不信道法，凌辱天尊。伏量此过，万死尚轻，一国同诛，不足偿责。惟乞赦罪，重赐全活。愿受前法，至死不悔。举国奉身，不敢终息。老君日：且止且止，虽叩头泣血，犹未可保，恐汝后悔，当何以为质誓耶。王日：若天尊大圣见赦我罪，与我更始，请以举世男女一世不婚不娶、髡剃须发以奉教法，若违誓约，当身死为证。老君日：可矣，汝今誓重，谅可悯也。然汝凶恶日久，甚不足恤，吾灭汝国．土，令入地万丈，化为微尘，犹弹指耳，不足为难。但吾好生，故赦，汝当一如吾戒，不得后负。王拜日：敬奉命。既而神兵匿景，天地清宁。老君乃戒王曰：今释汝罪，汝宜奉浮屠法，永世受福，常生人道。王及群胡莫不惧喜，头面着地，合掌礼谢。老君於是注慈惠光降照王身，王忽追省前因，悔悟悲泣，涕泪俱下，再拜叩首日：我从无量劫来，恶根未灭，虽得超生，旋即堕落，头出头没，如汲井输，不遇天尊大慈仁者，悯念宿绿，特赐救拔，终沦恶道，无有出期。今愿弃国入山，以奉太戒，为国人谢罪祈福，终希度世，永离轮回。老君日：善，汝欲居山学道，妻子、群臣任其去留，留者令奉五戒十善，随入山者则奉六戒。王日：唯唯，是诚所愿。老君曰：汝审欲闻法者，可清洁修斋，斋竟同集，当授汝法。王礼谢而退。即舍王位，传授其子，乃率国中臣民男女发善心者一万二千五百人，俱时来至，稽首长跪以俟。尹真人适赴天帝中食而还，项负圆光，足履莲花，诸仙玉童玉女，香花天乐，从空而下。老君指尹真人示胡王日：此吾之弟子无上真人，命为汝师。乃令王与偕来之众，先忏悔三业六根，自从无始以来所造阴罪阳过、十恶五逆、信用邪见外道一切罪犯，以至积世父母眷属所造诸业，悉皆忏悔。忏悔已毕，乃谓：汝等各各摄念静神，谛听吾言，今为汝授五戒十善。五戒者，一不杀生，二不饮酒，三不偷盗，四不邪淫，五不妄语。能持此戒，当有二十五戒神护之。十善者，一日孝，二日忠，三日慈，四曰忍，五日施惠，六日精勤，七曰供养，八日信向，九日劝化，十曰静定。能行此者，当有十天善神卫之矣。授已，即复为王等说十戒、十八戒、二十四戒、二百五十戒、女人五百戒。又令一岁正月、五月、九月谓之三长月斋。又每月六斋，初一、初八、十四、十五、二十八、二十九日谓之四天王斋。又每月十直斋，初一日念无量太华天尊免火车地狱之苦，初八日念玄上玉晨天尊兔瞑泠地狱之苦，十四日念度仙上圣天尊免擭汤地狱之苦，十五日念玉宝皇上天尊兔风雷地狱之苦，十八日念好生度命天尊免铜柱地狱之苦，二十三日念玄真万福天尊免火翳地狱之苦，二十四日念太灵虚皇天尊兔屠割地狱之苦，二十八日念太妙至极天尊免金刚地狱之苦，二十九日念真皇洞神天尊免普掠地狱之苦，三十日念玉虚明皇天尊免三界冤报之苦。是日，十方诸天下降，观人善恶，当一日一夜素食诵经，可免九狱之苦、三界冤报之罪，不能斋者，许食自死肉。仍谓四众日：王今已得受度，我将行化诸国。王复再拜启曰：天尊大圣今将远游，觊集良难，举国受恩，慨恋无所，欲请天尊泊我师徒众行道三十日，然后送别，唯垂许可。老君日：善。王遂与世子群臣人民大建道场，广陈供养，歌唱咏赞。会日告满，犹欲延留，真人谓曰：善哉善哉供养矣，吾将侍师行化诸国，弗可得而留也。於是胡王摄衣而起，跪行而进，再拜长跪，合掌白言：我师将舍我去，无所谘请，愿授要旨，终身受持。真人谓日：吾语子，夫戒律虽非至道，诚为入道之阶，能坚持不懈，泰定从此生，智慧从此起，九层之台起於累土，合抱之木生於毫末，千里之行始於足下。又日：汝国风俗犷戾，阿修罗之气习未除，我师立教柔弱处上，汝惟不争，故天下莫能与之争。汝能无争，三昧则於见在世当为人中第一，未来世中当证善果。王受教已，稽首礼谢。真人重告王日：子来前，子知身相虚假，万有非实乎。汝欲求寂灭之乐，当除垢止念，不见可欲，一尘有着，即累汝性。王於言下开悟，叩头拜谢曰：唯唯。真人遂偕诸仙众侍从老君出唇宾境，合境臣民，俱哀恋拜送。王即与众入山修道，递相训导。老君遂至条支国，其国王奉事外道魔师，日：谓是圣人，其徒三千余人，皆从官供给，凡十二年，广行勾术，王敬信之。一日语魔师曰：国中大山当道，妨人行路，壅遏源流，时作洪水，师等能为却之否。魔师日：可，明日为王却之。时老君适至，坐於树下，观诸魔师各作奇术，两手作诀，山为微动。老君知王可化，谓尹真人曰：魔师作法欲除此山，山若果除，王必信之，谓真神圣，不可复化矣。乃令尹真人遥以神通制之，山遂不动。魔师自相谓日：向者已动，今返木动，莫有异术之人禁制之乎。遂竞上山巅，四望寻觅。遥见真人，乃急追捉送王。王问日：汝是何人。真人答曰：太上弟子。王日：太上何人耶。曰：太上圣人。王曰：汝太上今安在。曰：自置宾国行化至此，近在山下。王即劫左右迎之。既至王宫，王即延坐问曰：人言老舫是圣人，吾国有一大山妨路，万民患之，魔师却之不能，愿圣者谓我除之。老君日：诺。王日：不知须几人力。日：此小事也，何须人力。魔师恐王因此不复信用，更求自却。王曰：善。於是魔师三千人俱作法，用尽其术，终不能动。王日：师法尽矣，请老翁除之。老君即把九节之杖拨而去之，如去块土，水乃顺流，地亦平正。王叩头再拜，求为弟子，不复奉事魔师，举国臣民莫知敬仰，咸愿皈依受化。老君还於树下，王请就馆王宫，老君不从。王益加信仰，於是匍匐膝行，叩头请问曰：窃闻圣者不违人心，伏愿为说妙法。老君日：吾闻王者悉非常人，德荫万物，行合乾坤，开化人天，为国之君。君能行道，国土长全，寝甲休兵，安济万民。於世无道，国土倾沦，多婴灾难，毒及臣民。王宜尽心奉道求真，身无灾害，嗣续说谈，邻国畏服，奸恶不侵，命寿长永，与天相倾，月不夜蚀，日不昼昏，父不哭子，臣不背君。王宜体之，尊道敬天。王日：愿乞哀悯，留神赐教，示以道要。老君曰：恐王骄赛易生退心，未可轻付。王於是召群臣万民，七日七夜修斋供养，各持彩缯黄金以为信誓，手持香花，叩头百拜，殷恋三请：伏闻大圣开化肘宾，远近诸国咸受正真。我今劣弱，未蒙垂慈，愿剖大道，开示愚民，使举国人民终世奉行。老君知其心至，乃谓日：吾已令弟子无上真人与诸国王为师，演说经戒，剖心制形，生得安稳，无有夭横，死得灭度，不堕恶趣。王能敬奉，获福无量。王曰：唯唯。老君日：善，王可还官焚香作念。於是真人应见化身於王宫殿，坐宝莲花，为王授十八戒。王欢喜合掌礼拜，愿弃国家，不顾身世，持如是戒，不敢有违。又为王天人群臣若男若女初发心者说三戒，为已伏心者说五戒。王复问日：太上圣人，先下束方，不知以法教化莫亦如今所授乎。真人曰：我师随世设教，昔在神州，以神仙之道教化天下，上自三皇，次及五帝，修之皆得神仙。王日：浮屠、神仙，有何差别。真人曰：浮屠者回心向道，剪灭六根，以空寂为宗，至於神悟性灵，得证佛果。然命过形亡，终归寂灭，永为阴灵而已。神仙者修真证道，形神俱妙，显化飞升，出有入无，长生不灭。胡王日：何不以此教我外国，使得同然耶。真人日：生道至重，上天所秘，非夙植道本，安得易闻。胡王礼谢，遂建精舍，造像供养老君。乃与真人行化诸国，遂至于阗国。于阗先闻老君将至，即率国奉迎於国南渠山之上，一名檀特山营造精舍，延请老君居焉。老君宴处其问，不饮不食。王与近臣朝夕谘问，求乞所闻，老君授以斋戒之法。王曰：圣师所言止有斋戒，还更有余教耶。老君曰：吾道无量无边，顺俗通时，因机立化。在中华时，行无上正真无极大道，修习之者度世延年，行备功圆，克登仙果，乘龙驭黑，白日升天。说三洞真经三十六部，大乘次法万八千篇。上至帝王，下及凡庶，修奉之者随其浅深受报登仙，或为上圣，或证高真，品秩崇卑三十七等，飞行自在，变化不测。又有金液神丹修炼之道，吐纳咽景养黑之诀，柔体调神导引之法，三奔五炼嗽御之经，及采饵灵芝神草柔金水玉之方，至於隐天藏月，变景炼形，役使鬼神，制御天地，符图宝篆，玉玺金书，万卫千经，开化后学，皆因宿根清净，禀气淳和，好道乐真，精诚不退，身心相应，方堪付授。如汝国人积生刚劲，宜以浮屠之法制炼身心。如能精勤不懈，命终之后，受福生天。道法玄妙深微，纵教於汝，亦难解了，非吾所惜也，良由众生自无始以来，悭贪嗜欲，啖食无厌，养其脓血，弥益罪根，生老病死，恶风毒炁，百病来侵，受生禀质，各各不同，日夜循环，万生万死。或居母腹不得出生，或至分娩即便死亡，或一岁二岁念念改张，一日之中无少安乐，良由广食秽浊，骨肉熏蒸，损伤脏腑，金玉化销，身形难久。吾不饮不食，抱道自然，变化无方，长生不死，常说经教，开度众生。凡夫遇迷，不能信用，吾常忧念，悯痛在兹，故使持斋，减其病苦，能行之者，获福无量。王曰：闻有佛陀，近在罽宾出世，传法度人，莫是圣师否。老君曰：此浮屠教法，西域诸国国王、人民咸已归依，止杀除淫，调柔其性，当得果报，常生人天。今汝奉行，不得懈怠，内外清净，心照圆明，罪既不生，福亦自长，历劫之中，常得快乐。王大信服，敬礼受命。
　　混元圣纪卷之四竟
  </div>
  <div class="pagination">
   <a href="混元圣记_page3.html">
    上一页
   </a>
   <a href="混元圣记.html">
    1
   </a>
   <a href="混元圣记_page2.html">
    2
   </a>
   <a href="混元圣记_page3.html">
    3
   </a>
   <span class="current-page">
    4
   </span>
   <a href="混元圣记_page5.html">
    5
   </a>
   <a href="混元圣记_page6.html">
    6
   </a>
   <a href="混元圣记_page7.html">
    7
   </a>
   <a href="混元圣记_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
