<!DOCTYPE html>
<html>
<head>
    <meta charset="UTF-8">
    <title>混元圣记 - 第 7 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>混元圣记 - 第 7 页/共 7 页</h1>
    <div class="content">　　二年辛丑三月，河中节度使王重荣奏：据晋州申龙角山庆唐观老君殿侧梧树上瑞葛枯死重生，是武德中老君应见，后於二树问立殿宇。逾年之后，相树上忽自生葛蔓，长十余丈，荣茂异常。其后齐王夺嫡，此葛蔓枯死。旬日之后，忽然再生，齐王遂败。至中宗复位，朱沘谋乱，葛皆枯落，久而复生。
　　广明元年，黄巢犯阙。其年秋葛蔓枯死。二年春，枝叶再茂。又於傍树上别生一枝，旬日问长五丈余，繁茂异常。有诏褒美，编付史官。
　　六月驾幸成都，七月改元中和。中和二年壬寅七月辛亥朔丙午夜，西北方赤黑如虹竟天，贼将尚护攻宜君訾，雨雪盈尺；寒甚，贼兵冻死者十二三。
　　八月二十九日戊辰，宗室李特立命道士李无为於成都青羊肆玄中观设醮，忽见红光如球，出於殿基束南竹林中，跳踯入殿西梅树下，忽不见。遂穿其地，入三尺许，乃得额一口，长一尺一寸五分，阔七寸四分，一边厚一寸三分，有花纹，一边厚一寸八分，重一十二斤，有古篆六字，各方二寸，深三分，镌刻莹洁，迨非人工。其文曰：太上平中和灾。
　　九月庚辰，西川节度使侍中陈敬谊以闻奏日：皇帝陛下稽古顺天，应图抚运，凝怀至道，属相大同，是用省方，以明罪己。深仁旁达於下土，至德升闻於上玄，符谶永臻，祯祥问出，降太上臣扶之命，靖中和寇孽之灾，乃示明文，爰形古篆。足表妖氛即珍，圣寿无疆，克知攸复之期，便是清宁之日。帝令宣示百官。中书侍郎平章事章昭度、户部侍郎平章事萧苒、门下侍郎平章事郑畋、御史中丞张渍、宗正乡曹王龟年等表贺曰：伏以瞿蒲啸聚，车马省方，天灾流行，国家代有。陛下下成汤罪己之诏，征王者有征之师，顾彼凶妖，即当珍灭。清平既彰於嘉兆，幽赞爰睹於秘文，赤雀衔书既岂同於天上，玄龟负卦庆难比於平灾。况因宗室斋醮之辰，仍有祥光跳踯之瑞？其为感现，可谓丁宁。又复奏云：伏自翠华南指，黄道西分，山行则六凤翔轩，水渡则双龙负橄，剑飞峭壁，芝秀行宫，祥文泛木於湘川，丽日交辉於蜀国，盖由圣神所佑，谦抑．不居，遂令感动玄穹，发挥厚土｀。青羊故里，精思盘石之臣。白马新踪，默启灵軏之篆。仙家秘密，景祚延洪，周旋六字之中，契合千年之运。魏代之始管宫庙，玉玺效祥，舜朝之流陌，庭除金车，迥出方於贻赈，难继斯文云。枢密使李顺融、十军十二卫都指挥使田令孜表贺日：今者爰有维城，来斯仙观，至诚才发，嘉兆俄呈，现此时在地之赤光，是昔日度关之紫黑。及穿积土，果获古文，验逸势之龙蛇，知即平其枭境。来於幽邃，理颇昭明。既太上今已平灾，知中和永昌厥祚。所现全因圣祖，掘得又自皇枝，验此灵踪，可明天意。且玄元圣祖每逢多难皆有殊祥，惟彼明征，备书正史。昔於丹凤门上告田同秀以天宝复国之期，今者青羊肆中示李特立以陛下还宫之庆，莫不天下幸甚，乞付史官。从之。十五日，李特立授太子校书，李无为赐紫，仍各赐缣帛二百匹。二十一日，诏曰：太上玄元大帝与弟子文始先生讲真经於楼观之台，约后会於青羊之肆，便乘云驾，俱入流沙。仙记传闻，地图标载。自周昭至于此日，历数约二千余年，景象寂寥，基踪罕落。今因巡幸，灵既昭彰，殊光跳踯於庭前，灵篆甲明於树下。饭含古色，字验伏征，中和之灾害欲平，厚地之祯符乃现，足表玄穹降佑，圣祖垂祥，将歼大盗之兵戈，永耀中兴之事业。须传简册，兼示寰区，以付史官，备令编录。仍模勒文字，告示诸道及军前。其观可改号青羊宫，仍置殿堂屋宇。侧近属观田地约有两顷，近来散属黎赐钱二百贯，便令收赎，仍给公验，永归靖庐。宗子特立除官，道士李无为以赐紫。所宜升奖，用庆灵休。敬谊位冠公台，风行郡国，效节於延洪之代，修心於道德之乡，遂令境内销兵，地中呈宝。其如休美，倍可嘉称云。
　　十月七日，敕高品郑遵泰监建青羊官土木，工用并内库宣赐。自获灵瑞之后，至是月癸丑，近蜀群寇相次擒戮，旬日之内，遂致清平。驾幸青羊宫，颁赐有差。李特立赐诽，授龙州录事参军。
　　三年癸卯，下诏日：太上垂祥，青羊应现。礼宜崇饰，用答殊休。诸道州府紫极宫，宜委长吏量事修饰，仍选差．有科仪道士祭醮。
　　五月丙寅朔，剑南西川节度使成都尹陈敬谊准诏设醮，词文云：伏以上圣诞膺宝命，丕纂鸿枢，自出震以来，至御乾之后，何‘尝不纳隍在虑，驭朽劳思，惠布寰区，恩覃动植。虽志期清净，而运偶艰难。旋属盗据宫闱，毒流士庶，震惊宗庙，沸荡山川。是用劳天步以禳灾，王蜀都而罪己。伏赖玄祖垂佑，灵符降祥，垂六字之明文，表千年之圣祚。今则果溃元恶，爰收九重，指凤阙以非遥，返銮旅而有日。臣虔奉纶旨，精按科仪投玉板以陈词，洁金坛而备醮。伏冀群真效祉，大道垂休，荡邪黑於六天，扫妖氛於九有，保安社稷，永息兵戈。即仰荷大道覆育之恩，寻收复京城，诛黄巢秉黄业及同恶等，海内清晏，大驾还宫。救翰林学士承旨兵部侍郎乐朋龟撰《青羊宫记》。
　　四年九月八日，中书门下奉敕牒西川节度使立碑于宫云：金阙降祥，紫黑接度关之状，遥坛秘瑞，赤光腾发地之祥。粤有玄符，留于古篆，当午夜而龙蛇播动，六字分辉。后一年而狼武荡平，八弦无事，克昭灵既，获启中兴。考帝祖之征言，显神功於景运，得不标於道观。铬在蜀川，流传千百万年，纪我一十八叶。乐朋龟职司内翰，首冠近臣，妙回掷地之金，镂入他山之石。、铺陈尽善，蔡邕当患於先知，述作无遗，子建何劳於独步。宜刊盛事，以证斯文。按成都，秦惠王时方通中国，混元西会之日，尚是封城之外。秦通以来，古迹多不录。成都府西南二里，有古青羊肆，老松修竹，岗阜连延，人或居之，率多变异，不可陉犯。民问因立屋宇，奉香火以敬事之，号玄中观。自大唐受命已来，圣祖遗迩罔不崇奉。北郁濑乡、岐山天水，皆建官宇以旌圣功，而青羊肆独未兴茸。僖宗幸蜀，获平贼之符，始出内库钱建其宫。碑记石刻见存，备载本末焉。·昭宗天佑元年，朱全忠迁车驾於洛阳。至哀帝天佑二年乙丑四月，太清宫使柳璨奏修上清宫毕，请改为太清宫，从之。韶日：玄元皇帝肇基圣绪，敷佑神孙，璇派灵长，共乾坤而莫极，瑶图贞固，与日月而无穷。是以我朝追崇，奕叶昭祀，礼因尊祖，爰陈恭敬之文，事匪求真，且异虚无之旨。比者常如九庙，别置一宫。束迁以来，欲修奉而未暇，北观之内，遂荐享以从宜。每备乐盛，靡稽古实。祝史正乱而追远，虽属犹龙，宰臣肃拜於当阳，如求罔象。徒陈玉学，莫对琼仪，璨练达旧章，振举重职。爰思改作，颇谓协宜，庶不愆而不忘，致来顾而来享。又寻玄圃，如得濑乡，古殿密清，桥木阴翳，可以仰规紫府，使号清宫。舍短从长，斯为智士，寻源正始，实赖贤臣。合议允俞，殊可加奖。
　　梁开平二年戊辰，改天下太清宫、太微宫、紫极官皆为老君庙。昊越王钱缪奏请复两浙、淮南道老君庙为真圣观，仍亲制碑文曰：若夫真圣之教，大道为先，恍惚难名，虚无罔象，韧极於玄黄之始，施功於融结之前，笼罩九有#5，森罗万物。可大可#6久，玄之又玄，岂推步之能穷，非名言之可载。太上老君者，神凝太素，气积混茫，诞形虽感於星精，崇德实标於道祖。当骊陆牺轩之代，则同出而异名，泊陶唐殷夏之年，乃殊途而一贯。抗世立法，为师为臣，恢张冲漠之风，振荡希夷之边。及乎姬周建国，仙圣膺期，托孕玄妹，寓形楚国，指李言姓，视耳传名，双柱三门，式表仪形之异，应眉鹤发，更彰耆耋之尊。然而隐迩公朝，韬光柱史，鲁宣父起犹龙之叹，尹先生知望气之祥，莫不经演五千，龄高八百。唐朝将基王业，远托直源，．广启玄关，累崇徽号。由是普天之下悉立道宫，皆以紫极为名，冀以奉行斋醮，当府顷尝建置，岁月已深。后因大盗经过，恣其煨烬。缅惟道绾，久旷真风，因为重兴，俾延多福。窃详载籍，静究源流，但以老君禀虚无精，应混元气，托神明之质，先天地而生。在三皇五帝之时，则自号郁华、广寿，及殷商成周之代，则官居柱史王师。出入自然，应期而现。后以周王之世，再诞於苦县濑乡，道震中华，化行西域。然而位居大乙，尊号帝君，统御十方，施生万物，配三光而普照，绵万劫以长生。前朝欲浚灵源，仰攀仙系，宁同血胤，聊比宗枋，则老君自是大道之至真，非唐家之枝振。夫轩辕大圣必问道於崆峒，周穆至仁亦学仙於瑶水，是以追崇道教，广务胜因。绛阙朱台，远比蓬莱之境，星坛月殿，大新焚醮之场，必冀玄功克臻灵既。其余隙地，问植松筠，白鹿青羊，自遨游於春岭，清风皓月，更萦带於秋江。立昊都玄教之观名，千秋不朽，改越国紫宫之真圣，万载永隆，足使大道常兴，真风不坠，大显玄元之教，永资邦国之休。宜刻贞泯，式扬光烈。其钱塘真圣观，宋朝改为天庆观。其所立碑，见存后唐明宗天成二年，敕朱温所改老君庙并复旧额为宫观。八月左补阙赵明吉上言曰：窃见天下宫观久失崇修，盖自朱温篡逆以来，例多毁废，请下诸道应本朝旧置宫观，近经毁拆者皆勒增修，以奉祖宗，以弘孝治，光陛下中兴之业，显国家大道之源，复我真宗，真兹永世。其两京宫观有公田，乞免科率，俾充斋粮，以给正名道士，庶恳志於焚修，期上玄之福佑。从之。
　　三年正月，中书奏休假，令二月十五日玄元皇帝降圣节休假三日，准。会昌元年二月，敕休假一日，伏请准。近救从之。
　　四年十二月壬子，敕：一尊崇圣祖，修饰道宫，既复其名，固难无额。宜令所司依旧造太清宫牌额悬挂，兼京城内金真观仍改名崇道宫，亦准上给换牌额。以朱梁改为庙额故也。
　　晋高祖天福四年己亥九月辛卯，召道士崇真大师张荐明，锡以缯彩。荐明，燕人也，少为儒，游学河朔，渔猎老庄，故性与道俱。其后云衣星冠，奉自然之教。帝素尚玄元，御极之初，数数召见。帝问日：道可治世乎。荐明对日：道也者，妙万物而为言，总两仪而称德，得之上者为道，得之中者为仁义，得之下者为礼智信，而失之非人也。得其极者，尸居衽席之问可以治天地，岂止乎世者也。帝遂延入内殿讲老子《道德经》，召宰臣冯道授卷而听。道日：道士讲《老子》，僧人受具戒，今古有之，不可轻也。帝遂礼之为师，益加崇重。尝闻宫中奏时鼓乃曰：陛下闻鼓声乎，守一而已。夫弦匏金石，其声十二，其黄锺也，唯合於黄锺，其不应者五十有九，出乎多门也。鼓之为音也，奚其问然，无宫商，无角征，无羽无变，和而契之，其一故也。人能混成於心，则与天地俱矣，何患世之不淳哉。帝由是致心虚静，尊道贵德，故每一召见，多所颁责。
　　五年五月，赐张荐明号通玄先生，令以《道德》二经雕上印板，命学士和凝别撰新序冠于卷首，俾颁行天下。
　　周世宗显德五年戊午六月，出御衣并钱帛修太清观。
　　六年二月，观成帝驾幸焉，礼谒老君毕，因观所赐锺。观在乾明门外。初，帝闻濮州有一锺，声甚砝，每击之闻数十里，乃命徙之，以赐太清观。
　　宋太祖皇帝建隆元年庚申，遣使诣亳州，祠老君。又建建隆观於闻阖门，其观即周世宗所修太清观，帝改赐今额，仍旧奉祠老君。太宗皇帝太平兴国七年壬午，谓辅臣曰：朕读老子《道德经》佳兵不祥之器，圣人不得已
　　而用之，未尝不三复以为规戒。王者虽以武功克定，终须用致治，深得老子卫生之旨。
　　九年，谓宰臣日：朕每日所为自有常节，辰巳问视事既罢，便即观书，深夜就寝，五鼓而起，盛暑昼日亦未尝寝，乃至饮食亦不过度。行之既久，甚觉得力。凡人食饱，无不昏浊，倘四肢无所运用，更便就寝，血脉凝滞，诸疾自生，欲求清爽，其可得乎。老子云我命在我不在於天，全系人之调适，卿等亦当留意，毋自欺於摄养也。
　　淳化二年辛卯，遣内侍李守伦、李廷训、罗怀中等下两浙军州选择良才，重新修建亳州太清宫。自是凡水旱必遣使祈祷，屡有感应。
　　三年，帝尝诵老子《道德经》，谓侍臣日：清净致治，黄老之深旨也，朕当力行之。昔汲黯外治淮阳，玄子贱弹琴治单父，此则黄老之道也。宰臣吕端日：行黄老之道以致升平，其效甚速。吕蒙正日：老子称治大国若烹小鲜，夫鱼挠之则乱，比来上封事求更制度者甚众，望陛下行清诤之化。上曰：朕不欲塞人言路，至若愚夫之言，贤者择之，亦古典也。
　　四年，遣中使部丁匠修太清宫，至至道元年十月毕役，自后命使臣二员监宫及洞霄宫，洞霄宫奉先天太后，后汉永兴元年置庙，唐改为宫。每三年而代。每岁老君生日、三元及诞圣节并修斋醮，着于今。真宗皇帝咸平五年壬寅，遣内侍陈延庆重修太清宫及洞霄宫，各给兵士洒扫。景德二年乙巳，诏禁两宫四面樵采。
　　大中祥符二年己酉，诏左右街选道士十人校定《道藏》经典。至三年，又令於崇文院集馆阁官僚详校，命宰臣王钦若总领之。初，太宗尝访道经，得七千余卷，命散骑常侍徐铉知制诰，王禹传校正，删去重复，写演送入宫观，止三千三百三十七卷。至是，钦若沿旧三#7洞四辅经目，增补凡四千三百·五十九卷。撰成篇目上进，赐名《宝文统录》。帝亲制序云：夫混茫未辟，兹谓之无名，文字云生，於是乎有作。蚓乎希夷之旨，冲妙之音，法於自然，生乎太极，所以述洪荒之始，叙天地之心，宣至真之言，介群生之福。若乃刻之瑶版，贯之金绳，封以琅函，固以琼蕴，万灵翼卫，与环极而同遵，亿世仰观，方珠缠而不昧。其久也，盘石有时而铄矣，其异也，烈火莫得而墦之。所谓神之至神，大之为大者也。言思往古，以迄后时，开基钻服之后王，代工具瞻之卿辅，穆清垂拱，以致太和，廊庙缉熙，用成大定，莫不奉其训而成治，遵其教而流行。至于啬黑凝神，澡心练行，累德增善，通幽洞灵，上宾於九清，下延於万寿，游方之内故莫得而详，象帝之先皇於斯而睹。国家肇膺丕历，钦奉元枢，艺祖渊嘿以教人，神宗清静而致治，隆兴玉字，远募银题，大致阙文厦出前古，载惟眇质，祇绍庆基，仰受河图，下迂飕驭，代宗升燎，邓壤写综，涡水顺风，国阳肆类，民归淳朴，物无荐酸。岂止宗佑之灵以恢盛则，抑亦虚无之助用浃多祥。期阐真风，在扬妙旨，惟发挥於阀籍，可启迪於怀生。复以载祀屡迁，篇章至广，授於帝誉、伯禹，不其近欤，传於龙汉、赤明。盖夫远者倘靡伸於诠次，即何罄於夤恭。由是诏朝宥密之臣总司厥任，择柬校伟之士各效其宫，辑丹室之宝章，访紫台之秘迩，正奇字於古篆，.考方言於朝车，索隐造微，铅黄之妙曲尽，群分类聚，甲乙之次罔差，岂止班志之九十三篇、仙记之三十六法而已哉。飞灰之序三浃，贯花之教一成，将使垂於后天，布之绵字，方新濡翰，以永藏山。惟庆育寿丘，是开帝绪，高升函谷，允日道宗。仰惟述作之言，并极天人之际，混于诸子，良所未安，列行宝经，兹为至当。自幼冲之仰奉，诏不朽之明规。枢密使吏部尚书检校太师同平章事王钦若，实冠攸司，益怀顺美，顾勤职之无舍，期传世之有辉，爰以奏封，献兹篇目，愿裁序引，式谨岁时，绍璇宙之鸿源虽远钦於道荫，继《琼纲》之前制亦可焕於人文。俯示方来，弥多腼魄，题曰《宝文统录》云尔。钦若以《道德经》、《阴符经》乃老君圣祖所述，请自四辅部升于洞真部。初，诏道释藏经互相毁訾者削去之，钦若言《老子化胡经》乃古圣遗迹，不可削除，诏从之。
　　大中祥符四年辛亥，帝祀后土于汾阴。驾至函谷关，御制《度关铭并序》日：夫圣达之心无适无莫，神化之迹或间或彰，倘遗烈之昭然，即生民之．仰止。函谷关者，老君西升之途也。若夫含真上德，阐教强名，居藏室以栖真，涉流沙而匿影。仲尼问礼既吐於微言，尹喜授经复占於真黑，斯并存於前载，播厥方来。若乃万寿之年，至神之道，臻乎妙有，岂易婵云。践华之郊，疏河之境，仙驭所历，车辙如存。揭以关梁见崤函之阻，纪斯县邑彰灵宝之休。所谓人往而教存，世殊而地久。朕恭祠坤载，因举时巡，渊嘿之风永怀於瞻望，清静之治靡舍於宗师，将振清尘，俾刊翠瑛。铭日：教父潜真，神龙比德，方事神游，爰符默识。圣言聿昭，生民有则。载望函谷，永存辙迩。元妙无疆，清辉罔极。斋辖云经，贞泯乃刻。
　　祥符五年，遣三司使丁谓诣官礼谒。六年秋，有诏幸亳谒太清宫，时升天桧已久枯，至是再荣。
　　七年甲寅正月，车驾诣太清宫朝谒，亲奉册实，上尊号曰太上老君混元上德皇帝。御制《老君赞并序》日：若夫先二仪，生庶物，是谓之至道，首三辰，敷元命，是谓之高天。若乃居道之大，伴天之崇，迩处於范围，可思而不可测，功逾於陶冶，可知而不可言。其应期也，无为而无不为，其隐景也，无往而无不往。是以存灵躅，运神游，或恍惚而来同，或杳冥而高蹈，九清宴处，与元始而均尊，亿世仰瞻，称太上而垂裕。洪惟老氏，实日真人，所以绵区靡不攸赖，况后昭昭福地，皇再诞之乡，奕奕仙祠，盖炳灵之域，宜乎积精之所属，丕佑之所祈，徇舆诵以来思，揆元辰而祇若者也。太清宫者，介谯都之列壤，滨涡水之洪渊，固降圣之名区，诚集真之净绾。成汤之国，疆理相望，太啤之墟，次舍密迩，土风纯固，地利膏腴，高阜层冈，总形势於千里，茂林嘉树，呈郁葱於四时，足以为曲密之庭，灵仙之宇者焉。蚓惟太上混元上德皇帝，察混茫之黑，含杳冥之精，挺元化而无垠，冠怀生而资始。故能先太极而有，后太极而无，先来年而终，后来年而在。若乃感日而受娠，指李而辨宗，．始育而能言，未孩而皓首，此至灵之兆也b晦迩於树下，远涉流沙，答礼於仲尼，授经於尹喜，此垂教之边也。肇自羲、昊以讫商、－周，代为至人，世存奇躅，此神变之德也。言乘飕驭，往陆清都，总治群仙，宣布和气，此裁成之功也。至于希夷之旨，清静之宗，本於自然，臻於至妙，用之为政，政协於大中，用之治身，身跻於难老，施於天下，天下可以还淳，渐於生民，生民由其介福，所谓万物之祖，众教之先。汉尚其言，措於刑辟。唐宗其道，致乎升平。宜余迹之诞敷，传亿年而靡绝。国家膺延洪之宝命，启累盛之璇图，惟醇治之攸基，自妙道而斯始。太祖皇帝神武不杀，舞干戚而宾九围。太宗皇帝清明在躬，垂衣裳而立教。增修俊德，冠列辟之丕声，茂着鸿灵，贻冲人之钻服，敢不宝慈俭，持恭嘿，尊五千之训，安亿兆之民。书辙所通，期登於仁寿，日月所照，庶洽於穆清。由至诚之感通，果祥征之昭格。暨乎神明告瑞，谋颁大礼，诚纯禧集，九霄之驭俯降於宸围，百世之祥缕闻於帝绪。钦承锡类，祇答降康，故将择吉壤於神皋，伸大报於春序，念至教之父始，妙用於三才，景亳之郊峙，灵墟於九却#8。躬修款谒方在於询谋，旅贡舆言遽形於俱望。顾兹协契，深慰予衷。乃议省巡，用谐人欲，由是发明韶，戒攸司，择元辰於摄提，诣殊庭於谁左。尔乃千车万骑，九游八銮，按辔乎皇衢，弭盖乎真馆，百执措事，万国充庭。先时洗盥，徇乃齐之训，质明酌献，励如在之恭。锺罄之谐，篮篮斯洁，预奉宝册，所以增崇名，次被坛惮，所以待灵游也。若乃星汉杳杳，宫殿沉沉，期飕驭以来斯，想蓬壶之密迩，盛节无教，介祉有孚。复将格太室，就阳位，奠圭币，奉牲栓，侑享於祖宗．合橡於穹厚，以成邦家之纯懿，以答神祇之洪佑。载惟眇质，获钻睿图，恭佩圣言，肃遵道秘。非敢溺方卫，求神仙，盖以宗希夷，化区宇，缅追於淳古，大庇於蒸人。而六庙降衷，三灵流既，故能膺天赐，交神欢，大旷之仪以之累举，景铄之事罔不彰明。由合宫之斋居，成峒山之顺拜。既遵道而阐化，复尚德而教人。警跸言旋，顾礼容而斯备，瑰淡攸刻，庶风声而靡渝。赞日：谯都之壤，涡水之滨，是为福地，皇诞圣君。含兹众妙，佑彼需民。藏室问礼，尼父依仁。函谷望黑，尹喜知神。台驾虽往，鸿应常新。福壤斯在，风烈无垠。缅瞻珍馆，俯徇舆人。羽旎款谒，旧典遐遵。萧邮肃荐，精意虔伸。考声名兮大备，期昭感兮交臻。祝威灵兮不昧，冀介福兮相因。将述宣兮茂则，聊刻镂兮贞泯。序凝祯兮三桧，昭迈德兮万春。仍敕彩绘殿宇，又御制《老君古玉石像赞并序》云：夫圣真之迩实浃於无方，神明之区必彰乎尤异。眷言肖像，成自古先，眸表可观，祥征丕显。发乎辉景既协於祯期，饰乎楝梁用昭於精意。縿辟云驻，听获仰瞻，碗玫斯刊，庶垂不朽。赞曰：洪惟教父，生此灵墟。述宣道德，隐景虚无。肖像斯在，明征允敷。发兹灵耀，协乃祯符。聿修瑟杞，言驻乘舆。载刊乐石，永赞洪图。时正月二十日也。是日，日重晕，甘露降，仙鹤翔，五色云现，黄云如盖下属。及回仗，嘉气弥望，紫云捧日变五色。赐天下大酣。时亳州通判李若谷之子淑年十二，奏颂以述盛礼，召对行在，面命赋朝谒太清宫诗，授笔立成。帝嘉赏之，诏中使引送中书，再赐童子出身。初，虚无堂之北有大桧，引柯南指时营前殿，匠者深虑其碍殿檐，白官吏，欲削之。一夕大雷雨，明旦视巨枝已转北矣。至是帝见而叹异，驻辇移时，因名为御爱桧。
　　此桧昔题者甚众，唯石曼卿为绝唱，又得福唐林迥诗尤佳，句云：古殿当年欲茸时，搓牙高桧碍檐攘。人问斤斧不容手，天上风雷为转枝。烟色并来春已重，月华饶得夜相宜。真皇一驻銮舆赏，从此佳名万世知。盖纪实也。
　　帝御制《太上太清天童护命经序》云：妙本难穷，至真善应。可道而非常道，无为而靡不为。是以琼简瑶函爰敷宝训，蕾买章凤篆成演秘文，标示明科，形容造化，所以宣扬博利，佐助洪钧，为善教之荃蹄，导含灵之耳目。朕获膺元命，茂育群黎，冀广真诠，潜滋庶品。《天童护命经》者，太清密诰，金阙珍符，素有前征，播於别录。其或洗心成诵，结念奉持，固可却厉镯邪，臻和致寿，类羲经之立象，幽赞神明，同夏鼎之除妖，不逢魑魅，愈凶灾於六极，集戮谷於百祥。因模写以颁行，乃标题而叔引。所期寰海共乐生成云尔。
　　初，帝以储嗣久虚，命句曲山道士朱自英奏章。自英存念精诚，神升帝阙，忽见三茅真君各乘宝辈，从黄道而下。自英俯伏避道，俄闻辈中顾问自英：因何来此。自英答：以臣为真宗皇帝祈求圣嗣。茅君领之日：此亦人问一#9大事。既而章进御太上敕：茅某有忧国爱民之心，宜为宋天子嗣。明年果诞皇子，是为仁宗皇帝。天圣初，召自英诣阙，二圣眷遇甚隆，赐号观妙先生。建乾元、天圣二观，以旌其功。
　　按《三茅山二十二代宗师观妙先生朱君碑铭》有日：方帝三叶之庆祥兮，属春官之位虚，祀高样以诏弓触兮，洞天辍司命之友于。盖谓是也。
　　仁宗皇帝天佑四年丙寅，宰臣王曾言《道藏》经其中有词语浅俗者，帝日：《道藏》多说飞炼金层，修合方药，岂得皆如老氏五千言。宰臣张知白日：《道德经》乃治清静之卫，与诸道经不同。帝曰：今搜访道经，当精细详校乃入藏。至和二年乙未正月，帝不豫，召建隆观道士刘从善於大庆殿设醮奏章，命宰臣代拜。至夜伏章次，帝忽大渐，暝目已数刻，中外惊聋。从善迟久方起曰：章已达，太上有救令，圣驾回矣。俄而帝苏，即传宣问：葛将军是何神冶从善对日：即三天门下中元将军也，主人问章奏之事·。复传宣令速设位供养。翌日圣体遂康，谓者，自门内出日：皇帝未合来，急索马送回。遂寤。时有旨特建葛将军观於郊坛之西，仍赐从善御服、金帛甚厚。
　　范文．正公仲淹通判陈州日，郡守为母疾请道士拜章，公日：庸人安能达章帝所耶。因来问疾次，遂令其奏章。伏地久不动，人扪其躯，则僵矣。直至五更方起，谓守日：得太上旨，太夫人寿有六年，所苦勿虑。公诂其伏地甚久之故，道士．日：上章罢将回，适会张明年试进士榜，群仙聚观壅隘，欲出不能，是以久。公疑其妄，日：法师曾见榜否。日：是何不见。复问日：状元是谁。道士日：姓王，名上是拱字，下一字墨涂之，又注一字於傍，天门高，望之不可辨。明年，果王拱寿作大魁，御笔改为拱辰。
　　嘉佑七年，帝不豫，梦三神人自言其姓号，左右斓卫之。既寤而疾遂平，乃韶褊访神祠，无有合者。帝后於所受《太上正一录》中得之，乃三将军也。八年三月十六日诏曰：神理至幽，必有验於显，诚心至着，必有达於微。音容相交，符应若合，上仙隐景，唐将军上灵飞形，葛将军直使飞真，周将军阶列仙游，名在真籍。顷，朕违预漠而感通，孚佑有加，康复如故，不荐美号无以隆其称谓，不严秘阁无以宅其威灵，唐将军加号道化真君，葛将军加号护正真君，周将军加号定志真君？仍於在京宫观内建置殿宇，庶婵精衷，庸答休证。
　　神宗皇帝元丰三年癸丑，从张君善奏，自今补道职，试《道德经》、《灵宝度人经》、《南华真经》义。
　　五年，语增神仙封号，又诏释氏水陆道场设三清上帝等位，与幽冥鬼神为列，亵渍高真，仰所在官司，严加禁止。
　　哲宗皇帝绍圣五年戊寅二月十五日夜，亳州太清宫道众朝礼次，见老君像两眉问红光荐泞而出，渐照满殿，通彻瓦屋，上连霄汉，入洞霄宫先天大圣后殿。遗巡光定，左右二道，烂若红霞，中问一道，皎如白练，辉华连属，亘若虹桥。数百里问，光明如昼。远近居人，皆出户仰望，烧香瞻拜。至二更已后，光影浸移，寻入天门而去。宫主观妙大师张景先并道众韩惟吉等一百四十人、洞霄宫主女冠王景素等八十一人状，并监宫兼谷阳镇监酒税李翔、缴连到市户王靖等一百一十一人状，申州知州事喻陆等亦睹灵光之异，遂以奏闻。有旨就宫开建金录道场一月日，差守臣喻陆代拜命，左街都监道士贾善翔率其属从事。
　　善翔尝至太清官，众请讲《度人经》。至说经二褊，盲者目开#10。时会中有媪年七十余，丧明已三十年，一闻经义，豁然目明。至醮之夕，梦众灵官传太上命，赐其仙服，以善翔为太清官主者。后数日返真。张商英作《真游记》备载其事。
　　三月十八日丁卯，降青词：嗣天子臣某谨遣入内侍省束头供奉官干御药院臣苏珪，请道士三七人於太清宫开启祈福道场一月，罢日设普天大醮一座三千六百分位。臣谨上启太化老君混元上德皇帝太清玉陛下：伏以谯、亳奥区，圣真所宅，发祥降祉，神光属天，现於眉问，照耀千界。顾德不类，获承天休，夙夜祇严，罔敢息忽。二十日将晚，执珪升殿烧香，忽见老君两眼下有光，如双珠圆明，至巳时方散。四月初九日，珠光复现如前。州郡贺表云．．一毫焕发，初照殿庭，五色相鲜，俄连霄汉，傍若庆云之纷郁，中如素练之卷舒。又云：化潜格於无形，福自生於有象。浮云异彩，为史官甚盛之书，表圣洪禧，协帝绪无疆之庆。
　　徽宗皇帝崇宁五年丙戌十月五日，下诏曰：有天下者尊事上帝，敕命惟几，敢有弗虔。而释氏之徒修营佛事，妄以天帝次於鬼神之列，读神瑜分，莫此之甚，其能克享上帝之心乎。可令有司检会削除，以称朕严恭寅畏之意。又准救：水陆道场之内设三清玉皇上帝等位，其可以三境高真与幽冥鬼神同列乎。昔神考元丰中曾降诏止绝，可检举施行。又准敕：旧来僧居多设三教像为院额及堂殿名，且以释氏居中，老君居左，孔子居右，非所以称朝廷奉天神兴儒教之意。可迎老君及道教功德并归道观，迁宣圣赴随处学舍，以正名分，以别教像。
　　大观元年丁亥正月初四日，尚书省割子准救道士序位在僧之上，女冠在尼之上。致和二年壬辰，建康府有乡民梁光映久患癞疾，其家畏其传染而弃之。乃於茅山玉晨观舍身，逐日担水以给道众，夜则睡於三门外龙虎君之下。如是者数载，一日给水之际，忽一人皓首素衣，乘白马而朱鬃，紫烟弥覆其上，身放光明，昭一映山川。前有二人持节，叱梁日：太上老君来。梁再拜叩头，老君曰：吾有《天童护命妙经》流传於世久矣，汝闻之乎。日：不识。老君日：吾今授汝，汝可记之，诵以呎水沐浴，则汝疾当愈，亦可以济人也。乃诵经。今世上《天童护命妙经》是也。
　　六年八月诏：太上老君混元上德皇帝，名耳并字伯阳及镒耻，并见在於经传，见今士庶多以为名字，甚为亵渎，自今后并令禁止。
　　十一月语曰：周室衰，中国有圣人焉，着书九九篇，以贻后世，淡然独与神明居，岂得而窥之。汉司马迁、班固，皆小智自私，作传则同於韩非．、申不害之徒，叔古今人表以为第三等列子游、子夏之后。表而扬之，实在今日。《史记老子传》升於列传之首，自为一秩。《前汉古今人表》叔列于上圣，其旧本并行改正。昨注《道德经》可视仿唐制，命大臣分章句，书写刻石于京神霄万寿官，以垂无穷焉。
　　司马贞《史记索隐》以老子与韩非并传为史迁之失，谓二人教逵全乖，不宜同传。先贤已有成说，故其序云：伯阳清虚为教，韩子峻刻制法，静躁不同，德刑斯舛。今宜柱史共漆园同传，公子与商君并列，可不善欤，今诏升於列传之首，自为一秩，又尽善也。又班固《汉书古今人表》序为九等，乃置老子於第三，后汉边诏日：班固以老子绝圣弃智，礼为乱首，与孔子道达，故抑而下之，与楚子西同科。二者之论殊矣，所谓道不同不相为谋。又日：夫大人之度，非凡所订，九等之序，何足累名耶。唐陆希声亦云：仲尼亲见老氏，从之问礼，诚无问然。而班固乃绌之於第三品，虽其名可绌，而道可贬乎哉。是皆天下之公论也。是以唐之明皇尝有诏令《史记》升老子入上圣，今朝复有此诏，可谓前圣后圣其揆一也。
　　二十日韶：道无·乎不在，由汉以来，析以异之，世流於末俗，不见大全，由是以隐。朕作而新之，究其本始，使黄帝、老子、尧、舜、周、孔之教偕行於今日，可令天下学校诸生添大小一经，各随所愿分治。大经《黄帝内经》、《道德经》，小经《庄子》、《列子》。自今学道之士应入学人，并令所在州县勘会
　　保明，不经刑责，不犯十恶奸盗及违八行之人，许入州县学教养，并依见行学法。所习经以《黄帝内经》、《道德经》为大经，《庄子》、《列子》为小经，外兼通儒书，俾合为一。道经、《周易》，小经《孟子》。自来唯有先生、法师、．处士、大师等号，而品秩甚少。名称既高，视官亦隆，人难遽进，并依旧外其在学中选人，可依下项，置士名分入官品：
　　元士正五品高士从五品大士正六品上士从六品良士正七品方士从七品逸士正八品居士从八品隐士正九品志以从九品。
　　资任请给，各随品官法。神霄玉清万寿官、天庆观及其余宫观知、副，并以学校登科人充，礼部置籍差注如吏部法。山林高蹈之士，令监司、守令依八行法以礼延入州学，并以名闻。其后礼部尚书薛嗣昌奏从礼部出给印纸所属，批书从之。
　　同日诏：庄周、列御寇，令神霄玉清万寿宫司设像，并配於太上之祠，以称朕钦崇道妙之意，是先圣政录。编修官王礼言庄、列功不在颜、孟下，窃见朝廷推尊孔子而颜、孟配祀，爵皆封公，至庄、列独以诸子百家为称，未有旌异。乞讲究崇祀之礼，故有是韶。
　　宣和元年六月九日诏：庄周封微妙元通真君，列御寇封致虚观妙真君，仍行册命。八月，编修道史官言编修道史所止年代，诏自龙汉止五代为《道史》，本朝为《道典》。
　　宣和三年十一月三日诏提举道录院见修道史，非可以常史论。自《史记》、《汉书》以来，体制有可采，当以为例。则史表一门，不须徒设。道纪断自天地始分，以三清为首。三皇而下帝王之得道者，以世次先后列於纪。为天、地、宫府、品秩、舆服、符录、仪范、禁律、修炼、丹石、灵文、宝书等十二志。男真自风后、力牧而下，女真自九灵、元君而下，及凡臣庶之得道者，各以世次先后为传。
　　方诸宫青童大君撰《金阙后圣李君纪》日：夫二黑离合，理物有期，二道亏盈，出处因运。期之至也，因而适之，运有来矣，就而抚之。承唐之年，积数有四十六丁亥，从此后复有五十六丁亥，之问主有纵横九一之名，建光延昌元年，其后甲申之岁，前后种善人，除残民疾疫，洪水交其上，兵火绕其下，恶恶并灭，凶凶皆没。好道陆隐，善人登山。到壬辰之年三月六日，金阙圣君来下，光降於兆人矣。当是时，圣君发自青城，出陇西云北，察烛龙之外。
　　北方黑国之北有山，极峻造天，四时冰雪，昼无日。北向更明，夜直上观，北极乃烛龙所居。烛龙，北方之神也。《山海经》日：西北海之外有神，人面蛇身而赤其服，及晦视乃明，不食不复，是烛九阴，是谓烛龙炬，可以明照。
　　西旋九流之关，束之扶林晨落，南视朱山，空中乘三素飞舆，从虚辈万龙，天光总照，神鉴三辰於焉，灭恶人於水火，存慈善以为种民。始学者为仙，使得道者为仙官，若能精洞房於上元，修九真以弥勤，步隐书於七灵，穷八素之用诚，既得涉三灾而不伤，必观更始於太平。又得赐书为仙官，神真长生也。然后圣君当复断其赢妙，擢以补官僚者，或位为仙伯，或拜为仙侯，助圣牧人，理气布德，或对掌一邑，委政一国。若奉郁仪以召日施，结璘以摄月咏，大洞之上娜，存七变之转章，按金阙之真书，佩神虎之大符，施八道以拘神，启紫文以驾浮，诵金根以长存，设九赤以封丘，命曲素以招神，役紫度以昭无，服五行以呼魔，抱琅讦而不休，经睑试度无疑，履兵火而不忧者，皆位为左右仙公、左右大夫，或为卿相之司、上国仙侯也。所以圣君从虚辈万龙者，以视众仙，随材而授给也。圣君虽封掌兆民，下盼万生，故自逍遥金阙，宫馆上清，栖形太虚，遨游五城，察照十天，百方太平也。诸见太平者，皆是慈心仁人，守善不已，或学道修真可教之士，或灵人受书，守精保胎，或得道得仙，精诚之夫，或玄简录名，七代有德，祚及子孙，当为仙者，或生有青骨，通神接真，或才性伟寂，天分淑迈，至忠至孝，至正至廉，作仙之品，高下数百矣。圣君皆随才署置，以为大小仙侯，皆各有秩，以君种人也。仙侯一年一朝上清，见圣君以受事也。圣君五年一下游，以幸仙侯、察种民而考仙治焉。盖老君於将来运亲降为太平真君也，故亦号金阙后圣君。世间拜表上章，露刺投词，皆乞径御太平金阙后圣玄元上道太上老君太清玉陛下，盖老君号千二百官君千二百官章之主也。封章用九老仙都君印者，老君亦号九老仙都君也。以至上士澄心注想，随祈而应，灵感之迩接於见闻然形於纪录者，盖大地之一尘尔。其周流三界，济度无穷，或示仙姿瑞像，爰及肉身，或飞或步，或尊或卑，或朝或野，或夏或夷，应己则隐，不可测量，来无所从，去无所至，洞有洞无，周褊一切，真身化身，一归妙有。称赞所不能及，记述所不可既。姑摭经史前闻，编次以为《实录》云。
　　混元圣纪卷之九竟
　　#1『广』字原作『之』，据《辑要》本改。
　　#2『车』字原作『军』，据《辑要》本改。
　　#3『久』字原作『人』，据《辑要》本改。
　　#4『尺』字原作『欠』，据《辑要》本改。
　　#5『有』字原空缺，据《辑要》本补。
　　#6『可』字原作『子』，据《辑要》本改。
　　#7『三』字原作『二』据《辑要》本改。
　　#8『却』字原作『却』，据《辑要》本改。
　　#9『一』字原空缺，据《辑要》本补。
　　#10『开』字原作『门』，据《辑要》本改。
　　
</div>
    <div class="pagination">
<a href="混元圣记_page6.html">上一页</a><a href="混元圣记.html">1</a><a href="混元圣记_page2.html">2</a><a href="混元圣记_page3.html">3</a><a href="混元圣记_page4.html">4</a><a href="混元圣记_page5.html">5</a><a href="混元圣记_page6.html">6</a><span class="current-page">7</span>
    </div>
    <div class="pagination"><a href="index.html">返回目录</a></div>
</body>
</html>
