<!DOCTYPE html>
<html>
<head>
    <meta charset="UTF-8">
    <title>混元圣记 - 第 6 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>混元圣记 - 第 6 页/共 7 页</h1>
    <div class="content">　　晋安帝天兴元年壬寅，姚秦之洪始五年，仙人成公兴因行秦土，遇道士寇谦之，遂师事之，乃隐居华岳。山神忽见，告公兴曰：老君将下按行山岳，子可加斋勤修。公兴惕然加勤香火，仰候天文。十一月二十三日戊子夜，北斗魁中紫阳文昌赫然而开，乃见老君乘白麟冉冉而下，足蹑莲花，双幢举高三丈，侍从仙人玉女甚众。老君临驾顾救公兴曰：汝今游处中岳，可得仙度。公兴再拜，起已不见。明年癸卯二月，乃依所救上日其师寇谦之，遂同过关往嵩高少室居焉。老君又降河南谷水里，停驾空中，语公兴曰：吾去岁於华山束崖，今汝来居嵩镇，子自到此，意复如何。公兴稽首礼谢，老君曰：嵩少河洛，集仙之府，游龙之渊，不可远去。即敕玉女取药赐公兴。公兴再拜，跪而服之。老君曰：子服吾药，补填五脏，神心开朗，无不通鉴矣。昔以张道陵继天师并代干吉，道陵升天之后，鬼魔复作，中国统绝，非子师谁可任也。见《后魏书》。
　　按《后魏释老志》云：世祖时，道士寇谦之字辅真，南雍州刺史赞之弟，寇佝之十三世孙。早好仙道，有绝俗之心，少修张鲁之卫，服食饵药，历年无效，幽诚上达。有仙人成公兴，不知何许人，至谦之·从母家佣赁。谦之尝觐其姨，见公兴形貌甚强，力作不倦，请回赁公兴代己使役。乃将还，令其开合南棘田。谦之树下坐算，公兴恳发致勤，时来看算，谦之谓云：汝但力作，何为看此。二三日后，复来看之，如此不已。后谦之算七曜有所不了，惘然自失，公兴谓谦之曰：先生何为不悍。谦之曰：我学算累年，而近算《周脾》不合，以此自愧。且非汝所知，何劳问也。公兴曰：先生试随公兴语布之。俄然便次，谦之叹伏，不测公兴之深浅，请师事之。公兴固辞不肯，但求为谦之弟子。未几，谓之曰：先生有意学道，岂能与公兴隐遁乎。谦之欣然从之。公兴乃令谦之洁斋三日，共入华山，令谦之居一石室，自出探药还与谦之。谦之食药，不复饥。乃将谦之入嵩山，有三重石室，令谦之住第二重。历年，公兴谓谦之曰：公兴出后，当有人将药来，但得食之，莫为疑怪。寻有人将药至，皆是毒虫臭恶之物，谦之大惧出走。公兴还，问状，谦之具对，公兴欺惜曰：先生未便得仙，止可为帝王师耳。公兴事谦之七年，忽谓谦之曰：公兴不得久留，明日中午当去。公兴亡后，先生幸为沐浴，自当有人见迎。公兴乃入第三重石室而卒。谦之躬自沐浴，明日日中，有叩石室者，谦之出视见，两童子一持法服，一持钵及杖，谦之引入至公兴尸所，公兴钦然而起，着#5衣持钵执杖而去。先是，有京兆灞城人王胡儿，其叔父亡，颇有灵异，曾将胡儿至嵩高别岭，同行观望，见金室玉堂，有一馆尤珍丽，空而无人，题日成公兴之馆。胡儿怪而问之，其叔父曰：此是仙人成公兴馆，坐失火烧七问屋，被谪为寇谦之弟子七年。始知谦之精诚远通，公兴乃仙者，谪满而去。
　　公兴事谦之凡七年而仙去，谦之守志嵩高，精专不懈。元魏明元皇帝神瑞二年十月乙卯，忽有二神人衣翠羽之衣，冠紫金之冠，乘龙持节告谦之曰：太上老君至矣。须臾，闻音乐之声渐近，仰望见玉衡车一乘，金刚为轮，胶驾九龙，威仪赫奕，神仙导从弥满虚空，集止山巅，仙官五人侍立於前。谦之见有五官门忽然而开，仙乐交奏，坐白银花之座，敕仙伯王方平引谦之前立，谓曰：往辛亥年吾得嵩岳镇灵集仙宫主赵洪政等表云：自天师张道陵去世以来，地上旷职修善之人无所师授，以卿立身直理，行合自然，才任轨范，堪处师位，故来观汝，授汝天师之任，赐汝《云中音诵新科之戒》。吾有经戒，自开辟以来不传於世，今运数应出，汝宜宣吾新科，清整吾教，佐国扶命，以化群生，除去三张之弊、租米税钱及男女合气之术。时老君停驾云中三日，赐谦之经戒凡九卷，专以礼度为首，而加之以服气闭炼。又遣玉女长容等十二人，教以服气导引之诀。自是气盛体轻，颜色殊丽。太常二年丁巳正月十五日，老君再降，赐以新科符录七十卷，号日并进。八年癸亥岁十月十五日，又遣玄孙上师真人牧土宫主李普文降嵩岳，延谦之入仙宫，授以天宫太真太宝九州真师、治鬼师、化
　　民师、继天师等四录，及赐仙冕天衣、符录图文并坛治，又授以《太平素经》一百卷，皆真文大字，上师手书，令以甲子年奉经入国行化。又赐以天果六枚，食之遂绝火食。见《后魏释老志》。
　　按《后魏释老志》云：李普文，老君之玄孙，昔居代郡桑乾，以汉武之世得道为牧土官主，领治三十六土人鬼之政，地方十八万里有奇，盖历衍一章之数也。其中为方万里者有三百六十，嵩岳所统广汉平土方万里，以授谦之。作诰曰：吾处天官敷演真法处，汝道年二十二岁，除十年为童蒙，其余十二年教化，虽无大功，且有指授之劳，今赐汝迁入内官太真太宝九州真师、治鬼师、化民师、继天师四录，修动不懈，依劳复迁赐汝天中二真太文录，劾召百神，以授弟子。文录有五等，一日阴阳太官，二日正府真官，三日正房真官，四日宿官散官，五日并进录生。坛位礼拜，衣冠仪式，各有差品，几六十余卷，号日《录图真经》，付汝奉持，辅佐北方太平真君。出天官静轮之法，能兴造克就，则超真仙矣。又地上生民来劫垂及其中，行教甚难，但令男女立坛宇，朝夕礼拜。若家有严君，功及上世，其中能修身炼药、学长生之卫，即为真君种民。药别授方销炼金丹云英八十三浆之法，皆有诀要。上师李君手笔有数篇，其余皆正真书曹赵道覆所书。古文写边，篆隶杂体，辞义约辨，婉而成章，大旨与世礼相准，择贤推德信者为先，勤者次之。又言二仪之间有三十六天，有三十六官，官有一主，最高者无极至尊，次日至大真尊，次天覆地载阴阳真尊，次洪正真尊，姓赵名道隐，以殷时得道，牧土之师也。牧土之来，赤松、王乔之伦及韩终、张安世、刘根、张陵近世仙者，并为翼从。牧土命谦之为弟子，与群神仙结为徒友。幽冥之事世所不了，谦之一一告焉。
　　太武皇帝始光元年甲子岁，师遵教敕奉其书献之，四方翕然归向，而朝廷犹未全信。司徒崔浩，博达之士也，奇其言，因师事之，遂上疏曰：臣闻圣人受命则天瑞应，而河图、洛书皆寄言於虫兽之文，未若今日神人对接，手笔灿然，辞旨深妙，自古无有。昔汉高祖虽复大圣，四皓犹不屈节，今清德隐仙不召而至，斯诚陛下伴踪轩黄应天之符也，岂可以世常谈而忽上灵之命乎。臣切惧之。帝欣然嘉纳，即命有司诣山奠币，因迎致其余弟子在山中者。帝见师不食，甚加礼敬。又见符录，心弥钦信，乃建玄都坛，起静轮天宫，依仪大会。师与弟子皆服仙衣天冠，光仪璀璨。帝欲授师洎弟子以高爵，皆确辞不受，乃处以方外之礼。敕师及门弟并列在王公之上，不听，称臣。於是显扬新法，宣布天下，大阐清静无为之化。别择大家子弟有德业者一百二十人为道士。
　　十七年庚辰，师於高岳立坛行道，为帝祈福。老君命授帝太平真君之号，赐冠服符录。师还具奏，遂改元为太平真君，大赦天下。三年壬午岁，谦之奏曰：今陛下以真君御世，建静轮天宫之法，开古以来未之有也，应登受符书，以彰圣德。帝从之，遂亲至法坛受符线，备法驾，旗帜皆向青，以从道家之色。自后诸帝每即位皆受录焉。出《后魏书》。
　　混元圣纪卷之七竟
　　#1『如』字原作『知』，据《辑要》本改。
　　#2『边』字原作『迎』，据《辑要》本改。
　　#3『不』字原作『以』，据《辑要》本改。
　　#4『十』字原作『人』，据《辑要》本改。
　　#5『着』字原作『者』，据《辑要》本改。
　　混元圣纪卷之八
　　宋观复大师高士谢守濒编
　　周武帝建德三年五月丙子，除浮屠教，悉毁经像。又下议欲废道教，诏道士严达问曰：道与释孰优。达曰：主优客劣。帝曰：主客奚辩。曰：释出西域，得非客乎，道在中夏，得非主乎。帝曰：客既西归，主无送耶。达曰：客归则有益於胡土，主在则无损中华，去者不追，居者自保，不亦可乎。帝嘉其对，然业已建议，遂并断之，止留五岳观庙而已。六月丙午，帝将视朝，忽见黄衣使者自空中持玉版丹书告〝曰：太上有敕。帝愕然，不觉下拜。使者以诏示帝曰：告宇文邕，大道经教，一旦古长存，所以保制天地，济度生灵，何关尔事，而辄行废黜。以尔为世主，乃蔑弃天命，自绝於天，非天弃汝，胡为稔恶，将速厥辜。帝览之再三，使者曰：天命靡常，不可久稽。即收诏，腾空而去。帝惊惧累日，乃复建通道观於都城，命严达主之，仍召诸山方士讲《道德经》。戊午，下诏曰：至道弘深，混成无际，体包空有，理极玄幽。但岐路既分，源流愈远，淳漓朴散，形器斯乖，遂使三墨八儒朱紫交竞，九流七略异说相腾，道隐小成，其来旧矣，不有会归，争核靡息。今可立通道观於都城，圣哲微言，先贤典训，金科玉篆，秘迹玄文，可以济养黎元，扶成教义者，并宜弘阐，一以贯之，俾夫骯培搂者识嵩岱之崇崛，守碛砾者悟渤海之泓澄，不亦可乎。乃命裒九流之书，摘其合於道者，并付《道藏》。
　　隋大业七年辛未，炀帝亲驾征辽，楼观道士岐晖谓门弟子曰：天道将改，吾犹及见之，不过数岁矣。或问曰：不知来者若何。曰：当有老君子孙治世，此后吾教大与，但恐微躯不能久保耳。后数年，隋果乱。
　　大业十三年丁丑，老君降于终南山，语山人李淳风曰：唐公当受天命。淳风由是归唐。出《金锁流珠》。
　　唐高祖皇帝初起义兵於晋阳，帝女平阳公主，柴绍妻也，亦起兵应帝，屯於宜寿宫。晖逆知真主将出，尽以观中资粮给其军。及帝至蒲津关，晖喜曰：此真君来也，必乎定四方矣。乃改名为平定以应之，仍发道士八十余人·向关应接。帝嘉之，乃下诏曰：今束应义旗，西开幕府，设官分职，本在忠诚。道士岐平定，铲边求真，销名离俗，恬淡荣利，无闷幽闲，而能彻损衣资以供戎服，抽割菽粟以赡军粮，忠节不嘉，理须标授，平定宜受紫金光禄大夫、已下并节级授银青光禄大夫，以酬其义。平定力辞曰：草莽之臣应接圣君，心崇道本，黄冠不贵金紫，玄教向银青，虽奉殊私，理恐非惬。帝曰：师且受，俟得京城，别有进止。时隋戒牙郎将宋老生屯霍邑以拒义师，会霖雨积旬，馈运不给，高祖命旋师，太宗切谏乃止。有白衣老父诣军门曰：余为霍山神，大上老君使谒唐公曰：八月雨止，路出霍邑束南，吾当济师。高祖曰：此神不欺，赵元恤岂负我哉。八月辛巳#1，高祖引师趋霍邑，斩老生，遂平霍邑。十一月初八日，遣使诣楼观设醮祈福。是夕，白云如幕，荫覆坛场，与香交映。又有白鹿一双来傍殿门，长呜数声乃去。驰驿以闻。明日果克京城，因改元义宁。
　　唐武德元年正月，刘武周遣#2宋金刚举兵十万侵晋、绛，秦王世民拥尘绛州。州民吉善行素朴直，时避地於晋之临汾县大通堡，众令善行往羊角山探贼，方行至西北岭上柳柿两株问，望见坡上有人乘白马来，善行异之，即走回到甘棠丛下，其人已至，从后呼善行：住，汝勿怖。回#3头乃见老人须发皓白，素衣乌冠，执红拂，乘白马，骏尾及蹄皆赤，有二青衣年少裹巾赤韩，侍立左右，老人谓善行曰：与我语唐天子李某，今得圣治，社稷延长，宜於长安城束置安化宫而设道像，则天下太平。言讫，腾空而去。至四月二十七日夜，善行在家，似有人召之。明旦，不觉至前所立处，复见老人戴金冠，衣服乘马如前，谓善行曰：吾前语汝记得否。答曰：并记得。老人曰：汝即入奏天子，道我所言。善行曰：贫无路粮，又无文书，如何得达。老人曰：前程自有，汝不须忧。善行曰：见天子乃非细事，未审到京将何为信。曰：汝到京当有献石龟者，可以为信。言讫而隐。善行往见晋州总管府长史贺若孝义言之，时五月三日，孝义即留善行。至十一日，引见秦王，具言老人现所言事。十三日，秦王即差左亲卫帅都督杜昂随善行於所见处设祭。拜欲起，忽见老人如前现於紫云之中，举鞭指昂曰：汝是何人。对曰：秦王使者杜昂敬来奉祭。老人曰：吾不饮不食，安用祭焉。又指善行曰：所有委曲，此人知之。昂还，具言神人复现，即具表令昂将善行驰驿入奏。五月十九日，才至朝堂门，果有知邹州侍中张达献石似龟，有文曰：天下安，子孙兴，千万年。乃同入奏，高祖大悦。七月六日，韶授善行朝散大夫，敕通事舍人柳宪於羊角山立庙。八月二十五日，善行至庙所，复见老人在二树问，张大帐，坐牙林，凭玉几，珠花罗网垂覆其上，二青衣童子来侍，后有黄衣力士控马。老人问曰：天子喜否。曰：大喜，但疑不知圣者姓名。老人曰：我是无上神仙，姓李字伯阳，号日老君，' 即帝祖也。亳州谷阳县有枯桧再生，可以为验。今年平贼后，天下太平，享国延永。语已，忽不见。善行复以告贺若孝义。孝义差襄阳县主薄席通与善行驰驿入奏，高祖赐善行御袍一领并束帛。二年五月，救楼观令鼎新修营老君殿、天尊堂及尹真人庙，应观内屋宇，务令宽博，称其瞻仰。并赐土田十顷及仙游监地充庄，仍於观侧立监置官检校修造，即以岐平定主观事。三年春，帝亲诣老君於祠庭，平定率道众迎驾，仍具千人之食以献。帝召平定及法师吕道济、监斋赵道隆等，并赐坐。遂令百官悉就坐饮食，谓曰：朕之远祖亲来降此，朕为社稷主，其可无兴建乎。乃降诏改楼观日宗圣观，赐白米二百石，帛一千匹，以供观．中修补。
　　宗圣观乃尹真人之故宅也，按《宣室志》云：尹真人将上升，以石函付门弟子，约之曰：此函中有符录，不得辄启。大历中，有清河崔君为健为守，既至郡，闻有尹真人函，笑谓官属曰：辛垣平之诈见矣。即诣观，且命破锁。道士颜申白曰：真人有遗教曰：启吾函者且有大祸。幸君侯无犯真人之约。崔君怒曰：尹真人死向千岁，安得独有石函在乎。命破其锁，坚不可动。崔命以皮组系函鼻，用数牛拽其桓，鞭而松之，石函乃开。中有符录数十轴，黄缣丹书炳然如新。崔君观毕，曰：吾向者意函中有奇宝，故开而阅之，今徒有符录而已。遂复缄锁而去。是夕暴卒，后三日而苏。官属悉诣谒，且讯焉，崔君曰：吾甚慧，未尝闻神仙事。前者开尹真人石函，果为冥官追摄，初见一紫衣史语吾曰：我史於冥司者也，奉命召君，固不可拒，拒则祸益大矣，宜疾去。吾始闻之忧，欲以辞免，然不觉已与使者俱去。出郡城仅行五十里，至冥司，其官即故相吕公也，谓吾曰：子何为开尹真人石函乎，今奉上帝命，削君之禄寿，果何如哉。已而、召缘史，令按吾禄寿之籍，缘史白曰：有官五任，有寿十七年。今奉上帝符，尽夺五任官，削十五年寿，今独二年在矣。於是听还，后二年果卒。
　　五年三月，吉善行至羊角山庙前，见老君坐堂上，凭玉几，仙官列侍，神丁侍卫，龙虎骑从，幡幢旌节，翳空满应。传呼善行前来谓曰：亳州庙中枯桧已更生，吾孙当王。已遣周公旦将神兵助国讨黑阐，期在四月，必破。孝义差司兵参军马敬卿驰驿入奏，救令善行乘传往洛州军前示谕，至期果平黑阖。出《唐书》。
　　七年甲申十月，帝诣楼观祀老君。初，高祖韶玉清观道士王远知授朝散大夫，赐金缕冠，紫丝霞被，以远知尝奉老君旨预告受命之符也。
　　远知，陶隐居之弟子。初，隋炀帝为晋王，镇扬州，起玉清玄坛以处之。使者继至，远知遂来谒见，斯须而须发变白，王惧而遣之。寻复如旧。唐太宗讨王世充，因与房玄龄微服谒之，初不相识，即迎谓曰：方作太平天子，愿自爱。太宗登极，亲受其法录，加银青光禄大夫。贞观九年，固请还山，敕於茅山置太平观，并度道士二十七人。降玺书曰：朕昔在藩朝，早获问道，春言风范，无忘寤寐。近览来奏，请归旧山，已有别敕，不违高志。所令置观，用表宿心。师还山后，谓弟子潘师正曰：顷见仙格，以吾往时误损一童子吻，不得升天。今见召为少室仙伯，将行在即。翌日，沐浴衣冠焚香而化，年一百二十六岁。诏赠金紫光禄大夫，镒升真先生。
　　太宗贞观元年七月丙午，救修太上老君庙於亳州、宣尼庙於｛兑州，各给二千户以供享祀。
　　九年二月丁卯，于阗王遣子来朝贡，语及其国土所有，云西有毗摩伽蓝，相传是老子化胡之所，戎俗柔服，遂白日升天。国人思慕之，为建伽蓝也。
　　十一年正月二十五日，诏曰：老君垂范，义在清虚，释迦贻则，理存因果。求其教也，汲引之迩殊途，穷其宗也，弘益之风齐致。然则大道之行肇於邃古，原出无名之始，事高有形之外，迈两仪而运行，包万物而亭育，故能经邦致理，返朴还淳。至於佛教之兴，基於西域，爰自束汉方被中华，神变之理多方，报应之绿匪一。洎乎近代，崇信滋深，人觊当年之福，家惧来生之祸，於是滞俗者闻玄宗而大笑，好异者望真谛而争归，始波涌於问里，终风靡於朝廷，遂使殊俗之典郁为众妙之先，诸华之教番居一乘之后，流遁忘返，于兹累岁。朕夙夜寅畏，缅惟至道，思革前弊，纳诸轨物。况朕之本系出於柱史，鼎祚克昌既凭上德之功，天下大定实赖无为之德，宜有改张，阐兹玄化。自今已后，应斋供行立至於称赞，其道士、女冠宜在僧、尼之前，庶厚本之俗畅於九有，尊祖之风贻诸万叶。告报天下，主者施行。二十一年，诏译老子《道德》二篇为梵文，以赐天竺诸国。初，唐将受命，老君尝救华山素灵宫仙官马周下佐圣孙创业，而周沉湎于酒，汨没风尘问二十年，柄旅困馁。闻袁天纲善相卫，因诣之以卜休咎。天纲目之良久，曰：五神奔散，尸居旦夕耳，何相之有耶。周大惊，问以禳制之术，天纲曰：可自此直束而行，当有老叟骑牛者，不得迫而与语，但随其行，此灾可除矣。周如其言州未出都门，果有老叟骑牛出城。周默随其后，缭绕村径登一大山，至山巅，叟顾见之，下牛坐於树下，语曰：太上命汝辅佐圣孙创业拯世，何为昏沉於酒，自攘困饿，五神已散，正气雕沦，日一夕将死，而不修省耶。周亦懵然未晓，叟曰：汝本素灵宫仙官，今太华仙王使人召汝。即入宫阙，至大殿之前，羽卫森肃，若帝王所理。趋至帘前，有宣言责之者，以其受命不恭，堕废所委，使还其旧署省愆自讼。叟与所司数人送於束应之外别院中，视其门则姓名存焉。启钥而入，炉火鼎器、床榻茵席宛如近所栖止。沉思久之，忽有五人衣五色之衣立於前曰：我等先生五脏神也，先生酣酒流荡，浊辱於身，我等久归此矣。请闭目，当复於神室也。周暝目，顷之忽觉心志明悟，顿忆前事，二十余年若旬日问矣。复肩镭所居，出仙王之庭，稽首谢过。再禀其命，来诣长安。明日复谒天纲，天纲惊曰：子何所遇耶，已有廖矣。六十日当】日，九迁百日，位至丞相，勉自爱也。时贞观中，劲武官各贡理国之策，周因代郎将常何上封事，太宗大悦，即日召拜拾遗监察御史裹行。自此累居大任，至中书令数年。一日一群仙降其室曰：佐国功成，可以退矣。太一征命，无复留也。翌日，无疾而终。并出《唐史》。《太平广记》所载，正与此同。
　　高宗龙朔二年二月，幸洛阳宫，忽然有感，因令询问侧近有何古圣灵迹，父老奏曰：皇城北山先有老子祠，每祈请，立有福应。即劫洛州长史许力士就祠更建清庙，掘基得石案及故碑，碑题云：真人白君之表。即仙人白仲理所立；汉天师立北郁治之所也。其石案长四尺，广二尺，厚二寸，高八寸，两头各有二脚，上面镌太上老君字。立殿毕，建道场庆赞。醮讫，忽白光褊殿，照耀阶坛，老君现於光中，二真人夹侍，良久方隐。时监宫闱令权大力、洛州录事参军杨护帅等一十三人同见，列状奏闻。有旨依状图写为老君瑞像，百官表贺有云：柱下灵姿，散其光於坛宇，栋问仙侍，流异景於阶庭。允应至诚，宜符睿德，岂可与虞致荣光、汉延嘉气、灵禽降祀、肤叶兴封者同年而语哉。后至明皇朝，命昊道子绘列圣御容於殿，及褊画廊麻官墙。
　　杜工部《洛城北谒玄元皇帝庙》诗云：山河扶绣户，日月近雕梁。仙李盘根大，椅兰奕叶光。世家遗旧史，道德付今王。画手看前辈，吴生远擅场。森罗移地轴，妙绝动官墙。五圣联龙衰，千官列马行。冕旎皆秀发，许饰尽飞扬。身退卑周室，经传拱汉皇。谷神如不死，养拙更何乡。即＇此庙也。宋朝欧阳文忠公《集古录》有《谒玄元皇帝庙诗跋》云：唐玄宗撰碑文并书，予尝见世有玄宗所书《鹊鸿项》，与此字法正同。碑在北邓山上一洛阳人谓之老君庙也。考之此跋则明皇当有御制诗，今未及见，故不载。
　　乾封元年二月二十八日己未，帝自束封岱岳礼毕，回驾亳州，朝谒老君，册上尊号为太上玄元皇帝，御制文曰：大道混成，先二仪而立称，至人虚己，妙万物以为言。粤若老君，朕之本系，爰自伏牺之始，暨乎姬周之末，灵应无象，变化多方，游元气以上升，感日精以下降。或从容宇宙，吐纳风云。或师友帝王，丹青妙化。譬阴阳而不测，与日月而俱县。属交丧在辰，晦迩柱下，大弘雅训，垂范将来。虽心齐於太虚，而理归於真宰。若夫绝圣弃智，安神寡欲，寂寞杳冥之际，希夷视听之表，淡尔无为，悠然自得，酌之不竭，用之不盈，执大象以还淳，涤玄览而遣累，邈乾坤而长久，跨陶钧而亭育，至矣哉，固无得而名也。况夫大圣所资，克昌宝祚，上德所履，允属休期。朕嗣膺灵命，抚临亿兆，总三光之明而夙宵寅畏，居四大之重而寝兴祇惕，尽孝敬於宗桃，罄怀柔於幽显，行清静之化，承太平之业，登介丘而展采，坐明堂而受记，飞烟结庆，重输降祥，鹤应九歌，山呼万岁，越振古而会休征，冠帝先而为称首。大礼云毕，回舆上京，肃驾濑乡，躬奠椒醋。仰瑞梧而延伫，抱神泉而永歌，如在之思既深，敬始之情弥切，宜昭元本之奥，以彰玄圣之功。可追上尊号为玄元皇帝，圣母为先天太后。祠堂庙宇，并令修创。置令丞各一员，以供荐飨。仍改谷阳县为真源县。
　　仪凤三年戊寅四月四日，敕遣道士郑元隐於洛阳北郁山清庙，与罗务先等二十四人建斋行道。至五月一日丑时，至殿束门，乃见老君乘白马朱骏，并二青衣童子降于坛上，祥光照映，顾道士寇义待与语良久乃隐。宫苑北面监朝散大夫孙瑞检得坛上马迹有实登，即奏闻。百官上表贺，有曰：玄元皇帝见於庙所，金相玉毫，彩夺夜明之景，白驹丹鬣，迹留天驷之衢。青童晓引，应琼锺而降节，紫云霄布，笼银汉而高升，固以克昌厥绪，惟新景命，恢我皇度，光乎兆人。所以道冠百
　　王，庆隆万叶，永绥宝祚，克享无期者也。帝大悦，敕道士自今后宜隶宗正寺，可班在诸王之次。见朝散大夫孙瑞奏状。
　　仪凤三年五月，诏自今已后《道德经》并为上经，贡举人并须兼通。
　　则天文明元年甲申，废中宗为庐陵王，欲王诸武。二月十八日，豫章人鄗元崇以诏诣阙，至号州阕乡县龙台乡皇天原，忽有六仙人皆乘赤龙，着杂色衣，二人执珠幢，四人执霓旌锦伞，从西北彩云中来，俯谓元崇曰：太上老君来。言讫便过。须臾问，异香芬馥，乃见三青衣童子执香炉云中过，又见二青衣童子执红拂如意微笑而过。次有四仙人各乘青龙，手执婶节，谓元崇曰：太上老君来，欲与君语。言讫而过。须臾，五色云中见一道士，着浅黄衣，鬓发皆白，头戴花冠，作金色，乘白兽似骡，发尾皆赤，俯谓元崇曰：我是太上老君，汝帝之元祖。元崇即拜，老君曰：汝随我来，我与汝语。元崇不觉已在云中，去地数丈。老君令传言天后，说我国家历数绵远，不得辄立异姓。见后有六仙人，并乘龙佩剑，花冠大啧，杂彩之衣，光明灿灿，手执别物，皆不能识，分侍左右。后有云车一乘，杂彩庄严，上有大宝盖，花婶垂下，五色云黑围绕。又有乘龙执节持幢侍从无数，从人皆长大，亦有音乐导从。时往来人及阕乡百姓官吏五百余人同见，莫不遥礼。斯须，元崇不觉已在地上。既至长安，通具奏。天后不悦，遂遭禁锢。寻以阕乡行宫为奉仙观，后亦终惧此言，不敢立武三思，竟复辟於中宗，故改元神龙，二年复改元景龙，敕天下诸州各置景龙观，又改为中兴观，三年再改为龙兴观。至明皇开元中，降敕曰：洪州人鄗元崇往在文明年中，传玄元皇帝真诰於天后，曰我国祚无穷，当千万君。遂遭禁锢，因兹沦丧。自非忠义之士感激过人，孰能不避死亡之诛，竟违神灵之命，宜与追赠，以慰泉壤。其子琼亦依资授一官。制曰：故洪州人鄗元崇，往者来应嘉招，次于号略，忽观玄元皇帝，俾之升云空中与言，使戒天后，表国祚中兴之运，示宝历无疆之期。遂能不顾其身，来传此旨，竟遭幽挚，谅可伤嗟。自非竭节本朝，孰肯犯颜兹日，宜加追赠，用慰幽魂。可赠棣州刺史。
　　万岁通天元年丙申，束都福先寺僧惠澄表乞除毁《老子化胡经》。敕秋官侍郎集成均监弘文馆学士详议《化胡经》议，太中大夫守秋官侍郎上柱国刘如璇议曰：李释元同，未始有异，法身道体，应现无方，降迹诞灵，各行其化。且老子发自东方，远之西域，虽莫知其终，而事见之前史。谨按《后汉书》云：老子入夷狄为浮屠之化。《高士传》曰：老子化戎俗为浮屠。《皇朝实录》云：于阗国西五百里有毗摩伽蓝，是老子化胡之所建”老子至是白日升天。与群胡辞央曰：我昔游天上，简定人鬼之录，寻当下降。因立此祠焉。然则历考经典，焕乎可瞩，则知化胡是实，为经不虚，浮屠即佛陀也，化俗岂无经乎。但圣人设教，应物施行，况复中人上士性分有殊，道佛二门随性开化，洪通两教，不亦宜乎。
　　宣德郎行右补阙弘文馆学士张思道议：曰老君见形东土，演教西方，事着前书，迹彰往谋，化胡是实，为经不虚。言包天地之先，理起文范之表。或则徇徇接物，爰开柔弱之宗。或则察察绳非，乃挫刚强之力。随机设教，妙旨难量，应病施方，圣功莫测云云。
　　朝散大夫行太子宫尹兼弘文绾学士张元简议曰：大道圆通，随方感应，在胡在汉；只转我身。居中夏则畅清净之真风，适西戎则现神通之变化云云。
　　中散大夫行太子曲膳郎上柱国张太元议曰：道本中华，释垂西域，随方设教，同体异名。且老君变化无方，易形改硼”或在天为帝，或在世为师，随物见形，灵应难测。纵使史籍无据，释教不异老君云云。
　　成均监大学士王方回议曰《史记》云：老子过关，为尹喜说《道德经》五千余言，而莫知所终。又刘向《列仙传》曰：老子好养气，重无名，久而入大秦。乃知真圣人也。又《西域传》云：老子与尹喜俱至流沙，莫知所终云云。
　　成均监大学博士昊扬昊议曰：《史记》云：老子，楚人也，生於商时为守藏史。孔子适周，问礼於老子，老子曰：子之所言者，其人骨已朽矣，独其言在耳。吾闻之，良贾深藏若虚，君子盛德，容貌若愚。去子之骄气与淫欲，皆无益於子之身，吾所以告子，若是也。孔子归，谓弟子曰j．吾今日见老君，其犹龙耶。老#4子出关，尹喜曰：子将隐矣，愿为我着书。於是作《道德经》五千余言，莫知所终。或言老子一百六十岁，或言一千二百岁，罔知其然。又刘向《列仙传》云：老子好养气，重无名，久而入大秦。乃知其圣人也云云。
　　弘文馆学士赐紫金鱼袋员半千议曰：谨按范蔚宗《后汉裴楷传》、《魏略西域传》兼《北史西域传》及周隋等十余家书传，并云：老子西入流沙，皆称化胡云云。
　　弘文馆大学士仍守诸王侍读崔元悟议曰：据佛《普曜瑞应》、《长阿含》等经，并《中元记》、《高士传》及晋宋齐梁周隋等十余家书传，并云：佛生周庄王九年癸巳岁四月八日云云。
　　万岁通天元年六月十五日敕旨：老君化胡，典诰攸着，岂容僧辈，妄请削除。故知偏辞难以凭据，当依对定，会议惟允，倘若史籍无据，俗官何忍虚承，明知化胡是真非谬云云。
　　按《唐书艺文志》丙部载《议化胡经状》一卷，云：万岁通天元年，僧惠澄上言乞毁《老子化胡经》，敕秋官侍郎刘如璇等议。
　　叶法善，处州人也。年七岁时，尝溺於水中，其家以为死也。后三年而还，父母问其故，曰：青童引我，饮以云浆，复引朝太上老君。老君领而留之，故久耳。弱冠，身长九尺，性淳洁，不茹荤。常独处幽室，或游林泽。自仙府归还，已有役使之术，遂卜居卯酉山。其门近山，巨石当路，师投符起石，须臾飞去，众共惊异。尝游括苍、白马山，石室内遇三神人，皆锦衣宝冠，谓师曰：我奉太上老君命，以密旨告子。子本太极紫微左仙卿，以校录不勤，谪於人世，速宜立功，济人佐国，功满，当复旧任。以正一三五之法，今授於子，宜勉之焉。言讫而去。自是诛荡凶妖，所在以救人为志。高宗召至京，拜上卿，不就，请度牒为道士。则天召至神都，中宗复位，武三思尚秉国权，师以频察妖祥，保护中宗、相王及玄宗。为三思所忌，窜於南海，岁余入洪州西山，养神修道。景龙四年辛亥三月九日，括苍三神人又降，传太上之命云：汝当辅我睿宗及开元圣帝，未可隐迩山岩，以旷委任。言讫而去。时二帝未立，而庙号、年号皆预以告。其年八月，果有诏赴阙。后平韦后，立相王，睿宗、玄宗继统，凡吉凶动静，必预奏闻。会吐番遣使进宝，函对题曰：请陛下自开，毋令他人知机密。朝径默然，唯法善曰：自是凶函，宜令番使自开。玄宗从之，函中弩发，中番使死，果如法善言。俄授银青光禄大夫鸿胪卿员外置越国公，景龙观主。
　　按《太平广记》所载与此正同。
　　中宗景龙四年庚戌六月，韦庶人既害中宗，复擅朝政，又将不利於睿宗。明皇时为临淄王，谋平内难，疑不能庾。老君乃化身为一白衣老叟，卖卜於春明门外。王请筮之，俄有曹一茎突然飞出，挺立空中，老叟笑曰：此卦宜取天下为君吉，余并凶，利在三日内。王乃与刘幽求、锺绍京入定谋诛韦后，立睿宗。即命搜访卖卜老叟，莫知处所，亦不知其为老君也。遂於其地立庙，号阿父神，亲制碑词及书之。长安之人至今杞之。《洛中纪异》。
　　玄宗开元三年二月十五日丁卯，以老君降生之辰为玄元节，御制《玄元皇帝赞》曰：爰有上德，生而长年。白发垂相，紫气浮天。含光默默，永劫绵绵。万教之祖，号日玄元。束训尼父，西化金仙。百王取法，累圣攸传。函谷关右，经留五千。道非常道，玄之又玄。亲以红粉版八分书，置老君殿宝帐额上。诏改羊角山为龙角山，改庙为庆唐观，御制碑文。塑高祖、太宗、高宗、中宗、睿宗、玄宗六圣御容列侍焉。
　　帝束封回，谒老君於亳州旧宅，亲札《道德经》，镌石，作大憧，造八角楼，覆之於虚无殿之前。元年辛酉，亳州旧宅枯桧岁久，道士欲斫去之。随所斫木姊上，有朱书乾元亨利贞五字，点画精妙，片片有之。具事上奏，诏曰：瑞木表灵，奇文自现。用彰大庆，以福洪图。配五德於《易经》，迎万叶於休运。宣诚告谢，仍付史官。其姊藏於内库，兼赐诸王、宰辅及道众。
　　三月，置石幢於景龙观，命天台山道士司马承祯依蔡邕石经三体书写老君《道德经》镌之。今有漆版本在天台山崇道观，亦子微亲札也。
　　十一年癸亥，蒲州奏因建玄元庙，开地获玉石，形如半月，后有仙人捣药之状，扣之其声清越。敕送至太原府玄元观，号偃月磬，非斋醮不得击。后束都留守张琦奏汝州鲁山县修仙居古观，获玉瑛，扣之声闻数里。命置於太清宫圣祖殿斋坛中用，今云版之类也。又衢州建观，穿地获一鱼，长三尺，状如铁，微紫碧色，其光莹如玉，雕琢殆非人工，扣之甚响。其鱼亦不能名，遂献于朝。帝宣示百僚，莫能辨者，帝命呼为瑞鱼磬，命置於太微宫，遇斋讲则击之。於是诸宫观竞以木石模之，以代集众。宫观有木鱼，自兹始也。
　　十四年九月制曰：玄元皇帝仙圣宗师，国家本系。昔草昧之始，告受命之期。高祖应之，遂於神降之所置庙，改县日神山。近日庙庭屡彰嘉瑞，虔荷灵应，祇庆载深，宜令本州择精诚道士七人於龙角山庙中洁斋焚香，以崇敬奉。
　　十七年四月八日，蜀州新津县新兴尼寺设斋，有一道流后至，就坐。僧众轻之，不为设食。道流徐起，入殿中，久而不出。斋罢，众人入殿寻求，无复踪迹。忽现形像在殿柱中，隐起分明，以刀削之，益加精好，眉须鬓发细如图画，蕾买冠霞衣，冠上有物如鸳鸯，足下方头履下有莲花，花后有荷叶，叶上有龟，左肘后云片莲焰光中有龙首，右肩之前有虎形回顾於左，周身光焰，云叶天花上有大花如盖，覆荫其身。益州大都督府长史张敬忠奏云：当管蜀州新津县新兴尼寺佛殿柱上自然木文隐起，为一老君圣像，顶上有华盖，足下前后各有云叶天花一十三处。谨差判官王大锺验窍得与蜀州刺史李忠询、别驾卢防、县令李韶、道士僧尼等一百三十人同状云：自然木文真容隐起，神迩殊妙，洗削愈明，非图画所能成，非雕刻所能及。伏以太上老君先天大圣，变化不常，潜现难测。又云：瑞花旁绕知芳辉之不歇，华盖上浮明魄宝之常贵，现於殿柱杳疑作史之年，照彼佛祠缅若化胡之日。虽凤巢轩阁，麟伏周庭，岂若仙祖降灵，圣孙膺运。伏望册欢九庙，昭配两仪，编付史官，布告天下。表奏。五月二十四日，差内侍林昭隐就蜀迎取像柱，令作宝舆立安至京，就大同殿礼谒三日。大斋讫，令卫尉移於束明观陈设奉安，许士庶瞻礼。次令两街诸观各供养七日，却进入内。敕曰：道体无方，元宗有应，形标柱史，名时新兴。宗庙垂休，生灵蒙福。宜付史馆，宣示四方。
　　十八年十月，命集贤院学士陈希烈等於三殿讲《道德经》。侍中裴光庭等奏曰：尧舜以揖逊而理，汤武以干戈而兴，或劳神以苦形，且役志而焦虑，有生之类虽亦闻於小康，无为之风故未臻於大道。今陛下化成天下，与道玄同，小其有为之迩，弘此不言之教，将以去华归本，削伪存真，其唯道德之乡，固在老庄之术。遂命集贤院学士中书舍人陈希烈、谏议大夫王迥质、侍讲学士宗正少卿康子元、赞善大夫冯朝隐等於三殿侍讲，敷畅真文，演襄城之七圣及姑山之四子。理之於国，惟清惟静之风，修之於身，久视长生之道。圣化玄运，寰瀛乐康，咸日用而不知，实旷代之未有。臣忝职司，望编入史策，宣示天下。帝手诏报曰：朕虔守宗桃，祇膺历数，夙夜兢惕，惧不克胜。求贤臣而委之谋献，延学士而咨其博洽，用扶不逮，雅致咸和，既内平而外成，且刑清而讼息。端拱多暇，留意典坟，以为道者玄妙之宗，德为教化之本，讲讽微旨，稽详秘文，庶无为而政成，不宰而物应，岂敢比德尧舜，论功禹汤者哉。然必先正其心，深思逮於遐迩，务惟齐俗，亦欲申於兆庶，必若同归清静，共守玄默。所陈编示，良用多暂。
　　十九年二月十五日夜，帝梦神人谓曰：吾是九天使者，受玄元正真玉皇帝命。帝即汝祖太上老君也，命我为随运采访九天九地十方三界总司。九天司命居舒之潜山，九天丈人居蜀之青城，吾居江之庐山，皆可立庙。五百年后，福及生灵。帝晨兴焚香，望空礼谢。忽复见於云端，卫从霭空。即命昊道子依所见图之，遣使资本於三山，创立祠宇。
　　二十一年癸酉春正月庚子朔，制曰：老子《道德经》，宜令士庶家藏一本，每年贡举人量臧《尚书》、《论语》策一两条，准数加老子策，俾尊崇道本，弘益化源。今之此敕亦宜家置一本，每须三省，以识朕怀。侍中裴光庭等奏曰：伏见昨日一敕，教示百僚，爰及兆庶，圣恩博洽，德泽如天，亦既生成，载加诲勖，莫不迁善，咸知向方。臣忝在枢衡，未有弘益，忽承天奖，旷若发蒙，虽羲轩上皇、尧舜至德，无以加也，天下幸甚。望编入国史，以示将来。从之，诏答曰：玄元之教，家国是资，匪为先宗，贵申道本，所以首岁元日，因行春令，清静之政，期诸相国乎。为官择才，可以先淳素也。十二月，侍讲学士陈希烈等讲书毕，黄门侍郎同中书门下平章事裴耀卿等奏曰：臣等伏承陛下讲读《尚书》、《周易》、《道德》、《庄》、《列》毕，圣心弘道，国训崇儒，玄风远被，更自兹始。况以事因四海，念切万方。日吁罢朝既披文於内殿，风回开俗亦函丈於行宫，汉皇一夜，无以过此。悟老庄之旨，齐物而仁恕以行，运尧舜之心，稽古则宪章攸备。钩探致远，不疾而速。陶钧庶类，品物之欢幸宝深。弘奖大猷，简策之辉光载远。臣等叨陪献纳，窃奉徽音，庆耀之诚，倍百常品。伏望宣布史官，腾芳盛烈。帝手诏报曰：《尚书》雅诰，《周易》精微，朕幼奉师资，未穷奥义，故时令讲。及《道德经》，递为表裹，详其所指，触类繁多。既问广成之道，复得方明之相，况之今日，千载一时，故弘斯义以喻卿也。文武百官、尚书右丞相集贤院学士萧嵩等奏曰：伏见去年以来，有敕令集贤院学士工部侍郎陈希烈、谏议大夫王迥质、膳部郎中冯朝隐等，每日侍讲玄元皇帝《道德经》及《周易》、《尚书》、《庄子》等，以今月二十四日讲毕。臣闻尧收上代之文以成其圣，舜观古人之象以着其明，是知道有可尊，礼忘於贵，不唯聚学，将以轨人。伏惟皇帝陛下明实天聪，举惟圣作，道风允洽，文教克成，尚犹以广生知，以从积学，事必稽古，书皆造微，尊祖而习老经，体天而观易象，追广成之说则问以庄篇，考唐郊之旧则详於尧典。日者北祠后土，束幸温泉，或地涉风沙，或天将寒雪，而讲筵必集，帐殿如初，足以知好学之志，彰克勤之德，虽庖羲画卦，夏禹受书，曷以臻兹。臣等忝在朝列，预闻帝道，伏请宣付史官，颁示天下。帝手制答曰：爰闻集贤引进儒道，退朝讲读，盖亦其常。岁月周旋，颇寻章句。其雅诰则稽之於古以质于今，其《道德经》则取之於真不崇其教。理国之要，可不然乎。宣付史官，依卿所请。
　　二十三年三月癸未，亲注《老子》并修疏义八卷，及制《开元文字音义》三十卷，颁示公卿士庶及道释二门，听直言可否。文武百官、右丞相萧嵩等奏曰：臣等准敕牒问百司并宣示道俗，各得报称，咸以为玄言造微，字统该洽，刊成代则钦若圣规，观妙知常与涎坛而为体，宿疑前失，区条流而毕正，足以发挥道教，弘长儒风，既已化人，且闻端本。虽旁求异义，载伫天心，而四海同文，一辞宁措。并请编入史册，藏之秘府。许之。二十七年十二月宰臣牛仙客、李林甫奏曰：臣等伏睹皇太子送十二月德音赴史馆。伏承陛下前月五日将欲巡幸渭北，是夜梦玄元皇帝曰：明日子欲游乎北，神不在此，事宜止。五更当自有应。且子之享国多历年所，何必此日。陛下二更即降制停渭北之行，至五更果烈风大起，际暮方定。伏以玉真体妙莫大於皇极，盛明致理孰盛於吾皇，由是感而遂通，圣与神合，言不测之事，示必然之期，果兹烈风，有吁灵梦，既彰陛下之祚，更表无疆之休，同天地而久长，若符契之征验。臣以上自开辟，博考图书，神灵效祥，帝王膺庆，未有若此之昭着者也。臣等谬当枢近，又忝史官，预闻德音，不胜扑跃。
　　二十八年四月，帝梦老君告曰：吾有像在京城西南百余里，可遣人求之，吾合与汝於兴庆相见，汝当大庆。旦日，谓宰臣曰：朕临御海内向三十年，未尝不鸡呜而起，礼谒真容，为民祈福。近因礼谒，晓色未分，静坐假寐，见玄元皇帝即遣使与道门威仪萧元裕寻访，遂至熬屋屋县楼观山问，见紫云垂覆，白光属天，乃穿其下，果得老君玉像高三尺余以进。其日上适在兴庆宫，遂亲迎谒，置於内殿，果与梦中所见无异。因命宰臣入视，上表贺曰：玄元大圣，降见真容，应感之征，实符睿德。陛下体至真之道，崇清静之源，何尝不礼敬虔诚为苍生析福，故得真容入梦，烈祖表灵。求之西南，果与梦协。且兴庆宫者，港龙旧邸，王业所兴，当此处而告期，与嘉名而相会，斯乃降於紫府，镇我皇家，启无疆之休，论大庆之应。陛下爰舍正殿以为法堂，是尊是崇，至敬至极，殊常之礼将万福而俱臻，无外皆覃及亿兆而同庆。臣等何幸，亲诣瞻礼，自然相好，谅绝明言。开辟以来，典籍所载未之有也。请宣示中外，编诸简册。帝手诏报曰：梦之正者，是谓通神。於惟圣容，果以诚应，岂朕德所及，而大道是兴。再省神灵，言犹在耳，将贻福业，代纪弥多。初告以行宫，乃直於内殿，兼之大庆，允属朕躬。稽之道经，以兹为宝。当孳育万姓，承答神明。卿等宗臣，宜同朕意，愿扬嘉应，安敢让焉。
　　五月庚戌，命有司图画真容，分布天下。乃下诏曰：大道混成乃先於天地，圣人立教用明於宗极，故能发挥妙本，弘济生灵，使秉志者开悟，迷方者知复。以此救物，故无弃人。其孰当之，粤若我烈祖玄元皇帝矣。朕纂承宝业，重阐玄猷，自临御以来，罔不夙夜每涤虑凝想，斋心服形，礼谒於真容，未明而毕事，将三十载矣，盖为天下苍生以祈多福。不谓微诚上达，睿相垂鉴，顷因假寐，忽梦真容。既觉之后，昭然以瞻，殊相自然，与梦相协。诚谓密降仙府，永镇人寰，告我以无疆之休。德音在听，表我以非常之庆。灵既有期，乃昊穹幽赞，宗社储休，岂朕虚薄能致兹事。若便寝之，乃乖其敬。宜令所司即写真容分送诸道采访使，今当道州转运开元观安置。所在道士等，皆具威仪法事迎候。像到七日夜，设斋行道，仍各赐钱用充斋事之费。自今已后，常令讲习道经以畅微旨，所．置道学须倍加笃劝，使有盛益，是知真理深远，弘之在人，不有激扬，何以励俗。诸色人中有明《道德经》及《庄》、《列》、《文子》等，委所由长官访择，具以名闻，朕当亲试，别加甄奖。今者真容应见，古所未闻，福虽始於邦家，庆宜均於士庶。亲王、公主、郡县主者及内外文武官等，并量赐钱。至休暇之辰，宜以素餐，用伸庆乐。诸道节度使及将士等，亦准此。其两京及诸州父老，亦量赐钱，同此欢宴。其钱以当本处官物充。伊尔公卿逮乎黎献，宜勉崇玄化，共复淳源。宣布遐迩，明知朕意。
　　臣闻《中庸》曰：诚则形，形则着。人之有梦，盖亦诚之形也。商高宗恭默思道，梦帝赛之良弼，果求而得。传说明皇每礼谒真容，故感而见梦，此其诚之形之着者也。逮其倦於庶政，委任非人，驯致胡雏之变，而或者药之秦皇、汉武，谓皆好道之失，愚切惑焉。夫道以清心寡欲为本，济人利物为用，而三君者内多欲而外黩武，乃区区欲此祷祠致神仙，乌可得耶。且如梁武竭国用以营塔庙，施身命以为僧奴，绝欢宴於六官，废牲牢於七庙，弥勒生佛，亲为讲演，宝志圣僧，共作护持，而不免台城之祸，岂亦好道之失哉。
　　二十九年辛巳正月丁丑，诏曰：三皇之时，兆庶淳朴，盖由其上以道化人，自兹厥后，为政各异。我烈祖玄元皇帝，禀大圣之德，蕴至道之精，着五千文用娇时弊，可以理国家，超夫《象》《系》表，出彼明言之外。朕有处分，令家习此书，庶乎人用向方，政成不宰。虑兹下士未达微言，是以重有发明，俾之开悟其弱丧而知复，弘善贷於无穷。两京及诸路各置玄元皇帝庙一所，每年依道法斋醮。兼置崇玄学，生徒於当州学生数内均分量置。令习《道德经》及《庄子》、《文子》、《列子》，待习业成，每年准明经举送至省。置助教一人，委所由州长官於诸色人内精加访择补授，仍稍加优奖。
　　是月，亳州奏玄元皇帝庙中九井涌气成云，五色相映。
　　二月辛卯，帝‘制霓裳羽衣曲、紫微八卦舞以荐献於太清宫，贵异於九庙也。又幸怀州开元观及阕乡奉仙观，为王公万姓所请，亲礼《道德》二经，作大石幢对峙之，一如太清之制。九月御兴庆门楼，亲试《道德经》及《庄》、《文》、《列子》举人问。策曰：朕听政之暇，常读《道德经》、《文》、《列》、《庄子》。其书文约而义精，词高而旨远，可以理国，可以保身。朕敦崇其教，以左右人也。子大夫能从事於，此甚用嘉之。夫古今异宜，文质相变，若在宥而不理，外物而不为，行邃古之化，非御今之道。适时之卫，陈其所宜。又礼乐刑政所以经邦国，圣智仁义所以序人伦，使之废绝，未知其旨。《道德经》日绝学无忧，则乖进德修业之教。《列子力命》日汝奚功於物，又违惩恶劝善之文。二旨孰非，何优何劣。《文子》日金积折廉，璧袭无羸，具申其义。《庄子》日恬与知交相养，明征其言。使一理混同，二教兼举，咸不易之则，付虚伫之怀。有姚子彦、斩能、元载等对策入第，各授之以官。十二月，救曰：朕每念黎庶，无忘鉴寐，冀其家给而足，富而且寿。弘济之方，莫如道教。天圣垂范，微言荣然，遵而行之，其应何远。况时将献岁，万物发生，既协阳和，或存惠养。宜令天下诸观自来年正月一日至年终已来，常转《本际经》，老君所降，以富国安民者也。汉天师女孙玉兰梦天降赤光入口，觉而有娠。人疑之，乃剖腹以自明。有物如莲花自腹中出，中有金篆素书，即此经。
　　天宝元年正月甲寅，忽有紫云降於丹凤门外，老君乘白马，侍仙童子各二人，驻立云端，俯词陈王府参军田同秀曰：我昔与尹喜将往流沙之日，藏一金匮灵符在桃林故关尹喜旧宅，汝可奏帝取之，用以镇国。同秀以闻，乃差内侍李志忠监同秀往陕州桃林县之南函谷关故墟求之，俄有紫云白兔现於尹喜宅西枯桑之下，随手穿掘，下至水际，乃得石函金匮，玉版朱书细篆。帝令列十部乐，自通北门迎入宝符。於舆中放五色光，洞照天地。帝登丹凤楼，被衰冕，执金，炉，拜迎奉安於灵昌殿。是夜，楼阁林木之上、虚空之中，悉有神灯。时文武百官及家子道释咸上表，以符瑞感通，辊匮真宝，潜应年号，先天不违，愿崇徽号，光昭典礼。帝固辞不受。表累上，壬申乃下韶曰：神之降休，礼无不答，永言里祀，必在躬亲。朕粤自君临，载弘道教，崇清诤之化，畅玄元之风，庶乎泽及苍生，时臻寿域。积以岁月，未尝懈息，岂请微诚感通，烈祖降见，乃昭灵命，是锡宝符，因而求之，应言而获。亦既至止，果表殊征。谅惟玄秘，不可详说。然邦国大庆，何以过焉。是知神仙所缄，造化同固。爰初有待经辊匮而多时，．港应改元若符契之相合。景福攸介，祇畏良深。而群官宗室抗疏於外，元良诸子屡请於中，逮夫缁黄，兼彼耆#5老以至恳诚不已，前后相仍，愿加天宝之名，用易开元之号。顾惟菲薄，曷以当之。然则玄训在乎钦承，人心难以推拒，顺天从众，义协至公，敬依所请，实用多愧。斯盖上玄厚载，爰及百神孚佑效灵，协於睿祖，幽赞惟新之历，克彰永成之祥。宜遵祀典，式陈昭报。可於来月十五日附玄元皇帝庙。於是置玄元圣帝庙於大宁坊，束都於积善里旧邸。二月辛卯，享玄元皇帝於新庙，京城断屠宰。丙申，追号庄子为南华真人。庚子，帝曰：庄子号曰南华真人，其文、列、庚桑宜令中书门下更讨论闻奏。宰臣等奏曰：庄子既号南华真人，文子请号通玄真人，列子号冲虚真人，庚桑子号洞灵真人，其数子并望随号称经。从之。是月二十日敕：昊穹眷命，烈祖降灵，休昭之仪，存乎祀典，庄子、文子、列子、庚桑子，列在真仙，体兹虚白，师玄元之圣教，洪大道於人寰，观其微言，究极精义，比夫诸子，谅绝等夷。其庄子依号日南华真人，文子号日通玄真人，列子号日冲虚真人，庚桑子号曰洞灵真人。其四子所着，改为真经。崇玄学置博士、助教各一员，学生一百人。门下侍郎陈希烈奏曰：臣伏见今月二十日恩制，以庄子号南华真人，书曰《南华真经》，所说皆理身之要，发明奥义，有十万玄言，祖述道经，含五千微旨。昔尝侍讲，跪演真文，至于七篇，陛下顾谓臣曰：其篇有《养生主》，己悟长年之术。其次有《德充符》，岂无非常之应。臣稽首对曰：陛下德充於内，行应於外，发言之后必有大庆以应之，后篇之中所谓《应帝王》之篇是也。今玄元皇帝果降灵符，彰宝祚无疆之福，含真道知来之旨。尊以称谓，陈其象设，希代之礼，旷古未闻。臣於此经宿愿探重，受持读诵三十余年，作礼焚香，庶裨圣化，获逢殊庆，倍百常情。望宣付史官，以昭灵应。许之。
　　三月诏史记古今人表，玄元皇帝升入上圣。韶亳州真源县先天太后及玄元庙各置令一人。四月戊寅，韶曰：化之原者曰道，道之用者曰德，其义至大，非圣人孰能章之。昔有周季年，代与道丧，我烈祖玄元皇帝乃发明妙本，汲引生灵，遂述玄经五千言，用救时弊，义高《象》、《击》，理贯希夷，非万代之能俦，岂《六经》之所拟。承习前业人等，以其卷数非多，列在小经之目，微言奥旨，称谓殊乖。自今已后，天下应举除崇玄学生外，其余所试《道德经》并停，仍令所司更详一小经代之。其《道经》为上经，《德经》为下经，庶乎道尊德贵，是崇是奉。凡在遐迩，知朕意焉。
　　混元圣纪卷之八竟
　　#1『巳』原作『巴』，据《辑要》本改。.
　　#2『遣』原作『遗』，据《辑要》本改。
　　#3『回』原作『日』，据《辑要》本改。
　　#4『老』原作『若」，据《辑要》本改。
　　#5『耆』原作『者』，据《辑要》本改。
　　混元圣纪卷之九
　　宋观复大师高士谢守濒编
　　九月，置谯郡紫极宫，宜准西京例为太清官，先天太皇、先天太后庙亦改为官。
　　太清宫制度：南开三门两重，东西各开三门一重，每门安戟，正殿前后八问，置卯阶、午阶、酉阶及布饭，置龙墀、沙墀及置皇帝斋官、公卿及行事官斋宇、御厨、斋厨及官吏公宇焉。十二月戊戌，帝幸华清宫，忽见老君现於朝元阁上，移刻不见。遂改朝元阁为降圣阁。帝见灵符有天宝万载之文，天宝二字已应．改元之号，遂韶改年为载以合之。又改桃林县为灵宝县，置天宝观，立御制《灵符铭》於其处。四载四月癸巳，韶曰：尊祖奉先必在於崇敬，辨仪正礼所贵於缘情。伏以大圣祖玄元皇帝御气升天，长生久视，体重玄而不测，与玄化以无穷，真容屡现，天宝仍集。恭惟孚佑，实表常存，比太清宫行事，皆具冕服。爰及奏乐，未易旧名，并告献之时，仍陈荚祝，既非事生之礼，岂是降仙之仪。且真容殊伦，幽明异数，理有非便，亦在从宜。自今后每於太清宫诸宫行礼，官宜改用朝服，兼停祝板，其告献辞及所奏乐章，朕当自修撰。仍令所司具仪注奏闻。帝制降真、召仙之曲，紫微、送仙之曲，於太清官奏之。·韶改三礼为三再拜，以祝板为青词，用青纸朱书，御署称嗣皇帝臣某，永为常式。
　　七载闰六月丙寅，帝亲谒太清宫，上圣祖玄元皇帝尊号为圣祖大道玄元皇帝。丙辰，韶日．搬玄宗妙本，实备微言，垂范传学，将弘至化。朕所以发求道之使，远令搜访，因闻政之余，亲加寻阅。既刊讹谬，爰正简编，必有阐扬，以崇劝道。令内出一切道经，宜令崇玄馆即缮写，分送诸道采访使，令管内诸道转写。其官本便留采访至郡，亲劝持诵。圣人垂训莫先於道学者，宗本必有其师。·文宣王与圣祖同时，俱为教首，虽考言比德理在难名，而问礼叔经迹彰亲授，思广#1再三之义，用崇混一之尊，宜於太微官圣祖前更立文宣王仪像，与四真人列侍左右。是日大赦，制曰：啼拾之礼以存序位，质文之变盖取随时。国家系本仙宗，业承圣祖，重熙累盛既锡无疆之麻，合享登神思弘不易之典。自今已后每谛拾，并於太清官圣祖前设位序正，上以明陆配之礼钦若玄宗，下以尽虔恭之诚无违至道。比来每缘谛拾，时享则停，事虽适於从宜，礼或亏於必备。已后每缘啼拾，其常享以素饥，三上香以代三献。
　　初，太清官成，命工人於太白山采白石为玄元圣容，又采为玄宗圣容，行立於右，皆衰冕之服，缯彩朱玉为之，今又琢玉为老君圣祖像及帝真容於启圣宫。
　　九载庚寅，御史大夫王钹奏称太白山人王玄翼见玄元皇帝於宝仙洞中，誉石函《上请护国经》、宝券、纪录等，帝乃命刑部尚书王捶往访之，遂取以进。
　　十载辛卯春正月乙酉朔，帝亲朝献太清宫。癸巳朝享太庙，甲午有事于南郊，合祭天地。
　　十一载壬辰，三山饥死者十五六，多采野葛、山芋而食。忽有二青童降于剑州女冠王法进之庭，谓日：大帝以汝夙禀仙骨，志不忘道，敕我迎汝受事於上京也。法进不觉腾身凌虚，径达帝所。夫老君下理十天，抚掌兆民，则谓之天皇大帝耀魄宝也。於是法进朝拜，老君命以霞浆赐之，徐谓日：世人厌弃五谷，为天神所责，汝宜归世间告谕下民，使其悔罪。乃命侍女授以《灵宝清斋告谢天地仪范》一轴，俾传於世。日：可相率於高山幽静之所致斋悔罪，则宿业可除，谷父蚕母之神为致丰衍矣。龙虎之年，当复召汝。乃遣还。今蜀中所行天公斋是也。法进以十二载复升天。
　　十三载二月癸酉，帝亲朝献太清宫，加上圣祖玄元皇帝尊号日大圣祖高上大道金阙玄元天皇大帝。敕有司每年四孟及五腊修荐献上香之礼，天下州县永依此式。十五载，帝辛蜀，玄元见於汉中郡三泉县黑水之侧，帝亲礼谒。遂命刻石像真容於所在之处，在秦望驿南六里。
　　又於利州益昌县岭上见老君乘白鹿而过，忽去其角，变为白择，以示收禄山之兆。诏封其山为白卫岭二於所现之处置自然观。
　　初李泌幼有神仙志，尝游嵩山参访道术，老君敕安期生戒之日：国祚将危，时方多难，宜以文武之道佐佑人主，广济生灵，方可脱屦登真耳。泌乃还，遂佐肃宗剪除暴乱，恢复王室。历辅三朝，然后仙化。
　　按《太平广记》所载云：李泌母周氏，有娠三年寤而生，生而发至眉。为儿童时，身轻，能於屏风上立。有道人云：此子十五岁铃白日升天。异香及音乐之声，时有彩云挂於庭树，其家乃作蒜姜，令人登屋泼之。后游嵩山、衡山，因遇桐相真人、羡门子、安期先生，授以长生羽化服饵之道，且戒之日：太上之命以国祚中危，朝廷多难，宜以文武之道佐佑人主，功及生灵，然后可登真脱展耳。自是多绝粒服气，修黄老谷神之要。天宝八载，在表兄郑叔则家，忽两日冥然如寐，忽其身自顶踊出，长二三寸，傍有灵仙挥手动目如相助者，足将及顶，及念言大事未毕，复有庭闱之恋，愿终家事。於是在傍者皆散，见一人仪状甚巨，衣冠如帝王者，前有妇人礼服而跪。如帝者责日：情知未得，固欲令来，使劳灵仙之众。跪者对日：不然，宜教伊近天子。遂寤。十载，玄宗召入内，应制作《皇唐圣祚文》及讲《道德经》，敕与太子诸王为布衣之交。杨国忠嫉之，遂逐入名山。安禄山陷潼关，玄宗、肃宗分道巡狩，号王为河洛节度使。人求得泌於嵩、少间，会肃宗手札至，号王即备车马送至灵武。肃宗延於外内，动静顾问，规画大计，寝则对榻，出则联镳。尝与泌论诸将功赏，因日：若臣之所愿，特与他人异。上日：何也。泌日：臣绝粒无家，禄位与茅土皆非所要，但枕天子膝睡一觉，使有司奏客星犯帝座足矣。上大笑。及南幸扶风，每顿，铃令泌领元帅兵先发，请行官，收管钥，奏报然后车#2驾至宝定郡。泌稍疲，先於本院寐。上至，不令人惊之，登状捧泌首置於膝。良久#3泌觉，上日：天子膝已枕矣，＇克复之功当在何时。泌遽起，谢日：以臣观之，假九庙之灵，乘一人之威，当如郡名，铃保定矣。既旬日而西域河陇之师皆会江淮，庸调亦相继而至，遂克复两都。泌之居山也，柄神幽林，不交人事，居内也，密谋正救，动合玄机，所以代、历四朝恩渥隆异。而兀载、李辅国之辈嫉之若仇。代宗即位，累有颁赐。中使旁午於道号天柱峰中岳先生，赐朝天玉简，薨赠太子太傅。是月中使林远於蓝关逆旅遇泌，单骑常服，暂往街山，话三朝之事惨然，久之乃釭。到长安，方闻其薨。．德宗闻之，尤加怆异。是乃佐四圣而脱展也，斯言验矣。夔州道士王法明生而舌长，呼字不正。及入道，乃日诵《道德经》。数年后，忽梦老君为剪其舌，既觉，语言遂正。
　　肃宗至德二年丁酉三月十八日，通化郡人为国祈福於云龙岩，建大斋会，忽有祥云异香氤氲不散，移时渐开，有神光照天，乃见老君立於山前，自地接天。其山虽高，不及其肘。左手垂下，右手执五明扇，仪相炳然。众悉瞻礼，良久乃隐。遂具奏闻，韶图其本。太上高皇制赞并序日：我大圣祖诞敷众妙，光宅上清，贻厥孙谋，屡彰幽赞。昼现殊相，空浮瑞色。七耀五明之服，玉童金媛之仪，道释人天，作礼瞻奉。昔真诰传於羊角，宝祚无疆，今宸仪炳於龙岩，妖氛将珍。岂惟历代师授，前王得一，斯乃宗社降祥，后昆惟万。申命藻绘，示诸郡国。若对寥阳之宇，如临太极之庭。赞日：琦我烈祖，阐教乘时，理身理国，曰希日夷，上开仙洞，俯视灵姿，昭融至道，计赞无为。岩谷增丽，丹青罔追，神光烁烁，淑景迟迟，当朝称庆，列郡来斯，福祚流衍，千龄在兹。
　　乾元二年己亥，帝梦二青童导从至一宫阙，谒见老君，冠九凤冠，衣云霞衣，须发皆黑，托玉几，执拂，真人、童子、玉女、力士侍卫极众。帝衣绛衣、秉珪立侍其后。游涉山海，经历甚远。及旦，宣访诸像，乃於务光坊光天观圣祖院果有黑·发老君之像，一如梦中所见。帝大悦，乃出御容画像，令侍立於像后。仍颁天下普令供养。
　　代宗大历五年丙午八月己巳朔乙亥，上顾谓宰臣曰：神仙之事信乎。李藩对曰：神仙之说出於道家，道家所宗，《老子》五千言为本。《老子》指归，与经无异，后代好怪之流，假托老子神仙之说，故秦始皇遣方士入海求主受惑，即无所得。文皇帝服胡僧药，遂致暴疾不救。古诗云：服药求神仙，多为药所俟。诚哉是言也。君人者但务其理，四海乐推，社稷延永，自然长年也。上深然之。
　　德宗贞元十年甲戌十月十六日，果州南充县金泉山女冠谢自然修道功成，老君命召之，白日上升。后三月，再自天降，谓刺史李坚日：天上有玉堂最高，老君居焉，白玉为壁，上皆金题神仙之名。时有朱书注其下，云降世为帝王或为宰辅。凡神仙入谒见老君，皆四拜焉。予恐世人不信有神仙之事，故暂来语君。言讫，遂即升天。坚以表闻，有诏褒美。
　　按《太平广记》云：谢自然性颖异，少不食荤血。母令随尼越惠经年，以疾求归。又令随尼日晓数月，亦求还。其家在大方山下，山顶有石像老君，自然因瞻礼，顾谓母日：此兄所愿居也。母从之。乃迁居山顶，常诵《道德经》、《黄庭内篇》。居久之，年十四岁，因食新稻见是蛆虫‘，自此绝粒．o其父寰，官游多年，及归，见自然不食，怒日：我家世业儒，何得有此妖惑。固锁闭室中四十余日，益加爽秀。寰方惊异之。既而东岳夫人与诸仙时降其家，令以香汤沐浴，不得用乳头香。又云：上天自有真仙，非鬼神之类。上界无削发之人，得道之后，悉皆冠履仙装也。又自然升天时，书于堂之东壁云：寄语诸春属，莫生悲苦，可勤修功德，修立福田，清斋念道，百劫之后，冀有善绿，早会清原之乡，即得相见。其书迹存焉。李坚迷《金泉道场碑》及传，具载其本末。昌黎韩文公愈诗云：果州南充县，寒女谢自然，童骏无所识，但闻有神仙。轻生学其衍，乃在金泉山。繁华荣慕绝，父母慈爱捐。一朝坐空室，云雾生其问，如聆笙竿韵，来自冥冥天。白日变幽晦，萧萧风景寒，檐楹互明灭，五色光属联。观者徒倾骇，踯躅诅敢前。须臾自轻举，飘若风中烟。茫茫八结大，影响无由绿。里胥上其事，郡守惊且观。驱车领官史，毗俗事相先。入门无所见，冠履同蜕蝉。皆云神仙事，烁烁信可传。盖谓此也。
　　敬宗宝历元年乙巳七月，命左仆射平章事李逢吉摄太尉，充孟秋荐献大圣祖于太清宫。宝历二年丙午正月，帝有事於南郊，朝献太清官。御驾将至，老君化为一白衣叟，指示长安县主簿郑蓊曰：当此路有普井，可速实之。俄失老人所在。驾至，具以闻，百官称贺。诏兵部侍郎韦处厚撰碑，起居郎柳公权书之，．置於实井之侧，仍编付史官。立碑之际，忽有劲风飒然而起，旋台不已。众仰视之，乃见老君紫衣金冠，蹑金履立於白莲之上，右手执五明扇，左手垂下，空中见光明如金色。公权与镌碑人瞻睹良久，因以物画地，记其形像。及画毕，老君忽以扇指空中，流光四散，乃腾空而去。众皆注目，须臾渐远，没於云中。遂以事奏闻，诏编事迹入碑。见柳公权书韦处厚所撰碑。
　　大和七年癸丑八月，文宗诏日：圣人立极，教本奉先，王者配天，义惟尊祖。我大圣祖玄元皇帝肇开宝运，垂祚有唐，致六合於大同，跻群生於寿域．－保兹鸿业，实赖贻谋。如闻亳州太．清宫频经水潦，颇似摧毁，永惟圣诞之地，敢忘崇奉之诚。宜令宣武军节度使李程兼充亳州太清宫使，乃委渐加修茸，以时致敬，称朕意焉。
　　开成二年丁巳五月，中书舍人高元裕为板州刺史，於州北九里嘉陵江上小山之前，忽有崖壁问光彩有异，近而观之，石上有自然文成老君之像，眉发巾履服饰，无不周备。傍有一人，宽衣大袖，持炉荐香。后一童子双髻高束，谨若听命。皆非人力图绘镌刻所及。元裕每有祈梼，即紫黑上浮，又有灵泉自涌。士民请福，无不立效。遂刻石建宇，用旌其瑞。仍图画进呈，诏编入史。
　　武宗以开成五年庚申正月即位，二月敕玄元皇帝降生日宜为降圣节，休假三日。宣宗大中四年七月一日，老君遣真人韩众赐河中永乐县道净院道士侯道华姓李，赐名内芝，命住上清宫善进院。
　　按《室志》云：唐文宗时道士邓太玄炼丹成，留一合藏於院内。后周悟仙主院事，有侯道华者，酒扫隶役，无所不为，诸道士常奴畜之。然常好子史，手不释卷。人或笑之，答日：天上无愚懵仙人。一旦制去门前古松之枝，云：他日碍我上升。众咸怒之。时大中五年五月二十日也。明旦，道华留诗与周悟仙云：帖裹大还丹，多年色不移，前宵盗吃却，今日爻空飞。惭愧深珍重，珍重邓天师。他年炼得药，留着与内芝。吾师知此衍，速炼莫为迟。三清专相待，大罗的有期。下列细辞云：去年七月一日蒙韩君降赐姓李名内芝，配住上清善进院。乃脱展松下，上古松之表，脱衣挂松上而飞升。节度使郑公光按视不诬，以事闻奏。韶赐绢五百匹，并赐御衣，修饰殿廊，赐名升仙院。
　　大中二年戊寅，天台山僧陈惠虚久居｀国清寺，因与同倡游山欲过石桥，水浚苔滑，众皆股栗不行，惠虚独超然而过，径上石壁，至夕不回。惠虚至石壁外，见微有小径，稍稍平阔，遂见宫阙，花卉万丛，台阁连亘十里许。见三门相向鼎峙，其中门题额曰会真府，左门日金庭官，右门日桐杠官，皆有金楼玉窗，高百余丈。入右门内之西，又一·高楼广门，题曰右弼官，周顾数千间，屈曲相通，瑶阶玉陛，流渠激水，处处华严而了无人迹。又入一院，见青衣童五六人相顾笑语而去。再三问之，应日：但问张老。须臾回顾，见一老叟扶杖持花而来，讶日：汝俗之人，何忽至此。惠虚日：常闻过石桥即有罗汉寺，人世时闻锺声，故来寻访。千生幸会，至此境界，不知罗汉何在。张老曰：此真仙之福庭，天帝之下府，号日金庭，不死之乡，养真之灵境，周回百六十里，神仙右弼桐相上真王君主之，列仙三千人，上真三百人，神王、力士、天帝、玉女万人，为小都会之所。太上老君一年三降此宫，校定天下学道之人功行品第，乃·神仙所都，非罗汉所居也。问曰：王君为谁。张老日：周灵王之太子、浮丘公之弟子，位为上真矣。惠虚曰：神仙可学否。张老曰：积功累行，肉身升天，在於立志坚久耳。汝得见此福庭，亦是有可学之望。又问日：仙道以何门而入。张老日：内以保神炼气，外以服饵丹华，凡为仙者，神丹之力也。汝不可久住，上真适游束海，骑卫若还，恐有冥责。因引之使出门。行十余步，已在国清寺矣。惠虚自此慕道，常好丹石。晚居终南山捧日寺，渐衰老，其心愈切。寝疾月余，赢惫且甚，忽有老叟负药囊入寺，大呼曰：卖大还丹。众僧皆笑之，乃指惠虚之门，戏谓老叟曰：此僧颇好还丹，售之可也。老叟欣然诣之，留药数丸，惠虚便服之。老叟即去，众相率来问，言已买得还丹吞服之矣。遥指众僧曰：勿前，觉尔等有臭。顷问易新衣，忽飞登殿檐，挥手相别，冉冉凌空而去。
　　懿宗咸通元年庚辰二月，草寇仇甫攻掠越州，奔突县邑，官吏奔骇，因据刻县城。诏八道会师讨之，居民漕窜。有沈莹者，家奉老君像甚精诚。莹闻兵至，仓惶锁门而逃，误锁小童在舍中。却回，欲开门则营幕充斥矣。后胜败不常，市肆焚燕。无几，十余月方诛珍罢兵。后莹所居悉无所损，及开锁，小童安然，问其故，云门闭之后，并无惊怕，但有一青衣童子年可十三四，来云：老君令我嬉戏。又引去一大宅内，得饮食果。食啖才如半日许，即闻老君令添香火。才灶香了，即闻门声。莹入门时，香犹未熄。
　　十年己丑九月，徐州贼庞勋来寇亳，领其徒三千余人趋太清宫，欲据为营垒。是日，避难士庶千余人咸在宫内，忽望见老君自宫中乘空而南，须臾黑气自九井中出，良久昏噎一川，贼党迷路，自相蹂践，庞勋溺水而死。边巡开霁，无孑遗矣。汴州节度使李蔚奏闻，寻遣使诣宫告谢，仍下诏曰：苦县旧里，圣祖故乡，宫宇具严，庙貌斯设。昨者余妖奔突，纵火焚烧，阴雾覆蔽於晴空，狂寇颠迷於｀道路，散逸鹿野，遂至夷平。缅惟玄功，申兹灵既，内出青词，虔申告谢。布示中外，仍付史官。
　　僖宗广明元年庚子三月，黄巢攻劫郡邑。七月，寇淮南，将焚太清宫，忽阴风四起，变暑为寒，贼众骇散，卒不敢攻而去。又有群盗欲劫掠宫庭，行至近境，忽阴云昏蔽，迷失路径。乃回亳州城下，因围逼州城，攻击甚急。刺史潘稠望宫焚香设拜，以祈救护。顷之，黑雾自宫中来，周旋城外，腥毒可畏。俄密雪交下，寒悚异常，贼死者十五六，而城内晴景晏然。复有神鸦衔接，贼惧，乃解围去，寻亦散灭。潘稠令道士马含彰、孙栖梧等上奏云：太清宫自乾符已后，累有逆寇，少或逾千，多或万余，皆窥伺太清，欲为焚劫，或来攻城邑，或傍犯县城，凡一百八度。老君皆密垂神化，忽起浓云，或桔以云风，或击以雷电，率皆颠沛，寻至败亡，庇护邦人，莫知其数。请移县治就宫安置。诏答日：恐移县就宫，必多秽渍，县仍旧所，准万年例升为赤县。仍降表词告谢。帝望宫稽首拜而遣之。
　　八月十二日敕：亳州太清宫是玄元降圣之地，名高道祖，福荫皇基，九龙之瑞井涵空，一鹿之仙踪在木，累代之棋祥可纪，近年之感应尤彰，所宜严盛於福庭，安可荒冻於诤宇。潘稠能施善政，久染真风，广出俸钱，备修宫观，垣墙楝槐无不精新，像设丹青弥加焕丽。观图考事，深可慰嘉。其住宫威仪道士昊重玄可赐紫，仍号凝玄先生。道士马含彰、孙栖梧并赐紫，潘稠加金紫光禄大夫检校工部尚书。余如故。
　　十一月，黄巢陷束都。驾幸兴元。贾湘隶职计司，有老君画像，常持以自随，所至处虽一日，亦设香火之位。黄巢陷长安，湘挈家避难，居龙角山下。忽有群贼围其家，湘入告老君，乃出与贼语。贼投刃於地，罗拜其前。湘入门，贼犹拜称罪过。湘哀之，持赠帛慰勉之，一无所取而去。或问贼何所见而反拜，日：我见贾君左右神兵极多，皆长数丈，呀口瞪目，似欲吞噬，惧不得命耳。自后外户不肩，人无敢犯。成都杨闹儿奉祀老君精勤不怠，尝於金堂把截被虏往南山寨中，昼夜·常念老君，愿再见父母。忽梦老君赐云一朵，令一童子引之，送於平地。及觉，已出山寨，因得还家。到家日，父母已作百日斋矣。
</div>
    <div class="pagination">
<a href="混元圣记_page5.html">上一页</a><a href="混元圣记.html">1</a><a href="混元圣记_page2.html">2</a><a href="混元圣记_page3.html">3</a><a href="混元圣记_page4.html">4</a><a href="混元圣记_page5.html">5</a><span class="current-page">6</span><a href="混元圣记_page7.html">7</a><a href="混元圣记_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
