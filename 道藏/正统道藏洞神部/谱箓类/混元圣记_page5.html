<!DOCTYPE html>
<html>
<head>
    <meta charset="UTF-8">
    <title>混元圣记 - 第 5 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>混元圣记 - 第 5 页/共 7 页</h1>
    <div class="content">　　#1『北』字原作『比』，据《辑要》本改。
　　混元圣纪卷之五
　　宋观复大师高士谢守灏编
　　是时老君在于阗国谓尹真人曰：吾所行化，遍此西方，摄伏外道，令归正法。其诸国土，已得度者及未得度者，我於此时，咸令集会，俾其开悟，归入法门。语已，即有九色神光遍照西方无极国界，光所及处，无有远近，俄顷之间，毗摩城中自然宽平，地化金色，建大法座，百宝庄严，三界众真，诸天灵神，俱时来集。时于阗国王及罽宾国、条支国、安息国、大月氏国、朱俱半国、渴叛陀国、护密多国、骨咄陀国、俱密国、解苏国、污那国、久越得犍国、浥怛国、乌拉喝国、失范延国、护时健国、诃达罗支国、波斯国、疏勒国、碎叶国、龟兹国、拂箖国、焉耆国、弓月国、瑟匿国、康国、史国、采国、似没盘国、曹国、何国、大小安国、穆护国、乌那葛国、寻勿国、火寻国、西女国、大秦国、波罗奈国、帝那勿国、伽摩路国、乾陀罗国、乌苌国、昙陵国、多勒建国、大食国、殖赋国、数漫国、怛没国、俱药国、嵯骨国、迦叶弥罗国、迦罗国、不路罗国、泥婆罗国、狮子国、拘尸那揭罗国、毗舍离国、劫毗陀国、室罗伐国、瞻波罗国、三摩怛咤国、呜茶国、苏刺咤国、信度国、乌利尸国、扈利国、色伽栗国、漫土漫国、尼拔国、越底延国、赊弥国、小人国、轩渠国、陀罗伊罗国、狼揭罗国、舍卫摩竭提国、临倪国、天竺国等王，已上共计八十国土。
　　按《通典》云：塞王居属宾国，在度山之西塞，种分散为数国，自疏勒以西北，休屠损毒之属，皆故塞种也。损毒即婆罗门国，或日摩伽陀汉，谓之损毒，亦日身毒。·颜师古云：身毒即天竺也，塞种即释种也，盖胡音有轻重也。身毒有别国数十，如舍卫、波罗奈之属，虽各小异，而俱名天竺，故有五天竺，亦曰五印土。
　　及诸羌酋部落，不可胜数。遥睹光相妙丽希有，昼夜瞻仰，欢喜赞叹。老君运妙有神通，悉皆摄受，令俱得至道前，老君宴坐宝座之上，诸胡国王及其后妃眷属各各烧香，散花奏乐，围绕礼拜供养，愿听法音。老君乃为说经。老君说经竟，复告曰：汝等常当皈依大道，信奉佛陀。时舍卫国王、摩竭提国王等，
　　按《通典》云：摩竭提乃天竺之属国，其都临怛河，有山日灵驽，胡语日耆合崛山，盖有青石山头似惊乌，故以为名。
　　出班再拜，胡跪请曰：敢问皈依大道，信奉佛陀，其法云何修何恭敬。老君曰：善哉问，奉吾法者当作净舍，恭肃无疑，朝夕焚香，传授经教，念念相续，自悟悟他，兴建福田，斋讲开悟，亲近明师，邻愍后学，厌离俗缠，不矜功德，常思济物，愿见明时，念施法药，愿道流行，不妄兴利，不慕荣观，不欺卑贱，一切恭敬，恤老矜孤，平等亲疏，不妄杀戮，永断诸业，常兴道合。能如是者，见世获福，过去生天，庆流后嗣，时舍卫、乌苌、摩竭等国王皆愿舍位归心修道，会中无鞅数众，悉发善心，稽首唯唯，信受奉行。尹真人将侍老君复还中夏，群胡留恋，不忍辞决，愿留於此国土，教化众生，祈恳再三。真人曰：汝等以相见我，我本无动，宁有去来。汝必欲以身相见我者，宜以五色土木金玉彩石置像吾身，礼拜供养，吾当应现，为汝说法。复告之曰：汝等同受天地一元之黑而生，皆具足真常之性，於未来世究竟当得无上正真褊知至道，善自护持，无犯戒律，过中勿食。食已欲起，先作念言，处世界如虚空，如莲花不着水，心清净超於彼，稽首礼无上尊。念已即起。时会众等，悉皆欢喜，顶礼信受。是时彼国又有外道九十六种，善惑人心，人莫能觉，老君悉皆化之，令归正道。
　　老君将还中夏，乃与群胡辞决。胡众攀恋不已，老君不违其善意，乃喻之曰：我暂归天上简定人鬼之录，寻当下降，百年之外，当遗佛陀生汝国土，施教后人。言讫，老君驾八景云舆，尹真人乘白鹿，群仙跨鹤，仙乐骇空，天神导从．，升天而去。
　　按《唐通典西域总传》云…于阗都葱岭之北二百余里，去长安九千八百余里，户三万二千，束北至都护理所二千八百里，束至都善千五百里，葱岭以束唯此二国为大。后汉、魏、梁、后周、隋、唐正观中，并遣使通中国。自商昌以西诸国，人多深目高鼻，惟此国貌不堪胡，颇类华夏。自汉武帝至今，中国诏令书册符节，悉传以相付，敬而存焉。国西五百里有毗摩寺，云是老君化胡之所。
　　群胡仰望，再拜哀泣，倏忽之问，无复影响，乃各还本国。惟厨宾烦陀王入山居精舍，积修苦行，坚持戒律，化其国人，舍恶从善，死后上生梵天。既生天已，能知宿命，每念前因，愿闻大道。老君不违其愿，乃命尹真人下降，授以真空常寂之道、神仙解化之法。
　　《后汉书》裴楷上书於桓帝云：臣闻官中立黄老、浮屠之祠，此道清虚，贵尚无为，好生恶杀，省欲去奢。老君西入夷域，始为浮屠之化。浮屠不三宿桑下，不欲久生恩爱，精之至也。天神遗以好女，浮屠曰：此但革囊盛血尔。遂不昤之。其守一如此，乃能成道。故知浮屠立教之初，烦陀王率先拾国入山修行，又能坚志不破戒律，宜其终闻大道而证佛果也。魏明帝制《老君化胡经赞》：混元未始，老君为先，长於太初冥昧之前，无师无祖，诞生自然。渝真散朴，乃微乃玄。仰而攀之，耀乎霄乾，俯而察之，深乎渊源。敷二仪以布化，烛三光以列天。其性无欲，纯粹精也。体虚抱素，妙难明也。挠之不浊，澄之不清，幽之不昧，显之不荣。谁谓天高，悬象可标。谁谓地厚，重泉可洮。然道也，标之不高，洮之不浚。物受其形，莫镒其源。人禀其中，莫识其全。美哉乎道，为万物之宗，天地之始。吾欲书之，非笔可纪。吾欲体之，无形可拟。又曰：深愍后世，托下於陈。为周柱史，经九百年。无极之际，言归昆仑。化被胡域，次授属宾，后及天竺，於是遂迁，文垂后世，永乎不泯。
　　老君化胡已即升天。至穆王四年甲申，降游束海，至扶桑，会大帝，校集诸仙品位高下。复分身降于西海王苏邻国，号长生甘露无上医王大光明使，度化人天神鬼。凡教法所未暨处，皆令得度。俄复登天。
　　穆王少好神仙之道，感西王母降其宫，又获八骏之马，王乘之，命奔戎为右，造父为御，导车涉弱水，鱼鳌矗为梁，遂登春山，觞王母於瑶池之上而归。在位五十四年，寿一百四岁。时尹喜既．适流沙，其草楼在终南之阴，王追慕灵迹，命驾诸马，为修观建祠，延杜外等七人为道士以奉同事。冲字玄逸，闲居幽室，吟咏道德，常摄护黑液，吐纳光华，经二十余载，忽展真人降其靖室，将侍者二人捧碧玉函立於左右，冲拜手求哀，蒙授以《九华丹经》一函。谓冲曰：老君与文始先生於束海八停山召大帝校集群仙，天下山川洞室仙人，无远弗至。时有地司保举子勤劳，老君劫我付汝仙方也。冲依法令服，身生玉光，五脏充实，仅容气息。又感真人李君授以《太上素灵洞玄大有妙经》，冲复修之，甚得其验。遂解胞释结，保命凝真，领摄群神，洞观众妙，桔策虎豹，役使百灵，通达冥显，莫测其涯，年百余岁。穆王十九年己亥，老君遣上清元君下迎，授书为太极真人，任王屋山仙王。
　　文始先生之徒茅轨字公度，少学天文兼通谶纬，文始授以道经丹诀凡百余篇，皆蒙口诀。文始先生登真之后，即与隐士杜冲等同於楼观修习。时年二十有八，绝粒行气，修炼神丹，道成上升，老君赐任太和真人，命下统仙僚於杜阳宫，轨时出游，带神丹历天下，济度有绿之人。或炼金银以赈贫穷，或行丹乐以救危厄，求哀之人咸得其福利焉。
　　李脱学长生之道，穆王时来居蜀金堂山龙桥峰下，合九华丹。丹成，去游五岳十洞二百余年，於海上遇飞阳君授水玉之道，还归此山炼药成，又去龙桥峰下，炼金鼎还丹。丹成，已八百岁矣。蜀人历代见之，因号日李八百。凡三於此山学道，故世人号此山为三学山。脱妹名真多，随兄修道，居绵竹中。老君与玄古三师降授以飞升之道，先於八百白日升天，故其山号真多化，即古浮山治也。
　　厉王二十一年甲辰，洛阳人宋伦栖止楼观，抱一冲和，不交人事，日诵《道德》二篇数褊，服黄精、白木，积二十余年。一日老君降其居，仙童六人辅真执录，伦匍匐乞哀，乃告伦曰：吾有中景之道、通真之经，生乎三元之始，出乎九玄之庭，五德合庆，六气凝精，负真保遐，长生回龄，子能修之，立致云饼，出有入无，彻幽洞明，三光并照，二黑齐灵，变化适意，飞升上清，今以授汝。伦拜受教。乃开宝蕴，出灵飞六甲素奏丹符以付於伦。伦修之，乃自然通感，常有童子六人更迎侍之，洞视万里，察物如神，能望岩伸步，凌波涉险，不用津路。或化为庆鹿，或化为鸠鸰，翱翔原陆，试人之心。年九十余，以景王时授书为太清真人，下司中岳神仙之录焉。
　　彭宗年二十学道，师事杜冲，受《道德》五千言，行雌一之道，能三日三夜通为一息，能一气诵《道德经》两褊。厉王时，年一百五十岁，老君召为太清真人。
　　宣王时，冯长任柱下史，年四十休官入道，常诵《道德经》，居终南山。老君遣真人彭宗驾白虎降其室，授以《太上隐书》。至平王时，升仙为西岳真人。
　　宣王四十三年，老君过渭川，王迎谒之，老君曰：岁星北入于燕，周其衰矣。后二年，幽王立。今汛渭之侧有伯阳川，是其处也。是时郊野采薪者行歌曰：巾金巾，入天门，呼长精，翕玄泉，呜天鼓，养泥丸。时人莫能识，老君曰：此活国中人，其语秘矣，斯乃修习无上至真之道也。
　　幽王二年，西周地动，泾、渭、洛三川皆震，老君曰：周将亡矣，夫天地之气不失其序，若失其序，民乱之也。阳伏而不能出，阴迫而不能蒸，於是其地震。今三川实震，是阳失其所而填阴也。阳失而在阴，原必塞，原塞国必亡矣。夫水土演而民用也，土无所演，民乏财，周不亡何待。昔洛竭而夏亡，河竭而商亡，今周德若二代之季乎。其川原又塞，塞必竭。夫国必依山川，山崩川竭，亡之征也。川竭山必崩，若亡，不过十年，数之纪也。是岁，三川竭，岐山崩。三年，幽王璧褒姒，老君曰：周亡矣。昔夏之衰也，二龙止於庭而言曰：余为褒之二君。於是布币而策，告之龙亡而荣在，乃椟而藏之。比三代莫敢发，厉王发而观之，叶化为电，童妾遭之而生女子，惧而弃之。宣王时有谣曰：累弧箕服，实亡周国。王闻有夫妇卖其器者，使执而戮之。惧而夜逃，闻童妾所弃女子啼於路，哀而收之，奔褒。褒人有罪，请入此女以赎，是为褒姒。王爱之，生伯服，立为太子，乃废申后及太子宜臼。老君曰：祸成矣，无可奈何。寻为犬戎所灭．
　　平王三十三年，老君复出关行化诸国，遂游西海，至流、麟等洲，召十方神仙及初得道地下主者、游散仙人、至孝至忠经历度者八万余人，校其功行，授以仙职五等、仙官二十七品，随高下付之，乃复升天。
　　老君自与群胡辞夹，己逾百年，烦陀王昔属宾胡王也下生身毒国为王子，是谓浮屠教主。实庄王九年癸巳四月七日夜半，从莫耶夫人右脸诞生。
　　周之四月即今二月也。释氏《过去见在经》云二月八日生，《因果经》三月七日生，《瑞应经》云四月八日夜半子时生。按《唐通典》载晋、宋问《浮屠经》云：临倪国其王生浮屠太子，父日郦头耶，母日莫耶。浮屠身服色黄，□发如青丝。始，莫耶梦白象而孕。及生，从母右滕出。生而有髻，堕地能行七步。此国在天竺国中，其国又有神人名沙律。又《后魏释老志》云：释迦即天竺进维卫国王之子，天一竺其总摄趣维别名也。初，释迦扑四月八日夜从母右滕而生，既生，姿相超异者三十二种，天降嘉瑞以应之亦三十二，其《本起经》说之备矣。释迦生时，当周庄王九年，《春秋》鲁庄公七年夏四月，怛星不现夜明是也。至魏武定八年，凡一千二百三十七年。又《隋书经籍志》云：释迦当生周庄王之九年四月八日，自母右滕而生，姿相奇异，有三十二相，八十种好。拾太子位，出家学道，勤行精进，悟一切种智而谓之佛，亦日佛陀，亦日浮屠，皆胡言也。华言译之，谓之净觉云。
　　须发皆卷，多力，善射。年十七，父王为纳瞿夷耶输鹿野三女为夫人，生二子，长日罗喉罗，次日侨陈如。又十二年，因游四门，见生老病死之相，乃忽惊恐，忆念前因，遂弃家瑜城，径入雪山，栖止阿蓝花树下，修尹真人昔所授之道。胡人因名其树日菩提，中国译日道也。备历艰苦，六年道成，身相金色，类佛陀像，号日释迦牟尼。至匡王四年壬子二月十五日解化。
　　时以建子为正月。昔之二月，乃今之十二月也。西域呼佛灭为涅盘。《金光明经》曰：云何如来．寿命短促，年方八十。此之谓也。或谓老君是周定王三年九月十四日生，佛是周昭王二十四年生，穆王十三年灭。盖谓佛生灭在老君出关之前，欲证非老子化胡成佛也。按刘向《列仙传》云：老子生於商时。又世本云：在商为守藏史，在周为柱下史。隋薛道衡制碑云：在文王、武王时居藏史、柱史之职。倘生於定王时，岂得在商为西伯藏史乎。释迦之生灭，亦今昔所共知，不可易也。按《魏书释老志》、《隋书经籍志》并云释迦生当周庄王九年，《春秋》鲁庄公七年夏四月怛星不见夜明是也，至魏武定八年，一千二百三十七年。又云齐王简栖撰《头陀寺碑》云：周、鲁二庄，亲昭夜景之鉴。汉、晋两明，并勒丹青之饰。今寺与碑犹在鄂渚，梁昭明尝编入《文选》矣，五臣注云：佛生於周庄王、鲁庄公时，佛法汉明帝时来，晋明帝时兴，故云二庄、两明。夫萧昭明学佛者也，使其言或非，诅肯编入《文选》也哉。后人学不师古，妄起异端，忽欲迁其生灭之岁月，跻十有三王，越三百四十余年而先之，欺罔甚矣。且自束汉以来，胡僧入中国者不为不多，皆已据实吐露矣。至姚秦时，已历三百余岁，其问未闻有乖异之论，而好胜之徒一旦辄欲尽废前人据实之言，而从己之说，人孰汝信哉。如《唐书艺文志》子录，首叔道德，次迷神仙，束载释氏总目为道家之流，未尝别立门类也。欧阳文忠公修《唐书》，其载老释事甚略，惟《天竺传》载其贞观中来献异物土地图，请老君像，或者不悟，犹谓老君何不化胡成道而乃成佛耶，殊不知天竺言菩提即华言道也，释书亦言释迦入山修道，又言六年成道，则知佛道可以通称也，犹中国修道登真之士不言成道而言成仙耳。今据《法华经提婆达多品》云：佛言我於多劫之前，尝为国王，为求法故，捐拾王位，奉事仙人，经于千载，仙人为说《妙法莲华经》。今我具足六波罗蜜，慈悲喜拾，三十二相，八十种好，紫磨金色，成等正觉。故古禅师迷序分云：释迦自引昔为求经拾国、拾荣奉仙学道，故有《提婆达多品》，张无尽《合论》亦云：佛事仙人者，示善知识之难遇也。仙人教佛者，法以口传而佛以心证也。夫瞿昙昔於多劫之前已事仙人，则知仙道其来久矣。仙人为说经令得六波罗蜜，以至成等正觉，则仙人足以为佛师矣。佛为一大事因绿，故出现於世而说是经，叉无诳语。为其不欺心，不叛师，而直迷其所自来，此其所以为佛也。双林傅大士，世称弥勒佛也，犹以道为尊而释次之，故冠道冠而披袈裟。天台寒山子，文殊之化身也，文殊乃七佛之师，有颂曰：家住绿岩下，庭芜更不芟，仙书一两卷，树下读哺哺。又云：寒山一保虫，身白而头黑，手把两卷书，一道而一德，常持智慧剑，拟破烦恼贼。又《叹世颂》云：埋着蓬蒿下，晚日何冥冥，遮莫咬铁口，无因读老经。窃观前哲皆知尊老子而重道德，后世学者不究本原，乃毁师叛道，良可哀也。
　　释加寂灭之后，上生三十二天，升贾奕天，居延真宫，为种民天之长，号善惠真人。
　　按《本相经》云：结习已尽，心识兼忘，超出三界，升入种民。《本始经》云：佛灭上生三十二天，常在素天奎星之位。奎有三十六星，其中一星是也。第三十二天乃种民天之界，日平育贾奕天，其天中有别官，号日延真，贾奕天之熙下生奎宿也。《后魏释老志》亦云：佛者昔於西胡成道，今在三十二天为延真官主。唐李淳风注《金锁流珠》云：善惠真人乃天竺国佛之后身。岂无所据而云哉。
　　混元圣纪卷之五竟
　　#1『按』字原作『安』，『云』字原作『去』，均据『辑要』本改。
　　混元圣纪卷之六
　　宋观复大师高士谢守濒编
　　老子之门人辛鉼，一名计然，范蠡之师也。道号文子，其着书号《通玄真经》。其先晋公子也。尝请问於老君曰：何谓道德仁义礼。老君曰：无．为无形，内以修身，外以治人，功成事立，与天同邻，道也。畜之养之，遂之长之，兼利无择，与天地合，德也。於大不矜，於小不偷，兼爱无私，久而不衰，仁也。为上即辅弱，为下即守节，达不肆意，穷不易操，一度顺理，不私枉挠，义也。为上恭严，为下卑逊，退谦守柔，为天下雌，立於不敢，设於不能，礼也。故修道则下归服，修德则下从令，修仁则下不争，修义则下平正，修礼则下遵敬，五者皆修则家国安定，此圣人之所以御万物也。无道则下叛，无德则下怨，无仁则下争，无义则下暴，无礼则下乱，五者不立而不危亡者，未之有也。文子复问曰：治国之本何如。老君曰：未尝闻身治而国乱者也。夫静以修身，俭以养生，则下不扰而民不怨，是以天覆以道，地载以德，四时不失序，风雨不为虐，日月清明，五星合度矣。故为治之本在於安人，安人之本在於足用，足用之本在於勿夺，勿夺之本在於节用，节用之本在於省事，省事之本在於无为。夫无为者，非谓引之不来，推之不去，迫之不应，感之不动，坚滞而不流，卷握而不散也，谓其私志不入公道，嗜欲不枉正术，循环而举事，因时而立功，任下责成，举无过事，名各自命？类各自用，事由自然，莫出於己，故事成而身不伐，功立而名不有，犹水行用舟，山行用橇，因高而田，因下为池，非吾所谓有为也。古之立帝王者，非以奉养其欲也。圣人之践位者，非逸乐其身也。为天下之人强掩弱，众暴寡，智欺愚，勇侵怯，怀才不以相教，积财不以相分，故立天子以齐一之。为一人之明不足以遍照海内，故立三公九卿以辅翼之，为绝域殊俗不得被其泽，故立诸候以镇抚之，是以天无不任，时无不应，官不隐材，国无遗利矣。是以先王之法，不杀胎，不虏卵，不涸泽而渔，不焚林而畋。豺未祭兽，置呆不得通於野。獭未祭鱼，网罟不得入於水。鹰年未击，罗呆不得张於谷。草木未落，斧斤不得入於林。昆虫未垫，不得以火畋。孕育不杀，谷卵不探，鱼不尺不得取，犬豕不期年不得食。是故万物之·发若蒸气。此先王所以得时修备、富国利人之道也。夫水浊则鱼睑，政苛则人乱，上多欲则下怀诈，上多求则下交争，智诈萌生，盗贼滋彰，不理其本则求之於末，无异凿渠而止水，抱薪而救火也。圣人事省而治，求寡而赡，不施而仁，不言而信，不求而得，不为而怀，保真抱道，而天下从之如影响，故日无为也。文子曰：无为之治既闻命矣，敢问不言之教可得闻乎。老君曰：天致其高，地致其．厚，日月照，星辰朗，非有言也，正其道而物自然，阴阳四时非生万物者也，雨露时降非养草木也，神明接、阴阳和而物自生矣。夫道者藏精於内，栖神於心，静漠恬淡，悦穆胸中，廓然无形，寂然无声，官府若无事，朝廷若无人，无隐士，无逸民，无劳役，无冤刑，天下莫不仰上之德，象主之指，绝国殊俗莫不重译而至，非家至而人喻之，推其诚心施之天下而已。故赏善罚恶者政令也，其所以能行之者精诚也。政令虽明，不能独行，必待精诚，精诚形乎内而外喻於人心，此不言之道也。圣人在上，怀道不言，而泽及万方，故不言之教芒乎大哉。是以人主之思，神不驰於胸中，知不出於四域，怀其诚行之於心，则甘雨以时，五谷蕃殖，养人以公，威厉不试，法省不扰，图圄空虚，天下一俗，莫怀奸心。故精诚动於天，景星现，黄龙下，翔凤至，醴泉出，嘉禾生，河不溢流，海不涌波矣。若逆天暴物，则日月薄蚀，五星失行，四时相乖，昼冥宵光，山崩川涸，冬雷夏霜，天文变异，国将危亡。天之与人，有以相通。夫神明之事，不可以智巧为也，不可以强力致也，惟圣人与天地合德，与日月合明，与鬼神合灵，与四时合信，怀天心，抱天黑，执冲含和，不下堂而行四海，变易习俗，人皆迁善，若生诸己，谓之神化者，盖行不言之教也。文。子复再拜而问曰：治国之本敬闻命矣，治身之本奈何。老君曰：来，吾语汝。太上养神，其次养形。神清意平，百节皆宁，养生之本也。肥肌肤，充腹肠，闭嗜欲，养生之末也。人能养其本，节寝处，适饮食，和喜怒，便动静，在内者已得，邪黑无由入。夫人受天地变化而生，一月而膏，二月而血，三月而胚，四月而胎，五月而筋，一／.＼月而骨，七月而成形，八月而动，九月而躁，十月而生。形骸已成，五藏乃官。肝主目，肾主耳，脾主舌，肺主鼻，胆主口，头圆法天，足方象地。天有四时，五行、九解、三百六十日，人有四肢、五脏、九窍、三百六十节。天有风雨寒暑，人有取与喜怒。人与天地相类而为之，主耳目者日月也，血气者风雨也。日月失行，薄蚀无光。风雨非时，毁折生灾。五星失行，国受其殃。天地之道至阔以大，尚犹节其章光，爱其神明，人之耳目何能久熏而不息，精诚何能驰骋而不乏，是以圣人守内而不守外。夫血气者人之华也，五藏者人之精也，血气专乎内而不外越，则胸腹充而嗜欲寡，嗜欲寡则耳目清而视听聪达，五脏能属於心而无离，则意黑胜而行不僻，精神盛而黑不散，以听无不闻，以视无不见，以为无不成。是以饰其外者伤其内，快其情者疲其神，见其文者弊其真，须臾不忘自贤者必困其性，百步之中不忘其容者必累其形，故羽翼美者伤其骸骨，枝叶茂者害其根爹。是以静漠恬淡所以养生，和愉虚无所以据德，外不乱内即性得其宜，静不干动即得安其位，养生以经世，抱德以修年，可谓体道矣。夫道者，陶冷万物，修治无形，寂然不动，大通混冥，深阔广大不可为外，折毫剖芒不可为内，始於柔弱，终於刚强，治於短寡，成於众长，故十围之木始於把，百仞之台始於下。是以真人体之故虚无平易，清静柔弱，纯粹素朴，不与物杂，得天地之道，故谓之真人。夫虚无者道之舍也，平易者道之素也，清静者道之鉴也，柔弱者道之用也，纯粹者道之干也。嗜欲不载虚之至也，无所憎爱平之至也，一而不变静之至也，随时为宜柔之至也，不为物散纯之至也。是以圣人轻天下即神不累，细万物即神不惑，齐死生则意不慑，同变化则明不眩。静与阴同德，动与阳同波，亦无所疏，亦无所亲，与道为际，与德为邻，倚不桃之柱，行不阙之途，禀不竭之府，学不死之师，故无往而不遂，无之而不通也。文子再拜受教。周平王问於文子曰：闻子得道於老聘，今贤人虽有道而遭娌乱之世，以一人之权而欲化久乱之民，其庸能乎。文子对曰：夫道德，匡邪以为正，振乱以为治，化娌败以为朴淳，使德复生，天下安宁，要在一人。故积德成王，积怨成亡，尧舜以是昌，桀纣以是亡。平王用其言而天下治。文子复从老君授神丹之方，遂证品仙阶矣。
　　士成绮自楚来见老君，曰：吾闻子大圣人也，吾故不辞远道而来，愿见百舍重研而不敢息。今观子非圣人也，鼠壤有余蔬而弃妹，不仁也，生熟不尽於前，而积敛无涯。老君漠然不应，士成绮退。明日复见曰：昔者吾有刺於子，今吾言信而心屈，直吾形而立矣，吾心正，却何故耶。老君曰：夫巧智神圣之人，吾自以为脱矣。、昔者子呼我为牛而我为之牛，呼我为马而我为之马，苟有其实，人与之名而弗受，则受其殃。吾服常服也，吾非以服有服也。於是士成绮鸦行避影，履行遂进而问：修身奈何。老君曰：尔容崖然，而目冲然，而颗类然，而口阙然，而状义然，似系马而止也。动而持发也若机，察而审智巧而睹於泰，凡以为不信，近境有人焉，其名为窃。成绮暂而退。
　　老君西游於秦，阳子居邀於郊，至梁而遇老君。老君中道仰天而叹曰：始以汝为可教，今不可教也。阳子居不答。至舍，进盥漱巾栉，脱履户外，膝行而前曰：向者大人仰天而叹，弟子欲请问，大人行不闲，是以不敢。今闲矣，请问其过。老君曰：睢睢吁吁，而谁与居，大白若辱，盛德若不足。阳子居蹴然变容曰：闻命矣。其往也，舍者将迎，家公执席，妻执巾栉，舍者．避席，炀者避宠。其反也，舍者与之争席矣。他日再见老君，老君曰：虎豹之文，猿猴之捷，所以致射也。子居曰：敢问明王之治。·老君曰：功盖天下而似不自已，化被万物而不侍有德，而不称其名，立乎不测而游乎无有者也。
　　老君之弟子庚桑楚，即亢仓子也。偏得老君之道，北居畏垒之山，其臣之画然，智者去之，其妾之挈然，仁者远之拥肿之与居，鞅掌之为使。居三年，畏垒大壤，其民相与言曰：庚桑子，吾日计之而不足，岁计之而有余，庶几其圣人乎，胡不尸而祝之，社而稷之乎。庚桑子闻之，南面而不释然，曰：春气发而百草生，正得秋而万宝成，岂无得而然哉。吾闻至人尸居环堵之室，而百姓不知所如往，今以畏垒之细民而窃窃然欲俎豆予於圣人之问，吾是以木释於老聘之言。南荣趣问曰：趣之年已长矣，将恶乎托业一庚桑子曰：全汝形，抱汝生，无使汝思虑营营。趣曰：目之与形，吾不知其异也，而盲者不能自见。耳之与形，吾不知其异也，而聋者不能自闻。心之与形，吾不知其异也，而诳者不能自得。形之与形亦以辟矣，而物或问之，欲相求而不相得。今谓．趣日全汝形，抱汝生，无使思虑营营。趣．勉闻此道，达於耳矣。庚桑子辞尽曰：奔蜂不能化蕾烛，越鸡不能伏鹄卵，鲁鸡固能矣。鸡之与鸡，其德非不同也，有能与不能者，其材有巨细也。今吾材不足以化子，子胡不南见老子耶。南荣趣乃煎粮七日七夜至老君所，老君曰：子自楚所来乎。趣曰：唯。老君曰：子何乃与人偕来之众也。趣惧然顾其后，老君曰：子不知吾所谓乎。趣俯而惭，仰而叹曰：今者吾忘吾答，因失吾问。老君曰：何谓也。趣良久复问曰：不知乎人谓我朱愚，知乎反愁我躯，不仁则害人，仁则反愁我身，不义则伤彼，义则反愁我已，我安逃此而可乎此三言者。趣之所患，愿因楚而问之。老君曰：向吾见若眉睫之问，吾固已得汝矣。今汝又言而信之，何规规然若丧父母揭竿而求诸海也，汝亡人哉。罔罔乎汝欲反其情性而无所自入，可怜哉。南荣趣请就舍，召其所好，去其所恶，十日自愁而复见老君。老君曰：汝自洗濯，孰哉郁郁乎然，而其中津津乎犹有恶也。夫外千者不可繁而捉将内挞，内获者不可谬而捉将外挞，外内鞑者道德不能持，而况放道．而行者乎。趣曰：里人有病，里人问之，病者能言其病，然病犹未病也。若趣之闻大道，譬犹饮药以加病者也。趣之愿闻卫生之经而已。老君曰：而能抱一乎，能勿失乎，能无卜筮而知吉凶乎，能止乎，能已乎，能舍诸人求诸己乎，能鲦然乎，能恫然乎，能儿子乎，终日号而哑不嘎，和之至也，终日视而目不喷，偏不在外也，终日握而手不梡，共其德也。行不知其之，居不知所为，与物逶迤而同其波，是卫生之经也已。趣曰:：然则至人之德已乎。曰：非也，是乃所谓冰解冻释者也。夫至人相与交食于地，而交乐于天，不以人物利害相樱，不相与为怪，不相与为谋，不相与为事，鲦然而往，恫然而来，是谓卫生之经已。曰：然则是至乎？曰：未也，吾故告汝曰能儿子乎，儿子动不知所为，行不知所之，身若槁木之枝，而心若死灰。若是者，祸亦不至，福亦不来。祸福无有，乌有人灾。趣再拜致谢而去，精神晓灵，十日不食，如享太牢，智略天地，察分秋毫。
　　定王问老君曰：方今在世神仙可得知乎。老君曰：束岳有展禽先生，南岳有匡续先生，西岳有尹喜，北岳有皇人，中岳有古先生，即余是也。续字子孝，老君之弟子也，修道於卢山七百年，至烈王时白日登仙。王闻其名，遣使征之。使者诣其所，空存靖卢，因奏请以南蟑山为靖卢山，复以先生姓呼为匡阜。
　　按《尔雅释名》云：土山日阜。此山本名南蟑，言上有三天璋也，古祀潜山为南岳，而以南蟑为储福，故亦呼南岳。汉武帝元封五年巡狩，祀名山大川，射蛟浔阳江中，顾问此山何神主之，刘敌奏曰：匡续先生得道於此。帝因命立祠於虎汉。旧隐列于祀典，至束晋桓伊守九江，好奉释氏，乃从妈门僧慧远之请，徙先生祠於山江，而以其地为僧居，今束林寺是也。
　　先生上升之后，老君授以真人之位，令主昊、楚水旱，乃赐以主瘟之印，统摄八部瘟神，俗因号为和瘟匡阜先生。
　　宋朝建中靖国元年九月，劲封靖明真人，遇析禳，例降御前祝版，遣郡官诣观行礼。
　　敬王十七年戊戌，孔子谓南宫敬叔曰：吾闻老聪博古该今，通礼乐之原，明道德之归，则吾师也，今将往焉。敬叔曰：谨受命。乃言於鲁君曰：臣受先君之命云：孔子，圣人之后，灭於宋，其祖弗父何始有国，而授厉公及正考父，佐戴武宣，三命益恭，载诸鼎铭。臧孙讫有言，圣人之君若有当世，则必有明达焉。孔子少而好礼，其将在矣，属臣必师之。今孔子将适周，观先王之遗制，考礼乐之所极，斯大业也，君盖以乘资之，臣请以往。公曰：诺。乃遗孔子车一乘，马二疋，僮一人，与敬叔俱。明年至周见老君，老君曰：子来乎，吾闻子北方之贤者也，子亦得道乎。孔子曰：未也。老子曰：子恶乎求之哉。孔子曰：求之度数，五年而未得也。曰：子又恶乎求之。曰：求之阴阳，十有二年而未得也。老君曰：然，使道而可献则人莫不献之於其君，使道而可进则人莫不进之於其亲，使道而可以告人而人莫不告其兄弟，使道而可以与人则人莫不与其子孙。其不可者无他也，中无主而不立，外无正而不行，由中出者不受於外，圣人不出，由外入者无主於中，圣人不隐。孔子退，无何复见老君，拜而问曰：今者宴闲，敢问大道。老君曰：君子得时则驾，不得时则蓬累而行，吾闻之良贾深藏若虚，君子盛德，容貌若愚，去子之骄盈梁多欲、态色与淫志，皆无益於子之身。吾之所告子者，若此而已。他日又见老君而语仁义，老君曰：夫播糠咪目则天地四方易位矣，蚤虻僭肤则通夕不寐矣，吾子使天下无失其朴，则天地固有常矣，日月固有明矣，星辰固有列矣，禽兽固有群矣，物植固有立矣。吾子欲放德而行，循道而趋，已至矣，又何愒愒乎揭仁义若击鼓而求亡子焉。意，吾子其乱人之性也。夫鹊不日浴而白，乌不日黔而黑，黑白之朴不足为辨，名誉之观不足以为广。泉个，鱼相处於陆，相陶以湿，相濡以沬，不若相忘於江湖。孔子归，三日不谈，子贡怪而问曰：夫子见老聪，亦将何规哉，孔子曰：乌，吾知其能飞，鱼，吾知其能游，兽，吾知其能走。飞者吾可以增，游者吾可以纶，走者吾可以网，至於龙，合而成体，散而成章，垂云气而上天，吾所不能测也。今见老聪，其犹龙乎。吾口张而不能啧，神错而不知所居，吾又何规老碘哉。
　　杨杰序《老子记》云：老子先天地而生，不知其谁之子，后天地而老，强名一熙之父。生而华皓，寿以久也。弱而能言，非习教也。庄而能婴，专致柔也。胎于尹母，降于仁里，子孙继之，与人同也，指李为姓，无所系也。聘耳广目，日角月渊，二柱三门，握十蹈五，神人表也。受学容成，问道常枞，无常师也。伏羲时为郁华子，神农时为大成子，祝融时为广寿子，商阳时为赤精子，帝誉时为录图子，唐尧时为务成子，夏禹时为真行子，商汤时为锡则子，周文时为燮邑子。又曰：太史修在天为金阙帝、上景君、神宝丈人，无常名也。藏史柱史，不择仕也。周衰度关，退以时也。道德妙蕴，洞神灵章，天人法也。旋斡造化，呼吸阴阳，陆降星斗，消息九变、飞炼金石，役使鬼神，蹑景凌云，遁形隐耀，长生久视，佑善济厄，超万化也。世莫知其然否，而以隐君子称之。孔子曰：乌，吾知其能飞，鱼，吾知其能游，兽，吾知其能走，至於龙，则合而成体，散而成章，乘风云而上天，吾所不能知也。吾见老子，其犹龙乎。古今言老子者多矣，未有如孔子之所言也。
　　子贡请问於孔子曰：人固有尸居而龙见，雷声而渊默，发动如天地者，赐亦可得观乎。孔子曰：夫白晏游荡，众人莫不欲见，隆然而天，冥然而雷，勃然而雨，各捧其首。赐，汝何能观乎。子贡遂以孔子之声见老君。老君方据状而应微，曰：予年运而往矣，子将何以戒我哉。子贡蹴蹴然立不安，老君曰：小子可归矣。汝之师名丘，相谏三年而后可教矣。子贡反，孔子曰：汝已震矣。子贡怀暂，无以答焉。
　　孔子见老君，弟子从焉，老君曰：前者为谁。对曰：仲由勇且多力者也，次曾参孝者也，次颜回仁者也，次颛孙师武者也。老君曰：吾闻南方之乌其名为凤，戴圣缨仁，左信右贤，力在足而勇在前，斯为下矣。
　　老君助葬於达巷党人，孔子从焉，日有食之，老君曰：丘，止柩就道左，止哭以听变。既明，反而后行，反葬。.孔子问曰：夫柩不可以反也，日有食之则岂如行哉。老君曰：夫柩不蚤出，不莫宿，见星而行，唯罪人与奔父母之丧者乎。日有食之，安知其不见星也。孔子问曰：下殇用棺，殓礼欤。老君曰：吾昔见史佚有子死，下殇也而墓远，召公谓之曰：何以不棺殓於宫中。佚曰：吾敢乎哉。言於周公，公曰：岂不可。佚乃行之·。下殇用棺殓，自佚始也。yL’子问曰：三年之丧卒哭金革之事，无辟礼欤。老君曰：昔鲁公伯禽有为为之也。徐戎作难故也。孔子日…古者行师必迁庙主而行，何也。老君曰：君去其国，太宰取群庙之主以从礼也。拾祭於祖则祝迎四庙之主，主出入庙必跸礼也。
　　孔子问曰：闻古之祀天有五帝之神尸之，有诸。老君曰：天有五行木火金水土，分时化育，协佐上帝，生成万物，真神谓之五帝。孔子曰：敢问何谓五帝。老君曰：东方青帝威灵仰，执规以司春。南方赤帝赤嫖弩，执衡以司夏。西方白帝白昭矩，执矩以司秋。北方黑帝吋光纪，执权以司冬。中央黄帝含枢纽，执绳以司四季。故古之王者易代改号，取法五行，五德更始，终始相生。故其为明王者，死配享於五行。是以太嗥配木，炎帝配火，黄帝配土，少啤配金，颛顼配水也。
　　孔子问日．二甚矣道之难行也，丘比执道委质於当世之君，而不我受也，道之於难行也。老君曰：说者流於辩，听者乱於辞，知此二者则道不可委矣。子之所言者，其人与骨皆已朽矣，独其言在耳。《诗》《书》《礼》《乐》，先王之陈边也，岂其所以迩哉。夫边，履之所出，而迩岂履哉。夫白鸭相视，眸子不运而风化。虫，雄呜於上风，雌应於下风而风化。类自为雄雌而风化，性不可易，命不可变，时不可止，道不可壅。苟得其道者，无自而不可失焉。孔子退就舍，三月不出。复见老君，请曰：丘得之矣。、乌鹊孺，鱼传沫，细腰化，有弟则兄啼。久矣夫，丘不与化为人，安能化人。老君曰：可，丘得之矣。孔子一日又往见老君，老君新沐，方将被发而乾，恕然似非人。孔子便而待之，少焉见曰：乓也眩欤，其信然欤。向者先生形骸掘若槁木，似遗物难人而立於独。老君曰：吾游於物之初。孔子曰：何谓也。曰：心困焉而不能知，口辟焉而不能言，尝为议其将。至阴肃肃，肃肃出乎天，至阳赫赫，赫赫发乎地，两者交通成和而物生焉。成物之纪，莫见其形，消息盈虚，一晦一明，日改月化，有所为而莫见其功，生有所乎萌，死有所乎归，始终相反乎无端而莫知其所穷。是非也，且孰为之宗。孔子曰：请问游是。老君曰：得是，至美至乐也。得至美而游乎至乐之谓至人。孔子曰：愿闻其方。曰：食草之兽不疾易薮，水生之虫不疾易水，行小变而不失其大常者也，喜怒哀乐不入於胸次。夫天下者，万物之所一也，得其所一而同焉，则四肢百体将为尘垢，死生终始将为昼夜，而莫之能汨，而况得丧祸福之所介耶。弃隶者若弃泥涂之身，贵於隶也，贵在於我而不失於变。且万化而未始有极也，夫孰足以患心哉。为道者，解乎此矣。孔子曰：大人德配天地，而犹假至言以修心，古之君子，孰能脱焉。老君曰：不然，水之於洵也，无为而才自然矣，至人之於德也，不修而物不能离焉。夫夭之自高，地之自厚，日月之自明，夫何修焉。孔子出，以告颜回，曰：丘之於道，其犹酝鸡欤。微夫子之发吾覆，吾不知天地之大全也。
　　孔子将反鲁，老君送之曰：吾闻富贵者送人以财，仁者送人以言，吾既不能富贵，窃仁者之号请送子以言。凡今之士，聪明深察而近於死者，好讥议人者也，博辩宏达而危其身者，发人之恶者也。勿以有己，为人子者也，勿以有己，为人臣者也。孔子曰：敬奉教。自周反鲁其道弥高，远方弟子从者至三千焉！
　　按唐享《孔庙迎神乐章》云：通英表圣，问老探真，三千弟子，五百贤人，亿龄规法，万载祠里。洁诚以祭，奏乐迎神。云《大乐》旧有此词，不详所起。．王廖颂曰：无为有宗，虚为实源，老子清寂，寄意不言，遂为孔师，守一长存。陆士衡颂曰：孔丘睿圣，配天弘天，风扇玄流，恩深神宝，明发怀周，兴言模老。信非虚也。苏子《古史》曰：孔子以仁义教人，而以礼乐治天下。仁义礼乐之变无穷、，而其称曰：吾道一以贯之。或无以贯之，则因变而行义，爻有支离而不合者矣。《易》曰：形而上者谓之道，形而下者谓之器。《语》曰：君子上达，小人下达。而孔子自谓下学而上达者，酒扫应对，《诗》《书》《礼》《乐》皆所从学也。君子由是以达其道，小人由是以得其器。达其道故万变而致一，得其器故有守而不荡，此孔子所以两得也。盖孔子之为人也周，故示人以器而晦其道，使达者易入而未达者不眩也。老子之自为也深，故示人以道而略其器，使达者易入而不恤其未达也。要之其实皆志於道，而从施之有先后耳。闻之吾兄子瞻曰：太史公言庄子作《渔父》、《盗坏》、《朕筐》以诋訾孔子之徒，以明老子之衍，此知庄子之粗者。予以为庄子之言，皆实予而文不予，阳挤而阴助之，其诋訾孔子，未尝不微见其意也。太史公又言：申、韩少恩，皆原於道德之意。｀夫商鞅以法治秦，申不害以卫治韩，宪令着於官府，刑罚叉於民心，所谓法也。因任而授官，循名而责实，操生杀之柄，课群臣之能，所谓衍也。韩非之学，并取申、商而兼用之。法之所止，虽有圣智不用也。衍之所操，虽有父子不信也。此申、韩所谓老子之道，而实非也。
　　陈大夫聘鲁，私见叔孙。叔孙曰：吾国有圣人，子知之乎。大夫曰：非孔丘耶。曰：然。曰：何以知其圣。叔孙曰：吾闻颜回，孔丘能废心而用形。陈大夫曰：吾国亦有圣人，子弗知乎。曰：孰谓圣人。曰：老聘之弟子有亢仓子，即庚桑楚也，其着书号《洞灵真经》。得耻之道，能以耳视而目听。叔孙以告鲁君，闻之大惊，使上卿厚礼以致之。亢仓子至鲁，君卑辞请问。亢仓子曰：传之者妄也，我能视听不用耳目，而不能易耳目之用。鲁君＇曰：增异矣，其道奈何。一几仓子曰：体合於心，心合於气，气合於神，神合於无。其有介然之有，唯然之音，虽远在八荒之外，近在眉睫之问，我必知之。乃不知是我七孔四肢之所觉，心腹＇六腑之所知，其自知而已矣。鲁君大悦。他日以告孔子，孔子笑而不答。
　　商太宰荡见孔子而问曰：丘圣者欤。孔子曰：圣则丘何敢，丘博学多识者也。太宰曰：三王圣者欤。孔子曰：三王善任智勇者，圣则丘弗知。曰：五帝圣者欤。日五帝善任仁义者，圣则丘弗知。曰：三皇圣者欤。曰：三皇善因时者，圣则丘弗知。太宰大骇，曰：然则孰为圣。孔子动容有问，曰：西方之人有圣者焉，不治而不乱，不言而自信，不化而自行，荡荡乎民无能名焉，丘疑其为圣，弗知其真圣欤，真不圣欤。太宰默然计曰：孔丘欺我哉。
　　老子之和光同尘，处无为之事，行不言之教，故孔子慕其圣而往师之。且如亢仓子，众犹称为圣人，而况其师于。鲁表束海，周在鲁西，时老君在周，孔子居鲁，故指其方，迷其德而推其圣，谅非欺也。后人或者妄认以为佛，是时佛灭已久，且与中国言语不通，文轨不同，孔子奚取焉。况孔子内诸夏，外夷狄，被发左衽，乃其所深恶，《春秋》之法，用夷礼则贬之，其肯拾中华之圣，师而尊之耶。昔有文王居于岐山之下，是为西伯，武王曰：惟我文考，显于西土。周在中华之西，故亦自称为西也。如伯夷、叔齐处于孤竹，慕文王之圣德，相谓曰：吾闻西方有人，似有道者，试往观焉。遂至岐山之阳。《诗》云：为谁之恩，西方美人。彼美人兮，西方之人兮。此卫国风也。郑氏笺云：思周室也。又齐姜谓晋文公曰：西方之书有之：日月不处，人谁获安。此亦《周书》也。历考古之所谓西方者，指言周耳。孤竹，辽西之国也。鲁、卫、齐，束方之诸侯也。故皆称为周西方，未尝远指流沙之外也。至於阴阳家云某神煞在西方，乃指在墙壁间，岂远指他所乎。又如孔子南之沛见老君，老君称为北方之贤，岂在埙帮、猎吮之类哉。
　　夷烈王二年，老君过秦，献公闻之，郊迎授馆，致礼问曰：敝邑鄙远孤不肖，先生幸临宠之，军旅之事不敢渍听，天之历数可得闻乎。老君曰：老夫何足以知此。公曰：孤愿闻之，先生无让。老君曰：秦始与周合而中离，离五百载而复合，合七十载而霸王者出焉，过此以往，未可问也。公悦，曰：愿先生少留，使得师事之。明日，老君不谢而行，遂出散关。
　　秦孝公时，老君束还，又与尹真人等游于上虞赤城蒙山，重过扶桑大帝之所，校集群仙。已而隐於洛中景室山。时有黄发老叟五人，或乘鹤，或衣羽，手执青筠之杖，相与共谈天地之数，世无知者。老君着经书垂十万言，傍有二神人，捧金壶，盛墨汁，状若淳漆，其墨洒木石问，皆成篆籀之文。
　　王嘉《拾遣记》云：昔老君居景室山，与老史五人共谈天地之数，撰经书垂十万言。有浮提国二神人出金壶器，中有墨汁状若淳漆，洒木石皆成篆隶以写之。及金壶汁尽，二人乃欲制心沥血以代墨焉。五老即五天帝释也，景室即太室山也。
　　秦昭王时，老君与尹真人诸仙游女几、地肺、天柱诸山。复西出散关，渡流沙，升昆仑，还紫微上宫，返乎太玄之乡。王闻之，恨不及见，乃於西麓下老君经由之处为修城邑，以表圣迩。今有老君亭驿、尹喜城，故墟尚存。
　　秦孝文王畋于骰、函之间，亲诣楼观礼祠焉。赧王十年丙辰，老君遣使召隐士沈羲。羲本昊郡人，学道於西蜀，能救人疾苦。一日与妻贾氏共载诣子妇卓孔宁家，路逢龙车、虎车、白鹿车各一乘，导从甚众，皆朱衣仗节。问羲曰：君是处士沈羲否。羲愕然答曰：是。骑士曰：处士阴功及物，心不忘道，少小以来，履行无过。黄老今遣仙官来迎，乘白鹿车者侍郎薄延也，青龙车者度世君司马生也，白虎车者送迎使者徐福也。须臾，三仙羽衣持节，以白玉册青玉界丹玉字授羲，碧落侍郎遂载羲升天。时路问锄耘人皆见之。须臾大雾，雾散，但见羲所乘车牛入田食苗。或有识其牛者，以报羲家，其子疑为邪魅所摄，乃将数百人分布百里之内山谷问搜求之，不获。至后汉殇帝元年丙午，凡四百一十二年，乃还乡里。推求得其十世孙名怀喜，怀喜曰：闻先世相传，说家有仙人，今来归耶。留数十日，说初上天时，不见天帝，惟谒老君，宫殿郁郁，有如云气五色，不可名状。侍者数百人，多是童子。庭中有珠玉之树，众芝丛生，龙虎避邪，游戏其问。但闻琅琅如铜铁之声，四壁照照，有书着之。老君长可丈余，体有光耀，不可正视。老君令玉女持金按玉杯盛药赐羲，曰：此是神丹，饮者不死。夫妻各一刀圭。互口言饮毕，拜而勿谢。笔赐枣二枚，大如鸡子。复以符一道及仙方一首赐羲。今且还人问，救人疾苦。若欲上升，可以此符挂竿杪，吾当遣使迎汝。语已，羲奄然如睡，觉已在地上。窦太后疾，尝遣使请羲。安帝时犹在人间，后复升天。
　　秦始皇建老君祠於楼观之南，世给庙户，亲制祝文曰：大道泛兮，其可左右。老君去则西游，返则束顾。朕方有事蓬瀛，愿垂影响。始皇躬行享礼，俄见老君降于座，帝惊喜再拜，罄折求道。老君笑而不答，命授以《鬼林经》、策使鬼神之符。犹恳请不已，老君忽不见。始皇赡怅而还。其所制文，笔札尚存。
　　混元圣纪卷之六竟
　　＃１『文』字原作『父』，据《辑要》本改。
　　混元圣纪卷之七
　　宋观复大师高士谢守濒编
　　老君悯周衰之末，俗益浇讹，乃分身住世，以拯救时，还迩陕河之滨，不显姓字，人因呼为河上丈人，亦日河上公。尝以道授安期生，安期生后授马呜生，马呜生授阴长生，阴长生授尔朱先生，后莫知其所传。
　　马呜生一作明本姓和字君贤，为县史捕贼，被重伤，垂死，遇太真王夫人以药活之。君贤念无以报，乞备役使，意欲求其治金疮之方耳，不知为神仙也。服勤岁久，夫人见其敬仰灵气，康馑如初，乃谓之曰：吾所行之道非高真不可传，不可以教初学者。安期生有金液还丹之法，明日生来，吾当以汝付之。汝随之久，当得其道也。明日，安期果至，夫人遂以君贤嘱之。君贤随安期生去，事之几二十年，遂授以丹诀。炼成服之，白日升天。阴长生，后汉阴皇后之亲属，少好道衍，闻马明生得度世之道，乃久执奴仆之役十有余年。明生不教以道，而但谈俗事。同事之者十二人，皆怨患辞去，独阴君礼敬弥笃，明生乃告之曰：子是真得道者。乃立坛敌血，授以神丹之诀。后於忠州平都山修炼服之，白日升天。其自序云：惟汉延光元年，新野山之北，受神丹要诀，道成去世，则藏名山，如有得者，列为真人，行乎去来。何为俗问不死之道，要在神丹。行气导引、俯仰屈伸、服食草木，可得少延，不得永度以政神仙。子欲闻之，此是要言，积学所致，不为有神。上士为之勉力劬动，下士大笑以为不然。能知神丹，久视长存。於是以黄素及金简写丹经三·通，各藏於嵩、华及绥山，缣书一通付弟子，世世常有所传云。
　　安期生又尝别授毛翕公，毛翕公授乐瑕公，乐瑕公授乐巨公，乐巨公授盖公。
　　按《史记》曰：乐毅之族有乐巨公，善修黄老言。其本师日河上丈人，不知其所出。河上丈人教安期生，安期生教毛翕公，毛翕公教乐瑕公，乐瑕公教乐巨公，乐巨公教盖公，盖公教於高密胶西，为曹相国师。又曰：惠帝元年，曹参相齐，尽召长老诸生问所以安集百姓，诸儒以百数，言人人殊。参未知所定，闻盖公善治黄老言，使人厚币请之。公为言治道贵清静而民自定，推此类具言之，参用其衍，相齐九年，齐国安集。
　　汉孝文皇帝及宝太后皆好《老子》言，诏诸王大臣，悉令诵习。
　　《史记儒林传》云孝文帝好刑名，景帝黜儒衍，窦太后好黄老。《汉书外戚传》云窦太后好黄帝老子之言，景帝与外戚不得贵尚之。据此乃景帝好之，今言文帝何也，岂非窦后之所以好者亦由文帝好之欤。班固《扬雄传赞》云：老聘着虚无之言二篇，薄仁义，非礼学，然后世好之者尚以为过於五经，自汉文、景之君皆有是言，则文帝亦好《老子》，但不如#1好刑名为切耳。
　　每搜访遣逸之士解其义者，或告曰：河滨有老人，人莫知其姓名，呼为河上公，尝诵《道德》二篇，诣试咨之。帝闻之，乃遣使问以经旨，老人曰：道尊德贵，非可遥问。帝乃命驾诣之。帝降辈致恭，公倨坐於草庐之中，帝不惮，因谓曰：普天之下莫非王土，率土之滨莫非王臣，域中四大，王居其一。子虽有道，犹朕民也，不能自屈，何太高乎。公抚掌大笑，坐跃去地数十丈，止於太虚之中，俯而答曰：予上不在天，中不累人，下不居地，何民之有。帝乃知其为神人，即稽首礼谢曰：朕以寡．德纂承先业，材小任大，惧不克堪，虽治世事而心勤道德，直以愚昧，厥未烛礼，惟蒙道君有以教之。公乃授帝素书二编，曰：熟研此则所疑自决，无事多言。余着此书以来一千七百余岁，凡传三人，并子四矣。言毕，云雾四合，天地晦冥，失公所在。出《史记》及抱朴子《神仙传》。
　　今有河上公庙在陕府之北，并文帝望仙台遣迸并存。《神仙传》谓河上公腾虚，又言起雾而去，或以此言为诞，因为老子说经当周昭之时，至文帝之日无千七百年，并以为非。然汉边韶作《老子祠堂碑》，称老子自羲皇以来世为帝者作师，而《内传》载舜时为师，号尹寿子，作《道德经》，即是经其来久矣。尹喜虽请老君着书，何妨老君重迷旧典乎。公所授素书二编，即《道德》正经也。既蒙惠光加被，则心灵自悟，何假诠说。今世所传河上公注《老子》者，盖后人误以着为注，遂依放而托之者。唐刘之几修《三教珠英》，亦谓老子无河上公注。盖秦汉以前经典并无注解，况云吾道甚易知，又安用自加诠释耶。
　　孝武皇帝好道慕仙，褊杞名山，冀有所遇，而黩武不已，纵欲无厌，老君命西王母与上元夫人同降其庭，察其精诚，随机而开诲之。王母谓之曰：夫欲修身，先当营其气，《太仙真经》所谓行益易之道，益者益精，易者易形也，能益能易，名上仙籍，不易不益，不离死厄。行益易者，常思念灵宝，灵者神也，宝者精也，子但受精固气，气化为血，血化为精，精化为神，神化为液，液化为髓，行之不倦，神精充溢。为之一年益气，二年益血，三年益精，四年益脉，五年易髓，六年易筋，七年易骨，八年易发，九年易形。形易则变化，变化则成道，成道则为仙人矣。上元夫人谓帝曰：汝好道乎，闻汝数招方术，祭山岳，祠灵梼河，亦为勤矣。勤而不获，实有由也。汝胎性暴，胎性淫，胎性奢，胎性酷，胎性贼，五者截身之刀锯，剖命之斧斤也，虽复志好长生，不能遣兹五事，徒尔自劳，但得小益以自挤拄耳。若自今已往，写汝五性，反诸柔善，明务察下，兹念务宽，惠贫恤寡，薄赋爱身，常为阴德救济死厄，去诸淫，养汝神，放诸奢，处至俭，勤斋戒，节饮食，呜天鼓，饮玉浆，荡华池，叩金梁，按而行之，当有冀耳。乃遣侍女纪罗容到扶广山，劫青真小童出三天太上所撰左右六甲灵飞致神之方，欲以授帝。青真回报曰：阿昌言受教，承阿母相邀，诣刘彻家，不意天灵至尊下降於臭浊，不审起居比来何如。侍女纪罗容至，云：尊母欲得金书秘字六甲灵妃左右策精之文十二事，欲授刘彻，辄封一通付信。且彻虽有心，皇非仙才，诅宜以传泄於行尸乎。昌近在帝所，见有上言之者甚众，云：山鬼哭於丛林，孤魂号於绝域，兴师归而族有功，忘兵劳而纵白骨，烦扰黔首，淫酷自恣，罪已彰於太上，怨已见於天气，嚣言互闻，必．不得度世也。奉尊见敕，不敢违耳。王母笑曰：言此子者诚多，然帝亦不必推也。夫好慕仙道者，精诚志念，斋戒思愆，辄除过一百，克己反善，奉敬真神，存真守一。行此一月，辄除过一千。彻念道累年，心亦勤矣，累祷名山，愿求度脱，校计功过，殆已相掩。但自今已去，勤修志诚，奉上元夫人之言，不宜复奢淫暴虐，使万兆劳残，冤魂穷鬼有破掘之诉，流血之尸忘功赏之辞耳。夫人乃起立，执玉岌凤文之蕴，仰天而呎曰：九天浩洞，太山耀灵，神照玄微，清虚朗明，清灵者妙，守气者生，至念道臻，寂感真成，役神形辱，安精年荣。授彻《灵飞》及此六丁左右招神天光策精，可以步虚，可以隐形，长生久视，还白留青。违犯泄漏，祸必旋倾，反是天真，必沉幽冥。尔其戒祸，敢告刘生。言毕，夫人以一手摘所施用节度以示焉。王母授以《五岳真形图》，帝拜受，并以宝函奉安於相梁台。帝自受法六年，意气清畅，自谓神真见降，必当度世。恃此不修至德，更兴台馆，劳弊万民，杀伐不休，路盈怨叹。至太初元年十一月乙酉，天灾梧梁台，《真形图》并《灵飞经录》十二事及自撰所授凡十四卷并函并失。累祈王母，不复降矣。至天汉二年八月壬辰，老君复遣卫叔卿来见帝。时帝闲居殿上，忽见羽衣星冠，乘云车，驾白鹿而至，惊问为谁，答曰：中山卫叔卿也。帝曰：子若是中山人，乃朕臣也，可前共语。叔卿忽然不知所在。帝甚悔恨，即遣梁相至中山推求之，不得见，但将其子度世还见帝。帝问云：汝父今何在。对曰：臣父少好仙道，不交世事，委家而去已四十年矣，云当入太华山也。帝复遣梁柏与度世共至华山寻之，至绝岩之下，望见叔卿与数人博戏於岩上，紫云覆之，白玉为林，又有数仙童持幢节立其后。度世望而再拜，叔卿曰：汝何为来。度世曰：帝甚恨前日仓卒不得与父言，今故遣使者梁柏与度世共来，愿更得见父也。叔卿曰：我前为太上所遣，欲告以大灾之期及救危厄之法，国祚可延，而强梁自贵，不识真道，而反欲臣我，不足告语，是以去耳。今当与中黄太一共定天元，吾终不复往也。梁柏还奏，帝悔之。
　　太史公司马谈尤明老子之道，尝论六家之书《要指》一着于《史记》，曰：道家使人精神专一，动合无形，赡足万物。其为衍也，因阴阳之大顺，采儒墨之善，撮名法之要，与时迁移，应物变化，立俗施事，无所不宜，指约而易操，事少而功多。为阴阳者使人拘而多畏，为儒者博而寡要，劳而少功，为墨者俭而难遵，法家严而少恩，名家苛察而善失真，唯老氏之教称为大道焉，日无为，又日无不为，其实易行，其辞难知。以虚无为本，以因循为用，无成势，无常形，故能救万物之情。不为物先，不为物后，故能为万物主。有法无法，因时有为。有度无度，因物与合。贤不肖自明，白黑乃形，在所欲用，何事不成。乃合大道，混混冥冥，光辉天下，复反无明。几人所生者神也，所托者形也，神太用则竭，形大劳则弊，形神离则死。死者不可复生，离者不可复反，故圣人重之。由是观之，神者生之本也，形者生之具也，不先定其神而曰我有以治天下，何由哉，是以先黄老而后六经焉。出《史记》。
　　《前汉艺文志》云：道家者流，秉要执本，清虚以自守，卑弱以自持，此君人南面之衍也。赵荣、欧阳文忠公《崇文总叔》云：道家者流，本清虚，去健羡，泊然自守，故日我无为而民自化，我好静而民自正，虽圣人南面而治，不可易也。或不究其本，弃去仁义而归之自然，以因循为用，则儒者病之。
　　孝元皇帝初元五年丁丑四月三日，老君以天皇大帝命赐仙人茅盈神玺玉章。盈字叔申，咸阳南关人，生於景帝中五年丙申。年十八，委家学道，入常山采芝木而食，常诵《道德经》及《周易》。六年，闻西城总真王君有道，径往求师。登高涉峻，超榛冒险，卒遇之，遂得执巾履之役凡十七年，不敢懈息。王君使盈主领衣书图线。后三年，乃将盈同乘九盖之车，造白玉龟台，谒西王母。王君稽首而退，王母曰：总真今乃挟肉人以登灵台，不亦劳乎。王君笑而不答，因目盈起拜请乞奇要，盈乃叩头再拜曰：盈小丑贱生，枯骨之余，敢以朝菌之质窃求积朔之期，是以负岌幽林，贪师所生，王君哀盈艰若，见授治身之要、服气之法。师重见告，宜更访求长易之益，岂图今日遭遇，一睹圣姿，愿赐长生之术，警悟於行尸之身。王母授以玉佩金当之经》、太极玄真之法。修习三年，王君又赐以九转还丹一剂，谓之曰：子道已成，可以返矣，后当授尔仙任於昊越也。君乃辞，归侍父母。其乡里先有枉死，虽久葬者，皆敕地司令其还生。在家晦边#2五十三年，后父母俱终，行丧如礼。二弟固、衷，并仕汉朝。固为武威太守，衷为上郡太守，同日之任，饯送者车马塞途。盈时已得王君密旨，报以升举之期，因褊告送客曰：吾虽不作二千石，亦当有神灵之职。来年四月三日，诸君能来顾如今日否。众皆欣然相诺。时元帝初元四年也。明年，送客如期而集，数倍於前。是日，老君以天皇大帝命遣逸域宫绣衣使者玲广子期授盈以神玺玉章，太微天帝君亦遣三天左宫直御管条赐盈以八龙锦舆、紫羽华衣，太上大道君遣协晨大夫石叔门赐盈以金虎真符、流金之铃，金阙圣君命太极真人使正一上玄玉郎王忠、鲍丘等，赐盈四节燕胎、流明神芝、长曜灵飞夜光洞草，使拜而食之，佩玺，服衣，正冠，北首带符，握铃而立。四使者告盈曰：食太极四节隐芝者，位为真卿。食金阙燕胎玉芝者，位为司命。食束宫流明金英者，位为司录。食长曜灵飞者，位为真伯。食夜光洞草者，主总左右御史之任。子已尽食之矣，寿同天地，当为司命上真东岳卿。君都统昊越之神仙，综帅江左之山源也。言毕，使者各去。须臾，五帝君各乘方面色车，从群官来下，受大帝之命，授盈司命束岳上卿之册，加九锡，以紫玉为版，黄金刻之，文曰：惟盈虚挺远朗，幽耽玄妙。爰自童蒙，散发北山，静心林泽，精思求神。登峻履谷，艰寻师门，掷形绝愕，投躯万津，丹诚率任，肆其天然。遂造明匠，乃授灵篇，剪发祝脆音去，残首截身，带索自乐，不耻饥寒，所适唯道，所保以真。情昭上帝，感激太玄。今故授盈位为太元真人，领东岳上卿司命神君。君平心正格，秉操金石，丹心娇众，栖神高映，今故报盈以玉铁绿旌八威之策，使盈征伐源泽，折冲万神。君寒冻林谷，味玄仰真，思激穷岫，启心精诚，今故报盈以紫髦之节，藕敷华冠，使盈招驱万灵，封山召云。君弃家独往，离亲乐仙，契阔脸铁，冬祖山川，今故报盈以绣羽紫被、丹青飞掌，使盈从容霄阶，拥命玉真。君步骤深薮，足履危仞，心耽志尚，曾不愆惮，今故报盈以斑龙之舆、素虎之饼，使盈游宴太空，飞输帝庭。君披榛并景，寒凌霜雪，心求明真，不战不栗，今故报盈以曲神宝盖、琼帏玉室，使盈游盼九宫，静神温密。君远利遁荣，无疲於心，港形幽岳，静思万林，今故报盈以流金火铃、双珠月明，可以上闻太极，通音上清。君贞心高静，淫累不经，素挺皓映，内外坦平，今故报盈以锦旌绣磨、白羽玄竿，可以呼召六阴玉女侍轩。君慈向触物，阴德万生，蠢动之毛，皆念经营，今故报盈以凤鸾之箫、金钟玉磬，可以和神虚馆，乐真舞灵。君饥渴养神，艰辛求真，万物不能致其感，千邪不能毁其淳，今故赐盈紫林之腴、玉浆金婴，可以寿同三光，刻简丹琼也。君标领清玄，紫纬八映，心辉重离，神跃太霞，实真人之长者，故以太元为号。君九德既备，感积太微，天人虚白，不期同归，今酬九事，以报往怀。盈心神方期，四灵所栖，丹诚启焕，秉真不回，正任全固，鉴无照微，今屈宰上卿，总括束岳，又加司命之任，以领录图籍，给玉童、玉女各四十人，以出入太微，受事太极也，治宫赤城玉洞之府。盈其莅之，动静以闻。时年百二岁，君既受策，将驾龙舆，顾谓人日；真道隐迹，不应表显，动耀视听，吾今所以尔者，欲以诱劝二弟，令其追慕也，且令天下有心者皆知向道耳。二弟闻吾此去，或释官委禄来寻我，今当权停江水之东句曲山也。言毕，乃登羽车，旌幢郁郁，参驾龙虎，浮空而去。二弟闻君升仙，皆弃官还家，永光元年，渡江寻君於句曲。君教以变枯润骨之法，二君精勤备至，积二十四年，盈又启王君赐以九转还丹，服之成道。至成帝永始三年丁未，乃将二弟同诣金阙下，请圣君受书。於是太上遣朱宫使者资紫策中君曰：太上天真书言，咸阳茅固家于南关，厥字季伟，受名当仙，位为定录，兼统地真，使保举有道，年命相关，勤恭所莅，四极法令，宫绾洞台，治丹阳句曲之山。固其勖之，动静察闻。又曰：盈、固弟衷，挺业该清，虽晚反正，思微彻诚，断诚六天，才颖标明，今屈司三官保命，建名总括岱宗，领死记生，位为地仙。九宫之英，劝教童蒙，开导方成，教训女官，授诸妙灵，莅治百鬼，典崇校精，开察水源，江海流倾，封掌金谷藏录玉浆监植龙芝洞草夜光，治于良常之山，带北洞之口，镇阴宫之门。使者授书讫，盈与二弟辞金阙而归所治之乡。至哀帝元寿二年庚申八月十八日己酉，司命君与二弟别曰：吾今去，当任职，不复数相往来，要当一年三月十八日、十二月二日期邀吾师及南岳太灵赤真人来过此山，有好道者待我於是，吾自当有以教训之。乃与王君并驾，同之赤城玉洞。
　　旧传载司命受锡飞升并在二弟金阙受书之后，窃疑传误。且如之句曲登羽车、杖紫髦之节，文武官数百人，未受锡命，安得有此。己未飞升，如何将得二弟诣金阙耶。
　　孝成皇帝河平二年甲午，老君化身下降，游于琅耶郡曲阳渊。
　　今闺州有曲阳山，有神汉水，定州亦有曲阳山，有神汉水，海州有曲阳城，北有羽潭水，寿州有曲．阳城，又有北汉水，而干吉与其弟子官崇并琅耶人，爻海州曲阳也。
　　时北海人干室后改名吉，世好道卫，忽得疯疾，经十余年，百药不能愈，乃晨夕焚香哀告上天，愿赐救度。老君感其精诚，乃令仙人帛和为卖药翁於市中，吉往问之，帛谓曰：卿审欲得疾愈者，明日鸡呜时来大桥北木兰树往耶到下，当教卿愈疾之方。明日鸡呜，吉往其处，而帛己先在，怒曰：不欲愈，去，明日夜半时来。於是吉初夜便，候之久而帛至，乃出素书二卷，界青首朱目，号《平青领书》，以士口，曰：此太上老君《太平经》也，卿得此书，非但愈疾而已，当得长生化行天下。吉拜受讫．踊跃悲感，其疾顿愈。老君复降，亲授其旨。遂编前经成一百七十卷。出《后汉书》。
　　按《后汉书》云：初，顺帝时琅耶人官崇诣阙，上献其师干吉於曲阳渊水上所得神书一百七十卷，皆鳔素，朱界，青首，朱目，号《太平青领书》，言吉亲受於老君。今道家《太平经》也。其经以甲乙丙丁戊己庚辛壬癸为部，每部一十七卷。缥，青白也。素，缣也。以朱为界。．道，首标也。目，题目也。《太平经》曰：吾书中善者悉使青首而丹目，合乎吾之道也，乃丹青之信也。青之者主生，仁而有心。赤之者太阳，天上之正色也。
　　吉得其旨，遂以修身养性，消灾治病，无不验者。其要曰：夫人之生也，天付之以神，地付之以精，中和付之以。人能保精爱神护黑，内则致身长，外则致国太平。又曰：人臣之行，当上爱其君。欲以长生，为人子者当念父母，畏其将老，风化其意，使之入道，常为求索奇方殊术以奉君亲。为人弟子者当念绿师恩，夫人生於父母，成道德於师，得尊荣於君，每念君父师将老，无以复之，或行学更事贤明，求奇方异法而资益之。此乃应太古上皇最善忠臣孝子顺弟子也，人皆为之，则天下太平矣。有心之人所作皆善，言行精实，心自克责，洒心易行，感动於上，受天施恩，辄言报谢，精专不息，得致神仙。其方曰：吾字十一名为士，丙午丁未为祖始，四口治事万物理，子巾用角治其右，潜龙勿用坎为巳，人得见之寿长久。居天地问活而已，治万百人仙可待，善理病者勿期给，乐莫乐乎长安市，使人寿若西王母，比若四时周反始，九十字策传方士。盖神丹奇策可以奉君父师者焉。又出科戒祭酒之法以付吉，吉后奉经行道，分布弟子，置男官、女官，广化人民，四方归向。
　　后汉章帝元和二年，老君复降，请责吉曰：吾前授汝道，助国扶命，忧念万兆，而顷以来，诸男女弟子托吾位号，贪财纵欲，骄倨自大，嫉贤拓才，更相是非，皆不当尔，故来语汝。吉稽首伏地，叩头百下曰：唯唯，愿太上赦既往之罪，容臣修将来之善，从今日已往，不知当何以救诸男女弟子之谴谪。老君曰：汝善听，汝善听，人生虽寿万年，不持戒律，与老木久石何异，宁一日持戒为道德之人而死，不忍犯戒而生。持戒者上补天官，尸解升仙。世人虽为王公，上至帝皇，脱有重罪，无益魂神，可不#3痛耶。明奉吾戒以教授之。乃为说一百八十戒。讫，又语吉曰：往古仙圣皆从此得道，道本无形，从师得成，道不可废，师不可轻。吉稽首受命，再拜而谢。
　　按《后汉裴楷传》云：楷，孝桓帝时复上书言：前者宫崇所献神书，专以奉天地，)lM五行为本，亦有兴国广嗣之衍，其文易晓，参同经典。而顺帝不行，故国嗣不兴。楷言多切直，帝不能用。章怀太子注引《太平经》兴帝王篇曰：真人问神人曰：吾欲使帝王立致太平，其可闻耶。神人言：但顺天地之道，不失殊分，则立致太平。元熙有三名，为太阳、太阴、中和。形体有三名，为天、地、人。天有三名，为日、月、星，北极为中也。地有三名，为山、川与平土。人有三名，为父、母、子。政有三名，为君、臣、民。此三者，常相得腹心，不失铢分，使其同忧，合成一家，立致太平，延年不疑也。灵帝即位，以楷言为然。太傅陈蕃举楷方正，不就。乡里宗之，每太守至，辄政礼。清平中，与苟爽、郑元或作玄字俱以博士召，不至。范晔论曰：古人有云，善言天者铃有验於人。而张衡亦云：天文历数、阴阳占候，今所宜急也，郎颤、裴楷能仰瞻俯察，参诸人事，祸福吉凶既应，引之教义亦明。此盖道衍所以有补於时，后人所当取镒者也。
　　吉后寓居会稽。孙策平江束，见士民事吉如神，遂招为客，留军中。将士多疾疫，请吉噗水辄差。将士咸崇仰吉，日一先拜吉而后朝策。策怒，乃收吉，责数曰：天久旱，水道不能，君安坐船中，作鬼态，束吾将士，败吾部曲，今当相除。即缚吉，暴使请雨，若能感天今日日中大雨者，当相原，不者加诛。俄而云兴，雨大注。策竟杀吉，将士涕泣，欲收葬，俄失其尸。策寻为许贡伏客所伤，览镜见吉在镜中。策大惊，掷镜大呼，创裂而死。吉尚周旋人问百余年，然后仙去。已上元未注所出，此略见《太平经序》、《太平经》本文。
　　安帝永初三年己酉二月，老君降于泰山，遣泰山使者雅羽以车骑召江夏善士刘图，欲使校定天下簿籍。图至，见老君当殿，南面而坐。太上居束，西向，九天仙君居南，北向，八极天君居西，束向，命图与官属校定天下名求重应籍，三日而毕。老君欲示图以罪福报，乃令羽将图入地狱，凡至八十一，图见父在狱受苦，出告老君为父哀，乃命释之。又令将图至天堂，见大清宫中金台玉殿，音乐自然，仙真多着青衣，执金简，歌诵经文。观毕遣回，图因此得道，遂为道士，后亦仙去。见《唐史纪圣赋》及《应元图》。
　　顺帝汉安元年壬午正月十五日，老君乘云车，群仙侍卫，降于蜀之临叩鹤呜山张陵修炼之所，敕神人呼陵至前，谓曰：子祖张良积功致德，垂福后嗣，子命应为道士。即授以新出《正一盟威秘录》，俾除荡六天故黑，以清化天下。及朝拜日月高奔郁仪结璘之诀，令修习之。自是百姓翕然，奉之为师，弟子至数万。民有疾患官灾，随事输米、绢、丝、绵、杂器、纸、笔、樵薪之属以赎罪，并疏其过恶而忏谢之，誓不敢复犯，灾难随解。由是民皆乐从，莫敢为非。
　　初，陵后名道陵，字辅汉以光武建武十年甲午正月十五日生於余杭之天目山，七岁能诵《道德经》。后为书生，博综五经，通河洛象纬之文。章帝元和二年乙酉，以博士召，不起。时年五十二，自谓儒学无益於年命，乃叹曰：人生几何，老死将及，不能复经生死之苦。遂散其门人，行学长生之道，隐居于云锦山。今信州龙虎山是也。和帝永元四年壬辰，就拜谏议大夫，辞疾不拜。帝复以三品印绶驷马车征为太傅，封冀县侯。陵语使者曰：为我谢天子，九霄之上、无何有之乡金阙帝君，某已为之臣矣。惟清静寡欲，天下自治，何以陵为。遂转入嵩山，斋戒念道，常诵《道德经》。积九年，精感老君遣神人告云：中岳石室中有上古三皇天文、《黄帝九鼎大丹经》、《五岳真形图》，子可往受之。乃入石室中，果得天文宝经、黄帝九鼎丹法。而陵家素贫，无赀可炼，闻蜀人朴厚可教化，且多名山，乃将弟子入蜀，於鹤呜山隐居。既遇老君，遂於隐居之所备药物，依法修炼。三年丹成，未敢服饵，谓弟子曰：神丹已成，若服之，当冲天为真人。然未有大功於世，须为国家除害兴利，以济民庶，然后服丹轻举，臣事三境，庶无魄焉。老君寻遣清和玉女教以吐纳清和之法，修行千日，能内见五藏，外集万神。乃三步九迹，交乾履斗，随呈所指以摄精邪，战六天魔鬼，夺二十四治，改为福庭，名之化宇，降其师为阴官。先时，蜀中魔鬼数万，白昼为市，擅行疫疠，生民久罹其害。自六天大魔摧伏之后，陵斥其鬼众散处西北不毛之地，与之为誓曰：人主於昼，鬼行於夜，阴阳分别，各有司存，违者正一有法，必加诛戮。於是幽明异域，人鬼殊途。今西蜀青城有鬼市，并天师誓鬼碑石、天地石日月存焉。其誓盖指此为约，谓天地合日月明乃许汝出也。五月一日，老君再降，授陵以《太清中篇经目》九卷、《金液丹经》三十六卷、《太清中经》、《室中秘要》二十四卷、《玄女秘妙经》、《素真经》、《始阴经》、《九鼎变化炼真玄洞之法开明大经》、《玉策山纪图录》、《山海大戒河洛图谶》、内外《黄庭》、内外《太清》、《玉策幽经》、《五行精微东井沐浴经》、《天镜》、《地镜》、《明镜》、《山镜》等经，《变景经》、《合景内视经》、《九天元谱》、《九天元洞九真中经》、《五老宝经》、《丹简黑录》、《上下斋品戒文》、《太一金液经》、《真一守玄经》、《三元中胎素灵中经》、《金阙帝君青童内经》、《洞玄真经》、《三皇内文》、《宣化思道成败观戒》、《三五飞步呈玄经》、《甲山图》、《明禁地录》、《鬼历诸法》，凡九百三十卷，符文七十卷，合一千卷。
　　老君复命陵縿侍龙驾，至昆仑板风金慵七宝台。时玉晨大道君游处其问，老君将陵朝礼玉晨，於是救青童付陵天师印绶，使按千二百官，仍赐雌雄二剑、二仪交泰冠、驱邪岐、鱼鬣服、符录契令、经戒法律，使助国扶命，养生制恶。陵拜毕复还。
　　建康元年甲申，天师徙居闱州云台山。十月十五日，老君再降，授以《正一盟威经》、三业六通之诀及三洞众经、岁月二斋法，皆披《灵宝五篇》自然天书大字为旨要妙经。今宣教十方天人，并甲子、庚申、八节、三元、五腊、三会，皆当沐浴斋戒，设献礼念，析谢愆犯、落灭黑簿、超度九祖斋值之法。已上见《天师传》及《蜀图经》。
　　桓帝建和二年戊子正月七日，天师纳赵升为弟子。又降十二神女，化咸泉为盐井。后因名郡为陵，以旌其功。后改为仙井盐，今为隆州也。
　　永寿元年乙未岁正月七日，老君再降，命陵同游成都。老君驾龙车，陵乘白鹤，顿下五云，至太昊玉女修丹之所，地祇涌出，同捧一玉局，高可丈余，以为宝座。为说北斗削死注生之法。至十五日，又说南斗陶魂铸魄之功。
　　《南北二斗经》乃二侍真人叔迷其事而为经也。老君既去，玉局尚存，地陷为井，今在成都子城内，号玉局观。后又至鹿堂山，授陵以制六天斩邪之文。
　　永寿三年丙申，陵一百二十三岁也。九月九日日中，老君遣五帝使者持玉策，降云台山，授陵正一真人号。继有五色云龙来迎，遂与弟子王长、赵升同升天。见《南北二斗经序》。
　　延熹八年乙巳八月甲子，帝梦老君乘华盖宝车降于殿庭，乃遣使诣陈国苦县致祠礼焉。敕陈相边韶．撰碑文，其词云：老君为周守藏室史，当幽王时，三川实震，以夏、殷之季阴阳之事监喻时主。孔子以周灵王二十一年生，问礼於老聪。计其年纪，聘时已一百余岁。孔子卒后百二十九年，谓周太史檐为老子，莫知其所终。其二篇之书，称天地所以能长且久者，以不自生也。厥初生民，遗体相续，其死生之义可知也。或有谷神不死，是谓玄牝之言，由是世之好道者触类而长之，以老子离合於混沌之气，与三光为终始，观天作谶，升降斗星，随日九变，与时消息，规矩三光，四灵在旁，存想丹田，太一紫房，道成仙化，蝉蜕度世，自羲黄以来，世为圣者作师。班固以老子绝圣弃智，礼为乱首，与仲尼，道违，述《汉书古今人表》，检以法度，抑、而下之，与楚子西同科。二者论之殊矣，所谓道不同不相为谋也。延熹八年八月甲子，皇上尊德弘道，含弘光大，存神养性，意在凌云，是以港心黄轩，同符高宗，梦见老子而尊祀之。于时陈相边韶典国之礼，材．薄思浅，不能测度至人，辩是与非，按据书籍，以为老子玄虚守静，乐无名，守不德，危高官，安下位，遗孔子以仁言，辟世而隐居，变易名姓，唯恐见知。夫日以幽明为节，月以亏盈自成，损益盛衰之原，倚伏祸福之门，天道恶盈而好谦。盖老子所以见隆崇于今，为时人所享祀，乃其逃禄处微，损之又损之，显虚无之清寂，先天地生，乃守真养性，获五福之所致也。敬演而铭之，其辞曰：於惟玄德，抱虚守清。乐居下位，执禄不营。为绳能直，屈之可萦。三川之对，舒愤散呈。见机而作，需郊出炯。肥遁之吉，辟世隐声。守一不失，为天下平。处厚不薄，居实含荣。楷式为重，金玉是轻。绝嗜去欲，还归於婴。浩然历载，莫知其情。要以无为，大化用成。进退无恒，错综其贞。以知为愚，冲而不盈。·大人之度，非凡所评。九等之叔，何足累名。同光日月，合之五星。出入丹庐，上下黄庭。背弃流俗，舍景匿形。包元神化，呼吸至精。世不能原，知其死生。天人秩祭，以昭厥灵。羡彼延期，勒石是旌。十二月，再遣中常侍管霸诣苦县祀老君。九年，建濯龙宫於芳林园，以文厨为坛，饰淳金扣音口器，设华盖之座，用郊天乐。帝亲祀老君，以浮图释氏配享焉。并见《后汉书》。
　　按束汉《西域传》云：天竺国一名身音乾毒，其国修浮屠道。和帝时，遣使贡献。至威帝延熹二年四月，频从日南缴外来献。世传明帝梦见金人长大，项有光明，以问群臣，或日西方有神名日佛，其形长丈六尺而黄金色。於是帝遣使之天竺问佛道法，於中国图画形像焉。
　　灵帝光和二年己未正月朔旦，老君敕太极真人三洞法师徐来勒等同降於天台山，老君乘八景玉舆，从官千万，正一真人侍焉。老君自号太上玄一真人，真定光为洞经高玄法师，命侍仙玉郎王思真披九光玉报，出《洞玄大洞灵宝经》凡三十六部，以授仙人葛玄，及上清斋法二等，其一绝群独宴，静气仪刑，冥心之斋，入圣升虚之法也。其二清坛肃倡，依按真仪，先拔九祖，次及家门，后谢己身也。并三录七品斋法：三录者，金录斋调和阴阳，保镇国祚，玉录斋保佑后妃公侯贵族，黄录斋拔度九玄七祖，永辞长夜之苦。七品者，日明真斋，超度幽爽，解诸冤对也。日自然斋，普为众生请福谢罪，学仙修行之法也。日三元斋，自谢犯戒之罪，解考於三官也。日八节斋，谢玄祖及己身之罪，灭黑簿之法也。日洞神斋，以精简为上，求仙保国之法也。日指教斋，以清素为贵，救疾禳灾之法也。日涂炭斋，以苦节为功，悔过请福之法也。并《劝戒法轮经》四十五卷，《无量通妙》、《转神入定》等经以授玄，俾行化於世。曰：子应常思虚无真人高上大法王大千世界号日老子，是玄中大法师焉。玄字孝先，威帝延熹七年甲辰四月八日月，父汉为尚书。玄始生，有支道纪者，高道之道，谓其父曰：吾昨闻通玄真人从大罗天下也，君家当为神仙宗伯，非常儿比。其父曰：仙人变化不可测，愿得寿考以为宗嗣足矣。玄大而秀颖，性识英明，经传子史靡不该览。年十#4余岁，俱失恃估，忽叹曰：天下有常不死之道，何不学焉。因遁迩名山，参访异人，服食芝木，得从仙人左慈受《九丹金液仙经》。玄勤奉斋科，善治病劾鬼，兼吐纳导引，精思念道，故感老君亲降，授之经法。又示以天府所定世人罪福条目，即《太上感应篇》。又曰：功满三千，白日升天，修善有余，坐降云车。弘道不已，自致不死。玄稽首礼谢。今天台山桐相观有法轮院三真经之处及仙公役鬼所筑受诘坛存焉。
　　昊赤乌二年戊午十月朔日甲子日中，老君命九天帝释持太上三天金简锡文赐玄为太极左仙公，其文曰：扬州丹阳郡句容县葛玄，先世苦行，累劫立功，损身布施，济度危亡，转轮圣域，炼神守精，志竭道源，事师恭肃，勤修匪懈，积感太上，注名玄都，上仙定籍。是故英明智惠，诞降德门。所以才质玉秀，馨兰清发，天姿逸颖，卓然挺拔，道谟渊伟，独步群萃，高辞世荣，抱朴尚质，注心真仙，含元守一，散发林薮，倚岩为室，得意山林，观此蓬华，过中不餐，斋不亏日，烧香诵经，拜礼靡缺，慈心度人，经营不辍，志穷微迹，大法周悉，教世贤愚，莫不解说，谦谦和颜，常怀欣悦。今锡子以丹锦绣被、飞罗之裙、天宝羽服、芙蓉晨冠、金真神虎仗、命魔婶，所为在意，役海召山。玄索隐翻经，长斋静念，才思专精，苦而不倦，今锡子以八景玉舆，驾龙乘云，项生圆光，金章玉文，以酬昔德，世．为道门。后贤仰止，秉持法轮。太上尊教，三天所诠矣。玄体德弘远，训化道俗，溥济群品，大度妙觉，功成得名高真信伏，巍巍上圣，皇皇穆穆，恩盈十方，各得所欲也，今锡子位为太上玉京太极左仙公，总统三界六天大魔王之官属，给真仙玉童、玉女各五百人侍直，左执九曜之香华，右擎太上洞玄之经，龙骑二千，游行上清九宫，一年三朝太上玄都玉京金阙，太上锡命，天帝承书奉行。依法启行，如三天旧典。时有沙门释道微、竺法兰者，远闻仙公得道，故来求师焉。作礼请问曰：我闻道无先后，无古今，不审太上老子与悉达太子其道同异。仙公曰：本无高下贵贱形名之殊。乃於天台山立坛，授道微法兰《五岳真形图》告曰：太上传命之信，执之游八方名山，三界奉迎。又以《太上金丹经》、《灵宝自然五称宝曜文》、《三皇内文大有妙经》、《天师旨教金书玉字》等凡十卷，并太极龙誊芝草一茎，告盟仙官，各令佩身，命入室弟子郑思远具宣口诀。又惠以仙药一粒，令辟谷除五味之类，可以远游名山。道微等既受宝经灵药，不饥不渴，愿得少留侍奉圣尊，仙公曰：子心存我，我即可见，不必依恋。子应登嵩高，彼山诸真后五年复当传子秘诀，成子道矣。
　　仙公尝谓诸儒各讲明经论，张昭问：述而不作，信而好古，窃比於我老彭，其旨如何。仙公曰：老子演自然之道，化行天下，孔子历聘诸国，仁及齐民，其归一揆。太子登尝问仙公：庄周云：六合之外，圣人存而不论，六合之内，圣人论而不议，何也。仙公曰：六合之内，囿於形象阴阳之数，犹可致请。六合之外，人所希见，渺茫之中，太虚之表，圣人罔述，故存而不论也。登称善。七年甲子岁，仙公年八十一，八月十五日，太上命从官乘龙麟，执九光之节、景云之符，縿驾九龙八景云舆，垂荫华盖、龙婶虎旗来迎仙公，仙公飞辔云问，停驾太虚，作五言歌诗三篇以遣世人。其一曰：真人昔遗教，愍念狐疑子，璧邪不信道，祸乱由斯起，身死而名灭，悔恨何所以。罪大不可拚，流毒将谁理，冥冥未出期，劫尽庶当已。转轮贫贱家，或复为役使。六根或不完，整璧行乞市。不知积罪报，怨天神不恃。大道常无为，弘之由善始。吾今巍巍尊，立功所得耳。三界稽首礼，从容紫宫裹。停驾虚空中，控龙飞凤峙。临诀属素翰，粗标灵妙纪。其二曰：我今便升天，依依诸儒英。大道体虚无，寂寂中有精。观者皆云昧，窈窈中昭明。莫言道虚诞，所患不至诚。奚不登名山，诵是洞真经。一诵而一咏，玄音彻太清。太上辉金容，众仙齐应声。十方散香花，墦烟旗檀馨。皇娥奏九韶，鸾凤仪哀呜。龙驾翳空迎，华盖耀杳冥。萧条劫仞表，帝释钦降庭。八王奉丹液，抱濑身腾轻。逍遥有无问，流朗人形名。神童夹侍侧，自然朝万灵。其三曰：飘飘八景舆，飞轮涉天京。优游七宝宫，相与乐未英。七祖升福堂，先贤亦获生。王侯能信谨，终为天下贞。大人体至德，一切蒙其成。散诞游山水，吐纳和灵津。练气同希夷，静咏《道德》篇。一心柄玄漠，冥感今乃宣。飞驾辔九龙，飘飘乘紫烟。暂迂蓬莱宫，倏忽已升天。伟伟众真会，眇眇凌虚玄。体固无终劫，金颜随日鲜。若人弘众妙，轻举升神仙。歌毕，云舆冉冉升天而去。
　　魏陈留王时咸熙元年甲申，老君降现於陇右临洮郡襄武县，身长三丈，着白衣，垂素发，戴金冠，告县人王始曰：天下不久当太平。及武帝受禅，果天下一统，帝乃令於所现处造太平观，即李宗之故居也。见《晋书》。昊兴戴洋年十二时，死五日而苏，说死时天使为酒吏，授符线，给吏从，磨麾将上蓬莱、混仑、积石、太室、常、庐、衡等·诸山，既而被谪遣归。洋自此好道术，妙解占候卜数。昊末为台吏，知昊将亡，托病不仕。尝至濑乡，经老子祠，追思境物，皆是洋昔死时所见处，因问守藏应凤曰：去二十年前，尝有人乘马束行，过老君祠不下马，未达桥而坠马死者不。凤言有之，所问之事悉与洋同。盖洋由此被谴而谪还人世也。
　　道士梁谌修道於楼观，精思积年。晋惠帝永兴二年乙丑五月五日，老君命太和真人尹轨降其室，授以炼气隐形之法、《日月黄华上经》、《水石还丹》、《六甲秘符》等经，谌遂能飞行变化。三年丹成，白日升天。
　　后魏道武皇帝好《老子》言，诵咏不倦，数召诸王及朝臣亲为说之。天兴中，仪曹郎董谧因献《服食仙经》数十篇，於是置仙人博士。
</div>
    <div class="pagination">
<a href="混元圣记_page4.html">上一页</a><a href="混元圣记.html">1</a><a href="混元圣记_page2.html">2</a><a href="混元圣记_page3.html">3</a><a href="混元圣记_page4.html">4</a><span class="current-page">5</span><a href="混元圣记_page6.html">6</a><a href="混元圣记_page7.html">7</a><a href="混元圣记_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
