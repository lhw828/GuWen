<!DOCTYPE html>
<html>
<head>
    <meta charset="UTF-8">
    <title>金碧五相类参同契 - 第 1 页/共 3 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金碧五相类参同契 - 第 1 页/共 3 页</h1>
    <div class="content">金碧五相类参同契
　　经名：金碧五相类参同契。原题汉阴长生注。文前有序，题汉阴长生撰。三卷。底本出处：《正统道藏》洞神部众术类。查无其他版本可以参校。
　　目录
　　序
　　卷上
　　叙说章第一
　　识药根苗第二
　　用功章第三
　　铅汞章第四
　　日魂月魄章第五
　　第六（底本缺略）
　　卷中
　　金津玉液章第七
　　神水曾青章第八
　　日精月华章第九
　　大小数章第十
　　说卦体章第十一
　　弦望章第十二
　　卷下
　　七宝章第十三
　　九转章第十四
　　除三虫章第十五
　　九域章第十六
　　婴儿女章第十七
　　彩真玉霞出现章第十八　 
　　金碧五相类参同契序
　　阴长生撰
　　参者，离也。同者，通也。契者，合也。八十一章，傥有学人，欲传於妙道修真之门户，先圣所传天地阴阳造化玄妙之机，须化得三人，同心志慕，意性契合，别无差互，然后乃挂十方缯彩之衣，静身除乱思，弟子扫五方之地，可以方丈画坛三层之中，安香炉，虚心焚香，祝告三清，四面卓刀，八方悬镜。学人称弟子手捧千两黄金，跪膝乃发弘愿、盟说、誓言，方可传之仙经奥理，存心志慕，修养铅汞龙虎之机。但穷此门，必达天仙之径路。若逢贼盗薄徒、浮游乱想之辈，不可传之。
　　此是仙机，不可泄漏，不择人传，沈於永劫。如遇好士，孝父母，重神明，重天地，重贤人，信好事志人，方与度之。乱传者，七祖受殃。夫大道是天地之机，阴阳之祖，造化之本。
　　金碧五相类参同契卷上
　　阴长生注
　　叙说章第－
　　昔说魏君《参同契》，
　　参者，离也。同者，通也。与诸君子书丹经，并此相通其机奥，识认根元。契者，上合天仙之诀，下合阴阳造化变转。谓之上契，合也。
　　其中真话长生理。
　　其经解仙机，明恍恍惚惚、冥冥杳杳五行真正之奥旨，谓之日真话长生之理也。
　　阴阳造化本根元，
　　阴阳者，从黑生白。是水之数一，水之生金数之三。水者，谓之离生於坤，坤为地，地为阴，阴为女，女为母，母从坤，生其熙，是谓坤也。金在於西北，属乾，为天，为阳，为男，为父，生於坎。此是阴阳造化本根源。故经云：离官有象藏真水，坎户含华隐正金。及以乾生三男，坤生三女，通变为八，递相生养，共成八八之数，爻象化而为阴阳之大小数是足也。
　　莫问他人但问己。
　　几以学道修真，并不离其身，悟之仙圣，其义玄以成真，是谓问己。夫以学人不晓丹经子书，多生迷乱，不问自己，却於外觅求真，何日得达天经？兴道殊绝，更求五金八石，却烧炼大药，那能烧炼得成就也。
　　朱砂黑锡与雄黄，炉内烧炼成二。
　　朱砂者，非世上朱砂。水银，非世人水银。黑锡者，是矿中烧出之类，是其真铅。铅中自有烧炼，自有白银。圣人将朱砂、黑锡入在炉鼎之中，用雄黄相制，乃烧成二熙丹。雄黄者，非世问雄黄，其药出在武都山水化之中；得此雄黄，方可烧得大药成就。说朱砂者是南官，而产在丙、丁之中；黑锡者是北方，而生在於壬、癸之中；雄黄者是中官，而长在戊、己之内，将此三件药都在鼎中，烧成二熙丹，方乃成，遂乃多生变化。《仙经》云：药药元无药，鼎鼎元无鼎，为复四象成，为复五行作。药及鼎不离於身，莫向外求。若向外求，去仙远也。
　　变转白雪与黄芽，下种之时须审意。
　　朱砂、黑锡暖炼，用雄黄制之，丹名二熙丹。丹用文武火烧，先变为白雪，其药在鼎中，如鹅毛，又如雪片，颜色半红白；返被雄黄相制，变成黄芽，似田中下种，得熙而生芽。雄黄为土，土能生万物。万物死归土者，是五数返为一，万事毕也。
　　任从改换河车体，七返还因翻既济。
　　见其寅，是其木。认真中，谓之金。金能伐木，为之返，在藏是肺与肝，在外为束西。金者精，木者津，精津相成，合为丹砂。精从离官下而产，津从坎官上而生。离坎二官，是为水火既济鼎。河车者，是北方正熙也。转入束官甲地，甲乙作金华，是坎位转於震位。
　　九转结成紫金砂，点化金银富我家。
　　铅汞与雄黄相合，烧成大药，返见乾坤。阳重一百九十二铢，共计重三百八十四铢，为一斤之数。是金重八两，银重八两，为还丹，号日紫金砂。阳爻一百九十二铢，阴爻一百九十二铢，共重三百八十四铢，谓之还丹。大药自然而烧就，人得此丹，是以金银七宝遍满我家。乌赛成凤，蛇饵为龙。人得食之，长生不死，在世游行，号日地仙，后八百行满为神仙也。
　　识药根苗章第二
　　学道先须辨其药，见苗方认根祟钥。
　　若人修身养命，须知损益，辨药根苗，黑白分明，光润鲜静。弃钥者，谓之根带。左为弃，右为钥。在人丹田之下，有一弃，内盛日月之根，日夜轮转，四时周匝#1炼於三田，此是三魂之要，大药金丹之源。谓之扶苓安魂，人参定魄，非是几问之草。扶苓外黑内白，人参外赤黄，裹青白，此是见药之苗根也。修养要识真根苗，乃妙也。
　　取采要用二八真，药中自有真酥酪。
　　取探二八者，谓之卯、酉。又十六之数，谓之金木相克。上用於卯，卯者是龙，龙为血。下用於酉，酉者是虎，虎为髓。髓血相和，谓之酥酪也。酥酪者，为日月精魂，学人得此物，长生久视＇不死为神仙，度上南官。是日月生坎高，方成水火，本基铅汞之类是也。
　　文武火者四时功，
　　闭息纳熙，九一之数相制者，是上探木、火之津，下是金、水之精，居入於中官，用土而合成大药。
　　慢捣功数无差错。
　　慢捣者，是功程之数。闭息纳熙，心暗数之，每至九息一咽；可以从九而常添至其百息，日月用导引，运动要探之。是为阴阳之造化，日精月华之熙，金精玉精，九一而探之。慢捣功数，却行三一，谓之文武火。息者，火也。又曰：为真土也。
　　和合须藉玉液浆，烧就丹砂光错落。
　　玉液者，华池之水，又日琼浆，亦名天酒。凡以探取到药制修，用功慢捣，后得玉液和之，此是津精相投和合，乃为丹砂。闭息存缩，抽吸得土，相合息熙为火方，乃烧之丹砂，结成药体，自有神光，容颜悦盛，返老还童，体健身轻，行如奔马，力与常倍，耳聪目明，功满德就，足下紫雾笼身，所在之处有三魂七魄五藏六腑神、六丁六甲土地，常随定邪魔，魍魉见之，远避不敢来侵近也。
　　乌餐成凤蛇饵龙，金液还丹铅汞作。
　　金液还丹结成，朱雀自现为凤，通者自然化为胜蛇为龙。通适意之处，遂乘云龙，而得跨凤。若有修道之人，但须志炼铅汞造化，改变无穷。金丹结就，火不能烧，水不能溺，且作地仙无障碍也。
　　用功章第三
　　用功冬夏及春秋。
　　四时者，是立春、立夏、立秋、立冬，此为四时。春七十二日，夏七十二日，秋七十二日，冬七十二日，是木、火、金、水四象为之四孟头。寅申为金木，是相刑相生，金木体共三百八十八年之数，少用四孟时，冬用四五日，是一百九十年，为大数。功小者，日用四时，亦是一百九十数也。计阴阳造化大小数，是神明不测之功也。
　　巳亥为还八卦头。
　　巳者，火也。谓之四月，纯阳之体，卦应於乾，是天。亥者，水也。谓之十月，是纯阴之体，卦应於坤，是地。天地相合，六阴六阳俱备。从子至巳半年之数，初起地雷《复》卦为头，六阳爻数足。从午至亥半年之数，起天风《遘》卦为头，六阴爻数足。金丹大药见其九还，是谓水火既济。水火相克而制之，根元得正体，大药成也。
　　日会甲庚与壬丙，相克相包四象求。
　　甲为木位，在束北，月至二十八日，此地而丧朋，谓阳生阴灭。庚为金位，在西南，月至三日生於庚地，此地而得朋，谓阴生阳灭。壬为水，水是阳，生於日魂。丙为火，是阴，生於月魄。月魄者，金之熙，是阳中阴。日魂者，是木之熙，是阴中阳。故阴阳造化，生在坎离，谓之相克相包，互相包藏之类。壬生甲，丙生庚，此是四象求得入官鼎，金丹大药方变成。故经云：木主青龙，金作白虎，日为朱雀，月为玄武，四象交会，入於中官。长生不离於戊己土，金木水火以成尘，不知先得谁为主；世人不晓圣人言，自用胸襟不师古；更将错路指迷人，不觉身姐为灰土。劝人炼药须真虎，阳得阴兮自并互；功成只藉九重城，饵之千日身腾举。此为之四象求壬、丙、甲、庚，是真金、木、水、土、火是的也。
　　水火翻易真鼎器，河车运转戊己留。
　　四象生於戊己，戊己者为尊，四象得戊己而成。若无戊己，四象不成，五行无主。戊是土，己是粪，粪土而相合为一德。经日：天得一者清，地得一者宁，药得一者成，人得一者灵。土为万物主，万物得土而生。土生万物，万物因土而死归土也。四所谓金、木、水、火来入中官，方归鼎器。鼎器者，是丹药体中髓也。
　　青龙白虎生南北，禽制相伏鼎中游。
　　青龙生坎户，白虎产南官。青龙木之主，为铅，从北方壬癸#2中而生。白虎金之主，为汞，从南方丙、丁而产。汞生於#3朱砂中，外赤应阳，内生水银是阴。铅产於石中，内外黑应阴，炼出白银是#4阴。铅者，津也，名曰玉液，又日华池水。汞者，精也，名日曾青，又日法水。二物本一体，至中元朝赤帝分配归於上下。上者铅是阳，下者汞是阴，阴阳相合得黄婆，方成大药，此是龙虎鼎中游也。金公自觅黄婆，问要与玉女会绸缪。金公，名日婴兄。玉女者，名日汞也。铅汞相合，入中官鼎内。鼎者，黄婆也。谓之丹田，名土从一生五，五合於一谓之六，十二合数也。是日精月华、日魂月魄、银表金裹之体也。
　　铅汞章第四
　　铅汞并生时本体。
　　铅汞并是下元命门之根，为弃钥中所产，生於肾。左肾主壬，右肾主癸。肾之二，合为一体。是铅汞本一体，一象铅，一象汞。上下飞分，南北离官坎户配相随，上下翻变与铅汞。汞者阳，为木，亦名婴儿，又日日魂，又日日精。铅者阴，为金，亦名媳女。故经云：坎男离女为夫妇，水火为大药。此者真男真女、真水真火、真铅真汞要妙神用也矣。
　　金银便是真宗的，上下翻作两般名。
　　金银者，是阴阳之正熙，谓之上下两弦。每月初三日，月现於庚；二十八日，现於甲；八日与二十三日，各现於离官位。又日：显阴阳变转，造化成形，前十五日而圆，后十五日而缺。此谓二八之基，阴阳数爻俱备，余日并有增亏盈反，谓之□子午日分阴阳之足数。经云：日月魂魄，因生坎离。是金木之，水火而成。感胞胎，养还丹，以变色动容，成为四神丹，四转之药也。
　　阴阳翻变转九域，坎户离宫显变通。
　　探阴阳之正熙，存精津而成，要用七八之数，可用寅、申、巳、亥四时。下火煅烧，铅无飞，汞不走，但中官鼎内安排可变成白马牙。然用刀圭，自然玉液号黄芽，丹砂得成。七返用寅为头，卦应地天《泰》，三阴三阳交遘，谓之内应其肝，外象於木。寅为四孟，谓其长。震是其中，可用寅，无用卯。申者卦应天地《否》，谓之阴阳否极泰来，泰极否至，交泰随时，三阳三阴返覆而生，内应其肺，外应其西方金。西位申为金，亦属於孟；兑是仲，可用申，而毋令用酉。龙不伏，虎自走。寅申为七返灵砂，三变转还。为之九域者，变转之门从生白、黄、赤、徘、绿、碧、红、紫。变转九色，谓之九还，号为九域。从心肾翻成，谓日离官坎户。心#5属阴，肾是阳，故日阴阳翻变是也。
　　日月魂魄仙人惜，会炼三田依宝珍，刀圭自要仙人吃。
　　日魂月魄，是精与往来於三官，是阴阳之真熙。仙人惜此是人根柢，以故惜也。会炼三田者，是熙往来於三官之内，炼三尸而自亡灭，却还丹而作紫金，方圆径寸，可重一斤，谓阴阳正结成真金。谓之真刀圭者，是中鼎器谓之刀圭也。亦日黄芽，有香味，若菊花而黄色，真人地仙俱所好吃用，故日刀圭，刀赤圭白。
　　日魂月魄章第五
　　日魂月魄出坎离，
　　日月魂魄，阴阳之熙结。日魂木熙从坎户而上应其铅，为之玉液，在华盖之上。在窍中所出日魂月魄，从三官而产，是熙下应其汞，为之金津，四时上下来往交感，不离三田，下归下丹田、尾闲穴，有三穴从右穴而上行变为流珠。上入泥九，於骨髓化为金，骨髓变为流珠也。甲会庚时神机变也。
　　还丹壬丙入希夷。
　　丙是火，壬是水，水火#6为既济。鼎四中大药已成，故曰希夷。希夷者，之五行之根从一斗而生，化通九转，亦谓从土结，谓曰还丹。甲是木，庚是金，金木相刑，乃成真。土、金、木者药之本也。人之悟也·，悟其圣理，动行修於铅汞，自合神机。
　　《复》爻《遘》体是两机。
　　（原缺）
　　金碧五相类参同契卷上竟
　　#1《匝》原作《币》，据其文义改。
　　#2《癸》，据其上下文义补。
　　#3《於》，据其上下文义列补。
　　#4《是》，据其上下文义列补。
　　#5《心》，据其上下文义列补。
　　#6《火》，据其文义补。
　　金碧五相类参同契卷中
　　阴长生注
　　金津玉液第七
　　金津生坎户，玉液产离宫。
　　金津者，是精从坎宫子位而生。坎金津者，肾也。玉液者，是津是从离宫午位而所产。离者，心也。精津合归中官，乃成金丹大药，谓之曰铅汞二真也。
</div>
    <div class="pagination">
<span class="current-page">1</span><a href="金碧五相类参同契_page2.html">2</a><a href="金碧五相类参同契_page3.html">3</a><a href="金碧五相类参同契_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
