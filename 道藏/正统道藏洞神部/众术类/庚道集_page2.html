<!DOCTYPE html>
<html>
<head>
    <meta charset="UTF-8">
    <title>庚道集 - 第 2 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>庚道集 - 第 2 页/共 13 页</h1>
    <div class="content">　　一日至七日，用熟火。一两五钱，早晚二时进火，不可缺，缺则不好。二七日，用熟火。二两，早晚二时进火，如火衰增熟火半两。三七日，用熟火。二两五钱重，早晚二时进火，1 哀则增熟火半两。四七日，用熟火。二两七钱半，早晚二时进火，衰则添火半两。五七日至六七，至七七日，用熟火。三两，早晚二时进火，不可缺，火衰增熟火一两。火候足了，取看药，若是黑色，将火烧看。如有黄色，即住。如未，如此再养十四日，即成。每一两重作十包。
　　点法
　　银子一两重，须十分佳者。化开，每一两用药三钱，作三次下，待银面上清无姤，方倾出，即成宝。秘之秘之，不可妄传。济贫积行方可。
　　神仙大药四神匮方可大
　　舶上生硫一觔，透明元砂石者，凿成荔枝核大块子，用益母、鸭舌草二味自然汁，各二斗，将硫以葛布袋盛，於汁内悬胎煮一伏，昼夜不得住火，煮七日足，取出。以少许火上试之，如未伏，再煮，以伏为度。却分作两次，入大甘锅，用硬炭三十觔煅，相对用两人，以扇急扇，合成汁，倾在两只建盏内，其硫不夺胎色，已成至药，即乳成极细末，别用生硫四两，依前小块，以二草汁煮一伏时，取出。用前一觔作匮，却将后四两，如□莲法，入砂合内，以昆仑纸二三重隔定，用盥研如面，摊纸上一层，又以固药铺一层，上以白虎末填满合子，封固，入灰池，四两火养七日。取出，其硫已伏如法。却又用叶子雌黄四两，亦打如前大小块，以羊蹄根汁，如前煮一伏时，取出研细。却与第二次硫四两，同乳极细，以蜜丸如龙眼大，入前硫匮内，养七日，四两火，至此不用捺头。其雌已伏。又用鸡冠雄四两，以山莴苣煮一伏时，取出，与前雌硫同乳细，以蜜丸如龙跟大，如前入匮养七日，亦已伏矣。
　　丹经日：一黄死，众黄悲。一黄不死众黄飞。先将硫制炼令死，然后制伏雌雄，三黄既死，又伏朱砂，乃成大药变化也．
　　朱砂拣颗粒镜面者，四两。用地丁、鸡肠草汁，煮一伏时，取出。用白附子、朋砂末，炼蜜衮作贴身。如前入匮，养七日，取出，其砂已成宝矣。将起初硫匮一觔，收起别用。只将前所养四神，共足一觔，为细末，作四神匮。始初先用足色庚三分，汞七分，结成砂子，以紫河车、粟米浆水三升，煮一日。其砂子用熟绢帛曩作数丸，如小龙眼大。先於石灰内炒，令乾硬，然后方煮。如□莲法，入四神匮内铺盖，以四两火，养七日。取出，火上试之，如未伏，更养两日。如此养三五次，觉匮力渐灵，则结二八庚砂。养之又养，三五次，如所养物坚重色深，销不折，则结九一轻砂。养之如轻砂，养出颜色深好，不异真金，则其匮通灵，可用辰砂养。
　　含胎庚，每大颗朱砂一两，以金箔裹之，握令实，依前法□插铺盖，养七日足，取出，其砂不脱胎色，光彩射人，而含紫金。
　　若欲浇汞，则将四神匮末，分作三分，先入二分在合内，以筋头筑作窍子，以筋头筑金箔一重在内，然后以小汤瓶注汞在金箔内，却将余一分匮末盖之，准前养七日。每匮一觔，本法可养四两。恐损匮力，日久困乏。若只养三两，则匮力日壮，无时而困矣。此匮始初一年之内，须用七日火候。若过一年，则五日或三日，成矣。若后及三年，则造化至於玄境，一夕可就，又其匮三年之内，所感金宝之炁已多，成紫磨真金，又可以为掺制之用。
　　其法更将硵砂一处，朋砂一处，煞研在内，养七日，取出。每汞一两，入在水磨跳内，用前匮末，一字掺在面上，以小盏盖定，以醋捣皮纸，筑塞其缝，顿於三觔火上，俄顷立成上色真金矣。
　　此法古今口口相传，不记文字。予今编录，流传世问。七百年内，许传三人。得此法可为国之师。观此妙诀制用法度，至简至易，而夺天地造化。得之须多济人利物，慎勿妄用轻泄，秘之秘之。
　　蒲真人上品大药
　　葛可久传陈庶子，庶子传授。
　　先以舶上硫一觔，击作如豆大，取水易木之皮，挫碎晒乾，浓煎汁五斗，澄清，用□器大甏内，以帛悬胎硫。又用细眼篮，亦悬胎架定，在甏内，入前汁，慢火煮三伏时，勿令火紧及缺。煮足，出硫晒乾，分作八处，与溶上等庚亦一觔，作八处过母气。
　　先以水易木之皮，晒乾，烧烟厚熏五十两，甘锅八个，置桴炭火中，令稳实，却溶赤庚二两，烟成汁，急入熏过锅内，煎煮过硫亦二两，投庚汁上，速用瓦垛儿盖锅口，切勿迟，恐走气。如此金入硫，感气八锅八次。待冷，打碎锅，取出分胎硫，一觔作匮养庚。神室阴阳灶过庚，止可打外合，不可作内神室。
　　死阴阳法变化
　　阴黄一两，阳黄四两，以地榆、续随子、鹿葱、草麻子、水杨皮、鸭舌草，荒田或浅河内，生水底下如舌者。六味晒乾锉碎，同煎浓汤四五斗，澄清，用砂罐内悬胎，阴阳二黄在内。入草药清汁，慢火煮十五伏时，勿令住火，汁乾逐旋添，烧汁直待日数足，以赤庚五两，打神室一个，入二黄在内，却又以死硵五钱，在内和之。外再打大合一个，入前硫匮，陷神室居中心。上下周围死硫匮之令实，合子外用醋调赤石脂，封盒口。又用六一泥封固，厚二指，阴乾。入灰池，卯酉二两顶火，养百日足。取出，阴阳二黄为末，一钱点汞一两，为上等赤庚至宝。
　　死硵法
　　硵不拘多少，用慈茹草捣自然汁，煮煅即死。或田字草捣自然汁，煮煅亦死，更灵。
　　点法
　　以汞一两，先入甘锅，用养足二黄末一钱，入於甘锅，散在汞上。再以透明松香少许盖面，又以香油三五滴入内，锅口用平稳瓦垛儿盖，锅口无缝，用炭簇定锅，於锅口上发火。次第至下锅内声绝，待锅通红，倾出已作汁，即上等至宝。如极赤，可入银，破作平常赤庚。此点成者，乃圣庚也，变化无穷。
　　变化法
　　将点成圣金六两，可铸作一神室，入阴阳并舶上硫，各二两为末在室内。又以圣金打作薄片，煎作棋子片，混入三末内，养火固济日足，点化庚神验矣。
　　又法
　　将前百日火养足，二黄五两，点成圣金。依前铸作一神室，将养过二黄入神室内，铺底盖头，养阴四扛，一至五两。去前阴阳匮，又以养过阴一钱，点汞一两，为上等赤庚。如不点，便以阴五两，亦入圣神室内，铺盖作匮。养硫亦四扛，一至五两。此养过硫亦一钱，点汞一两，作上等庚，变化无穷矣。
　　陈庶子传砒匮
　　养粉霜点化法
　　紫河车为末，每砒末一两，河车末一两半，拌匀入甘锅内，用火从微至猛，火煅立死，作匮，养粉霜最灵，皆胜他方。
　　升粉霜法矾枯者用
　　汞一两　以食盐一两　明矾二两　硝六钱　乳为细末，入汞一两在内，同杀研，不见星。入水火鼎，赤石脂固缝，盥泥再固缝口，以竹丝擦口缝中，乾取出竹丝，留一小孔，名玄关一窍。上火逼鼎内水气出尽，以赤石脂填实此窍。如不留此穷，则鼎内水气攻要出固济口缝，则作裂缝也。以前死砒养粉霜一钱，点骨头一两，大妙。
　　方可大传煅粉霜点化法
　　粉霜一两。研，用夹绢帛子包，於碗内，以百沸汤浸，摆去矾药，晒乾，用昆仑纸包定。以银碟子一片，重一钱，紧袅令实。以川狼毒、猪牙皂角、瞿麦、石韦，各半两为末，炼蜜搜匀，包球於外。又以樟柳根一两，大蒜二头j 去皮，同研如胶，再为外球。入合子内，封固，坐在半个博上，以醋灰拥定四畔令匀，以炭五觔顶火煅，候灰冢子才赤，退火。约一饭久，却进火，候火尽冷，取粉见宝矣。每用粉八钱，点红．物五两，此乃换骨独圣丹阳，秘之。
　　急煅砒粉
　　砒汞各一两，炮一钱半，同乳不见星。入泥锅内，上以炒盐捺头，泥饼盖定，盐泥通固入黑炉。其炉底先以硬炭二层排定，却安泥锅，簇炭发顶火，候红至底，动精，候底下通一红，取出。冷开，每三钱化一两。
　　急煅独雄点化．
　　雄以羊蹄根煮一伏时，甘锅围簇慢火，仍以庚母三钱，投入作汁一毁，冷取点物。
　　伏雌黄法
　　用鸡肠草汁煮一伏时，却以阴乾草末铺盖入合，十觔火毁，候冷取出，每一钱点朱砂银为至宝。　　　　
　　制黄芽法
　　用铅精五两或三两，镕作饼子，或打成以□桶。入汞三两，与铅饼子，去汞二寸盖之，以六一泥泥令密。上以水瓶子，盖□桶子口阴之下。以三两熟火，养七日足。开看此汞，并上於铅饼，生芽如针，鲜洁金色，名为第一转。又添三两，依前养七日足，其药如黄金色。不得取出，又添汞三两，又养七日，其芽如深黄色，迤长大，一如种麦苗相似。如此七开鼎，添汞七次，四十九日，计二十一两，可取。此名紫黄芽。遍於鼎内变转，形色不同，名日还丹之母。其铅块上，可得十二两。铅下亦有顽汞三两以来。又有汞飞在盖上，如红朱色，可有三两以来，号为独体丹砂。采得此药，可用牛乳蒸之，研如粉，每一两，用枣肉丸作千粒，一钱丸作百粒。每日空心，酒下三丸，大补下元，镇心益肾，安魂定魄，去三尸邪气，冷疾风气宿疾，万病皆除，功效不可一一尽述。
　　庚道集卷之二竟
　　庚道集卷之三
　　太上灵砂大丹
　　朝议大夫知南剑州军事杨勤序
　　采天地之精，日月之华，炼成大药。以火烧阴而破毒，服之则强壮筋骨，补髓填精，杀九虫，断三尸，聪明耳目，返老还童，回骸起死，延年益算，所以成九转之功。恐修丹之士狐疑而不信，故细论之。得之者全在积功累行，利物救人，切要制造精专，不可始勤终息。正用阴阳匹配，水火相承，飞伏子母，温养金石，以成。飞伏子母，温养金石，以成变化。夫遗躯换壳，坐脱立亡，龙蟠金鼎，虎绕丹田，此内丹也。水火相承，铅汞至宝，烹之不走，炼之不飞，此外丹也。世人好外而不能成内，达人修内而不肯为外，内外两全，其惟丹砂乎。鸡餐成凤，鹊食为鸾，犬饵化龙，人服成仙，功高而后得传，其造化不可测，其变动不可度，其精妙老者服之返少，死者得之再生。灵砂已就，捻白髭而换黑色，用乳汁制灵砂，则乳汁复成血矣，此灵砂之内景也。不假无名之药，不用难得之草，其用省而不费，其功简而不繁，下手而铅色变，进火而汞体乾。加之以金石之药，增之以贴身之匮，千年之气，一日而足。山泽之宝，七日而成。十两可以点百两之铅，一觔可以乾百觔之汞，此灵砂之外景也。前圣所传，后圣所演，书之玉册，秘于神匮。非名山不可隐，非上士不可传。始自太上授之徐真人，徐真人授之葛仙翁，仙翁授之抱朴子，抱朴子授之西华真人吕先生，西华真人吕先生授之张侍中，侍中授之任宝区，区得之而叔其法於前，张仲和因之而演其法於后。今则本末备矣，首尾全矣。获之则七祖超升，得之则必登云路。施大用则富国安民，发於小用则肥家润屋。若初学修行者，习炉火之士，闻灵砂妙诀，而尚生犹豫之心，遂使沉迷，不得省悟。是以再叙其事，以明其本，显扬大道，指正玄机，九转之功，一一具述。初煮以药，次炒以砂，煅之於混元之鼎，养之以长生之匮，琼林生而上士皆惊，玉树粲而天仙皆喜，汞於是而真死，宝於是而发现，而更换骨，裹以金箔，若向之庚化赤，若向之辛化白矣。由此观之，灵砂之法，论其要妙，合天地之造化。言其功绩，成圣贤之修养。推其义，同周易之八卦。原其理，符老氏之九转。是以变化出没，无所不在，纵横曲直，无所不合。《道德经》曰：视之不见曰希，听之不闻曰夷。故名曰希夷之道。今此神丹名曰灵砂，其义一也。正阳真人日：金丹一粒定长生。乃此丹也。其名虽殊，其实则一。历代圣贤皆修於此，万卷丹经亦名於此。灵砂者，炉火之管辖，修养之领袖。或曰灵砂。既如此之妙，何假母而后见宝乎。殊不知燕雀不生凤，狐兔不乳马，孤阴不产，孤阳不成。汞乃纯阴，铅乃至阳。《易》曰：一阴一阳之谓道。是以假母而后见宝也。今世之人得灵砂者，服之不能轻举，炼之有诸障碍者，何也。曰：行、浅也。经云：神而明之，存乎其人。苟非其人，道不虚行。是以制伏一药，可以升仙，而况灵砂乎。得其术而必诚，诚者行全也。闻灵砂之君子，修身修行，何虑不升真乎。所用药品，所制法度，敬而欲之，条列于后。
　　修丹炼士，须要清净身心，焚香发愿，启告天地，修丹谨行，济物利生，得无魔障，方始下手。若不至诚，恣情放思，吾神不佑。张仲和先生曰：修炼之人切要知，不修行业莫为之。一朝行满功成后，始信灵丹出世奇。
　　升灵砂丹法
　　诗曰：
　　二八配阴阳，离宫子细详。
　　谁知真造化，女嫁刘郎。
　　第一炒灵砂法
　　硫黄四两，舶上者，选透明不夹石最好者。可用水田公子草汁，煮一伏时，即田字草也。如无，瞿麦代之。为细末，入河水煮之，水银一觔，用管仲五倍子各一两，松香二钱半，通明者，同碾匀，好米醋浸煮半日，候如稠糊为度。
　　右件取出，用新铁铫，先将生姜汁煮半日，拭乾，安慢火上，先溶开硫黄作汁，次下汞。却以铁匙慢火炒，或成磈，用柳木槌碾令细，再於慢火上炒，切不可令烟焰起。如觉有黄烟起，急取跳离火。亦不要住手，炒不得心性急迫，亦不要用醋洒。若犯此戒，最为灵砂之后患也。须要炒一日为度，如炒得青金老，则灵砂坚实，贵无游汞。
　　第二造炉鼎法不录
　　第三打灵砂入鼎法
　　青金十两　朱砂一两，颗块者好者，用研令极细
　　右先将好醋浓研好墨，涂水鼎下三五次，令厚，庶灵砂易取。外用醋调蛤粉、赤石脂，入蜜少许，封固令密。又以铁线扎定，再用六一泥黄丹和匀，通身固之。候一日一夜乾透，入炉水鼎内，安水令满，鼎下着炭火三觔，烧底，候水耗一二盏许，再添炭二三觔，候水乾，三鼎许，不住添汤添炭，候五个时辰，加炭五六觔一煅，待十五觔，火数足。寒炉取出，看其砂要坚硬有声。大凡砂不坚硬，更有油汞，不能成丹，其养不断胎色。又食母多已上诸病，皆因煮硫汞不伏，炒青金不熟，不用米醋，火数不匀，火力微小之故也。更升法，水鼎内须要添汤，忌添冷水，添火忌高，不要过水鼎缝处。
　　太上日：真甲庚号曰青金，入鼎炉，下十五觔火，既济成砂体要实。其用十五觔火，可敌九百年，太阳十五周，甲子之数。是一日夜，有九百年造化也。故曰：灵砂内藏白，属坎。本色赤，属离。所谓坎离交姤，既济煎烹，水火金木土，混一造化，凝结而成大药也。
　　诗曰：
　　五金既济坎离宫，混一成形体本红。
　　妙禀阴阳交姤力，九旬甲子一朝终。
　　第四煮制灵砂法
　　青桑条烧灰淋汁　明矾二两　雄黄二钱　川椒一两　青盐一两　胆矾三钱
　　右五味药，入灰汁，加醋，安新铁跳，或砂石器中，将灵砂成块子，细密竹箩盛之，入药汁内悬胎，煮三伏时，候乾同炒取出，以川椒汤汁浴。
　　或问日：何以煮之。
　　太上曰：硫汞成形，须要真死。必用煮倒，其五味药，按五行也，故曰五行桑灰汁煮硫法，谓硫倒则汞死也。
　　诗曰：
　　阴阳相制未成珍，全藉桑青可济贫。
　　炼至九功能化石，皆因母力见仙真。
　　第五炼道华池铅硫匮法
　　黑铅一斤　硫黄二两，舶上者透明，恐水田煮熟者
　　右件将净铫安火上，镕铅作汁，次将熟硫研细，旋投入铅汁中，铁匙不住手搅之，任其硫炎如火蛾儿飞，如见星斗现，即取铫离火，仍不住手搅之，候火星渐息，再安火上镕，徐徐下硫末，不住搅之，以尽为度。候冷取出，碾为细末，立为华池。谓铅汞交姤，二气相扶，阴阳配合，荣卫和同，乃火中得其水，阳中得其阴也。是故长生之道，运转元穷，滋养不竭，其理明矣。立成艮道华池。用度有诀。
　　第六立艮硫匮法
　　右件如熟硫四两，用山泽半觔，打作箔子，稍厚，不拘片数，逐片於火上炙令极热，糁上熟硫末子，再炙再糁，直候硫作青黑色，如釜焦片剥起，依上炙糁，候钻入山泽箔内了，再炙糁，渐次剥尽为度，碾作细末，别入药和匀作匮。
　　代赭石火煅七次，醋淬酥为末　无名异为末　赤乌脚三味，各四两　艮硫四两
　　右件三味为末，如艮硫一两，此用三两，和匀作匮。又将前炙硫、真山泽作粉，如法细用作贴身，用醋膏湿其灵砂，一表上贴身山泽粉。次用上等山泽箔，逐块裹之，绵子包纽，令其坚实。去绵，入艮硫匮， 莲排定覆藉。次用山泽作神室。如无，只打山泽圆片子，安艮硫匮上，却安上贴身灵硫，再用山泽片盖之，合定，过华池，固济口缝，铁线扎定，外通固济，入灰缸内，进火二两，养二日。加火二两半，又养二日。再加火三两，又养二日。第七日，加火五两，插四维，养一伏时。七日数足，取出砂，去贴身药。再煮二味。
　　胆矾四钱　舶上硫黄八钱　黄药子　白药子研令细
　　右矾硫二味为末，育上灵砂、候乾。再用前黄药，白药二味，同入铫，微火炒，紫黑色为度。为细末，以醋膏育灵砂令湿，育上药末，令不透药。次用昆仑纸包，绵扎定，入母匮养之。
　　或问曰：何用此药贴身。
　　太上曰：此药皆死汞之根，用之死汞，万无一失也。
　　第七化母匮温养法
　　诗曰：
　　母正子灵通造化，子灵不与母相亲。
　　南星更使三棱助，若用乌龙亦作星。
　　右用上等山泽一觔，依法粉之，或如黍米，亦可作匮，仍用神室。或问曰：何用神室。
　　太上曰：恐上下铺盖不到，神室则周旋偏满，又庶砂受母气之壮也。
　　第八温养火候法
　　诗曰：
　　金木交加入丙官，须知卯酉可参同。
　　七问女成仙质，再见刘郎入碧空。
　　将前砂贴身了，入母匮，□莲排定铺盖，如法固济，入灰池。第一日火，卯酉各二两。第二日，各三两。自此每日，各添一两。至七日加火半觔，养一日。寒炉取出，将一块，用两半白梅肉裹定，入火煨一食时顷。次入醋中浸之，取看雪白色。如觉轻，是硫去也。止余汞存，其母不耗不折。如未十分倒，当时去贴身，便有胎色，只是火太高，力不到也。次用米醋，入白矾煎过母匮，於手心揩洗令挣，候乾，入合再养三日，卯酉火各五两，无有不成也。
　　或问曰：用醋浴匮。
　　太上曰：恐母力弱，再以助之。
　　诗曰：
　　无精光兮子不灭，母体尪羸子不生。
　　不会玄机三要法，如何造得大丹成。
　　如有力者，别用山泽一觔，依前造匮，再养七日，其砂坚固元比，用之转制，其力浩大，沐浴超凡入圣，方入第一转，制珍成宝。
　　第一转制珍成宝
　　地丁花乃一干黄花也。如元，金灯根代之　巴茎肉　萆麻子肉已上各等分
　　右将前件灵砂，去贴身，入铁臼, 中，捣为末，昆仑纸裹作一球。却用前药三味，捣作膏子，裹定前砂，入大砂合内，用盐花铺盖盐花上，穿孔子二三千个，安铅饼子一个在上，再用盐花填满，封固口缝，通身固济，候乾，入灰池，火五觔，煅一夕，寒炉，取出一片，如银样，取出作匮。
</div>
    <div class="pagination">
<a href="庚道集.html">上一页</a><a href="庚道集.html">1</a><span class="current-page">2</span><a href="庚道集_page3.html">3</a><a href="庚道集_page4.html">4</a><a href="庚道集_page5.html">5</a><a href="庚道集_page6.html">6</a><a href="庚道集_page7.html">7</a><span>...</span><a href="庚道集_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
