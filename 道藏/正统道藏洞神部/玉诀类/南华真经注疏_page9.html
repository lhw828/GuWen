<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 9 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 9 页/共 129 页</h1>
    <div class="content">　　〔疏〕辩，别也。飞走虽众，各有群分；物性万殊，自随类别矣。
　　有竞，有争，
　　〔注〕并逐日竞，对辩日争。
　　〔疏〕夫物性昏愚，彼我封执，既而并逐胜负，对辨是非也。
　　此之谓八德。
　　〔注〕略而判之，有此八德。
　　〔硫〕德者，功用之名也。群至#15功用，转变无穷，略而陈之，有此八种。斯则释前有吵之义也。
　　六合之外，圣人存而不论；
　　〔注〕夫六合之外，谓万物性分之表耳。夫物之性表，虽有理存焉，而非性分之内，则未尝以感圣人也，故圣人未尝论之。若论之，#16则是引万物使学其所不能也。故不论其外，而八吵同於自得也。
　　〔疏〕六合者，谓天地四方也。六合之外，谓众生性分之表，重玄至道之乡也。夫玄宗罔象，出四句之端；妙理希夷，超六合之外。既非神口所辩，所以存而不论也。
　　六合之内，圣人论而不议。
　　〔注〕陈其性而安之。
　　〔疏〕六合之内，谓苍生所禀之性分。夫云云取拾，皆起妄情，寻责根源，并同虚有。圣人随其机感，陈而应之。既日冯虚，亦无可详议，故下文云，我亦妄说之。
　　春秋经世先王之志圣人议而不辩。
　　〔注〕顺其成迩而凝乎至当之极，不执其所是以非众人也。
　　〔疏〕春秋者，时代也。经者，典诰也。先王者，三皇五帝也。志，记也。夫祖迷轩顼，宪章尧舜，记录时代，以为典谟，轨辙苍生，流传人世。而圣人议论，利益当时，终不执是辩非，滞於陈逵。
　　故分也者，有不分也；辩也者，有不辩也。
　　〔注〕夫物物自分，事事自别。而欲由已以分别之者，不见彼之自别也。
　　〔疏〕夫理无分别，而物有是非。故於无封无域之中，而起有分有辫之见者，此乃一曲之士，偏滞之人，亦何能剖析於精微，分辫於事物者也。
　　曰：何也？
　　〔疏〕假问质疑，发生义旨。
　　圣人怀之，
　　〔注〕以不辫为怀耳，圣人无怀。
　　〔疏〕夫达理圣人，冥心会道，故能怀藏物我，包括是非，桔木死灰，曾无分别矣。
　　众人辩之以相示也。故日辩也者有不见也。
　　〔注〕不见彼之自辫，故辫己所知以示之。
　　〔疏〕众多之人，即众生之别称也。凡庸迷执，未解虚妄，故辫所知，示见於物，岂唯不见彼之自别，亦乃不鉴已之妙道，故云有不见也。
　　夫大道不称，
　　〔注〕付之自称，无所称谓。
　　〔疏〕大道虚廓，妙绝形名，既非色声，故不可称。谓体道之人，消声亦尔也。
　　大辩不言，
　　〔注〕已自别也。
　　〔疏〕妙悟真宗，无可称说，故辫雕万物，而言无所言。
　　大仁不仁，
　　〔注〕无爱而自存也。
　　〔疏〕亭毒群品，泛爱无心，譬彼青春，非为七也。
　　大廉不赚，
　　〔注〕夫至足者，物之去来非我也，放无所容其赚盈。
　　〔疏〕夫玄悟之人，鉴达空有，知万境虚幻，无一可责，物我俱空，何所逊让。
　　大勇不仗。
　　〔注〕无往而不顺，故能无险而不往。
　　〔疏〕快，逆也。内蕴慈悲，外弘接物，故能俯顺尘俗，惠救苍生，虚己逗机，终无迎逆。
　　道昭而不道，
　　〔注〕以此明彼，彼此俱失矣。
　　〔疏〕明己功名，炫耀於物，此乃淫伪，不是真道。
　　言辩而不及，
　　〔注〕不能及其自分。
　　〔疏〕不能玄默，唯滞名言，华词浮辫，不达深理。
　　仁常而不成#17，
　　〔注〕物无常爱，而常爱铃不周。
　　〔疏〕不能忘爱释知，玄同彼我，而恒怀恩惠，每挟亲情，欲效成功，无时可见。
　　廉清而不信，
　　〔注〕缴然康清，食名者耳，非真康也。
　　〔疏〕校然异俗，卓尔不群，意在声名，非实康也。
　　勇技而不成。
　　〔注〕技逆之勇，天下共疾之，无敢举足之地也。
　　〔疏〕拾慈而勇，快逆物情，众共疾之，叉无成遂也。
　　五者园而几向方矣，
　　〔注〕此五者，皆以有为伤当者也，不能止乎本性，而求外无已。夫外不可求而求之，譬犹以圆学方，以鱼慕乌耳。虽希翼鸾凤，拟规日月，此愈近彼，愈远实，学弥得而性弥失。故齐物而偏尚之累去矣。
　　〔疏〕园，圆也。几，近也。五者，即已前道昭等也。夫学道之人，直须韬晦；而乃矜炫己之能，显耀於物其於道也，不亦远乎。犹如慕方而学园圆，爱飞而好游泳，虽希翼鸾凤，终无骞当之能，拟规日月，诅有几方，之效故也。
　　故知止其所不知，至矣。
　　〔注〕所不知者，皆性分之外也。故止於所知之内而至也。
　　〔疏〕夫境有大小，智有明合，智不逮者，不须强知。故知止其分，学之造极也。
　　孰知不言之辩，不道之道？若有能知，此之谓天府。
　　〔注〕浩然都任之也。
　　〔疏〕孰，谁也。天，自然也。谁知言不言之言，道不道之道？以此积辩，用兹通物者，可谓合於自然之府藏也。
　　注焉而不满，酌焉而不竭，
　　〔注〕至人之心若镜，应而不藏，故旷然无盈虚之变也。
　　而不知其所由来，
　　〔注〕至理之来，自然无边。
　　〔疏〕夫巨海深宏，莫测涯际，百川注之而不满，尾闲泄之而不竭。体道大圣，其义亦然。万机顿起而不挠其神，千难殊对而不怖其虑，故能囊括群有，府藏含灵。又譬悬镜高堂，物来斯照。能照之智，不知其所由来，可谓即照而忘，忘而能照者也。
　　此之谓葆光。
　　〔注〕任其自明，故其光不弊也。
　　〔疏〕葆，蔽也。至忘而照，即照而忘，故能韬蔽其光，其光弥朗。此结以前天府之义。
　　故昔者尧问於舜曰：我欲伐宗、脍、胥敖，南面而不释然。其故何也？
　　〔注〕於安任之道未弘，故听朝而不怡也。将寄明齐一之理於大圣，故发自怪之问以起对也。
　　〔疏〕释然，怡悦貌也。宗、脍、胥敖，是尧时小蕃三国号也。南面，君位也。舜者，颛顼六世孙也。父日瞽晚，母日握登，感大虹而生舜。生於姚墟，因即姓姚，住於伪水，亦日伪氏，目有重瞳子，因字重华。以仁孝着於乡党，尧闻其贤，妻以二女，封邑於虞。年三十，总百揆，三十三，受尧禅。即位之后，都於蒲圾。在位四十年，让禹。后崩，葬於苍梧之野。而三国贡赋既愆，所以应须问罪，谋事未定，故听朝不怡。欲明齐物之一理，故寄问答於二圣。
　　舜曰：夫三子者，犹存乎蓬艾之问。
　　〔注〕大物之所安无陋也，则蓬艾乃三子之妙处也。
　　若不释然，何哉？
　　〔疏〕三子，即三国之君也。言蓬艾贱草，斥鹦足以逍遥，况蕃国虽卑，三子足以存养，乃不释然，有何意谓也。
　　昔者十日并出，万物皆照，
　　〔注〕夫重明登天，六合具照，无有蓬艾而不光被也。
　　而况德之进乎日者乎。
　　〔注〕夫日月虽无私於照，犹有所不及，德则无不得也。而今欲夺蓬艾之愿而伐使从己，於至道岂弘哉。故不释然神解耳。若乃物畅其性，各安其所安，无远迩幽深，付之自若，皆得其极，则彼无不当而我无不怡也。
　　〔疏〕进，过也。《淮南子》云，昔尧时十汨并出，焦禾稼，杀草木，封稀长蛇，皆为民害。於是尧使羿上射十日，遂落其九；下杀长蛇，以除民害。夫十日登天，六合俱照，覆盆隐处，犹有不明。而圣德所临，无幽不烛，运兹二智，过彼三光，乃欲兴动干戈，伐令从己，於安任之道，岂曰弘通者耶。
　　啮缺问乎王倪曰：子知物之所同是乎？
　　〔疏〕啮缺，许由之师，王倪弟子，并尧时贤人也。托此二人，明其齐一。言物情颠倒，执见不同，悉皆自是非他，颇知此情是否。
　　曰：吾恶乎知之。
　　〔注〕所同未叉是，所异不独非，故彼我莫能相正，故无所用其知。
　　〔疏〕王倪答啮缺云：彼此各有是非，遂成无主。我若用知知彼，我知还是是非，故我於何知之。言无所用其知也。
　　子知子之所不知邪？
　　〔疏〕子既不知物之同是，颇自知己之不知乎？此从赢入妙，次第穷质，假托师资，以显深趣。
　　曰：吾恶乎知之。
　　〔注〕若自知其所不知，即为有知。有知则不能任群才之自当。
　　〔疏〕若以知知不知，不知还是知。故重言於何知之，还以不知答也。
　　然则物无知邪？
　　〔疏〕重责云：汝既自无知，物岂无知者邪？
　　曰：吾恶乎知之。
　　〔注〕都不知，乃旷然无不任矣。
</div>
    <div class="pagination">
<a href="南华真经注疏_page8.html">上一页</a><span>...</span><a href="南华真经注疏_page4.html">4</a><a href="南华真经注疏_page5.html">5</a><a href="南华真经注疏_page6.html">6</a><a href="南华真经注疏_page7.html">7</a><a href="南华真经注疏_page8.html">8</a><span class="current-page">9</span><a href="南华真经注疏_page10.html">10</a><a href="南华真经注疏_page11.html">11</a><a href="南华真经注疏_page12.html">12</a><a href="南华真经注疏_page13.html">13</a><a href="南华真经注疏_page14.html">14</a><span>...</span><a href="南华真经注疏_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
