<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 109 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 109 页/共 129 页</h1>
    <div class="content">　　〔注〕矜之愈重，则所在为难，莫知#3所守，故不得成。
　　〔疏〕螴蜳，犹怵惕也。不能忘情，忘怀矜惜，故虽劳形怵虑而卒无所成。
　　心若县於天地之间，
　　〔注〕所希趺者高而阔也。
　　〔疏〕心徇有为，高而且远，驰情逐物，通乎宇宙。
　　慰慰沈屯，
　　〔注〕非情夷平畅也。
　　〔疏〕遂心则慰喜，乖意则昏闷，遇境则沈溺，触物则屯邅，既非清夷，岂是平畅。
　　利害相摩，生火甚多，
　　〔注〕内热故也。
　　〔疏〕夫利者必有害，蝉鹊是也。缨缠於利害之间，内心恒热，枚生火多矣。
　　众人焚和，
　　〔注〕众人而遗利则和，若利害存怀，则其和焚也。
　　〔疏〕焚，烧也。众人，犹俗人也，不能守分无为，而每驰心利害，
　　内热如火，故烧焰中和之性。
　　月固不胜火，
　　〔注〕大而暗则多累，小而明则知分。
　　〔疏〕月虽大而光圆，火虽小而明照。谕#4志大而多贪，不如小心守分。
　　於是乎有僓然而道尽。
　　〔注〕唯僓然无矜，遗形自得，道乃尽也。
　　〔疏〕僓然，放任不矜之貌。忘情利害，淡尔不矜，虚玄道理，乃尽於此也。
　　庄周家贫，故往贷粟於监河侯。
　　〔疏〕监河侯，魏文侯也。庄子高素，不事有为，家业既贫，故来贷粟。
　　监河侯曰：诺。我将得邑金，将贷子三百金，可乎？
　　〔疏〕诺，许也。铜铁之类，皆名为金，此非黄金也。待我岁终，得百姓租赋封邑之物乃贷子。
　　庄周忿然作色曰：周昨来，有中道而呼者。周顾视车辙中，有鲋鱼焉。周问之曰：鲋鱼来，子何为者邪？对曰：我，东海之波臣也。君岂有斗升之水而活我哉？
　　〔疏〕波浪小臣，困於车辙，君颇有水以相救乎？
　　周曰：诺。我且南游#5吴越之王，激西江之水而迎子，可乎？
　　〔疏〕西江，蜀江也。江水至多，北流者众，惟蜀江从西来，故谓之西江是也。
　　鲋鱼忿然作色曰：吾失我常与，我无所处。吾得斗升之水然活耳，君乃言此，曾不如早索我於枯鱼之律。
　　〔注〕此言当理无小，苟其不当，虽大何益。
　　〔疏〕索，求。肆，市。常行海水鲋鱼，波浪失於常处，升斗之水，可以全生，乃激西江，非所宜也。既其不救斯须，不如求我於乾鱼之肆。此言事无大小，时有机宜、苟不逗机#6，虽大无益也。
　　任公子为大钩巨缁，五十犗以为饵，
　　〔疏〕任，国名，任国之公子。巨，大也。缁，黑绳也。犗，犍牛也。饵，钩头肉。既为巨钩，故用大绳，县五十头牛以为饵。
　　蹲乎会稽，投竿东海，
　　〔疏〕号为巨钩，期年不得鱼。蹲，踞也；踞，坐也，踞其山。
　　旦旦而钓，期年不得鱼。已而大鱼食之，牵巨钩，錎没而下，惊#7扬而奋髻，白波若山，海水震荡，声侔鬼神，惮赫千里。
　　〔疏〕期年之外有大鱼吞钩，於是牵钩陷没，驰惊而下，扬其头尾，奋其鳞鬓，遂使白波如山，洪波际日。
　　任公子得若鱼，离而腊之，自制河以东，苍梧已北，莫不厌若鱼者。
　　〔疏〕若鱼，海神也。淛，浙江也。苍梧，山名，在岭南，舜葬之所。海神肉多，分为脯腊，自五岭已北，三湘已东皆厌之。
　　已而后世辁才讽说之徒，皆惊而相告也。
　　〔疏〕代末季叶，才智轻浮，讽诵词说，不敦玄道，闻得大鱼，惊而相语。轻字有作辁字者，辁，量也。
　　夫揭竿累，趋#8灌渎，守鲵鲋，其於得大鱼难矣。
　　〔疏〕累，细绳也。鲵鲋，小鱼也。担揭细小之竿绳，趋走溉灌之沟渎，适得鲵鲋，难获大鱼也。
　　饰小说以干县令，其於大达亦远矣，
　　〔疏〕干，求也。县，高也。夫修饰小行，矜持言说，以求高名令问#9者，必不能大通於至道。字作县者#10，古悬字多不着心。
　　是以未尝闻，任氏之风俗，其不可与经於世亦远矣。
　　〔注〕此言志趣不同，故经世之宜，小大各有所适也。
　　〔疏〕人间世道，夷险不常，自非怀豁虚通，未可以治乱，若矜名饰行，去之远矣。
　　儒以诗礼发冢。大儒胪传曰：东方作矣，事之何若？
　　〔疏〕大儒，硕儒，谓大博士。从上传语告下曰胪，胪，传也。东方作，谓天曙曰先起。儒弟子发冢为盗，恐天时曙，故催告之，问其如何将事。
　　小儒曰：未解裙懦，口中有珠。
　　〔疏〕小儒，弟子也。死人裙衣犹未解脱，扪其。中，知其有宝珠。
　　《诗》固有之曰：青青之麦，生於陵陂。生不布施，死何舍珠为。
　　〔疏〕此是逸诗，久遭删削。凡贵人葬者，口多含珠，故诵《青青之诗》刺之。
　　接其鬓，擪#11其顪，儒以金椎控其颐，徐别其颊，无伤个中珠。
　　〔注〕诗礼者，先王之陈迹也，苟非其人，道不虚行，故夫儒者乃有用之为奸，则迹不足恃也。
　　〔疏〕接，撮也。擪，按也。顪，口也。控，打也。撮其鬓，控其口，铁椎打，仍恐损珠，故安徐分别之。是以田恒资仁义以窃，齐儒生诵诗礼以发冢，由是观之，圣迹不足赖。
　　老莱子之弟子出#12薪，遇仲尼，返以告，
　　〔疏〕老莱子，楚之贤人隐者也，常隐蒙山，楚王知其贤，遣使召为相。其妻采樵归，见门前有车马迹。妻问其故，老莱曰：楚王召我为相。妻曰；受人有者，必为人角制，而之不能为人制之。妻遂舍而去。老莱随之，夫负妻戴，逃於江南，莫知所之。出取薪者，采樵也。既见孔子，归告其师。
　　曰：有人於彼，修上而趋下，
　　〔注〕长上而促下也。
　　末偻而后耳，
　　〔注〕耳却近后而上楼。
　　视若营四海，
　　〔注〕视之儡然，似营他人事者。
　　不知其谁氏之子。
　　〔疏〕修，长也。趋，短。末，肩背也。所见之士，下短上长，肩背伛偻，耳却近后，瞻视高远，所作匆匆，观其仪容，似营天下，未知子之族姓是谁。督其异常，故发斯问。
　　老莱子曰：是丘也。召而来。
　　〔疏〕鲁人孔丘，汝宜唤取。
　　仲尼至。曰：丘。去汝躬矜与汝容知，斯为君子矣。
　　〔注〕谓仲尼能遗形去知，故以为君子。
　　〔疏〕躬，身也。孔丘既至，老莱未语，宜遣汝身之躬饰，忘尔容貌心知，如此之时，可为君子。
　　仲尼揖而退，
　　〔注〕受其言也。
　　〔疏〕敬受其言，揖让而退。
　　蹙然改容而问曰：业可得进乎？
　　〔注〕设问之，令老莱明其不可进。
　　〔疏〕蹙然，惊恐貌。谓仲尼所学圣迹业行，可得修进，为世用可不？
　　老莱子曰：夫不忍一世之伤而惊万世之患，
　　〔注〕一世为之，则其迹万世为患，故不可轻也。
　　〔疏〕夫圣智仁义，救一时之伤；后执为奸，成万世之祸。时圣迹而骄謷，则陈恒之徒是也。亦有作惊音者，云使万代驱骛不息，亦是奔驰之义也。
　　抑固窭邪，
　　〔疏〕固执圣迹，抑扬从己，夫於本性，故穷窭。
　　亡其略弗及邪？
　　〔注〕直任之，则民性不妻而皆自有，略无弗及之事也。
　　〔疏〕亡失本性，忽略生崖，故不及於真道。
　　惠以欢为骜，终身之丑，
　　〔注〕惠之而欢者，无惠则丑矣。然惠不可长，故一惠终身丑也。
　　〔疏〕夫以施惠为欢者，惠不可徧，故謷慢者多矣。是以用惠取人，适为怨府，故终身丑辱。
　　中民之行#13进焉耳，
　　〔注〕言其易进，则不可忘惠之。
　　相引以名，相结以隐。
　　〔注〕隐，括；进之谓也。
　　〔疏〕夫上智下愚，其性难改，中庸之人，易为进退。故闻尧之美，相引慕以利名，闻桀之恶，则结之以隐匿。
　　与其誉尧而非桀，不如两忘而闭其所誉。
　　〔注〕闭者，闭塞。
　　〔疏〕赞誉尧之善道，非毁桀之恶迹，以此奔驰。失性多矣，故不如善恶两忘，闭塞毁誉，则物性全矣。
　　反无非伤也，动无非邪也。
　　〔注〕顺之则全，静之则正。
</div>
    <div class="pagination">
<a href="南华真经注疏_page108.html">上一页</a><span>...</span><a href="南华真经注疏_page104.html">104</a><a href="南华真经注疏_page105.html">105</a><a href="南华真经注疏_page106.html">106</a><a href="南华真经注疏_page107.html">107</a><a href="南华真经注疏_page108.html">108</a><span class="current-page">109</span><a href="南华真经注疏_page110.html">110</a><a href="南华真经注疏_page111.html">111</a><a href="南华真经注疏_page112.html">112</a><a href="南华真经注疏_page113.html">113</a><a href="南华真经注疏_page114.html">114</a><span>...</span><a href="南华真经注疏_page110.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
