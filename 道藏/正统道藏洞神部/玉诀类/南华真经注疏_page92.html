<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 92 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 92 页/共 129 页</h1>
    <div class="content">　　〔注〕出则天子，处则天民，此二者俱能。以泰然而自得之，非为而得之也。
　　〔疏〕出则君后，处则逸人，皆以临道体常，故致斯功者也。
　　学者，学其所不能学也；行者，行其所不能行也；辩者，辩其所不能辩也。
　　〔注〕几所能者，虽行非为，虽习非学，虽言非辩。
　　〔疏〕夫为於分内者，虽为也不为，故虽学不学，虽行不行，虽辩不辩，岂复为於分外，学所不能邪。
　　知止乎其所不能知，至矣；
　　〔注〕所不能知，不可强知，故止斯至#28。
　　〔疏〕率其所能，止於分内，所不能者，不强知之，此临学之至妙。
　　若有不即是者，天钧败之。
　　〔注〕意虽欲为，为者叉败，理终不能。
　　〔疏〕若有心分外，即不以分内为是者，斯败自然之性者也。
　　备物以将形，
　　〔注〕因其自备而顺其成形。
　　〔疏〕将，顺也。夫造化洪炉，物皆备足，但顺成形，於理问学。
　　藏不虞以生心，
　　〔注〕心自生耳，非虞而出之。虞者，亿度之谓。
　　〔疏〕夫至人无情，物感斯应，包藏圣者智，遇物生心，终不预谋所为虞度者也。
　　敬中以达彼，
　　〔注〕理自达彼耳，非慢中而敬外。
　　〔疏〕中，内智也。彼，外境也。敬重神智，不敢轻染，智既凝寂，境自虚通。
　　若是#29而万恶至者，皆天也，
　　〔注〕天理自有穷通。
　　而非人也，
　　〔注〕有为而政恶者乃是人。
　　〔疏〕若文王之拘美里，孔子之困匡人，智非不明也，人非不圣也，而遭斯万恶穷否者，盖由天时运命耳，岂人之所为哉。
　　不足以滑成，
　　〔注〕安之苦命，故其成不滑。
　　〔疏〕滑，乱也。体道会真，安时达命，纵遭万恶，不足以乱於大成之心o
　　不可内於灵台。
　　〔注〕灵台者，心也，清畅，故忧息不能入。
　　〔疏〕内，入也。灵台，心也。妙体空静，故世物不能入其灵台也。
　　灵台者有持，
　　〔注〕有持者，谓不动於物耳，其实非持。
　　〔疏〕惟贵能持之心，竟不知所以也。
　　而不知其所持，
　　〔注〕若知其所持则持之。
　　而不可持者也。
　　〔注〕持则失也。
　　〔疏〕若有心执持，则失之远矣，故不可也。
　　不见其诚己而发，
　　〔注〕此妄发作。
　　每发而不当，
　　〔注〕发而不由己诚，何由而当。
　　〔疏〕以前显得道之士智照光明，此下明丧真之人妄心乖嘿#30。诚，实也。未曾反照实智而辄#31妄发迷心，心既不真，故每乖实当也。
　　业入而不舍，
　　〔注〕事不居其分内。
　　〔疏〕业，事也。世事樱扰，每入心中，不达违从，故不能舍止。
　　每#32更为失。
　　〔注〕发由己诚，乃为得也。
　　〔疏〕每妄发心，绿逐前境，自谓为得，翻更丧真。
　　为不善乎显明之中者，人得而诛之；为不善乎幽问#33之中者，鬼得而诛之。
　　〔疏〕夫人鬼幽显，乃日殊涂，至於推诚履信，道理无隔。若彼乖分失真，叉招报应，伟怨相感，所以遭诛，则材伯彭生之类是也。
　　明乎人，明乎鬼者，然后能独行。
　　〔注〕幽显无愧於心，则独行而不惧。
　　〔疏〕幽显二涂，分明无谴，不犯於物，故独行不惧也。
　　券内者，行乎无名；
　　〔注〕券，分也。夫游於分内者，行不由於名。
　　〔疏〕券，分也。无名，道也。履道而为於分内者，虽行而无名进也。
　　券外者，志乎期费。
　　〔注〕有益无益，期欲损己以为物也。
　　〔疏〕期，卒也。立志矜矫，游心分外，终无成益，卒有费损也。
　　行乎无名者，唯庸有光；
　　〔注〕本有斯光，因而用之。
　　〔疏〕庸，用也。游心无名之道者，其所用智，日有光明也。
　　志乎期费者，唯贾人也，
　　〔注〕虽己所无，犹借彼而贩卖也。
　　〔疏〕志求之分外，要期声名而贪损神智者，意唯名利，犹高价贩卖之人。
　　人见其歧，犹之魁然。
　　〔注〕夫期费者，人已见其趺矣，而犹自以为安。
　　〔疏〕企，危也。魁，安也，锐情责取，分外企求，他人见其危乎，犹自以为安隐，愚之至也。
　　与物穷者，物入焉；
　　〔注〕穷，谓终始。
　　〔疏〕舍止之谓也。物我冥符而穷理尽性者，故为外物之所归依之也。
　　与物且者，其身之不能容，焉能容人。
　　〔注〕且，谓券外而趺者。趺者不立，焉能自容。不能自容，焉能容人。
　　人不获容则去也。
　　〔疏〕聊与人涉，苟且於浮华，责利求名，身尚矜企，心灵躁竞，不能自容，何能容物邪。
　　不能容人者无亲，无亲者尽人。
　　〔注〕身且不能容，则虽己非己，况能有亲乎。故尽是他人。
　　〔疏〕褊狭不容，则无亲爱；既无亲爱，则尽是他人。逆件既多，伟敌非少，欲求安泰，其可得乎。
　　兵莫僭于志，模邹为下；
　　〔注〕夫志之所搂，焦#34火凝水#35，故其为兵甚於剑战也。
　　〔疏〕兵戈，锋刃之徒，镇娜，良剑也。夫僭毒伤害，莫甚乎心。心志所绿，不疾而速，故其为损害甚於镇娜。以比#36校量，剑战为下。
　　寇莫大於阴阳，无所逃於天地之问。
　　〔疏〕寇，敌也。域心得丧，喜怒战於胸中，其寒凝水，其热焦火，此阴阳之寇也。夫助敌巨寇，犹可逃之，而兵起内心，如何避邪。
　　非阴阳贼之，心则使之也。
　　〔注〕心使气，则阴阳征结於五藏而所在皆阴阳也，故不可逃。
　　〔疏〕此非阴阳能贼害於人，但由心有躁竞，故使之然也。
　　道通，其分也#37，其成也毁也。
　　〔注〕成毁无常分而道皆通。
　　〔疏〕夫物之受气，各有崖限，妍丑善恶，察分毁成。而此谓之成，彼谓之毁，道以通之，无不备足。
　　所恶乎分者，其分也以备；
　　〔注〕不守其分而求备焉，所以恶分也。
　　〔疏〕夫荣辱寿夭，禀自天然，素分之中，反己备足。分外驰者而求备焉，游心是非之境，恶其所受之分也。
　　所以恶乎备者，其有以备。
　　〔注〕本分不备而有以求备，所以恶备也。若其本分素备，岂恶之哉。
　　〔疏〕造物已备而嫌恶之，岂知自然先已备矣。
　　故出而不反，见其鬼；
　　〔注〕不反守其分内，则其死不久。
　　〔疏〕夫出愚惑，妄逐是非之境而不能反本还原者，动之死地，故见为鬼#38也。
</div>
    <div class="pagination">
<a href="南华真经注疏_page91.html">上一页</a><span>...</span><a href="南华真经注疏_page87.html">87</a><a href="南华真经注疏_page88.html">88</a><a href="南华真经注疏_page89.html">89</a><a href="南华真经注疏_page90.html">90</a><a href="南华真经注疏_page91.html">91</a><span class="current-page">92</span><a href="南华真经注疏_page93.html">93</a><a href="南华真经注疏_page94.html">94</a><a href="南华真经注疏_page95.html">95</a><a href="南华真经注疏_page96.html">96</a><a href="南华真经注疏_page97.html">97</a><span>...</span><a href="南华真经注疏_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
