<!DOCTYPE html>
<html>
<head>
    <meta charset="UTF-8">
    <title>南华真经义海纂微 - 第 3 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经义海纂微 - 第 3 页/共 24 页</h1>
    <div class="content">　　#1依下文当补一『全』字。
　　南华真经义海纂微卷之六
　　武林道士褚伯秀学
　　内篇养生主第二
　　老聃死，秦失吊之，三号而出。弟子曰：非夫子之友邪？曰：然。然则吊焉若此，可乎？曰：然。始也吾以为其人也，而今非也。向吾入而吊焉，有老者哭之如哭其子；少者哭之如哭其母。彼其所以会之，必有不蕲言而言，不蕲哭而哭者。是遁天倍情，忘其所受，古者谓之遁天之刑。适来，夫子时也；适去，夫子顺也。安时而处顺，一辰乐不能入也，古者谓是帝之县解。指穷於为薪。火传也，不知其尽也。
　　郭注：秦失见人吊亦吊，人号亦号，弟子怪其不倚户观化乃至三号，然至人无情与众号耳。老者如哭子，少者如哭母，嫌其先物施惠，不在理上住，致此甚爱也。夫天性所受，各有本分，不可逃，亦不可加。感物太深，不止於当，逐天者也；驰骛於忧乐之境，楚戮未加，性情已困，庸非刑哉？适来时自生，适去理当死，无时而不安，无顺而不处，冥然与造化为一，哀乐无所措其间，以有系者为县，则无系者县解也。为薪，犹前薪，前薪以指，指尽前薪之理，故火传不灭；心得纳养之中，故命续不绝；明夫养生乃生之所以生也。夫时不再来，今不一停，人之生也，一息一得耳。向息非今息，故纳养而命续；前火非后火，故为薪而火传。火传命续由夫养得其极也。世岂知其尽而更生哉？
　　吕注：吊之为礼，哭死而吊生，三号则哭死为不哀，无言而出则吊生为不足。此弟子所以疑其为非友，吊焉若此，为不可也。始吾以为其人，意从老聪者，皆得聘之道，今见其老者少者爱慕而哭泣之，不能安时处顺，所以知非其人也。盖必有不薪言而言、不薪哭而哭者，内外相成，此所以会之也。人之所受於天，其性命之情未始有物，而为之哀乐，是遁天倍情。忘其所受，无适非天，而欲遁之，不免於刑而已矣。知其适来而安之，适去而顺之，古者谓是帝之县解，以其未尝有死也。火之所托者薪，而火非薪；其为薪也，虽穷於指，而火传不知其尽。何则？火之在此薪犹彼薪也，其传岂有尽哉？火以喻生，薪以喻形，达此则知生之所以为生者，未尝有死也，何哀乐之能入哉？
　　疑独注：至人本无情，老聃死而秦失吊号者，若尧死而百姓如丧考妣，自非土木无情，安能使天下兼忘哉？然耻之所以为有情者，特未定也。《礼》日：知生者吊，知死者伤。秦失吊之，吊其生；人三号而出，伤其死也。弟子怪其止於三号，非与老子为友也，答以三号为可矣。始也吾以为其人，故人吊亦吊，人号亦号，而今见其遁天倍情，忘其所受之为非也。夫形骸如赘疣，生死如夜旦，安知生人之非死鬼？死鬼之非生人？何乃切切然以生死哀乐於胸中为哉？夫大块吐精嘘气，鞠而成物，固莫知其所自来，虽天地阴阳，不得为之父母，而世之昧者乃执子母之爱而号泣之，又况哀他人之亲如己之子母者乎？益所以相会人合而致此甚哀，故不薪言而言，不薪哭而哭，此方内之事，秦失以为遁逃自然，倍益哀情，忘吾所受於造化者之本无也。天刑即命，遁於命，则累於刑而忧患生矣。以适来为时，适去为顺，哀乐不能入也，古者谓是帝之县解。有生为县，无生为解也。致命之极，则吾之有生，长於上古而不老，如指穷於为薪火传，不知其尽也。
　　刘果注：薪火之论，以譬神舍於形而屡移者也。古之至人所以载营魄而视形骸为逆旅者，以此。况肯仞形而丧其尊形者乎？
　　赵注：秦失哭老子而不哀，弟子疑焉。失乃告以所见，说者於此以为失不满於老子，谓不合使人哀慕如是之切，殊失本意。盖老子平日和光同尘，不与物逢，人自爱之，故不崭人言而言，不薪人哭而哭。其死也，逃乎造化，背乎世情，忘其所受於天者，至此则天亦无如之何？故曰：遁天之刑，适来不以为乐，适去不以为哀，所谓安时处顺也。县者，大患有身。解者，吾今而后知免也。帝之县解，谓造物者劳我以生，息我以死也。指穷於为薪，薪尽则火息，而所以不息者常存，故日火传不知其尽。
　　庸斋云：秦失，老子之友也。三号而出，言其不用情，故弟子疑而有间。失谓始吾以老子为非常人，今见其弟子之哭若老若少，如此过哀，必老子未能去其形述，有以感会其心，不期然而然也。夫天之所受本无物，犹以有情相感，则是忘其始者之所受而遁逃天理、背弃情实，此皆得罪於天者，故曰：遁天之刑。人之生也，适然而来；死也，适然而去。当随其时而顺之，不足以为哀乐。知此理，则天亦不能以死生系着我矣，故日：帝之县解。为薪、火传，生死之喻，以薪炽火，指其薪以观之，则薪有尽时，而世间之火古今不绝，讲理到此，却以三句譬喻结末，真奇笔也。
　　按前诸解，指字多以手指释之，盖以为训前则指在其中矣。窃详经意，指应同旨，犹云理也，理尽於为薪，故火传不知其尽，义甚显明。《知北游篇》周、遍、咸三者异名同实其指一也可证。夫一家之薪有尽，而天下之火无尽，善为薪者有以传之。一人之身有尽，而身中之神无尽，善养生者有以存之。火之在彼薪犹此薪也，而焰焰不同。神之托后身犹今身也，而息息各异。烙不同所以有然有灭，息各异所以有死有生，然而天下之火未尝尽，神未尝灭者，有人以主之耳。至若鉴日击石、钻木戛竹，皆可以得火。火性遍天地间，非人无以致之，神之运化也亦然。去是薪，火何丽？亡是形，神何托？由是知传火在乎得薪，托神在乎得形，所以成至人之妙用，相天地之全功。南华举以结《养生主》一篇之义，深有旨哉！达养形之理者勿伤，得养神之道者无为。形者，生之所托。神，则为生之主。虚无之道，是所以养其神者也。世人徒知养生，而不知养其生之主，养愈至而生愈失，故真人诲以无以有涯随无涯，庶乎养生之旨矣！夫以道存怀者，无心於善恶。以虚待物者，何有乎名刑？顺中而不失其常，保身尽年之理有在於是。解牛喻应物，刀以喻生。十九年而刃若新发硎，则劓繁治剧不知其几，而吾之精明者愈久而不弊，是为生之主。人当善养者，唯其善养於平日，所以得济於斯时，以不用而成大用也。至於善刀而藏，则应物余暇，敛知韬光，物遂其适，事尽其理，而吾之利用未尝或亏。古之大隐，居郦接物，而常应常静，得此道故也。是以学道之要，虚静为先。非虚，无以全神；非静，无以复命。性全命复，养生之能事毕矣。如镜当台，有鉴无迹，事物於我何加焉？凡人逐物丧真，樱事拂理，得失交息，满心戚醮，生能无损乎？所以泽雉不愿畜樊，见於后喻。老耻大圣，南华所师，犹云死者，示人安时处顺，守常得终，而逐形飞化之妙，非世所测圣人之死曰神是也。秦失吊之而三号，已为方外剩法，然弟子犹不能无疑，遂告以去来适然，安之勿拒，是谓帝之县解，造物不得以系之矣。尽为薪之理者，火传无穷；尽养形之理者，神全不丧。有形终於有尽，在我不得不养。假幻以修真，亦相资之理。特不铃如张毅无足之过养耳，是以卒贵乎全而归之形，得全归则神无谬适。出有入无，何往而非正？伏羲得之而袭气母，黄帝得之而登云天，傅说得之骑箕尾而比列星，太上云：死而不亡者寿。
　　南华真经义海纂微卷之六竟
　　南华真经义海纂微卷之七
　　武林道士褚伯秀学
　　人间世第一
　　颜子#1见仲尼，请行。曰：奚之？曰：将之卫。曰：奚为焉？曰：回闻卫君，其年壮，其行独；轻用其国，而不见其过；轻用民死，死者以国量乎泽若蕉，民其无如矣。回尝闻之夫子曰：治国去之，乱国就之，医门多疾。愿以所闻思其则，庶几其国有廖乎！仲尼曰：嘻，若殆往而刑耳！夫道不欲杂，杂则多，多则扰，扰则忧，忧而不救。古之至人，先存诸己而后存诸人。所存於己者未定，何暇至於暴人之所行！且若亦知夫德之所荡而知之所为出乎哉？德荡乎名，知出乎争。名也者，相轧也；知也者，争之器也。二者凶器，非所以尽行也。且德厚信矼，未达人气，名闻不争，未达人心。而强以仁义绳墨之言术暴人之前者，是以人恶有其美也，命之曰苗人。苗人者，人必反苗之，若殆为人夫！且苟为悦贤而恶不肖，恶用而求有以异？若唯无韶，王公必将乘人而斗其捷。而目将荧之，而色将平之，口将荧之，容将形之，心且成之。是以火救火，以水救水，名之曰益多。顺始无穷，若殆以不信厚言，必死於暴人之前矣！且昔者桀杀关龙逢，纣杀王子比干，是皆修其身以下偃批人之民，以下拂其上者也，故其君因其修以挤之。是好名者也。昔者尧攻丛技、胥放，禹攻有扈，国为虚厉，身为刑戮，其用兵不止，其求实无已。是皆求名实者也，而独不闻之乎？名实者，圣人之所不能胜也，而况若乎？虽然，若必有以也，尝以语我来。颜回日：端而虚，勉而一，则可乎？日：恶！恶可！夫以阳为充孔扬，采色不定，常人之所不违，因案人总之所感，以求容与其心。名之曰日渐之德不成，而况大德乎！将执而不化，外合而内不訾，其庸诅可乎！然则我内直而外曲，成而上比。内直者与天为徒。与天为徒者，知天子之与己皆天之所子，而独以己言崭乎而人善之，薪乎而人不善之邪？若然者，人谓之童子，是之谓与天为徒。外曲者，与人为徒也。擎腮曲奉，人臣之礼也，人皆为之，吾敢不为邪？为人之所为者，人亦无疵焉，是之谓与人为徒。成而上比者，与古为徒。其言虽教，谪之实也。古之有也，非吾有也。若然者，虽直不为病，是之谓与古为徒。若是则可乎？仲尼日：恶！恶可！太多正，法而不谍，虽固亦无罪。虽然，止是耳矣，夫胡可以及化？犹师心者也。
　　郭注：行独，不与民同欲也，举国而输之死地，视若草芥，民无依归，故颜回欲往救之。仲尼言回之道不足以救彼，如百医守患，适足致疑，不能一愈也。有其具然后可接物。苟役思以犯难，知其所存於己者未定也。德所以流荡，知所以横出者，矜名争善故也。虽复桀坏，其所矜惜无非名知。名起则相轧，知用则争兴，必遗名知而后行可尽也。今回之德信，彼所未达，虽欲绳以仁义，彼将谓欲毁人以自成，必反菑之，苟悦贤恶愚，闻义而服，便为明君。君明，则不无贤臣，汝往亦不足奇，且必有害，汝唯寂然不言，言则彼铃乘君人之势以角捷、饰非，使汝目眩、色平，自救不暇，乃释己以从彼，非唯不能救，更成彼之恶。昔龙逢、比干居下而任上之忧，故其君挤之。夫暴君非徒求恣其欲，仍复求名，但求非其道耳。惜名责欲之君，虽尧、禹不能化而不免攻之，汝乃欲空手而往化之邪？回日：正其形、虚其心、言逊而不二，则可乎？日：恶，恶可，卫君亢阳之性，充内、扬外。人以事感己，淡挫以求遂其侈心，将执而不化，庸诅可乎？回又更说三条：内直者与天为徒，外曲者与人为徒，成而上比与古为徒。仲尼犹以为未可，为其政与事不冥也，虽未弘大亦可免罪，然於化则未，以其挟三衍以往，未能无心故也。
　　吕注：年壮，故轻用其国。行独，故轻用民死。死者以国，国事死也则报之宜湛厚，汪减而量乎泽至於若蕉！屯膏之甚，民之所以无如也。颜回欲屈已伸道，夫子不许，恶杂多之为，扰而不救也。先存诸己而后存诸人，则无适不可。今回存诸己者未定，何暇至於暴人之所行？德荡、知出，争之器也。且德厚信在，足以达人气而使不至於鄙倍；名分不争，足以达人心而使不至於忌疑，而后可与有言也。今回未及此，而强以仁义绳墨之言开导於暴人之前者，有其美而人恶之也。彼好名而已，轧之以名；彼好知而已，出之以知，使之由乎凶器，是首之也。观其所出，知其所反，则回之往殆为苜耳。苟人君悦贤、恶不肖，则与汝同矣，汝恶用求异哉？汝与之言徒唯诺而无诏告，彼必乘人而斗其捷辩，气色拂厉而目荧心成，求解免顺从之不暇，是犹以水救水、以火救火，则顺始无穷矣。彼不以信厚期我，而与之言，必死於暴人之前矣。昔龙逢、比干修身扮民，疑於敛恩，故其君挤之，亦好名而已。尧、禹之於蕃国，犹不能化，叉至於灭之，是名实者圣人不能胜，而况若乎？端而虚，非至虚也。勉而一，非至一也。骄满於中，发见於外，抑人所感，求快其心，小德犹不成，况大德乎？以之格其君，不过外合内不訾而已，又何足以化彼？夫以已之言而薪人之善不善，以己贱而人贵故也。自道观之，天子之与己皆天之所子，何分别於其间？与天、与人、与古为徒，回谓以三者趋变庶乎其可，然以此应物，非得一而无心，此所以为太多也。外则寓直於古，则是政人以法不以人，而易其所知是不谋也。谋者，密岘人意而得之，则固矣，虽亦无罪，恶可以及化？以其师心而未能无心故也。
　　疑独注：年壮者其气刚，行独者其德孤，此所以轻用其国，民死若蕉也。贤者之於国，犹医之治病，治国本治，贤者无所施，则去之；乱国不治，贤者负其衍以就之，有疾者多往医门，有国者多求贤士，愿以所闻於夫子之言，思其法则而行之，庶几卫国有疹乎？仲尼以其卫浅不足往化，圣人抱一为天下式，则夫杂多者宜其忧而不救。先存诸己则在人者不言而喻，存诸己者未定，何暇至於暴人之所而行其道哉？夫德因有名而后荡；知因有争而后出，二者凶器不可以尽行於世也。养气至於充，然后能达人之气；养心至於静，然后能达人之心。未能如是，徒以绳墨之言行法於暴人之前，彼必恶有其美而害之矣。且卫君苟悦贤恶不肖，恶用求汝以取异於彼耶？汝唯无言则已，若其有言，彼叉乘君人之势以角其捷辫，汝叉容色形见於外，心亦顺之於内，顺其始而后无穷也。汝苟不信吾厚言，必死於暴人之前矣。昔龙逢、比干修身以扮人之民，其君因以陷之，此好名之过也。丛技、胥敖、有扈三国相攻以求名实，尧、禹犹不能化，兴兵伐之，使国虚身戮而后止。由是知求名实者，皆不能自免也。颜子又告以端虚、勉一，夫子言卫君以阳为充，案人所感，小德无成，况大德乎？回又陈三条：与人、与天、与古为徒，庶可免经世之息。夫子复不许。太多政法而不谋，谋，私察，亦间谋之意。虽固亦无罪，言犹有内外，古今之论所以不免世息，若以命物之化者言之，又岂有天人与古之异哉？唯无心者，然后能与於此。
　　详道注：至人之於天下，未尝有思，而足以悦有思者之心；未尝有为，而足以研有为者之虑，是何邪？感而后应，迫而后动，岂弊弊然以天下为事哉？颜子知有思有为以经世，而不知无思无为以应物，将欲救卫君威虐之过，拯民於无如之中，仲尼所以讥其杂扰也。至人先存诸己，抱一也。后存诸人，为天下式也。存诸己者未定，则杂；暴人之所行，则扰。夫德者，名之实，名胜则德荡。知者，争之器，争兴则知出。德厚信狂，内也；未达人气，名闻不争，外也。未达人心，而强以仁义绳墨之言衍暴人之前，是交浅言深，适致其恶也。自悦贤恶不肖至必死於暴人之前，言知之为息。自桀杀关龙逢至圣人之所不能胜，言名之为息也。端虚、勉一，以阳为充者也，以阳为充则实自有回也，回之始也，欲尚知以济世息，知其不可，则欲摄知以归虚一，既又知其不可，欲通虚一以归於三衍。故与天为徒，则推已直前，不薪人之善否；与人为徒，则为人所为而不犯人之所疵；与古为徒，则陈古刺今而不为人所病。端虚、勉一，固执而已，不足以言德，谓不化者，不知通变也，三衍则谍察而已，不足以言政。所谓未及化者，安能化人也？
　　碧虚注：轻用其国固不重己，轻用民死又不重人。死者莫知其数，故以国量。蕉者，质虚之草。卫君虽有德泽如蕉之不实，民无所往矣。回谓医门多疾，愿思所以救之。道不欲杂，多则惑也。先存诸己，立其本也，其本未立，安能化人？丧德者，名也。役知者，争也。人不能知者，大名也。人不与争者，大知也。不知、不争，所以尽行也。而强以仁义绳墨之言衍暴人之前，是以人恶有其美，若殆为人苜，夫若乃尊贤远佞，是为明哲，安用更求异邪？彼将乘势角其捷辩，则汝目荧以惊外，色平以忍内，口成而依违，容形而失措，心成则无守，而顺始无穷终於不逆也。若殆不信厚言，叉死於暴人之前矣。遂举龙逢、比干以证：无道，则逆顺之事彰；有道，则逆顺之理忘。昔尧、禹之於三国，尚不能化，又攻以灭之，而回欲空言以化卫君，非徒无益也。端则未虚，勉则不一，骄盈於外，人所不违，性不可违，其可以虚一而化诸！颜子又陈与天、与人、与古为徒或可以免患，而夫子不许，以其犹师成心而未能体冥大道故也。
　　赵注：死者以国量乎泽，积尸平泽，以泽为量也。若蕉，刈民如草管也。颜回欲往救之，夫子叹日：汝往必遭刑耳。说人而忧其不合，必多为之说。期人必从是为杂矣。自杂而至於忧，自救之不暇，安能救人？汝胸中所守尚未定，暴人之所岂可轻往？夫名立则德失；争起则知生；谏言行，则过归於君，善归於臣。故名相轧而知起争，非所以尽行也。汝虽德厚信枉而心气未达，乃扬己之直以招人之过，人必疾之，此人谓菑人，叉反受其苜也。彼若有悦贤、恶不肖之心，将求汝不暇，何待汝往？汝不言则已，苟有言焉，彼将强辩以求胜，当此之时，汝目眩而不敢视，色和而不敢抗，汝之口自解不暇，汝之容铃且面从，汝之心铃且成其所欲为，如是则不惟无补，抑又甚焉！顺适其意，方得其不我穷也。龙逢、比干忠练被杀，是不与其名也。丛技、胥敖、有扈用兵交争，为尧、禹所攻，是不与其实也。名实者圣人且不能胜汝乃欲正卫君乎？汝欲往，必有道，试以语我。回告以端虚、勉一，夫子以为不可，卫君骄矜肆欲，朝夕以善言渐渍，犹且不入，况遽欲正之？彼既执而不变，汝将外与之合而内不敢议，斯尤不可矣！颜子又更辞以告与天、与人、与古为徒，夫子谓卫君政法所失甚多，安可以古为比？彼虽不改，亦不汝罪，然技止此耳，胡可以及化？彼之所为与自是其心者同，岂复师古哉？
　　庸斋云：尝闻邦有道则见，邦无道则隐。庄子反其说日治国去之、乱国就之者，谓如人能医，必其门多疾之时，方可行其衍。若已治之国又何用我？欲以所闻於夫子者告卫君，庶乎其国可安也，夫子以为不可往。自杂至忧，言其自苦何能救人？当先存其在己者，才有求名之心，则自然之德已荡，私知用而争竞起矣。名、知者，天下之凶事，不可以尽行，故虽德厚信实，未达人之性气，而强以七义法度之言陈术於恶人之前，菑将及汝矣。汝既不召而自往，彼以王公之贵，将乘汝言语争以求胜，汝为其所困，则目必眩然，屈服其色以求平於彼，口则营救，解说，形必擎赐，曲拳用心以成顺之。顺此而往，其恶无穷也！昔龙逢、比干以忠见杀，好名之过也。尧、禹之伐三国，言彼求名自利之人，尧、禹且不能堪，而况汝欲求名谏卫君乎？颜子谓吾将端、虚、勉一庶可往化，夫子以为甚不可，卫君阳气充满，汝欲以言感之，彼将案服汝心以快其意，汝将执而不回，则外以端虚求合，内守勉而一者，诅自以为可乎？颜子又设三条庶可以说卫君，夫子复不许，谓汝所言政法太多、终不安谋，能此三者固、亦无罪，然止於自免而已，安可以化人？盖汝三说皆是师其有为之心，才容心便有迸，非自然之道也。
　　诸解大意详悉，兹不复赘。字义或有遗论僭附编末云按：泽若蕉颇难释，或从泽绝句，则下二字为句未圆。泽字，说有二义。蕉，亦解者不一，音义旧注以泽为野、蕉同樵，其论却通。死者以国量，犹史载谷量牛马之义，言其其多不可数也。民死既众，则谷粟草木不得遂其生，泽中如见樵刈，其国政可知矣。强以仁义绳墨之言衍暴人之前者，是以人恶有其美也。衍字诸本一同，独碧虚照江南古藏本作街，下文又照崔氏本作恶育其美，育，卖也，以贯上文衒字之义，於经旨终有未安。考之《史记□乐书》：识礼乐之文能术，又日：衍者之明。术通作迷，存古可也。此章暴人几三，诸解例以凶暴立说，审详前二处宜作表暴解，谓表暴人之所行术暴於人之前，辞意颇畅，上下文亦通；末句正指凶暴之人谓蒯聩也。
　　南华真经义海慕微卷之七竟
　　#1『子』各本为『回』。
　　南华真经义海纂微卷之八
　　武林道士褚伯秀学
　　人间世第二
　　颜回曰：吾无以进矣，敢问其方。仲尼曰：齐，吾将语若。有#1而为之，其易邪？易之者，嗥天不宜。颜回曰：回之家贫，唯不饮酒不茹荤者数月矣。若此则可以为齐乎？曰：是祭祀之齐，非心齐也。回曰：敢问心齐。仲尼曰：若一志，无听之以耳而听之以心，无听之以心而听之以气！听止於耳，心止於符。气也者，虚而待物者也。唯道集虚。虚者，心齐也。颜回曰：回之未始得使，实自回也；得使之也，未始有回也；可谓虚乎？夫子曰：尽矣！吾语若。若能入游其樊而无感其名，入则呜，不入则止。无门无毒，一宅而寓於不得已，则几矣。绝边易，无行地难。为人使易以伪，为天使难以伪。闻以有翼飞者矣，未闻以无翼飞者也；闻以有知知者矣，未闻以无知知者也。瞻彼阕者，虚室生白，吉祥止止。夫且不止，是之谓坐驰。夫徇耳目内通而外於心知，鬼神将来舍，而况人乎！是万物之化也，禹、舜之所纽也，伏戏、几遽之所行终，而况散焉者乎！
　　郭象注：有心而为之者，诚未易；以有为为易，未见其宜也。若一志，谓去异端而任独。遗耳目、忘心意而符气性之自得，此虚以待物者也。未使心斋故有其身，既得心斋之使则无其身。放心於自得之场，当於实而止，譬之官商应而无心，故曰呜也。使物自若，无门也。付天下之自安，无毒也。不得已者，理之必然。体至一之宅，会必然之符，理尽於斯矣。夫欲不行则易，行不践地，不可得也；无为则易，为不伤性，不可得也。视听所得者粗，故易欺；自然之报细，故难为也。失真少者，不全亦少；失真多者，不全亦多。失得之报，各当其分，而欲违天为伪，不亦难乎！有翼、有知之喻，言必有其具，乃能其事；今无至虚之宅，无由有化物之实。夫视有若无，虚室者也。室虚而纯白生，吉祥之所集也。若夫不止於当，不会於极，此以应坐之日而驰骛不息，外敌未至而内已困矣，岂能化物哉？使耳目闭而自然得者，心知之用外矣！故将任性直通，无往不冥，尚无幽昧之责而况人问之累乎？物无贵贱，未有不由心知耳目以自通者，故世之所谓知见，岂欲知而知，欲见而见哉？世人因欲为知以知，为见以见，心神驰於内，耳目丧於外，故处身不适，与物不冥矣。
　　吕注：仲尼谓颜回几事有为而为之，未有易而无难者。心斋者，无思无为而复乎无心也，非一志不足以告此。无听以耳而以心，则听无闻矣。无听以心而以气，则心无知矣。听无闻而止於耳，心无知而止於符，虚以待物，唯气而已。唯道集虚，此所以复乎无心也。人之於其心，未有得其所为使者，所以不能无我，故回之未得使，实自有其身；得使之也，则能无我矣。无感其名，忘其虚也。入游其樊，则其心之出有物采之。入则呜不入则止，金石有声，不考不呜也。方其止也，无门可由而群动不能瑜；无毒可施而众邪不能病，一宅而寓於不得已而动，以此涉人间世亦几矣。夫子又告以绝进易无行地难，欲无行地则莫若绝迹，欲免物累则莫若忘身。忘身不真，不免於伪而已。人则有知而有所不知，故为人使易以伪；天则无知而无所不知，故为天使难以伪。存吾心之所以事天，为天使者也，其可容伪邪？人之有知者，以知为翼，技其翼则止而不飞矣。瞻彼阕者虚室生白，则吉事有祥，止於所止。夫且不止是之谓坐驰，此吉、凶、悔、吝之所以生乎动也。夫止止者，耳如目、目如耳、心凝形释、骨肉都融耳。目内通，外於心知，鬼神将来舍而况於人乎？此万物之化，古圣之所行终者也。
　　疑独注：斋，贵虚心，若心犹存有，则其为齐也难矣！以斋为易而忽之者，皞天不宜。听之以耳，正听也；听之以心，反听也；听之以气，无听也。正听以耳，将以穷理；反听以神，将以尽性；无听以虚，将以至命也。听止於耳，不若於心；心有分别，符则分而有合；意至於气，则无所复听，虚以待物而已。道由此而集，心斋之妙用也。《列子》云：体合於心，心合於气，气合於神，与此义同。颜子既悟，乃曰：回未得。仲尼使之心斋，实自有回；既得使心斋之后，未始有回，则无我矣。夫子又语以汝虽已至虚，若入於有为之地，当不动心於名可也。心如管钥，虚以待气，气入则呜，不入则止，何尝容心於其间哉？任万物之出入，无门者也；付天下之自治，无毒者也。抱一自居，不得已而后起以应物，寓其理於物而不自有，则尽矣。尽性命之理而有为者，其为莫非天也。为人使易以伪，为天使则为伪也难矣，翼飞、知知以喻颜子必有至虚之宅，方能化物。瞻彼前境，了然空虚，以喻心也。生白则道集之谓性，舍神定则吉祥来止；不能止者，形坐而神驰矣。夫能定者，耳目非必在外；心志非又在内。故虽有思有为，而无涉世之息，鬼神将来舍，而况於人乎。
　　详道注：有而为者，古人尝难之。有思必斋，有为必戒。故欲神明其德者，必斋心焉，此仲尼所以告颜回也。《文子》曰：上学以神听，中学以心听，下学以耳听。听止於耳，则极於耳之所闻；心止於符，则极於心之所合而已。听之以气，则无乎不在，广大流通，所以用形而非用於形，所以待物而非待於物。虚而无碍，应而不藏，故一志所以全气，全气所以致虚，致虚所以集道，此心斋之义也。回之未得使，犹以大息有．身；得使之也，未始有回，则无其身矣。故能入其樊而无感其名，入则呜，不入则止。无门无毒，摄有为以归无为也。一宅而寓於不得已，推无为以寄有为也一。天＃2不行地则易，行不践地则难；无为则易，涉世不犯难则难。为人之所为，人使也，故易以伪；为天之所为，天使也，故难以伪。乌非翼无以飞；人非知无以知。室非虚，无．以生白，吉祥何由而止止哉？夫苟不止，则虽拱默山林，亦坐驰也。夫耳目内通，则无闻无见；外於心知，则无思无知。如此则虚极、静笃，鬼神来合，况於人乎？此所以命万物之化而不化於物，古圣之所服行终身者也。
　　碧虚注：祭祀之斋涉进，心斋则悟本也。无听以耳而以心，遗照观妙也。无听以心而以气，浑一太漠也。初学到此，散漫而难摄，然有妙门焉。在乎听止於耳，神专所司，则内景不逸，外尘不入；心止於符，祥光凝合，则灵府湛然，心君寂尔。是故冲气洞虚，本无所待，然无待之中灵物自集，所谓交梨火枣不生於荆棘之地，此理惟修习者知之。得使者，心斋之密用。实自回也，未能虚心；未始有回，虚亦忘矣。若能入乎法令之所，於物不动不矜者，庶几免息矣。入，谓听纳。呜，谓无机巧之言。听之则言，不听则止。言辞广大，日无门。理趣淡泊，日无毒。心无二者，一宅寓於不得已，寄功群林也。止步绝进则易，行不践地则难，喻人使易诳，自任难欺。有翼斯可峡冲天，有道斯可以应变也。室虚则阳明生，心定则天光发。身坐闲堂，内怀好恶，是犹马伏槽枥，驰意千里矣。夫不逆六凿於外，则反收灵光於内，人间事物无缘染污也。赵注：听止於耳、心止於符，寂然不动也。气，虚以待物，感而遂通也。唯道集虚，虚则众理之所会，此之谓心斋。颜子豁然而悟日：不能运动如意者，有我也；能运动如意者，无我也。夫子欺其尽善，又告之日：汝能入其国中而不为名所动，合则言不合则止。无门者，我无隙之可乘；无毒者彼不以我为害。一处之以不得已，则庶几焉。绝进易，无行地难，亦寓於不得已之意。为人使，则有心，故易以伪；为天使，则任理，故难以伪。以无翼飞、无知知，是不疾而速，不行而至也。阕者，虚空之性。虚室生白，泰宇发光也。吉祥止止，祸亦不至，福亦不来也。若有徼福之心，是谓坐驰矣。夫徇耳目内通，其中明也；外於心知，其中虚也。如是则将与鬼神为徒，人其有不信者乎？
　　庸齐云：汝有其侠俩而欲为之，才萌此心，则天意亦不乐矣。先令一志，欲其不杂也。听以耳，则犹在外；听以心，则犹有我；听以气，则无物矣。听止於耳，则不入於心；心止於符，则与物相合，便是物我对立；虚者，道之所在，唯道集虚，只此虚字便是心斋也。颜子谓未得教诲之时，犹自有我；既得教诲之后，未始有我，忘我则虚矣。夫子又告以人世如樊笼，汝能入游其中而不为名所感动。入则呜，可与之言而与之言也；不入则止，不可与言而不与之言也。无方所则无门，无臭味则无毒，此皆无心无进之喻。以混一为吾宅，而寓此心於不得已，则於人间世之道尽矣。绝进不行则易，行地无进则难。为人欲所役，则易至於欺伪；唯冥心而听造物所使，则无所容伪矣。无翼而飞，便是不行而至，所谓神也，以喻下句有知为知，人之常也，唯知其所不知则为无知之知，斯造道之妙。视彼室中空处必有光入，以彼阕者喻我虚中生明；即此虚明之地便是吉祥所止，下止字是虚处，止则虚，虚则明；才容心，而不能自止，则身坐而神驰矣。夫耳目所闻见，皆内通於心；我无容心，则耳目虽通於内，若无所闻见也。心虚则鬼神来舍，岂有人而不能感化乎？
　　夫涉人间世者，不能无忧息。故是篇首以孔、颜问答，历迷暴君厉行，而酌其往化之方。颜子以虚一进其本议，亦正矣！然出於端勉，未能无心，则彼由中之机安保其不妄发？颜子又思三衍自全，仲尼犹以为太多政法而不谋，胡可以及化？以心未能忘故也。颜子至此无以进，由是知夫子化人直造悬崖撒手、心路断绝之地始可进，向上一步使斋肃形神而后告之自明而诚之谓也。谋字，峡问谋释之不通。庸斋训安为近。按听止於耳，心止於符及气也者，重举以释上文，解者或分析立说，义不贯通。今摭其大意以求印正，云：听之以耳，止於闻道而未能尽行；听之以心，止於契道而未能尽忘；至於听之以气，则无所不闻、无所不契、彷徨周泱、混合太虚。太虚，何处无之？故待物尽善，而物亦不能逃也。耳之所冥者心，心之所符者气，气则静极无为，虚以待物，孟子所谓浩然充塞者也。观夫注焉不满、酌焉不竭、与人而愈有、常应而常静者，则亦何待不待之有哉？通天下一气，人物太虚之所同摄也。唯虚与气，非即非离，互显体用，是以无往而不通。道则非虚非气，能虚能气，所以化天下之刚，御天下之实，待物於无待，善应而不穷者也。心斋之妙，亦虚而已。故能静镇百为，明烛万有，如镜开匣，如衡在悬，天下之重轻、妍丑莫逃，而无恩怨、予夺之累，以是而处人间世特游戏耳。颜子豁然而悟日：未得心斋之用，实自有回；既得心斋之用，未始有回，则受化之速可知矣。夫子常谓其终日不违如愚，此未始有回之实验也。颜子将之卫而夫子告以此者，盖平日心传内学皆性命之精微，真以治身者也，，今将出而有为斓扶治道，故详及於君臣交际世故酬醉之间，使之形气交和，中虚外），上以造心斋之妙用，下以显及化之真机。圣人所以与天为徒而不涉人间世之息者，以此。
　　叶公子高将使於齐，问仲尼日：王使诸梁也甚重，齐之待使者，至皿将甚敬而不急。匹夫犹未可动也，而况诸俟乎！吾甚栗之。子尝语诸梁也曰：凡事若小若大，寡不道以欢成，事若不成，则必有人道之患；事若成，则必有阴阳之患。若成若不成而后无患者，唯有德者能之。吾食也执粗而不臧，爨无欲清之人。今吾朝受命而夕饮冰，我其内热与，吾未至乎事之情，而既有阴阳之患矣；事若不成，必有人道之患。是两也，为人臣者不足以任之，子其有以语我来！仲尼曰：天下有大戒二：其一，命也；其一，义也。子之爱亲，命也，不可解於心；臣之事君，义也，无适而非君也，无所逃於天地之间。是之谓大戒。是以夫事其亲者，不择地而安之，孝之至也；夫事其君者，不择事而安之，忠之盛也；自事其心者，一辰乐不易施乎前，知其不可奈何而安之若命，德之至也。为人臣子者，固有所不得已。，行事之情而忘其身，何暇至於悦生而恶死！夫子其行可矣。丘请复以所闻：凡交近则必相靡以信，远则必忠之以言，言必或传之。夫传两喜两怒之言，天下之难者也。夫两喜必多溢美之言，两怒必多溢恶之言。凡溢之类妄，妄则其信之也莫，莫则传言者殃。故《法言》曰：传其常情，无传其溢言，黝几乎全。
　　郭注：事无小大，少有不言以成为欢者。以成为欢，不成则怒矣，此楚王之所不能免也。使事成而人患去，固已结冰炎於五藏矣。成败任之於彼而莫足以患心，唯有德者能之。今爨夫对火而不思凉，明所撰之俭薄。而内热饮冰者，诚忧事之难也。事未成则恐其不成，若果不成，则恐惧结於内，刑网罹於外也。仲尼告以命、义大戒，自然结固，不可解者。若君可逃而亲可解，则不足戒也。知其不可奈何而安之若命，则无哀乐，何易施之有。故冥然以所遇为命，而不施心於其间。虽事凡人犹无往而不适，况君亲乎？事有必至，理固常通，当任所遇直前耳。若信道不笃，悦恶存怀，谋生虑死，未见其成事也。夫喜怒之言，常过其实，传之者宜两不失中。就传过言，似於诞妄，受者有疑，则传者获罪。故不传临时之过言，又传其常情而要其诚致，斯近於全也。吕注：外物不可必，而事无小大以成为欢，是必之也。若成若不成而有人道阴阳之息，是多兵也。唯有德者则能无我，无我则无必，无必则无息矣。今使未行而其忧至於内热，则未至乎事之情而有阴阳之息，不能忘身之甚也。故仲尼告以爱亲命也、事君义也，不可解於心，事亲不择地之夷险，事君不择事之艰易，而一皆安之。所以为忠孝之盛，则事其心者哀乐之来，岂易施乎前哉？哀乐易施乎前，是有所择而不能安。能事其心，则以之事亲、事君，未有不安者。诚能无所择而安，则行事之情而忘其身，何暇至於悦生而恶死乎？
　　疑独注：凡欲立事者莫不乐成而忧毁，故若成若不成举不免乎息，能逃斯息，其唯有德者乎？子高自陈，吾食粗而不精，故其爨也用火不久而不思凉，今朝受命而夕饮冰，内热可知矣；未至於行事之情，而阴阳人道之息皆不可免，为人臣者不足当之，宜有以语我。仲尼告以臣子大戒：命在天而义在人，子之爱亲不可解於心，臣之事君无适而非君也。心者人之真君，能求之於已而事之，则亦不知有君亲，任其自然而忘哀乐之变。事有不可奈何者，行事之情而忘其身，何暇至於悦生而恶死哉？仲尼又告以为使传言之道：凡与人交，近则可以责其实，故相靡以信；远则不可失其传，故忠之以言。然两家喜怒之言传之最难，而溢美、溢恶则类乎妄信之也。莫则传言者殃；传其常情、无传其溢言，庶乎全矣！
　　碧虚注：爨无欲清，明所撰淡泊。内热饮冰，益忧烦所致。欲免阴阳人道之患，所以请教於仲尼。仲尼告以父子天合日命，君臣道合日义，且造化之下皆系君亲，无所逃於天地之间，是日大戒。故不择事地而安之，择之则非忠孝也。自事其心者，哀乐不易施乎前，唯信道任命而已矣。为人臣子者，固有所不得已，舜之陶渔，禹之治水，唯尽节忘身，安乎命义可也。相靡以信，忠之以言，皆进也，观逵可以知其本。传言，犹履进，贵乎适中，过与不及皆差矣，差则传言者殃，益失常则亏也。
　　赵注：图事不成，则屈辱随之，人道之息也；图事若成，喜惧交集，阴阳之息也。吾所食粗砺，爨无歌清，可谓节约矣！初无内热之病而胸中已如焚，是不待事之成不成而二患集於吾身，夫子何以教我？遂告以命义大戒，以事亲喻事君，既委质为臣，皇恤其身哉？又教以为使之道，主乎忠信；喜怒之际，谨於传言，庶乎全矣。
　　庸斋云：为国谋事不成，必有刑责，为人道之息。若劳心计较成事，忧思致疾，为阴阳之患。今我自受命以来，食不知味，胸中焦劳，未曾实理会事已成此病；万一不成，又有刑责，是两受息。夫子何以教我？仲尼告以二大戒。戒，犹法也。命，得於天。事亲与生俱俱生，故不可解於心。义则人所当为，事君第一件事。事亲尽孝，则束西南北唯命之从，岂择地而安。心主於忠，则哀乐之境虽施於前而不变易。盖事有难易，既出君命，则是所当为，天命一同，无可奈何安之而已！为人臣子不幸而遇其难，但行其事之实，岂复顾其身哉？
　　子高将使齐，以平日闻诸夫子者质诸夫子，且自迷其奉命怀忧冰炭交战之意，觊有以发药之。夫子告以命义二戒，忠孝大节，事亲不可解於心，事君无逃於天地。事心哀乐无所施，人世立身之要亦巢见乎此；然心为天君，万化所出，人能事心尽则於君亲可知矣。不可奈何而安之，则平居瑕日可知矣。信道笃而自知明，何死生之悦恶哉？此所以训天下之为人臣子者，於其所难安而安之。忠孝之至，立身之尽也。继又陈奉使传言之难，而诲以街全之道，庶使君无失德，臣无辱命，此又下告颜子者一等矣。唯颜子至命尽神，故足以发夫子心斋之论而造坐忘之极。子高则未免以得失利害存怀，故但告之以谨传命、全臣节而已，有以见圣人因才施教、循循而善诱者也。
　　南华真经义海纂微卷之八竟
　　＃１依郭象注，『有』字下当有『心』字。
　　＃２『天』为『夫』字之误。
　　南华真经义海纂微卷之九
　　武林道士褚伯秀学
　　人间世第三
　　且以巧斗力者，始乎阳，常卒乎阴，泰至则多奇巧；以礼饮酒者，始乎治，常卒乎乱，泰至则多奇乐。凡事亦然。始乎谅，常卒乎鄙；其作始也简，其将毕也必巨。言者，风波也；行者，实丧也。夫风波易以动，实丧易以危。故忿设无由，巧言偏辞。兽死不择音，气息第然，於是并生心厉。克核太至，则必有不肖之心应之，而不知其然也。苟为不知其然也，孰知其所终！故《法言》曰：无迁令，无劝成，过度益也。迁令劝成始事，美成在久，恶成不及改，可不慎与！且夫乘物以游心，托不得已以养中，至矣！何作为报也。莫若为致命。此其难者。
　　郭注：始阳卒阴，欲胜情至，港兴害彼而不复循理也。始治卒乱，旅酬有次，湛湎淫佚＃１而无所不至也。烦生於简，事起於微，此叉至之理。夫言者风波，行之则实丧。事得其实，则危可安而荡可定也。忿怒之作，常由巧言过实，偏辞失当。譬蹴兽穷地，意急情尽，气息不理，第然暴怒，俱生疣疵以对之。克核太精，则鄙吝心生而不自觉，又安能知祸福之所诣邪？迁令劝成，事之危殆。美成者任其时化，譬之种植，不可一朝成。彼之所恶而劝强成之，则悔改寻至。且夫寄物以为意，任理之必然者，中庸之符全，斯接物之至。当任齐所报之实，何为为齐作意於其间哉！直为致命最易而以喜怒施心，故难也。
　　吕注：人心善渊而静，则言者所以为风波而易动，止则居实而安；则行者所以为实丧而易危，然於易动易危之际，不可不谨。夫事其心、忘其身，则无阴阳之息；无迁令、无劝成，则无人道之息。其心之出，有物采之，是乘物以游心也。有为也，缘於不得已，托不得已以养中也。今使於齐，莫若为致命而已，政命则不以死生祸福动其心而事之情得矣。夫何作为以报哉，唯致命尽情，此为难而已矣。
　　疑独注：以巧斗力者，始於喜，卒於怒；以礼饮酒者，始於治，卒於乱：奇巧谓诈伪，奇乐谓异欢。始於信谅，卒於鄙野。始也尚简，其终必大，此亦人事之常。心以喻水，言喻风波。德，实也。行，华也。无行则德不亏，无华则实不丧。心已欢故易以动，德已失故易以危。夫忿怒之施，因巧言不实，偏辞失理，犹迫默穷地，呜不择音，气息第郁，疵疠并生，此喻事其心者当放之无为之地。若引之忧息之途，与迫兽穷地无以异矣。克者，责人太切。核者，迫人太甚。不肖之心冥然应之而不自知也。为使者，迁玫其令，劝助其成，皆危殆之事。美成在久，仁在乎熟是也。彼所恶者劝强成之，则改悔寻至，可不慎欤？乘万物以游心，托至理以养中，理所当为者，不得已也。缘督以为经，即不得已以养中之义，斯为至矣，．又何必强有作为以报人君之德？莫如为致命而不辱，此其为难也。
　　碧虚注：巧变则铃争，乐变则必乱。风波之言易动，实丧之行难安。逼兽穷地，则恶声出；责人太深，则和气丧，理自尔耳！莫知所以然也。遵法令者不迁，吗自成者不劝。美成在久，大器晚成也。恶成不及改，将夺必与也。乘物游心，则任物。托不得已，则虚己。作为以报，则伪矣；自忘则易。欲致君命所以为难，非难非易，唯有道者能之。
　　赵注：始阳卒阴，始治卒乱，此理之必然。水遇风而波作，兽将死而咆哮，亦势所必至。一言之发，激怒於人，非风波乎？人既激矣，将行其怒，非实丧乎？迁令劝成是谓过度，从而益之事必危矣。美成者因喜而得成，犹贵在乎久；恶成者本无成意而强之使成，必不久也。心寄於物，一寓於不得已，而心不为之动，养中之道无加於此，何必逆料其难成而作为报也？莫若政命尽情，此其难者。
　　庸斋云：阳，喜也；阴，恶也。戏剧太甚，则有过用奇巧者。招饮以礼也：治，初筵、秩秩时也；乱，载号、载呶时也。饮酒过当，故乐多异常，或成争竞。谅，信也。鄙，诈也。人世相涉言语，则风波之所由起；行有名迹，则丧实矣。忿怒之设，由於巧言偏辞，如驮死之时音又何择？气息第怒，狠戾并生，是为克核，故不肖之心应之而不知其然也。到此，就奉使上结。无迁令，即传其常情也。无劝成，听其自然也。才起过当之念，便是求益，谋事必危。美成在久，言人之相与尽善，非一日可成。一事不相顺，有转步便成恶者；是不及改也。若乘物以游心，於自然托不得已以养其中正，此为至矣。何又有所作为而后友#2命邪，但当真实致其君命，不必过虑事之成否也。
　　出世间法即世间法，能处世间而无累，是为出世问矣。先论奉使传命之难，却泛说世事感召势之必至而莫知所以然，使求其理而已。风波、实丧之语，诚为切当。克核太至：核，同劾，诸解罕详及，唯疑独分为二字释之。今拟从核字本义为之说云：核者，木果生意所寓，仁在其中；先贤尝取以喻七爱之意。今谓克削其核，则伤其仁而生意尽。克削其行，则伤其义而交道绝。故不肖之心不期应而应之。肖，类也，七心锡类，一视同。慈仁苟不存，则其心不类，何恶弗为？益由有以召之，其机不可不馑，《文中子□周公篇》：好奇尚怪，荡而不止，必有不肖之心应之。语本乎此。美成、恶成，对待立义，诸解或以恶音去声，今拟从本音解云：美善之成至难，铃积久以化之；过恶之成至易，虽欲改而不及矣。上句戒其无迁易国家之号令，下句戒其无劝成齐侯之骄志也。乘物以游心，因理而行，不逆虑成否也。不得已以养中，理极而止不失乎中道也。如此亦足矣！何必作为以报其君哉？莫若为致命，言但听其死生祸福，则处此亦何难之有？夫子始告以命义大戒，终亦归於本意。观此一段，曲尽物情，孰谓南华傲睨物表而略於世故邪？
　　颜阖将傅卫灵公太子，而问连伯玉曰：有人於此，其德天杀。与之为无方则危吾国，与之为有方则危吾身。其知适足以知人之过，而不知其所以过。若然者，吾奈之何？莲伯玉日：善哉问乎！戒之，慎之，正汝身哉！形莫若就，心莫若和。虽然，之二者有患。就不欲入，和不欲出。形就而入，且为颠为灭，为崩为蹶；心和而出，且为声为名，为妖为孽。彼且为婴儿，亦与之为婴儿；彼且为无叮畦，亦与之为无呵畦；彼且为无崖，亦与之为无崖；达之，入於无疵。汝不知夫螳娘乎？怒其臂以当车辙，不知其不胜任也，是其才之美者也。戒之，慎之，积伐而美者以犯之，几矣！汝不知夫养虎者乎？不敢以生物与之，为其杀之之怒也；不敢以全物与之，为其决之之怒也。时其饥饱，达其怒心。虎之与人异类，而媚养已者，顺也；故其杀者，逆也。夫爱马者，以筐盛矢，以娠盛溺。适有蚊虫仆缘而批之不时，则缺衔毁首碎胸。意有所至而爱有所亡，可不慎邪！
　　郭注：夫小人之性，引之轨制则僧己；纵其无度则乱邦。不知民过之由己，责民而不自改，吾将奈之何？反覆与会，俱所以为正身。形不乖连，和而不同。就者形顺，入则遂与同。和者义济，出则自显伐。与同，则是危而不扶，与彼俱亡矣。自显和之，且有含垢之声，彼将恶其胜己，妄生妖孽，故当玄同光尘，然后不得而亲、疏、利、害也。与之为婴儿，不立圭角以逆其鳞也。今知之所无奈何而强当其任，犹螳螂怒臂以当车辙，积才伐美以犯，危殆之道，故顺理则异类生爱，逆节则至亲交兵,当世接物, 逆顺之际,不可不馑也。
　　吕注：其德天杀则人所不能生。与之无方则危吾国，与之有方则危吾身，无所施而可也。知人之过而不知其所以过，则尤难事者也。就之失在入，入则与之同；和之失在出，出则与之异。故为颠灭崩蹶、为声名妖孽者，以其与之同而不知所以扶持；与之异，而不知所以将顺故也。与之为婴儿以至於与之为无崖，则虽与之无方，不至於危国；虽与之有方，不至於危身。益因其性之所有而达之，如宣王好勇、好货，而孟子导之以王道是也。后文螳螂、爱马皆引喻之言，大意明白，不复全解。
　　疑独注：天杀者，言其恶德禀於自然而不可化。方，矩也。与之游矩之外，则恣欲败度，吾国危矣；与之入矩之内，则制欲夺情，吾身危矣。知人之过而不知其所以过，吾奈之何哉？答以先正汝身，形在外宜与人同，故莫若就；心在内，宜与人异，故莫若和。就不欲入，惧其亵狎也；和不欲出，恶其自显也。入而亵狎，则为颠灭崩蹶；出而自显，则为声名妖孽。此所以宜戒慎。婴兄，无知。叮畦，界畔。崖，岸也。顺彼所为，随而不逆，然后导达之，使入於无疵也。螳螂怒臂，戒颜阖勿樱其锋。养虎、养马，俾颜阖导之以理也。
　　详道注：臣人易，傅人难；傅人易，傅太子难。势尊、位重，理所难化，况其德天杀！此所以栗之也。形就者，比而不杂，外曲也；心和者，异而不乖，内直也。外曲则不失人；内直则不失己。就而入，则与之为无方，而危吾国；和而出，则与之为有方，而危吾身。则当与之为婴儿而无畦、无崖，达之入於无疵矣。古之君淫亦淫、君奢亦奢者，以此。余注栗同前说。
　　碧虚注：相与为恶，则乱邦；率之以道，则害己。唯善歙张之权者，斯能傅之。若省己过，则无凶德矣。正身者，不言之教。形莫若就，与之无方也；心莫若和，夺之有道也。就入则同恶，为颠灭崩蹶，所以危吾国；和出则自矜，为声名、妖孽，所以危吾身。故自婴兄以至於无崖，此所以歙张、予夺之道也。螳螂怒臂以当车辙，才美力微，不败而何？养虎、养马，喻制物在乎卫，役人在乎权。亡其权、衍而欲御物，斯自害而已矣！
　　赵注：形就则使不我疏；心和济其所不及。和犹和羹，非以同为和也。虽若是犹恐不免，就而入，则逢君之恶；和而出，则彰君之恶，颠灭崩
　　蹶，是沦胥以亡。声名、妖孽，是求名而攘祸，故叉和光同尘，使无得而瑕疵，乃为至也。螳螂、养虎、爱马三喻，事异而意同。
　　鬳斋云：其德天杀，言为天所销铄。无方，无法度也。言纵彼败度，必危吾国；若救正之，则祸爻及身，吾奈之何？教以正汝身者，率己以律人也。就，随顺之。和，调和也。外随顺而内调和，然犹无息。随顺而与之为一，是就而入也。调和而圭角稍露，是和而出也，不免颠灭妖孽而已。婴儿、无叮畦、无崖，是形容无知妄为之状。彼方如此，我且顺之；到有可觉悟处，就加点化，使之跃然醒悟，或可以入无疵之地。螳螂怒臂，喻小才自矜，以当大事，鲜不败者。养虎、爱马，义自显明。观伯玉之教颜阖，又下夫子教子高者一等矣，盖子高犹知尊楚君，有奉命忧惧之心。故夫子告以命义大戒，终之以乘物游心，托不得已。虽委身为使而犹知存所天，未至徇人而忘己也。阖则既知剧绩之不可傅而欲傅之，先己怀疑而求彼之信己，於理已稍悖矣。故伯玉告以正汝身哉，立其本而后末可举也。形就心和，是见其势不可以力正，姑立此苟全之论，非为傅之道也。况就而入、和而出者乎？至於与之为婴兑、为无叮畦、为无崖，则就入之尤者。虽有因机点化一着，然师傅之尊，岂无善诱之道而遽至於是？纵由此而达之，仅可无疵而已，安能化物哉？螳乡怒臂，正以喻阖将恐不免耳。养虎、爱马，又所以申前喻，而俾之加谨也。
　　匠石之齐，至乎曲辕，见栎社树。其大蔽＃３牛，洁之百围，其高临山十仞而后有枝，其可以为舟者旁十数。观者如市，匠伯不顾，遂行不辍。弟子厌观之，走及匠石，曰：自吾执斧斤以随夫子，未尝见材如此其美也。先生不肯视，行不辍，何邪？曰：已矣！勿言之矣！散木也，以为舟则沈，以为棺椁则速腐，以为器则速毁，以为门户则液构，以为柱则蠹。是不材之木也，无所可用，故能若是之寿。匠石归，栎社见梦曰：汝将恶乎比予哉？若将比予於文木邪？夫攞梨橘柚，果蓏之属，实熟则剥，则辱＃４大枝折，小枝泄。此以其能苦其生者也，故不终其天年而中道夭，自掊击於世俗者也。物莫不若是。且予求无所可用久矣，几死，乃今得之，为予大用。使予也而有用，且得有此大也邪？且也若与予也皆物也，奈何哉其相物也？而几死之散人，又恶知散木！匠石觉而诊其梦。弟子曰：趣取无用，则为社何邪？曰：密！若无言，彼亦直寄焉，以为不知己者诟厉也。不为社者，且几有万乎！且也彼其所保与众异，而以义誉之，不亦远乎！
　　郭注：不在可用之数日散木；可用之村为文木。物皆以用自伤，数有睥睨己者，唯今匠石明其无用乃为挤生之大用。弟子犹嫌以为社自荣，不趣取於无用。匠石谓社自来寄，非求为之，木乃以社为不知己而见辱病。岂荣之哉？夫以无用为用，虽不为社，终不近於万伐。是彼以无保为保，而众以有保为保。无用者，泊然无为，而莘村自用。汝以社誉之，不亦远乎？
　　吕注：梁社不村而神者也，其大蔽牛，则其本根深固可知。彼以不材为用，而观者以为美，是不知己也。知其散木故寿，此所以为匠伯器群村而用之之道也。自为舟则沈至为柱则蠹，此所以为不材也。栎之不材是木之质，则擅梨橘抽乃所以为文，折泄拾击以文灭质也。先操斧斤而观，后舍之而去，则几死而乃得之，为予大用。使可以为舟楫、棺椁，且得有此大也邪？唯不物乃能物物，而物与物奈何相物也？夫无用者固不知其无用，而趣取之则为社者固非彼所知而日求无所可用者；向之不知己者以己材为美，是诟厉也，直寄之无用而已，彼安知其无用而趣取之乎？彼所以不剪者在於不村，虽不为社，岂有万乎？则为社者非彼所保也，众以有保为保，而彼之所保与众异。非可以义誉之，欲学者忘义而求之也。
　　疑独注：散木，非规矩绳墨所能制；散人，非仁义礼乐所能拘。唯至命者斯足此语。栌梨橘抽以实而害其生，凡物以有用自伤者，莫不若此。且我求无所可用久矣，数为匠者睥睨，是几死矣；今得匠石以为不材，此无用之用，实为大用也。使其有用岂得若此大邪？子与汝皆受命於造物，均为物而已，奈何相物也？匠石弟子谓栎树何不疾取无用而又为社邪？匠石日：栎非求为社，社直来寄耳，汝言此则栎树以汝为不知己而诟厉之也。彼以无用保其生，纵不为社，亦岂有万伐乎？彼以无保为保，众以有保为保，此其所以异也。
　　碧虚注：栎社巨村，人皆厌观，若非匠石别识，几为执斤者所伐。今以全朴为大用也，奈何相物？犹嫌匠石有分别之意，然弟子尚以为良村而托社自饱，匠石谓彼社直来寄木，非木求为社也。以曲辕乡俗为不知己者，以社为辱谓之诟厉，至人以无用全生，世俗以不村见弃。栎社与文木有异，唯匠石知之耳！夫木犹不可以义誉，而况至人之道乎？
　　赵注：匠石章发明大木无用之用，与逍遥游意同。《肤斋口义》颇类吕氏、疑独，但趣取无用则如本音，谓此木志趣取於无用，何铃为社邪？章末以义誉之，谓汝乃以义理求其毁誉，相去远矣！
　　前章备述处身应世之难，此章复引栎社以不村自保而全无用之用，又假匠石答问以发明之。几死乃今得之为予大用是一句。奈何哉其相物也，言予汝皆禀形为物，汝乃欲用我邪？几死之散人，谓汝以能自役，亦几死矣。予安於无用，岂汝所知哉？弟子又谓栎之本趣，既取无用，则何以社为？匠石令其不必言，彼社直来寄耳，非求为社也。正以社为不知己而加诟厉，且既安无用纵不为杜亦何得有蓊伐乎？益彼所保者不材，故与众异，而汝以社义誉之，相去远矣，喻淳朴之人自全於世，不愿人之吹嘘奖借，或得誉於乡党亦寄焉耳！岂以为荣哉？唯其不可得而利，所以不可得而害也。
　　南伯子綦游乎商之丘，见大木焉有异，结驷千乘，隐将花其所籁。子綦曰：此何木也哉？必有异材夫！仰而视其细枝，则拳曲而不可以为栋梁；俯而视其大根，则轴解而不可以为棺椁；咕其叶，则口烂而为伤；嗅之，则使人狂醒三日而不已。子景曰：此果不材之木也！以至於此其大也。嗟乎！神人以此不材。宋有荆氏者，宜揪棺桑。其拱把而上者，求狙猴之代者斩之；三围四围，求高名之丽者斩之；七围八围，贵人富商之家求禅#5傍者斩之。故未终其天年，而中道夭於斧斤，此材之患也。故解之以牛之白颡者与豚之亢鼻者，与人有痔病者不可以适河。此皆巫祝以知之矣，所以为不祥也，此乃神人之所以为大祥也。
　　郭注：天#6王不材於百官，故百官御其事，明者为之视，聪者为之听，知者为之谋，勇者为之杆，夫何为哉？玄默而已。群材不失其当，则不材者乃材之所至赖也。
　　吕注：前论大木以不材终天年，次论荆氏楸相夭於斧斤，以村为之息。是以圣人、神人之於用，致之为尤深，藏之为尤密，故无用而用以之通，不村而村为之使。则游人世间而吉凶与民同息者，尤不可不知此。疑独注：高名之丽，高显之屋也。禅傍，棺材也。此言文木有材，所以夭折。解，祭祀，解赛也。白颡、亢鼻、痔疾，此三者解赛灵河不可用之，彼祝以为不祥。神人贵无用之用，则所以为大祥也。
　　详道注：《老子》云：曲则全，枉则直。龟以神而见梦，不若曳尾於涂中；狙以便而见巧，不若全躯於深蓁。然则，不材者神人所以为材，不祥者神人所以为大祥也。
　　碧虚注：七窍驰用，则昏塞不通；百骸劳役，则疲薾莫支。唯有无名灵物，统御一体，光耀弗竭，充满太虚，故众神得以志籁。巫现嫌病物不杀，神人以沦祭为尊。
　　赵注：商丘大木与梁社义同，荆氏楸栢以有用而不能终天年，不若牛之白颡、豕之亢鼻、人之痔病者，以不材而自全也。
　　鬳斋云：商丘之木与前章大意相类，言神人之所以全其生者，亦以此不材而已。荆氏之地宜楸、栢、桑三木。代，桩也。丽，屋栋。高名，大家也，即高明之家，音同而字异耳。解，古巫祝者书名。《解》之中有曰：牛白额者，豚鼻高者，皆不可以祭河。古者或以人祭，如西门豹之事，故添痔病一句。此三者巫祝以为不祥，唯其不祥，所以免杀身之祸，以神人观之，则大祥也。
　　诸解发明大意尽矣，而字义有未释者，今附于后云：隐将龙其所籁，言隐然饱其荫也；或以隐字属上句说之，不通。必有异材夫，绝句以夫属下文者非。轴解，谓木纹旋散也。杙，所以栖猕猴。禅傍，棺之全一边者。高名之丽，丽释以屋字当从欐，《列子》余音绕粱欐。高名，则是高明无疑。鬳斋说甚当，此章与前章义同。彼添人以疾而免祭河之厄，又结以神人所以为大祥，经意显明，兹不赘述。
　　支离疏者，颐隐於齐，肩高於顶，会撮指天，五管在上，两脏为胁，挫戚治繲，足以糊口；鼓荚播精，足以食十人。上征武士，则支离攘臂於其间；上有大役，则支离以有常疾不受功；上与病者粟，则受三锺与十束薪。夫支离其形者，犹足以养其身，终其天年，又况支离其德者乎！
　　郭注：神人无用於物而物各自用。归功名於群村，与物冥而无逵，故免人间之害。处常美之实者，支离其德者也。
　　吕注：支非体之全，离非物之合，疏则通而明支分而离散之则疏通而无有身之息。故支离其形者，征役所不能加；支离其德者，事为所不能累也。
　　疑独注：支离其形，则忘形而以理自胜；支离其德，则忘德而以命自处。堕体黜聪，忘形之谓也；上德不德，忘德之谓也。忘形之人，保身尽年，以远人问之害而已；若夫忘德者，知周万物而反知於愚，明并日月而归明於昧，岂忘形者可同日而语哉！碧虚注：处身无用，支离其形也；怀道若愚，支离其德也。
　　赵注：世人知德之为美，而不知德之为累，故庄子以支离疏譬之。庸齐云：会撮，椎髻。两牌，腿两边也。挫针，缝衣。治繲，洗衣。鼓荚，所以播米而得其精也。支离疏以形病不受役，又因得粟与薪，亦不材自全之意。至人之德亦如此支离者，以无用为大用也。
　　会撮，音桧最。又会，古活切，撮，子活切，项椎，司马云：髻也，古者髻在项中，脊曲头低，故髻指天。向氏云：两肩耸上，会撮然也。今读多从首音，与《大宗师篇》句赘指天，字异而义同。自颐隐於齐至两牌为胁，形容残疾之状。鼓笑播精，司马云：笑同策，小箕也，简米日精。崔氏云：鼓笑，搽着；播精，布卦、占兆也。今多从司马说二技衣食所资，切於日用，故可藉之以食十人，此亦设辞言其形虽不足，而养身有余也。彼支离其形犹若此，况支离其德者乎？此段切紧在后句，盖德忌乎执，执则非德矣！支离，谓疏散自在於德而疏散自在，上德不德是也。夫支离其形者，征役不及而粟薪可沾；则支离其德者，人害莫及，而天爵所加也。宜矣！
　　南华真经义海纂微卷之九竟
　　＃１郭本『佚』作『液』。
　　＃２『友』一字应为『反』字。
　　＃３焦竑《庄子翼》附《阙误》引称『蔽』下有『数千』二字。
　　＃４ 诸本『则辱』前有『剥』字。
　　＃５据卢文弨校勘曰：旧本『禅』从示调改正字作『禅』 。
　　＃６『天』字郭本原作『夫』字。
　　南华真经义海纂微序
　　始余读《庄子》，颇疑齐物之论，荒怪汗漫，若与物情戾。偶绿病卧，梦中有以木鸡之说告者。因复取其书而绎焉，始悟其立言本指，最切於救时，而人或未之识。盖自周德下衰，礼乐征伐不自天子出，战国诸侯，变触并斗，以糜烂其生民，其祸实起於不知分。庄子於是时，思有以觉其迷而砭其疾，故於《逍遥游篇》首寓微言。其日鸠鴳之不敢自拟於大鹏，物之知分者也。其曰许由不敢受尧之天下，人之知分者也。夫使天下而皆知分，则贱不慕贵，小不图大，强不凌弱，众不暴寡，君君而臣臣，父父而子子，举一世莫不各安其天分之当然，而无僭瑜争夺天开之患。则夫物之不齐者，非必物物而齐之，而无不齐矣。且庄子与孟子同时，使其言而悖道，无补於世教，则孟子固亦距之矣。读者泥其辞而不求其意，往往例以不经，目之如郭象所云者，是岂真知庄子哉。一日，中都道士褚伯秀，持所集《庄子解》，且附以己见，示余。余喜其会粹之勤，去取之精，而所见之多有超诣也，因举余言告之。矍然谢曰：以分一字断齐物之说，此非我所及也。愿得以为序，镘诸木可乎？余曰：此臆说也，世岂无深於是书者？子其博访而求印可焉？他日以复於我，相与订之未晚也。若夫为序，则不敢。咸淳元年夏四月，束北人刘震孙书于姑苏寓舍木鸡窠。
　　道一而已，形於言即为二。故曰：道无问，问无应。又曰：知道易，勿言难。知者不言，言者不知。善者不辩，辩者不善。然则忘言可乎？言可忘，则南华经不作矣；言不可忘，是以有南华经。既有南华经，是以有诸家解。虽然，南华经十万余言，未尝不言而亦未尝言。何者？其言皆寓言也，后之人求其所已言，而不求其所未言。寻行数墨，分章析句，言愈支而道愈离矣。雪巘羽衣褚伯秀，身近尼五之天，而神游乎漆园濮水之上，辑诸家解，断以己见，笔之书以为未足，且刻之梓以传不朽，其用心亦勤矣。呜呼！道以言而传，昭氏之鼓琴也。道不可以言传，昭氏之不鼓琴也。大音希声，鼓不鼓琴，与音固无恙也。抑得鱼忘荃，得兔忘蹄可也。荃蹄岂鱼兔哉？道也，言也，一而二，二而一者也。噫！南华之经，诸家之解，褚之管见，子之臆说，是又寓言中之寓焉耳矣。咸淳元年夏五月五日，本心翁、文及翁书于道山堂。
　　古诸子之书，若孟氏之正，蒙庄之奇，皆立言之极至，后世虽有作者，无以加之矣。而庄子尤难读，大聪明如束坡翁，自谓於庄子有得，今观其文，间有说庄者，往往犹未契本旨。况雱惠卿流，毒螫满怀，而可与於帝之县解乎？近时释庄者益众，其说亦有超於昔人。然未免翼以吾圣人言，挟以禅门关键，似则似矣，是则未是。余谓不若直以《庄子》 解《庄子》，上绝攀援，下无拖带，庶几调适上遂之宗，可以见其端涯也。武林褚君伯秀，道家者流，非儒非墨，故其读此书也，用志不分，无多歧亡羊之失，特欲索祖意於千载之上，会粹众说，附以己见，采获所安，不以人废？白首成书，志亦勤矣。余视其目端而明，气夷而靖，斯学之力也。余旧喜读庄，时有欣然会心处，然未尝笔之於册。今老病目昏，嘉褚君之志有成而已，不暇一二勘其得失矣。君既竭力以板行其言，且属余序其篇首。余笑曰：彼刻雕之工未竟欤，则释椎凿而上者能为君序之矣。咸淳乙丑岁八月甲申，鄱阳汤汉书。
</div>
    <div class="pagination">
<a href="南华真经义海纂微_page2.html">上一页</a><a href="南华真经义海纂微.html">1</a><a href="南华真经义海纂微_page2.html">2</a><span class="current-page">3</span><a href="南华真经义海纂微_page4.html">4</a><a href="南华真经义海纂微_page5.html">5</a><a href="南华真经义海纂微_page6.html">6</a><a href="南华真经义海纂微_page7.html">7</a><a href="南华真经义海纂微_page8.html">8</a><span>...</span><a href="南华真经义海纂微_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
