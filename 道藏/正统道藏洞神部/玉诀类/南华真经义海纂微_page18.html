<!DOCTYPE html>
<html>
 <head>
  <meta charset="utf-8"/>
  <title>
   南华真经义海纂微 - 第 18 页/共 24 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   南华真经义海纂微 - 第 18 页/共 24 页
  </h1>
  <div class="content">
   南华真经义海纂微卷之七十一竟
　　南华真经义海纂微卷之七十二
　　武林道士褚伯秀学
　　杂篇庚桑楚第三
　　宇泰定者，发乎天光。发乎天光者，人见其人#1；人有修者，乃今有恒；有一恒者，人舍之，天助之。人之所舍，谓之天民；天之所助，谓之天子。学者，学其所不能学也；行者，行其所不能行也；辩者，辩其所不能辩也。知止乎其所不能知，至矣；若有不即是者，天钧败之。
　　郭注：德宇泰然而定，则所发者天光，非人耀也。故人见其人，物见其物。各自见而不见彼，所以泰然而定。人而修人，则自得，所以常泰。常泰，故反居我宅，自然获助。出则天子，处则天民，二者俱以泰然而得之，非为也。故凡所能者，虽行非为，虽习非学，虽言非辩。所不能知，不可强知，故止斯至也。意虽欲为，为者爻败，理终不能也。
　　吕注：身者，人之宇，不否不乱，则发天光。天光者，不识不知，明白洞达。人见其人，而莫知其天，是人貌而天者也。人有修者，乃今有怛，为道必至於天而后可久也。人合，谓群於人。天助，独成其天也。天民，非人所得而民。天子，以其继天而生也。天下之物可以知知，则学之所能学，行之所能行，辫之所能辩。唯道不可以知知，故学所不能学。经云学不学是也。行所不能行，不道之道是也。辩所不能辩，不言之辩是也。或反此而不免有为，则败之而已矣。
　　疑独注：宇者，气之宅。阴阳交为泰。宇泰定则冲气生于中，自然之光发于外。人见之者，人道；人不见者，天道。世人莫见至人合天之道，但见其同人之迹，能袭而修，为有恒者矣。有恒则可久，是为成性之人。方尽人道，人虽舍之，天则助之。人之所舍，非人之民，是天民天也，天之所助，非人之子，是天子士有穷居陋巷，不为人所知而去就听天者，天民也。有达处廊庙，为天之所助，而夤畏奉天者，天子也。今之学者强学其所不能学，故损性；强行其所不能行，故损德；强辩其所不能辩，故悖理；此皆不止於性分之内，故不能有所至，而败其自然之分也。
　　碧虚注：灵宇大宁者，慧光内发，天廷外莹，我牛人谓之牛，我马人谓之马，物物自名而天光不妄也。修大宁者，和光不性，未始异常，与物和同，人所蔽舍，奉天子物，天所佑助，此有怛德者也。世学，学所不能学；至学，学其所能学；天下难事必作於易，是也。世行，行所不能行；至行，其所能行；圣人言易行天下莫能行，是也。世辩，辩所不能辩；至辩，辩其所能辩；善者不辩，辩者不善，是也。知止乎其所不知而至，犹操舟者止於游，欲其骛没则殆矣反其自然；非败而何？
　　《鬳斋口义》：至此庄子泛论至理。宇，譬胸中。泰然而定，则天光发见，即是诚而明也。天光既发，则人见其为人而已，自同於天矣。修真至此，有怛者也，即是至诚悠久。如此则天助之，人归之。天民，言非常民。天子，天爱之如子也。人之学、行、辩三者，皆有逃；所不能学、不能行、不能辩，自然者也。人之知至於所不能知而止，则为造极，反此道者造物败之。身者神之宇，神安，宇泰定，犹主镇静而家和平，君元为而国宁谧也。泰然而定，则行、住、坐、外元非定，不在乎坚制强执，似系马而止也。天光，即已之灵明内发，外见如镒元隐，人见其同乎人而实与天为徒矣。若能修此，乃合有常之德；德有常，则功齐天运。外貌若愚，世人忽而舍之，天则爱而助之，以其心合天德故也。天民，则德超乎人，光而不耀。天子，则体天立极，推德及人，即所谓以此处上，天子帝王之德；以此处下，玄圣素王之道也。凡此皆君子所当学、当行之事，世人多务学人之所能而失己之良能。唯至於道者学人所不能学，学不学是也；行人所不能行，元彻述是也；辩人所不能辩，不言之辩是也。信能造此，则是知人之所不知，是为知之至，若舍此而求进乎道，则败其自然之钧，元以陶成己德，何望乎发天光而得天助哉？乃今难释，疑当是乃合天均，古本作钧，通用。
　　备物以将形，藏不虞以生心，敬中以达彼，若是而万恶至者，皆天也，而非人也，不足以滑成，不可内於灵台，灵台者有持，而不知其所持，而不可持者也。不见其诚己而发，每发而不当，业入而不舍，每更为失。为不善乎显明之中者，人得而诛之；为不善乎幽间之中者，鬼得而诛之。明乎人，明乎鬼者，然后能独行。券内者，行乎元名；券外者，志乎期费。行乎元名，唯庸有光；志乎期费者，唯贾人也，人见其跂，犹之魁然。与物穷者，物入焉；与物且者，其身之不能容，焉能容人？不能容人者元亲，元亲者尽人。兵莫僭于志，模邹为下；寇莫大於阴阳，元所逃於天地之间。非阴阳贼之，心则使之也。
　　郭注：因其自备，顺其成形。心自生耳，非虞度而出之。理自达彼，非慢中而敬外。天理自有穷通，有为而致患乃人也。安之若命，其成不滑。灵台清畅，忧息不能入也。有持，谓不动於外，其实非持。若知其所持而持之，则失也。发不由己诚，何由而当。事不居分内，所以为失。幽显元愧於心，则独行而不惧。游分内者，行不由名。期损己以为物。行元名者，本有斯光，因而用之。志期费者，虽己所元，犹借彼而贩卖。人见其趺，而自以为安也。穷，谓终始。且，谓券外而趺者。其身不能自容，则虽己非己，况能有亲乎？故尽是他人。而其志之所樱，焦火凝冰，故其为兵甚於剑戟，盖心使气则阴阳征结於五脏可逃也。所在皆阴阳，故不可逃也。
　　吕注：万物与我为一形，谓元往而物不从，备物也。将形，谓无往而物不从，物来而心出非生於虞也。於是而敬生，因之以达彼，非有持於外，敬以直内也。若是而万恶至者，天也。以其非为而败之，故不足以滑成。灵台不动，则有持而持之者。莫知其乡，盖以不持持之耳。知此，则所谓诚己发而必中节矣。否则妄作，凶又恶能当哉！业自外入而元主於中，亦将不舍，不舍谓去之之速，每更为失者，俗学以求复其初，不免为蒙蔽之民。券所以主物而有之。有诸己而行之为券内，诚己而独行也；元诸己而行之，为券外，不见其诚己而幽显不能一也。元名者道，故信矣，而不期与焉，而不费券外者，期而后能信，费而后能与，唯庸有光，不用则复归其明，唯贾人也可以市而已，人见其不足而趺慕犹魁然自大也。人能见其未始有物，则与物穷而元我，元我则物入而不孩，是谓知常容。否则与物且而已。其身不能容，所谓汝之片体将为气所不受，汝之一节将为地所不载，又安能容人？不能容人者元亲，元亲则尽人可知矣。志之为兵，伤人之心，镇邮则伤人之形而已。盗之为寇，可逃而免，阴阳之寇，莫逃於天地之间。唯至人弱其志而不必，故元兵；藏於非阴阳而无心，故万物不得而盗已。
　　疑独注：万物备於我，性命之理具矣。退藏於密而不虞度，物来则应之而已。敬义立而德不孤，若是而万恶至者，天命存焉，非人为也。至人之学已至於命，虽事之可恶者，不足以滑乱其成心。灵台有持，欲其存也。苟不知其持之之道，而有志乎执守，又不可持矣。仁能成己，推而及物，则元不当。若不诚而妄发，业入於中而不舍，则向所谓得者更为失矣。故为恶於显，则欺人；为恶於幽，则欺鬼，於心有愧，其敢独行乎？止乎券内，不越分也。元待於外，所以行乎元名。出於券外，好为人也。逐物元穷，所以志乎期费。行乎元名，则充实而光辉发外。期费者，以名述求，受於人，唯恐其不受人，见其好趺，其足危矣。犹魁然自大，而不知变，知变则物入焉。与物且者，不必於物。身犹不敢自容，况容人乎？至人元亲，元亲者尽人道，天道其有不尽乎？人知兵之僭毒，不知心之为害尤甚，兵害犹可避，心害元往而不值也。过喜则寒凝冰，过怒则热焦火，皆心使之，唯元心者阴阳不能寇，五行不能贼也。
　　碧虚注：贤愚之性莫移，为备物。进退之仪有渐，为将形。括囊不安之意，以生应物之心，内自恭肃，外弗见侮。元为而祸临者，天命也；有系而获罪者，人事也。处息而不忧者，灵台不桂，成性不亏也。有持则真性存，不知其所持元主也；不可持者，随其成心而师之。不诚己，则所发皆妄，道业难入，更致重失也。券内者，行乎元右，故自明。券外者，志乎期费，则贾衍，人见其危趺，自谓安固也。与物穷者，谓券内之人，与人愈有。券外之人，苟且容身而已。元亲者，人不保附而孤绝。期费之志，毒过锋刃；妄发之心，寇甚阴阳。故僭毒之气，元所逃也。
　　《鬳斋口义》：万物皆备於我，将顺其生之自然，退藏於不思虑之地。心之应物随时而生，释氏所谓元所往而生其心也。敬存於中，自达於彼，至此而有不如意事，是天实为之，何足以滑我胸中混成之德？持，谓有所主，虽主而不知其所主。而不可持者，专於持守，则为未化。一句三持字，语甚精微，人未能诚己而有所妄发，发而不中，业已入於其间，虽知之而不能舍，此耻过作非也。每有所改更，转见差失，业不训事，如今人言业已成行之业，如此者人诛鬼责，爻不可逃。知幽明之可畏，则当馑独，故能独行。券内，不越己分，人元得而名。券外，求在人者也。志之所期，不过费用之资，图自利耳。惟庸有光，充实而光辉常在。舍己外求，志在得利，商贾之用心，人见其趺高自立魁然可尊，而不知没入於利欲，穷尽而后已。且，谓逐物，苟得，趋祸不悔者，身不自容於人，何有亲戚？疏弃，人道绝矣。心有所着皆能自伤，僭於兵器；阴阳之伤，亦犹寇也。心和平，则不能为害矣。人而知万化生乎身，备物之大者，则能顺乎生理矣。藏，犹深造。生心，谓应物。深造元思之地，而物来斯应，应以元心，敬在中而自达彼，身修而物化之谓。至此犹有元妄之灾，安之而已，不足以滑吾成全之性。灵台，喻心之虚敞高明，外物之至，镒而不留，纳於其中，则极而不灵矣，持，谓主宰之者。知其不可持，故以不持持之。不诚己则非敬中，发不当则元以达彼，皆为之失也。业，谓世问有为之事。不趋乎善必趋乎恶，为善者常少，为恶者常多，是以莫逃人鬼之诛，因果相绿而无已。以道观照，善恶二业，善犹为幻，况於恶乎？然而为恶者，心常有歉，梦寐犹不自安，生死之际焉能弗怖？非鬼神仇之，心实使之也。为善有心，希求福报，妄念一萌，真性已失，物得以诱之。故善恶二业，有一於胸中而不合离，愈为而愈失，又安知所以持灵台之道哉！惟通乎幽显之情者，乃可独行天地间，俯仰而无愧也。人务内者，贵实，故行乎无名而建德若偷；务外者，贵华，故志乎求用而矜能自街。唯能用光归明，斯可常也。贾人求售，则非深藏若虚者，此言无常之人，重外轻内，人见其跋立不安，而自谓魁然顿大也。与物穷者，言尽物之性。入，犹归也。与物龃龉，则彼我角立，身不能容，安能容人？与我之大贤，何所不容？我之不贤，人将拒我义同。不能容人，则孤立而无与，身外皆他人耳。志异而矛戟生，不啻阴阳之寇，原其所由，心为之贼。大哉心乎！善恶所出，祸福之机也。苟不得其持之之要，则物欲撼之，流於不诚不当，人非鬼责之莫逃，虽天地之大，而片体一节将无所寄矣！是以君子谨所出。幽间，旧音闲，详上文显明之义，则此当是幽合，传写欠笔。
　　南华真经义海纂微卷之七十二竟
　　＃１依《阙误》张君房本『人见其人』下有『物见其物」四字。依郭注亦然。
　　南华真经义海纂微卷之七十三
　　武林道士褚伯秀学
　　杂篇庚桑楚第四
　　道通，其分也#1，其成也，毁也。所恶乎分者，其分也以备；所恶乎备者，其有以备。故出而不反，见其鬼；出而得，是谓得死。灭而有实，鬼之一也。以有形者象无形者而定矣。出无本，入窍。有实而无乎处，有长而无本剽，有所出而无窍者有实。有实而无乎处者，宇也。有长而无本剽者，宙也。有乎生，有乎死，有乎出，有乎入，入出而无见形，是谓天门。天门者，无有也，万物出乎无有。有不能以有为有，必出乎无有，而无有一无有。圣人藏乎是。
　　郭注：成毁无常分，而道皆通。不守其分而求备，所以恶分也；本分不备而求备，所以恶备也。不反守分内，其死不久。不出而元得，乃得生也。灭其性矣，虽有生，何异於鬼！有形而能旷然元怀，则生全而形定。效然自生，非有本；效然自死，非有根。言出者自有实耳，其所出者元根窍以出之。宇有四方上下，而四方上下元穷；宙有古今之长，而古今之长元极。死生出入，皆欻然自尔，而元所由，故元见其形。天门者，万物之都名，犹云众妙之门。物有聚散隐显，故有出入之名，而竟元出入，门其安在？以元为门，则元门也。夫有之未生，以何为生，必自有耳，岂有之所能有乎？明有不能为有，而自有；非谓元能为有，若元能为有？何谓元乎？一元有，则遂元矣。元者遂元，则有效生明矣！是以圣人任其自生而不生生也。
　　吕注：物皆具道，故元成毁，则其分也乃所以为通，其成也乃所以为毁。而恶乎分者，以其有备而分之也；恶乎备者，以其分也以备。其分也以备，则对备而有分，分有异乎通矣！其有以备，非元为而自备，则成有异乎毁矣！此道之所以散也。夫唯分而不知有备，备而不知有以备，则何适而不通哉！道元死生，出而有生，必反乎所未尝生，则生全矣。出而不知反，虽生而见其鬼；出而有得生，有为故也，其得死宜矣！灭而有实，不能反乎元物也。出而不反，与出而得奚以异乎？故其为鬼一也。唯能以有形象元形者而定矣。定则不为死生所乱也。夫物之出必有本，出於道者则未始有本也。物之入必有窍，入於道者则未始有窍也。物之有实者必有处，而出元本者有实而元处。物之有长者必有本剽，而入元窍者有长而元本剽。然则经文宜日有所出而元本者有长，有所入而元窍者有实，文义方全。宇有四方上下，则有实矣。我以上为上，居我上之上者，则以我上为下，以至下与四方亦然，是岂有乎处哉？宙者，古往今来，固有长矣，今以古为古，后以今为古，亦岂有本剽哉？悟此则宇宙所不能制，六通四辟元乎不在也。虽有死生出入，而莫见其形，是之谓天门。天门者，元有也，有不能为有，必出於元有。天下之物生於有，有生於元，是也。有所谓元有则非元有，而元有一皆元之，乃所谓元有也。圣人藏乎是，游於物之所不得逐而皆存者也。
　　疑独注：道出乎天，分本乎性，分有成有毁，道则通贯之，人不守分而求备，所以恶分也。分不备而有以求备，所以恶备也。若大备而元求，又何恶哉？物出道而不反，则见其鬼；能反则不离乎神。出而有得，谓之死，神则元死矣。灭而有实，与鬼同也。唯有形而元累，常象於元形则定矣。夫物欻然自出而不见其本，效然自入而不见其窍。出言生，入言死。有实，性也。元乎处，不着境。有长者，道。本剽，终始也。有出，则有实性，实性本空，故曰元窍。 凡有形器者；莫离乎宇宙之中，而其死生出入不可见，此之谓天门。天门者，精神往来，一阖一辟，万物出入於此，然而本无有也。有必出於无有，而无有一无有，斯为至矣！圣人藏乎是，故物莫能伤也。
　　碧虚注：大道通彻，有无咸备，然而物各有分，不可一药论也。如鱼得水则生，蚁得水则死，本分已定，物之素备也。所以恶备者，虽恶而宿业莫逃，故曰其有以备。真荡而不反，则阴气来舍，故见其鬼。开兑济事曰出而得。若乃失者同於失，是谓得死也。天光已灭，虽有实性而与冥冥之物不二矣。学道者以虚为身，以无为心，非定而何？造化无本，太虚无窍；虽无本窍，而理则有实，而未识何处。妙本无夭，是谓有长，而不见始末，观其卓然独化，是无窍而有实也。四方上下莫穷，有实亦莫穷；往古来今无际，有实亦无际。有生死出入之名，无生死出入之逵，故曰天门。造物者无物，有形皆自造，而天门亦无有也。盖有不能生物，所生在於无；动不能化形，所化在乎静。有无皆不免涉迸，故寄至无妙有之理而混为一无有。圣人藏乎是，与造化俱也。
　　庸斋云：世人分成毁为二，以道观之，一而已。是通其分也。心分彼我，则於私必求备。凡有皆归於无而私求备者，但求其有，故有道者恶之。应物而能反，则为得而能神；逐物而不反，则沦於鬼趣矣。与物无是无非，则此心常生。执是非而不化，则此心为死。出而得是，言役於外而得自是之见，即近死之心莫使复阳也。有无者，天地问实理，若以私心灭之而责着诸有以为实，则其人与鬼无二。唯能以有形象无形，则见理定矣。释氏云但空所有，勿实所无是也。物必有所始而不可知，物必有终而不见所入之处，实理虽有而无方所可求，古今如是而不见其终始。宇宙，以喻道之广大而常存。物之生死出入皆有所自而无形可见，此造化之妙。天门，即造化自然，因物出入於斯，故曰门。凡有出於无有，而此无有者又一无有也。圣人之心藏於无有，亦藏於密之意。道本乎一，真体混成，通生万物，其体分矣。然则万物之成，乃大道之毁也。所以恶乎分者，以万物分察道气无不备足，圣人虑物繁而道愈分，朴散而难复也；所以恶乎备者，为人不能忘物以契道，资生之物愈备而卫生之道愈疏。物有余而形不养者有之矣。夫道之通乎万物，犹水之通乎百川；道无心於通物，物不得不禀乎道；水无心於通川，川不得不纳乎水。道通物而后生成之德着，川通水然后运载之功成。然则其分也，亦岂恶乎分；其备也，岂恶乎备哉！此与《齐物论》：其分也成也，其成也毁也，万物无成与毁，复通为一义同。出而不反，谓忘道逐物，见其动之死地，是者指此道，谓出生而得此道，则入死也亦以道矣。得死，谓得其死所，与善吾生者，所以善吾死相类。世人毁灭其真性，认物以为实，形虽存而与死无二所谓行尸是也。唯能以有形象无形，则身心俱空，物何能动？出非无本也，而人莫知其所萌；入非无窍也，而人莫知其所归。信能身心俱空，则虚而灵，寂而照，物来必鉴，一毫莫欺，况已之所萌所归乎？ 实，谓真性。长，谓性所自来。真性随处发见，而无定所，在眼曰见，在耳曰闻，是也。性所自来，宰形分化，莫知终始，长於上古而不老，是也。 有所出而无本者有长，言出生亦莫究其根，但与化流行而已。有人而无窍者有实，言入死亦莫见其门，但一真不昧而已。吕氏补句义甚明当，当，以无乎处者为宙，则所居而安；以无本剽者为宙，则所适而得。宇宙何能不容人物？人物亦何能鸡宇宙哉？万物生死出入，必有主张纲维之者，而莫见其形，是之谓天门。以物所出入，强名曰门，而实无有也。若执於无有，犹不免乎有，并无有一无之，乃造真空之妙，而万物万理具焉。圣人藏乎无有，故能无所不有也。剽同标，末也。
　　古之人，其知有所至矣！恶乎至？有以为未始有物者，至矣，尽矣，弗可以加矣。其次以为有物矣，将以生为丧也，以死为反也，是以分已。其次曰始无有，既而有生，生俄而死；以无有为首，以生为体，以死为尸；孰知有无死生之一守者，吾与之为友。是三者虽异，公族也，昭、景也，着戴也，甲氏也，着封也，非一也。有生，飘也，披然曰移是。尝言移是，非所言也。虽然，不可知者也。腊者之有胜胜，可散而不可散也；观室者周於寝庙，又适其偃焉，为是举移是。请尝言移是。是以生为本，以知为师，因以乘是非；果有名实，因以己为质；使人以为己节，因以死偿节。若然者，以用为知，以不用为愚，以彻为名，以穷为辱。移是，今之人也，是蜩与觉鸠同於同也。
　　郭注：生者丧其散而归乎聚，死则还融液也。虽欲均之，然已分矣，故或有而无之，或有而一之，或分而齐之。三者虽有尽与不尽，俱能无是非於胸中，故譬之公族。昭、景着戴，甲氏着封，四者虽公族，然已非一，则向之是者已复差之。赃，谓聚气。既披然有分，各是所是，是无常在，故曰移。所是之移，已着言前，不言其移则其移不可知，故试言也。腊者之媲赅，喻各有用。偃，谓屏厕。寝庙，则以燕享。屏厕，则以偃波。偃波，则寝庙之是，移於屏厕矣。是非彼此，因而乘之，则均耳。物之变化，无时非生，则所在皆本。所知虽异，而各师其知。乘是非者，无是非也。物之名实，果各自有。各以己是为足以为是非之主，故莫通。当其所守，非直脱也。不能随所遇而安之，若玄古之人无是无非，何移之有！同，共是其所同，亦与蜩鸠无异也。吕注：三者虽异，皆归於道，犹同为公族，而昭景着戴，甲氏着封，其亲疏非一也。夫於未始有物之间而有生焉，犹肤之有赃，非其体也。而二家之谈披然分辩，一以为有物矣，而以生为丧；一以为始元有，俄而有生，是以未始有物之全体，移而为有生之默，亦不可知者也。譬腊祭具百物而有媲赅，非不可谓之百物，而不可散二不可散者以其体之下而已。观室周寝庙，又适其偃焉，偃非不可谓之室而不可观，不可观者以其处之贱而已。道元不在，则不可以言移是非，所言者亦若是而已。二家之说为是之故，而曰举移是，所以为未至未尽也。夫移是之说始於有生，是以生为本；生出於有知，是以知为师；因以相乘而是非滋多。是非移则果有名实，而因以己为正；至其弊也，以己所是为己节而守之，至於以死偿节，不知所谓已者亦未始有物；用舍穷通，皆非我也，而妄有知愚名辱之分，此今人移是之弊，犹莺鸠之同於同，又安知有天池之大耶？
　　疑独注：未始有物，太初之前；有物，则太初之后。太初者，气之始；气有阴阳，故物有生死。物生於有，有生於元，知生为丧其元，则知死为反本。然而死生已分矣。自有物之后，生始於元有，既有生俄而有死。元有譬首，生譬体，死譬尸，三者虽有前后，而皆一身，犹昭、景等四族本一姓，散而至於不一也。赃者，黑魇。以赃为有生之赘，而披散之，曰移是。非所言者，以其不可知也。知而言之，则是愈移也。腊者，大祭。媲赅，牛藏。方祭则不可散祭，已则可散；不可散则以散为非，可散则以散为是；此是之可移也，犹在寝庙则以燕享为是，适屏厕则以偃波为是也。人系於生，故执己是；若能遗生，是将安寄？有生则有知，因以乘是；非是非皆妄而执，以为名实，因以己为质，质则定而不可移已。则是是非之主，欲人重己节，因以死偿之，若然者以用舍为知愚，以穷通为名辱。此举世之移是也，与莺鸠之同以蓬蒿为是何以异哉！
　　碧虚注：未始有物，宝然难言，唯动行密修者默而悟之。其次有物，谓胚胛也。至人以生为丧，以死为反，是以有生死；虽有生死之别，皆出冲气一宗，犹昭、景、屈异姓，系楚公之一族。着戴，谓衣冠伟盛。甲氏，谓第族崇高。着封，谓郡县丰阜。事虽非一，而不离乎楚都，犹气方赃聚而生，俄披散而死。不知天地密移，而妄执是非，以有生为是，则以披散为非；以冲气为是，则以默聚为非；是非元主，故非所定言，在学者辨而析之。喻膍胲粗秽可散也，而大祭备物不可散，生死赃披其义亦然。寝庙偃厕，又重喻是之可移。生为是非之本，知为是非之师，故乘之而元穷。以为果有名实，因持以为己节，至於死而不顾，亦各是其是而已，何异蜩鸠之同於偏见哉！
　　《庸斋口义》：元物之始，生死始终不分也。次则有生死之名。以生为丧，寓形宇内。以死为反，归其真宅。才有生死，便是有物，是以分已。上焉无物，太极之初也。次焉有物，阴阳既分也。其次有生，则有我，虽有我，犹以死生为一。三者虽有次第，皆未离於道，譬公族分三，其姓则一，昭氏、景氏以职任着，甲氏以封邑而着。着戴，即任职也。昭、景、甲虽非一氏，皆楚公族。上言三者虽异，同一公族，却於四也字下，着一非也结之，就上生下，绝而不绝，此作文妙处。赃，釜底墨，亦疵病。言无气凝聚成人，亦无气之病。与生者丑噫物也义同。人生同此气，而强自分别，各私其是。非所言者，谓人各有一是，所是者未定，故不可知也。腊祭之备胧赅，牲之一体也，祭时牲体分列诸俎谓之散，所祭之牲本是一物为不可散，喻人之所是移而不定也。五藏只举百叶，百体只举足趾，文法也，犹一室之中有寝、有庙，有偃息之所，在在不同，而同乎一室，犹移是之不可定。以腊祭与室而观，则所谓是者皆可移而不定之是也，故日举移是。察质为人，既形而下，欲复乎未始有物，不亦难乎？夫有物皆幻也，心存则存，心亡则亡。我心不萌，寂寥独立，谓之未始有物可也。傥造乎此，则虽有生死亦寄焉耳，古之得道者能之。次则有物而有死生之分，然能以生为丧，以死为反，则与常人处生死流者异矣。又次日无有生死之分，首、体、尸焉三者虽异而同出乎道，犹楚之公族则一而有昭、屈、景三姓之别，盖谓贵戚滋衍而封建制度之不一，喻人知识日增而嗜欲滋广也。飘者，釜底结墨，似形非形而生於形者也。人寄形而有生，亦犹赃耳。俄而披散，则所谓我者又移而之他，不可定言其有无，故试言之，喻夫腊祭之有媲赅，备牲体以荐神，则不可散，祭毕分砟则为可散；观廉庙则肃然起敬，适偃厕则不无亵慢焉；此皆可移之是也。经文请尝言移是五字，详文义合在上五句前，不可知者也之下，观郭注可证。人之自是以其有生，生则有知，知为之师，二者相乘而不已，果执以为名实，因以为已质，则不可变矣，谓不能照破幻尘而认虚为实，至於以名实为己节而以死偿之，皆由自是其是以致此弊，举世循习莫悟其非，无异蜩鸠之同於榆枋之适而不知有鹏程九万里也。
　　南华真经义海纂微卷之七十三竟
　　＃１高山寺本『其分也』下有『成也』二字。
　　南华真经义海纂微卷之七十四
　　武林道士褚伯秀学
　　杂篇庚桑楚第五
　　蹍市人之足，则辞以放惊，兄则以妪，大亲则已矣。故曰至礼有不人，至义不物，至知不谋，至仁无亲，至信辟金。彻志之勃，解心之谬，去德之累，达道之塞。贵富显严名利六者，勃志也。容动色理气意六者，谬心也。恶欲喜怒哀乐六者，累德也。去就取与知能六者，塞道也。此四六者不荡胸中则正，正则静，静则明，明则虚，虚则无为而无不为也。道者，德之钦也；生者，德之光也；性者，生之质也。性者动，谓之为；为之伪，谓之失。知者，接也；知者，谟也；知者之所不知，犹睨也。动以不得已之谓德，动无非我之谓治，名相反而实相顺也。
　　郭注：跟市人，则称已脱误以谢。兄则偃翎之。大亲，则已矣，明恕素足也。不人者，视人若己。不相辞，乃礼之至。义者，各得其宜，则物皆我。谋而后知，非自然也，譬之五常，未尝相亲，而七已至。金玉小信之质，大信则除此矣。以性动故称为，此乃真为非有为也。目非知视而能视，心非知知而能知，所以为自然，若得已而动，则为强动，故失也。动而效彼，则乱。有彼我之名，故反。各得其实，则顺也。
　　吕注：他人关弓而射我，则谈笑而道之，以其无恩於我，不以恩望之，则碾足不得不辞以放惊。兄弟关弓而射我，则涕泣而道之，以其恩於我，则以恩望之，故虽跟足不嫌於不爱，以偃而已。无所事辞大亲，则恩之至，勿偃可也。由是言之，礼义弁知之至者，皆无所待於外。知礼意而不为俗礼，以亲众人不人之礼也。行之而宜，不求宜物，不物之义也。事至而应，无所预谋，不谋之知也。以百姓为刍狗，而使天下兼忘，无亲之仁也。信矣，而不期辟金之信也。苟至於道，则五者无不至矣。志者，心所之。心者，德之和。德则道之在我者，是以彻志而后解心，去累而后达塞。养志贵弱，以富贵等为志，非弱也，悖而已矣，故不可不彻养。心贵虚，以容动等为心，非虚也，缪而已矣，故不可不解。德以同於初为至，则欲恶等为德之累，不可不去也。道以通于一为达，则去与等为道之塞，不可不达也。凡此诸累，不荡於胸中，则道集矣。不尊无以为道，故道者德之钦。不生无以见德，故生者德之光。性者，生之质，性动而有为，为伪而失矣。生而无以知为，则知者接也，非与生俱生者也。谋而后用知，则知者谟也。知者之所不知，则知之所自知，犹睨者之所不睨，乃其所以睨也。故动以不得已，则性之为非为之伪，是以谓之道也。动无非我，则物与我一，何得以动乱之？诚能如是，则天下彼我是非虽名或相反，而实未尝不相顺者，以道无非我故也。
　　疑独注：以天属之亲，不嫌於不敬，在他人则有嫌矣。故跟市人则称误以谢，兄则偃斓之，父则无复有言。由是知，言辞之非实可见矣。至礼犹天，故不人。至义忘己，故不物。至知同物，故不谋。至仁博爱，故无亲。至信不渝，故辟金也。悖则不通，故彻之。谬则不脱，故解之。累则不明，故去之。塞则不虚，故达之。此四六者不荡於中，则正于一，一则静而明，虚而通也，铃矣。可道之道为德之钦。能生之生为德之光。命之在我为性，白生之质，性动而为莫非自然，人为则伪，所以为失。以知而接物谋事，皆不免於用知，知者之有所不知，犹睨者之有所不见。若神则无不知，无不见也。性出乎静，不得已而应物，是其动，动不失正，使物皆自得，安有不治者哉！不得已而动，若相反然，使物皆自得，则实相顺也。
　　碧虚注：凡有脱误於人者，情疏则不免辞谢，情亲则恕之而已。至礼者，忘己则治，有人则乱矣。至义者，守节自全，在物则亏矣。至知者，不思而明，多谋则惑矣。至仁者，刍狗万物，亲疏大同矣。至信者，未尝失约，岂俟金璧以为质哉。贵富诸事，不能悖乱者，志通也。容动诸事，不能缪网者，心空也。欲恶等事，不能缘累者，德厚也。去就诸事，不能板塞者，道明也。诸事不恩於灵府，则洞然明灵，遐览太漠世，事有为之息岂足以鱿溺耶？夫有述者，难伴於无形。枯槁者，诅比於华耀。无性有，有生於何由，质正哉。视听食息，皆性所为，所为非真为，道之失，故不接不谈，安用知为。知者於所常知，则知之其所不知，则菁然矣，犹睨者斜视而不能直见也。迫而后动，动则斯得。真以治身，何所不治？内外物我，犹束西之相反而不可以相无也。
　　《庸斋。义》：礼、义、知、仁之至者，皆不待於外物。跟足之喻义归下文四六不荡於胸中，此教人下手处。钦者，守持之恭。生者，德之发见。性在我者，质本然也。性而有为，为而流伪，则为失矣。应接谋虑，皆性中之知。知者以其所不知而为知，犹婴兄之睨而无所视。凡所动用以不得已而为之谓之德，即忘我也，於忘我之中，又无非我，此即形中之不形，不形中之形也。物不得以乱之，曰治，曰不得已，曰无非我，名若相反而实未尝不相顺也，此又是一般说话。跟足以亲疏而分敬惊，则世俗之所谓礼者，相伪而已矣。庸敬在兄，斯须之敬在乡人。大亲则不喻而爱敬常存，脱误跟足，无所复问，故礼、义、知、仁之至者，皆不资於有物有为而自造其极。此出乎天理自然，故不容拟议，而行者合辙也。至於彻志解心，去累达塞，则由乎人为，又下一等。继以四六者不荡於中，以示入道之要。由正而静，所以应天下之动。自明而虚，所以容天下之实。则与前所谓至礼至义者，无间而同归乎道矣。德者，物之钦，道又德之钦，则其尊可知。生者，德之光，义当是德者生之光，人而无德，奚以生为？物得以生之谓德，是也。性者，生之质，形体保神，各有仪则谓之性，是也。性之动谓之为，则知无为者其性未尝动，为之伪谓之失，则知有为者其为未尝真。世之任知者与接为构，相与为谋，唯恐接之不褊，知之不博，以自苦其形神而弗悟知之所不知者，乃其所以知犹睨者之所不睨，乃其所以睨即本经云践者恃其所不践而后善博也。故凡应物处事，必不得已而动，则出於性之自为而无失矣。此皆与世之名相反而实相顺。
　　《老子》云：正言若反。此有道者所以异於俗，而能处物不伤也。
　　羿工乎中微而拙乎使人无己誉。圣人工乎天而拙乎人。夫工乎天而很乎人者，唯全人能之。唯虫能虫，唯虫能天。全人恶天？恶人之天？而况吾天乎人乎！一雀适羿，羿必得之，威也；以天下为之笼，则雀无所逃。是故汤以庖人笼伊尹，秦穆公以五羊之皮笼百里奚。是故非以其所好笼之而可得者，无有也。介者侈画，外非誉也；胥靡登高而不惧，遗死生也。夫复谓不馈而忘人，忘人，因以为天人矣。故敬之而不喜，侮之而不怒，唯同乎天和者为然。出怒不怒，则怒出於不怒矣；出为无为，则为出於无为矣。欲静则平气，欲神则顺心，有为也。欲当则绿於不得已，不得已之类，圣人之道。
　　郭注：善中则善取誉，理常俱也。任其自然，天也，有心为之，人也。工於天，即偎於人矣。全人，即圣人也。虫能守虫，即是能天，都不知而任之，斯谓工乎天。威以取物，物必逐之，天下之物各有所好，所好各得，逃将安在？画所以饰貌，刖者貌已亏残，不复以好丑存怀，故栘而弃之。胥靡无赖於生，故不畏死。复谓不馈而忘人，不识人之所惜，无人之情，自然为天人矣。彼胥役形残而犹同乎天和，况天和之自然乎？出怒不怒，出为无为，此是无能生有，有不能为无之意。平气则静，理足顺心则神，功至绿於不得已则所为皆当，圣人以斯为道，岂求无为於恍惚之外哉！
　　吕注：经中有天人、神人、至人、圣人，此又有全人焉。圣人者，逃变化，虽工乎天而拙乎人。全人则又出其上，故工乎天又很乎人也。趺行喙息，群分类聚者，虫能虫也。不知其所以然而然，虫能天也。全人之所恶，恶人之天也。人之天，则知其不知所以然。天之天，则忘其不知所以然。夫不知其所以然，犹且恶之，况天乎人乎而拟议之耶？雀适羿铃得之，威也，彼不适者则非威所得。以天下为笼，则万物毕罗而无所逃，况於雀乎？唯深之又深而能通天下之志者，斯能以天下为笼，是故有若伊尹、百里奚者，皆莫逃焉，以其所好笼之也。介者，以外非誉，犹能栘画而弗循。胥靡以遗死生，犹能登高而不惧，况夫能忘人？宜其复谓而不馈也。玩习至於再三，而不能忘人之所不能不愧，忘人因以为天人，明所谓天人者不止於忘人，忘人为之因而已，此则同乎天知者，宜其敬之而不喜，侮之而不怒也。夫怒常出於不怒，为常出於无为。不怒无为，则未始有物，而物所自出也。气者，虚而待物，人不能平而暴之，故不静。诚能平其气，未有不静者。心於人则神也，人不能顺而滑之，故不神。诚能顺其心，未有不神者。有为欲当诚己者也，踌躇以兴事，豫若冬涉川，皆不得已之义。
　　疑独注：以威得人，所获者少；以心得人，所获者众。以射取之者，威也。以好笼之者，德也。伊尹好调鼎，负鼎以干汤，汤以庖人笼之。百里奚好服五色羊皮，秦穆公以五色羊皮笼之，故各得其心而为之用也。介者，小人，画以饰外，小人已忘形骸，外非誉而不倦服。习至於有成而不馈其师，是忘人道也，由忘人道因而自以为入於天。人不免一曲之蔽也，未能忘己则有所击累，敬之则喜，侮之则怒，唯同乎天和者，喜怒不由敬侮而发，而系天下之治乱，若武王一怒而安天下，此怒出於不怒也。出怒既不怒，则出为亦无为，故不暴其气而性静，不逆其心而神全。欲事无不当，则绿於不得已，此圣人应物之道也。
　　碧虚注：工取中者拙乎藏誉，妙自然者疏於人为。天人之迹俱泯，斯为全人也已。禽虫多自名曰能虫，飞走不相代日能天，全人恶天，不以心缘道；恶人之天，不以人助天；又岂顾人之誉工而毁拙者！禽误入羿之般，士固入国之笼。羿得禽则威，羿威而禽毙；国得士则昌，国昌而士劳。一得一失，自然之理，如伊尹、百里奚皆未能无心忘好，故为成汤、穆公所笼；若心无所好，岂可得而笼耶？夫饰容者喜誉，责生者惧亡，复习玩好而不馈遗者，忘弃人事也，绿习成性，因以为天然者，亦犹介者外非誉，役者遗死生矣。方其戮辱之时，何情及於喜怒哉！性同乎天和者亦然，有怒而不出，则蓄而愈怒，出之则廓然不怒矣。有为而不为，则沮其欲为，为之则旷然无为矣。由於本性无怒无为故也。平气静照则何所怒，顺心安神则何所为，其动也缘於不得已，则当於事情，此圣人之道也。
　　《鬳斋口义》：羿不能使人无己誉，犹圣人不能逃天下之名。能尽天道，又能晦迹人中，此全德之人也。禽虫之飞走呜跃，各遂其性，能虫能天也。全人则不以天自名，恶天谓不乐有其名也，人而有天人之分，犹且恶之，况我自分别天人乎？羿善射故省畏之，以天下为笼，则雀不待射。伊尹、百里奚亦因所好为人所笼，若无所好，则超然物外，谁得而笼之？介兀者之移去华饰，盖其心於毁誉弃外之矣。胥靡城旦舂之人，不爱其身，故登高不惧，即心无爱则无所着之喻。复如《易》之反复道。谓，同习。馈，予人也。言此道在己不是卖货，但知为己则是忘人，忘人则入乎天矣。《徐无鬼》篇我必卖之，彼故常之，详此可知不馈之意。同乎天和，与造物为一也。怒自不怒而出，有为於世亦无所容心，即是无为而无不为，变换下语绿於不得已而后起，言应物而无心。羿不工乎射，人安得而誉之？圣人不工乎治，百姓安得而归之？然而物归则己累，彼工则此拙，此必至之理。工天拙人，犹之可也；若工人而拙天，则纯乎人欲累，将若之何？此工天很人所以为全而免乎幽显之息。夫卯生湿化，期飞趺行，虫能虫也。乌慈鹄友，蛛网蛛丸，虫能天也。人之能人能天，亦可类推矣。全人恶天，恶人之分别以为天，非恶自然之天也。况肯自分天乎人乎？必也藏人於天，混而一之，所以为全德而免世问之累也。一雀适羿，羿以威得之，威之得物，未若无心得物之众；若以天下为笼，所得岂止乎雀？唯有所好，然后可笼；淡然无欲，彼恶得而笼哉？介兀之不愿饰，胥徒之不惧死，皆以刑戮之余，人所不齿而已，亦无意乎生全，无可奈何，姑安之耳。至於复谓之久，中心无所愧惧，能忘人所不忘，因而入於自然，此言处息之久，安而化也况本乎自然而能天能人者，其脱尘独悟，诅可量哉？区区外貌之敬侮，何足以介浩然之怀？同乎天和，即人之能天者。出怒不怒，则所过者化。出为无为，则事成无述。圣人非绝无喜怒，绝无作为也，物不因细，故以发不为己私而动，一志养气以乘事物之机，怒所当怒，为所当为，一以百姓之心为心，有以劝善惩恶，亦犹不怒不为也。气平而静，心顺而神，感而后应，迫而后动，其有不当者乎？经文不馈难释，一本作不愧，今从之。庚桑之於老子，具体而微，然其未至者犹有所立卓尔，居畏垒而民称其德，乃圣贤利物之常；至於众心欣感欲推而尊之，则爱利之进着，物交而情生，是以南荣所见亦犹畏垒也。庚桑恐己德不足以化，遂使往见其师，将有以转移其心而警发之，是为换手接人使之的信无疑，然后至言可入。故其入门，一勘棒喝，不施问答，俱丧是为，撒手悬崖，命根断处，几何而一遇耶！惜乎南荣不能直下承当，而曼衍支离，铺陈长语，老子揣其病源而痛缄之，乃退合自愁，洒濯复见，亦可谓善受教而能自新矣。故其再接也乘机直指，尽去其津津之恶，徐有以发药之。赵自揆受道器浅，但愿闻卫生之经，即道之方充广在人耳。老子诲以抱一，求己还婴顺物，卫生之经筑见乎此，问诂至极，又复归结於能儿子乎，言有宗，事有君也。次论泰宇发乎天光，灵台不知所持，谓室虚而白生，不又以有心有为汲汲求也。券外券内之说，志僭镇邹之喻，又使学者知轻重而加次择焉。无有生死，序先后而同一体。寝庙偃厕，势贵贱而各有宜。盖欲悟有生之本无，破移是之妄见。至叔贵富欲恶之勃志缪心，则知志欲一而心欲虚。凡涉物累而障虚明者，不可不弃而远之，所以全吾天而复乎道也。腊具媲赅而可散不常，羿工中微而拙乎藏誉，此皆解执滞之凡见，廓虚玄之化权，混天人工拙而超乎物我是非，忘毁誉敬侮而造乎不为不怒。静则平气养浩在不扰也，神则顺心好和而恶奸也。如是，则澹然独与神明居，定于一而应无方矣。此庚桑所得老聘心传之奥，若颜子之於尼父有不可容声者，南华继绝学於百年之后，犹孟氏闻而知之，操践至极，成功一也。故举以为天下式。
　　南华真经义海纂微卷之七十四竟
　　南华真经义海纂微卷之七十五
　　武林道士褚伯秀学
　　徐无鬼第一
　　徐无鬼因女商见魏武侯，武侯劳之曰：先生病矣！苦於山林之劳，故乃肯见於寡人？徐无鬼曰：我则劳於君，君有何劳於我？君将盈嗜欲，长好恶，则性命之情病矣；君将黜嗜欲，学好恶，则耳目病矣。我将劳君，君有何劳於我！武侯超然不对。少焉，徐无鬼曰：尝语君，吾相狗也。下之质执饱而止，是狸德也；中之质若视曰，上之质若亡其一。吾相狗，又不若相马也。吾相马，直者中绳，曲者中钩，方者中矩，圆者中规，是国马也，而未若天下马也。天下马有成材，若恤若失，若丧其一，若是者，超轶绝尘，不知其所。武侯大说而笑。徐无鬼出，女商曰：先生独何以说吾君乎？吾所以说吾君者，横说之则以《诗》、《书》、《礼》、《乐》，从说之则以《金板》、《六强》，奉事而大有功者不可为数，而吾君未尝启齿。今先生何以说吾君，使吾君说若此乎？徐无鬼曰：吾直告之相狗马耳。女商曰：若是乎？曰：子不闻夫越之流人乎？去国数日，见其所知而喜；去国旬月，见所尝见於国中者喜；及期年也，见似人者而喜矣；不亦去人滋久，思人滋深乎□夫逃虚空者，华蕃柱乎驻鼬之径，跟位其空，闻人足音堂然而喜矣，又况乎昆弟亲戚之警饮其侧者乎？久矣夫莫以真人之言警饮吾君之侧乎。
　　郭注：耳目好恶，内外无可，故云病矣。超然不对，不悦其言。夫真人之言，何逊哉！唯物有好之可也。从横说之，而君未尝启齿，是乐鹤以锺鼓，故愁。闻相狗马而喜，犹人去国而见其所知，各思其本性所好也。得其所好，则无思；无思，则忘其所以喜。真人之言，所以得吾君性也，始得之而喜，久得之则忘矣。
　　吕注：无鬼忘武侯之势而箴其病，武侯以其不下己故超然不对。无鬼托相狗马以喻己无求之意。狗之下质执饱而止，犹人饥则为用而有求者。中质若视日，犹人所视高远，未能忘己者；一犹忘之，则忘己可知。马之中规矩钩绳，是国马也，以况国士之游乎方内者。天下马有成村，不习而自然，若恤则无与乐，若失则无与匹。若丧其一，则丧我之至，非特亡之而已，超轶绝尘，不知其所以，况天下之士游乎方外而不可知者也。意谓狗之上质与天下之马犹若此，则吾安知君之势而下之，君安得不相之乎？武侯悟其意，所以大悦。夫言，以道接者也。言不当道，虽《诗》、《书》、《礼》、《乐》不足以动；言而当道，虽相狗马，犹足以悦。夫人失其性命之情而耽於人伪，犹去其乡党亲戚而流於远方，与逃虚空以常鼬鼬之间者也。所谓真则其性之固有，犹其乡党亲戚之旧也，非至狂惑其有闻真人之声纹而不悦者乎。
　　疑独注：无鬼，魏之隐士。女商，魏之宰臣。武侯，文侯之子也。武侯以无鬼苦山林之劳，故於见而劳之。无鬼谓虽居山林，未尝有劳，今君盈嗜欲则性命之情病，黜嗜欲则耳目之情病，二病不可逃，我所以劳君，君何劳我！武侯不对，件其心也。无鬼知其不可以语大，遂以相狗马之技因其好以中之。下质，饱食而无所能。中质，意趣高远。上质，若亡其一。一者，数之精，而犹亡之，粗者可知，次论相马，中绳、钩、规、矩，皆教习之法。天下马有成材，故不言方、圆、曲、直，其顾视若有忧，恤若有所失，此犹可以形相求，至於丧一，则超轶绝尘，不知其所矣。横说者逆，从说者顺。武侯好武恶文，故女商称《六经》为横，兵法为从，以求合其意。又引越国流放之人，以喻初去国数日，见所知识者而喜；及乎旬月，见所尝见而喜；及乎期年，去国人既久，思国人滋深，但见其似乡人者亦喜矣。若夫逃难而入虚空之境，野草柱塞鼬鼯之径，人迹人位率皆空虚，当此之时，非叉见人但闻人足音，竟然亦喜矣，又况昆弟亲戚言笑於其侧？喜可知也！今武侯心好犬马，思之久矣，故闻善相者而悦，不爻见其实也。遂欺久无善言声钦吾君之侧，故闻此浅技而悦也。
　　碧虚注：盈嗜欲则性命之情病，黜嗜欲则耳目之情病，即前所谓内外获也。若亡若丧，皆不自得之意。亡一不自得，未若丧一之甚也。盖借狗马而言，岂以是为至哉！欲反武侯之意，使之粗而入，然后导之而造夫精微也。
　　吴俦注：无鬼盖神人也，因时乘势而不容心於其间，所以言者亦默寓其意，是以循道之归而不逆其理，顺彼之好而不件其情。故虽武侯之刚暴，亦悦而笑，喻之有道故也。《庸斋口义》：狸德，资质如狸，狗之下者。视日，凝然上视而目不瞬。一者，生之性，虽生若死，犹望之似木鸡，此马之上品也。中规、矩、钩、绳，言其件件合法度，不必泥而求合。成村，谓自然天成。若恤若失，阀然之意。丧一即亡一。故超轶绝尘，不知其所至，此皆借喻之言。《六弢》，太公兵法。《金版》，犹云藏於金匮。奉事有功，言见之行事，皆有效验。流入去国之喻，不待释。声钦喉中之声。褚氏管见：狗马，常畜也，所能不过警盗代步，虽善相而得其真亦来为绝技。武侯闻之大悦，何耶？益善说者必因其所好而笼之，则其言易入，犹王好战而以战喻也。请玩天下马有成村一语，超轶绝尘之姿，可想象而得伯乐、九方皋之技，至是亦无遗鉴矣。视曰，亡一，犹可形容。至於郎失丧一，又善迷其难写之状，非若国马之可以规矩钩绳喻也。一者，物始萌兆。若亡，若丧，犹云恍惚有无之问，不可指定其形质，唯其启之有道，所以得武侯之心，其效速於《诗》、《书》、《弢》略也。后引去国者不免怀思以喻失性者亦必求复，有人乘机以发之，何异逃迹空旷之地而闻人足音哉！久矣夫已下，乃欺惜无人以至言妙理感悟武侯之心，故使之闻相狗马而悦，傥有贤臣近辅以道德微言渐化而密融之，吾知其良心善性如水之回渊，浩乎其莫御也，是以凡有洗心向善者，君子不拒焉。或疑无鬼贤士也，见武侯而突然语狗马，似无意义，盖武侯素骄慢，故忠良之臣莫进，真人之言莫闻，无鬼求见欲有以救正之，而侯以常士待，遂申言吾见狗马尚能相其优劣而为之去取，君之见士岂不能鉴其贤而加礼敬耶！此又言外之意云。
　　徐无鬼见武侯，武侯曰：先生居山林，食芋栗，厌葱韭，以宾寡人，久矣夫！今老邪？其欲于酒肉之味邪？其寡人亦有社稷之福邪？无鬼曰：无鬼生於贫贱，未尝敢饮食君之酒肉，将来劳君也。君曰：何哉！奚劳寡人？曰：劳君之神与形。武侯曰：何谓邪？无鬼曰：天地之养也一，登高不可以为长，居下不可以为短。君独为万乘之主，以苦一国之民，以养耳目鼻口，夫神者不自许也。神者，好和而恶奸；夫奸，病也，故劳之。唯君所病之，何也？武侯曰：欲见先生久矣，吾欲爱民而为义偃兵，其可乎？无鬼曰：不可。爱民，害民之始也。为义偃兵，造兵之本也。君自此为之，则殆不成。凡成美，恶器也；君虽为仁义，几且伪哉！形固造形，成固有伐，变固外战。君亦必无盛鹤列於丽谯之问，无徒骥於锱坛之宫，无藏逆於得，无以巧胜人，无以谋胜人，无以战胜人。夫杀人之士民，兼人之土地，以养吾私与吾神者，其战不知孰善？胜之恶乎在？君若勿已矣，修胸中之诚以应天地之情，而勿樱。夫民死已脱矣，君将恶乎用夫偃兵哉！
　　郭注：天地均养，不以为君，而恣之无极。若苦民以养其耳目鼻口，是违天地之平也。神者不自许，物与之耳。与物共者，和也。私自许者，奸也。爱民之逵，为民所尚，爱己伪矣，伪则名张而竞兴，父子君臣怀疑相欺，歌偃兵可得乎？从无为为之乃成耳。美成於前，伪生於后，民将以伪继之也。仁义有形，故伪；形必作成，则显也。变，谓失其常然。鹤列，陈兵。丽谯，高楼也。步兵曰徒。但不当为义偃兵，亦无为盛兵
　　走马。得中有逆则失矣。守其朴而朴有所能则平。率真知而知，各有所长则均。以道应物，物服而无胜名。不知以何为善，则虽克非己胜。若未能已，则莫若修己之诚。使甲兵无所陈，而非偃也。
　　吕注：以知治国，国之贼；不以知治国，国之福。则爱民固害民之始，偃兵固造兵之本，以知而不以道，故也。天下皆知美之为美，斯恶已，则成美，固恶器也。器则已远乎道，虽有爱民之仁，偃兵之义，亦伪而已。爱民之形成固有伐，则害民之始；偃兵之形变固外战，则造兵之本。
　　惟无形则无所造矣。鹤列於丽谯，则佳而观之。徒骥於锱坛，则玩而观之。非不得已而用之也。几得而不顺天理，则是藏逆於其问。以巧谋胜人，则恃知而不以道。以战胜人，则以兵强而不以德。杀人兼地，以养吾私与吾神，私则自许，神者则恶而病之，谓之善战而胜人，不知孰善而胜恶乎在？君若不得已而欲为之，修诚以应天地之情而物无不应，奚息民死不脱哉！
　　疑独注：天地有形之至大，而所养者一。一者，元也，《易》称乾元、坤元，天地犹宗之，况人乎？天地之道，以平为正，登高居下，何分短长？今君处上以自高，苦民以自养，奸贼攻於外，心神丧於内，神者不许，此所以病，不得不劳之。武侯又以爱民偃兵为问。爱民之逵着，则民争以爱为仁，害之始也。为义则名彰，名彰则竞兴，故曰造兵之本。是皆有为之为，故殆不成也。朴散则为器，器成有美恶，今虽欲为仁义，皆不免於伪耳。形者，物此者也。是为造形，形成则有功，功着铃有伐。变则失其常守，利欲战於外矣。鹤列，陈兵之象。丽谯，观兵之地。锱坛，习兵之所。得於己则逆於人，此藏逆於得也。巧者，机心内萌，虽胜人而不利己。谋者，疑惧而未次。战者，杀人以求胜。是皆害其所养，不可为也。以此养其私，不能成其私；以此养其神，不能全其神。其战虽胜，非善胜之道，唯能修诚以应天地而勿樱，则民元夭伤，何必为义偃兵哉！.
　　碧虚注：武侯久湛欲而忘本，故无鬼直言劳君之形与神。夫天地之养人，君民元二，今则损不足以奉有余，逆理也。人神与天神同其至公，自许谓自与之私，是所谓奸也。民从君化，君病则民伤，故劳之。武侯遂问为义偃兵之要，鱼处涸则思濡沬，民困匮则思仁义也。答以爱尚则不均而害多，义立则叉亏而争兴，皆由为者败之，故危殆及而成功寡也。道失而后有仁，德失而后有义。仁义崇而民性迁，则伪生矣。至若鹤列丽谯，徒骥锱坛，皆非久安之茉，不足尚也。顺天理则元丧失，好武事则怀并吞，巧谋多则先穷，战争极则易国，应天则公，自圣则私，神岂容私哉！天道佑善，胜果在此矣。
　　《鬳斋口义》：天地生物本同，元高下贵贱之别。以外物养形而心中不自得曰神者不自许。和，谓同物。奸，自私也。我神本与万物为一，情欲自私以昏之，是其所恶也，则病矣，君病此而不自知，我故劳君也。有意爱民乃害之，有意偃兵乃造之。美恶之成皆有逵，故日器。以有为之心为有述之事日形造形。成，定也。心执定而不化，则克伐怨欲行而伤其内。为外物所变乱日外战。鹤列，兵阵名。丽谯，官楼名。锱坛，祭祀之地。益谓人心若与物阙，则一室之内皆若步兵骑卒陈列於前，元非争夺之境也。人情以得为顺，失为逆，元得则元失，故曰元藏逆於得，此句下得好。巧，谓机心。知谋，自机巧出。战争，又自知谋出。以此求胜以快耳目之私，是若胜矣，然而胸中为物所战挠，虽胜而神者劳矣，故日胜之恶乎在。勿已，犹云莫如。此但修吾本然之诚以应天地自然之实，与物元所逢，不争而善胜，则民死已脱矣，何偃兵求哉！无鬼再见武侯，岂为身谋而希进用哉；欲有以匡救其失，而免民於难也。武侯乃云厌葱韭而干酒肉，其尊己薄人甚矣！无鬼不为势屈，直云劳君之神与形，则非特藐之，亦且哀之！武侯犹未之省，益平日湛於声利嗜欲，不瑕形神之顾，所以闻告茫然。无鬼又陈天地之养也一，以栗其自尊之心，其要在神者好和而恶奸一语，神则己之真。而武侯以为义偃兵为问，因失义而｀后思为义，困穷兵而后思偃兵，遽反其常，岂真情哉！夫恩害相生理之叉，至元为任真，庶可全也。凡事成而美者，皆为恶器。谓述之着见。爱民偃兵，逵之尤着者也。我以此心感，彼以此心应，谓之形造形。形成铃召伐，动与物逢，斯外战矣，况列兵阵盛骑卒夸耀於世。觊天下之归已，得之不顺於理，皆藏逆也。天所助者顺，逆其能久乎？巧胜则事物之问无非机，知谋胜则图度浸大而害物渐深，至於战胜则杀人兼地焚都墟国，害莫甚焉！．皆由於积暴所致，然恢恢之网莫逃，而身亦与之俱尽矣。故当自微而谨遏之。今乃藉君临之势，恣无穷之欲，以养吾私，与吾神者较之，其战不知孰善，胜之恶乎在？请武侯自度之。君若未明养神之道，但修己诚以应天地而勿搂，即是顺天地之养，而见其与己为一，则君民熙熙，至和潜畅，物元疵疠，人元夭伤，何在夫区区求偃兵哉。
　　南华真经义海纂微卷之七十五
　　南华真经义海纂微卷之七十六
　　武林道士褚伯秀学
　　徐无鬼第二
　　黄帝将见大陈乎具茨之山，方明为御，昌寓骖乘，张若、谓朋前马，昆阍、滑稽后车；至於襄城之野，七圣皆迷，无所问涂。适遇牧马童子，问涂焉，曰：若知具茨之山乎？曰：然。若知大陈之所存乎？曰：然。黄帝曰：异哉小童。非徒知具茨之山，又知大院之所存。请问为天下。小童曰：夫为天下者，亦若此而已矣，又奚事焉！予少而自游於六合之内，予适有瞀病，有长者教子曰：若乘曰之车而游於襄城之野。今予病少痊，予又且复游於六合之外。夫为天下亦若此而已。又奚事焉！黄帝曰：夫为天下者，则诚非吾子之事。虽然，请问为天下。小童辞。黄帝又问。小童曰：夫为天下，亦奚异乎牧马者哉？去其害马者而已矣。黄帝再拜稽首，称天师而退。
　　郭注：圣者，名也，名生而物迷，虽欲之乎大隗可得乎？各自若则无事，无事乃可以为天下。乘曰之车。出作入息也。为天下莫过自放任物，亦奚撄焉！故我无为而民自化，夫事由民作，今民自得。必有道也，马以过分为害。师天，然而去过分，则大隗至矣。
　　吕注：隗，高也。大而高者，无如道。覆被万物，即具茨之义。欲见大隗而七圣与偕，所以至襄城之野皆迷而无所问涂，亦犹七窍凿而浑沌死，夫欲见大道而圣知不绝，宜其至於上达迷而不悟也。马之辰午南方心火也。童子则无知者，以童子牧马，则宜知具茨之山，大隗所存也。人心具神，神则无方。而游不出乎六合之内，非有瞀病不若是，欲已之，则莫若以明而上达，乘曰车而游襄城是也，虽然少痊而已，以其犹乘曰之车也。弗乘而游乎六合之外，其犹有息耶。为天下者亦犹养心，岂有他哉！去其为害者而已，夫随成心而师，谁独无师，既知其在我，所以称天师而退。 
　　疑独注：大隗，道之强名。具茨，喻艰棘难至。方明至滑稽，皆制名喻各执一偏，道之散也。襄城县属汝州，在具茨山之南。牧马，言顺物性而扰之。童子，未有知，未有与也。此寓言於黄帝六臣者，学道所赖以求至其所。襄城，喻中道。野，言其无适莫。牧马童子能指七圣之迷故黄帝异之。山则未离乎所，存则不离乎在，此道之粗，可告可学者；若道之妙，非绝学忘言，不能致也。圣人之治天下，事出於无事，为出於无为，又奚事焉！少游六合之内，言昔曾为人问世之事，经世不能无息，故有头目昏眩之病。乘曰之车，随曰新以变化。襄城之野，近具茨而去尘远，故病少愈。又复游乎六合之外，超出物表之意。庄子盖谓学道者，又先至於道之所在，故曰大隗所存。不免出而应世涉息，故曰少游六合之内，适有瞀病。又复游乎六合之外，则入天道而无为，又奚事焉！黄帝又扣之不已，遂以牧马之事告之，去其害马者，圣人用刑以安天下之意。碧虚注：黄帝功成不居，故访道於幽深，而遇牧马童子，童子以牧马俞治国有旨哉！马之真性，齕草饮水自足；民之真性，耕食织衣自足；更无他事。乘日之车，谓乘日新之道，随化而不滞。再问不答，示以不言之教也。今之牧马者不知鞭策之为害，字民者昧乎法令之生奸，乃谓马难调而民难治，两失之矣。刘栗注：无思无为之妙，唯至神独与之感通，而所以应天下者，不得已而同民患耳。故曰予自游六合之内，适有瞀病，同民息之道无他，顺阴阳之明法，与物出作入息，无违其理而已。故曰乘日之车而游乎襄城之野，如是，则民患去矣，此功成身退之时也。其归於道，不以物为累，故曰今予病少痊。又且复游於六合之外也。为天下之道，未达其上者，莫若去害性者，为养性之本，去害马者，为牧马之要，此粗而可以言传者，故童子不得而辞焉。
　　吴俦注：具茨，谓充足而有所覆藏，以喻道之全体。居是山者，大而无敌，高而无上，故云大隗也。襄城，无人之境，喻道之路。以黄帝之迹观，似犹未冥於道，而欲见之七圣者，所以见道之具。至襄城而无所问涂者，盖以道之全体本实在我，则所谓具茨之山何暇访之於彼，而大隗所存岂七圣之可见哉！唯牧马童子乃能知之，牧而是去其害马者，喻其能全性命之情而不益生，此即具茨之山，大隗所存也。
　　《鬳斋口义》：六臣名，皆寓言。乘日之车，言与日俱往，犹云日新也。言六合之内，未离於物，则有目昏之病；能离此病，游於自然，则为六合之外。为天下者亦然，无累於有物之内而已。牧马者能顺其性而无所害，则牧马之道尽矣。天师者，称其天人，可为我师也。黄帝见大隗於具茨，犹尧见四子於姑射，盖神交气合，不可以形相求。黄帝辅以六臣者，喻六识未泯，则犹以知见能解为圣，虽欲之乎大隗而中道不免於迷。大隗混成，谕道之体。具茨全覆，谕道之用。襄城之野，则邪郭犹存，非洞庭广莫之比，盖未能虚廓洞达，畅乎无垠。非唯赖之以求道者，莫之适从，而一精明之主，亦昧然无所向矣。然犹知问涂於牧马童子，亦庶几焉。牧马童子，喻守心之神，犹禅家牧牛之譬，然而牧者何物？牧之者谁耶？知慧能反六情，无异善牧之去其害马者。为天下亦若是，言其本无难，与治民如牧羊意同。瞀病，目青。目力所及，不过六合之内，拘於形器而不能徧烛无外，斯为病也。有教之去其病者，谓能乘天光而上达，则游襄城之野何迷之有？今病少痊而游於六合之外，则无形器之拘而犹知有六合内外之分，所以未为全愈而云少痊也。童子不过以自然为师，而能若是，故黄帝称天师而退。此章寓言以明学道之难，多中道而画，当卜诸心君而力主之，乘天光而上达，形器而逍遥，具茨之山不待问涂而可至矣。
　　知士无思虑之变则不乐，辩士无谈说之序则不乐，察士无浚谇之事则不乐，皆囿於物者也。招世之士兴朝，中民之士荣官，筋力之士矜难，勇敢之士奋患，兵革之士乐战，枯槁之士宿名，法律之士广治，礼教之士敬容，仁义之士贵际。农夫无草莱之事则不比，商贾无市井之事则不比。庶人有旦暮之业则劝，百工有器械之巧则壮。钱财不积则贪者忧，权势不尤则夸者悲。势物之徒乐变，遭时有所用，不能无为也。此皆顺比於岁，不物於易者也，驰其形性，港之万物，终身不反，悲夫！
　　郭注：不能自得於内而乐物於外，故可囿也。各以所乐囿之，则万物不召而自来，非强之也。士之不同若此，故当之者不可易其方。能同则事同，所以相比。业得其志，故劝。事非其巧，则惰。物得所嗜而乐。权势生於事变。凡此诸士，用各有时，时用则不能自己也。苟不遭时，虽欲自用，可得乎！故贵贱无常能，各有极，若四时之不可易也。当其时物，顺其伦次，则各有用矣。是以顺岁则时序，易性则不物，物而不物，非毁如何！不守一家之能，而之夫万方以要时利，故有匍匐而归者，所以悲也。
　　吕注：人莫不有至乐之处，得是而游之，其为囿也大矣。而诸士者，独乐其性之所偏，则囿於物而不能囿物者也。自招世之士至势物之徒，虽趋向不同，而遭时有用，不能无为，则一以不知真君所在也。夫时有所用而为之，非性命也。时有今昔，犹岁有寒暑，今一遭之遂守而不舍，不能无为，此皆顺比於岁，寒而不知有暑，暑而不知有寒，以所遭为常而不物於易者也。人莫不有真君存焉，而乃驰其形性，逐物而不知反，此至人之所悲也。
　　疑独注：知者乐运其才，辩士好骋其言，察士务穷诂人，三者皆役於物，故日囿。道能招世人使之慕，事能中民使之乐，筋力、兵革、勇敢皆言其能为国御难，枯槁、幽隐、山林、法律执法议罚，礼教谓化民，仁义谓利物，农以草莱为业，商以市井为业，庶人无暇日，旦暮皆有业，百工有器械之巧，则业长而壮矣。责者务多积，不积则忧；夸者务权势，不尤则悲；势物之徒，好有为，有为主於变，以变为乐，则所遭之时不同，不能无为也。凡此众事，皆为物所系，各蔽一曲，非同於大通者也。夫岁所以统四时，易所以统万物。圣人与天同，故能统於岁而不为岁所统，物於易而不为易所物。一曲之士反此，为岁所统者，若四时之殊气；为易所物者，若万物之异形也。
　　碧虚注：黜计虑则知士穷，废合纵则辩士困，崇简易则察士闲，能内养而不乐外驰则物不可得而役也。招世之士尚贤，所以兴朝。中民之士循理，所以荣官。时有息难，则勇士矜夸。佳美干戈，则不亲未耜。枯槁之士不事王侯，宿於名而已。法令兴则冗惰劝。礼仪盛则矫饰。修行仁义者，以际会为得志。若其士不学，农不积，工不巧，商不货，韦庶失业，由於自惰也。责者贵财过於身，夸者重势甚於命，以势役物乐於变动，如耳目鼻江当有用之时，莫能自遏也。才知各任则事业成，四时失序则岁功废，不顺比於岁皆为物所迁，其心化其形与之然，是之谓不反，诚可哀也。 
　　《鬳斋口义》：思虑百变，谈说有条，凌棵问讯，争分争毫。三者各以所能为喜，一日无之则不乐，皆囿於物者也。招世者，耀名。欲兴起而立，朝廷之上。中民，则庸人，故以爵禄为荣。筋力者，以济难自矜。勇敢者，见息难而喜。枯槁，隐士，留意名声。法家者流，多求治事。敬容，矜持容貌。贵际，以交际为重。草莱，谓耕种。市井，商贩之事。比，和乐也。旦暮之业，谓日积其赢。工艺之人，以其能自壮。有所恃曰势。有所积曰物。小人依附豪贵，多从臾，有所作为而后可以得志。遭时有用，欲无为不可得也。譬一岁之间，百物生成，皆顺比其序，其所变易者非物所自由。不物於易，犹云非物自为变易也。驰役其身心，溺物而不反，可哀也已。此章起论突兀，疑前有缺文，不可复考，其评知辩察士之所乐，乃学道者之所悲，何背驰若此，是各为其能所囿而不得自由者也。招世，谓举善旌贤，以来天下之士，故可以兴起朝廷。中民，犹云宜民，故当荣以官爵。后叔诸士农庶百工，趋向之不同，各执一偏，但以得用为乐而忘其劳苦，失性之为患，然而不能变通，用各有极，极则奸伪生而患害作矣。当其处无用也，常以有用为心，思所以设施注措，妄念未尝暂息；遭时有用，则志满意得，作法逞能之不暇，又安望其无为哉！贪者不积则忧，夸者不尤则悲，亦不越前意。是皆安其所不安者也。亦犹春秋冬夏之统温冻寒暑，虽顺比於岁而各得其偏，不能与物易，寒令不可施之於夏，暑令不可施之於冬。不物於易，犹云不易於物，错综其文，唯至人心同太虚而身备四时之气，所以能易物而不易於物也。
　　南华真经义海纂微卷之七十六竟
　　南华真经义海纂微卷之七十七
　　武林道士褚伯秀学
　　徐无鬼第三
　　庄子曰：射者非前期而中，谓之善射，天下皆羿也，可乎？惠子曰：可。庄子曰：天下非有公是也，而各是其所是，天下皆尧也，可乎？惠子曰：可。庄子曰：然则儒、墨、杨、秉四，与夫子为五，果孰是邪？或者若鲁遽者邪？其弟子曰我得夫子之道矣，吾能冬爨鼎而夏造冰矣。鲁遽：是直以阳召阳，以阴召阴，非吾所谓道也。吾示子乎吾道。於是为之调瑟，废一於堂，废一於室，鼓宫宫动，鼓角角动，音律同矣。夫或改调一弦，於五音无当也，鼓之，二十五弦皆动，未始异於声，而音之君已。且若是者邪？惠子曰：今夫儒、墨、杨、秉，且方与我以辩，相拂以辞，相镇以声，而未始吾非也，则奚若矣？庄子曰：齐人迹子於宋者，其命合也不以完，其求妍钟也以束缚，其求唐予也而未始出域，有遗类矣！夫楚人寄而镝合者，夜半於无人之时而与舟人国，未始离於岑而足以造於怨也。
　　郭注：不期而误中，非善射也。若以谬中为善射，则天下皆谓之羿可乎？言不可也，若谓谬中皆羿，则私自是者，亦可谓尧矣。若皆尧也，则五子何为复相非乎？犹鲁遽之与弟子俱，亦以阳召阳，而横自以为是；或改调一弦五音随改，无声则无以相动，有声则非同不应，今改此一弦而二十五弦皆改，其以急缓为调也，遽以此夸其弟子，然亦以同应同，未为独能其事。五子各私所见而是其所是，无异於彼，而未能相出也。未始吾非，言各自是。惠子便欲以此为至。庄子遂举齐人镝子於异国，使门者守之，出便与手不保其全。此齐人之不慈也，然亦自以为是，故为之。而反以爱钟器为是，束缚，恐其破伤。失亡其子而不能远索，遗其气类，而亦未始自非也。又引楚人寄而镝阁者，言俱寄止而不能自投於高地，夜半独上人船，未离岸已共人国。齐、楚二人所行若此，未尝自以为非，今五子自是，岂异斯哉。
　　吕注：天下皆羿，固不、可。惠子知庄子言为己发，故以为可。言中则为羿，不铃前期，是则为尧不必公是，此所谓以反人为实，以胜人为名者也。虽然，五子不皆是，则皆尧之说不立矣。不然，则若鲁遽之调瑟，不免以声律相召而已。施自谓贤於四子，而实无以异。施以为我固无异於四子，然与我以辩。未始吾非，则奚若，言此者欲以成皆尧之说。庄子以微言感动之。父子之道，天性也，而齐人躏子於宋，其命阁也，不以完，以喻施轻其性命之情而不知爱。其求鈇钟以束缚，其求唐子未始出域，譬施於辞辩名声之外物，则爱之而恐其伤，至於受之于天者，失之而不知求为可惜也。楚人而躏阁者，譬施亡其真宅之归，而於是非芒昧之际与人争胜不足以有济，徒与物不适而已，非所谓知也。
　　疑独注：以偶中为善射，则天下皆羿。以私是为公，则天下皆尧。庄子以为不可，而惠子以为可。庄子谓果如所言，则儒、墨、杨、秉（公孙龙名）与夫子其孰是耶？鲁遽之弟子能於冬日取千年灰拥木，须臾出火；可以爨鼎，夏日瓦缾贮水，汤中煮沸，置井内而成冰，以此为得遽之道。遽谓是直以类相召，非吾所谓道。於是为之调瑟，堂室各一而官角皆应，或改调堂中一弦而室内五音皆无当。弦动，谓鼓之而不应旧音也。言其以声召声，未始有异，而音之君唯声声者能之。鲁遽以此自夸，然亦以同应同，未为独能其事。五子各私所是，无异遽之夸其弟子而未能相出也。惠子谓今四子方且与我以辩，未始吾非，便欲以此为是。庄子遂引齐人弃蹢其子於宋，命门者守之，出入有制，不保其全，此齐人之不慈，亦自以为是。求钘钟以束缚，求失子不出境，言爱异物胜於同类，而不自以为非，惠子自是亦犹是也。昔楚人有客寄於蹢阍者，蹢阍，谓有罪而守门，夜半独上人船，未离岸已与舟人国，既忘其恩便造此怨，所为如是亦不知非，与惠子之徒无异也。
　　碧虚注：射之谬中者，非善。人之自是者，非公。五子以相胜为道殊，鲁遽以优劣称术异，而不知有大同者存。堂室之瑟调，则律同矣；官角之弦变，则音异焉。是故寂寞为五音之主，静默为众辫之宗。而惠子乃以雄辫为极，故庄子引齐人蹢子以喻遗残嗣续，宝贵外货，叛道求胜，莫悟己非。寄而躏阍，则寓迹不高。夜阙者，所争无明。未离岑，则滞有崖。造怨者，难免其非也。
　　《鬳斋口义》：前期，指的也。若舍的而射，则中者皆为羿，喻天下无归之是，人人各持其说，则人皆为尧矣。五子学既不同，孰为真是？冬日不以火而爨鼎，夏日能以水而为冰，实若难矣；冬至阳生，夏至阴生，以阳召阳，则冬不寒；以阴召阴，则夏不热；虽违时而有可召之理。非吾之谓道，言其术未高，请各置一瑟於堂室，鼓此而彼动，官角皆相应，以其音同犹曰易也；若只调一弦，而於五音中不定一音，鼓官亦得，鼓征亦得。故曰无当。鼓一於此，而彼二十五弦皆动，比之官应官，角应角，为又难矣。以理推之，五音皆以音为君，举不离於弦上之声，故曰未始异於声。如此，与阴召阴，阳召阳，何异？遽乃自以为胜，亦各是其是，非真是也。拂，犹抗。镇，屈服也。蹢，音掷，住足也。不能行之子用以守阍，而不用完全之人，以此处其子，自以为是。而求小钟乃加护之，爱物而不爱子，亦自以为是，犹亡子於外而求之乡域，是惑也。楚人有病足而为阍者，此别是一句，与上蹢字不相关。有遗类，略相似也。言此三事，与五子略相似，亦犹前言若是也耶。不结於怨也之下，而先结於此，是作文妙处。此章大意皆讥惠子之自是，以惠子好辩，故特为诡谲之辞，有不可遽晓者，以困之，束方朔与舍人辩亦此意。皆羿皆尧之论，庄子力缄惠子之病，以救其自是之失。故举鲁遽与弟子所较优劣。阳召阳，阴召阴，即是以同应同耳。及改调一弦於此，而彼众弦皆变，声不同故不应也。五音皆声，而音则有所主，是为音之君。在乎善听者别之耳。故鼓官官动，鼓角角动，以类相从，未为特异也。五子之各是一偏，而非公，犹官止於官，角止於角，而不能相通也。惠子犹未悟，以己能超出四子而未始吾非，则吾之所是真是矣。庄子遂引齐人人轻子重锺，失恩背理而亦自以为是；至於楚人寄阍而斗，不自知非，则三转语矣。於此有以见庄子於惠子爱友之笃，详后章经意可知。声，犹木也。音，以喻楝梁榱桷。音之君，喻良匠之手，所以成楝梁榱楠者，皆不可以相无也。
　　庄子送葬，过惠子之墓。顾谓从者曰：郢人垩漫其鼻端若蝇翼，使匠石斲之。匠石运斤成风，听而斲之，尽垩而鼻不伤，郢人立不失容。宋元君闻之，召匠石曰：尝试为寡人为之。匠石曰：臣则尝能斲之，虽然，臣之质死久矣。自夫子之死也，吾无以为质矣，吾无与言之矣。
　　郭注：非夫不动之质，忘言之对，则虽至言妙斲，亦无所用之。
　　吕注：唯其如此，庄子所以每与之反覆而深惜其不至也。
　　疑独注：有惠子之问，然后有庄子之对。惠子既殁，庄子叹其无知言者，故引匠石自喻。郢人以白土污其鼻端，使匠石运斤斲之，须有郢人不动之质，然后能成其妙。宋君乃欲为之，匠石谓臣则尝能斯之然臣之质死久矣，质，指郢人已死，不可为也。庄子自谓吾失惠子，犹匠石之失郢人，故叹曰：吾无以为质，无与言之矣，即伯牙绝弦之意。
　　碧虚注：槁木其形者有之，临刃而不惊者鲜；执柯逞技者有之，当鼻而纵挥者寡。是知目击之遇，亡心言之对，世岂常有哉！
　　《鬳齐口义》：运斤成风，言其急捷。尽垩而鼻不伤，斲者固难矣，立者为尤难。质者，用巧之地。言有惠子之辩，然后我得以穷之。惠子既死，无可与言者矣！ 庄子抱道高坚，非时俗可探其渊大，则论端无由而发，仅一惠子可与言时，得以申其汗漫无崖之说，以豁畅胸中之奇，载道鸣文，亦或在是。及惠子殁，过墓而忆之，顾从者而与言其感慨，可知夫匠石之新，天下敏乎也，然非郢人能立，则亦无所施其工。臣之质死已久矣，故运斤无失，而彼能忘形以听斲者，岂易得哉！庄子之失惠子亦然。吾无以为质一语，颇难释，审详经意，前云臣之质死久矣，又须得质，死之人不怖不动乃可施斲；今惠子既亡，此质虽存而无以对，犹无质也，谓世无知音，孰相激发者？无与言之矣，有以见伤悼友生之切。惠子平生时有讥刺之言，南华每尽忠竭力而救正之，虽不逃辩给之名而所务者清谈雅论，免堕当时纵横诡诈之习，是亦尚友之力也。故南华於其投后，犹致意焉。听而斲之，据《郭注》云暝目恣手，陈碧虚照江南李氏书库本字系是经文此四字系是经文，后人误引为《郭注》，绿此四字，不类注文故也。
  </div>
  <div class="pagination">
   <a href="南华真经义海纂微_page17.html">
    上一页
   </a>
   <span>
    ...
   </span>
   <a href="南华真经义海纂微_page13.html">
    13
   </a>
   <a href="南华真经义海纂微_page14.html">
    14
   </a>
   <a href="南华真经义海纂微_page15.html">
    15
   </a>
   <a href="南华真经义海纂微_page16.html">
    16
   </a>
   <a href="南华真经义海纂微_page17.html">
    17
   </a>
   <span class="current-page">
    18
   </span>
   <a href="南华真经义海纂微_page19.html">
    19
   </a>
   <a href="南华真经义海纂微_page20.html">
    20
   </a>
   <a href="南华真经义海纂微_page21.html">
    21
   </a>
   <a href="南华真经义海纂微_page22.html">
    22
   </a>
   <a href="南华真经义海纂微_page23.html">
    23
   </a>
   <span>
    ...
   </span>
   <a href="南华真经义海纂微_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
