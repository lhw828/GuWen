<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 113 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 113 页/共 129 页</h1>
    <div class="content">　　〔注〕呜者，律之所生；言者，法之所出；而法律者，众之所为，圣人就用之耳，故无不当，而未之尝言，未之尝为也。
　　〔疏〕呜，声也。当，中也。尼父圣人，与阴阳合德，故风韵中於锺律，言教考於模范也哉。
　　利义陈乎前，而好恶是非直服人之口而已矣。
　　〔注〕服，用也。我无言也，我之所言，直用人之口耳，好恶是非利义之陈，未始出吾口也。
　　〔疏〕仁义利害，好恶是非，逗彼前机，应时陈说，虽复言出於口而随前，此即是用众人之口矣。
　　使人乃以心服，而不敢蘁立，定天下之定。
　　〔注〕口所以宣心，既用众人之口，则众人之心用矣，我顺众心，则众心信矣，谁敢逆立哉。吾因天下之自定而定之，又何为乎。
　　〔疏〕随众所宜，用其心智，教既随物，物以顺之，如草从风，不敢逆立，因其本静，随性定之，故定天下之定也。
　　已乎已乎，吾且不得及彼乎。
　　〔注〕因而乘之，故无不及。
　　〔疏〕已，止也。彼，孔子也。重勖惠子，止而勿言，吾徒庸浅，不能逮及。此是庄子叹美宣尼之言。
　　曾子再仕而心再化，
　　〔疏〕姓曾，名参，孔子弟子。再仕之义，列在下文。
　　曰：吾及亲仕，三釜而心乐；后仕，三千锺而#10不洎，吾心悲。
　　〔注〕洎，及也。
　　〔疏〕六斗四升曰釜，六斛四斗曰锺。洎，及也。曾参至孝，求禄养亲，故前仕亲在，禄虽少而欢乐；后仕亲没，禄虽多而悲悼；所谓再化，以悲乐易心，为不及养亲故也。弟子问于仲尼曰：若参者，可谓无所县其罪乎？
　　〔注〕县，系也。谓参仕以为亲，无系禄之罪也。
　　〔疏〕县，系也。门人之中，无的姓讳，当是四科十哲之流也。曾参仁孝，为亲求禄，虽复悲乐，应无系罪。门人疑此，咨问仲尼也。
　　日既已县矣。
　　〔注〕系於禄以养也。
　　夫无所县者，可以有哀乎？
　　〔注〕夫养亲以适，不问其具。若能无系，则不以贵贱经怀，而平和怡畅，尽色养之宜矣。
　　〔疏〕夫孝子事亲，务在於适，无论禄之厚薄，尽於色养而已，故有庸赁而称孝子，三仕犹为不孝。参既心存哀乐，得无系禄之罪乎。夫唯无系者，故当无哀乐也。
　　彼视三釜三千锺，如观#11雀蚊虻相过乎前也。
　　〔注〕彼，谓无系也。夫无系者，视荣禄若蚊虻乌雀之在前而过去耳，岂有哀乐於其间哉。
　　〔疏〕彼，谓无系之人也。乌雀大，以谕千锺，蚊虻小，以比三釜。达道之人，无心系禄，千锺三釜，不觉少多。犹如乌雀蚊虻相与飞过於前矣，决然而已，岂系之哉。
　　颜成子游谓东郭子景曰：自吾闻子之言，一年而野，
　　〔注〕外权利也。
　　〔疏〕居在郭东，号曰东郭，犹是《齐物篇》中南郭子綦也。子游，子綦弟子也。野，质朴也。闻道一年，学心未熟，稍能朴素，去浮华耳。
　　二年而从，
　　〔注〕不自专也。
　　〔疏〕顺於俗也。
　　三年而通，
　　〔注〕通彼我也。
　　〔疏〕不滞境也。
　　四年而物，
　　〔注〕与物同也。
　　〔疏〕与物同也。
　　五年而来，
　　〔注〕自得也。
　　〔疏〕为众皈也。
　　六年而鬼入，
　　〔注〕外形骸也。
　　〔疏〕神会理物。
　　七年而天成，
　　〔注〕无所复为。
　　〔疏〕合自然成。
　　八年而不知死，不知生，
　　〔注〕所遇皆适而安。
　　〔疏〕智冥造物，神合自然，故不觉死生聚散之异也。
　　九年而大妙。
　　〔注〕妙，善也。善恶同，故无往而不冥。此言久闻道，知天籁之自然，将忽然自忘，则秽累日去以至於尽耳。
　　〔疏〕妙，精微也。闻道日久，学心渐着，故能超四句，绝百非，义极重玄，穷众妙，知照宏博，故称大也。
　　理生有为，死也。
　　〔注〕生而有为则丧其生。
　　〔疏〕处生人道，沈溺有为，适皈死灭也。
　　劝公，以其#12死也，有自也；
　　〔注〕自，由也。由有为，故死；由私其生，故有为。今所以劝公者，以其死之由私耳。
　　〔疏〕公，平也。自，由也。所以人生也#13动之死地者，犹私爱其生，不能公正，故劝导也。
　　而生阳也，无自也。
　　〔注〕夫生之阳，遂以其绝迹无为而忽然独尔，非有由也。
　　〔疏〕感於阳气而有此生，既无所由从，故不足私也。
　　而果然乎？
　　〔疏〕果，决定也。阳气生物，次定如此。
　　恶乎其所适？恶乎其所不适？
　　〔注〕然而果然，故无适无不适而后皆适，皆适而至也。
　　〔疏〕夫气聚为生，生不足乐；气散为死，死不足哀；生死既齐，哀乐斯泯。故於何处而可适，於何处而不可适乎？所在皆适耳。
　　天有历数，地有人据，吾恶乎求之？
　　〔注〕皆己自足。
　　〔疏〕夫星历度数，玄象丽天；九州四极，人物依据；造化之中，悉皆具足吾，於何处分外求之也？
　　莫知其所终，若之何其无命也？
　　〔注〕理必自终，不由於知，非命如何？
　　〔疏〕夫天地昼夜，人物死生，寻其根由，莫知终始。时来运去，非命如何。其无命者，言有命也。
　　莫知其所始，若之何其有命也？
　　〔注〕不知其所以然而然，谓之命，似若有意也，故又遣命之名以明其自尔，而后命理全也。
　　〔疏〕夫死去生来，犹春秋冬夏，既无终始，岂其命乎？其有命者，言无命也。此又遣其#14命也。
　　有以相应也，若之何其无鬼邪？
　　〔注〕理必有应，若有神灵以致也。
　　〔疏〕鬼，神识也。夫耳眼应於声色，心知应於物境，义同影响，岂无灵乎？其无鬼者，言其有之也。
　　无以相应也，若之何其有鬼邪？
　　〔注〕理自相应，相应不由於故也，则虽相应而无灵也。
　　〔疏〕夫人睡中则不知外物，虽有眼耳，则不应色声。若其有灵，如何不应？其有鬼者，言其无也。此又遣其有也。
　　众罔两问於影#15曰：若向也俯而今也仰，向也括撮#16而今也被发，向也坐而今也起，向也行而今也止，何也？
　　〔疏〕罔两，影外微阴也。斯寓言者也。若，汝也。俛，低头也。撮，束发也。汝坐起行止，唯形是从，以此测量，必因形乃有。言不待，厥理未详。设此问答，以彰独化耳。
　　影曰：叟叟#17也，奚稍问也。
　　〔注〕运动自尔，无所稍问。
　　〔疏〕史史，无心运动之貌也。奚，何也。影答云：我运动无心，萧条自得，无所可待，独化而生，汝无所知，何劳见问也？
　　予有而不知其所以。
　　〔注〕自尔，故不知所以。
　　〔疏〕予，我也。我所有行止，率乎造物，皆不知所以，悉莫辫其然尔，岂有待哉。
　　予，蜩甲也，蛇蜕也，似之而非也。
　　〔注〕影似形而非形。
　　〔疏〕蜩甲，蝉壳也。蛇蜕，皮也。夫蛴螬变化而为蝉，蛇从皮内而蜕出者，皆不自觉知也。而蛴螬灭於前，蝉自生於后，非因跻螬而有蝉，蝉亦不待蛴螬而生也。蛇皮之义，亦复如之。是知一切万有，无相因待，悉皆独化，佥曰自然。故影云：我之因待，同蛇蜕蜩甲，似形有而实非待形者也。
　　火与日，吾屯也；阴与夜，吾代也。
　　〔疏〕屯，聚也。代，谢也。有火有日，影即屯聚，逢夜逢阴，影便代谢。若其同形有影，故当不待火日。阴夜有形而无影，将知影必不待形，而独化之理彰也。
　　彼吾所以有待邪？
　　〔疏〕吾所以有待者，火日也。心其不形，火日亦不能生影也，故影亦不待於火日也。
　　而死乎以无#18有待者乎。
　　〔注〕推而极之，则今之所谓有待者率至於无待，而独化之理彰矣。
　　〔疏〕况乎有待者形也，必无火日，形亦不能生影，不待形也。夫形之生也，不用火日，影之生也，岂待形乎。故以火日况之，则知影不待形明矣。形影尚不相待，而况他物乎。是知一切万法#19悉皆独化也。
</div>
    <div class="pagination">
<a href="南华真经注疏_page112.html">上一页</a><span>...</span><a href="南华真经注疏_page108.html">108</a><a href="南华真经注疏_page109.html">109</a><a href="南华真经注疏_page110.html">110</a><a href="南华真经注疏_page111.html">111</a><a href="南华真经注疏_page112.html">112</a><span class="current-page">113</span><a href="南华真经注疏_page114.html">114</a><a href="南华真经注疏_page115.html">115</a><a href="南华真经注疏_page116.html">116</a><a href="南华真经注疏_page117.html">117</a><a href="南华真经注疏_page118.html">118</a><span>...</span><a href="南华真经注疏_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
