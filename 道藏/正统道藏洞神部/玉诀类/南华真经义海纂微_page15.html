<!DOCTYPE html>
<html>
 <head>
  <meta charset="utf-8"/>
  <title>
   南华真经义海纂微 - 第 15 页/共 24 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   南华真经义海纂微 - 第 15 页/共 24 页
  </h1>
  <div class="content">
   疑独注：此寓言达生者，率性任真，心无系累，无往而不有自得。善游者，率性操舟，犹有未至；若乃善没水之人，未尝见舟而便操之也。覆却陈乎前，而不入其胸中，恶往而不暇哉？注者，以物赌戏射也。钩贵於瓦，金贵於钩。心无所贵故巧，心有所贵则溃乱矣。
　　碧虚注：操舟若神，善游者不惧溺也。骛没於水者，则不待舟即便操之，言忘水者犹存舟；未尝见舟，兼忘之也。忧息不入於胸次，内有余裕故也，喻瓦缶贱器，投物叉审；钩金重宝，射物战殆；是知轻水则舟可操，重货则心计拙。此自然之理也。
　　庸斋云：善没之人，视水如平地，则不学而能操舟矣。射而赌物曰注，射者之巧本一有所顾惜，则所重在外而内惑；惑则虽巧者，有时而拙矣！
　　田开之见周威公。威公曰：吾闻祝肾学生，吾子与祝肾游，亦何闻焉？田开之曰：开之操拔簪以侍门庭，亦何闻於夫子！威公曰：田子无让，寡人愿闻之。开之曰：闻之夫子曰：善养生者，若牧羊然，视其后者而鞭之。威公曰：何谓也？田开之曰：鲁有单豹者，岩居而水饮，不与民共利，行年七十而犹有婴儿之色；不幸遇饿虎，饿虎杀而食之。有张毅者，高门县薄，无不走也，行年四十而有内热之病以死。豹养其内而虎食其外，毅养其外而病攻其内，此二子者皆不鞭其后者也。仲尼曰：无入而藏，无出而阳，柴立其中央。三者若得，其名必极。夫畏涂者，十杀一人，则父子兄弟相戒也，必盛卒徒而后敢出焉，不亦知乎！人之所取畏者，只席之上，饮食之问；而不知为之戒者，过也。
　　郭注：学生者务中适。守一方之事，至於过理者，皆不及於会通之适。鞭后，去其不及也。藏既内矣，而又入之，过於入也；阳既外矣，而又出之，过於出也。若槁木之无心而中适，是立名极而实当者也。夫涂中十杀一人便大畏之，至於色欲之害，动之死地，而莫不冒之，斯过之甚也！
　　吕注：单豹，则所谓形不离而生亡者也；张毅，则所谓物有余而形不养者也。约则入而藏，毅则出而阳。皆有心而为之，柴立则无心，中央则非其后者也。
　　疑独注：善牧羊者，视其后者而鞭之，欲其循理而勿失。单豹、张毅皆不鞭其后者也。入而藏者，入而又入；出而阳者，出而又出；柴立其中央，无心乎出入者也。得其实，则名必极矣。畏涂十杀一人，人道之患也；椎席饮食之间，阴阳之患也。人道之患易见，而人知避；阴阳之患难明，而不知戒。《老子》云：动之死地，是也。
　　碧虚注：养生若牧羊，好径故后，不得不鞭也。单豹养内而不馑外，张毅修外而不治内，皆失鞭者也。入而藏，谓幽栖离韦，昧於应物；出而阳者，奔驰溜俗，忘於自治；柴立中央者，朱愚不通，少适变也。三者无系，是得常名而臻极致者也。夫畏涂麓显易戒，椎席微暗难持，故美善之为害也久矣，而天下不觉也。
　　庸斋云：技簪，扫帚，供洒扫之役也。牧羊，本听其自然，有在后者而鞭之，谓循天理而行，亦叉尽人事。
　　单豹、张毅，皆在人事有未尽者，不可全委之於天也。此段於学者己分上最为亲切，推此则知前后，说天道人道之意。无入而藏，不专於静；无出而阳，不一於动也；柴立中央，无心动静，若槁木也。尽此三句，可名为至人矣！以畏涂喻椎席，即蛾眉伐性之斧，示人窒欲之戒也。
　　祝宗人玄端以临牢笑，说负曰：汝奚恶死？吾将三月牺汝，十曰戒，三曰齐，藉白茅，加汝肩尸乎雕俎之上，则汝为之乎？为负谋，曰不如食以糠糟而错之牢笑之中，自为谋，则苟生有轩冕之尊，死得於豚楣之上、聚楼之中则为之。为负谋则去之，自为谋则取之，所异负者何也？
　　郭注：欲赡则身亡，理常俱耳，不问#2人兽也。
　　吕注：为彘谋则去之，自为谋则取之，岂爱身不若彘哉!以世为之累也。故唯弃世遗生可以无累。
　　疑独注：为巍谋则愿曳尾於涂中，不愿留骨而为贵，为彘谋则愿食糟糠而措牢荚，不愿加肩尻乎雕俎之上，意谓逆性命之理以居富贵，不若顺性命之理而乐贫贱。庄子自喻以龟，而喻世人以彘，其微意可知。
　　碧虚注：解牛皮为鼓，正三军之众，为牛计者不若服轭。狐白之裘，天子被之，而坐庙堂，为狐计者不若走泽。此牢彘所以不愿加肩尻乎雕俎之上，达生达命之旨者也。
　　庸斋云：玄端，冠也。滕，刍养之也。豚，同篆。循，桃也。曲而可以聚物曰聚楼，畚笞之类也。《左□宣公二年》：宰夫缅熊翻不熟杀之置畚。即此义。生有轩冕之贵，或以形死，置身趺踬之上，畚薄之中，亦甘心焉？为彘谋如彼，’而自为谋如此，何邪？
　　已上四章，大意相类。筠偿承蜩，用志不分，似亦发明前章纯气之守。渊人操舟若神，即精义入神之谓也。牧羊鞭后，则示养生之规。祝宗说彘，则警轩冕之惑。是皆所以破世人之昏迷，归达生之妙旨。经旨坦明，不复赘释。拔簪，上蒲末切，李氏旧注云把也，《庸斋口义》同根技之技，拔簪，扫帚也。诸解略而不论，无隐范先生云：拔读同拂，拂警皆服役者所执，解义通而音训未明。详玩字形，参之以理而得其说，技当是帗，传写小差，《监韵》：忱音拂，与爱同，全羽也，亦侍者所执。豚循，陆氏《音义》云：字当作篆辑，画输车所以载柩。聚当作茉，才官切。偿当作篓，力九切，谓殡於茉涂婴篓之中也。而旧传经文用字若此，续考《礼记□檀弓篇》：天子之殡茉涂龙辑以柠，又云：设篓婴。篓，同柳菆，聚也，聚木益棺而涂之。龙辑，则篆画龙文也。经意益谓取富贵者之死以易彘之生，彘犹不为之，岂有人而不如彘乎！
　　南华真经义海纂微卷之五十八竟
　　＃１俞槌《庄子平议》：『凝』当作『疑』。
　　＃２赵谏议本『间』字作『问』。
　　南华真经义海纂微卷之五十九
　　武林道士褚伯秀学
　　达生第二
　　桓公田於泽，管仲御，见鬼焉。公抚管仲之手曰：仲父何见？对曰：臣无所见。公反，误请为病，数曰不出。齐士有皇子告放者曰：公则自伤，鬼恶能伤公！夫忿痛之气，散而不反，则为不足；上而不下，则使人善怒；下而不上，则使人善忘；不上不下，中身当心，则为病。桓公曰：然则有鬼乎？曰：有沈有履，鳌有髻。户内之烦壤，雷霆处之；束北方之下者，倍阿鲑聋跃之；西北方之下者，则佚阳处之。水有罔象，丘有幸，山有夔，野有彷徨，泽有委蛇。公曰：请问委蛇之状何如？皇子曰：委蛇，其大如毂，其长如辕，紫衣而朱冠。其为物也，恶闻雷车之声，则捧其首而立。见之者始乎霸。桓公赈然而笑曰：此寡人之所见者也。於是正衣冠与之坐，不终曰而不知病之去也。
　　郭注：此章言忧来而累生者，不明；息去而性得者，达理也。
　　吕注：此言忧疑则鬼虽无能伤而自伤，疑释则病虽在己而自去，然则全於天而物无自入者，宜其莫之伤也。夫皇子告敖何从知鬼之名与其形若此？盖古之民之精爽不担贰者，在男曰巫，在女曰现，能犹鬼神只之居则知其名与形如此，岂无传乎？
　　疑独注：此数鬼名，古人所传，庄子引之，理寓其中，凡学未至天道者，皆不可以议其有无。孔子曰：未能事人，焉能事鬼。盖亦存而不论也。桓公泽中所见，皇子告敖因其疑而解之，故告以委蛇之状，见之者殆乎霸，其言中桓公之心，其疑遂释而不知病之去也。今人病而问卜，求坚用巫而获愈者亦此理，昧者不知耳。
　　碧虚注：管仲无心，故不见鬼；桓公有心，故见鬼成疾。阳气上发而阴凝则善怒，阳气下发而阳伏则善忘，不上不下、中身当心，则为病矣。及问鬼之有无，答以有鬼之状洎陈委蛇，则正中公之所见，是知欲无小大得之则喜，疑无巨细释之则散。临机贵於启悟，此至人所以未能忘言也。
　　庸斋云：谈饴，气逆之病。沈，沟泥之中也。桓公所见者在泽中，故独问委蛇之状，始疑为妖，故惧而为病，及云见之者霸，故喜而病去矣，此事又与见豕负涂，载鬼一车者不同，然圣人既以此语入之爻辞，则世闲亦有此事不足怪也。
　　桓公因疑而致疾，则非药所可痊。告敖以妄而止妄，遂不药而成效，则知鬼之有无，由心之起灭，而心有好恶，又人之妄情也明矣。妄情去则好恶得其真，本心明则起灭不由彼，今人之逐妄丧真，皆见鬼而成疾者也。然则孰知治之善哉？告敖之言曰公则自伤，鬼恶能伤公，斯为治病之良剂欤！盖戏瓦出而心痛除，弓影去而疑病愈之类也。信能澄心涤览，虚白内融，一尘不留，万境莫挠，则鬼何由而见？病何由而入哉？据所载鬼名，似涉怪诞，然《孔子家语》亦有夔罔象之说，《左传》：新鬼大故鬼小，《史记》：滴池君献璧之事，则鬼不为无有也，但阴阳各得其所，两不相伤足矣。经云：天下有道，其鬼不神。
　　纪浴子为王养斗鸡。十日而问：鸡已乎？曰：未也，方虚侨而恃气。十日又问，曰：未也。犹应响景。十日又问，日：未也。犹疾视而盛气。十日又问，日：几矣。鸡虽有呜者，已无变矣，望之似未鸡矣，其德全矣，异鸡无敢应者，反走矣。
　　郭注：此章言养之以至於全，犹无敌於外，况自全乎？
　　吕注：人之所养能如木鸡，不为物感而变，则亦莫之敌矣。
　　疑独注：此以养鸡喻养生，而所养有渐次。虚侨恃气，无实而自矜。犹应响景，接悟之速也。疾视而盛气，求敌而又己之胜也。鸡虽呜而已无变，则彼命敌而我不应，忘胜负矣。至於望之似木鸡，异鸡无敢应，则知德全者，非但己无心，乃能使物不生心，此养之至也。
　　碧虚注：虚侨恃气，轩昂夸大也。犹应响景，矜街瞻顾也。疾视盛气，便僻光仪也。虽呜无变，则尘不耀也。至於望之似木鸡，异鸡无敢应，则心灰形槁，物莫与争矣。
　　庸斋云：闻响而应，见影而动，则心犹为物所移。疾视而盛气，言神气王而形不动。首云虚侨而恃，则气在外；此言疾视而盛，则气在内；至於望之似木鸡，则神气俱全矣。此言守气之学借鸡为喻。
　　虚侨而恃气，暴其气以求敌也。犹应响景，有所逐而忘内也。疾视而盛气，内充而发见，有意於胜物也。望之似木鸡，则内融而外化，遗物而独立。异鸡无敢应，见者反走矣，此明养气以全神，神全而威着之效也。人而学道至於形如槁木，则气与神不待养而自全，鬼神犹为之钦服，况同类乎？古之人所以不争而善胜者，以此。鸡已乎，说不通，按《列子》本文作鸡可斗已乎，庄文脱略耳。
　　孔子观於吕梁，县水三十仞，流沫四十里，电龙鱼鳌之所不能游也。见一丈夫游之，以为有苦而欲死也，使弟子并流而拯之。数百步而出，被发行歌而游於塘下。孔子从而问焉，曰：吾以子为鬼，察子则人也。请问蹈水有道乎？曰：亡，吾无道。吾始乎故，长乎性，成乎命。与齐俱入，与汨偕出，从水之道而不为私焉。此吾所以蹈之也。孔子曰：何谓始乎故，长乎性，成乎命？曰：吾生於陵而安於陵，故也；长於水而安於水，性也；不知吾所以然而然，命也。
　　郭注：磨翁而旋入者，齐也。回伏而涌出者，汨也。人有偏能，得其所能而任之，则天下无难矣。用无难以涉乎生生之道，何往而不通哉！
　　吕注：由乎性命之理，与齐俱入，与汨皆出，从水之道而不为私，犹可蹈也，至於电毫之所不能游，则合其德以通乎物之所造，宜其无所蹈而不适也。生於陵而安於陵为故，故则非出於性而人之所为也。长於水而安於水为性，性则其所偏能也。苟无其性而习之，则虽能之不至乎人所不能及也。
　　疑独注：吕梁丈夫之蹈水有道而不为私，任理者也，故与齐俱入，与汨偕出而不为所溺。始乎故则有所因，长乎性则有自然者，成乎命则不知其所因所绿而亦非自然矣，是故安於陵安於水而不知其所以然也。碧虚注：齐，如磨脐之旋入。汨者，洞淮而涌出。私己逆水，则不能成性命矣。生於陵而安於陵，不失其故也。长於水而入不危，因同本性也。游於湍流而不知所以然者，遂成天命也。明达生之旨，有如吕梁之游，因习而成者也。
　　肤斋云：此段与前操舟意同。故，本然也。《孟子》曰：言性者故而已，谓性命自然之理。从水之道而不为私，顺而不逆之意。安陵、安水，皆随其自然而不知其所以然也。故性命二字，初无分别，但如此作文耳。
　　吕梁丈人之蹈水行歌，其妙在乎从水之道而不为私，所以水不能害也。人之处世，能从人之道而不为私，人亦无害之者矣。推是理以交物，安往而不全哉？始乎故，则因习而成；长乎性，习久成自然也；成乎命，则与水相忘，不知所以然而然。是谓得全於天者也。按此章即与物无逢者，处物而不伤之意，斯言也其为涉世之标准欤！并字旧无它音，宜读同傍，去声。
　　梓庆削木为炉，据成，见者惊犹鬼神。鲁侯见而问焉，曰：子何卫以为焉？对曰：臣工人，何卫之有！虽然，有一焉。臣将为炼，未尝敢以耗气也，必齐以静心。齐三日，不敢怀庆赏爵禄；齐五日，不敢怀非誉巧拙；齐七日，辄然忘吾有四肢形体也。当是时也，无公朝，其巧专而外滑消；然后入山林，观天性；形躯至矣，然后成见据，然后加手焉；不然则已。则以天合天，器之所以疑神者，其是与！
　　郭注：视公朝若无，趺慕之心绝矣。必取其村中者，不离其自然也。尽因物之妙，故疑是鬼神所作耳。
　　吕注：器之所以疑神者，犹如此，则外滑未消而欲游乎物之所造者，不可得至矣。
　　疑独注：梓人，名庆。炼，止乐之器，一名敔象，伏虎形，背有二十七龃龉。未尝耗气，虚一而静也。不怀庆赏爵禄，忘利也。不怀非誉巧拙，忘名也。忘吾有四肢形体，则神全而与天为一，故能视公朝若无，而外事之滑心者消然，后入山林，观木形与炉合者，然后加手，而不强求之，推己之天以合物之天，此器之所以疑於神也。
　　碧虚注：役虑则耗气，无欲则静。心不怀庆赏爵禄，屏外事也。不怀非誉巧拙，息内念也。忘吾形体，忘内外也。然后入山林，采自然之村，合自然之巧，所以妙若鬼神，而鲁侯疑其有卫也。
　　庸斋云：据，锺鼓之抢，乃苟帘之类，所以悬锺鼓，刻木为兽形者也。不怀爵禄非誉，忘其肢体，谓纯气自守，外物不入也。观之天性形躯，若见成者，然后取而用之，以我之自然合物之自然而已。
　　未尝耗气，则神全矣。又斋又静心，是为养神气之道，故见於用也。其巧专而外滑消，观夫木材天性合据形者，然后加手，则用力少而见功多，此器之所以凝神也。然而以天合天之妙，不可以言尽，唯穷神知化，斯足以与焉，人而能不为庆赏爵禄非誉之所移，则几所举措何往而非凝於神耶？
　　东野稷以御见庄公，进退中绳，左右旋中规。庄公以为文弗过也，使之钧百而反。颜闱遇之，入见曰：稷之马将败。公密而不应。少焉，果败而反。公曰：子何以知之？曰：其马力竭矣，而犹求焉，故日败。工捶旋而盖规矩，指与物化而不以心稽，故其灵台一而不栓。忘足，屦之适也；忘要，带之适也；知忘是非，心之适也；不内变，不外从，事会之适也。始乎适而未尝不适者，忘适之适也。
　　郭注：马力竭而犹求焉故败，明至当之不可过也。虽工任之巧，犹任规矩，此言因物之易也。百体皆适，则都忘其身。是非生於不适，所遇而安，故无所变从，是知识适者，犹未适也。
　　吕注：稷之御至善矣而不能无败，於马力既竭之后，则为道而务乎生之所无以为，知之所无奈何者，亦无自而成知。工任旋而益规矩，言任指之旋而益乎规矩，益则其画与之合而不露也，指物之相得若化之自然，不待心之稽考而后合乎方圆也。夫唯如此，则其灵台一而不极，至於忘足、忘腰心、忘是非，未尝不适者，此其不以心稽之证欤？
　　疑独注：稷之御，中规绳，庄公以为有文者不能过也，使之回旋如钩，百度而反，马力已竭而犹求焉，故知其必败。此明性命之理，顺其至当而已，不可过求也。工任能旋疾以用规矩，得於手而心应之，未尝有所稽留，故其灵台虚一而不为利欲所桂梏也。忘足则屦无不适，忘腰则带无不适，忘是非则心无不适，内不好变，外不好从，遇其事，观其会，以行其典礼，则事会无不适，是为忘适之适也。
　　碧虚注：御中规绳，如组织文绣使之回还如钩，百往百反皆复故迸也，韩婴日舜工於使人，造父工於使马，不穷其民，故无逸民，不穷其马，故无逸马。马之蹶败，由策御之过分；民之知竭，由政教之苛察。故达命者，不务知之所无奈何也。工唾之应物无滞而性不杂者，指与物化也。心无稽留，故其灵台一而不极也。忘足忘腰，末也。心忘是非，则本亦忘矣，况於末乎？内外在我，所遇皆然，自适而常适，乃无适之适，工捶之妙亦犹是也。
　　庸齐云：御之巧如识组然，故日文弗过。钩百，打围百转也。马力竭而驰之不已，御虽巧而爻败，人之自用岂可过劳其神乎？工捶以手旋转其圆，便如盖然，自中规矩，如吴道子画神像圆光，一笔而就。指与物化，犹山谷论书法云：手不知笔，笔不知手，手笔两忘，而略不留心，即所谓官知止而神欲行也，故其灵台纯一而不拘碍。适，安也。会，犹造，造道而至於适，则内境纯一而无
　　所变，虽与物接，亦不知其所从事者矣。始乎适而未尝不适者，久则并与适亦忘之也。
　　　《诗》云执辔如组，两验如舞。可以证文弗过之义，织组者总纰於此而成文於彼，喻善御者执辔於上而马调於下也。钩百，谓圆。驱而不止，故知其又败，力竭而犹求，则非唯马败，而人亦劳，只公密而不言，恶其沮志也，少顷而验，斯表先见之明，然於危已无济矣。世之听忠言而不能用者，其失亦若此。工任旋而盖规矩，诸解中吕说明当，所论盖字尤有理。
　　庸斋於盖字颇费辞而后论精到，合二家之长斯为尽善也。经意不过谓达生之人，心通物理而物与之合，非区区求合於物，故其巧妙，其功深，徜徉於世而未尝不适，是为忘适之适，盖人处世问能与物无件，则无往而非适矣。
　　有孙休者，踵门而诧子扁庆子曰：休居乡不见谓不修，临难不见谓不勇；然而田原不遇岁，事君不遇世，宾於乡里，逐於州部，则胡罪乎天哉？休恶遇此命也？扁子曰：子独不闻夫至人之自行邪？忘其肝胆，遗其耳目，芒然彷徨乎尘垢之外，逍遥乎无事之业，是谓为而不恃，长而不宰。今汝饰知以惊愚，修身以明污，昭昭乎若竭日月而行也。汝得全而形躯，具而九窍，无中道夭於聋盲跛赛而比於人数，亦幸矣，又何暇乎天之怨哉！子往矣！孙子出。扁子入，坐有问，仰天而叹。弟子问曰：先生何为叹乎？扁子曰：向者休来，吾告以至人之德，吾恐其惊而遂至於惑也。弟子曰：不然。孙子之所言是邪？先生之所言非邪？非固不能惑是。孙子所言非邪？先生所言是邪？彼固惑而来矣，又奚罪焉？扁子曰：
　　不然。昔者有乌，止於鲁郊，鲁君说之，为具太牢以飨之，奏《九韶》以乐之，乌乃始忧悲，眩视不敢饮食，此之谓以己养养乌也。若夫以乌养养乌者，宜栖之深林，浮之江湖，食之以委蛇，则平陆而已矣。今休款启寡闻之民也。吾告以至人之德，譬若载鼹以车马，乐钨以锺鼓也。彼又恶能无惊乎哉！
　　郭注：凡非真性，皆尘垢也。凡自事者，皆无事之业，率意自为，非恃而为之，任其自长，非宰而长之也。己养乌养，各有所便，均任性命之适而至矣。
　　吕注：此篇之旨在乎存生，以至神全精复，与天为一，若孙休之所为，则反之者也，其闻斯言也，不能无忧惊，眩视而不敢饮食，故终之以海乌之说云。
　　疑独注：子扁庆子，孙休之师，休自谓居乡无人谓我不修，临难无人谓我不勇，然而耕田不遇丰岁，事君不遇治世，居乡里为人所摈，居州部为人所逐，何罪於天而受命如此。其师告以子独不闻至人之自行邪？忘其肝胆，则五藏皆虚；遗其耳目，则六尘不入；故彷徨尘外，逍遥无为。真君之为出於无为，故为而不恃；真宰之长，出於非长；故长而不宰。今汝修身饰知，自显於世，宜其罹害也，得全形而无夭，自比於人数已幸矣，何暇乎怨天尤人哉！又恐孙休不知而惊其言，遂举海乌之喻，言善养生者各任其性分之适而至矣。
　　碧虚注：休自谓身修志勇，所造不遇，乃不知天命，妄兴忧叹也。夫至人之行，不愿人知，忘其肝胆，况喜怒乎？遗其耳目，况见闻乎？修勇宾逐，皆尘垢也；自行遗忘，皆无事也。今休将为而恃，欲长而宰，要人知用矜伐，苟免幸，类完人耳。盖孙休欲务生之所无以为，故扁子答以知之所无奈何，是知大声至音里巷俗夫之所必惑也。恶得无惊乎哉！
　　庸斋云：宾，读同摈，弃也。明污、惊愚，言其自异。款启，小孔窍，喻其所见者小，语之太高，彼安得不惊邪？此讥当时学者浅见而未知大道也。食以委蛇，使之自得而食也。乌养之喻，已见前篇。
　　乐天知命故不忧，穷理尽性夫何疑。若孙休之所云，其於天命理性之说大有径庭矣，故扁子告以至人之行忘肝胆则内虚，遗耳目则外静，然后彷徨乎尘垢之外。凡人世有为事迹，皆尘垢也，能离乎此，则行住坐卧莫非无事之业，所谓世出世间矣，何为可恃，何长可宰邪？今汝饰知修身，昭若日月，以揽世间之祸患，得全形无夭亦幸矣，何暇乎天之怨哉！此所以深警其迷，而使之知复也。海鸟之喻，文意显明。
　　是篇首论生者人之所重，或过养而伤生；命在天而莫违，或以故而灭命；傥达於斯二者，则能保其生而安乎命，是为深根固柢，长生久视之道也。故凡生之所无以为者，己之命之所无奈何者，远之知其非所当务，而吾有纯全之天不可须臾离也。请观醉者之视车，伟者之於镇干，则亦何所容心哉！ 承蜩、操舟，以明积习而造妙；牧羊、畏途，在乎鞭后而戒危；说竞，喻责爵者不如见鬼显不能冥妄者多惑，此后设喻不一，皆所以申达生之旨，可谓谆且切矣！夫人生所养，自有定分，不为求之而得，弗求而失也。人之息难有出非虞，不为幸而可逃、智而可免也。在乎修人事以顺天理，求其无愧而已。寿夭祸福，非所汲汲也。至若岩谷清修，庙堂事业，内而养生，外而治人，亦不过美人伦、兴教化，同归乎道德之理而已，然的知生为可重，而能警乎椎席饮食之间者，几何人哉！必也望之而似木鸡，御而不竭其力，斯达乎生理而庶几乎至人之行矣！结以鲁郊之乌闻锺鼓而忧悲，盖外失其养，则内伤其性，苟知所以养之，则知所以全之，要在达己之生，推以利物之生，与物同适，忘适而无不适矣。
　　南华真经义海纂微卷之五十九竟
　　南华真经义海纂微卷之六十
　　武林道士褚伯秀学
　　山木第一
　　庄子行山中，见大木，枝叶盛茂，伐木者止其旁而不取也。问其故，曰：无所可用。庄子曰：此木以不材得终其天年。夫子出山，舍於故人之家。故人喜，命坚子杀疡而烹之。坚子请曰：其一能呜，其一不能呜，奚杀？主人曰：杀不能呜者。明日，弟子问庄子曰：昨日山中之木，以不材得终其天年；今主人之鸦，以不材死；先生将何处？庄子笑曰：周将处夫材与不材之间。材与不材之间，似之而非也，故未免乎累。若夫乘道德而浮游则不然。无誉无訾，一龙一蛇，与时俱化，而无肯专为；一上一下，以和为量，浮游乎万物之祖；物物而不物於物，则胡可得而累邪！此神农、黄帝之法则也。若夫万物之情，人伦之传，则不然。合则离，成则毁，廉则挫，尊则议，有为则亏，贤则谋，不肖则欺，胡可得而必乎哉！悲夫！弟子志之，其唯道德之乡乎！
　　郭注：设将处此耳，以未免乎累，竟不处。若夫乘道德而浮游者，庄子亦处焉，不可必，故待之不一方，唯与时俱化者，能涉变而常通耳。
　　吕注：圣贤之不容於世，其累常在材，故庄子数数言之，深戒乎材之为累也。若夫愚不肖以不能呜见杀亦多矣，岂以不材叉可免邪？则山中之木，主人之马其失均耳。故将择夫材与不材之问而处之，然犹似道而非道也，以道之为体，不涉两端，亦非中央，则材不材之间犹未免乎累。若夫乘道德而浮游，则无誉无訾，不可得而贵贱，一龙一蛇，不可得而圣，凡消息盈虚，与时俱化，或升或潜，和而不乖，岂系乎材不材之间！凡以浮游乎万物之祖而已。万物之祖，犹云众父父也，若是，则物物而不物於物，胡可得而累邪？夫万物之情，人伦之传，有合必离，有成必毁，康则见挫，尊则见议，然则材不材之问欲免乎累何可必得？欲无累者，其唯道德之乡乎！
　　疑独注：天下之理，其发如机，可乘而不可制；天下之时，其过如矢，可因而不可执；故昨日之木，以不材生，今日之码，以不材死，是以圣人因时乘理，与物俱流而不凝滞於物，与世俱化而不拘系於世，一龙一蛇其变无常，不得而誉，不得而訾，与时俱化，以和为量，浮游乎万物之祖，物物而不物於物，以应无穷之变，此＇先王所贵之法则也。若夫万物之情，人伦之传，则不免乎离合成毁，胡可必哉！欲免此者，其唯道德之乡乎。
　　碧虚注：码之不存者，无其文也；木之大本者，有其质也。至人藏其质而混其文，所以游於世而不僻。道德，日新也，浮游无迹也。无誉訾，则能括囊。同龙蛇，则能显晦。与时化，则随世宜。无专为，则可上下以和为量，动则循理，游乎物祖，为不逐末，如此则世累莫干，太古之道也。若夫物情，贤则谋，犹材木也；不肖则欺，犹默厉也。道德之乡，在乎不必而无迹也。
　　庸斋云：材与不材，犹有形迹，不免乎累，必至於善恶俱泯，无得而名，斯为全其天也。乘道德，即顺自然。一龙一蛇，喻用合随时。无心，故无誉无訾。专为，则有心。上下，迹退也。以顺自然为度，或上或下，皆可。祖，即始也。万物之情，私情也。人伦之传，传，习也。此下数句，曲尽人情处世不由人，胡可自必叹人事之无常，危机之可畏也，故嘱其弟子识之，唯顺乎自然则可以自免也。
　　为圣贤者，无不因学而成；学圣贤者，往往徇逵成弊。唯得心遗逵，斯无弊矣。木以不材而是生，厉以不材而死，此可见之逵也，然其所以生所以死，岂专在乎材与不材？亦有系乎所遇焉！故真人将处乎材与不材之间，犹以为未免乎累，而欲脱去之，特未知所遇者如何耳。能否系乎材，所遇系乎命，或谓材属人而命属天，则截然二途矣！盖材亦出於天而成之在人，命全之在人而有系乎天，所遇则天人相因之迹，而美恶之所以着也，故材不材之问，贤者之事。超三者而无累，则入乎圣矣。是以必至於游乎万物之祖，物物而不物於物，然后材之所不能役，命之所不能拘也，故圣人不贵材，罕言命。乡字旧无它音，今拟从去声，与向同。
　　市南宜僚见鲁侯，鲁侯有忧色。市南子曰：君有忧色，何也？鲁侯日：吾学先王之道，修先君之业；吾敬鬼尊贤，亲而行之，无须臾离居；然不兔於患，吾是以忧。市南子曰：君除患之术浅矣！夫丰狐文豹，栖於山林，伏於岩穴，静也；夜行昼居，戒也；虽饥渴隐约，犹且胥疏於江湖之上而求食焉，定也；然且不免於网罗机辟之患。是何罪之有哉？其皮为之灾也。今鲁国独非君之皮邪？吾愿君剖形去皮，洒心去欲，而游於无人之野。南越有邑焉，名为建德之国。其民愚而朴，少私而寡欲，知作而不知藏，与而不求其报，不知义之所适，不知礼之所将，猖狂妄行，乃蹈乎大方，其生可乐，其死可葬。吾愿君去国捐俗，与道相辅而行。君曰：彼其道远而险，又有江山，我无舟车，奈何？市南子曰：君无形倨，无留居，以为君车。君曰：彼其道幽远而无人，吾谁与为邻？吾无粮，我无食，安得而至焉？市南子曰：少君之费，寡君之欲，虽无粮而乃足。君其涉於江而浮於海，望之而不见其崖，愈往而不知其所穷。送君者皆自崖而反，君自此远矣！ 故有人者累，见有於人者忧。故尧非有人，非见有於人也。吾愿去君之累，除君之忧，而独与道游於大莫之国。方舟而济於河，有虚船来触舟，虽有偏心之人不怒；有一人在其上，则呼张歙之；一呼而不闻，再呼而不闻，於是三呼邪，则必以恶声随之。向也不怒而今也怒，向也虚而今也实。人能虚己以游世，其孰能害之！
　　郭注：有其身而矜其国，虽忧怀万端，尊贤尚行，而患虑愈深，故令其无身忘国而任其自化，寄之南越，取其去鲁之远也。若各恣本步，人人自蹈其方，则万方得矣，不亦大乎！去国捐俗，谓荡除其胸中，君乃谓真欲使之南越也。形倨，谓踬碍。留居，谓滞守。形与物夷，心与物化，斯寄物以自载也。君能少费寡欲，则无所不足。涉江浮海，不见其崖，喻绝情欲之远。君无欲，则各反守其分。自此远矣，谓超然独立於万物之上也。有人者，有之以为己私。见有於人，为人所役用也。有天下而寄之百官，非有人也，因民任物而不役己，非见有於人也。欲令荡然无有国之怀，则世虽变，其於虚己以免害一也。
　　吕注：以鲁国为皮者，息之所生由乎不能忘其国也。益形不遗，则国得为之累，制形所以去皮；心不白，则欲得为之染；洗心所以去欲；离人入天，此为游於无人之野，建德之国，所以立道也。其民愚朴寡欲，则非属於文之不足。作不知藏，物至而供其求，与不求报，仁而不以为恩也。不知义之所适，则不尚往来。不知礼之所将。妄行而蹈大方，可乐可葬，则终始所不去也。建国之为国，如此而所以不能游者，以国与俗糜之而已。弃国捐俗，与道相辅而行，则不劳而至矣。夫道迩甚夷，而人视之若远，且险者以形倨而不逊，留居而不进耳。以无形倨无留居而为车，以少费寡欲而为粮，其患不能达哉！不见其崖，与乎无穷之游，送君者自崖而反，则拘於虚而畏其深远者，莫之敢前。君自此独立无匹；而人莫之能从也。傥游乎此非有於人，非见有於人也。尧之为尧，如是而已。大莫、建德，即前章所谓万物之祖，道德之乡是也。次论虚船触舟而不怒，向之乘道德而浮游者，其於世也亦若此而已矣。
　　疑独注：南越，明地。建德，圣人之国。愚朴寡欲，善养心也。作而不藏，与不求报，大化也。不知义之所适，真义也。不知礼之所将，至礼也。三者自得於内，故猖狂妄行，蹈乎大方，在生安生，在死安死也。刳形去心，游於无人之野，使之神德行入而同乎天也。去国捐俗，与道相辅而行之於建德之国，使之显道出而同乎人也。鲁侯真谓使之南越，忧其道远而险，岂知建德之国，只在乎心存神忘形不行而至矣。鲁侯又虑道远无粮，此皆不能忘物，认言着境。市南子欲其求之於性分之内，使之少费以啬神，寡欲以养心，虽无粮而自足矣。江喻德，道喻海。不见其崖，背境也。不知所穷，适变也。如是，则送君者皆自境而反，言其至於道者中人之所不及也。贵者有人，宠者见有於人。尧非有人，则能以贵为寄；非见有於人，则能以宠为下；故无累无忧，盖俗鲁侯去累忘忧而与道游於大莫之国也。虚舟以喻无心，故触物而不怒；有人在其上，则有心於物而物樱之矣。人能无心以处物，孰能害之。碧虚注：剧形则文皮去，酒心则嗜欲除。既能自治，则是游於无人之野，去此尚贤，取彼立德，是为建德之国。愚故少私，朴故寡欲。知义所适故藏，知礼所将故报。不猖狂何绿游方外，不妄行何绿蹈大方。生可乐，死可葬，终始居而不离也。愿君去其绪余，与精妙相辅而行。忧无舟车，未能悬解；又忧道远无粮，攀绿未绝也。少费寡欲，无粮自足，鹑居而毂食也。涉江浮海，望不见崖，疱尘无着也。自崖而反，言力小者不前。君自此远矣，视听不及也。尧非有人，忘汾水也。非见有於人，日用不知也。我忘人则无累，人忘我则无忧，故独与道游於大莫之国。大莫之国，谓造化也。虚船触舟，喻无心而遇物。向也不怒，非有人也。而今也怒，见有於人也。人不怒虚舟，则物不害虚己可知矣。庸斋云：以皮自累，言有名於世皆能召祸也。前言无人之野，即无物之始，此又云建德之国，看此一段，今人礼净土，其源出於此。战国时南越未通，中土借以立言，初无它义，耕作自食而无私畜，未有礼义之名，故无所适，无所将，猖狂从心而行，皆合乎大道也。以慕道之心自相勉励而欲至於此国。无形倨不有其身，无留居不有其国，如是则可以往矣。涉江浮海，至不知所穷，只是游无穷三字。送君者皆自崖而反。君自此远矣，言学道之人既悟之后，向之所资以自悟者，如人饯送，登舟至於海，崖皆已反归矣。譬见舞剑而善草书，始因剑而悟，既悟则剑为送者矣。读书亦资送者也。大莫之国，即无人之野，建德之国也。虚船触舟而不怒，此喻最佳。狐豹柄伏隐约，犹不免於患，皮为之灾也。今鲁国君位无异文皮之贾祸，信能制形，则外皮自去；酒心，则内欲自除；超然远俗，是游无人之野也。到此恐鲁侯渺茫无据，又设建德之国以诱之。作不知藏，见在而足。与不求报，施不为恩。又安知义礼之所适将哉？所以恣行而不离乎大道也。可乐可葬，言安生安死。去国捐俗，则舍其系累。与道相辅，则归於无为。若是者，可以至於建德之国矣。鲁侯未悟，又虑道远而无舟车，告以但能无以君侯自尊，仍无恋此国位，以是为车则可往矣。又虑幽远无邻，无粮曷至。故凡着物滞有者，畏堕於虚，其息常若此。又告以少费寡欲，无粮乃足，君其泛乎道德之海而无崖无穷。送君者，喻爵位嗜欲，平日相从请熟者，一旦弃去而游乎无穷，则向之相从者望崖而不可进，遂与之日远矣。夫有人、见有，皆不免忧累，唯能若尧之荡荡无名，斯可免息。愿君去累除忧，而独与道游於大莫之国。莫，即无也，益由无人之野，斯造建德之国。大莫，则德亦忘矣，即《逍遥游》所谓无何有之乡是也。虚船触舟，备见前解。无须突离居然不免於息，旧从居为句，诸解多因之。今定从离为句，居属下文。
　　南华真经义海纂微卷之六十竟
　　南华真经义海纂微卷之六十一
　　武林道士褚伯秀学
　　山木第二
　　北宫奢为卫灵公赋敛以为锺，为坛乎郭门之外，三月而成上下之县。王子庆忌见而问焉，曰：子何术之设？奢曰：一之间，无敢设也。奢闻之，既雕既琢，复归於朴。恫乎其无识，倘乎其息疑；萃乎芒乎，其送往而迎来；来者勿禁，往者勿止；从其强梁，随其曲傅，因其自穷，故朝夕赋敛而毫毛不挫，而况有大涂者乎！郭注：怕#1然守一，非敢假设以益事。还用其本性，任其纯朴而已。无所趣，无所悦，而任彼往来；顺乎众，无所系，而用其不得不尔。当故无损，泰然无执，用天下之自为，斯大通之涂也，故经之营之，不日成之。
　　吕注：有衍设其间，则非所谓一也。雕琢复朴，去华务实也。侗乎无识，不知谁何。倘乎怠疑，不敢欲速也。送往迎来，勿禁勿止，强梁无所抑，曲傅无所遏，而出於彼之不得已，故朝夕朝赋钦而毫毛不挫，以其无所设於一之间而已。况天下之理有大涂者乎？庖丁所以游刃於其间而有余地也。疑独注：锺者虚中而善应，以喻人心。赋敛以为锺，喻音养精神，以治心也。为坛祭锺而后用，喻成心之体，然后成心之用也。三月，天道小成。上下之悬，体用备也。王子庆忌间何衍之设，答以抱一以为用，无敢设也。复朴，喻复性。无识怠疑，何思何虑也。往来勿禁，各任所适。从其强梁，柔刚也。随其曲傅，不强柔也。因其自穷，所以不穷，故赋敛而毫毛不挫，此皆不出乎性分之内，是以无损而自足也。碧虚注：用心专一於其间，岂敢妄设邪？雕琢复朴，制度淳古也。倘乎怠疑，惆傥无退也。勤诚将迎而无仰夺，顺其拒扞，任其附己，因其自穷，非势取也。赋敛而毫毛不挫，民悦故无损也，而况有大道者乎？庸斋云：循自然之理，纯一而无杂，故曰一之间无敢设也。雕琢复朴，去圭角而归自然，无识而若怠若疑，无容心之状。勿禁勿止，无将迎也。强梁，不顺。曲傅，顺也。皆随而听之，自穷自至，言或顺或逆，终皆不求而自至，故无毫毛之伤。大涂，谓可坦然而行。无容心以处之也。金石，奉天之器，应律吕而调阴阳，国所当备者；而赋敛於民以为之，则宜难成也。今乃三月而成，上下之悬，设架悬锺，上下各六，所谓编锺是也。怪其成之速，故间何卫之设而致是，答以唯知纯一是守，无敢有所设也。既雕既琢，始於有为；复归於朴，终乎无为。所以至於无识而若怠若疑也。萃乎芒乎？送往迎来，若蚊昙之过前也。来者勿禁，随其曲附也。往者勿止，从其强梁也。因其自穷，使各尽其情而已。吾能止此而上下二悬犹足以不扰而辨，况怀大道於身者乎？益其谦辞也。此言以道处物者，无往而不从容；执物而障道，无往而不系累。夫赋敛以成事，后世为国者所不免。有道存乎其间，则事成而民不害也。所谓有道者何？守一复朴而已矣。
　　孔子围於陈、蔡之间，七日不火食。太公任往吊之曰：子几死乎？曰：然。子恶死乎？曰：然。任曰：予尝言不死之道。束海有乌焉，其名曰意息。其为乌也，纷纷秩轶，而似无能；引援而飞，迫胁而栖，进不敢为前，退不敢为后；食不敢先尝，必取其绪。故其行列不斥，而外人卒不得害，是以免於患真＃２木先伐，甘井先竭。子其意者饰知以惊愚，修身以明污，昭昭乎如揭日月而行，故不免也。昔吾闻之大成之人曰：自伐者无功，功成者填，名成者亏。孰能去功与名而还与众人！道流而不明，居得行而不名处；纯纯常常，乃比於狂；削边捐势，不为功名；是故无责於人，人亦无责焉。至人不闻，子何喜哉？孔子曰：善哉辞其交游，去其弟子，逃於大泽；衣裘褐，食杼栗，入兽不乱旱，入乌不乱行。乌兽不恶，而况人乎！
　　郭注：息害生於役知以奔竞。木伐井，竭才之害也。夫察焉小异，与众为逢；混然大同，无独异於世矣。故昭昭者乃冥冥之述也。将寄言以遗迹，因陈、蔡以托意，恃功名以为己成者，未之尝全，功自众成，故还之。道昧然而自行，彼皆居然自得此行，非由名而后处之。无心而动，功自彼成，故势不在我，而名述皆去。恣情任彼，彼各自当，其责寂泊无怀，乃至人也。辞交游，去弟子，取其弃人间之好，若草木之无心，故乌兽无所畏，益寄言以极推至诚之信任乎物而无受害之地也。吕注：纷纷轶跌，则虽纷而不乱，似无能而非无能。引援而飞，迫胁而栖，则踌躇不得已於动止之间也。迹不敢先，退不敢后，无出而阳，无入而藏也。食不先尝，又取其绪，处乎不争之地也。行列不斥，人不得害，则韦於人之道也。知功名之成必有亏，而去之以还与众人，此大成之人所为也。道流而不明，居则人莫见其功，得行而不名处，则人莫闻其名。得，则德也。纯常比狂，猖狂妄行也。不为功名，还与众人也，此所谓有道者能以有余奉天下也。陈、蔡之厄所以处之，非不足於此，亦知之所无奈何耳！学仲尼者苟不知有所谓行列不斥，与乌兽之可入，则不至於揭日月而行，而为功名之所累者几希。疑独注：大成之人，指老子去功为，名还与众人，此所以不寨不亏也。道流於天下而不见其述，德行於天下而不闻其名，不杂不变，无心若狂，故不责於人而人亦无责，此至人之道也。至人不欲名闻於人，子何喜於名也！夫子於是辞交游，去弟子，逃於大泽，衣褐食杼，尽弃人间之好而求物外之理，乌兽为之柔驯，况於人乎！碧虚注：乌名意怠，取其无骞书之心。引援而飞，食取其绪，言避害之深也。今孔子饰知以删《诗》、《书》，修身以定《礼》、《乐》，昭如日月，众人师仰。有如直木甘井，先遭伐竭。伐功矜名，必无全者，故神人无功，其功归民；圣人无名，其名归臣。道气流布，何尝彰显，至人所居得行其道而民不见其迹也。纯常比狂，天之君子，人之小人也。削除圣逵，则无功矣。捐弃权势，则无名矣，缘饰知以惊愚，故有陈、蔡之厄也。於是孔子辞交去徒，逃於大泽，亦犹意怠之迫胁而栖，行列不斥，乌兽不恶，而况人乎！肤斋云：意怠，燕也。迫胁而栖，言近人为巢。不斥，不多。各依人家，故外人不得害之。顺道而行，黯然自晦，故日道流而不明。所居得行其志，不以声名自高，故日居得行而不名处。纯常，一也。狂若无心，不为功名，人我无责，无逵而化也。至人欲无闻於世，子何以名为喜乎？末后数语，与列子食豕如食人意同。道流而不明，居得行而不名处二句，停匀分读，义自显然。郭氏乃於明字下着注，故后来解者不越此论，唯吕氏、疑独二家从居从处为句，盖得当是德，名应是明，庶与上文义协，言道德流行无往不在，但不欲自显其道德以取伐竭耳。纯常比狂，彼此无责，故能入兽不乱韦，入乌不乱行，此孔子服膺大成之言而洗心藏密之效也。故标示后世以为规戒焉。孔子问子桑雩曰：吾再逐於鲁，伐树於宋，削边於卫，穷於商、周，围於陈、蔡之间。吾犯此数患，亲交益疏，徒友益散，何与？子桑雩曰：子独不闻假人之亡与？林回弃千金之璧，负赤子而趋。或曰：为其布与？赤子之布寡矣；为其累与？赤子之累多矣；弃千金之璧，负赤子而趋，何也？林回曰：彼以利合，此以天属也。夫以利合者，迫穷祸患害相弃也；以天属者，迫穷祸患害相收也。夫相收之与相弃亦远矣！且君子之交淡若水，小人之交甘若醴。君子淡以亲，小人甘以绝。彼无故以合者，则无故以离。孔曰：敬闻命矣。徐行翔佯而归，绝学捐书，弟子无抱於前，其爱益加进。异日桑雩又曰：舜之将死，真玲禹曰：汝戒之哉！形莫若绿，情莫若率。绿则不离，率则不劳。不离不劳，则不求文以待形；不求文以待形，固不待物。
　　郭注：君子之交，无利故淡，道合故亲。小人之交，饰利故甘，利不可常，故绝。无故而自合者，天属也；合不由故，则故不足以离之。有故而合，叉有故而离矣。其爱益加进，去饰任素也。因形率情，故不矫之以利。形不假故常全，情不矫故常逸。任朴直前，故常足也。吕注：学孔子而不知有所谓天属，唯学与书之为务，则所以交於天下者皆人合而已。形莫若绿，绿则不离而合矣。情莫若率，率则不劳而逸矣。不离不劳，则任其质之自然而性分已足，奚用求文以待形哉！不求文以待形，则不待物宜矣！此绝学捐书之尤至者也。疑独注：以势交者，势穷则离；以利合者，利穷则散。唯父子兄弟，天属也；其相亲之道，尤见於穷祸息害之时，故太史公日疾痛未尝不呼父母，《诗》曰：死丧之戚，兄弟孔怀。故假人之亡国，林回不以千金之璧为利而以赤子为爱，出乎天性之自然，盖其始无所因而合，今亦无所因而离也。君子以道交，故淡；小人以利交，故甘。道交之与天属，其致一也。孔子犯息之后，交徒益散者，其始有故而合，亦有故而离也。舜之将死，以其真道命令禹曰：形莫若绿，不以心使形也；情莫若率，不以物怖情也。形绿则不离，情率则不劳。故无文而反质，无物而自足矣。碧虚注：天属淡以亲，利合甘以绝。无故以合，所以亲；有故以合，所以绝。孔子绝学捐书，弟子加进；去其利合，留其天属也。舜之将死，以真道清冷晓悟禹日形属外，因物而顺之；情属内，自率而领之。物顺则合，自领则逸。既合且逸，岂假文采以待形用？固不须外物之附已
　　也。外物，谓亲交徒友辈。庸斋云：冷，音零，晓也，以真道告之。绿，谓因其自然。率，谓循其自然。不离，与道为一也。形，指我。文，指身外之物。不以身外之物待
　　我。待，犹宴客曰待。不以身外为文华，则不待於物，此不待不资之也。天属相收，出乎自然，无故而合也；利合相亲，出乎使然，有故而合也。以夫子之交徒比林回之赤子，则有故无故可见。淡亲甘绝，又为世道，泛言之，此相收相弃之所以分也。夫子既悟，归而绝学，以至於无为，捐书而究其所以迹。弟子无揖逊之礼而相忘於前，其爱益加进，则去饰任真皆天属也，奚独父子而后为至亲耶？形绿而不离，则己常存。情率而不劳，则性常逸。所谓我者得矣，又何待乎礼文？何资乎外物哉！
　　南华真经义海纂微卷之六十一竟
　　＃１正字为『泊』
　　＃２正字为『直』。
　　南华真经义海纂微卷之六十二
　　武林道士褚伯秀学
　　山木第三
  </div>
  <div class="pagination">
   <a href="南华真经义海纂微_page14.html">
    上一页
   </a>
   <span>
    ...
   </span>
   <a href="南华真经义海纂微_page10.html">
    10
   </a>
   <a href="南华真经义海纂微_page11.html">
    11
   </a>
   <a href="南华真经义海纂微_page12.html">
    12
   </a>
   <a href="南华真经义海纂微_page13.html">
    13
   </a>
   <a href="南华真经义海纂微_page14.html">
    14
   </a>
   <span class="current-page">
    15
   </span>
   <a href="南华真经义海纂微_page16.html">
    16
   </a>
   <a href="南华真经义海纂微_page17.html">
    17
   </a>
   <a href="南华真经义海纂微_page18.html">
    18
   </a>
   <a href="南华真经义海纂微_page19.html">
    19
   </a>
   <a href="南华真经义海纂微_page20.html">
    20
   </a>
   <span>
    ...
   </span>
   <a href="南华真经义海纂微_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
