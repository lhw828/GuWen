<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 52 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 52 页/共 129 页</h1>
    <div class="content">　　＃１２王孝鱼云，依王叔岷说当改『理』为『通』。
　　＃１３《阙误》引江南古藏本『已』作『纪』。
　　＃１４原作『盍』，依正文改正作『问』。
　　＃１５『不』字依郭庆藩引文及文意补。
　　＃１６郭庆藩引文『应』改作『者』。
　　＃１７郭庆藩引文删『之』字。
　　＃１８王孝鱼依赵本删『所』字。
　　＃１９郭庆藩引文『师』作『尔』。
　　＃２０『东』疑『陈』之误，今依郭庆藩引文及上下文当改。
　　＃２１郭庆藩引文无『辑，音集』三字，
　　＃２２四库本、浙江书局本『泛』俱作『问』。
　　＃２３『复』疑为『履』之误，今依四库本、浙江书局本当改。
　　＃２４郭庆藩引文『记』作『托』。
　　＃２５《阙误》引张君房本一有』下有『机』字。
　　＃２６《阙误》引张君房本『为』作『桔』。
　　＃２７郭庆藩引文『体』作门骸』。
　　＃２８郭庆藩引文『适』下有【时』字。
　　＃２９郭庆藩引文『警』下补『是』字。
　　＃３０郭庆藩引文『斯』字改作『有』。
　　＃３１郭庆藩引文『古』上补『向』字。
　　＃３２郭庆藩引文『普』上补『以』字。
　　＃３３『勃』疑『怅』之误，依郭庆藩引文及文意当改。
　　＃３４【上』疑『止』之误，依郭庆藩引文及文意当改。
　　＃３５四库本、浙江书局本『焦』俱作「妩』。
　　＃３６四库本、浙江书局本『导』俱作一道』。
　　＃３７《阙误》引张君房本『相』下有『罪』字。
　　＃３８原作『华』，四库本、浙江书局本俱作『萼』、故改，下疏文同。
　　＃３９四库本、浙江书局本『垂』作『缶』。
　　＃４０依赵本改『令』作『会』。
　　＃４１『珪』及以下『亦插也捂插笋犹』八字文意混乱，当依郭庆藩引文改作『插也。质，犹珪，谓插』七字。
　　南华真经注疏卷之十五
　　河　南　郭　象　注
　　唐西华法师成玄英疏
　　外篇天道第十三
　　天道运而无所积，故万物成；
　　〔疏〕运，动也，转也。积，滞也，蓄也。言天道运转，覆育苍生，照之以日月，润之以雨露，鼓动陶铸，曾无滞积，是以四序回转#1，万物生成也。
　　帝道运而无所积，故天下归；
　　〔疏〕王者法天象地，运御群品，散而不积，施化无方#2，所以六合同归，八方款附。
　　圣道运而无所积，故海内服。
　　〔注〕此三者，皆恣物之性而无所牵滞也。
　　〔疏〕圣道者，玄圣素王之道也。随应垂逵，制法立教，舟航有识，拯济无穷，道合於天，德同於帝，出处不一，故有帝圣二道也。而运智救时，亦无滞蓄，慈造弘博，故海内服也。
　　明於天，通於圣，六通四辟於帝王之德者，其自#3为也，昧然无不静者矣。
　　〔注〕任其自为，故虽六通四辟而无伤於静也。
　　〔疏〕六通，谓四方上下也。四辟者，谓春秋冬夏也。夫唯照天道之无为，洞圣情之绝虑，通六合以生化，顺四序以施为，以此而总万乘，可谓帝王之德也。任物自动，故日自为；晦进韬光，其犹昧合，动不伤寂，故无不静也。
　　圣人之静也，非曰静也善，故静也；
　　〔注〕善之乃静，则有时而动也。
　　〔疏〕夫圣人之所以虚静者，直置形同槁木，心若死灰，亦不知静之故静也。若以静为善美而有情於为静者，斯则有时而动矣。
　　万物无足以绕心者，故静也。
　　〔注〕斯乃自得也。
　　〔疏〕妙体二仪非有，万境皆空，是以参变同尘而无喧挠，非由饬励而得静也。
　　水静则明烛须眉，平中#4准，大匠取法焉。
　　〔疏〕夫水，动则波流，止便澄静，悬鉴洞照，与物无私，故能明烛须眉，清而中正，治诸褒#5枉，可为准的，纵使工任之巧，犹须放水取平。故《老经》云，上善若水。此举喻前之义。
　　水静犹明，而况精神。圣人之心静乎。天地之鉴也，万物之镜也。
　　〔注〕夫有其具而任其自为，故所照无不洞明。
　　〔疏〕夫圣人德合二仪，智周万物，岂与夫无情之水同日论邪。水静犹明烛鬓眉，况精神圣人之心静乎。是以鉴天地之精微，镜万物之玄迹者，固其宜矣。此合譬也。
　　夫虚静恬淡寂寞无为者，天地之平而道德之至#6，
　　〔注〕凡不平不至者，生於有为。
　　〔疏〕虚静恬淡寂寞无为，四者异名同实者也。欺为之美，故具此四名，而天地以此为平，道德用兹为至也。
　　故帝王圣人休焉。
　　〔注〕未尝动也。
　　〔疏〕息虑，於静#7。
　　休则虚，虚则实，实者伦#8矣。
　　〔注〕伦，理也。〔疏〕既休虑息，则自与虚空合德；与虚空合德，则会於真实。会於真实之道，则自然之理也。
　　虚则静，静则动，动则得矣。
　　〔注〕不失其所以动。
　　〔疏〕理虚静寂，寂而能动，斯得之矣。
　　静则无为，无为也则任事者责矣。
　　〔注〕夫无为也，则莘才万品，各任其事而自当其责矣。故曰巍巍乎舜禹之有天下而不与焉，此之谓也。
　　〔疏〕任事，臣也，言臣下各有任职之事也。夫帝王任智，安静无为，则臣下职任，各司忧责。斯则主上无为而臣下有事，故冕旎垂目而不与焉。
　　无为黝俞俞，俞俞者忧患不能处，年寿长矣。
　　〔注〕俞俞然，从容自得之貌。
　　〔疏〕俞俞，从容和乐之貌也。夫有为滞境，尘累所以婴其心；无为自得，忧息不能处其虑。俞俞和乐，故年寿长矣。
　　夫虚静恬淡寂寞无为者，万物之本也。
　　〔注〕寻其本皆在不为中来。
　　〔疏〕此四句万物根原，故重举前言，结成其美#9也。
　　明此以南乡，尧之为君也；明此以北面，舜之为臣也。
　　〔疏〕夫揖让之美，无出唐处；君臣之盛，莫先尧舜；故举二君以明四德，虽复南北两面，而平至一焉。
　　以此处上，帝王天子之德也；以此处下，玄圣素王之道也。
　　〔注〕此皆无为之至也。有其道为天下所归而无其爵者，所谓素王自贵也。
　　〔疏〕用此无为而处物上者，天子帝尧之德也，用此虚淡而居臣下者，玄圣素王之道也。夫有其道而无其爵者，所谓玄圣素王，自贵者，即老君尼父是也。
　　以此退居而闲游江海，山林之士服；
　　〔疏〕退居，谓晦迩隐处也。用此道而退居，故能游饭山水，从容闲乐，是以天下隐士无不服从，即巢许之流是也。以此进为而抚世，则功大名显而天下一也。
　　〔注〕此又其次也。故退则巢许之流，进则伊望之伦也。夫无为之体大矣，天下何所不为哉。故主上不为冢宰之任，则伊吕静而司尹矣；冢宰不为百官之所执，则百官静而御事矣；百官不为万民之所务，则万民静而安其业矣；万民不易彼我之所能，则天下之彼我静而自得矣。故自天子以下至于庶人，下及昆虫，孰能有为而成哉。是故弥无为而弥尊也。
　　〔疏〕进为，谓显述出任也。夫妙体无为而同尘降述者，故能抚苍生於仁寿，弘至德於圣朝，着莫测之功名，显阿衡之功绩。是以天下大同，车书共执，尽善尽美，其唯伊望之伦乎。
　　静而圣，动而王。
　　〔注〕时行则行，时止则止。
　　无为也而尊，
　　〔注〕自然为物所尊奉。
　　〔疏〕其应静也，玄圣素王之尊；其应动也，九五万乘之贵；无为也而尊，出则天子，处则素主。是知道之所在，孰敢不贵也。
　　朴素而天下莫能与之争美。
　　〔注〕夫美配天者，唯朴素也。
　　〔疏〕夫淳朴素质，无为虚静者，实万物之根本也。故所尊贵，孰能与之争美也。
　　夫明白於天地之德者，此之谓大本大宗，与天和者也，
　　〔注〕天地以无为为德，故明其宗本，则与天地无逆也。
　　〔疏〕夫灵府明静，神照洁白，而德合於二仪者，固可以宗匠苍生，根本万有，冥合自然之道，与天和也。
　　所以均调天下，与人和者也。
　　〔注〕夫顺天所以应人也，故天和至而人和尽也。
　　〔疏〕均，平也。调，顺也。且应感无心，方之影响，均平万有，大顺物情，而混进同尘，故与人和也。
　　与人和者，谓之人乐；与天和者，谓之天乐。
　　〔注〕天乐适则人乐足矣。
</div>
    <div class="pagination">
<a href="南华真经注疏_page51.html">上一页</a><span>...</span><a href="南华真经注疏_page47.html">47</a><a href="南华真经注疏_page48.html">48</a><a href="南华真经注疏_page49.html">49</a><a href="南华真经注疏_page50.html">50</a><a href="南华真经注疏_page51.html">51</a><span class="current-page">52</span><a href="南华真经注疏_page53.html">53</a><a href="南华真经注疏_page54.html">54</a><a href="南华真经注疏_page55.html">55</a><a href="南华真经注疏_page56.html">56</a><a href="南华真经注疏_page57.html">57</a><span>...</span><a href="南华真经注疏_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
