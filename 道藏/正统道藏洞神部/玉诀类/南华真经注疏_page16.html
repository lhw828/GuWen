<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 16 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 16 页/共 129 页</h1>
    <div class="content">　　颜回曰：吾无以进矣，敢问其方。
　　〔疏〕颜生三行，一朝顿尽，化卫之道，进趣无方，更请圣师，庶闻妙法。
　　仲尼曰：斋，吾将语若。有而#21为之其易邪？
　　〔注〕夫有其心而为之#22者，诚未易也。
　　〔疏〕颜回殷动致请，尼父为说心斋。但能虚忘，吾当告汝，必其有心为作，便乖心斋之妙。故有心而索玄道，诚未易者也。
　　易之者，皞天不宜。
　　〔注〕以有为为易，未见其宜也。
　　〔疏〕《尔雅》云，夏日皞天。言其气皞旴#23也。以有为之心而行道为易者，皞天之下，不见其宜。言不宜以有为心斋也。
　　颜回日：回之家贫，唯不饮酒不茹荤者数月矣。若此，则可以为斋乎？
　　〔疏〕茹，食也。荤，辛菜也。斋，齐也，谓心迹俱不染尘人也。颜子家贫，儒史具悉，无酒可饮，无荤可茹，箪瓢蔬素，已经数月，请若此得为斋不。
　　曰：是祭祀之斋，非心斋也。
　　〔疏〕尼父答言，此是祭祀神鬼献宗席，俗中致齐之法，非所谓心斋者也。
　　回日：敢问心斋。
　　〔疏〕向说家贫，事当祭祀。心斋之术，请示其方。
　　仲尼日：若一志，
　　〔注〕去异端而任独也。
　　〔疏〕一汝志心，无复异端，入寂虚忘，冥符独化。此下答於颜子，广示心齐之术者也。
　　无听之以耳而听之以心，
　　〔疏〕耳根虚寂，不凝官商，反听无声，凝神心府。
　　无听之以心而钥之以气。
　　［疏〕心有知觉，犹起人#24缘；气无情虑，虚柔任物。故去被知觉，取此虚柔，遣之又遣，渐阶玄妙也。
　　听止於耳，
　　［疏〕不着声尘，止於心听。此释无听之以耳也。
　　心止於符。
　　〔疏〕符，合也。心起缘虑，必与境合，庶令凝寂，不复与境相符。此释无听之以心者也。
　　气也者，虚而待物者也。
　　〔注〕遗耳目，去心意，而付气性之自得，此虚以待物者也他
　　〔疏〕如气柔弱虚空，其心寂泊忘怀，方能应物。此解而听之以气也。
　　唯道集虚。虚者，心斋也。
　　〔注〕虚其心则至道集於怀也。
　　〔疏〕唯此真道，集在虚心。故知虚心者，心斋妙道也。
　　颜回曰：回之未始得使，实自回也；
　　〔注〕未使心斋，故有其身。
　　〔疏〕未察心斋之教，犹怀封滞之心，既不能隳体以忘身，尚谓颜回之实有也。
　　得使之也，未始有回也；
　　〔注〕既得心斋之使，则无其身。
　　〔疏〕既得夫子之教，使其人以虚斋，遂能物我洞忘，未尝#25之可有也。
　　可谓虚乎。夫子曰：尽矣。
　　〔疏〕夫子．向说心斋之妙、妙尽於斯。
　　吾语若若能入游其樊而无感其名。
　　〔注〕放心自得之场，当於实而止。
　　〔疏〕夫子谓濒生化卫之要，慎莫据其枢要，且复游入蕃傍，亦宜晦迹消声，不可以名智感物。樊，蕃也。
　　入则鸣，不入则止。
　　〔注〕譬之官商，应而无心，故曰鸣也。夫无心而应者，任彼耳，不强应也。
　　〔疏〕若也#26道狎卫侯，则可鸣声匡救；如其谏不入耳，则宜缄口忘言。示勿#27。强显忠贞，必遭於祸害。
　　无门无毒，
　　〔注〕使物自若，无门者也；付天下之自安，无毒者也。毒，治也。
　　〔疏〕毒，治也。如水如镜，应感虚怀，既不预作也。
　　一宅而寓於不得已，
　　〔注〕不得已者，理之必然者也，体至一之宅而会乎必然之符也。
　　（疏〕宅，居处也。处心至一之道，不得止而应之，机感冥会，非预谋也。
　　则几矣。
　　〔注〕理尽於斯。
　　〔疏〕几尽也。应物理尽於斯也矣#28。
　　绝迩易，无行地难。
　　〔注〕不行则易，欲行而不践地，不可能也；无为则易，欲为而不伤性，不可得也。
　　〔疏〕夫端居绝逵，理在不难；行不践地，故当不易。亦犹无为虚寂，应感则易；有为思虑，涉物则难。其理铃然，故与斯譬矣。
　　为人使易以伪，为天使难以伪。
　　〔注〕视听之所得者粗，故易欺也；至於自然之报细，故难为也。则失真少者，不全亦少；失真多者，不全亦多；失得之报，未有不当其分者也。而欲违天为伪，不亦滩乎。
　　〔疏〕夫人情驱使，其法赢浅，所以易欺；天然驭用，斯理微细，是故难矫。故知人问涉物，叉须率性任真也。
　　闻以有翼飞者矣，未闻以无翼飞者也；闻以有知知者矣，未闻以无知知者也。
　　〔注〕言必有其具，乃能其事，今无至．虚之宅，无由有化物之实也。
　　〔疏〕夫乌无六翩，铃不可以传空；人无二智，亦未能以接物也。
　　瞻彼阕者，虚室生白，
　　〔注〕夫视有若无，虚室者也。室虚而纯白独生矣。
　　〔疏〕瞻，观照也。彼，前境也。阕，空也。夫观察万有，悉皆空寂，故能尽#29其心室，反照真源，而智惠明白，随用而生。白，道也。
　　吉祥止止。
　　〔注〕夫吉祥之所集者，至虚至静也。
　　〔疏〕吉者，福善之事。祥者，嘉庆之征。止者，凝静之智。言吉祥善福，止在凝静之心，凝静之心#30亦能致吉祥之善应也。
　　夫且不止，是之谓坐驰。
　　〔注〕若夫不止於当，不会於极，此为以应坐之日而驰骛不息也。故外敌未至而内已困矣，岂能化物哉。
　　〔疏〕苟不能形同稿木，心若死灰，则虽容仪端拱，而精神驰骛，可谓形坐而心驰者也。
　　夫徇耳目内通而外於心知，鬼神将来舍，而况人乎。
　　〔注〕夫使耳目闭而自然得者，心知之用外矣。故将任性直通，无往不冥，尚无幽昧之责，而况人问之累乎。
　　〔疏〕徇，使也。夫能令根窍内通，不绿於物境，精神安静，志外於心知者，斯则外遣於形，内忘於智，则集体黜聪，虚怀任物，鬼神冥附而舍止，不亦当乎。人伦钻仰而归依，固其宜矣。故《外篇》云，无鬼责无人非也。
　　是万物之化也，禹舜之所纽也，伏羲几莲之所行终，而况散焉者乎。
　　〔注〕言物无贵贱，未有不由心知耳目以自通者也。故世之所谓知者，岂欲知而知哉？所谓见者，岂为#31见而见哉？若夫知见可以欲而为#32得者，则欲贤可以得贤，为圣可以得圣乎？固不可矣。而世不知知之自知，因欲为知以知之；不见见之自见，因欲为见以见之；不知生之自生，又将为生以生之。故见目而求离朱之明，见耳而责师旷之聪，故心神奔驰於内，耳目竭丧於外，处身不适而与物的不冥矣。不冥矣，而能合乎人问之变，应乎世世之节者，未之有也。
　　〔疏〕是，指，斥之名也，此近指以前心斋等法，能造化万物，孕育苍生也。伏牛乘马，号日伏牺，姓风，号太昊。几还者，三皇已前无文字之君也。言此心斋之道，夏禹虞舜以为应物纲纽，伏牺几还行之以终其身，而况世问凡鄙疏散之人，轨辙此道而欲化物。
　　叶公子高将使於齐，问於仲尼曰：王使诸梁也甚重，
　　〔注〕重其使，欲有所求也。
　　〔疏〕楚庄王之玄孙尹成子，名诸梁，字子高，食采於叶，僭号称公。王者，春秋实为楚子，而僭称王。齐，即姜姓太公之裔。其先禹之四岳，或封於吕，故谓太公为吕望。周武王封太公於营丘，是为齐国。齐楚二国，结好往来，王帛使乎，相继不绝，或急难而求救，或问罪而请兵，情事不轻，委寄甚重，是故诸梁忧虑，询道仲尼也。
　　斋之待使者，盖将甚敬而不急。
　　〔注〕恐直空报其敬，而不肯急应其求也。
　　〔疏〕斋侯逵尔往来，心无真实，至於迎待楚使，甚自殷动，所请事情，未达依允。奉命既重，预有此忧。
　　匹夫犹未可动也，而况诸侯乎。吾甚栗之。
　　〔疏〕匹夫鄙志，尚不可动，况乎五等，如何可动。以此而量，甚为忧栗之也。
　　子尝语诸梁也曰：凡事若小若大，寡不道以惧成。
　　〔注〕夫事无小大，少有不言以成为惧者耳。此仲尼之所曾告诸梁也。
　　〔疏〕子者，仲尼。寡之言少。夫经营事绪，抑乃多端。虽复大小不同，而莫不以成遂为惧适也。故诸梁引前所禀，用发后机。
　　事若不成，则必有人道之患；
　　〔注〕夫以成为惧者，不成则怒矣。此楚王之所不能免也。
　　〔疏〕情若乖阻，事不成遂，则有人伦之道，刑罚之忧。
　　事若成则，必有阴阳之患。
　　〔注〕人息虽去，然喜惧战於胸中，固已结冰炭於五藏矣。
　　〔疏〕喜则阳舒，忧则阴惨。事既成遂，中情允惬，变昔日之忧为今时之喜。喜惧交集於一心，阴阳勃战於五藏，冰炭聚结，非息如何？故下文云。
　　若成若不成而后无患者，唯有德者能之。
　　〔注〕成败若任之於彼而莫足以息心者，唯有德者乎。
　　〔疏〕安得丧於灵府，任成败於前涂，不以忧喜累心者，其唯盛德焉。
　　吾食也执粗而不臧，爨无欲清之人。
　　〔注〕对火而不思冻，明其所撰俭薄也。
</div>
    <div class="pagination">
<a href="南华真经注疏_page15.html">上一页</a><span>...</span><a href="南华真经注疏_page11.html">11</a><a href="南华真经注疏_page12.html">12</a><a href="南华真经注疏_page13.html">13</a><a href="南华真经注疏_page14.html">14</a><a href="南华真经注疏_page15.html">15</a><span class="current-page">16</span><a href="南华真经注疏_page17.html">17</a><a href="南华真经注疏_page18.html">18</a><a href="南华真经注疏_page19.html">19</a><a href="南华真经注疏_page20.html">20</a><a href="南华真经注疏_page21.html">21</a><span>...</span><a href="南华真经注疏_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
