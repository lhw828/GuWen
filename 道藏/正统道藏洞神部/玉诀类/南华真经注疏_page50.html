<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 50 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 50 页/共 129 页</h1>
    <div class="content">　　反於鲁，以告孔子。孔子曰：彼假修浑沌氏之卫者也；
　　〔注〕以其背今向古，羞为世事，故知其非真浑沌也。
　　〔疏〕子贡自鲁适楚，反归於鲁，以其情事，咨告孔子。夫混沌者，无分别之谓也。既背今向古，所以云不真是者也。
　　识其一，不知其二；
　　〔注〕徒识修古抱灌之朴，而不知因时任物之易也。
　　〔疏〕识其一，谓古#31而不移也。不知其二，谓不能顺今而适变。
　　治其内，而不治其外。
　　〔注〕夫真浑沌，都不治也，岂以其内为异而偏有所治哉。
　　〔疏〕抱道守素，治内也，不能随时应变，不治外也。
　　夫明白入素，无为复朴，体性抱神，以游世俗之问者，汝将固惊邪？
　　〔注〕此真浑沌也，故与世同波而不自失，则虽道於世俗而泯然无进，岂铃使汝惊哉。
　　〔疏〕夫心智明白，会於质素之本；无为虚淡，复於淳朴之原。悟真性而抱精淳，混嚣尘而游世俗者，固当江海苍生，林薮万物，乌兽不骇，人岂惊哉。而言汝将固惊者，明其够不惊也。
　　且浑沌氏之术，子与汝何足以识之哉。
　　〔注〕在彼为彼，在此为此，浑沌玄同，孰识之哉？所识者常识其述耳。
　　〔疏〕夫浑沌无心，妙绝智虑，假令圣贤时达，亦何足识哉。明恍惚深玄，故推之於情意之表者也。
　　谆芒将东之大壑，适遇苑风於东海之滨。
　　〔疏〕谆，淳也。苑，小风也，亦言是扶摇大风也。滨，涯；大壑，海也。谆芒苑风，皆寓言也。庄生寄此二人，明於大道，故假宾主，相值海涯。
　　苑风曰：子将奚之？
　　〔疏〕奚，何也。之，往也。借问谆芒，有何游往。
　　曰：将之大壑。
　　〔疏〕欲往东海。
　　曰：奚为焉？
　　〔疏〕又问何所求访。
　　曰：夫大壑之为物也，注焉而不满，酌焉而不竭；吾将游焉。
　　〔疏〕夫大海泓宏，深远难测，百川注之而不溢，尾问泄之而不乾。以譬至理，而其义亦然。故虽寄往沧淇，实乃游心大道也。
　　苑风曰：夫子无意于横目之民乎？愿闻圣治。
　　〔疏〕五行之内，唯民横目，故谓之横月之民。且谆芒东游，临於大壑，观其深远，而为治方。苑风既察此情，因发斯问：夫子岂无意於黔首？愿闻圣化之法也。
　　谆芒曰：圣治乎？官施而不失其宜，拔举而不失其能，
　　〔疏〕施令设官，取得宜便，技擢荐举，不失才能。知此则天下太平，彝伦攸叔，圣治之卫，在乎兹也。
　　毕见其情事而行其所为，
　　〔注〕皆因而任之。
　　〔疏〕夫所乖舛，事业多端，是以步骤殊时，浇淳异世。故治之者莫先任物，铃须睹见其情事而察其所为，然后顺物而行，则无不当也。
　　行言自为而天下化，
　　〔注〕使物为之，则不化也。
　　〔疏〕所有施行之事，教令之言，咸任物自为，而不使物从己。如此，则宇内苍生自然从化。
　　手挠顾指，四方之民莫不俱至，此之谓圣治。
　　〔注〕言指指麾顾昤而民各至其性也，任其自为故。
　　〔疏〕挠，动也。言动手指挥，举目顾盼，则四方钦附，万国来朝。圣治功能，其义如是。有本作显字者，言用显指挥，四方皆服。此中凡有三人：一圣，二德，三神。以上圣治，
　　以下次列德神二。愿闻德人。
　　〔疏〕前之圣治，以蒙敷释；德人之义，深所愿闻。
　　曰：德人者，居无思，行无虑，
　　〔注〕率自然耳。
　　〔疏〕妙契道境，得无所得，故曰德人。德人凝神端拱，寂尔无思，假令应物行化，曾无谋虑。
　　不藏是非美恶。
　　〔注〕无是非於胸中而任之天下。
　　〔疏〕怀道抱德，物我俱忘，岂容蕴蓄是非，包藏善恶邪。
　　四海之内共利之之为悦，共给之之为安；
　　〔注〕无自私之怀也。
　　〔疏〕夫德人惠泽弘博，褊覃韦品，故货利将四海共同，资给与万民无别，是普#32天庆悦，率土安宁。
　　照乎若婴儿之失其母也，傥乎若行而失其道也。
　　〔疏〕夫婴儿失母，心照怅#33而无所依；行李迷途，神傥莽而无所据。
　　用斯二事，以况德人也。财用有余而不知其所自来，饮食取足而不知其所从，此谓德人之容。
　　〔注〕德者，神人述也，故曰容。
　　〔疏〕寡欲止#34分，故财用有余；不责滋味，故饮食取足；性命无求，故不知所从来也。总结前义，故云德人之容。
　　愿闻神人。
　　〔注〕愿闻所以述也。
　　〔疏〕德者，神人之逵耳，愿闻所以述也。
　　曰：上神乘光，与形灭亡，
　　〔注〕乘光者乃无光。
　　〔疏〕乘，用也。光，智也。上品神人，用智照物，虽复光如日月，即照而亡，寨体黜聪，心形俱遣，是故与形灭亡者也。
　　此谓照旷。
　　〔注〕无我而任物，空虚无所怀者，非阁塞也。
　　〔疏〕智周万物，明逾三景，无幽不烛，岂非旷远。
　　致命尽情，天地乐而万事销亡，
　　〔注〕情尽命至，天地乐矣。事不妨乐，斯无事矣。
　　〔疏〕穷性命之致，尽生化之情，故寄天地之问而未尝不逍遥快乐。既达物我虚幻，是以万事销亡。
　　万物复情，此之谓混冥。
　　〔注〕情复而混冥无进也。
　　〔疏〕夫忘照而照，照与三景高明；忘生而生，生将二仪并乐。故能观万物之还原，睹四生之复命，是以混沌无分而冥同一道也。
　　门无鬼与赤张满稽观於武王之师。
　　〔疏〕门与赤张，姓也。无鬼，满稽，名也。二千五百人为师，师，众也。武王伐纣，兵渡孟津，是时则二人共观。
　　赤张满稽曰：不及有虞氏乎。故罹此患也。
　　〔疏〕罹，遭也。虞舜以揖让御时，武王以干戈济世。而揖让干戈，优劣县隔。以斯商度，互有不及之言。而兵者不祥之器，故遭残杀之祸也。
　　门无鬼曰：天下均治而有虞氏治之邪？其乱而后治之与？
　　〔注〕言二圣俱以乱故治之，则揖让之与用师，直是时异耳，未有胜负於其问也。
　　〔疏〕均，平也。若天下太平，物皆得理，则何劳虞舜作法治之。良由尧年将喊，其德日衰，故让重华，令其缉理也。
　　赤张满稽曰：天下均治之为愿，而何计以有虞氏为。
　　〔注〕均治则愿各足矣，复何为计有虞氏之德而推以为君哉。许无鬼之言是也。
　　〔疏〕宇内清夷，志愿各足，则何须计有虞氏之德而推之为君。此领悟无鬼之言，许其有理也。
　　有虞氏之药疡也，
　　〔注〕天下皆息创乱，故求虞氏之药。
　　〔疏〕疡，头疮也。夫身上患创，故求医疗，亦犹世逢纷扰，须圣人治之。是以不病则无医，不乱则无圣。
　　秃而施髻，病而求医。
　　〔疏〕鬓发如云，不劳施松，幸无疾恙，岂假医人。是知天下清平，无烦大圣。此之二句，总结前二事也。
　　孝子操药以修慈父，其色憔然，圣人羞之。
　　〔注〕明治天下者，非以为荣。
　　〔疏〕操，执也。修，理也。焦#35然，憔悴貌。夫孝子之治慈父，既不伐其功绩，圣人之救祸乱，岂矜以荣显。事不得已，是故羞之。
　　至德之世，不尚贤，
　　〔注〕贤当其位，非尚之也。
　　〔疏〕夫不肖与贤，各当其分，非尚之以别贤。
　　不使能；
　　〔注〕能者自为，非使之也。
　　〔疏〕上拙习性，不相夸企，非尚而使之。
　　上如标枝，
　　〔注〕出物上而不自高也。
　　〔疏〕君居民上，恬淡虚忘，犹如高树之枝，无心荣贵也。
　　民如野鹿；
　　〔注〕放而自得也。
　　〔疏〕上既无为，下亦淳朴，譬彼野鹿，绝君王之礼也。
　　端正而不知以为义，相爱而不知以为仁，
</div>
    <div class="pagination">
<a href="南华真经注疏_page49.html">上一页</a><span>...</span><a href="南华真经注疏_page45.html">45</a><a href="南华真经注疏_page46.html">46</a><a href="南华真经注疏_page47.html">47</a><a href="南华真经注疏_page48.html">48</a><a href="南华真经注疏_page49.html">49</a><span class="current-page">50</span><a href="南华真经注疏_page51.html">51</a><a href="南华真经注疏_page52.html">52</a><a href="南华真经注疏_page53.html">53</a><a href="南华真经注疏_page54.html">54</a><a href="南华真经注疏_page55.html">55</a><span>...</span><a href="南华真经注疏_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
