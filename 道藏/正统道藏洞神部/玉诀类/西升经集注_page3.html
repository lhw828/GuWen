<!DOCTYPE html>
<html>
<head>
    <meta charset="UTF-8">
    <title>西升经集注 - 第 3 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>西升经集注 - 第 3 页/共 10 页</h1>
    <div class="content">　　李曰：以有为滋味，爱养此身，生生之厚，动之死地，不自外来，正由六根遇此刑害也。刘曰：愚者为善以求福，而复作恶以招罪，方资衣食以养身，而益侈美以丧命，故断恶者福会，弃欲者身存。《庄子》云：人皆求福，己独曲全。
　　婴儿之姿，贵养厚敦。
　　刘曰：求福养身者，当如婴之厚敦。
　　忽无就形，知非常生。
　　韦曰：厚，醇也，敦，朴也，就，成也，学道者当知婴儿之貌所贵，养其醇朴之性，忽然而自形，而无心成其形也，类然而自生，而未始知其生也。
　　无履太白，可令永存。
　　韦曰：履，行也，太者，存生之过厚也，白者，知见明了也。无行此二事，则同婴兄之醇朴，近长存之道也。
　　有何妙意？乃欲相倾。
　　李曰：人皆去黑之白，出暗入明，今言无履太白，有何妙意，太白异俗，为俗所冤，劝令混浊，始得长久意之妙也，其在兹乎。
　　父子恩探，不足相听＃３。
　　李曰：师资义重，父子恩深，子有不是之事，又须·从父之是，弟有不善之行，必须从师之善，是故贵之以师父，重之以训诲，听复之者也。
　　勿复缴音叫叽音慨。远近笑人。
　　李曰：缴慨谓强梁谊噪也。无义之弟，不孝之子，不从父之命，不受师之令，悖恶於上，失子弟之礼，故为人笑也。今言勿者，戒令莫如此也。
　　掩恶扬善，君子所宗。
　　徐曰：宗，尊也，扬恶则恶匿，扬善则善闻，故君子所宗。
　　邪正章第七
　　老子曰：邪正教言＃４，悉应自然。故有凶吉，应行种根。
　　韦曰：种根正者，自然而正，种根邪者，自然而邪。邪者行自凶，正者行自吉，岂非自然乎。李曰：言人心既有逆有顺，为行亦有善有恶。行已乃尔，教人亦然，坦荡君子教人以正，故日正言，嫉恶小人，教人为邪，故云邪教，为邪，虽不欲邪而邪自来，为正，虽欲正而正自来。报之如此，故日悉应自然。而报邪者以凶，应正者以吉，应善恶无滥，报对不差，犹如种窠，随根各别，爻然异也。
　　如有如受＃５种核见分。
　　韦曰：既受此生，即受此形，善恶吉凶，各随所行，如草木之生，各从其种核而区分不同也。刘曰：正邪之行，立之於前，吉凶之报，应之於后，至於兆见，赌＃６效方知，故如日＃７如有如受，种核见分。
　　道别於是，言有伪真。
　　韦曰：道体弘通，本无真伪，真伪之起，由於言教。
　　伪道养形，真道养神。
　　李曰：动皆合理，为之正，举又乖真，谓之邪。邪是虚假，故言伪，正是究竟，故言真。真能入妙，所以养神，伪乃是赢，所以养形。养形者，谓以滋味充身，养神者，谓以清净修心。刘曰：有为有欲者养形，无为无欲者养神，养形者为灰为土，养神者能亡能存矣。
　　真神通道，能亡能存。
　　韦曰：形不可留，因欲养而留之，故日伪也，无为养神，则寂然感通，故日真也。若然者，死生齐度，存亡等贯，故不存其存，是能亡也，不亡其亡，是能存也。徐曰：神与道通，千变万化，能死能生，能亡能存也。刘曰：寂然不动，感而遂通，系累都尽，出处无滞。
　　神能飞形，并能移山。
　　韦曰：唯神也，不疾而速，不行而至，何所不能哉！故能飞形而移山也。
　　形为灰土，其何识焉。
　　李曰：形者，生为质碍，本自无知，死为灰土，复何所识。刘曰：养之虽厚，终为灰土，事既不虚，何用过泰。
　　耳目声色，为子留愆。鼻口所喜，香味是怨。身为恼本，痛养寒温。
　　李曰：有身有息，非为困声色，苦於香味痛痒寒温，皆为恼本也。刘曰：丧命者声色，为疾者滋味，有待之身，无时而适也。
　　意为形思，愁毒忧恼，吾拘於身，知为大患。
　　李曰：身为寒热所恼，心为忧愁所毒，唯心与身，内外俱息。其致云何？叉须外忘於身，内灰於心，身心尚忘，何息之有！此劝拾有为也。刘曰：能外其身，则无忧也，亦同於有累也。
　　观古视今，谁能形完。
　　李曰：远观往古，近视当今，为变化之所流逐，阴阳之所代谢，谁得完存者耳。刘曰：彭祖、殇子，皆同灭亡，况庸庸之夫哉。
　　吾尚白首，衰老孰年。
　　李曰：老君托神降逵，尚见衰老，犹自白首，沉俗徒万境冻燠盛衰，变化迁移，诅得长久？孰年亦老也。
　　吾本弃俗，厌离世间。
　　李曰：有为纷杂，人间秽漏，不足可保，厌而弃之。
　　抱元守一，过度神仙。
　　李曰：元一者道也，怀道抱德，存三字一，位参上圣，果日高仙矣。
　　子未能守，但坐荣官。
　　刘曰：未能守一也，夫关令在任，尚称荣官，明世禄赫奕之夫，固无时得道真也。
　　子能不动，神灵得安。
　　刘曰：不为物之所动，则神熙安也。
　　子能捐欲，举事能全。
　　刘曰，无欲者，百事皆当也。
　　子能无为，知子志坚。
　　刘曰：若守志无为，非坚操不可得而成也。
　　今为子说，露见敷陈。散解剖判，真伪别分。
　　李曰：露见，显示也，敷陈，演说也，散解，开释也，剖判，次断也。纵情为伪，去欲为真，虑彼迷方，未能玄悟，是故分明开说，令知善恶。
　　子当谛受，重道殷勤。
　　刘曰：道尊德贵，不可轻也，信不足，有不信，故须殷勤也。
　　道为明出，经为学先。
　　李曰：暗者不解，求真明人，始能修道。道非孤得，铃自由经，故知入道之理，经为学先也。刘曰：非明无以见道，非经无以可依。
　　授与能行，不择富贫。教化与乐，非有疏亲。
　　韦曰：心能行道者，则道亦出而授之，心乐学经者，则经亦示而化之，岂择贫富亲疏哉。李曰：道无分别，不以贫富隔绝，不以亲疏阻教，务在行而闻化也。
　　取与能行，文与其人。
　　李曰：圣人虚应，理在合机，不信不行，何教何授？要在坚心奉法，然后授与灵文。刘曰：无私之至。
　　学尔教尔，不失道真。
　　李曰：尔，汝也。我教於汝，汝宜学之，铃得成也，不失道也。
　　天地章第八
　　老子曰：天地与人物，本皆道之元。
　　冲曰：言二仪人物，本皆道之元炁也。
　　俱出於太素，虚元之始端。
　　李曰：元，根本也，太素，清净洁白之道也，虚元，玄妙非有也。三才虽大，万物虽多，莫不同以清净之道为根元，玄妙之理为本始，若非道为端绪，物不得生，同皆如此，故言俱出。
　　彷佛之精光，微妙之上玄。
　　刘曰：太素者，气之始质也，谓天地万物以道为元，出於太素之始，入於虚无之端也。万物既见其质，彷佛乃有精光，即微妙之玄体也。
　　譬如万里坑，下有淡流泉。视之甚浊微，彻见底沙难。
　　刘曰：道惟幽微，难以闻见，指事为喻，开悟有情也。坑深万里，目睹数寻，水尚不窥，孰云见底，水有形质，明白尚不能见，道无体状，暗默如何得知。
　　窈窈而冥冥，不知所由然。亦如终者去＃８，不见其灵魂。
　　刘曰：精义入神以致用，利用安身以崇德，过此以往，未之或知，斯言信矣！且魂气无所不之，尚不能见驮，一往，而况窈冥难测，岂知所由然。
　　淳阴共和合，扬不能显分。
　　刘曰：阳，生也，阴，死也。死者无阳，故云淳阴。和合者虽有阳用之德，不复分晓而能知也。
　　过往与甫来，视譬以见前。尚不能了理，安能知亡存。
　　韦曰：甫，始也，过去之与始来，譬如视见前之事耳。而愚者尚不能晓了，见其理趣，而况窈窈精微之道，若存若亡者，岂识之哉。李曰：过往，过去也，甫来，未来也，见前，见在也。以天眼智见未来事，以宿命通知过去法，以漏尽故知见在相。今昏迷之士，蒙蔽之徒，不体三界之皆空，未谢一身之俱寂，至於吉凶祸福，生死存亡，都不能知此因绿，如何可了真道之妙趣也。
　　譬如瘠痘者，不能传人言。
　　徐曰：言道机妙不可言宣，心知其意，口不能言，如瘠痘病人，言尚不能传，何能谈说妙道耳。刘曰：哑者不能传言，犹盲者不能见道也。
　　为聋弹官商，其人岂能闻。
　　刘曰：愚者之闻至道，犹聋者之听官商。
　　才僻有其智，受教如语传。自谓通道情＃９，情衷不能丹。
　　才李刘本作自谓通其辞，情猥不能宣。李曰：才辫始可传言，聪慧方能宣法，讷士自谓能传其言，猥情鄙见未能宣叔，下愚自谓玄教已称，而心暗昧至理不明也。
　　是故失生本，焉能知道元。
　　李曰：明道事资於法，识本理由於智，无智故失生本，心暗岂达道元，是以滞俗者多，归道者少。刘曰：对教传言，自谓通理，不知猥昧，失彼玄宗，既失玄宗，生本亦丧，生本尚丧，安知道元。
　　行道章第九
　　老子曰：子若行吾道，当知上慧原。智亦不独生，皆须对因绿。
　　李曰：慧以鉴空，智以照有，空有双照，理无不洞，故名智慧。然慧原颇彻，智本难穷，穷之者，铃因於明师，因绿不会，智慧不起。刘曰：解道者名为上慧也，智无善恶，非绿不起。
　　各有行宿本，命禄之所关。
　　刘曰：贤愚贵贱，贫富寿夭，皆宿植行本於前，命禄关之於后。
　　同道道得之，同德有德根。
　　李曰：愚智明暗之殊，贵贱善恶之异，皆由本行，并藉宿命，命有短长，禄有丰俭，铃闻着於往昔，始受报於当今。是以善人同道故得道，同德得德根，恶人不同道故失道，不同德失德根。刘曰：应报无差。
　　宿世不学问，今复与世邻＃１０。是以故得失，不乐於道文。
　　李曰：前生之时，不好经法，此宿代不学问也，今身已来，又无良师善友，亲仁善邻，类彼面墙犹斯触壁，信其愚夫不乐经文，故言是以故得失，不乐於道文。刘曰：同於失者，失亦乐得之，夫丝无常染，次习成性，有教无类，积习生常，宿不学真，今何慕道，终身役役，常与失邻。
　　贪欲利荣宠，受施念恩勤。更以财相厚，不衰＃１１下窦贫。
　　李曰：同於上德，本自虚元，失於至道，多生秽浊。以荣华贵宠为利，遂则贵令，以钱财施惠为恩，交相往还，喊贫与富，故言相厚，曾无少慈，愍念妻贫，宁有忠归真向道也。刘曰：矜孤悯穷，凡人所轻，圣人所重也。
　　必复多瞋患，无所处定原。
　　徐曰：处，安也，原，本也，谓心也。夫心系荣利，情存名实，宠辱惊惧，冰炭伤和，瞋志既多，情性奔荡，志操靡常，无所安定其心也。
　　学不得明师，焉能解疑难。
　　李曰：狐疑未畅，玄妙不通，要在明师，方能开悟，守愚至死，悬解良难。刘曰：迷道者寻岐，莫之知返，悟者难遇，识者复希，师既自迷，焉能解惑，惑若不解，虽博非明。故《礼记》云：记问之学，不足以为人师也。
</div>
    <div class="pagination">
<a href="西升经集注_page2.html">上一页</a><a href="西升经集注.html">1</a><a href="西升经集注_page2.html">2</a><span class="current-page">3</span><a href="西升经集注_page4.html">4</a><a href="西升经集注_page5.html">5</a><a href="西升经集注_page6.html">6</a><a href="西升经集注_page7.html">7</a><a href="西升经集注_page8.html">8</a><a href="西升经集注_page9.html">9</a><a href="西升经集注_page10.html">10</a><a href="西升经集注_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
