<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 65 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 65 页/共 129 页</h1>
    <div class="content">　　然后民始惑乱，无以反其性情而复其初。
　　［注〕初，谓性命之本。
　　〔疏〕文华既灭於素质，博学又溺於心灵、於是民始成蠢乱#10矣，欲反其恬澹之情性，复其自然之初本，其可得乎。噫，心知文博之过。
　　由是观之，世丧道矣，道丧世矣。世与道交相丧也，
　　〔注〕夫道以不贵，故能存世。然世存则贵之，贵之，道斯丧矣。道不能使世不贵，而世亦不能不贵於道，故交相丧也。
　　〔疏〕丧，废也。由是事述而观察之，故知时世浇浮，废弃无为之道，亦由无为之道，废变淳和之世。是知世之与道交相丧之也。
　　道之人何由兴乎世，世亦何由兴乎道哉。
　　〔注〕若不贵，乃交相兴也。
　　〔疏〕故怀道圣人，高蹈尘俗，未肯兴弘以驭世，而浇伪之世，亦何能兴感於圣道也。
　　道无以兴乎世，世无以兴乎道，虽圣人不在山林之中，其德隐矣。
　　〔注〕今所以不隐，由其有情以兴也。何由而兴？由无贵也。
　　〔疏〕浇季之时，不能用道，无为之道，不复行世。假使体道圣人，降述尘俗，混同莘小，无人知者，韬藏圣德，莫能见用，虽居朝市，何异山林矣。
　　隐，故不自隐。
　　〔注〕若夫自隐而用物，则道世交相兴矣，何隐之有哉。
　　〔疏〕时逢昏乱，故圣道不行，岂是韬光自隐其德耶。
　　古之所谓隐士者，非伏其身而弗见也，非闭其言而不出也，非藏其知而一不发也，时命大谬也。
　　〔注〕莫知反一以息述而逐进以求一，愈得述，愈失一，斯大谬矣。虽复起身以明之，开言以出之，显知以发之，何由而交兴哉。祇所以交丧也。
　　〔疏〕谬，伪妄也。非伏匿其身而不见，虽见而不乱莘；非闭其言而不出，虽出而不件物；非藏其智而不发，虽发而不炫耀，但时逢谬妄，命遇逵这，故随世污隆，全身远害。
　　当时命而大行乎天下，
　　〔注〕此澹漠之时也。
　　则反一无迩；
　　〔注〕反任物性而物性自一，故无连。
　　〔疏〕时逢有道，命属清夷，则播德弘化，大行天下。既而人人反一，物物归根，彼我冥符，故无朕述。
　　不当时命而大穷乎天下，
　　〔注〕此不能澹漠之时也。
　　则深根宁极而待；
　　〔注〕虽有事之世，而圣人未始不澹漠也，故深根宁极而待其自为耳，斯道之所以不丧也。
　　〔疏〕时遭无道，命值荒淫，德化不行，则大穷天下。既而深固自然之本，保宁至极之性，安排而随变化，处常而待终年，穷通岂有休戚於其闲哉。
　　此存身之道也。
　　〔注〕未有身存而世不兴者也。
　　〔疏〕在穷塞而常乐，处危险而安宁，任时世之行藏，可谓存身之道也。
　　古之行#11身者，不以辩饰知，
　　〔注〕任其真知而已。
　　〔疏〕古人轻辫重讷，贱言贵行，是以古之行其身者，铃不用浮华之言辫，饰分别之小智也。
　　不以知穷天下，
　　〔注〕此澹泊之情也。
　　〔疏〕穷者，困累之谓也。不纵知毒害以困苦苍生也。
　　不以知穷德，
　　〔注〕守其自得而已。
　　〔疏〕知止其分，不以无涯而累其自得。
　　危然处其所而及其性已，又何为．哉。
　　〔注〕危然，独正之貌。
　　〔疏〕危，犹独也。言独居乱世之中，处危而所在安乐，动不伤寂，怛反自然之性，率性而动，复何为之哉？言其无为也。
　　道固不小行，
　　〔注〕游於坦涂。
　　〔疏〕大道广荡，无不制围，小成隐道，固不小行矣。
　　德固不小识。
　　〔注〕块然大通。
　　〔疏〕上德之人，智周万物，岂留意是非而为识鉴也。
　　小识伤德，小行伤道。
　　〔疏〕小识小知，亏损深玄之盛德；小学小行，伤毁虚通之大道也。
　　故曰，正己而已矣。乐全之谓得志。
　　〔注〕自得其志，独夷其心，而无哀乐之情，斯乐之全者也。
　　〔疏〕夫己身履於正道，则所作皆虚通也。既而无顺无逆，忘哀忘乐，所造皆适，斯乐全之者也。至乐全矣，然后志性得焉。
　　古之所谓得志者，非轩冕之谓也，谓其无以益其乐而已矣。
　　〔注〕全其内而足。
　　〔疏〕益，加也。轩，车也。冕，冠也。古人淳朴，体道无为，得志在乎恬夷，取乐非关轩冕。乐已足矣，岂待加之也。
　　今之所谓得志者，轩冕之谓也。
　　〔疏〕今世之人，浇浮者众，责美荣位，待此适心，是以戴冕乘轩，用为得志也。
　　轩冕在身，非性命#12也，物之傥来，寄也。
　　〔疏〕傥者，意外忽来耳。轩冕荣华，身外之物，物之傥来，非我性命，堑寄而已，岂可久长也。
　　寄之，其来不可圉，其去不可止。
　　〔注〕在外物耳，得失之非我也。
　　〔疏〕时属傥来，泛然而取轩冕；命遭寄去，澹尔而拾荣华。既无心於杆御，岂有情於留怯也。
　　故不为轩冕肆志，
　　〔注〕淡然自若，不觉寄之在身。
　　不为穷约趋俗，
　　〔注〕旷然自得，不觉穷之在身。
　　〔疏〕肆，申也。趋，竞也。古人体穷通之有命，达荣枯之非己，假使轩冕当涂，亦未足申其志熙，甘俭约以穷窘，岂趋竞於嚣俗。
　　其乐彼与此同，
　　〔注〕彼此，谓轩冕与穷约。
　　〔疏〕彼，轩冕也。此，穷约也。夫轩冕穷约，俱是傥来，既乐彼轩冕，亦须喜兹穷约，二俱是寄，所以相同也。
　　故无忧而已矣。
　　〔注〕亦无欣欢之喜也。
　　〔疏〕轩冕不乐，穷约不苦，安排去化，所以无忧者也。
　　今寄去则不乐，由是观之，虽乐，未尝不荒也。
　　〔注〕夫寄去则不乐者，寄来则荒矣，斯以外易内也。
　　〔疏〕今世之人，识见浮浅，是以物之寄也，欣然而喜，及去也，忆然不乐。岂知彼此事出傥来，而寄去寄来，常忧常喜，故知虽乐而心未始不荒乱也。
　　故曰，丧己於物，失性於俗者，谓之倒置之民。
　　〔注〕营外亏内，甚倒置也#14。
　　〔疏〕夫寄去寄来，且忧且喜，以己徇物，非丧如何。轩冕穷约，事归尘俗，若习俗之常，失於本性，违真背道，定此之由，其所安置，足为颠倒也。
　　南华真经注疏卷之十八竟
　　＃１『俗』字浙江书局本重，四库本不重，《阙误》引张君房本亦不重。
　　＃２《阙误》引张君房本『俗』作『敌』。
　　＃３《阙误》引张君房本『忠』作『中』。
　　＃４『理』疑『礼』之误，依四库本、浙江书局本及疏文、注义当改。
　　＃５《阙误》『褊』作『偏』。
　　＃６【彼也仕』字郭庆藩引文作『必己』。
　　＃７《阙误》引张君房本『得』作『应』。
　　＃８四库本『濂』作『跃』。
　　＃９『彼』疑『既』之误，依郭庆藩引文及上下文当改。
　　＃１０『民始成蚕乱』五字郭庆藩引文作『蠢民成乱始」。
　　＃１１四库本、浙江书局本『行』均作『存』。
　　＃１２《阙误》引张君房本『为』下有『乎』字。
　　＃１３《阙误》引张君房本『命』下有『之有』二字。
　　＃１４『甚倒置也』四字四库本、浙江书局本均作『其倒置也』。
　　南华真经注疏卷之十九
　　河　南　郭　象　注
　　唐西华法师成玄英疏
　　外篇秋水第十七
</div>
    <div class="pagination">
<a href="南华真经注疏_page64.html">上一页</a><span>...</span><a href="南华真经注疏_page60.html">60</a><a href="南华真经注疏_page61.html">61</a><a href="南华真经注疏_page62.html">62</a><a href="南华真经注疏_page63.html">63</a><a href="南华真经注疏_page64.html">64</a><span class="current-page">65</span><a href="南华真经注疏_page66.html">66</a><a href="南华真经注疏_page67.html">67</a><a href="南华真经注疏_page68.html">68</a><a href="南华真经注疏_page69.html">69</a><a href="南华真经注疏_page70.html">70</a><span>...</span><a href="南华真经注疏_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
