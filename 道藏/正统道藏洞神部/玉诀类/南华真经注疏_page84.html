<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 84 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 84 页/共 129 页</h1>
    <div class="content">　　孙叔敖曰：吾何以过人哉。吾以其来不可却也，其去不可止也，吾以为得失之非我也，而无忧色而已矣。我何以过人哉。
　　〔疏〕夫轩冕荣华，物来傥寄耳，故其来不可遣却，其去不可禁止。穷通得丧，岂由我哉。达此去来，故无忧色，何有艺卫能过人耶。
　　且不知其在彼乎，其在我乎？其在彼邪？亡乎我；在我邪？亡乎彼。
　　〔注〕旷然无系，玄同彼我，则在彼非独亡，在我非独存也。
　　［疏〕亡，失也。且不知荣华定在彼人，定在我己？若在彼邪？则於我为失；若在我邪？则於彼为失。而彼我既其玄同，得丧於乎自泯也。
　　方将踌躇，方将四顾，何暇至乎人贵人贱哉。
　　〔注〕踌躇四顾，谓无可无不可。
　　〔疏〕踌躇是逸豫自得，四顾是高视八方。方将磅砖万物，挥斥宇宙，有何容暇至於人世，留心贵贱之问乎。故去之而无忧色也。
　　仲尼闻之曰：古之真人，知者不得说，美人不得滥，盗人不得劫，伏牺黄帝不得友。
　　〔注〕伏牺黄帝者，功号耳，非所以功者也。故况功号於所以功，相去远矣，故其名不足以友其#24人也。
　　〔疏〕仲尼闻孙叔敖之言而美其德，故引远古以证斯人。古之真人，穷微极妙，纵有智言之人，不得辨说，美色之姿，不得淫滥，盗贼之徒，何能劫剥，三皇五帝，未足交友也。
　　死生亦大矣，而无变乎己，况爵禄乎。
　　〔疏〕人虽日新，死生大矣，而不变於己；况於爵禄，岂复栖心。
　　若然者，其神经乎大山而无介，入乎渊泉而不濡，处卑细而不惫，充满天地，既以与人，己愈有。
　　〔注〕割肌肤以为天下者，彼我俱失也一，淡人人自得而#25己者，与人而不损於己也。其神明充满天地，故所在皆可，所在皆可，故不损己为物而放於自得之地也。
　　［疏〕介，碍也。既，尽也。夫真人入火不热，入水不濡，经乎大山而神无障碍，屈处卑贱，其道不亏，德合二仪，故充满天地，不损己为物，故愈有也。
　　楚王与凡君坐，少焉，楚王左右日凡亡者三。
　　〔注〕言有三亡征也。
　　〔疏〕楚文王共凡僖侯同坐，论合从会盟之事。几是国名，周公之后，国在汲郡界，今有凡贱是也。三者，谓不敬鬼、尊贤、养民也。而楚大几小，楚有吞夷之意，故使从者以言感也。
　　凡君曰：凡之亡也，不足以丧吾存。
　　〔注〕遗几故也。
　　〔疏〕自得造化，。怡然不惧，可谓周公之后，世不乏贤也。
　　夫凡之亡不足以丧吾存，则楚之存不足以存存。
　　〔注〕夫遗之者不足以亡，为亡则存亦不足以为存矣。旷然无矜，乃常存也。
　　由是观之则凡未始亡而楚未始存也。
　　〔注〕存亡更在於心之所措耳，天下竟无存亡也#26。
　　〔疏〕夫存亡者，在心之得丧也；既亡於得丧，故亡者未叉亡而亡者更存，存者不独存而存者更亡也。
　　南华真经注疏卷之二十三竟
　　＃１『失』字依四库本及正文改。
　　＃２《阙误》引江南古藏本『道』作『导』。
　　＃３郭庆藩引文『矢』作『矣』。
　　＃４王叔岷云，『执臂』当作『交臂』。
　　＃５『人』疑『今』之误，依郭庆藩引文及文意当改。
　　＃６唐写本无『故』字。
　　＃７王孝鱼依正文改『摇』作『掘』。
　　＃８依四库本『而』当改作『尔』。
　　＃９郭庆藩引文『生』作『住』。
　　＃１０依正文『日』当作『日』。
　　＃１１『未』字依四库本补。
　　＃１２四库本『故』下有『也』字。
　　＃１３郭庆藩引文删『也』字。
　　＃１４依上下文『秦』当改作『晋』。
　　＃１５四库本、浙江书局本『盘』俱作『般』。
　　＃１６浙江书局本『境』作『竟』。
　　＃１７赵本无『也』字。
　　＃１８郭庆藩引文改『鲁』作『郑』。
　　＃１９四库本『敌』作『软』。
　　＃２０四库本『也』作『已』。
　　＃２１四库本『机』作『几』。
　　＃２２赵本无『也』字。
　　＃２３王孝鱼依正文改『之』作『中』。
　　＃２４四库本、世德堂本，浙江书局本，『其』均作『於』。
　　＃２５四库本『而』作『於』。
　　＃２６四库本无『也』字。
　　
　　洞神部玉诀类
　　南华真经注疏卷之二十四
　　河　南　郭　象　注
　　唐西华法师成玄英疏
　　外篇知北游第二十二
　　知北游於玄水之上，登隐井之丘，而适遭无为谓焉。
　　〔疏〕此章并假立姓名，寓言明理。北是幽冥之域，水又幽昧之方，隐则深远难知，井则郁然可见。钦明至道玄绝，显晦无常，故，寄此言以彰其义也。
　　知谓无为谓曰：予欲有问乎若：
　　〔疏〕若，汝也。此明运知极心问道，假设宾主，谓之无为。
　　何思何虑则知道？何处何服则安道？何从何道则得道？
　　〔疏〕此假设言方，运知问道。若为寻思，何所念虑，则知至道？若为服动，於何处所，则安心契道？何所依从，何所道说，则得其道也？
　　三问而无为谓不答也，非不答，不知答也。
　　〔疏〕知，分别也。设此三问，竟无一答，非无为谓惜情不答，直是理无分别，故不知所以答也。
　　知不得问，反於白水之南，登狐阅之上，而睹狂屈焉。知以之言也问乎狂屈。
　　〔疏〕白是洁素之色，南是显明之方，呱者疑似夷犹，阕者空静无物。问不得决，反照於白水之南，拾有反无，狐疑未能穷理，既而猖狂妄行，掘若槁木，欲表斯义，故曰狂屈焉耳。
　　狂屈#1曰：唉。予知之，将语若。中欲言而忘其所欲言。
　　〔疏〕俟，应声也。初欲言语，中途忘之，斯忘之衍，反照之道。
　　知不得问，反於帝官#2，见黄帝而问焉。黄帝曰：无思无虑始知道，无处无服始安道，无从无道始得道。
　　〔疏〕轩辕体道，妙达玄言，故以一无无#3於三问。
　　知问黄帝曰：我与若知之，彼与彼不知也，其孰是耶？黄帝曰：彼无为谓真是也，狂屈似之，我与汝终不近也。夫知者不言，言者不知，故圣人行不言之教。
　　〔注〕任其自行，斯不言之教也。
　　〔疏〕真者不知也，似者中忘也，不近者以其知之也。行不言之教，引《老子经》为证也。
　　道不可致，
　　〔注〕道在自然，非可言政者也。
　　〔疏〕致，得也。夫玄道不可以言得，言得非道也。
　　德不可至。
　　〔注〕不失德故称德，称德而不至也。
　　〔疏〕夫上德不德，若为德者，非至德也。
　　仁可为也，
　　〔疏〕夫至仁无亲，而今行偏爱之仁者，适可有为而已矣。
　　义可亏也，
　　〔疏〕夫裁非#4断割，适可亏残，非大全也。大全者，生之而已矣。
　　礼相伪也。
　　〔疏〕夫礼尚往来，更相浮伪，华藻乱德，非真实也。
　　故曰，失道而后德，失德而后仁，失仁而后义，失义而后礼。礼者，道之华而乱之首也。
　　〔注〕礼有常则，故矫效#5之所由生也。
　　〔疏〕弃本逐末，散朴为浇，道丧淳漓，逮于行礼，故引《老经》证成其义也。
　　故曰，为道者日损，
　　〔住〕损华伪也。
　　损之又损之以至於无为，无为而无不为也。
　　〔注〕华去而朴全，则虽为而非为也。
　　〔疏〕夫修道之人，日损华伪，既而前损有，后损无，有无双遣，以至於非有非无之无为也，寂而不动，无为故无不为也。此引《老经》重明其旨。
　　今已为物也，
　　〔注〕物失其所，故有为物。
　　欲复归根，不亦难乎。其易也，其为大人乎。
</div>
    <div class="pagination">
<a href="南华真经注疏_page83.html">上一页</a><span>...</span><a href="南华真经注疏_page79.html">79</a><a href="南华真经注疏_page80.html">80</a><a href="南华真经注疏_page81.html">81</a><a href="南华真经注疏_page82.html">82</a><a href="南华真经注疏_page83.html">83</a><span class="current-page">84</span><a href="南华真经注疏_page85.html">85</a><a href="南华真经注疏_page86.html">86</a><a href="南华真经注疏_page87.html">87</a><a href="南华真经注疏_page88.html">88</a><a href="南华真经注疏_page89.html">89</a><span>...</span><a href="南华真经注疏_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
