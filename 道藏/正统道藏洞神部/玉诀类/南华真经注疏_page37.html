<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 37 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 37 页/共 129 页</h1>
    <div class="content">　　问藏奚事，则挟荚读书；问谷奚事，则博塞以游。二人者，事业不同，其於亡羊均也。
　　〔疏〕奚，何也。册，简。古人无纸，皆以简册写书。行五通而投琼曰博，不投琼曰塞。问臧问谷，乃有书塞之殊，牧羊亡羊，实无复异也。
　　伯夷死名於首阳之下，盗蹑死利於束陵之上，
　　〔疏〕此下合历也。伯夷叔齐，并孤竹君之子也。孤竹，神农之后也，姜姓。伯夷，名允，字公信；叔齐，名政，字公远。夷长而庶，齐幼而嫡，父常爱齐，数称之於夷。及其父薨，兄弟相让，不袭先封。闻文王有道，乃往於周。遇武王伐纣，扣马而谏，谏不从，走入首阳山，探薇为粮，不食粟，遂饿死首阳山。山在蒲州束县。莆州城南三十里，见有夷齐庙墓，林木森练。盗坏者，柳下惠之从弟，名坏，徒卒九千，常为巨盗，故以盗为名。束陵者，山名，又云即太山也。在齐州界，去束平十五里，坏死其上也。
　　二人者，所死不同，其於残生伤性均也。
　　〔疏〕伯夷徇名，死於首阳之下；盗坏责利，现於束陵之上。乃名利所徇不同，其於残伤，未能相异也。
　　奚必伯夷之是而盗蹶之非乎。
　　〔注〕天下之所惜者生也，今殉之太甚，俱残其生，则所殉是非，不足复论。
　　〔疏〕据俗而言，有美有恶；以道观者，何是何非。故盗坏不叉非，伯夷岂独是。
　　天下尽殉也。彼其所殉仁义也，则俗谓之君子；其所殉货财也，则俗谓之小人。
　　〔疏〕此总结前文以成后义。但道丧日久，并非适当。今俗中尽殉，岂独夷坏。从於仁义，未始离名；逐於货财，固当是利。唯名与利，残生之本，即非天理，近出俗情，君子小人，未可正据也。
　　其殉一也，则有君子焉，有小人焉；若其残生损性，则盗卫亦伯夷已，又恶取君子小人於其问哉。
　　〔注〕天下皆以不残为善，今均於残生，则虽所殉不同，不足复计也。夫生奚为残，性奚为易哉？皆由乎尚无为之逵也。若知进之由乎无为而成，则绝尚去甚而反冥我极矣。尧桀将均於自得，君子小人奚辫#15哉。
　　〔疏〕恶，何也。其所殉名利，则有君子小人之殊，若残生损性，曾无盗坏伯夷之异。此盖俗徒到置，非关真极。於何而取君子，於何而辨小人哉？言无别也。
　　且夫属其性乎仁义者，虽通如曾史，非吾所谓臧也；
　　〔注〕以此系彼为属。属性於仁，殉仁者耳，故不善也。
　　〔疏〕属，系也。臧，善也。吾，庄生自称也。夫拾己效人，得物丧我者，流俗之伪情也。故系我天性，学彼仁义，虽通达圣迩，如墨翟、杨朱#16，乖於本性，故非论生之所善也。
　　属其性於五味，虽通如俞儿，非吾所谓臧也；
　　〔注〕率性通味乃善。
　　〔疏〕《孟子》云：俞儿，齐之识味人也。《尸子》云：俞儿和姜桂，为人主上食。夫自无天素，效物得知，假令通似俞儿，非其善故也。
　　属其性乎五声，虽通如师旷，非吾所谓聪也；属其性乎五色，虽通如离朱，非吾所谓明也。
　　〔注〕不付之於我而属之於彼，财虽通之如彼，而我己丧矣。故各任其耳目之用，而不系於离旷，乃聪明也。
　　〔疏〕夫离朱、师旷，禀分聪明，率性而能，非关学致。今乃矫性伪情，拾已效物，虽然通达，未足称善也。
　　吾所谓臧者，非仁义之谓也，臧於其德而已矣；
　　〔注〕善於自得，忘仁而仁。
　　〔疏〕德，得也。夫达於玄道者，不易性以徇者也，岂复执己陈之刍狗，治先王之连庐者哉。故当知其自知，得其自得，以斯为善，不亦宜乎。
　　吾所谓臧者，非所谓仁义之谓也，任其性命之情而已矣；
　　〔注〕谓仁义为善，则损身以殉之，此於性命还自不仁也。身自不仁，其如人何。故任其性命，乃能及人，及人而不累於己，彼我同於自得，斯可谓善也。
　　〔疏〕夫曾参、史鱼、杨朱、墨翟，此四子行仁义者，盖率性任情，禀之天命，譬彼骈枝，非由学得。而或者暗曾史之仁义，言放效之可成；闻离旷之聪明，谓庶几之叉政；岂知造物而亭毒之乎哉？故王弼注《易》云，不性其情，焉能久行其跋#17，斯之谓也。
　　吾所谓聪者，非谓其闻彼也，自闻而已矣；吾所谓明者，非谓其见彼也，自见而已矣。
　　〔注〕夫绝离弃旷，自任闻见，则万方之聪明莫不皆全也。
　　〔疏〕夫希离慕旷，见彼闻他，心神驰奔，耳目竭丧，此乃愚合，岂日聪明若听耳之所闻，视目之所见，保分任真，不荡於外者，即物皆听明也。
　　夫不自见而见彼，不得而得彼者，是得人之得而不自得其得者也，适人之适而不自适其适者也。
　　〔注〕此舍己效人者也，虽效之若人，而己已亡矣。
　　〔疏〕夫不能视见之所见而见目即求离朱之明，不能知知之所知而役知以慕史鱼之义者，斯乃伪情学人之得，非谓率性自得己得也。既而伪学外显，效彼悦人，作伪心劳，故不自适其适也。
　　夫适人之适而不自适其适，虽盗蹶与伯夷，是同为淫僻也。
　　〔注〕苟以失性为淫僻，则虽所失之涂异，其於失之一也。
　　〔疏〕淫，滞也。僻，邪也。夫保分率性，正道也；尚名好胜，邪淫也。是以拾己逐物，开希幸之路者，虽伯夷之善，盗坏之恶，亦同为邪僻也。重举适人之适者，此结#18前生后以起文势故也。
　　余愧乎道德，是以上不敢为仁义之操，而下不敢为淫僻之行也。
　　〔注〕愧道德之不为，谢冥复之无述，故绝操行，忘名利，从容吹累，遗我忘彼，若斯而已矣。
　　〔疏〕夫虚通之道，至忘之德，绝仁绝义，无科无名。而庄生妙体环中，游心物表，志操绝乎仁义，心行忘乎是非；体自然之无有，块道德之不为。而言上下者，显仁义淫僻之优劣也。而云余愧不敢者，示谦也。郭注云从容吹累者，从容，犹闲放；而吹累，动而无心也。吹，风也；累，尘；犹清风之动，微尘轻举也。
　　南华真经注疏卷之十竟
　　＃１＃２王孝鱼依《释文》补。
　　＃３郭庆藩引文『言』作『也』。
　　＃４《阙误》引张君房本『方』作『口』。
　　＃５郭庆藩引文无『而』字，『之』字在『言』下。
　　＃６郭庆藩引文『正』作『望』。
　　＃７『望』字依郭庆藩引文及上下文补。
　　＃８郭庆藩引文『此』作『比』。
　　＃９王孝鱼依正文改『非』在『其』下。
　　＃１０浙江书局本、世德堂本『虽』作『举』。
　　＃１１郭庆藩引文『以』下有『生』字。
　　＃１２四库本、浙江书局本『盘』俱作『盘』，下疏文同。
　　＃１３郭庆藩引文『反』作『及』。
　　＃１４王孝鱼依正文在『名』下补『家』字。
　　＃１５四库本、浙江书局本『辩』俱作『辨』，王孝鱼依世德堂本改『辩』作『辨』。
　　＃１６郭庆藩引文『墨翟、杨朱』作『曾参、史鱼』。
　　＃１７郭庆藩引文『歧』作『致』。
　　＃１８郭庆藩引文『结」』作『迭』。下【超』字疑为『起』之误今依郭庆藩引文改。
　　南华真经注疏卷之十一
　　河　南　郭　象　注
　　唐西华法师成玄英疏
　　外篇马蹄第九
　　马，蹄可以践霜雪，毛可以御风寒，龄草饮水，翘足而陆#1，此马之真性也。
　　〔注〕驽骥各适於身而足。
　　〔疏〕鱿，齿也；践，履；御，捍；翘，举也。夫蹄践霜雪，毛御风寒，饥即鱿草，渴即饮水，逸豫适性，即举足而跳踯，求禀乎造物，故真性岂愿羁举率栈而马服养之乎。况万有参差，咸资素分，安排任性，各得逍遥，不矜不企，即生涯可保。
　　虽有羲#2台路寝，无所用之。
　　〔注〕马之真性，非辟#3鞍而恶乘，但无羡於荣华。
　　〔疏〕羲，养也，谓是贵人养卫之台观也。亦言：羲台，犹灵台也。路，大也，正也，即正寝之大殿也。言马之为性，欣於原野，虽有高台大殿，无所用之。况清虚之士，淳朴之民，乐彼茅茨，安兹瓮牖，假使丹楹刻桶，於我何为。
　　及至伯乐，曰：我善治马○烧之，剔之，刻之，维之，连之以羁毕，编之以早栈，马之死者十二三矣；
　　〔注〕有意治之，则不治矣。治之为善，斯不善也。
　　〔疏〕《列子》云：姓孙，名阳，字伯乐，秦穆公时善治马人。烧，铁炙之也。剔，谓剪其毛；刻，谓削其蹄；络，谓着笼头也。羁，谓连枝绊也；晕，谓约前两脚也。阜，谓槽柜也。栈，编木为梡，安马脚下，以去其湿，所谓马林也。夫不能任马真性，而横见烧剔，既乖天理，而死者已多。况无心徇物，性命所以安全；有意治之，天年於焉夭折。
　　饥之，渴之，驰之，骤之，整之，齐之，前有极饰之患，而后有鞭荚之威，而马之死者已过半矣。
　　〔注〕夫善御者，将以尽其能也。尽能在於自任，而乃走作驱步，求其过能之用，故有不堪而多死焉。若乃任驽骥之力，适迟疾之分，虽则足进接乎八荒之表，而众马之性全矣。而或者闻任马之性，乃谓放而不乘；闻无为之风，遂云行不如外；何其往而不返哉。斯失乎庄生之旨远矣。
　　〔疏〕根，街也，谓以宝物饰於炉也。带皮日鞭，无皮日笑，俱是马杖也。夫驰骤过分，饥渴失常，整之以衡軏，齐之以炉辔，威之策笑，而求其以分外之能，故驽聆不堪，而死已过半。圣智治物，其损亦然。
　　陶者曰：我善治坛，圆者中规，方者中矩。
　　〔疏〕范土曰陶。陶，也，亦室#4也。淔，黏也，亦土也。谓陶者善能调和水土而为瓦器也，运用方圆，必中规矩也。
　　匠人曰：我善治木，曲者中钩，直者应绳。
　　〔疏〕釶，曲也。绳，直也，谓匠人机巧，善能治木，木之曲直，叉中钩绳。
　　夫坛木之性，岂欲中规矩钩绳哉？
　　〔疏〕土木之性，禀之造物，不求曲直，岂慕方圆；陶者匠人，浪为臧否。
　　然且世世称之曰伯乐善治马而陶匠善治坛木，此亦治天下者之过也。
　　〔注〕世以任自然而不加巧者为不善於治也，揉曲为直，厉驽习骥，能为规矩以矫拂其性，使死而后已，乃谓之善治也，不亦过乎。
　　〔疏〕此总举前文以合其譬。然世情愚惑，以治为善，不治之为伪，伪莫大焉。
　　吾意善治天下者不然。
　　〔注〕以不治治之，乃善治也。
　　〔疏〕然，犹如此也。《庄子》云：我意谓善治天下，不如向来陶匠等也。善治之衍，列在下文。
　　彼民有常性，织而衣，耕而食，是谓同德；
　　〔注〕夫民之德，小异而大同。故性之不可去者，衣食也；事之不可废者，耕织也；此天下之所同而为本者也。守斯道者，无为之至也。
　　〔疏〕彼民，黎首也。言苍生皆有真常之性而不假於物也。德者，得也。率其真常之性，物各自足，故同德。郭象云，性之不可去者衣食，事之不可废者耕织，比夭下之所伺而为本也，守斯道也，无为至矣。
　　一而不党，命曰天放。
　　〔注〕放之而自一耳，非党也，故谓之天放。
　　〔疏〕党，偏也。命，名也。天，自然也。夫虚通一道，亭毒群生，长之育之，无偏无党。若有心治物，则乖彼天然，直置放任，则物皆合足，故名曰天放也。
　　故至德之世，其行填填，其视颠颠。
　　〔注〕此自足於内，无所求及之貌。
　　〔疏〕填填，满足之心。类类，高直之貌。夫太上淳和之世，遂初至德之时，心既遣於是非，行亦忘乎物我。所以守真内足，填填而处无为；自不外求，颠类而进於虚淡。
　　当是时也，山无蹊隧，泽无舟梁；
　　〔注〕不求非望之利，故止於一家而足。
　　〔疏〕蹊，径；隧，道也。舟，船也。当是时，即至德之世也。人知守分，物皆淳朴，不伐不夺，径道所以可遗；莫往莫来，船桥於是乎废。
　　万物群生，连属其乡；
</div>
    <div class="pagination">
<a href="南华真经注疏_page36.html">上一页</a><span>...</span><a href="南华真经注疏_page32.html">32</a><a href="南华真经注疏_page33.html">33</a><a href="南华真经注疏_page34.html">34</a><a href="南华真经注疏_page35.html">35</a><a href="南华真经注疏_page36.html">36</a><span class="current-page">37</span><a href="南华真经注疏_page38.html">38</a><a href="南华真经注疏_page39.html">39</a><a href="南华真经注疏_page40.html">40</a><a href="南华真经注疏_page41.html">41</a><a href="南华真经注疏_page42.html">42</a><span>...</span><a href="南华真经注疏_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
