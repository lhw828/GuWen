<!DOCTYPE html>
<html>
 <head>
  <meta charset="utf-8"/>
  <title>
   南华真经义海纂微 - 第 19 页/共 24 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   南华真经义海纂微 - 第 19 页/共 24 页
  </h1>
  <div class="content">
   南华真经义海纂微卷之七十七竟
　　南华真经义海纂微卷之七十八
　　武林道士褚伯秀学
　　徐无鬼第四
　　管仲有病，桓公问之曰：仲父之病病矣，可不谓＃１石，至於大病，则寡人恶乎属国而可？管仲曰：公谁欲与？公曰：鲍叔牙。曰：不可。其为人洁廉善士也，其於不己若者不比之，又一闻人之过，终身不忘。使之治国，上且钩乎君，下且逆乎民。其得罪於君也，将弗久矣！公曰：然则孰可？对曰：勿已，则阳朋可。其为人也，上忘而下畔，愧不若黄帝而哀不己若者。以德分人谓之圣，以财分人谓之贤。以贤临人，未有得人者也；以贤下人，未有不得人者也。其於国有不闻也，其於家有不见也。勿已，则阳朋可。
　　郭注：上忘而下畔，谓高而不亢，哀不己若，故无弃人。若皆闻见，则事锺於己而韦下无所措手足，遗之未能尽遗，故仅可也。
　　吕注：容乃公，公乃王，王乃天，天乃道，五者皆其所体者也。公故可以为公，王故可以为王。王公之名，盖由於此。若隐朋之德可谓容乃公者乎！
　　疑独注：桓公之霸，管仲之力。仲病亟，公问谁可属国？仲复问公欲谁与，公云鲍叔牙，叔牙，仲之友，仲曰不可，洁康可为善士，未可大有为。不己若者不比之，则失人心而寡助；闻人过而不忘，则人多怨。若使之治国，上则钩制其君，下则逆其民心，得罪将不久矣。公曰然则孰可，仲曰不得已则湿朋可。上忘者忘势，下畔接有境也。愧不若黄帝，则道日以高。哀不己若者，则德日以博。君道以德分人，臣道以财分人。自其化而言谓之圣，自其业而言谓之贤。以贤临人，临之不得其道；以贤下人，善下则人归之。有不闻，有不见，言其能反听内视，所以无不闻，无不见也。
　　碧虚注：鲍叔不能强力忍垢，兼济天下。而欲使物齐己洁康，故钩君；不比，故逆民。隐朋之为人，不谄不傲，尊道恤民，圣不自德，贤不吝财，以贤下人，焉有不得？故大者宜为下，於国有不闻，於家有不见，兼忘天下也。鲍叔之举管仲，公也；仲之举隐朋亦岂私哉？
　　《鬳斋口义》：不比，不数之。钩，要束之。逆，强之以礼义也。上忘，忘其势。下畔，离远而无求於上也。以德分人，犹云德乃降，黎民怀。以财分人，不自私。以贤临人，擅名而自矜也。有不闻有不见，言其不察察。此事不见於他书，只见《列子》，亦是寓言。叔牙，仲之贤友也。公问属国，仲宜以叔牙对，而乃审所欲与公以叔牙为言，仲知其贤而才不足以治剧，虑其执中无权，钩君逆民，乃断以不可。盖不以与己善而私其举，使之不胜任而得罪於君也。勿已则隐朋可，言仅可耳。上忘而下畔，按《列子》作下不叛，
　　张湛注：居上而自忘不忧下之离散也，足以证庄文误逸。古文畔，通作叛，据此方论隐朋之德，似不可以背叛言，若从边畔说又不通，宜从《列》文下不叛为正。於国有不闻，於家有不见，言其为政宽恕，不街己聪明以为苛察，善下而能得人，知其可以属国。益与其以知治国，作法害民，宁若宽厚得众而相安於无事，此仲知人能任，所以成霸齐之功；忠於君而爱於友，在义实为两得也。可不谓云，《列》文作可不讳云为当。
　　吴王浮于江，登乎狙之山。众狙见之，徇然弃而走，逃於深蔡。有一狙焉，委蛇攫，见巧乎王。王射之，敏给搏捷矢。王命相者趋射之，狙执死。王顾谓其友颜不疑曰：之狙也，伐其巧，恃其便，以敖予，以至此极也！戒之哉！嗟乎！无以汝色骄人哉！颜不疑归而师董梧以锄其色，去乐辞显，三年而国人称之。
　　郭注：敏，疾也。给，续括。矢往虽速，狙犹能搏也。国人称之，称其忘巧遗色，而任夫素朴也。
　　吕注：以色骄人者，心骄人而见于色。锄色者，去其心而已，所谓容动色理辞气六者，缪心是也。
　　疑独注：狙以矜伐其巧，恃山林之便以敖人而取死。因以戒不疑，无以色骄人，不疑受训归而师有道之士，锄去骄矜之色，而任朴素，故国人称其贤也。
　　碧虚注：佝惧幽潜者免祸，纵慢踯躅者罹灾，故狙恃独巧不能逃众箭也。山林异类以无识而敖人，犹不免速死，况人为物灵，有知有识，而饮敖忽同类之尊者乎？不疑归而锄其骄色，国人称之，易悟也夫。
　　《鬳斋口义》：敏给，言射去速，而狙能搏接其矢亦甚速。相者，左右之人。齐射之，狙虽巧捷，力不能敌，见执而死矣。此为矜能拟祸者之戒。狙之与人，异类也，得深山茂林而王长其间，唯人声之恶闻，况见其身乎？然则睹吴王而攫梳见巧，是其速死之征，故不免乎。射而犹能搏接捷矢，可谓敏给也。已王怪其过巧，遂命左右趋射之，则莫非彀中，能无中乎？其执树而死也，亦宜。王於此悟夫傲物之速祸，出群之招一息也，因戒其友无以色骄人。不疑归而锄色辞显，非勇於进善畴克尔耶，犹阅三年而后国人称之，盖为善在乎不倦，千日而后成功。若为恶，则不崇朝而杀身有余地矣，可不戒哉。
　　南伯子景隐几而坐，仰天而嘘。颜成子入见曰：夫子，物之尤也。形固可使若槁骸，心固可使若死灰乎？曰：吾尝居山穴之中矣。当是时也，田禾一睹我，而齐国之众三贺之。我必先之，彼故知之；我必卖之，彼故斋之。若我不有之，彼恶得而知之？若我不卖之，彼恶得而斋之？嗟乎！我悲人之自丧者，吾又悲夫悲人者，吾又悲夫悲人之悲者，其后而日远矣。
　　郭注：齐国三贺，以得见子茶为荣。子泰知为之不足以救彼，适足以丧我，故以不悲悲之，则其悲稍去。泊然其心，枯槁其形，所以为日远矣。
　　吕注：田禾一睹，齐国三贺，为我先而卖之，彼故知而帮之，心未尽於内而有进於外，故为人所知也。夫天道未始有物也。有介然之知存於心，则为自丧。丧，谓失其本心。子茶以人之自丧者在此而悲之，欲其复也。然知其丧而悲之，犹为丧而未复。吾又悲夫悲人之悲，则其为丧与夫悲之者，皆莫知其所矣。此所以日远而不为物所累，则形其有不槁，心其有不灰者乎？
　　疑独注：物之尤，谓有过人之才，而能忘其身心若是。子茶犹以为未也。吾尝居山中，国君一睹而国人三贺，我何以得此於人？我若不以声名先之，彼何得知而帮之？几哀莫大於心死，人皆丧其良心，故我悲之。我悲之又可悲矣！以此遣累，犹为未至。吾又悲夫悲人之悲者，则遣之又遣，而世累日远矣。
　　碧虚注：列子居郑圃而陆沉，适齐国而受绩，益宿名者如日蔽云中，其光铃发，是以常卖名，德生乎巢、许之问，故后世山林养浩者有借岩居之高，为仕路之捷，遂无真隐矣。悲人之自丧，伤彼帮名也。悲夫悲人者，知非在己也。悲夫悲人之悲者，悟有心之谬也。然后理事日远，而大同乎淇津矣！
　　《鬳斋口义》曰：先曰卖，言我有迹可见，故彼得而知，此所以为自丧。悲人之自丧而不觉其悲，又可悲也。山穴之中，旧所居地，言我当时唯以悲人之悲自觉，所以道日高远，遂至今日，形槁心灰也。此即《齐物论》首南郭子茶故颜成入见问端亦同。隐几，静极之际。仰天而嘘，则其机已动，故乘而问之。尤谓物之最灵。今乃灰槁若此，子泰引往事以对田禾。齐君闻子茶之贤，入山一顾，而齐国三贺，其得贤共理可以致治也。我有则彼知，我卖故彼常，言不能自晦而招来声名。名至则身累，责重者患生，非自丧而何？是为可悲也。吾悲自丧者，迹近而易见。吾又悲夫悲人者，则渐深而归於自悲。又悲夫悲人之悲者，则付之无可奈何，以不悲悲之而听天籁之自呜自己。然后世间之忧累日远，故能形槁心灰若此也。信知怀才而隐，古今所难，唯龙脱世网，鸿冥高云者，斯可以始终之耳。
　　南华真经义海纂微卷之七十八竟
　　＃１正字为『讳』。
　　南华真经义海纂微卷之七十九
　　武林道士褚伯秀学
　　徐无鬼第五
　　仲尼之楚，楚王觞之，孙叔放执爵而立，市南宜僚受酒而祭日：古之人乎！迹於此言已。曰：丘也闻不言之言矣，未之尝言，於此乎言之。市南宜僚弄丸而两家之难解，孙叔放甘寝，秉羽而郢人投兵。丘愿有喙三尺。彼之谓不道之道，此之谓不言之辩，故德总乎道之所一，而言休乎知之所以不知，至矣！迹道之所一者，德不能同也；知之所不能知者，辩不能举也；名若儒墨而凶矣。故海不辞束流，大之至也；圣人并包天地，泽及天下，而不知其谁氏。是故生无爵，死无镒，实不聚，名不立，此之谓大人。狗不以善吠为良，人不以善言为贤，而况为大乎！迹夫为大不足以为大，而况为德乎！迹夫大备矣，莫若天地；然奚求焉，而大备矣。知大备者，无求，无失，无弃，不以物易己也。反己而不穷，循古而不摩，大人之诚。
　　郭注：圣人无言，所言者百姓之言，故日不言之言。苟以言为不言，则虽言出於口，固为未之尝言。今将於此，言於无言，宜僚、叔敖息讼以默，澹泊自若而兵难自解，苟所言非己，则虽终身言固为未尝言耳。是以有喙三尺，未足称长，凡人闭口，未是不言。彼谓二子，此谓仲尼。道之所容，虽无方，大归莫过於自得，故一也。言止其分，非至而何？各自得耳，非相同也。而道一也，知非其分，故辫不能举。儒、墨欲同所不能同，举所不能举，故凶也。海受物无所辞，故成其大。圣人泛然都任，有而无之。镒所以名功，功不在己，虽镒而非已。有令物各足，故实不聚，功非己为，故名不立。若为而有之，则小矣。贤出於性，非言所为，夫大愈不可为而得，唯自然乃得耳。天地大备，非求之也。知其自备者，不舍己而求物，故无求、无失、无弃也。反守我理而自通，顺常性而自至。非摩拭也，不为而自得故曰诚。
　　吕注：三人不同时，亦是寓言。所谓不言之言，非无喙也。诚如二子所为，则虽有喙三尺，犹为不言。彼二子所为，是谓不道之道。此仲尼之不言，是谓不言之辩，世岂知之哉！德所不能伺，辩所不能举者，固无名也。止乎无名，则吉祥之所止；否则名虽若儒、墨，不免妄作，凶矣。道之在天下，犹百川之於海，受之而不辞，圣人并包泽物亦如之，不知谁氏。无爵无镒，此圣人无名，所以为大也。夫以善言为贤，且不可，而况为大？岂在於言乎？则知之所不能知者，辩固不能举，而有不言之辩也。圣人不为大，为则不足以为大，而况为德乎？道之所一，德不能同，而有不道之道也。天下所以大备者，固无求而大备也。人亦莫不有所谓大备者，诚而已矣。诚则无求，无求故无失无弃，以其足於己，不以物易之也。大人者，知在我之万物无不备，故反之而不穷，长於上古而不弊，故循之而不摩，诚者不勉而中，不思而得，不为而成者也。
　　疑独注：古者饮食必祭，示有所尊。叔敖、宜僚侍宴之次，受酒而祭，欲仲尼有言以教之，故曰古人皆於此会同之时而有言已。仲尼尝欲无言，故曰闻不言之言矣。未之尝言，於此乎言之，盖欲知其言出於不言也。楚白公胜欲作乱，杀令尹子西，二人皆遣使召宜僚，宜僚正弄丸而戏，不顾二使者，二人皆不得宜僚，各解兵而归。叔敖闲燕高枕，执羽扇而自得，使敌国不敢侵，折冲千里之外。仲尼引二人无为而息难，以证不言之意。此言出於不言，虽有喙三尺，亦不害於不言也。彼无言无为，是谓不道之道，常道也。此言出於不言，是谓不辩之辩，大辩也。合众德而归乎道，道能同之，德不能同也。知之所不能知者，则默能举之，辫不能举也。以德相胜，以言相高，名同儒、墨者，不能慎密以固其命，凶斯及之。海之所以为大，以其无所不纳；圣人所以为圣，以其并包天地而不知谁氏，莫之爵而常自然。镒因功立，功成弗居，则无镒矣。生无爵，故实不聚。死无镒，故名不立？此之谓大人。狗善守者不嫌於不吠，士善行者不嫌於不言。夫言不足以为大，而况为德？此孔子欲无言之意。备者，足於用，求则不足也。天地无心於万物，万物自盈天地间，此所以为大备；有求而备，备之小者也。欲知大备，须知无求，无求则无失，无失则无弃，然后不以物易己也。能反己，则能循古，不越乎诚而已矣。
　　碧虚注：弄九者，转丸於掌以为戏适。《鬼谷子》有转九法猛兽之语，谓圣知无穷，若转丸之无止，类兽威之无尽也。故宜僚视天下事若转九於掌中，甘寝高辟，秉羽扇而指挥。若二子者，岂事於言乎？默而识之，喙长何害？言出息生，三缄奚益？故有不道之道，不言之辩。道之所一，即不道之道。知所不知，即不言之辩。故虽善辩若儒、墨，亦所以召祸耳。海以容纳故渊广，圣人并包故无名。生不显德，死无留称，以实不聚故名不立，此之谓大人。才全，不器也。人贵造道，不在能言。容物曰大，广济曰德。存大者当谦损，有德者当支离。犹覆载无心，弃钥万类，生之育之，动植以成，唯其无私无求，故大备。藏金於山而不采，沉珠於渊而不泳，任民复朴而不弃，不为物所迁也。归根而无极，循古而不泯，大人之诚合乎天地也。
　　鬳斋云：弄丸，戏事。秉羽扇，而甘寝，无作为之意。夫子谓二人皆能无为之为，何待我说。愿有喙三尺，言我无如此长喙也。道之所一，即自然。德者，得於己。出於人为不能同自然之道，此德与本经他处德字又不同。名若儒、墨，便非不言之辩。不知谁氏，无得而名。实不聚，言有善不归之身。贤者不以多言为能，况大人乎？有大之名不足以为大，况自然之德，又何名乎？大备，大成也。唯其无求，所以无失无弃。不以物易己，则己贵於物，在反求而已。循古道而行，无所容力也。弄丸於掌，转运无穷，应用之机在乎方寸，以喻世事万变莫匪由人，达士观之等如游戏。熊宜僚，楚之知勇士也。司马子泰谓若得之，可敌五百人，则其才可知。隐居市南，适意于此，视天下事无足为者矣。彼白公胜将谋不轨，而觊其相成之，何不知己之甚！宜其弄丸、而弗顾也。此虽戏事而能使白公作乱不成，子西免祸，是两家难解也。孙叔敖三仕三已而无喜愠，则其量未易测也。酣寝闲暇，秉羽扇而清谈，皆能使敌国投兵而退，兵法所谓不战而屈人者也。是为不道之道，不言之辩，有口难以形容。夫子愿有喙三尺，方可议论此事，非实有三尺喙也。道之所一，乃万物之祖，德自归之。知所不知，乃道之真，非言可载，故德不能同，辩不能举也。儒、墨虽以善辩着名，至是亦无所施其辩矣。圣人海量，并包泽及天下而不有其功，故爵谥不立，名实俱忘，是以能如天地之大备而不在乎有言有为也。大备，故於物无求，无求故於道无失，无失故於人无弃。能居今而常循古，通物而不失已，益本乎诚而已。诚则实行之着见物，焉有不化者哉！夫大备矣，多矣字。无求下当迭无求字，属之下文。不摩，一作不磨，为当。
　　子綦有八子，陈诸前，召九方叹曰：为我相吾子，孰为祥？九方叹曰：捆也为祥。子蔡瞿然喜曰：奚若？曰：捆也将与国君同食以终其身。子景索然出涕曰：吾子何为以至於是极也！九方叹曰：夫与国君同食，泽及三族，而况於父母乎！今夫子闻之而泣，是御福也。子则祥矣，父则不祥。子蓦曰：叹，汝何足以识之，而捆祥邪？尽於酒肉，入於鼻口矣，而何足以知其所自来？吾未尝为牧而羊生於奥，未尝好田而鹑生於突，若勿怪，何邪？吾所与吾子游者，游於天地。吾与之邀乐於天，吾与之邀食於地；吾不与之为事，不与之为谋，不与之为怪；吾与之乘天地之诚而不以物与之相樱，吾与之委蛇而不与之为事所宜。今也然世俗之偿焉!凡有怪征者，必有怪行，殆乎，非我与吾子之罪，几天与之也!吾是以泣之。无几何而使捆之於燕，盗得之於道，全而斋之则难，不若刖之则易，於是乎刖而斋之於齐，适当渠公之街，然身食肉而终。
　　郭注：夫所以怪，出於不意故也。吾所游者，不有所为，随所遇於天地耳。循常任性，脱然自尔，斯不为也。顺而无择，有功於物，物乃报之，吾不为功，而偿之何也？无怪行而有怪征，故知其天命也。为而然者，勿为则已。不为而自至，则无可奈何，故泣之。后使捆於燕，为盗所所得，全恐其逃，刖之则易售也。
　　吕注：言此者明九方以相知之，不若子茶以道揆之。子茶与其子游於天地者，皆至人卫生之经。而有怪征焉，知其天与，非有以取之也。
　　疑独注：室西南隅，曰奥，未地，属羊。束南隅曰突，辰地，属鹑。羊因牧而有，鹑因田而获，人事也。羊生於未，鹑生於辰，天理也。未尝为此人事，何为有酒肉之怪，此言阴阳性命之理，非人所能避也。吾与捆游於天地，遇於天者不辞而乐之，遇於地者不辞而食之。不与为事，与之为道也。不与为谋，与之为理也。不与为怪，与之为常也。故能乘天地之诚而不与物樱，世俗与宜者，吾未尝为也。今乃有与国君同食之征，是世俗之所愿者偿其形耳。夫有不常之征者，铃有不常之行，我与吾子皆无之而有此征者，天与之也。凡事之至於极者，圣人皆归之於天。天所以出命者，则安而已矣。渠公，富商之家。
　　碧虚注：至於是极，遇福而惧。父则不祥，言其拒福。酒食入鼻口，言外养之厚。不知所自来，言无功受禄，犹未尝牧田，羊鹑忽生於室，为可怪也。游於天地，合乎自然。邀乐於天，乐其俗。邀食於地，甘其食。不为则守中，不谋则率性，不怪则守常，乘天地之诚，体道也。不与物相樱，顺理也。不与为事宜，无也。真功无迸，而世事有偿。怪行既无，则几於天与，虽定分莫逃而不无忧惧，是以泣也。九方致以衍自信，而子茶以道独明。是故修为而不免息，皆命也夫。
　　吴俦注：九方致卫穷於有数，知尽於有限，故其相捆也，知与国君同食以终身之为祥，而不知遭刖以伤生，不祥莫大焉。然则子茶之出涕，征也夫。
　　《鬳斋口义》：未尝牧，未尝田，而羊鹑生於室，异事也，喻我与吾子无求於世，安得有与国君同食之事？吾顺天自乐，适地自养，无事无谋，不与为异而一循乎自然，不敢应乎事恶知宜不宜，我方乐於无为而彼所云若此，是有此世俗之债未偿，诚怪征也。吾子不应得之将来必有怪行。渠公之街，临街之门为闲者也。九方致以术而知人，子鸢以理而占事。术相者知食肉之祥而遗其刖，理占者惧分外之福而安於常然。则关乎定命，人力莫移，安知术之不通乎理，理之不包乎术？又何祥不祥之辩？请观夫塞翁之马，蕉中之鹿，其得失果何如哉！知命者，听之而已。今子茶以未尝牧田而羊鹑忽生，莫知其所自来亦恶得不怪，且我与吾子乐天之道，食地之利，不从事乎诡异之谋，而与之乘天地之正，故於物无樱，於事忘适，一任乎自然之道，而乃谓将与国君同食，此世俗之愿，非吾望也。无怪行而有此怪征，几天与之。既知其天与？又何以泣为？益至人烛理之微，虑事之变，知福之盛又出於祸之极，未有无因而至者，是以不免乎泣也。无几何而下，具迷祸福倚伏之机。相者谓与国君同食，后乃食於渠公之街。
　　音义注：渠公，齐之富室，为街正，以此与遗刖而论则相术未为全验，不若理占之近道而无所希幸也。
　　南华真经义海纂微卷之七十九竟
　　南华真经义海纂微卷之八十
　　武林道士褚伯秀学
　　徐无鬼第六
　　啮缺遇许由曰：子将奚之？曰：将逃尧。曰：奚谓邪？曰：夫尧，畜畜然仁，吾恐其为天下笑。后世其人与人相食与。夫民，不难聚也；爱之则亲，利之则至，誉之则劝，致其所恶则散。爱利出乎仁义，捐仁义者寡，利仁义者众。夫仁义之行，唯且无诚，且假夫禽贪者器。是以一人之断制利天下，譬犹一眺也。夫尧知贤人之利天下，而不知其贼天下也，唯外乎贤者知之。有暖妹者，有濡需者，有卷娄者。所谓暖妹者，学一先生之言，则暖暖妹妹而私自悦也，自以为足矣，而未知未始有物也，是谓暖妹者也。濡需者，豕虱是也，择疏鬣自以为广宫大囿，奎蹄曲限，乳间股脚，自以为安室利处，不知屠者之一旦鼓臂布草操烟火，而己与豕俱焦也。此以域进，此以域退，此其所谓濡需者也。卷娄者，舜也。羊肉不慕蚁，蚁慕羊肉，羊肉膻也。舜有膻行，百姓悦之，故三徙成都，至邓之墟而十有万家。尧闻舜之贤，举之童土之地，曰冀得其来之泽。舜举乎童土之地，年齿长矣，聪明衰矣，而不得休归，所谓卷娄者也。是以神人恶众至，众至则不比，不比则不利也。故无所甚亲，无所甚疏，抱德炀和以顺天下，此谓真人。於蚁弃知，於鱼得计，於羊弃意。以目视目，以耳听耳，以心复心。若然者，其平也绳，其变也循。
　　郭注：仁者，争尚之原。仁义既行，将伪以为之，其迹可见，则夫食者将假斯器以获其志。若仁义各出其情，则其断制不止乎一人。蜕，割也。万物万形，而以一剂割之，则伤也。唯外贤则不伪矣。意尽形教，岂知我之独化於玄冥之境哉！非夫通变邈世之才，而偷安一时之利者，皆豕虱也。圣人之形不异凡人，故耳目之用衰，而精神常全。若少而未成，及长而衰，则圣人之圣知不崇朝，可乎？众自至耳，非好而致之，明舜之所以有天下，盖出於不得已，岂比而利之？於民则蒙泽，於舜则形劳。蚁鱼羊三者，未能无其耳目心意。故未能去绳而自平，绝迹而玄会也。
　　吕注：舜、禹之事，吾知之矣，则是假夫禽责者器也。谓之仁义，不免於有知，有知则隔於形器，非天下所同是。以一人之断制利天下，犹一蜕而已，非辅物之自然，曲成而不遗者也。所谓大乱之本叉生於尧、舜之间，而其末存乎千世之后是已。以暖为是，不知天下有至足；以姝为是，不知天下有至美；故学一先生之言，自以为足而不知未始有物者，名之也。濡，则不去。需，则有待。安於卑污而不知祸，故以豕虱名之，收巷娄揽，不藏其膻使天下慕而归已，故以舜名之。由夫学一先生之言，而不知未始有物，故为利则濡需，为害则卷娄。以舜之进言之天下，於我何加？适足劳形而已，故以卷娄言之。众至而归之，虽如尧、舜乃神人之所恶，故不与之比，则彼不利而至矣。此真人之所以无甚亲疏，抱德炀和，以顺天下而已。天下悦而归之，舜亦悦而顺之。舜视天下犹弊展，而其所以为舜者，视舜犹尘垢秕糠耳，非神与真而何？蚁以知而多事，鱼以深而全生，羊以意而多狠。以目视目，则见见者得矣。以耳听耳，则闻闻者得矣。以心复心，则知知者得矣。去知与意，则藏身於深渺之闲，而得所谓见见闻闻知知者，则无所往而不平，补物自然而无为矣。此所以复其真之道也。
　　疑独注：法始於伏羲，而治成於尧。尧者，七人之迹所由起也。爱以亲之，则民聚。利以和之，则民至。誉以崇之，则民劝。致其所不欲，则民散，於是世之弃化义者少，利仁义者众，以其殉名逐迹，离性入伪。欲行仁义而不出於诚，世之贪如禽兽者，将假斯器以为穿寄之资。举世皆窃仁义之名，以为盗於天下，后必有人与人相食者矣。且以一人标仁义之权，断制以利天下，犹暂视而欲周平四海，本欲利之而不知其害天下也。贤人，有仁义之名者，唯外乎贤者知之，与《老子》不尚贤义同。暖，自温。姝，自美。濡者，润。需者，待。巷，自屈。娄，自敛。此制名以鄙当时之俗夫，学一先生之言者，泥陈迹而昧圣道，以温暖姝美自悦，未知夫道在无物之初也。奎，形象蹄，身之曲处。乳间股脚，温暖之所。虱赖豕存，濡润需待以为安利，而不知屠者一至，与豕俱焦，喻世人未能出乎境域而有所待者，皆不免祸息，故曰域进域退，自非邈世之才而偷安一时之利，皆濡需者也。夫舜受命於天，其真在内而不发，绪余土直则为百姓之所悦慕，三徙以避尧之子，而民自从之。童土，无草木之地。舜劳苦於天下，不得休息，此所谓卷娄者也。是三者皆非道之真，故神人恶众至，虽至亦不私比之。无亲无疏，抱德炀和以顺天下，此所谓真也。蚁之知小，鱼之计深，羊之意狠，圣人去其小知，得其深计，弃其狠意。目视目，欲其自见。耳听耳，欲其自闻。心复心，欲其自知。若此，则其平也绳，其变也循循，言其犹未能绝迹而独立也。
　　碧虚注：暖柔姝好，自悦也。濡，润；需，顷，偷安也。卷娄，牵拘不伸貌。喻曲士肤浅偏执，自足而不知大方之家以穷理尽性为未始有物也。苟尸素而濡润曰域进，不需顷而祸及曰域退。恶来顺纣而同诛，亦何异於豕虱。圣人刍狗万物无寄托之近述，民之归也，如蚁慕膻，故其所至一年而成市，二年而成邑，三年而成都。邓墟，邑名。童土，无草木。尧举舜自代，冀天下蒙泽。舜功成年老而不得休闲，仁义之膻所致也。功成则众至而亲誉之，亲誉久则不比，至於畏之侮之，则不利矣。唯能无所亲疏而外乎贤者，则民不归慕，於蚁弃知也。相忘江湖，於鱼得计也。恬淡无为，悦然德化，民知有君而无慕膻之聚，於羊弃意也。收视反听，灰灭其心，率意而平，自中绳墨，应物趋变无不循理也。
　　《鬳斋口义》：暖姝，浅见自喜，以讥学者不知未始有物之妙。濡滞而有所待，责着名利之人。奎蹄、曲限，群虱居之，自以为安，不知其不足恃也。域，喻囿心於富贵。巷娄，偃偿自苦貌，言修德之人自以为名，人皆归之，反以为苦，终身不得休息。借此以讽有为之君。抱德炀和，养其德而不露。蚁至微而未能尽无知，羊至愚而未能尽无意，真人则无知无意矣。鱼之在水自得，真人为计亦然。水喻造物，鱼喻其身，真人之心耳目皆与人同，但无心而用之，故目视目，耳听耳，心复心也。绳，则自然之平。变，则循之，顺其动也。啮缺、许由皆能贵其真以治身，而无以天下为者也。观其所论，亦非拙於治，庖者顾樽俎之不可越。游方内外，有劳逸之分耳。夫仁义，五常之首，不可轻訾；但后世行之不至者，往往认迹为履，愈失其真。既离性而任情，则仁义不出於安行，利心存于中，不免继以伪，似之而非，是诚足以害道。故老、庄氏还淳复本之学，皆辞而辟之。若夫至仁大义，涵天育物，配道德以立人极者，又何辟之有仁义！至於尧已为溧薄，许由恐其为天下笑，盖察影而知形，所以欲逃去之而免乎后患也。凡治天下当无为而自化，傥孜孜焉欲有以爱利之，力有不及，不免继之陕伪，伪出而息害横生矣。为人上者，信能以百姓之心为心，虽不行仁义而与之暗合。不然，则譬夫禽贵之人而假之缯弋网罗之器，其害物也滋甚，是以一人之断制欲以利天下，犹於瞥见之顷求尽天下万物之情，徒知尚贤之为利，不知其为后世害也。唯外乎贤者知之，必超出一头地，然后能识破也。后叔暖姝、卷娄、濡需，以证前义，条衍颇详，诸解备悉。神人恶众至，连下二句，言民之归、尧，尧之举舜而众心悦服，皆理之自然，非比而利之。故无亲无疏而以德顺天下，此真人以其绪余应世之验也。蚁、鱼、羊三语，为舜有擅行而发，立言甚奇当。先蚁次羊，后结以鱼。不为膻之所化，蚁弃知也。不着擅行以动人，羊弃意也。如是，则上下各安其分，无慕圣尚贤之迹，犹鱼不厌深而相忘於江湖，岂非得计哉！夫然后以目视目而不眩於色，以耳听耳而不惑於声，以心复心而不役於知，则天下之目可一，耳可同，心可尽矣。故其平如绳，为天下法；其应事变一循理之自然，无利物之私，无性物之息，何忧乎天下不自化而有心为治以治之耶！众人以名利为域，众虱以豕身为域。进退，犹成败也。
　　南华真经义海纂微卷之八十竟
　　南华真经义海纂微卷之八十一
　　武林道士褚伯秀学
　　徐无鬼第七
　　古之真人，以天待之，不以人入天。古之真人，得之也生，失之也死；得之也死，失之也生。药也其实，革也，桔梗也，鸡壅也，豕零也，是时为帝者也，何可胜言！句践也，以甲楣三千栖於会稽。唯种也，能知亡之所以存，唯种也，不知其身之所以愁。故曰，鹧目有所适，鹤经有所节，解之也悲。故曰，风之过河也有损焉，日之过河也有损焉。请只风与日相与守河，而河以为未始其樱也，恃源而往者也。故水之守土也审，影之守人也审，物之守物也审。故目之於明也殆，耳之於聪也殆，心之於殉也殆。凡能其於府也殆，殆之成也不给改。祸之长也兹萃，其反也绿功，其果也待久。而人以为己宝，不亦悲乎！故有亡国戮民无已，不知问是也。
　　郭注：居事而待事，事斯得。以有事求无事，事愈荒。死生得失，各随其所居耳。於生为得，於死或以为失，故当所需则无贱，非其时则无贵。各适一时之用，不能靡所不可，则有时而失，有时而悲矣。夫有形者，自然相与为累，唯外乎形者磨之而不磷，犹风日过河，实已损而不自觉，恃源以往也。无意则止乎分，所以为审；有意则无涯，故殆。所以贵其无能，任其天然。苟不能忘知，祸长多端。反守其性，则其功不为而成矣。欲速则不果。己宝，谓知能。故亡戮之祸，皆有其身之过。不知问祸之由乎有心，而修心以救祸也。
　　吕注：以天待之，则无为而应感。不以人入天，虽为而未尝为。真人不知有死生，有时日得之也生，失之也死，万物不得无以生是也，此为轻生者而言。有时日得之也死，失之是也，此为恶死者而言。犹药之或甘或毒，时为帝而不常，其余臣佐而已。以生为得死为失，则轻生者之药也。以生为丧死为反，则恶死者之药也。视彼病而投之，其变何可胜言。大夫种知亡越之可以存，而不知身之所以愁，犹鸦目能夜不能昼，所适不可移。鹤经能长，不能短，有节不可解，解之也系於有形，而不知其源也。风日之过河，非不损而河以为未始撄，恃源而不竭也。通道者，与物无不适，亦有源而已。水之於土虫穴蚁隙无不至，影之於人坐起行止无不从，则无情而守之审者。耳之於听，目之於视，心之於思，未尝须臾不在。则物守物而审者，其聪明心志，非若水与影之无情，故不能不殆。凡能其於府也贻，府，五藏；殆，谓安其所不安；不给改，则祸滋萃。夫惟迷非一日，故其反也绿功，其果也待久。上士所以损之又损者，以殆之不可成也。而世人以为己宝，不亦悲乎。
　　疑独注：以天待人，诚而明也；以人入天，明而诚也。无得失，无生死，此所以谓之玄。董，乌喙。鸡壅，艾也。皆药之至贱者，时能疗病，递为君臣。得失穷通，无异於此。世人妄计贱彼贵我，岂知用舍在时而已。昔越王句践栖兵会稽，大夫种能知亡之可再存而不知身之将死，犹鸥目昼暗而夜明，鹤经能长不能短，各适一时之利。解去其适，则悲有所徇者，不免乎一偏也。夫阴阳有气，万物有形。气妙而形粗，气摩其形，形必有损。风、日，阴阳之气。河水，有形者也。风、日过河，河水必损而不自觉，虽相与守之，而河无所撄拂者，有源可恃也，喻人处阴阳之中，日有所损，恃有命存焉。水之於土，影之於形，物之於物，皆无心而守之；故其守也审，虽审而不逃造化之密移，昨日之物今已化矣，而昧者不知故。耳目心之於徇，皆不免於危殆也。凡能，出於府藏，则为所役，必至危殆既成，而欲速改，不暇给矣，是以祸生滋甚。若反本复性，则顺而有功。欲其事果，其待铃久。而世人乃以多能为己宝，此至人之所悲。以至争城争地而杀无辜之民，不知问祸起之由故也。
　　碧虚注：以天待人，任其自然。不以人入天，伪难契真也。得之生，失之死，与物同也。得之死，失之生，与物异也。万物得时而荣，失时则悴。真人得时不荣，失时不悴，犹药之董、梗、壅、苓，虽贱物，而良医主疗时用之以为君，喻真人御世，无时而不治也。种能存国不能活身，喻医疗他疾不能治己病。鸦目、鹤经之有适不适，喻种之才知而终不免祸。风吹曰曝，河水耗喊，谗深佞入，忠臣失权，所恃重者其撄拂亦不轻矣。水离土则散，影离人则灭，物去物则空，人失道则亡。唯善审者几乎全！目徇，离朱。耳徇，师旷。心徇，曾、史。未有不危殆者！反覆绿於功过，善恶之果，目前未见耳。世有恃功为己宝，而祸不旋踵者，大夫种是也。
　　《鬳斋口义》：不以有心预自然之理，曰不以人入天。生死得失，一听自然；生而曰得亦可，死而曰得亦可；生而曰失亦可，死而曰失亦可。如医用药，主者为帝，其余为臣，药虽同而用有轻重；犹人在世，得时则贵，失时则贱，在我者初无二也。大夫种为越报吴，能於亡中求存，可谓知矣！而不知反以杀身。鸥目、鹤经，又重引喻风、曰皆能损水，而河未始撄者，其源长也。故物虽损己而我无所撄拂。此五句自是一意，水土相入，形影相依，物之守物，自然之理耳。目心之徇物，皆非自然。凡知出於胸府，自以为能，皆危殆也。给，犹及。反，训覆。因谋功之心，必致败覆。有待久之谋，其心固必而不化。此皆为身之害，而人人以此为宝。古今亡国戮民无已者，不知於此致问，故也。以天待人，其义灼然，谓以天理为主，而人事应之。人入天者，以人事为主，而天理悖矣。次古之真人四字，只应是故字，上文有此误笔，重出。言或得此道而生，失此道而死，理之常也；或得此道而死，失此道而生，又出於人事之变。如颜夭厂寿之类，譬药中之乌喙、豕零，随证施用，主治则为君，佐使则为臣，适当其时，非有常也。种之工於谋国，拙於全身，犹鸦目、鹤经各有所适，强其所不能则悲矣。又喻风、曰过河，不能无损，损而不觉恃其有源，然则得失利害之撄心，人能无损乎？欲补之者，道为之源。凡事物之来，能不纳於灵府，则吾源壮矣。事物之起伏，不啻蚊虫之过前，又何所撄拂哉！水之守土，理相资而实无心。影之守形，则所自出而不能相无者。物之守物，各生其心，虽相守之审，而互生互克，或然或流，有若《外物篇》所云者，则不能无殆矣。况以耳目心之徇为能，殆成而不给改，其祸长也固宜夫！欲反归本源，当致功於改过，待久而次成，世人乃以聪明心知为己宝，此真人之所悯也。亡国戮民，祸之大者，其端实起於耳目心之所殉，贵在馑遏其源耳！
　　故足之於地也践，虽践，恃其所不踞而后善博也；人之知也少，虽少，恃其所不知而后知天之所谓也。知大一，知大阴，知大目，知大均，知大方，知大信，知大定，至矣。大一通之，大阴解之，大目视之，大均绿之，大方体之，大信稽之，大定持之。尽有天，循有照，冥有枢，始有彼。则其解之也似不解之者，其知之也似不知之者，不知而后知之。其问之也，不可以有崖，而不可以无崖。颉滑有实，古今不代，而不可以亏，则可不谓有大扬摧乎？闱不亦问是已，奚惑然为！以不惑解惑，复於不惑，是尚大不惑。
　　郭注：忘天地，遗万物，然后蜩翼可得而知，况欲知天地之所谓，可不无其心哉！大一，即道也。用其分内，则万事无滞。用万物之自见，大目也。因其本性，令各自得，大均也。体之使各得本分，则万方俱得，所以为大方。命之所期，无令越逸，斯大信也。真不挠，则自定，持以大定，斯不持也。物未有无自然者，循之则明，无所作也。至理有极，但当冥之，则得其枢要。始有之者彼也，故我迷而不作。解任彼则彼自解；解之无功，故似不解。用彼之知，故似不知。我不知则彼知自用，彼知自用，则天下莫不皆知。应物冥而无方，各以其分，万物虽颌滑不同，而物物各自有实，不可相代。摧而扬之，有大限也。若问其大榷，则物有至分，故忘己任物之理可得而知，奚为而惑若此也？夫惑不可解，故尚大不惑，愚之至也。圣人从而任之，所以皇王殊述，随世为名也。
　　吕注：足所践者少，恃其所不践而后善博，所谓知无用而后可以言用。人之知也少，恃其所不知而后知天之所谓，则大一、太阴，以至大定，从可知矣。为道者主之以大一，则无所不通。入窈冥之门，至至阴之原，则亦至於至阳之原矣。物负阴而抱阳，所以系而不能解，不知有至阴之原故也。目视有限，不视以目，则无不见。绿其一，未有能均，和以是非，任其两行，绿以大均也。无南无北，无束无西，体以大方也。其精甚真，其中有信，稽以大信也。泽焚不热，河冱不寒，雷破山，风震海而不惊，持以大定也。尽有天，则止乎知之所不知。循有照，则虽不知而无所不知。冥有枢，则彼是莫得其偶。始有彼，则所以应彼。是者固无穷也。其解似不解，言本无系，故不解而后解。其知似不知，以其本无知，故不知而后知。此至人所以游乎世俗之间；若愚若拙也。问以有崖无崖，皆为有系。崖，谓自边缴而求之。然亦不可求之於有无之间也。颉，不可系。滑，不可持，若无物而有实也，往古来今，若不相代而不可亏也。能以是问之，可不谓有大扬榷乎？扬谓发其幽。榷，谓劾其实。彼不问是，则我不能以是告之。唯能见其未始有物，则不惑。以是解其有物之惑，而犹存未始有物者，亦惑而七。唯解之而复於不惑，庶瓮大不惑也。
　　疑独注：此言无用之为有用，不知之为能知也明矣。大一，谓天。大阴，谓地。大目者，天无不见。大均者，地无不载。大方，生万物而悉备。大信，应万物而不期。大定，镇万物而不动。夫知始於知，终於养之以不知而所知，至於如此之妙，故曰至矣。一系乎数，贵乎通之。阴主乎凝，贵乎解之。大目无意於见，物物来而视之。大均，无意於顺物，物至而绿之。大方，嫌於无体，故以易为体。大信嫌於不考，故稽之以道。终之以造物，持之而已。天下万物之理，各有一天。循理以观之，则有光；自冥以观之，则有枢。有始则有彼，无始未有物，无彼亦无我也。解似不解，知似不知，凡论至其极者，皆疑之以不知而后知，斯至矣。问而有崖，切问也。问而无崖，泛问也。切问，可穷理未可以尽性；泛问，可博知未可以反约；故皆不可也。滑稽，多不实而或有实焉。古今相代，而理实无代，能尽其理，故曰不亏。如上所陈，可不谓大显扬榷论乎？事不可则已，何惑而为之！夫人之惑，己以不惑解之，彼虽复於不惑，而解惑者尚大惑也，此庄子遣言之意。
　　碧虚注：地至广大，人之所践容足而已，恃其不践之处而后行之无穷。道至微妙，人之所知可道而已，赖其忘言之趣而后悟之无尽，故至人以无用无言为天之所谓也。大一，妙有，知之者廓然通达。大阴，玄寂，知之者晚然蜕解。大目，天光昭然，彻视。大均，平一靡然，绿顺。大方，浑然，无不体用。大信，诚然，无不稽考。大定，至静默而持之所以成上诸妙用也。凡此七日皆有天然之理，顺理则明，寂然自运，始即道，对道者皆彼也。蜕然自解，故似不解。自然而知，故似不知。知不知而后知之，愈澄而愈照也。道不可以有崖，求又不可以无崖求，万形参差，实理则一。颌滑，参差也。古今不二，生死自殊，理不可亏，生死自具，是有大发扬商榷存乎其中，何不问诸此道？知道，则此理不惑矣。大惑终身不解，下愚上知莫移，犹鹤经不可断，兔经不可续也。禀生受气，盖有由然，唯识伴造化者默而知之，若假世学而欲复於不惑，是大惑之人，徒钦尚於大不惑也。
　　《鬳斋口义》：人之践地少，所不践者多，喻人所知无几，其所不知者皆天也。不恃所知而恃所不知，可以知天矣。大一，造化之运者。大阴，至静也。大目，所见。大均，谓分剂。大方，与太虚同体。大信，真实之理。大定，总持万物者也。无物之始，铃有物以始之，《齐物论》云：非彼无我，即此彼字，谓造化也。曰天曰照曰枢曰彼，虽可解之知之，亦似不解不知者，不敢以为可知可解，是谓不知为知，乃真知也。问者，问造物之理，以为有崖无崖皆不可。颌滑，旋转，言造物不可捉摸。若无物而实有，古今只此造化，用之不穷，此事可不为大发扬而榷论之，世人乃不知问此理，又何疑乎以此不疑之理解天下之疑，复归不疑之地，庶几大不疑矣！只是不疑二字，鼓舞出此数句，结一篇之文，可谓奇特。足践之地，不若所不践之广；心知之事，不若所不知之多。不恃其所践所知，而以无用为用，然后可以知天矣！天道难谌，不容拟议，故无所措知於其问。止乎其所不知，斯真知也。要在日损之功，人欲既尽，天理见矣。自大一大阴至大信，皆因知天而后知首以大一通之，道贯万理，通生庶物，禀阳而结形，遇阴则解化，生於无而归於无也。大目，视物所不视。大均，顺物使自平。大方，以无方为体。大信，稽之以不期。终以大定，持之所以应天下之动而已，常无为也。尽有天则极物之自然，循有照则顺理而自明。冥中有枢，寂而常运，始由乎彼，和而不唱也。以不解，解天下之纷。以不知知天道之秘。又何所施其颉问而考其有崖无崖哉！由是言之，虽若颌顽滑稽，而有实理存焉，古今不易，各尽其分，可不谓有大扬榷乎？
　　《汉书》：扬榷古今，扬，举也。榷，引也。举而引之，陈其趣也。世人胡不问是而恃其妄知之博，昧夫自己之天，又安足以知乾元之所谓，此盖心天无照，有惑以障之。故以不惑，解惑，复於不惑，是尚大不惑。惑者妄情之伪，不惑者本来之真。本来之真，我之自然者，犹知尊尚之，则非大不惑也。若真造不惑之地，有何不惑之可尚，亦何惑之可解哉？有道之主，不以国位而骄人。有道之士，必以节义而匡君。武侯虽强悍难入，而无鬼说之有道，首言良骏以启其心，兼明君之於臣下可不具眼乎！遂能始件终合，徐救其虐，民奉已之过，益人之良心善性无蔑尽之理，犹去国者见似人而喜也。及其再见，然后纳忠逆耳，以警其失。好和而恶奸，尽修身之要。修诚应天地，尽为国之道。得闻斯语，社稷之福也，何在乎为义以宜民，偃兵而求治哉！黄帝见大魄而七圣皆迷，喻人之六识既昏，则心君不能独朗，犹知问涂於牧马童子，则不远复。故至人取之寓言，明君欲见大道，当绝圣弃知，求诸守心之神而去其为吾害者，则大魄不求而自至矣。岂若武侯者，苦国民以养耳目，至於神者不自许，然后求夫为义偃兵哉！唯其后世君德不淳，所尚非一，遂有诸士趋向之不同，潜形性而之万物，无复望其归根，则与道日远矣。若儒、墨、杨、秉、惠者，各执一偏，自以为道尽於是。然其言论机锋所触，亦有赖以发明道妙者，犹郢人听断足以成匠石之巧也。又喻有隰朋之才，然后足以致管仲之举，终不以鲍叔私爱而易之也。狙以傲人而速毙，人以狙色而致称，此所以警世俗之骄慢也。又岂若灰心槁形者之累日远，弄丸秉羽者，难可解乎？九方致知捆祥而不言其刖，许由畏尧七欲逃而去之，此皆睹微而知彰，外贤而获利者也。董、梗、壅零，时为帝，以喻人之移是。风日河水之相搂，以喻化之移人。物之守物，固审矣，终不免於移，移则殆矣。唯知足恃不践，心恃不知者，则尽己天以烛物之天，己不惑而解天下之惑矣。
　　南华真经义海纂微卷之八十一竟
　　南华真经义海纂微卷之八十二
　　武林道士褚伯秀学
　　则阳第一
　　则阳游於楚，夷节言之於王，王未之见，夷节归。彭阳见王果曰：夫子何不谭我於王？王果曰：我不若公阅休。彭阳日：公阅休奚为者邪？曰：冬则独鳌於江，夏则休乎山樊。有过而问者，曰：此予宅也。夫夷节已不能，而瓦我乎？吾又不若夷节。夫夷节之为人也，无德而有知，不自许，以之神其交固，颠冥乎富贵之地，非相助以德，相助消也。夫冻者假衣於春，暍者反冬乎玲风。夫楚王之为人也，形尊而严；其於罪也，无赦如虎；非夫佞人正德，其孰能挠焉！故圣人，其穷也使家人忘其贫，其达也使王公忘爵禄而化卑。其於物也，与之为娱矣；其於人也，乐道之通而保己焉；故或不言而饮人以和，与人并立而使人化。父子之宜，彼其乎归居，而一问其所施。其於人心者若是其远也。故曰待公阅休。郭注：王果言公阅休之为人以抑彭阳之进趋而已。不若夷节之好富贵，能交结，意尽形名任知以干上也。苟尽，故德薄而名消，已顺四时之施，不能赴彭阳之急。圣人淡然无欲，乐足於所遇，不以侈靡为贵，故其家人不识贫之何苦；轻爵禄而重道德，超然坐忘，不觉荣之在身，故使王公失其所以为高。不以为物自苦，通彼而不丧我也。人各自得，斯饮和矣，岂待言哉！望风而靡，使彼父父子子各归其所。施同天地之德，故间静而不二。欲其释楚王而从阅休，将以静泰之风镇其动心也。吕注：公阅休，无求如此，宜其为王所信。神者，人心之同，可以穷而入之。夷节自谓不能入，而其所与交固已颠冥於富贵之地。相助以消，言其德不长而日消。冻在冬而假衣於春，暍在夏而反风乎冬，言求之无得也。楚王严暴，非佞人正德，莫之能挠，欲我言之非所能也，唯佞人能挠君之正，唯正德能挠君之邪。佞人，夷节。正德，阅休也。我乐而忘贫，则家人亦忘贫，道尊德贵，爵禄不足以为高，则王公化卑矣。饮人以和，其德足以沃人心，无所事於言矣。并立使人化，无所事於势矣他父子归居，不废人伦也。一间所施，无唷唷之悔。人心若是其远，则解其缪矣。阅休之为人如此，可以言之於王而必信，故日待公阅休。
　　疑独注：鲁人彭阳，字则阳。夷节，楚人。王果，楚大夫。公阅休，隐者也。夷节无夭德而有俗知，不能以神道自许，颠冥於富贵之地，固足以消子之德，非助子也。譬冻者假春为衣，暍者俟玲风御暑，言求王果之助，非所急也。况楚王为人，威严如虎，若不入之以佞，则必化之以正也。圣人虽贫而乐，故家人忘其贫。其达也不以爵禄为显，使王公化高为卑，於物无逆，与之为娱，未尝言而人饮其和。与人立而人化其善，使人人父子各宜於归居。守一而无事，道自施於人，故与世俗相远矣。不若释楚王而从阅休也。
　　碧虚注：则阳求见王为利禄之计，王果引隐士抑责竞之心。无德而有知，尚文去质也。不自许，以之神者，举指欺罔，心神交固而湮况乎嗜欲也。救冻暍者人事，待春冬者天时。王果任天时而不从人事，所以救则阳之失也。老莱之妻织畚，伯鸾之妇赁舂，家人忘贫也。魏文侯尊段干木，汉光武交严子陵，忘爵禄而化卑也。与物为娱，则同尘而不溷。与物乐通，则和光而不耀。不言之教，暖然似春，镇以无名之朴，而使人自化。德化有序，人安其居，其道简易，无所施为，而趋进者弊弊焉以干禄为事，与有道者之心相远去矣！
　　《鬳斋口义》：神，乃我之自然。颠迷富贵，不知有自然之神，是不自许。此相率而自损之道，故曰消也。冻者得衣，则暖如春。暍者得风，则玲如冬。人之相与，必以有余济不足。彭阳好进，是其不足，告之以隐退，如执热而濯，当寒授衣，将有补也。佞人正德，谓真小人方能屈挠其身以事之。王公忘爵而下士，化尊为卑也。穷理自娱，与物无孩，自保其真，不言而悟。如以至和饮之也，并立而人化，使人意消也。彼其，犹《诗》云：彼其之子。此一句倒下，意谓彼其之子，若归而居乎，则尊卑长幼，各得其宜。所施问暇，殊不容力，言在家在乡各得其和。阅休之德与彭阳相远若是也。
　　褚氏管见：王果言夷节之好进，不能为公阅休之行，而二人者皆楚王所爱重也。今则阳以荣进为心，故求荐於夷节。夷节弱於德强於知，不知内有神者可尊，而外迷於富贵，非以德相助，徒取消烁耳。犹假衣於春，何足以救冻？反风乎冬，何足以救暍？违宜背理，求之无益也。夫神者好和而恶奸，人性本善，无有不可，至於神者有得於己而信之笃然，后能自许。令夷节贵竞若此，是不自许以之神也，况楚王严暴，非夫奸佞之人及德之正者，不足以挠动之，盖行之善恶不越此二途，子何不舍恶趋善，从阅休以迹，庶乎可久也。故圣人已下，叔阅休之德，足以化物，而一出於无为。至若不言而饮人以和，并立而使人化，非圣人不能也。
　　圣人达绸缪，周尽一体矣，而不知其然，性也。复命摇作而以天为师，人则从而命之也。忧乎知而所行恒无几时，其有止也，若之何。生而美者，人与之鉴，不告则不知其美於人也。若知之若不知之，若闻之若不闻之，其可喜也终无已，人之好之边无已，性也。圣人之爱人也，人与之名，不告则不知其爱人也。若知之若不知之，若闻之若不闻之，其爱人也终无已，人之安之亦无已，性也。
　　郭注：玄通无外而皆洞照，不知其然而然，非性而何？摇者自摇，作者自作，莫不复命而师其天然，此非赴名而高其迸。率性而动，其迹自高，故人不能下其名也。任知而行，则忧息相继。鉴物无私，故人美之。夫鉴者，岂知鉴而鉴耶？生而可鉴，人谓之鉴耳。若人不相告则莫知美於人，譬圣人，人与之名也。之可喜由於无情，不问知与不知，闻与不闻，来即鉴之，故终无已。若鉴由闻知，则有时而废。性所不好，岂能久照？圣人无爱，若镜事，济於物，故人与之名。若人不相告，则莫知其爱人也。荡然以百姓为刍狗，而道合於爱人，故能无已。若爱由乎闻知，则有时而衰，性之所爱故能久也。
　　吕注：人心绸胶於事物，不知有所谓一体者，唯圣人能达之。故内不见我，外不见物，物我为一，其所体固周尽矣；而不知其然者，止於性而非外得也。复命，则归根。摇作，芸芸也。虽静而复命，不害乎摇作，是以终日言未尝言，终日为未尝为。凡以天为师而已，天则知之所不知也，我何以自知为圣哉？人从而命之耳。无知则无忧，众人忧乎知而所行如驰，无几时而有止也。若之何而可以至於此乎？生而美者，人与之鉴而告之，而后知其美於人，若知若不知，若闻若不闻，其可喜终无己，人好之亦无已，以其出於性也。圣人之爱人也，人与之名告之而后知其为爱人也。若知与不知闻与不闻，其爱人终无已，人安之亦无已，其出於性也，不以知不知闻不闻而有所加损焉。
　　疑独注：圣人解脱束缚而通大道，混然一体无内无外，不知其然而然，性也。复命者静，摇者作动，皆以天为师也。圣人非有意於名，天下之人自以名命之。忧乎知之不明，则是好用知；知有时而穷，故所行无几而止矣。若之何以至於道也！鉴无情於人，人爱之以别美恶，知之亦若不知；闻之亦若不闻，为人喜而爱之，终无已。使鉴亦有知有闻，如人情之爱恶，则其照不能久，人爱之亦不能无已也。鉴之可喜，本於无情，人之好之，亦出天性，故终无已。鉴能照而不能言，苟不相告则亦不知鉴之美於人也。圣人之爱人亦无情，而人与之名，若不相告则亦不知圣人之爱於人也。若以闻知而爱人，则其爱有时而止矣。人之安圣人之仁，亦无已，性也。
　　碧虚注：达绸缪，不滞於物。周尽一体，莫非我也。知其然，则去性远矣。静动虽殊，皆以自然为师。圣人无名，人感其化，从而命之。夫以有涯之生，而忧无涯之知，故曰常无几时。且欲止而不行复，未知如之何也。人有美容，则人与鉴照之，令知容美於人也。或知或不知，或闻或不闻，其美容可悦，何尝已哉！然人好美之亦未始休者，天性也。圣人之爱人无已，人之安之无已，亦性也。
　　《鬳斋口义》：绸缪，谓阴阳往来，租因不已，圣人达阴阳造化理，穷精粗合一之妙，循乎自然而不知所以然故也。任其动用作为，皆复归於天命，而以自然为主。忧乎知者，人之私知忧虑万端，能有几件计较得行？故曰行怛无几。我将有为有行而尼之於命，亦如之何，故曰时其有止也，若之何。时，犹命也。原其所息，皆自知始，若知其所不知，则无忧矣。夫妍生於丑，若不告之以丑，则亦不知其妍。美恶分别，忧端所自，故曰不知不闻，其嘉终无已。我忘美恶，与物无心，则人之好我亦无已。此自然之理，故日性也。绸缪，谓世累纠缠，不得自在，皆始於有我与物为敌故也。唯圣人能以道通之使周尽物理，归于一体，而不知其然，益以性会之而不以物我生心，何所不同哉！故於静默之际而有动作者存，则知动作之中不离复命之道。一动一静，互为其根，是知阴阳无消尽之理，此皆以自然为师，非出有心而自有主之者。至於大而化之之域，人则从而命之。以为圣非圣人自圣也，亦大德必得其名之义。世人乃忧乎智之不足，而所行恒无几时。其有止也，谓欲以智为名而驱驰不息，将若之何哉！喻以人因鉴而知美，不告则不知，鉴之照人无已，人之喜鉴亦无已。圣人爱人而人与之名亦然，故其爱之安之也，亦无已，皆出於性之自然，各安其宜而已矣。
　　南华真经义海纂微卷之八十二竟
　　南华真经义海纂微卷之八十三
　　武林道士褚伯秀学
　　则阳第二
　　旧国旧都，望之畅然；虽使丘陵草木之缙，入之者十九，犹之畅然。况见见闻闻者耶，以十仞之台县众问者也！冉相氏得其环中以随成，与物无终无始，无几无时。日与物化者，一不化者也，阖尝舍之！夫师天而不得师天，与物皆殉，其以为事也若之何？夫圣人未始有天，未始有人，未始有始，未始有物，与世偕行而不替，所行之备而不洫，其合之也若之何？汤得其司御门尹登但为之傅之，从师而不囿，得其随成。为之司其名；之名赢法，得其两见。仲尼之尽虑，为之傅之。容成氏曰：除日无岁，无内无外。
　　郭注：得旧物，犹畅然，况得性乎？见所尝见，闻所尝闻，犹畅然，况体其体、用其性耶？众之所习，虽危犹闲，况圣人无危乎？冉相氏，古之圣王，居空以随物而物自成。与物无终无始，忽然俱往，日与物化，故常无我而常不化。夫为者何不试合其所为乎？唯无所师乃得师天，师天犹未免於殉，奚足事哉！师天犹不足称事，况又不师耶？必至於天始物都无，乃冥合也。故汤委之百官而不与焉，任其自聚非囿之也，任其自散非解之也。司御之属，亦能随物之自成，而汤得之，所以名寄於物功不在己。名法者已过之迹，非适足也故日赢然无心者，寄治於群司，则其名＋迹并见於彼。
　　仲尼曰：天下何思何虑，虑已尽矣。若有纤芥之虑，岂得寂然不动，感应无穷，以辅万物之自然耶？今所以有岁而存日者，为有死生，故若无死生，岁日之计除矣。
　　吕注：望旧国而畅然，人之情也。虽陵木缙合犹之畅然，亦不忘其本而已，况吾之所以见闻者，与天地并，则为吾之国都又久矣，而见之闻之，犹以十仞之台县众问，则无所不睹，其畅然可胜道哉！众问，谓无人之处。环中，运转无已，而未始有物，随成而无所为，是以无终始，无几时也。几，谓计数。与物化者一不化，则胡为而不舍之？其行怛无几时，而有止也，夫欲师天而不得则与物皆殉，其以为事而已。圣人者未始有天人始物也，偕行不替，备而不洫，所谓复命摇作，是真师天者，所以合之也。汤得司御，主调御；门尹，正所入；登怛，成有怛之修。主调御者，心；正所入者，道。恒，则道之久。此皆以天为师也。唯师之从而不囿於物，又得随成，为之司其名，则之名赢法，得其两见，随成，则司御等名皆随吾之成心，非有为之者之名也。其精为道，其嬴为法，见其名之所由生，则知法之所由成，是为两见虽有所见，而不知天下未始有思虑，犹为未尽也，故仲尼尽虑。为之傅，仲尼非傅汤也。随成则冉相氏之所得者，以是知司御等名为寓言。除日无岁，则不知有宙。无内无外，则不知有宇。唯尽虑者足以与此。
　　疑独注：人性逐物，迷而不返，犹去国都之久，望之畅然而喜；入於国都，十识其九，犹有悦志；况见所尝见、闻所尝闻，喜可知也。真性譬丘陵草木。入之者譬将反本。十识其九，反之未至；见见闻闻－反之已至。言见性之乐，犹见旧国都之乐也。夫高台悬危，习而登之，亦如间暇，况得真性者乎？冉相氏，三皇已上圣君，得真空之理，运转无穷，随顺万物以成其道。无终始、几时，与物化也。与物化者一不化，一不化者能化化也。世之有为者何不合其所为而复於自然，真性可得矣。然有心於师天，则不得，况与物殉而不反者乎？未始有天有人，而天人自存；未始有始有物，而始物自我。行世则屈伸而不替，备行则守谦而不溢，与理冥合，若之何而如此也！司御，门尹官号。登怛，制名，言登怛道者，可为人师也。圣人从师不为师所囿，但任其自然，彼且为婴儿与之为婴儿是也。汤得此三人为傅，从之而不囿，随顺而成其道。汤反为司其名，彼三人者，其迹不见於世矣！此者嬴法两见於汤，汤虽为尽人道之圣人，其时法未备。至仲尼之时，天下之变备，故尽虑以制成法，是又为汤之傅也。
　　碧虚注：弱丧之人，望故里而听畅；虽林屋荒秽，十亡其九，尚怀欣悦；况见不失见、闻不失闻而妙有湛然者耶？大道之高明无隐，如建崇台於胜地，县锺鼓於广野，警人耳目咸使晓悟。众间，音闲，谓广野。环中空故能转物。以其随成，故不可以终始几时定之，得环中之道，则与物无际。化虽日迁，而原本湛然，又何容心於化不化哉！以其未尝取，故亦未尝舍，无心师天乃师天也。若厌没於尘埃，复如之何耶？师天者必忘人事，殉者必忘妙本。未始有天，则人事不废。未始有物，则妙本无亏。与物混而不背真，履行具而不溺尘，若假伪於绸缪，何为而若此？昔汤良臣司主临御以为师傅，故从之而不囿。囿者任之极，是以门尹登怛得其随物自成之功，而主其名，名法者政治所难忘，而况适名益法照然两见？且百官司御其职，各尽虑以傅之，尽虑则无思虑矣，故可以为师傅。除日无岁，则终始不囿。无内无外，则死生随成。此达绸缪而周尽一体之道也。
　　《鬳齐口义》：久旅而归旧国，必畅然有感。入其中则草木缙合，比昔十失其九，犹且畅然，况求道忽悟，得见其所自见，闻其所自闻！皆吾固有之物，能不喜乎？台，最高处。县，张乐。众，多也。间去声，犹云笙钥问作。处最高之地，听交奏之乐，可以耸动世俗耳目，况圣人以虚无自然之理，随万物而乐之！其自处之高为如何！环中，至虚之喻，无终始，如一也。几时，犹古今。几者，时之变。日与物化，言与物日新，即我之所得，一个不化者也。世人何不舍去故习而归至道耶？以自然为法，而无法自然之名，不过与物相顺而已。若有心於为事，则末如之何。人有为也，天无为也。非唯无事为之迹，并与无为者无之，故曰未始有天，未始有人。有物，迹也。无物之始，无迹也。非唯无有物之迹，并与无迹者无之，故曰未始有始，未始有物。行世与人同，无废替之事，万行俱备。不着於一。洫，犹《齐物论》老洫，泥着陷溺之意。与道为一，不求而合。求合，则不可得而合矣！昔汤以伊尹为师，不为其所笼囿，得万物之成理而随之，自处无为之地，使尹主其名。汤无为而尹有为，汤无名而尹有名也。此名在世，是为剩法。两见，身与名为二，不得其混然之一也。伊尹之任，自未为奇。孔子又慕之，尽虑以辅相斯世，亦欲为伊尹之事，此语讥之也。容成氏，古圣人。合三百六旬而为岁，逐日除之，但谓之日，不可谓之岁。老子云数车无车之意。外名，固内而生；无内，则无外矣。举此以证自然之义。人之真性浑全，久而内亏者，外为闻见所移，浸远其内犹去国都之旧，漂寓他乡，遇明师启发之，安有望故都而不畅然者？虽陵木缙合，十失其九，犹为之欣喜，况见所自见，闻所自闻？出於性之本然，如高台县众人之中，无所不睹也。昔冉相氏得虚通之道，其为治也，随物而成，其性与之。无终始，则忘其化之大者。无几时，则忘其化之小者，小大久近，混而一之，只今见在又何执着！日与物化者，前焰非后焰。一不化者，今吾即故吾，何尝舍离哉！夫欲师自然而有心殉物，则不自然矣。其为事也，若之何而可济耶？圣人忘天忘人，所以能天能人；忘始忘物，所以能始能物。与世偕行而不替，顺物而已，无亏也。所行之备而不溢，周物而无过举也。动合於道，若之何而能如此也！汤得三臣为之傅，师其道之无为而不为政术所囿。盖贤臣之政卫所以囿天下而育万民，其致君尊安者道而已，技能无与焉！此又在乎君之用舍，而治乱祸福之机见矣。汤得随物顺成之道，为之司其治天下之名！功成於三人而名归於汤。此名皆剩法耳，非汤之真也。得其两见，谓君臣相资而成治道。其迹着见於世也，故仲尼尽虑於其后，以成治世之法，虽不与汤同时，是亦为之傅也。历家积日而成岁，帝王积知而为圣。汤非三臣为傅，无以成其治道。非汤与三臣开创於前，仲尼亦不能独成於后，犹内外之不可相无也。及其道成德备，泽流无垠，皞皞熙熙，民忘帝力，圣知亦与之俱化，除日无岁之义也。又何内外之分哉？经文入之难释，疑只是合字，连上文读之。
　　魏莹与田侯牟约，田侯牟背之。魏莹怒将使人刺之，犀首闻而耻之，曰：君为万乘之君，而以匹夫从雠！衍请受甲二十万，为君攻之，虏其人民，系其牛马，使其君内热发於背。然后拔其国。忌也出走，然后抶其背，折其脊。季子闻而耻之，曰：筑十仞之城，城者既十仞矣，则又坏之，此胥靡之所苦也。今兵不起七年矣，此三之基也。衍乱人，不可听也。华子闻而丑之，曰：善言伐齐者，乱人也。善言勿伐者，亦乱人也。谓伐与不伐乱人也者，又乱人也。君曰：然则若何？曰：君求其道而已矣！惠子闻之而见戴晋人。戴晋人曰：有所谓蜗者，君知之乎？曰：然。有国於蜗之左角曰触氏，有国於蜗之右角曰蛮氏，时相与争地而战，伏尸数万，逐北旬有五日而后反。君曰：噫其虚言欤？曰：臣请为君实之。君以意在四方上下有穷乎？曰：无穷。曰：知游心於无穷，而反在於通达之国，若存若亡乎？曰：然。曰：通达之中有魏，魏中有梁，梁中有王。王与蛮氏有辩乎？曰：无辩。客出而君倘然若有亡也。惠子，入见，君曰：客，大人也。圣人不足以当之。惠子曰：夫吹管者，犹有嘀也；吹剑首者，映而已矣。尧、舜人之所誉也，道尧、舜於戴晋人之前，譬犹一映也。
　　郭注：蜗至微而有两角，诚知所争者若此之细，则天下无争也。人边所及为通达，谓四海之内。今以四海为大，然计在无穷之中，若有若无也。王与蛮氏俱有限之物，有限则不问大小，不得与无穷者计。虽复天地共在无穷之中，皆蔑如也，况魏中之梁？梁中之王？而足争哉！悄然若亡，悼所争者细。吹而已矣，曾不足闻也。
　　吕注：罪莫大於可欲，善言伐齐则见利之可欲，固乱人也。善言勿伐，则见善之可欲，亦乱人也。谓伐与不伐乱人也者，不免於有见，又乱人也。唯求其道，则不滞一偏之见，乱之所由息也。人能游心於无穷，则四方上下相通达之国，若魏若梁皆我心之所自起，非唯王与触蛮无辫，通达之国魏梁触蛮亦无辫也。知此说，则莫大於秋毫，太山为小矣。王悟夫争之所自起者，本无有也，是以悄然若亡。神人、圣人、大人，本无优劣，所从言之异耳。吹管者唷，有所受也。吹剑者吹，无所受也。
　　疑独注：戴晋人，梁之怀道者。通达，舟车所通。蜗角触蛮之喻，盖讥当时好战之君。魏王以为虚言，证以人事，则见其实。意在四方上下有穷极否？知游心无穷而反在通达之国，言其处有穷之地，通达中有魏，魏中有梁，梁中有王，愈近愈小，以至於王之身则与蜗角触蛮何异？由是观之，凡世闲有形者，未尝无累，况至於争国争地乎？吹管声大，吹剑声小，道尧、舜於戴晋人之前，不足闻也。
　　碧虚注：王者之师，明行征伐，若以虏掠为事，使彼怨愤发疽而拔国，非所闻也。今衍欲以小愤兴兵，侵暴邻国，固乱人也。季子言勿伐，纵邻国之骄，亦乱人也。华子之自下以为乱人者，欲推有道之士而进谏也。所谓求其道者，修德勿争而已。惠子请见晋人，陈喻以解之寓意。蜗角，言其甚微，争於两国之问，不出一壳之内。旬有五日，一气也。喜怒之气，有反铃复。天地寄於太空，小石之在太山；通达之国寄於宇内，似梯米之在太仓。魏处通达之国，似毫末之在马体，而况魏有梁，梁有王，不似触、蛮之在蜗角乎？今齐、魏之争，与触、蛮之战有辩无辩乎？大人者，出六合，任自然，圣人则居域中，守法度。吹管者嗃然而呜，吹剑者吹然而过，喻尧、舜政教，人所称誉；以道论之，曾不足闻。又况伐国虏民乎？《庸斋。义》：兵不起七年，此魏王之业之美。犀首教之用兵，犹坏其已成之城，役者苦矣。华子之言着一伐字，则未免容心。故三者皆乱人，知道则并与兵不言矣。蜗角之喻本虚，下面说得成实。无穷，太虚之间。通达，即中国。以太虚观中国，甚微；以中国观魏又小；於魏国观梁都，又小；於所都中求王之身，愈微愈小。以太虚而下观｀王身，与蜗角触蛮何异？悄然若失，悟所争之不足争也。管窍吹之有声，吹剑首则无声，谓有道者之前欲说仁义，皆无所容声也。犀首，武士官号，时公孙衍为此官，欲请兵攻齐，虏民技国，恃强轻敌，固乱人也。季子谓兵久不起为王之基，志在安民靖国，何为而谓其乱人耶？盖华子欲伸后说，故以此挠动魏君之心，待其切问而后告之奇哉。君求其道之一语，谓前犀首所言非其道。季子欲止之而无其道，若谓二者皆非，未有以处之之道，举不免为乱人而已。惠子请见戴晋人，是求之有道也。蜗角二国，以喻齐、魏所争者甚微，详见诸解，不复赘释。吹管有声，喻众人之誉尧、舜。道尧、舜於晋人之前，犹吹剑无声。论伐国於华子之前，亦犹是也。
  </div>
  <div class="pagination">
   <a href="南华真经义海纂微_page18.html">
    上一页
   </a>
   <span>
    ...
   </span>
   <a href="南华真经义海纂微_page14.html">
    14
   </a>
   <a href="南华真经义海纂微_page15.html">
    15
   </a>
   <a href="南华真经义海纂微_page16.html">
    16
   </a>
   <a href="南华真经义海纂微_page17.html">
    17
   </a>
   <a href="南华真经义海纂微_page18.html">
    18
   </a>
   <span class="current-page">
    19
   </span>
   <a href="南华真经义海纂微_page20.html">
    20
   </a>
   <a href="南华真经义海纂微_page21.html">
    21
   </a>
   <a href="南华真经义海纂微_page22.html">
    22
   </a>
   <a href="南华真经义海纂微_page23.html">
    23
   </a>
   <a href="南华真经义海纂微_page24.html">
    24
   </a>
   <a href="南华真经义海纂微_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
