<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 25 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 25 页/共 129 页</h1>
    <div class="content">　　〔注〕止於当也。
　　〔疏〕因任自然之理，以此为常；止於所禀之涯，不知生分。
　　惠子曰：不益生，何以有其身？
　　〔注〕未明生之自生，理之自足。
　　〔疏〕若不资益生道，何得有此身乎？未解生之自生，理之自足者也。
　　庄子曰：道与之貌，天与之形，
　　〔注〕生理已自足於形貌之中，但任之则身存。
　　〔疏〕道与形貌，生理已足，但当任之，无劳措意也。
　　无以好恶内伤其身。
　　〔注〕夫好恶之情，非所以益生，祇足以伤身，以其生之有分也。
　　〔疏〕还将益以酬后问也。
　　今子外乎子之神，劳乎子之精，倚树而吟，据槁梧而暝。
　　〔注〕夫神不休於性分之内，则外矣；精不止於自生之极，则劳矣。故行则倚树而吟，坐则据梧而睡，言有情者之自困也。
　　〔疏〕槁梧，夹漆几也。惠子未遣荃蹄，耽常荃#63理，疏外神识，劳苦精灵，故行则倚树而吟咏，坐则隐几而谈说，是以形劳心倦，疲怠而暝者也。
　　天选子之形，子以坚白呜。
　　〔注〕言凡子所为，外神劳精，倚树据梧，且吟且睡，此世之所谓情也。而云天选，明夫情者非情之所生，而况他#64哉。故虽万物万形，云为趣舍，皆在无情中来，又何用情於其问哉。
　　〔疏〕选，授也。呜，言说也。自然之道，授与汝形，夭寿妍丑，其理已定，无劳措意，分外益生。而子禀性聪明，辫析明#65理，执持己德，炫耀众人。亦何异乎公孙龙作《白马论》，云白马非马，坚守斯论，以此自多。信有其言而无其实，能伏众人之口，不能伏众人之心。今子分外夸谈，即是斯之类也。
　　南华真经注疏卷之六竟
　　＃１郭庆藩引文『同』作『之』字。
　　＃２郭庆藩引文『之』作『也』字。
　　＃３郭庆藩引文『委』作『妄』。
　　＃４郭庆藩引文『怪』作『乖』。
　　＃５《阙误》引江南古藏本『宗』下有『者』字。
　　＃６郭庆藩引文『夫』作『万』。
　　＃７郭庆藩引文『异』作『远』。
　　＃８世德堂本『忘』作『亡』，下同。
　　＃９原作『放』，今依四库本及郭庆藩引文改正。
　　＃１０世德堂本『旷』作『扩』。
　　＃１１四库本『说』作『脱』，郭庆藩引文『说』作『蜕』。
　　＃１２郭庆藩引文无『之』字。
　　＃１３郭庆藩引文『过』作『遇』。
　　＃１４依郭庆藩引文及正文『生』疑误，当作『鉴』。
　　＃１５《阙误》引张君房本『也』下有『正』字。
　　＃１６赵本『锺』作门种』。
　　＃１７郭庆藩引文『季』作『序』。
　　＃１８《阙误》引张君房本此句作『尧舜独也正』，『正』下有『在万物之首』五字。
　　＃１９郭庆藩引文『云』作『日』，并有『下首唯有松柏』六字，与下句『上首唯有圣人』对应。
　　＃２０郭庆藩引文『之』作『利』。
　　＃２１唐写本『官』作『官』。
　　＃２２郭庆藩引文『君』作『至』。
　　＃２３『师者之嘉号也』六字依郭庆藩引文及上下文补足。
　　＃２４赵本『逊』下有『也』字。
　　＃２５《阙误》引文成李张诸本无『不』字。
　　＃２６郭庆藩引文『足』下有在『字』。
　　＃２７郭庆藩引文『犯』作『亡』。
　　＃２８郭庆藩引文『久』作『合』。
　　＃２９赵本『知』下有『我』字。
　　＃３０赵本无『也』字。
　　＃３１『矣』字依四库本和郭庆藩引文及正文改作『笑』。
　　＃３２郭庆藩引文『之』作『残』字。
　　＃３３郭庆藩引文『累』下有『也』字，世德堂本无。
　　＃３４王孝鱼依注文『情』下补『能』字。
　　＃３５世德堂本无『矣』字。
　　＃３６原作『若』，今依郭庆藩引文及上下文改正。
　　＃３７郭庆藩引文『全』上有『实』字。
　　＃３８依郭庆藩引文及上下文意『志』疑误，当改作『忘』。
　　＃３９郭庆藩引文『俗』作『物』。
　　＃４０王孝鱼依正文『与』下补『之』字。
　　＃４１『而』字依赵本及疏文当删。
　　＃４２王孝鱼依注文『於』上补『比』字。
　　＃４３赵本无『而』字，下同。
　　＃４４依郭庆藩引文及上下文意『使』当作『饰』。
　　＃４５郭庆文删『使』字。
　　＃４６郭庆藩引文『足』下补一则』字。
　　＃４７郭庆藩引文改『爱』作『受』。
　　＃４８赵本『犹』作『元』，四库本『犹』作『可』。
　　＃４９王孝鱼依刘典文《补正》改『所』作『斯』。
　　＃５０郭庆藩引文移『涉』字于『治』字前。
　　＃５１敦煌本【却』作『陈』。
　　＃５２原作『底』，四库本和郭庆藩引文皆作『泯』，又依文意改正。
　　＃５３『彻』当为『辙』之误，今依郭庆藩引文及上下文校改。
　　＃５４王孝鱼依《应帝王篇》名实不入句下疏文改『和』作『利』。后同。
　　＃５５王孝鱼依注文改『也』作『此』，今从其说。
　　＃５６原作『人』，诸本皆作『之』，又依文意改正。
　　＃５７赵本作『性』。
　　＃５８『人』字依郭庆藩引文及正文改作『大』。
　　＃５９郭庆藩引文『恪』作『俗』。
　　＃６０赵本『独』作r及』。
　　＃６１郭庆藩引文无『也』字。
　　＃６２郭庆藩引文『矣』作『识』字。
　　＃６３郭庆藩引文『常荃』作『内名』。
　　＃６４『也』字依四库本、浙江书局本改作『他』。
　　＃６５王孝鱼依刘文典说改『明』作『名』。
　　南华真经注疏卷之七
　　河　南　郭　象　注
　　唐西华法师成玄英疏
　　内篇大宗师第六
　　虽天地之大，万物之富，其所宗而师者无心也。
　　知天之所为，知人之所为者，至矣。
　　〔注〕知天人之所为者，皆自然也；则内放其身而外冥於物，与众玄同，任之而无不至也。
　　〔疏〕天者，自然之谓。至者，造极之名。天之所为者，谓三景晦明，四时生杀，风云舒巷，雷雨寒温也。人之所为者，谓手捉脚行，目视耳听，心知工拙，几所施为也。知天之所为，悉皆自尔，非关修造，岂由知力。是以内放其身，外冥於物，浩然大观，与众玄同，穷理尽性，故称为至也。
　　知天之所为者，天而生也；
　　〔注〕天者，自然之谓也。夫为为者不能为，而为自为耳；为知者不能知，而知自知耳。自知耳，不知也，不知也则知出於不知矣；自为耳，不为也，不为也则为出於不为矣。为出於不为，故以不为为主；知出於不知，故以不知为宗。是故真人遗知而知，不为而为，自然而生，坐忘而得，故知称绝而为名去也。
　　〔疏〕云行雨施，川源岳渎，非关人力，此乃天生，能知所知，并自然也。此解前知天之所为。
　　知人之所为者，以其知之所知以养其知之所不知，终其天年而不中道夭者，是知之盛也。
　　〔注〕人之生也，形虽七尺而五常叉具，故虽区区之身，乃举天地以奉之。故天地万物，凡所有者，不可一日而相无也。一物不具，则生者无由得生；一理不至，则天年无绿得终。然身之所有者，知或不知也；理之所存者，或不为也。故知之所知者寡而身之所有者众，为之所为者少而理之所存者博，在上者莫能器之而求其备焉。人之所知不叉同而所为不敢异，异则伪成矣，伪成而真不丧者，未之有也。或好知而不倦以困其百体，所好不过一肢而举根俱弊，斯以其所知而害所不知也。若夫知之盛也，知人之所为者有分，故任而不强也，知人之所知者有极，故用而不荡也。故所知不以无崖自困，则一体之中，知与不知，合相与会而俱全矣，斯以其所知养所不知也。
　　〔疏〕人之所为，谓四肢百体各有御甩也。知之所知者，谓自知於色，即以色为所知也。知之所不知者，谓自#1能知色，不能知声。即以声为所不知也。既而目为手足而视，脚为耳鼻而行，虽复无心相为，而济彼之功成矣。故眼耳鼻舌，四肢百体，更相役用，各有司存。心之明阔，亦有限极，用其分内，终不强知。斯以其知之所知以养其知之所不知也，故得尽於天年，不横夭折。能如是者，可谓知之盛美者也。
　　虽然，有患。
　　〔注〕虽知盛，未若遗知任天之无息也。
　　〔疏〕知虽盛美，犹有息累，不若忘知而任独也。
</div>
    <div class="pagination">
<a href="南华真经注疏_page24.html">上一页</a><span>...</span><a href="南华真经注疏_page20.html">20</a><a href="南华真经注疏_page21.html">21</a><a href="南华真经注疏_page22.html">22</a><a href="南华真经注疏_page23.html">23</a><a href="南华真经注疏_page24.html">24</a><span class="current-page">25</span><a href="南华真经注疏_page26.html">26</a><a href="南华真经注疏_page27.html">27</a><a href="南华真经注疏_page28.html">28</a><a href="南华真经注疏_page29.html">29</a><a href="南华真经注疏_page30.html">30</a><span>...</span><a href="南华真经注疏_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
