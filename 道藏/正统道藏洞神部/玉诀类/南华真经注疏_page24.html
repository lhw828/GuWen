<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 24 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 24 页/共 129 页</h1>
    <div class="content">　　〔注〕夫始非知之所规，而故非情之所留。是以知命之铃行，事之铃变者，岂於终规始，在新恋故哉？虽有至知而弗能规也。逝者之往，吾奈之何哉。
　　〔疏〕夫命行事变，其速如驰；代谢迁流，不合昼夜。一前一后，反覆循环，虽有至知，不能测度，岂复在新恋故，在终规始哉？盖不然也。唯当随变任化，则无往而不逍遥也。
　　故不足以滑和，
　　〔注〕苟知性命之固当，则虽死生穷达，千变万化，淡然自若而和理在身矣。
　　〔疏〕滑，乱也。虽复事变命迁，而随形任化，淡然自若，不乱於中和之道也。
　　不可入於灵府。
　　〔注〕灵府者，精神之宅也。夫至足者，不以忧息经神，若皮外而过去。
　　〔疏〕灵府者，精神之宅，所谓心也。经寒涉#50暑，治乱，千变万化，与物俱往，未当巢意，岂复关心耶。
　　使之和豫，通而不失於兑；
　　〔注〕苟使和性不滑，灵府闲豫，则虽涉乎至变，不失其兑然也。
　　〔疏〕兑，褊悦也。体穷通，达生死，遂使所遇和乐，中心逸豫，经涉夷险，兑然自得，不失其适悦也。
　　使日夜无却#51，
　　〔注〕泯#52然常任之。
　　〔疏〕那，问也。驰它流转，日夜不停，心心相系，亦无问断也。
　　而与物为春，
　　〔注〕留群生之所赖也。
　　〔疏〕慈照有生，恩沾动植，与物弁惠，事等青春。
　　是接而生时乎心者也。
　　〔注〕顺四时而俱化。
　　〔疏〕是者，指斥以前事也。才全之人，接济群品，生长万物，应赴顺时，无心之心，逗机而照者也。
　　是之谓才全。
　　〔疏〕总结以前，是才全之义也。
　　何谓德不形？
　　〔疏〕已领才全，未悟德不形义。更相发问，庶闻后旨也。
　　曰：平者，水停之盛也。
　　〔注〕天下之平，莫盛於停水也。
　　〔疏〕停，止也。而天下均平，莫盛於止水。故上文云人莫鉴於流水而叉鉴於止水。此举为譬，以彰德不形义故也。
　　其可以为法也，
　　〔注〕无情至平，故天下取正焉。
　　内保之而外不荡也。
　　〔注〕内保其明，外无情伪，玄鉴洞照，与物无私，故能全其平而行其法也。
　　〔疏〕夫水性澄清，鉴照於物，大匠虽巧，非水不平。故能保守其明而不波荡者，可以轨辙#53工人，洞鉴妍丑也。故下文云水平中准，大匠取则焉。况至人冥真合道，和光和#54物，模楷苍生，动而常寂，故云内保之而外不荡者也。
　　德者，成和之修也。
　　〔注〕事得以成，物得以和，谓之德也。
　　〔疏〕夫成於庶事，和於万物者，非盛德孰能之哉。爻也先须修身立行，后始可成事和物。之德以和而我不丧者，方可以谓之德也。
　　德不形者，物不能离也。
　　〔注〕无事不成，无物不和，此德之不形也。是以天下乐推而不厌。
　　〔疏〕夫明齐日月而归明於昧，功伴造化而归功於物者，此#55德之不形也。是以含德之厚，比於赤子，天下乐推而不厌，斯而不离之者也。
　　哀公异日以告闵子曰：始也吾以南面而君天下，执民之纪而忧其死，吾自以为至通矣心今吾闻至人之言，恐吾无其实，轻用吾身而亡其国。吾与孔丘，非君臣也，德友而已矣。
　　〔注〕闻德充之风者，虽复哀公，犹欲遗形骸，忘贵贱也。〔疏〕姓闵，名损，字子骞，宣尼门人，在四科之数，甚有孝德，鲁人也。异日，犹它日也。南面，君位也。初始未悟，矜於鲁君，执持纲纪，忧於兆庶，养育教诲，恐其夭死。用斯治衍，为至美至通。今闻尼父言谈，且陈才德之义，鲁侯悟解，方觉前非。至通忧死之言，更成虚幻；执纪南面之大，都无完录；於是廖肢体，黜聪明，遗尊卑，忘爵位，观鲁邦若蜗角，视己形如隙影，友仲尼以全道德，礼司寇以异君臣。故知庄老之谈，其风清远，德充之美，一至於斯。
　　闽歧支离无脤说卫灵公，灵公悦之#56；而视全人，其脰肩肩。瓮瓷太瘦说齐桓公，桓公悦之；而视全人，其脰肩肩。
　　〔注〕偏情#57一往，则丑者更好而好者更丑也。
　　〔疏〕阐，曲也，谓孪曲全肿而行。脤，唇也，谓支体坼裂，偃偿残病，复无唇也。瓷，盆也。脰，颈也。肩肩，细小貌也。而支离残病，企踵而行；瘤痪之病，大如盆瓮。此二人者，穷天地之陋，而俱能忘形建德，体道谈玄。遂使齐卫两君，钦风爱悦，美其盛德，不觉病丑，顾视全人之颈，翻小而似肩肩之者。
　　故德有所长而形有所忘，
　　〔注〕其德长於顺物，则物忘其丑；长於逆物，则物忘其好。
　　〔疏〕大#58瘦支离，道德长远，遂使齐侯卫主，忘其形恶。
　　人不忘其所忘而忘其所不忘，此谓诚忘。
　　〔注〕生则爱之，死则弃之。故德者，世之所不忘也；形者，理之所不存也。故夫忘形者，非忘也；不忘形而忘德者，乃诚忘也。
　　〔疏〕诚，实也。所忘，形不忘，德也；忘形易忘德难也，故谓形为所忘，德为不忘也。不忘形而忘德者，此乃真实忘。斯德不形之义也。
　　故圣人有所游，
　　〔注〕游於自得之场，放之而无不至者，才德全也。
　　〔疏〕物我双遣，形德两忘，故放任乎变化之场，遨游於至虚之域也。
　　而知为孽，约为胶，德为接，工为商。
　　〔注〕此四者自然相生，其理已具。
　　〔疏〕夫至人道迈三清而神游六合，故蕴智以救妖孽，约束以检散心，树德以接苍生，工巧以利群品。此之四事，凡类有之，大圣慈救，同尘顺物也。
　　圣人不谋，恶用知？不断，恶用胶？无丧，恶用德？不货，恶用商？
　　〔注〕自然已具。故圣人无所用其己也。
　　〔疏〕恶，何也。至人不妖孽谋护，何用智惠？不散乱雕斯，何用胶固？本不丧道，用德何为？不贵难得之货，无劳商贾。只为和光和物，是故有之者也。
　　四者，天斋也。天斋者，天食也。
　　〔注〕言自然而禀之。
　　〔疏〕常，食也。食，察也。天，自然也。以前四事，苍生有之，禀自天然，各率其性，圣人顺之，故无所用己也。
　　既受食於天，又恶用人。
　　〔注〕疏禀之自然，其理己足。则虽沉思以免难，或明戒以避祸，物无妄然，皆天地之会，至理所趣。铃自思之，非我思也；叉自不思，非我不思也。或思而免之，或思而不免，或不思而免之，或不思而不免。凡此皆非我也，又奚为哉？任之而自至也。
　　〔疏〕禀之自然，各有定分。何须分外添足人情。违天任人，故至悔者也。
　　有人之形，
　　〔注〕视其形貌若人。
　　无人之情。
　　〔注〕掘若槁木之技。
　　〔疏〕圣人同尘在世，有生处之形害；体道虚忘，无是非之情虑。
　　有人之形，故群於人，
　　〔注〕类聚群分，自然之道。
　　〔疏〕和光混迸，群聚世间。此解有人之形。
　　无人之情，故是非不得於身。
　　〔注〕无情，故付之於物也。
　　〔疏〕譬彼灵真，绝无性识；既忘物我，何有是非。此解无人之情故也。
　　眇乎小哉，所以属於人也。
　　〔注〕形貌若人。
　　〔疏〕属，系也。进闵骂恪#59，形系人群，与物不殊，故称眇小也。此结有人之形耳。
　　警乎大哉，独成其天。
　　〔注〕无情，故浩然无不任。无不任者，有情之所未能也，故无情而独#60成天也。
　　〔疏〕警，高大貌也。警然大教，万境都忘，智德高深，凝照宏远。故欺美大人，独成自然之至。此结无人之情也。
　　惠子谓庄子曰：人故无情乎？
　　〔疏〕前文云，有人之形，无人之情。惠施引此语来质疑。庄子所言人者，铃固无情虑乎？然庄惠二贤，并道心方外，故常察而为论端。
　　庄子曰：然。
　　〔疏〕然，如是也。许其所问，故答云然。
　　惠子曰：人而无情，何以谓之人？
　　〔疏〕若无性智，何名为人？此是惠施进责之辞，问於庄子。
　　庄子曰：道与之貌，天与之形，恶得不谓之人？
　　〔注〕人之生也，非情之所生也；生之所知，岂情之所知哉？故有情於为离旷而弗能也，然离旷以无情而聪明矣；有情於为贤圣而弗能也，然贤圣以无情而贤圣矣。岂直贤圣绝远而离旷难慕哉？虽下愚聋瞽及鸡呜狗吠，岂有情於为之亦终不能也。不问远之与近，虽去己一分，颜孔之际，终莫之得也。是以关之万物，反取诸身，耳目不能以易任成功，手足不能以代司政业。故婴儿之始生也，不以目求乳，不以耳向明，不以足操物，不以手求行。岂百骸无定司，形貌无素主，而专由情以制之哉。
　　〔疏〕恶，何也？虚通之道，为之相貌；自然之理，也#61遗其形质。形貌具有，何得不谓之人？且形之将貌，盖亦不殊。道与自然，互其文耳。欲显明斯义，故重言之也。
　　惠子曰：既谓之人，恶得无情？
　　〔注〕未解形貌之非情也。
　　〔疏〕既名为人，理怀情虑。若无情矣#62，何得谓之人？此是惠施未解形貌之非情。
　　庄子曰：是非吾所谓情也。
　　〔注〕以是非为情，则无是无非无好无恶者，虽有形貌，直是人耳，情将安寄。
　　〔疏〕吾所言情者，是非彼我好恶憎嫌等也。若无是无非，虽有形貌，直是人耳，情将安寄。
　　吾所谓无情者，言人之不以好恶内伤其身，
　　〔注〕任当而直前者，非情也。
　　〔疏〕庄子所谓无情者，非木石其怀也，止言不以好恶绿虑分外，遂成性而内理其身者也。亦何则？蕴虚照之智，无情之情也。
　　常因自然而不益生也。
</div>
    <div class="pagination">
<a href="南华真经注疏_page23.html">上一页</a><span>...</span><a href="南华真经注疏_page19.html">19</a><a href="南华真经注疏_page20.html">20</a><a href="南华真经注疏_page21.html">21</a><a href="南华真经注疏_page22.html">22</a><a href="南华真经注疏_page23.html">23</a><span class="current-page">24</span><a href="南华真经注疏_page25.html">25</a><a href="南华真经注疏_page26.html">26</a><a href="南华真经注疏_page27.html">27</a><a href="南华真经注疏_page28.html">28</a><a href="南华真经注疏_page29.html">29</a><span>...</span><a href="南华真经注疏_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
