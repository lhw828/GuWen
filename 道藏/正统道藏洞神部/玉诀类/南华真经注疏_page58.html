<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 58 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 58 页/共 129 页</h1>
    <div class="content">　　〔疏〕夫兼忘天下者，弃万乘如脱展也；使天下兼忘我者，谓百姓日用而不知也。夫垂拱汾阳而游心姑射，揖让之美，贵在虚忘，比兼忘天下者也。方前则难，比后便易，未若忘怀至道，息智自然，将造化而同功，与天地而合德者，故能恣万物之性分，顺百姓之所为，大小咸得，飞沈不丧，利泽潜被，物皆自然，上如标枝，民如野鹿。当是时也，主其安在乎？此使天下兼忘我者也，可谓轩顼之前，淳古之君耳。其德不见，故天下忘之。斯则从劣向优，自粗入妙，遣之又遣，玄之又玄也。
　　夫德遗尧舜而不为也，
　　〔注〕遗尧舜，然后尧舜之德全耳；
　　若系之在心，则非自得也。
　　〔疏〕遗，忘弃也。言尧舜二君，盛德深远，而又忘其德，任物不为。斯解兼忘天下难。
　　利泽施於万世，天下莫知也，
　　［注〕泯然常适#7。
　　〔疏〕有利益恩泽，惠润韦生，万世之后，其德不替，而至德潜被，日用不知。斯解使天下兼忘我难也。
　　岂直太息而言仁孝乎哉。
　　〔注〕失於江湖，乃思濡沬。
　　〔疏〕太息，犹嗟欺也。夫盛德同於尧舜，尚能遗忘不自显，岂复太息言於化孝，嗟欺於陈进乎。
　　夫孝悌仁义，忠信贞廉，此皆自勉以役其德者也，不足多也。
　　〔疏〕悌，顺也。德者，真性也。以此上八事，皆矫性伪情一勉强励力，拾#87己效人，劳役其性，故不足多也。
　　故曰，至贵，国爵并焉；
　　〔注〕并者，除弃之谓也。夫贵在身，身犹忘之，况国爵乎。斯贵之至。
　　〔疏〕并者，除弃之谓也。夫贵爵禄者，本为身也。身犹忘之，况爵禄乎。斯至贵者也。
　　至富，国财并焉；
　　〔注〕至富者，自足而已，故除天下之财者也。
　　〔疏〕至富者，知足者也。知足之人，以不责为宝，纵令倾国资财，亦弃而不用。故《老经》云，知足者富，斯之谓也。
　　至愿，名誉并焉。
　　〔注〕所至愿者适也，得适而仁孝之名都去矣。
　　〔疏〕夫至愿者，莫过适性也。既一毁誉，混荣辱，忘物我，泯是非，故令问声名，视之如涕唾也。
　　是以道不渝。
　　〔注〕去华取实故也。
　　〔疏〕渝，变也，万也。既忘富贵，又遗名誉，是以道德淳厚，不随物变也。
　　北门成问於黄帝曰：帝张咸池之乐於洞庭之野，
　　〔疏〕姓北门，名成，黄帝臣也。欲明至乐之道，故寄此二人，更相发起也。咸池，乐名。张，施也。咸，和也，大也。洞庭之野，天地之问，非太湖之洞庭也。
　　吾始闻之惧，复闻之息，卒闻之而惑；
　　〔疏〕怠，退怠#9也。卒，终也。复，重也。惑，合也。不悟至乐，初闻之时，惧然惊悚；再闻其声，想悟音旨，故惧心退息；最后闻之，知至乐与二仪合德，视之不见，听之不闻，故心无分别，有同暗惑者也。
　　荡荡默默，乃不自得。
　　〔注〕不自得，坐忘之谓也。
　　〔疏〕荡荡，平易之容。默默，无知之貌。第三闻之，体悟玄理，故荡荡而无偏，默默而无知，芒然坐忘，物我俱丧，乃不自得。
　　帝曰：汝殆其然哉。吾奏之以人，徽之以天，行之以礼义，建之以太清。
　　〔注〕由此观之，知夫至乐者，非音声之谓也；叉先顺乎天，应乎人，得於心而适於性，然后发之以声，奏之以曲耳。故咸池之乐，又待黄帝之化而后成焉。
　　〔疏〕殆，近也。奏，应也。徽，顺也。礼义，五德也。太清，天道也。黄帝既允门成第三闻乐，体悟玄道，志知息虑，是以许其所解，故云汝近自然也。
　　夫至乐者，先应之以人事，顺之以天理，行之以五德，应之以自然，然后调理四时，太和万物。
　　〔疏〕虽复行於礼义之进，而忘自然之本者也。此是第一奏也。
　　四时迭起，万物循生；一盛一衰，文武伦经；
　　〔疏〕循，顺；伦，理；经，常也。言春夏秋冬更迭而起，一初物类顺序而生；夏盛冬衰，春文秋武，生杀之理，天道之常，但常任之，斯至乐矣。
　　一清一浊，阴阳调和，流光其声；
　　〔注〕自然律吕以满天地之闲，但当顺不夺，则至乐全#10。
　　〔疏〕清，天也。浊，地也。阴升阳降，二气调和，故施生万物，和气流布，三光照烛，此谓至乐，无声之声。
　　垫虫始作，吾惊之以雷霆；
　　〔注〕因其自作而用其所以动。
　　〔疏〕仲春之月，垫虫始启，自然之理，惊之雷霆，所谓动静顺时，因物或作，至乐具合斯道也。
　　其卒无尾，其始无首；
　　〔注〕运转无极。
　　〔疏〕寻求自然之理，无始无终；讨论至乐之声，无首无尾。故《老经》云，迎之不见其首，随之不见其后。
　　一死一生，一愤一起，所常无穷，
　　〔注〕以变化为常，则所常者无穷也。
　　〔疏〕愤，仆也。夫盛衰生死，虚盈起复，变化之道，理之常数。若以变化为常，则所谓常者无穷也。
　　而一不可待。汝故惧也。
　　〔注〕初闻无穷之变，不能待之以一，
　　故惧然悚听也。
　　〔疏〕至一之理，绝视绝听，不可待之以声色，故初闻惧然也。
　　吾又奏之以阴阳之和，烛之以日月之明；
　　〔注〕所谓用天之道。
　　〔疏〕言至乐之声，将阴阳合其序；所通生物，与日月齐其明。此第二奏也。
　　其声能短能长，能柔能刚；变化齐一，不主故常；
　　〔注〕齐一於变化，故不主故常。
　　〔疏〕顺韦生之修短，任万物之柔刚，齐变化之一理，岂守故而执常。
　　在谷满谷，在坑满坑；
　　〔注〕至乐之道，无不周也。
　　〔疏〕至乐之道，无所不褊，乃坑乃谷，悉皆盈满。皆无也。所谓道无不在，所在皆无也。
　　涂却守神，
　　〔 注〕 塞其兑也。
　　〔疏〕涂，塞也。那，孔也。闲心知之孔那，守凝寂之精神。郭注云，塞其兑也。
　　以物为量，
　　〔注〕大制不割。
　　〔疏〕量，音亮。大小修□短，随物器量，终不制割而从己也。
　　其声挥绰，
　　〔注〕所谓阐谐。
　　〔疏〕挥，动也。绰，宽也。同雷霆之震动，其声宽也。
　　其名高明。
　　〔注〕名当其实，则高明也。
　　〔疏〕高如上天，明如日月，声既广大，名亦高明。
　　是故鬼神守其幽，
　　〔注〕不离其所。
　　〔疏〕人物居其显明，鬼神守其幽昧，各得其所而不相挠。故《老经》云，以道利天下，其鬼不神也。
　　日月星辰行其纪。
　　〔注〕不失其度。
　　〔疏〕三光朗耀，依分而行，纲纪上玄，叉无差武也。
　　吾止之於有穷，
　　〔注〕常在极上住#11也。
　　〔疏〕止，住也。穷，极也。虽复千变万化，而常居玄极，不离妙本，动而常寂也。
　　流之於无止。
　　〔注〕随变而往也。
　　〔疏〕流，动也。应感无方，随时适变，未尝执守，故寂而动也。
　　予欲虑之而不能知也，望之而不能见也，逐之而不能及也；
　　〔注〕故阁然恣使化去。
　　〔疏〕夫至乐者，真道也。欲明道非心识，故谋虑而不能知；道非声色，故瞻望而不能见；道非形质，故追逐而不能逮也。
　　傥然立於四虚之道，
　　〔注〕弘敞无偏之谓。
　　〔疏〕傥然，无心貌也。四虚，谓四方空，大道也。言圣人无心，与至乐同体，立志弘敞，接物无偏，包容万有，与虚空而合德。
　　倚於槁梧而昤。
　　〔注〕无所复为也。
　　〔疏〕弘敞虚容，忘知绝虑，故形同槁木，心若死灰，逍遥无为，且吟且咏也。
　　目知穷乎所欲见，力屈乎所欲逐，吾既不及已矣。
　　〔注〕言物之知力各有所齐限。
　　〔疏〕夫目知所见，盖有涯限，所以称穷；力所#12驰逐，亦有分齐，所以称屈。至乐非心色等法，不可以根穷，故吾知尽其不及，故止而不逐也。心既有限，故知爱无名。引覆前子欲虑之等文也。
</div>
    <div class="pagination">
<a href="南华真经注疏_page57.html">上一页</a><span>...</span><a href="南华真经注疏_page53.html">53</a><a href="南华真经注疏_page54.html">54</a><a href="南华真经注疏_page55.html">55</a><a href="南华真经注疏_page56.html">56</a><a href="南华真经注疏_page57.html">57</a><span class="current-page">58</span><a href="南华真经注疏_page59.html">59</a><a href="南华真经注疏_page60.html">60</a><a href="南华真经注疏_page61.html">61</a><a href="南华真经注疏_page62.html">62</a><a href="南华真经注疏_page63.html">63</a><span>...</span><a href="南华真经注疏_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
