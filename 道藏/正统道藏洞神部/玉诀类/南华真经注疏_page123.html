<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 123 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 123 页/共 129 页</h1>
    <div class="content">　　〔注〕怯而静，乃厚其身耳。
　　〔疏〕雄健躁扰，必招雠隙。
　　仁义多责。
　　〔注〕天下皆望其爱，然爱之则有不周矣，故多责。
　　〔疏〕仁义则不周，必有多责也。
　　达生之情者傀，
　　〔注〕傀然，大恬解之貌也。
　　达於知者肖#28；
　　〔注〕肖，释散也。
　　〔疏〕注云：消，释散也；傀，恬解也。达悟之崖，真性虚照，傀然县解，无系恋也。
　　达大命者随，
　　〔注〕泯然与化俱也。
　　〔疏〕大命，大年。假如彭祖寿考，随而顺之，亦不厌其长久#29，以为劳苦□也。
　　达小命者遭，
　　〔注〕每在节上住乃悟也。
　　〔疏〕小命，小年也。遭，遇也。如殇子促龄，所遇斯适，曾不介#30怀耳。
　　人有见宋王者，锡车十乘，以其十乘骄庄子。
　　〔疏〕锡，与也。，后也。宋襄王时，有庸琐之人游宋，妄说宋王，锡车十乘，用此骄炫，排庄周於己后，自矜物先也。
　　庄子日：河上有家贫恃纬萧而食者，其子没於渊，得千金之珠。其父谓其子曰：取石来锻之。夫千金之珠，必在九重之渊而骊龙颔下，子能得珠者，必遭其睡也。使骊龙而寤，子尚奚微之有哉。
　　〔疏〕苇，芦也。萧，蒿也。家贫织芦蒿为薄，卖以供食。锻，椎也。骊，黑龙也，颌下有千金之珠也。譬讥得车之人也。
　　今宋国之深，非直九重之渊也；宋王之猛，非直骊龙也；子能得车者，必遭其睡也。使宋王而寤，子为粉夫。
　　〔注〕夫取富贵，叉顺乎民望也，若挟奇说，乘天衢，以婴人主之心者，明君之所不受也。
　　故如有所誉，必有所试，於斯民不违，佥日举之，以合万夫之望者，此三代所以直道而行之也。
　　〔疏〕怀忠贞以感人主者，必非常之赏。而用左道，使其说佞媚君王，侥幸於富贵者，故有骄之容。亦何异遭骊龙睡得珠邪。余详注意。
　　或聘於庄子。
　　〔疏〕寓言，不明聘人姓氏族，故言或也。
　　庄子应其使曰：子见夫牺牛乎？
　　〔疏〕牺，养也。君王预前三日养牛祭#31宗庙曰牺也。
　　衣以文绣，食以刍菽，及其牵而入於太庙，虽欲为孤犊，其可得乎。
　　〔注〕乐生者畏牺而辞聘，髑髅闻生而矉，此死生之情异而各自当也。
　　〔疏〕刍，草也。菽，豆也。牺养丰赡，临祭日求为孤犊不可得也。况禄食之人，例多夭折，嘉遁之士，方足全生。庄子清高，笑彼名利。
　　庄子将死，弟子欲厚葬之。庄子曰：吾以天地为棺椁，以日月为连璧，星辰为珠玑，万物为赍送。吾葬具岂不备邪？何以加此。
　　〔疏〕庄子妙达玄道，逆旅形骸，故棺椁天地，炉冶两仪，珠玑星辰，变化三景，资送备矣。门人厚葬，深乖造物也。
　　弟子日：吾恐乌鸢之食夫子也。庄子曰：在上乌鸢食，在下为蝼蚁食，夺彼与此，何其偏也。
　　〔疏〕鸢，鹚也。门人荷师主深恩也，将欲厚葬，避其乌鸢，岂知厚葬还遭蝼蚁。情好所夺，偏私之也。
　　以不平平，其平也不平；
　　〔注〕以一家之平平万物，未若任万物之自平也。
　　〔疏〕无情与夺，委任均平，此真平也。若运情虑，均平万物，若欲起心，已不平矣。
　　以不征征，其征也不征。
　　〔注〕征，应也。不因万物之自应而欲以其所见应之，则必有不合矣。
　　〔疏〕圣人无心，有感则应，此真应也，若有心应物，不能应也。征，应也。
　　明者唯为之使，
　　〔注〕夫执其所见，受使多矣，安能使物哉。
　　〔疏〕自炫其明，情应於务，为物驱使，何能，役人也。
　　神者征之。
　　〔注〕唯任神然复能至颇，故无往不应也。
　　〔疏）神者无心，寂然不动，能无不应也。
　　夫明之不胜神也久矣；
　　〔注〕明之所及！不过於形骸也，至顺则无远近会深，皆各自得。
　　〔疏〕明则有心应务，为物驱役，神乃无心，应感无方。有心不及无心，存应不及忘应，格量可知也。
　　而愚者侍其所见入於人，其功外也，不亦悲乎。
　　〔注〕夫至顺则用发於彼而以藏於物，若恃其所见，执其自是，虽欲入人，其功外矣#32。
　　〔疏〕夫忘怀应物者，为而不恃，功成不居。愚惑之徒，自执其用，叨人功绩，归入已身，虽欲矜伐，其功外矣。迷忘#33如此，深可悲哉。
　　南华真经注疏卷之三十四竟
　　#1四库本『浆』作『响』，下同。
　　#2原作『曰勿翁枕偿四库本改作『而』。
　　#3依注文『惊』当作『敬』。
　　#4王拿鱼依《阙误》引江南古戴本及文如海、张言房本补，据成疏亦当有『无』字。
　　#5郭庆藩引文『无能觉悟』作『无能觉无能悟』。
　　#6《阙误》引文成李三本俱无『胡』宇。
　　#7『死精』二字当在『怨』下，依四库本及郭庆藩引文改移。
　　#8『不』宇依文意及郭庆务引文补。
　　#9依四库本及王孝鱼说『往』当作『性』。
　　#10王孝鱼校改『论』作『喻』。
　　#11《阙误》引张君房本『人』上有『至』字。
　　#12四库本『导』作『道』。
　　#13四库本『瞑』作『冥』。
　　#14赵练议本【圾』作『汲」，注同。
　　#15『将然』二字依四库本及王孝鱼校注改作『从事』。
　　#16原作『心J，疑误，今依四库本及郭庆藩引文改正。
　　#17郭庆蓦引文改『责』作『贵』。
　　#18四库本『事」作『士』。
　　#19四库本『外内』作【内外』。
　　#20四库本『讯』作『□』。
　　#21《阙误》引江南古藏本『顺』作『慎』。
　　#22王孝鱼依上下文补『征』字。
　　#23原作『心』，依郭庆藩引文及上下文意改作『具』。
　　#24依正文注文『夫』当移于『而』下。故改。
　　#25原作『累』，授误，依正文及郭庆藩引文改作『异』。
　　#26原作『跟』疑讹，依注文及四库本改作『睫』，《释文》亦然，下同。
　　#27『怯』字依文意及郭庆藩引文补。
　　#28《道藏》本『肖』作『消』。
　　#29原作『人』，疑误，依文意及郭庆藩引文改作『久』。
　　#30原作『分』，疑讹，号文意及郭庭藩引文改作『介』。
　　#31原作『拟』，误，依文意及郭庆藩引文改作『祭』。
　　#32四库本作『其功之外也』。
　　#33郭庆藩引文改『忘』作『妄』。
　　南华真经注疏卷之三十五
　　河　南　郭　象　注
　　唐西华法师成玄英疏
　　杂篇天下第三十三
　　天下之治方术者多矣，皆以其有为不可加矣。
　　〔注〕为以其#1有为，则真为也，为其真为，则无伪矣，又何加焉。
　　〔疏〕方，道也。自轩顼已下，迄于尧舜，治道艺术，方法甚多，皆随有物之情，顺其所为之性，任群品之动植，曾不加之於分表，是以虽教不教，虽为不为矣。
　　古之所谓道术者，果恶乎在？
　　〔疏〕上古三皇所行道术，随物任化，淳朴无为，此之方法，定在何处？假设疑问，发明深理也。
　　曰：无乎不在。
　　〔疏〕答曰：无为玄道，所在有之，自古及今，无处不徧。
　　曰：神何由降？明何由出？
　　〔注〕神明由事感而后降出。
</div>
    <div class="pagination">
<a href="南华真经注疏_page122.html">上一页</a><span>...</span><a href="南华真经注疏_page118.html">118</a><a href="南华真经注疏_page119.html">119</a><a href="南华真经注疏_page120.html">120</a><a href="南华真经注疏_page121.html">121</a><a href="南华真经注疏_page122.html">122</a><span class="current-page">123</span><a href="南华真经注疏_page124.html">124</a><a href="南华真经注疏_page125.html">125</a><a href="南华真经注疏_page126.html">126</a><a href="南华真经注疏_page127.html">127</a><a href="南华真经注疏_page128.html">128</a><span>...</span><a href="南华真经注疏_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
