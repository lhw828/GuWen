<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 67 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 67 页/共 129 页</h1>
    <div class="content">　　〔注〕若无形而不可围，则无此异便之势也。
　　〔疏〕大小既异，宜便亦殊，故知此势未超於有之已。
　　夫精粗者，期於有形者也；
　　〔注〕有精粗矣，故不得无形。
　　〔疏〕夫言及精粗者，铃期限於形名之域，而未能超於言象之表也。
　　无形者，数之所不能分也；不可围者，数之所不能穷也。
　　〔疏〕无形不可围者，道也。至道深玄，绝於心色，故不可以名数分别，亦不可以数量穷尽。
　　可以言论者，物之粗也；可以意致者，物之精也；言之所不能论，意之所不能察致者，不期精粗焉。
　　〔注〕唯无而已，何精粗之有哉。夫言意者有也，而所言所意者无也，故求之於言意之表，而入乎无言无意之域，而后至焉。
　　〔疏〕夫可以言辫论说者，有物之粗法也；可以心意致得者，有物之精细也；而神。所不能言，圣心不#16能察者，妙理也。爻求之於言意之表，岂期叉於精粗#17之问乎。
　　是故大人之行，不出乎害人#18，
　　〔注〕大人者，无意而在天行也，举足而投诸吉地，岂出害人之涂哉。
　　〔疏〕夫大人应物，譬彼天行，运而无心，故投诸吉地，出言利物，终不害人也。
　　不多仁恩；
　　〔注〕无害而不自多其恩。
　　〔疏〕慈泽类乎春阳，而不多褊行恩惠也。
　　动不为利，
　　〔疏〕应理而动，而理自无害。
　　〔疏〕应机而动，不域心以利物。
　　不贱门隶；
　　〔注〕任其所能而位当於斯耳，非由贱之故措之斯职。
　　〔疏〕混荣辱，一穷通，故守门仆隶，不以为贱也。
　　货财弗争，
　　〔注〕各使分定。
　　〔疏〕寡欲知足，守分不食，故於彼货财，曾无争竞也。
　　不多辞让；
　　〔注〕适中而已。
　　〔疏〕率性谦和，用拾随物，终不矫情，饰辞多让。
　　事焉不借人，
　　〔注〕各使自任。
　　〔疏〕愚智率性，工拙袭情，终不假借於人，分外求务。
　　不多食乎力，
　　〔注〕足而已，
　　〔疏〕食於分内，充足而已，不多食求，疲劳心力。
　　不贱贪污；
　　〔注〕理自无欲。
　　〔疏〕体达玄道，故无情欲，非关苟贵清康，贱於食污。
　　行殊乎俗，
　　〔注〕己独无可无不可，所以与俗殊。
　　〔疏〕和光同尘，无可不可，而在染不染，故行殊乎俗也。
　　不多辟异；
　　〔注〕任理而自殊也#19。
　　〔疏〕居正体道，故不多邪僻，而大顺群生，故曾无乖异也。
　　为在从众，
　　〔注〕从众之所为。〔疏〕至人无心，未曾专己，故几厥施为，务在从众也。
　　不贱佞诸；
　　〔注〕自然正直。
　　〔疏〕素性忠贞，不履左道，非鄙贱佞馅而后正直也。
　　世之爵禄不足以为劝，戮耻不足以为辱；
　　〔注〕外事不接#20於心。
　　〔疏〕夫高官重禄，世以为荣；刑戮黜落，世以为耻。既而体荣枯之非我，远通塞之有时，寄来不足以劝励，寄去不足以羞辱也。
　　知是非之不可为分，细大之不可为倪。
　　〔注〕故玄同也。
　　〔疏〕各执是非，故是非不可为定分，互为大小，故细大何得有倪限；即天地毫末之谓乎。
　　闻曰：道人不闻，
　　〔注〕任物而物性自通，则功名归物矣，故不闻。
　　〔疏〕夫体道圣人，和光韬晦，推功於物，无功名之可闻。寓诸他人，故称闻曰。
　　至德不得，
　　〔注〕得者，生於失也；物各无失，则得名去也。
　　〔疏〕得者，不丧之名也。而造极之人，均於得丧，既无所丧，亦无所得。故《老经》云，上德不德。
　　大人无己。
　　〔注〕任物而已。
　　〔疏〕大圣之人，有感斯应，方圆任物，故无己也。
　　约分之至也。
　　〔注〕约之以至其分，故冥也，夫唯极乎无形而不可围者为然。
　　〔疏〕约，依也。分，限也。夫大人利物，抑乃多涂，要切而言，莫先依分，若视目所见，听耳所闻，知止所知，而限於分内者，斯德之至者也。
　　河伯曰：若物之外，若物之内，恶至而倪贵贱？恶至而倪小大？
　　〔疏〕若物之外，若物之内，谓物性分之内外也。恶，何也。言贵贱之分，小大之倪，为在物性之中，为在生分之外，至何处所而有此耶？河伯未达其源，故致斯请也。
　　北海若曰：以道观之，物无贵贱；
　　〔注〕各自足也。
　　〔疏〕道者，虚通之妙理；物者，质碍之赢事。而以赢观妙，故有大小，以妙观赢，故无贵贱。
　　以物观之，自贵而相贱；
　　〔注〕此区区者，乃道之所错综而齐之#21也。
　　〔疏〕夫物情倒置，迷惑是非，皆欲贵己而贱他，他亦自贵而贱彼，彼此怀惑，故言相也。
　　以俗观之，贵贱不在已。
　　〔注〕斯所谓倒置也。
　　〔疏〕夫荣华戮耻，事出傥来，而流俗之徒，妄生欣惑#22。是以寄来为贵，得之所以为宠；寄去为贱，失之所以为辱；斯乃宠辱由乎外物，岂贵贱在乎己哉。
　　以差观之，因其所大而大之，则万物莫不大；因其所小而小之，则万物莫不小；知天地之为梯米也，知毫末之为丘山也，则差数观矣。
　　〔注〕所大者，足也；所小者，无余也。故因其性足以名大，则毫末丘山不得异其名；因其无余以称小，则天地梯米无所殊其称。若未观差而不由斯道，则差数相加，几微相倾，不可胜察也。
　　〔疏〕差，别也。夫以自足为大，则毫末之与丘山，均其大矣；以无余为小，则天地之与梯米，均其小矣。是以因毫末#23为大，则万物莫不大矣，因天地以为小，则万物莫不小矣。故虽千差万降，数量不同，而以此观之，则理可见。
　　以功观之，因其所有而有之，则万物莫不有；因其所无而无之，则万物莫不无；知东西之相反而不可以相无，则功分定矣。
　　〔注〕天下莫不相与为彼我，而彼我皆欲自为，斯东西之相反也。然彼我相与为唇齿#24，者未尝相为，而唇亡则齿寒。故彼之自为，济我之功弘矣，斯相反而不可以相无者也，故因其自为而无其功，则天下之功莫不皆无矣；因其不可相无而有其功，则天下之功莫不皆有矣。若乃忘其自为之功而思夫相为之惠，惠之愈勤而伪薄滋甚，天下失业而情性澜漫矣，故其功分无时可定也。
　　〔疏〕夫东西异方，其义相反也，而非东无以立西，斯不可以相无者也。若近取诸身者，眼见耳听，手捉脚行，五脏六腑，四肢百体，各有功能，咸禀定分，岂眼为耳视而脚为手行哉？相为之功，於斯喊矣。此是因其所无而无之，则万物莫不无也。然足不行则四肢为之委顿，目不视则百体为之否塞，而所司各用，无心相为，济彼之功，自然成矣，斯因其所有而有之，则万物莫不有也。以此观之，则功用有矣，分各定矣。若乃忘其自为之功而思夫相为之惠，则彼我失性而是非壳乱也，岂庄生之意哉。
　　以趣观之，因其所然而然之，则万物莫不然；因其所非而非之，则万物莫不非；知尧桀之自然而相非，则趣操睹矣。
　　〔注〕物皆自然，故无不然；物皆相非，故无不非。无不非，则无然矣；无不然，则无非矣。无然无非者，尧也；有然有非者，桀也。然此二君，各受天素，不能相为，故因尧桀以观天下之趣操，其不能相为也可见也。
　　〔疏〕然，犹是也。夫物皆自是，故无不是；物皆相非，故无不非。无不非，则天下无是矣；无不是，则天下无非矣。故以物情趣而观之，因其自是，则万物莫不是；因其相非，则万物莫不非矣。天下之极相反者，尧桀也，故举尧桀之二君以明是非之两义。故尧以无为为是，有欲为非；桀以无为为非，有欲为是；故日知尧桀之自然相非。因此而言，则天下万物情趣志操，可以见之矣。
　　昔者尧舜让而帝，之呛让而绝；
　　〔疏〕夫帝王异代，争让殊时。既而尧知天命有归，故禅於舜；舜知历祚将改，又让於禹。唐虞是五帝之数，故日让而帝也。子之，燕相子之也。呛，燕王名也。子之，即苏秦之女婿也。秦弟苏代，从齐使燕，以尧让许由故事说燕王呛，令让位与子之，子之遂受。国人恨其受让，皆不服子之，三年国乱。齐宣王用苏代计，兴兵伐燕，於是杀燕王呛於郊，斩子之於朝，以绝燕国。岂非效尧舜之陈迩而祸至於此乎。
　　汤武争而王，白公争而灭。
　　〔注〕夫顺天应人而受天下者，其进则争让之迸也。寻其进者，失其所以迸矣，故绝灭也。
　　〔疏〕殷汤伐桀，周武克纣，此之二君，皆受天命，故致六合清泰，万国来朝，是以时继三王，故云争而王也。而时须干戈，应以汤武，时须揖让，应以尧舜。故千变万化，接物随时，让争之进，不可执留也。白公名胜，楚平王之孙，太子建之子也，平王用费无忌之言，纳秦女而疏太子，太子奔郑，取郑女而生胜。太傅伍奢被杀，子胥奔吴，胜从奔吴，与胥耕於野。楚令尹子西迎胜归国，封於白邑，僭号称公。胜以郑人杀父，请兵报伟，频请不允，遂起兵反，楚遣叶公子高伐而灭之，故日白公争而灭。
　　由此观之，争让之礼，尧桀之行，贵贱有时，未可以为常也。
　　〔疏〕争让，文武也。尧桀，是非也。若经纬天地，贱武而贵文；若克定祸乱，则贱文而贵武。是以文武之道，贵贱有时，而是非之行，亦用拾何定。故争让之礼，於尧舜汤武之时则贵，於之呛白公时则贱，不可常也。
　　梁丽可以冲城，而不可以窒穴，言殊器也；
　　〔疏〕梁，屋梁也，丽，屋栋也。冲，击也，窒，塞也。言梁栋大，可用作攻击城隍，不可用塞於鼠穴，言其器用大小不同之也。
　　骐骥驿骊，一日而驰千里，捕鼠不如狸狂，言殊技也；
　　〔疏〕骐骥驿馏，并古之良马也。捕，捉也。狸牲，野猫也。夫良马骏足，日驰千里，而捕捉小鼠，不及狸狂。是侠艺不同，不可一药而取者也。
　　鸱鸺夜撮蛋，察毫末，昼出瞋目而不见丘山，言殊性也。
　　〔注〕就其殊而任之，则万物莫不当也。
　　〔疏〕鸱，鸺鹠也，亦名只狐，是土臬之类也。昼则眼合，夜则目明，故夜能撮捉蚤虱，察视秋毫之末，昼出瞋张其目，不见丘山之形，是知物性不同，岂直鹊鹊而已。故随其性而安之，则物无不当也。
</div>
    <div class="pagination">
<a href="南华真经注疏_page66.html">上一页</a><span>...</span><a href="南华真经注疏_page62.html">62</a><a href="南华真经注疏_page63.html">63</a><a href="南华真经注疏_page64.html">64</a><a href="南华真经注疏_page65.html">65</a><a href="南华真经注疏_page66.html">66</a><span class="current-page">67</span><a href="南华真经注疏_page68.html">68</a><a href="南华真经注疏_page69.html">69</a><a href="南华真经注疏_page70.html">70</a><a href="南华真经注疏_page71.html">71</a><a href="南华真经注疏_page72.html">72</a><span>...</span><a href="南华真经注疏_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
