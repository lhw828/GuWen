<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 17 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 17 页/共 129 页</h1>
    <div class="content">　　〔疏〕臧，善也。清，凉也。承命严重，心怀怖惧，执用粗养，不暇精膳。所候既其检薄，爨人不欲思冻，然#33火不多，无热可避之也。
　　今吾朝受命而夕饮冰，我其内热与。
　　〔注〕所撰检薄而内热饮冰者，诚忧事之难，非美食之为。
　　〔疏〕诸梁晨朝受诏，暮夕饮冰，足明怖惧忧愁，内心需#34灼。询道情切，达照此怀也。
　　吾未至乎事之情，而既有阴阳之患矣；事若不成，必有人道之患。是两也，
　　〔注〕事未成则唯恐不成耳。若果不成，则恐惧结於内而刑网罗於外也。
　　〔疏〕夫情事未决，成败不知，而忧喜存怀，是阴阳之患也。事若乖舛，铃不成遂，则有人臣之道，刑网斯及。有此二息，何处逃愆？
　　为人臣者不足以任之，子其有以语我来。
　　〔疏〕忝为人臣，滥充末使，位高德薄，不足任之。子既圣人，情兼利物，又有所以，幸来告示。
　　仲尼曰：天下有大戒二：其一，命也；其一，义也。
　　〔疏〕戒，法也。寰寓之内，教法极多，要切而论，莫过二事。二事义旨，具列下文。
　　子之爱亲，命也，不可解於心；
　　〔注〕自然结固，不可解也。
　　〔疏〕夫孝子事亲，尽於爱敬。此之性命，出自天然，中心率由，故不可解也。
　　臣之事君，义也，无适而非君也，无所逃於天地之问。
　　〔注〕千人聚，不以一人为主，不乱则散。故多贤不可以多君，无贤不可以无君，此天人之道，叉至之宜。
　　〔疏〕夫君臣上下，理固又然。故忠臣事君，死成其节，此乃分义相投，非关天性。然六合虽宽，未有无君之国。若有罪责，亦何处逃愆。是以奉命即行，无劳进退。
　　是之谓大戒。
　　〔注〕若君可逃而亲可解，则不足戒也。
　　〔疏〕结成以前君亲大戒义矣。
　　是以夫事其亲者，不择地而安之，孝之至也；
　　〔疏〕夫孝子养亲，务在顺适，登仕求禄，不择高卑，所遇而安，方名至孝也。
　　夫事其君者，不择事而安之，忠之盛也；
　　〔疏〕夫乱臣#35事主，事尽忠贞，无#36夷险，安之若命，岂得拣择利害，然后奉行，能如此者，是忠臣之盛美也。
　　自事其心者，一反乐不易施乎前，知其不可奈何而安之若命，德之至也。
　　〔注〕知不可奈何者命也而安之，则无哀无乐，何易施之有哉。故冥然以所遇为命而不施心於其问，泯然与至当为一而无休戚於其中，虽事几人，犹无往而不适，而况君亲乎。
　　〔疏〕夫为道之士而自安其心智者，体违顺之不殊，达得丧之为一，故能涉哀乐之前境，不轻易施，知穷达之铃然，岂人情之能制。是以安心顺命，不乖天理，自非至人玄德，孰能如前#37也。
　　为人臣子者，固有所不得已。行事之情而忘其身，
　　〔注〕事有铃至，理固常通，故任之则事齐，事齐而身不存者，未之有也，又何用心於有身哉。
　　〔疏〕夫臣子事於君父，铃须致命尽情，有事即行，无容拣择，忘身整务，固是其宜。苟不得止，应须任命也。
　　何暇至於悦生而恶死。夫子其行可矣。
　　〔注〕理无不通，故当任所遇而直前耳。若乃信道不笃而悦恶存怀，不能与至当俱往而谋生虑死，未见能成其事者也。
　　〔疏〕既曰行人，无容悦恶，奉受君命，但当适齐，有何闲日谋生虑死也。
　　丘请复以所闻：凡交近则必相靡以信，
　　〔注〕近者得接，故以其信验亲相靡服也。
　　远则必忠之以言，
　　〔注〕遥以言传意也。
　　〔疏〕几交游邻近，则以性#38情靡顺；相去遥远，则任言以表忠诚。此仲尼引己所闻劝戒诸梁也。
　　言必或传之。夫传两喜两怒之言，天下之难者也。
　　〔注〕夫喜怒之言，若过其实，传之者宜使两不失中，故未易也。
　　〔疏〕以官表意，或遣人传，彼此相投，乍相喜怒。为此使乎，人闲未易。
　　夫两喜必多溢美之言，两怒必多溢恶之言。
　　〔注〕溢，过也。喜怒之言常过其当也。
　　〔疏〕溢，过也，彼此两人，互相善怒，若其顺情，则美恶之言叉当过者也。
　　凡溢之类妄，
　　〔注〕嫌非彼言，似传者妄作。
　　〔疏〕类，似也。夫溢当之言，体非真实，听者既疑，似使人妄构也。
　　妄则其信之也莫，
　　〔注〕莫然疑之。
　　〔疏〕莫，致疑貌也。既似传者妄作，遂生不信之心，莫然疑之也。
　　莫#39则传言者殃。
　　〔注〕就传过言，似於诞妄。受者有疑，则传言者横以轻重为罪也。
　　〔疏〕受者生疑，心怀不信，传语使乎，殃祸斯及。
　　故《法言》曰：传其常情，无传其溢言，则几乎全。
　　〔注〕虽闻临时之过言而勿传也，必称其常情而要其诚致，则近於全也。
　　〔疏〕夫处涉人问，为使实难，叉须未察常情、铃使宾主折中，不得传一时喜怒，致两言有问#40。能如是者，近获全身。夫子引先圣之格言，为当来之轨辙也。
　　且以巧阙力者，始乎阳，
　　〔注〕本共好戏。
　　常卒乎阴，
　　〔注〕欲胜情至，潜兴害彼#41。
　　〔疏〕阳，喜也。阴，怒也。夫较‘力相戏，非无机巧。初始戏雊，则情在喜惧；逮乎终卒，则心生忿怒，好胜之情，潜以相害。世间喜怒，情使例然。此举阙力以譬之也。
　　泰至则多奇巧；
　　〔注〕不复循理。
　　〔疏〕忿怒之至，欲胜之甚，则情多奇谲，巧诈百端也。
　　以礼饮酒者，始乎治，
　　〔注〕尊卑有别，旅酬有次。
　　常卒乎乱，
　　〔注〕湛湎淫泱也。
　　〔疏〕治，理也。夫宾主献酬，自有伦理，侧弁之后，无后尊卑，初正卒乱，物皆如此。举饮酒之为譬。
　　泰至则多奇乐。
　　〔注〕淫荒#42纵横，无所不至。
　　〔疏〕宴赏既酣，荒淫斯甚，当歌屡舞，无复节文，多方奇异，欢乐何极。
　　凡事亦然。始乎谅，常卒乎鄙；其作始也简，其将毕也必巨。
　　〔注〕夫烦生於简，事起於微，此必至之势也。
　　〔疏〕几情常事，亦复如然。莫不始则诚信，终则鄙恶；初起简步，后铃巨大。是以烦生於简，事起於微。此合喻也。
　　言者，风波也；行者，实丧也。
　　〔注〕夫言者，风波也，故行之则实丧矣。
　　〔疏〕夫水因风而起波，譬心因言而喜怒也。故因此风波之言而行喜怒者，则丧於实理者也。
　　夫风波易以动，实丧易以危。
　　〔注〕故遗风波而弗行，则实不丧矣。
　　夫事得其实，则危可安而荡可定也。
　　〔疏〕风鼓水波，易为动荡，譬言丧实理，危殆不难也。
　　故忿设无由，巧言褊辞。
　　〔注〕夫忿怒之作，无他由也，常由巧
　　言过实，偏辞失当。
　　〔疏〕夫施设忿怒，更无所由，每为浮伪巧言偏辞馅佞之故也。
　　兽死不择音，气息第然，於是并生心厉。
　　〔注〕譬之野兽，蹴之穷地，意急情尽，则和声不至而风息不理，第然暴怒，俱生疣疵以相对之。
　　〔疏〕夫野兽因窘，迫之穷地，性命将死，呜不择音，气息第郁，心生疵疾，忽然暴怒，搏噬於人。此更起譬也。
　　克核太#43至，则必有不肖之心应之，而不知其然也。
　　〔注〕夫宽以容物，物叉归焉。克核太精，则鄙吝心生而不自觉也。大人荡然放物於自得之场，不苦人之能，不竭人之欢，故四海之交可全。
　　〔疏〕夫克切责核，逼迫太甚，则不善之心钦然自应，情事相感，物理自然。是知躁则失君，宽则得众也。
　　苟为不知其然也，孰知其所终。
　　〔注〕苟不自觉，安能知祸福之所齐诣也。
　　〔疏〕夫急躁件物，铃拒之理，数自相召，不知所以。且当时以不肖应之，则谁知终后之祸者邪？
　　故《法言》曰：无迁令，
　　〔注〕传彼实也。
　　〔疏〕承君令命，以实传之，不得以临时喜怒辄为迁改者也。
　　无劝成，
　　〔注〕任其自成。
</div>
    <div class="pagination">
<a href="南华真经注疏_page16.html">上一页</a><span>...</span><a href="南华真经注疏_page12.html">12</a><a href="南华真经注疏_page13.html">13</a><a href="南华真经注疏_page14.html">14</a><a href="南华真经注疏_page15.html">15</a><a href="南华真经注疏_page16.html">16</a><span class="current-page">17</span><a href="南华真经注疏_page18.html">18</a><a href="南华真经注疏_page19.html">19</a><a href="南华真经注疏_page20.html">20</a><a href="南华真经注疏_page21.html">21</a><a href="南华真经注疏_page22.html">22</a><span>...</span><a href="南华真经注疏_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
