<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 89 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 89 页/共 129 页</h1>
    <div class="content">　　君子之人，若儒墨者师，故以是非相毙也，而况今之人乎。
　　〔注〕圣，和也。夫儒墨之师，天下之难和者，而无心者犹故和之，而况其几乎。
　　〔疏〕整圣，和也。夫儒墨之师添更相是非，天下之难和者也，而圣人君子，犹能顺而和之。况乎令世之人，非儒墨之师者也。随而化之，不亦宜乎。
　　圣人处物不伤物。
　　〔注〕至顺也。
　　〔疏〕处俗和光，利而不害，故不伤之也。
　　不伤物者，物亦不能伤也。
　　〔注〕在我而已。
　　〔疏〕虚舟飘瓦，大顺韦生，韦生乐推，故处不害也。
　　唯无所伤者，为能与人#41相将迎。
　　〔注〕无心故至顺，至顺故能无所将迎而义冠於将迎也。
　　〔疏〕夫唯安任韦品，彼我无伤者，故能与物交际而明不迎而迎者。
　　山林与。皋壤与。使#42我欣欣然而乐与。
　　〔注〕山林皋壤，未善於我，而我便乐之，此为无故而乐也。
　　乐未毕也，哀又继之。
　　〔注〕夫无故而乐，亦无故而哀也。则几所乐不足乐，几所哀不足哀也。
　　〔疏〕几情滞执，忘生欣恶，忽睹高山茂林，神皋奥壤，则欣然钦慕，以为快乐；而乐情未几，哀又继之，情随事迁，哀乐斯变。此乃无故而乐，无故而哀，是知世之哀乐，不足计也。
　　哀乐之来，吾不能御，其去弗能止。悲夫，世人直为物逆旅耳。
　　〔注〕不能坐忘自得，而为哀乐所寄也。
　　〔疏〕逆旅，客舍也。穷达之来，不能御折，哀乐之去，不能禁止。而凡俗之人，不闲斯趣，譬彼客舍，为物所停，以妄为真，深可悲叹也。
　　夫知遇而不知所不遇，
　　〔注〕知之所遇者即知之，知之所不遇者即不知也。
　　知#43能能而不能所不能。
　　〔注〕所不能者，不能强能也。由此观之，知与不知，能与不能，制不出我也，当付之自然耳。
　　〔疏〕夫智有明合，能有工拙，各禀素分，不可强为。故分之所遇，知则知之，不遇者不能知也；分之所能，能则能之，性之不能，不可能也。譬乌飞鱼泳，蛛网蜕丸，率之自然宁非性也。
　　无知无能者，固人之所不兔也。
　　〔注〕受生各有分也。
　　〔疏〕既非圣人，未能智周万物，故知与不知，能与不能，禀生不同，机关各异，而流俗之人，叉固其所不免也。
　　夫务免乎人之所不免者，岂不亦悲哉。
　　〔疏〕人之所不免者，分外智能之事也。而几鄙之流不能安分，故锐意感情，务在独免，愚惑之甚，深可悲伤。
　　至言去言，至为去为。
　　〔注〕皆自得也。
　　〔疏〕至理之言，无言可言，故去言
　　也。至理之为，无为可为，故去为也。
　　齐知之所知，则浅矣。
　　〔注〕夫由知而后得者，假学者耳，故浅也。
　　〔疏〕见贤思齐，拾己效物，假学求理，运知访道，此乃浅近，岂日深知矣。
　　南华真经注疏卷之二十四竟
　　＃１四库本『狂屈』二字不重。
　　＃２四库本、浙江书局本『官』俱作『宫』。
　　＃３郭庆藩引文改『无』作『答』。
　　＃４王孝鱼认为『裁非』疑『裁制』之误。
　　＃５赵本『效』作『放』。
　　＃６依王叔岷说以下当补『死生』二字。
　　＃７《阙误》引刘得一本『天下』作『天地』。
　　＃８《阙误》引刘得一本『今』作『合』。
　　＃９四库本『豪』作『毫』，注疏同。
　　＃１０赵本『质』下有『也』字。
　　＃１１依四库本及正文『无』当改作『道』。
　　＃１２《阙误》引张君房本『孙子』作『子孙」。
　　＃１３『也』字依四库本、浙江书局本当改作『借』。
　　＃１４『卵生八窍』四字依郭庆藩引文及上下文补足。
　　＃１５四库本『化』作『时』。
　　＃１６世德堂本『肢』作『枝』。
　　＃１７四库本、浙江书局本『巍巍』作『魏魏』。
　　＃１８《阙误》引文如海，刘得一本俱作『遗』。
　　＃１９四库本、浙江书局本『本』俱作『不』。
　　＃２０依郭庆藩引文及文意『度』当改作『庶』。
　　＃２１原作『东』，四库本、浙江书局本俱作『哀』，又依正文改正。
　　＃２２『形』字依世德堂本、浙江书局本当删。
　　＃２３《阙误》引张君房本、成疏本『必』下有『谓』字。
　　＃２４四库本『至』作『惊』。
　　＃２５『语』字锯王孝鱼说当依正义改作『志』。
　　＃２６依郭庆藩引文及文意『近』当改作『还』。
　　＃２７世德堂本、浙江书局本『由」俱作『游』。
　　＃２８四库本『豪』作『毫』，下同。
　　＃２９王叔岷、刘文典均谓『不见』下当有『不言』二字。
　　＃３０原作『责』，依四库本及正文改作『贵』。
　　＃３１赵本作『步』。
　　＃３２王孝鱼校云，唐写本『豪』作『钩』。
　　＃３３王孝鱼依《释文》及世德堂本改『拈』作『玷】。
　　＃３４四库本『而足』作『死生』。
　　＃３５四库本、浙江书局本均无『一』字。
　　＃３６唐写本『者」下无『物」字。
　　＃３７『犹其有物也』五字刘得一本不重。
　　＃３８方括号内文字原文漏，今依四库本补足。
　　＃３９『不仁』二字依郭庆藩引文及上下文补。
　　＃４０四库本无『者』字。
　　＃４１敦煌本『人』作『之』。
　　＃４２《阙误》引江南古藏本『使』上有『与我无亲』四字。
　　＃４３敦煌本无『知』字。
　　南华真经注疏卷之二十五
　　河　南　郭　象　注
　　唐西华法师成玄英疏
　　杂篇庚桑楚第二十三
　　老聪之役有庚桑楚者，偏得老聪之道，
　　〔疏〕姓庚桑，名楚，老君之弟子，盖隐者也。役，门人之称；古人事师，共其驱使，不惮艰危，故称役也。而老君大圣，弟子极多，门人之中，庚桑楚最胜，故称偏得也。
　　以北居畏垒之山，其臣之画然知者去之，其妾之絮然仁者远之；
　　〔注〕画然，饰知；絮然，矜仁。
　　〔疏〕畏垒，山名，在鲁国，臣#1仆隶；妾，接也；言人以仁智为臣妾，庚桑子悉弃仁智以接事君子也。楚既幽人，寄居山薮，情敦素朴，心鄙浮华；山旁士女，竞为臣妾，故画然舒#2智自明炫者，斥而去之；絮然矜仁苟异於物者，今其疏远。
　　拥肿之与居，
　　〔注〕拥肿，朴也。
　　鞅掌之为使。
　　〔注〕鞅掌，自得。
　　〔疏〕拥肿鞅掌，皆淳朴自得之貌也。斥弃仁智，淡然归实，故淳素之士与其同居，率性之人共其跃使。
　　居三年，畏垒大禳。畏垒之民相与言曰：庚桑子之始来，吾洒然异之。
　　〔注〕异其弃知而任愚。
　　今吾日计之而不足，岁计之而有余。
　　〔注〕夫与四时俱者无近功。
　　〔疏〕大秾，丰也。酒，微惊貌也。居住三年，山中大熟，畏垒百姓弃其私道云：庚桑子初来，我微惊异。本我日计，利益不足称；岁计至，功其有余。盖贤圣之人，与四时合度，无近功故日计不足，有远德故岁计有余。三岁一闰，天道小成，故居三年而畏垒大秾。
</div>
    <div class="pagination">
<a href="南华真经注疏_page88.html">上一页</a><span>...</span><a href="南华真经注疏_page84.html">84</a><a href="南华真经注疏_page85.html">85</a><a href="南华真经注疏_page86.html">86</a><a href="南华真经注疏_page87.html">87</a><a href="南华真经注疏_page88.html">88</a><span class="current-page">89</span><a href="南华真经注疏_page90.html">90</a><a href="南华真经注疏_page91.html">91</a><a href="南华真经注疏_page92.html">92</a><a href="南华真经注疏_page93.html">93</a><a href="南华真经注疏_page94.html">94</a><span>...</span><a href="南华真经注疏_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
