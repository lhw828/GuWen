<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 68 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 68 页/共 129 页</h1>
    <div class="content">　　故曰，盖师是而无非，师治而无乱乎？是未明天地之理，万物之情者也。
　　〔注〕夫天地之理，万物之情，以得我为是，失我为非，适性为治，失和为乱。然物无定极，我无常适，殊性异便，是非无主。若以我之所是，则彼不得非，此知我而不见彼者耳。故以道观者，於是非无当也，付之天地#25，恣之两行，则殊方异类，同焉皆得也。
　　〔疏〕盖，不尽之辞也，师，犹师心也。夫物各师其域#26心，妄为偏执，将己为是，不知他以为非，将我为治，不知物以为乱；故师心为是，不见己上有非；师心为治，谓言我身无乱。岂知治乱同原#27，是非无主。故治乱同源者，天地之理也；是非无主者，万物之情也。合於斯趣，故言未明也。
　　是犹师天而无地，师阴而无阳，其不可行明矣。
　　〔疏〕夫天地阴阳，相对而有。若使有天无地，则万物不成；有阴无阳，则苍生不立。是知师是而无非，师治而无乱者，叉不可行明矣。
　　然且语而不舍，非愚则诬也。
　　〔注〕天地阴阳，对生也；是非治乱，互有也；将奚去哉？
　　〔疏〕若夫师是而无非，师天而无地，语及於此而不拾於口者，若非至愚之人，则是故为诬罔。
　　帝王殊禅，三代殊继。差其时，逆其俗者，谓之篡#28夫；
　　〔疏〕帝，五帝也。王，三王。三代，夏殷周。禅，授也。继，续也。或宗族相承，或让与他姓，故言殊禅也。或父子相继，或兴兵篡弒，故言殊继也。或迟速差互，不合天时；或氓俗未归，逆於人事。是以之呛纂尧舜以绝嗣，白公效汤武以灭身，如此之流，谓之篡夺也。
　　当其时，顺其俗者，谓之义之徒。
　　〔疏〕夫干戈揖让，事逵不同，用拾有时，不可常执。至如汤武兴兵，唐虞揖让，上符天道，下合人心，如此之徒，谓之为义也。
　　默默乎河伯。汝恶知贵贱之门，小大之家。
　　〔注〕俗之所贵，有时而贱；物之所大，世或小之。故顺物之进，不得不殊，斯五帝三王之所以不同也。
　　〔疏〕河伯未能会理，故海若诃使忘言，默默莫声，幸勿辞费也。夫小大无主，贵贱无门，物情颠倒，妄为臧否。故汝於何推逐而知贵贱小大之家门乎？言其不知也。
　　河伯曰：然则我何为乎，何不为乎？吾辞受趣舍，吾终奈何？
　　〔疏〕奈何，犹如何也。河伯虽领高义，而未达旨归，故更请次疑，迟闻解释。我欲处涉人世，摄卫修道，於何事而可为乎？於何事而不可为乎？及辞让受纳，进趣退舍，众诸物务，其事云何？愿垂告诲，终身奉遵。
　　北海若曰：以道观之，何贵何贱，是谓反衍；
　　〔注〕贵贱之道，反覆相寻。
　　〔疏〕反衍，犹反覆也。夫贵贱者，生乎妄执也。今以虚通之理照之，则贵者反贱而贱者复贵，故谓之反衍也。
　　无拘而志，与道大赛。
　　〔注〕自拘执则不夷於道。
　　〔疏〕而，汝也。夫修道之人#29，应须放任，而汝乃拘执心志，矜而持之，故与虚通之理赛而不夷之也。
　　何少何多，是谓谢施；
　　〔注〕随其分，故所施无常。
　　〔疏〕谢，代也。施，用也。夫物或聚少以成多，或散多以为少，故施张代谢，无常定耳。
　　无一而行，与道参差。
　　〔注〕不能随变，则不齐於道。
　　〔疏〕夫代谢施用，多少适时，随机变化，故能齐物。若执一为行，则与理不冥者也。
　　严乎若国之有君，其无私德；
　　〔注〕公当而已。
　　〔疏〕体道之士，望之俨然，端拱万乘，楷模於物，群彼万国，宗仰一君，亭毒黎元，铃无私德。
　　县县乎若祭之有社，其无私福；
　　〔注〕天下之所同求。
　　〔疏〕县丝，赊长之貌也。若众人之祭社稷，而社稷无私福於人也。
　　泛泛#30乎其若四方之无穷，其无所珍域。
　　〔注〕泛泛然无所在。
　　〔疏〕泛泛，普褊之貌也。夫至人立志，周普无偏，接济群生，泛爱平等。譬东西南北，旷远无穷，量若虚空，岂有吵界限域也。
　　兼怀万物，其孰承翼？
　　〔注〕掩御群生，反之分内而平往者也，岂扶疏而承翼哉。
　　〔疏〕怀，藏也。孰，谁也。言大圣慈悲，兼怀庶品，平往而已，终无偏爱，谁复有心拯救接承扶翼也。
　　是谓无方。
　　〔注〕无方，故能以方物为方。
　　〔疏〕譬彼明镜，方兹幽谷，逗机百变，无定一方也。
　　万物一齐，孰短孰长？
　　〔注〕莫不皆足。
　　〔疏〕万物参差，亭毒唯一，兔鹤长短，分足性齐。
　　道无终始，物有死生，
　　〔注〕死生者，无穷一#31变耳，非终始也。
　　〔疏〕虚通之道，无终无始，执滞之物，妄计死生。故《老经》云，迎不见其首，随不见其后。
　　不恃其成；
　　〔注〕成无常处。
　　〔疏〕有物无方，超然独化，岂假待对而后生成也。
　　一虚一满，不位乎位形。
　　〔注〕不以形为位，而守之不变。
　　〔疏〕譬彼阴阳，春生秋杀，盈虚变化，荣落顺时，岂执守形骸拘持名位耶。
　　年不可举，
　　〔注〕欲举之令去而不能。
　　时不可止；
　　〔注〕欲止之使停又不可。
　　〔疏〕夫年之夭寿，时之赊促，出乎天理，盖不由人。故其来也不可举而令去，其去也不可止而令住，但当任之，未始非我也。
　　消息盈虚，终则有始。
　　〔注〕变化日新，未尝守故。
　　〔疏〕夫阴消阳息，夏盈冬虚，气序循环，终而复始；混成之道，变化日新，循理直前，无劳措意也。
　　是所以语大义之方，论万物之理也。
　　〔疏〕前来所辫海若之谈，正是语大道之义方，论万物之玄理者也。
　　物之生也，若骤若驰，
　　〔注〕但当就用耳。
　　〔疏〕夫生灭流谢，运运不停，其为迅速，如驰如骤。是知百年奖忽，何足介怀也。
　　无动而不变，无时而不移。
　　〔注〕故不可执而守。
　　〔疏〕夫流动变化，时代迁移，迅若交臂，骤如过隙，故未有语动而不变化，言时而不迁移也。
　　何为乎，何不为乎？夫固将自化。
　　〔注〕若有为不为於其问，则败其自化矣。
　　〔疏〕万物纷乱，同禀天然，安而化之，叉自变化，何劳措意为与不为。
　　河伯曰：然则何贵於道邪？
　　〔注〕以其自化。
　　〔疏〕若使为与不为混一，则几圣之理均齐。既任变化之自然，又何贵於至道？河伯更起斯问，迟以所疑。
　　北海若曰：知道者必达於理，达於理者必明於权，明於权者不以物害己。
　　〔注〕知道者，知其无能也；无能也则何能生我？我自然而生耳，而四支百体，五脏精神，己不为而自成矣，又何有意乎生成之后哉。达乎斯理者，爻能遣过分之知，遗益生之情，而乘变应权，故不以外伤内，不以物害己所以常全也。
　　〔疏〕夫能知虚通之道者，叉达殊玄之实理；达深玄之实理者，铃明於应物之权智。既明权实之无方，故能安排而去化。死生无变於己，何外物之能害哉。以答河伯之所疑，次明至道之可贵。
　　至德者，火弗能热，水弗能溺，寒暑弗能害，禽兽弗能贼。
　　〔注〕夫心之所安，则危不能危；意无不适，故苦不能苦也。
　　〔疏〕至德者，谓得至道之人也。虽复和光混世，处俗同尘，而不为四序所侵，不为三灾所害，既得之於内，故外不能贼。此明解道之可贵也。
　　非谓其薄之也，
　　〔注〕虽心所安，亦不使犯之。
　　〔疏〕薄，轻也。所以水火不侵，禽兽不害者，惟心所安，则伤不能伤也，既不违避亦不轻犯之也。
　　言察乎安危，
　　〔注〕知其不可逃也。
　　〔疏〕所以伤所不能伤者，正言审察乎安危，顺之而不可逃，处之而常适也。
　　宁於祸福，
　　〔注〕安乎命之所遇。
　　〔疏〕宁，安也。祸，穷塞也。福，通达也。至德之人，唯变所适，体穷通之有命，达祸福之无门，故所乐非穷通，而所遇常安也。
　　谨於去就，
　　〔注〕审去就之非己。
　　〔疏〕馑去就之无定，审取拾之有时，虽复顺物迁移，而怛居至当者。
　　莫之能害也。
　　〔注〕不以害为害，故莫之能害。
　　〔疏〕一於安危，冥於祸福，与化俱往，故物莫能伤。此总结以前无害之义。
　　故曰，天在内，人在外，
</div>
    <div class="pagination">
<a href="南华真经注疏_page67.html">上一页</a><span>...</span><a href="南华真经注疏_page63.html">63</a><a href="南华真经注疏_page64.html">64</a><a href="南华真经注疏_page65.html">65</a><a href="南华真经注疏_page66.html">66</a><a href="南华真经注疏_page67.html">67</a><span class="current-page">68</span><a href="南华真经注疏_page69.html">69</a><a href="南华真经注疏_page70.html">70</a><a href="南华真经注疏_page71.html">71</a><a href="南华真经注疏_page72.html">72</a><a href="南华真经注疏_page73.html">73</a><span>...</span><a href="南华真经注疏_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
