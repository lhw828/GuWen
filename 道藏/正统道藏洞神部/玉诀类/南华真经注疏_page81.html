<!DOCTYPE html>
<html>
<head>
    <meta charset="UTF-8">
    <title>南华真经注疏 - 第 81 页/共 129 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>南华真经注疏 - 第 81 页/共 129 页</h1>
    <div class="content">　　＃５郭庆藩引文改『法』作『患』。
　　＃６四库本、浙江书局本『旦』俱作『且」。
　　＃７唐写本『疏」下有『草』字。
　　＃８四库本、浙江书局本斗褊』俱用『偏』。
　　＃９『周王庆忌』疑误，依《释文》当作『庆忌周王』。
　　＃１０四库本、浙江书局本『梁』俱作『众』。
　　＃１１『传』依《释文》及世德堂本当改作『传』。
　　＃１２依正文及文意『情』字疑当作『穷』。
　　＃１３赵本『毫』作『豪』。
　　＃１４赵本无以下『子恶死乎日然』六字。
　　＃１５四库本、浙江书局本无『其』字。
　　＃１６赵本同，郭注本『雩』作『掌』，世德堂『雩』作『库』。
　　＃１７郭庆藩引文删『重』字。
　　＃１８敦煌本『爱』作『受』。
　　＃１９王孝鱼依上文改『籍』作『述』。
　　＃２０赵本作『腾』。
　　＃２１王孝鱼依下正文『爵禄并至禄上』补『爵』。
　　＃２２《阙误》引江南古藏本『物』作『化』。
　　＃２３郭庆藩引文改『咏』作『视』。
　　＃２４郭庆藩引文删『无』字。
　　＃２５《阙误》作门寨』，云：张本作『赛』。
　　＃２６赵本作『常』。
　　＃２７郭庆藩引文改『言』作『发』。
　　＃２８《阙误》引扛南古藏本『入』下有『官』字。
　　＃２９『诸夫』二字原缺，今依四库本补。
　　＃３０王孝鱼依《阙误》引成本及郭注改作『令』。
　　＃３１《阙误》引文张本均无『栗林』二字。
　　＃３２赵本无『言以出』三字。
　　＃３３《阙误》引刘得一本『人』作『之』。
　　＃３４赵本『可』下有『也』字。
　　南华真经注疏卷之二十三
　　河　南　郭　象　注
　　唐西华法师成玄英疏
　　外篇田子方第二十一
　　田子方侍坐於魏文侯，数称溪工。
　　〔疏〕姓田，名无择，字子方，馈之贤人也，文侯师也。文侯是毕万七世孙，武侯之父也。姓溪，名工，亦魏之贤人。
　　文侯曰：溪工，子之师邪？子方曰：非也，无择之里人也；称道数当，故无择称之。
　　〔疏〕溪工是子方乡里人也，称说言道，频当於理，故无择称之，不是师。
　　文侯曰：然则子无师邪？子方曰：有。曰：子之师谁邪？子方曰：东郭顺子。文侯曰：然则夫子何故未尝称之？
　　〔疏〕居在郭东，因以为氏，名顺子，子方之师也。既是先生之师，何故不称说之？
　　子方曰：其为人也真，
　　〔注〕无假也。
　　〔疏〕所谓真道人也。
　　人貌而天，
　　〔注〕虽貌与人同，而独任自然。
　　〔疏〕虽复貌同人理，而心契自然也。
　　虚缘而葆真，
　　〔注〕虚而顺物，故真不失#1。
　　〔疏〕缘，顺也。虚心顺物，而怛守真宗，动而常寂也。
　　清而容物。
　　〔注〕夫清者息於大洁，今清而容物，与天同也。
　　〔疏〕郭注云，清者息於大洁，今清而容物，与天同也。
　　物无道，正容以悟之，使人之意也消。
　　〔注〕旷然清虚，正己而已，而物邪自消。
　　〔疏〕世问无道之物，邪僻之人，东郭自正容仪，令其晓悟，使惑乱之意自然消除也。
　　无择何足以称之。
　　〔疏〕师之盛德，深玄若是，无择庸鄙，何足称扬也。
　　子方出，文侯傥然终日不言，召前立臣而语之日；远矣，全德之君子。
　　〔疏〕傥然，自失之貌。闻谈顺子之德，傥然靡据，自然失所谓，故终日不言。於是召前立侍之臣，与之语话，叹束郭子之道，深远难知，谅全德之人，可以君子万物也。
　　始吾以圣智之言仁义之行为至矣，吾闻子方之师，吾形解而不欲动，口钳而不欲言。
　　〔注〕自觉其近。
　　吾所学者真正梗耳，
　　〔注〕非真物也。
　　〔疏〕我初昔修学，用先王圣智之言，周孔仁义之行，为穷理至极；今闻说子方之师，其道宏博，遂使吾形解散，不能动止，口舌钳困，无可言语，自觉所学，土人而已，逢雨则坏，并非真物。土梗者，土人也。
　　夫魏真为我累耳。
　　〔注〕知至贵者，以人爵为累也。
　　〔疏〕既闻真道，东体坐忘，故知爵位坛土，适为忧累耳。
　　温伯雪子适齐，舍於鲁。鲁人有请见之者，温伯雪子曰：不可。吾闻中国之君子，明乎礼义而陋於知人心，吾不欲见也。
　　〔疏〕姓温，名伯，字雪子，楚之怀道人也。中国，鲁国也。陋，拙也。自楚往齐，途经於鲁，止於主人之舍。鲁人是孔子门人，闻温伯雪子贤人，请欲相见，温伯不许，云：我闻中国之人，明於礼义圣述，而拙於知人心，是故不欲见也。
　　至於齐，反舍於鲁，是人也又请见。
　　〔疏〕温伯至齐，反还舍鲁，是前之人，复欲请见。
　　温伯雪子曰：往也薪见我，今也又薪见我，是必有以振我也。
　　〔疏〕薪，求也。振，动也。昔我往齐，求见於我，我今还鲁，复来求见，必当别有所以，故欲感动我来。
　　出而见客，入而叹。明日见客，又入而叹。其仆曰：每见之客也，必入而叹，何邪？
　　〔疏〕前后见客，频自嗟叹，温伯仆隶，怪而问之也。
　　曰：吾固告子矣：中国之民，明乎礼义而陋乎知人心。昔之见我者，进退一成规，一成矩，从容一若龙，一若虎，
　　〔注〕盘辟其步，逶迤其进。
　　〔疏〕擎跪揖让，前却方圆，逶迤若龙，盘辟如虎。
　　其谏我也似子，其道#2我也似父，
　　〔注〕礼义之弊，有斯饰也。
　　是以叹也，
　　〔疏〕匡谏我也，如子之事父；训导我也，似父之教子。夫远近尊卑，自有情义，既非天性，何事殷勤。是知圣适之弊，遂有斯矫，是以叹之也。
　　仲尼见之而不言。
　　〔注〕已知其心矣。
　　子路曰：吾子欲见温伯雪子久矣，见之而不言，何邪？
　　〔疏〕二人得意，所以忘言。仲由怪之，是故起问焉。
　　仲尼曰：若夫子者，目击而道存矣，亦不可以容声矣。
　　〔注〕目裁往，意已达，无所容其德音也。
　　〔疏〕击，动也。夫体悟之人，忘言得理，月裁运动而玄道存焉，无劳更事辞费，容其声之说也。
　　颜渊问於仲尼曰：夫子步亦步，夫子趋，亦趋，夫子驰亦驰；夫子奔逸绝尘，而回瞠若乎后矢#3。夫子曰：回，何谓邪？曰；夫子步，亦步也；夫子言，亦言也；夫子趋，亦趋也；夫子辩，亦辩也；夫子驰，亦驰也；夫子言道，回亦言道也；及奔逸绝尘而回瞠若乎后者，夫子不言而信，不比而周，无器而民蹈乎前，而不知所以然而已矣。
　　〔疏〕奔逸绝尘，急走也。瞠，直目貌也。灭尘迅速，不可追趁，故直视而在后也。器，爵位也。夫子不言而为人所信，未曾亲比而与物周旋，实无人君之位而民足蹈乎前而众聚也。不知所然而然，直置而已矣，所谓奔逸绝尘也。
　　仲尼曰：恶。可不察与。夫哀莫大於心死，而人死亦次之。
　　〔注〕夫心以死为死，乃更吏其死；其死之速，由哀以自丧也。无哀则已，有哀则心死者，乃哀之大也。
　　〔疏〕夫不比而周，不言而信，盖由虚心顺物，岂徒然哉。何可不忘怀鉴照，芙心审察邪。夫情之累者，莫过心之变易，变易生灭，深可哀伤，而以生死，哀之次也。
　　日出东方而入於西极，万物莫不比方，
　　〔注〕皆可见也。
　　〔疏〕夫夜暗昼明，束出西入，亦由人入幽出显，死去生来，故知人之死生，譬天之昼夜，以斯寓比，亦何惜哉。
　　可目有趾者，待是而后成功，
　　〔注〕目成见功，足成行功也。
　　〔疏〕趾，足也。夫人百体，禀自阴阳，目见足行，资乎造化，若不待此，何以成功。故知死生非关人也。
</div>
    <div class="pagination">
<a href="南华真经注疏_page80.html">上一页</a><span>...</span><a href="南华真经注疏_page76.html">76</a><a href="南华真经注疏_page77.html">77</a><a href="南华真经注疏_page78.html">78</a><a href="南华真经注疏_page79.html">79</a><a href="南华真经注疏_page80.html">80</a><span class="current-page">81</span><a href="南华真经注疏_page82.html">82</a><a href="南华真经注疏_page83.html">83</a><a href="南华真经注疏_page84.html">84</a><a href="南华真经注疏_page85.html">85</a><a href="南华真经注疏_page86.html">86</a><span>...</span><a href="南华真经注疏_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
