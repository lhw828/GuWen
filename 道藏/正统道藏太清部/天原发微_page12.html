<!DOCTYPE html>
<html>
 <head>
  <meta charset="utf-8"/>
  <title>
   天原发微 - 第 12 页/共 16 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   天原发微 - 第 12 页/共 16 页
  </h1>
  <div class="content">
   #12『二』，原作『一』，疑作『二』。
　　#13『此』，疑作『北』。
　　#14『北』，原作『此』，据《四库全书》本改。
　　#15『意』，《四库全书》本作『臆』。
　　#16『为』，《四库全书》本作『知』。
　　#17原脱『祖』字，据《四库全书》本补。
　　天原发微卷之十四
　　鲁斋鲍云龙景翔纶着虚谷方回万里校正
　　先后
　　先天后天之说，历四圣四贤，而后其说始备。四圣者：伏羲画卦先天也；文王演《易》，周公爻辞，后天也；孔子十翼兼先后天也。四贤者：濂汉也，程叔子也，邵子独阐先天之学，朱子贯而一之。於是，《易》道大#1明於天下矣。非四圣四贤，相继迭作，天下其犹夜行乎。
　　朱子曰：康节有诗云：若论先天一事无，后天方要着工夫。又曰：天意无他只自然，自然之外更无天。亦此意也。
　　潘氏曰：先天一事无，予#2因格物而得之矣。昔童时曰：候鸡雏之出母，初未尝喙。气数才足，便横迸裂开，若稍不利用手略助之，则其子下来，便不长进。以见得这裹一毫人力有不能与。愚曰：一二三四五，天地之生数，先天也。六七八九十，天地之成数，后天也。或曰：无极而太极，其先天乎？太极而阴阳，其后天乎？以类推之，则未发之中先天也，发而中节后天也。开物先天也，成物后天也。贞而元先天也，亨而利后天也。而贞之中，又自有先后。前一半子属阴先天也，后一半子属阳后天也。先天后天，无事不然，无物不然。默而观之，思过半矣。岂特卦画而已哉。蔡氏曰：寒暑也，昼夜也，生物之阴阳也。屈伸消长无不变，先天也。阳之所以为阳，皆动而无体也。气形也，魂魄也，物生之阴阳也。则阳能变阴不能变，后天也。阴之所以为阴，皆静而有体也。伏羲之卦先天也，天之气也。文王之卦后天也，地之物也。
　　《春秋传》曰：先天而天弗违，志壹之动气也。后天而奉天时，气壹之动志也。
　　横渠说：气与志，天与人，有交胜之《易》中一字一义，无不自其中流出者。或问：太极与先天二图如何？朱子曰：论其格局，太极不如先天之大。而详论其义理，先天不如太极之精而约。然太极终在先天范围之内。邵子所谓先天之学者，自初未画时，说到六画满处是也。如孔子十翼中，如八卦成列，及太极两仪四象八卦天地雷风山泽水火之类，皆本羲画之意。若先天未画一卦也，无益一理#9之判。始生一奇一偶而为一画者二。两仪之上，各生一奇一偶而为二画者四。四象之上，各生一奇一偶而为三画者八。皆是自然而然，不假安排，更着言语议论而后明。此乃《易》学纲领，开卷第一义。古今未有识之者，至康节始传其说。是为先天之《易》。
　　又曰：伏羲四图，其说皆出邵氏伏羲作时止有卦画。
　　始作八卦横图一，又作重为六十四卦横图二。始作八卦方位圆图一，又作重为六十四卦方位圆图二。
　　又曰：《先天图》外圆为天，内方为地。
　　蔡西山曰：六十卦圆布者，乾尽午中，坤尽子中，离尽卯中，坎尽酉中。阳生於子中，极於午中。阴生於午中，极於子中。其阳在南，其阴在北。方布者，乾始於西北，坤尽於束南。其阳在北，其阴在南。此二者，阴阳对待之数。圆於外者为阳，方於内者为阴。圆者动而为天，方者静而为地。圆图乾在南，坤在北。方图坤在南，乾在北。乾位阳画多，坤位阴画多。阴阳各以类而聚。图以圆函方，以见天包地外，地在天中，朱子曰：方圆尤妙。邵子有诗曰：天地定位，否泰反类。山泽通气，咸损见义。雷风相薄，怛益起意。水火相射，既济未济。四象相交，成十六事。八卦相荡，为六十四。朱子释之曰：此是释方圆两交股底。且西北角乾，束北角坤，是天地定位。便对束北角泰，西南角否。次乾是兑，次坤是艮，是山泽通气。便对次否之咸，次泰之损。后四卦亦如此。谓次兑是离，次艮是坎，是水火相射。便对次损之既济，次咸之未济。次离是震，次坎是巽。居中央两交股处，是雷风相薄。便对次既济之益，次未济之怛是也。四象交而成十六事者，正为乾坤变为否泰，正为艮兑变为损咸，正为震巽变为损益，正为坎离变为既未。各各四卦相为对待，以尽地之方也。又曰：先天圆图四，四十六卦居外。方图亦四，四十六卦居内。上十六卦，乾坤所生。上十六卦，艮兑所生。上十六卦，坎离所生。上十六卦，震巽所生。以此四四十六对，共成方圆之图。
　　圆图者，天道之阴阳。在天为日月星辰暑寒昼夜，谓之流行之《易》。言其与天地四时，流行而不息也。图左三十二阳卦，春以发生，夏以长养。图右三十二阴卦，秋以挚敛，冬以包藏。共四其十六，而为六十四卦。又以春夏秋冬分之，各四其六十四，而为一千五百三十六爻之卦气，以运行於天。四象立体，六甲#10循环，以见皇帝王伯之治迩。三百六旬有六之转旋，乾坤主之，属乎天之造化。方图者，地道之柔刚。在地为水火土石雨风露雷，谓之对待之《易》。言其承天时行以生化也。内一截三十二阳卦，西北角乾，束北角泰。外一截三十二阴卦，西南角否，束南角坤。亦四其十六，而为六十四卦。又以元会运世分之，各四其六十四，以为二百五十六位之卦体，以生物於地。四四立体，四九为用，以见律吕音声之阳唱阴和。动植飞走之出生入死，坎离主之，属乎地之造化。故却子曰：十六者四象相因之数也。几天地变化，万物感应，古今之因革损益#11皆不出乎十六。十六而天地之道毕矣。此所以阖辟消长，吉凶善恶，一一相对而无差。
　　后天上经反，对卦十八，此反易者十二也。不易者六，．乾坤坎离颐大过也。下经反，对卦十八，此反易者十六也。不易者，二中孚#12小过也。
　　《易纬》云：《易》六十四卦，文王以上下经分之。考#13之序卦，皆后天次序，反对卦也。八卦之象不易者四，乾坤坎离。反易者二，震兑也。震反则艮，兑反则巽也。是以六卦变成八卦，重卦又添颐孚大小过。四卦不变，奏上乾坤坎离为八卦。不变反易者二十八。以八合八，共三十六变而成六十四卦也。乾坤坎离固不易，而艮震合颐，震艮合小过。巽兑合中孚，兑巽合大过。亦皆不易。八卦虽不易，乾尽变则坤，坤尽变则乾。坎尽变则离，离尽变则坎。颐与大过，孚与小过之尽变亦然。李氏曰：上下经各相对，序卦至坎离，别起文义。立经乾坤，二老对立，序卦各隐其名。下经首咸二少合体，序卦独隐成名。上经需讼，对下经晋明夷。需讼变之尽为晋，晋变之尽为需。上经泰否，对下经损益。泰否乾坤之交，不交损益。咸怛之交，不交也。上经自屯蒙至临观，下经自遁壮至革鼎。屯蒙变之尽为鼎革，临观变之尽为遁壮。上经颐与大过，偶在坎离之前。下经中孚与小过，偶在既未#14之前。上经终坎离，下经终既未。既未#15者，即坎离之交。不交也，颐似离，大过似坎，而坎离继二卦后。中孚厚画，离小过厚画。坎而既未济又继二卦后，是坎离为乾坤震巽艮兑之用。上经五十二阳爻，五十六阴爻。下经五十六阳爻，五．十二阴爻。经分上下，皆有至理。惜师说不传，而文王分经之义隐矣。
　　邵子曰：乾坤纵而六子横，《易》之本也。又曰：震兑横而六卦纵，《易》之用也。
　　先天八卦，以乾坤为《易》之本，而六子辅之。故六子皆为横，而乾坤独为纵。纵如织之有经，横如经之有纬。分阴分阳，错综以纬之也。乾坤居南北，以定上天下地之位。乾有二十六阳十二阴，坤有三十六阴十二阳。既有以植天地之经，而分南北矣。於是离东坎西为日月以为之纬。艮西北对兑东南，震东北对巽西南。又为山泽雷风之变以为纬焉。益巽离兑阴卦也，而本乾体反多阳。故取其阳之多，以为乾之纬於左。震艮坎阳卦也，而本坤体反多阴。故取其阴之多，以为坤之纬於右。上下相应，一纵一横。阳奇阴偶，相为对待。所以立《易》之体，而以后天为用。后天八卦，以震兑为《易》之用，六卦辅之。故六卦皆为纵，而震兑独为横。横如秤之有衡，而六卦为衡上之星。或轻或重，进退以权之也。震兑位束西，以秉春生秋杀之权。震以一阳，而生巽离兑之六阳。积而为乾，以居西北，而成父道之尊。震又以二阴而函巽离兑之三阴。并六阴为坤，以居束南，而成母道之善。束生西成，一横六纵。以横为重，震兑木金，各当其位。坎离水火，交致其用。此后天八卦，所以为地上之《易》，应人之用也。或曰：后天八卦，震兑坎离，居东西南北之正位。而相对者，取其交也。乾坤艮巽，居东西南北之偏处。而不相对者，为其不交也。交者为用，则不交者不用也。今子以阴阳数推之，皆为有用，何也？曰：有四正卦以用之，则四隅不用之，卦皆入有用之中矣。张氏曰：先天八卦应天四时，后天八卦应地八方。何往而非用者。
　　邵子曰：先天《易》之体，后天《易》之用。
　　先天用坎离日月，为刚柔昼夜之变。后天用乾坤九六，为阴阳寒暑之变。先天《易》之体应天之气，后天《易》之用应地之方。先天卦位八正，乾南坤北离束坎西兼颐孚大小过。后天卦气，四正坎离震兑，四维乾坤艮巽。先天乾坤分天地，以定上下之位。后天乾坤为大父母，退居西北西南之维。先天坎离为日月，列卯酉左右之门。后天坎离为水火，分南北生出之序。先天八卦，造物之初，兼天上地下，乾坤阖辟，日月出入，春夏秋冬，弦望晦朔，昼夜长短，行度盈缩，莫不由此。后天八卦，生物之后，独攘地上，而言坎离。当二至中，震兑位当二八之造而有定，非若昼夜之盈缩也。故《系辞》言春夏秋冬南北束西，而坤不过言地，坎不过言水而已，初不及乎地下之事也。先天以阴生阳，后天以阳生阴。先天四象生日月，故阳抱阴生日，阴抱阳生月。后天日月生万物，故阳行阳中万物盈，阳行阴中万物缩。先天言日月五星，皆从天左行。后天言日月五星，皆违天右行。先天用四象，水火土石。后天用五行，木火土金水。先天左三十二阳，析归妹一卦，分兑居上震居下。后天则震束兑西，乾至归妹十二，下数上二十一卦。先天右三十二阴，析渐一卦，分巽居上艮居下。后天则艮上巽下，坤至渐十二，下数上亦三十一卦。先天一卦变七卦，一为本，七为用。后天一卦变六卦，卦为本，爻为用。先天二三，为变数四十二。后天三两，为衍数五十。先天乾兑离震为四阳卦，属天八阳四阴。巽坎艮坤为四阴卦，属地八阴四阳。数皆不等。后天乾坎艮震为四阳卦，一父三男，六阴六阳。．巽离坤兑为四阴卦，一母三女，六阴六阳。其数皆等。坤兑乾坎居西南北，艮震巽离居北东南亦然。先天生熙之始，以冬至为元一之一。后天生物之始，以春分为元二之一。先天天二正乾离兼颐孚，重卦二为天四正卦。颐肖离中孚厚画离。后天地二正坤坎兼大小过，重卦二为地四正卦。大过肖坎小过厚画坎。先天巽离兑三官，各二十八阳。坎艮震三官，各二十八阴。后天震坎艮六阳十二阴，巽离兑六阴十二阳。上经乾坤坎离为三十六卦之祖，下经兑震巽艮为二十八卦之祖。先天以多者政用。三女本乾体，从父归东南。三男本坤体，随母归西北。后天以少者致用。三男从父归东北，三女随母归西南。
　　朱子曰：后天者今之《周易》，文王所演是也。孔子既为文王之《易》以作传，是谓十翼。则其所论，当以《周易》为主。然不推本伏羲画卦之由，则学者必将误认文王所演之《易》，便为伏羲所画之《易》。只从中半说起，不识向上根源矣。
　　伏羲先天《易》，文王演之为《周易》者，即后天之学也。故经分上下。上经三十卦，下经三十四卦。於是，孔子为之作传，又分为十翼。象象系辞，各分上下为六，文言七，说卦八，序卦九，杂卦十也。从中半说起者，谓止知文王复天《易》尔。须更从伏羲先天《易》上研，穷则识向上根源矣。朱#16子谓：先天后天，既各自为一义，后天说中取义多。不同彼此，自不相妨，不可执一而废百也。
　　又曰：后天说卦变者十，九卦盖言成卦之由。凡象辞不言成卦之由，则不言所变之爻。今观《易传》，以见康节先天后天之说，最#17为有功。
　　今合朱蔡二#18说释之曰：程子专以乾坤言卦变，然只是上下两体，变者可通，蛊咸怛渐泱是也。一卦变者不可通，如讼元妄师卦是也。谓刚来为自外来，说得有碍。程传责卦曰：岂有乾坤变而为泰，又自泰变为责之理。若如此，则乾坤变六子，八卦重六十四，皆由乾坤而变者。其说不得通。若自震一索而得男，以下六卦，乃是已有此卦了。就此卦生出此义，皆后天之学。今所谓卦变者，亦是有卦之后。圣人见得有此象，故发於《象辞》，安得谓之乾坤，圣而为是耶。节斋蔡氏曰：其为卦变，皆三阳三阴，本具乾坤之理，而上下往来者也。乾刚交坤而成震坎艮，坤柔交乾而成巽离兑。言刚来刚下者，明乾在上而下交坤。言柔来柔下者，言坤在上而下交乾也。若上之与柔上，则反乾刚在下而上交坤。坤柔在下而上交乾，皆本乾坤而互取之尔。至於讼与元妄，止言刚来，刚自外来。卦皆四阳二阴，非乾坤上下之交者，乾体居上不动。坎震之刚，皆自外来也。此皆因后天之卦而发此义。
　　朱子曰：伏羲八卦圆图，以对待而作也。伏羲六十四卦横图，以流行而作也。
　　主对待者，秘以流行为用。对待者，体静而生。伏羲八卦，对待者也。静而生，则吉凶悔吝由乎我。故曰：先天其序，以二气消长成，是造化生物之理。
　　文王八卦圆图，以流行而作也。文王六十四卦横图，以对待而作也。
　　主流行者，铃以对待为用。流行者，□体动而成。文王八卦，流行者也。动而成，则吉凶悔吝奉乎天。故曰：后天其序，以万物盛衰成，是造化运行之理。天地之问，对待流行而已。乾坤者，对待之醇。坎离者，对待之交。咸怛者，对待之行。既济未济者，对待之杂。对待之阴阳，则其用均流行之阴阳。唯阳为用，静则二，而行则一。对待者，复动而为流行。流行者，复静而为对待。
　　朱子曰：《先天图》有变易交易之妙。左边一百九十二爻，本都是阳。右边一百九十二爻，本都是阴。阴中有阳，阳中有阴，便是阳往交易阴，阴来交易阳。两边各各相对，博易而成此图。其实非彼往此来，只是其象如此。
　　图左属阳，自震一阳，离兑二阳，乾三阳。为阳在阳中，阳顺行。图右属阴，自巽一阴，坎艮二阴，坤三阴。为阴在阴中，阴逆行。坤无阳，艮坎一阳，巽二阳。为阳在阴中逆行。乾无阴，离兑一#19阴，震二阴，为阴在阳中逆行。垢在西是束边五画，阳过复在束，是西边五画。阴过互相博易而成《易》之变。《易》之变虽多般，此是第一变。伏羲当初只是见太极下面有个阴阳，便就此画一个阴一个阳。一个便是两个。就一个阳上，又生一个阳一个阴，就一个阴上又生一个阴一个阳。只管想生去，二而四，四而八，以至八八六十四不觉来。如此齐整，皆是自然天地之妙。但略假圣人手画出来《先天图》，一日．有一个想地道理，一月有一个怠地道理，以至合元会运世十二万九千六百岁，亦只是这个道理。大而古今十二万九千六百年，亦只是这个圈子。小而人物生死，一日一时一月一岁之运，亦只是这个圈子。都从复上推起去，只是一个消息盈虚之理。本是小底变成大底，到那大处，又变成小底。
　　邵子曰：《先天图》，环中也。
　　张氏曰：圆於外者为天，方於内者为地，人在地上即环中也。愚曰：以上下观之，乾南为天，坤北为地。以左右观之，震至乾左为天，太阳太阴、少阳少阴生而天道备。巽至坤右为地，太刚太柔、少刚少柔生而地道成。天包地外，阴阳二气，万变一理，循环无端。此所以名环中也。处环中而为人伦，则乾君坤臣家人父子咸怛夫妇六子出焉。履环中而验方城#20则天门无上，地户无下。川泽注于束南，其流无及。昆仑起于西北，其高莫拟。大明束曦于离，阴魄西孕于坎。雷出于震，万物昭苏。风入于巽，万物枯朽。环中之象，於此可睹。四时求之，冬至子半阳神以来，夏至午半阴鬼以遁。三＇阳三阴春以分，三阴三阳秋以半。弦望晦朔，月有终始。旦昼暮夜，气有逆顺。环中之岁月日时，存亡进退，於此可骯。阴阳阖辟求之，则天倡地而有日月星辰之声，地和天而有水火土石之音。开发收闭，机动籁呜，此环中一部之音乐本乎天真。细细求之，无名可名。伏羲放之，以为方圆二图。虞舜奏之，以致箫韶九成。康节得之，以着《皇极经世》之经。人在环中，可以戴天履地而不知其然乎？康节自赞日弄环，余暇时往时来。又曰：自从会得环中意，闲气胸中一点无。其胸中自具一环中也，可知矣。
　　又曰：先天学，心法也。故图皆自中起，万化万事，生于心也。
　　朱子曰：中问白处便是太极。三十二阴三十二阳，便是两仪。十六阴十六阳，便是四#21象。八阴八阳，便是八卦。两边生起，便是阴根阳，阳根阴。这个有对，从中太极出者无对，此心法也。愚按：《先天图》自坤生者始于复，自乾生者始于娠。皆在天地之中。中者，心也，太极也。超於万物之上，而行乎万物之中也。所以无对。
　　又曰：《图》虽无文，吾终日言而未尝离乎是，生皿天地万物之理，尽在其中矣。
　　《先天图》有位有数，初无语言文字□可传。而其中之所有，虽大天地细毫芒，无所不包。上而日月星辰，下而水火土石；变而为暑寒昼夜，化而为雨风露雷；感而为性情形体，应而为走飞草木；人而为耳目鼻口，物而为色声气味；衍之为元会运世，散之为岁月日时。事有体用，而分皇帝王伯．。业有心逵，而分《易》、《书》、《诗》、《春秋》。理一分殊，无往而不在其中矣。邵子诗曰：日月星辰高照耀，皇王帝伯#22大铺舒。可谓胸中楼阁，四通八达矣。朱子赞之曰：天挺人豪，英迈盖世。驾风鞭霆，历览无际。手探月窟，足镊天根。闲中今古，醉裹乾坤。其善於形容有道者，气象也。又曰：他在静中，推得天地万物之理。朱子曰：康节男子吟，乃是说《先天图》中，数之所从起处。天根月窟，指复诟二卦而言。其诗云：耳目聪明男子身，洪钧赋予未为贫。须探月窟方知物，未蹑天根岂识人。乾遇娠时生月窟，地逢雷处看天根。天根月窟闲来往，三十六官都是春。都是春者，即天理流行之意。
　　又曰：图自复至乾为阳，自娠至坤为阴。阴阳所主二既有淑慝之分，则人物所禀，亦不能无纯驳之辨。阳主人，阴主物，娠在图上，故言手探。复在图下，故言足蹑。
　　蔡西山云：天根是好人情状，月窟是小人情状，三十六官是八卦阴阳之爻。或曰：人物二字，未可便以善恶断。都是春，月窟亦为春。朱子曰：阳善阴恶，以正理言，则有对待，亦各有所主。康节恐是指生物之源而言，则正气为人，偏气为物，为阴阳之辨。季通所论，却是推说问。都是春，是专以正言否？曰：鸦臬蟆蜴，恶草毒药，还可道不是天地阴阳之气否？阴而贱者为物，阳而贵者为天。愚曰：复至乾百十二阳八十阴，自娠至坤百十二阴八十阳。阴阳相错，定通薄射，皆有春意，行乎其#24中。吾一身中，亦有此复娠也。夏至日在束井，万物向无。吾则收约归未，敛华就实，一生意之复乎内也。冬至日在牵牛，万物向有。吾则发挥出来，际天蟠地，一生意之盎乎外也。以是观之，则昼而造物者，生意之通。夜而人息者，生意之复。何往而非春也哉。
　　程伯子曰：康节之学，内圣外王之道也。
　　康节入#25道之初，青社公授以物理性命之学。后於动静之问见之，得其；榻柄。故其诗曰：身在天地后，心在天地先。又曰：一中分造化，心上起经纶。此其自得者也。朱子曰：却子腹裹有这个学，故能包括宇宙终始古今。又曰：其骨髓便是《皇极经世》书，其花草便是诗。愚谓：内圣者，先天也，《先天图》中一字一画，上天下地，古往今来，无不包罗也。外王者，后天也。故其进尽铺舒於皇帝王伯之中。古今治乱，人物枯荣，尽於静中见之，无毫发爽。所以内外一贯，先后无遗。林氏曰：《先天图》性命学也。其书其诗，皆自此图中流出。
　　邵子先天之学，不轻授非人。
　　章子厚为商洛令时，屡过先生庐而拜之。问曰：此学几日可尽？先生曰：本无多事，以#26 子之才，顷刻可尽。但须相从林下十年，使尘虑消散，然后可邢。恕和叔来学，援#27引古今不已。先生曰：姑置是先天，未有许多语。且当虚心，使胸中荡荡然，无一事方可。故其诗曰：若问先天一字元。又曰：拔山盖世称才力，到此分毫强得无。先生小疾，恕为尝药粥。曰：吾非黄石痴老子，被跪双履便能取得。苟无诚心，去道远矣。渠即心服。二子之心，已被先生捉着。盖其胸次玲珑，物来便应，非其人不传也。如秦珍任衍，江南郑央，窃其学以缴荣□ 贵，亦卒饿死。#28 愚谓：先天之学，非纯乎其天之人则不可。#29
　　三十六宫#30，先儒亦有四说。
　　乾一兑二为三，离三震四为七，巽五坎六为十，一艮七坤八为十五。此一说也。乾三坤六画之九，震坎艮画各五为十五，巽离兑画各四共十二。又#31一说也。乾一对坤八，以至震四对巽五，以八官而成四九三十六。此又一说也。以至正卦八，加覆卦二十八，得三十六，而合先天之暗卦。愚谓：此说为正。虚谷方氏辨之曰：以先天卦次为官者说未□ 当，分奇偶卦昼为官者为杜撰，以四其九为官者说不分晓。至第四说，谓以正加覆得暗卦三十六宫者，巧则巧矣而无味。据愚见，《先天圆图》复起子，左边一百八十日为十八官。诟起午，右边一百八十日为十八官。一旬为一官，三百六十日一年，而复娠之运周。似颇胜前四说。愚曰：此说虽善而未尽，请卒言之。曰：自子至巳六辰，即自复至乾六卦。自午至亥六辰，即自娠至坤六卦。乾以初九，一阳不交。坤初为复，是为十一月卦。却子名之日天根。言阳奇为根，生於子也。坤以初六，一阴上交。乾初为诟，是为五月之卦名。日月窟，言阴偶象，窟萌於午也。乾坤为大父母，故生复娠。复诟为小父母，以生一阴一阳。阴阳之一往一来，始于此矣。曰：复诟而临遁，则二阴二阳之往来，是为丑未之月。由临遁而否泰，则三阴三阳之往来，是为寅申之月。以至四阴四阳之往来，而为观为壮五阴五阳之往来，而为央为剥。终於六阴六阳，交相博易。复娠复为乾坤，乾坤复为复娠，相与流行对待。於十二宫之中，有阴不可无阳，有阳不可无阴。分之则为三十六阴三十六阳，散见於三百六十日之内。合之则日．．一阴一阳。两其五行，是为三十六宫矣。物得此而生生化化，人得此而泄泄融融，其为春也大矣。又推而上之，则三十六而七十二，其数不可穷。□缩而小之，则一日而有三百六千秒，一月而有三百六十时。细而为一虫一鱼一草一木，莫於各有一阴一阳，相为经纬乎其中，但人自不知尔。君子学而至此，亦日乐天知命而不忧。
　　左右
　　天道左旋，日月右转。阳左阴右，昼夜相禅。其说有三。曰：天道日月一也，《河图》、《洛书》二也，《先天图》三也。其位以坐北面南，分东左西右为次。然《先天图》左右以法《河图》、《洛书》而见，《河图》、《洛书》亦以天左旋日月右行而见。故曰：悬象着明，莫大乎日月。於戏，．天之示人至矣。
　　《古书精义》曰：天轮自西而东左旋，日月自东而西右旋。又曰：二十八宿皆随天运左转，日月五星皆顺地道右行。
　　日行天六甲之中，与斗相值。斗柄随月建而左指，日则与月会而右行。正月斗指寅在束，日月则北会于亥而与寅合。四月斗指巳在南，日月则西会于申而与巳合。天左行一度，布气以生物。日月亦右移一度，变时以应天。天日相应，则气候调齐。又岁星与太岁亦左右行。太岁者，自子至亥之类。岁星者，木精日岁星，火精日荧惑之类。岁星为阳，右行於天，在天有十二次。太岁为阴，左行於地，在地有十二辰。故十二岁一周，大为一纪。详见少阳。
　　邵子曰：天左旋，日右行。又曰：左旋右行，天日之交。又曰：坎离列左右之门，日月之所出入。
　　《河图》括地象云：天左动，起於牵牛。地右动，起於毕。天度相去，各又曰：《洛书》以运行之次言之，则始西次南次一东次中次北，右旋一周而复于西此象地右转以成物。
　　蔡九峰曰：体数十而用九。十不可变，《河图》之数是也。九可变，《洛书》是也。《图》对布以立体，《书》错布以通用。．体立矣，数不变则用不行。
　　今以《洛书》变数推之，一图之上，左旋右旋之数，皆备阳以三左行。天圆径一围三，三天数也。一在北。一而三之，三在束。三其三为九而居南。九而三之，三九二十七而居西。三其二十七为八十一，而一复，居于北。北而束，束而南，南而西，西而复北。循环不穷，有以符天道左旋之义。地方径一围四，两其二也。盖以地上之数起於二，而阴责以为始。，位在西南而右行。二而二之为四而居束南，二而四之为八而为束北，二其八为十六而居西北，二其十六为三十二而二复居西南。本位西南而束南，东南而东北，东北而西北，西北而复西南。亦循环不穷，有以协地道右行之说。一三七九，阳居四正。二四六八，阴居四隅。左右旋转，相为经纬。造化之妙如此，天地闲无物无左右者，自吾身之手足耳目，以至男左女右，主左宾右，莫不皆然。亦根於造化之分定也。若以《河图》推之亦然。但阴阳对布内外，交错有不同尔。
　　天原发微卷之十四竟
　　#1『大』，原作『天』，据《四库全书》本改。
　　#2『予』，原作『子』，据《四库全书》本改。
　　#3『王』，原作『三』，据《四库全书》本改。
　　#4『巳』，原作『日』，据《四库全书》本改。
　　#5『生』，原作『主』，据《四库全书》本改。
　　#6『先天之先』，原作『先天之天』，据《四库全书》本改。
　　#7『俯』，《四库全书》本作『顺』。
　　#8『卦』，原作『朴』，据《四库全书》本改。
　　#9『一理』，《四库全书》本作『太极』。
　　#10『甲』，原作『申』据《四库全书》本改。
　　#11『益』，原作『直』，据《四库全书》本改。
　　#12『孚』，原作门子』，据《四库全书》本改。
　　#13『考』，原作r攻』，据《四库全书》本改。
　　#14#15『未』，原作『木』，据《四库全书》本改。
　　#16『朱』，原作啊来」，据《四库全书》本改。
　　#17『最』，原作『是』，据《四库全书》本改。
　　#18『二』，原作『三』，据《四库全书》本改。
　　#19『一』，原作『二』据《四库全书》本改。
　　#20『城』，《四库全书》本作『域』。
　　#21『四』，原作『仙』，据《四库全书》本改。
　　#22#23『伯』，《四库全书》本作『霸』。
　　#24『其』，原作『真』，据《四库全书》本改。
　　#25『入』，原作『人』，据《四库全书》本改。
　　#26『以』，原作『红』，据《四库全书》本改。
　　#27『援』，原作『后』，据《四库全书》本改。
　　#28《四库全书》本无『如秦珍……饿死』句。
　　#29以上两句，《四库全书》本作『愚谓先天之学，纯乎天者也。欲传之者，非纯乎其天之人则不可』。
　　#30『官』，原作『官』，据《四库全书》本改。
　　#31『又」，原作『人』，据《四库全书》本改。
　　天原发微卷之十五
　　鲁斋鲍云龙景翔编着虚谷方回万里校正
　　二中
　　一二三四五六七八九十者，天地之全数也。五六者，天地之中数也。五居天中为生数之主，六居地中为成数之主。五又日阳中者，以其居一三七九之中也。六又日阴中者，以其居二四八十之中也。以天地总数言之，五五也，五六也，五十有五而虚其五，则为天数。中於五，余得五十，是为大衍之数。五十有五而虚其六，则为地数。中於六，余用四十有九，是为蝶着之数。此二中之数，流行天地问。得其中者，正而吉。过与不及者，#1失而凶。
　　邵子曰：天地之本起於中。人居天地之中，心居人之中。日中则盛，月中则盈。故君子贵时中也。
　　太极＇分为天地。在天地则为人，在人则为心。人者，天地之心。人心中自具一天地。圣人出而建中作极，则能为天#2地立心，俾天下皆归于中焉。所以辅相财#3成而与天合。是故天以午为中，地以子为中。阳以卯#4为中，阴以酉为中。天地无一息而违乎中也。语曰：日中则移，月满则亏。侈而亏则偏矣，此君子所以贵时中。
　　《易大传》言天地数五十有五，大衍数五十。
　　天数二十五，五其五也。地数三十，六其五也。小衍为十，两其五。大衍五十，十其五。愚按：董铢有言皆不过五。五为数，祖参天两地，三阳二阴，错综数之皆五。三其三，三其二，老阴老阳数皆五。两其三，一其二，少阴之数五。两其二，一其三，少阳之数五。自一五行至九五，福凡四十#5有五。九章之数皆五也。此《图》、《书》皆以五为数之宗祖也。所以气有五行，人有五常，天有五星，地有五岳，乐有五声，采有五色。以至於施为五教，秩为五礼，服为五章，罚为五刑，食有五味五谷，兵有五两卒乘。皆统於五之天中也，可知矣。
　　朱子曰：《尧典》言期三百六旬有六日。《康绌婴言越五六日至旬时。
　　卦有六爻，月有五六三十日。六日生明，六日上弦，六日始望。又六日生魄，又六日无功。子至巳六阳月，午至亥六阴月。五与六相乘而成变化。故两其六为十二月，三其六为十八变，四其六为二十四气，六其六为一年之数。以至人有六德六行六艺，器有六尊六彝六豆六篷，乐有六律六吕，周官有六典六官，王后有六服。又食用六谷，膳用六牲，饮用六清，羞用百二十品，酱用百二十瓮，鼎用十有二物，皆六也。以五统六，以六偶五，所以万变而不失其地中之六也。
　　朱子曰：天地之数，以六为节。
　　六阳极矣，生一阴以节之而不使之过。六阴极矣，生一阳以节之而不使之长。节日天地节，而四时成；子午分。天地四时八节成一年，是节之大者。六而十二，二十四而七十二，是节之小者。日分昼夜，数分跳纳，各成十二。而用二百二十四者，皆以六为节也。
　　《易》数六十。
  </div>
  <div class="pagination">
   <a href="天原发微_page11.html">
    上一页
   </a>
   <span>
    ...
   </span>
   <a href="天原发微_page7.html">
    7
   </a>
   <a href="天原发微_page8.html">
    8
   </a>
   <a href="天原发微_page9.html">
    9
   </a>
   <a href="天原发微_page10.html">
    10
   </a>
   <a href="天原发微_page11.html">
    11
   </a>
   <span class="current-page">
    12
   </span>
   <a href="天原发微_page13.html">
    13
   </a>
   <a href="天原发微_page14.html">
    14
   </a>
   <a href="天原发微_page15.html">
    15
   </a>
   <a href="天原发微_page16.html">
    16
   </a>
   <a href="天原发微_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
