<!DOCTYPE html>
<html>
<head>
    <meta charset="UTF-8">
    <title>天原发微 - 第 9 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 9 页/共 16 页</h1>
    <div class="content">　　月以十二起者，六与六相偶而为十二。以康节数推之，日岁运元皆用十二，故一日十二时，一岁十二月，一运十二世，一元十二会。包括往古来今，无不在是。即一时可以推一日，即一日可以推一月，即一月可以推一年，即一年可以推十二万九千六百年。推而上之，岂特一岁十二月之用而已哉。十二辟卦举其凡，《皇极》一书究其极。《皇极经世》是推步之书，以十二辟管十二会，棚定时节，就中推吉凶消长，只是加一倍推去。京房卦气，用六日七分，康节亦用六日七分。康节、京房《易》，自是一书，与《易》不相干。郑氏曰：日月之行，一岁十二会，圣王因其会而分之。以为大数，观其所会，命其四时。卦气提其纲，《太玄》研其细，《经世》衍其妙。而后天地日月，星辰元会，运世皇帝，王伯＃1之蕴，皆可得而推矣。在年则以消长，在月则以跳脯，在日则以昼夜而分。太史公日：大运三十岁一小变，百年中变，五百年大变。三大变一纪，三纪而大备，此其大数也。
　　邵子曰：一元统十二会三百六十日四千三百二十世，犹一岁统十二月三百六十日四千三百二十辰。
　　日为元，元始也，其数一。一岁一周，月为会，会交也。数十二岁十二周，星为运。运者，时之行也，随天左转，岁三百六十周。辰为世，世者变之终也。一日十二辰，积一岁四千三百二十辰也。一世三十年，则一十二万九千六百年，是为一元之数。一元在大化中，犹一年也。自元之元至辰之元，自元之辰至辰之辰，而数穷，穷则变。《经世》但着一元之数，穷天地之数可知矣。一元有十二万九千六百岁，一会有十二万九千六百月，一运有十二万九千六百日，一世有十二万九千六百辰，皆自然之数，又非有所牵合也。
　　又曰：前六会为息，后六会为消。即一岁之自子至巳为息，自午至亥为消。开物於星之七十五，犹岁之惊垫也。闭物於星之三百一十五，犹岁之立冬也。或日：气盈於三百六十六，朔虚於三百五十四。今《经世》之数盘以三百六十为率，何也？曰：所以藏诸用也。
　　自子至巳作息，阳进阴退。至巳月之终，当辰之二千一百六十为阳极，阴阳之余空各六。自午至亥作消，阴进阳退。至亥月之终，当辰之四千三百二十为阴极，阴阳之余空各六。几二十有四，当《易》六十四卦三百八十四爻之数。除四正卦，几卦六。四六二十四三百八十四#2去其二十四，则所有者三百六十。乾坤坎离为四正卦，居四方之位，反覆不变。《经世》一元之运数，举成数焉。消息盈虚之法在其问，所以藏诸用也。唐尧始於星之癸一、百八十，辰之申二千一百五十七，何也？曰：以今日天地之运，日月五行之行，推而上之，因以得之也。
　　又曰：分而为十二，前六限为长，后六限为消。进退三百六十日。
　　此当元经会之数。十二月即十二会，三百六十日即三百六十运。以元之元之数为一分，每会得一万八百元分，每运得三百六十元分。总一元之分数，得十二万九千六百元之元#3。阳三百六十为进，阴三百六十为退。合三百六十，乃成七百二十。
　　又曰：分而为三十，以当一月三十日之数。随大运消长，而进退六十日。
　　此当以会经运之数，一月三十日，即一会三十运。自月言之，跳纳分用，一进一退，消长各数，则成六十运。户日言之，昼夜又分用。一进一退，跳纳各数，则一月之数成百二十日，一会之数成百二十运。
　　又曰：十二万九千六百，分而为十二，以当一日十二时之数，而进退六日。
　　此当以运经世之数，以元经会则年卦月卦，会经运则气卦侯卦，运经世则日卦时卦之数。一日十二时，即一运十二世。一为一秒，十二秒为一分，三十分为一时，总一日得四千三百二十秒。十二万九千六百，则三十日之秒也。积一运之年，几得五亿五千九百八十七万二千秒，则泰之数也。日进退六日者，举一变之数也。以日当年，则六日为六年，进之而六十年，在小运则为十变，在大运则为一变。盖天道以六而变，必有余分。小则六日者，历六辰也。甲子甲午，各一世也。是故大运六十年一变者，五运之数也。天始於甲，临於子。地始於己，临於卯。甲己之问，中见土运。土金水木火，以次相传。天终於癸亥，地终於戊寅。别而言之，各有六十。合而言之，共为六十。如是而大变一周天矣。小运六年而一变者，六气之数也。六气者，天始於子而终於巳。地应之，则始於卯而终於申。天始於午而终於亥。地应之，则始於酉而终於寅。司天司地，通为六气，别之则十二，而二十四合之，则十二而六。如是六十变，亦一周天矣。是故大运以六十而变，六变通，余分得三百六十六。小运以六而变，六十变通，余分亦成三百六十六也。
　　又曰：三百六十，以当一时之数。随小运之进退，以当昼夜之时。
　　一时即一世。自时言，三百六十为秒数。自世言，三百六十为月数。三百六十月，即一世之年矣。当昼夜之时，则一时成一时。一时得百八十秒，积一日实二千一百六十秒，於一日四千三百二十分，用其半也。随大小运之消长者，子以后六月为长，午以后六月为消。随小运之进退者，子以后六时为进，午以后六时为退。大运有消长，无进退。小运有进退，无消长。消长者，进退之积也。子至巳为长，午至亥为消。此尽举一元之数，包退数闰数在其间。若日月，则消长之中，各有进退。一年止有七百三十昼夜。《太玄》以一昼一夜为一日，通奇赞为三百六十五日。《经世》以昼夜各为一日，并阳盈阴缩，共余十二日，成一百二十日。以一百二十合七百二十，则八百四十日。即一年三百六十日，一分为两，兼昼与夜。及闰数而计之也。余分六日，散于六甲，得六十甲子。闺数六日，合之而百二十，为人物之用也。六数之中，日分乎昼夜，数分乎跳肋，各成十二。一以为二，各兼消长。二以为四，可知一限。进六十日，退六十日。六限进退，三百六十日。又一限进六日退六日，共七分消长，所以用十四会，成七百二十日，皆用半数。或曰：进十二日，为百有二十。退十二日，亦为百有二十。并阳盈之余，分六交数之朔，虚六亦得，二百五十二亦通。
　　又曰：大小运数之立。
　　体数有三百八十四，而用数止于三百六十一年，正数得三百六十。以《经世》推之，以十二会用九，则用二百七十日。今以一元三百六十运中止用二百四十运，加闰数不过二百五十二者，用闲物八会也。盖寅开戌闭，戌亦不用也。天有生物之时，地有生物之数。主天而言，一年用三百六十。主地而言，自草木萌动，至地始冻，止用二百五十二也。故卦气图在日，数则三百八十四日；在时，数则二百五十六日。止有三千七十二时，此大小运之所以分也。尽取十二限数，进退三百六十日。又一限进六日，而退亦若是，阴阳赓续，分治一元。别而言之，各有三百六十阴。分乎阳，析乎半数。若合而言之，阳进阴退，共成三百六十者，阳包乎阴，总全数也。故此大运法，别退数闺法而言，以明天地阴阳之数，正闰相生，分半而通用，同本而异名也。
　　又曰：立小运法，十二万九千六百。去其三者交数，取其七者用数。用法三而成于六，加余分，故有七。
　　大运法专明体，则小运之体可知。小运法专明用，则大运之用可知。互#4见也。在体，为体之用数，三百六十也。在用，为用数之用，二百五十二也。交数则不用之数也。用数显阳也，交数幽阴也。天统乎体，地分乎用。自一元之数而言，用数七交数三，阳胜乎阴者。天在地上者七，交而在地下者三，主坎离卯酉而言昼夜之分也。阳侵阴，昼侵夜，三天两地之理也。以一日言，自寅至戌。以十二会言，开物至闭物，於十二万九千六百中取九万七百二十数为用。以日数言，於三百六十日中十取其七，得二百五十二为用。以一岁言，冬三分不用。以一日言，夜三分不用。 
　　二至二分，三百六十中分之，则一百八十。中，相去之数也。
　　朱子曰：自冬至至春分，是进到一半，所以谓之分。自春分至夏至，是进到极处，故谓之至。进之过则退至，秋分是退一半。至冬至也，是退到极处。
　　百六阳九之运。
　　几水旱之岁，历运有常。按《律历志》云：十九岁为一章。四章一部，二十部一统。三统为一元，有四千五百六十岁。初入元一百六岁，有阳九，谓旱九年。次三百七十四岁，阴九，谓水九年。以一百六岁，并三百七十四岁，为四百八十岁。注云：六乘八之数。此魏鹤山要义之云。愚按：史谓汉家有阳九之厄。尧有九年之水，汤有七年之旱。队此推之可见矣。盖尧舜以德弥变，水旱出於天数，故不能为害。若汉家之厄，则出於人为，不可一诿诸天也。故曰：天作孽，犹可违。自作孽，不可这。此之谓也。
　　中数日岁，朔数曰年。
　　大史掌正岁年以序事。中数谓十二月，中气总三百六十五日四分日之一谓之岁。朔数者十二月之朔，一周谓三百五十四日，谓之年。此是岁年相对，故有朔与中之别。若散而言之，则一也。《尔雅□释天》云：唐虞日载，夏日岁，商日祀，周日年是也。
　　朱子曰：康节十二会十二万九千六百年，以小推大，个个一般，谓岁月日时皆合。第一会一万八百年，天始开。第二会一万八百年，地始凝。第三会人物始生，谓之开物。此时属寅，到戌时闭物，为人物消尽之时，大半是半明半晦，如昼夜相似。到得一元尽时，天地又是一番开辟。
　　以天地一气推之，一昼一夜，便自可见。今年冬至至明年冬至，是气之一周。把来拆做两截，前面底是阳，后面底是阴。又拆做四截，便是四时。春夏是嘘，秋冬是吸，只是一个气。阳气既升之后，相将欲绝，便有阴生。阴气将尽，便有阳生。其己用之气便散，所谓消长是也。天运一月，日自转一匝#5。又有那大转底时候，不可拘一。愚按：乾坤《易》之门，复诟二卦，为门之关键而启闭焉。自子阳生，乾之门便开。其动又曰：天开於子〝寅。故斗杓建此，也辟，其名日震，万物出焉。乾以分之也，故至巳而止。自午一阴生，坤之门便闭。其静也翕。巽#6阴消阳，万物入焉。坤以藏之，至亥而止。一辟一翕，如两扇门。相似一扇开，便一扇闭。阳来则开，阳去则闭也。以此观之，则先儒所谓充拓得去，则天地变化草木蕃。充拓不去，则天地闭贤人隐。亦在乎人而已。尧舜禹汤文武在上，则为唐虞商周世道阳明。否则，正士囚奴，毒痛四海，焚书坑儒，天下解散，石动朱温，秽浊人伦，翻覆天地。此时不待，日月无光，宇宙黑暗，而人物自不容於不消尽也。呜呼！亦难言哉。
　　又曰：天开於子，地辟於丑，人生於三辰之月，皆可以为岁首，而三代迭用之。夏以寅为人正，商以丑为地正，周以子为天正。然时以作事，则岁月自当以人为纪。故孔子尝曰：吾得夏时。而说者以为谓夏小正之属，盖取其时之正与其令之善也。
　　或问曰：商周之改正朔，何以不如夏时之得其正也。曰：阳气虽始於黄锺，而其月为建子。然犹港於地中，而未有以见其生物之功也。历丑转寅，三阳始备。於是协风乃至，盛德在木，春气应焉。古之圣人，以是为生物之始。改岁之端，盖以人之所共见者。□言之，未有知其所由始也。至於商周，始以征伐而有天下。於是更其正朔，定为一代之制，以新天下之耳目，而有三统之说。然以言乎天，则生物之功未着。以言乎地，则改岁之义不明。而几四时五行之序，皆不得其中正。此孔子所以考论三王之制，而铃行夏之时也。愚砍诸传记，三代虽正朔不同，然皆以建寅起数。盖朝觐同会，班历授时，则以正朔行事。至於纪月之数，则皆以寅为首。伊训称十有二月。乙丑者，商以建丑为正，故以十二月为正。乙丑，日也。不以系朔者，非朔日也。至於改正朔，而不改月数者，於经史犹有可砍。周建子矣，而《诗》言四月，维夏六月。祖暑则寅月起数，未尝改也。秦建亥矣，而《史记》始皇三十一年十二月，更名腊，日嘉平。夫腊叉建丑月也。秦以亥正，则腊为三月。云十一月者，则寅月起朔，秦未尝改也。至三十七年，书十月癸丑，始皇出游。十一月，行至云梦。继书七月丙寅，始皇崩。九月，葬骊山。先书十月十一月，而继#7书七月九月者，知其以十月为正朔，而寅月起数，未尝改也。秦史制书谓改年始，朝贺皆自十月朔。夫秦继周也，若改月数，则周之十月为建酉月矣。安在其为建亥乎。汉仍秦正，史亦书曰：元年冬十月，则正朔改，而月数不改亦已明矣。又按：汉孔氏以春为建子之月，盖谓三代改正朔，叉改月数，叉以其正为四时之首。《泰#8誓》言一月戊午，一乃三字之误。尔既以一月为建子之月，而经又系之以春，故遂以建子之月为春。不知其实正月孟春也。如是则四时改易，尤为无义#9。冬不可以为春，寒不可以为暖，不待辨而明矣。或曰：郑氏笺《诗》，维莫之春，亦言周之季春，於夏为孟春。曰：此汉儒承袭之误耳。臣工诗，盖言莫春，当治其新会矣。今如何哉！然牟麦将熟，可以受上帝之明赐。夫来牟将熟，则建辰之月，夏正季春审矣。郑氏於《诗》，亦不得其义，而砍之不审矣。不然，则商以季冬为春，周以仲冬为春，四时反逆，皆不得其正。岂三代圣人，奉天之政乎。
　　又曰：周人以子为正，虽得天统，而孔子之论，为邦乃以夏时为正。盖取诸阴阳始终之着明也。
　　阳始於子而终巳，阴始於午而终亥。论四时之气，则阳始寅而终未，阴始申而终丑。此二说虽若小差，所争不过二位。盖子位一阳虽生，而未出乎地。至寅位泰卦，则三阳之生方出地上，而温厚之气，从此始焉。巳位乾卦，六阳虽极，而温厚之气未终。故午一阴虽生，而未害於阳。必至未位遁卦，而后温厚之气始尽也。其午位阴已生，而严凝之气及申#10方始。亥位六阴虽极，而严凝之气至丑方尽。义亦仿此。康节十二会言到子方有天未有地在，到丑方有地未有人在，到寅方有人，皆天地人之始於此。故三代即其始处，建以为正。故曰：子丑寅之建正，皆是三阳之月。若秦以亥为正，直是无谓。
　　又曰：《先天图》中，亦函十二辟卦。左边自子至巳，阳卦三十二。从震起，复分十六卦。二阳升於兑，宫为临，由临以上八卦，入乾宫升。三阳为泰，四阳壮，五阳夫，六阳乾，四月终焉。右边自午至亥，阴卦三十二。巽宫生於娠，分十六卦。二阴降於艮，宫为遁，由遁以下八卦，入坤宫降。三阴而为否，四阴观五剥，六阴坤，十月终焉。
　　阳卦震官取一，乾官取四。阴卦巽官取一，坤官取四。以见阴阳二气，其始也微而缓，其终盛也。疾而速，微而缓，所以根柢万物而养其源。疾而速，所以生杀万物，而成其功。独坎离二官不取者，以见水火二气，流行於天地问。其不用者，乃无往而不用也。辟卦平铺，四时对待，故二十四气七十二候，分列其中而不紊。先天八官，对待各有定序。十二辟卦，乾坤独握其八焉。所以父母万物，生长收藏，莫不由此。
　　邵子曰：法始乎伏羲，成乎尧，革於三王，极于五伯，绝於秦。万物治乱之迩，无以逃此矣。始伏羲，开物於寅也。成乎尧，阳纯乎巳也。革於三王，阴生于午也。极于五伯，阳道已穷。绝于秦，则限隔矣。邵子所谓羲黄尧舜汤武威文皇帝王伯，父子君臣，四者之道理，限于秦是也。言限截于秦，而不得行也。又曰：《易》始于三皇，《书》始于二帝，《诗》始於三王，《春秋》始于五霸#11。
　　其说谓二皇之世如春，五帝之世如夏，三王之世如秋，五伯之世如冬。又曰：七国冬之余烈也。汉王而不足，晋伯而有余。三国伯之雄，十六国伯之丛也。南五代伯之借乘也，五朝伯之传舍也o．隋晋之于唐，汉之弟也。隋季诸郡之伯也，江汉之余波也。唐季诸镇之伯也，日月之余光也。后五代之伯也，日出之星也。愚按：尧之前，亦有如五伯者。大数之中，自有小数，以细别之也。特世运无传，惟近者可见尔。邵子谓：皇帝王伯之中，各有皇帝王伯者是也。姑以汉一代言之，亦有皇帝王伯之髡胡者焉。无为者，皇如汉高惠是也；恩信者，帝如孝文是也；智力者，伯如孝武是也。孝宣伯之王，孝武王之伯。譬之四时，春秋冬夏。伯而夷狄#12，又出其下矣。呜呼！何幸而得遇三皇之时哉。
　　又曰：天地之气运，北而南则治，南而北则乱，乱久复北而南矣。天道人事皆然。推之历代，可见消长之理也。又曰：阴事太半，阳一而阴二也。治世少而乱世多，君子少而小人多之数也。
　　愚按：元会运世之数，一运当三百六十年，可以推历代之治乱。子至卯，阴中阳，将治也。卯至午，阳中阳，极治也。午至酉，阳中阴，将乱也。酉至子，阴中阴，极乱也。《先天图》自泰历蛊而至否，自否历随而至泰，即南北之运数也。盖泰与否相对，蛊与随相对。故日自泰至否，其问有蛊。蛊之者谁，阴方用事，阳艮以止。阴邪巽入，否斯至矣。自否至泰，其问有随。随之者谁，阳震顺动，兑阴随之。民说无疆，泰无不宜。此否泰蛊随，殆亦天门地户，人路鬼方，出入之交欤。数往者顺，自子而午，震离兑乾，治之象。知来者逆，自午至子，巽坎艮坤，乱之象。当背北面南观之，即知逆。唐至五代，包六甲子，半治半乱。宋#13乾德至今，又六甲子。中经南人用事，南禽随气，过北而乱。康节盖以数推之，六甲子者，三百六十年也，即一日十二时之数。自尧甲辰起运，月巳辰未星癸。迄今月仍在午，辰方过酉。为年者三千六百六十，为时者仅一百二十二。何速哉？古今在天地问，犹日一暮尔。圣人通乎昼夜之道而知，故能以一时观万时，一世观万世。愚录世运於十二会，运之终，其有感也夫。
　　司气
　　地上之数起於二。二而六之为十二月，二而四之为二十四气，二而三之为七十二候。此十二辟中，所以藏了七十二候。四正卦中，所以藏了二十四气。六十卦中，所以藏了三百六十日。汉始以惊垫为正月中气，雨水为二月节。至前汉末始改。故《律历志》云：正月立春节雨水中，二月惊垫节春分中。言垫虫，正月始惊，二月大惊。故移居后云。《三统历》：谷雨三月节清明中。按通卦验及今历，以清明为三月节谷雨中，余并与《律历志》同。《月令》纪十二月时侯，体例不一。气候在前先言之，在后后言之。其二至二分之月，皆再纪时候者，以二至是阴阳之始终，二分是阴阳之交会。此节之大者，圣王所加谨。
　　《易》曰：坎，正北方之卦也。又曰：兑，正秋也。又曰：先王以至日闭关。
　　后世气候节序，《易》已备之矣。坎既言正北方卦，则震束兑‘西离南，不言可见。兑正秋者，秋分也。则震春分，离夏至，坎冬至，不言可见。复大象言，至日闭关，冬至也。则娠为夏至，不言可见。人能明《易》，则阴阳消长之气，可触类而知矣。
　　鹤山魏氏曰：秋为阴中，春为阳中。
　　阴气始五月终十月，故七月八月为阴中。阴中虽兼有阳，阴为主。阳气始十一月，终四月，正月二月为阳中。阳中虽兼有阴，阳为主。
　　朱子曰：自今年冬至至明年冬至，只是一气周匝。把来折做两截，则春夏为阳，秋冬为阴。分做四截，便是四时。又分做二十四气七十二候，皆自此始。
　　二十四气者，孔云：正月立春节雨水中，二惊垫节春分中，三谷雨节清明中，四立夏节小满中，五芒种节夏至中，六小暑节大暑中，七立秋节处暑中，八白露节秋分中，九寒露节霜降中，十立冬节小雪中，十一大雪．节冬至中，十二小寒节大寒中。雨水者，雪散而为雨水。自上而下日雨，北风冻之而为雪，束风解之而为水。惊垫者，垫虫惊而走出。谷雨者，雨以生百谷。清明，物生清净明洁。小满，物长於此，小得盈满。芒种，有芒之谷可稼种。小暑大暑，就极热之中，分为大小。月初为小，半为大。处暑，暑将退伏潜处。白露，阴气渐重，露凝色白。寒露，露气寒将欲凝结。小雪大雪，十月初小，十一月转大。小寒大寒，十二月初寒为小，月半寒为大。二十四气，有十五日有余。每气中，半分之为四十八气，气有七日半有余。《周礼》有日十八箭，是一气易一箭也。几二十四气，三分之气问五日有余，故年有七十二候也。
　　欧子曰：七十二候，各置中节。节初，候也。以候策累加之卦。置中气，即次卦也。五行用事而命之，即公卦也。以策累加之即春木夏火秋金冬水#14之初也。置四季之节之，即土用事也。
　　十二辟卦之爻，应七十二侯中节。前为初候，朔气前三日也。后为次朔气后三日也。候以分内外故六十卦应三百六十日，一年十二月有十二中气，即次候六十四置四立之。节冬以维策。加则置十二公卦以主之。如十一月坎初六孚是中气。辟复候屯，三日也。小寒坎九二候屯外大夫谦卿睽，是次卦也气后三日也。四立者木，立夏火，季之月正冬至公中内为朔气，前，十二月节。立冬水，立秋金。皆四孟之节五行用事之初也。艮巽。四维之位，分六气，四季者，为辰戌丑未。土用事之时也。坎离震兑也。每卦两爻统五卦成一月用事为朔立春居乾坤四正卦，一爻，统两卦半。六爻统十五卦成三．月为一时。统而论之，四时四六二十四也。分而言之，有节有气有候，各有条而不乱。姑以意释之，未审得欧公之意否？或曰：甲巳一月六变，十二月则七十二变。谓之候亦通。
　　司天考曰：七十二者，五行化成之数。是为经法。阳之策，三十六而．两之。阴之策，二十四而三之。阴阳之数，无往不合。七十一一候，亦自此推。
　　七十二候，王司监用之於历，极其精妙。愚尝求其说而不得。终夜以思，久而方悟。曰：此即乾坤二卦之策。乾一爻三十六，．两爻七十二，六爻二百一十六。坤一爻二十四，三爻七十二，六爻一百四十四。用之一年，则三百六十日之数尽矣。又以五行之熙分之。水木火金分王四季，共得四七二百八十八日。又欠七十二日，以足一周之数。於是以土四季当之，每季十八日，为辰戌丑未之月。又每月六日属土，应一月辟卦六爻，以见五行，离土不得。一年四季，一月六日，皆有土以寄王其中。所以天地问，万民万物万事万化并资之，以为生长收藏之地，故日侯焉。读者当谅其苦思不止，甲巳之变而已也。
　　观物张氏曰：四时八节，各以三变，以十为一日旬。三旬而一月，九旬而一时，三十六旬而四时毕。以五为一日候。三候而一气，九候而一节，七十二候而八节周。
　　天有四时，一时四月，一月四十日。四四一十六，而各去其一。是以一时三月，一月三十日。体数虽四，而一者常不用。用数有三有九。故三旬为一月，三月九十日为一时。五日一侯者，一月六候，五六三十日也。三候一气者，十五日也。九侯一节者，八九之侯而气节周也。愚尝恨今之司历者，徒登其候之名，而未又研其义。请逐一条之，免堕於与百姓日用而不知之域。
　　七十二候名义。
　　以十一月中蚯蚓结起候者，用冬至．甲子上元历一始也。以束风解冻起候者，本人正为重用五代马重续#16新历，正月雨水为气首也。
　　正月
　　束风解冻者，春风发散寒冻之气也。垫虫始振者，初始振动而未出。至二月乃大惊而出。鱼上冰者，当盛寒时。伏冰#17下，逐其温暖。至正月阳气上，始游水上而近於冰。獭祭鱼者，此时鱼肥美，先祭而后食也。鸿马来者，大鸿小厉，自外来於中国，将北反其居。通卦验云：立春雉雊鸡乳，雨水降条风至。条风，束风也。猛风，风之甚也。动摇草木有声，故曰草木萌动。是为可耕之候。
　　二月
　　桃始华，应惊垫侯。又五日，而仓庚呜骊黄。又曰：黄栗留。又曰：骛黄。商庚楚雀，齐人谓搏黍。今日布谷，与搏黍声相近。鸿鸠鸪鸿，皆其号也。鹰化为鸠，至秋时则鸠化鹰。玄，鸟燕也。又曰：乙鸟以施生时来，巢人堂宇而孚乳，嫁娶之象，所以商简狄吞而生契。阳在阴内不得出，奋击之而雷发。其阳声电者，阳之光。阳在外，阴有所丽，故闪烁而为电。又曰：电是阳光，阳微则光不见。皆阳气渐盛以击於阴，其光乃见。故云始电。
　　三月
　　桐始华，田鼠化为驾9驾，鹧也。一云：牟无#18鼠，阴类，阳#19气盛，故化为驾。阴气盛，则驾复化为鼠。虹，妇练也。雄虹#20谓明盛者，雌虹#21谓合微者。虹是阴阳交会之气。纯阴胜阳，则虹不见。若云薄漏日，日照雨滴，则虹生。萍，浮萍也。又日苹日藻，水草也。呜鸠拂其羽，蚕将生之。候飞且翼相击，趁农急也。鸿鸠，又日鹊鸽，似山鹊而小。青黑色，尾短，多声，故曰呜鸠。戴胜降于桑者，织维之乌，一名鸦#22鸠。降桑以示，妇当务本也。内宰云：仲春率命妇躬桑浴种蚕龙精，月直大火则浴其种。
　　四月
　　蝼蝈，呜蛙也。《周礼》蝈氏注云：虾蟆当夏气之盛而呜声怒。蚯蚓阴物，感正阳之气而出。王瓜生色赤，感火之气而生。苦菜秀，感火之气而苦味成。靡草，草雳之属，以其枝叶细，故云靡草。六阳之月至阴之草，不胜阳而死。
　　五月
　　螳娘生。又日铛蚝，一名不蝇。其子名嫖峭，燕赵日食丽，齐杞束日马谷鹧。始呜七月，将寒之侯也。豳地晚寒，五月则呜。反舌，百舌也，今日虾蟆。其舌本着口侧，末向内靡。信云曾取屠视之，其舌反向后。郑不然之，乃知反舌春始呜，至五月稍止。其声数转，故名反舌。或虾蟆舌性自然，不铃以为反舌也。鹿阴类，感阴气而角解，今医家用鹿茸补阴是也。蝉亦阴类，感而呜。半夏生，药名也。阴极阳生。
　　六月
　　温风始至，温厚之气至季夏而极也。蟋蟀，参也，亦名促识。生土中，季夏羽翼稍成，未能远飞，故居壁。七月则远飞在野。鹰感二阴之气，乃有杀心，学习击搏之事。焦问云：仲秋鸠化为鹰，仲春鹰化为鸠。此六月何有鹰学习乎？张逸答日：鹰虽为鸠，自有真鹰可习。腐草得暑湿之气，故为萤。不言化者，萤不复为腐草矣。土润得暑，大雨时行。
　　七月
　　凉风至，寒候也。白露降，金色也。寒蝉呜，得阴气之正。寒蜩，又日寒蟹，似蝉而小。青赤鹰杀乌，不敢先尝，示民报本也。又示：不有武功，天地始肃，禾乃登。
　　八月
　　鸿妈来。孟春言自外来於内，此又言自北而来南。玄乌归，为仲秋之侯。春至秋归，归垫藏本处，群乌养羞。羞食之，美养之，以备冬藏。垫虫启户於雷发声之时，故述户於雷收声之时。述户者，户允也。增益允四畔，使通明处稍小，以时尚温犹须出，十月寒甚方闭之。雷二月阳中发声，八月阴中收声。阴缩，故水始涸也。《国语》日：辰角见而雨毕，天根见而水涸。雨毕而阴道，水涸而成梁。八月宿，直昂毕主雨。天根氏房之问，辰角见。九月本，天根见。九月末，本末相去，二#23十一日余。
　　九月
　　鸿鸠来宾，云仲秋来者为主，季秋来者为宾。又云：仲秋来则过去，季秋来则客止。未去爵，入大水，化为蛤，飞化为潜也。菊有黄华，独记其色，以其华应阴之盛。愚谓：五阴不能剥一阳，故吐其美为华。豺祭于天，然后戮禽而食。孟秋，鹰祭乌，飞者形小，其成为速。季秋，豺祭兽，戮兽走者形大，其成为迟。草木黄落，反本也。垫虫咸俯，皆垂头向下，以随阳气之在内也。
　　十月
　　水始冰。季秋，霜降至此始冰，履霜坚冰至也。地始#24冻，水冰#25则地冻。可知雉入大水为蜃，大蛤日蜃，飞化为潜也。虹藏不见。季春，阳胜阴，故虹始见。孟冬，阴胜阳，故虹藏不见。天气上腾，五月一阴生。天气上腾，至十月六阴俱升，六阳已谢。天体在上，阳归虚无。故云：上腾地气，六阴在下用事。故云：下降也。闭塞而成冬者，阳气下藏地中，阴气闭固而成冬也。
　　十一月
　　鹊鹊#26不呜者，益乌之夜呜求旦，乃阴类而求阳。故感一阳而不呜。虎始交者，亦阴类感一阳#27而交也。荔挺出荔，香草感阳而香。马爷也。蚯蚓结者，蚯蚓出允，屈首下向。阳气气动，欲宛而上首，故其结而屈。麋角解者，鹿阳兽，夏至得一阴而解角。麋阴兽，冬至得一阳而解角。水泉动者坎，天一之阳所生也。
　　十二月
　　码北乡者，自南而趁北。早者则此月北乡，晚者二月乃北乡。鹊始巢者，鹊知岁所在，以来岁之气兆，故巢也。．早者十一月。《诗》纬云：复之日，鹊始巢，是也。雉雊者，火畜也。感阳有声，故雊。鸡乳者，鸡木畜也。丽於阳而有形，故乳在立春节，以立春在此月也。征乌厉疾者，时杀气盛极，故鹰集之厉，取乌疾捷。严，猛#28也。水泽腹坚者，冰坚达内，谓腹厚实。在玄杆女虚危之次。出土牛者，出作也。月建丑为土，能克水作土牛，以送寒气，使阴气不为来岁之害也。此七十二候，各有其义。触景兴思，可以寓感时动物之叹，故特书之。
　　《春秋传》曰：分至启闭，必书云物为备。
　　分谓春分秋分，至谓夏至冬至，启谓立春立夏，闭谓立秋立冬。唐孔氏曰：二至是阴阳之始终，二分是阴阳之交会，是节之大者。故古人以二至二分而观云物#29。物即色也。保章氏曰：以五云物之色，辨吉凶水旱。降丰荒之视象，青为虫，白为丧，赤为兵荒，黑为水，黄为丰。皆视日旁云气之色，以验视象，以知十二物之分野。所降下之国，有丰荒也。
　　保章氏曰：以十二物，以察天地之和。
　　风即气也。古者皆吹十二律，以候十二辰之风气，能别祆祥。今无吹律之法，故其道亡。《春秋传》：楚师伐郑，师旷曰：五骤歌北风，又歌南风。南风不竞多死声，楚叉无功。愚按：师旷吹律，以观楚强弱。北风者，无射，夹锺以北。南风者，姑洗。以前南风弱，则知楚无功。王氏昭禹曰：十二风生於十二辰之位，天地六气，合以生风。震为明庶风，离为景风，兑为阎阖风，坎为广莫风，此四正卦之风也。艮为条风，立春亦日条风。巽为清明风，立夏亦日清明风。坤为冻风，立秋亦日凉风。乾为不周风，立冬亦日不周风。此四维卦之风。又兼四立而言八卦，并四立为十二风也。八风主乎八卦。传曰：舞以行八风。又曰：十二风应十二律。出师之日，吹律合声，望敌知吉凶，闻声效胜负。余见后吹律说。
　　朱子曰：天地只是一气，发生之初为春气。长得过，便为夏。收敛便为秋，消缩便为冬。明年，又复从春起。
　　仁义便如阴阳，四端便如四时。分四时四端，便如八节。只一气而有消长尔。一分二，二分四，三其四为十二，两其十二二十四，三其二十四七十二。散为十百千万，不过天三地两而已。
　　律吕声音附。
　　朱子曰：天气都从地中透上来，此气升降，当分为六。自冬至下面第一层生起，至四月六阳足便消，下面阴气便生，以律吕合气候之可见。
　　太师掌六律六同。六律合阳声，六同合阴声。言声之阴阳，各有合也。黄锺子之气也，十一月建焉，而辰在星纪。大吕丑之气也，十二月建焉，而辰在玄杆。太簇寅之气也，正月建焉，而辰在课訾。应锺亥之气也，十月建焉，而辰在#30析木。如太簇为乾官，阳声第二，以乾九二来合。坤官应锺六三，此阳律阴吕，皆以阳为主，阴来合之。巳后皆然。以至建卯为夹锺，建戌为无射，建辰建酉为姑洗，南吕而降娄、大火、寿星、大梁之次，又互缠焉。建巳者，中吕也。建申者，夷则也。建午建未者，菠宾林锺也。是为四五六七月之管，而其辰为实沈。鹑首尾火之星，又互相配合，以通其气。星缠十二次，律应十二月，用以和同天人。先布其气于四时之中，助圣王位天地，以建中和之极也。
　　又曰：三统者，建寅为人统，建丑为地统，建子为天统。
　　天统黄锺律，长九寸，乾数。地统林锺律，长六寸，坤数。人统太簇律，长八寸，八卦之数。三律皆无余分。林锺未位，黄锺气尽。於林锺天地之文，至巳而着，至束南之未而成章，无余分矣。律以阴阳九六为法，至九九八十一，为一元之统而章成。又积十有九年，七闰而章大成，俱无余分矣。宜三代圣王，建此三律为岁首，以顺天施地化人事之纪。而铃以行夏之时为主者，益人和则天地之和应。
　　三宫者，园锺天宫，函锺地宫，黄锺人宫。
　　园锺，夹锺也。生於房心之气，是为大辰，天帝之明堂，故日天官。本阴声从阳律，祭天用四声，无黄簇姑也。函锺，林锺也。生於未之气，位在坤，天社地神在。在束井舆鬼之外，故日地官。祭地用四声，林簇大吕姑也。黄锺生於子。子上有虚危之气，主宗庙，故日人官。祭宗庙用四声，黄簇应锺大吕也。三者为官，天地人祭．祀之用，各於本官上相生为角征羽，以声类求之也。
　　又曰：律吕候气不差。
　　律又日锺者。锺，中也，应也。应谓吹灰。几律空（音孔），围九分，内径三分。黄锺管埋子位，上距地九寸，头向南。从其方位以推，诸律可悉知。以河内葭孚为灰。宜阳金门山竹作管。埋十二律於密室，四时位上，内子至巳，午至亥，大阴阳也。六阴问六阳，小阴阳也。京房十二律。五律得位，各生五子，黄太#32姑林南。以阳居阳阴居阴为得位，五五二十五，并五几三十。失位生三子，亦五律，大夹中夷无。以阳居阴阴居阳为失位，三五十五，并五几二十。以二就三，成五十位。有不失不得者，生四子。奠应处阴阳交际之问，二四为八，并本二为十。十就五十，合为六十。又黄锺太簇等七律，各统一日自为官。其余五十三律，随所生日。六七等为其日之官，则周一蓦之日数。
　　十二律生十二调。
　　京房律法，一律五声，十二律六十声，六十律又生出三百六十音，以当一岁之日。又以十二律，一律为七音。音为一调，几为八十四调。调者，所以调其声也。《淮南子》云：三百六十律，各因月律为母，以一中气为子。随所建日辰为分数，以配七音则建日。冬至之声，五声七音於斯和。备於其中，又有正声子声之别。一律生五音。如黄锺属子，子有五焉。甲子征，丙子羽，戊子官，庚子角，壬子商，此黄锺五声也。大吕亦有五焉。乙丑丁丑己丑辛丑癸丑五音，亦如之。余律自卯月至亥月皆然。
　　朱子又曰：律凡十二，各以本律为宫，而生四律。如黄锺为宫，则太簇为商，姑洗为角，林锺为征，南吕为羽，是黄锺一均之声也。若林锺为宫，则南吕为商，应锺为角，大簇为征，姑洗为羽，是林锺一宫之声也。
　　十二官各就其官，以起四声，而后六十律之声备。非以黄锺定为官，太簇定为商，姑洗定为角，林锺定为征，南吕定为羽。但黄太#35大夹姑中萝林夷南无应，为十二律短长之次。黄锺一均，上生下生长短皆顺，故各得用其全律之正声。其余六十律，则五声各终一日，以次运行。当日者，各自为官，即旋相为官，迭为官商角征羽也。朱子又论旋官所生之法，如大吕为官，则大吕用黄锺八十一之数，而三分损一，下生夷则。夷则又用林锺五十四之数，而益一上生夹锺。其余皆然。
　　律吕管数，子午巳束属阳为上生，主息，故三分益一。子午巳西属阴为下生，主灭，故三分去一。
　　阳下生阴，长管生短管也。损其一分则为短。阴上生阳，短管生长管也。益其一分则为长。如黄锺九寸，三分其九，合成六寸，便为下生。林锺，六月之管，又三分林管之寸，以二加六得八寸，便为上生。太簇，正月之管，余律亦然。又以官数数之，九九八十一，官音也。三分去了一分，二十七则得五十四，为征音。又添一个十八，於五十四上则得七十二，为商音。就其中，又去了一分二十四，则得四十八，为羽音。又添一分十六，於其上即得六十四，为角音。此五音三分损益之数，皆出於自然而然。
　　律左吕右，其行不同，如筮法然。
　　黄锺至中吕，皆下生。子至．巳，阳升阴退。故律生吕言下生，吕生律言上生。菠宾至应锺皆上生。午至亥，阴升阳退。故律生吕言上生，吕生律言下生。至午而变，故义宾重上生。京、马、郑皆然。班固萝以次下生。夹锺长三寸七分有奇，律促不应孟仲。春长养之气，郑以阳生为升。降阳将何寄？不若以筮法论。乾甲壬左行，坤乙癸右行。六阴六阳从行者，真性萝宾第七官。上生大吕为征，下生夷则为商。上生夹锺为羽，下生无射为角。用六十律六十卦，自黄锺左行至制时为上生，自林锺右行至迟时为下生。夫六十卦，乾贞於子而左行，坤贞於未而右行，屯贞於丑问时而左行，蒙贞於寅问时而右行，泰贞於寅而左行，否贞於申而右行，小过贞於未而右行。七卦错行，律实效之。若论捷法，不出乾坤，六阳六阴也。子寅辰午申戌，黄太姑莫夷无，一如乾之左旋，是之谓律而下生。未巳卯丑亥酉，林中夹大应南，又如坤之右转，是之谓吕而上生。此郑玄筮法之言，得之《太玄》也。京氏以一律含五声之变，而成六十卦，其实起於中孚。七日而后，复应冬至之律，黄锺也。其实生於执始，乃在冬至之前，此律历之元也。子云与房实知之。北辰不动，纽为天枢。而不动之处，其实在纽星之末一度。余非善观天者，不足与知此。
　　宫数终始。
　　黄锺一，林锺二，太簇三，南吕四，姑洗五，应锺六，义宾七，大吕八，夷则九，夹锺十，无射十一，中吕为第十二官。故日阳下生阴，阴上生阳，终於中吕，而十二律毕中吕。上生黄锺为征，下生林锺为商。上生太簇为羽，下生南吕为角。是十二官，各有五声，凡六十声。南吕最处於末，故云：终於南吕。又云：中吕上生执始，执始下生去灭。上下相生，终於南事。南事即南吕也。故曰：终於南事，而六十律毕矣。
</div>
    <div class="pagination">
<a href="天原发微_page8.html">上一页</a><span>...</span><a href="天原发微_page4.html">4</a><a href="天原发微_page5.html">5</a><a href="天原发微_page6.html">6</a><a href="天原发微_page7.html">7</a><a href="天原发微_page8.html">8</a><span class="current-page">9</span><a href="天原发微_page10.html">10</a><a href="天原发微_page11.html">11</a><a href="天原发微_page12.html">12</a><a href="天原发微_page13.html">13</a><a href="天原发微_page14.html">14</a><span>...</span><a href="天原发微_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
