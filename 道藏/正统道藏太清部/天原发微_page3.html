<!DOCTYPE html>
<html>
<head>
    <meta charset="UTF-8">
    <title>天原发微 - 第 3 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 3 页/共 16 页</h1>
    <div class="content">　　阴阳作一气看，亦得作二气看，亦得随时分出看，亦得大处有大阖辟大消息，小处有小阖辟小消息。大而十二万九千六百年，小而一年一月一日一时皆然。於其中虽有万变不同，而其理则一定不易也。故曰：一阴一阳之谓道。继之者善，成之者性也。学得其究心焉。
　　天原发微卷之四竟
　　#1此句原作『其实一物无阴阳者』，据《四库全书》本改。
　　#2『若』，《四库全书》本作『方』。
　　#3此句《四库全书》本作『若说流行处，却只是一气』。
　　#4『邵子日』，原作〔又日］；据《四库全书》本改。
　　#5『四』，原作『匹』，据《四库全书》本改。
　　#6一阳』，原作『体』，据《四库全书》本改。
　　#7『待阴』，原作『用阳』，据《四库全书》本改。
　　#8『以』，原作『有』，据《四库全书》本改。
　　#9此句《四库全书》本作『处已是阴』。
　　#10『爻』，疑衍。
　　#11『肢』，原作『支』，据《四库全书》本改。
　　#12『天』，原作『夫』，据《四库全书》本改。
　　天原发微卷之五
　　鲁斋鲍云龙景翔编着虚谷方回万里校正
　　衍五
　　郑氏引《白虎通》云：行者为天行气。水训准，水在黄泉，养物平均有准。火，化也。阳气用事，万物变化。金，禁也。秋时万物，阴气禁止。木，触也。阳气动跃，触地而出。土，吐也。土居中央，总吐万物。生物者，木火七八之数。成物者，金水九六之数。《易》精气为物。注云七八。游魂为变。注云九六。朱子曰：太极列五者於阴阳之下。五常是理，阴阳是气。有理无气，则理无所立，故五行次阴阳。又曰：义智属阴，仁礼属阳。阴阳是气，五行是质。有这质，又有五行之气，所以做得物事出来。愚曰：五行后天也。若问先天一事，无一者，太极也。自一分二，则有阴阳。阴阳者，五行之气。五行者，阴阳之体质。一三五七九，为天之五行。二四六八十，为地之五行。二五一十，阴阳合而为一，则能生成万物。故上．日一，五行而已。一中有二。甲阳乙阴为木，丙阳丁阴为火，戊阳己阴为土，庚阳辛阴为金，壬阳癸阴为水，天也。亥阴子阳，北寅阳卯阴，束巳阳午阴，南申阳酉阴，西辰戌阳丑未阴。位中央，地也。木神主仁，金神主义，火神主礼，水神主智，土神主信，人也。贯三才而一之，气行理亦行。
　　周子曰：阳变阴合，而生水火木金土。
　　朱子曰：五行质具於地，而气行於天。以质而语其生之序，则水火木金土。而水木阳也，火金阴也。以气而语其行之序，则木火土金水。而木火阳也，金水阴也。盖其变，至於不可穷，无适而非阴阳之道。又曰：水阴根阳，火阳根阴，错综而生。到运行处，便水生木，木生火，火生土，土生金，金生水，水生木，循环旺相。又如甲乙丙丁戊己庚辛壬癸，都是这个物事。黄勉斋曰：《图说》云：水阴盛，火阳盛，乃行之序，非生之序。如作建子时看，则水木是阳，火金是阴，此生之序。又曰：《太极图》有一处可疑。图以水阴盛居右，火阳盛居左。金阴秆，故次水。木阳秆，故次火。此是说生之序。下文却说，水木阳也，火金阴也，却以水为阳火为阴。论来物之初生，自是幼嫩，如阳始生为水尚柔弱，到生木已强盛。阴始生为火尚微，到生金已成质。如此则水为阳秆，木为阳盛，火为阴秆，而金为阴盛也。
　　又曰：五行之生，各一其性。
　　就气质言之，水性玲，火性热，木性温，金性冻，土性中和。人之生也，亦各随其气质所禀，有智愚强弱之不同。然自本求之，则各一其性。所谓浑然太极之．全，无不各具於一物之中。此人也，所以独得五行之秀，而其心为最灵。
　　程子曰：坎，水也。一始於中，有生之最先者也。
　　天一生水，故水居五行之先。物之初生，其形皆水。水者，万物之一源，皆根於天一之造化也。如金石之产，其初亦乳。一阳之气，一日之时，一年十一月，冬至皆肇於子。子者，水位也。夫水生於阳，而成於阴。气始动而阳生，气聚而静则成水观，呵气可见。盖生水之初属一，故微至。成水时，则六矣。或问曰：天一生水，亦有物可证乎？曰：人之一身可证矣。食心动则津生，哀心动则泪生，愧心动则汗生，欲心动则精生，方人心寂然不动之时，则太极也。此心之动，则太极动而生阳也。所以心一动而水生，即可以为天一生水之证。神为气主，神动则气随。气为水母，气聚则水生。
　　朱子曰：五行之序，木为之始，水为之终，而土为之中。以《图》、《书》之数言之，则水一木三土五，皆阳之生数而不可易。故得以更迭为主，而为五行之纲。
　　五行：春始於束方之木，冬终於北方之水，中主於中央之土，是始中终三者，行之序也。而其生之序，则皆始於天。水能利泽万物，天一打初便生水。水有贞静之性，刚而有力，包藏於冬。木能温燠万物，天三便生木。木有发生之性，充吧莫御，条达於春。土能持载万物，至天五生土。土为包育之母，直方以大居中，而旺四方。三者既生，生生不已，各居其方，而不可易。於以见上天好生之心，源头既正，骨子又好，皆是天生。火之与金，乃是五行中相资以变化，不可一日无者，却是地生。火生於地二，其性炎上，或自有而无，或自无而有，位可以居南，亦可以居西。金生於地四，其性从革，或方可为圆，圆可为方，位可以居西，亦可以居南。故《图》与《书》有更置之说，不似水木土，皆天所生而有定序。然而，於定＇序之中，五行生生，相为融贯，则序虽定而气未尝不相通也。故朱子曰：得以更迭为主，．而为五行之纲。
　　又曰：木之包五行也，以其流通贯彻，而无不在也。
　　饶双峰曰：气运於天，以生为主。故朱子以春为四时之首，而贯乎夏秋冬。其在人，则恻隐为四端之首，而贯乎羞恶辞逊是非。以春能生万物，而恻隐能兼众善故也。安氏曰：一在木下为本，是归根复命而合於五也。一在本上为末，是分枝布叶而散於万也。以一知万。天一生水而为木，共此一尔。
　　又曰：水之包五行也，以其归根反命而藏於此也。
　　木无水则枯，火无水则燥，金无水则宿。以水包之，则流通四时，活动万物。功成则退藏二阴之中，伏於黄泉之底，所以能归根复命於此。及其出也，则又元而亨，雷域中雨天下也。其在人，则肾精所藏，百体皆润。
　　又曰：土则水火之所寄，金木之所资，居中而应四方，一体而载万类也。
　　双峰饶氏曰：质具於地，以养为主。故土居五行之中，而统乎水火木金。其在人，则脾居五脏之中，而统乎心肝肺肾。以土能养万物，脾能养众形。夏季未月，土为最王，故能生秋金。又寄王四季，每季皆十八日，共计七十二日。其他四行分四时，亦各得七十二日，共成三百六十日。翁氏谓：五行离土，则不能各成一器。一得五，便成水。二得五，便成火。三得五，便成木。四得五，便成金。五得五，便成土。五者，土居中央。一二三四五，才得五，便成水火木金土，谓之六七八九十也。
　　又曰：天地者，阴阳对待之定体。一二三四五六七八九十者，阴阳流行之次序。对待非流行，不能变化。流行非对待，不能自行。此五行，所以流行於天地中以为用。
　　变化者，一变六，化而成水。二变七，化而成火。三变八，化而成木。四变九，化而成金。五变十，化而成．土。天地其对待之大者。其次五行，亦各自为对。是为交易之《易》，火与水对，金与木对。对待则二，是有定体。行者，流通，流通则一。是为变易之《易》也。五行相生，为水木火土金，金复生水。对峙者，各半体。流通者，皆全体。对待流行，各有次序。以一气言，则息极而消，消极而息。以二气言，则阳极生阴，阴极生阳。以四时言，则所克者为夫妇，所生者为母子。夫取妻，而夫之血气日以耗，故夏化为秋。母生子，而子之血气日以充，故冬变为春。以五行，戊己问乎十干，辰戌丑未问乎十二支，中央间乎四方，坤问乎离兑。火生土，土生金也。（程氏）
　　朱子曰：阳变阴合，初生水火。水火，气也。流动闪烁，其体尚虚。其成形，犹未定。次生金木，则确然有定形矣。天地生物，先轻清，以及重浊。水火二物，在五行最轻清，金木次之，土最重浊。
　　张子曰：水火，气也。故炎上润下，与阴阳升降。土不得而制焉。木之为物，水清则生火，然而不离也。朱子曰：《正蒙》只说金与木之体质属土，水与火却不属土。问火附水而生，莫亦属土否#2？曰：火是个虚空中物。问：只温与热．之气，便是火否？曰：然。如火中虚暗，离中之阴也。水中虚明，坎中之阳也。火中有黑，阳中阴水。外黑内明者，阴中之阳。故水谓之阳，火谓之阴亦得。张子又曰：阳陷於阴为水，附於阴为火。木金者，土之华实也，其性有水火之杂。故木水渍则生火，然而不离，益得土之浮华於水火之交也。金得火之精於土之燥，得水之精於水之濡。故水火相持而不害，烁之反流而不耗，益得土之精实於水火之际也。勉斋黄氏曰：以人物之初生验之，天一生水，水便有形。人生精血，奏合成体，亦若造化之有水也。地二生火，火便有气。人有此体，便能为声。声者，气之所为，亦若造化之有火也。水阴而火阳，貌亦属阴，而言亦属阳也。水火虽有形质，然乃造化之初。故水但能润火，但能炎其形质，终是轻清。至若天三生木，地四生金，则形质已全具矣。亦如人身耳目既具，则人之形成矣。木阳金阴，亦犹视阳而听阴也。造化之初，天一生水，而三生木，地二生火，而四生金。天得一奇而生水，一之极为三，故三生木。地得二偶而生火，二之极为四，故四生金。六之成水犹坎，以一阳居中，天一生水也。地六包於外，阳少阴多，而水始盛成。七之成火犹离，以一阴居中，地二生火也。天七包於外，阴少阳多而火始盛成。岂曰：一生水而未成水，二生火而未成火，叉待五行俱足，方待六与七而成水火，如此则全不成造化矣。益水火之气，一湿一燥。水湿极而生木，火燥极而生金。人物始生，亦精与气聚而为之耳。精湿而气燥，精沉而气浮，故精为貌而气为言。精之盛者，湿之极，故为目、为肝、为视。气之盛者，燥之极，故为金、为肺、为听。大抵貌与视属精，故精衰而目暗。言与听属气，故气塞而耳聋。此晓然易见也。医家以耳属肾，以肺属金。与此比配，各有不同。云庄刘氏曰：阴阳互为其根。水居子位，极阴之方，而阳已生於子。火居午位，极阳之方，而阴已生於午。若木生於天三专属阳，故其行於春亦属阳。金生於地四专属阴，故其行於秋亦属阴。不可以阴阳互言，盖水火未离乎气。阴阳交合之初，其气自有互根之妙。木则阳之发达，金则阴之收敛，而有定质矣。此所以与水火不同也。
　　朱子曰：《乐》声是土金木水火，《洪范》是水火木金土。
　　《乐》辨五声，十九八七六。《范》分四方，一二三四五。又曰：《范》言一二三四五，而不及六七八九十。《月令》言八七五九六，而不及一二三四十。《太玄》言三八四九二七一六五五，而不言十。《范》以水火木金土为序，禹以水火金木土为序，刘向、班固以木火土金水为序，范晔以木金火土水为序。
　　又曰：五行质具於地，而气行於天者也。
　　蔡九峰曰：在天而流布四时日五行，在地为人所取用日五村。唐孔氏曰：五行以微着为次。水最微为兀火渐着为二，木形．实为三，金体固为四，土实大为五。今以《洪范》推之。蔡氏曰：润炎曲直，从革以性言，稼穑以德言。水润而又下，火炎而又上，木曲而又直，金从而又革，土兼四方而具生之德。故言其所重在稼穑，而民以食为天也。冯氏曰：种曰稼苗也，获日穑穗也。蔡传言稼而又穑者，言其生生不已也。又曰：咸苦酸辛甘者，五行之味也。五行有声色气味，而独言味者，以其切於民用也。五味以五谷为主。以《月令》推之，可见五壳之配五行者，麦为木，黍为火，稷为土麻为金，菽为水。以五畜言，鹅为木，羊为火，牛为土，犬为金，豕为水。以五果言，则栗水、李木、杏火、桃金、枣土。是数者皆质具於地而切於民之生养，不可一日无也。其运此气而在天则为五行，其凝此质而在地则为五材。天有日，故地有火。天有月，故地有水。天有雨旸寒燠风，故地有水火木金土。天而地，地而天，充塞宇宙，何莫非五行者。况人禀五行之秀气以生，孰不资五行以为用。
　　邵子曰：火生於无，水生於有。火内暗而外明，故离阳在外。火之用，用外也。水外暗而内明，故坎阳在内。水之用，用内也。
　　火用外，目象水；用内，耳象火。内．为体，外为用。水外为体，内为用。阳者，用也。朱子曰：阴以阳为质，阳以阴为质。水内明而外暗，火内暗而外明。阴阳之精，互藏其宅也。西山真氏曰：日火外景，金水内景，本淮南子。益清明者，内景金水也。浊明者，外景日火也。或曰：日火扬光於外，故日有蚀，火有灭。金水潜光於内，故无穷。以此收视反听，潜神不耀。此理故妙，可以养生。又於治道不相关，孰若吾儒，当明则为离晋，当晦则为明夷。又曰：火、日外光，能直而施，所应无穷。金水内光，能辟而受，随才各得神与形。天与地之道欤？张氏曰：火托木而木生水，神乘气而生精。先天以神生精，一生二。后天以精集神，二生一。愚尝推其说曰：水阴根阳，故为少阳，春至夏而老。火阳根阴，故为少阴，秋至冬而老。乾坤具坎离之体，乾以九二交坤成坎。坎中一阳生子，是为真水，乃阴中之真阳也。坤以六二交乾成离。离中一阴生午，是为真火，乃阳中之真阴也。二多一少，坎一离二。少者为主，则多者为用。少为主，故坎为冬。所生之岁月日辰，自子至巳，六辰皆阳。多者为用，故离为夏。所生之岁月日辰，自午至亥，六辰皆阴。天地之问，无往而非水火之用。所以乾坤付正性於坎离，坎离为乾坤之用也。
　　又曰：云有水火土石之异，地类亦然。
　　张氏曰：水火土石地之体也，几物皆具地之体。先生曰：水雨霖，火雨露，土雨蒙，石雨雹；水风凉，火风热，土风和，石风冽；水云黑，火云赤，土云黄，石云白；水雷玄，火雷愿，土雷连，石雷霹；故一物铃通四象。天有日月星辰，地有水火土石。首有目耳口鼻，身有骨肉血髓。髓为火，血为水，肉为土，骨为石，是为动物四象。液为水，华为火，枝为土，根为石，是为植物四象。几人之吹喷吁呵呼，应天之风雨云雾雷。
　　《易》有阳贞阴贞。朱汉上曰：乾贞於十一月子，左行，阳时六。阴贞六月未，右行，阴时六。
　　阳贞取阳卦，乾生三男，震坎艮也。阴贞取阴卦，坤生三女，巽离兑也。乾一阳生於子，始於坎，至离而乾终。坤一阴生於午，阴不敢当午位，故退一辰而贞於未，至坎而坤终。阳自左行，问时以治六辰。阴自右行，亦间时以治六辰。顺成其岁功，阴阳二贞既定，然后可以推四时之节气。愚考之孔疏，数之所起，起於阴阳。阴阳往来於日道。冬至日南极，阳来而阴往。冬，水位也。一阳生为水，数一。故乾贞於十一月，子而左行。夏至日北极，阴进而阳退。夏，火位也。当以一阴为火数，但阴不名奇数，叉以偶。故六月二阴生为火，数二故坤贞於未而右行。冬至以及於夏至，当为阳来。故正月建寅。三阳生为木，数三。夏至以及於冬至，当为阴进。故八月建酉。四阴生为金，数四。三月建辰，居四季之首，为土位。五阳生为土，数五也。水在北，从盛阴之气，故润下者从阴也。火在南，从盛阳之气，故炎上者从阳也。木束金西，阴阳相半，柔可曲直，刚可从革，土含养万物，以为五行之主。
　　朱子曰：京房因卜筮推出许多道理。
　　其说谓：大．衍五十，其一不用者，天之生气，将以虚来实，故用四十九焉。十日十二辰二十八宿，共五十。其一不用，今只取生气一句为说。
　　一者为天之生气。愚曰：天之数不用五，一由五出故。大衍之数不用一者，一乃天之神也。一入于北，则变坤成坎而生水，其数一。一入于南，则变乾为离而生火，其数二。一入于束，则天始交地而生木成震，其数三。一入于西，则阴说於阳而生金成兑，其数四。其终也，一复归藏於五，而为万化本。存一不用者，是为生气。太初气之始，是也。五十五，数存五以为五行之本。大衍五十，又存一以为太极之本。太极而五行，以一分五，以五分十。其四十九者，又五行之细数。五十者，五其十。十者，两其五。两者，一也。一者，水也。五行之始，生气之出也。十者，土也。五行之终，生气之入也。是故十日十二辰二十八宿，散在天。三百六十是为度数，散在地。万有一千五百二十，是万物之盈数。其一不用者，退岁於密。故木旺#3则水退#4火王则木退，土王则火退，金王。则土退，水王则金退。此五十五退五不用者，所以去衍之盈数。五十又退一不用者，所以虚衍之本数。故曰：抑其盈虚，其一万本於五，五本於一，天地盈虚与时消息。天以一变四，四有体，一无体也。此一在人为心，在德为仁，在《易》为乾，在时为春，无往而不为天之生气，岂特四十九着，赖此以为神哉。天地万物，皆倚此以为立命之地。故曰：不用之一，群用之所攸宗。
　　朱子曰：有八卦之金木水火土，有五行之金木水火土。乾金，《易》卦金也。
　　兑金，五行金也。巽木是卦中取象，震木是束方属木。以土寄王四季，故止言四时。唐孔氏谓：五行去土，亦日四象，谓金木水火。土□震木离火兑金坎水，各主一时。又巽同震木，乾同兑金，加以坤土，又日七八九六之谓。在一一物为木火金水，在人为仁义礼智，在方为束西南北，在《易》为元亨利贞，在象为龙虎鹑龟，在月为弦望晦朔，在日为日一昼暮夜，在首为目耳鼻口，在身为骨肉血髓。理也有此四段，气也有此四段。事事物物，都相离不得。春子丑寅为少阳，夏卯辰巳为太阳，秋午未申为少阴，冬酉戌亥为太阴。邵伯温曰：水火土石，本体也，五行在其中矣。金木水火土，致用也，五材出焉。金出於石，木生於土。有石后有金，有土后有木。四象四体，先天也。五行，后天也。
　　又曰：天下道理，只是一个生两个。《易》说到八数住，《洪范》说到十数住。卦八而数十，八是阴阳□数，十是五行数。一阴一阳便是二。以二乘二便是四，以四乘四便是八。五行本是五，而有十者，一个包两个。木包甲乙，火包丙丁，土包戊己，金包庚辛，水包壬癸。又曰：甲乙是两个木，丙丁是两个火，戊己是两个土，金水亦然。兼三才而两之，是阴阳五行之相克也，所以相成，而五常之德亦然。
　　莫大於仁，木德也。仁或失於弱，故以义断之。义，金德也。义或失於刚，故以礼节之。礼，火德也。礼或失於拘，故以智通之。智，水德也。智或失於诈，故以信正之。五常之德，乃五行相克之理。老苏之说为然。金克木，刚胜柔也。水克火，柔胜刚也。
　　又曰：有互相发者。
　　王氏曰：水言润则火燥，土#5得木敷金敛可知。火言炎则水洌土，蒸木温金清可知。水言下火言上，则木左金右土中央可知。木言曲直，则土园金方火锐水平可知。金言从革，则木变土化水因火革可知。土言稼穑，则井洫火爨木与金器械可知。所谓木变者何？炳为火，斓为土。土化者何？能燥能润，能敷能敛。水因者何？因甘而甘，因苦而苦，因苍而苍，因白而白。火革者何？革生为熟，革柔为刚，革刚为柔。金亦能化，可园可平，可锐可曲直。然非火革，则不能自化，故命之日从革。
　　又曰：得五行之秀者，为人只言五行，不言阴阳。做这人，须是五行方做得成。五行一阴阳也，舍五行别无讨阴阳处。如甲木阳乙木阴之类。
　　朱子曰：数只是算气之节候，大率只是一个阴阳。播而为五行，五行各有阴阳。甲乙木，丙丁火，春木夏火，年月日时，无非五行之气。甲乙丙丁，又属阴属阳，只是二五之气。人生适逢其气，参差不齐，贵贱寿夭皆然。圣贤在上，则其气中和。不然，则气偏。五行有得其气清者，聪明而无福禄；有得其气浊者，有福禄而无智慧；皆其气数使然。尧舜禹汤文武周召得其正，孔孟齐鲁得其偏。五代极乱，却生许多圣贤，如祖宗时。如大睡一觉，醒时却有精神。五行有理有气有数，其行於十干十二支之中。可得而数，天一与地六合，生成水居北。子数一，亥数六，壬为阳水一，癸为阴水六也。地二与天七合，生成火而居南。巳数二#6，午数七，丙为阳．火，七丁为阴火，二也。天三地八生成木而居束。寅数三，卯数八，甲为阳木，三乙为阴木，八也。至於土位乎中央，则五与十合而生成土。戊与辰戌丽於十而属阳，巳与丑未亦丽於十而属阴也。西方虎位成金，庚干申支数既为九而属阳，辛干酉支数又为四而属阴矣。又曰：一阴一阳之谓道。道非数不行，数非道不立。列於十干者，如此布於十二支，亦如此。阴中有阳，阳中有阴；奇中有偶，偶中有奇；上入苍天，下入黄泉；大含元气，细入无伦；皆莫能逃此数矣。六经言五行者，《月令》四时所纪，相生之数尔，《虞书》六府所救相克之数尔。至於天地生成之数，惟《易》与《洪范》言之。箕畴孔系，皆有得於河洛之传矣。
　　天原发微卷之五竟
　　#1『上』，《四库全书》本作『止』。
　　#2原脱『属土否』三字，据《四库全书》本补。
　　#3『旺』，《四库全书》本作『王』。
　　#4『王』，《四库全书》本作『旺」。
　　#5『土』，疑衍。此句《四库全书》本作『水言润，火言燥』。
　　#6『二』，原作『一』，据《四库全书》本改。
　　天原发微卷之六
　　鲁斋鲍云龙景翔编着虚谷方回万里校正
　　观象
　　《易》曰：两仪生四象。又曰：四象所以示也。王辅嗣以下，伊川以上，所说多有不同。独邵子传先天之学，一见而次，可以破千载之惑矣。朱子《启｀蒙》一书，示人至矣。或者未彻。愚曰：君若看得其中八字，则此一卷书，皆荃蹄尔。奚用多言，识者题之。《易》言：天数五，地数五。存一以为本，用四以为变。用之於着，则日七八九六。用之於地，则日水火土石。用之以观天象，则日日月星辰。其在卦，则分为八焉。特所指地头不同尔。
　　邵子曰：物之大者，无若天地。天之大，阴阳尽之；地之大，刚柔尽之。阴阳尽而四时成，刚柔尽而四维成。
　　乾阳物，坤阴物。天地亦物之大者尔。天不过一阴一阳之消长，一寒一暑而四时成，天下道也。地不过一刚一柔之交错，一夷一险而四维成。地之理也，着於天为四象，列於岁为四时，形於地为四体，布於方为四维，皆乾阳坤阴二物为之。
　　程子曰：四象谓阴阳刚柔。阴阳生天，刚柔生地。
　　朱子曰：邵子说数，也从一阴一阳起头。他做阴阳太少，乾＂之四象；刚柔太少，地之四象；阴交阳，阳交阴，生天之四象。所谓四象者，天有阴阳，又就其中分为太阳太阴少阳少阴。天之四象，日月星辰是也。地有刚柔，又就其中分为太刚太柔少刚少柔。地之四象，水火土石是也。其实元初只有一个太极。一分为二，二分为四，四又分为八。天得一个四，地得一个四。各有一个太极行乎其中，便是两其五行而已。
　　日月为《易》。
　　易之一字，上面从日为阳，下面从月为阴。故庄子曰：《易》以道阴阳也。
　　邵子曰：太阳为日，太阴为月，少阳为星，少阴为辰。日月星辰交，而天之体尽。太柔为水，太刚为火，少柔为土，少刚为石。水火土石交，而地之体尽。
　　邵伯温曰：《皇极经世》舍金木水火土，用水火土石，何也？曰：日月星辰，天之四象。水火土石，地之四体。金木水火土，谓之五行。四象四体，先天也。五行，后天也。先天者，后天所自出。水火土石者，五行所自出。金出於石，木生於土，五行行乎天地之问，水火土石在其中矣。《经世》用水火土石，本体也。《洪范》用水火木金土，致用也。日为阳精，《先天图》以乾为日，乾之位在正南。月为阴精，《先天图》以兑以月，兑之位在东南。少阳为星属离，位在正东。少阴为辰属震，位在东北。太柔为水月象，《先天图》坤为水位，在正北。太刚为火日象，《先天图》艮为火位，在西北。少柔为土辰象，《先天图》坎为土位，在正西。少刚为石星象，《先天图》巽为石位，在西南。日阳月阴，星刚辰柔，天有地也。水阴火阳，土柔石刚，地有天也。在天成象为日，在地成形为火。火与日，本一体，故阳燧取於日而得火。在天成象为月，在地成形为水。水与月本一体，故方诸取於月而得水。在天成象为星，在地成形为石。石与星本一体，故传言星陨为石。在天成象为辰，在地成形为土。辰与土本一体，故自日月星辰之外，高而苍苍者皆辰也。自水火土石之外，广而茫茫者皆土也。盖日月星辰，犹人之有耳目口鼻。水火土石，犹人之有血气骨肉。故谓之天地之体。阴阳刚柔，则犹人之精神，而所以生耳目口鼻血气骨肉者也。
　　又曰：日为暑，月为寒，星为昼，辰为夜。暑寒昼夜交，而天之变尽。水为雨，火为风，土为露，石为雷。雨风露雷交，而地之化尽。暑变物之性，寒变物之情，昼变物之形，夜变物之体。性情形体交，而动植之感尽。雨化物之走，风化物之飞，露化物之草，雷化物之木。走飞草木交，而动植之应尽。
　　日月星辰，变乎暑寒昼夜。水火土石，化乎雨风露雷。暑寒昼夜，天之变而唱乎地。雨风露雷，地之化而和乎天。一唱一和而后物生。暑寒昼夜，变乎性情形体。雨风露雷，化乎走飞草木。性情形体本乎天，而感乎地。走飞草木本乎地，而应乎天。一感一应，而后物成。一唱一和，一感一应，天地之道，万物之情也。天类属阳，地类属阴。阳为动，阴为植。阳之阳为飞亲上，阴之阳为走亲下。天有至粹，地有至精。人为明哲，飞为鸾凤，走为麒麟，介为龟龙，草为芝兰，木为松相，石为金玉。天有至戾，地有至幽。人为妖孽，飞为枭鸩，走为虎狼，介为虺场，草毒木青石强砾。有数则有物，数尽则物穷。有物则有数，物穷则数尽。天地生物，万殊不同，所以感应交错而变化出焉。邵子曰：日起於一，月起於二，年起於三，辰起於四。一者一元也，二者十二会也，三者三百六十日也，四者四千三百二十时也。举一岁言之。
　　又曰：日随天而转，月随日而行，星随月而见。故星法月，月法日，日法天。天半明半暗，日半盈半缩，月半盈半亏，星半动半静，阴阳之义也。
　　日虽右行，然随天左转。月虽行疾，然及日而会，常在其后。星随月者，见於夜也。一阴一阳之谓道。天法道，故半明半晦。日法天，故半盈半缩。月法日，故半盈半亏。星法月，故半动半静。有一又有二，独阴独阳，不能自立。半盈半缩者，在阳度则盈，在阴度则缩。半动半静者，在纬星则动，在经星则静也。蔡氏曰：日者正缠度，月者定晦朔，星者经星、纬星也。辰者，日月所会十二次○
　　又曰：天，昼夜常见。日见於昼，月见於夜，而半不见。星，半见於夜。贵贱之等也。
　　天虽半晦半明，而昼夜常见。日当昼时铃在天上，月当夜时有在地下。．故半不见星，又不及乎月，贵贱之分。上得兼下，大能包小。星半见者，五纬二十八宿，皆迭见故也。
　　又曰：月，昼可见也，故为阳中之阴。星，夜可见也，故为阴中之阳。
　　先天以日月星辰，配乾兑离震。日为阳中阳，月为阳中阴，星为阴中阳，辰为阴中阴。月，昼可见，故为阳中阴。星，夜可见，故为阴中阳。星亦随月，故为错综而互用。辰，不可见，故为阴中阴。辰，天也，日月星辰托焉。辰虽不可见，天昼夜可见，故不用之一，用之所宗。
　　朱子曰：两仪始为一昼，以分阴阳、四象者。次为二昼，以分太少。
　　两仪者，一画阴，一画阳。於画上各加一奇一偶而为二画者。四是谓四象，其位则太阳一，少阴二，少阳三，太阴四。其数则太阳九，少阴八，少阳七，太阴六。以一二三四，含九八七六。以《河图》言之，则六者一而得於五，七者二而得於五，八者三而得於五，九者四而得於五。以《洛书》言之，则九者十分一之余，八者十分二之余，六者十分四之余。周子所谓：水火木金。邵子所谓：二分为四，四象之上，各生一奇一偶。而为三画者八，於是三才略其而有八卦之名，其位则乾一、兑二、离三、震四、巽五、坎六、艮七、坤八。或疑《易》有四象。唐孔氏以为金木水火，庄氏以为实象、义象、用象。谓之七八九六者，又不指为阴阳老少。张子云：龙虎鹑龟，乾四德四时。朱子发云：四方四维，诸儒皆不以为天之四象。而子爻以是为言，似与朱子画卦次序不同。愚曰：朱子之言，即本之邵子先天之学也，第先儒未之及尔。先天无所不包，以四象无往不在也。在《易》为七八九六，在天为日月星辰。老阴变为少阳，老阳变为少阴。少阴少阳则不变，待老阴老阳而变。推是以古，则可知吉凶、悔吝、进退、存亡之兆。日为太阳，则有寒暑昼夜之变。而少阳为星，则分日之光而无变象。月为太阴，则有晦朔弦望之变。而少阴为辰，则为天之体，而无变形。天象在天，显然之爻象也。卦爻在《易》，隐然之天象也。伏羲仰观天象，以画八卦。夫子仰观天文，而知幽明，一以贯之可也。孰谓占《易》者，不可以占天。#1
　　太阳
　　说卦曰：离为日为火。唐孔氏曰：日取南方而行。积阳之热气生火。火气之精者为日。火无形，丽物而有形。生於地，二王於南方。其神在天为日，在地为火。胡氏曰：日离体阴用阳。离阴故行舒，用阳故昱乎昼。《尧典》曰：日中日永，宵中日短。举四仲之日言之。《月令》：其日甲乙，其日丙丁，其日戊己，其日庚辛，其日壬癸。举四季之日言之。愚曰：日在于子，夜半方升。升则向生，海宇俱清。日在于午，午后为降。降则向死，万物皆鬼。鬼神之机，升降而已。《元命包》云：日形圆，望之广天，以应千里。故王畿象之。
　　程子曰：天地日月一也。月受日光，日不为亏。然月之光，乃日之光也。
　　邵子曰：阳抱阴为（日日阳中）阳。朱子曰：乾乾不息者，体日月寒暑往来者。用有体则有用，不可分先后说。天包地外，地形小，日光大，从地四面光起。月在天中，则受日光而圆。月远日，则其光盈。近日，则其光损。朱汉上曰：天地以坎离相济。以日言，日降则月升；以月言，日交则月合；以岁言，寒来则暑往；皆既济也。坎上离下，水火之极。则反其初，故既济之极，未济藏焉。汉张衡曰：日阳精之宗，积而成乌。有三趾，阳数奇也。盖鸡属酉，阳中之阴，离中虚火气宿焉。又曰：月阴精之中，积而成兔。阴偶数，属卯。盖阴中之阳，坎中满也，天一之水气宿焉。晋杜预曰：日之质赤，月之质白。《元命包》曰：日之为言实也。大明盛实。日，人君之象，行有道之国则光明。日有五色，其政泰平。
　　邵子曰：夏则日随斗而北，冬则日随斗而南。
　　夏至热极，日自此随斗而北。冬至寒极，日自此随斗而南。
　　愚尝砍邵子之言，其有合於《太玄》之说乎。请条之。其曰：日一南而万物死，日一壮而万物生。盖夏至日在井，日穷南陆，群阴渐长，故万物向死。冬至后，日在牵牛，一返北道，群阳渐长，故万物向生。《玄》又曰：斗一北而万物虚，斗一南而万物盈。盖立冬后，斗杓建亥，阴气藏物，故日虚。立夏建巳，阳气发物，故日盈。又曰：日之南也，左行而右旋。斗之南也，右行而左旋。盖日迎天右行，春始行，自西方历七星而南，故云右行。秋行回，自东方历七星而北，故云左旋。斗随天左行，春指东历三辰而南，始指东方，故云：左行。秋指西历二辰而北，还从西方，故云右旋。又曰：冬至及夜半以后者，近玄之象。盖冬至斗建子，夜半时加子，谓#2其进而未极，往而未至，虚而未满。时则天道左行，斗柄随天左指。日虽违天右行，每与月会，则与斗柄相应。玄卦自中至应四十一首，以奇为主。一百八十二日半，日行其中，是阳行阳中。行阳度，则盈至巳成乾而生物也。夏至及日中以后者，远玄之象。盖夏至斗建午，日中时加午，谓其进极而退，往极而还，已满而损。时则天道右转，斗柄亦随天右指日。虽违天左行，每与月会，则与斗柄右指相应。玄卦自迎至养四十首，阴偶用事，一百八十二日，是阴行阴中。日行阴度，则缩至亥成坤收藏万物。南北者，阴阳之定位，故日为经。东西者，阴阳之通气，故日为纬。日在天，一日则分昼夜，一岁则分南北，於万物则分生死。故曰：阳来则生，阳去则死。注云：上文共三百六十四日半，益以崎疏二赞得一日，通三百六十五日令二十#3分。其二十分在一日，即得三时，成三百六十五度四分度之一。
　　汉上曰：刘昭云：日行北陆谓冬，西陆谓春，南陆谓夏，东陆谓秋。
　　世言南北陆是矣。至言东西陆，不误则疑。《 隋志》 言东陆日春，西陆曰秋。又当别考，不可混而言之也。盖南北为经，子午相对。冬至一阳生子，神灵合论天地，以并一年造化。日月星斗，皆自此始。故曰：行北。陆日冬，行南陆日夏。方与时，皆不可易。由是天自北而东，左旋以生物。日则自北而西，右转以为之纬。孟春，日在营室，北宿也。是为正月建寅，会于课訾之亥。仲春，日在奎，西宿也。二月建卯，会于降娄之戌。季春，日在胃。三月建辰，会于大梁之酉。以西纬东，故曰：日行西陆谓之春。以至四月，巳与申合，会于实沈。日行南陆，一阴生午，造化收功挚敛万物。於是天道自南而北，从西右旋以成物。日则自南而东，左行以为之纬。孟秋日在翼，申合巳，日鹑尾。仲秋，日在角，酉合辰，日寿星。季秋，日在房，戌合卯，日大火。以东纬西，故曰：日行东陆谓之秋。所以东不言春而言秋，西不言秋而言春，以见南北之经不可变，东西之纬互相备也。日为阳，阳用事，故自东至夜半而发南。日进而北，昼进而长，阳进故为温为暑。阴用事，故自夏至日中而发北。日退而南，昼退而短，阴胜故为寒为凉。二至之中，道齐景至，春秋分焉。日则有中道，月则有九行。朔会陆行邻於所交，亏夺生焉，日为寒为温。冬至日南极晷长，南不极则温为害。夏至日北极晷短，北不极则寒为害。
　　邵子曰：天行所以为昼夜，日行所以为寒暑。夏浅冬深，天地之交。左旋右行，天日之交。
　　天一日一周。日行一度，为天之所转，日随之。夏出寅入戌，冬出辰入申，春秋出卯入酉。出为昼，入为夜，虽系乎日之出入，其行也则系乎天。日在地下则寒，姐在天上则暑。冬行北陆为寒，日行地下深。夏行南陆为暑，日行地下浅。春行西陆，秋行东陆，为寒暑之中。日行所以为寒暑，天道向南则自深之浅，向北则自浅之深，天地之交也。或谓：夏则南极仰，冬则南极俯。引人首为喻，为夏浅冬深之说，此不知日有黄道也。夏至日在午而正于午，冬至日在子而正于子，随天运而然。故以浅深，为天地之交。冬至日起，星纪右行，而日移一度。天左旋一周而过十度，日巡六甲与斗相逢，此天日之交也。冬至之夜如夏至之日，夏至之夜如冬至之日。冬之夜仅如春秋之昼者，昼侵夜五刻也。日出本有常时，所以然者，未出二刻半而明也，入二刻半而后昏矣。
　　又曰：朝东夕西，随天之行。夏北冬南，随天之交。天一周超一星，应日之行也。春酉正＇，夏午正，秋卯正，冬子正，应日之交也。
　　冬至夜半子，日起星纪。日右行一度，天亦左移一度，故夜半日常在。所以朝叉出东，夕叉入西。天之行，而非日之行也。夏则日行随一在北，冬则日行在南。日最北，去极最近，故影短而日长。日最南，去极最远，故影长而日短。此随天之交也。日日行一度，天日一周，而过一度。一度者，星之一度也，故为应日之行也。冬至日在子，夏至日在午，春分日在酉，秋分日在卯，天之移也。冬至子日正在子，夏至午日正在午，春秋二分日，或正于酉，或正于卯。东西迭纬，所以为春夏阴阳之交，此应日之交也。愚稽之古志矣。冬至日在牵牛初度，春分日在娄四度，夏至日在东井二十一度，春分日在角十度。《隋志》曰：日去极近，则景短而日长。言其时为夏至。日行内道去极近，则昼极长。八尺之表，尺有五寸之景。若春分在娄，秋分在角，昼夜等。故立八尺之表，七尺五寸之景。《隋志》又曰：日去极远，则景长而日短。言其时为冬至。日行外道，去极远则昼极短。八尺之表，一丈三尺之景。就中去一尺五寸，则余一丈一尺五寸之景，是冬夏往来之景也。故曰：日有中道。北至牵牛，去极近，为夏至。南至牵牛，去极远为冬至。东角西娄，去极中。故南至角，东至娄，为春秋分。郑曰：春分日在娄，月上弦#5於东井，圆於角，下弦於牵牛。秋分日在角，上弦於牵牛，圆於娄，下弦於东井。亦以其景知气至否#6。春秋冬夏气皆至，则四时序正。冬夏致日者，日实也。故於长短极时，政之极则气至。冬无愆阳，夏无伏阴。致日之时，日中视其景如度者，岁美人和。不如度者，岁恶人伪。若人君政教得，则四时景依度。
　　晷进则水者，谓晷长於度。日之行黄道外，则晷长。晷长者，为阴胜，故水。晷退则旱者，谓晷短於度。日之行入进黄道内，故晷短。食者，为阳胜，故旱。进尺二寸'晷短则月，月以十二为数也。退尺二寸则日食，日数备于十也。晷进为盈，晷退为缩，亦以其景知气至与不而得之也。
</div>
    <div class="pagination">
<a href="天原发微_page2.html">上一页</a><a href="天原发微.html">1</a><a href="天原发微_page2.html">2</a><span class="current-page">3</span><a href="天原发微_page4.html">4</a><a href="天原发微_page5.html">5</a><a href="天原发微_page6.html">6</a><a href="天原发微_page7.html">7</a><a href="天原发微_page8.html">8</a><span>...</span><a href="天原发微_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
