<!DOCTYPE html>
<html>
<head>
    <meta charset="UTF-8">
    <title>天原发微 - 第 14 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 14 页/共 16 页</h1>
    <div class="content">　　天左八变，自子‘至巳为昼，三百三十六为数之长。地右八变，自午至亥为夜，三百三十六．为数之消。共二八一十六变，天统乎体，八变而终于十六。以乾为主，自央而行，两卦当一变，同人当八变，娠当十六变。天地各分A 变，各得数三百三十六者，五十六卦之爻数也。八八六十四卦，除去乾坤坎离大小过中乎颐二十四爻。二十四而十二，即阳之数赢六日。右六阴月一百八十日卦，去坤坎大小过二十四爻。爻二十四而十二，即阴之数缩六日也。共去二十四，所以有三百三十六，合为六百七十二分消长也。又为七六五四之变。
　　八卦生数，乾一兑二离三震四巽五坎六艮七坤八。
　　蔡氏曰：阳之生阴，二而六之为十二。阴之生阳，三而十之为三十。是乾始一而兑为十二，离则十二而三十为三百六十，震则十二而为四千三百二十。自巽而坤，皆奇偶之生数，厘之於二十四卦，以所生之数而相乘，知其总数也。兑之震，则为十五万五千五百二十之数。愚尝砍之矣。阳一为奇，阴二为偶。是以一元之数起於乾，为起数之端，犹一岁包年月日时而为之也。乾之后有兑。兑为月，其数二。衍之为十二，一岁有十二月也。兑之后有离。离为日，其数三。衍之为三百六十，一岁有三百六十日也。离之后有震。震为时，其数四。衍之为四千三百二十，一岁有四千三百二十时也。此一二三四，为天地生物之始数，阳之所以先一阴也。震四之后，继以巽五。阴元之气，莫先於此。是为巽元之年数，衍之为十二万九千六百，为起数之端。坎六继之，是为巽元之月数。衍之为一百五十五万五千二百月。艮七又继之，是为巽元之日数，衍之为四千六百六十五万六千日。若夫巽之时数，则居之坤八焉。又衍之而得五万五千九百八十七万二千时。此五六七八，又天地成物之终数，阴之所以承乎阳也。由是重而衍之，以至於八，则乾之世数四千三百二十，衍之为五万五千九百八十七万二千。兑之世数五万一千八百四十，衍之为六十七万一千八百四十六万四千。循序而推，皆可栗见。大抵乾兑离震之数，包巽坎艮坤在其中。自子至巳上六辰皆属乾，谓之先天。自午至亥下六辰皆属坤，谓之后天。后天皆效先天而为之也。故曰：成象之谓乾，效法之谓坤，可举隅而知之也。
　　十二与三十互用。
　　岁月十二，即岁之一而十二之。岁日三百六十，即十二而三十之。岁时四千三百二十，即三百六十而十二之。世岁三#34 十，即岁之一而三十之。世月三百六十，即世数而三十#35之。世日万八百，即世日而三十之。世时十二万九千六百，即世日#36而十二之。
　　十二辰十二次，其数即三四二六。两其十二，而三八四六。
　　阴数二衍为十二，十二支十二时十二月十二世十二卦。坤有十二画，人有十二物，所以地数起于十二。十二辰者，辰数月数也。自子至巳为阳，自午至亥为阴。二六也，以生成而分。自子至戌为阳，自丑至亥为阴，亦二六也。以奇偶分二六，十二阴阳各半，析一为二，分其十二也。四三十二者，四时各三析二为四，又分其二六也。二十四者，气数十二月也。八节者，一节而三气。四时者，一时而六气者。先天一官八卦之爻，各止四十八者，分四方立体应乎四行也。中虚十二为土，以应四方。在甲子则存十二，在着则卦一，在坤则余十二阳，在乾则余十二阴。四十八者，十二也。去十二而用三十六为老阳。自寅至戌，三用而一不用二十四者，去四六而用四六为老阴。自卯至申去六用六各半也。二十八者，去四五用四七。三十二者，去四四用四八。或自寅中至戌中，或当自卯至酉用者，常多於不用为乾坤进退之间。此十二数，日分昼夜，月分跳纳。进十二日则阳赢，退十二日则阴缩。赢则气之余分六为百二十，缩则气之虚分六亦百二十。进退六日，进退六十日，亦偶之而二十四，故用二百四十二、二百五十二、二百六十四。一年六十甲子，小则六时，大则六日。又大用六十年，皆十二也。故曰：六甲而天道穷，月三十日用中也。中问半日，为日月之合。除闺亦合一官之数，只是无人曾说来。
　　乾用九，坤用六。乾坤进退於七八九六之中。
　　体四用六，乾坤包乎体用。故三十六以四变则四九，以六变则六六。二十四以四变则四六，以六变则六四。若二十八与三十二，以四变而已，不能以六变也。自用言之，四六二十四，极阴也。进六为三十而阳中，又进六为三十六而阳极。六六三十六，极阳也。退六为三十而阴中，又退六为二十四而阴极。自体言之，六四二十四，极阴也。进四为二十八，又进四为三十二，又进四为三十六而阳老。九四三十六，极阳也。退四三十二，又退四二十八，又退四二十四而阴老矣。惟乾坤进退，独能会于七八九六之中。为阴阳二老而加用也。六子不能以六变，故不言用。阳生阴中，自六进至九，而老阴生阳中。自九退至六，而老二老之变，皆不离乎四象。故以四而加於九八七六之上，得其体数之四矣。又於体中而推其用焉，则日三十六也，三十二也，二十八也，二十四也。《易》有六十四卦，六十以应六甲，四卦以应四时。二老二少，虽各有攸司，然阴终不可以先乎阳。乾本六阳数，又能兼坤半以为九。三三而九，九九八十一。此老阳之数，所以始於三而极於九。而老阴二少之数，皆其中之节目云尔。故曰：以一气之体统言，则谓之乾而无不包者此也。
　　大《易》两其十八以分经，共成三十六。
　　文王序之，孔子翼之，示人至矣。自汉以来，未有能言之者。
　　经世两其二六以分运，共成三百六十数。大小二运，六进六退，年月日#37时上见之。
　　张观物曰：数法十有二，本於阴阳气数而分。
　　三百八十四，体数也。三百六十，用数也。十用七，十二用八，交数也。阳嬴六，阴缩六，余数也。一三五七九，二四六八十，奇偶之数也。长数者，长小为大，复至乾也。分数者，分大为小，娠至坤也。又分乾一爻，降为六卦。大有小畜履同人#38娠者，乾之象也。因数者，二因十二而常终于二，三因三进于三十而常终于六。#39析数者，析一而二，二而四，四四而十六也。除数者，消数也。乘数者，长数也。如以阴乘阳，阳乘阴，三百六十乘三百六十，得一十一万九千六百为一元之类是也。
　　又曰：卦有由用之体，即体之用。
　　由用之体者，由一阴一阳为二阴二阳，二阴二阳为四阴四阳。四而八，合之则十二阴十二阳。《先天图》外八卦由八而下，八阳间八阴，八而十六。十六阴问十六阳，十六而三十二。三十二阴间三十二阳，三十二而六十四。一百九十二阳八十阴，一百九十二阴八十阳。合而论之，则内官之左六十四阳三十二阴，右亦六十四阴三十二阳。上官左右，则各有四十八阳四十八阴也。即体而之用，由六十四而三十二，三十二而十六，十六而八，八而四，四而二，二而一。一者，太极也。太极、两仪、四象、八卦之分也。
　　邵子曰：天地之体数四，用者三，不用者一。
　　又曰：天四变含地四变。
　　天地各有四卦，八者四而已。天圆以用为主，体则统乎地。地方以体为主，用则从乎天。天裁四为三，以三为用。地析一为四，以四为体。自寅至戌，三用一不用者，老阳四九也。自卯至申，半用半不用者，老阴四六也。四四一十六位，形有四方，气有四时，天有四象。变为寒暑昼夜，含地四象，化为雨风露雷，天足以包地也。天重三则六，六从一起。并本则七，去本则六。故阳常存一以主进，进之为三十六。地二．用十二，十二从四起。并本则十六，去本则十二。故阴#40常晦一以主退，退#41十二月消十二日也。是故天之大极#42从地而右转，地之元气从天而左行。
　　又曰：三即三十，一一即二六。
　　举一岁阴阳之气数言之也。一岁四时，一时三月，一月三旬。从天用干，则五日一候，三五一十五日为一气。从地用支，则六日一分，三四一十二时为一日。大则一年，统三百六十日，自三十日而分。小则一月，．统三百六十时，自三十分而积。日一变三十，一会三十运，一世三十年。三十个十二时为一月，十二个三十日为一岁，三十个十二月为一世，十二个三十岁为一运，三十个十二世为一会，十二个三十运为一元。
　　又曰：天六变生三百六十，此运行之数也。一变生六，再变生十二，三变而十八，四变而二十四，五变而三#43 十，六变而三十六。於是进而为三百六十。
　　天运行之数，以一为本。以一用六，无藉乎地。一变六十，六变三百六十，此以天地而言也。五生六者，一月五卦，一卦六爻。以五乘六，五六□ 三十#44 也。除四正卦外，一年卦有六十，六六三百六十爻。一年周六十甲子，亦六六三百六十日也。一变生六，去一则五，五以一为本。二变生十二，去二则十，十以二为本。以至三变四变五变六变，皆去其三四五六，以存其本，而得十五#45二十、二十五、三十之数也。故曰：五六生三#46 十。三十卦，当天之六变，而得一百八十。《 先天图》 左右皆然，各有五变，而生三十二阳三十二阴。五六递交，奇偶相配，此五六所以为天地之中数。四时运行，无往而不与之合。以十二支数卦，以六日一变。以十干数候，以五日一变。六十变而三百六十生焉。以三百六十乘三百六十，得一元十二万九千六百之数。
　　又曰：地四变而生三十六，生物之数也。四生十二，十二生二十，二十生二十八，二十八生三十六，於是进而为二百五十六。
　　地生物之数，以四为本，以二用十。二析一为四，析四为十六，析十六为六十四，析六十四为二百五十六，此地之四变也。十六者，地之四。一变为四者，地之一。四生八者，一四生二四，并之则为三四一十二。八生十二者，二四生三四，并之则为五四二十。十二生十六者，三四生四四，并之则为四七二十八。十六生二十者，四四生五四，并之则为四九三十六。地用四变而极于九，所以生物。六六而数之，天所以运行。四九而数之，地所以生物。一期自草木萌动，至于地始冻而物不生，二百五十六日而已。
　　卦体八八，卦用六六。爻体三百八十四，爻用二百一十六。
　　卦用三十六，爻用二百一十六，合之即用数之用二百五十二也。爻，天也。六为天之用。卦，地也。八为地之体，所以用乎地上，皆一阳之气，阳包乎阴也。天有六气，三阳三阴。一气而六旬，三十六者旬数也。六子皆三十六，一年三百六十日。六阳为十二，六变为三十六阳。六阴为十二，六变为三十六阴。四九三十六。四九者，九之体。六六者，六之用。阳六又兼阴六之半，是以为九。坤用四六，两其十二。乾用四九，三其十二。是以兼阴六之半。故曰：体有八而用有六，卦有八而爻用六。
　　阳三十六，三之为一百八。阴三十六，三之为一百八。三阳三阴，各半也。
　　三六一十八，即一百八也。两其十八，即二百一十六。乾四九，坤四六，乾克其余分，故坤退一六以奉乾。乾得七六，坤得三六。而已用卦之策，乾尽包之，阴已无有。是以三阳三阴，分乾之二百一十六。一日十二时，一年十二月。自寅至午一百八，自午至戌#47一百八。阳中三阴，阴中三阳，皆为昼为开物之时。其余百四十四，虽属之坤，寅之末一十八，戌之初一十八，共三十六分，犹为阳之余分所克。为春夏秋生物之时，以助乾之施化。三用而一不用也。故曰：阳以阴为基。
　　《易》之生数，一十二万九千六百。总于四千三百二十世，此消长之大数。衍三十年之辰数，即其数也。
　　以时之阴阳，进退消长。积为一年推之，岁三百六十日，得四千三百二十辰，以三十乘之尔。甲子甲午为一世，首数有十，生成各半。元会运世年，天之生数五。日月时分秒，地之成数五。故经世之数止於年大，而小之数极于秒。以一元推之，秒则一月，分则一年，辰则一世，日则一运，月则一会，元则一年。乾官一位八卦，自元至辰，宗于天之一元。天地大数也。外七位每位八卦，亦自元至辰，各有其元者。人物小数也。天之八数，同起甲子。造化初也。经世甲子，指一元之年数尔。日甲月子，星甲辰子。从之者，月为会，星为运，辰为世。是月与星辰，皆得一十二万九千六百之数。得泰之五，亿数则尽。乾一位八卦之数，又变三十，得兑位履卦百七十七。亿则一辰三十分之数也。每月日时阴阳，皆有消长。一日成二日，一时成二时。以分藏秒，以秒藏时，时藏月，月藏日，日藏年。愈细愈大，愈大愈细，鬼神不能窥矣。分秒之数何如？一时三十分，计三百六十秒，卦当大有。一日十二时三百六十分，计四千三百二十秒，卦大壮。一月三百六十时一万八百分，计十二万九千#48六百秒，卦小畜。一年四千三百二十时十二万九千六百分，计一百五十五万五千二百秒，需卦。一世三十年一十二万九千六百时三百八十八万八千分，计四千六百六十五万六千秒，大畜卦。一运十二世一百五十五万五千二百时四千六百六十五万六千分，五亿五千九百八十七万二千秒，泰卦。一会三十运四千六百六十五万六千时十三亿九千九百六十八万分，计一百六十七亿九千九百十六万秒，履卦。一元十二会五亿五千九百八十七万二千时一百六十七亿九千九百一十六万分，计二千一十五亿五千三百九十二万秒，兑卦。十二万九千六百为元，一元之年，一会之月，一运之日，一世之辰，皆有一十二万九千六百之数。
　　六十甲子，周流先天方圆二图之内。
　　圆图为天，去四正卦二十四爻，当三百六十日，行乎十干十二支。十干以应天之十日，十二支以应地之十二月十二时。所谓五日一候，十日一甲，十五日一气，三十日一月。甲戊以阳变，己癸以阴变，五以变也。午亥以阴变，子巳以阳变，六以变也。一年甲子十之六，一月三甲而六其五，一年三十六甲而三百六十运，周以天之五而生七十二也。一月两子兼半而五其六，一年三其十子而亦三百六十运，周以地之六而亦成七十二也。图之左，一十五子。一子两变，共三十变一三六一百八十。右亦然，亦三百六十也。三十分为时，三百六十为时之秒，四千三百为日之积。又以月为年，两日半三十时为一月。时之三十分，一分为一日，每分十二秒，一秒为一时。缩年为月，缩月为日，缩日为时。十二万九千六百年，亦自一时之分秒而积之尔。微而分之，至百六十七亿九千六百一十六秒而止。细之又细，所以能研物理而穷事情。高入苍天，低入黄泉，大含#49元气，细入无伦。子云亦尝推见此矣。今以圆图转之，以见皇帝王伯之铺舒，古往今来之治乱，四时万化之运行，日月星辰之流转。乾坤主之，所以明天之数也。方圆为地，四以为体。四四以数，至四九而转十六事以明，至二百五十六位而分。天声倡於上而六律呜，地音和於下而六吕应，走飞草木皆应其数。坎离主之运，四阴四阳以生物於地也。先天之学，图由中起。大关造化，皆自然之妙也。宜邵子玩心神明，而终日不离乎此。
　　程子曰：《易》逆数也。要测知未萌事若已往，何用筹筹。然数者，理也。理有必然，如五世三世。希不失之类，数莫逃乎理也。
　　秦汉以来，舍理言数，入於谶纬久矣。到康节说数方及理，参天地之运。颓乎其顺，浩然其归。如曰：画前元有子后无移。数如此，理亦如此。愚谓：穷理尽性以至於命。理为主，数亦在其中。夫子虽不言命，而日河不出《图》吾已矣。夫数不明，则理亦晦。故邵子曰：学不际天人，不足谓之学。君子当造其极可也。愚谓：天下之数出於理，违理则入于衍。
　　朱子曰：康节之学，虽作用不同，而其实则伏羲所画之卦也。
　　吕国史中日，．体天地之撰者，至於《易》而止。天奇地偶之画，阳九阴六之数，四千九十六卦之变，万有一千五百二十策，有加乎此哉。故其日月星辰水火土石，尽天地之体用。以寒暑昼夜雨风露雷，尽天地之变化。以性情形体走飞草木，尽万物之感应。以元会运世岁月日辰，尽天地之终始。以皇帝王伯《易》、《诗》、《书》、《春秋》，尽圣贤之事业。秦汉以来，一人而已。
　　数学枢要。
　　天一地二。天奇一一，地偶二二。天无十，地无一。一三五三天#50故乾用九。二四两地，坤用六。一者，天圆之体。四者，地方之体。天圆径一围三，积之而八，应八方四维。地方起四积十二，每一用三。故四方分十二次，四时分十二月。天一而二，阴阳并行。地二而四，阴阳分两。天圆起一而积八，地方起四而积十二。圆数奇，故天数一而用六。方数偶，故地数二而用十二。天变方为圆，常存其一。地分二为四，常执其方。阳主进，故天并一而为七。阴主退，故地去四而为十二。圆者起一积六，方者分一为四。圆者裁方以为用，故一变四。四去一则三，三变九，九去三则六。用数成於三而极於六。方者展圆以为体，一变三并四，四变十二并十六。体数成於四极于十六。天主用，故藏一於四十九之中。五十着中藏一者，数中本有。地主体，故显四於六十之外。六十卦外去四者，数内本无。日一变三十，月一变十二。日一年盈六日，月一年缩六日。日一年三百六十六日，月一年三百五十四日。天起於一，地成於四。乾一画包坤二画为三，乾三#51画包坤六画为九。乾一爻三十六阳，坤一爻二十四阴，共六十。乾一爻，六六三十六，六进一为七，六爻得二百五十二。坤一爻，四六二十四，四退为三，得三六一#52百八。坤於乾，百中取三，三百六十中取一百八。地之用在天，故藏一於始。天之体在地，故隐四於终。主天一而言，阳进阴退。主地二而言，阴阳互为进退。天三地四，天一三五为九，五四为九。地一二三为六，二四为六。天之用，用三百六十。地之体，具三百八十四。天圆以用为主，体则托乎地。地方以体为主，用则从乎天。天三三为九，地三二为六。天重三则六，地重四则八。天生数一二三四，地成数六七八九。天六六三十六，地四六二十四。天分其三，故日有三十，进为三百六十日。地起於二，故月有十二，分为二十四气。天用数三而极于六，地体数四而极于十六。天三地两，天七地三。天有三辰，地有四行。先天四维，震艮兑巽。后天四维，乾坤艮巽。天三地两，天地本用之数。三而两，两而三，乾坤通用之数。北极出地上三十六度，余则皆潜。南极入地下三十六度，余则皆见。卦用六爻者，三百八十四爻。周四位者，二百五十六。二男以二十八阳生乾父之三十六阳，三女以二十八阴生坤母之三十六阴。坤母以十二阳生三男各二十阳，乾父以十二阴生三女各二十阴。坤中藏十二阳，至乾成三十六阳。乾中藏十二阴，至坤成三十六阴。乾三百六十三，分用二为开物数。坤四六二十四，去一存三为闭物数。天铃有地三而两，地铃有天两而三。乾包坤偶为三，坤分阳数为六。乾主十六卦为奇，坤二十四卦为偶。阴二而缺，阳全则三。乾中藏三十六阳，坤中藏三十六阴。乾三十六阳主进，进之为三百六十。坤十二阴主消，一年十二月消十二日。阳得三用进，六六三十六，三百六十卦分入体变，八八六十四，四千九百二十卦。三十六为天之用卦，六十四应地之体。《先天图》左为天，三百三十六分长。震离兑乾为长，巽坎艮坤为消。图右为地，三百三十二分消。巽艮坎坤为长，震离兑乾为消。天多於地，圣人扶阳为奇数，故天三地两。地多於天，太极肇判为初数，故阳一阴二，天五地六，天五地十，天六地四，天四地六。六者，天之用。十二者，地之用。天之变，六气以六变。地之变，四体以四分。天数二十五，合为五十，应着数。地数三十，合为六十，应卦数。天六用数属阳，地八体数属阴。天六变，六六三十六旬。地四变，四四一十六位。天数六，每爻三十六。中分为两，则三六而十八变。五六而三十日，六六而三百六十。地数二，每爻二十四。中分为两，则二六而四之四十八爻，六之七十二候，六十．而六之，亦得三百六十。天以六而藏诸用，地以八而显诸仁。天有六变，有三则有六。自六至于三十六，天之六变。地有四维，有二则有四。自四至于二百五十六，地之六变。天得兼地，故用六变。一变六十，六变而三百六十。地不得兼天，故用四变。一变四，二变十六，三变六十四，四变二百五十六。六为用数属阳，八为体数属阴。六六者，为三十六卦之用。八八者，为六十四卦之体。地从天而用五，天从地而用六。乾兑当春，有五十六阳四十阴。坎艮当秋，故反之。乾巽当夏，有六十四阳三十二阴。坤艮当冬，故反之。震坎艮六阳十二阴，巽离兑六阴十二阳。乾主赢，一年三百六十日足。坤主虚，以其缩六日而全不甩。天数二十五，合为五十，进为一百。地数三十，合为六十，进为百二十。乾得二百五十二，即三十六卦之用数。坤得一百八，即二十四卦之交数。五十着中去一，一散为四十九之用。用中有体，六十卦外存四，四为六十卦之体。体中有用，天七地八。天用七，地体八。卦以六六者，用也，属乎爻之阳，变为八。八者，体也，属乎卦之阴，开物於乾用。八月闭物，於坤用三分。天九地十。天五四为九，三三为九，九九八十一，四九三十六。子至巳，六至九。午至亥，九至六。乾数九而天用六，九由六长。坤数六而地体四，六自四生。乾用九，三其八而九之，二百一十六。两其八而九之，亦得坤之百四十有四#54。坤用六，两其十二而六之，百四十四。三其十二而六之，亦得乾之二百一十六。天究于九#55地尽于十。九十者，天地之终始也。八卦之数，三十六。一八二七三六四五，交数皆九。言十者，九之偶尔。阳极于九，阴终于十。天之十者，一而二，二五为十。地之十者，二而四，二八为十。五十以一为本，四十九为用。六十四以四为本，六十为用。
　　天原发微卷之十六竟
　　#1『於』，原作『又』，据《四库全书》本改。
　　#2『予』，原作『子』，据《四库全书》本改。
　　#3《四库全书》本无『变』字。
　　#4『阳善』，《四库全书》本作『本然』。
　　#5『大』，《四库全书》本作『太』；『精』，《四库全书》本作『之情』。
　　#6此句《四库全书》本作『取竹于懈谷，制十二篇』。
　　#7此句《四库全书》本作『以听凤凰之鸣』。
　　#8此句《四库全书》本作『其雄呜六』。
　　#9此句《四库全书》本作『《春秋》元命苞称』。
　　#10此句《四库全书》本作『自开辟至鲁哀公十四年获麟之岁』。
　　#11此句《四库全书》本作『凡二百二十六万七千年』。
　　#12《四库全书》本无此句。
　　#13『者』，《四库全书》本作『除』。
　　#14『而』，原作『为』，据《四库全书》本改。
　　#15原衍『之』字。
　　#16『刃』，原作『君』，据《四库全书》本改。
　　#17『尝』，原作『有』，据《四库全书》本改。
　　#18『闲』，《四库全书》本作『闭』。
　　#19『范』，原作『心』，据《四库全书》本改。
　　#20『始』，原作『坤』，据《四库全书》本改。
　　#21『偶』，原作『为』，据《四库全书》本改。
　　#22『者』，原作『数』，据《四库全书》本改。
　　#23『象』，原作『后』，据《四库全书》本改。
　　#24『牵』，原作『事』，据《四库全书》本改。
　　#25『千』，原作『十』，据《四库全书》本改。
　　#26『太』，原作『大』，据《四库全书》本改。
　　#27『大』，原作『天』，据《四库全书》本改。
　　#28『八』，《四库全书》本作『百』。
　　#29『十』，原作『六』，据《四库全书》本改。
　　#30#31中『合』，《四库全书》本均作『含』。
　　#32原脱『物』字，据《四库全书》本补。
　　#33『三十六』，原作『二十六』，据《四库全书》本改。
　　#34『三』，原作『二』，据《四库全书》本改。
　　#35『三十』，《四库全书》本作『二十』。
　　#36原脱『日』字，据《四库全书》本补。
　　#37『日』，原作『百』，据《四库全书》本改
　　#38小原脱『人』字，据《四库全书》本补。
　　#39『三因三』，原作『三因二』，据《四库全书》本改。
　　#40原脱『阴』字，据《四库全书》本补。
　　#41原脱『退』字，据《四库全书》本补。
　　#42『大极』，《四库全书》本作『元气』。
　　#43『三』，原作『二』，据《四库全书》本改。
　　#44『三十』，原作『十三』。
　　#45原脱『十五』二字，据《四库全书》本补。
　　#46『三』，原作『二』，据《四库全书》本改。
　　#47『戌』，原作『上』，据《四库全书》本改。
　　#48『九千』，原作『九十』，据《四库全书》本改。
　　#49『含』，原作『舍』，据《四库全书》本改。
　　#50『三天』，《四库全书》本作『参天』。
　　#51中原脱『三』字，据《四库全书》本补。
　　#52『一』，原作『二』，据《四库全书》本改。
　　#53『六十』，原作『十六』，据《四库全书》本改。
　　#54『百四十有四』后，原衍『十有四』三字，据《四库全书》本删。
　　#55原脱『九』字，据《四库全书》本补。
　　天原发微卷之十七
　　鲁斋鲍云龙景翔编着虚谷方回万里校正
　　鬼神
　　《易》者天地鬼神之奥也。始言幽明死生一句，趋一句说入鬼神上去。仲尼赞《易》以后，自颜曾思轲以下，至于周程张朱数君子而已降。是则聘竺二家，离了天地造化，又别作一样看。释以鬼怖人，令人皈向则不堕轮回。老以传诱人，令人修炼则可长生。又降而世俗焉，则土木为像而庙之，巫现啸呼而祝之。曰：如是而已，孰能探造化迹哉，吁可慨也，已上。蔡谢氏曰：鬼神是天地间妙用，须是将来做题目，入思议始得。
　　《易□大传》曰：仰以观於天文，俯以察於地理，是故知幽明之故。原始反终，故知死生之说。精气为物，游魂为变，是故知鬼神之情状。
　　以者用《易》中阴阳之理而观察之也。天文属阳故明，地理属阴故幽。日月星辰明矣，亭毒寥邈又有幽焉。下入黄泉幽矣，发育呈露又有明焉。原始而来属阳，故曰生。反终而归属阴，故曰死。人生队百岁为准，存养得定，则虽老而阳亦壮。反之！则虽壮年亦衰。故阳为主，则阳去消阴，生意充满，屈者伸，桔者荣，光风齐月，融溢充匝#1，并可以见神之情状。阴为主，则阴来消阳，生意挚缩，伸者屈，荣者枯，如缺月妻风，阳气消尽则死矣，又可以见鬼之情状。天地问，阳只管生，若无阴以死之，则有生无死，造化亦几乎息矣。故推幽明，可以知死生。推死生，可以知鬼神。一气万形，一息古今。通昼夜之道，而知天地造化，源源於是。非太极之英气，有以为之欤。呜呼！微哉。或问：《易》言天地日月四时，而终之以鬼神者，指二气之屈伸而言也。周子言天地人，而终之以死生者，指在人一气之聚散而言也。然则天地不可以死生言乎。曰：天地其形也，死生其气也。人受天地之气以生。阳魂属天，阴魄属地。死则魂气归于天，体魄降于地，依旧还大原里去#2。故举人之死生，可以包天地之昼夜。而日月晦明，四时变化，鬼神屈伸，皆在其中矣。孰得以窥其际。
</div>
    <div class="pagination">
<a href="天原发微_page13.html">上一页</a><span>...</span><a href="天原发微_page9.html">9</a><a href="天原发微_page10.html">10</a><a href="天原发微_page11.html">11</a><a href="天原发微_page12.html">12</a><a href="天原发微_page13.html">13</a><span class="current-page">14</span><a href="天原发微_page15.html">15</a><a href="天原发微_page16.html">16</a><a href="天原发微_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
