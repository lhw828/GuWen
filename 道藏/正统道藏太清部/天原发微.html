<!DOCTYPE html>
<html>
 <head>
  <meta charset="utf-8"/>
  <title>
   天原发微 - 第 1 页/共 16 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   天原发微 - 第 1 页/共 16 页
  </h1>
  <div class="content">
   天原发微
　　经名：天原发微。宋鲍云龙撰。十八卷。底本出处：《正统道藏》太清部。参校版本：影印（文渊阁）《四库全书》本。
　　天原发微卷之一
　　鲁齐鲍云龙景翔编着虚谷方回万里校正
　　太极元名仲漠
　　太极者，无声无臭之中有个至极之理。是为造化之枢纽，品汇之根柢。在天地，则天地中有太极，如户有枢，如衣有纽，挈其纲也。在万物，则万物中有太极，如木有根，如干有柢，立其本也。谓之无邪，冲漠无朕之中，万象森然已具。谓之有邪，当初元无一物而不可究诂。其为理也，至高而不遗於卑，至妙而不离於缴，至精而不杂於气，至神而不滞於物。天地闲未生者生，未发者发，无不生死於其问也。如北辰居所，而经星七政，昼夜环绕，其所以动者，一系於此，而所以然者，则未尝动也。
　　《易大传》曰：易有太极。
　　朱子答蔡西山曰：所以阖辟往来而无穷者，以其有是理尔。有是理，则天地设位而《易》行乎其中。两生四，四生八。至於八，则三变相因而三才可见。圣人因之，画为八卦，以形变《易》之妙，而定吉凶。此后方可以书言，此易字不可以书言也。易，变易也。阴阳交错，千变万化，皆从此出。此夫子所谓无体之《易》、，言变易无体，而有至极之理。兼指一动一静，已发未发而言。太极者，性情之妙，乃一动一静，已发未发之理。太极中全是一个善，若三百八十四爻，有善有恶，皆是阴阳变化已后方有。《通书》曰：诚，无为太极也，几善恶阴阳也。德曰仁义礼智信，五行也，皆就图上说。朱汉上谓：《易》有太极、太虚也。阴阳者，太虚聚而有气。柔刚者，气聚而有体。仁义生於太虚，见於气体，而动於知觉也。分而二，则为阴阳。分而五，则为五行。分而万事万物，皆同此一原，则谓之性。南轩谓：太极者，万理总会之名，所以形性之妙。若只曰性，不曰太极。只去未发上认，不见功用。曰太极，则性之妙见。自弃赋观之，谓之命。自通天地人观之，谓之理。万物各具一理，是物物一太极也。万理同出一原，是万物统体一太极也。愚曰：极无不在。民极则有总会之义，北极则有枢纽之义，皇极则有标准之义。谓之太极，则是源头。只有此理，立乎二气五行万物之先，而行乎二气五行万物之内。无总会之形，而实为万物之总会。无枢纽之形，而实为万物之枢纽。无标准之形，而实为万物之标准。
　　周子曰：无极而太极。
　　愚按：程子谓此#1句即冲漠无朕，万象森然已具之理。蔡节齐谓：此所以发明《易》有太极之语，是其无极之真实，有得於夫子《易》之一言。或以为妄加者谬，今举朱子六条以释此一句。其主太极而言者有三：一曰象数未形而理已具；二曰未有天地，毕竟是有此理；三曰无极者，只是说当初元无一物，只有此理，便会动静生阴阳。主阴阳言者亦有三．．一曰从阴阳处看，太极便在阴阳裹，今人说阴肠上，别有一个无形无影底是太极，非也；二曰太极只是天地万物之理，其中各有一个太极；三曰非有以离乎阴阳，即阴阳而指其本体，不杂阴阳而为言尔。主太极而言太极，在阴阳之先，阴阳未生也。生阴阳而言太极，在阴阳之内，阴阳既生也。谓阴阳之外，别有太极。常为其主者，固陷乎列子不生不化之谬。独执太极，在阴阳之中之说者，又昧乎大本所在。或曰：阳前是阴，阳前又是阳。以阴阳未生而言，则可疑也。若截自一阳初动处前，谓之阴阳未生，亦可也。然阴阳虽未生，而生阴阳之理，则已具在人心，为未发之中，总名曰：太极。
　　朱子曰：太极所以指天地万物之根，无极所以着无声无臭之妙。以其无器与形，而天地万物之理，无不在是，故曰无极。而太极以其具天地万物之理，而无器与形，故曰太极本无极。以其在无物之前，而未尝不立於有物之后。以为在阴阳之外，而未尝不行於阴阳之中。以为通贯全体，无乎不在，则又无声臭影响之可言。其高极乎无极，太极之妙，而实不离乎日用之问。又曰：上天之载，是就有中说无。无极而太极，是就无中说有。无极所以状，夫无声无臭之妙。太极是名此理之极致。
　　自无极太极推而下之，则万一各正，小大有定，一物各具一太极。自太极本无极，推而上之，则是万为一，一实万分，万物统体一太极。虽二气五行，生人生物，纷纠错揉，万变不齐。而太极行乎其中，自有条理，自有问架，不是咙恫都无一物。所以外边才感，中问便应，眼前触着撞着，都是这道理。大小大快活#2。愚闻之师曰：周子无极而太极一句是顺说，太极本无极一句是倒说。上天之载，无声无臭，犹周子所谓无极而太极也。若移《诗》之二句，倒言之曰：无声无臭，上天之载。亦何不可？所谓无极而太极也，非是以无极加於太极之上也。象山不肯拈太极本无极一句，只攻上句，徒肆强□辨。某若得见象山，敢问晚学未通，请公将太极来看一看。象山铃太怒曰：太极是无形之物，是大地所根本之理，如何将来看？我无可将，尔无可看，即是无极也。然则周子无极而太极，太极本无极，真千古撷扑不破之议论也。
　　又曰：自太极以至万物化生，只是一个圈子。
　　周子於第二圈中，分出一圈在上，以见太极浑沦极至之理而无形尔。只这圈子，自有天地，便只是这个物事，在这裹流转，赋在万物一物之中，天理完具，不相假借，不相陵夺。浑然太极之全体，无乎不在此无极，二五所以妙合而凝也。故曰：人人有太极，物物有太极，皆自然而然。第人物本同，气禀有异尔。朱子解、剥图体示人，以一身所自来，惟人也。以下示人，以人道所由立，使知人所以为人，圣所以为圣，君子小人所以各有气禀而不同尔。或曰：太极图，前一段如棋盘，后一段如人下棋。愚谓：上一圈是天地之性，下一圈分阴分阳，便有个气质之性在裹。
　　邵子曰：道为太极。
　　朱子曰：此指天地万物自然之理而为言。愚谓：道即太极，无二理也。或谓道别是一个悬空底物，在太极之先，则道与太极为二矣。太极岂出於道之外哉？以其通行而言，则曰道。以其极至而言，则曰极。太极是浑沦底道，是极中分派条理。随分派条理去，皆是道。如穿牛鼻络马首，皆随他通处，极与道岂有二理耶。
　　又曰：心为太极。
　　朱子曰：此指人得是理，以为一身之主而言。愚谓：心者虚灵之物，即性之邪郭也。极者至善之理，即性之形体也。心统乎理，即浑然太极出。应万事，则一物各具一极矣。故游氏曰：寂然无思，万善未发，是无极也。此心昭然，灵源不昧，是太极也。若於寂然之中，有一念之动，则是动静为阴阳也。
　　朱子曰：伏羲作《易》，自一画以下。文王演《易》，自乾元以下。未尝言太极，而孔子言之。孔子赞《易》，自太极以下，未尝言无极，而周子言之。伏羲、文王就阴阳以下说，孔子又#3就阴阳以上发出太极来。
　　蔡季通云：天不生仲尼，万古如长夜。天先生羲文矣，后不生孔子，不得三千年。后#4不生周程，亦不得。愚按：有羲文之《易》，无夫子太极之说，则人不知《易》之本。知本矣，无周子无极之说，则人不知太极之本。《易》一太极也，太极本无极也。本本原原之妙既明，则千万世人心，皆知有所归宿之地。朱子尝曰：周子说无极，而太极最好。又举程子论横渠清虚一大之说，使人句别处走，其意深矣。愚尝参之先儒，质之师友，而得其说。曰：《易》有太极一句，羲文而后，非孔子无人道得出。孔子而后千五百年，无人识得破。至康节始识其为作《易》根本，至濂溪始以无极而发明其旨。圣贤以道相传，渐说到亲切处尔。千古已往，万古未来。终《易》此一句不得，其於太极上加易有二字，便见太极之有根源，不比异端之入於虚无也。此易字最为微密，乃是阴阳变化妙处，所谓无体之《易》是也。在两仪万化之先，而具两仪万化之体。此时虽不明为阴阳，而铃指太极之出於此者。欲明其无，非虚无而有至实之理在其中。故曰易，曰有，曰太极，字字有归。夫子恐人不晓此理，而的言之也。若把《易》作一部书看，即便差了。周子恐人不晓太极之理，故曰无极而太极。只将无极二字，解《易》之一字，而太极之本意始明。朱子又恐人将无极而太极一句分言之，故曰一物各具一太极。
　　知此，则知二气五行，千变万化而为《易》。而一物之中各具一天然完浑之太极而不可易也。此理充塞宇宙，在在皆是，人自不晓尔。生生之谓《易》，便是《易》有太极之易，下面便生出两仪、四象、八卦来。不独一部《易》中，只说此#5简道理在阴阳，在男女，在人心，在庶类，莫不各各以此推出，皆是此理而不可易。此《易》所以生阴阳，离阴阳而言。《易》固不可拘於阴阳以为《易》，尤不可其以阴阳变易而言《易》者，阴阳非易，阴阳变易，而无体者《易》也。吾故曰：《易》有太极，《易》无体也。无思无为，《易》之本也。设位成列，易立易行，《易》之用也。在人曰《易》，在人曰性，莫匪一太极也。夫子之《易》，而曰有周子之《易》，而曰无与。邵子昼前之旨，是或一道也。后世惑於列《易》太始太素之说，遂失易之一．字。而以有物混成，为太极之单传者，其说与圣人之言，相去不远矣。
　　天原发微卷之一竟
　　#1『此』，原作『比』，据《四库全书》本改。
　　#2『大快活』，《四库全书》本作『各快活』。
　　#3『又』，原作『文』，据《四库全书》本改。
　　#4『后』，原作『便』，据《四库全书》本改。
　　#5『此』，当作『比』。
　　天原发微卷之二
　　鲁斋鲍云龙景翔编着虚谷方回万里校正
　　动静
　　此章言太极，动静而阴阳分。太极无象，阴阳有气，动静气也，理乘气而行也。奇耦变化，牝牡相御。得其阳气者，乾道成男；得其阴气者，坤道成女。气聚成形，形交气感，阴阳综错，所以为《易》。天地问，只有个动静循环不已，此外更无余事。或问：阳动为用，阴静为体。今周子说太极，动而生阳，却自动处说起，则用在体先。且道未动以前是如何？愚日：未动以前则是理，所谓无极而太极是也。理不当对动静言，未动则是静，未静则是动，未动则又是静。然则，理无对，理不可以动静言，理则因动静而见也。若夫邵子谓：用起天地先。朱子谓：太极之用所以行。皆指用处说尔。益谓动而生阳，以上更不容说者，其意深矣。
　　周子曰：太极动而生阳。动极复静，静而生阴。静极复动，一动一静，互为其根。分阴分阳，两仪立焉。
　　朱子释此章，极为精妙。曰：太极之有动静，是天命之流行也。所以一阴一阳之谓道。诚者，圣人之本，物之终始，而命之道也。其动也，诚之通也。继之者，善万物之所以资始也。其静也，诚之复也。成之者性，万物各正性命也。动极而静，静极复动。一动一静，互为其根，命之所以流行而不已也。动而生阳，静而生阴，分阴分阳，两仪立焉。分之所以，一定而不移也。益太极者，本然之妙。动静者，所乘之机。太极形而上之，道也。阴阳形而下之，器也。愚谓：太极理也，动静气也，所乘之机，是动静乘载。此理在气上，不觉动了又静，静了又动。故曰：太极犹人，动静犹马。马以载人，人以乘马。马一出一入，人亦与之出入。所以太极乘此气之动静而生阴阳也。动时便是阳之太极，静时便是阴之太极。从阴阳处看，阴阳只在太极裹。谓之太极在阴阳裹，亦得物则滞於已定之形。或流於动而无静，或沦於静而无动，物则不通也。神则不离於形，而不囿於形。动中有静，静中有动，所谓神妙万物也。由五行二气而上，则根於太极之一。动而静，阳而阴，是万为一性之原也。由二气五行而下，则散为庶物之万。静而动，阴而阳，一实万分，命之行也。静则太极混合而归于一，动则太极开辟而散於万。或曰：如此则太极亦有分裂乎？曰：本一太极尔。万物各有禀受，又自各全一个太极，如月在天，一而已。及其散在江湖，影随处而见渠，可谓月分乎一本万殊，万殊一本，无问然也。
　　程子曰：动静无端，阴阳无始。
　　动而生阳，其初本是静。静之上，又须动。动前又有静，推而上之，其始无端，此天道也。始於阴，成於阳，本於静，流於动，人道也。然阳复本於静，静复根於动，其动静亦无端。又曰：动静互为其根，根字最宜玩味。益有已定之动静，有可见之动静，而未定不可见者，动静之根也。此一根字难说。谓动根於静，静根於动，亦只说得个互换往来，无问客主尔。意味未永，不若朱子说得圆活。其曰：元亨，诚之通动也。利贞，诚之复静也。元者，动之贞，本乎静。贞者，静之质，着乎动，是贞也者。万物之所以成终而成始也。故人不能不动而立乎人。极者，铃主乎静，则着乎动者，自无不中节而不失本然之静矣。静者，性之所以立。动者，命之所以行。其实一动一静，皆命之行。而行乎动静者，乃性之贞也。故曰：无极之贞。包动静而言未发之中止，以静言此，似指个贞字，为动静之根也。愚谓：动而生阳，非自动也。根於太极而动，出而赋予万物也。静而生阴，亦非自静也。根於太极而静，入而各正性命也。是则太极者，天地之根，所以御阴阳动静之气，以行能生成万物也。其为根也，岂易言哉。
　　又曰：如百尺之木，自根本至．枝叶皆是一贯不可分。动静为两段事，渐安排引入来。太极如一木生上，分为枝干，又分而生花生叶，生生不穷。到得成果子个裹，又自有生，生不穷之理。生将出去，又是无限个太极。更无停息，只是到成果时，自合少止。《易》曰：终始万物，莫盛乎艮。艮止是生息之意。造物自然如此，岂待人安排哉。皆本末一贯之理。
　　朱子曰：动静亦有两仪。一是变易，便是流行底；一是交易，便是对待底。
　　动静生阴阳，继善成性，是流行底。分阴分阳，两仪立焉，是对待底。太极之动，是流行也。动而静，则为阴阳之对待。对待，则复动而为流行。如寒暑往来，一个横一个直是也。，流行复静，而为对待。如天地四方，束阳西阴，南阳北阴是也。对待是体，流行是用。体静而用动，此动静两端，所以变化不穷。其日变易者，如阳变阴，阴变阳，老阳变为少阴，＇老阴变为少阳。此是占筮之法，屈伸往来之类是也。其日交易者，是阳交於阴，阴交於阳。卦图上天地定位之类是也。
　　又曰：思轲以后，无人识性。始自濂溪说动静阴阳五行之变不齐，二程因此推出气质之性来。
　　人未生时，只有此理，受得这理而生，方吹作性。天地之性，纯乎此理而无杂，才到阴阳五行处，便是气质。以理与气杂言之，於是有昏明厚薄之殊。故曰：五性感动而善恶分。性是形而上者，全是天理。气是形而下者，便是查滓。至於形，又是查滓至浊者也。
　　又曰：众人具动静之理，而常失之於动。圣人全动静之德，而常本之於静。
　　动静二字，相为对待，乃天理之自然。若不与动对，则不名为静。不与静对，则不名为动。但众人之动，流於动而无静。众人之静，沦於静而无动。所以欲动情胜，利害相攻，从怀如流，其违禽兽不远矣。惟圣人则不然。其动也，静之理未尝亡；其静也，动之理未尝息；是以其行之也中，处之也正，发之也仁，裁之也义。一动一静，莫不有以全。夫太极之道，而无所亏焉。则向之所谓，欲动情胜，利害相攻者，於此乎定矣。未至此而修之#1。戒馑恐惧而静者，常为主，君子所以吉□也。不知此而悖之，放辟邪侈而无不为，小人所以凶也。
　　邵子曰：天生于动，地生于静。动之始，则阳生。动之极，则阴生。静之始，则柔生。静之极，则刚生。阴阳之中，又有阴阳，故有太阴太阳少阴少阳。刚柔之中，又有刚柔，故有太刚太柔少刚少柔。
　　愚按：邵子所说，由太极而动静，则一生二。由动静而分阴阳刚柔，而二生四。又从而分太少，则四生八卦。自此画数，自此推举，天地万物，不能逃矣。於浑然太极之中，井．然有条如此。先儒谓康节，自阴阳相接处，看得分晓，信哉斯言。
　　静动
　　此章言动根於静也。天地四时，流行不息。然常着个静做本。若无．夜，则做得昼不分晓。若无冬，则做得春夏秋不能生长成实。如人终日应接，须少休息，便精神较健。如四时无冬，只管一向生去，元气也有竭时。《易》曰：阖户之谓坤，先於辟户之谓乾，是由静而动也。坤自夏至，以一阴右行，万物从以入，故曰阖。乾自冬至，以一阳左行，万物从以出，故曰辟。坤阖则阳变而阴，乾辟则阴变而阳，故一阖一辟谓之变。阖往辟来，万变不息，在一岁为寒暑，在一日为昼夜，在一身为出入生死。无静则无动，人乃世之以首坤欤#2．阴虽夏至方生，不到那亥上六阴独处#3则未可言静极则动。
　　《易□系》曰：无思也，无为也，寂然不动，感而遂通天下之故。
　　程子曰：中者，言寂然不动。和者，言感而遂通。其寂然者，无时而不感。其感通者，无时而不寂。是乃天命之全体，人心之至正。其未发也，见其感通之体。其已发也，见其寂然之用。人心天理一也。
　　邵子曰．．一动一静之问，天地人之至妙至妙者欤！.
　　阳辟而动，阴阖而静，一动一静也。不役乎动，不滞乎静，非动非静，而主乎动静者，一动一静之问也。或曰：《太玄》谓阳气潜乎黄锺之官#4o信无不在其中。信者，诚而已矣。周子《通书》曰：元亨，诚之通。利贞，诚之复。一通一复之间，有个真实之理在。其殆元亨利贞之贞是也。后乎贞为利，前乎贞为元。由利而贞，则天地人之妙，归藏于此。由贞而元，则天地人之妙，发越於此。正而固诚实而不妄，所谓万变不息，而贞实者在此。无极而太极之妙，所以贯通天人之际。圣人用之，主静以立人，极者正在乎此。谓之至妙至妙者，益极言其莫可得而形容也。这个妙处，大开造化。动极复静便是死，静极复动便是生，阳极生阴便是化，阴极生阳便是变。人能识一动一静之问者，便能知变化死生也。
　　又曰：无极之前，阴含阳也。有象之后，阳分阴也。朱子曰：自娠至坤，自阴含阳。自复至乾，是阳分阴。复垢之间为无极，自坤反娠，是无极之前。
　　朱子曰：此只就图上说循环之意，坤阴收敛已尽，复阳包含未露，乃是本然之静。不与动对，而为动静之根本。先儒谓不与动对之静，即无极而太极也。至静之时，但有能知能觉者，而无所知所觉之事。此於《易》为纯坤，无阳之象，而有贞至。不可磨之，理在其闲。若论复卦，则须以有所知觉，不得合为一说矣。邵子有言．．一阳初动处，万物未生时。恐是此意。若以人心观之，此是欲动未动之问。如休惕恻隐於赤子入井之初，此时此意，须虚心静虑方见得。今以图之，左右推之。图右属阴，阴主阖。阴中有阳，言自巽消以至坤翕，静之妙也，是无极之前阴含阳也。图左属阳，阳主辟。阳去分阴，言自震长而至乾分，#5是有象之后，阳分阴也。乾生一阴，故曰父生长女而为娠。坤生一阳，故曰母孕长男而为复。此合乾阳坤阴，举一图而通论也。若单论无极，只在复娠中问，却不可指有象之后，泛言之也。故曰：自坤反诟，是无极之前。又曰：复娠之问，为无极其问。谓何无动静而包动静，无阴阳而含阴阳，有是理而不见其进。无声无臭，至微至妙，周子谓无极而太极是也，不可以形容尽矣。忽然半夜一声雷，万户千门次第开。若识个中元有象，许君亲见伏羲来。朱子其得之矣。
　　又曰：元有二。有生天地之始者，太极也。有生万物之始者，生之本也。
　　先天反本，复静曰坤。在一日，则亥时。在一年，则十月。在一元，则太极。未动之际有一未形。后天阳动於中为复。在一日，则子中。在一年，则冬至。在一元，则太极之始。以卦气论复，又为先天，欲观万古一元是也。冬至者，天之元一之一。春分者，物之元二之一。一者，元之体。二者，元之用。先闭后开者，春也。纯开者夏，先开后闭者秋也。冬则闭而无声，冬虽收藏之终，实是施生之始。元而亨利，收藏於贞。闭固得密，则春阳发舒，铃正一年，造化实基於此。故冬暖无霜雪，则来岁五谷不登，正以阳气发泄之故也。
　　朱子曰：静中有动，见天地心。正如大黑暗中有一点明。
　　三阳盛，万物蕃。此时只见物之盛，不见其心，惟是万物未生，玲玲静静。一．阳生物之心，动於积阴之下，自藏掩不得此。天地之心，所以於此可见。一邵子谓：天心无改移。正是年年岁岁，月月日日，皆如此无差武。愚尝曰：复之一阳动於坤下，善端初发，见天地心。大壮四阳，震在乾上，发於颜色，见天地情。坤之六阴，一主乎静，寂然不动，见天地性。
　　又曰：静可救得动，此以静为主也。静在这裹，虚明洞彻，便从这裹应去，自然透彻。心若有私，便都差了。
　　其心湛然，纯一只在这裹，无一毫私意。杂之则物来能名#6，动静#7便一齐当理。尝闻延平李先生，教人大抵令人於静中体认。大本未发时，气象分静动。处事应物，自然中节。此龟山门下，相传指诀也。人之一心，当如明镒止水，不当如槁木死灰。镜明水止，其体虽静，可以鉴物。是静中函动，体中藏用，人心之妙如此。若槁木不可生，死灰不可然，是乃无甩之物。心者，具众理而应万事。委之，无用可乎。
　　又曰．二静也不是闭门独坐，块然自守。事物都不应如艮其止。止是静；所以止之。便是动，此又静中涵动，不流於一偏之说。
　　老氏之学，则於静中有动。苏张之学，流於动而无静。是故有一般人，专要就寂然不动上理会。及其应事，却七颠八倒，又牵动他寂然不动底。又有一般人，专要就事上理会，却於根本上，全无工夫。须是彻上彻下，表裹一贯，如居仁便能由义，由义便能居仁，直内便能方外，方外便能直内始得。
　　又曰：敬贯动静，则求放操存皆在裹，非块然默守之谓静也。
　　君子内外一贯之学，不可分为二。若只说涵养於未发，而已发之失乃不能制。是有得於静，而无得於动。只知制其已发，而未发时不得涵养，则是有得於动，而无得於静。存养是静时工夫，静时是中，无所偏倚。省察是动时工夫，动时是和，无所乖戾。静时知觉不昧，复之见天地心，静中之动也。动时发皆中节，止於其则乃艮之，不获其身，不见其人，动中之静也。前章以动静名者，以见太极动而生阳，是用起天地先也。此章以静动名者，以见静翕动辟，体先天而用后天也。故曰：龙蛇不垫，则无以奋天；擭不屈，则无以伸；是亦天理之铃然者。君子藏器於身，待时而动，益亦审诸。
　　辨方
　　北方壬癸亥子，皆水王之地，其卦为坎。一阳陷二阴中，为险为劳为隐伏。其方曰幽都，又曰朔方。朔之为言，苏也。万物至此，死而复苏，犹月之晦而有朔。日行至是，则沦於地中，万象幽暗。《先天图》乾南坤北，乾来交坤成坎，坤去交乾成离。阳生子中，阴生午中。坎离交媾，子与午对。阳为主，而阴为臣。天与人，皆背北面南，故南见北潜。辰极居北，众星环共而数四方者，皆以北为尊，南为对，而后次束次西，宜太玄以罔冥为北。康节以太极居坤复之间也。
　　程叔子曰：朔初也，谓阳初始生之方也。如彼北方，终其阴而始其阳。
　　邵子曰：朔易以阳气，自北方而生，至北方而尽，谓变易循环也。《尧典》三方皆言束西南，独北方言朔。《易》三方皆言平秩，独北方言平在。《月令》曰：散将几终，岁且更始。伊川又曰：既成今岁之终，又虑来岁之始。曰终，曰始，曰今岁，曰来岁，皆成两仪。又坤变坎，一卦变成两卦。去岁阳气至此而终，今岁阳气又自此生起。
　　朱子曰：天地问有个局定底，如四方是也。有个推行底，如四时是也。属北方便有二义，如冬至，前四十五曰属今年，后四十五曰属明年。子时前四刻属今日，后四刻属明日。艮终始万物，青龙白虎朱雀皆一物，惟龟蛇二物。
　　天有春夏秋冬，气候不齐。地有束西南北，一定不易。故为西北之地，既有朔方，又有北方。天之束南有君火有相火。日月者，阴阳之真精，是生水火。故七曜有日复有火，有月复有水。人之五脏，心有包络，肾有命门。水火各有二，君火真精实相通。真火有气无形，所谓心奇而肾耦。朱乌一，而龟蛇二。夫心奇一而肾耦二。乾坤之画，象之北方有龟有蛇。砍之《易》离，有龟象，又有甲胃。龟有甲也，损益颐皆言龟，互体有离也。息气於内，如阳伏地中之象。背上中心有五条文。出外又成八卦，外面又成二十四气。取象於此固切，但不知其何属於十二辰，为已不当位北。砍之《记》与《书□传》，俱不之及何也？意者，玄字，曲逵而走，有蛇之状。化则龙也。震为龙伏坤下，为复义或近，是当别砍。或曰：玄阳属蛇，武阴属龟。王氏云：肾有两，龟蛇亦两，所以朔易属贞，贞有两义，正而固也。智字亦有两义，智前一半方收藏属阴，后一半复开发属阳。《周礼》：龟蛇四游，以象营室。龟有甲，能捍御，故曰武。水色黑，故曰玄。魏氏曰：雄不独处，雌不孤居。玄武龟蛇，蟠蚪相扶。牝鸡自卯，其雏不全。观雌雄交媾之时，刚柔相结而不可解。得其符节，非有工巧以制御之。若男生而伏，女偃#8其躯，本胞胎受气之初而然，死复效之。此非父母教令其然，皆造化自然之妙。
　　西山蔡氏曰：一奇一耦，对待者阴□阳之体。阳三阴一，一饶一乏者，阴阳之用。故四时春夏秋生物，而冬不生物。天地东西南可见，而北不可见。人之瞻视，亦前与左右可见，而背不可见。皆造化自然之妙。杨子云以北方为玄，而统三方。有罔有冥，意正在此。
　　今以《太玄》砍之，其文曰：罔直蒙酋冥。罔，北方也万物藏黄泉中无可名。故万物罔乎北，直乎束，蒙乎南，首乎北□。罔者，有之舍有生於无。冥者，明之藏明以幽自藏。罔舍其气阳气含内，冥反其奥物在黄泉。出冥入冥，新故更代新故相代出入冥昧中。将来者进，功成者退，罔之时玄矣哉有形入无形，无形出有形，故玄。罔之时可制也，八十一家，由罔者也无形时可制。又曰：天以不见为玄，地以不形为玄，人以心腹为玄，天奥西北郁化精也。十月纯坤用事，阳气积地下。地奥黄泉忆魄荣也，人奥思虑含至精也。详味此章，则北方罔冥之义，断可识矣。盖万物入乎北，则有化於无，故谓之冥。万物出乎北，无化于有，故谓之罔。张氏谓：冥当不用之一，三者之所息，藏乎密也。愚谓：此是冬至前一半，属今年事也。又曰：罔当无体之一，四者之所生，出乎虚也。此又是冬至后一半，属明年事也。先、入乎冥，后出乎罔。冥当为北，罔当为中。故天之中在北，是为辰极。冥罔始息而后生，有本者如是。故曰：天有四时冬不用，地有四方北不用，人有四体背不用。一正不动，三用无穷。天地之玄奥於北，其深矣哉。或曰：冥是玄德，居中不动。而罔直蒙酋，即乾之元亨利贞#9也。此说甚当。
　　朱汉上曰：坎本坤体，位居北方，主天地鬼神之事也。
　　北方入冥，天形也。坎为鬼神之府，斗为天庙危，又主庙堂祭祀之事。此一说也。况先天位坤於北，以对乾於南，是兼天上地下之事。文王又易之以坎者，无他，以乾中一阳来交坤体，是名为坎。以坎对离，为水火既济，推以济生民之曰用也。中藏互体为艮，西北阴美，既於此而止。尽束南阳和，又有伏震。自此发生，坤有伏坎。坤上六文言曰：天玄而地黄。天玄，即指坎中一阳之色。地黄，即其外之四阴也。是以冬至曰月五星，皆起牵牛之一度。牵牛，星纪也，水位也，坎卦也。故卦气起於中孚，《太玄》始於中首者,亦以此也。
　　天原发微卷之二竟
　　#1此句《四库全书》本作『夫知此而修之』。
　　#2此句《四库全书》本作『此归藏所以首坤欤』。
　　#3『独处』，《四库全书》本作『极处』。
　　#4此句《四库全书》本作『阳气港萌于黄钟之宫』。
　　#5《四库全书》本在此句之后，尚有『动之妙也』四字。
　　#6『名』，《四库全书》本作『应』。
　　#7『动静』，《四库全书》本无『静』字。
　　#8－偃』，《四库全书》本作『仰』。
　　#9『贞』，原作『正』，据《四库全书》本改。
　　天原发微卷之三
　　鲁斋鲍云龙景翔编着虚谷方回万里校正
　　玄浑
　　朱子《本义》曰：阳之气健，其成形之大者为天。坤之性顺，其成形莫广於地。感兴诗，又曰：仰观玄浑周，一息万里奔。俯察方仪静，颓然千古存。其健顺可知矣。益宇宙中问，万物皆有衰息。惟天运动，曰过一度，未尝休息。天非若地之有形也，地之上无非天。喊得一尺地，便有一尺天，人自不见尔。轻清上浮者天。天圆而动，包着个地，在天之中。地方而静，所以重浊下沉者，皆天气之查滓凝聚於下者也。原其初，则一气而巳。一分为二，阳得兼阴，阴不得兼阳。是以乾天之一包坤地之二而为三。地在天中，地之气皆天之气也。张子曰：虚者天地之祖，天地从虚中来。其道以至虚为实，金铁可腐，山岳可摧。凡有形之物皆易坏，惟太虚无动摇，故为至实。上天之载，无声无臭至矣。又曰：空虚无物，万物由之以出。
　　邵子曰：天向一中分造化。
　　天本是一，有地便分为二。阳本是一画，有个阴，便分出二画来。所以事事物物，皆急地。有消便有息，有面便有背，皆自然非人力之所能为也。所谓先天一事无者，更不待安排而后然。又曰：若论先天一画也，无才有一便有二，有四有八有三百八十四，虽自此去然，岂待安排也。尧夫问程子曰：子知雷起乎？伊川曰：颐知之。尧夫不知也。既知之，何用数推？问曰：子以为起於何处？颐曰：起於起处。尧夫变然称善。愚谓：雷起於天根之一，便是一中分造化也。
　　又曰：天依形，地附气。
　　或问尧夫曰：天何依？曰：天以气而依乎地。地何附？曰：地以形而附乎天。天地自相依附。语其体，则天分而为地，地分而为万物。而道不可分，其终则万物归地，地归天，天归道。天惟不息，故阁得地在中问，使天有一之或息，则地须陷下，人叉跌死矣。程伯子曰：天气降而至於地，地中生物者，皆天之气也。程叔子曰：凡有气莫非天，有形莫非地。张子曰：虚空即气，喊得一天地，便有一尺气。朱子曰：天之形圆如弹丸，朝夕运转。其南北两端，后高前下，乃其枢轴不动之处。其运转者，亦无形质，但如劲风之旋升降不息，是为天体而实非有体也。地则气之查滓聚成形质者，但以其束於劲风旋转之中，故得以兀然浮空而不坠耳。黄帝问岐伯曰：地有凭乎？岐伯曰：大气举之，亦谓此也。尝细推之，乾本一画，其体质皆实如一个物事。从裹面实出来遍满天。所覆内天之气，皆贯乎地之中。坤却分为二画，其体量便虚，便有开合。地形如肺，质虽实，而中则虚。乾气上来时，坤便开从两边去，容得那天之气迸上来。虽金石，也透过去。天形如鼓猫，外面是皮壳子，中间包得许多气。《月令□孟春》：天气下降，地气上腾。自子月积至四月成乾。乾气在坤下，蒸上来便如饭之蒸饭。然五月一阴生，至七月三阴在下成坤，三阳在上成乾。天气上腾，地气下降，天地不通，闭塞而成冬也。天地初问，只是阴阳二气。磨来磨去，急＇抄许多查滓，在裹面无出处。那水之滓脚，便结成地，在中央不动。今登高望群山如波浪，然似潮水涌起沙相似。火之气极热，便成风霆雷电日星之属。天数九重，渐渐上去，气愈高愈清。气之清刚者为天，不刚则不能包涵覆焘。天只是个旋风，就外面旋来旋去，旋出查滓，在中问成地。故邵子曰：其形也，有涯。其气也，无涯。
　　又曰：道为天地之本，天地为万物之本。以天地观万物，则万物为万物。以道观天地，则天地亦为万物。
　　一阴一阳之谓道。道形而上者也，阴阳形而下者也。天地阴阳之大者，散为万物，则禀天地阴阳之气以生也。囿於形器者，皆谓之物。物物各具一太极，则谓之道。故以形观天地万物，则天地为大，万物为小。以道观之，则天地亦太极中之一物耳。束广微曰：仰游云以观月，月常动而云不移。乘船以涉水，水去而船不徙。斯言有味。
　　周子曰：观天地生物气象。
　　天地之生物，一个物裹有一个天地之心，自然无所不到。此便是乾道变化，各正性命。人能於善端发处，以身反观之，便自见得。动物有血气，故能知。植物虽不可知，然一般生意亦可见。若戕贼之，便枯悴不悦悍，亦似有知者。草与鱼，人所共见，惟明道与濂溪见一同。草茂庭砌，则曰：欲常见造物生意。盆池畜鱼，则曰：欲观万物自得意，皆有道者气象也。故曰：万物静观皆自得。
　　程子曰：天地以万物为心。朱子曰：天地别无勾当，只是以生物为心。
　　十月纯坤之下，一阳复生。天地之心，几於息灭，至此乃可复见。伊川以动之端，为天地之心。曰：动不是天地之心，只是见天地之心。复卦若从先天看，则下一画，阳自剥上九变至坤上六，其三十分已积於十月。如子在母中，天地生物之心未露。若从后天处看，则坤下一画，忽变成震，元是一个艮卦。翻转来艮，阴止静之中，便有复阳流动之机。如子在母外，此天地生物之心，便自了然可见。一元之气，略无停问，只是生出许多万物。天地只是包得许多气在裹无出处。裒一番，便生一番物。造化之运，如磨其生物，似磨中撒出来，有精有粗，只是不齐。
　　朱子曰：四时行，百物生。正大而天地之情可见，只是说得他无心处。若果无心，则须牛生出马，桃树发李，他心自有定。程子曰：以主宰谓之帝，心便是他主宰处。
　　诗书中几有主宰意思者，皆言帝。有包含遍覆底意思者，皆言天。南轩有言：不可以苍苍者，便为天。当求诸视听言动之间，一念才是，便是上帝。鉴观上帝临女，简在帝心。一念才不是，便是震怒。朱子谓：须要知他无心，又要识得他有心。天包着地，天所作为，只是知生物而已。此是个无心之心。若福善祸淫，便似有人在裹主宰。相似又如起风做雨，震雷闪电，花开花结，非有神而何耶。
　　又曰：凡天下之男，皆乾之气。凡天下之女，皆坤之气。从这裹彻上彻下，都是一个气。皆透过去，虽至微至隐，纤毫之物，无有无乾坤之象者。
　　天下之万声，出於一阖一辟；天下之万理，出於一动一静；天下之万数，出於一奇一耦；天下之万象，出於一方一圆；尽起於乾坤二画。以形体谓之天，以主宰谓之帝，以功用谓之鬼神#1，以妙用谓之神。天地是乾坤皮壳，乾坤是天地性情。只是一气要生便生，非至健不能。本乎天者亲上，几动物首皆同上，人类是也。本乎地者亲下，几植物首皆向下，草木是也。禽兽首多横，所以无智。天道便是上面，脑子下面便生许多物事。论万物之一原，则理同而气异。观万物之异体，则气犹相近而理绝不同。气相近，如知寒暖，识饥饱，好生恶死，趁利避害，人与物都一般。理不同，如蝼蚁君臣，则义上有一点子。明虎狼父子，则仁上有一点子。明其他，更推不去。此天地所以为皮壳，万物都包罩在此。乾坤是其性情，随所赋而各有不同也。《西铭》言：乾称父，坤称母，人在其中，子道也。故乾阳坤阴，天地之气塞乎两间，而人物资以为体。乾健坤顺，天地之志，为气之帅，而人物得以为性。此人所以得性命之正，而为万物之灵，物得其偏，正．於物而已。
  </div>
  <div class="pagination">
   <span class="current-page">
    1
   </span>
   <a href="天原发微_page2.html">
    2
   </a>
   <a href="天原发微_page3.html">
    3
   </a>
   <a href="天原发微_page4.html">
    4
   </a>
   <a href="天原发微_page5.html">
    5
   </a>
   <a href="天原发微_page6.html">
    6
   </a>
   <span>
    ...
   </span>
   <a href="天原发微_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
