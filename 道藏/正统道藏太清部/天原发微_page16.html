<!DOCTYPE html>
<html>
<head>
    <meta charset="UTF-8">
    <title>天原发微 - 第 16 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 16 页/共 16 页</h1>
    <div class="content">　　人之始生，其得於天也。既生此人，则天亦在人矣。几语言视听动作皆天，故日顾提天之明命，常见得此道理，昭然在目也。下学者，事也。理在事中。若直能尽得，下学之事则上达，天理便在。此人之所生，理与气合而已。几思虑云为皆气也，而理存焉。故发为五常#47万善皆理也。西山真氏曰：穷理主知而言，无一物之不格。尽性主行而言，无一理之不体。知得尽，行得尽，便是至於命。命是天之赋#48於我者。圆外窍中是心之体，虚灵知觉是心之用，仁义礼智是心之理。五峰胡氏曰：大哉，性乎！．万善具焉。天地由是而立。有源之水，寒冽不冻。有德之人，厄穷不塞。日没见#49，托於月。孔子亡#50矣，道托於孟。
　　周子曰：圣希天#51，贤希圣，士希贤。伊尹颜渊大贤也。伊尹耻其君不为尧舜，一夫不得其所，若挞于市。颜渊不迁怒，不贰#52过，三月不违仁。志伊尹之所志，学颜子之所学。过则圣，及则贤，不及则亦不失於令名。
　　朱子曰：随其用力浅深，以为所至，远近不失令名，以其有为善之实也。故胡氏曰：周子息人以发策波#53科荣身肥家希宠为事也，则曰：志伊尹之所志。息人以知识闻见为得而自画，不待贾而沽也，故曰：学颜子之所学。人有真能立伊尹志，修颜子学，然后知《通书》之言，包括至大，而圣门之事业无穷矣。愚曰：学者欲变化其气质，莫大於希圣希天之学。然爻自希贤始，伊尹耕莘乐道，未尝无颜渊之学。颜渊居陋巷而有为邦之问，未尝无伊尹之志。二大贤易地则皆然。士能反身而诚，不事绿饰，希之则是必也。立志讲学以实，而无愧於身。事亲从兄以实，而无愧於家。忠信笃敬以实，而无愧於乡。进思尽忠以实，而无愧於官。有实胜之善，而无名胜之耻。由是复焉执焉，而贤可希。性焉安焉，而圣可希。发微不可见，充周不可穷，而天可希。志伊学颜者，可不及求诸身耶。
　　程子曰：充广得去，则天地变化草木蕃充。广不去，则天地闭贤人隐。
　　朱子曰：己所不欲，勿施於人。只管充广将去，则万物各得其所。充之於一家一国一天下，自莫不各得其所。如何天地不变化，草木不蕃。若充广不去，则出门便有碍。《孟子》一书，只是要人充广，日收其放心。此是外面收入裹来，日知皆广而充之。又要从裹面推出去，故曰：修其身而天下平，皆不出恕之一字。
　　朱子曰：敬以直内，义以方外。八个字，一生用之不穷。
　　敬立则内直，义形而外方，这终身可以受用。义是心头断事底。心断於内，而外便方正，万物各得其宜。《丹书》曰：敬胜怠者吉，怠胜敬者灭。义胜欲者从，欲胜义者凶。敬便竖起，怠便放倒。以理从事是义，不以理从事是欲。又以敬字解直字，义字解方字。敬而无义，则做事便错了。只义无敬则无本。须是敬义立，方不孤敬以直内，是持守工夫。义以方外，是讲学工夫。直是直上直下，胸中无纤毫委曲，方是割截方整之意，敬譬如镜，义便是能照底敬。无义便是死杀了，不是活底敬。
　　又曰：须是将来做个本顾，涵养得贯通时，敬以直内，便义以方外。
　　又如虽在静坐处，亦须验个敬肆。敬便是天理，肆便是人欲。如居处便须验得恭与不#54恭，执事便须验得敬与不敬。有一般人，专要就寂然不动上理会。及其应事，却七颠八倒，又牵动他寂然底。又有专要理会事，却於根本上全无工夫。须是彻上彻下，表裹洞彻方可。
　　又曰：敬，天德也。敬便彻上彻下，与天无问。
　　程子曰：毋不敬，可以对越上帝。范氏曰：经礼三百，曲礼三千。一言以蔽之，日毋不敬。朱子曰：尧是初头出治第一个圣人，《尚书□尧典》是第一篇典籍。说尧之德，都未下别字，钦是第一个字。如今看圣贤，千言万语，大事小事，莫不本於敬。收拾得自家精神在此，方看得道理尽，然后修身齐家，举而措之天下尔。敬有甚形影，只是收敛身心。不容一物，便是主一。明道教人静坐，李先生亦然。须静坐始能收敛，临事方用，便有气力。又曰：敬字通贯动静。真氏曰：冬气闭藏不密，温暖无霜雪，则来年阳气无力，五谷不登。人心亦是如此。静时纷优，则动时安能中节。故周子以主静为本，程子以主敬为本，皆此理也。武夷胡氏曰：敬之一字，力行十年须别。朱子曰：天地似也有个主宰，方始您他#55变易，便是天地底敬。成汤所以克配上帝者，盖自圣敬日跻始。愚按：东莱吕氏曰：敬是百圣相传第一个字。圣学下工夫处，至顾命之书。又曰：周公精微之传，成王得之。将终，方以示韦臣。孔子精微之传，曾子得之。将终，方以示孟敬子。皆主於敬而已。圣人太极之全体，不假修为而尚存,'乎敬，况学者乎。夫知#56此而修之，君子之所以吉也，不知此而悖之，小人之所以凶也。修之悖之，亦在乎敬肆之问而已矣。敬则欲寡而理明，寡之又寡以至於无，则圣学可希矣。故朱子谓：程先生所以有功於后学者#57，最於敬之一字为有力者。此也，学者可不勉诸。
　　天原发微卷之十八竟
　　#1『而』，原作『面』，据《四库全书》本改。
　　#2『至元』，《四库全书》本作『至今大元』。
　　#3『飞』，原作『殊』，据《四库全书》本改。
　　#4『此』，原作『比』，据《四库全书》本改。
　　#5『下惠跚跚』，《四库全书》本分别作『柳下惠、盗跚』。
　　#6『柔』，原作『桑』，据《四库全书》本改。
　　#7『消』，原作『渭』，据《四库全书》本改。
　　#8『所』，原作『听』，据《四库全书》本改。
　　#9『及亥后』，原作『灾竟时』，据《四库全书》本改。
　　#10『如』，《四库全书》本作『只』。
　　#11『就』，原作『变』，据《四库全书》本改。
　　#12『自』，原作『目』；『反』，原作『及』；均据《四库全书》本改。
　　#13『阳』，原作『易』，据《四库全书》本改。
　　#14『与』，原作『成』，据《四库全书》本改。
　　#15『衰了文武』句后，原有一大段论法卫之文，为《四库全书》本所无。该段文字，从文意上看，上下均不相衔接，疑有窜误。故删。
　　#16自『想地到成康也』至『时节也』。诸句，均为原脱，据《四库全书》本补。
　　#17自『又曰：看人处天运中无一时闲』至此诸句，均为原脱，据《四库全书》本补。
　　#18『徒』，《四库全书》本作『致』。
　　#19『之』，原作『不』，据《四库全书》本改。
　　#20『夷』，《四库全书》本作『盗』。
　　#21『作』，《四库全书》本作『世』。
　　#22『夷』，《四库全书》本作『盗』。
　　#23『于』，原作『子』，据《四库全书》本改。
　　#24『齐』，原作『春』，据《四库全书》本改。
　　#25原脱『次』字，据《四库全书》本补。
　　#26『太』，原作『大』，据《四库全书》本改；『伏』，原作『玄』,据《四库全书》本改。
　　#27『炎』，原作『火』，据《四库全书》本改。又原脱『神农氏』三字，据《四库全书》本补。
　　#28原脱『黄帝』二字，据《四库全书》本补。
　　#29『于』，原作『干』，据《四库全书》本改。
　　#30『父』，《四库全书》本作『母』。
　　#31『六』，原作『一』，据《四库全书》本改。
　　#32『昧』，《四库全书》本作一暗』。
　　#33『工』，原作『王』，据《四库全书》本改。
　　#34『三』，原作『二』，据《四库全书》本改。
　　#35『付』，《四库全书》本作『赋』。＂
　　#36此句原作『论性不论气不以』，据《四库全书》本改。
　　#37『之』，原作『人』，据《四库全书》本改。
　　#38『朱』，原作『诸』，据《四库全书》本改。
　　#39『挟』，原作『狭』，据《四库全书》本改。
　　#40『才』，原作『寸』，据《四库全书》本改。
　　#41『所』，《四库全书》本作『能』。
　　#42『其』，原作『具』，据《四库全书》本改。
　　#43此句《四库全书》本作『知天命是达天理也』。
　　#44『波』，《四库全书》本作『流』。
　　#45『违』，原作『建』，据《四库全书》本改。
　　#46『基』，原作『其』，据《四库全书》本改。
　　#47『常』，原作『当』，据《四库全书》本改。
　　#48『赋』，原作『付』，据《四库全书》本改。
　　#49『见』，《四库全书》本作『光』。
　　#50『亡』，原作『士』，据《四库全书》本改。
　　#51『天』，原作『大』，据《四库全书》本改。
　　#52『贰』，原作『或』，据《四库全书》本改。
　　#53『波』，《四库全书》本作『决』。
　　#54『不』，原作『奉』，据《四库全书》本改。
　　#55『他』，《四库全书》本作『地』。
　　#56『夫知』，原作『未至』，据《四库全书》本改。
　　#57《四库全书》本无『者』字。
　　
</div>
    <div class="pagination">
<a href="天原发微_page15.html">上一页</a><span>...</span><a href="天原发微_page11.html">11</a><a href="天原发微_page12.html">12</a><a href="天原发微_page13.html">13</a><a href="天原发微_page14.html">14</a><a href="天原发微_page15.html">15</a><span class="current-page">16</span>
    </div>
    <div class="pagination"><a href="index.html">返回目录</a></div>
</body>
</html>
