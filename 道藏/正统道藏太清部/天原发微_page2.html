<!DOCTYPE html>
<html>
<head>
    <meta charset="UTF-8">
    <title>天原发微 - 第 2 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 2 页/共 16 页</h1>
    <div class="content">　　张子日：由太虚有天之名，由气化有道之名。合虚与气，有性之名。合性与知觉，有心之名。
　　朱子日：本是一个太虚，渐细分得密尔。太虚是总体，#3不离四者而言气化，是那阴阳造化，寒暑、昼夜、雨露、霜雪、山川、草木、金水、火土皆是。虽杂气化而言，实不离乎太虚。太虚是太极上面底圆圈裹阴静阳动者。有这气，道理便在这裹。无此气，则道理无安顿处。如水中月，有此水方映那天上月。气有形而太虚无逵。以有形之象，具无逵之理，故日性心之知觉。又是那气之虚灵底聪明。视听作为运用，皆是有这知觉，方运用得这道理。
　　邵子曰：有阴阳，然后可‘以生天；有刚柔，然后可以生地。
　　《礼运》云：礼叉本於太一，分而为天地。太极者，未见气。太初者，气之始。太始者，形之始。太素者，质之始。此四句者，同论天地之前及天地之始。此言理气形质之由，物之大者，无若天地。天生於动者也。太极动而生阳，阳即轻清而上浮天也。又日：阴阳生天者，阳根於阴也。故在天为阴阳，则有日月星辰。地生於静者也。太极静而生阴，阴即重浊而下沉地也。而日刚柔生地者，阴根於阳也。故在地为刚柔，则有水火土石。然则自其本言之，则太极动而生阴阳，即生天地也。分而言之，动之始则阳生，动之极则阴生。一阴一阳交，而天之用尽，故日阴阳可以生天。静之始则柔生，静之极则刚生。一刚一柔交，而地之用尽，故日刚柔可以生地。以天地一气言之，阳自下而上升。升，生也。生阳以消阴。阴又自上而下降。降，消也。生阴以消阳。以二气分言之，自下而升者，为阳生於地中。自子至巳而成乾，生天也。至午极而天方中，又生阴以基阳。基成则阳复行，为天道左旋。自上而降，为阴生天中。自午至亥，而坤纯生地也。至子极而地方中，故生阳以基阴。基成则阴复行，为地道右转。生天则万物生，生地则万物成。乾坤止用六爻，六乃居中。进六退六，在进为终，在退为始。昼终则夜始，夜终则昼始。通乎昼夜，而知是《易》之数能穷天地之终始，以明消息盈虚之理也。
　　又曰：乾坤定上下之位，坎离列左右之门。天有四象，地有四象。天有八象，地有八象。天地相衔，阴阳相交。
　　天主用四时行，地主体百物生。先天以乾坤坎离，当子午卯酉。四正之位，兼天上地下而言。所以天地阖辟，曰月出入，春夏秋冬，晦朔弦望，昼夜长短，行度盈缩，莫不由此四象者。在天为阴阳老少，兼曰月星辰则为八。在地为刚柔老少，兼水火土石亦为八。相街者，《先天图》左有一百一十二阳八十阴，上亦然；右有一百一十二阴八十阳，下亦然。相交者，如男女、夫妇、牝牡、雌雄，乾去交坤成复，坤来交乾成诟之类。乾坤，阴阳中分而立天地之体。坎离，阴阳中交而致天地之用。阴阳本以坎离造化天地，天地复以坎离生万物。后天文王八卦，方位不同，以坎离震兑居四正矣。而以余四卦居四维，何也？辰极居北而少西，天神所宅，故曰西北为乾。昆仑居西而少南，地示所舍，故曰西南为坤。摇荡万物莫如风，一气自东而南，故束南为巽，五岳莫尊於束岳。地形自北而束，故束北为艮。
　　又曰：天圆而地方。天南高而北下，是以望之，如倚至皿然。
　　唐一行有言：益天如绘象，止得其半。浑天如望象，能得其全。舜之玑璇，浑天法也。蔡邕《天文志》曰：天体有三家。一曰周髀。其云天如覆盆，以斗极为中，中高四边下，曰月旁行绕之。曰近见之为昼，曰远不见为夜。衍数具在，多有违失，故史官不用。又云：天圆如张益，地方如棋局，天旁行如推磨而左旋，曰月右行，随天左转。故曰月实东而牵之以西没，曰出高则见，曰没故不见。曰朝出阳中，曰暮入阴中，阴气黑，故不见。二曰宣夜。虞喜曰：宣，明也。夜，幽也。其卫兼幽明之数。邮萌记曰：曰月星辰，浮□生虚空之中，其行其止，皆须气焉。又曰：天确然在上，有常安之形，此兼取盖天之说也。李淳风益天说曰：天地中高四溃，曰月相隐蔽，以为昼夜绕。北极常见曰上规，南极常隐曰中规，赤道横络曰下规。三曰浑天。葛洪曰：天形如鸡子，地如其黄。地居天内，天大地小。天表裹有水，天地各乘气而浮，载水而行。以周天之度，而中分之半覆地，上半绕地下。宋何承天云：天形正圆，水居其半。东曰所出曰旸谷，西曰所入曰成池。庄子有北淇、南淇之辩。是四方皆水证也。故曰四海。几五行水生於金，百川发源皆自山出，而下注於海。曰为阳精，夜入水则焦竭，百川归注，足以相补。故旱不为喊，浸不为溢。王蕃亦曰：曰月初登天后入地。曰昼在地上，夜在地下。今史多用侯台，即其法也。杨子云曰：落下阂经营之，鲜于妄人度之，耿中丞象之。后汉蔡邕、张衡、郑玄皆以浑天为长。愚谓：此外又有轩天昕天之说，皆不足擅。吴姚信谓：人如灵虫，形最象天。颐前临胸，顶不覆背。故天体南低，入地北偏高，此亦知人之所以为贵也。欧阳子谓：古人步圭景，意以节宣和气辅相，物宜不在於辰次之。周径浑益之是非，君子当缺而不议也。以为益天耶？则南方之度渐狭。以为浑天耶？则北方之极复高。徒区区於异同之辨，何益人伦之化哉！然格物，君子则推以穷理致知为先#4。
　　又曰：西北之高，戴乎天顶。
　　张氏曰：虞喜有言，天确然在上，有常安之形，数语皆的有意义。惜不究其始终尔。益《洛书》之数，戴九履一。一起于下，是为坎水，天象之始也。九穷于上，是为乾金，天象之成也。故坎水柔，动而乾金坚凝，动脉滋生而脑精安静，此即北极为天之顶。凝然不动，有常安之形也，此亦益天之象。
　　又曰：天之阳在南，阴在北。地之阴在南，阳在北。天阳在南，故曰处之。地刚在北，故山处之。所以地高西北，天高束南。极南大暑，极北大寒。故南融而北结，万物之死地也。天南高北下，阳在南，阴在北。故先天圆图，乾位南，坤位北。地北高南下，阳在北，阴在南。故先天方图，位乾於西北，位坤於束南。日在南则中，在北则潜。天之南，阳在上，故极南大暑。见于地者，融于水。地虽有阴，不能伏阳。天之北，阴在上，故极北大寒。见于地者，结为山。地虽有阳，为阴所伏。阳性熙极则融，阴性凝极则结。地之南宜寒而下者气热，北宜热而高者气寒，从天也。水柔也，属阴。以阴不胜阳，故为阳用。山刚也，属阳。以阳不胜阴，故为阴用。是以形则从乎地之柔刚，气则从乎天之寒暑。极阳极阴，气非中和。万物不生，故为死地。惟天地交寒暑，和则万物生也。
　　朱子曰：安定胡氏曰：天者，乾之形。乾者，天之用。天形苍然，南枢入地下三十六度，北枢出地上三十六度，状如倚杵。其用则一昼一夜，行九十余万里。人一呼一吸为一息，一息之问，天行八十余里。人一昼一夜，有一万三千六百余息。故天行九十余万里。
　　愚按：《丹书》言：人之一昼一夜，有一万三千五百息。一千一百二十五息乃应一时，如此则一万三千五百六十息。文定举成数言。郑注《考灵曜》云：太虚本无形体，指诸星运转以为天体尔。但诸星之转，从束而西，叉三百六十五日四分日之一，星复旧处。星既左转，日则右行，亦三百六十五日四分日之一，至旧星之处。即以一日之行为一度，计二十八宿。一周天几三百六十五度四分度之一，是天之一周之数。天如弹九，圆围三百六十五度四分度之一。一度二千九百三十二里千四百六十一分里之三百四十八周天，百七万一千里者，是天圆围之里数也。以围三狸一言之，则直径三十五万七千里，此为二十八宿周回直径之数。二十八宿之外，上下束西各有万五千里，是为四游之极，谓之四表。四表之内，并星宿内，总有三十八万七千里。天之中央上下正平之处，则一十九万三千五百里。地在其中，是地去天之数也。又云：地益厚三万里。《尚书》王蕃疏曰：天居地上，见有一百八十二度半强，地下亦然。北极出地上三十六度，嵩高正当天之中。极南五十五度，当嵩高之上。又其南十二度，为夏至之日道。又其南二十四度，为春秋分之日道。又其南二十四度，为冬至之日道。南下去地‘三十一度而已。是夏至日，北去极六十七度。春秋分，去极九十一度。冬至，去极一百一十五度。南北极，持其两端，其天与日月星辰，斜而回转。此其大率也。叉古有其法，遭秦而灭。张氏曰：浑天之体，虽绕於地，地则中央正平，天则南高下。周天之度，南北各分其半。北极出地上三十六度，余则皆潜。南极入地三十六度，余则皆见。天与人皆背北面南，故南见北潜。又曰：周天之度，环北极七十二度，常见不隐，谓之上规。环南极七十二度，常隐不见，谓之下规。虽阴中自分阴阳，要之常隐常见者为静数。坤之策，应之百四十有四。其束西循环为用者，二百一十六度。虽阳中自分阴阳，要之循环迭用者为动数#5。故乾之策应之。卦，地也。爻，天也。应乾之策，#6二百六十也。
　　张子曰：地有升降，日有修短。地虽凝聚不散之物，然二气升降，其相从而不已也。阳日上，地日降，而下者虚也。阳日降，地日进，而上者盈也。此一岁寒暑之候也。
　　《考灵曜》云：地益厚三万里。春分之时，地正当天之中，自此地渐渐而下。至夏至之时，地下游万五千里。地之上畔与天中平。夏至之后，地渐渐向上。至秋分，正当天之中央，自此渐渐而上。至冬至时，上游万五千里。地之下畔与天中平。自冬至后，渐渐向下，此是地之升降於三万里之中。天旁行四表之中，冬南夏北春西秋束，皆薄四表而止。地亦升降於天之中。冬至而下，夏至而上，二至上下，益极地厚也。又《考灵曜》云：正月假上八万里，假下一十万四千里，所以有假上假下也。郑注云：天去地十九万三千五百里。正月雨水时，日在上，假於天八万里，下至地一十一万三千五百里。夏至时，日上极与天表平，后日渐向下。冬至时，日下至於地八万里，上至於天十一万三千五百里。委曲俱#7《考灵曜》注云：二十八宿及诸星，皆循天左行，一日一夜一周天。一周天之外，更行一度，计一年三百六十五周天四分度之一。日月五星则右行。日一日一度，月一日一十三度十九分度之七。此相通之数也。
　　朱子曰：天地四游，升降不过三万里。《周礼》土圭之景，一寸折一．千里。尺有五寸，折一万五千里。以其在地之中，故南北东西，相去各三万里。非谓天地中间止此数也。春游过东三万里，夏游过南三万里，秋西冬北亦然。
　　譬如大盘盛水，以虚器浮其中，四边定四方。若器浮过东三寸，以一寸折万里，则去西三寸。亦如地之深於水，上蹉过东方三万里，则远去西方三万里矣。南北亦然。然则冬夏一昼夜之长短，非日晷出没之所为，乃一地之游转四方而然尔。问曰：无此一理。虽不可知,然历家推算其数皆合。恐有此理。益地与星辰，俱有四游升降。四游者，自立春地与星辰西游。春分西游之极，地虽西极，升降正中，从此渐渐而东，至春末复正。自立夏后北游，夏至北游之极，地则升降极下，至夏季复正。立秋后东游，秋分东游之极，地则升降正中，至秋季复正。立冬后南游，冬至南游之极，地则升降极上，至冬季复正。此是地及星辰四游之义也。星辰亦随地升降，不过三万里之中。是以半之，三万里而万五千里，与土圭尺有五寸等。一尺差万里，五寸五千里。一分百里，景长景短，皆差一寸。故畿方千里，取象於日。一寸为正，日圆望之，广尺以应千里。或问：四游之说，构虚不经。故《尔雅》似非郑注。愚曰：众言混淆，折诸圣经贤传足矣。今张子、朱子皆以为然，则未可疑。
　　或问：朱子曰：《周礼》以土圭之法，测土深，正日景，以求地中。日南，则则景长多寒；日东，则景夕多风；日西，则景朝多阴。
　　或问：郑注曰：景夕者，谓日映景乃中。立表太东，近日也。景朝者，谓日未中而景中。立表太西，远日也。朱子答曰：景夕多风，景朝多阴。此二句，郑注不可非，但说倒了。看来景夕者，景晚也。日未中，景已中。立表近南，则取日近。午前景短，午后景长也。景朝日已过午，景犹未中。立表太北，则取日远。午前景长，午后景短也。问：多风多阴。曰：日近东自是多风，如海边诸郡，风极多。每如期而至，春必东风，夏必南风。旷土无山可限#8。故风各以其方至。风从阳气盛衰，早阳升风生午盛，午后风微，至晚风止。如西北多阴，非特山高障蔽，自是阳气到彼衰谢。日到彼方午，则彼已甚晚，不久则落，故西#9边不甚见日。古谓：蜀日越雪。又曰：漏天。言见日少也。以此观天地，亦不甚阔。以日月、寒暑、风阴，验之可见。唐贾公彦曰：周公营洛，求地中置五表，颖川阳城置中表。度景处古迹犹存。中表南千里置一表，中表北千里置一表，中表东一西各千里置一表，此正日景采装也一中也。又按：朱子言：令人都不哉一土圭。康成亦误圭尺是量表计气。一尺长一尺五寸，以玉为之。觅至土一表，表景长短，以玉圭量。表景合一一尺五寸，此便是地之中。晷长刊友一影短，晷短则表影长。冬至复，表彰长一丈三尺余。今地中与古已不同。汉阳城是地之中，宋朝岳台是地之中，今在浚仪旧开封县。唐开元十二年，遣使天下。候景南距林邑，北距横野，中得浚仪之岳台，应南北弦居地之中。大周建国，定都於汴，树圭置箭测岳台。晷刻居中，晷正则日至，气应得之矣。陆象山云：孔壶为漏，浮箭为刻。日有十二辰八干#10四维，岁十二月二十四气。以土圭测日景，以磁石辨方位，而二十四位於是乎正。日行有南北，昼夜有长短，而二十有一箭於是乎立。岳以南三徙之，而箭不用者六。岳以北三徙之，而箭亦六干#11维之。间或前或后，或两属磁咸所指，或以为干#12或以为午之三分丙之七分，或以为丙午之间，要叉有一定之说。相其阴阳，自周公以来则然矣。学者所当砍。
　　又曰：天包乎地，天之地又行乎地之中。
　　横渠云：地对天，不过地，特天中之一物尔。所以言一而大谓之天，二而小谓之地。又曰：天体北高而南下，地体平着乎其中。邵子曰：天覆地，地载天。天上有地，地上有天。人居地上不觉耳。又曰：天圆如气球，地斜隔其中。又曰：天之外无穷，而其中空处有限。如空中一球，自内观之，坐向石动，天左旋。而星共极#13，则又一面。四游以薄四表而止。以《先天图》观临师以上，各十六卦为天之天，地之天之，元会运世之数而在天。同人遁以下，各十六卦为天之地，地之地之，年月日辰之数而在地。
　　又曰：在地之位，一定不易。而在天之象，运转不停。惟天之鹑火，加于地之午位，乃与地合，而得天运之正尔。
　　朱子曰：在天之位，一十二会，所会为辰。十一月，辰在星纪。十二月，辰在玄杆。正月，辰在课訾。二月，辰在降娄之类是也。若以地言之，则南面而立，前后左右，亦有四方十二辰之位，相为对待而不可易也。益周天三百六十五度四分度之一，周布二十八宿以着天体，而定四方之位。以天绕地，则一昼一夜，适周一匝，而又超一度。日月五星，亦随天而绕地。而惟日之行，一日一周，无余无欠，其余则有迟速之差。然其悬也，固非缀属而居，亦非推挽而行。但其气之盛处，精神自然发越，而自各有次第耳。
　　又曰：天不足西北，地不满东南。是以东南多水，西北多山。
　　《素问》注云：中原地形，西北高，东南下。《河图》括地象云：西北为天门，东南为地户。天门无上，地户无下。天从上临下入万里。又曰：南戴日下万五千里。以地中求之，南北东西，相去各三万里。
　　先儒言：中原山水，皆源西北。故叙山水者，皆自西北而东南。地有山水，犹人有血豚。有近不相连，远而相属者。故曰：江海何尝断地脉。
　　蔡氏曰：大河北境诸山，根本脊脉皆自代北寰。武岚宪诸山，乘高而来。其脊以西之水，则西流以入龙门西河之上流。其脊以东之水，则东流为桑乾幽冀，以入于海。其西一支为空#14口大岳。次以一支包汾晋之阳。又次一支为太行。又次一支为怛山。此北条也。其南条者，江汉南境之山川也。岷山之脉，其北一支为衡山，而尽於洞庭之西。其南一支，度桂岭，北经袁筠之地，至德安，曰：敷浅原。或曰：今江州庐阜。二支之问，湘水间断。衡山在湘水东南，敷浅原在湘水东北。其山川源流可砍也。郑氏以妍岐为正阴，列河济所经。西倾为北阴，列伊洛淮渭所经。墦冢为次阳，列汉水所经。岷水为正阳，列江水所经。《西域传》云：河有两源。一出葱岭；一出于阗#15二水合，东注蒲昌海。一名盐泽，去玉门阳关三百余里。其水停居、冬夏不增灭，潜行地中，南出积石。程氏曰：九河未沦没为海时，从今海岸东北，更五百里平地。河播为九，入海处有碣石，在西北岸。今兖冀之地，既无此石，而平州正南，有山名码石者，南在海中，去岸五百余里，此正古河没海之处。汉王横言：昔天尝连雨，东北风，海水溢，西南出浸数百里。故九河碣石，包沦於海。后世儒者，知求九河於平地，而不知求碣石有无以为证。故前后异说，竟无归宿云。
　　唐法象志天下山河之象，存乎两戒。北戒自三危积石，负终南地络之阴，至秽貊朝鲜，谓之北纪；天所以限戎狄。南戒自岷山蟠冢，负地络之阳，至东瓯闽中，谓之南纪；天所以限蛮夷。《河源》曰：北河由北纪首达华阴，与地络会。又分而东流与泾渭济渍相表裹。《江源》曰：南河自南纪首达华阳，与地络会。至荆山，又分而东流，与汉水淮渍相表裹。观两河之象，与云汉之终始，而分野可知矣。
　　南北两戒者，天所以限中华之地也。南北两河者，所以与两戒之山相为经纬也。其中用文用武，货殖所阜之国，皆所以育人民，成造化，开中国君臣父子仁义礼乐之区也。宇内至大莫如天，至厚莫如地，至多莫如水。水精上浮为云汉，下流为江河，月影山河之象，水涵星斗之文，无非一气之造也。认山河脉络於两戒，识斗罗升沈於四维。下参以古汉郡国，区域分野，如指诸掌，此山河之大势然也。以象求之，北戒则析木之所值，南戒则星纪之所临。至若鹑首为秦陇之区，则两戒山河之首实在焉。人君翕受中州清淑之气，握五帝天纲地纪之符，铃统常经而后可。#16
　　云汉自坤抵艮为地纪，北斗自乾携巽为天纲。其分野，与五帝区相值。
　　坤，地也，云汉地之气。乾，天也，北斗天之极#17。五帝者，少昊氏金德，颛顼氏水德，伏羲大#18昊氏木德，神农列山氏火德，轩辕黄帝有熊氏土德。五帝各居五方，其说日究咸池。政在乾，维内者，降娄也。为少昊#19；墟吁北官。政在乾，维外者，陬訾也。为颛帝，墟成摄提。政在巽，维内者，寿星也。为太昊，墟布太微。政在巽，维外者，鹑尾也。为列山氏，墟得四海。中承大阶政者，轩辕也，为有能氏墟斗杓治外。鹑尾也，为南方负海之国。斗魁治内。陬訾也，为中州四战之国。其余列宿，在云汉阴者八，为负海之国；在云汉阳者四，为四战之国。 
　　天下山分四条，上应二十八宿。
　　日：妍岐、荆山、壶口、雷首，太岳底柱，东方宿也。其次日：降娄、玄杆，以负东海。神主岱山，日岁星。日：析城、王屋、太行、怛山、码石、西倾朱圄，北方宿也。其次日：大梁、析木，以负北海。神主怛山，日辰星。
　　日：乌鼠、太华、熊耳、外方、桐柏、墦冢、陪尾，西方宿也。其次曰：鹑首、实沈，以负西海。神主华山，日太白。
　　日：荆山、内方、大别、岷山、衡山、九江、敷浅原，南方宿也。其次日：星纪、鹑尾，以负南海。神主衡山，日荧感。
　　中州居天下中。其次日：鹑火、大火、寿星、豕韦。神主嵩山，日镇星。
　　负险用武之国。
　　於天象则弘农，分陕为两河之会。自陕而西为秦凉。北纪山河之曲为晋代，南纪山河之曲为巴蜀。
　　四战用文之国。
　　陕东三川，中岳为成周。西距外方大任，北济南淮，东达距野，为宋郑陈蔡。河内及济水之阳，为郁卫滇。
　　东滨淮阴，为申随。
　　负海货殖所阜之国。
　　北纪东至北河，北为邢赵。南纪东至南河，南为荆楚。自北河下流，南距岱山为三齐，夹右码石为北燕。自南河下流，北距岱山为邹鲁，南涉江淮为吴越，此负海之国也。其他如九隘之险，九河之曲，养水三危，汶江九折，皆上为列宿。《河洛》篇日：天极中星，昆仑之墟。天门明堂，太山之精。张平子曰：在天成象，在地成形。天有九位，地有九域；天有三辰，地有三形；皆可指而言也。若极而论之，则八极之维，径二亿二万二千三百里。南北短喊千里，东西则广增千里。自地至天半於八极，则地之深亦如。通而度之，其数用重钧股，悬天之景，薄地之义，皆移千里而差一寸。得之过此以往者，未之或知也。未之或知者，宇宙之谓也。宇之表无极，宙之端无穷，不可究诂。愚尝上下区域，砍诸往牒，姑就三皇五帝所临之地言之，则大章竖亥所步。孔子称其地日：北至幽陵，南至交趾，西蹈流沙，东极蟠木。天地翕合，而秀气锺荣。河效灵，而《图》、《书》出。於是，人之精者作圣，周孔出而为中国衣冠礼乐之主，以承羲皇群圣之托。邹鲁多儒雅，燕赵多豪杰，山之东西多将相，皆所以相与经纬乎中国也。禹承尧舜之盛，平治九州，玉帛万国定。可垦之地，九百一十万八千二十四顷。出水者，八千里。受水者，八千里。名山五千三百五十经六万四千五十里。出铜之山，四百六十七。出铁之山，三千六百九。货殖所贸，男耕女织。不夺其时，以供财用。俭有余，而奢不足。公家有三十年之积，私家有九年之储。至成周盛时，民口二千二百七十万四千九百二十三人，多禹#20时十六万一千人。自后历秦汉隋唐，盈虚丰耗不常。以至于今，天下一统，超鸿蒙而混希夷，际天极地，莫不尊亲，可以追踪三五。
　　朱子曰：《河图》言昆仑者，地之中。地下有八柱，互相牵制。名山大川，孔穴相通。
　　司马相如传注：昆仑山去中国五万里，广裹万里，高八万仞。层城九重，面有九井。以玉为栏，旁有五门。天帝之下都也。《水经》云：昆仑去中国五万里，其山一万一千里。胡用之问：天竺去处，土地多生异人。朱子答日：中国去于阗二万里，于阗去昆仑无绿更有三万里。《文昌杂录》记于阗使来贡献，自言其国之西千三百余里，即昆仑山。今中国在昆仑束南，天竺诸国在其正南，黄河在昆仑束南，流入中国。如此则昆仑在西南上竺。《乾书》说：阿褥山即昆仑也。山顶有阿褥大池，其水分流四面。去入中国者，为黄河，入束海。其三面各入南西北海，如弱水、黑水之类。大抵地之形如馒头，其捻尖则昆仑也。中国地形正圆，所生人物亦独圆正象。其地形，益得天地中气。其他世界，形皆偏侧尖缺，而环处其外，不得天地之正，所生人物亦多不正。此便是益天之说。横渠亦主此说云。古志有曰：西北多山，昆仑为祖根本，脊脉跨越寰宇，五岳三涂，绵亘错峙。又曰：河出昆仑，地最高。仰北方沙地，无险可障。溃次束西，易成漂荡。禹疏九河，杀其骇浪。
　　又曰：嵩山不是天之中，乃是地之中。黄道赤道，皆嵩山之北。南极北极，天之枢要。只有此处不动如磨脐然。此是天之中处。
　　按：邵子曰：天地之本，其起於中乎。天之中何在？曰：在辰极。地之中何在？曰：在嵩山。惟天以辰极为中，故可以起历数而推节侯。惟地以嵩山为中，故可以定方隅而均道里。子午其天地之中乎？冬至阳生子夜，半时加子，所以乾始於坎而终於离，此南极北极，独为天之枢而不动也。夏至阴生午，天中日正午，所以坤始於离而终於坎，此黄道赤道，亦在嵩山之北而不爽也。惟天地之中处一定不易，是以圣人者出。处玑璇以观大运，植会要以察方来，皆自此而推之也。或谓愚曰：子之玄浑章，可以尽天地之制乎？曰：非也。言天文则有司天史，言地理则有指掌图，言云汉分野则有唐一行，言水经曲折则有郦道元。然皆按陈进而言，未底其极也。《太玄》曰：驯乎玄浑，行无穷正象天，其妙有不可得而言矣。
　　天原发微卷之三竟
　　#1『神』疑衍。
　　#2『正』，《四库全书》本作『止』。
　　#3此句《四库全书》本作『太虚是四者之总体』。
　　#4此句《四库全书》本作『虽然格物，君子末尝不以穷理致知为先也』。
　　#5『数』，原作『能』，据《四库全书》本改。
　　#6『应乾之策』，《四库全书》本作『应乾坤之策』。
　　#7『委曲俱』三字，疑有脱。
　　#8此句《四库全书》本作『旷土无高山之限一。
　　#9『西』，原作『四』，据《四库全书》本改。
　　#10#11#12『干』，原均作『千』，据《四库全书》本改。
　　#13『而星共极』，《四库全书》本作『自外而观』。
　　#14『空』，《四库全书》本作『壶』。
　　#15『葱岭』，原作『慈岭』，据《四库全书》本改。
　　#16此句《四库全书》本作『必一统常经而后可』。
　　#17『极』，《四库全书》本作『枢』。
　　#18『大』，《四库全书》本作『太』。
　　#19『昊』，原作『是』，据《四库全书》本改。
　　#20『禹』，原作『万』，据《四库全书》本改。
　　天原发微卷之四
　　鲁斋鲍云龙景翔编着虚谷方回万里校正
　　分二
　　唐孔氏曰：阴，荫也，阴气在内奥荫。阳，扬也，阳气在外发扬。阳奇为气，气混沌为一。又为日，体常明，无亏盈之殊。阴偶为形，形分彼此。又为月，有晦朔之别。伏羲见阴阳之数，画一奇以象阳，画一偶以象阴。阳一而施，阴两而承，本一气也。生则为阳，消则为阴，二者一而已。阳来则生，阳去则死，万物生死主乎阳，则归之于一也。盖天地是劈初阴阳之气结成，立其大者，以为之主，便是个胚朴子。然后为父为母，生人生物，千变万化，千条万绪，皆不出此。所以充塞宇宙，何莫非阴阳之气，都走那两个物事不得。造化之初，以气造形，故阴阳生天地。以形寓气，故天地转阴阳。汉董仲舒始推阴阳，为儒者宗。儒者不可不知阴阳也。
　　周子曰：水阴根阳，火阳根阴。
　　水，阴也；而生於一，则本乎阳。火，阳也；而生於二，则本乎阴。故张子曰：阴阳之精，互藏其宅。朱子曰：周子之书，不出阴阳二端。始是生生之理，终是已定之理。始有处说生，已定处说死。太极未判前，则阴含阳。太极已判后，则阳分阴。阳陷於阴为水，阴陷於阳为火。
　　张子曰：气怏然太虚，升降飞扬，未尝止息。虚实动静之机，阴阳刚柔之始。浮而上者阳之精，降而下者阴之浊。其感遇聚结为风雨，为霜雪。山川之融结，糟粕煨烬，无非教也。游气纷扰，合而成质者，生人物之万殊。其阴阳两端，循环不已者，立天地之大义。朱子曰：游气横看，阴阳直看。阴阳如扇，游气如扇出风。阴阳如磨，游气如磨出钙。阴阳如木根，游气如开花结子。非阴阳外，别有游气。虚空即气，能升降，飞扬以生万物，但人不见尔。如望气龙成五色之类，气撒出来，其中有精有赢，故人物有偏有正。
　　感遇聚结，以上说二气，以下说游气。始之一字，只是说个生物底母子。精底都是从赢底上面发出。赢底事上无非天之道理，所以为至教。二气在天地间，只管运转，不知不觉生出许多物。各得一个性命，各有一个形质，皆此气合而成之。虽是如此，而所谓阴阳两端，成片裒裒将出来者，固自若也。
　　又曰：造物所成，无一物相肖者。以是如万物虽多，其实无一物无阴阳者#1。以是知天地变化，二端而已。
　　看他日月男女牝牡处，若#2见得无一物无阴阳。虽至微之物，有个背面，若说行处是一气#3。故朱子曰：独阳不生，独阴不成。造化周流，须是并用。如束西南北并立，以位相对。只是一般动对静，屈对伸，一对二，道对器。有背有面，有上有下，有中有外，无一物无对者。形则有影，声则有响。
　　蔡氏渊曰：生物之时，阴静阳动。静者常偏居，动者常去来。来者，息也。息者为阳，去者消也。阳消则阴。消息之间，随其阴阳多少，而为变化，此流行之阴阳也。物形之后，有天地、日月、男女、雌雄之类，此类待之阴阳也。流行之阴阳，惟阳为用。对待之阴阳，则其用均。虽日用均，其所谓阴，非流行之阴矣。故几动植之微而能生息者，虽阴亦待阳而得也。惟槁木死灰，乃为阴尔。
　　又曰：两不立，则一不可见。一不可见，则两之用息。又曰：一故神，两故化。两者，阴阳消长进退。朱子曰：横渠此语极精。非一则阴阳消长，无自而见。非阴阳消长，则一亦不可得而见。盖阳不独立，铃得阴而后立。故阳以阴为基，阴不能自见，铃待阳而后见。故阴以阳为偶，一动一静，一往一来，一寒一暑，皆阴阳之所为。而非有为之者也，亦无两立之理。非阴胜阳，则阳胜阴。无物不然，无时不然。阴阳只是一个消息，进便唤做阳，退便唤作阴。阳之退，便为阴之生。不是阳退了，又别有个阴生。阴阳做一个看，亦得做两个看，亦得大抵发生，都是一个阳。阳长一分，下面阴生一分。不是讨个阴来阳消处，便是阴。故阳来为复，是本来物事。阴生为垢，娠是偶然相遇。阴阳是阳中之阴阳。阴阳以气言，刚柔是阴中之阴阳。刚柔以质言，是有个物了见得，是刚底柔底。程子曰：阴阳消长之际无截，然断绝之理，然其升降生杀之大分，不可无也。又曰：阴阳之运，升降盈缩，未尝少息。阳常盈，阴常亏。一参差不齐，而万变生焉。譬如磨既行，齿都不齐。既不齐，便生出万变。
　　朱子曰：阴阳者，造化之本，不能相无。而消长有常，亦人所不能损益也。然阳主生、阴主杀，则其类有淑慝之分。故圣人作《易》於其不能相无者，既以健顺仁义之属，明之而无所偏主。至於消长之际，淑慝之分，则未尝不致其扶阳抑阴之意。以天地自然之气言之，则不可相无。以君子小人之象言之，则未尝不欲天下之尽为君子而无一小人也。有以善恶言者，如履霜坚冰至，则一阴之生，便如一贼。阳善阴恶，君子小人，天理人欲，互相胜负。又曰：阴何比小人，平看之却好，以类言之，亦只是皮不好，骨子却好。伊川云：十月谓之阳月，疑其无阳，阴亦然。圣人不言尔。蔡季通以为不然。曰：阴不可以抗阳，犹地不足以配天。朱子谓其所以不言者，这便是一个参赞裁成之道。盖抑阴进阳，长善消恶，用君子退小人，这便可见。
　　阳化为阴，只您地消缩去无痕迩，故谓之化阴变为阳。其势浸长，便较有头面，故谓之变阴少於阳。气理数皆如此，用全用半，所以不同。
　　邵子曰：阳者，道之用。阴者，道之体。阳用阴，阴用阳。以阳为用则尊阴，以阴为用则尊阳。
　　张氏曰：阳动阴静，阳贵阴贱，阴终不可与阳并言。及至随时变易，则阳中有阴，阴中有阳，迭相为用。
　　阳尽阴纯坤为主，阴尽阳纯乾为主。愚曰：子月之巳月尊阳，午月之亥月尊阴。以分而言，乾尊坤卑，不可并也。以家言之，父母固是尊，然母终不可并乎父，尊无二上也。蔡氏谓：阳非阴不成，阴非阳不生，阴阳又相须为用。然在气则阳为用，故阳动阴静。在形则阴为用，故阴疾阳舒。
　　朱子曰：太极分开，只是两个阴阳，都括尽天下事物。《易》不离阴阳，千变万化，只是他两个，阴气流行则为阳，阳气流行则为阴。只这一气消长进退，做出古今天地问无限事来。如昼夜寒暑，一个横，一个直。横看是一般道理，直看是一般道理，横坚皆可见。横看则左阳右阴，前阳后阴，背阳面阴，进阳退阴，动阳静阴，束南为阳，西北为阴，春夏为阳，秋冬为阴，都是一般。坚看则上阳下阴，仰阳覆阴，升阳降阴，清阳浊阴，以至大阳小阴，高阳卑阴，妍阳丑阴。以类推之，靡物不然，无时不然。愈析愈微，愈穷愈远。阴阳之精，互藏其营。阴阳之气，循环迭至。阴阳之质，从横曲直，莫或使之，莫或御之。在天则阴阳成象，在地则刚柔成质，在人则仁义成德，莫匪阴阳也。
　　邵子日#4：阴以阳为体，阳以阴为体。
　　阳得阴而凝，虚赖实以立。阴待阳而发，实从虚而出。阴至坤而成体，乾之十二阳托焉。故阳以阴为体。复自坤出三十一变而央，为春为夏，则阴以阳为用。阳至乾而成体，坤之十二阴托焉。故阴以阳为体。娠自乾出三十一变而剥，为秋为冬，则阳以阴为用。在天则阳动而消阴，在地则阴动而消阳。
　　极阴之际，坤余十二阳，其终成乾而得三十六阳．o极阳之际，乾余十二阴，其终成坤而得三十六阴。以坤之阳而生震坎艮二十阳，以乾之十二阴而生巽离兑二十阴。散一为三，生之始也。并为三十二，阴阳各得八位之半。以巽离兑之二十八阳而生乾之三十六阳，以震坎艮之二十八阴而生坤三十六阴。会三归一，生之极也。并而为六十四，阴阳各得八位之全。所以立春至立秋，阳数并之皆六十四，阴数皆三十二。立秋至立春，阴数并之皆六十四，阳数皆三十二。四八三十二者，四卦之全。八八六十四卦，八卦之全也。图左三十二阳，右三十二阴，分天地之体，并之皆六十四卦者。阳极无阴，阴极无阳也。
　　邵子曰：离束坎西，当阴阳之半，为春秋昼夜之门。又曰：阳侵阴，阴侵阳，故坎离当半也。
　　先天六十四卦气，皆中起以八卦配十二辰。子午卯酉为四中。乾当午，坤当子，离当卯，坎当酉。故曰：乾坤定上下之位，坎离列左右之门，得其正矣。四维之卦，则兑辰巳震，丑寅巽未，申艮戌亥也。而邵子又曰：坎离阴阳之限。离当寅，坎当申，数常脸之者，阴阳之溢也。盖谓用数不过乎中，以寅申巳亥居四孟之首。乾当巳而生於巳，坤当亥而生於亥，离当寅而限於三阳之半，坎当申而限於三阴之半，中则瑜其限而溢矣。况气盈朔虚，其余各六。《易》曰：日中则反，月盈则蚀。亦邵子怕处其盛之意，而退一位以居之，则卯辰兑也，子丑震也，午未巽也，酉戌艮也。皆处数之不及，而不瑜乎中也。是故以坎离之半，而当阴阳之半也。若以坤为子半，推之则卯酉中矣。故卯为日门而居左，太阳所生。酉为月门而居右，太阴所生。为春秋昼夜之门者，春分阳中，秋分阴中。故曰：日中宵中，昼夜均也。非若夏至则昼数多，冬至则夜数多也。非但日月之出入於此，而万物亦出生入死於其中也。翁氏曰：天地虽始於寅，而开物至卯，而门弥辟。虽始於戌，而闭物至酉，而门已闭。一岁而春夏秋冬，一月而弦望晦朔，一日而旦昼暮夜。虽皆坎离，日月之功，而莫不由乎门之左右矣。张氏曰：离当卯而终申，昼之分也。坎当酉而终寅，夜之分也。又曰：离当寅未卯而已明，坎当申巳酉而未昏。天克地以为余分，昼常多夜五刻者，离阳侵坎阴，昼阳侵夜阴也。愚以大数言之，开物於鸾垫后，闭物於立冬前，阴阳互相侵也。故乾全用，坤全不用，坎离用半也。坎离二卦，是乾坤中爻之交。先天位坎离，以卯酉而为日月。后天位坎离，以子午而为水火。只此四#5位极好，阳中有阴，阴中有阳，是皆羲文之微意。其他卦不偏则杂矣。
　　朱子曰：五行相为阴阳，又各自为阴阳。春为少阳，夏为老阳。秋为少阴，冬为老阴。
　　此以流行於四时而言也。自一岁言，六个月阳，六个月阴。一日亦然，昼阳夜阴，午前阳，午后阴。一月言，望前阳，望后阴。六甲言，甲子阳，乙丑阴。分言之，则甲阳子阴。从古至今，只怠裒去，屈伸往来，循环不已。孰使然哉？天地是一个大阴阳，一年一月一日一时，皆自其中流出。又春为阳始，夏为阳极。秋为阴始，冬为阴极。阳始则温，阳极则热。阴始则凉，阴极则寒。温则生物，热则长物。凉则收物，寒则杀物。是一气之变为之也。阳生自下而上，则进而生物。阴生自上而下，则退而成物。阳居束南，主春夏以生。阴居西北，主秋冬以杀。此其大略也。
　　邵子曰：太阳为日，太阴为月。少阳为星，少阴为辰。其变则为暑寒昼夜、雨风露雷。
　　或问：雷霆风雨，雪霜云露。张子对曰：阴气凝聚，阳在内不得出，则奋击而为雷霆。阳在外者不得入，则周旋不舍而为风。其聚有远近虚实，故风雷有大小暴。缓和而散为雪霜雨露，不和而散为戾气阴霾。阴常散受交於阳，则风雨调寒暑正。又曰：阳为阴累，则相持为雨。而降阴为阳，得则飘扬为云而升。故云物班布太虚者，阴为风驱敛聚而未散者也。又有问雨风云雷於邵子者。答曰：阳得阴为雨，阴得阳为风。刚得柔为云，柔得刚为雷。无阴不能为雨，无阳不能为雷。雨柔属阴，待阳而后兴。雷刚属阳#6，待阴#7而后发。张氏释之曰：阳倡阴从流为雨，阴格阳薄散为风。刚倡柔从蒸成云，柔蓄刚动激成雷。客主后先，阴阳逆顺，不同也。风雨自天降，故言阴阳。云雷自地升，故言柔刚。天阳无阴，不能为雨。地阴无阳，不能成雷。雨阴形柔，本乎天气之阳。雷阳声刚，出乎地体之阴。阴阳互相用也。又有以八卦爻象问於蔡节斋者。答曰：坎阴为阳所得，则升为云，阳浅则为雾。坎阳为阴所累，则条为雨，阴浅则为露。阴在外，阳不得出则为雷。阴固则为地动，震也。阴在内，阳不得入则为风。阴固则为大风，巽也。阳包阴则离为霰，阳和阴则为雪，离交坎也。阴包阳则坎为雷，阴入阳则为霜，坎交离也。阴阳之精，互藏其宅，则离为日，坎为月。阴阳相戛则为电，阴阳失位则为霓。
　　又曰：气自子至午为升，自午至子为降。子至寅地中升于地上，卯至巳地中升于天中。午至申天中降于地上，酉至亥地上降于地中。
　　愚按：子午各六，有地以限之。阳生於子至寅，则十一月至正月，阳气升于地上。少阳数七，阴中阳也。卯至巳，二月至四月，地中升于天中。老阳数九，阳中阳也。＇又自一阴生午以至于申，五月至七月，阴气自天中降于地上。少阴八，阳中阴也。酉至亥，八月至十月，地上降于地中。老阴数六，阴中阴也。一日一月亦然。大抵寅申巳亥当乾坤泰否之交，三阳三阴，皆为天之用。震为少，至乾则老。巽为少，至坤则老。坎离又以四阴四阳，生物于中。三阴三阳，泰与否对。六阴六阳，乾与坤对。如水数六，雪片也。六不是人做将出来，物物造化皆是如此。可以见阴阳之妙处。
　　又曰：太柔为水，太刚为火。少柔为土，少刚为石。其化则为走飞草木色声气味。
　　阳生动物，阴生植物。朱子曰：本是一理，而消息盈虚，便生阴阳。虽至微至细，草木乌兽皆然。如鲤鱼上有三十六鳞，阴数。龙背上有八十一鳞，阳数。龟背中问五段，五行也。两边各四段，八卦也。周围二十四段，二十四气也。至於草木、雌雄、银杏、桐楮、牝牡、麻竹皆然。张子曰：糟粕煨烬，无非教也。愚尝以《皇极经世书》推之，谓有飞飞之物，飞木、飞草、飞走之物，又有走飞、走木、走草、走走之物，又有木飞、木走、木草、木木之物，又以。草飞、草走、草木、草草之物。又有阴阳推之，飞阳走阴，动阳植阴，马阳牛阴，角阳尾阴，皆不逃乎阴阳之数。大抵色声气味，目耳鼻口，物各有之。但或偏而不全，全而不能，如人之灵耳。
　　程子曰：近取诸身，百理皆具屈伸之气，只鼻息问见之。
　　鼻□窍为天门，气由以出入也。朱子曰：以气言之，呼为阳便是发达底，吸为阴便是收敛底。如鼻息，无时不吸，无时不嘘。嘘尽生吸，吸尽生嘘。胡文定公曰：人一昼一夜，有一万三千五百六十息。横渠张氏曰：魂交成梦，百感纷纭。对寤而言，一身之昼夜也。气按为春，万物错揉。对秋而言，天地之昼夜也。朱子谓：太极是性，动静阴阳是心。金木水火土，是仁义礼智信。躯体血肉，便是五行。所以开眼不是阴，便是阳，不是仁便是义。进便是阳，退便是阴。处己一爻是阴#9，应事接物是阳。爻#10又曰：事之未定者属阳，已定者属阴。邵子曰：天有四时，地有四方，人有四肢#11。指节可以观天，掌文可以察地，天地之理具于掌矣。释者曰：手仰本乎天，亲上。足方俯乎地，亲下。手可翻覆，足不可者。阳能兼阴，阴不可兼阳也。掌后高前下，束南多水，西北多山。聚为川泽，掌中之文，如川象手。自掌腕肘至肩足，自趾至经，股胯各三节，应十二次。四肢应天#12四时，应地四方。四指各三节，应十二辰。合之应二十四气。拇指三节，二为阴阳。隐者为太极，掌大物也。合之而三十二，应天卦。并手足六十四，兼地卦。地体极于十六一，一手有十六数，而显者十五。一者太极，隐于大物之问也。人之四肢各一脉，应四时也。一脉三部，应一时三月。一部三候，应一月三旬。乾策也。《素问》言十二节气，皆通天气。十二节气应人之十二经脉，谓手足各三阴三阳三候，谓沈浮中阴阳，有太过不及也。
　　又曰：天地一气而已。分阴分阳，便是两物。故阳为仁，而阴为义。然阴阳又各分为二。故阳之初，为木为春为仁。阳之盛，为火为夏为礼。阴之初，为金为秋为义。阴之极，为水为冬为智。兼三材而两之也。
</div>
    <div class="pagination">
<a href="天原发微.html">上一页</a><a href="天原发微.html">1</a><span class="current-page">2</span><a href="天原发微_page3.html">3</a><a href="天原发微_page4.html">4</a><a href="天原发微_page5.html">5</a><a href="天原发微_page6.html">6</a><a href="天原发微_page7.html">7</a><span>...</span><a href="天原发微_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
