<!DOCTYPE html>
<html>
<head>
    <meta charset="UTF-8">
    <title>天原发微 - 第 13 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 13 页/共 16 页</h1>
    <div class="content">　　三十六老阳之数，对二十四老阴之数，共为六十。三十二少阴之数，对二十八少阳之数，亦共六十。十甲十二辰，奏到六十。锺律五声十二律，积到六十。
　　邵子曰：干以六终，支以五终。
　　内传黄帝命大桡作甲子，占斗魁所建。作甲乙名日，日干。作子丑名月，日支。支干相配成六旬。愚按：生於五者终於六，生於六者终於五。五即十干#6，六即十二支。二六相偶为十二，五六相乘为三十。阳数以三十起，故一月有三十日，一世有三十年。阴数以十二起，故一日有十二辰，一年有十二月。以一年之月而三十之，则有三百六十日。以一年之日而十二之，则有四千三百二十时。十二三十互相加乘，皆本於五与六而推得之。
　　《潜虚》以天之中数。五五相乘为二十五，地之中数，五六相乘为三十。合五十有五为玄虚，生成之数。
　　生数一二三四五，五居天中而在六前。成数六七八九十，六居地中而在五后。一五成六水，二五成七火，．三五成八木，四五成九金，五五成十土。水有原委，火有荧众；木有本末，金有卯刃，土有基冢，皆不出五六。阳中五，因五为十。阴中六，因六为十二。康节取此二中，以作《皇极历世》之书，所以明大中至正之理。马、邵二公，朝夕相与讲明，玄虚之学粹矣。
　　天之运行，小则以五六而变，大则以六十而变。
　　以卦气参之，一月五卦，一卦六爻，五六三十。阳六阴六，十二支行乎十二月三百六十日之中。此以小运而进退六日也，是故小运以六而变。六十变通余分，亦成三百六十也。天道以六而变，叉有余分，六日历六辰也。子以后六时为进，午以后六时为退。又以六甲参之，或六月而一变，或六年而一变，或六十年而一变，或三百六十年而一变。是故大运以六十而变，六变通余分，得三百六十六。大则六十年一变者，甲子甲午各一世也。小则六月一变者，子以后六月为长，午以后六月为消。六年一变，六气之数。六十年一变，五运之数也。
　　西山蔡氏曰：天数中於五，地数中於六。天有阴阳，二其五为十。合三与七，一与九，亦十也。地有刚柔，故二其六为十二，合四与八，二与十，亦十二也。十干者，五行有阴阳也。十二支者，六气有刚柔也。五行六气，实一气也。
　　五行在天则为五气，雨旸寒燠风也。在地则为五质，水火木金土也。在天为雨，在地为水。在天为旸，在地为火。水火有气，而雨旸有质。雨旸天交地，水火地交天也。二变而三不变。二得阴阳之正，三得阴阳之杂。
　　左氏民有好恶喜怒哀乐，生乎六气。
　　民禀阴阳风雨晦明之气以生，阴为金，风为土，雨为木，晦为水，明为火也。好生於阳，恶生於阴，喜生於风，怒生於雨，哀生於晦，乐生於明。是以天有六气，降生五味。人食五味，应天六气。哀有哭泣，乐有歌舞，喜有施舍，．怒有战斗。喜生於好，怒生於恶。哀乐不，#7失，乃能协天地之性，是以长久。愚按：人之气禀不齐，刚失太刚，柔失太柔，须先克治。其偏处有一等人，非常刚烈，是值阳气多。有一等人极是软懦，是值阴气多。有人躁暴忿戾，是值阳气之恶者。有人狡谲奸险，此又值阴气之恶者。有人性圆，一拨便转也。有一等人愚拗，虽一句善言，也说不入，与禽兽无异。都是气禀如此，不是阴阳气自。恶只#8是分合转移，齐不齐中，便自然成碎驳喜恶尔。故曰：天地人均一气也。天反时为灾，地反物为妖。昔民反德为乱，有以感动天地而为妖尔。韦物失性反常，即是妖也。史#9氏曰：妖灾者，水旱饥馑，寒暑不时，雷雹为厉，日月薄蚀，彗孛飞流。晕侧背穴辞抱再虫，蜡蚬实错队历#10山崩地震；阳伏而不能出，阴迫而不能升。六气结为妖叶，祸疠青祥，皆反常以害民性。然则转逆气为和气者，惟在人君，致中和以位天地尔。
　　阳复
　　五月诟#12一阴生，为坤之初爻。六月遁，二阴生。七月否，三阴生，内成三画之坤。八月观，四阴生。九月剥，五阴生。积至十月坤之上爻，六阴满足，则其数穷而反于七。又变坤之初爻为阳，其卦名复，自娠遁否观剥坤至复，几七变，故云七日。此大《易》之本旨，先儒之正说也。而《正义》又引六日七分之说，与郑司农引《易纬》同，卦气备矣。且曰：仲尼之纬分明，辅嗣之注若此。康成之说，其可通乎。然则二说奈何？曰：皆是也。《易》含万象，随时变易，以从道无不可。释先圣经，当从先儒正说。以七日为七月可也。本卦气以正周天之度，用六日七分亦无不可，今并存之，以俟来哲。但孔释王传云：天之阳气绝灭之后，不过七日复生。绝灭二字，未免有疑。阳气虽微，何尝绝乎。又，王沬说自五月至十一月，其日之历行天七，舍阳气乃复。非也。殊不知周天二十八，舍日行一度为一日，行一舍与月合朔为一月。要之日行七舍，则是七月，安得变月言日。取日行一舍，以称一日乎。七日七月之辨，先儒详矣。愚谓：十月剥去一阳，自娠至坤，六阳数尽。至十一月子半一阳生，以阳为主，并前数之。故曰：七日来复。七日，即七月也。以阴为主，故称月。自五月至十月，长成六阴，止是六月。故此称七日者，表而出之，亦见崇阳之义。
　　复之说有三，理则一。
　　濂溪就坤上归来处说复，故曰：利贞。诚之复说与王弼同。伊川就动处元字头上说复，故曰：动之端。乃见天地之心。康节就动静中问说复，故曰：一动一静之问。朱子谓道理只是一般，但所指地头不同尔。以复卦言，下面一爻正是动。如何说静，得观雷在地中之象。则伊说为正。
　　复之分有三，爻则六。
　　朱子曰：天地有阴则有复，众人有恶则有复，圣人则无复。愚亦谓：众人有复，贤人不远复，小人迷复。或问朱子曰：寂然至静之中，有一念之动，此便是复否？曰：您地说不尽，有善恶之复，有动静之复，两样要各看得分晓。愚谓圣人之心与造化为徒。赤子不失，天理浑然。初无问断，孰得以窥其起灭之处，是谓无复。日一昼桔亡，胶胶扰扰，而恻隐羞恶之心，跃然於一悟之顷。此善恶之分为阴阳也。或一念之动，生於寂然至静之中，又动静之为阴阳也。人之一心，本自虚明不昧。因其静极而动，知其为良心而充广之，则为善铃充其量。因其动中有静，铃察其有不善而摧抑之，则除恶铃去其根。如此则人欲尽去，而天理常存。亦可自有复，而希圣人之无复矣。以复之六爻推之，初九不远复。仲尼以颜子当之，余五爻不指其人者，盖寓劝戒於不言之表，诚斋则露矣。谓子夏闻过而休复，曾子日省，伯玉岁省为频复。夷之为独复，周突□汉元为敦复。疑未当，卢杞为迷复之凶得矣。愚以为迷复之下，为敦独频休。即朱子所谓众人之有复者。虽品有优劣，终不若颜子知几之学。一日克己，天下归仁。露卷．而天空也。圣人教人，止举其上。其次，姑循序而言之。
　　《象》曰：七日来复，天行也。
　　七日说见前。程子曰：天之运行，如是消长相因#15天之理也。横渠子曰：七日昼夜相继，元无继续之时。又曰：终则有始，天行也，何尝有息。正以静，有何程期？此是静中之动，动而不穷。又有甚，首尾起灭，自有天地迄于今。盖为静而动，天则无心无为，无所主宰。常然如此，有何休歇？苟造作安排而静，则安能久然，又从此去。朱氏曰：剥极成坤，阳降而入坤。极而动，阳升而出，阳涉六阴。极而反初，日也，月也，岁也。天地五行之数，所不可违。而叉日七日，明律历之元也。故日月五星，始於牵牛。气始於夜半，历始於冬至。律始於黄锺。子云得之，为八十一首，以尽一元六甲三统九会二百四十二章之数。邵雍得之，明日月星辰元会运世，以穷天地消长无极之数。愚谓：程子说天行消长之理简而约。张子说得气象大，谓阳气流行，虽穷冬未尝绝，皆以乾坤生生之理推之。若汉上则专以数明理。指七日以推律历卦气之元，冬至子半之说。且引《太玄》、《皇极经世》以广之。是知复非止可以明理，又可以该数也。朱子有言：天地本一气之流行。而有动静耳，以其流行之体统而言，则但谓之乾而无不包。以动静分之，则为阳奇阴隅。虽大而天地日月星辰，细而岁月日时寒暑昼#16夜，无不包也。此复之阳来阴往，所以该天行终始之义备矣。
　　《易□系》曰：复小而辨於物。
　　一阳萌於黄官，在群阴下，其初如丝发之细。与众阴却不相乱，如黑暗中一点白。白则能辨，众黑不能掩其白。如日未出于地，地中亦藏他不住。以人事观之，如颜子虽愚，三千弟子中未尝不称其贤。故朱子、曰：人之善端方萌，虽小而众恶却遏他不得者是也。徐氏曰：复者反善之几，能於念虑之萌，人所不知，己所独知之，处审其几而复於善焉。当义则为君子，违理则为小人。於此而不明辨，夫物则差毫厘而谬千里矣。可不畏哉？
　　程子曰：阳无可尽之理，变於上则生於下。无问可容，息也。剥尽则为纯坤，岂复有阳乎。
　　以卦配月，则当十月。以气消息言，阳剥为坤，阳来为复，阳未尝尽也。故十月谓之阳月，恐疑其无阳也。程伯子谓：息训生一事，息则一事生，中问无问断。朱子又谓：剥尽为坤，一阳下面便生不曾断续。见天地无休息处，且如一月三十日，以复之一阳分三十分。他便从三十个日头上，逐分累起。从小雪后十月，中气便日生一分。上面灯得一分，下面便生一分。凡阴阳之生，一爻当一月，得满三十日，方满那腔子做得一画成。今坤卦非是无阳，始生甚微。未满那腔子做一画未成，非坤卦纯阴无阳也。此不是深奥事，伊川不分明说与人。令人做一场大事，看当初欠说得几句，渐消渐长，阴阳不相离之意。
　　朱子曰：复之一阳，不是顿然便生，乃是坤卦积来
　　不是冬至子之半，一阳方生。正是及子之半，结算那一阳方成。子半后第二阳方生，渐成二阳。过一月，方成临。朱子又谓：自观至剥三十日，剥方尽。自剥至坤三十日，方成坤。三十日阳渐长，到冬至日方是一阳。第二阳方此生去阴剥，每日剥三十分之一，一月方剥得尽。阳长每日长三十分之一，一月方长得成一阳。剥时一日十二刻，亦每刻中渐渐剥全。一日方剥得三十分之一，阳长之渐，亦如此长#17，却以月弦望，便见阴阳逐旋如此生。阴不会一上剥，阳不会一上长。九月阴极，阳巳下生，但未成体。六阳成六段，一段又分三十#18。小段亦须分毫积起，冬至方成一爻。剥上九一画，分为三十分。一日剥一分，至九月未方尽。阴亦然。以央#19娠推之可见，但圣人不言尔。
　　又曰：天地中问，气有六层。
　　此气升降上下。十一月冬至从下面第一层生起，直至第六层。上至天为四月，阳气才生足便消。只是这一气升降，循环不已。往来六层之中，发生都是个阳气。阳长一分，又不是讨个阴来，那阳消处便是阴。工故阳来为复，复便是本来物事。阴来为垢，垢是偶然相遇。
　　又曰：复之卦，下面一画便是动。
　　程子曰：自古儒者皆言静见天地之心，惟某言动见天地之心。或曰：莫是於动上求静否？曰：固是。然最难於喜怒哀乐未发之前，谓之静则可，如何下得个动字。然静中须言物始得，这裹面便是难处贤。且谓静时如何？曰：谓之无物固不可，然自有知觉处。既有知觉，却是动也，怎生言静。善言心者，即此可以观天地之心。愚谓：若思虑末起#20之时，不谓之静不得。
　　朱子曰：天运流行，本无一息问断，岂解一月无阳。然既足则又变，既变则又化。大关一岁一月，小关一日一时，莫不皆然。
　　如木之黄落才落，时萌芽已生了。如木之冬青者，又先生萌芽，而后旧叶方落#21。若论变时，天地无时无变，非惟一岁有变，月亦有之。非惟一月有变，日亦有之。非惟日有变，时亦有之。但人不知尔。
　　或问：顿果不食。曰：只不食，便有生之理。伊川所谓：阳无可尽之理，变於上则生於下。上九，老阳在上顿果象。先儒桃仁杏七之说。谓：校子裹面仁，种之即生，故谓之七。仁者，天地生物之心，不是死底物事。《易》惟复卦与乾卦言七，见天地生物之心。自娠一阴消，乾进至六五极矣。乾为木果，阳精结实於上，硕果为结实之大者，剥极则见焉。穷上反下，艮卦覆转来，即为复。阳生地中，又滋长而为乾。此硕果不食之象也。
　　程子曰：复言七日来复，物极必反。理须如此，有生必有死，有始必有终。
　　其曰：屈伸往来只是理，不叉将既屈之气为方伸之气。自然不息，凡物散其气叉尽。无复归来，本原之理。天地如洪炉，消烁亦尽#22。况既散之气，岂复在造化，自是生气焉。用此已散之气哉，如海潮‘。然日出则涸，月出则生，非是将已涸之水为潮。朱子谓：七日只取七义，八月有凶。天取八义，谓之来复。终不是已往之阳，重新将来，复生旧底。已自过了这裹，自然生出来。夫#23大德敦化而川流不息，岂假夫既消之气以为方息之资也哉。亦见其绝於彼而生於此，而因以着其往来之象尔。
　　蔡氏曰：阳消自建午之月而为#24剥，至建子之月而为复。卦经七爻，月经七月。．不言月而言日，犹《诗茎一。一之日二之日也。
　　帘山郭氏言：乾之初九复于甲子，岁功之出起于冬至之夜半。七政之行，复于牵牛之初，以至历律之纪。四时之序，无不及於此者，所以黄锺为万事本也。故阳一升而万物生，阴一升而万物死。其反其复，终於六位而时成。《易》以静为本，天地以无心为心。静以法坤，动以法震。雷在地中，静之终而动之始也。复主动而非静，娠主静而非动。实斋李氏又谓：一阴生於午，而日行南陆。才行到南至处便复，才复便一阳生於子，而日行北陆是为冬至。然阳之初，复如丝发之微，未足以有为。必历七日，而后得少阳之数於一阳，十五分而得三分半，此则阳少壮而可以有为也。故曰：七日来后，天行也。贞下起元而生，生不可御。惟草木零落而果实坠地，则勾萌甲坼而生意复回。豫之顺以动，理先於气也。复之动以顺行，气先於理也。刘氏曰：天行缠次十有二，阴行其六，阳行其六。当於阴六阳失位而至於七，则阳复本位。此周天十二次，环轮反复，其数如此，施之於年月日时并同。汉上曰：以乾坤二卦消息之象推之，一日自午时至夜半而复得子时，一年自五月至十一月而复得子月。以一纪言之，自午岁几七岁而复得子岁。天道运行，自然如此，合为一纪。分为岁月日时，莫不皆然。故六十卦当三百六十日，而两卦相去，皆以七日。圣人所以存七日来复於复卦者，以明卦气也。或问愚曰：邵子二至呼吸如何？曰：冬至后为呼，夏至后为吸。呼则万物出，吸则万物入。一岁一呼吸，天地大阖辟。子后夜半呼，午后哺前吸。呼吸合阴阳，在人为一个。人於一日一夜问，亦有一万三千六百息。昼呼应万事，夜吸万籁寂。天地归一身，呼吸由语默。复诟互往来，阳升阴始屈。是以一元十二万九千六百年，其在大化流行中，亦不过一年之顷
　　天原发微卷之十五竟
　　＃1原衍一与』字，据《四库全书》本删。
　　＃2『天』，原作『不』，据《四库全书》本改。
　　＃3『财』，《四库全书》本作『裁』。
　　＃4『卯』，原作『叩』，据《四库全书》本改。
　　＃5『十』，原作『一』，据《四库全书》本改。
　　＃6『干』，原作『午』，据《四库全书》本改。
　　＃7『不』，原作『生』，据《四库全书》本改。
　　＃8『只』，原作『口』，据《四库全书》本改。
　　＃9『史』，原作『吏』，据《四库全书》本改。
　　＃10《四库全书》本无『晕金……队历』句。
　　＃11『地震』，《四库全书》本作『川竭』，又多－胎殡卯殓』四字。
　　＃12『娠』，原作『始』，据《四库全书》本改。
　　＃13『宝』，《四库全书》本作『襄』。
　　＃14『卷』，《四库全书》本作『卷』。
　　＃15『因』，原作『固』，据《四库全书》本改。
　　＃16『昼』，原作『登』，据《四库全书》本改。
　　＃17此句《四库全书》本作『亦是如此』。
　　＃18『十』，原作『小』，据《四库全书》本改。
　　＃19『夫』，原作『夫』，据《四库全书》本改。
　　＃20原脱『起』字，据《四库全书》本补。
　　＃21『落』，原作『萌』，据《四库全书》本改。
　　＃22此句《四库全书》本作〔虽生物消烁亦尽』。
　　＃23『夫』，原作『天』，据《四库全书》本改。
　　＃24『为』，《四库全书》本作『渐』。
　　天原发微卷之十六
　　鲁斋鲍云龙景翔编着虚谷方回万里校正
　　数原
　　数学自伏羲则《河图》以画卦始。后七百余年，禹治水而得《洛书》。又一千一百余年，得箕子作《洪乾》，而《洛书》九畴之数始明。孔子生於周灵王之二十一年庚戌，去箕子时已五百七十余年。又年七十岁，始系《易》以发明《河图》之数，於#1五十有五之中。孔子又千五百余年，而《皇极经世》之书始出。其数所以不流於衍者，以其一本於伏羲先天卦图而推演之也。其不言书数者，先天足以包之矣。然则数学之传，伏羲得之而画卦，孔子得之而为大衍，康节得之而为《皇极经世》，其源流益有自矣。若夫杨作《太玄》，卫衍元包，司马公作《潜虚》，仅得《易》之一端而已，未臻其极也。然经世之数，世罕有精之者。以其数根於气，万变难推，不若理明於心，一定易守。所以孔子教人惟曰：穷理尽性以至於命。理明则数在其中。然数不明，则理亦未易精。．孔子曰：吾道一以贯之。斯可也。
　　朱子曰：太极，理也。阴阳，气也。动静者，所乘之机也。气行而理亦行。
　　蔡氏曰：气即数也。冥漠之问，兆朕之先，数之原也。判一而两数之分也。愚曰：太极未动，未见气也，数何有焉？然贞一函三，已在其中矣。自夫一动生阳之初，便有一数之渺茫萌乎其中，特未着尔。动之着处，一便分明。动之定而静处，便生个二。静极复动，便成个三。动极复静，又成个四。一而三，三而九，阳数从此流行，生出事事物物来。二而四，四而八，阴数自此凝定，便成个事事物物之象。知机之士，见得分晓，便就那阳数渺绵处做工夫。持循得定到那阴数七八九六上去，便无差错，都成个好气象。若是天命赋予#2已定者，阳气堕在阴气中，便有些气质之性。君子欲变#3化之者，只是欲充拓这个阳善#4之理尔。所以圣贤不言命者，一主於理，以扶世教也。然亦终是离他不得。
　　《易》中有四大，并圣人而为五。法象莫大乎天地，变通莫大乎四时，悬象着明莫大乎日月，成天下之昼昼者，莫大乎曹龟。
　　天地四时日月着龟，皆数之兆也。非圣人则知天地。何以知其为三为两四时，何以知其为七八九六日，何以知其为一月，何以知其为二《河图》，何以十《洛书》，何以九着龟，何以五十而用四十九。此备物致用立，成器以为天下利。莫大乎圣人者，所以居中而为之主也。故继之曰：圣人效之象之则之。又曰：《易》有四象，所以示者以此。
　　伏羲以上无《图》、《书》，有天地，自然之《易》。故曰：《河图》为天地所画之《易》。
　　《易》者阴阳，变易代换。理与数不相离，皆自然之《易》。混沌初开，人淳最有知识。天以日月星辰示此数於上，地以《河图》、《洛书》呈此数於下。首生伏羲，揭此数以示人。自尧舜禹汤文武周公孔子，递递相传，以至于今。根本中抽出枝叶，枝叶中披寻根本。万变不同而一者，自若识者当究心焉。愚按：《史记》言：庖牺氏始画八卦，造书契，代结绳。黄帝师大挠探五行精#5，始作甲子。命容成造历隶，首作数。取竹懈谷#6听凤凰呜#7。雄呜六#8作六律，属阳。雌呜六，作六吕，属阴。官商声宣，律吕数起。无怀前天皇，后年纪悠邈。《春秋》称#9：自开辟至获麟#10几三百二十七万六千岁#11。分十纪，几世七万六年#12。若非伏羲画卦起数，世代何以纪。蔡季通谓康节之数，伏羲也，须理会过。朱子云：他只见得个道理，便画出几画，那知迭出来急地巧。若逐一安排，便非天意。《史记》谓：伏羲最淳厚，作八卦，那裹急地巧安排。
　　又曰：五居中央，为天地冲气。
　　天五居辰极中而贯四时，地五居河洛中而统四方。图中五点，土居中央。外四点，北水南火束木西金是也。戊巳律中，黄锺之官。官在中问，春角夏征秋商冬羽，音皆别，惟此日官。京房律准十二弦，中一弦为黄锺不动，十二弦便柱起应。十二月五居中央，重十而五不离中矣。天地之数，五十有五。大衍五十，中五为天地冲气。虚中无为，全体未分，即太极也。及其判，则兆於一一为形变之始，是为天之元气。始变而出於北方以生水，故水数一。此一之为数，以其初变而得名。再变而出於南方以生火，故火数二。此二之为数，以一之再变而得名。三变而出於 东方以生木，故木数三。此三之为数，以一之三变而得名。四变生西方之金，其数四，亦以一之四变而得名也。二三四虽皆以一得名，故总谓之生数。然是一也，始由五出以生。是数於外终由五入，以成是数於内。内外生成均一，五行而已。故曰：土为冲气是为贞，君以为五行之主五者，自生自成，初无所待。其成於五者，亦重五而为十。《洛书》纵横曲折，皆不离於三五者，亦犹是也。此天之五数，所以乘数而不堕，入数而不没，成变化行鬼神也。
　　大衍之数五十，其用四十有九。乾之策二百一十六，坤之策百四十有四。凡三百有六十，当期之日。二篇之策，万有一千五百二十，当万物之数也。
　　邵子曰：大衍之数，其算法之原乎。是以算法之起，不过乎方圆曲直。阳无十，阴无一。乘数，生数也。除数，消数也。算法虽多，不出乎此矣。张曰：阴阳不过消长，算法不过乘除。乘者#13二用也。方圆曲直，四体也。大衍用四象，为算法之原。阴升阳降，于四象之中，则六也。愚曰：以先天求之，天之圆，其数三其变也。三而六，六而七，七而又九。地之方，其数四其变也。四而#14八，八而六，六而又九。天而地，地而天。曲直数之参伍错综，其变不穷。益《易》有因法，乾用老阳九，坤用老阴六。大衍用四，四象之数。四因九得三十六，是为乾一爻之策数。六因三十六得二百一十六，是为乾一卦之策数。又以三十六而六之，亦合此数。四因六得二十四，是为坤一爻之策数。六因二十四得一百四十有四，是为坤一卦之策数。又以二十四而六之，亦合此数。三十六而四之，亦通二篇之策。三十二阳卦，一百九十二阳爻，一爻三十六。三十二阴卦，一百九十二阴爻，一爻二十四。以三十二因二百一十六者。以三二因二百，得六千四百。以三二因一十，得三百二十。以三二因六，得一百九十二。合之则六千九百一十二，即所谓以二百一十六而三十二之数。地三十二因百四十有四者。以三二因一百，得三千二百。以三二因四十，得一千二百八十。以三二因四，得一百二十八。合之则四千六百有八，即所谓以百四十有四而三十二之#15数也。其说固详且明矣。又阳一卦二百一十六，积三十二阳卦而算之，亦得六千九百一十二。阴一卦百四十四，积三十二阴卦而算之，亦得四千六百有八。合之则万有一千五百二十。不尤简且易乎。《易》用老则变，故以乾坤策当之。若以二少合二篇策推亦然。此系《易》学中一大本原处，学者不可忽也。孔子以此法系於《易》，后世诸儒说欠明白简要。康节尝以传授於希夷者，久而忘之。一夕梦中告教，复得尤以为难，况后学乎。愚老矣，钻研布算，特详书于此。使学《易》者通是，则数可迎刃#16而解矣。
　　地下之数不可推。
　　阴阳老少，天地人物，四四一十六象，皆可以类推。特地下之数，隐而难推尔。故曰：几象之在天下，形之在地上，鬼神居幽冥之问，无不丽乎数，特人自不见之尔。正音律数行於地上而止者，以夏至之日出寅入戌。故亥子丑三时入地下二而有数不见也。程子有言：尧夫尝#17穷味有二万千六百，此非人所合和得。色有二万八千六百，又非人所染画得。是皆自然独声之数，亦得一半。益阳声也，只於日出地上，数得到日，入地下遂数不行。此皆有理。言之有形，斯有影形藏矣。影何永哉。卦变云：一二三四，数在地下。至五，则出乎地上。人物始生，始有兆眼可见。到六七八九，则着矣。
　　圣人倚天地之数，以扶阳抑阴。
　　天数二十五，地数三十，此天地之本数也。地多其五，大衍之数，五十用数也。天多其十，何也？曰：此圣人扶阳抑阴之道也。二八也，四六也，地之数止得其二。一九也，三七也，五五也，天之数复得其三。而为三十天，多於地也。又阳数三，则进而用三十数之多。阴数四，六则退而用十二数之少。自此推之，天三地二为五，天六地四为十，乾九坤六为十五。乾得三十六，坤得二十四。乾得六七为二百五十二，生物之．时。坤止得三六一百八，以闲#18物而已。圣人倚造化之流行，以立其数，渊乎微哉。
　　真西山纪蔡隐君子之言曰：体天地之撰者，《易》之象。纪天地之撰者，《范》#19之数。数始#20於一奇，象成於二偶#21。奇者数之所以行，偶者#22象之所以立。故二四而八，八卦之象。三三而九，九畴之数也。八八而又八之，为四千九十六而象备。九九而又九之，为六千五百六十一而数周。《易》更四圣而象，已着范锡神禹而数不传。后之作者，昧象数之原，或即象而为数，或反数而拟象#23。牵#22合傅会，自然之数，益晦焉。
　　《易》八卦象，布为四千九十六象，京房备矣。蔡仲默曰：先君子言《洛书》者，数之原也。不明乎数，不足与语象。不明乎象，不足与语数。二者不可相无。象以偶而用，有应则吉。数以奇而用，有对则凶。偶者，阴阳对待之象。奇者，阴阳迭运之数。一者九之祖，九者八十一之宗。一九首尾为一者，一岁首尾於冬至也。九数分为九圆，转而数之，则八节周矣。二二立春，三三春分，四四立夏，五五夏至，六六立秋，七七秋分，八八立冬，九九冬至。九数终而复生一，生生不穷也。阴终而阳始，昼终而夜始，岁终而春始。前天地之终，后天地之始。皆不出於《图》与《书》之数也。一九而九，九九八十一，八十一而七百二十九，七百二十九而六千五百六十一而数备。奇数之行，偶象之所以立也。故曰：八卦九章，相为表裹。
　　或问：先天数。朱子曰：《大传》详矣。地坤者，六十四卦之祖也。《河图》、《洛书》者，数之宗，圣人画卦之源也。一曰：太极为理之原，《图》、《书》为数之祖。
　　天一至地十，伏羲则《河图》以画卦之数。五十有五者，夫子发明天地之数。大衍五十者，蝶着之数。乾坤三百六十者，周期之数。万有一千#25五百二十者，万物之数。皆先天数也。《图》、《书》之数，无往而不包也。文王序《易》，以乾坤为首。益阳奇阴偶之画，即乾坤二卦之分也。所以伏羲画先天之卦，首乾尾坤。包六十二卦於其中者，益以天下万有之数，皆囿於乾坤中也。乾，天也，数起於一。以一函三，三三而九。几天下一三五七九之为阳数者，皆系乎此。所以乾道成男，而为震坎艮之卦，散在四时。若人若物，皆禀乾之气也。坤，地也，数起於二。三二而六，中含十二画。几天下之二四六八十而为阴数者，皆系乎此。所以坤道成女，而为巽离兑之卦，散在四时。若人若物，皆禀坤之气也。一奇一偶，为阴为阳，牝牡相衔，皆四九、四六、四七、四八之数。生生化化，而充畅流动於中。顺数逆数，无往而不与此数会。天道左行为顺，五行所以相生。天道右行为逆，五行所以相克。相克所以相成也。故曰：《易》之数由逆而成也。《说卦》曰：《易》逆数也。又曰：数往者顺，知来者逆。此之谓也。邵子曰：思虑未起，鬼神未知。不由乎我，更由乎谁。伊川曰：数学至康节方及理。云庄刘氏曰：《易》画生於太#26极，故其理为天下之至精。《易》昼原於《图》、《书》，故其数为天下之至变。理铃有所依而后立，虽不维乎《图》、《书》之数，亦不离乎《图》、《书》之数也。
　　又曰：十者两其五也，参其三而益以一也。十除三则七，除二则八，除一则九，除四则六。六又加四，九又加一，七又加三。进退伸缩，无往而不与之会焉。四象不离乎十也。
　　以分数言之，一分二，二分四，四分十六，十六分三十二，又分为六十四。故曰：分阴分阳，迭用柔刚。十分百，’百分千，千分万，以至十万分亿，十亿分兆，十兆分京，十京分垓，垓以下分秣、分禳、分沟、分涧、分正、分载、分极。．通十有五名，皆不离乎十。根有干，干有枝，枝有叶。愈大愈细，愈细愈繁。阳自震长至乾则分，阴自巽生至坤则翕。长分消翕，一十数之运而已。故程子曰：二五合而成阴阳之功。
　　邵子曰：乾坤坎离为三十六卦之祖。巽 兑艮 震为二十八卦之祖。
　　乾坤坎离兼重卦中孚颐大#27小过，共八卦不变，为三十六卦之祖。三十六卦即上下经两个十八卦也。兑巽震艮本二卦之变，故为二十八变卦之祖。二十八者，三十六卦中，不变者八，变者二十八。反覆观之，即五十六卦。何以言三十六卦也？乾一坤八#28，一百数中取六十四卦为体，三十六卦为用。一至十而足，十至百而足。坤位上得三十六为用，下得六十四为体。内阴爻体数足，共百数。十退八，八八六十四。八退二，六六三十#29六。卦有九中藏七者，四九三十六中藏四七二十八。卦有七中藏八者，四七二十八中藏七八五十六。卦有八中藏六十四者，即下八卦不动，重而为六十四者，约而博也。有斗乃中藏三者，六十四中反覆视之，止三十六者，博而约也。或藏九于八，则一八二七三六四五。亦日四九交数，皆九体藏八中。故其体不穷。或藏九于十，则九畴有五九之数，实有九事。六极□附于五福，则十不见而藏于九。以用藏体，其用不竭。
　　又曰：乾用三十六卦，故一爻亦具三十六数。坤用二十四卦，故一爻亦具二十四数。
　　六十四卦，应一年三百六十日。乾一卦六爻，一爻三十六数，六爻二百一十六，即三十六卦之爻数也。坤分得二十四卦，嗅乾成六十四卦。一爻二十四，六爻百四十四，即坤二十四卦之爻数。坤与乾，共成三百六十。
　　天数用七。
　　天数十，七为用，三为交。地数十二，八为用，四为交。乾本得一爻，三十六得二百一十六。今加六作之数。坤本一爻，二十四得百四十有四。取一分以奉乾，止用三六一百八，即亥子丑三时也。一日一月一年，数皆行乎地下，而不为人之用也。或十分用七，从天之用，主十干而言也。或十二分用七用八用九，从地之用，主十二辰而言也。用七则二百一十为用，百五十为交。用八则二百四十为用，百二十为交。用九则二百七十为用，九十为交。故曰：日数从天，辰数从地。
　　数有盈虚，生於二至之中。
　　由辰之二千一百为阳极，气之余分也。阳赢六日，每月之中气是也。六则十二，阳进十二日为一百二十。又辰之二千一百六十为阴极，朔之虚分也。阴缩六日，每月之朔虚是也。六则十二，阴退十二日为一百二十，共二百四十。偶十二而二十四，大运正数六十日得一分，闰数以六日得一分。分布于二十四气，中盈朔虚各十二而有二十四，运析一于四也。昼夜分用，故用二百五十二。
　　又曰：数有体用。体数生物属地，用数运行属天。
　　体数三百八十四，具六十卦。爻数三百八十四，以四为体，则三百六十爻为用。益六十四卦，存乾坤坎离四卦。二十四爻，主二十四气，则以三百六十爻为一年之用。存九十爻为体，十五卦则二百七十爻为天地用数，即寅开戌闭之数也。存一百爻为体，十八卦则二百五十二爻为地上用数，即寅至酉加闺之月也。去亥子丑三官之卦不用，一百八日，体中有用，用中有体。存太极之体，余为天之用。存天之体，余为地之用。存地之体，余为人之用。实用之数，二百六十四，是为律吕人物之用数。二百五十六者，为坎离生物之数，於地体二百五十二上加四为六，二百五十六日有三千七十二时，皆为生物之时。物生乎阳，独取阳策为用。乾阳三十六，兑离巽共八十四。坤十二，震坎艮共六十。凡八位阳爻，总一百九十二，并本生四数六十四，为二百五十六也。又曰：六十四卦去初上爻不用，而用中爻四位，亦得二百五十六。用四位者，四地体也。坎四阴，离四阳，故生物必以四也。乾坤定位于上下，坎离交媾乎其中。为生物之主，孕其精神。去初上不用而用中爻者，以天地昏晓不生物而日中生物，地之南北不生物而日中生物故也。使离不存，四阳无以受坤阴。坎不存，四阴无以纳乾阳。故各去四以立体。去四者，常存而不用，而用二百五十六也。初者，地之气，命之根。《先天图》内三十二阳三十二阴不变者，初不用也。上者，天之神性之原。是以八纯卦五世而游魂以为天，《易》上不动也。
　　邵子曰：《易》有变数，卦有变象。
　　天数函三，重三则六，三三为九，九九八十一，阳数之极也。极则阳变为阴。地二重四则八，八八六十四，阴数之极也。极则阴变为阳。有卦变者，一变三，乾变震坎艮，坤变巽离兑也。一变八，乾自央至泰，坤自剥至否也。外三男三女之卦，一同有变卦者，以蝶着得之。得二老九六之变，则为乾为坤。得二少七八之不变，则为震坎艮为巽离兑也。有爻变者，如坤一爻变复至六爻，尽变则乾之类。又以一阳互升为变者，则为复师谦豫比剥也。又有二阳爻变者，十有五卦，皆自临来。三阳爻变者，十卦皆自泰来。乾一爻变垢至六爻，尽变则坤。又以一阴互变而生者，则诟复履小畜大有也。又阴二爻变者，十有五卦皆自遁来。三阴爻变者十卦，皆自否来。此以爻变卦变言也。八卦之变，八而八之极於六十四。六十四卦之变，六十四而六十四之极於四千九十六卦。以卦画推之，此十二画卦也。累至二十四画，则一千六百七十七万七千二百一十六卦。又《先天图》一变得二卦，二变得四卦，三变得八卦，四变得十六卦，五变得三十二卦，六变而六十四卦备。
　　先天方圆二图，一一相应。故邵子下内曰：变于内者应乎外变于外者应乎。变于下者应乎上，变于上者应乎下
　　巽离兑以二十八阳，应坎艮震之二十八阴。坎艮震之二十阳，应巽离兑之二十阴。乾兑巽坎为上，则离震艮坤为下。乾兑离震为内，则巽坎艮坤为外。阳消阴长，每卦相效，未有变而不应者。变者，从天。天左行而日移一度应者，法日日右行而天应一度。皆左右相应也。日纪于星，乾离也；月会于辰，兑震也；火生於土，坤坎也；火潜于石，艮巽也；皆上下相应也。飞者栖木，离艮也；走者依草．.’震坤也；心肺相联，乾巽也；肝胆相属，兑坎也；皆内外相应也。所以《易》之六爻，初与四应，二与五应，三与六应，常相反对也。天地相函，牝牡相召。天阳地阴，天律地吕。天声倡地，以乾兑离震居西北，倡地之五六七八一十六卦於 东南。又交西南否遁讼娠十六卦，是为暑寒昼夜变，走飞草木之性情形体。得动数十六卦，成二百五十六卦，位合#30四变。几动物之成败美恶，莫不由是。以地音和天，以坤艮坎巽居 东南和天之一二三四一十六卦於西北。又交东北泰临夷复等十六卦，是为雨风露雷变性情形体之走飞草木。得植数十六卦，成二百五十六卦，位合#31四变。几植物之荣枯华实，莫不由是。西南之卦，自左而右以观动物#32。动物之命在首，附天以阳生乎下。在下之三十二卦，其一皆向上者，命在上也。故人首在上，而乌兽皆横生。 东北之卦，自上而下以观植物。植物之命在根，附地以阴生乎上。在上之三十二卦，其一皆向下者，命在下也。故人肾在下，而草木皆倒生。然后配以音声之卦，则日月星辰之声，天卦百十二也。水火土石之音，地卦百五十二也。
　　又曰：天地十六变，共六百七十二分消长。
</div>
    <div class="pagination">
<a href="天原发微_page12.html">上一页</a><span>...</span><a href="天原发微_page8.html">8</a><a href="天原发微_page9.html">9</a><a href="天原发微_page10.html">10</a><a href="天原发微_page11.html">11</a><a href="天原发微_page12.html">12</a><span class="current-page">13</span><a href="天原发微_page14.html">14</a><a href="天原发微_page15.html">15</a><a href="天原发微_page16.html">16</a><a href="天原发微_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
