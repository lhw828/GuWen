<!DOCTYPE html>
<html>
<head>
    <meta charset="UTF-8">
    <title>天原发微 - 第 8 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>天原发微 - 第 8 页/共 16 页</h1>
    <div class="content">　　又曰：辰数十二，日月交会谓之辰。辰，天之体也，无物之气也。
　　张氏曰：辰，十二从地数也。无物之气不可见，因日月之会而见。以不可见故为阴，天之阴者，天之体。天之所以立也，从地数者天之地也。
　　又曰：阴中之阴，辰也，天壤也。气一而已，主之者乾也。
　　辰者无物之气，天之体。故日天壤，辰之於天是也。辰者，天之体。土者，地之体。辰者，无物之气不可见。以星观焉，知其廓然太虚能容物也。土者，有形之物可见。以山观焉，益知其能负物也。土为大物，辰为太虚，日月星辰托焉。辰虽不可见，天昼夜常见，故不用之一，用之所宗也。
　　又曰：辰至日为生，日至辰为用。盖顺为生而逆为用。
　　辰至日者，言天左行为顺，布气生物。日至辰者，言日右行为逆，变气用时。故时可逆推，物又顺成。子云曰：巡乘六甲，与斗相逢，言天日之相应也。
　　又曰：星为日余，辰为月余。
　　日为阳精，天之灵魂。月为阴精，天之气魄。星为阳之余精，辰为阴之余气。故星者天之神，辰者天之体。日月在天，如人之真心命门，阴阳之本也。五星如人五脏，诸星如人支骸精血。辰之於天，则人之体魄是也。
　　又曰：天有日月星辰与天为五。地有五行，金木水火与地为五。辰阳中阴不可变，故一日十二辰，不可见也。
　　辰者，天之体。辰之於天，犹土之於地。天主用，有神焉？辰不可以尽天，非若土即可以尽地。辰之外别名天，土即所以为地也。汉上曰：月生於日之所照，众星被耀，因水转光。三辰同形，阴阳相配，其体则辰也。
　　又曰：天以一而变四．。四者有体，而一者无体。
　　张氏曰：日月星辰，以成天体。四成则太极之体，退藏於四者之问而不可见。所以日月星辰与天而五，除日月星辰则无天。四者有体，所以成形。一者无体，退藏於密。言五者，必归之天。言十者，必归之地。五当无极，十当为有之#2极。亦曰：除#3一而无四也。天之体数四，不用者一。天辰不见者，辰为天体，而不可见也。其色苍苍，其形浑浑，四者之中，惟日月星柴然可见。是知五者存一以为体，故用四。四又存一以为体，故用三。如此，则五为无体之一，以况自然。辰为不用之一，以况道。《太玄》以一元统三方，曰天地人。亦此意也。一时止三月，一月止三十日，皆去其辰数。一时本四月也，止用三。一月本四十日也，止用三十。皆去其辰之一，三用一不用。天有三辰，天三地四，天兼地之余，地有四行。分而用七。所以天辰不见，地水#4常潜。
　　朱子曰：空无星处谓之辰。
　　愚按：《易》系言天数五，邵子言天象者四。四自何来，本於一阴一阳而已。一阳分为二，则有太阳少阳之象，是为日星。一阴分为二，则有太阴少阴之象，是为月辰。日月星辰，所以为天之四象，缺一不可。今邵子既谓辰为天体，朱子又谓辰是无星处而不动。如此，则一辰而分两用。既为少阴，又为天体。可乎？曰：非也。天数本有五，一为无极，四□为四象。四象之中，又体一而用三。少阴反为体，而日月星所由丽也。其曰：辰空无星者，辰本浑沦无逵不可窥度，是为体之极。圣人因其日月所会之处，而以辰名之尔。故无体之中，无象不包。其不动，而在北为极星之枢者，则曰北辰。然则少阴为辰，固为天体。而北辰居天体之中，又为十有二辰之主也。故以辰辨方，曰十二次。以辰兼星土，曰十二野。以辰兼十二子十二岁，十有二月系焉，皆辰也。举宇宙之闲，洪纤高下，莫不各囿於其中矣。详见下篇。
　　天枢
　　维北有辰，为纽#5为枢。居中不动，旋斗杓於外，以建四时，齐七政也。《西志》曰：中官天极星，其一明者，太一之常居也。愚谓：一者气数之始，物无然。既常居者，居中不动之义也。《束志》曰：北辰星合#6元垂曜建帝形，运机授度张百精，三阶九列，斗衡太微，摄提之属百二十官，二十八宿各布列，下应十二子。天地设位，星辰之象备矣。愚谓：曰合，曰垂，曰建，曰运，曰授，曰张，曰属，曰布与应九字尔，最宜玩味。盖言辰极无不包括天地星辰之象於其中，故曰备矣。舍为元气，散为星曜，张为百精，建为斗衡，班固曰摄提。直斗杓所指，以建时节，故亦曰天枢焉。二十八宿，即布列於十二辰者。十二辰，即统於北辰者。故曰：居其所而众星共之。《尔雅疏》谓：斗杓所建，以正四时，故谓之辰。北辰，即总十二辰在其中。斗杓，即指十二辰者。传记多言北斗，不言北辰者，以辰居中无为，藏诸用也，故无迸可指。可指而言者，斗杓所建而已。其言北斗，则北辰可知。
　　程子曰：北辰自是不动，便为气之主，为星之最尊也。故众星四面环绕而归向之。
　　愚尝参酌先师之论，而得其说曰：北辰不动，为天之枢。朱子曰：绿人取此为极，不可无个记认。所以就其旁取一小星，谓之极星。问：极星动不动？曰：也动，只是他近那辰处，虽动不觉。今以管窥极星，见其动去，只在管裹面，不动出去。向来人说北极不动。至宋时，人方推得是北极只在北辰边头，而极星依旧动。旧说皆以丝星即天极，在正北为天心不动。今验天极，亦昼夜运转。其不移处，乃在天极星内一度有半。故浑象扛毂正中，置之不动，以象天心也。愚按：北极五星，在紫微垣中。北头一星，在天心。四方去各九十一度。九十一度天者，四九三百六十五度四分度之一。四方辐奏将来，辰星居中，即北头一星之内，无星处是也。众星咸共者，北辰在天为天之心，犹心在人为身之主。手足耳目，血咏肤体，无一不关也。世无非人也，而人君南面以为之主。天体无非辰也，北辰居中，以为之主。以至周天之度，万有之伙，莫不脉络於是。是则不动之辰，以为韦动之本。故曰：无形者，有形之统。不用之一，即无极之极，降而在我者也。呜呼！精矣。
　　朱子曰：北极为天之枢，以其居中，故曰北极。南极在地下中处，南北相对，天虽转，地却在中不动。天形如鹦子旋转，极如一物横亘其中，两头抨定。一头在北上，是为北极。一头在南上，是为南极。太一如帝座在紫微者，故有北辰之号。是中问无星处些子不动，绿人要取此为极。如轮之毂，如磴之脐，天圆绕地，左旋不息。惟此其枢轴不动之处，则在南北之两端焉。
　　南极低入地下三十六度，故周回七十二度之中，常隐不见。《唐书》说：有人至海上，见南极下有数大星，甚明。亦在七十二度之内。北极高出地上三十六度，故周回七十二度，常见不隐。北极之星，正在常见不隐七十二度之中。常居其所不动，其旁则经星随天左旋。日月为纬，右转更迭，隐见若环绕而归向之。唐一行谓：大约南北相去八万余里。南林邑国，北极高十七度。安南都护府，北极高二十一度。其余州不同。大#7史南说…等至海中，南望老人星下，众星灿然，皆古所未名。或问：南极见，老人寿。星则是南极也。解见朱子答曰：南极不见，是南边自有一个老人星。南极高时，解浮得起来。
　　太一是帝座#8，如人主之居北极。如帝都在紫微者，在七十二度，常见不隐之中。故有北辰之号。
　　《前志》言：天极其一明者，太一常居。太一天皇，大帝北辰，以起节度，亦为紫微官。天帝居中，紫之言，此中之言官。此官之中，天神图法，阴阳开阖，皆在其中。朱子曰：此辰常居其所，天形运转，昼夜不息，而此为之枢。如轮毂磴脐，虽欲动而不可得，非有意於不动也。朱汉上曰：辰为天枢，而不动之处犹在。极星之下，圣人言居其所日北辰。而占天者，铃日极星之下者，详略异也。
　　或问：北辰之为天枢，何也？曰：天圆而动，包乎地外。地方而静，处乎天中。故天之形，半覆地上。，半绕地下，而左旋不息。惟此为不动，而谓之枢焉。其他诸星，则与二十八宿，同一运行。
　　朱子答曰：若太微之在翼，天市之在尾，摄提之在亢，其南距赤道也甚近，其北距天极也甚远。则固不容於不动，不免与经星同其运行。故其或束或西，或隐或见，各有度数。仰而观之，盖无顷刻之或停也。今曰：与其在紫微者，皆居所而为不动者。四则是一天而四枢，一轮而四毂，一磴而四脐。分寸一#10移，则其为辐裂而瓦碎也，无日矣。若之何，而运动之无穷哉。胡五峰说：有三个极星不动，殊不可晓。若以天运，譬如极盘，则极星只是中问蒂子，所以不动。若是三个不动，则不可转矣。
　　西山蔡氏问曰：极星只在天中，束西南北皆取正於极。而极星皆在其上，何也？朱子无以答。后思之曰：只是背坐极星。极星便是北而南，则无定位。
　　《公羊传》曰：北辰日大辰，常居其所。迷惑不知束西者。视此，永嘉郑氏曰：北极居天之中，而常在人#11北，以天形北倾也。或曰：斗杓可指束西，而辰则无为日观。其所指，则知辰之所在。《书传》曰：日月天之使也，星辰天之期也。一左一右，更有经纬。盖自斗杓之所如#12言之，则谓之建。自日月之所会言之，则谓之辰。斗柄左移，日月右徙，故辰与建常相合焉。月行及日，会而为辰。辰本无体，兼星而见，故天正之吉。辰在星纪，自北而西，则地正之於天，玄杆以#13正之於豕韦。而西陆之降娄大梁实沈，南陆之鹑首鹑火鹑尾，束陆之寿星大火析木，其朔月可知也。《春秋外传》所谓：日月底于天庙者，言建寅之月。辰在课訾，建亥之月。辰在天汉，日月会于龙胧。盖因朔月之所在以知辰，因辰之所合以知斗之建焉。愚按：斗杓与北辰相脉络，北辰为十二辰之统，斗杓则指十二辰者也。又《公羊传》谓：大火为大辰，此则夹锺生於房心之气，为天帝之明堂，亦日天官。非北辰之大辰比也。如正月建寅，辰在束北。日月却会西北之亥，气便相应者，以寅与亥合也。日月都是如此#14。斗每月所指辰日建斗。第一星为魁，四为衡，七为杓。用昏建者，杓属阴，夜半建日衡，居平三建者，魁属阳。历家以建除满平定，执破危成收开闭，几十二日，周而复始，观所值以定吉凶。每交一月，节铃迭两值日。如正月寅日，值建二卯三辰之类，与斗杓所指相应。
　　《易传》曰：大衍之数五十，其用四十有九，一者太极也。（汉马季长云：《易》有太极，谓北辰也。太极生两仪，两仪生日月，日月生四时，四时生五行，五行生十二月，十二月生二十#15四气。北辰居中不动。）
　　或难之曰：如此则太极有此北辰之可指。周子无极而大极，恐无此。愚应之曰：太极无声无臭，是至微之中而有至显之理。北辰至中至极，是有象之中而寓至微之理。体用一原，显微无间。故北辰居中不动，而能生两仪，日月四时五行十二月二十四气也。太极静极而动，而能生两仪四象八卦，一物各具一太极也。天之北辰微有象，象夫子之太极。夫子之太极，故#16无象而象。天之北辰，北辰为气之宗，而理行其中。太极为理之宗，而气行其中。是或一道也。
　　邵子曰：天浑浑於上，而不可测也，故观斗数以占天。斗之所建，天之行也。魁建子，杓建寅，星以寅为昼也。斗有七星，是以昼夜不过七分。
　　张氏曰：星以寅为昼者中。星以寅为旦，戌为昏。日以卯酉为中，则十二分而用七。星以寅戌为限，则十、分而用七矣。愚演之曰：天道左旋，以辰为体。无物之气，不可见已。浑浑之中，惟星可指。日月五星，从地右行。斗杓所建，四时以平。大衍五十，一为太#17极。四十有九，是为七七分而用之，各有所入。一为天体，一为七政，一居中央，是为北斗。四列四方，是为七宿。盖天地四方，以斗为枢。天运四时，自斗而指。斗正则时正，时正则斗正。故历有差法，斗无差度，善治历者，质诸斗而已矣。
　　北斗七星在太微，北魁四星为纵玑，杓三星为玉衡。斗人君之象，号令之主也。辅星辅于开阳，佐斗成功，丞相象也。
　　一至四为魁，五至七为杓。一日天枢，二日纵，三日玑，四日权，五日玉衡，六日开阳，七日摇光。枢为天，天子象，阳德也。城为地，女主象，阴刑也。玑为人，日令星，主火。权为时，日伐星，主水。玉衡为音，日杀星，主土。开阳为律，日危星，主木，主天仓五谷。摇光为星，亦日应星，主金。辅一星，辅于开阳，所以佐斗成功，主危正矫不平。或问曰：斗有七星，并辅星为八。星家又谓斗有九星，主九州，何耶？或又谓：《天官书》言孟课摄提。摄提者，星名。随斗杓所指，以建十二月。以此星而足为九，可乎？日此无明证，不可从也。张平子妙於知天，言北斗与四官星，共为五七，则七星为斗，确乎不可增也。瞽史之学《易》，流於诞。五。儒宁缺疑可也。欧阳子曰：天人之际，远矣。使一艺之士，布算积分，舍经从史，以求合焉，不亦艰哉。
　　《天官书》曰：所谓漩玑玉衡，以齐七政，杓担龙角，衡殷南斗，魁枕参首。《前志》曰：用昏建者杓，杓自华以西南。夜半建者卫，衡殷中州河济之问。旦建者魁，魁海岱以东地#18也。担，连也。龙角，天田也。东七宿共为龙形。殷，中也。玉衡居中，南北之斗相殷也。杓斗之尾星第七也，尾为阴，昏阴位，故主西南。衡星居中，昏杓建於寅。夜半．衡，亦建於寅也。魁斗之首星属阳，故主束北，所以斗杓连束方龙角之星。
　　《要义》曰：斗所建，地上辰。辰所会，天上次。斗与辰合。
　　按：斗柄所建十二辰，而左旋日体十二月，与月合宿而右转。但斗之所建，建在地上十二辰，故言子丑之等。辰者，日月之会，会在天上十二次，故言课訾降娄之等。以十二律，是候气之管。声之阴阳各有合，如黄锺十一月建子，合大吕十二月建丑之类。是斗与辰合宿，而成日月之会。
　　斗星亦随天运转。
　　孔氏曰：斗星一日一夜，亦随天转过一周，而行天一度。圣王观斗所建，命其四时，以分十二月之会。
　　《诗》曰：维北有斗，西柄之揭。朱子曰：北斗，常见不隐者也。南斗，柄固指西。若北斗而西柄，则亦秋时也。
　　董氏曰：斗四星，其方为斗，三星为柄，垂而下揭。斗随天旋转，四时各有吵界。故《春秋传》曰：斗有环域是也。李子坚曰：北斗为天喉舌，．斟酌元气，运平四时。《太玄》亦曰：阴质北斗，夜则测阴。言阴夜质，正於北斗，以历日月，定时成岁也。又北极与南极相对，是为枢星。南隐北见，人多举其见者言之，以其居天之中故也。北斗之星七，其数奇。对南斗、之星六，其数偶。是天亦如此巧也。
　　《传》曰：辰在斗柄，日月会南斗是也。其星亦分南北。南二星日大梁，中二星日天相，北二星日天府庭也。斗星盛明，王#19道和平。刘向曰：北斗贵星，君象也。
　　天原发微卷之九竟
　　#1『辰』，原作『冯』，据《四库全书》本改。
　　#2原脱『之』字，据《四库全书》本补。
　　#3原脱『除』字，据《四库全书》本补。
　　#4『水』，《四库全书》本作『火』。
　　#5『纽』，原作『绍』，据《四库全书》本改。
　　#6『合』，《四库全书》本作『含』。
　　#7『大』，《四库全书》本作『太』＇。
　　#8『座』，《四库全书》本作『坐』。
　　#9『上』，原作『二』，据《四库全书》本改。
　　#10『一』，原作『不』，据《四库全书》本改。
　　#11『人』，原作『入』，据《四库全书》本改。
　　#12『如』，《四库全书》本作『加』。
　　#13『楞以』，《四库全书》本作『龟人』。
　　#14『此』，原作『北』，据《四库全书》本改。
　　#15『十』，原作『古』，据《四库全书》本改。
　　#16『故』，《四库全书》本作『本』。
　　#17『太』，原作『大』，据《四库全书》本改。
　　#18『地』，《四库全书》本作『北』。
　　#19『王』，原作『五』，据《四库全书》本改。
　　目录
　　卷一
　　太极
　　卷二
　　动静　静动　辨方
　　卷三
　　玄浑
　　卷四
　　分二
　　卷五
　　衍五
　　卷六
　　观象
　　卷七
　　太阴
　　卷八
　　少阳
　　卷九
　　少阴　天枢
　　卷十
　　岁会　司气
　　卷十一
　　卦气　玄旨
　　卷十二
　　盈缩
　　卷十三
　　象数
　　卷十四
　　先后　左右
　　卷十五
　　二中　阳复
　　卷十六
　　数原
　　卷十七
　　鬼神
　　卷十八
　　变化
　　天原发微卷之十
　　鲁斋鲍云龙景翔编着虚谷方回万里校正
　　岁会
</div>
    <div class="pagination">
<a href="天原发微_page7.html">上一页</a><span>...</span><a href="天原发微_page3.html">3</a><a href="天原发微_page4.html">4</a><a href="天原发微_page5.html">5</a><a href="天原发微_page6.html">6</a><a href="天原发微_page7.html">7</a><span class="current-page">8</span><a href="天原发微_page9.html">9</a><a href="天原发微_page10.html">10</a><a href="天原发微_page11.html">11</a><a href="天原发微_page12.html">12</a><a href="天原发微_page13.html">13</a><span>...</span><a href="天原发微_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
