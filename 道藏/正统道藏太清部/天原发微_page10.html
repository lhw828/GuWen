<!DOCTYPE html>
<html>
 <head>
  <meta charset="utf-8"/>
  <title>
   天原发微 - 第 10 页/共 16 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   天原发微 - 第 10 页/共 16 页
  </h1>
  <div class="content">
   三才七始。
　　三才者，天始黄锺，地始林锺，人始太簇。七始者，姑洗春始，葵宾夏始，南吕秋始，应锺冬始。谓之四始，并三为七。若以二变为调曲，则冬夏声阙，四时不备。所以每官五调，加变官变征#36二调为七。《月令》止载五音，不言官征之变。
　　乾六爻，生六阳律。
　　乾初九黄锺为复，九二大吕为临，九三太簇为泰，九四夹锺为壮，九五姑洗为央，上九中吕为乾。自黄锺一阳生於十一月，而下阳生阴为下生。
　　坤六爻，生六阴律。
　　坤初六葵宾为娠，六二林锺为遁，六三夷则为否，六四南吕为观，六五无射为剥，上六应锺为坤。自奠宾一阴生於五月，而下阴生阳，亦为下生，谓之上生亦可。
　　八八以象八风，同位象夫妻，异位象母子。故曰：律取妻而母生子。
　　十二管相生，皆八八也。上下相生，陌尽於中吕。阴阳相生，自黄锺始而左旋。如黄锺生林锺，是历八辰。此以下皆然，皆参天两地之法。三三而九，二三而六。九六，阴阳夫妇子母之道也。黄锺初九，与林锺初六，俱居初之第一象。夫妇一体同位，联居林锺，上生太簇。九二，二於第一，为母子相生而异位。故日律所生者，为夫妇而同位。吕所生者，为母子而异位云。
　　吹律知吉凶之事。
　　太师执同律，以听军声而诏吉凶。武王出兵之书，言王者行师出军之日，士卒振旅，将张兮#37大呼，大师吹律合音。商则战胜，军士强西方。金主刚断，故强。角则军扰多变失士心。木主曲直，故扰。官则军和士卒同心。土主生长，能载。征则将急数怒，火主嫖怒，故急。羽则兵弱，少威明。水主柔弱，故幽合。师旷曰：吾歌北风，又歌南风。南风#38不竞多死声，楚又无功。北风者，夹锺无射以北。南风者，姑洗南吕以南。南律气不至，故死声多，皆吹律歌风以知之也。出声日歌。
　　邵子曰：元酒淡无味，大音声正稀。
　　冬至一阳，萌于黄官，如酝酿元酒。味藏於无味，此无声之乐也。周子曰：乐声淡而不淫。淡则欲心平，和则躁心释。此黄锺中声为律之本，所以不官商而自吁也。吾尝爱万宝常，与人方食，以着击杂缶而自成音律。品节高下，惜时无知音者尔。苏子曰：世无南郭子泰，耳未尝闻地籁，况得闻天籁乎？欧子曰：器有弊，而声不可以言传。於乎声，岂真无传哉。宇宙问，何往而非音律。常与日月寒暑晦明风雨，并行于天地之间。自古至今，自旦至暮，喙喙争呜，窍窍相应，皆吾高山流水，黄杆土鼓也。岂必待金石丝竹之奏，而后声为有传哉。
　　又曰：律感吕而声生。
　　声为律，律为阳。律有辟翕，一辟一翕，而万声生。十声配十律，十干五为阳中，五声即十干之合。故#39在卦为乾兑离震，在时为元会运世，在律为日月星辰之声。以声唱音，以律唱吕，其数则有太阳少阳太刚少刚之别。声生於日，配甲至癸，下倡十二音於地。几一百六十声，用一百一十二声。
　　吕感律而音生。
　　音为吕，吕为阴。吕有倡和，一倡一和而万音生。十二音配十二吕，十二支六为阴中六吕，即十二辰之合。故在卦为坤艮坎巽，在时为年月日辰，在吕为水火土石之音。以音和声，以吕和律，其数则有太柔少柔太#40阴少阴之别。音生於辰，配寅至丑，上和十声於天。几一百九十二音，用一百五十二音。
　　邵子律吕，抉先天不传之秘，与《太玄》、《太初》不同。
　　《玄》以天三奇数为节。三三相乘为九，是为天地人之三统。同起於黄锺之律，范之数也。邵子《经世律吕》以地四偶数为节。四四相乘为十六，起於两仪生四象，《易》之数也。以阴阳老少，分声音律吕。四以为体，五六为用。五为声音，六为律吕。若体中自分体用，则声为体，音为用。用中自分体用，则律吕为体，音声为用。《太玄》、《太初》，专以子至巳为阳律，午至亥为阴吕。音声合于一。邵子先天数，专以十日为阳律，十二辰阴吕。声音配律吕，必通三三四四相乘之法，而后律吕之学可通。古今言音声者，混为一涂。至邵子之说，始为精到。
　　精於锺律者，审音声而知治乱。
　　康节游龙门山中道，憩砾林，忽枯枝坠傍#41。语富韩公曰：此木不久见伐。归途，果弥望皆空。验之，乃留都营造伐去，#42其言始验。他如牡丹盛衰，鹃声治乱#43皆同一学。今摭一二纪于后。汉蔡邕伯偕经会稽高迁亭，见其屋禄竹，东间十六可为笛。果有异声，世号柯亭笛。此以形而知其声也。又取客邸中烧桐为焦尾琴，此以动而知其声也。邻人鼓琴，见蟾蛆捕蝉。听其声，知其有杀声。此以物之声，而知人之心也。隋万宝常妙达音律，谓隋文帝曰：郑译所定之乐，乃亡国音，岂陛下所宜闻。又尝听太常所奏，注然流涕。人问之。曰：乐淫厉而哀天下，不久相杀。时四海全盛，闻者皆谓不然。至大业末，言始验。时有王令言外听其子户外弹琵琶，作番安公子曲。大惊曰：此曲兴自早晚。曰：顷有之。令言流涕谓其子曰：汝慎勿从帝幸江都，帝铃不返。此曲官声，往而不返也，吾以是知之。卒如其言。唐李嗣真听乐声曰：官不召商，君臣乖也。角与征戾，父子疑也。死声多且哀，若国家无事，太子叉任其咎。俄而，太子废。又自筮死日，具棺敛，如期卒。唐裴知古，神龙元年正月，享太庙乐作。谓元行冲曰：金石谐婉，将有大庆在唐室子孙乎。是月，中宗复位。人有乘马者，曰：马呜哀，主叉坠死。见新昏闻佩声，曰：终铃离。访之皆然。又如郑相如告郑虔之说，亦知荣辱成败生死。宋少常伯窦公俨算木椅之坏，言兄弟寿禄皆不爽。窦万深於乐律，辨得声音，自是算得出。以是推之，预知覆射之类，秦汉以来擅之者众，独宋儒康节先生得其妙。谓人之性，静也，静极则动。此动为阳，非情也。只是初开辟时，一物见天地之心者在此。人在包胞#44时，亦为开辟，亦为初阳。堕地之际，是开物成务。到此方有情动，便可见动。植二百五十六位，只是声上算起。康节以二百六十四字姆；总括律吕声音之数，其内实用一百十二字括声。又百五十二字括音，声与音互相反切，各得一万七千二十四声音。声为韵，音为姆#45。声分平上去入，音分唇舌牙齿喉。声别内外，八转音辨，开发收闭。又分辟清翕浊，却以声卦居左，音卦居右。将一#47卦外三爻日悔，内三爻曰贞。横看各得何卦，此二卦名#48既济，图卦也。看得拐一图某卦方，以定吉凶，全凭声音起算。听之须审，不可毫厘差也。伊川丈人曰：一辟一翕，而平上去入备。一唱一和，而开发收闭备。平上去入备，而万声生。开发收闭备，而万音生。律随天而变，吕随地而化。辟随阳而出，翕随阴而入。唱随刚而上，和随柔而下。然后律吕随音声，官征羽角之道，各得其正矣。阳日火，阴月水。刚星金柔辰土日月星辰金木水火土正，而天地正矣。日目火色月耳水声星鼻金气辰土江味目耳口鼻色声气味正，而人道正矣。是故知律吕声音之道，可以行天地人事也。律吕相感，而声音生天地万物之情，见于此而已矣。
　　天原发威卷之十竟
　　#1『伯』，《四库全书》本作『骗』。
　　#2原『二十四』前衍『二』字，据《四库全书》本删。
　　#3原衍『之元』二字，据《四库全书》本改。
　　#4『互』，原作『五』，据《四库全书》本改。
　　#5『匝』，原作『市』，据《四库全书》本改。
　　#6『巽』，原作『其』，据《四库全书》本改。
　　#7『继』，原作『经』，据《四库全书》本改。
　　#8『泰』，原作『秦』，据《四库全书》本改。
　　#9『义』，原作『艺』，据《四库全书》本改。
　　#10『申』，原作『甲』，据《四库全书》本改。
　　#11『霸』，《四库全书》本作『伯』。
　　#12『夷狄』，《四库全书》本作『秦隋』。
　　#13『宋』，原作『朱』，据《四库全书》本改。
　　#14『水』，原作『未』，据《四库全书》本改。
　　#15『三』，原作『一』，据《四库全书》本改。
　　#16『续』，原作『绩』，据《四库全书》本改。
　　#17『冰』，原作『水』，据《四库全书》本改。
　　#18『牟无』，《四库全书》本作『鹌母一。
　　#19『阳』，原作『阴』，据《四库全书》本改。
　　#20#21『虹』，原均作『蚬』，据《四库全书》本改。
　　#22『鸦』，《四库全书》本作『鸥』。
　　#23原脱『二』字，据《四库全书》本补。
　　#24原脱『始』字，据《四库全书》本补。
　　#25『冰』，原作『水』，据《四库全书》本改。
　　#26『鸦』，《四库全书》本作『鸦』。
　　#27『阳』，原作『阴』，据《四库全书》本改。
　　#28『猛』，原作『犹』，据《四库全书》本改。
　　#29『物』，原作『色』，据《四库全书》本改。
　　#30『辰在』，原作『在辰』，据《四库全书》本改。
　　#31『后』，原作『厚』，据《四库全书》本改。
　　#32『本』，《四库全书》本作『根本』。
　　#33『度』，原作『加』，据《四库全书》本改。
　　#34#35『太』，原均作『大』，据《四库全书》本改。
　　#36『变征』，原作『欢变』，据《四库全书》本改。
　　#37『将张兮』，《四库全书》本作『将弓矢』。
　　#38『南风』，原作『北风』，据《四库全书》本改。
　　#39『故』，原作『时』，据《四库全书》本改。
　　#40『太』，原作『大』，据《四库全书》本改。
　　#41『傍』，《四库全书》本作『前』。
　　#42原脱『之』、『乃』二字，据《四库全书》本补。
　　#43原脱『治乱』二字，据《四库全书》本补。
　　#44『胞』，《四库全书》本作『胎』。
　　#45#46『姆』，《四库全书》本均作『母』。
　　#47『一』，《四库全书》本作『二』。
　　#48《四库全书》本于『名』之后，多『为』一字。
　　天原发微卷之十一
　　鲁斋鲍云龙景翔编着虚谷方回万里校正
　　卦气
　　卦气起於中孚。京房传於焦赣，焦赣得之隐者。言四正卦，分主四方，为方伯监司之官。用坎离震兑者，是二至二分之日。四时专主之气，春木夏火秋金冬水。各卦主时，其占各以其日，观其善恶。其余六十四卦爻，别主一日，几三百六十日。余有五日四分日之一者，每日分为八十分。分起於夜半，五日分为四百分。四分日之一，又为二十分。六十卦分之六七四十二卦，别各得七分。剥卦阳气之尽，在九月末，十月当纯坤用事。坤卦有六日七分，坤卦之尽，则复卦阳来，是从剥尽至阳气来复。隔坤一卦，六日七分，举成数言，故日七日也。愚谓以月卦言剥至复。隔坤一卦，以侯卦言，每月各有五卦。已上见《易纬图》#1。京传以消息卦为君。息卦日太阴，消卦日太阳，其余卦日少阴少阳。
　　西山蔡氏曰：康节亦用六日七分，扬子云放之以作《太玄》。
　　《太玄》去坎兑离震，《经世》去乾坤坎离。皆去四正卦，用六十卦六日七分之说。子夏曰：极六位而反於坤之复，其数七。七爻在初，故称七日。胡安定曰：几历六爻，一爻为一日，六十卦爻当三百六十日。而两卦相去，皆以七日。且卦有以爻为岁者，有以爻为月者，有以爻为日者。复言七日，明卦气也。以消息言，立冬十月节，至大雪十一月节。坤至复卦，几历七日。诸儒说皆源於子夏。两汉诸儒，传经皆用六日七分之说。至宋，王昭素、王沬、宋咸始着论驳之。昭素曰：注疏并违夫子之义。十月纯坤，犹有阳气在内。故荠麦先生坤上六，犹有龙战。若用六日七分为坤卦之尽，则十月节终，一阳便来据其节，去冬至尚十五日。则知七日之义，难用《易》纬之数。胡旦难之曰：西汉京房以卦气主事皆验，束汉郎颠六日七分之学，最为精妙。夫六日七分，卦爻实数也。岁之日，虚数也。月不尽之日，铃加算以为闺焉。昭素未明闰数之妙，故有去冬至十五日之疑也。惜纬文丧失，京郎已亡。朱子发曰：昭素知其大纲尔，岂知四正卦主四方六十卦。主#2一期之日，节气皆统於四正，则余五日。四分日之一，积而成闺。每卦六日七分，气之进退，推荡而成。如九月剥也，有艮既济噬大过，几五卦而后成坤。十月卦也，又有未济骞颐孚，几五卦而后成复。剥复相去三十日，复主冬至，冬至中气起於中孚，自中孚之后七日而复。故曰：天行也。历代先儒，惟玄得其旨。故玄一，中二，羡三，从四，更五，眸六，廓七，喊八，沉九，成中象。中孚冬至节，日起牛宿一度，斗建子。律中黄锺，夏后之十一月也，其入牛宿五度为周。周象七五一复，七日来复，是也。自扬雄、马融、郑玄、宋、虞、陆、范并传此学，而昭素非之奈何。王沬既驳孔颖达释王传之非矣，宋咸又贬京郎关朗辈假《易》以行壬遁卜祝阴阳衍数之学，圣人之旨无有焉。何如以是卦直是月，以是爻直是日。气何不起他卦，而独起中孚。朱氏难之曰：颖达王传《易》纬消息之卦，不可非也。六壬参时日，而得《易》之坎离。遁甲分九官，而得《易》之《河图》。皆得《易》之一端，而不能尽。又谓：诸儒假壬遁言《易》，以笼天下，不知壬遁实出於《易》。而言《易》者，亦何假夫壬遁哉！．圣人推阴阳消息之理，以明得失存亡之象。咸信刚柔进退，而不信消息《易》纬之学，而谓卦气不起於中孚，是终日数十而不知二五也。岂得为善观书乎。元贞乙未冬至日，虚谷方先生以书抵予。曰：朱子发冬至起牛宿一度，此古法也。汉文帝三年甲子，冬至日在牛二十二度，至唐兴元元年甲子，冬至日在斗九度。九百六十一年问，差十二度。今元贞元年十一月初七，冬至日在箕八度，又退十二度。冬至后五日，在斗三度。如何尚执旧说，为冬至日入牛宿为周象复乎？愚曰：稽之往古，难玖尽同。《历》谓：尧时冬至日在虚一度，何承天却云在女十度。宋《元嘉历》冬至日在斗十七度，《月令要义》却云在斗十四度。唐开元《大衍历》冬至日在斗十度，至宋《统元历》冬至日在斗二度。至如古历分日起於子半，淳风却以子初为朔，遂差二刻，当时亦伏其精。盖阴阳二气，参差不齐，推荡而成一岁。其盈缩进退，自是如此，不过箕斗牛女之间而已。《太玄》谓入牛宿象复者，亦本《太初》历法。举当时已效者言之，约其大数以为之准尔。末流虽异，其本则同，未敢轻訾也。朱子曰：善为历者，要叉立虚宽之大数以包之，斯言是已。若夫六日七分之说，诸儒辩之详矣，焉用赘。
　　革之《象》曰：泽中有火，革；君子以治历明时。
　　朱氏子发曰：冬至日起牵牛一度，右行周十二次，尽斗二十六度，复还牵牛之一度，而历更矣。牵牛火位，星纪水位，日月交会于此，泽中有火之象也。此上元《太初》起历之元，在卦气为三月。《太玄》准之，以更史氏日革。居序卦之四十九，当太衍之数节。居序卦之六十，当周天之度。六十卦三百六十爻，一爻主一日。上经乾起甲子，泰甲戌，噬甲申，至离三十卦一百八十日而三甲尽。下经咸起甲午，损甲辰，震甲寅，至节癸亥而终，亦三十卦一百八十日而年一周。所以京焦用以直日节，日天地节。而四时成革，亦日天地革。而四时成是，或一道节。后继以中孚小过既未者，所以分坎离震兑四卦，应子午卯酉，为春夏秋冬。四时两之，以为八节，是为分至启闭。每爻直十五日，以应七十二侯。先儒言卦起中孚，非也。中孚起於甲子尔。乾十一月起甲子，阳气至巳而终节。十月卦而得癸亥，是阴生於午，至亥而终巳，结算一年了毕。今又曰：中孚亦为十一月，卦起甲子，至未济而终者，盖以卦气皆自前月中气而起。《太玄》以中准中孚配坎之初六，为十一月。中气一场始生，以应上元。《太初》十一月朔旦，冬至为起数之元，算历之首也。中孚巽上兑下，小过震上艮下，并既未济坎离之体为六子。少阳少阴，六子之气，分布四时，以成一年之候。
　　邵子曰：洛下闳改《颛历》为《太初历》，子云准《太初历》作《太玄》。凡一隔五卦，气起於中心。故首中卦参天两地，倚数非天地正数，拟天地正数而然也。
　　康节曰：《太玄》其知天地之心乎？心者，坤极生乾，始於冬至之时。此律历之元也。其钩深致远，与神契合有如此。故其诗曰：若无杨子天人学，安有庄生内外篇。一阳初动，万物未生，圣人以此见天地心。卦起中孚，七日应焉。以其中虚象心也，与汉《太初历》相应。《颛帝历》以十月为首，《连山》经以艮为首。子云参之八十一首，每首九赞，通七百二十九赞。赞，爻也。两赞直一日，每赞直六时，一时得六策，一赞得三十六策，与六十卦气之爻合。每卦六日七分，玄每首四日有半。一首四日分则有余，两首九日分则平。阴首以阴数为主，阳首以阳数为主。以五居二四之中，五土也。一二三四，生数居五之前，六七八九，成数居五之后。
　　朱子曰：《太玄》都是学焦延寿推卦气。
　　焦氏诸家说不同。文王八卦，乾在西北，十二卦在束南；坤在西南，十二卦在西北；位置迥然不同。《易》卦震束兑西离南坎北为一说，十二辟卦分属十二辰为一说。及焦延寿为卦气直日之法，乃合二而一之。既以八卦之坎离震兑，二十四爻直日时，又以十二辟直十二月。且分为四十八卦，为公侯卿大夫，而六日七分之说生焉。《太玄》放之卦气，以中孚为冬至之初，颐上九为大雪之末。《太玄》亦以中为阳气开端，冬至初也。养有崎赢二赞，大雪末也。皆以《易》卦气为次序，而变其名称。卦气以坎离震兑，主二十四气。《玄》则自中将四而六之，以主二十四气。其取数也，一本之《河图》。一与六共宗，二与七共朋，三与八成友，四与九同道，五与十相守，盖合生成之数。以睨．拟之，衣裳之示。，取诸三八；甲戟之威，取诸四九；君臣之制，取诸二七；鬼神之祀，取诸一六；酒食之养，取诸五五；其不言五者，以五五为十也。
　　又曰：扬雄《太玄》，全是模仿《易》。他全用三数，《易》却用四数。他本是模《易》，故就他模底句上看《易》也。可略见得意思。
　　《太玄》准《易》者。周准复，童准蒙，增准益，交准泰，颐准养。皆就《易》卦上取名。或一首准一卦，二首三首准一卦，所以明分秒之法也。玄冲者，序卦也。玄错者，杂卦也。玄数者，说卦也。玄文者，文言也。系辞之於摊莹抗图，告也。皆准《易》也。《易》以一生二，二生四，四而八之，八八六十四而止。《玄》以一生三，三生九，九而九之，九九八十一而止。《易》有六爻，金木水火为一分，上为二。六六相乘，六十四卦而三百八十四爻生。《玄》有九赞，分金木水火之生。成为八，并土之守一为九。九九相乘，至於七百二十九赞而备。《易》与《玄》皆同一五行也。《易》以二乘四，四乘八，八乘六十四，六十四乘三百．八十四，盖本於《河图》之天三数而乘地四数也。故以四为地体，而天以三数用之。此伏羲所以重三爻而为六爻，以成一卦。《玄》之数，起於黄锺之律。九寸空围九分，三其一为三才，三其天三为九畴，三其地四为十二辟卦，三其天五为十五日之一气，三其地六而为十有八变而成卦。黄锺起於子，天之一。故参子之一，於丑为三。参丑之三，於寅为九。参寅之九，於卯为二十七。参卯之二十七，於辰为八十一。参辰之八十一，於巳为二百四十三。参巳之二百四十三，於午而为七百二十九。由午以及未申酉戌亥五辰，则得十七万七千一百四十七。此乃京房六十律相生之数，而见於束西《律历志》之注云。《玄》三百六十五日，每一日以八十一乘之，为二万九千五百六十五分。又益以四分日之一二十分．少，合二万九千五百八十五分少。每赞每气，算之皆合。故曰：下饮上饮，出入九虚。玄者，神之魁也。
　　又曰：子云为人思沉，会去思索。如阴阳消长之妙，他直是去推求。张平子谓其妙极道。．数使人论难阴阳之事，汉家得天下二百岁之书，与五经相拟。
　　如曰：天日错行，阴阳更迭#6死生相缪，万物乃缠。此言明生魄死，魄死明生，死生相授，万物缠绵而成就也。如曰：察龙虎之文，观乌龟之理。立天经，日阴与阳。立地纬，日纵与横。立人行，日晦与明。此言天为经，地为纬，南北为经，束西为纬。晦明贤愚之分，在其中矣。如日．．一昼一夜，然后作一日。一阴一阳，然后生万物。此言夏昼六十刻，冬夜六十刻。夜长无过冬至，昼长无过夏至。冬至之夜，不如夏至之昼，故昼数多。又如曰：生阳莫如子，生阴莫如午。西北则子美尽，束南则午美尽。此言阳起子终午，阴起午终子。西南尚有微阳，故至西北而美尽。束北尚有微阴，故至束南而美极。至於阳道常饶，阴道常乏，言阳全用，阴半用也。南北定位，东西通气。言子午定位者，阴阳之府。束木旺#7则西金死，气应而相通也。其论日月也，曰：日有南有北；不南不北，则无冬夏。月有往有来；不往不来，则晦朔不成。圣人察乎跳侧匿之变，而律乎日月雌雄之序。盖日南至牵牛，北至束井。南为太阳，北为太阴。阳精至太阳为夏，阴精至太阴为冬。晦而月见西日跳，朔而月见束日侧匿（余见太阳章）。其论阴阳数也，曰：子午数九，丑未八，寅申七，卯酉六，辰戌五，巳亥四。故律四十二吕三十六。或还或否，几七十有八。甲己数九，乙庚八，丙辛七，丁壬六，戊癸五。声生於日，律生於辰。声以情质，律以和声，声律协而八音生。盖以黄锺起子，乾始初九，午为子官，故数俱九。以子丑寅卯辰巳月，对午未申酉戌亥月。分四五六七八九之数，甲与己合，随子称九。乙庚随丑称八，丙辛随寅称七，六五之数亦如之。阳律九，七五而倍之，故四十二。阴吕八，六四而倍之，故三十六。并之七十八。八则丑未还，得吕而不得律。五声生於十干。甲乙角也，丙丁征也，庚辛商也，壬癸羽也。十二律生於十二时，律所出也。八音者，金石丝竹匏土革木也。此声律之源，五行之数。后世托是以谈康节之数者，岂知其实出於此。
　　玄旨
　　《太玄》数始於三。太玄，即太极也。以象君位。三方，即天地人也。以象三才，日天玄地玄人玄。三方象三公，一#8方有三州凡九州象九卿。一州有三部凡七十二部象大夫。立天道日始中终，立地道日上中下，立人道日思祸福。《易》占以变，《玄》占以通。《玄》之首赞，皆本五行。自中而周，以至於养。中为一水，周为二火，瓒为三本，闲为四金，少为五土，戾又为六水（地六成水）。上又为七火，干又为八木，妳又为九金。数止於九。自羡而起，又为一水。此以后皆然。每首九赞，九赞之中，初一亦属水，次二属火，次三属木，次四金，次五土，次六又属水，次十又属火，次八又属木，次九又属金。诸首中，以五为君。一首之主，亦如《易》卦，以五爻为主也。《玄》中首一阳生，对应首一阴始。八十一首，皆相对待。奇首阳，偶首阴。奇对奇，偶对偶，所主不同而相反。
　　《玄》序曰：巡乘六甲，与斗相逢。
　　此《玄》起历之大旨。《玄》有锜满，犹斗有闰月也。八十一首自中而起，每首必指月旦日入之度，而皆以斗为主。盖时之易正而可见者，斗历之难明而易差者。闺气侯与斗相迎，既无差武，则闰正而历正矣。又曰：《太玄》昼测之日，夜测之斗。而不及於月，谓其常满以御虚也。玄昼日及斗所指者，以其常满常指故也。月有盈虚大小，疾迟无常，故不书也。图中二十八宿之度，非天盘二十八宿也，乃节侯所至。每月旦日日入之度，与《月令．》日入之度，大略相似。
　　《玄》图曰：自子至辰，自辰至申，自申至子，冠之以甲。而章会统元与月蚀俱没，《玄》之道也。
　　郁林吴绩释曰：太初上元正月甲子朔旦，冬至无余分。后千五百三十九岁甲辰朔旦，冬至无余分。又千五百三十九岁甲申朔旦，冬至无余分。十九岁为一章，二十七章五百一十三岁。一会者，日月交会一终也。八十一章，千五百三十九岁为一统。从子至辰，自辰至申，凡四千六百一十七岁为一元。元有三统，
　　统有三会，会有二十七章。九会二百四十三章，没终也。置一元之数，以章会三统。几九会统数，除之终尽焉。一章闰分尽，一会月食尽，一统朔分尽，一元六甲尽，《玄》之道。《玄》起於天元，甲子朔旦。冬至始於牵牛之初，自咫（八寸）及步运行不息。周乎三百六十五度四分度之一，三十日为月，十二月为岁。加闰以定四时，成三百六十五日四分日之一不周。《颛历》四分日之三不周，《太初历》日之半。所以不周者，阳数盈，阴数虚。故为锜赢二赞，以满玄数，以合天度。犹岁有闰月，以合岁之日，而行律历也。愚谓：康节《经世历》与此虽不同，亦触类而进，以造神妙尔。
　　邵子先天卦气。
　　乾坤坎离，分配四时，主二十四气。坎尽子中交离，初爻冬至，上爻惊垫。离尽卯中交乾，初爻春分，上爻芒种。乾尽午中交坎，初爻夏至，上爻白露。坎尽□酉中交坤，初爻秋分，上爻大雪。春夏秋冬，各用六十四卦气，皆中起子午卯酉，为四中二至二分。当之寅申巳亥，为四孟四立。当之《经世历》，以冬至为天地之元，元之元也。故去四正卦，而用三百六十。《卦气图》以春分为人物之元，亦元之元也。故用六十四卦，而四之为二百五十六位。《卦气图》以冬至子中为世之元，春分卯中为元之元，夏至午中为会之元，秋分酉中为运之元。各六十四卦，各以气运而更迭。直事开物於寅中，而起於惊垫者，二月初气也。闭物於戌中，而终於立春者，十月初气也。何也？曰：寅中戌中，虽主月会而言其用，则实由乎节气。地之生物，以气为机。天之气先至，而后地之物应之。气之来，常先半月。气以舒而常盈，月以疾而常缩。故关子明云：当期之数，过者谓之气盈，不及者谓之朔虚。气朔有盈，虚之不齐。积微之久，中气或有居於月晦者，铃闺以置之，乃复乎初。《经世》本於先天，故中朔同起卦气。因先天本数，取中气以主月。元会运世皆从中起，所谓举正於中也。《卦图》曰：大运法当依《经世》，数起於星甲辰子。小运法当依《卦气图》，起於甲巳孟日。天统乎体。气之体，生於四中。故大运甲子当冬至，而二十四气之首，皆得子午卯酉之四中也。气之用行於四立，故小运甲寅当立春，而二十四气之首，皆得寅申巳亥而王乎四孟也。
　　朱#10子曰：《先天图》左方自震初为冬至，离兑中为春分，至乾之末而交夏至。右方自巽初为夏至，坎艮中为秋分，至坤之末而交冬至。
　　图之逆顺左右行，先儒详矣。乾一兑二离三震四，已生之卦，其序自南而北。若卦气运行，则自北而南。一场生於震始，故邵子以冬至子之半为复。十一月中也，十二月丑初小寒，其卦为坎、屯。益月半大寒，则震、噬嗑、随#11正月寅初立春，其卦为无妄、明夷。月半雨水，则贵、既济、家人。二月卯初惊垫，其卦为丰、离、革。月半春分，则同人、临。三月辰初清明，其卦为损、节、孚。月半谷雨，则妹、睽、兑。立夏巳初，其卦为履、泰。月半小满，则大畜、需、小畜。五月午初芒种，其卦为．壮、大有、央。至乾之末，交夏至焉，即午之半也。此三十二卦属阳，以当春夏。巽五坎六艮七坤八，未生之卦也。图自西而北，若卦气之行，则自一阴生於巽始，故夏至午之半为始。五月中也，六月未初小暑，其□卦为大过、鼎、怛。月半大暑，则巽井蛊。七月申初立秋，其卦为升、讼。月半处暑，则困、未济、解。八月酉初为白露，其卦为泱、坎、蒙。月半秋分，则‘师遁。九月戌初寒露，其卦为咸旅小过。月半霜降，则渐、赛、艮。十月亥初立冬，其卦为谦、天否。月半小雪，则萃、晋、豫。十一月子初大雪，其卦为观、比、剥。至坤之末，交冬至焉，即子之半也。此三．十二卦属阴，以当秋冬。子至巳，乾兑离震。六阳月，其节有四，冬至立春春分立夏也。午至亥，巽坎艮坤。六阴月，其节亦四，夏至立秋秋分立冬也。一年八节。二之计一十六卦，外有十六气。三之而计，四十八卦，并之则六十四，以当一期之气候。所以定时成岁，行鬼神成变化也。今朱子以二至二分举其纲，愚因卦气以推其目。
　　天原发微卷之十一竟
　　#1《四库全书》本在此句末多『云』一字。
　　#2『主』，原作『王』，据《四库全书》本改。
　　#3『睨』，《四库全书》本作『议』。
　　#4『示』，《四库全书》本作『荣』。
　　#5原脱『三百』二字，据《四库全书》本补。
　　#6〔迭』，原作『巡』，据《四库全书》本改。
  </div>
  <div class="pagination">
   <a href="天原发微_page9.html">
    上一页
   </a>
   <span>
    ...
   </span>
   <a href="天原发微_page5.html">
    5
   </a>
   <a href="天原发微_page6.html">
    6
   </a>
   <a href="天原发微_page7.html">
    7
   </a>
   <a href="天原发微_page8.html">
    8
   </a>
   <a href="天原发微_page9.html">
    9
   </a>
   <span class="current-page">
    10
   </span>
   <a href="天原发微_page11.html">
    11
   </a>
   <a href="天原发微_page12.html">
    12
   </a>
   <a href="天原发微_page13.html">
    13
   </a>
   <a href="天原发微_page14.html">
    14
   </a>
   <a href="天原发微_page15.html">
    15
   </a>
   <span>
    ...
   </span>
   <a href="天原发微_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
