<!DOCTYPE html>
<html>
<head>
    <meta charset="UTF-8">
    <title>紫阳真人悟真篇注疏 - 第 1 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>紫阳真人悟真篇注疏 - 第 1 页/共 6 页</h1>
    <div class="content">紫阳真人悟真篇注疏
　　经名：紫阳真人悟真篇注疏。八卷，北宋张伯端撰，南宋翁葆光注，元戴起宗疏。底本出处：《正统道藏》洞真部玉诀类。
　　目　　录
　　悟真篇注疏序
　　悟真篇注序
　　悟真篇序
　　卷一
　　七言四韵
　　卷二
　　卷三
　　五言四韵一首
　　卷四
　　绝句六十四首
　　卷五
　　内外药
　　卷六
　　卷七
　　西江月十二首
　　卷八
　　读周易参同契
　　赠白龙洞刘道人歌
　　石桥歌
　　绝句
　　西江月
　　悟真篇后序
　　《悟真篇》分性命为二宗，训人各进，分内外为二药，训人同进，实为千古丹经之祖。垂世立教，可与《周易参同契》并传不朽。自叶文叔未注之前，道传於师，无注其义者。自叶文叔既注之后，人晦於道，无辨其错者。予所见数十家注，皆以独修偏解，或以旁卫妄笺。致使金丹大道，世不得闻，茫然无蹊径以入其门奥，而师传亦殆绝。既绝於师，则从何闻焉？是以能闻者寡人，安有能行之者乎？世传紫贤所注，徒以真人的传而珍其文，亦不知世人窃翁葆光之注，易为道光之注，予详辩於篇末矣。无名子亦真人的派，昔於乾道癸已见文叔，所注舛谬，恐后迷晦大道，乃为解义，敷明详演，赞一粒之神，分三乘之理，尽泄天机以明师旨。昔予在 瑞阳，有以世传紫贤所解《悟真篇》数条示余，见其笺注与诸家异。又证以父师所授者，皆不合，深窃疑之。读之再三，稍知其妙。及获全文，反复寻绎，忘食废寝，一字一句，深究绵思。与先兄、众甫、县丞，或诰或答，或难或玫，读之数年，乃知与《参同契》大丹旨合。盖予於《参同契》夙蒙玄教，以绿未合，无他用工，惟於《悟真篇》。自此虽知旨，而《悟真》又有内外之分，一时之玄，又未能洞明，况乎诸仙尽秘诸书不述。欲参师而无师可诀，欲考文而无文可考，以是介心，念念不忘。天诱其衷，於至顺辛未夏，遇师得诀，归以语兄，喜而不寐。厥后及见无名子注，若合符契，乃知天仙可学，元神不死。锺吕诸仙，皆同斯道。片饷工夫，立跻圣域。宜乎上天所秘，誓不传人。呜呼，余自延佑癸亥绍兴路儒学教授，年五十有二矣，患难相仍，致命遂志，弃捐名利，专以了性了命为事，好之之笃，参之之勤，不负道心。遇师授道，使余涉顺境不过尘累百金，官增数级而止，汨汨一生，何益於己。今知之不炼，自取愚痴，一失人身，千劫难遇，又况於闻道乎。当时闻道以后，立愿普度，中夜以思，不敢妄泄天机，则将何以示人循径纵入。不避天谴，故违师誓，述於文字，形於语言。世人久迷，焉能确信，因裒集历代祖师所破旁门，使人知其为此必无成天仙之效，庶可以返思从何入道，故标之曰学仙破惑。惑既破矣，又将何以示人入道闽奥，因选诸经仙道典同一揆者，凡十篇，以师传秘旨推明仙意，述为注解，明仙道之正，故标之者日学仙正宗。具载别集。岂期先兄奄弃，不偕修炼，愈增警省。年日衰迈，恪志速修－。因以无名子注文间有未畅、法象未能申具，乃述各章疏义，以明其求尽之机、金丹法象，以显其互用之理。又以《悟真篇》所述内外殊诀故诗词句异，既曰安炉立鼎，又曰馒守药炉不用柴炭；既曰一时成，又曰一日成，十月熟；或以一物立谕而所用之诀不同，或以众石取譬而所指之物则一。如此之类句异甚多，故读者易迷，或证於彼则失於此，或证於此而失於彼，致使人易见曲合旁门，知之既偏，迷之愈固，将错自修，以错教人，迷迷不已，探可叹也。今以诗词各分类聚，标题于左，但读正文，已见大意，何况注疏详明，昭然易见。得斯书者，与仙有绿。闻斯道者，与仙有绿。闻斯道者，速修无疑。方将投僻以道路，抱一而空心，全夫三乘之真修，庶不虚度一生。得传诸仙之后，勉力精进，何敢自怠。若夫最上一乘，必须自悟，又不在文字语言之传。今以口耳之学，堕於外道之空，混为仙道之玄，二宗皆非，二药偏用，溺於迷流者多。所愿学仙之士，必务於同进，融於各进其登天之品异，可以申酬师真、父兄恩德之万一云。至元元年集庆空玄子戴起宗同甫谨序。
　　悟真篇注序
　　西山许真君上升之日曰：吾上升后一千二百四十载，五陵之内有八百人得仙。豫章江中生出大洲，横过江口，是其时也。距今淳熙甲子凡一千二百二十六载，大洲横江，若合符契。噫，天生旌阳主仙事於晋室，今垂谶如此，吾知夫五陵之内坐进此道者，非《悟真》的子即《悟真》的孙。盖天将扇真风於宇宙，契仙谶於豫章。堂堂我宋，挺生悟真，出掌仙籍，密赞皇家，不然安得获加紫玄之号於九宵耶？悟真仙翁闻道於青城之上，饵丹於判湖之问，一传而广益子出焉，再传而无名子出焉。是真神仙之子，钟陵孕秀，於五陵之内，兆洪都之仙谶也。奈何《悟真》一书穿凿者众，其不可回狂澜於既倒，障百川而束之乎。无名与授毫而笺之，字字浑金，句句璞玉，有功於斯道隆矣。一日出以示余，余为序，其大盘云尔。武陵紫阳翁陈达灵序。
　　空玄子曰：饵丹於判湖之问。按白玉蟾《四山法语》云：张平叔得马都运而后事遂，道光得张环卫而后丹成。今云饵丹於刻湖，是依马处厚炼而修炼也。真人成道之后，又是马处厚於河东，临行以《悟真篇》创处厚流传，详迷於陆彦孚记中。一传而广益子出焉。刘永年自号顺理，广益子於绍兴壬申年刊行《参同契分章通真义》，其自序云：《参同契》喻陈金丹机要备矣，不能推穷此经者，止以随傍风采，滞於金石，坚执几火，可以成丹，愈谬正经。永年绍兴戊午尝遇至人亲授口诀，仍训、水年但看《参同契》与我诀俱同，永年谨依师旨观阅，道理昭然，以此无惑。因广求众本，何止千数，殷诚校正。印行帮之，使好事者得达真趣，岂小果哉。起宗及见其所刊之本，盖是时阁本未出，其文义犹有讹舛。余读《参同契》，当以鲍仲琦所校秘阁本为真。然鲍氏所校尚有小差，盖取通真义，则当依彭真一所解之正文，起宗为标注较勘於本文矣。
　　紫阳陈仙翁，武夷人，有语录传世，为六十四说，分言性命二宗，内外二药。又云：不读古文龙虎上经，不知两弦金水之妙。不读《参同契》，不知日月一斤之精。不读《悟真篇》不知二章金碧之神。斯道也，妙中之妙，玄中之玄，必也采龙虎未分之气，吸龟蛇初孕之精。三百爻中，或文或武。六十卦内，日屯曰蒙。结丹於片饷之问，成道於九年之上。又云：道在内来，安炉立鼎却在外。道在外来，真铅真汞却在内。内一斤，外一斤，紫金化紫粉，紫粉化金丹。此先天内药、外药之辨，如斯二者之同出，又斯二者之异名，内外之道至矣尽矣，不可以有加矣。所以道外药还如内药，内通外亦须通。以此观之，紫阳之道与《悟真》同。先子尝谓余曰：天台仙翁道成，受命於上帝，为紫玄真人。默相皇都，时尝显没，与世比肩，人莫之识。少偕我祖，肄业辟雍，惟翕不第。夙挺灵根，因骯佛书，忽至击竹有感，顿悟无生，直超真空清争性海。晚年遇青城文人於成都，尽得金丹妙旨，洞晓阴阳颠倒互用之机，天地返覆生成之理。故能修真复命，炼形升於无形，抱一虚心，性命咸臻於空寂。是以形神俱妙，与道合真，变化无穷，普现法界。即兹妙用，广度草迷。向在元丰间，与刘奉真之徒广宣佛法，亦以无生留愒入寂。奉真之徒，已焚其蜕，获舍利千百，其大如英。后七年，奉真之徒到王屋山，复会仙翕如故，此又示其形神俱妙，性命两全之玄也。仙蒲蕴性仁慈，慷慨豁达，穷理尽性以至於命，三宗一致，妙用无殊，不欲独善诸身，乃作《悟真篇》提诲后学。先以神仙命道诱其修炼，以金丹之术首咏是篇。终以真如空性遣其幻妄，故以禅宗歌咏毕其卷末。所谓金丹之要者，以二八真阴真阳之物立於炉鼎，诱先天之一气归斯炉鼎之中，变成一粒，大如黍米，号曰太一真气。是以首列七言四韵一十六首，表其真阴真阳之数也。次咏五言四韵一首，以表太乙之奇即金丹一粒也。既得一粒饵归丹田，然后运火，依约六十四卦而行之，故续以绝句六十四首，以按《周易》六十四卦也。夫火之功，有十月并沐浴，共十有二月，故又续《西江月》一十二首，以应周天之岁律也。十月功备，胎圆而形化为纯阳之气，故总吟成律诗八十一首，象其纯阳九九之数也。形化气矣，然后抱元九载，炼气成神，以神合道，故得形神俱妙，升入无形，与道合真而不测，是以神性形命俱归於究竟空寂之本源也，故以禅宗性道歌颂诗词三十六首，毕其卷末。已上皆取象金丹大旨，次序如此。乃若药物、火候、口诀，纤微悉寓意在歌咏之中，览者自可寻文悟解也。顾后传之寝广。文理，次序亦颇不同，多有舛谬，惟龙图陆公之孙思诚所藏家本为真，此乃仙翁亲授之本也。思诚亦自序其所得之详於卷末矣。余因游洞庭得斯真本，改而正之，始悟仙翁所作之意，次序篇章莫不取金丹之法象也。其文虽约，而妙理该着。寓意虽微，而比类亲切。诚为学死者之真归，草经之要览也。今之学者多取傍门，非类而证之。或以天庭、至宝、玉壶、圭丹、混元胎之类，妄乱穿凿，终莫际其探根固蒂之要。又有叶文叔者，以太极大衍之数释而辨之，复撰为图，附於卷末，谓之《悟真篇外传》，此乃帘瞻幕影，定马为乾，非惟素乱真经，＇致使学者为之惑误。仙翁有言曰：靡肯自思己错，却将错路教人。误他永世在迷津，似惫欺心安忍。其文叔之谓乎。殊不知金丹一粒，即太极之一气。圣人假借二八之物，擒此一气，於一时中，变成一粒。殊不出一时辰中，饵之立超圣地。故仙翁曰：一时辰内管丹成。又曰：一粒灵丹吞入腹，方知我命不由天。岂虚语哉。文叔不达斯理，反以一时为非止一时。若以非止用一时而言之，是非三年必九载矣，岂为至简至易，而仙访何故有都来片饷工夫永，保无穷逸乐之语耶。又以一粒为一日，以为有一日之丹，妄引真一子日食一粒之语为证，尤不晓真一子之意也。若以日食一粒，与一日有一日之丹而推之，三年九载必三千有余粒矣，岂仙爷独以一粒之语而诳人乎。举此两 瑞，足知文叔不得金丹之术明矣。是以妄乱笺注，讹谬非一。抑不知太极大衍之数，其实运火之托象，似是而非也。若以托象求金丹之至道，是描龙致雨、画饼充饥，不亦难乎。余固不才，幸踵仙翁之颜铸既承，真荫寅夕不忘，安忍缄默坐视红紫乱朱，而不能广仙翁之意辞，而辟之以级将来，而松未悟者耶。是以不惧天谴，直泄天机，课解真文，谨依仙翁之秘旨，曰：夫炼金丹大药，先明天地未判之前混沌无名之始气，立为丹基。次辨真阴、真阳，同类无情之物，各重八两，立为炉鼎。假此炉鼎之真气，施设法象，运动周星，诱此先天之始气。不越半个时辰，结成一粒，附在鼎中，大如黍米，此名金丹也。取此金丹一粒，吞归五内，擒伏一身之精气，犹猫捕鼠，如鹧钢乌，不能飞走矣。然后运以阴阳之真气，谓之阴符、阳火，养育精气，化成金液之质。忽尾闻有物，直冲夹脊双关，历历有声，逆上泥丸，触上颚，颗颗降入口中，状如雀卵，馨香甘味美，此名金液还丹也。徐徐咽下丹田，结成圣胎，十月胎圆火足，即脱胎沐浴，化为纯阳之躯，而无饥渴寒暑之患，刀兵虎兕之不能伤，而为陆地神仙。方始投於静僻之地，兀兀面壁九年，以空其心，谓之抱一。九年行满，形神自然俱妙，性命双圆，与道合真，变化不测矣，此名九转金液大还丹也。丹虽分三，道实一揆。必自小而中，自中而大，此修丹入道之次序也。余故分为三卷，上卷以炼金丹，为强兵战胜之卫。中卷以运火金液丹，为富国安民之法。下卷以九转大还丹，为神仙抱一之道。谓之三乘大法，以应《阴符经》之正义，此乃无上无极上品天仙之甲科，至真之妙道也。五师宗祖口口相传，惟此一法耳。其要至简至易，不逾片言。圣人恐泄夭机，故以乾坤、炉鼎、龙虎、铅汞之类，以至不可胜举之异名，无过比喻金丹法象而已。余今钻集异各，一一指其至当，罔敢遗漏纤微。又恐学者未明作用之妙，是以观缕再三，复撰《悟真直指详说》《三乘秘要论》《三乘秘要诗》附於卷末，罄竭精微，可谓大泄天地之真机，全露仙舫之秘旨矣。愿贻同志，俾易研精灼然直际，悟真之真永为正眼法印，而不惑於邪宗曲派之说也。时皇宋乾道癸巳中秋，象川无名子翕葆光谨序。
　　空玄子曰：无令子分为上中下三卷，谓之三乘大法，以应《阴符经》之正义。盖本乎金华真人解《阴符经》旨。金华解曰：强兵战胜之衍者，是金液炼形之衍也。乃积阳魂而消阴魄，以阳兵战阴贼也。以五行相克、八卦相荡，归根复命，赫然成丹。还丹百数，俱要在神水华池。故人生於天地之问，不知天地之理，被阴邪所盗，光景易迁，精神耗散，所以衰谢。圣人乃设其法象，诱真阳之气，结成神丹。延驻其形神合其道，如国被寇侵扰，须以强兵制御。惜其珍宝资其国用，复令丰盈之后，乃行神仙抱一之道。赞曰：华池神水，玉汞金铅。乾坤资用，日月烹煎。屯蒙发火，进退精研。抽添沐浴，九转一年。坎离贯首，功行三·十。持之勿怠，化形而仙。富国安民之法者，是炼气之法也。《老子内经》日．．一身之设，一国之象也。圣人以身为国，以心为君，以精气为民。民安国泰，民散国虚。人若惜精爱气，所以长生也。以国君之爱民，如赤子常设法以养之，令民安国丰，谓之富国安民之法也。人之形益禀父母精血，是元气所化也。中黄真人日：骨肉以精血为根，灵识以元气为本。神之与气，性命之本也。神为气子，气为神母，谓之形中子母也。常令子母不相离，气乃湛然住於丹台之内，自然成变化也。赞日：天门常开，地户须闭。永存绵绵，勿令暂废。吸至于根，呼彻于蒂。子谓之神，母谓之气。如鸡袍．卯，似鱼在水。结就圣胎，自然蝉蜕。神仙抱一之道，皆是炼神之道也，本无自然之道。遇道之人，常能一抱一守中，乃得神气不散，逍遥自在，为真人矣。赞日：道为性本，性是心源。心性同体，应化无边。百姓日用，亦日自然。若能了悟，亡心象忘言。虚心实腹，抱一而还。功成九转，乃得成仙。又日：行炼神之道，当为神仙。为形沉而神超，乃得逍遥。行炼气之法，当为胎仙，为炼形之人，神气交感，氤氲相符，结胎育婴，如蝉蜕也。行炼形之衍，乃返老为少，留形住世之卫也。谨备迷其文，以见无名子祖迷分为三卷之本旨。别本无名子字渊明。
　　悟真篇序
　　嗟夫，人身难得，光阴易迁。罔测短修，安逃业报。不自及早省悟，惟只甘分待终。若临期一念有差，立堕三涂恶趣。则动经尘劫，无有出期。当此之时，虽悔何及。故老释以性命学，开方便门，教人修种，以逃生死。释氏以空寂为宗，若顿悟圆通，则直超彼岸。如有习漏未尽，则尚徇於有生。老氏以炼养为真，若得其枢要，则立跻圣位。如其未明本性，则犹唠於幻形。其次《周易》有穷理尽性至命之辞，《鲁语》有毋意必固我之说，此又仲尼极臻乎性命之奥也。然其言之常略而不至於详者何也？盖欲序正人伦、施仁义礼乐有为之教，故於无为之道，未尝显言。但以命术寓诸《易》象，以性法混诸微言故耳。至於《庄子》推穷物累逍遥之性，《孟子》善养浩然之气，皆切几之矣。迨夫！汉魏伯阳引《易》道阴阳交娠之体，作《参同契》以明大丹之作用唐忠国师於语录首叔老庄言，以显至道之本末。如此，岂非教虽分三，道乃归一。奈何后世黄缁之流各自专门，互相非是，致使三家宗要迷没邪歧，不能混一而同归矣。且今人以道门尚於修命，而不知修命之法理出两 瑞，有易遇而难成者，有难遇而易成者。如炼五芽之气，服七耀之光，注想按摩，纳清吐浊，念经持呎，噀水叱符，叩齿集神，休妻绝粒，存神闭息运眉间之思，补脑还精习房中之术，以致服炼金石草木之类，皆易遇难成者。已上诸法，於修身之道率皆灭裂，故施功虽多而求效莫验。若勤心苦志，日夕修持，上可辟病，免其非横，一日一不行，则前功渐弃。此乃迁延岁月，必难成功，欲望州得永得，还婴返老，变化飞升，不麻拿。深可痛伤。盖近世修行之徒，妄有执着，不悟妙法之真，却怨神仙馒语。殊不知成道者皆因炼金丹而得，恐泄天机，遂托数事为名。其中问惟闭息一法，如能忘机息虑，即与二乘坐禅相同。若勤而行之，可以入定出神。奈何精神属阴，宅舍难固，不免常用迁徙之法，既未得金汞还返之道，又岂能回阳换骨，白日而升天哉。夫炼金液还丹者，则难遇易成，须要洞晓阴阳，深达造化，方能追二气於黄道，会三性於元宫，钻簇五行，和合四象，龙吟虎啸，夫唱妇随，玉鼎汤煎，金炉火炽，始得玄珠成象，太乙归真，都来片饷工夫，永保无穷逸乐。至若防危虑险，慎於运用抽添，养正持盈，要在守雌抱一。自然返阳生之气，剥阴杀之形，节气既周，脱胎神化，名题仙籍，位号真人，此乃大丈夫功成名遂之时也。今之学者，有取铅汞为二气，指藏府为五行，分心肾为坎离，以肝肺为龙虎，用神气为子母，执津液为铅汞，不识浮沉，宁分主客。何异认他财为己物，呼别姓为亲儿。又岂知金木相克之幽微，阴阳互用之奥妙。是皆日月失道，铅汞异炉，欲结还丹，不亦难乎。仆幼亲善道，涉践三教经书，以至刑法、书算、医卜、战阵、天文、地理、吉凶死生之术，靡不留心详究。惟金丹一法，阅尽群经及诸家歌诗论契，皆云日魂月魄、庚虎甲龙、水银丹砂、白金黑锡、坎男离女，能成金液还丹，终不言真铅真汞是何物也。又不说火候法度、温养指归，加以后世迷徒恣其臆说，将先圣典教妄行笺注，乖讹万状，不惟素乱仙经，抑亦惑误后学。仆以至人未遇，口诀难逢，遂至寝食不安，精神倾顿。虽询求褊于海岳，请益尽於贤愚，皆莫能通晓真宗，开照心腑。后至熙宁己酉岁，因随龙图陆公入成都，以夙志不回，初诚愈恪遂感真人授金丹、药物、火候之诀，其言甚简，其要不繁，可谓指流知源，语一悟百雾开日莹，尘尽鉴明，校之仙经，若合符。契因谓世之学仙者十有八九，而达其真要者未闻一二。仆既遇真诠，安敢隐默，罄所得成律诗九九八十一首，号曰《悟真篇》，内七言四韵一十六首，以表二八之数。绝句六十四首，按《周易》诸卦。五言一首，以象太一之奇。续添《西江月》一十二首，以周岁律。其如鼎器尊卑、药物斤两、火候进退、主客后先、存亡有无、吉凶悔吝，悉备其中矣。及乎篇集既成之后，又觉其中惟谈养命固形之术，而於本源真觉之性有所未究，遂玩佛书及《传灯录》至於祖师有击竹而悟者，乃形於歌颂诗曲杂言三十二首，今附之卷末，庶几达本明性之道，尽於此矣。所期同志览之，则见末而悟本，舍妄以从真。
　　时皇宋熙宁乙卯岁旦，天台张伯端　平叔序。
　　紫阳真人悟真篇注疏卷之一
　　象川无名子翁葆光注武夷陈达灵传集庆空玄子戴起宗疏
　　七吉四韵一十六首，以表一斤二八之数
　　不求大道出迷途，纵负贤才岂丈夫。百岁光阴石火烁，一生身世水泡浮。
　　只贪利禄求荣显，不觉形容暗瘁枯。试问堆金等山岳，无常买得不来无。
　　注曰：人问世所重之极至者日富、日贵，二者皆人之所欲也，故天下之人，莫不央其性命之情，尽其平生之志，争先力求而以得之为快也。观其所以然者，无过浸淫於利禄声色而已矣。殊不知利禄声色，实为伐性命之戈矛，囚一身之桂桔。夫世之人不明道德性命之妙，惟饕利禄，日恣责瞋，汨没爱河，漂流欲海，是非、人我交战，胸中喜怒哀乐互残躯体，是致尸魔，促其气寿。寒暑削其容光，不觉在生一世，瞥然水上之呕。光景百年，瞬若石中之火。纵使金高北斗，玉等南山，迨至无常，而欲买身，使不为蝼蚁之窟穴可乎。哀哉，痛哉！．命未告终，真灵已投於别壳矣。虚静天师曰：今生不觉，别后换壳，投入别壳，展转不觉。吁！．与其不觉投於异类，曷容栖迟於大道耶。道遂功成，身超碧落，乘云气，御飞龙，而游乎无极，死生不变乎己，而位号真人矣。至此乃大丈夫得意之秋，至荣至显之日也。若乃区区俗务，碌碌尘心，而堕於世网者，纵负班、马之雄才，兼有苏、张之荣显，抑不过为土上之游魂，行尸之阴鬼耳，乌云为真大丈夫哉。是以仙翁首咏是章，盖於时达高明之士言之，可因一言而自悟，速求大道出离迷涂，为无为事，乃真大丈夫，降此俱无足取。参学弟子宗源日观仙翁之诗、无名子之注，而不省悟者，真愚冥之甚也，见闻之士可不下手速修耶。别本注曰：难莫难於遇人，易莫易於成道。现宰官长者之身，结同志得道之友，炼一黍於一霎之中，立地成道。然纡朱怀金，门深似海，有道之士，望望然去之，此遇人之难成道之易也。易莫易於遇人，难莫难於成道，百钱挂杖，四海一身，风植灵根，亲传至道。然龙虎之文易解，刀圭之锁难开，得药忘言，炼铅无计，遇此人之易，成道之难也。安得亲扣玄关，二者俱全哉。仙翁瞻游成都，遇青城丈人，得传金液还丹之道，警叹成道之难，故作是诗，以结丹友。其章云：试问堆金等山岳，无常买得不来无。辞意近切如此。虽有拱璧以先驷马，不如坐进此道。仙翁远矣，高山流水，落落知音。子野陆墅曰：道不负人，人乃负道。
　　人生虽有百年期，寿夭穷通莫预知。昨日街头方走马，今朝棺内已眠尸。
　　妻财抛下非君有，罪业将行难自欺。大药不求争得遇，知之不炼是愚痴。
　　注云：人寿夭穷通、富贵贫贱，未有不默意於未然之先，然非常人可测度而预知之者。故人寿虽日百年，迨其七十固已稀矣。今以有限易摧之身，终日汨汨而逐无涯不测之事，不亦难乎。一息不来，则茶然疲投而不知所归，可不谓之大哀耶。是以昨方走马，今日眠尸，出息不保入息者也。当斯之时，虽则荣耀居极品俸禄，至万钟家丰无价之珍，室美倾城之态，悉皆抛下，非己有也。所可与之偕行而不可欺者，昔所造之罪业而已。所以万般将不去，惟有业随身也。夫人欲免轮回而不堕於世网者，莫若金丹大药，为升天之灵梯，超几之捷径也。其道至简至易，虽愚昧小人得而行之，亦立跻圣位。奈何上圣秘重，不许轻泄，传之者皆口口相授，不记文字，是以难遇也。自匪勤求苦志，诚动高穹，未或闻於一二也。昔谢自然以兹道之难遇，欲求真师於蓬莱，竭其家产以备舟楫，不顾洪涛巨浪之厄，直往而不少惮，遂感神人而语之曰：蓬莱隔弱水三万里，一芥不为之浮，子将安往。赤城山有司马子微在焉，子往师之。谢回舟寻访赤城，果遇子微授道，修之不辍，不数载白日升天。噫！人之精诚一发於中，感格於神人者，将无往而不遇矣。人苟能操心秉志如此，奚虑金丹不得耶。道不负人，人自负之耳。《参同契》曰：大道无适莫兮，惟传於贤者。倘不推诚而力慕，争得遇之耶。惟夫金丹秘要诚难遇矣，得遇之者，皆风有仙骨，祖宗阴德累积深厚也。然亦须有财力，丹友三人，方能成就。此理惟达者知，诚难一一具言也。阴真君《六五精微论》曰：欲学此道，须假资财。如无资财，金丹即不成也。又须三人，方可修炼。所以冲熙王君遇仙人刘海蟾，得金丹衍，无财下工，遂入洛谒富韩公，赖其力成道而去。苟通之而又有力，不早修炼者，不亦愚痴之甚乎。仙翁赠刘君诗曰：闻君知药已多年，何不收心炼汞铅。莫教烛被风吹灭，六道轮回莫怨天。亦此意也。别本注曰：麟凤不出世，神仙不常见。有能空梦泡幻影之身，可脱生死老病之苦，为人间希有之事。道上逢师，师边得旨，下手速修犹太迟耳。仙翁非是诗，其末章云：大道不求争得遇，知之不炼是愚痴。其叮咛恳切如此语。侪。如未闻则已，既遇至人，岂容痴钝。中夜以，兴，行其素愿，结半辰之黍米，抱九载之灵胎，以藏太虚，神游八极，露紫云之半面，应仙谶於洪都，罔俾旌阳，专翼晋代。
　　疏曰：果州谢真人上升，在州城西门外金泉山，贞元十一年月十二日，白昼轻举，州人尽见。时郡守李坚以状闻，且为之传。上赐诏褒谕曰：所部之中，灵仙表异，玄风益振，至道弥张。韩昌黎诗曰：果州南充县，寒如谢自然。童骇无所知，但闻有神仙。轻生学其衍，乃在金泉山。一朝坐虚空，云雾生其间如聆竿笙韵，来自冥冥天。须臾自轻举，飘若云中烟。里胥上其事，郡守警且叹。驱车领官吏，屹俗争相先。入门无所见，冠屦如蜕蝉。皆云神仙事，的的信可传。王伯厚《困学纪闻》载：王荃，字半真。岐下阳平人。元丰中，赐冲熙处士。张芸史为功行碑，谓超世之姿，与陈图南伴。程伊川先生不闻作诗，惟寄王子真诗云：我亦有丹君信否，用时还解济斯民。伊川先生入嵩山，子真已候於松下，问何以知之，曰：去年已有消息来矣。盖先生前年欲往，以事而止。又《改斋馒录》载：王荃，字子真，有道之士。富郑公尝客之。元丰中，神宗赐号冲熙处士。元符三年，游茅山，受上清录。先是，茅山中峰石洞忽开，乃华阳洞天便门也，自左元放仙去即开阅千载矣，至是复开。又前期累日甘露降，道士刘混康曰：此铃有异。无何，先生至受录之夕，仙乐闻于空，浮之上。山中刻石载其事。
　　草木阴阳亦两齐，若还阙一不芳菲。
　　初开绿叶阳先倡，次发红花阴后随。
　　常道即兹为日用，真源返此有谁知。
　　报言学道诸君子，不识阴阳莫乱为。
　　注曰：草木未生之初，含孕至朴。及其甲拆，禀一气以萌芽。故抽一干以象一气，次分两叶以象阴阳。又於两叶中间复抽一药，以应三才。过此已往，渐渐支离，花叶芬菲。春以之生而开绿叶，夏以之长而发红花，此阳气使之然也。秋以之肃而结实，冬以之杀而粪本，此阴气使之然也。阴阳两齐，化生不已，若还缺一，则万物不生。故真一子曰：孤阴不自产，寡阳不自成。是以天地氤氲，万物化醇。男女媾精，万物化生。常道即兹，以为日用。真源反覆，有阴阳颠倒互用之机，人能炼之，可以超生死。学者苟不明此而反我者，乃蒙蔽耳。
　　阳裹阴精质不刚一作，莫把孤阴为有阳，独修一物转赢廷。劳形按引皆非道，服气餐霞总是狂。举世馒求铅汞伏，何时得见虎龙降。劝君穷取生身处，返本还元是药王。
　　注曰：阳裹阴精，己之真精也。精能生气，气能生神，荣卫一身，莫大於此，油桔灯灭，髓竭人亡。此言精气实一身之根本也，奈何此物属阴，其质不刚，其性好飞，日逐前后便溺、涕唾汗泪，易失难擒，不受制炼，故圣人谓之太阳流光，其性猛烈，若不得混元真一，阳丹以制之，兼以阴中阳火以育之，则无由凝结以成变化。若只修此一物，转见廷赢。按引劳形，皆非正道。养霞服气，总是狂图。设使吞日月之精华，光生五藏，运双关於夹脊，脑补精还，以至尸解投胎，出神入定，千门万法，不过修阳裹阴精一物而已。孤阴无阳，如牝鸡自卯，欲抱成鸡，岂可得乎。锺离公曰：涕唾精津气血液，七般物事总皆阴。若将此物为仙质，怎得飞神贯玉京。以此言之，一身之中，非惟真精一物属阴，五脏六腑俱阴非阳。分心肾为坎离，以肝肺为龙虎，得乎？用神气为子母，执津液为铅汞，得乎？若执此等治身而求纯阳之证，犹如去玲加冰，除热用汤，飞龟飞蛇，愈见乖张。《参同契》曰：使二女同居，颜色甚殊，苏秦通言，张仪结媒，发辨利舌，奋为美辞，推心调合，谐为夫妇，弊发腐齿，终不相知。此喻以女妻女，以阴炼阴，安能有产化之道哉。真龙真虎者，一八是也。真铅真汞者，龙虎二弦之气也。此道至简不繁，至近匪遥，但学者执僻坚，以傍门非类之药为铅汞，及以大道真诀为非，深可悲伤。故锺离公曰：求仙不识真铅汞，护读丹经千万篇。不识个中含蓄意，谤他真语作虚言。故仙翁直指铅汞所产川源之处，身从何生，命从何立。返此之本，还此之源，颠倒修之，则真龙真虎自降，真铅真汞自伏。非药之王，其孰能与於此哉。近世多矣，十六岁童男童女，使之交合，泄而成胎，谓之胎元丹，谓之紫河车，以此为金丹大药，是犹接竹点月，不亦远之愈远乎。后天地生有形有质者，皆非至药。盖形而下者，非先天之道也。又上阳子曰：《契》云：是非历藏法，内视有所思，阴道厌九一，浊乱弄元胞，诸衍甚众多，千条有万余。彭真人曰：世人不达大道之宗元，而趋傍门之曲径，此属多般皆为左道，乖讹天理，悖乱至真，不达黄帝之文，全失老君之旨，本期永寿，反尔伤身。仆曰：只为世人执己而修，则千条万径无非傍门者矣。仙翁垂悯直言，穷取生身处，岂不直露天机。此正合锺离公云：生我之门、死我之户。大哉，上贤说道，下稍无人承当何哉？绿为世人因业识中来，却又因业识中去。一阳奔走於形，虽男子身中皆阴，若执一己而修，岂能还其元而返其本，又将何而回阳换骨哉。是以大修行人，求先天真铅，叉从一初受气生身之处求之，方可得彼先天真一气，以还其元而返其本也，此为男子修仙之道。女人修行，则以乳房为生气所，其法充简。是以男子修仙日炼气，女人修仙曰炼形。坎女修炼，先积气於乳房，然后安炉立鼎，行太阴炼形之法，其道易成者，良有旨。宣和中，洞宾游吴兴，见一妓张珍奴，色华美，性澹素，虽落风尘，每夕沐浴更衣灶香告天，求脱去甚切。洞宾作一士访之，珍奴见之，风神秀异，殊敬尽欢而去。明日又至，如是往往月余，终不及乱。张珍奴曰：荷君春顾甚久，独不留一宿，罄枕席之欢娱，岂妾猥漏，不足奉君子耶？士曰：不然。人贵心相知，何叉如此哉。且如汝每夜告天，实何所求。珍曰：失身於此，又将何为。但自念奴入是门中，妄施粉黛，以假为真，歌枢艳曲，以悲为乐。本是一团臭脓皮袋，借为饰以惑人，每每悔叹，世之愚夫不自尊贵。过我门者，观我如一枝花，情牵意恋，留恋不拾，非但求财，多致身顶。妾虽假容交惧，觉办愈重，惟旦夕告天，早析了脱。士曰：汝志如此，何不学道。珍奴曰：陷于此地，何从得师。士曰：吾为汝师可乎。珍即拜叩。士曰：再来乃可。遂去。珍日夜望不至，深自悔恨，自书曰：逢师许多时，不说些兄个。安得仍前相对坐，懊恨韶光空自过。直到如今问头我。笔未竟，士忽来见，所书读其韵曰：别无巧妙与，你方见一个。子后午前定息坐，夹脊双关昆仑过。急时得气力思量我。珍大喜，士乃以太阴炼形丹法与之。珍自是神气裕然，若大开悟。不知密有，所传尤多，珍亦不以告人。临别留步蟾官云：坎离坤兑分子午，须认取自家宗祖。地雷震动山头雨，要洗濯黄芽出土。捉得金精牢闭固，辨甲庚要生龙虎。待他问汝甚传人，但说先生姓吕。珍方悟是吕先生。即佯狂，丐于市，投荒地密修真诀，愈三年，尸解而去。修行事不问男女，若勇猛心坚成道爻矣。
　　疏日；太阳流珠，《参同契》本旨正以喻灵汞之难伏。今无名子取以喻人身之汞，解此亦通。太上曰：万物负阴而抱阳，是皆因阴阳而成也。人与万物未尝无阳，今以人身皆为阴者何也，以其后天地生，有质生质。既有质，则为阴阳五行所拘而为阴矣，所以不能变化。《参同契》云：物无阴阳，违天背元。彭真人云：孤阴寡阳，不能自生。成外药之妙，非无阴也。今以为纯阳者何也，以其气得之先天地生，无质生质，能化有形为无形。故能变化后天之气，亦为先天之气而为纯阳，故日阳也。或问曰：阳裹阴精质不刚，不可用也。今又曰：兼以阴中阳火以育之，何也？曰：此大小炉鼎中之真火也。人身纯阴，只有一点元海真火，若得阳丹以制之，则不复飞走。又以阴中阳火以育之，则还丹可结。是知阴精不可以独修，铃用以兼修，则呼吸涵育，接大小炉鼎之火归於身，自然还丹凝结，以成变化。在大小炉鼎，则日阴中阳火。在人身，则日阴裹阳精。紫河车在仙方补益病躯，非可比变化形神者。
　　紫阳真人悟真篇注疏卷之一
　　紫阳真人悟真篇注疏卷二
　　象川无名子翁葆光注武夷陈达灵传集庆空玄子戴起宗疏
　　不识真铅正祖宗，万般作用枉施功。
　　休妻馒遣阴阳隔，绝粒徒教肠胃空。
　　草木金银皆滓质，云霞日月属朦胧。
　　更饶吐纳并存想，总与金丹事不同。
　　注曰：真铅之要，以二八之气为宗，此外皆非至道，枉施功耳。夷门破迷歌曰：孤寡不是道，阴阳失宗旨。王真人曰：学人刚要辞妻妾，不念无为无不为。高象先曰：或阳兮孤妻，或阴兮独宿。此皆言孤阴寡阳、独修一物之意。或者不知又执此说，以行房中御女之衍，毁谤仙道，咎将谁归。殊不知喻阳夫阴妻之义，非人问夫妻也。《破迷歌》曰：休粮不是道，死后作饿鬼。以上诸物皆后天地生，查滓之类，易遇难成，乌可与金丹大药同旦而语哉。疏曰：休粮绝粒、吐纳存想等法，皆傍门俗士因不休妻之句误。以探阴之衍为金丹者多矣，胡不全究太白真人《破迷歌》乎：行气不是道，津液非神水。存想不是道，画饼岂为饵。探阴不是道，精竭命随逝。断盐不是道，饮食无滋味。辟谷．不是道，饥馁伤脾胃。休妻不是道，阴阳失宗位。如何却是道，太一舍真气o,气交而不交，升降效天地。二物相配合，起自於元始。媳女与婴儿，匹配成既济。本是真阴阳，夫妻同一义。所以不须休，孤阳岂成事。出世为金仙，金丹非容易。志士不说真，大洞隐深义。五行不顺行，虎向水中生。五行类倒卫，龙从火裹出。斯言真妙言，便是太一力。仙翁律诗所以盖本此也。夷门《破迷歌》：太一含真气，龙自火中生，虎自水中起，阴阳知颠倒，本自於元始。五行不顺行，还同於天地。及休妻之义，皆不及《太一歌》明白。世人既不知五行频倒，又安能知真阴阳之不须休乎。学仙之士，於仙书名目不能尽知，又安能详玩全文混融一於理乎。是以金丹大道，世远书亡，性昏道晦，诅因休妻馒遣阴阳隔之说，讹为世问夫妻，流入淫衍。惜哉！．丹成气满，自然绝粒，非如服黑豆、胡麻子等药，以度凶年。或者饵药辟谷；以卫流世，安能成纯阳之仙。问有专饵草木，纵得长生，亦非纯阳之质。右警劝世人，明大道，破傍门。此系空玄子分类。
　　学仙须是学天仙，惟有金丹最的瑞。
　　二物会时情性合，五行全处龙虎蟠。
　　本因戊己为媒聘，遂使夫妻镇合欢。
　　只候功成朝帝阙，九霞光裹驾翔鸾。
　　注曰：仙有数等，阴神至灵而无形者，鬼仙也。处世无诸疾恼而永寿者，人仙也。飞空走雾、饥渴不挠、寒暑无侵、遨游海岛、长生不死者，地仙也。形神俱妙、与道合真、步日月无影、入金石无碍、水火不焚溺、变化无穷、或老或少、隐显莫测、若存若亡、消则成气、息则成形、着龟莫能测、鬼神莫能知者，天仙也。阴真君曰：若能绝欲，兼修胎息，移神入壳，入定投尸，托阴生化而不坏者，可为下品仙也。若授六甲符录，正一盟威。上清大洞经录等法，及剑卫、尸解等衍得道者，立为南官列仙，隐诸洞府，为中品仙也。若是修金丹大药得道者，全身冲天，为无极上品之天仙也。故仙翁勉修真之士，须立志慷慨，特达不韦，无为彼中下之仙，直为无上九品极上天仙可也。夫五金、八石、朱砂、水银、黑铅、白锡、黄丹、雄黄、雌黄、枇霜、粉霜、曾青、胆矾、秋石、草木灰霜、水查滓煮伏之类，以至自己津精气血液等，此皆后天。是天地未分之前，混元真一之气，谓之无中生有。圣人以法追摄於一个时辰内，结成一粒，大如黍米，号日金丹，又日真铅，又日阳丹，又日真一精，又日真一水，又日真水，又日水虎，又日太一含真气。人得一粒饵之，立跻圣地，此乃天上之甲科，天仙之大道也，举世无知者。真一之气，生於天地之○先，混於虚无之中，恍惚杳冥，视之不见，听之不闻，搏之不得，如之何凝结而成黍米哉。圣人以实而形虚，以有而形无。实而有者，真阴真阳也，同类无情之物也。虚而无者，二八初弦之气也，有气而无质者也。两者相形，一物生焉。所谓一物者，真一之气，凝而为一黍之珠者也。经曰：元始悬一宝珠，大如黍米，在空玄之中。此其证也。圣人恐泄天地之机，以真阴真阳取喻青龙白虎也，以两弦之气取喻真铅真汞也。今仙翁於诗曲中，复以青龙之一物名日赤龙，曰震龙，日天魂、乾象、乾炉、玉鼎、玉液、扶桑、海龙、上弦、束阳、长男、赤汞、朱砂、朱砂鼎、离日、赤凤，已上无过比类青龙之一名也。又以白虎之一物名日黑虎，日兑虎，日地魄、坤位、坤鼎、金鼎、金炉、华岳、岩虎、下弦、西川、少女、黑铅、偃月炉、坎月、黑龟，已上无过比类白虎一名也。又以龙之弦气名日真汞，日诧女，日木液、青娥、砂裹汞、朱裹汞，日精，日情，日黄芽、流珠、青衣、女子、金乌、离女、牝龙、真火、二八媳女、玉液、玉芝之类，其实一也。又以虎弦气名日真铅，日金公，日金精、水中金、水中银，日性，日白雪、素练、郎君、玉兔、坎男、真水、九三郎君、刀圭之类，其实一也。此言二物会时情性合者，二物即龙虎也。青龙在束，束方属木，木能生火，龙之弦气为火，日情，属南方，谓之朱雀也。白虎在西，西方属金，金能生水，虎之弦气为水，日性，属北方，谓之玄武也。夫龙木、虎金、情水、性火，谓之四象。四象会合於中官而成丹者，土也。此真五行也。龙虎二物相交，则情性合矣。龙虎合而成丹，则五行全矣。故日二物会时情性合，五行全处虎龙蟠也。木龙在束，金虎在西，二物问隔，孰能使之配合而为夫妻耶，配合在黄婆而已。左手擒龙，右手捉虎，使之合并也。戊己属土，故谓之黄婆。金木问隔，黄婆能使之合并。黄婆能使之配合，岂知非媒聘使之欢合而为夫妻乎。两者异，真一之气藏。两者同，真一之气变。真一之气变，真人自出现，此外药之法象。饵金丹后，复有十月之功，炼形成气。又有九载抱一，化气成神。方能形神俱妙，与道合真，膺录授图，上宾于天。丹熟人问，道成天上。九霞光裹，两腋风生，驾凤验鸾，翱翔碧落。自非夙植灵根，广积阴惊，其孰能与於此哉。陆子野曰：天仙非金丹不能成其道。金丹是何物？曰：分明元是我家物，寄在坤官坤是人。所言二物者何物也？我与彼也。彼我会，则情性和而五行备。龙虎，情性而已。且道这会如何？会，所谓有用，用中无用。无功，功裹施功。竹密不妨流水过，山高岂碍白云飞。戊己，乃中也。中者，得其正位。戊己者，意土也。彼我之意相会，则夫妻之情惧悦而得矣。所以戊己为生物之乡，生物系乎意也。真土无位，真意无形，神哉神哉。
　　疏曰：《传道集》云：仙非一也，纯阴而无阳者，鬼也。纯阳而无阴者，仙也。阴阳相杂者，人也。惟人者，可以鬼，可以仙。仙有五等：鬼仙者，阴中超脱，神像不明，鬼关无姓，三山无名，虽不轮回，又难返蓬瀛，终无所归，止於投胎夺舍。盖以神识内守，一心不散，意中以出阴神，乃清灵之鬼，非纯阳之仙。以其一志，阴灵不散，故日鬼仙。崇释之徒，用功至此，乃曰得道，诚可笑也。人仙者，不能全於大道，止於一法一衍，功能安乐延年。地仙者，法天地升降之理，取日月生成之数，身中用年月，日中用时刻，识龙虎配坎离，五行颠倒，气传子母，液行夫妇，三田返覆，烧成丹药，永镇下田，炼形住世，长生不死，以作陆地神仙。神仙者，以地仙厌居尘世，用功不已，炼形成象，五气朝元，三阳聚顶，功满忘形，胎仙自化，阴尽阳纯，身外有身，脱质升仙，超几入圣，谢绝尘世，以返三山。天仙者，厌居三岛，而传道人问，功行满足十界。之，质，一阳天为无形而为丹道上有功，人问有行，受天书以返洞天，升於八又升於三清灵元自然之有中生有者，以有形之物变化而成也。其始有形矣无中生有，取而服之，无质而质，质生则能化有形为无形，化后天气为先天气盖无质者，真一之气也，虎之中，纯一无伪，人能知其机而盗则可以诱真一之气服之一粒，非无为无作立跻圣域者？此也。枯坐独修几火几药而能成者也。本一物也，物之中，各含阴阳而成四象为一而土在其中，为真五行。合为一未合，，返其本源，此金丹也。则各藏真一之气寓於物。物既同，则交真一之气，《商岩口授经》二物者工夫到日鲜莹洁白下工夫，则目现心悟安能化有形形神俱妙。寓於真龙真使之凝结生分为二物，二四象合五行二物始为丹。傅若坚心静定灵光如月即虚室生白也。须见日轮红光涌出再持守则白光灭矣。此二物得了，即丹基欲结。
　　此法真中妙更真，都绿我独异於人。
　　自知颠倒由离坎，谁识浮沉定主宾。
　　金鼎欲留朱裹汞，玉池先下水中银。
　　神功运火非终旦，现出深潭日一轮。
　　注曰：此道至圣至神，至贵至尊，至简至易，玄中之玄，妙中之妙？举世罕闻。仙翁出乎其类，技乎其萃，独得深旨。故冲熙翁曰：金丹大道，举世道人无所许可，惟平叔一人而已。泰山也，河海也，丘埋行潦何敢冀焉。离 ，属火为阳而居南，所反为女者，外阳而内阴也，谓之真汞。坎 ，为阴而居北，所以反为男者，外阴而内阳也，谓之真铅。故仙翁曰：日居离位反为女，坎配蟾官却是男。不会个中颠倒意，休将管见事高谈。此言坎之男、离之女，犹父之精、母之血也。日之乌、月之兔也，砂之汞、铅之银也，天之玄、地之黄也，此数者皆指示龙虎初弦二气也。主宾者，阳尊高居左日主，阴位低下居右日宾。夫离为火，火炎上，火乃木之性，俱浮，属阳，故为主也。坎为水，水润下，水为金之性，俱沉，属阴，故为宾也。此常道也。今也离反为女，坎反为男，是主反为宾也。宾反为主，岂非颠倒乎，故日自知颠倒由离坎，谁识浮况定主宾。定主宾者，盖道中取二弦之气，颠倒之主宾，不取常道主宾，故日定主宾也。人人自有长生药，自是愚痴枉把抛。甘露降时天地合，黄芽生处坎离交。井蛙应谓无龙窟，篱鹦争知有凤巢。金鼎者，金为阴物，鼎中有火之气，是阴中有阳之象，白虎是也。玉池者，玉为阳物，池中有水之气，是阳中有阴之象，青龙是也。砂中汞者，龙之弦气也。水中银者，虎之弦气也。修丹之士，若欲以虎留恋龙之气，又先驱龙就虎，然后二物氤氲，两情交合，施功煅炼，自然凝结真一之精也。火即二弦之气也。旦者，一昼之首，子为六阳之元，故日日一也。圣人运动丹火，有神妙之功，不半时中，立得真一之精，一粒如黍，现於北海之中，赫然光透帘帏，若深潭现出一轮之红日也。非终旦者，明一时辰中金丹之成也，此药之法象也。
　　疏曰：坎男离女、日乌月兔、天玄地黄，金阴之鼎有火焉，玉阳之池有水焉。主反为宾，宾反为主，皆是阴中取阳，阳中取阴也。颠倒五行逆修，以至於太极。太极者，先天未判之气也。金丹之结阳也，火非世问之几火也，二弦之气皆火也。二弦者，其初也有气而无质，其源也至清而无浊，在年为二八月阴阳之平，在月为上下弦金水之半。上阳子陈政虚曰：妙之一字，夫谁肯信。异於人者，世人迷於爱欲之中，我却於爱欲之中，而有分别。何谓分别，圣人以离坎颠倒而用之，谓之火上水下，以乾坤颠倒而用之，谓之地在天上。以夫妇颠倒而用之，谓男下女上。浮沉者，火炎木浮而在上为主，水降金沉而在下为宾。此乃人之道，此为世问法也，此为顺五行也。今焉火木虽浮，使之就下而反为宾。金水须沉，使之逆上而反为主。是之谓仙道也，是出世问法也，是为水火既济也，是为颠倒五行也。金鼎玉池，道光所注不出颠倒之机，而反失於欲留先下之义。子野以金鼎喻彼此，却合紫阳翁之意，何哉？绿自己之精气血液者，朱裹汞也，不可令其走逸，故云欲留彼此之华也。灵池丹井丹泉者，水中银也，即先天一点真气，故云先下又欲留者，但令其住而不令其去，要取人而不失於己。先下者，彼到而我待之，铅至而汞迎之，坎动则离受之。金丹之道，先要得此欲留先下四字之旨。运火非旦者，叉得其温和而运之。故《参同契》云：发火初温微，亦如爻动时。纯阳翁云：中宵漏永温温，铅鼎光透帘帏。盖万物生化之初，其受阴阳之气只霎时中。况此上仙之道，其炼先天之气，又为迅速。故佛云：如露亦如电者，谓其至精至微而甚功疾，为不可久矣。久则有损，而亏神功。若得此先天真铅，归于悬胎室内，岂非深潭之现红日也。
　　人人自有长生药，自是愚痴枉把抛。
　　甘露降时天地合，黄芽生处坎离交。
　　井蛙应谓无龙窟，篱钨争知有凤巢。
　　丹熟自然金满屋，何须寻草学烧茅。
　　注曰：甘露、黄芽，皆金丹异名也。天地、坎离，皆龙虎之象也。天地之气氤氲，甘露自降。坎离之气交并，黄芽自生。龙虎二弦之道交接，真一之气自结。此般至宝，家家自有，以其太近，故轻而弃之，殊不知此乃升天之灵梯也。近世学者多执傍门非类，孤阴寡阳，有中生有，易遇难成等法，而自误其身，不知斯道简而易成者，有如井底之蛙，篱问之雀，安知有龙窟凤巢也。黍粒之珠既悬，天地之金可掬。昔邵刚中精於黄白之卫，世号为小淮南王，后遇仙翁韩子陶法师於水上，北面事之，出汞金百镒献陶以为质，陶笑而不顾，邵敌血书盟，陶遂授道焉。既竟，陶取汞一掬入口漱之，吐於水盆中，水　为之涌沸，沸定，成紫金一探，此示其内丹大药有如此之神妙，岂待穷年卒岁，弄草烧茅之辈可得而见之乎。经文不日地藏发泄，金玉露形，又其证也。疏曰：吕纯阳以土瓦石为金，南唐耿仙姑捏雪成银，陈泥丸含汞立乾。《传道集》云：口中可以乾汞，皆熟之验。右外药。
　　虎跃龙腾风浪厅，中央正位产玄珠。
　　果生枝上终期熟，子在胞中岂有殊。
　　南北宗源翻卦象，晨昏火候合天枢。
　　须知大隐居尘市，何必深山守静孤。
　　注曰：此诗言内药之法象也。夫真一之精，造化在外日金丹，又日真土。吞入己腹中即名真铅，又名阳丹。此言虎，即金丹也。龙者，我之真气也。我之真气，自气海而上，其涌如浪，其动如风也。中央正位者，即丹田中金胎神室也，乃丹结聚之处。玄珠者，运火之际，真精自然运转，沿尾问直透夹脊，上冲泥丸室，颗颗降下口中，状若雀卯，甘香无比，号曰玄珠。咽下丹田名日婴兄，又日金液还丹也。夫黍珠之丹，是先天地之气，即真一之精结成，为母、为君、为铅，故《金钥匙》谓之黑铅也，又谓之水虎也。己之真气，后天地生，为子、为臣、为汞，故《金钥匙》谓之红铅也，又谓之火龙也。金丹自外来，吞入腹中，则己之真气，自下元气海而上涌，如风浪翕然而奏。丹若臣之於君，子之於母，其相与之意可知也。龙虎相交在神室，土釜之中受火符，运育结成圣胎，若果之叉熟，儿之铃生。十月功圆，脱胎神化无方也。南北者，子午时也。宗源者，起首之初也。晨昏者，昼夜之首也。子为六阳之首，故为晨用屯卦直事，进火之侯也。午为六阴之元，故为昏用蒙卦直事，进水之侯也。一日两卦直事，至三十日终，为既济未济，二卦终而复始，循环不已，故日翻卦象也。《参同契》云：朔旦屯直事，至暮蒙当受，昼夜各一卦，用之须依次。既未至晦爽，终则复更始是也。一日两卦主事，并牝牡四卦，一月计六十四卦，计三百八十四爻，应一年并闰余之数。乾之t初九起於坤之初六，乾之策三十有六爻，计二百一十六。坤之初六起於乾之初九，坤之策二十有四，爻计一百四十有四。总而计之三百六十，应周天之数。日月行度、交合、升降，不出於卦爻之内。月行速一月一周天，日行迟一年一周天。枢天者，斗建之极也，一昼夜一＇周天，一月一移也。如正月建寅，二月建卯是也。且如正月建寅，如太阳未过官分，以寅加亥，至酉建子，正月斗建临子正酉时也。如太阳已过官分，以寅加戌，至寅建午，正月斗建临午正寅时也。上士至人，明阴阳上下J知日月盈亏，行子午火符，日有昼夜？数月应时加喊，然后时合天度，一一依斗建而运之，故日合天枢也，6天枢即斗极也。《夷门歌》曰：十二门中天，一作月建移。刻漏依时逐，旋布此其旨也。至道之妙，妙在於斯。坎离升降，生产灵药，结成黄芽。别本云：且如正月建寅，立春戌时指艮，雨水戌时指寅。故曰：月月常加戌，时时见破军。金丹大药，家家自有，不拘市朝。奈何见龙不识龙，见虎不识虎。逆而修之，几何人哉。片饷之问，结一宝，珠大如黍米。古诗曰：将来掌上霞光灿，吞入腹中官殿新。又曰：大道隐朝市，山中知不知。
　　疏曰：金丹因先天之气结成，因人身后天之气而成变化。风浪之涌，言一身之气与金丹际会也。玄珠之产，言一身之气与金丹交结也。日之子午，因日所历。斗之子午，因初所指，其子午者，地之正方也。穷而用之，与日斗同运，此乃真师口传。日之所会则神聚，世谓之月将。斗之所指则气动，世谓之月建。时合天度，用日之子午，依斗建运用。斗之子午，日有昼夜数分，子昼午夜，月应时加喊分，子生午亏。南北者，以子午言。晨昏者，亦以子午言。自子至巳为晨，自午至亥为昏。此仙道之晨昏，非世问日出没之晨昏也。天呈又法交节气，以月建加亥交中气加戌，以推各时所指。彭真人既为《参同契分章通真义》毕，因读五行颠倒不顺行四句，以为泄天地互用之机，分阴阳返复之道，遂迷黑铅水虎，论红铅火龙诀名日《还丹内象金箫匙》，其言虎之体、龙之用，皆论大丹造化。今无名子借以分言内外二丹，但取其题，不取其文，虽非真一子迷作本旨，然其理亦通。右内药。
　　紫阳真人悟真篇注疏卷之二
　　原文为『谷J，依文意改为『谷〕。
　　紫阳真人悟真篇注疏卷之三
　　象川无名子翁葆光注武夷陈达云传集庆空玄子戴起宗疏
　　黄芽白雪不难寻，达者须凭德行探。
　　四象五行全藉土，三元八卦岂离壬。
　　炼成灵质人难识，消尽阴魔鬼莫侵。
　　欲向人间留秘诀，未逢一个是知音。
　　注曰：龙之弦气日黄芽，虎之弦气日白雪，大药根源实基於此。其道至简，其事非难。若非丰功伟行，莫能遭遇真师指授玄要也。盖谓大道肇自虚无生一气，一气生阴阳，日龙日虎。龙木生火，虎金生水。木火金水合成四象，四象合而成丹。丹之成本於土，土无正位，分位四季。四时不得四季之土，四序不行不能生成万物也。是以四象五行全藉土也。壬者，水也，即真一之气，号日真一水也。生於天地之先，变而为阳龙、阴虎也。龙虎合而成丹，丹土也，龙木也，虎金也，谓之三性三元，不离真一之水变也。八卦者，真一之气，一变为天，日乾为父。二变为地，日坤为母。乾以阳气索坤之阴气，一索生长男，日震。再索生中男，日坎。三索生少男，日艮。此乾气交於坤气，而生三男阳也。及乎坤以阴气索阳之乾气，一索生长女，日巽。再索生中女，日离。三索生少女，日兑。此坤之气交於乾气而生阴也。亦不离真一之水变也，故日三元八卦岂离壬也。非惟三元八卦不离真一之精，自开辟以来，几有形与名之类，莫不由此而成变化。真一子曰：真一之精乃天地之母，阴阳之根，水火之本，日月之宗，三才之源，五行之祖。万物类之以生成，千灵承之以舒惨。至於高天厚地，洞府名山，玄象灵官，神仙圣众，风雨晦明，春夏秋冬，未兆之前，莫不由此，铅气产出而成变化者也。修丹之士，得真一之水，万事毕矣。真一之黍，吞归五内，运火十月，炼尽韦阴，化为纯阳真一之仙，阴魔尸鬼逃遁无门。仙黄欲留秘旨於人问，未闻有知音者，大有径庭，不近人情故也。盖善根种而灵骨锺，灵骨锺而仙可冀。灵骨之锺、善根之种也，不於一生二生，而於无量万亿生中种诸善根，才出头来，飘飘然便有出尘气象。噫！走骨行尸，一瓶一钵，便欲登仙，神仙中人不易得也，胡不扪己之心，与平几之心有以异乎，无以异乎。我之仙事亦无涯也，铃也广大变通为己任，独高一世，鹤立鸡常，人笑我为迂疏，我知我非几俗。赤精亦松乃吾友，蓬莱方丈乃吾家。自然遭遇异人亲传至道，结合心友，一黍丹成。仙翁欲向人问留此不传之秘旨，莫怪子期期不遇，怎生得个这般人。
　　疏曰：土者，言其会极之地。壬者，言其生物之初。真一之水，未成形之气也。真一之黍，已成形之气也。四象各怀真土，一四成五，二三成五，四象皆土也。壬，水也，天一之所生壬在子先，为一阳之首。壬在子先者，即亥末子初也。生气之元，五行之先，故皆始於壬也。真一子曰：真一之精，止成变化者也。其文出《金钥匙》。莫不因此铅汞产出，即真一之水壬也。
　　好把真铅着意寻，莫教容易度光阴。
　　但将地魄擒朱汞，自有天魂制水金。
　　可谓道高龙虎伏，堪言德重鬼神钦。
　　已知永寿齐天地，烦恼无由更上心。
　　注曰：真铅，即金丹也。地魄，在外药则白虎是也，内药即金丹也。天魂，在外药则青龙是也，内药即己身也。朱汞者，在外龙之弦气也，在内已之真气也。水金者，在外虎之弦气也，在内金丹也。又谓之朱裹汞，水中银。已上喻内外二事也。仙翁勉修真之士，速修金丹以超生死，无虚度日也。但将白虎擒龙，自有青龙制虎，二气捆缢以产金丹，既得金丹，复将此金丹吞入腹中，擒自己真气，其自己真气恋金丹而结圣胎也。内之真龙既降，则世外之龙虎自伏。内炼神魂鬼魄既圣，则世外之鬼神自钦。非道隆德邵，其龙孰能与於此哉。体化纯阳，寿齐天地，逍遥物外，自在人问，万念俱空，何烦恼之有。陆子野曰：地魄乃铅，天魂乃汞，以铅制汞，在彼我耳。
　　休炼三黄及四神，若寻众草便非真。
　　阴阳得类方交感，二八相当自合亲。
</div>
    <div class="pagination">
<span class="current-page">1</span><a href="紫阳真人悟真篇注疏_page2.html">2</a><a href="紫阳真人悟真篇注疏_page3.html">3</a><a href="紫阳真人悟真篇注疏_page4.html">4</a><a href="紫阳真人悟真篇注疏_page5.html">5</a><a href="紫阳真人悟真篇注疏_page6.html">6</a><a href="紫阳真人悟真篇注疏_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
