<!DOCTYPE html>
<html>
<head>
    <meta charset="UTF-8">
    <title>易数钩深图 - 第 1 页/共 3 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易数钩深图 - 第 1 页/共 3 页</h1>
    <div class="content">易数钩隐图
　　经名：易数钧隐图。原题三衢刘牧撰三卷。底本出处：《正统道藏》洞真部灵图类。校版本：文渊阁四库全书本经部易类（简称四库本）。
　　目录
　　序
　　卷上
　　易数钩隐图目录
　　太极第一
　　太极生两仪第二
　　天五第三
　　天地数十有五第四
　　天一下生地六第五
　　地二上生天七第六
　　天三左生地八第七
　　地四右生天九第八
　　两仪生四象第九
　　四象生八卦第十
　　二仪得十成变化第十一
　　天数第十二
　　地数第十三
　　天地之数第十四
　　大衍之数第十五
　　其用四十有九第十六
　　论上
　　论下
　　少阳第十七
　　少阴第十八
　　老阳第十九
　　老阴第二十
　　七八九六合数第二十一
　　乾画三位第二十二
　　坤画三位第二十三
　　阳中阴第二十四
　　阴中阳第二十五
　　乾独阳第二十六
　　坤独阴第二十七
　　离为火第二十八
　　坎为水第二十九
　　震为木第三十
　　兑为金第三十一
　　天五合地十为土第三十二
　　人禀五行第三十三
　　卷中
　　乾坤生六子第三十四
　　乾下交坤第三十五
　　坤上交乾第三十六
　　震为长男第三十七
　　巽为长女第三十八
　　坎为中男第三十九
　　离为中女第四十
　　艮为少男第四十一
　　兑为少女第四十二
　　坎生复卦第四十三
　　离生娠卦第四十四
　　三才第四十五
　　七日来复第四十六
　　论上
　　论中
　　论下
　　临卦八月第四十七逛卦第四十八
　　卷下
　　河图第四十九
　　河图天地数第五十
　　河图四象第五十一
　　河图八卦第五十二
　　洛书五行生数第五十三
　　洛书五行成数第五十四
　　十日生五行并相生第五十五
　　龙图龟书论上
　　龙图龟书论下
　　易数钩隐图序
　　三衢刘牧撰
　　夫《 易》 者，阴阳气交之谓也。若夫阴阳未交，则四象未立；八卦未分，则万物安从而生哉？是故两仪变易而生四象，四象变易而生八卦、重卦六十四卦，於是乎天下之能事毕矣。夫卦者，圣人设之观於象也。象者，形上之应。原其本，则形由象生，象由数设；舍其数，则无以见四象所由之宗矣。是故仲尼之赞《易》 也，必举天地之极数，以明成变化而行鬼神之道。则知《 易》 之为书，必极数以知其本也。详夫注疏之家，至于分经析义，妙尽精研，及乎解释天地错综之数，则语惟简略，与《击辞》 不偶，所以学者难晓其义也。今采摭天地奇偶之数，自太极生两仪而下，至于《 复》 卦，凡五十五位，点之成图。於逐图下，各释其义，庶览之者易晓耳。夫《 易》道渊邈，虽往哲难窥於至迹。牧也，蕞生祖述，诚魄其狂简，然则象有定位，变有定数，不能妄为之穿凿耳。博雅君子，试为详焉。
　　易数钩隐图卷上
　　太极第一
　　太极无数与象。今以二仪之气，混而为一以画之，盖欲明二仪所从而生也。
　　太极生两仪第二
　　《经》日：《易》有太极，是生两仪。太极者，一气也。天地未分之前，元气．混而为一，一气所判，是日两仪。《易》不云乎天地，而云两仪者，何也？盖以两仪则二气始分，天地则形象斯着；以其始分两体之仪，故谓之两仪也。何以明其然？略试论之：夫气之上者轻清，气之下者重浊。轻清而圆者，天之象也。重浊而方者，地之象也。兹乃上下未交之时，但分其仪象耳。若二气交，则天一下而生水，地二上而生火，此则形之始也。五行既备，而生动植焉，所谓在天成象，在地成形也。则知两仪乃天地之象，天地乃两仪之体尔。今画天左旋者，取天一、天三之位也。画地右动者，取地二、地四之位也。分而各其处者，盖明上下未交之象也。
　　天五第三
　　天一、地二、天三、地四，此四象生数也。至于天五，则居中而主乎变化，不知何物也，强名日中和之气，不知所以然而然也。交接乎天地之气，成就乎五行之质，弥纶错综，无所不周。三才之道既备，退藏於密，寂然无事，兹所谓阴阳不测之谓神者也。《经》虽云四象生八卦，然须三、五之变易，备七、八、九、六之成数，而后能生八卦，而定位矣。
　　天地数十有五第四
　　或问日：天地之数，何以由天五而生变化？答日：天地之生数足，所以生变化也。天地之数十有五，自天一至天五，凡十五数也。天一、天三、天五成九，此阳之数也，故《乾》元用九。地一不地四成六，此阴之数也，故《坤》元用六。兼五行之成数四十，合而为五十有五，备天地之极数也，所以能成变化而行鬼神。
　　天一下生地六第五
　　地二上生天七第六
　　天三左生地八第七
　　地四右生天九第八
　　《经》曰：参伍以变，错综其数。通其变，遂成天地之文，极其数，遂定天下之象。义日：参，合也；伍，为偶配也，为天五合配天一，下生地六之类是也。以通其变化，交错而成四象、八卦之数也。成天地之文者，为阴阳交而着其文理也。极其数者，为极天地之数也。天地之极数，五十有五之谓也。遂定天地之象者，天地之数既设，则象从而定也。
　　两仪生四象第九
　　《经》曰：两仪生四象。孔氏《疏》谓：金、木、水、火禀天地而有，故云两仪生四象。土则分王四季，又地中之别惟云四象也。且金、木、水、火有形之物，安得为象哉？孔氏失之远矣。又云：《易》有四象，所以示者。庄氏云：四象谓六十四卦之中有实象，有假象，有义象，有用象也。今於释卦之处已破之矣。何氏谓：天生神物，圣人则之，一也；天地变化，圣人效之，二也；天垂象，见吉凶，三也；河出图，洛出书，圣人则之，四也。今谓此四事，圣人《易》外别有其功，非专《易》内之物。称《易》有四象，且又云：《易》有四象，所以示也；击辞焉，所以告也。然则象与辞，相对之物。辞既爻卦之下辞，象谓爻卦之象也。上两仪生四象，七、八、九、六之谓也。诸儒有谓七、八、九、六，今则从以为义也。且疏家以七、八、九、六之四象，为所以示之四象，则驳杂之甚也。何哉？夫七、八、九、六，乃少阴、少阳、老阴、老阳之位，生八卦之四象，非《易》之所以示四象也。略试论之：且夫四象者，其义有二．．一者谓两仪所生之四象，二者谓《易》有四象，所以示之四象，若天一、地一不天三、地四所以兼天五之变化，上下交易，四象备其成数，而后能生八卦矣。於是乎，坎、离、震、兑居四象之正位。不云五象者，以五无定位，举其四则五可知矣。夫五上驾天一，而下生地六；下驾地二，而上生天七；右驾天三，而左生地八；左驾地四，而右生天九，此河图四十有五之数耳。斯则二仪所生之四象，所谓《易》有四象，所以示者。若《系辞》云吉凶者，失得之象，一也；悔吝者，忧虞之象，二也；变化者，进退之象，三也；刚柔者，昼夜之象，四也。且孔氏《疏》云：象之与辞，相对之物。辞既爻卦之下辞，象谓爻卦之象也。又上句云：《易》有四象，所以示也。下句云：击辞焉，所以告也。详其吉凶、悔吝、变化、刚柔四者之象，既《击辞》所陈，则与爻卦正协其义也。而又孔氏复引二仪所生之四象，举七、八、九、六之数，则其义非也，不亦失之甚乎？
　　四象生八卦第十
　　五行成数者，水数六，金数九，火数七，木数八也。水居坎而生乾，金居兑而生坤，火居离而生巽，木居震而生艮。巳居四正而生乾、坤、艮、巽，共成八卦也。
　　二仪得十成变化第十一
　　此乃五行生成数，本属洛书，此画之者欲备天地五十五数也。
　　天数第十二
　　地数第十三
　　天地之数第十四
　　内十五，天地之用，九六之数也。兼五行之数四十，合而为五十有五，备天地之数也。
　　大衍之数第十五
　　《经》曰：凡天地之数五十有五，此所以成变化而行鬼神也。又日：大衍之数五十，则臧天地之数五也。韩氏日：演天地之数，所赖者五十也，则不言臧五之数。所以孔氏《疏》以为五十有五，乃天地阴阳奇偶之数，非是#1文演天地之策也。且诸儒分大衍之数，分而为二之义中，则述天地之数五十有五之用，末则陈四营成易、十有八变而成卦之理。此岂可同乎本末，而异其中之数也？瓦乎蝶曹之数以象天地，岂可舍其数而求其象乎？斯亦疏家之失，不求天五退藏於密之义也。且夫五十有五，天地之极数也。大衍之数，天地之用数也。盖由天五不用，所以大衍之数少天地之数五也。或曰：天五不用，何以明其不用之由？答日：天五不用，非不用也，是用四象者也。且天一、地二、天三、地四，此四象生数也，天五所以斡四象生数而成七、九、六、八之四象，是四象之中皆有五也。则知五能包四象，四象皆五之用也。举其四，则五在其中矣。故《易》但言四象，以示不言五象也。今搽蓄之义，以筮而尚占者也，以象天地之用数，所以大衍之数臧天地之数五也。
　　其用四十有九第十六
　　论上
</div>
    <div class="pagination">
<span class="current-page">1</span><a href="易数钩深图_page2.html">2</a><a href="易数钩深图_page3.html">3</a><a href="易数钩深图_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
