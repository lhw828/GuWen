<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 8 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 8 页/共 19 页</h1>
    <div class="content">　　唐公防
　　唐公防一作房，兴元府人也。兴元有斗山观。自平川内耸一山，四面壁立，其上方如斗底，故号之《开山经》云：斗山五穴通昆仑，诸山中有千岁虾蟆，名肉芝，食之寿千岁。薜萝杉桧，景象尤奇，上有唐公防饮李八百仙酒全家拔宅之边。其宅基三亩许，陷为坑，此盖连地上升也。一云公房举宅升仙，鹦犬皆去，唯鼠恶其不争，不将去。鼠自悔，一月三吐，易其肠束，广微所谓唐鼠是也。有前人题诗云：霞衣欲举醉陶陶，不觉全家住绛霄，泌宅只知鹦犬在，上天谁信路岐逼。三清寥廓抛尘梦，八景云霓事早朝。惟有故林苍相秀，露华烟霭锁惊台。又洋州有寒泉山，《汉中记》云：秦唐公房师事仙人李八百，公房中渴，八百以杖指崖出涌泉。即此山。登之者，必加严肃。或谊哗，立有风雷暴起，因此为名。
　　丁令威
　　丁令威者，辽束人也。少随师学得仙道分身，任意所欲。常錾归化为白鹤，集郡城门华表柱，言曰：我是丁令威，去家千载，今来归，城郭如旧人民非，何不学仙离冢景。遂高飞冲天而去。夫左元放为羊，令威为鹤，斯并一时变化之迩尔，非永为羊鹤也。辽东诸丁谱载，令威汉初学道得仙。
　　张良
　　张良，字子房，其先韩人也。秦灭韩，良以家财求客刺秦王，为韩报仇。以五世相韩，故良尝学礼淮阳，於沧洲得力士，为铁椎重一百二十斤。秦皇束游，至博狼音浪沙中，良与客狙于豫切，本作观，密伺之击秦皇，误中副车。秦皇怒，求贼急甚，良乃更姓名，亡匿下那。良尝问从步游下那，圯音颐，楚人谓桥日圯上有一老父，衣褐，至良所褐制若裘，直堕其履圯下颜曰：直犹故也，正也，顾谓良曰：孺子下取履。良愕然，．欲欧之。为其老，乃强忍，下取履，因跪进。父以足受之，良殊大惊，父曰：孺子可教矣，后五日平明与我期此。良因怪，跪曰：诺。五日明，良往，父先在，怒曰：后何也？五日鹦呜往，父又先在，复怒曰：后何也？后五日夜半往，有顷父亦来，喜曰：当如是。出一编书，曰：读是则为王者师，后十年兴。十三年，孺子见我济北谷城下，黄石即我矣。遂去不见。旦日视其书，乃《太公兵法》。良因异之，常习诵。居下那为任侠，数以太公兵法说沛公。沛公喜，常用其策，为他人言皆不省视也。良曰：沛公殆天授。遂从，不去。沛公欲击秦＇烧关军，良曰：臣闻其将屠者子，贾坚易动以利。愿且留壁，益张旗帜诸山上为疑兵，令郦食其持重宝取秦将。秦将欲和，因其解音懈击之。秦兵败，遂至咸阳，秦王子婴降。沛公入秦宫室帷帐，狗马重宝，妇女以千数，意欲留君之。樊呛谏不听，良曰：秦为无道，故沛公得至此，为天下除残去贼，宜缟素为质。今始入秦，即安其乐，此所谓助桀为虐。且忠言逆耳利於行，毒药苦口利於病，愿听嘈言。沛公乃还军灞上，见羽鸿门语见《汉史．高纪》。沛公为汉王，良因说王烧绝栈道，示天下无还心，固项王意。汉王还定三秦，良遗项羽书曰：汉王失职，欲得关中，如约即止，不敢束。又以齐反书遗羽，曰：齐与赵欲并灭楚。羽以故北击齐。汉王以良为成信侯，从束击楚，兵败而还，下马踞鞍而问曰：吾欲捐关以束弃之，谁可与共功者颜曰：捐关以束，谓不自有其地，将以与人，令其立功破楚？良曰：九江王布，楚枭将，与项王有隙。彭越与齐王反梁地，此两人可急使。而汉王之将，独韩信可嘱大事，当一面。即欲捐之，捐之此三人，楚可破也。汉王乃遣随何说布连彭，卒破楚者，此三人也。良多病，尝为画策臣，时时从。汉三年，羽急围汉王於荣阳，汉王与郦食其谋挠楚权，郦生曰：昔汤伐桀，封其后杞；武王诛纣，封其后宋。今秦灭六国，陛下诚立六国后，皆争戴陛下德义，愿为臣妾。德义已行，南面称伯，楚必敛衽而朝。汉王曰：善。趣刻印，先生因行佩之。未行，良从外来谒，汉王方食，曰：客有为我计挠楚权者。具以郦生计告良。良曰：请借前箸以筹之见西文一卷，言六国不可者入，诚用此谋，陛下事去矣。汉王报食吐哺，骂曰：坚儒几败乃公事。韩信破齐，欲为齐王。汉王怒，良说汉王语在《信传》。五年，汉王壁固陵，诸侯不至，良说汉王，诸侯皆至语在《高纪》。六年，封功臣，良未尝有战冈功，帝曰：运筹帷惺中，庾胜千里外，子房功也。自择齐三万户。良曰：始臣起下那，与上会留，此天以臣授陛下。陛下用臣计，幸而时中，愿封留足矣。乃封为留侯，与萧何等俱封。其余争功，未得行封。上居雒阳云云见西文一卷，乞西都关中。上即日驾西都关中，良从入关。性多疾，即导引不食谷，闭门不出。岁余，上欲废太子，立戚夫人子赵王如意。吕后使建成侯吕泽劫良，曰：君常为上谋臣，今上日欲易太子，君安得高枕而外？良曰：此难以口舌争也。顾上有不能致者四人，四人年老，皆以上慢侮士，故逃匿山中，义不为汉臣。然上高此四人，固请宜来。来以为客，时从入朝，令上见之，则一助也。於是吕后令吕泽使人奉太子书，卑辞厚礼迎此四人。至十一年，鲸布反，上疾，欲使太子击之，四人乃说建成侯曰：太子将兵有功，即位不益；无功则从此受祸。诸将皆与上定天下，枭将也，使太子将之，无异使羊将狼。臣闻母爱者子抱，今戚夫人日夜侍御，赵王常居前，明其代太子位必矣。吾何不急请吕后，承间为上泣言：布，天下猛将，善用兵。今诸将皆陛下等夷，乃令太子将此属，莫肯为用。且布闻之，鼓行而西尔。上虽疾，强载辎车，外而护之一不敢不尽力。上虽苦，强为妻子计。后如四人意，上曰：坚子不足遣，乃公自行耳。上自将而束，良疾，强起见上曰：楚人剽疾，愿无与争锋。因说上令太子为将军，监关中兵，上谓子房虽疾，强傅太子。时叔孙通为太傅，良行少傅，事上从破布。归，疾益甚，愈欲易太子。良谏不听，因疾不视事。叔孙通引古以死争，上阳许之，犹欲易之。及宴，置酒太子侍，四人者从太子，年皆八十有余，鬓眉皓白，衣冠甚伟。上怪问曰：何为者四人？各言其姓名，上惊曰：吾求公，避逃我，今何从吾兄游乎？四人曰：陛下轻士善骂，臣等义不辱。今闻太子仁孝，恭敬爱士，天下莫不延颈愿为太子死者，故臣等来。上曰：烦公卒调护太子。四人为寿毕，趋去。上目送之，召戚夫人指示曰：我欲易之，彼四人为之辅，羽翼已成，难动摇矣。戚夫人泣涕，上曰：为我楚舞，吾为若楚歌。歌曰：鸿鹄高飞，一举千里，羽翼已就，横截四海。横截四海，又可奈何？虽有增缴，尚安所施。歌数阅，戚夫人献欢流涕，罢酒。竟不易太子者，良本招四人之力也。良所与从容言天下事甚众，良乃称曰：家世相韩，韩灭，不爱万金之资，为韩报仇。今以三寸舌为帝者师，封万户，此布衣之极，於良足矣。愿弃人问事，从赤松子游耳。乃学道，欲轻举。后六岁薨，镒文成侯。良始见圯上老父，后十三岁从高帝过济北，果得谷城山下黄石，取而宝祠之。及良薨，并葬黄石。每上冢伏践祠黄石，子不疑嗣出《前汉书》。道书云：良仙去，至八世孙道陵得道飞升，太上遣良下为诏使焉。
　　臣道一曰：至人隐则上仙，显则瑞世，是故独善其身则诚意正心修身，兼善天下则齐家治国平天下，其道未尝不两存，顾所遇穷达隐显如何尔。张良可谓两存其道者也。《道德经》曰：修之於身，其德乃真；修之於家，其德乃余；修之於乡，其德乃长；修之於国，其德乃丰；修之天下，其德乃溥。此正张良之忠於韩，而成汉之功业也。然神仙虽以功名成就於世，是岂图富贵以自荣，盖亦行其志也，故终为逐世之归焉。经又曰：功成，名遂，身退，天之道。非此之谓乎。
　　苏耽
　　苏耽，桂阳人也。耽之母李氏，因江中院帛，触沉木而感孕焉。耽生，有双鹤飞於庭，自光贯户牖。及生数岁，寡言语，不为儿戏一云得仙道，与众儿俱戏，猎常骑鹿，鹿亦如常。然遇险绝之处，皆能超越。众儿问曰：何得此鹿骑而异常鹿也？答曰：龙也。少以至孝着称。年已十四，母方食荤，曰：吾偶思资兴拢鲜，患远不可得也。耽曰：今往市之。乃去，母以为戏言见悦尔。食未竟，耽来鲜於前曰：此资兴拢鲜也。母曰：汝最为谨厚，资兴拢去此二百余里，汝不一时往还，何诈也？耽曰：市鲜时见舅，儿来言致意母，不数日亦来谒母矣。母举鲜而食，真资兴拢鲜也。不数日舅至，具言市中见耽，母亦大神其事一云母食欲得鱼羹，耽出湘州市买，去家一千四百里，俄顷便还。耽叔父为州吏，於市见儿，因书还，家人大惊。耽一日告母：道果已圆，升举有日。翱翔云水之乡，脱落尘泥之外，命蒂胎根已为我有，琨台紫府本是各家，阴阳不能陶铸，天地不能管辖。陵谷迁而此不可迁，日月老而吾不可老。真元一气，万古长存。母曰：吾恃尔也，尔去吾何依，何言去乎？耽曰：常闻师曰：一人升仙，九族受庇，虽过去者亦不为下鬼。今虽去，母之动息皆可知也。乃留一柜，封钥甚固。愿母毋开，若有所需，告之如所言也一云。因谓乡人曰：更后二年，梆人大疫。乃殖橘凿井，曰：受病但食一橘叶，饮泉水一盏，自愈一云耽将去时，云：今年大疫，死者略半，汲此井水饮之，无恙。后果如所言。语已，有五色云下庭中，箫鼓隐隐而至。耽乃升云，泣别母与乡人，冉冉束南而去。乡人数百、郡官悉见之，时汉文帝三年也一云耽道成，一日有数十白鹤降於门，耽遂乘之升云汉而去。尔后母凡有乏，梼其柜，皆如所求。一日母思耽，谓在其中，乃发柜，了不见物，惟见二鹤凌空而去。苏仙冲升之后二年，梆人果大疫，乃取橘泉治病，即时皆愈，所存活者千百人。郡将与僚佐、郡人悉拜祭橘泉之下，常若市焉。不数年，耽母有疾，耽尝来问疾。不久耽母倾丧，寿百余岁。朝廷乃命郡守送丧，遂葬苏山之南。於时猿惊鹤怨，风惨烟昏，愁云不散，悲雨自泠。山顶闻哀泣，远听而近，近听而远。郡守率郡僚、郡人诣山慰耽，虽闻仙泣，而不见其形。郡守卢献可乃曰：不因慰问，无由拜仙，愿得一见仙容，以消尘障，非某一身之幸，乃九族之幸也。耽曰：仙凡异道，升沉殊涂，吾不惜令汝见，但恐汝辈福勘，不能尽见吾也。乃曰：吾令汝见吾之半。耽乃出半面一臂示献可等，郡官见面若真玉，艳而有光，臂亦钳毛，与日气相射。郡官再拜跪慰，仙耽曰：山路绝险，远劳郡官，吾欲造一桥，令汝等安然至家，慎勿回顾也。乃取《玉轴金庭经》一卷，对空掷之，俄成巨桥，若玉虹之架空，栏楣皆金宝为饰。卢献可率郡官隐隐而升，不久到郡。惟判官张信臣回顾，坠堕绝涧，为朽木败叶藉地，不曾损，三日方到郡。耽母之终，山上哭声服除乃止。后郡守以其事闻於上，封其山为苏仙山，名其观为苏仙观，郡守以时严洁醮祭焉。元结诗云：灵橘无根井有泉，世问如梦又千年。乡关不见重归鹤，姓字今为第几仙。风玲露坛人悄悄，地闲荒径草绵绵。如何蹑得苏君迩，白日霓旌拥上天。又沈彬味苏仙山诗云：眼穿林坛见梆州，井裹交连侧局揪。味道不来闲处坐，劳生更欲几时休。苏仙宅古烟霞老，羲帝坟荒草木愁。千古是非无处问，夕阳西下水束流。宋初，俄有一鹤栖郡斋屋脊，久而不去。郡僚子弟辈聚观，乃弹之，鹤乃举足画屋，若书字焉。梆屋皆以板为瓦也。鹤乃骞翼升云而去，郡将乃遣人升屋，即见所画字曰：乡原一别重来，事非甲子，不记陵谷迁移、白骨蔽野、青山旧时，翘足高屋，下见群儿，我是苏仙，弹我何为？翻身云外，却返吾居一云耽骑白鹤来止郡城东北楼上，人或挟弹弹之，鹤以樱楼板似漆书云：城郭虽是人民非，二百甲子一来归。我是苏仙，弹我何为。郡将取其板藏之府中，后乃归之本观，仙亦不复再来。高宗绍兴问，赐苏仙为冲素普应真人。
　　司马季主
　　司马季主者，楚人也，卜於长安市。汉文帝时，贾谊、宋忠为大夫，曰：吾闻圣人不在朝廷，或游尘肆，试往观之焉。见季主闲坐，弟子侍而诵《阴阳之纪》，二人曰：望先生之状，听先生之辞，未尝见也。尊官高位，贤者举之，君何行之迂也？季主笑曰：观大夫类有道术，何言之陋。令蛮夷不服，四时不和，徒越起而言，相引以势，相延以利，贤者乃可羞尔。夫内无饥寒之累，外无劫夺之忧，处上而人敬，居下而无害，君子之道也。卜之为业，所谓上德不德也。凤凰不与燕雀为群，公等琐琐，不足知长者乎。二人忽尔自失，后相谓曰：道尊者安，势高者危，卜而不审，不见夺精，为人生计而不审，身无所处。其后宋忠抵罪，贾谊感鹏，不逃季主之鉴。季主入委羽山大有宫中，师西灵子都西灵子都者，太玄仙女也，受石精金光藏景化形之道。临去之际，枕席以代形，粗如其真身，家人葬之於蜀盘山之南。诸葛亮为其碑赞云：玄漠大寂，浑合阴阳，天地交浮，万品滋彰。先生理着，分别柔刚，鬼神以观，六度显明。季主得道后，常读玉经，服明丹之华，抱扶晨之辉，颜如少女，须三尺，黑如墨。有子二人，男名法育，女名济华，乃俱在委羽山，并读三十九章。
　　历世真仙体道通鉴卷之十一竟
　　历世真仙体道通鉴卷之十二
　　刘讽
　　刘讽字伟惠，颖川人也。师季主，服日月精华。得道后归乡里，托形杖履而去。《真诰》云：颖川刘伟惠，汉帝时公车司马刘讽也，事司马季主为入室弟子。道成，晚归乡里，托形杖履，身隐桑树之下。遗迹在汝南安成县。
　　鲍叔阳
　　鲍叔阳者，广宁人。汉高帝时，赵王张耳、张敖之大夫也。少好养生，服桂屑，与司马季主俱在委羽山，师西灵子都，得尸解之道。《真诰》曰：遗迹在辽束蓟城之北山。
　　刘京
　　刘京者，本汉文帝时侍郎也。从合邓张君学道，受饵云母、朱英方，服之百三十余岁，视之如三十许人。能知吉凶之期，又能为人祭天益命，或延得十年五年。至魏武帝时，京游诸弟子家。皇甫隆闻而随事之，以云母丸子方教隆。隆合服之，得三百岁，不能尽其道法，故不得度世。又有王公看於京得九子丸，时王公已七十岁，乃服之，御八十妾，生二十儿。骑马猎行，日二百里，饮酒1斛不醉，得寿二百岁。
　　刘憧
　　刘尽者，不知何许人也。长大多须，垂手下膝。久住武当山，去襄阳五百里，‘旦发夕至。不见有所修为，颇以药术救治百姓。能劳而不倦，用药多自采，所识草石，皆穷於药性。雍州刺史刘道产忌其臂长，於襄阳录送京师文帝。每旦槛车载将往山采药，暮还廷尉。僵后以两短卷书与狱吏，吏不敢取，憎焚之。一夜失尽，关钥如故。闲阖门吏行夜，得憎，送廷尉。憎语狱吏云：官寻杀我，殡后幸勿钉棺也。后果被杀。死数日，文帝疑此言，使开棺验之，果不见尸，但有竹杖尔。
　　臣道一曰：刘憎以臂长而解於兵，以身而杀身也。使刘信知有身则不知有道，知有道则不知有身。惟其不知有身，则得道之妙，身外之身，非一日矣。此其所以被杀之后，开棺惟竹仗也。《道德经》曰：吾所以有大患，为吾有身。及吾无身，吾有何患。学者当深究其旨。
　　严青
　　严青者，会稽人也。居贫，常於山作炭，忽遇一人与青语，青不知其神人也。临行，以一卷书与青曰：汝骨应得长生，吾以神方授汝。青言：我不识书，当奈何？神人曰：不须读也，但以洁器盛之，置高处尔。并教青服石髓法。青受之，侨居山中，无他佳器，唯有饮壶，乃用以盛所授书，即便见其左右常有数十人侍之。青船载炭时出山下，此神便为青挽船也，人但见青船自行。又治病救患，但以所授之书到其人家，所病便愈，百姓多尊奉之。青常从弟子家夜归，都巡夜逢青，呵问何人夜行，青亦厉声问曰：汝是何人而夜行？都督怒其应对不恭，因叱从兵使收录犯行人。青复叱其从神曰：皆录其夜行人。青径去，而都督及从者数十人，人马皆不复得去。明旦，行人见都督，问何为住此，都督说事状如此。行人曰：此必是严公也。都督曰：我今不能动，可报吾家，速往叩头谢青，自说昨实不知是先生，乞得放遣。青乃大声曰：遣放昨所录夜行人。都督乃得去。其后夜行者每见行人，皆先问非严公乎。青后断谷不食，一年而入小霍山仙去。今昊会多奉事青为严家道，但不复知食药物以求长生，惟存其祭祀尔。
　　王谷神
　　王谷神、皮玄耀者，西汉蜀青城山道士。幼而颖悟，不居荣宠，通《老》《庄》《文》《列》，妙於星纬。周游名山，渡判渚，泛潇湘，至南岳，卜庵於金母殿。后修胎息还元，数年道成。束游
　　群玉，访九仙。值武帝南巡，见之神气不群，乃延之，卜隐於西峰。帝厚赐，兼封王为太微先生，皮为太素先生，以上卿礼待之。三年，控碧骡上升。
　　太山老父
　　太山老父者，莫知其姓名。汉武帝束巡狩，见老父锄於道问，头白光，高数尺，怪而呼问之：老父状如年五十许人，而面有童子之色，肌体光华，不与俗人同。帝问：有何道术邪？老父答曰：臣年八十五时，衰老垂死，头白齿落。有道士教臣绝谷服木饮水，并作神枕，枕中有三十二物，其二十四物以象二十四气，其八物以应八风。臣行之，转老为少，黑发更生，齿堕复出，日行三百里。臣今年百八十矣。武帝受其方，赐之金帛。老父得入岱山中去，十年五年，时还乡里。三百余年，乃不复还也。
　　巫炎
　　巫炎者，字子都，北海人也。汉武帝出见子都於渭桥，其头上郁郁有紫气，高丈余。帝召而问之：君年几何，所得何术，而有异气乎？子都答曰：臣年今已百三十八岁，亦无所得。将行，帝召束方朔相此君有何道卫，朔对曰：此君有阴卫。武帝屏左右而问之，子都对曰：臣昔年二十五时，苦腰脊疼痛，脚冷不能自温，口中乾苦，舌燥涕出，百节四肢各各疼痛，又足痹不能久立。得此道以来已七十三年，有子三十六人，身体强健，无所疾患，气力乃如壮时。帝曰：卿不仁，有道而不闻於朕，非忠臣也。子都顿首曰：臣诚知此道为真，然阴阳之事，公中之私，臣子之所难言也。又行之皆逆人情，能为之者少，故不敢以闻。帝曰：勿谢，戏君尔。遂受其法。子都年二百余岁，服饵水银，白日升天，武帝后顿行其法，不能尽用之，然得寿最胜於他帝远矣。
　　李奉仙
　　李奉仙者，束蜀人。自幼不语，年十八，常欲寒栖以避臭、茹，人问之，曰：知白守黑，道贵昏默。我师南岳公云：吾周灵王太子吹笙者也，子三生奉道，而所试由功之不着也，今授子朱纲之法，将升度南宫。吾师浮丘公授予，今付於子，子宜勤焉。若更迟此生；万劫不度。吾将为南岳司命侍帝晨，又补桐柏真人。言讫遂隐，汉宣帝诏不起。
　　清平吉
　　清平吉，沛国人。汉高皇帝时卫平也，至光武时，容色不老。后尸解去，百余年复还乡里，数日问又尸解而去。
　　黄山君
　　黄山君者，修彭祖之术，年数百岁犹有少容。亦治地仙，不取飞升。彭祖既去，乃追论其言为《彭祖经》。得《彭祖经》者，便为木中之松柏也。
　　吕恭
　　吕恭字文敬，少好服食，将一奴一婢於太行山采药，忽有三人在谷中，因问恭曰：子好长生乎，而乃勤苦艰险如是邪？恭曰：实好长生，而不遇良方，故采服此物，冀有微益也。一人曰：我姓吕字文起。一人曰：我姓孙字文阳。一人曰：我姓李字文上，皆太清太和府仙人也，时来采药，当以授新学者。公既与同姓，又字吾半，是公命应长生也。若能随我采药，语公不死之方。恭即拜曰：有幸得遇神人，但恐间塞多罪，不足教授，若见来救，是更生之愿也。即随仙人去。二日乃授恭秘方一通，因遣恭还，曰：可归省乡里。恭即拜辞，仙人语恭曰：公来虽二日，今人问已二百年。恭归到家，但见空野，无复子孙。乃见乡里数世后人赵光辅，遂问：吕恭家何在？人转怪之，曰：君自何来，乃问此久远之人。吾闻先世传，有吕恭将一奴一婢入山采药，不复归还，以为虎狼所伤尔。经今已二百余年，君何问乎？吕恭后世孙吕习者，在城束北十里作道士，人多奉事之，推求易得尔。恭承光辅言，往到习家叩门而呼之，奴出问曰：公何来？恭曰：此是吾家也，我昔采药，随仙人去，至今二百余年，今复归矣。习举家惊喜，徒胱而出，拜曰：仙人来归。流涕不能自胜。居久之，乃以神方授习而去。时习已年八十，服之转转还少，至二百岁，乃入山去。其子孙世世服此药，无复老死，皆得仙也。
　　陈安世
　　陈安世者，京兆人也。为灌叔平客。禀性慈仁，行见乌兽，下道避之，不欲惊动，不践生虫，未尝杀物。年三十，而叔平好道思神，忽有二仙人托为书生，从叔平行游以观试之。叔平不觉其是仙人也，久而转懈息。叔平在内方作美食，二仙人复来诣门，问安世曰：叔平在否？答曰：在。入白叔平，叔平即欲出，其妻止之曰：饿书生辈复欲求腹饱尔，勿与食。於是叔平使安世出言不在，二人曰：汝向言在，今言不在，何也？答曰：大家使我云尔。二人益嘉之以实对，乃相谓曰：叔平勤亦有年，今日值吾二人而反懈息，是其不遇我，几成而败之。乃问安世曰：汝好游戏邪？答曰：不好。又曰：汝好道希仙邪？答曰：好道，然无绿知耳。二人曰：汝审好道，明日早会道北大树下。安世早往期处，到日西而不见二人，乃起将去，曰：书生定欺我尔。二人已在其耳边呼曰：安世，汝来何晚邪？答曰：早且来，但不见君尔。二人曰：我端传汝道，尔频三期之。而安世辄早至。知其可教，乃以药两丸与之，诚曰：汝归家，勿复饮食，别止一处。安世依诚，二人常往其处。叔平怪之，曰：安世处空室，何得有人语，往复不见，何也？答曰：我独语尔。叔平见安世不复食，但饮水止息别位，疑非常人，自知失贤，乃叹曰：夫道尊德贵，不在年齿，父母生我，然非师莫能使我长生也，先闻道者则为师矣。乃自执弟子之礼，朝夕拜事安世，为之洒扫。安世道成，白日升天。临去，遂以要道传叔平，后亦得仙也。
　　灵寿光
　　灵寿光者，扶风人也。年七十余而得朱英丸方，合而服之，致得其效，转更少壮，年如二十，时汉献帝建安元年，光已年二百二十岁，常寄寓於江陵胡田家，无疾而卒。田殡埋之，百余日人复见在小黄，寄书与田。田得书，掘发棺，之中无所有，钉亦不脱，唯履在棺中。
　　张礼正
　　张礼正、始明期二人，昔衡山中学道者。礼正以汉末入山，服黄精，颜色丁壮，常如年四十时。明期以魏末入山，服泽泻柏实丸，共止岩中，后俱受西城王君传虹景丹方，从来服此丹已四十年《真诰》云四十三年，中患丹砂之难得，俱出广州为沙门，是滕含为刺史时也。遂得内外洞彻，眼明身轻，日行五百里。后入九疑山。《真诰》云：又兼守一，亦已三十年。以三月一日东华遣迎，以其日乘云升天。今在方诸故室俱为土山下。注云：滕含以永和十年甲寅年为广州刺史。此得仙乙丑岁十二年，是为前服丹已三十年，犹更出查也。
　　李根
　　李根，字子源，许昌人也。有赵买者，闻其父祖言传世见根也。买为儿时便随事根，至买年八十四，而根年少不老。昔住寿春昊大文家，大文从之学道，作金银法立成。根能变化，入水火中坐，致行厨能供二十人，皆精细之僎，四方奇异之物，非当地所有也。忽告大文曰：王陵当败，寿春当陷兵中，不复居，可急徙去。大文窃以语弟，弟无意泄之。王陵闻之，以为妖言惑众，乃使人收根，欲杀之。根时乃方欲书疏，奄闻外有千余人围昊家求根，根语大文父曰：勿勿，但语吾不知，官自来搜之，昨日去矣。大文出户，还顾窥根，失所在。左右书器物，皆不复见。於是官兵入索困食衣筐之中，无处不褊，不得根。及良久，大文出见，根故在向坐，俨然如故。根语大文曰：王太尉当族诛，卿弟泄语，十日中当卒死。皆果如言。弟子家又有以女给根者，此女知书，根出，行窃取根《素书》一卷。读之，得根自记其学道经疏，云以汉元封中，学道於某甲。时年计根已七百余年也。又大文说根两目童子皆方，按仙经云：八百岁人童子方也。根告诸弟子言：我不得神丹大道之诀，唯得地仙方尔，寿毕天地，然不为下土之士也。
　　黄敬
　　黄敬字伯严，武陵人也。少读诵经书，仕州为部从事。后弃世学道於霍山八十余年，复入中岳。专行服气断谷，为吞吐之事，胎息内视，召六甲玉女，吞阴阳符，又思赤星在洞房前，转大如火周身。至二百岁，转还少壮。道士王紫阳数往见之，求要言。敬告紫阳曰：吾不修服药之道，但守自然，盖地仙耳，何足请问。问新野阴君神丹升天之法，此真大道之极也，子可从之。人能除遣嗜欲如我者，不可以学我所为也。紫阳固请不止，敬告紫阳曰：大关之中有辅星，想而见之翕习成，赤童在焉指朱庭，指而摇之炼身形。消遣三尸除死名，审能守之可长生，失之不久沦窈冥。紫阳受之，得长生之道也。
　　甘始
　　甘始者，太原人也。善行气，不饮食。又服天门冬，行房中之事，依容成《玄》《素》之法，更演益之为一卷，用之甚有近效，治病不用针灸汤药。在世百余岁，乃入王屋山仙去也。
　　黄子阳
　　黄子阳，后魏人，知长生之妙。学道，在博落山中九十余年，但食桃皮，饮石中黄水。司马季主以导仙八方与之，遂能度世。
　　河上公
　　河上公，莫知其姓名也，亦号河上丈人。汉文帝时，结草为庐，于河之滨，常读老子《道德经》，文帝好老子之言，诏命诸王公大臣州牧二千石皆令诵之，有所不解者数句，时天下莫能通者。闻侍郎裴楷说河上公读《老子》，乃遣使资所不了义问之，公曰：道尊德贵，非可逼问也。文帝即驾从诣之，帝曰：普天之下□莫非王土，率土之滨莫非王臣，域中四大，王居其一也。子虽有道，犹朕民也，不能自屈，何乃高乎？朕足使人富贵贫贱。须臾河上公即批掌坐跃，冉冉在虚空中，如云之升，去地百余丈，而止於玄虚。良久，倪而答曰：今上不至天，中不累人，下不居地，何民之有，陛下焉能使予富贵贫贱乎？帝乃悟，知是神人。方下辇，稽首礼谢曰：朕以不德，忝统先业，才不任大，忧於不堪。虽治世事，而心敬道德，直以暗昧，多所不了，惟蒙道君宏愍，有以济之，则幽夕睹太阳之光曜。河上公即授素书《老子章句》二卷，谓帝曰：熟研此，则所疑自解。予注是经以来，七千余年凡传三人，连子四矣，勿传非人。文帝跪受经，言毕失所在。一云起雾而去。今有河上公庙在陕府之北，并文帝望仙台遗边存焉。
　　臣道一曰：河上公结庐於河上，淡然不谋，泊然无为，其出有入无，隐显圣凡，非一日矣。《道德经》曰：道之尊，德之贵，夫莫之爵而常自然。是诚河上公也。一日一汉文帝闻其有道，亲驾诣之，河上公乃授素书老子章句二卷。厥后文帝以恭俭化天下，后世议者谓汉文帝有三代之风，岂非河上公道德之化邪。
　　历世真仙体道通鉴卷之十二竟
　　历世真仙体道通鉴卷之十三
　　安期生
　　安期生，琅琊阜乡人。卖药於束海边，时人皆言千岁翁。秦始皇束游，请见，与语三日三夜。始皇异之，赐金璧度数千万。出於阜乡亭，皆置去，以赤玉乌一辆为报，留书曰：后千年求我於蓬莱下。始皇即遣使者徐市、卢生等数百人入梅，未至蓬莱山，辄逢风波而还，立祠阜乡亭海边数十处也。汉《郊祀志》云：安期生仙者，通蓬莱中，合则见人，不合则隐。颜师古注云：合谓道相合也。《混元实录》云：安期生后以道授马明生，马授阴长生，阴授尔朱先生。又按《史记》云：乐毅之族有乐臣公，善修黄老言，其本师日河上丈人，不知其所出。河上丈人教安期生，安期生教毛翕公，毛翕公教乐瑕公，乐瑕公教乐臣公，乐臣公教盖公，盖公教於高密胶西，为曹相国师。又曰：惠帝元年，曹参相齐，尽召长老诸生，问所以女集百姓。诸儒以百数，言人人殊，参未知所定。闻盖公善治黄老言，使人厚币请之。公为言治道贵清静而民自定，推此类具言之。参用其术，故相齐九年，齐国安。集仙传云：有王老者，不知其名，与鲁女生封君达为友，访道游名山，於东岳之阳遇神仙乘白鹿与侍女十许人，自山中而下。知是神人，再拜以求延生之道。神仙曰：子知有安期生乎，即我是也。子精诚动天，太上使我授汝度世之诀。因谓之曰：仙道不远，近取诸身，无思无为，不吐不纳，真一充於内，而长生飞升矣。勿使汝思虑营营，劳尔之生也。太上曰：绵绵若存，用之不勤。是真道矣。言讫，升天而去。又抱朴子云：安期生龙眉额，以修养，服金液长生。其止世问，或延千岁，而后去尔。
　　臣道一曰：秦始皇以穷奢极侈惨刻之君，安足以语道，安期生委金璧而去者，所以示之廉。日后千年求我於蓬莱，所以示之仙不可学矣。乃欲强一时之力，入海以求蓬莱，其可得乎。安期生非秘其道也，秦始皇不可至於道也。《道德经》曰：天地不仁，以万物为刍狗。圣人不仁，以百姓为刍狗。秦始皇纵耳目之欲，以劳动天下，曾不休息，与天地圣人之心，相违亦甚矣。舍道而求长生，道外岂有仙也哉？此安期生所以不容边於海内，而去之蓬莱也。
　　马明生
　　马明生一作呜生，齐国临淄人也。本姓和，字君实一作贤，一作宝。少为县吏捕贼，为贼所伤，遇太真夫人适东岳，见而悯之。当时殆死，良久忽见一女子年可十六七，服饰奇丽，姿容绝世，行步其傍，问君实曰：汝何伤血也？君实以实对。夫人曰：汝所伤乃重，刃关於肺，五脏泄漏，血凝绛府，气激肠外，此将死之急也，奈何？君实知是神人，叩头求哀，乞赐救护。夫人於肘后筒中出药一丸，大如小豆，即令服之，登时而愈，血绝疮合，无复惨痛。君实再拜，跪曰：家财不足以谢，不知何以奉报恩施，惟当自展驽力，以报所受尔。夫人曰：汝必欲以谢我，意亦可嘉，可见随去否？君实乃易名姓，自号为马明生，随夫人执役。夫人入东岳岱宗山峭壁石室之中，上下悬绝，重岩深隐，去地千余丈。石室中有金林玉几，珍物奇伟，乃人迩所不能至处也。明生初但欲学金疮方，既见其神仙来往，乃知有不死之道。朝夕供给洒扫，不敢懈倦。夫人亦以鬼怪狼虎眩惑众变试之，明生神清澄正，略不恐惧。又使明生他行别宿，因以好女於外息之问，调戏令接之，明生心坚志静，固无邪念。夫人或行去十日五日还，或一月二十日，辄见有仙人宾客乘龙驾凤往来。或有拜谒者，真仙弥日盈坐。客到，辄令明生出外别室。或立致精细厨食般果，非常香酒奇浆，不觉而至，不可目名。或呼明生坐，与之同饮食。又闻空中有琴瑟之音，歌声宛妙。夫人亦时自弹琴瑟，有一弦，五音并奏，高玄响激，闻於数里。众乌皆为集于岫室之问，徘徊飞翔，驱之不去。盖天人之乐，自然之妙音也。夫人栖止，常与明生同石室中，而异榻尔。幽寂之所，都惟二人。或行去，亦不道所往之处，但见常有一白龙来迎，夫人即着云光绣袍，乘白龙而去。袍上专是明月珠缀着衣缝带玉佩，戴金华太玄之冠。亦不见有从者，既还即龙自去，不知所在。石室玉状之上有紫锦被褥，诽罗之帐。中有服玩之物，瑰金函英，玄黄罗列，非世所有，不能一一知其名也。有两卷素书，上题日九天太上道经，明生亦竟不敢发舒视其文也，惟供给洒扫守岩室而已。至於服玩，亦不敢窃视之，亦不敢有所请问。如此五年，愈加勤肃，辄不息惰。夫人叹而谓之曰：汝真可教也，必能得道者也。以子俗人，而不淫不慢，恭仰灵气而莫之废，虽欲求长生不死，亦焉有不得乎。因以姓字本末告之，曰：我姓王名婉罗，字勃遂，事玄都太真，有子为三天太上府都官司直总纠天曹官秩，此人问卿佐也。年少，数委官游逸，虚废事任p 有司奏劾，降生束岳退真王之编，司鬼神之师，五百年一代其职。因来视之，励其后使修守政事以补其过。我久在人问，今奉君王命，又被太上召，不得复停。念汝专谨，故以相语，欲教汝长生之方，延年之术。而我所受，服以太和，自然龙胎之体，适可授三天真人，不可以教始学之者，固非汝所得闻矣。纵或闻之，亦必不能用以持身也。有安期生，晓金液还丹之法，其方秘要，是九君太一之道，白日升天者矣。安期生明日来，吾将以汝付嘱之焉。相随稍久，其术必传。明日安期生至，乘驳麟，身着诽衣，头戴远游冠，带玉佩及虎头举囊。视之，可年二十许，洁白严整。从六七仙人，皆执节奉卫。见夫人，揖之甚谨，称下官。须臾设酒果厨膳，饮宴半日许，夫人语明生曰：吾不复得停，汝随此君去，勿忧念也，我亦时时当往视汝。因以五言诗二篇赠之，可以相存。明生流涕而辞，拟随安期生受九丹之道。夫人赠诗，其一曰：暂舍塘城内，命驾岱山阿。仰盼太清阙，云楼郁嵯峨。虚中有真人，来往何纷葩，炼形保自然，俯仰食太和。朝朝九天王，夕馆还西华。流精可飞腾，吐纳养青牙。至药非金石，风生自然歌。上下凌景霄，羽衣何娑婆。五岳非吾室，玄都是我家。下看荣竞子，笃似蜗与蟆，顾盼尘浊中，忧患自相罗。苟未悟玄旨，安事於琢磨。祸奏由道泄，密慎福臻多。其二曰：昔住昆仑官，共讲天年延，金液虽可遐，未若太和仙。仰登冥灵台，虚想咏灵人。忽遇传桑王，九老仙都真。驾胶紫虹辇，灵颜亦何鲜。启我寻长涂，邀我自然津，告以鸿飞术，授以玉胎篇。琼膏凝玄气，素女为我陈。俯抱琳凤腴，仰上飘三天。云纲立尔步，五岳可暂还。玄都安足远，蓬莱山脚问。传受相亲爱，结友为天人。替即游刑对，祸必无愚贤。秘则享无倾，泄则躯身颠。明生受诗讫，乃随安期生负岌，西至女几，北到圆丘，南至秦庐，潜及青城、九疑，周游天下。二十年中，勤苦备尝。安期生乃曰：子真有仙骨，专恭之甚，吾所不及也。遂授以太清金液神丹方，而告之曰：子若未欲升天，但先服半剂得明生。相别而去，明生乃入华阴山，依方合金丹，服之半剂得仙，而与俗人无异，人莫识其非凡。汉灵帝时，惟太傅胡广知其有道，尝访明生，以国祚大期问之。明生初不对，后亦告焉，无不验者。后人怪其不老，遂复饵金丹半剂，白日升天。临去，着诗三首以示将来，时光和三年也。其一曰：太和何久长，人命将不、水。翕如朝露晞，奄忽睡觉醒。生生世所悟，伤生由莫静。我将寻真人，澄神抱容景。盘桓昆陵宫，玄都可驰聘。涓子牵我游，太真来见省。朝朝王母前，夕归锺岳岭。仰采琼瑶葩，俯漱琳琅井。千龄犹一刻，万纪如电顷。其二曰：天地自有常，人命最险义。年若惊弦发一时犹轻矢逝。虽有灼灼姿，玉为尘生秽。林草无秋耀，绿叶岂终岁。惜彼繁茂摧，一辰彼寒霜厉。有存理必亡，有兴必有废。真君戏玄津，与物无凝滞。神冲紫霄内，形栖山水际。对虚忘有怀，游目托容裔。风尘将何来，真道故可大。其三曰：浊涂谅为叹，世乐岂足预。振褐扫尘遐，飘飘独远举。寥寥岩岳际，萧萧纵万虑。灵真与我游，落景乘鸿御。朝乘云轮来，夕驾扶摇去。嗷嘈天地中，嚣声安得附。
　　阴长生
　　阴长生，新野人。汉和帝永元八年三月己丑，立皇后阴氏，即长生之曾孙也。少处富贵之门而不好荣位，潜居隐身，专务道术。末闻有马明生得度世法，乃入诸名山求之。到南阳太和山中，得与相见，乃执奴仆之役，亲运履乌之劳。明生不教以度世之道，但旦夕与之高谈荣华当世之事，治生园圃之业。十有余年，长生未尝懈息。同时有共事明生者十二人，皆怨志而去，独长生礼敬弥笃。而明生数因言语得失之际，屡责骂之，长生乃和颜悦心，奉谢不及。如此积二十年，后清闲之日，明生问其所欲，长生跪曰：惟乞生尔，今以粪草之身，委质天匠，不敢有所汲汲惮於迟速也。明生哀其语，而告之曰：子真是能得道者也。乃将长生入青城山，煮黄土为金以示之。立坛敌血，即日以太清金液神丹授之。欲别去，长生乃叩头陈谢暂留仙驾，拜辞曰：弟子少长豪乐，希执卑逊，克身励己，若临水谷。不能弘道赞德，宣畅妙味，徒尸素壁立，而耄及之。是以心存生契，舍身寻真。天赐嘉会，有幸遭逢。自执篇二十二年，心力莫植，常惧毁替，筋力弱薄，微效靡骋，恩养不酬。夙夜感悦，告以更生，顿受灵方，是将灰之质蒙延续之年，炎林焦草惠膏泽之沾，所谓绝气与其苏息，瞽暗开其视听，感荷殊戴，非陋词所谢。昔太岁庚辰，闻先生与南岳真人、洪崖君、云成公、瀛洲仙女数人，共坐论传度，当委绢之誓，教授有交带之盟，应祭九老仙都九黑丈人诸君。祷祠受之，大药必行。下祭而受，为之不成。弟子预在典室，尝倦惟侧，亦具闻诸仙起末得道之言说、昔授丹节度矣。先生今日见谕，不复陈此，或非先生所授之不尽，将恐示弟子困穷矣。明生慰谕之曰：非有不尽，汝性耽玄味，专黑而和，灵官出鉴以相察矣，不复烦委俗人之信耳。於是长生入武当山石室中合丹，先服半剂，不即升天。而大作黄金数万斤，以布施天下穷乏，不问识与不识。周行天下，不与妻息相随，举门皆寿。后与委之，入忠州平都山修炼服丹，白日升天。临去，着书九篇，言上古仙者多矣，不可具记。而论但汉兴以来，高士得仙四十五人，迨千为六矣。二十八人是尸解去，余者白日升天焉。又自作序云：惟汉延光元年，新野山之北受仙若神丹要诀，道成去世。副藏名山，如有得者，列为真人，行乎去来，可为俗问不死之道。要在神丹，行气导引，倪仰屈伸，服食草木，可得小道，不能永度於世，以至天仙。子欲闻道，此是要言，积学所致，不为有神。上士为之，勉力加勤。下愚大笑，以为不然。能知神丹，久视长存。於是以黄素及金简写丹经三通，各藏於嵩华及缓山，缣书一通，付弟子，世世当有所复。有四言诗三章遗世，诗云：维予之先，佐命唐虞。爰逮汉世，紫文重纡。予独好道，而为匹夫。高尚素志，不事王侯。贪生得生，亦又何求。超边苍霄，乘飞驾浮。青要乘翼，与我为仇。入火不灼，蹈水不濡。逍遥太极，何虑何忧。游戏仙都，顾愍草愚。年命之逝，如彼川流。奄忽未几，泥土为俦。驰走索死，不肯暂休。予之圣师，体道之真。升腾变化，松乔为邻。惟予同学，十有二人。寒暑求道，历二十年。中多息惰，志行不坚。痛乎诸子，命也自天，天不妄授，道必归贤，身投幽壤，何时可还，嗟尔将来，勤加精研。勿为流俗，富贵所牵。神丹一成，升彼九天○ 寿同三光，何但亿千。维予垂发，少好道德。弃家随师，束西南北。委放五经，避世自适。二十余年，名山之侧。寒不遑衣，饥不暇食。思不敢归，劳不敢息。奉事圣师，承颜悦色。面垢足胝，乃见哀识。遂传要诀，恩深不测。妻子延年，咸享无极。黄白已成，财货千亿。役使鬼神，玉女侍侧。予得度世，神丹之力今平都山景德观刻碑传世。晋丹阳葛洪曰：尝闻谚言有云：不夜行则不知道上有夜行人。今不得仙者，安知天下山林问密自有学道得仙者邪。阴君已服神药，虽未升天，然方严厉，同声相应，便自与仙人相寻求闻见，故知此近世诸仙人之数尔。而俗人谓为不然，己所不闻，则谓之无有，不亦悲哉。夫草泽闲士，以隐逸得志，经籍自娱，不耀文彩，不扬名声，不修求友，不营文达，犹且不能识之。又况仙人，亦何急令朝菌之徒知其所云为哉。
　　臣道一曰：阴长生艰难事师，不得其道而不倦，诚之至矣，非常人之所可及也。故同时事马明生者十有二人，皆怨患而去，独长生礼敬弥笃，而卒得其道焉。《道德经》曰：学不学，复众人之所过，以辅万物之自然而不敢为。长生之谓也。
　　魏伯阳
　　魏伯阳，昊人也。高门之子，而性好道术，不肯仕宦。闲居养性，时人莫知其所从来，谓之治民养身而已。入山作神丹，将三弟子，知两弟子心不尽诚，丹成而诚之曰：金丹虽成，当先试之。饲於白犬，犬能飞者，人可服之。若犬死者，即不可服也。伯阳入山时，将一白犬自随。又丹转数未足，和合未至，自有毒丹，毒丹服之皆暂死。伯阳故便以毒丹与白犬食之，犬即死。伯阳乃复问诸弟子曰：作丹恐不成，今成而与犬食，犬又死，恐是未得神明之意，服之恐复如犬，为之奈何？弟子曰：先生当服之否？伯阳曰：吾背违世路，委家入山，不得仙道，吾亦耻归。死之与生，吾当服之耳。伯阳便服丹，丹入口即死。弟子相顾谓曰：所以作丹者，欲求长生耳，而服之即死，当奈此何？惟一弟子曰：师非凡人也，服丹而死，得无有意邪？又服之入口，复死，余二弟子乃相谓曰：作丹求长生耳，今服丹即死，当用此何为？若不服此，自可得数十年在世问活也。遂不服，乃共出山，欲为伯阳及死弟子求棺木殡具。二人去后，伯阳即起，将所服丹内弟子及白犬口中，须臾皆起。将服丹弟子姓虞及白犬而去，逢入山伐薪人，作手书与乡里人寄谢二弟子。弟子见书，始大懊恼。伯阳作参同契五相类凡二卷，其说似解周易，其实假借爻象以论作丹之意。一云束汉魏伯阳，会稽上虞人也。世袭簪锯，惟公不仕，修真潜默，养志虚无，每视轩裳如糠枇焉。不知师授谁氏，得古人龙虎经，尽获妙旨，乃约周易撰参同契三篇。又云未尽纤微，复作补塞遗脱一篇，继演丹经之奥。所述多以寓言借事，隐显异文。公撰参同契者，谓修丹与造化同途，故托易象而论之，今行於世。后来解注者数家，惟真一子彭晓所解最正，丹成仙去，书幸流传。
　　臣道一曰：道德经曰：道者万物之奥，善人之宝。魏伯阳，善人也，不私其宝而与天下共之，善之至也。盖自广成子发三丹九鼎之秘以明至道，历五帝有夏之世，虽神仙服胳传授问闻於人，丹道之玄几绝响。逮至殷周，太上复化身降生世问，斯道再扬。至前汉诸仙微寓歌诗，斯道犹未大阐。至伯阳假易道作参同契，至道之微尽之，为法於天下，可传於无穷，善人之宝其泄矣。此其教隆於汉晋，盛於隋唐，以迄于今，岂非伯阳之功乎。
　　历世真仙体道通鉴卷之十三竟
　　历世真仙体道通鉴卷之十四
　　周义山
　　紫阳真人姓周名义山，字季通，汝阴人也。汉丞相勃七世之孙，以冠族播流，世居贵宦。祖玄，汉昭帝元凤元年为青州刺史。父秘，为范阳令，时君始生焉。父后积秩累迁，官至陈留刺史。君时年十六，随从在郡，始读孝经、论语、周易。为人沉重，少言笑，喜怒不形於色。好独坐静处，不结名好。然精细微密，所存必感。常以平旦之后，日出之前，正束向立，漱口咽液，服气百数，向日再拜。旦旦如此，为之经年，父怪而问之所行何等事，君长跪对日：义山中心好日光长景之晖，是以拜之尔。至月朔日一之日，辄游市及闻间陋巷之中，见穷乏饥饿之人，解衣给食。时时登陆名山，喟然悲叹。或入石室中，欢然独笑。时陈留大儒名士，闻君盛德，体性沉美，咸往诣焉，君辄称疾不见宾客。汉侍中蔡咸，陈留高士，亦颇知道。闻君德行，数往诣君。每称疾不欲见之，父乃大怪，怒责之，督切使出见之。既不得已，遂出相见，咸大发清谈及论神仙之道、变化之事。君乃凝默内闭，敛神虚静，颔而和之，一不答也。是岁大旱，斗米千钱，路多饥草，君乃倾财竭家以济其困，阴行之人亦不知是君之慈施也。对万物如临赤子，斯积德仁爱之施矣。后遇陈留黄泰告君曰：闻君好道，阴德流行，用思微妙，诚感於我，是以相诣。吾是中岳仙人须林字子玄也，本卫人，灵公末年生。少好道德，受学於岑先生，见授炼身消灾之道术。后又遇仇公，见教以服气之法、还神守魂之事。吾行之甚验，大得其益。子少知还阳，精髓不泄，又知导引伏气，吞景咽浆，不复须阴丹内术补胎之益也。然犹三虫未坏，三尸未死，故导引服气不得其理。可先服制虫细丸，以杀谷虫。虫有三名，一名青古，二名白姑，三名血尸，谓之三虫。三虫在内，令人心烦满，意志不开，所思不固，失食则饥，悲愁感动，精志不至，仍以饮食不节断故也。虽复断谷，人体重滞，淹淹淡闷，所梦非真，颠倒反错，邪俗不除，皆由此虫在内摇动五脏故也。其方用附子五两、麻子七升、地黄六两、木七两、茱萸根大者七寸、桂四两、云芝英五两，凡七种。先取莒蒲根煮浓，作酒，使清淳。重美一斗半，以七种药吹咀内器中渍之，亦可不用吹咀，三宿乃出暴之。之燥，又取前酒汁渍之三宿，又出暴之，须酒尽止暴，令燥。内铁臼中，捣之极细，从令成粉。取白蜜和之，令可丸。以平旦束向初服二丸如小豆，渐益一丸，乃可至十余丸也。治腹内弦实上气．’心胸结塞，益肌肤，令体轻有光华。尽一剂则虫死，虫死则三尸枯，三尸枯则自然落矣。亦可数作，不限一剂也。然后合四镇丸，加曾青、黄精各一两，以断谷毕。若导引服气不得其理，可先服食众草苣胜、袂苓、木、桂、天门冬、黄连、地黄、大黄、桃镗及皮，任择焉。虽服此药以得其力，然不得九转神丹金液之道，不能飞仙也，但可为延年益寿尔。君按次为之服食木，五年身生光泽，彻视内见五脏。乃就仙人求飞仙要诀，仙人曰：药有数种，仙有数品。有乘云驾龙，白日升天，与太极真人为友，拜为仙宫之主，其位可同真公、定元公、大生公及中黄大夫、九气丈人、仙都公，此皆上仙也。或为仙卿大夫，上仙之次也。游行五岳或造太清，役使鬼神，中仙也。或受封一山，总领鬼神；或游翔小有群集清虚之宫，中仙之次也。若食谷不死，日中无影，下仙也。或白日尸解，过死太阴，然后乃仙，下仙之次也。我受涓子秘要，是中仙耳。子名上金书，当为真人，我之道非子真人所学也。今以守三一之法、灵妙小有之书二百事传子，石菌、朱柯、若乾芝与子服之，吾道毕矣，子可远索师也。君再拜受教，退而服神芝五年，目视千里外，日行五百里。遂巡行名山，寻索仙人。闻蒙山乐先生能读龙娇经，遂往寻之。遇衍门子，於是授龙娇经及三皇内文。登王屋山，遇赵陀子，授芝图十六首及五行秘符。又遇黄先生，受黄素神方、五帝六甲左右灵飞之书四十四诀。登蟠冢山，遇上卫君，授太素传左乙混洞东蒙之录、右庾素文摄杀之律。登嵩高山，遇中央黄老君合会仙人在其上太室洞门之内，君顿首拜，乞长生度世。老君曰：子存洞房之内见白元君邪？君对曰：实存洞房，尝见白元君。黄老君曰：子道未足，未见无英君也。且复游行，受诸要诀，当以上真道经授子矣。见白元君下仙之事，可寿三千年；见无英君，乃为真也，可寿一万年矣。君再拜受教而退，游行天下名山大泽。西登白空山，遇沙野帛先生，授太清上经。登峨媚山，入空洞金府，遇宁先生，授大丹隐书、八禀十诀。登岷山，遇阴先生，授九赤斑符。登岐山，遇臧延甫，授忧乐曲素诀。登梁山，遇淮南子成，受天关三图。登牛首山，遇张子房，授太清真经。登九疑山，遇李伯阳，授李氏幽经。登锺山，遇高丘子，授金丹方二十七首。登鹤呜山，遇阳安君，授金液丹经、九鼎神丹。登猛山，遇青精先生，授黄素传。登陆浑山，潜入伊水洞室，遇李子耳，授隐地八术。登戎山，遇赵伯玄，授二九素女术。登阳洛山，遇幼阳君，授青要紫书。登霍山，遇司命君，授经命青图上皇民籍。登乌鼠山，遇墨翟子，授紫度炎光内视图中经。登曜名山，遇大帝候夜神童，授金根之经。登委羽山，遇司马季主，授石精金光藏景化形。登大度山，遇刘子先，授七变神法。登都广建木，遇谷希子，授黄气之法、太空之术、阳精三道之要。登桐柏山，遇王乔，授素奏丹符。登太华山，遇南岳赤松子，授上元真书。登太冥山，遇九老仙都君，授黄水月华四真法。登合黎山，遇皇人，授八素真经、太上隐书。登景山，遇黄台万毕先生，授九真中经。登玄垄羽山，遇玉童十人、九气丈人，授白羽紫盖服黄水月华法。到桑木，登扶广山，遇青真小童君，授金书秘字。南行朱火，登丹陵，山，遇龚仲阳，授仙忌真记。西游登空山，见无英君，视西服洞房中，无英君处其左，白元君处其右，黄老君处其中。无英君服金精朱碧玉绫之袍，光赤朝霞，流景曜天，要太上灵气之章，佩九帝驱邪之策，戴翠上紫灵之冠，盖太玄丹灵上元赤子之祖父也。左连青宫之气，气冠万神，乃未有天地先，自虚空而生矣。白元君服丹玉之锦云罗重袍，白光内朱，流景参天，垂晖映神，玄黄彻虚，要太上灵精之章，佩玄元摄魔之策，戴招龙皂冠，盖玉房云庭上元赤子之父，右英皓青之室朝运生者也。中央黄老君是太极四真王之师老矣，上摄九天，中游昆仑，黄阙来其外，紫户在其内，下与二君入洞房，圆三寸，威仪具焉。夫至思神见，得为真人。若见白元君，得为下真，寿三千岁。若见无英君，得为中真，寿万岁。若见黄老，与天相倾，上为真人，列名金台。君既诣之，乃再拜顿首，乞与上要诀。黄老君曰：可还视子洞房中。君乃暝目内视，良久果见洞房之中有二神人，无英、白元君也，被服状如在空山中者。黄老君笑言曰：微乎深哉，子用意思之精也，白日升天之道。子还登常山，授子上真之道。君乃还常山石室中，斋戒念道。复积九十余年，中白元君、无英君、黄老君遂使授之大洞真经三十九篇，有玉童二十一人，玉女二十一人，皆侍真烧香，昼夜习之。积十一年，遂乘云驾龙，白日升天，上诣太微宫，受书为紫阳真人。佩黄旎之节，八威之策，带流金之铃，服自然之衣，食玉醴之饴，饮金液之浆。治葛衍山金庭铜城，所谓紫阳官也。紫阳有八真人，君处其右。一日三登昆仑，一朝太微帝君。以蟠冢为紫阳别宫，所谓洞庭潜宫也。蟠冢山有洞穴，潜行通王屋清虚小有天，亦潜通闱风也。
　　臣道一曰：周义山称疾养晦，积德累仁，终始一诚，广参众妙，真神仙之博学者也。观汉侍中蔡咸、陈留高士诣之，咸大发清谈，论神仙之道，变化之事，义山乃凝默内闭，敛神虚静，颔而和之，一不答也。《道德经》曰：曰：信言不美，美言不信。善者不辩，辩者不善。知者不博，博者不知。义山之意也。
　　王褒
　　清虚真人王君，名褒，字子登，范阳襄平人也，安国侯七世之孙。君以汉元帝建昭三年九月二十七日诞焉。洪基大业，世籍贵盛。君父讳楷，以德行懿美，比州所称，举茂才，除议郎，转中垒大夫、上党太守、黄门侍郎、侍中、左将军、疡门太守。楷正色彤管，坦诚献替，纳言推谟，披襟拔领，率职花民，政以礼成，舍刑宽赋，不肃而敬。天子贤之，迁殿上三老，使宾皇太子，讲春秋、尚书、论语、礼、易，恢恢仁长，循循善诱。遂名沸绝圃，声驰京夏。君即闲夜之感，喟然悲叹曰：人间尘蔼，趋竞得失，利害相攻，有瑜鹤雏之视老燕矣。遂决志辞亲，入‘华山中九年。一日夜半，忽闻林泽中有人马箫鼓之声。须臾渐近，仰而望之，见千乘万骑浮空而至。神人乘三素云辈，手把虎符，朱铁启途，握节执旎，曲晨倾荫，锦旗蔽虚。神人暂停驾而言曰：吾太极真人西梁子文也，闻子好道，劬劳山林，未该真要，诚可愍也。勤企长生，实为至矣。君乃驰诣轮毂之下，扣头自搏而言曰：褒以肉人，愚顽庸贱，少好生一道，莫知隐诀。真人曰：夫学道无师，无绿自解。我太极真人，神仙之司，主试校学者，领举正直尔。子玄录上清金书东华，名编清虚，位登小有，必当掌括宝籍，为天王之任。但注心四景，勤慕上业，道自成也。后隐阳洛山中，感南极夫人、西城真人，授君以太上宝文、八素隐书、大洞真经、灵书、八道紫度炎光石精玉马神真虎文、高仙羽玄，凡三十一卷。依科立盟，结誓而付。乃将君观玄洲，须臾而至。四面大海，悬涛千丈。洲上宫阙楼观，琼室瑶房，不可称记。西城真人曰：此仙都之府，太上丈人处之。乃将君入紫桂宫，见丈人着流霞羽袍，冠芙蓉之冠，腰带神光，手把火铃。侍女数百，龙虎卫阶。太上丈人与西城真人相礼而已相携共坐，君时侍侧焉。太上丈人曰：彼所谓王子登乎，学道遭逢良师，将得之矣。西城真人笑，因命君拜。拜毕，太上丈人使坐北向，丈人乃设厨膳，呼吸立具。灵骰千种，丹醴湛溢，墦烟震檀，飞节玄香。陈钧天之大乐，击金傲於七芒，崆峒启音，彻朗天丘。於是龙腾云崖，飞凤呜啸。山阜洪鲸，涌波凌涛。蕾买起太虚，风生广辽。灵歌九真，雅吟空无；玉华作唱．西妃折腰。尔乃众仙挥袂，万神迁延，羽童扮节，庆云缠锦。於是太上丈人会二十九真人，皆玄洲之太真公也。其第一真人自称主仙道君，指君而向西城真人言曰：视此子心眸澄邈，神停形凝，圆晨丕涣，六景发华，殆真人之美者，小有之贤王也。西城真人答曰：盖闻性发乎天，而命成乎人也。於是主仙道君命侍女范运华、赵峻珠、王抱台等，发琼岌，披绿辊，出上清隐书、龙文八灵真经二卷授君，又以云碧阳水晨飞丹腴二升赐君。君拜服之。真人遂将君还西城，九年道成，给飞台之车，东行渡启明、沧海，登广桑山，入始晖庭，诣大帝君。稽首再拜，大帝授以龙景九文紫凤赤书、上清神图八道玉录。次南行，渡渤海、丹海，登长离山，诣南．极紫元夫人、华盖上公，授以五云夜光云琅水霜。次西行，渡庾丘巨海沈羽之津，登丽农山，诣紫盖晨夫人、景真三皇道君，授以玉道绿字回曜太真隐书。次北游，渡雕柔玄海，济饮龙上河匏瓜津，登广夜山，诣高上虚皇大道玉君。会其出游，驾日月之晨，乘紫始之光，郁霭黄素之云，勃蔚八景之曜，飞真万亿，不可称数。君再拜道侧，乃诣上清玉晨帝君、玄清六微元君，二君授以宝洞飞霄绝玄金章，及赐太极隐书、龙明宝珠绛和云芝。君拜而饮之，即身金色，项映圆光，七曜散华，流焕映形。又退登阅风之野，玄圃之官，诣中皇玉帝，受解形遁变流景玉经。乃越郁绝济弱河，西诣龟台，谒九灵太真上清夫人。退，更清斋三月，受三华宝曜琼文琅书、灵晖上录、七晨素经。退，又清斋三年，浮浩汗之河，登白空虞山。山周回三万里，游行。翌日，趋诣紫清太素琼阙，即太素三元上道君所治焉。处丹灵白玉官，飞映绝曜，紫霞落焕，七光交陈，结於云宇之上。奇丽玄黄，不可名字。仙童玉女、侍右真人，盖无数也。君稽首再拜，诣琼阙之下。久时，太素三元上道君乃使绣衣命者西林藻，授君金真玉光流金火铃、豁落七元八景飞霞。又使清真左夫人郭灵盖、右阳玉华仲飞姬，资神策玉玺，授君以为太素清虚真人，领小有天王，三元四司右保上公，治王屋山洞天之中。给玉童玉女各三百人，主领上清玉章，太素宝玄太极上品九天灵文、六合秘籍、山海妙经，悉主之。又总括洞内明景三宝，得乘虎旅龙辇，金盖琼轮，八景飞舆，出入上清，受事太素，寝宴太极也。
　　梅福
　　梅福，字子真，九江寿春人也。少学长安，明尚书、谷梁、春秋，为郡文学，补南昌尉。汉成帝委任大将军王凤，凤专执擅权。而京兆尹三章素忠，直讥刺凤，为凤所诛。王氏浸盛，灾异数见，群下莫敢正言，福复上书讥切王氏，上不纳。又成帝久亡继嗣，福以为立建三统，封孔子之世以为殷后，复上书，终不见纳。是时福居家，读书养性为事。至平帝元始中，王莽专政，福一朝弃妻子，去九江，为昊市门卒云出前汉书。道家云：梅福得道仙去。豫章职方乘云：梅岭在西山，极崇峻，羊肠而上五里至顶，山下有梅仙观，今号阳灵观。观之上有梅仙坛，旧说梅子真弃南昌尉，学道於此。梅岭之下，白石源水出焉。又云：墨池在南昌县治，东汉南昌县尉梅福故宅基，因立为观，水竹幽茂。晋王右军羲之典临川郡，日每过此，盘确久之不能去，因号墨池。宋谢灵运亦尝居此一年，着老子经隐述并疏一部。唐太宗贞观中，号太一观，礼迎万天师居之。高宗龙朔二年来致醮祭，夜有云降殿上，至晓而散，坛上有仙灯之祥。玄宗开元问，即为开元观，玄宗自书额。宋徽宗崇宁二年，为崇宁万寿观后，又曰天宁。十道四蕃志载：梅福池，福种莲华池中，叹曰：生为我酷，身为我桔，形为我辱，妻为我毒。遂弃妻入洪崖山。岂墨池即此池与？如抚州之梅山梅仙观，隆兴府丰城县之梅仙观，有仙坛丹井在焉。临江军新淦县之玉笋山承天宫，瑞州新昌县之梅墩宅仙观、梅仙观，皆梅福经由修真之地。建宁府梅山在城南三里，方舆记梅福尝炼丹於此，有升仙坛。梅仙事实云：梅君求师慕道，访鸦荡诸山，游南闽，入支提山。又入仙霞山，乃武夷之东也。遂於岩上结庵积年，遇空同仙君，授以内外丹法。乃至鹦笼山，修炼不成。次至毛竹洞，入演仙山。复往玉华山，次至乌石山。至剑江西岭，再遇空同仙君降谓曰：汝之道绿在飞鸿山也。梅君遂至飞鸿山，结庵修炼，千日功成，神游体外，丹光烛天。梅君服丹讫，趣装登途，复回九江。只见祥光射日，紫雾浮空，云中仙乐嘹亮。金童执节，玉女持幡，力士控鸾，侍仙捧韶。梅君拜诏谢恩，乘青鸾飞升而去。自后飞鸿山号曰梅仙山也。宋神宗元丰五年七月救：梅福在汉之际，以孤远极言天下之事，其志壮哉。晚而家居，读书养性，卒於遗化高蹈、世传为仙。今大江之西，实存庙像，祷祠辄应，能泽吾民。有司上闻，是用锡兹显号，光灵不泯。其服朕恩，宜特封寿春真人。高宗绍兴二年闰四月敕：朕向巡漪於南国，以豫章为东朝母后，率掖庭而行舟楫，冒风波之险，凡所经涉，必有护持。爰锡褒恩，以答神既。洪州丰城县大江北岸梅福升仙坛观寿春真人，正谏不用，高名独存，悯汉室之不纲，去昊市而莫返。既严祠绾，亦锡封名。兹复益以美称，盖少敷於新渥。其饮异数，少慰平生，可特封寿春吏隐真人。
　　臣道一曰：《道德经》曰：将欲取天下而为之，吾见其不得已。此如汤
　　武革命，顺天而应人者也。又曰：天下神器，不可为也，为者败之。此如新室王莽犯分而窃位者也。以汤武之仁，犹不免见讥议於后世，瓦以乱臣贼子，专权擅柄，以谋篡弒之事乎？善乎，梅福之上书，讳诋王氏朝夕之渐，其虑患也深矣，其为纲常之计密矣。惜乎，当时人主不能用其言，卒成其祸，为奸伪之倡，遂使后世如桓玄、侯景之徒，纷纷皆是也。《道德经》曰：为之於未有，治之於未乱。岂非梅福欲以斯道增乎三纲五常之重而不幸乎。《道德经》又曰：大道废，有仁义；智慧出，有大伪。斯言尽之矣。
　　历世真仙体道通镒卷之十四竟
　　历世真仙体道通鉴卷之十五
　　裴君
　　清宁真人裴君，字玄仁，右扶风夏阳人也。以汉明帝二年，君始生焉。为人清明，颜仪整素，善於言笑，目有精光，垂臂下膝，声气高彻，呼如锺呜。家奉佛道，年十余岁，昼夜不寐，精思读经。尝於四月八□日与冯斓赵康子、上党皓季成共载诣佛图，时天阴雨，忽有贱人着故布单衣，巾黄巾，诣君车后索载。君礼而问之，不答，君下车以载之，康子、季成并大怒，呵问：何等人而上吾车乎？君乃陈谕，遂听俱载。君自徒行在后，颜无变色，寄载人自若；亦不以为惭也。将至佛图，乃曰：吾家近在此。乃下车，奄然失之佛图中。道人支子元者，颇知道，宿旧人传之已年一百七十岁，见君而叹曰：吾从少至老，见人多矣，而未尝见如子者。乃延君入曲室之中，幽静之房，大设丰撰。饮食既毕，将君更移隐处，呼之共坐，乃谓曰：吾善相人，莫如尔者。子月中珠子，正似北斗瑶光星，自背已下象如何魁，既有贵爵，又当为神仙，天下志愿，子保享焉。然津梁未启，七气未淳，不见妙事，亦无绿而成也。因以所修秘卫以告君，道人曰：此长生内术，世莫得知。吾昔游焦山及鳌祖之阿，遇仙人蒋先生者，乃赤将子舆也，以神诀五首授吾。奉而行之，於今一百七十年矣，气力轻壮，不觉衰老。但行之不勤，多失真志，不能去世，故虽延年，不得神仙也。犹是行之多违，精思不至之罪也。今以教子。於是授之以诸阶存思、运用持呎等法，及授诸高真经书符文，并授服袂苓、胡麻二法支子元服狭苓法，焦山蒋先生所传。袂苓五斤，盛治去外皮，乃梼下细槌以渍白蜜三斗中，盛之以铜器、可耐热白瓦器，以此器着大釜中，着水才半於所盛药器。腹微火，烧釜令水沸煮药器。数反侧，药令相和合。良久蜜消竭，煎出，着铁臼中，梼三万杵，令可丸。日一服三十丸如梧桐子大，百日百病除，二百日可夜读书，二年可使鬼神，四年玉女侍卫，十年夜视有光，能隐能彰，长生久视。服此一年，百害不能伤，疾病不能干，色反婴儿，肌肤充悦，白发再黑，眼有流光。凡合药，斋三日，煮之於密室盛处，勿令妇人鹦犬见及秽慢之也。五斤狭苓、一二斗白蜜为一剂，当作木盖盖之，煮药器上勿露也。煮之时反侧，药熟乃开之耳。火以好薪炭，不可用樵。当用意伺候料视，恒以为意。欲并合，多少在意。药成，预作丸，盛之以蜜器，可经千岁不败。支子元服胡麻法，蒋先生於黄金鳌祖山中授支公也。胡麻三斗，肥者，黄黑无拘，可择之，使清洁。於微火熬，令香气极，令燥，细梼以为散，令没没尔。勿下筏。白蜜三斗，以胡麻散渍会蜜中，搅令相和。使调匝，安器着釜水中，乃煮如前狭苓法伺候。令煎竭，可梼乃出梼之三万杵，如梧桐子大。日一服三十丸。尽一剂，肠化为筋，不知寒热，面返童颜，役使众灵。蒋先生惟服此二方，已凌烟化升，呼吸立至，出入无问，舆乘群龙，上朝帝真，位为仙宗也。
　　乐巴
　　乐巴，字叔元，内黄人仙传云蜀郡人。事汉桓帝四迁桂阳太守，甚有政声。后迁豫章太守，郡土多山川鬼怪，小人常破赀产以祈祷。巴素有道卫，能役使鬼神，乃悉毁坏房祀，剪理奸巫，於是妖异自消。百姓始颇以为惧，终皆安之。桓帝崩后，灵帝即位，陈蕃被诛，巴坐党，复谪为永昌太守。以功自劾，辞病不行。上书极谏，理陈窦之冤。帝怒，下诏切责，收付廷尉，巴自杀出后汉书。记纂渊海云：后一日一大风，天雾暗，失巴所在。寻问之，其日还成都，与亲戚别去而升天矣。仙传云：乐巴，蜀成都人也。少好道，不修俗事。时太守诣巴，请屈为功曹，待以师友之礼。巴到，太守曰：闻功曹有道，可试见一奇乎。巴唯唯。乃平坐，即入壁中去，冉冉如云气之状，须臾失巴所在。壁外人见化成一虎，虎乃巴矣。后举孝廉，除郎中，迁豫章太守。庐山庙有神，能於帐中共外人语，饮酒空中投杯。人往乞福，能使江湖之中分风举帆，船行相逢。巴至郡，往庙中，便失神所在。巴曰：庙神诈为天官，损百姓日久，罪当治之。以事付功曹，巴自行捕逐。若不时讨，恐其后游行天下，所在血食，枉害良民，责以重梼。乃下所在，推问山林社稷，求鬼踪迹。机此鬼於是走至齐郡，化为书生，善谈五经。太守即以女妻之。巴知其所在，上表请解郡守，往捕其鬼。巴到，诣太守曰：闻君有贤婿，愿见之。鬼已知巴来，托病不出。巴谓太守曰：婿非人也，是老鬼诈为庙神，今走至此，故来取之。太守召之不出，巴曰：出之甚易。请太守笔砚奏案，乃作符。符成，长啸空中，忽有人将符去，亦不见人形，一座皆惊。符至，书生向妇泣曰：去必死矣。须臾书生自擭符来至庭下，巴见，不敢前。巴叱曰：老鬼何不复尔形。应声即变为狸，扣头乞活。巴劫杀之，皆见空中刀下，狸头堕地。太守女已生一儿，复化为狸，亦杀之。巴去还豫章，豫章郡多鬼，又多独足鬼，为百姓害。巴到后，更无此患，妖邪一时消灭、后征为尚书郎。正旦大会，巴到后，有酒容。赐百官酒，又不饮，向西西南三噀之。有司奏巴不敬，诏问，巴曰：臣乡里以臣能治鬼护病，生为臣立庙。今耳且有耆老，皆来臣庙中享，臣不能早委之，是以有酒容。臣适见成都市上火，臣故嘐酒为雨以救之，非敢不敬。当请诏问，虚抵罪。乃发驿书问成都，成都奏言：正旦食后失火，须臾有大雨三阵，从东北来，火乃止。雨着人，皆作酒气。后一旦忽大风雨，天地晦冥，对坐不相见，因失巴所在。寻问，巴还成都，与亲故别，称不更还，老幼皆於庙中送之云。送时因风雨晦冥，莫知去处也。《真诰》云：昔巴作兵解去，入林滤山中，积十三年而后还家。今在鹤呜赤石山中。
　　左慈
　　左慈字元放，庐江人也。少明五经，兼通星纬。见汉祚将尽，天下向乱，乃欢旦．值此衰运，官高者危，财多者死，当世荣华不足贪矣。乃学道卫，尤明六甲一能役使鬼神，坐致行厨。精思於天柱山中，得石室内九丹金掖经。能变化万端，不可胜纪。曹公操闻名，召取关一室中，使人守视，断谷，日与二升水。期年乃出之，颜色如故。操欲学道，慈曰：学道当清静无为。操怒，谋杀之。慈知之，乃求乞骸骨归。操曰：何忽尔？慈曰：知公欲见杀，故求去尔。操曰：固无此意，公欲高尚其志，亦当不久留。乃为设饮。慈曰：今将分旷，愿乞分杯饮酒。操曰：善。慈拔簪以画杯酒，酒即中断，其问相去一分许。慈即饮其半送与操，操不喜，未即为饮。慈乞尽饮之，以杯掷屋栋，杯便悬着楝，动摇似飞乌之俯仰，若欲落而复不落。举坐莫不属目。杯良久乃堕地，诸人乃视杯，已失慈所在。后操一日宴宾，慈亦预坐。操顾谓众宾曰：今日高会，珍羞略备，所少昊松江鲈鱼尔。慈因求铜盘贮水，以竹竿饵钓於盘中，须臾引一鲈鱼出。操曰．．一鱼不足以供坐客。慈更以钓沉之，复引鲈出，皆三尺余。操又曰：既已得鱼，恨无蜀中生姜尔。慈曰：易得。操恐近取之，曰：吾前遣人至蜀买锦，可报增二匹。语顷，即得姜，并获使报。后返，验问增锦之状，若符契焉。操出近郊，士大夫从者百许人。慈乃资酒一升、脯一斤，手自斟酌，百官莫不醉饱。操怀不意，因坐上收欲杀之，慈乃却入壁中，霍然不知所在。后有人见慈住处，乃往白操。操又遣人收之，得慈。慈非不能隐，故令世人知其神尔。於是收执下狱。狱吏欲拷请，户中有一慈，户外有一慈，不知当考何者。操闻而恶，使将军引出，市杀之。须臾有七慈相，始一官收得六慈，失一慈，有顷六慈俱失。操乃令闭四市门而索之。或不识慈，问慈何如人，曰：眇一目，着葛巾，青单衣。无非慈者，竟不知所收。操令捕得，逐人便斩。后数日见慈，便斩头断以白操。操大喜，言果左慈头也。就而视之，一束茅尔。还视其尸，亦失所在。人有从剎州来者，见慈在刻州矣。后人逢慈於阳城山头，因复逐之，遂走入羊群。操知不可得，令自羊中告之曰：不复相杀，本试君术尔。忽有一老纸屈前两膝，人立而言曰：遽如许。即竞往赴之，而群羊数百皆变为老纸，屈前膝立云：遽如许。遂莫知所取焉上文所载多同后汉书。刺史刘表亦以慈为惑众，拟收害之，表出耀兵。慈意知欲见其卫，乃诣表云：有薄醴，愿以饷军。表曰：道人单侨，吾军人众，安能为济乎？慈重道之。表使视之，有酒一斗，器盛之，脯一束，而十人共举不胜。慈乃自出取之，以刀削脯投地，请百人奉酒及脯以赐兵士。酒三杯，脯一片，食之如常酒脯味。凡万余人，皆周足，而器中酒如故，脯亦不尽，坐上宾客千人皆大醉。表乃大惊，无复有害慈之意。慈委表去，入束昊。丹徒徐堕有道卫，慈过之。堕门下有宿客，牛车六七乘，欺慈云：徐公不在。慈知客欺之，使去，客即见牛在杨树梢行。适上树，即不见，下即复见行树上。又车毂皆生刻棘，长一尺，斫之不断，推之不动。客大惧，即报徐公：有一老翁，眇目，吾见其不急之人，因欺之云公不在。去后须臾，牛皆如此，不知何等意。公曰：咄咄，此是左公过我，汝曹那得欺之，急追可及。诸客分布逐之，及慈，罗布扣头谢之。慈意解，即遣还去。及至，车牛等各复如故。慈往见孙讨逆，讨逆复欲杀之。后出游，请慈俱行，使慈行於马前，欲自后刺之。慈着木履，拄一竹杖，徐徐而行。讨逆鞭马逐之，终不能及，乃止。慈后入霍山，合九华丹，丹成仙去。《真诰》云：左慈今在小括山，常行来，数在此下，寻更受职也。慈颜色甚少，正得炉火九华之益。其下注云：左慈字元放，李仲甫弟，即葛玄之师也。魏武父子招集诸方士，慈亦同在。汉献帝建安末渡江寻山，乃得入洞。又乞丹砂，合九华丹。九华丹是太清中经法，小括即小括苍山，在永嘉溪桥之北。
　　孔元方
　　孔元方者，许昌人也。常服松脂、狭苓实。始得此药时，年已老。自后岁岁更少，常如四十许人。邮元节、左元放皆为亲友，俱业五经及当世之事，专修道术。元方仁慈，恶衣蔬食，饮酒不过一升，年一百七十余岁。道家或时请元方会饮，人作一酒令，次至元方。元方无所说，直以杖拄地，乃手抱杖倒坚，头在下，足向上，以一手持酒杯倒饮之，人莫能为也。元方有一妻一子，．不积余财，颇种五谷。尝遭火发，诸人并来救之出，屋下衣粮林几，元方了不之顾，惟露坐篱下视火。其妻催使元方助之，元方大笑曰：何用此为忧惜。又别於水边凿岸，作一窟室，方广丈余。元方入其中，断谷数月，乃复还家。家人亦不得往来。室前有一相树，往复从棘草问行委曲。弟子有急欲诣其居处，终莫能得。后东方有一少年，姓冯名愚，好道。伺见元方入室，愚寻得之。元方曰：人未尝得见我，汝今日见我，似可教也。乃以素书二卷授之，曰：此道之要言也，四十年得传一人。世若无人，不得以年限足故而妄授也。若四十年无所授，八十年如有二人可授者，则顿授之与二人也。可授不授为闭天道，不可授而授为泄天宝。闭道泄宝，殃及子孙。我已得所传，吾今去也。乃委妻子，入西岩。后五十年暂还乡里，时人当有识之者。
　　焦先
　　焦先者，字孝然，河东大阳人也。在乡里累岁，年一百七十，常食白石，似今之熟者大芋也。先日日入山伐薪以施人，先从村头一家起，周而复始。始担薪以置人门外，人见之，时布席与坐，为设食。先便坐食，亦不与人语。若人不见，便私置薪於人门间便去，连年如此，及魏受禅，居河之湄，结草为庵，独止其中。不设状席，以草暮衬坐。其身垢浊如泥漆，或数旦一食，行不由径，不与女人交游。衣弊则於市卖薪以买，故衣着之，冬常着单衣。太守董经往视之，亦不肯语，经亦以为贤。后野火起，烧其庵屋。人往视之，见先危坐於庵下，不动。火过，庵烧尽，先乃徐起，其衣服亦不焦灼。又更作庵，时天大雪，人屋多坏。先庵倒，人往不见先所在，恐已冻死。乃共拆庵索之，见先熟卧於雪下，颜色赫然，气息休休，如暑夏醉卧之状。人莫知其异，多欲从学道，先曰：我无道也。或老或少，如此三百余年，乃与人别去，不知所适。所请者，竟不得一言也。魏书云：自羲皇以来，一人而已。
　　阳翁伯
　　阳翁伯事亲孝，葬父母，神感之，泉出墓侧。有饮马者，以白石一升与之，令种，生美玉。一日，有青童引至海山，仙人曰：汝孝於亲，当夫妇仙。后徐氏有女，以白璧成婚。数年，夫妇俱升天。又《搜神记》云：阳翁伯常以浆给行旅，一日有人饮讫，怀中出白子一升与之，曰：种生美玉，并得好妇。如言种之。有徐氏女极美，求之，徐公曰：得美玉一双即可。以所种得玉璧，遂妻之。
　　李意期
　　李意期者，蜀郡人也。乃汉文帝时人，至蜀先主时尚在也。有人说四方郡国宫观市里者，意期即为撮土成之，郡国人物皆是也，但纤微尔。须臾消减，不知所之。先主欲束伐昊，报关羽之怨，使人迎意期。意期至，先主问以吉凶，意期不答，索纸笔画作兵马器仗十数，便以手裂坏之。又画一大人掘土埋之，便径还去。先主不悦，果出军，为陆伯言所败，师屠十余万众，仅得数百人还。兵甲蓊粟，略无存者。先主惭患，发病而卒於永安。诸人乃追念意期所画大人埋之，正是先主之死像也。一传云：李意期於城角中作一土窟，居其中，冬夏单衣，但饮酒食脯及枣，或百日或二百日不出。
　　杜契
　　杜契，字广平，京兆杜陵人也。汉灵帝建安初，渡江依孙策，后孙权《真拙阁》作孙皓，误用为□信校尉。黄武二年，契学道，师介瑛，受玄白术，居茅山之束。久之，能隐形遁迩。时与弟子采伐，货易衣粮，而人不能知之。数入洞中，得仙。《真诰》云：有弟子二人，一人孙贵，孙女寒华也。一人陈世京也。世京孙休，时作侍郎。
　　李阿
　　李阿者，三国时蜀人也。传世见之，不老如故。常乞食於成都市，所得随多少尽皆施与贫穷者。夜去朝还，市人莫知其还宿。有古强者，疑阿是异人，常亲事之，试随阿还所宿，乃去青城山中。强后复随阿去，然未知道，恐有虎狼，私持其父大刀。阿见而怒强曰：汝随我行，那畏虎也。取强刀以击石，刀折败。强切忧刀折，至旦复出，阿问强曰：汝忧刀败邪？曰：实恐父怒。阿即收刀，以左右击地，刀复如故，以还强。强逐阿还成都，未至，道逢人轰车，阿以脚置车下，铄其骨皆折，阿即死。强守视之，须臾阿复起，以抑脚而复如常。强时年十八，见阿如五十许人。至强年八十余，而阿犹如故。语人言被昆仑召当去，遂不复还。《九域志》：资州焦坛山，昔李阿真人修炼於此，后於蜀州新津上升。
</div>
    <div class="pagination">
<a href="历世真仙体道通鉴_page7.html">上一页</a><span>...</span><a href="历世真仙体道通鉴_page3.html">3</a><a href="历世真仙体道通鉴_page4.html">4</a><a href="历世真仙体道通鉴_page5.html">5</a><a href="历世真仙体道通鉴_page6.html">6</a><a href="历世真仙体道通鉴_page7.html">7</a><span class="current-page">8</span><a href="历世真仙体道通鉴_page9.html">9</a><a href="历世真仙体道通鉴_page10.html">10</a><a href="历世真仙体道通鉴_page11.html">11</a><a href="历世真仙体道通鉴_page12.html">12</a><a href="历世真仙体道通鉴_page13.html">13</a><span>...</span><a href="历世真仙体道通鉴_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
