<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 7 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 7 页/共 19 页</h1>
    <div class="content">　　上成公，玄县人。其初出行，久不还家，后归语其家人曰：我已得仙。因辞家而去，人见其举步稍高出虚空中，良久乃没。后汉时人也。
　　桐君
　　汉献帝建安三年，耳图国献呜石鹦，其色如丹，大如燕，常在地中应时而呜，声能远彻。其国闻其呜，乃杀牲以祠之，当声处掘，则得此鹦。若天下太平，翔飞颉顽以为佳瑞，亦谓之宝鹦。人听地中以候晷刻，道士云：仙人桐君采石，入穴数里，得丹，石鹦舂碎为药服，令人有声气，后天而死。昊宝鼎元年，四方贡珍怪，有琥珀燕，置之静室，自於室内呜翔，此之类也。
　　刘晨
　　刘晨、阮肇，刻县人也。汉明帝永安十五年，二人往天台山采药，迷失道路，粮食乏尽。望山头有一桃木，共取食之，如觉少健。下山得涧水饮之，并各澡浴。又望见蔓菁菜从山腹出，次又有一杯流出，中有胡麻饭屑。二人相谓曰：去人问不远矣。因过水，深四尺许，行一里，又度一山，出大溪，见二女颜容绝妙，世所未有。便唤刘、阮姓名，如有交旧也。喜悦，因语曰：郎等来何晚也。因邀过家，厅绾服饰，无不精华，东西各有状帐帷幔，七宝璎珞，非世所有。左右直息青衣，悉皆端正，都无男女。须臾下胡麻饭、山羊脯食之，甚美。又设甘酒，又有数仙客将三五桃至女家，云：来庆女婿。各出乐器，歌调作乐。日既向暮，仙客各还去。刘、阮就所邀女家止宿，驻留十五日。求还，女答曰：今来此是宿福所招，得至仙馆，比之流俗，何有此乐。遂住半年，天气和适，常如三二月，百乌哀呜，无不悲思。求归甚切，女曰：罪根未灭，使令君等如此。更唤诸仙女共作鼓吹，送刘、阮从此山洞口去，不远至大道。随其言而得还家乡，并无相识也。乡里怪异，乃验得七代子孙，传上祖公入山不出，不知何在。既无亲属，栖泊无所。却欲还女家，寻当年所往山路，迷莫知其处。至晋武帝太康八年，竟失二公，不知其所之也。
　　武丁
　　桂阳城武丁有仙道，常在人问，忽谓其弟曰：七月七日织女渡河，诸仙悉还宫。吾已被召，不得停，与尔别矣。弟问：织女何事渡河，兄何时当还？答曰：识女暂诣牵牛，吾去后三千年当还耳。明旦失武丁所在，世人至今犹云：七月七日织女嫁牵牛云。
　　玄都先生
　　玄都先生者，授《仙人黑玉天地铃经》，行而得道。
　　蔡长孺
　　蔡长孺者，蜀郡人。服十精丸，年三百岁，色如少童。
　　延明子高
　　延明子高者，服麋角得仙。
　　崔野子
　　崔野子者，服木以度世。
　　灵子真
　　灵子真者，服桃胶以得仙。
　　任敦
　　任敦，博昌人也。少在罗浮学道，后居茅山南洞，行斗步之道及《洞玄五符》，能役召鬼神，隐身分形。居山舍，虎狼不敢触犯。
　　敬玄子
　　敬玄子修行中部之道，存道守三一，常歌曰：遥望昆仑山，下有三顷田；借问田者谁，赤子字元先。土生二灵木，双关侠两边，日月互相照，神路带中天。采药三微岭，饮漱华池泉。遨游十二楼，偃赛步中原。意欲观绛宫，正值子丹眠。金楼托玉几，华盖与相连。顾见双使者，博着太行山。长谷何峥嵘，齐城相接邻。纵我飞龙辔，忽临无极渊。黄精生泉底，芝草披岐川。我欲将黄精，流丹在眼前。徘徊饮流丹，羽翼奋迅鲜。意犹未策外，子乔提臂肩。所经信自险，所贵得神仙。
　　帛举
　　帛举字子高，尝入山采薪，见二白鹄飞下石上，即成两仙人。共语云：顷合阴丹，就河北王母索九剑酒服之，至良。子高闻仙人言，就访王母者，得九剑酒，还告仙人，乞阴丹服之，即翻然升虚，治於云中，掌云雨之任。魏晋问有帛和，师河北王母未审是此人否。
　　徐季道
　　徐季道少住鹄呜山，后遇真人谓曰：夫学道，当巾天青，咏《大历》，蹶《真诰》作路双白，徊二赤。此太素五神，道之秘事也，其语隐也。《大历》者，《三皇文》是也，季道修行得道。
　　赵叔期
　　赵叔期，不知何许人。学道於王屋山中，时时出民问。闻有卜者在市，叔期往见之。卜者谓叔期曰：欲入天门，调三关，存朱衣，正昆仑。叔期知是神人，因拜扣头，请其要道。因以一卷书与之，是胎中记。拜受之，后合神丹而升天。
　　庄伯微
　　庄伯微者，汉时人，少好道，不知求道之方，惟以日入时正西北向，闭目握固，想昆仑山。积三十年，后见昆仑山人授以金液方，合服得道。《真诰》云：想见昆仑山二十一年，后服食入中山学道。犹存此法，当复十许年，后闭目，乃奄见昆仑。存之不止，遂见仙人授以金液之方，遂以得道。
　　瞿武
　　瞿武，后汉人也。七岁绝粒，服黄精紫芝。入峨眉山，天竹一真人授以真诀，乘白龙而去。今蜀州有瞿君祠。
　　匡俗
　　匡俗字子希，少以孝悌着称。召聘不起，至心学真。游诸名山，至覆笋山，上有湖，周回数里，多生灵草异物，不可识。其傍有石井泉，通湖中。又有石鸦，至春秋时皆能群飞。复有小石笋，中有玉谋，多记山名福地及得道人姓名。后服食得道。
　　卢耽
　　卢耽者，少学道得仙。后复仕为州治中，每时乘空归家，到晓则反。州尝元会，期贺，在列，时耽后至。回翔阁前欲下。次为威仪以篇掷耽，得一只履坠地，耽由是飞去。
　　傅先生
　　傅先生者，学道於焦山中，精思七年，遇太极真人《真诰》云太极老君，与以木钻，使之穿一石盘，厚五尺许，戒云：石盘穿，仙可得也。於是昼夜钻之，积四十七年，钻尽石穿。仙人来日：立志若斯，宁有不得道者。即授以金液还丹，服之度世。《丹台录》云：升太清为南岳真人。
　　黄观子
　　黄观子少好道，家奉佛道，朝朝拜叩，求乞长生。如此积四十九年，后遂服食，入焦山，太极真人以百四十事试之，皆过。遂服金丹，而咏《大洞真经》，今补官为太极左仙卿。
　　石坦
　　石坦字洪孙，渤海人也。游赵魏诸名山，得道，能分身，同时请十余家，各一家有一坦，所言各异。
　　张巨君
　　张巨君者，不知何许人也。许季山得病不愈，清斋祭泰山请命，昼夜所诉。忽有神人来问曰：汝是何人，何事苦告幽冥？天帝使我问汝，可以实对。季山曰：仆是汝南平舆许季山，抱疾三年，不知罪之所在，故到灵山请央死生。神人曰：我是仙人张巨君，吾有易道卜筮，射知汝祸祟所从。季山因再拜请白：幸蒙神仙迂降，愿垂告示。巨君为筮卦，遇震之但初九、六二、六三有变，巨君曰：汝是无状之人，病安得愈乎？季山曰：愿为发之。巨君曰：汝曾将客束行，为父执仇，於道杀客，内空井中，大石盖其上。此人上诉天府，以此病谴汝也。季山曰：实有此罪。巨君曰：何故尔邪？季山曰：父为人搏，耻蒙此以终身。时与客报之，未至，客欲告怨主，所以害之。巨君曰：冥理难欺，汝勤自首，吾还山当为汝请命也。季山渐愈，巨君传季山筮卦卜，喜於《易》占，但不得巨君度世之方。
　　历世真仙体道通鉴卷之七竟
　　历世真仙体道通鉴卷之八
　　尹喜  
　　无上真人尹喜，字公文。初，母氏尝昼寝，梦天下绛霄，流绕其身。及喜生时，家内陆地自生莲花，光色鲜盛。眼有日精，姿形长雅，垂臂下膝，堂堂有天人之貌。少好学坟索，善於天文秘纬。仰观俯察，莫不洞彻，虽鬼神无以匿其情。大度恢杰，不修俗礼。损身济物，不求闻达。逸响遐宣，周康王时为大夫，后召为东宫宾友。结草为楼，仰观乾象，精思至道，号为楼观。喜於是时，瞻见束方有紫气西迈，天文显瑞，知有圣人当度关而西。乃求出为函谷关令，王从之。昔在浩劫，有圣人名太上老君，自开辟以来，传弘大道，历世降为帝者师详见前卷之二，自天皇氏通玄天师至周郭叔子。以后降世，详见混元实录。至殷阳甲十七年，自太清境分神化气下降，托孕於玄妙玉女，计八十一年，於武丁九年庚辰二月十五日降生。生而皓首，故号日老子。老子者，老君也。於四十三年甲寅，於亳州乘白鹿升天详见后卷《无上元君纪》。至辛纣二十一年，文王再降於歧山之阳。周文王为西伯，召为守藏史。周武王时迁为柱下史，周成王时仍为柱下史。乃游西极大秦、竺乾等国，号古先生，化导其国竺乾在昆仑之西，非天毒之天竺也。至康王时还归于周，复为柱下史。昭王时去官，归亳隐焉。老君复欲开化西域，乃以昭王二十三年癸丑天上之无极元年也五月壬午，驾青牛之车，薄版为隆穹，徐甲为御将，西度函关。喜至关曰：夫阳数极九、、星宿值金，岁月并王法，应九十日内有大圣人经过京邑。乃敕关吏孙景曰：若有形容殊俗，车服异常者，勿听过。喜即预期斋戒，使扫路四十里，夹道烧香以俟天真入境。至七月十二日甲子，果有一老人皓首聪耳，乘白舆，驾青牛而至。关吏曰：明府有教，愿公少留。乃入白喜，喜曰：道今来矣，我得见圣人矣。即具朝服出迎，跪伏扣头，邀之曰：愿大人暂留神驾。老君谢曰：吾贫贱老翁，居在关东，田在关西，今暂往取薪，何故见留，幸听度。喜复稽首曰：大人岂是取薪，久承大圣当来西游，劳神暴露，愿少憩神驾。老君曰：闻开导竺乾有古先生，善入无为，永存绵绵。是以升就道，经历关，子何苦留邪？喜又曰：今睹大人，圣姿超绝，乃天上之至尊，边夷何足往观？愿不托言，少垂哀愍。老君曰：子何所见而知吾？喜曰：去冬十月，天理星西行过勖斗中有天理四星，主统理万物，自今月朔，融风三至，东方真气状如龙蛇而西度，此大圣人之征。喜少好坟《易》及天文秘纬，凡仰观俯察，未尝不验，故知必有圣人度关。夙夜存思，未尝暂息。今以有绿，果遇仙驾，愿垂慈诲，开济沉冥。老君既三试之皆过，乃怡然笑曰：善哉，子之知吾。吾亦已知子矣，子有通神之见，当得度世也。喜圻跃，叩头再拜曰：敢问大圣姓字可得闻乎？老君曰：吾姓字渺渺，从劫至劫，非可悉说也。吾今姓李，字伯阳，号曰老聪。鹏与檐同，亦作檐。喜於是就官舍设座供养，进盥栉，行弟子之礼。老君之御者徐甲，少赁於老君，约日雇百钱，至出关时，计当七百三十万钱。甲见老君去官远适，亟来索钱。老君谓曰：吾往西海大秦、唇宾、天竺、安息诸国，令汝御车，还当以黄金计直价汝。甲如约。及至关，饭青牛於野，老君欲试之，乃以吉祥草化为一美女，行至牧牛之所，辄以言戏甲。甲惑之，欲留，遂负前约。乃诣关令讼老君，索佣钱。老君谓甲曰：汝随我二百余年，汝久应死，吾以太玄生符与汝，所以得至今日，汝奚不念此而讼吾？言讫，符自甲口中飞出，丹篆如新，甲即成一聚白骨。喜悯甲违心致死，乃为甲叩头请命，愿赦其罪赐以更生，乞为出钱偿之。老君重喜慈舍，曰：善。乃复以太玄生符投之，甲即立生。老君曰：吾不责汝，汝负本约，道自去汝，故死耳。今偿汝钱。喜即以钱给甲，而礼遣之。甲请留，不许，伏地搏颊曰：已沐圣恩曲赦罪戾，今此枯骨，复见光明，刻骨铭心，愿从云驾。老君竟弗许。老君为喜留关下百有余日，喜斋戒，叩头再拜，跪请曰：尘凡孺子，幸遇圣人，投身委命，愿闻大道。老君曰：微哉，子之问也。夫大道守真，三品为则，以一为度，以正为德。喜曰：道品有三，要得升仙，其可行乎？老君曰：子能知一万事毕，闭塞情欲入奥室，炼金食气为第一，子能知之守勿失。喜踊跃，稽首曰：炼金奈何？曰：神方也，自．至真上帝，莫不由金丹而得道，履九幽而入杳冥，上下虚无，因神明而俱升。喜稽首曰：愿闻其旨。老君曰：红铅黑锡大丹头，从红入黑是真修，黑中取精赤取髓，解取赤黑药无比。用赤入黑保长生，用黑入赤天仙矣。喜曰：道射高矣妙矣，末学未究，愿赐指示。老君日．．一者是铅铅为君，二者是汞汞是臣。若铅不真，其汞难亲；若铅是亲，不失家臣。青腰使者，赤血将军，和合两姓，异族同草。白汞作脑，黄芽为根，化铅为粉，炼汞成尘。阴居阳位，阳数阴匀。日盈月反，寒暑区分。开设法象，赫然有文。惟吾此道，天地常存。喜拜曰：药物之旨，敬闻命矣。炉鼎之制，水火之候，奈何？老君歌曰：圆三五，寸一分，口四八，两寸唇，长二寸，厚薄均。腹三齐，坐垂温。阴在上，阳下奔。首尾武，中问文。始七十，终三旬，内二百，善调匀。阴火白，黄芽银。两柒聚，辅翼人。子处官，得安存，来去游，不出门。渐成大，性精纯。即归一，还本原。至一周，甚栖勤，密防护，莫迷昏。途路远，甚幽玄。若达此，会乾坤。子午沾，今魄魂，得长寿，入仙村。乐道者，寻其文，谛思之，勿须论。又歌曰：日月本是乾坤精，卦象周回甚着明。前三五兮后三五，五六三十又还生。生兮灭兮周十二，十二中分二十四。二十四气内推迁，万象爻铢都在此。水银一味翻为二，变化阴阳成既未。既未却配为夫妇，始觉壶中有天地。又歌曰：金液还丹仙华流，高飞云翔登天丘。赤黄之物成须臾，当得雌雄纷乱珠。可以腾变致行厨，灵人玉女我与俱。出入无问天同符，其精凝霜善沉浮，汝其震敬必来游。金液之诀尽於此矣。丹成，作金以为食器，亦得长生，先试作金，金成乃可服。故日金可作，世可度也。於是授喜《太清八符经》《太清观天经》《九都经》《神丹经州《金液经》及《八炼九转还丹伏火之诀》焉。老君复谓曰：审欲神仙，当先服还丹金液。汝不服还丹金液，虚自苦尔，为寒温风湿，鬼气所击，司命不能救也，可不勉哉。努力作丹，早自防卫，勿示愚人，令讪毁神道，益子之过。嗟乎，行尸虽富有万物，贵为王侯，不满百年，成土一篑，甚可哀也。合作神丹，劳苦须臾，一成便仙，与天相毕，恣心所欲，乐可央乎。喜曰：炼金食气，道有二乎？老君曰：天地之精华，阴阳之根本，二气之谓也。阳龙阴虎，木液金精，二气交会，炼而成者，谓之外丹。含和炼藏，吐故纳新，上入泥丸，下注丹田，循环不息，朝于绛宫，采於五府，以哺百神，此内丹也。修道之士，得内丹者可以延年，得外丹者可以升天。三一九思者，内修之要也。九丹金液者，外炼之极也。合而修之，道成央矣。喜重请曰：炼金之法既奉教矣，敢闻食气奈何？老君曰：食气固精，受明玄经，生道要妙，出幽入冥。上固云门，下固灵根。知之甚易，行之甚难。夫形动德散，气越道判，精消魂损，目动魄乱。是以圣人静形固气，畜精爱视，则道德虚凝，魂魄固守，形一神万，道乃成就。常以半夜之后，偃卧握固，鼻纳清气，口徐吐之。复守三一，入室九思，神定气安，仙道近矣。因授喜玉历中经三十五章，喜曰：三一之旨，愿赐指示。老君曰：三一之道，神仙所重，世莫得闻，子其秘之。两眉问却入一寸为明堂，二寸为洞房，三寸为泥丸，上丹田宫也。中有赤子，字元先，名帝卿，心中为绛宫，中丹田宫也。中有真人，字子丹，名光坚，脐却入三寸为命门，下丹田宫也。中有婴儿，字元阳，名玄谷，皆长三寸，同服赤积赤衣赤履，些三一也一云上一紫衣，中一赤衣，下一黄衣，皆一婴儿之状。下一座金林玉几，常以金炉玉匕搅精华，以哺上一、中一、下一，当昼夜存之也。子欲长生，三一当明。子能守一，一亦守子矣。气变为精，精变为神，神化为婴儿，婴儿上为真人。真人然后为赤子，此真一也。又曰：伪道养形，真道养神。神真道通，能亡能存。神能飞形，亦能移山，形为灰土，其何识焉。耳目声色，为子留愆；鼻口所喜，香味是冤。身为恼本，痛痒寒温；意为形累，愁毒忧烦。弗疾去之，则志气日耗，寿命不延。其来久矣。子当先损诸欲，莫令意逸。闲居静处，精思斋室。丹书万卷，不如守一。常以虚为身，以无为心。无身之身，无心之心，可谓守神。守神玄通，是谓道同。其犹高山大泽，非欲虫鱼乌兽，而虫鱼乌兽归之。人能虚无无为，非欲於道，道自归之矣余见《西升经》。乃授喜太阳金真九炼之法，谓之九室存思。第一无邪思，第二正身思，第三致正思，第四大正思，第五极正思，第六深正思，第七正真思，第八洞玄思，第九大洞思。入此九室，行此九思，即与太阳合形，同臻於道。喜皆得其秘，再拜稽首，敬佩玄恩。喜於是辞疾去官。十二月二十五日，奉邀老君归其家。他日请曰：意愚不知所问，愿请益。老君曰：子欲修身养性，行道纪形，结气成神，终始无穷者，莫先以静。故天静以为定，神静以为变，人静以为生。将静之时，反听内观，心不妄念，口不妄言，形不妄动。无色之色为之见，无声之声为之闻，无味之味为之甘，不言之言为之教。神景为之降，福德为之臻，和气为之应矣。子欲静神，先沐浴斋戒二十五日，然后精炼己身，魂魄和平，乃可入室。入室之后，或丹蛇来着子心，或王母来降，或道身应见，此皆身中之神试子尔，但勿惊怖。有问不对，有所伤犯应勿为惧。但安心定志，其物自去。经二十五日、四十五日、六十日、八十五日、一百五日、一百二十五日、一百五十日、一百八十日，并有神来，皆是试子。安心勿对，不能为害。若生怖惧，为试不过，则失道矣。戒之谨之，百八十日后，室内自明，安危存亡之事，无不预知，身中宫府1一显见。二百八十日后，众病皆除。一年之后，瘢痕皆灭。千日之后，形神俱妙，为真人矣。即授喜《妙真》《内解》等，《太清上法》《三诃真经》《灵宝符图》《太玄》等法、俾教授至精仁者，羽化神仙，令毋断绝。喜稽首礼谢。乃谓喜曰：吾重告尔，古先生者，即吾之身，尝化乎竺乾。今将返神，还乎无名，绵绵若存。吾今逝矣，亦反一源。老君将欲西适，喜叩头乞请侍行，老君曰：吾游乎天地之表，戏乎玄冥之问，四维八极，上下无边，子欲随吾，乌何得焉。喜曰：入火入渊，入地上天，灰身没命，愿随大仙。老君曰：得道之士，目能洞视，耳能洞听，变化不测，隐显莫定，尚未可随吾远适。子虽骨相合道，法当成真，然受道日浅，未能通神，安得变化随吾圣身。喜再拜曰：通神变化之道，可得闻乎？老君曰：有生之气，有形之状，尽幻也。造化之所始，阴阳之所变者，谓之生，谓之死。穷数达变，因形移易者，谓之化，谓之幻。造物者，其巧妙，其功深，故难穷难终。因形者，其巧显，其功浅，故随起随灭。知幻化之不异生死也，始可与语变化之道。子能精修此道，体入自然，斯可与子行化诸国尔。越二十有八日，喜复焚香再拜，请曰：喜幸闻至道，欣庆难言，愿赐着书，阐扬道旨，以语后世。老君曰：善，汝应为众真之长，当於此宛利天下，弃贤世界，传弘大道。即以道德五千言授之，曰：吾此文未尝轻以授人，凡经千载方一传，尔子其勉之。喜拜受欣跃，持诵奉行。道成已，遂传后学云。老君次年甲寅岁四月二十八日，将於喜宅南山阜上辞决升天老君所以未西适而复升天者，姑俟关尹道成，同往化西域。喜悲恋请留，老君重告喜以除垢止念、静心守一之旨，戒喜曰：千日之外，可寻吾於蜀青羊之肆也。言讫，耸身空中，坐云华之上，面放五明，身见金光，洞照十方，冉冉升空，光烛绾舍，五色玄黄。良久乃没。喜目断云霄，涕泣攀恋。其日江河泛涨，山川震动，有五色光贯太微《史记》作紫微，遍及四方自殷高宗九年至此，凡二百七十四年。喜遂以老君所说理国修身之要，去奢灭欲之言，叔而编之为三十六章，以将升西极之际所演，故名《西升经》老君所乘薄畚车，历代宝之，至今犹存。其升天台在楼观之南，今人相传呼为老君陵。当升天之时，五色光贯紫微，遍及四方。昭王问太史以吉凶之征，太史云：当有圣人西去，千年之外声教返此。．昭王命志於郊坛焉。此乃西化之兆也，自昭王甲寅至汉永平果千年也。喜乃於草楼清斋，屏绝人事，三年之内，修炼俱毕。心凝形释，无有饥渴，不畏寒暑。穷数达变之微，形一神万之旨，悉臻其妙。乃自着书九篇，号《关尹子》。至丁巳岁，即往西蜀寻访青羊之肆。老君以甲寅年升天，至乙卯岁，复从太微宫分身降生於蜀国大官李氏之家。已先救青帝之青龙化生为羊，毛体华洁，色如青金。常在婴儿之侧，爱饭无教。忽一日失羊，童子寻觅，得於市肆。喜至蜀，褊问居人，无识青羊肆者。忽见童子牵羊，因自解云：既有青羊，复在市肆，圣师所约，其在是邪。因问：此谁家羊，牵欲何往？童子答曰：我家夫人生一儿，爱饭此羊。失来两日，儿啼不止，今却寻得，欲还家。喜即嘱曰：烦为告夫人之子，云尹喜至矣。童子如其言入白，儿即振衣而起曰：令喜来前。喜既入其家，庭宇忽然高广，涌出莲花之座。老君化数丈白金之身，光明如日，项有圆光。建七曜之冠，衣晨精之服，披九色离罗之被，坐於花座之上。举家见之皆惊怪，老君曰：吾太微是宅，真一为身，太和降精，耀魄为人。主客相因，何乃怪邪。尹喜匍匐献欢，悲啼踊跃，喜慰无量，稽首言曰：不谓庆会复奉天颜，未审慈尊出无入有，起居安否？老君从容告曰：与子别后，何得何丧。汝存道守一，亦有益乎？喜稽首曰：自奉秘要，粗得其妙，恩济祖先，咸受无极之庆。老君曰：善，吾所以留子者，以子居世来久，深染恩爱，初受经诀，未克成功，是以待子於此。今子保形炼气，三年功毕，已造真妙，心结紫络，面有神光，金名表於玄图，玉札系於紫房，气参太微，解形合真矣。喜再拜稽首，谢曰：圣师德重天地，恩过父母。天地能覆载喜，不能令喜得道；父母能生育喜，不能令喜长存。老君曰：亦汝之玄分致然。即命召三界众真。时诸天帝君、十方神王洎诸仙众，倏忽之顷，浮空而至。各执香花，稽首听命。老君敕五老上帝、四极监真，授喜玉册金文，号文始先生，位为无上真人，赐紫芙蓉冠，飞青羽裙，丹瞩绿袖，交泰霓裳，罗纹黄绶，九色之节，及玉童玉女各五千人。居二十四天王之上，统领八万仙士。喜降拜俯伏，曰：尘凡孺子，得遇大圣，使枯骨再肉，千生庆幸。俾居财执扫除之役，行则备仆御之徒，喜之愿也，亦喜之荣也。位号崇高，礼文优渥，愧何德以祇承，敢辞。老君曰：子慕道积久，隐德升闻，修炼勤劳，玄功已遂，非吾有私於子也，子其勉之。喜辞不获，乃再拜受命。自此方得飞腾虚空，参侍龙驾，游行八方。老君遂为大官圣母说《元阳经》，其家长幼二百余口，即时拔宅升天老君以积功德，缘合升举，故托化於其家。今成都有青羊宫及降生台、伯阳台之址存焉，翰林学士承旨知制诰乐朋龟奉敕撰碑。老君谓尹真人曰：子昔欲从吾远游，今道已成，可以游观於八绂之外也。乃吐八方隐文授之。喜奉授讫，即致八景云舆，老君乘舆，驾五色神龙，建流霄皇天丹节瘾九光鹤盖，前导十二卫官，神丁执麾。后有九万飞仙，縿控飕输，狮子启途，凤凰翼轩，策空束游，真人与四天王从焉。至日窟常旸之山，攘搏桑之丹档，散若木之朱华。观碧海，抱束井。过郁池宫，旸谷神王、束海青童众仙，陈丹档朱实、金津碧醴。次登祖山，观芝田，采养神草，息蓬莱宫。复南游风山，登青丘，过紫府，太元真人紫府先生献九光甘液、白文玉英、青林白子。此山亦名萧丘，出九光之英、火院之布。次登长离山，越赤津，入太丹宫，南极夫人设琼花玉酒、赤灵火枣。至绛山，观流火之乡，息朱陵之阙，太和玉真、华盖上公列炎冈朱髓、飞丹紫桃、云浪之液而奉焉。乃西游龟台，入七宝园，观飞玄紫文。过流精阙，九灵金母太素元君进玉文之枣，其实如鉼，命侍女陈反魂灵香、玄光碧桃、金紫交梨。次泛弱水，登凤山，入玉池，息昆吾山，白帝天君采七明石芝、流精玉膏、金光丹醴进焉。北游空洞山，过洞阴宫，北极真公献十结神草、玄云李、空洞瓜其瓜四劫一熟。登玄丘，观朔阴八炼池，息广寒墟，太玄仙伯奉绛树丹实、三玄紫奈进焉。复登中岳昆仑山此非人问之五岳，乃海外之神山也。东岳日广桑，南岳日长离，西岳日丽农，北岳曰广野，中岳日昆仑也，游玄圃瑶台，观七宝琼林，聆九苞呜凤，盼日月星辰交晖。下览四天，下如指掌。其上有金台玉楼，七宝宫殿，昼夜光明，天帝神王之下游处也。一面有二百四十门，有珠玉七宝之林，紫华丹实碧叶。瑶音如琴瑟，和韵皆应律吕。大玄九宫仙人居焉。皆自然天厨，出入在意，天仗雅绝，乐难可胜，实寓内之清都，神真之盛观也。尹真人初受童真之任，随侍老君游此宛利天下五岳名山、洞天宫馆及四海江河、洞泉水府。其主者或称圣帝，或号真王，或公或侯。有所咨启，多论二仪三景，阴阳气候，劫运赊促；及帝王命录修短，安危兴废；兆人祸福，并学道进仙阶级，黜陆之事；调和气序，抑消阳九百六灾会之法。或请问道德宗源，希夷之旨。老君皆如所请酬答，言辞隐奥，世莫得传。老君谓喜曰：吾将与汝上朝玉宸，游历帝乡。作是语时，灵音八会，云骑四合，冉冉升虚。遂褊历九天，诸天帝皆来迎老君入其宫宇，设琼英玉实，月液云浆，灵芝仙果。光华映席，天乐繁会，灵唱妙绝。诸天帝仙真皆礼拜，请问自然无上玄妙至真帝一之道。已而上元太有真公，中元太极仙公，下元太清仙伯j乘碧霞黄素云舆，驾苍此麒麟狮子，张交辉流霞鸾凤飞鹤之盖，仗日精命真之筛、月华命魔之节、星光命仙之旗。侍从神仙灵官十五万谓上元七万，中元五万，下元三万。所乘驾及盖筛旗节之类，亦各有等降，各持香花，稽首拜迎老君上升上清日阙丹城蕊珠宫。老君乃命喜朝礼高圣玉晨太上大道君，於是道君赐喜环刚丹果，隐伏龙芝，珠英玉醴，共十二事。乃从老君下降于天水之灵山，遂之西域今秦州启灵山也，见有西升台、圣容殿，并在岩下。初老君去周，尝西化大秦、安息、月氏、乌戈、竺乾等国，号古先生，其国王及臣民皆奉教戒，乃还中国。复与无上真人尹喜至严宾国行化，次及条支、于阗等国行化，且降伏九十五种外道焉。至穆王四年甲申，老君降游束海，至搏桑会大帝，校集诸仙名位高下。复分身降于西海，至苏邻国行化，俄复升天。穆王少好神仙之道，登舂山瑶池而归，在位五十四年，年一百四岁。时尹喜既适流沙，其草楼在终南之阴，王追慕灵迩，命驾诣焉，为修观建祠。延杜冲等七人为道士，以奉祠事。夷王之世，老君与玄古三师降于蜀绵竹之三学山，授李真多以飞升之道今号真多治。厉王二十一年甲辰，老君降于楼观，授道士宋伦以《中景之道》《通真之经》，并《灵飞六甲素奏丹符》。平王二十三年癸卯十二月，老君复出关开化诸国。遂游西海，至流麟等洲，考校群仙功行，乃复升天。定王之世，王问老君以在世神仙，老君对以：东岳有展禽先生，南岳有匡续先生，西岳有尹喜，北岳有皇人，中岳有古先生，即予是也。显王八年庚申，秦孝公时，老君东还，又与尹真人等游於上虞赤城、蒙山，重过博桑大帝之所校集草仙。已而隐於洛中景室山，时有黄发老叟五人，或乘鹤，或衣羽，握青筠之杖，相与共谈天地之数，世无知者。老君着述经书垂十万言，傍有二神人，捧金壶盛墨，状若淳漆，以写之。其墨写木石，皆成篆籀之文。赧王九年乙卯，老君与尹真人诸仙游女几、地肺、天柱诸山。复西出散关，渡流沙，升昆仑，还紫微上宫，返乎太玄之乡。秦昭王闻之，．恨不及见，乃於西麓下老君所经由处为修城邑，以表圣边。今有老停驿尹喜城，故墟尚存焉。
　　尹轨
　　太和真人尹轨，字公度，太原人也，乃文始先生之从弟。少学天文，兼通谶纬。来事先生，因教服黄精花，及授诸道经，凡百余篇，皆蒙口诀。先生登真之后，即与隐士杜冲等同於先生宅修学，时年二十八。绝粒养气，专修上法。太上哀之，赐任太和真人，仍下统仙僚於杜阳宫。轨时出游，带神丹十余筒，周历天下，济护有绿。或炼金银以赈贫苦，或行丹药以救危厄，求哀之人，咸得其福利焉。其出入有无，隐显莫测，故上清琼文帝章曰：太和真人与太华真人、三天长生君、南极总司君、西台中候北帝、中真九灵王子、太灵仙妃、赤精玉童、玄谷先生、南岳赤松子、中山王乔、紫阳真人、西城王君、中黄先生赵伯玄、山仲宗等，并修行《三真宝经上法》。皆面发金容，项负圆光，乘虚登霄，游宴紫庭，变化无方，适意遨翔。啸命立到，征召万灵，摄制草魔，决断死生。驾霄乘烟，出入帝庭焉。晋惠帝永兴二年，建通天之冠，佩摄神之策，服绛章之裙，披黄文之被，从东来止于尹真人之观。时道士梁谌叩头，愿陈其所习，谓谌曰：吾是无上真人文始先生之从弟，先生登真时，吾年二十八，已绝粒养气，专修上道。太上哀吾，乃赐登太和，下统仙僚於杜肠宫。其官东西四千里，南北七百里，有金城九重，玉楼十所。宫殿服玩，神芝灵草，不可具名。其《上清》《元阳》《大洞》诸经百万卷，皆有金童玉女卫之。自然有日月星辰云气，伏光流精，洞照其下。神仙略有万计，皆神光虚映，长生不死，无为自在。或出游天下，或上朝玉京，宣校一切行业善恶、报应宿命之期。或论天地日月星辰运度赊促之分，或宴诸天参订神仙图录品位部御之方，或定童真始仙威仪俯仰之格，或临诸地领察兆人建功立行斋醮之福，或监度学道男女经方药饵之术，或游百山千川检阅神司鬼官考录罪福之因，或论风雨雷电水旱丰歉之事。吾所为无常相，或为道士，或为儒生，或为童愚，或为长老，不可以一途限也。或与旱真众仙縿龙蚓凤，策空驾虚，云驰电迈，出有入无，分形散影，处处游集。或巡五岳之洞，或适十洲之岛，或出八荒之域，或入九幽之府，或钓碧海之津，或抱玄丘之雪，或采丹华於板苑，或攘绛实於玉圃。斯并由己身累功研习灵文，勤劳甘辛所致尔。吾至今已及一千三百余岁，所历事颇多，非尔曹短札能记录，略举其大盘尔。八月一日，忽炼身腾空，冉冉升天而去。犹闻宛然笙箫之音，唯余器服捆素存焉。
　　臣道一曰：尹轨道高德妙，功行绝伦，散景分形，神通浩博。《道德经》曰：古之善为士者，微妙玄通，深不可识。夫惟不可识，故强之为容。如尹轨者，真得其旨也。
　　历世真仙体道通鉴卷之八竟
　　历世真仙体道通鉴卷之九
　　杜冲
　　太极真人杜冲，字玄逸，镐京人也。以周昭王二十七年丁巳，闻文始先生登真，乃于兹灵宅栖玄学道。于时幽人逸士自远而来者，有五人焉《混元实录》云七人，并沉默虚远，方雅高素，道术相忘，共弘不伐之则也。先生本第，周康王时赐金百镒，重加完茸，赐号日楼观。冲居之，吟讽道德，营护神气，至是穆王闻之，为修观建祠，置冲为道士焉。将以气均巢许，德为物范，故天子礼之而不臣，诸侯敬之而不爵也。冲居楼观，经二十余年，幽感真人展先生降於寝靖。侍者二人，捧碧玉函立於左右。冲乃拜首求哀，蒙授《九华丹经》二函，谓冲曰：老君与尹先生於东海八停山召大帝校集群真，天下山川洞室仙人无远不至，时有地司保举子之勤劳，老君救我付尔仙经也。冲依方合服，而身生玉映，五脏坚润，仅容气息。又感真人李君授以《太上素灵洞玄大有妙经》，冲复修之，甚得其验。遂乃解胞释结，保命凝真，领摄群神，洞观众妙焉。穆王亲崇道教，以祈神仙，共策追风之骏，日驰千里。中到昆仑山，升玄圃之宫；西诣龟山，谒王母於青琳之室；东游碧海，展敬丈人采若木之华；北适玄垄，南迈长离，同抱绛山之髓。驱策虎豹，役使百灵，通冥达幽，莫测其涯。年一百二十余，以懿王十二年己亥，上清元君遣仙官下迎，授书为太极真人，下任王屋山仙王。《混元实录》云：年一百□十余岁，穆王十九年己亥，老君遣上清元君下迎，授书。考究传记，则实录所载误。
　　臣道一曰：杜冲究道德之妙，轻富贵之微，故天子礼之而不臣，诸侯敬之而不爵。《道德经》曰：道常无名，朴虽小，天下不敢臣。侯王若能守，万物将自宾。杜冲岂非以斯道自任，而纳王侯为道之归乎。
　　彭宗
　　太清真人彭宗，字法先，彭城人也。年二十，服业於杜冲真人，深蒙赏接。周穆王好尚黄老，景慕神真，因诣冲，遂缮完珍馆，崇建灵坛，立庙置老君及尹真人像，广延天下学道之士，以绍仙风。仍立典司，四时扫饰。后西游昆仑，复拜谒k而去。宗乃栖真味道，精贯人神，尝从师采药，忽堕探谷，手足伤损，逮至危困。良久苏息，肃恭如初。又行山，使之采樵，乃被蛇中，曾无愠色。冲悯之，为立坛，盟誓丹经、五千文、玄一之道，宗宝而修之，日臻幽妙。尝宵中有神灯数枚，浮空映席，凝晖留耀，洞畅幽冥。或晨起修按，则气象高明，常有五色云霞，霏霏临绕，能三昼三夜通为一息。或自没水底，竟日方出。若暝目僵外，辄一年许不动，尘委其上，积厚如纸，见者皆疑已陨，及起，颜色愈鲜泽。能以一气诵五千文，通为两遍，言声清畅，与出入常人无异。山中毒蛇猛虎，宗每以气禁之，潜伏盘僻，人虽磨触，终不得动，宗解之方去。尝有猎者，遥想谤毁，或及门欲柑凌辱，宗用气禁之，其人手足不觉自拘，蠢然尸立。或使幽灵击之傍门，惟闻叩头之声，莫测其所以，俟其悔过，宗即为释之。年一百五十余岁，常如二十年少。至厉王十三年丙申正月，太上道君遣仙官下迎，授书为太清真人，治赤城官。
　　宋伦
　　太清真人宋伦，字德玄，洛阳一云洛源人也。以周厉王二十一年甲辰岁入道，栖止楼观。於是凝心寝景，抱一冲和，不交人事，独步虚旷。日诵五千文数遍，服黄菁白木。积二十余年，乃密感老君，项负圆明，面放金光，披九色离罗之被，建七映晖晨之冠。有仙童六人，辅真执录。伦匍匐乞哀，乃告伦曰：吾有景中之道，通真之经，生乎三元之始，出乎九玄之庭，五德合庆，六气凝精，分真散景，保固遐龄。子能修之，立致云耕，出有入无，彻幽洞冥，三光并耀，二气斋灵，变化适意，飞升上清也。伦於是五体据地，声泪悲咽。老君止之，乃开宝报，出《灵飞六甲素奏丹符》，以付於伦。又曰：尔能精修上道，味真想玄，行之无隙，修之能坚，尔升度，凌空驾云。敬则福降，慢则祸缠。道与能行，慎勿轻传也。伦得经修行，遂自然通感，尝有玉童六人，更递侍之。凡有未萌之事，预知其吉凶，察物如神，言无不验。或与五帝内真寝息，神仙接汝游宴山林。飘然飞步，一日能行三千里，凌波涉险，即会津路。时或逍遥泽，试人之心，变为乌兽，驯其左右。或化麋鹿，有猎者逐之，常相去百步、五十步，不能至，善射者射之亦不至。或化鸠鸰之类，翱翔原陆，弋者罗之莫得而维之。或化蛊癞之人，方便开示，令其了悟二而病者顿差。年九十余，以宣王三十二年丁巳七月，太上遣仙官下迎，授书为太清真人，下司中岳嵩高山神仙之录焉。
　　冯长
　　西岳真人冯长，字延寿，骊山人也。年十五即通阴阳占候之书，周宣王闻之，辟为柱下史。一常内澄外混，惧涉兴衰，睹天文之错乱，恐祸将及己，乃退居托疾，潜光幽还。损弃财帛，绝去交游，味道摄生，研神保气。日诵五千文，兼服天门冬。五六年，稍觉其益。精勤勇央，誓延天算。乃感真人邓先生授以灵书紫文、宝神之道。长乃辔晨登景，御气游元。於终南灵阜栽岩架远，呼景列曜，炼魄柔魂，回黄转赤而面生玉泽。经十余年，芳华郁畅，自然青精凝液，紫云结泉，百绝皆荣，三关流润。复遇真人彭宗驾白虎，将侍者二人降于室中。长设弟子之礼，侧侍下风，胁气累息，从求道要。真人曰：尔德音幽妙，神气遐清，道必归真，当得度世。尔欲鹏飞云路，玉璨琅讦，可精勤无一退，自当有以相召也。乃出太上隐书以授於长。长又注真八景，味玄九元，寓景流霄，冥葆太漠。尔乃游迈元阳，观览安危，时逢有疾，无不垂护。尝有狂者，愤为治之，或十日五日而差。或癞人求哀，不过一月便愈。有人失火，檐栋相连，风焰交驰，无能朴灭，长以意教之，猛火自止。年八十余，以平王二十年庚寅春三月升化，时天帝遣仙官下迎，授书为西岳真人，上游上清，出入无为矣。
　　姚坦
　　玄洲真人姚坦，字元泰，平阳人也。周平王元年迁洛，晋襄公送周有功，封为诸侯，韶使致礼币於祠庭，重修观庙，给户五＋人及度硕儒一十七人。坦时年十九，以其稽古，偏蒙赏接。襄公乃屈膝顿首，北面称师，飧风味道，弥历年载。坦之精确，俨若神明，旱下咸所畏服。其子文公亦修钦仰，时因四年东游径渭，复亲存庆劳，供承药物。坦以纷扰，乃远憩幽岩，常诵五千文，精思不出。诗忽岩窦倾隙，击折林木，若自天下，直度其顶，惊沙飞石，不可称数，坦凝注不顾。顷又大蛇群出，奔、集其居，口吸目视，将若吞噬之状，或萦绕其身，坦终不怖。时又山神率群鬼擎一巨石，耸若高峰，风驰电激，垂相逼迫，坦乃张目徐叱之曰：尔何物小丑，欲为非理、吾宿植真果，诚心如玉，非尔妖惑可得遏吾真路也。於是冥心一往，斯须自灭。乃有三人形貌端伟，谓坦曰：吾是此山之正神也，天帝敕吾故来相试，试今过矣。言讫而去。坦乃服炼松脂，数十年中，常有青衣童子游於寝室。室中渐明，通见诸物。后密降灵人许君，授以《玄白回形之道》，及《天关三图飞行之经》。坦运心克己，妙获灵感，尔中行不沾衣，蹈泥涂不污履，目有神光，开如电发。行常闭目，有弟子请之，微为小开，便流光迅裂，众人惊悸，不能自持，合之则止。年二百一十余岁，以简王十一年丙戎夏五月，忽风雨晦冥，雷雷奔激，人．不敢辄出。雷声渐歇，弟子出见天雨银花，缤纷委地，良久方销。其日太素元君遣仙人下迎，授书为玄洲真人，花於白水宫。
　　周亮
　　八素真人周亮，字泰宜，太原人也。母曾寝见五色流霄罗覆其宅，因感有妊，经十五月而生。年十九，形长八尺，堂堂然有古人之风，潇洒高放，不欣荣禄。尤明《易经》子史，虽寓言世典，而期心真极。师事姚坦，授五千文及《八素真经》。亮修之，甚有通感。人家有鬼怪振动宅宇，或化水为血，或伤人及畜，亮为诵五千文及行隐咒，其凶祸自然消没。有遭狐狸龟蛇为魅，秽人饮食，窃人财物，以瓦砾戏人，莫能遣者，亮为诵经持咒，邪物各复其真形，或死于左右。周灵王太子晋闻之，召与相见，或鼓琴吹笙，同游商洛，亮乃以武弦孤弹，八音谐畅，百禽率舞。太子嘉之，赐九光七明之芝，及飞解脱网之道。亮修道服芝，日觉神验。帝密与仙人游行宝洞，抱漱玉酒，弹琴弈棋，啸歌终日。或年如七十，发白齿落，经一宿两宿不出，则变为年少，姿容更好。或被凶人执之，戏以粪壤，须臾已隐，莫知所在，其人不觉已自缠缚，困於考击。或有恶言向之骂者，口中自然流血，谢过求一辰乃释。年一百九十余岁，以威烈王二十四年己卯，天帝遣天官下迎，授书为秦陇宫真人，出入太清，宴游诸天矣。
　　尹澄
　　太微真人尹澄，字初默，汾阳人也。年二十八，以周安王三年壬午冬十月，於楼观寄慧炼神，宅心虚旷，清斋讽经，不杂人事。衣如带索，食才充口。常市香嶝，列於坛靖。初，奁中香尽，忽有灵熏满炉焚之，皆名香也。又尝然灯无光，自然有神光空映。此皆精理感发，神灵营助也。曾行山中，遇鹿有伤足踬顿不前者，澄哀其苦，乃以药封之。后因入山，忽遇洪雨，食尽衣单，困於林薮，时有群鹿掩至，相依而止，饥则吮其乳，安则外其怀，相随累日不返。又於绝嗽之上寓居小穴，夜中忽有山火，炎烟满谷，欲避无所，乃有群猿连肱而下，相携直上，越度危难，此又神祇之垂护也。至秦始皇闻之，屡垂诏致，请摄生之术焉。至三十年，有华山得道茅蒙白日升天，有谣歌。及帝始皇闻之，弥发信仙之意，及遣使裔金帛以凭心。时欲往蓬瀛，乃诏回老君像向束，於真人庙南别建庙安着，并置道士二七人，赐香田三十项，给户一百。诏云：大道泛兮，其可左右。老君边虽西游，返则束顾。朕方造蓬瀛，愿垂影响。至汉高祖、吕太后及惠帝、景帝、窦太后，并相承注心灵域，每召幽人逸士，常使满二七八人，仍赐弟子各一人，增庙户至一百五十，加典司营护，礼给优厚，祈谒不绝，时人崇敬，归者如云。澄以其喧挠，乃密告弟子曰：吾仙功未就，德资今运，要以山林为家，作幽居之子也。遂改名林字。边巡山谷，逃遁岩壑，食柏漱流，循危蹈朽，契阔林阜，形容憔悴，幽访神师，备尝艰苦。虽峥嵘亘涂，靡不投赴。於太一山遇石像芝，悬映青岩，夜望有光，乃采服。方七，便日行六七百里。后於峨眉山中遇仙人宋君，授以三皇内文及九丹秘诀。澄修之大验，遂能封山掌岳，生骸护病。曾临水以投符，符水逆流数步，洪涛顿绝。以药救暴死，皆得生活。数年有血食鬼神，劾之皆自缚而来，或击杀者，或自求哀放者。及有遭疾风坏、其林屋，为制之，他处皆被飞扬，其家独免。曾行逢山崩木折，奔坠溪谷，以符法封之，应手而止。年三百四十余岁，以汉昭帝始元年乙未六月问，太微帝君遣仙官下迎，授书为太微真人，上游九天矣。
　　王探
　　黄庭真人王探，字养伯，太原人也。璋貌瑰态，云爽霞辉，洞洽元津，深穷道本。仕汉为中常侍中郎，以吕后专政，探抗边南山，居於楼观，常以朝元炼藏，吐故纳新为务。至文帝即位，遐仰其风，以逸人见礼，时年三十六。常诵五千文，知名与身疏，德为道本，乃广行赈惠，念及苍生。仙人赵先生托以狂人，形容毁弊，从探求乞，施与不已，而求取无厌，探欣然拯之，未尝疑怪。乃密告之曰：我试子尔，子可教者也。遂授以黄庭内修之诀及泽泻丸方，依按累月，顿觉神异。入南山采药，复止於楼观。后遇太元玉女西灵子都，授以藏景录形之道，即能变身化景，倏忽万端。或立丛林，或坐泉石，或化水火，或成乌兽。而探之本身，逐禹芙，宛然无异。复师司马季主，得其神化无方之卫。常与人同行，忽探身散为云雾，或屹立平地，即为崇山。观者战骇，而其貌俨然犹在旧处。年九十一岁，以汉武帝元朔六年戊午正月，西灵金母遣仙官下迎，授书为太极真人，理於大有宫。
　　李翼
　　西岳仙卿李翼，师真人王探，得道仙去。以道传河上公，授《道德》五千文，深究谷神玄牝之旨。又遇异人传易，洞晓天□地阴阳造化。是故探迹索隐，钩深致远，与天地合其德，与鬼神合其吉凶。用能尸居而龙见，渊默而雷声，神动而天随。登天游雾，挠挑无极。一日功成道备，玄德升闻，天帝授书为西岳仙卿。
　　历世真仙体道通鉴卷之九竟
　　历世真仙体道通鉴卷之十
　　李八百
　　李八百，蜀人也，莫知其名。初来卜居於筠阳之五龙冈，又名赤冈寨，今高安郡治是也，有淬剑池、七星井存焉。历夏商周，年八百岁，又动则行八百里，时人因号为李八百。或隐山林，或居尘市。后修行於华林山石室，丹成道备，还蜀中。至秦时，知唐公房有志而不遇明师，欲教授之。乃先往试之，为公房作佣客。公房乃不知仙人也，驱使八百，任意过於他人，公房甚爱之。后八百诈为病，困劣欲卒，公房乃命医合药，费用数万钱，不以为损，忧念之意，形於颜色。八百又转作恶疮，周褊身体，溃烂臭浊，不可近也。房乃流涕曰：汝为吾家勤苦历年，而得笃疾。吾甚要汝得愈，无所吝惜，而今正尔，当奈若何？八百曰：吾疮可愈，须得舐之。公房令三婢舐之，八百又曰：婢舐不能使吾愈，若得君舐之，应愈耳。公房即自舐之。八百言：君舐复不能使吾愈，若得君妻舐之，当差。公房乃复使妻舐之。八百曰：吾疮已差，欲得三十斛旨酒以沐浴，乃当都愈耳．。公房即为具酒三十斛，致於器中，浴疮即愈，体如凝脂，亦无余痕。乃告公房曰：吾是仙人，子有至心，故来相试，子定可教也，今真相授度世之诀矣。使公房夫妻及舐疮三婢以其浴余酒澡洗，即皆更少，颜色美悦。以丹经一卷授公房，入云台山中合作丹。丹成，乃服之仙去也。一传载公房作公防，，云唐公舫，兴元府人也，饮李八百仙酒，后拔宅飞升。今有斗山观，是其遗迩。混元实录云：李脱学长生之道，周穆王时来居蜀之金堂山龙桥峰下。合九华丹，丹成，去游五岳十洞二百余年。於海上遇飞阳君，授水玉之道。还归此山炼药成，又去数百年。或隐或显，游於市朝。后复回龙桥峰下，炼金鼎还丹，丹成，已八百岁矣。蜀人历代见之，因号曰李八百。凡三於此山学道，故世人号此山为三学山一云栖贤山，今隶怀安军。《九域志仙居观图经》云：李八百於此上升。《华林山实录》云：李八百於汉州金堂县三学山白日冲升，石室在浮云观西一百步中峰下，阔一丈，高如之，号八百洞天。束南角又有洞门，才容人入。行经数丈，渐渐高广，其深莫测。唐玄宗开元初年，孙天师授得张天师秘诀，藏於此洞，人又呼为孙天师洞。武宗会昌中，邑人龚氏入此洞，获得六丁祈雨诀一卷，每遇亢旱，祈祷立应。懿宗咸通五年，高安道士朱元整入此洞，於石函中获经二卷，上有题云：真风显色性。整思曰：性，姓也，色性必朱氏也。遂还高安阐授经教，盛行於时。此洞前后入者甚众，经历之状各异，惟秽浊之人自有阻障。信乎，神仙窟宅，不容无道骨者妄入窥测也。浮云观，宋改浮云山圣寿万年观，隶隆兴府奉新县。
　　匡续
　　匡阜先生姓匡名续，字君平一云子孝，一云君季，南楚人也。或曰本夏禹之裔，生而神灵，儿时便有物外志。周武王时，师柱下史老聪，得长生之道，遂结茅於南幛山虎溪之上隐焉。室中无所有，唯置一榻，简策数编而已。武王闻其名，屡加征聘，不起。居岁月之久，有少年数诣之，自通曰：姓刘名越，家在前山之左，邀先生过之。且曰：至山下有石，高二尺许，即予舍。续后如约而往，至山下，四顾无居室，果唯一石。乃扣之，石为之开，若双扉然。有二青衣执绛节前导，先生渐见楼台参差，金碧辉映，禽乌翱翔，花木珍异。其少年顶玄玉冠，朱绂剑佩，升堂接引。先生悟非人世，心欲求驻。少年谓先生曰：子阴功未满，后会可期。遂饮以玉酒三爵，继索延龄保命汤一啜。先生告别而出，反顾其所，惟巨石宛然。先生自得遇之后，神观日益精明，而功行不辍。定王尝问柱史伯阳父方今神仙之在世者，伯阳父举五岳诸仙以对，先生其一也。王乃召之，先生迟不见。至威烈王时，复遣使以安车近之。未至之先，先生曰：时至矣。遂白日腾空而去。使者访其所隐，空存靖庐。使回因奏请以南幛山为靖庐山，邦人亦以先生姓氏呼为匡山，日匡阜，曰匡庐。其后避宋太祖讳，改匡曰康。至今其乡若社，皆因先生而命名，虎溪由是为三十六福地《混元实录》云：按《尔雅□释名》：土山日阜。此山本名南蟑，言土有三天矛蟑也。古祀潜山为南岳，而南蟑为储副，故亦呼南岳。先生飞升之后，上帝命司昊楚水旱，及赐以主温之印，统摄八部温神，俗因号为和温康阜先生。先生高弟二人，一号白鹿真人，一号洪子真。今庐山有炼丹洪井、白鹿洞，是其遗边。汉武帝元封元年南巡狩，登祖天柱，尝望秩焉。继而射蛟浔阳江中，顾问此山何神主之，博士刘故奏曰：匡续先生得道於此。帝由是封先生为南极大明公，仍命立祠於虎溪旧隐，列於祀典。迨至束晋，雁门僧慧远游罗浮回，夜宿祠下，爱其溪山之胜，谒郡守桓伊曰：昨梦匡先生愿舍祠为寺。伊从之今东西二林寺是也，而迁先生祠于山口之乾维。唐开元间，再加兴建。天宝初，明皇命使致斋，尊为仙庙。土民水旱疠疫，梼之皆应。南唐保大中，相国周宗控节南服而临九江，睹庙貌填残，复加兴建。始召道士阙元隐主之，以备香火之奉。复奏赐田庄一所，永充斋赡。宋英宗治平中，赐额为观，锡名寿圣。行郊杞，降祝版，州遣贰车酌献，永为彝典。建中靖国元年，徽宗诏封先生为靖明真人。高宗绍兴三十二年，避德寿殿尊号，改赐额广福。琼山白玉蟾题古风云：武王笑骑青玉骊，生挚老纣而砾之，四海苍生尽札痒，林下哲人甘忍饥。有人着书嵩山下，亦有首阳采薇者。八魅流瘟毒赤子，八弦风车吹火马。吾闻康续隐靖庐，青牛老人授以书，紫皇锡之敛瘟玺，天下苍生渐嘘枯。既闻人间爵十乱，胶志茹芝饮春涧。定王烈王呼不起，秦王船到崤函岸。及其望夷已苍苔，中原一鹿走之汉。好仙天子矢江龙，遂封先生大明公。晋僧爱地栽白莲，诉梦给牧树佛宫。吾疑老聪昔化龙，公意无乃与聪同。虎溪之水蟠青龙，虎溪之山摩苍穹。后人因笑葛洪错，既到庐山还动脚。葛洪去后几人来，满洞白云寒漠漠。
　　臣道一曰：匡续以周王屡征之不起，砺志於道，其视王侯之贵，金玉之富，曾土芥之不如矣。卒能功成行满，白日冲升。《道德经》曰：虽有拱璧以先驷马，不如坐进此道。此诚匡续以之。后世得道之士，不事王侯，高尚其事，、或飞升，或尸解，不知其几千人矣，其殆本於匡续乎。
　　玉子
　　玉子者，姓章名震，南郡人也。少学众经，周幽王征之不出，乃叹曰：人生世问，去生远，去死转近矣。但贪富贵，不如养性，命尽气绝则死，位为王侯，金玉如山，何益形为灰土乎？独有神仙度世，可以无穷尔。乃师桑子，具受众经。乃别造一家之法，着道书百有余篇。其术以务魁为主，而精於五行之意，演其微妙，以养性治病，消灾散祸。能起飘风，伐屋折木，作雷雨云雾。能以草芥瓦石为六畜龙虎，立便成行，分形为数百千人。能步涉江海，含水喷之，皆成珠玉，遂亦不变也。或时闭气不息，举之不起，推之不动，屈之不曲，伸之不直，百日数十日乃复起。与弟子行，各丸泥为马与之，皆令闭目，须臾皆成大马，乘之一日行千里。又能吐气五色起数百丈，飞乌过，指之即堕地。临渊投符召鱼鳖，即皆上岸。又能使诸弟子举眼即见千里之物，但不能久也。其务魁时以器盛水，着两魁之问，吹而嘘之，水上直有赤光辉辉，起一二丈。以此水治百病，病在内者饮之，在外者澡之，皆便立愈。后入崆峒山合丹，白日升天。
　　离明
　　太阳子姓离名明，本玉子同年之亲友也。玉子学道已成，太阳子乃事玉子，尽弟子之礼，不敢懈怠。然玉子特亲爱之，有门人三千余人，莫与其比也。而好酒，常醉。颇以此见责。然善为五行之道，虽鬓发斑白，而肌肤丰盛，面目光华，三百余岁犹自不改。玉子谓之曰：汝当理身养性而为众贤法师，而低迷大醉，功业不修，大药不合，虽得千岁，犹未足以免死，死数百岁者乎。此凡庸所不为，死於达者乎。对曰：晚学性刚，俗态未除，故以酒自驱其骄慢如此。着《七宝树之术》，深得道要。服丹得仙，时时在世问，五百岁中，面如少童。多酒，故其鬓发皓白也。
　　杜字
　　杜宇，蜀主也。蜀尝大水，宇与居人避水於长平山在青城味江之上，去县八十里，筑城垒居。第后鳖灵开峡治水、人得陆处。宇禅位与之，自居西山，得道升天。鳖灵子孙世有蜀土，传十二叶。至开明尚为秦所并，乃通中国。
　　李冰
　　李冰、杨磨，皆蜀川得道之士。役御鬼神，驱斥云龙，无所不能。当开明氏时，游息於蜀，故尝佐开明氏理水，为蜀除息。至秦孝文王时，冰为蜀郡守，开江灌田万顷。时巫言每岁江伯取童女一人为妇，冰至江祠责之，忽不见。良久有二苍牛国於岸上，有顷，冰还流汗，谓官属曰：吾阙大困，能相助邪？南向腰中白者，我变也。顷复阙，主簿刺北向者，江伯乃死，江水不复为灾，亦不复娶矣。冰琢五石犀以厌水，一在青城，二在犀浦，一在成都市桥，一在往中。又於县北玉女房下白沙堆，立三石人於水中，与江神誓曰：涸不出足，涨不至肩。今如其誓，石人今在江左岸上。蜀人世世祀冰。唐玄宗幸蜀，以冰功及於人，命饰祠宇，追加司空相国。令诸有水泛之处，乡里为冰立庙，水势即止。杨磨亦有神卫，能伏龙虎，亦於大皂往侧决水灌田，与龙为誓。
　　鲁般
　　鲁般，炖煌人，功俾造化。尝怨昊人杀其父，於肃城南作一木仙人，手指昊地，昊地大早三年。卜曰：般所为也。斋物谢之，般为断其手，其月昊中地大雨。
　　马成子
　　周秦之问，天下鼎沸，强侵弱，众暴寡，输转征伐，人不遑安。扶风人马成子睹而叹曰：百年之命，六尺之身不能自保者，举世然也。天既生我，必有可延之道，何为自投於死乎？我闻道者万物之祖，察生之元，化生之本，天地之根，历世不变，湛然常存。我何由得明师，而示我修道之门乎？兴此念历年，遂弃家，访师求道。闻岐山之阳、决渭之侧，有伯阳川，是老君与尹喜经行之所？有老君授西伯至道之台，乃往寻焉。至伯阳川，适遇一童子问成子曰：何求而登山邪？成子告以求道，童子笑曰：我事老君万二千岁矣，尚未闻大洞希微之道，今子几岁游隘陋蹄涔之内，而欲求道，不亦难乎？成子异其言，再拜稽首，求哀请命曰：朝菌之生，瞬息之命，非圣人延之，将复委朽，坏沦粪土。、一失此身，何时复得闻道，乞圣人哀而教之。童子曰：我太上之侍童尔，年且幼眇，未闻大道，无以教子。但子苦志丘泉，劳迩损神，孜孜念道，亦甚可念。然我闻太上老君昔谓郁单天王曰：道生万物，物不离道，得道者生，失道者死，道在於身，不在他人。今子劳涉山川，履此险艰，盖为有志，然去道远矣。成子复拜问曰：道之在身，何门修之？童子因授以胎元炼气之法。乃入蜀临叩鹄呜山，隐居石洞中。有一人身长丈余，鹿裘毛绩，策杖而至，诣成子，话隐地之术。因谓成子曰：此山有石鸽，三百年一呜，呜则此山之中有得道升天者。此鹊频呜，子当升天矣。乃授以神丹，告之曰：太上道气为内丹，药为外丹，阴功为内丹，金石为外丹。子炼气胎元，受於黄盖童子。黄盖，玄天太阳之子，与金华玉女侍太上左右，历亿劫之数而常若童颜，子遭值此师，与亲朝太上亦无异矣。内丹既然，吾外丹亦耳。太上所教太微帝君，太微帝君乃授后圣太平君，太平君以诀授、我。我於中玄之山，鼓八风之蠹，炼五纬之精，运日月之炉，合乾坤之气，役三元，召万神，炼之及九九之年而丹成。今以授子，朝九天而服之，当拜太上太极上卿九华侍郎，入侍玉晨，列为高真矣。言讫，乘云而去。成子敬受服之，谓门人曰：此山道气非常，常有大功高真功冠三天者於此得道，三百年应尔。遂白日升天。后天师张道陵亦居此山，太上降之，授三天大法师，领太玄都省，果三百余年也。
　　楚康王
　　楚康王未见名，本怀王之后也。素有贤行服众，故国人立之。秦始皇吞并六国，为三十六郡，康王穷蹙，乃逃奔於庐山，遂入山束南深谷以避难。於是潜祷於山神，冀有阴助。时将军王剪领兵至谷口，见姻雾蒙霾，雷雨暴集，洞壑涌溢，不辨道路，蓊始惧退师，康王得免。遥见人马之边，其去甚速。今山侧有马到岭是也。康王乃叹曰：昔舜南巡不返，吾得隐庐山，老林泉，足矣。愈入深谷，不复出。久之，遇异人得道。后人入山，时有见之者。顾其举动异常问之，得其髻胡，或自言其名氏。梁大同初，乃立观其侧，武帝韶为康王观。戴师愈赞曰：陈舜俞庐山，记称楚康王。昭以春秋鲁襄公二十一年卒，鲁陈郑许之君送葬于西门之外，诸侯之大夫皆至於墓。时楚方强，去王蓊灭楚者凡三百二十六年，其问容复有康王邪？殊不知周前有定王瑜，后有定王介，鲁前有文公兴，后有文公贾，则是周有二定王，鲁有二文公也。审此则康王昭之后，复有康王，固无足怪，偶太史公不之载尔。瓦庐山名贤，多不见於正史，而杂出於传记邪。
　　唐建威
　　秦三将军者，一名建威。姓唐氏；一名德受，姓李氏；一名云刁，姓宋氏，悉不知何许人。始皇时，三人皆武士，有大功於国，爵位崇重。既而见秦政日乱，乃相与谋曰：时势去矣，英雄起矣，方今小人满朝，正言不用，王道失序，政事乖错，不早为之所，吾徒其鱼肉矣。时有名宦十人，皆正人君子，亦相率而去之。於是十有三人皆弃官学道，访名山，入姻萝，如鹿脱猎场，无复反顾之意。遂经庐山之阳，至紫霄峰下，爱其山水之胜，三人欲遂柄焉。十人曰：不然，初志归群玉洞府，岂可中道而废。言讫未行，一夕雷电奄至，洪流泛涌。日一视庐舍，左右化成二溪，溪中盘石上有玉简天篆，云神化灵溪，金简标题真人受真玉洞潜栖。十人莫知所往，三武士遂栖於溪侧，种桃茹芝为养真之具。建威曰：当惠以施贫。德受曰：当药以济病。云刁曰：当言以涤迷，异卫同功，而远近蒙其福。久之，但见祥云游空，双鹤飞舞，自是三人得道仙去矣。后人指其居日三将军洞，而置祠焉。至汉武帝时，赐名灵溪观。
　　历世真仙体道通鉴卷之十竟
　　历世真仙体道通鉴卷之十一
　　孔丘明
　　孔丘明、骆法通、昊天印、张法枢、谢志空、周仙用、邹武君、谢幽岔、杨元中、何紫霄辈十三人，当秦之二世，恶闻其乱，因相与交结，浩志罢官，远访大道。内三武弁李德受、宋云刀、唐建威，莫详氏族爵里，初至庐山，便欲休息。一夕疾风甚雨，结成一溪，中得石刻，云神化灵溪，金简标题真人受旨玉洞潜栖。三人遂留溪，今灵溪观是也。十人者，孔公家玉笋山西南，昊公家淦江之西。孔曰：江南群玉峰，系第十七洞天，号大秀法乐之天。山秀洞灵，可踵栖返，初志如此，岂得中道而废。十人结束，前趋群玉。孔曰：洞天之西，奇峰耸秀，必有灵岩憩息朝元。果於束南石壁之前逢一岔穴，壁上有古篆，又云洞天西门。十公俱是恬退上士，炼神怡气，殆非一术。一日有素服老人持铜盆，贮小鲤鱼十枚，曰：此鱼有异，宜善视之。亟於洞天之后穿池以蓄，后人呼为养龙池。何紫霄好远游，而多简慢，众勉之而不听。九人知不死可学，而行之愈力。汉景帝时，修炼道备，神降於庵，自称洞天司命，告九人曰：子等精诚至矣，今北邓落籍，名镂南宫。遂传还丹之秘而去。丹成服之，神又至曰：上帝诏且至，速之送仙台。以须时偕登，而众仙已至。肆筵祖饯，颇如君臣之会。酒行毕，清风穆然，云物骈集，香气袭人，九龙控驭，鸾凤前舞。玉帝救遣绣衣－使者、青衣童子，资玉册十道，霞衣十箱，金丹一合，霓旌羽节，俱至台上。独有何紫霄远游未回，从辰至已，九真服丹，更衣整驾。相待不至，留玉册与霞衣一箱，及一素册在飞仙石上以遗之。仙乐凄清，群仙趣驾，孔真叹曰：仙良仙良，于何之乡，吾今往矣，子独奚亡。俄而气势渐高，杳不复见。九龙驾，乃当年所养之鱼耳。九真於束阳治石台炼十宝剑，未仙去时，一与仙良佩，一埋送仙台，余镇洞天八门矣。
　　何紫霄
　　何紫霄字仙良，或云姓邓。九真已飞升，而仙良方归，神清飘荡，泣对烟云。上飞仙石，受箱与册。司命真君至曰：真人有违玉诏，不得同升九真元会，功行未圆，可隐元龟洞。发箱挂衣视素册，其中有服太清草法，云可以成地仙，亦言山之束北有洞在平野，此地仙之府可居。仙良已覆其箱於峰顶，俄化为石。后人因以名峰，而状亦酷似。又放白猿、犬各一，以食仙药，皆得腾身‘而去。仙良饵太清草，行素册秘法，不浃日己能凌虚。残山之巨石飞入石洞，所谓地仙。初神遣鱼蓄之池，变九龙以腾九真，复视之，池无有矣。独一鱼乍出乍没，后亦化龙，潜伏岔洞耳。
</div>
    <div class="pagination">
<a href="历世真仙体道通鉴_page6.html">上一页</a><span>...</span><a href="历世真仙体道通鉴_page2.html">2</a><a href="历世真仙体道通鉴_page3.html">3</a><a href="历世真仙体道通鉴_page4.html">4</a><a href="历世真仙体道通鉴_page5.html">5</a><a href="历世真仙体道通鉴_page6.html">6</a><span class="current-page">7</span><a href="历世真仙体道通鉴_page8.html">8</a><a href="历世真仙体道通鉴_page9.html">9</a><a href="历世真仙体道通鉴_page10.html">10</a><a href="历世真仙体道通鉴_page11.html">11</a><a href="历世真仙体道通鉴_page12.html">12</a><span>...</span><a href="历世真仙体道通鉴_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
