<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 9 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 9 页/共 19 页</h1>
    <div class="content">　　臣道一曰：李阿得道已探，历年已久，观其汲汲以济孤贫为念，且屑身乞食以行其教，其意亦深矣。观其语古强曰：尔随吾行，那畏虎也。此正《道德经》所谓陆行不遇兕虎之意。彼古强者，虽能具眼力，识阿是异人，又岂能知兕无所投其角，虎无所措其爪哉。
　　介象
　　介象字元则，会稽人也。学通五经，博览百家之言，能属文。阴修道法，入束岳受禁制之术。能茅上然火煮鹦，鹦熟而茅不焦。能令一里内不炊不蒸，鹦犬三日不呜不吠。能令一市人皆坐不起，能隐形变化为草木乌兽。闻九丹之经，同游数千里求之。不值明师，乃入山精思，冀遇神仙。疲极，外石上，有一虎往噬象。象睡寤，见虎，乃谓之曰：天使汝来侍卫我者，汝且停；若山神使汝来试我，汝疾去。象入山，见谷中有石子，紫色光彩，大如鹦子，不可称数，乃取两枚。而游谷，深不得度，乃还於山中。见一美女，年十五六许，颜色非常，衣服五彩，盖仙人也。象扣头，乞长生之方，女子曰：汝急送手中物还故处，乃来，吾於此待汝。象以石送於谷中而还，见女子在旧处，象复扣头，女曰：汝血食之气未尽，断谷三年，更来，吾止此。象归，断谷三年，乃复往。见此女故在前处，乃以丹方一首授象，告曰：得此便仙，勿他为也。象未得合作药，常住弟乐延雅舍。帷下平状，中有书生数人，共论书传事不判。象傍闻之，不能忍，乃为决解之。书生知象非凡人，密表奏象於昊主。象知之，欲去，曰：恐官事拘束我尔。延雅固留。昊主韶征，象到武倡，甚敬重之，称为介君。为象起第宅，以御帐给之，赐遗前后累千金。从象学隐形之卫，试还后宫，及出入殿门，莫有见者。又令象变化，种瓜菜百果，皆立生。与先主共论绘鱼何者最上，象曰：馏鱼为上。先主曰：此鱼乃在海中，安可得乎？象曰：可得尔。但令於殿中庭方堵，着水满之，象即索钩饵起钓之，垂纶於焰中。不食顷，得细鱼。先主惊喜，问象曰：可食否？象曰：故为陛下取作绘，安不可食。仍使厨人切之，先主曰：蜀使不来，得姜作绘至美，此问姜不及也，何由得乎？象曰：易得尔。愿差一人，并以钱五十文付之，象书一符以着竹杖中，令其人闭目骑杖，杖止便买姜。买姜毕，复闭目。此人如言骑杖，须臾已到成都，不知何处，问人，言是蜀中也，乃买姜，于时昊使张温在蜀，从人恰与买姜人相见，於是甚惊，作书寄家。此人买姜还厨中，绘始就矣。象又能．读诸符文如读书，无误谬者。或不信之，取诸杂符，除其注，以示象，象皆一一别之。又有一人种黍於山中，常患獗猴食之，闻象有道，从乞辟猴法。象告无他，汝明日往看黍，若见猴群不大唤，语之曰：吾已告介君，介君教汝莫食黍。此人仓卒直言象欺弄之。明日往见群猴，欲下树试告象言语，猴即各还树绝迩矣。象在昊连求去，先主不许。象言某月日病，先主使左右以梨一奁赐象，象食之，须臾便死。先主殡埋之。以日中死，其日哺时已至建邺，以所赐梨付苑吏种之。吏后以表闻，先主视其棺中，唯一奏版符尔。先主思象，便以所住屋为庙，时时躬往祭之。常有白鹄来集座上，良久乃去。后弟子见象在盖竹山中，颜色更少焉。
　　历世真仙体道通鉴春之十五竟
　　历世真仙体道通鉴卷之十六
　　董奉
　　董奉字君异，福州候官县人也。昔昊先主时，有年少作本县长，见君异年三十余，不知其有道也。罢去五十余年，复为他职，以经候官，诸故吏人皆往见故长，君异亦往，颜色如昔，了不异。故长宿识之，问曰：君无有道邪，昔在县时年纪如君辈今已皓白，而君犹少也。君异曰：偶尔。杜燮为交州刺史，得毒病死已三日。君异时在南方，乃往，以三丸药内死人口中，令人举死人头摇而消之。食顷，燮开目动手足，颜色渐还，半日中能起坐，遂活。后四日，乃能语，云：死时奄然如梦，见有数十乌衣人来收之，将载露车上，去入大赤门，径以付狱。狱各一户，户才容一人。以燮内一户中，乃以土从外封之，不复见外。恍惚问有一人言：太一遣使者来召杜燮，急开出之。闻人以铺掘其所居户，良久引出之。见外有车马，赤盖，三人共坐车上。一人持节呼杜燮上车，将还至门而觉。燮既活，乃为君异起高楼於中庭。君异不饮食，唯啖脯枣，多喜饮酒。一日三为君异设之，君异辄来就燮处饮食。下楼时忽如飞乌，便来到座，不觉其下，上楼亦耳。如此三年，从燮求去。燮涕泣留之，不许。燮问曰：君欲何所之，当为具大船也。君异曰：不用船，宜得一棺器耳。燮即为具之。至明日日中时，君异死。燮使人殡埋之。七日，人有从岩昌来者，见君异，因谢杜侯好自爱重。燮乃开视君异棺中，但见一帛一面丹书符。君异后还庐山下居，有一人少便病癞，垂死，自载诣君异，扣头乞哀。君异使病者坐一户中，以五重布韬其目，使勿动摇。乃敕家人莫近。病人云：闻有一物来舐之，痛不可堪，无处不匝。度此物舌当一尺许，其气息大小如牛，竟不知何物，良久乃去。君异乃往，解病人之巾，以水与饮，遣去，云：不久当愈，且勿当风。十数日问，病者身体通赤无皮，甚痛，得水浴即不复痛。二十余日，即皮生疮愈，身如凝脂。后尝大旱，百谷焦枯，县令丁士彦谓纲纪曰：董君有道，必能致雨。乃自资酒脯见君异，说大旱之患。君异曰：雨易得耳。因仰视其屋，曰：贫家屋皆见天，不可以得雨如何？县令解其意，因曰：先生但为祈雨，当为架好屋。於是明日士彦自将吏人，乃运竹木为起屋。屋成，当泥涂使人掘土取壤，欲取水作泥，君异曰：不烦运水，日暮自当雨也。其夜大雨，高下皆足。又君异居山间，呎水治病，不取钱物，使人重病愈者栽杏五株。轻者一株。如此数年，计得七万余株，郁然成林。而山中百虫群兽游戏杏下，竟不生草，有如耘治也。於是杏子大熟，君异於杏林下作箪仓，语时人曰：欲买杏者，不须来报，径自取之。得将谷一器置仓中，即自往取一器杳。每有以谷少而取杳多者，即有三四头虎瞰逐之，此人怖惧而走，杏即倾覆，虎即还去。到家量杏，一如谷少。又有人空往偷杏，到家人死，遂送杳还，扣头谢过，死者即活。自是买杏皆於林中自平量之，不敢有欺者。君异以其所得粮谷赈救贫穷，供给行旅，岁消三千斛，尚余甚多。县令亲故家有女，为精邪所魅，百不能治。以语君异，若能得女愈，当以侍巾栉。君异即为召劫诸魅，有大白龙，长丈六尺，陆行诣病者门。君异使人斩之，女病即愈。遂以女妻之。久无儿息，君异每出行，妻不能独住，乃乞女养之。女年十岁，君异一旦受上帝锡命，位碧虚上监太一真人，白日飞升。妇及养女犹守其宅卖杏，取给有欺之者，虎逐之如故。养女长大，纳婿同居。其婿，凶徒也。常取诸祠庙中神衣物。庙中神下巫语云：某甲恃是仙人女婿，夺吾衣物。吾不在此，但羞人尔，当为仙人故无用为问。君异在民问住百年，其颜色常如三十许。冲升之后，人即杏林之故地置祠，日太一宫。宋真宗赐额大中祥符观，徽宗宣和问劲封升元真人。一云濠州锺离县南有杏山，董奉种杳之所。
　　姚光
　　姚光者，不知何许人也。得神丹之道，能分形散影，坐在立亡，火之不焦，刀之不伤。昊主身临试之，积荻数千束，令光坐其中，四面发火焚之。烟焰翳日，观者盈都，咸谓光为煨烬矣。火息后，见光从灰中振衣而起，神容晏如也。手把一卷书，昊主读不能解。后不知所之。
　　徐弯
　　徐弯者，昊郡海盥人也。少有道术，能收束邪精。钱塘人杜氏女患邪，弯为作法召魅，即见一丈夫着白夹葛裘衣入门。弯一叱，即成白龟。一旦与群从兄弟数人，登石崎山斫春柴，日暮，弯不返。明旦寻不见，忽见弯在山上，腋挟镰，倚树而不动。遂乃抱弯，惟存空壳。
　　茅盈
　　真人姓茅，讳盈，字叔申，咸阳南关人也。姬冑分根，氏族於茅，积德累仁，祚流百世。诞纵明贤，继踵相承。高祖父讳蒙，字初成，深识玄远，察览兴亡。知周之衰，不仕诸侯，乃师於北郭北阿鬼谷先生。遂隐遁华山，盘西灵峰，逍遥幽岫，静念神仙，高抗萧寥，绝尘人问也。盈曾祖父讳偃，字泰能，蒙之第四子也。仕秦昭襄王之世，位为舍人。稍迁车骑校尉，长平恭信侯。毗弼霸正，有功业於时焉。盈祖父讳嘉，字正伦，仕秦庄襄王，为广信侯。当是时也，秦地已并巴蜀、汉中、宛郢，置南郡矣。北收上郡以束，为河东、太原、上党，束至荣阳，灭二周，置三川郡。以吕不韦为丞相，号文信侯，使招至宾客游士，欲并天下。始皇即位，嘉辅帝室，以嘉为德信侯。六年韩魏赵卫楚共击秦《资治通鉴》云：楚赵魏韩燕五国伐秦，取寿陵。始皇使嘉将兵攻之，有功焉。卫迫东都，嘉又克讨，皆平之。始皇壮嘉志节，赐金五千斤。二十五年，秦大兴兵，使嘉攻燕辽东，得燕王而还。又遣嘉定荆江，南地皆降。是年置会稽郡，嘉将兵於会稽而亡。始皇哀其忠，因以相国礼葬之於长安龙首山西南。嘉有六子，并知名於时，始皇皆官爵承先，并各赐姓。其第六子讳祚，字彦英，不仕不学，志愿农巷，即盈之父也。祚有三子，长子讳盈，字叔申；次子讳固，字季伟；小子讳衷，字思和。盈生於汉景帝中元五年丙申岁，少秉异操，天才颖烁，娇志萧抗，行迈远逸。不营闻达，不交非类，独味清虚，恬心玄漠。盈时年十八，遂弃家离亲，入于恒山，读老子道德经、周易传，采取山木而饵之。潜景绝崖，素挺灵岫，仰希标玄，与世永违。始皇三十年九月庚子，盈高祖父蒙师鬼谷先生於华山之中，乘云驾龙，白日升天。先是时，其邑谣曰：神仙得者茅初成，驾龙上升入太清，时下玄洲戏赤城。继世而往在我盈，帝若学之腊嘉平。始皇闻谣歌而问其故，父老具对曰：此仙人之谣，劝帝求长生之事。於是始皇欣然乃有寻仙之志，因改腊曰嘉平。盈於恒山积六年，思念至道，诚感密应，寝兴妙论通於神梦，髻鬓见太玄玉女，把玉札而谓之曰：西城有王君得道，可为君师，子奚不寻而受教乎？盈乃感悟，登危陆峻，径到西城，斋戒三月，沐浴向望。遂超榛冒险，稽首灵域，卒见王君。后二十年，从王君西至龟山，见王母。盈乃扣头再拜，自陈於王母曰：盈小丑贱生，枯骨之余，敢以不肖之躯而慕龙凤之年，欲以朝菌之质而求积朔之期。虽仰远流，莫不知济津涂坚塞，所要无寄。常恐一旦死於钻放之难，取笑於世俗之夫。是以昔日负岌幽林，贪师所生。遂遇王君，哀盈丹苦，见授治身之要、服气之法，於是静斋深室造行其事。师重见告，以盈身非玉石而无主於常，气非四时常生於内，正当率御出入，呼吸中适，和液得修，形神靡错。感应思积则魂魄不滞，理合其分，气甄其适，乃可形精不枯，宅不可废也。若使精神疲於往反，津液劳於出入，则形当日凋，神亦枯落，岁臧其始，月亏其昔矣，宜妙访求长易之益。西王母曰：子心至矣。吾昔先师元始天王及皇天扶桑大帝君，见遗以要言，汝愿闻之邪。於是口告盈以玉佩金璇之道、太极玄真之经。盈拜受所言，稽首而立。又告盈曰：夫金当者，上清之华盖，阴景之内真。玉佩者，太上之隐玄，洞飞之宝章。得其道者，皆上陆霄霞，登遨八极，寝宴高空，游行紫虚也。向说元始天王大帝君言，是太霄二景隐书、玉佩金当之文章也。又有阴阳二景内真文，与本文相随，太上法惟令授诸司命，子玉札玄挺，录字刊金，黄映内曜，素书上清，似当为上卿之君、司命之任矣，此道后别当付於子也。然不先闻明堂玄真之道，亦无由得太霄隐书也。盈於是辞师，乃归，紫索混俗，亦不矫於世。自说入恒山北谷学儒俗之业，时年四十九也。盈父母尚存，父见大怒，为子不孝，不亲供养，寻逐妖妄，流走四方，吾当喻汝为不生之子也。欲杖罚之，盈长跪谢曰：盈受命应当得道，道法世事两不相济，虽违远供养，无旦夕之益，能使家门平安，父母老寿。盈已受圣师符录，见营助者以天丁之兵，见侍卫者以仙童玉女，今道已成，不可打击，恐＝一官考察非小故也。父外信礼度，未谈内秀。道德玄域，意有未释。故验盈情状，俾众不惑。於是操杖向盈，适欲举杖，杖即摧折成数十段，皆飞扬如弓矢之发，中壁壁穿，中柱柱陷。父悟不凡，瞋意‘乃止。盈曰：向所启正虑如此，邂逅中人则有所伤故尔。至汉宣帝时，二弟俱贵，衷为五官大夫西河太守，固为执金吾，并当之官，乡里送者数百人。时盈亦在座，谓宾曰：吾虽不作二千石，亦有仙灵之职矣，来年四月三日当知。诸君能如今日之集会不？众许之，时元帝初元四年也。明年送客如斯而集。至期日，盈门前数顷地忽自平治，无复寸芥，皆青缣握屋。屋下铺数重白毡，容数百人坐，远近翕赫相语来者塞道，客乃有数陪於送弟时。众宾并集，尔乃大作主人，不见使人，但见金盘玉杯自至人前，奇般异果，不可名字，酒更美好。复有妓乐，丝竹金石，声动天地，香麝之芳，达于数里。饮食随益六百余人，莫不醉饱。明日迎官来至，文官则朱衣素带数百人，武官则甲兵牙旗，器仗曜日。盈与家人及亲族辞央，而语宗室子弟曰：夫真仙道隐，贵有边翳，不应表光曲饰，动耀视听。吾所以不得默遁藏景，潜举空同者，盖欲以此道诱劝二弟子追慕也。亦何但固、衷之返迷邪，天下有心者尽当注向神仙之冀获尔。言讫，遂归句曲，邦人因改句曲为茅君之山。时二弟在官，闻盈玄迩渺迈，白日神仙，乘飞步虚，越波凌津，灵官奉从，着於民口，节盖旌旗，光耀天下，始乃信仙化可学，神灵可致，然后明松乔不虚，鼎湖实有。於是并各弃官还家，以日反之年，方修盈糟粕遗事。不得口诀，未为补益，乃相与共叹而相谓曰：吾兄得道，非他人也，今不往从亲问密诀，而留此按云云方书以规度世乎？纵往而不达兄之神仙，终不使吾等死於非所也。遂共弃家，扶舆自载，以寻斯举。以汉元帝永光二年三月六日，渡江求兄於东山，遂与相见，悲欣流涕。告二弟曰：悟何晚矣？二弟跪曰：固、衷顽下，不达道德，愿赐长生济弟云云。盈曰：卿已老矣，难可补复，纵得真诀，适可成地上仙耳。其升霄大卫，非老夫所学，今且当渐阶其易行以自口住。於是并教二弟服青牙始生咽液之道，以住血断补焦枯摄筋骨之益，亦停年不死之法也。因以长斋三年，授以上道，使存明堂玄真之气j 以摄运生精，理和魂神。三年之内，竭诚精思，神光乃见。於是六丁奉侍，天兵卫护。盈又各赐九转还丹一剂，并神方一首。各拜而服之，仙道成矣。后授紫素之书各百字，以付固、衷，固、衷拜受。其时亦有执疑者，以启正之，紫素文曰：太上有命，天载真书，言咸阳茅固，家于南关。厥字季伟，受命当仙，位为定录，兼统地真。使保举有道，年命相关，勤恭所淮，四极法令。宫馆洞台，治丹阳句曲之山。固其勖之，动静察闻。又曰：盈、固弟衷，挺业该清，虽晓反正，思微彻诚，断试六天，才颖标明。今屈三官，保命建名，总括岱宗，领死记生，位为地仙。九宫之英，劝教童蒙，开道力成，教训女官。授诸妙灵，淮治百鬼，典祟校精，开察水源，江海流倾。封掌金谷，藏录玉浆。监殖龙芝，洞草夜光。治于良常之山，带北洞之口，镇阴宫之门也。使者授书讫而去。至汉哀帝元寿二年八月己酉，五帝各乘方面车，从群官来下，受大帝之命，授盈为束岳上卿司命神君。文以紫玉为板，黄金刻之。其文曰：惟盈虚挺远朗，幽耽妙玄。爰自童蒙，散发北山，静心林泽，精思求神，登峻履谷，艰寻师门。掷形绝愕，投躯万津，丹诚率任，肆其天然。遂造明匠，九授灵篇。剪发祝脆，残首截身。带索自乐，不耻饥寒。所适惟道，所保以真。情昭上帝，感激太玄。今敬授盈为大元真人，领束岳上卿司命神君。君平心正格，秉操金石，丹心矫众，栖神高映。故报盈以玉铁绿旌八威之策，使盈征伐源泽。折冲万神。君寒冻林谷，味玄仰真，思激穷岫，启心精诚。今故报盈以紫旎之节、藕敷华冠，使盈招驱万灵，封山召云。君弃家独往，离亲乐仙，契阔脸职，冬袒山川。今故赐盈绣羽紫被、丹青飞裙，使盈从容霄阶，携命玉真。君步骤探薮，足履危仞，心耽志尚，曾不愆惮。今故报盈以斑龙之舆、素虎之耕，使盈浮景太空，飞输帝庭。君披榛并景，寒凌霜雪，心求明真，不战不栗。今故报盈以曲晨宝盖、琼帏绿室，使盈游盼九宫，静神温密。君远秀遁荣，无疲於心，潜形幽岳，静思万林。今故报盈以流金火铃、双珠月明，可以上闻太极，通音上清。君真心高静，淫累不经，素挺浩映，内外坦平。今故报盈以锦旌绣幡、白羽玄竿，可以呼召六阴，玉女侍轩。君慈向触物，阴德万生，蠢动之毛，皆念经营。今故报盈以凤鸾之箫、金钟玉磬，可以和神虚馆，乐真舞灵。君饥渴养神，艰辛求真，万物不能致其惑，千邪不能毁其淳。今故报盈以紫琳之腴、玉浆金罂，可以寿同三光，刻简丹琼也。盈标领清玄，紫璋八映，心晖重离，神耀太霞，实真人之长者，故赐以大元为号。君九德既备，咸积太微，天人虚白，不期同归，今酬九事以报往怀。盈心神方朗，四灵所栖，丹神启焕，秉直不回，正任全固，监无照微。今屈宰上卿，总括束岳。又加司命之任，以领录图籍。给玉童玉女各四十人，以出入太微，受事太极也。治宫赤城玉洞之府，盈其淮之，动静以闻。於是盈与二弟庾别，而与王君俱去，到赤城玉洞之府。道次诸山川，神灵有司迎启引从者，以千万矣。临去，告二弟曰：吾今去矣，便有局任，不得复数相往来，日一夕相见，要当一千年再过来於此山。三月十八日、十二月一日期要吾师及南岳太虚赤城真人游盼於二弟处也。将可记识之。及有好道者待我於是，吾自当料理之，以相教训未悟，於是季伟思和，遂留治此山洞内，立宫结构於外。将道着万物，流润苍生，德加乌兽，各获其情。神验祸福，罪恶必明。内法既融，外教坦平。尔乃风，雨、以时，五禾成熟，疾疠不起，暴害不行也。《真诰》云：固位句曲真人、定录右禁郎。衷位三官保命司。父老歌曰：茅山连金陵，江湖据下流。三神乘白鸰，各治一山头。甘雨灌旱稻，陆田苗亦柔。妻子咸保室，使我无百忧。白鹄翔青云，何时复来游。
　　臣道一曰：茅盈以真仙之裔，谶仙人之谣，藐锺鼎之荣，慕玄元之教。故其刻志於道，精感神明，玄功克成荣瑜富贵，彼二弟之崇爵显秩，而盈略不动心。盈盖视二弟之荣华，特一梦幻泡影而已。然犹未之悟，故示神变以悟之焉，终使二弟为□道之归也。《道德经》曰：乐与饵，过客止。道之出口，淡乎其无味。视之不足见，听之不足闻，用之不可既。茅盈之意。其旨若此。
　　韩崇
　　韩崇者，字长季，吴郡毗陵人也。少好道，林屋仙人王璋玄曾授之以流珠丹一法，崇奉而修之，大有验。璋玄语之曰：子行此道，亦可以出身仕宦，无妨仙举也。崇遂仕至宛陵令，行仁以为政，用道以抚民，虎狼深避，蝗不集界？迁汝南太守，拔书佐袁安。安后位至司徒，时人通以崇有识物之鉴也。崇独居清素，上奇之，加崇俸禄，秩中二千石。后汉孝明皇帝巡狩汝南，上治崇府，崇使妻出住孤独老妪家。上闻，叹韩崇可谓百炼不消也。赐缣五十匹。崇在郡积十四年，政化洽着，举天下最。年七十四，璋玄乃授以隐解法，得去入大霍山，受璋玄遁化泥丸紫户卫以度世，今在洞中为左理中监。《汉书》所载事述亦略同，而置辞小异耳。袁安字邵平，初为县功曹，被举历仕，遂至三公，和帝时卒。即袁绍高祖也。晋世又有冯奚，亦为太常，名位同耳。韩既隐解，必是托尸。今晋陵上有韩冢，崔巍高大，从来相呼为韩冢。疑如桃君，或即是此虚圹，而世呼为孙策将韩当冢也。
　　历世真仙体道通鉴卷之十六竟
　　历世真仙体道通鉴卷之十七
　　冯良
　　冯良，南阳冠军军人。少作县吏，年＝一十为尉从佐迎督邮。自耻无志，因毁车辖，裂败衣绩，遂去。从师受诗传礼易，复学道术占候。家中谓已死j十五年乃还。整修志节，抗操严恪。州郡礼辟不就，诏特征贤良高第，半道委之还家。时三公争让位於良，遂不降就。年六十七，乃弃世，东渡入山，今在鹿迩洞中。后汉安帝时人也。《汉书》所载，事亦略同。
　　郎宗
　　郎宗者，字仲绥，北海安丘人。少仕宦，为昊县令。学精道术，占候风气。后一旦有暴风经窗问，占知京师大火烧大夏门，遣人往参，果尔。诸公闻之，以博士征宗。宗耻以占事就，夜解印绶，负岌遁去。居华山下，服胡麻丸，得道，今在茅山鹿迩洞中。《后汉书》载郎宗事云：理京房易，善星算风角六日七分，能望气占候吉凶，常卖卜自奉。安帝征对策，为诸儒表。后拜昊令。时卒有暴风，宗占知京师当有大火，记识岁月，遣人参候，果如其言，诸公闻而表上，以博士征之。宗耻以占验见知，征书到，乃悬印绶於县庭而遁去，遂终身不仕。子颤字稚元，传父业，研精，学徒常数百人。顺帝阳嘉二年，征诣阙，上书十一事，拜郎中。还家，后为同县孙礼所害。
　　淳于斟
　　淳于斟字叔显，会稽上虞人。汉桓帝时，作徐州县令。□灵帝时，大将军辟缘。少好道，明术数，服食胡麻、黄精饵。后入昊乌目山中隐居，遇仙人慧车子，授以虹景丹经。修行得道，今在洞中定录府为典柄执法郎。《易□参同契》云：桓帝时上虞淳于叔通受卫於徐从事，仰观乾象以处灾异，数有效验。以知桁，故郡举方士，迁洛阳市长。如此亦为小异，昊无乌目山。二娄及昊兴并有天目山，或即是也。
　　桃俊
　　桃俊字翁仲，系钱塘人。少为郡干佐，末负岌到大学受业，明经术灾异，晚为交趾太守。汉末，弃世入增城山中学道，遇东郭幼平。幼平，秦时人，久隐增城得道者也。幼平教俊服九精炼气辅星在心之术，俊修之道成，今在洞中，兼北河司命，主水官之考罚。此位虽隶定录，其实受事於束宫中节度。《汉书》无此事。今冢在钱塘临平，坟坛历然，苗裔犹存。乡近时闻鼙角之响，故人不敢侵毁之，皆知呼为桃司命冢。钱塘杜征士事京产，先典隐居，共有诗咏以赞述斯德，别在集中。幼平亦无所显云。
　　刘斓
　　刘斓字子翔，颖川人。少好道德，而家世大富，常周穷困为事，好行阴德密惠。陈留张季札当吊师，丧车败牛，困朔於汝南界。逢之与语，不示名字，即推车牛与乘之，恤死救穷非一人矣。后都长安，斓举计缘。到都，帝嘉其心，拜郎中，迁陈｀留太守。出长安五百里中，敛死恤穷，损己分人。行达阳平，遂遇马皇先生告斓曰：子仁心感天，阴德神鬼。太上将嘉子之用情矣，使我来担汝以长生之道。吾仙官也，尔乃能随我去不？斓於是扣头自搏，曰：少好长生，幸遇神仙，乞愿侍给。马皇先生因将斓入桐柏山中，授以隐地八术，服五星之华法。今度名东华，来在洞中，为定录右理中监。《汉书》云：朔字子翔，亲阴人。家世丰富，常能周施，不以为惠。曾行汝南界中，有陈留张季札，远赴师丧，遇寒冰车敌j顿需道路。斓见而谓曰：君慎终赴义，行宜速达。即下车与之，不告姓名，策马而去。季札意其子翔也。后故到领阴，还所假乘，朔闭门辞行，不与相见。常守志卧疾，不屈聘命。河南神□口郡引为功曹。彼黄巾贼起，朔救急乏绝，资其食者数百人。乡族死亡则为殡殓，鳏寡则助其妻娶。献帝迁都西京，举上计缘。尔时道路寇阻，翔夜行昼伏，乃到长安。上寡其忠勤，拜议郎，迁陈留太守。朔又散珍宝，唯余车马，自载东归。出关数百里，见士大夫病死道傍，仍又以马易棺；脱衣数之。又逢知故饥困於路，不忍委去，因杀所驾牛以救其乏。众人止之，朔曰：视没不救，非志士也。遂俱饿死。此说大同小异，故备载之论。朔字子翔，於字例相得，而朔义亦是相当，但未详孰正。
　　吕子华
　　吕子□华者，山阳人也。阴君弟子，已服虹丹之液，而未读内经，来从束卿受太霄隐书而诵之二常以幽隐方台为乐，不愿造于仙位也。
　　蔡天生
　　蔡天生者，上谷人也。小为啸父卖杂香於野外，以自业赡。情性仁笃，口不言恶。道逢河北少女从天生市香，天生知是异人，再拜上一担香。少女感之，乃教其朝天帝玉皇之法，遂以获仙，托形乌杖，隐存方台。少女今犹往来访之也。天生师之。
　　刘平阿
　　刘平阿者，无名姓，不示人也。汉末，为九江平阿长，故以为号。行医卫有功德，救人疾病如己之病。行遇仙人周正时，授以隐存之道，托形履帽，而来居茅山方台大茅山之西南有四年山，俗中所谓方山者也。其下有洞宣名日方台。常服日月晨气，颜色如玉，似年三十许人。
　　张激子
　　张激子者，河南张奉者也，字公先，少时名激子耳。此人亦少发名字，太傅袁陈叹其高操，妻以女。女服饰奢丽，奉不顾赀，无异路人。妇改服，然后成室家也。后弃世．入刻山，遇山图公子。山图公子，周哀王时大夫，仙人者也，授激子九云强梁炼玉法。激子修此得道，今在东华宫，行为太极所署也。或领九宫尚书，与北河侯对，职治水考北河司命。或为禁保侯，亦并共业故也。北河司命亦治在洞天之中，与张激子对局。《魏书》：张范字公仪，河内修武人。祖饮，为汉司徒，父延。太尉袁魄欲以女妻范，范辞不受。性恬静乐道，征命不就。后为议郎，参丞相魏武库事，甚是敬重。好赈救穷乏，家无余财。以建安十七年卒。弟承字公先，亦知名。以方正拜议郎、谏议郎、谏议大夫、赵郡太守。后随魏武西征，至长安病亡。此说名字番覆大异，承与奉乃相类而非袁婿。若是范又其字不同，详按事边，恐多是兄也。《魏书》王修传又云：修往来南阳，多止张奉舍。奉举家病，修营救之。按张范兄弟乃尝避地往扬州，投袁卫，又非刘表，不应在南阳，二三为疑也。
　　赵广信
　　刻小白山中有学道者赵广信，阳城人。魏末来渡江，入此山，受李法成服气法，又受师左君守玄中之道、内见五脏彻视法。如此七八十年，周旋郡国。或卖药出入人间，人莫知也。多来都下，市丹砂作九华丹。丹成一服，太一道君以晋穆帝永和元年六月十七日遣迎。停三日，与山中同志别去，遂乘云驾龙，白日登天，今在东华海中。
　　张祖常
　　张祖常者，彭城人也。昊时从北来，得入茅山方台洞。祖常托形堕车而死，故隐身幽馆，而修守一之业。师事上党鲍察者，汉司徒鲍宣五世孙也。察受道於王君。鲍宣，汉司隶校尉，为王莽所害。宣子永，永子昱，昱子某。
　　虞翁生
　　狼五山中有学道者虞翁生，会稽人也。昔受仙人介君食日精法，以昊时来隐此山。兼行云气回形之道，精思积久，形体更少如童子。晋穆帝永和元年七月二十三日，东大帝遣迎，即日乘云升天，今在阳谷山中。狼五山有海，中对白章岸谷，直呼为狼山。
　　朱孺子
　　赤水山中学道者朱孺子，昊末入山，服菊花及木饵。后遇西归子，授以要言，入室存泥丸法。三十年，遂能致云雨於洞房中。晋穆帝永和元年八月五日，西王母遣迎，即日乘五色云车登天，今在积石台。赤水山云：鄞县南千里，从稀溪口入三百里，山正赤，周迥五十里，高千余丈。如此则应是临海永嘉东北有所谓赤岩者也，许先生所住赤山，一名烧山，即此。
　　尹虔子
　　华阴山中有学道者尹虔子、张石生、李方白，并晋武帝时人，受仙人管城子蒸丹饵木法，俱服，得延年健行。又受苏门周寿陵服丹霞之道，行已五十年，精心内视，不复饮食，体骨轻健，色如童子。以晋穆帝永和元年二月十二日，太一遣迎。以其日乘云升天，今在玄洲，受书为高山真人，张石生为东源伯。
　　郑景世
　　庐江潜山中有学道者郑景世、张重华，并以晋初受仙人孟德然口诀，以入山，行守五脏含日法，兼服胡麻，又服玄丹。久久不复饮食，而身体轻强，及易故形。以晋穆帝永和元年四月十九日，北玄老太一迎以云轿，白日升天，今在玄洲。
　　平仲节
　　括苍山有学道者平仲节，河中人。以大胡乱中国，时来渡江，入括苍山，受师宋君存心镜之道、具百神行洞房事。如此积四十五年中精思，身形更少，体有真气。晋穆帝永和元年五月一日，中央黄老遣迎，即日乘云驾龙，白日升天，今在沧浪云台。大胡乱者，刘渊、刘聪时也，石勒为小胡。
　　吴睦
　　昊睦者，长安人也。少为县吏，掌局枉克人民。人民一讼之，法应入死。睦登委叛，远遁山林。饿经日，行至石室，遇见孙先生在室中隐学，左右种黍及胡麻，室中恒盈食。睦至乞食，经月不去。孙先生知是叛人，初不问之，与食料理及诵经讲道，说及祸福。睦闻之，於是心开意悟，因扣头自搏，列其事源，立身所行，自首事实，求得改往。遂留石室，为先生扫除驱使。经四十年后，先生授其道，俱采药，服食胡麻。精修经教，得三百二十年，服丹白日升天。
　　郭静
　　郭静者，颖川人也。少孤，无父母兄弟，穷苦依栖无所。年十六，县召为吏。后得罪，仍逃伏，经二月，日不出。遇见郑先生救度一切，以法劝化之。静遂随郑负担驱使，经七年不敢懈息，遂受其导引之要，饵服山木、袂苓，寿三百岁。复於天维山，赤松子降，其二人真道，今在大有洞中为真人。
　　范伯慈
　　范伯慈者，桂阳人也。家本士族，而忽得狂邪，因成邪劳病，顿卧将席经年。迎师解事，费用家资渐尽，病故不愈。闻大道清约无所用，於是意变，闻沈敬作道士精进，理病多验，乃弃俗师之。得五十日，病疾都愈。后遇陆玩之，受真内道。玩之不能入山，伯慈不乐於世，遂辞去，入天目山。服食胡麻，精思十七年，大洞真仙司命君下降，受三十六篇经。得服还丹，白日升天，今为玄一真人。
　　韩伟远
　　九疑真人韩伟远，昔受於中岳宋德玄。德玄者，周宣时人，服此灵飞六甲得道，能一日行三千里，数变形为乌兽，得玄灵之道，今在嵩高。伟远久随之，乃得受法。行之道成，今处九疑山。
　　刘少翁
　　昔有刘少翁，曾数入太华山中，拜礼向山。如此二十年，忽一旦见西岳丈人，授其仙道。
　　历世真仙体道通鉴卷之十七竟
　　历世真仙体道通鉴卷之十八
　　张天师
　　天师真人姓张氏，讳道陵，字辅汉，沛丰邑人，留侯子房八世孙也。子房初游下那，遇黄石公，授以素书。后从汉高帝有功，封侯。养真辟谷，师友赤松，得东园公飞步之诀。谧文成侯。阴功隐行，流芳后叶。有子名不疑，不疑次子高，高子通，通子无妄，无妄子里仁，里仁子觉，觉子起，起子大顺，真人乃大顺之长子也。母初梦天人自北斗魁星中降至地，长丈余，衣绣衣，以蕾薇香授之。既觉，衣服居室皆有异香，经月而不散。感而有孕於束汉光武建武十年甲午正月望日生於昊地天目山。时黄云覆室，紫气盈庭，室中光气如日月。复闻昔日之香，浃日方散。年及冠，身长九尺二寸，厉眉广颗，绿晴朱顶，隆准方颐，目有三角，伏犀贯脑，玉枕峰起，垂手过膝，美须髯。龙踞虎步，丰下锐上，望之俨然。虽亲友见之，肃如也。七岁读道德二篇十许遍，而达其旨，於天文地理、河洛图纬之书，皆极其妙。通习坟典，所览无遗。从学者千余人，天目山南三十里，西北八十里，皆有讲诵之堂，临安神仙观，余抗通仙观，即其地也。后举贤良方正直言极谏科，中之一云天师察性严直，经明行修，学道有方。汉平帝永平二年，韶书拜巴郡江州令，时年二十六岁。身虽仕，而志修炼形轻举。久之，退隐北谬山北年治在洛阳。三年，有白虎衔符文置座傍。朝廷就征为博士，称疾不起。和帝即位，闻其有道，以三品印绶、驷马车等征为太傅，后封冀县侯，三诏不就。语使者曰：为我谢天子，人生百岁，光阴瞬息问。父母妻子，恩爱隆厚，岂能长保哉？九天之上，无何有之乡，金阙帝君将韶吾以为臣矣。惟清静寡欲，则天下自治，何以臣为？时永元四年壬辰岁也。遂自河洛，乐蜀之溪岭深秀，遂隐其山，苦节学道，啬气养神。谓弟子曰：吾少嗜学，研穷六籍，大抵皆经世具也。夫通爵显秩，苏金毂玉，比吾身中一毫孰重？然四体百骸，又岂吾所固有也，皆游尘聚沬耳。剖心炼形，与道合真，乘云驾龙，白昼上宾，岂不快哉。人生有会则离，有生则死，死者精神冥冥，不可复还。惟昔轩辕味道，松乔食霞，并白日飞腾，永劫无穷，不亦美乎。古人辞万乘之贵，千驷之富，良有以矣。既不能兼才通俗，与世俱济，请从所学，各宜及时。於此分别，不亦可乎。夫人情亦无极，聚极则散去，乐极则悲来，岂可逃也。吾今将游涉山海，远离尘境，栖寓幽渺，以究所学。与汝等别离，子等固如何也？弟子有王长者，习天文，通黄老，留侍左右。遂散学徒。以清虚淡薄为务，不交人事。王长负书行歌，同往云锦山居。而真人修玄玄之道，后乃按方炼龙虎大丹。一年有红光照室。二年有五云覆鼎，夜不假烛，髻实有青龙白虎各一，常绕丹鼎。三年丹成，真人年六十余，饵之而容貌益少，若三十许人，行及轰马。又得秘书秘文，制命山岳，檄召万灵。一日谓王长曰：五岳多仙子，三蜀足名山，吾将能偕游乎。遂与北入嵩山崖岭，石居数年。精思感彻，有绣衣使者告曰：中峰石室藏上三皇内文、黄帝九鼎太清丹经，得而修之者升天也。真人感其言，乃斋戒七日，入其室。足所履处，堂然有声。即坎其地取之，果得丹书，进而受之。遂复寻西极名山一作西海，成都记云：昔江峡阻塞，蜀为西海。其地胜多名物，因入阳平山阳平治在彭州九陇县。精思服炼，能飞行远听，得分形散影之妙，通神变化，坐在立亡。每泛舟池中，诵经堂上，隐几对客，杖华行吟。一时并赴，人皆莫测其灵异也。真人惟读五千文，昼夜无倦色。后往西城山筑坛朝真，以降五帝。忽一乡夫告曰：西城房陵间有白虎神，好饮人血，每岁其民杀人祭之。真人召其神戒之，遂灭。又告梓州有大蛇藏山穴中，呜则山石振动，时吐毒雾，行人未及三五里率中毒而死。真人以法禁之，不复为害《青城山记》云：誓龙台在丈人峰，古有龙穴，每年夏秋，出水暴害禾稼。天师立石台镇毒龙，以压水怪。在葛琐山葛琐治在彭州九陇县，隐形岩舍，服气调神。在秦中山秦中治在汉州德阳县，修九真秘法。在昌利山昌利治在汉州金堂县，采服五芝众药。在隶上山隶上治在汉州德阳县，始授弟子养形轻身法。在涌泉山一作平刚山，涌泉治在汉州德阳县，平刚治在蜀州新津县，得入水入火之术。於是度人救物，已着阴功矣。在真多山真多治在汉州德阳县，思神念真。在北平山一云蚪山，蚪山治在蜀州新津县，有猛兽数百，驯扰户外。在稠梗山稠梗治在眉州彭山县，有一老翁化为狞鬼来恐，真人诵经不顾，边巡自退。在鹤呜山鹤呜治在那州大邑县。服五云气，其间石鹤呜则有升天者，先是，章和问其鹤呜焉《青城山记》云：羊马台在赤石城崖上，是天师与鬼担石如羊马，或云羊马自呜则有升天者。天师居鹤呜山，此羊马频呜。后居渠亭山《成都记》云：广都县天师观，坛下有井名日伏鬼井，妖怪藏其中。汉中微，人鬼交混，那蜀之问，人被其害。方天师被汉家之诏而居蜀之瞿亭石室，因命神人运青城玄石以镇其井，鬼妖遂乃绝，修炼九鼎神丹。三年将成，未敢服，谓王长曰：冲天之士，当功及生灵，佐国立家，兴利除害，然后轻举，臣事三境，则无愧焉。苟利一身，功不及民，非大道弘济之旨。吾观蜀中，蛇毒鬼气绵亘山谷，生民不知，潜罹其害，吾甚悯之。今且修行清静之化。辅赞大道，抚育元元尔。於是精思上彻金阙后圣，时顺帝汉安元年壬午岁正月十五日午夜月明，真人在鹤呜山寝方酣熟，老君一云道君，按金阙后圣玄元道君即老君也驾飞云绿耕，驻山东南，顾谓众真曰：道陵修行困苦，吾感其志，将授以治身秘录、飞腾长生之道。而遇其休息。神游物外。卿等勿惊，今自觉也。时真人梦见一人，带夜光之甲，冠通天之绩，执命魔三气之幢，谓真人曰：咄咄道陵，子何心生疲倦，圣驾久驻待子。梦觉，真人忽然惊起，攘袂振衣，、疑为外邪所乱。良久，銮佩珊珊，天乐隐隐，香花覆地，紫云满空。瞪目东瞻，紫云之上有素车一乘，驾五白龙，青袖朱衣，金甲执戟者二十四人，左右环列，车前对立。玉女彩衣花被，云发颓肩，各执一幢，上有玉榜金文日命魔之幢，次列二童，青衣钳首，垂环曳裙，各执一婶，上左青龙，右白虎，金榜朱文日召仙之磨，复次二人，朱袖金甲，各执三气十绝旌节，上有丹榜素文曰倒景之节。前立一人，绣衣玉冠，捧三五斩邪雌雄二神剑，上各有星斗日月之文。车右一人，霞衣金冠，捧一玉印，文日阳平治都功印。其余翼卫侍从，莫知其数。素车之上，九色轻霞蒙蒙然。须臾光景澄彻，见车中一神人，容仪若冰玉，手执五明宝扇，项负八景圆光，身六丈余，神光照人，不可正视。车前一人救真人曰：子勿怖，即太上老君也。真人敛简前拜，不敢仰视。老君告曰：吾昔降蜀山，立二十四治《成都记》云：道经二＋四治应二十四气，六十甲子分隶其问。避唐高宗讳，始改为化，乃二十八宿之下圄，实阴景黑簿之司分，掌人世死生罪福。吾愍下元生人挚绁苦魂，延累祖考，积成幽衅，令人凶折终不成道，即在此狱之中。吾已更置福庭，经今数劫，仙僚不充，职任厅废。近有六天鬼神血食之辈，侵夺以居，昼夜不分，人鬼无别，枉暴生民，妄罹灾害，深可痛惜。子何为吾摄邪归正，分别人鬼，各守昼夜，复典此治，以福生民，则子功无量矣。吾以汝名在丹台，当为真人，故委汝也。真人叩头谢曰：道陵性识愚慧，万劫幸遇，遭会大道，死魂再生，枯骨重肉。钦佩道旨，谨当奉行，不敢懈息。老君遥召三五功曹，须臾西方有五色之气勃勃而起，其中有二仙，乘龙虎二骑皆长数丈，黑绩朱衣，佩剑执圭。从官百二十人，皆黑绩绣衣，持剑执戟，侍卫进拜。老君曰：卿等三五功曹乎，速为吾开紫阳南宫玉宸内殿，取正一盟威秘录，吾欲传授。俄顷之间，南方起二十四生气，祥光瑞彩，泱然满空。其中各列玉童，捧一玉函，贮录一品，皆玉札金文及都功版券职录，以授真人。谓真人曰：与卿千日为期，后会闻苑。老君复以三清众经九百三十卷，符录丹鳌秘诀七十二卷，一千二百官章，雌雄二剑《青城山记》云：降剑坛昔道君授天师阴阳剑处，有隐剑逃，都功印，二仪交泰冠，驱邪被褐，鱼鬣衣，方裙朱履等赐之。令制科律，佐国行化。行之千日，则邪鬼不敢正视。传度已讫，於鹤呜山研味秘文，按法遵行。修之千日，内顾五脏，外集三万六千神。又感清和玉女教以吐纳清和之气，摄伏精邪，行录中三步九迩、交乾履斗之道，即魁呈七元，随兵所指，隐遁出没，皆得自然。遂依告命，战鬼於蜀，时有八部鬼帅，各领鬼兵动亿万数，周行人问。刘元达领鬼行杂病，张元伯行瘟病，赵公明行下痢，锺子季行疡肿，史文业行暴汗寒疟，范巨卿行酸痛，姚公伯行五毒，李公仲行狂魅赤眼，皆五行不正，殃祸之气。随时更名，在东方为魔王，在南方为鬼帅，在西方为外道，在北方为鬼王，在中央为神鬼。春三月，百乌呜叫之时，作祷诅五墓之鬼。直入秋，作人家亲土部土公宅龙伏尸之鬼。冬作冢墓攻食之鬼。随月建胎生，或作畜类之形，嘘毒啸祸，暴杀万民，枉夭无数。其八部鬼帅，领鬼众居西蜀青城山巅，有鬼城鬼市，分形变化，混杂人问，布行疫沙，人莫知之。人鬼合杂，市利交易。真人以汉安二年七月一日，佩盟威秘录，往青城山《青城记》云：有龙宫石室，天师修道处。《唐书》：蜀州青城县有青城山，置瑁璃高座，左供大道元始天尊，右置三十六部真经，立十绝灵婶，周匝法席，呜锺扣磬，烧香行道，及诵道德诸经，布龙虎神兵於城市。众鬼即持兵刃矢石，来害真人。真人举手一指，化为一大莲花拒之。鬼众持火千余炬来，真人举手一指，鬼反自烧，不能前进，遥语真人曰：师自住峨崛山唐嘉州有峨媚县，何为来夺我居处？师等速下山，须臾必杀师。真人曰：汝等凶毒，残害众生，所以吾不使汝居此，当槟於西方不毛之地。元达等闻此语，即会鬼帅兵马各千万众，精甲犀刃，上山围绕。王长惊怖，启真人曰：魔王众来，作何计术？真人曰：小鬼何足惊怖？取丹笔来。王长以进，真人执笔，遥画鬼阵，其众皆死，小帅校一时僵仆，八大鬼王困卧，扣头搏颊，求乞残生。真人闻语，良久不言。再以丹笔倒画之，鬼众复苏。即呼鬼王曰：汝等进前，吾有处分。鬼王各各前立，真人曰：汝等可速远避，自今勿复行病，妄有杀害。今之民庶，皆吾子弟之家尔。不然，诛无留种。鬼王曰：天下人民，本自隶我，云何尽夺？当分一半。真人不许，叱咄之。鬼王复会六大魔王，领百万鬼兵，再来攻战，围绕此山。王长曰：鬼众不可当，复何作计？真人笑曰：子勿惊，吾自能部之，复以丹笔一画，鬼众悉死，惟六天魔王仆地不能起，叩头传颊，乞残生而去，真人不顾，复以丹笔一拟，此山遂中分为二，摩霄彻泉《青城山记》云：山有誓石，天师与鬼为誓，朱笔画山清崖中绝险断处，并丹色，阔二寸丈，深六七丈。又云：戒鬼笔边在大龙桥侧，昔天师以正一之法制伏鬼神，誓曰：人生於昼，鬼行於夜。阴阳分判，各有司存。违之者，正一存法必加诛戮。鬼兵欲度不能，大声求哀。自今而去，不敢复来，乞往西方婆罗之国而居止焉。真人恕许，到笔再画，八帅六魔悉起。呼之使前，趁进不得。真人乃令王长肩一大石为桥，度之，鬼王方得进，拱立侍前。真人谓曰：汝能以笔画石得破，亦当与汝分民，若不破，汝可急驰万里也。元达等执笔交画，石皆不破《青城记》云：寅玄观后有试笔边，有降魔闱法石。时虽摄伏鬼众，更欲尽制其心，谓之曰：汝等既欲与吾分民，当与汝辈各尽法力以分胜负。元达等曰：惟命是听。真人投身入大火中，即足履青莲而出，鬼帅投身，为火所烧。真人入木，身度木外，木即随合，鬼帅投身即坠於地。真人入水，乘黄龙而出，鬼帅入水，为水所溺。真人以身入石，透石而出，鬼帅投身，才入一寸。真人以身入铁山，透铁而出，鬼帅才入半寸。真人咒神符一道，左手指之鬼毙，右手指之复生，鬼帅举手指之无复生死。元达等乃化八大虎，轰攫而来。真人化二狮子逐之，奔走无地。鬼帅又化八大龙，欲来擒师，真人再化金翅乌，啄龙目睛，其龙乃走。又化作大神，聂最震吼，双持大挝，欲击真人。真人化金刚，身长七十二万丈，广五十二万围，戴大冠，负圆光，踏莲花宝台，具十二种无量相，一杵一拳一拟，大神退走。鬼帅等腾身十二丈即坠，真人腾空高百余丈，上无所攀，下无所乘。鬼帅作五色云，昏暗天地，不见光明。真人化五色瑞日炎光晖灼，云即流散。鬼帅变见穷尽，更无所为。真人化一大石，可重千余斤，以藕丝悬之，褊满鬼帅营上，令二鼠争喷其丝，欲压杀其众。鬼帅等无所逃避，同声哀告，愿乞余生，即当远去，不敢害及生民。真人遂命五方八部六天鬼神，会盟於青城山黄帝坛下，使人处阳明，鬼行幽暗，使六天鬼王归於北邓，八部鬼帅领众窜於西域，五行之毒，又戒而释之。乃执丹笔曰：吾笔所指，鬼众尽灭。要之，人鬼分治，幽明异境，不欲尽灭汝类。即与盟誓，折石为契，刻作天地日月之形，於黄帝坛下绝崖之上《青城山记》云：青城山有石天地，上圆下方，阔一丈二尺，有十二角。又有石日月，各阔五丈，厚一丈二寸，相对柱上，乌兔伟烁，方圆磅薄可睹焉。《青城记》云：天师誓鬼石天地、石日月，候日月天地重明方得人身也。《成都记》云：青城昭庆观前有五符幢，乃天师所刻以誓鬼魅，今别刻石在玉局观前。一本云：真人於平刚山中除废六天故气，勒铭於石，誓曰：天地交，日月合，汝等若复行，必尽诛之，勿留种矣。乃以神印封鬼营市，使不得相通。盟誓之后，鬼众踌躇不去，真人口敕神符一道，飞上层霄。于时风雨、天仙、兵马、风刀立至，诸鬼灭影而走，於是战鬼一十四败，荡涤区薮，夺鬼幽狱。复为二十四福庭，立二十四阴官，降二十八宿正气，以通地中一云：又於公慕山中立二十四治，更除山中化二十四气合大法，却复靖庐。按公慕治在汉州什郁县，更除治在汉州绵竹县。每治立阴官一人，仙官一人，分掌世人罪福，有立功立行，修斋设醮，腾章拜表，谢过祈福，迁拔祖考者，则仙官录其功行，奏名於上宫，增其福寿。□如不孝不忠，欺诈狠戾，常行恶事，不能改过者，则阴官录其罪，闻於地府，损其福寿，或绝其后，由是善恶报应，如影响焉。真人既行正一之化，摄三万六千种外道．恶魔，诛绝邪伪，於是百姓翕然奉以为师，居弟子数万家，立诸祭酒，分领民户，有如官长。并立条制，令民随事输出粟帛、器物纸物、荐席樵薪，所在贮之以备斋醮及供给行旅。而人禀行，无敢欺窃。教民立桥梁，修道路，置义井，谓之立功。或有州县官及人民疾病者，持一手状来投，真人检察其人所犯罪愆二条列之，令设斋醮，布施谢过，其疾即愈。又教以廉勤理民，不烦刑罚。蜀民畏罪迁善，盗贼不作，物无疵疠，皆天师之化也。真人因至苍溪县云台山云台治在梁州西县。唐书：闵州君溪县有云台山，睹山水秀异，群峰朝抱，地无邪毒，乃谓王长曰：此山乃吾成功飞腾之地。遂卜居以修九还七返之功，一心存念大道。经四十九日，复聆昔日銮佩天乐之音，真人整衣扣伏，乃见老君如前，导从千乘万骑，来集空际。久之，徘徊不下。真人再拜，悲泣踊仆，言曰：臣昔者自念夙承宝荫，亲授秘文，乃依天宪，战鬼行化，功成退居。今扬驾再临，不我下降，意者大道离臣，臣其为尸败乎。遂举手，以身自仆。老君乃命使者告曰：卿之功业，合得九真上仙，吾往使卿入蜀，夺鬼幽狱，区别人鬼，布清静之化，而卿杀鬼过当，擅兴风雨，役使鬼神，驱驰星斗，震荡山川，阴景翳昼，杀气秽空，此非大道好生之意。上帝责子之过，所以吾不得近子矣。吾未能与子论功，且当退居世问，待吾於下元之主，当与申叔罪戾，以雪重责。真人悲泣，请死於今日。老君复告曰：子可闭目束视。乃见一人黄衣黑积，捧一玉函，中有素书三卷，题日三八谢罪灭黑簿超度玄祖章。真人再拜受讫，老君告曰：子可勤行修谢日月二十八宿、二十四气、阴阳本命主者，罪灭黑簿，名升紫清，七祖父母同为上仙。谢过之后，更修之三千六百日，吾待子於无何有之乡、上清八景宫中。言讫，圣驾已回。真人遂依告文，领弟子迁鹤呜山筑坛以醮太阳太阴，遇三元八节、本命元辰、庚申甲子、三会五腊，修斋设醮，转经然灯，忏谢日月星辰，天地阴阳，自已九玄七祖所犯之罪。三年之后，玄祖生天。从学弟子再聚数日，同往主簿山主簿治在那州蒲江县，隐功馨闻，众瑞符应。一夕，神人授以玉璧，谓曰：群仙使我以此光子居本竹山本竹治在蜀州新津县，众真授灵宝上经居蒙秦山蒙秦治在夔州台登县。有神人夜召真人以俱往，三日乃返，领弟子迁渠亭山。是时，从真人游者数十人，一日告其徒曰：诸弟子，谢尔辈勤事我，奈尔辈俗态未除，不能弃世，正可得吾行气导引之术，或可得服食草木数百数之方。尔业重绿薄，未可遽议成道。更三世，可与吾会，第往之。乃指王长曰：惟尔累世种善，可以成就矣。又曰：束方有男子走小月者，亦当飞升。不远千里，明年正月七日当来矣。具说容貌长短形色。及期，真人曰：日且午，赵子其至乎。言卒而升至，皆如所言。门人以告，真人曰：噫，此人来矣，未可遽纳。乃七试之，初不受谒，令人唾辱遣之，不去，露宿四十日，志益确，乃见之。又使入山守黍驱兽，夕有美女，言远行遇夜，愿寄宿。升与接席，端坐达早。明日又告病足，逗留，冶容挑升，升终不失正。又行道见遗金在数十饼，过而不取。又令伐薪，有三虎哮吼而前，升色自若，曰：吾远从圣人求不死之道，汝为山鬼试我邪？虎乃去。又使令入肆市帛，付直讫，而物主诬以未得。升了无所争，更贸衣以偿之。又令守稻，有弊衣瘠容，疮疡褊肤，口齿臭败，扣头乞食，升惕然动容，解衣饷饭，以余粮遗之。凡六试，皆动心感色之事，升执心无二。真人又领登云台绝崖之一上，逍遥啸味，下临万仞之壑。有桃生绝壁问，其实甚异。真人谓诸弟子，有能得此实者，当告之以道。於是俯而窥者将二百余人，莫不股栗骇汗，谢曰：此桃不可得也。惟升进曰：圣师所护，何峻险之有？师在，终不使升陨於此谷，分若可教，此桃可得矣。於是投身而下，正及桃上，足不蹉跌，摘满怀。攀绿石壁，欲上不可，即仰而掷之二百余颗。真人分诸弟子，留一待升，临谷以手援之。众见其臂不加长，钦虚引而上，徐曰：升犹以正心得桃，不致陨坠。吾今试自投之，当应大得桃也。众言不可，惟升、长不谏。遂投身而下，因失所在。久而不上，众惊莫测。升、长默然良久，乃曰：师则父也，父既往矣，吾将安归。言讫，俱投谷中，正坠师前。见真人在琼林宝帐之中，七宝台上，暝目端坐，笑曰：吾知汝二人当至也。遂授以神丹及宝经秘诀。其诸弟子守於云台绝崖之上二曰，各散去。真人与王赵三日复还治中，一日领弟子遥见阳山白气属天，谓长、升曰：彼处必有妖怪，当往除之。遂至其地。值十二神女於山前，姿态妖艳。因诘其由，神女答曰：妾等实土地阴灵也。真人遂问咸泉何在，神女曰：前有大漱，毒龙处之，真人以法召之，不出，遂书一符，化为金翅凤，向啾上盘旋。毒龙惊惧，舍漱而走出，其漱即竭，遂得咸泉，煎之成盐。金翅凤泊於南山之上，后人呼为凤凰台，乌雀至今不敢栖其上。十二神女各捧一玉环来献日；妾等愿事箕帚。真人受其环，以手揖之，十二环合而为一。谓曰：吾投此环於．井中，能得之者，应吾夙命也。神女闻语，竞解衣而入，争取玉环。真人遂掩之，盟曰：令作井神，勿得复出，免为生人之患。真人方治咸泉，有一猎者至，真人戒其好杀，因授以煮盐之法。其井深五百四十尺，阔一丈，日得咸泉四十余函，其利甚博。真人遂指西北山上曰：此处可以筑城。又指城南下曰：此处川岳相朝，可建福庭。后人感真人之言，因而立祠，至今崇奉祈梼不绝。真人领升、长往板中居，一日思神之际，谓二子曰：吾向取神女衣，深虑神女复取之，出为人害。遂再诣其所，取衣藏於高峰石室中，劫地神守护。即焰阳洞也，彼方之民至今不罹神女之害，而获盐井之利。后以真人之讳旌其事，今陵州是也。蜀中盐池，皆於其傍立清河府君之祠，清河乃张氏郡也。其山下无江及井，居人乏水，真人以神剑插地，因而成井，遣神卫之，使之不竭。真人谓升、长曰：此山多岩，人民居焉。虑山崖或坠落，遂召其神誓之，使不伤人。真人与弟子过宋江，其中多异物，为人害。真人置石函於江中，录神奸之名，以法召入锁之，复以大山篆符以镇焉，其怪遂绝。后人呼为槟鬼符，每水涸，人多见之，摹归供养，以屏妖恶。真人复领升、长往鹤鸣山，亭午之际，忽见一人朱衣青襟，曳履执版。一人黑绩销衣，佩剑，捧一玉函，从朱衣使者，进曰：奉上清真符，召真人游於板苑。须臾东北有十四人，皆龙虎鸾鹤，龟鳞鱼乌之骑，执节持幢，前后从引，千乘万骑，狮子辟邪，天丁甲卒，无鞅骑吏，来迎真人。次有黑龙驾一紫举，玉女二人，引真人登车。旋踵至阙，阙前榜云拟太玄都正一真人阙。真人既至，群仙礼谒。良久，二黑衣吏持天符佩剑，执图籍而至，上云超度先祖之籍，即皆上朱陵府矣。真人视事讫，领弟子居渠亭山石室中，调太真之气。一日忽有二青童引群仙，皆朱衣绛节，前导曰：老君至矣。中有一人，长丈余，素发朱颜，项负圆光。从者二人，可二十许。或指曰：此子房也，此子渊也．。坐顷，乃引青车一辆，别遣二人翼真人登车，腾空而上。至一处，台殿巍巍，金阶玉砌。或谓真人曰：将朝太上元始天尊也。真人整衣趋进，望见殿上圆光照人，不可正视。或语曰：左侍无上大道君，右侍太极真人，前侍虚微元君，后侍太上真人。金童玉女侍香散花，妙行真人执经俯而前立班成群真皆谓曰：今子等皆成真矣，由汝一念，而万劫业绿皆尽於今日。移时，殿上劫青童谕真人以正一盟威之法，使传，世世宣布，为人天之师，拜真人为太玄都正一平黑三天扶教辅元大法师，劝还人间，劝度未悟，仍密谕飞升之期。真人受命，复返渠亭赤石崖舍，出三天正一秘法付长、升一云於后城山中投试王长、赵升，玉局山中授升、长秘诀。按后城治在汉州什郁县。复於漓沅山中漓沅治在彭州九陇县，敷演其法。次还阳平山，以飞仙轻举之法付嗣师。又入鹿堂山中鹿堂治在汉州绵竹县，炼九鼎神丹，迁平盖山平盖治在蜀州新津县，合九华大药。时有束治禁气师姚、徐二姓，能收社庙之鬼，回丧车，起死口，周流九州之内，常统阴鬼，甲马万数。闻师在蜀，乃求见焉，曰：大道一气尔，神灵之问，宁有隆卑邪？吾等统八极，阴兵万亿。假令有道，其如吾何？麾其徒至户外，真人不纳，顾谓长、升曰：此乃六天邪神，不合与正气相见。令立道傍，三昼夜不与进退。弟子怪而问之，真人曰：此与群精大邪共来试我，今令立於门外，亦无苦也。姚、徐呼曰：闻师有道，故来求见。既蒙不纳，复令久立，我何罪也？真人乃令弟子语日；今赦原汝，不问往罪。其众乃得辞去。真人领弟子还鹤呜山，於桓帝永寿元年乙未正月七日五更之初，长、升见空中神仙骑吏一人，驾云车，徘徊於山之束南，大声言曰：张道陵功行已就，将授以秘线。言讫，老君驾龙舆，真人乘白鹤，自渠亭山会於成都城下。老君同至，万神凌迎，涌出一玉局，高丈余玉局治在益州成都县，今玉局观是也。老君升座，为真人再授道要，重演正一盟威之旨，说北斗延生经。以十五日上元，再会於成都，说南斗经及演说诸经。真人听毕，老君已回，玉局消散，因成空洞。《成都记》云：老君既去，座隐地中陷而成穴，遂成深洞，与青城第五洞又相连。道陵以玉局上应鬼宿，不宜开穴通气，将不利於分野，刀凿石以闭之。真人往鹿堂治，召四镇太岁、五岳四渍、社稷神祇，群仙悉集。是时山前有一石笋，可高丈余，真人执起以誓众神曰：太上有劝，令吾誓众，当崇奉正道，好生恶杀，佐国安民。其有不禀恭者，吾遣万神诛之。乃掷石笋於岩下，立於治侧。遂与定三十六靖庐、七十二福地、三百六十名山高低品秩，各置一正神主守，如世间郡邑之治。遂领升、长往云台治，於西北隅筑坛安炉，炼大丹。丹成服之，浴於水，有神光亘天。永寿二年丙申，真人自以功成道着，乃於治之西北半崖问，举身跃入石壁中，自崖顶而出，因成二洞。今崖半日峻仙洞，崖上日平仙洞。是年九月九日，在巴西赤城渠亭山中，太上遣使者并五帝部从，持玉册授正一真人之号。真人将以盟威都功等诸品秘线、斩邪二剑、玉册玉印以授其长子衡，戒之曰：此文总统三五步呈，正一之枢要，世世一子，绍吾之位，非吾家宗亲子孙不传。《青城记》云：赤城山有天师藏经处，一云於尽口山中封藏经诰。按溘口治在阖州苍溪县。谓长、升曰：吾有余丹在炼丹亭上金盂之中，汝二子可分饵，今日当随吾矣。是日亭午之际，复见一人朱衣青襟，曳履持版；一人黑绩销衣，－结履佩剑，各捧玉函，从朱衣使者趋前，再拜曰：奉上清真符，迎真人於阅苑。须臾，东北有二十四人，皆龙虎鸾鹤之骑，各执青幢绛节，狮子辟邪、天骗甲卒皆至，称景阳吏。即有黑龙驾一紫舆，玉女二人引真人与夫人雍氏一云孙氏登车，前导后从，天乐引迎，於云台峰白日升天，时真人年一百二十三岁也。唐玄宗赞云：邈彼炎汉，天图中缺，万汇消残，三灵荡越。惟师膺运，神威迅发。躬侍真元，亲传秘诀。妖毒云驱，崇山剑裂。大布声教，全清蛊孽。一振无为，永光有截。鸾鹤斯迈，丹青是设。玉相真仪，传芳不歇。又赞云：邈矣真仙，孤高峻节，气贯穹冥，玄元示诀。落落神仪，亭亭皓月，诛邪斩精，魅驱鬼彻。汉代盟威，流传不绝。肃宗赞云：德自清虚，圣教之实。或隐或见，是朴是质。静处琼堂，乞焚香玉室。道心不二，是为正一。宋徽宗进封真君玉册文：维大观二年岁次戊子十月丁丑朔十有六日壬辰，皇｀帝御名谨再拜言甘：惟道无方，待人而成。若昔至真，以道兴世。功被万物，则为绅明主；务称其休，夫何敢不崇，恭惟汉天师正么真人三天扶教辅元大法师，体妙阐幽，有大利於天下。刘氏之季，厥绩甚茂。遂挟光景，上超人群，秘条真图，孚系於后。弥除妖孽，槟御不祥，阴惊有民，既久弥着。不有徽称，何以极报，典扬嘉惠。谨遣朝奉大夫知信州军州事刘晏，上尊号正一静应真君。大道藏於幽、显於明，功施於远、着于近。匪我能然，惟常弗息，则能尚鉴观兹，以衍其余，佑相我邦家，延及我民懋，昭无疆之休，俾嗣于、水世。理宗嘉熙三年，封正一静应显佑真君。
　　臣道一曰：鬼神变化，从古以之，人鬼混杀，道将违矣。张天师乃察符线之教，通天地之情，分隶阴阳，区别人鬼。至於夺鬼幽狱，立二十四治，其与太上之降九十五种外道不殊。正一之教流传后世，实非小补。且德垂后裔，世袭真风，以至于今，亦天之报功也？《道德经》曰：以道淮天下，其鬼不神。非其鬼不神，其神不伤人。非其神不伤人，圣人亦不伤。张天师必能深究其旨。
　　历世真仙体道通镒卷之十八竟
　　历世真仙体道通鉴卷之十九
　　王长
　　真人王长，不知何所人也，从张正一真人学。真人往云锦山，散群弟子，惟王长习天文，通黄老，留侍左右。长遂负书行歌，同真人往云锦山，日侍真人。服丹战鬼，积行累功，后於渠亭山，真人一日指长曰：惟尔累世种善，宿有仙骨，可与成就矣。遂尽得真人九鼎之要，白日飞升。
　　赵升
　　真人赵升号鹿堂子，不知何所人也。始，张正一真人在蜀，升不远千里而来，愿执弟子礼。真人试以难者七事，而升终始如一。第七试因取桃，同王长投谷中，见真人坐琼林宝帐，遂拜授神丹宝经。后事真人功行满备，白日升天。
　　臣道一曰：赵升不远千里而求师，守一诚而不变，志於道，亡其身，忍辱含垢，坚节砺操，卒能得明师之旨，授参道德之玄微，积行累功，炼形轻举。观其志、其与传先生之穿盘石不殊。后之学仙者，真可为轨范也。道德经曰：强行者有志。其斯之谓夫。
　　张衡
　　嗣师张衡字灵真，张正一真人长子也一云字子平，颇精元象，学道。继出，仕汉为陇西刺史，迁侍中。少博学，隐居不仕，有大名於天下。时帝闻其有道，征为黄门侍郎，不就。不关世务，吐纳不食。於汉灵帝光和二年己未正月二十三日，以真人之法付子。师与妻卢氏得道阳平山，白日飞升。
　　张鲁
　　系师张鲁字公期汉书载字公旗，嗣师长子也。．好道，守真人之法。仕汉，历典农校尉、安民中郎将、汉中南郑二郡太守。后隐身学道，以符法治病，致米一斗，疾苦立愈。久之，积米巨万。魏王闻之，遣使统兵来讨。弟子告师，师曰：慎勿为惧。遂同弟子登岭而望，见兵马四合，师以手版画地成河，怒涛汹涌，下临不测，兵不得度。使者复统水师至岸，师又以手版画其河中，辄出一峰，高千余丈，兵不能进。使者回，具述其事一云：建安中，曹操擅权，将不利於汉室，鲁愤力不能讨操，遂拥兵据守。后王建伯蜀，封鲁为扶义公，正以此也。魏王遣使追谢，资印绶拜为梁益二州刺史、镇南将军，封闻中侯，食邑三万户。师固辞不受，谓使者曰：吾修道之士，世慕冲举。今裂地之封，非所愿也，请还印绶，无复再来。后修炼，白日乘龙升天一云鲁於太白南峰解化，葬在褒城县南。后姜维屯军蜀西山，与鲁相见，在天雾中，良久失之。师有弟二人，长日卫，次日傀。卫历招义将军，好道，於嘉陵飞升。傀历南郡太守，弃官学道，久之，白日飞升。
　　张滋
　　张滋《汉书》名富字元微，系师长子也。辟丞相缘，给事黄门侍郎，历汉中太守，封昌亭侯。久之，得道尸解而去。四弟，曰永，日盛，日溢，曰巨。永字龄宗，历奉车都尉议郎，封楼亭侯，得道尸解。盛字元宗，历奉车都尉、散骑侍郎，封都亭侯。尝喟然叹曰：吾先世教法，常以长子传授，而诸兄皆不娶，可使至此遂无传乎？西晋永嘉中，夜望大江之束有瑞气彻天，谓其妻曰：是可成吾丹矣。乃弃官南游，至鄱阳郡望之，曰：近矣。即山行五日，至一处山岭，秀丽登无，喜曰：吾得之矣。山顶有真人丹穴井鳌存焉，乃昔日炼丹修养之地，遂就其井穴左右结庐。居一年，卢氏来寻之，遂与同居此山，得一子一云卢氏搀一子自蜀来，处之山下，居九年，丹成，一日尸解而去，人呼其为龙虎。子孙多居山之束北。溢字立宗，仕历牙门．将军、驸马都尉、讨寇将军、汉中南郑太守、闻中侯。久之，得道尸解。巨字儒宗，仕历侍御史、安南正参义阳太守。久之，得道尸解。一云第四弟盛，第五弟溢，第六弟巨，第七弟梦得字文宗，历谏议大夫。宗正得道尸解。今临贸白霞观有大宠山。宠山，世传天师四代孙炼丹得道处。宋朝陶弼有诗云，羽客朝元地，遗坛古树中。炼成丹宠在，骑去鹤巢空。印篆从天赐，符书与道通。当时真一气，松桂夜来风。
　　张昭成
　　张昭成字道融，盛之长子也。学道不懈，每端坐室中，出神数百里外，能驯虎豹。年一百十九岁卒，而尸温温如生。既葬，冢上生菌数千。一日，居人见鹤穿墓而出，有彩云盛之。后开墓视之，唯冠履在焉。一云晋初得道，至成帝咸康年中仙去。
　　张椒
　　张椒字德馨，道融长子也。得真人治鬼之法，以真人所授诸阶秘录传度世人。晋帝累征不起。得道，百余岁，告别门弟子，道然而化。
　　张仲回
　　张仲回字德昌，德馨之长子也。传授父法，能辟谷，日行数百里。后入蜀山不归，不知所终。
　　张迥
　　张迥字彦超，德昌之长子也。幼年得道，美丰姿，善裁鉴，日列真人诸阶品录，於争室中严奉，六时香火，终身无息。治病驱邪，无不安愈，世人仰之。年九十而卒一云齐太祖召赴阙。
　　张符
　　张符字德信，彦超之长子。好道，传守真人之法，年九十二岁而卒。
　　张子祥
　　张子祥字鳞伯，德信之长子。博览诸经，究探今古。袭儒衣冠，仕隋，历洛阳尉。未几弃官，与妻子退隐龙虎山一云尝自叹曰：隋虽混一海内，乱将不久。遂罗，不复仕。从学者数百人，志在修养，颜容益少，常若二十岁人。能吐腹中丹，置掌中骯弄，或夜投器中，光芒穿屋，乃复吞之。久之得道，，年一百二岁一云百二十岁而卒。举棺甚轻，葬之夕，墓忽有穴。其冢开，视所存，唯衣服尔。
　　张通
　　张通一云下字犯宋朝口讳字仲达，鳞伯之长子。传守真人之法，常闭户不出四十年，妻子非时不见。久之得道，年九十七岁而卒。经数月入棺，尸竟不壤。通高顺皆犯祖名，未详其故。
　　张仲常
　　张仲常字德润，仲达之长子。通览儒书，亦有神异。唐高宗召至阙，潜归，叹曰：吾几落世网。学道於家，传守真人之法，能分形变化，尝推瓮於室中，与妻茹荤饮酒，夜醉於瓮傍，吐其中，经日不坏。年九十八岁卒。一云日埋瓮於室中，对妻子茹荤饮酒，夜发瓮，皆在瓮中，经日不壤。
　　张光
　　张光字德昭，德润之长子，少传授真人之法，久之弃妻，与次子悟入山修行二十余载，乃出见其妻，又同处五年。后终於家，年一百二岁。而悟亦能辟谷。
　　张慈正
　　张慈正字子明，德昭之长子。博学群书，最精於易，从学者百余人。久之，学道隐山，与妻子不相见。传守真人之法，岁以三元传度诸阶秘录，四方归之。所积法信，备荒岁以助贫乏之士，亦能，煅炼黄白之法。百余岁卒於山中，空中有仙乐隐隐焉。一云能以药点瓦为金银，锻成器，投水中，火过而复为瓦。
　　张高
　　张高字士龙一云字士隆；后避唐玄宗讳改士龙，子明长子也。学道守真人之法，饮酒至一石而不醉。唐明皇召见于京师，置坛受录，降赐金帛，仍免租税，册封汉祖天师之号。肃宗降香建醮，亲洒宸翰以赞天师。贞元中，降供养。供养金镀银香炉、香合、徘罗梢金帕及黄复器物。年九十一岁卒家。
</div>
    <div class="pagination">
<a href="历世真仙体道通鉴_page8.html">上一页</a><span>...</span><a href="历世真仙体道通鉴_page4.html">4</a><a href="历世真仙体道通鉴_page5.html">5</a><a href="历世真仙体道通鉴_page6.html">6</a><a href="历世真仙体道通鉴_page7.html">7</a><a href="历世真仙体道通鉴_page8.html">8</a><span class="current-page">9</span><a href="历世真仙体道通鉴_page10.html">10</a><a href="历世真仙体道通鉴_page11.html">11</a><a href="历世真仙体道通鉴_page12.html">12</a><a href="历世真仙体道通鉴_page13.html">13</a><a href="历世真仙体道通鉴_page14.html">14</a><span>...</span><a href="历世真仙体道通鉴_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
