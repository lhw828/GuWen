<!DOCTYPE html>
<html>
<head>
    <meta charset="UTF-8">
    <title>茅山志 - 第 14 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>茅山志 - 第 14 页/共 26 页</h1>
    <div class="content">　　#8干：原作『千』，据笪本改。
　　#9矣：原作『哉』，据笪本改。
　　#10称：竺本作『知』。
　　#11熙：笪本作『优』。
　　#12感：原本作『应』，据笪本改。
　　#13召：原本作『邵』，据笪本改。
　　#14木：原本作『木』，据笪本改。
　　#15休：原本作『玄』，据笪本改。
　　#16入叶县：原本无，据笪本补。
　　茅山志卷之二十五
　　上清嗣宗师刘大彬造
　　录金石篇
　　宋碑#1
　　御制观龙歌并序
　　《茅山记》云：雷平池火院宫池，并有小黑龙游其中，今少睹者。又有郭真人池，池中常有之，灵物变化，所处不一，人或取之出山，虽缄闭於器皿中，皆潜失焉。近遣中使任文庆醮祭名山，为民祈福。文庆梼取一龙来献，因将二龙以行，中路风雨，果失其一。持一龙至阙下，细观其形，诚有可异，故为歌以纪之。歌日：
　　四灵之长惟此龙，此龙变化固难同。三茅福地旱仙宅，灵物港形在此中。池内仙人驯扰得，至今隐显谁能测。乘云蠢动独标奇，行雨嘉生皆荷力。常人竞取暂从心，才出山楹兮无处寻。中使勤求深有意，欲献明廷兮
　　陈上瑞。初梼一龙朝魏阙，偶抱二龙离洞穴。人心龙心若符契，一去一住何神异。我睹真龙幸不惊，至诚祝龙龙好听。但期风雨年年顺，庶使仓箱处处盈。大中祥符三年六月。
　　宋天圣皇太后受上清录记
　　上清大洞宗师赐紫臣朱自英撰，御书院祇候臣孟应之奉圣旨书并篆额。
　　皇宋应运之四叶，圣君在宥之三年，圣母皇太后刘氏九灵分粹，三元毓神，流光开泰之期，握符圣明之化，内以肃雍九族，外以缉熙庶政。万机之暇，宅心虚无之表，凝神太漠之乡，金妃拂筵于琳碧之堂，玉华散馨於虚白之室，而又澄神澹思，诵《黄庭二景经》，志意内修，晨夕忘倦，岂独拘魂制魄，上符高圣之言，盖亦务本还淳，下荫普天之众。于以观三素，思九真，揖仪璘，玩当佩。南真依稀而密盼。西母彷佛以宴观。胖蜜之应，继日而昭，积累之功，卜年而进。信乎，仙可学而道不虚行矣。仍念研精尚鲜，未臻道源，闻南岳紫虚元君魏夫人，昔以东晋兴宁甲子岁先农日，以小有天王清虚真人所授上清大洞宝文，下教于茅山东华真人杨君，洎上清仙侯许长史。迄后，灵源真系，接武华阳，道叶仙枝，流芳寰海，县是乃诏玉清昭应官冲妙大师皇甫希及寻绩王、魏之文，研杨、许之边，得上清三品神经、玉清隐书、九清众秘、与金神二虎八景玉录、上皇玉讳元始谱录，流金火铃，回车毕道、三元玉检，九凤灵章、紫文白带，太微黄书，谲宫灵飞等录凡十卷，金仙玉马等一十五券。依科备办金龙、玉鱼、金羊、银鸦、青丝金钮，云锦凤文，碧霞拂尘之罗，绛章落尸之帛，四规明镜，景震灵剑，五色彩缯上清法服，盟文礼物，莫不周悉。先遣中使责密词诣南岳，致告于紫虚元君，默允冥旨。续命入内内侍省西头供奉官臣康从政、入内内侍省内侍殿头勾当御药院臣江德用，并韶右街副道录、知玉清昭应宫事、同管勾左右街教门公事、冲真大师赐紫臣李知损、左街都监寿宁观住持明真大师臣石知章、玉清昭应宫副直岁宣教大师赐紫臣周遂良、玉清昭应宫住持冲妙大师赐紫臣皇甫希及、玉清昭应宫同住持冲秘大师赐紫臣薛清和等，同责青词黄素，一行礼信，就江宁府茅山崇禧观开建上清黄坛，预启玉录道场七昼夜，散日设醮三百六十分位，依科传度讫，别设谢恩道场三昼夜，设阖山道士女冠大斋一中，投送金龙玉简、金环玉鱼于华阳洞、燕洞、金山水府，于以告盟七圣，于以致诚九清，伸授受之仪，罄师资之礼。始以输轩至日，灵鹤低迎於羽葆，当建斋之夕，商云远布於层霄，宿露真文以祈感，预陈精梼以伸款，兰膏晃尔，璧月集然。百神受厘以效祥，五岳卫灵而荐祉，中夜灵风飒至，嘉雨需然，须臾之顷，银汉森列，星斗烂如。咸云风伯扫坛，雨师洒席，观其所以，不亦宜乎。及启传之旦，九霞流光之辉，照烁而凝照；三素飞烟之气，缥缈以浮空，飕钦萃焉，霓旌焕焉，习仪恍焉，万灵肃然q 当分金列契之际，皓鹤复翔于坛上，绛霞纷绕於山中，蕙风袭人，灵芬郁野。蚓夫众妙多门而学则有序，至神无方而感则无待，斯以见我后用心之精诚也。符健顺服，人神降灵，仙契冥奥，非浩劫累崇之德，积生致尚之果，其孰能臻於此焉？是知令乎善始则美克有终，谋之以道，何患不臧，若然者，八景飞霞之辈，主元流云之宴，九色凤脑之僎、十精徊水之浆，靡日而致之矣。恭惟圣念，奉若秘文，盖欲昭事昊穹，保宁真主，固宗枋於亿载，福民庶之三登，永戢干戈，同承富寿者也。至於后天之算、无疆之祚、金枝之远、苍生之赐、不其宜哉？观一代之能事，考百王之未书，用敢直笔，以记之云耳。时天圣三年#2甲子岁四月戊午朔，二十三日庚辰谨记。临坛保举上清大洞法师臣张绍英、临坛监度上清大洞法师茅山道正真寂大师臣蒋元吉、临坛度师上清大洞宗师赐紫臣朱自英。
　　茅山五云观记
　　枢密使开府仪同三司检校太尉行刑部尚书同中书门下平章事上柱国临淄郡开国公食邑九千五百户食实封二千七百户晏殊撰。
　　丞相冀文穆公即世之明年，其小君许国夫人闻于内朝，请建道馆于茅山之南麓，以为公栖神之所。圣上追念大臣，一及伶时思，特命郡守旧相李公迪主其营缮，又劫公门下吏、右侍禁张得一董其力役。后十四年，夫人以制度之未备，申命公之犹子、右班殿直士显往增茸焉，始赐名日五云观。倨工於天圣之丙寅，已事於康定之庚辰。其广裹因崖嗽之回抱，其奥昨视科文之品第，崇堂以宅肖像，秘殿以严真供，层阁崛起，广除环构，修廊蔓衍，高源浚开，庖厨有方，属库有次。其外则坛场着前朝之迹，洞穴表灵峰之蕴。乔松夹植，荫行旅之劳；良田外营，资猴粮之给。妙择勤士，恭修秘式。其所以尊奉遗貌，妥安净众者，罔不周具。惟道家者流，有清静冲虚之说，归真复朴之教，后代悦其风者，触类而长，於是乎幽经秘诀之敷演，清都洞台之照临，三云八景之炼修、童初广寒之游集，上自后辟，迄于臣民，用资化源，着在彝典，初，真宗皇帝既偃武节，聿修文事，封泰山，款后土，谒仙里，建灵宫，务辑一王之仪，邈追前代之盛。公於是时，都将相之重，极风云之遇，与一二元老、鸿儒硕生，内则栩赞宸猷，外则讨论经礼，用□削药之□，密荷沃心之赏，借前着而谋定，申巽风而令行。至如检玉介丘、座缯睢壤、近甸巡豫、嘉坛裒对，咸遵秘录，聿彰勤任，用三洞之科式，先八銮而启行，公则参仪卫之职焉。寅受天瑞，钦崇祖烈，五岳升号，灵泉效祉，并敞真宇，茂昭元既，公又历置使之任焉。总集髦侍，纷披载籍，撷百世之龟鉴，述方来之矩擭，复诏公典领焉。公又以混元之法，有助亨会，函岌所蕴，源流皇繁，欣逢盛明，用得论次，乃复选通达其学者，校俨而辨正焉。名山洞室之藏，金简玉文之萃，多所刊定，讫无调谬。本至性之冲漠，益圣朝之参会，徜徉乎丛霄太霞之境，讽咏乎广韶曲素之篇，寤寐赤松之游，沉酣金匕之药，间接真士，高谈妙枢，由是偷然有乘云縿扬、离人拔俗之想。每出沐休暇、元辰令吉，特屏世事，虔修挣醮。坛宇严邃，旌婶飒俪，杳尘寰之不接，疑景象之有闻，绵袄寝久，积精忘疲。乾兴壬戌岁，分符秣陵，眷言兹山，实迩郊次。俄奉中诏，即伸嘉荐，注慕灵壤，徘徊诤域，道肃自得，澹乎忘归。隐士朱自英者，肥逛中岩，载更年所，公乐其素约，宛若石友，还朝秉钧之再岁，以其名闻。召至都下，宴语细绎，异於常伦。及其还山，又约他日卜邻洞府，音旨隆密，朱#3君异之。后数月而公捐馆舍，且有遗语，卜兹缔构，前后所费私帑凡百五十万，官给不预焉。续诏朱自英往来临莅之，皆从公之素志也。按《真诰》言，句曲地肺，土良水清，谓之华阳洞天，可以度世种民，是处三灾不干。又言，至忠至孝之人，皆先受灵职，次为列仙，岁登降其幽明，如人问之考绩。则公之结思崇岫，归诚妙象，岂徒然哉？蚓夫出应贤运，越登极位，佐时勋大，用物精多，非持受灵气，厦瑜群品，曷以协昌辰之伟任，非默契仙录，往阶真格，曷以显太和之挺生。质於前闻，其有冥合。呜嘻，乘时奋庸，握文武之柄，尊主庇物，罄其蕴怀，执方持衡，不疚风议，垣赫辉耀，以功名自终，然后脱遗世氛，与羡门雇佺之徒，相期於烟霭之际，不其盛与？惟夫人恪奉治命，无忘适追，其嗣子、殿中丞寅亮，瞿瞿协心，克终胜筑，足播徽范，永光图史。谓殊夙以文翰游公馆宇，见托撰述，着之金石，是用拜礼命之辱，而忘其陋芜。公姓王氏，讳钦若，字定国，夫人姓李氏。公之邑里世系，历官差次，上载史牒，下刊碑志，此得略而不书。庆历二年，岁次壬午，十月乙卯记。山门道判兼管观事赐紫孟子宣、雷平胡恢书丹，将仕郎守句容县尉陆绛勾当立石。
　　茅山第二十三代上清大洞国师乾元观妙先生幽光显扬之碑
　　云阳南郭陈辅造，七闽西山蔡仍书并题额。
　　先生姓朱氏，讳自英，字隐芝，句曲朱阳里人也。生八九岁，牧牛郭干村，儿曹卷芦吹茄，鞭角驰牛，陆降为戏，先生辞不能，牧儿哈焉，先生笑日：尔骑牛曷若我骑鹤？徐徐出笛袖问，裂竹而鹤舞空下，先生跨背，鹤腾辄坠，牧儿骇呼。自是从牧，时能致鹤。或谓不祥，父母遂弃之入道，师玉晨观道士朱文吉。训笃隶业。先生过目掩卷日：熟矣。师盖未能，奇也。十有一岁，度为道士，仙标玉骨，固已棱棱迥出风尘外。先生幼生村野，未始目吾儒经史与夫道家仙籍，问焚香诵六经、百子、三乘三十六部，一表衰不绝口，四远老人夙学，愿见眉宇。先生坐一室，闭目温绎，听者按无一字遗。及长，把笔为文章，混然天成，尤精风雅，句句警策，发药契经，如空洞之音焉。金陵牧马公亮遣吏持书，置而弗问，其师恐，告以未善，先生日：不然，劳我矣。自尔，偕明真张炼师绍英，扪萝上积金峰，密天市坛宠火院而栖。二人却谷，以至骨立，餐沆尘，奔三景，修仪璘当佩之法，以速轻举。居无何，户外之屦满，顾谓张日：如何，比期绝边而蹑我众，不泰多事乎。张日：子勿膻，人将掷子之不暇，如其膻天下，断有不嗅者，何必行。先生日．．一住一行，亦各其志，奚必同。於是旦迭坛而夕渡江，将拜混元於毫社，礼天师於青城。方其历关而西抵剑门，道逢一叟，修臂鹤发，方目犊瞳，踞坐咄曰：少冠奚自？日：自华阳。复而日：奚适？日：如蜀。如蜀奚求？日：求大药。叟仰天大笑日：少冠不闻陶隐居乎？可人也，五炼而丹弗就，困然后发三朝浮名之叹，遂不成白昼腾踏，乃从狗宝一过。况汝骨法未就，道仅小成，若不．潜晦光曜，将桁扬汝以仁义，劓刖汝以礼乐，为天戮民，良可哀。先生曰：投吾凿窒，吾窍命之矣。叟於是箔指暝想日：隐．居告余，七百年后，当有赤子出於茅山，殆此应。已此语应登真隐诀云命先生闭目日：谨执余倨。唯觉林梢拂足，开目，乃坐青城山下，遂哑以金鼎九转、飞精剑法。事竟，先生日：血胎肉目，不识丈人，他日容进履如谷城影像可乎？叟曰：世号陈铁脚，即吾也。顷年先帝太宗命遣求药海上，适有但佺安期之滞，至无及矣。言讫，失叟所在。先生出关，欲遂东归，复思三茅道藏缺调，乃载游濑乡，校嫌太清古本。．居岁余，常日有丐徒武姓，提弊筐就斋堂石盘倒余食而去，众诃不动，候先生涤器已，即相讯问。黄衣初腊，竞举手椰榆之日：朱茅山等类此丐索伍仙#4，遂舍去，约先生旦会旗亭酒家话心焉。顾谓先生日：汝真法器，第故习未除，不洒濯，终汝累，能往否？先生日：敢不从命藏睛。少选，触耳哄然，忽睹阅阖，顾谓先生日：此河中府也。侵寻及河，截流安涉，先生踵之，若蹈平陆。接岸，武欣欣日：信士可教乎，吾水星童子也。汝此一行，已抵度形太阴，然须幽屏，不厌深眇。大匠勿示人以璞，不尔未易知也。殊时，复会审究夷微，遽背而去，先生怆恨。暨还故山，剖心剔志，宝二师之诲，存三守一，追杨许之烈。未几，玉清昭应宫成。诏选名行。工部侍郎薛公映以先生名上，朝廷遣使召先生，表辞，寻而官车晏驾，章圣上仙，仁庙嗣服。明肃太后垂帘，丁晋公谓、王冀公钦若，并荐章三上，使两至，先生复辞。谢表温雅，有儒臣高世之风，朝廷嘉之，故晋公简诗曰：大隐何妨混朝市，三天澄诤谒元君。冀公简诗日：何事故人违旧约，负琴担鹤待相随。先生继答，词极清妙，二相上之，皇太后追怀华阳洞天为先帝祈嗣感应之地，故特喻二重臣强起先生，府县敦迫，且言得罪。先生不得已，遂受命劫。朱自英未经朝见，百官禁不得通谒，虽梁器、陶景、唐礼、昊筠，未足方万分。寻奉旨，登宝符阁观天书。累表乞退，二圣眷遇方隆，以重违雅尚，先生得请束归故乡，决志精思，心驰太空之境矣。朝廷赐劳，车盖相望。先是中，贵人传上与太后慰藉，语山中百须，时上恩许一新诸靖。先生对：道士当岩居穴处，勤修上法，遵保大茅司命之苦行，庶#5可报国恩。若效西方土木装严，非老氏慈俭之教。唯乞近山立常宁一镇，为游客行商息肩之所。朝廷从之。道藏三洞四阶灵文宝岌，实金绳玉检之秘传大法，自魏南岳以降，逮先生，凡二十有三代。明肃太后欲踵紫虚故事，祈授毕法，遥尊朱、张为度保师，赐号观妙明真，建乾元、天圣两观，以旌师资，先生於斯不辞。当是时，琅讦飞精，神景三炉，方四转火矣。居一日，江宁府递得蜀州守萧贯传所谓道士武抱一书者，先生执书，泣数行下，弟子莫测所以。书责姓名显耀，天机暴露之咎，意警先生避俗藏身，中宵引去，犹为可救。文致藻练，绰有可观。缙绅先生簪裳诤倡，警其风声，有绘像刻石传于世，所谓武仙童者。天圣七年，大丹成，鼎辄覆，丹宠弟子毛奉柔密启先生视丹，叹息日：桑榆既迫，狗窦一过，信矣。至其年十一月解驾，春秋五十有三。即夕掩关，劫弟子毋入，颇异常时。夜将半，弟子拥炉坛房，候警欢穴窗，朱衣使者执册立庭下，虽仪容甚都，光灿鉴人，童子辄谁何，徐徐答日：真官下卢文秀，帝遣迎朱真人耳。弟子辈牢肩惕息，不复出。顷之，先生问夜，对日：视星三鼓。须臾又问玉晨钟声已否？答日：未也。连问者数四，钟既声，先生呼侍卫日：吾行矣。弟子入，但见危坐，手执祥符所赐玉如意俨然。是夕天苦寒，先生项生圆光，温融一室，玉体汗浃若珠徘然。大敛际，有声隐隐自其棺出，法固谓之尸解。举木，疑空衣耳。前一日，陶真人坐日无故震者三，大众咸异，先生日：若何与汝事。继夕迁神，鹤唳旋坛，谷鸣若箫，凡三日。句容权令，酷吏也，丞相李公迪出镇，遣属官致词、邀先生，俾县加道修肃。候先生过邑，不顾而去，令阴衔之，还又不少留。左右日：县令朝服道左，当下车一见。先生日：非不愿也，顾血腥苦难近耳。今闻益患，至是按负租，乃尽逐先生徒弟。逃离不暇而嘉祥异瑞为其所抑，诬，以中丹毒死。九重寥廓，亦无从而达。越明年，令去任，始克葬反真之宅，卜郁冈西麓，方隅洞之束，距李真人丹井若干步，高三尺者是已。呜呼！．以先生夙净基修，宜无不圆，犹有不幸，况悠悠之徒。后五十有九载，岁在丁卯#6，徐先生侍香弟子石致柔，年过八十，即崇简，得西剑州道客任怀一录先生事，颇为疏略，漫灭过半矣。跪而泣日：先生之道，可扼於一时，庸拒郁於千载。念可以发潜德之幽光，非夫子而谁？其意以仆九十岁，偏亲先生三景弟子，谓得之详。仆归以告吾亲日：石氏子之谓，乃吾素志，汝盍表大宗师奉命藻雪，涓辰而书，乃拜手稽首而献颂日：繁高阳氏之遗裔兮，诞已字之灵墟。幼紫阳之羽褐兮，应赤子之识符。度剑岭之危峨兮，执铁脚之长裙？凭黄河以徒涉兮，蹑星童之双亮。方帝三叶之庆祥兮，属春宫之位虚。祀高襟以诏弓镯兮，洞天辍司命之友于。膺玉女之受度兮，续元君之紫虚。馆昭应之隐几兮，阁宝符而观天书。上方遵崆峒顺下风兮，俄泠然而及归途。攀帝恩而恋恋兮，奈仙期之敢瑜。朝辞绛阙而暮复绣岭兮，真官已降于庭除。足三乘圆七果兮，将耸身而凌空。无揖飕轮御六气兮，竟归神于清都。系日保深息兮，烟霞结庐。邈玄游兮，龙虎胶舆怅超遥，其无踪存桐梧之丹炉。青牛谷玲兮，石坛藓合。白榆风肃兮，玉棺剑孤。俱虚皇之在宥，绵宝录於宗图。
　　武仙童书碑
　　上刻仙童小像，道士戴道成画。
　　抱一启：啸傲升平，轻欺富贵，扶疏丹桂，难藏明月之光，峭绝青山，莫滞白云之迹。言之不足，道在其中。名姓已彰，四海形神别隐三山。岁月何定？铅汞何求？如或因循，空成僚倒。真珠圆而美之为美，绛雪凝而自然而然。在市孰非，入山孰是。水积成海，气积成神。匪我相知，少言休语。抱一货药而利名何有？和光而道俗宁殊？轻举行修，长生道在，多是逍遥於云水，未尝暴露於天机。知者谁言？行者自见。聊舒恳捆，以代笑谭。】 日三秋，咫尺万里，阳气如烟，荒效似水，更保冲和，别休清问。今因鱼鸦，聊附寸心，书到山前，已申鹤望。谨状不宣。
　　故交道士武江上
　　道者之右　　二月二日
　　圣主搜罗物外人，总来金阙见灵真。余余不愿彰名姓，别得田元道可亲。我知已有好名传世，早须速别隐深山。他时异日相看，去也。夕婷吵。观妙先生曩尝邂逅武仙童，后先生於仁庙时应诏还山，忽接仙童书，殷勤诲谕，意警先生，韬光晦边，世不耀名。其真墨迹，政和四年八月间，圣上道君皇帝搜罗天下奇异之文，遂为本邑句容令黄学士唐傅索取以进。於戏，斯本旧偶摹写，今命工刊于石，庶永其传焉。时政和八年，岁在戊戌，仲秋望日，茅山乾元观住持知观道士杨守程题志。
　　江宁府茅山崇禧观碑铭
　　朝谙郎新权知洪州军州事、兼管内劝农事、充江南西路兵马钤辖、赐紫金鱼袋张商英撰，朝散郎、会书荣州军州事、判官厅公事、轻车都尉、赐诽鱼袋王古书，朝请郎充宝文阁待制、知广州军州事、兼广南东路安抚使、护军、赐紫金鱼袋王巩篆额。
　　东南之望曰句曲山，盖华阳洞天地肺福地，易迁含真之所宅，司命童初之所治。晋宋以来，得道之士二许、杨、陶遗坛故宅犹有#7存者。宫观十二，忠不禧总之。国家灵承天心，敷锡民福，锺金之儿，镂玉之简，妙真之香，丹素之词，岁修常典。间遣王人，设官以提其纲，赐田以赡其众，宜其宫阙壮丽，列圣下居，廊麻深严，万灵侍卫，至者悚然，有以移其视听，居者肃然，有以洗其心志。仙科秘范之所出，宝章灵篆之所宗。而希夷淡泊之门，寂寞无为之教，学士大夫，未之或讲，州县政事，又非所先，田租所入，悉笼於官，道倡计口而赋粮，有司互券而出纳，方斗质之钩考，孰土木之暇议，上下顾望，岁月因循，屋颠而不持，梭故而不革，圯废而不兴，垣颓而不作。宝文待制何公君表，在元佑中以趣向背时，提举西京崇福官，居金陵，尝至山中，熟知其弊。绍圣亲政，召对便殿，明年移镇於此，伸发曩志，议营善之。会商英谪莅管库，公伴图以授商英日：子於道家之学，博且久矣，凡向背与开阖之不如经者，其悉据古考正之。商英视图，南面三门则道俗出入之所由也，三清、北极、本命三殿相直，而玉皇殿乃在束隅。商英谨按老子之书日：天法道，道法自然。自然者，清气之始也。其天为清微，其境为玉清，其天尊为元始，其帝为玉皇。所谓道者，气之纯清也，其天为禹余，其境为上清，其太上为大道玉晨君，其帝为天皇。所谓天者，气之积清也，其天为太赤，其境为太清，其太上为老君，其帝为北极。本命者，支干之神，以统於北极者也。北极者，天中之枢，以承玉皇者也。今以北极次三清，以本命次北极，而玉皇居左，非道之序也。神而来格，亦莫安於其位矣。请先玉皇而后北极，而左本命。三门者，神灵之所由也，非祠醮则阖之。东建道院，西设宾馆，如此则尊卑不相乱，道俗不相淆，人神不相杂矣。公日：善乎论也，兹山宫宇，古今废置不一。道卫之士有在於是者，亦已多矣。曾亡一人以三气、三天、三尊、三帝之说辩正升降者，岂崇无而复静者？或阙於掌有之用，造有以致动者？或昧於至无之体。代正移句容县，如子之议。因而完之矣。越明年五月，玉皇殿成，奉安之日，有双白鹤终日徊翔，，远唳其上。於是，上清大洞法师刘混康与其授录弟子日：异时白鹤常以三月十八日来集，或有或无，亦不常也。今殿成而鹤降，非何公崇敬之诚，默与真契，其何以召此祥？请绘公像于别室，以永我邦人之思。已事而求记於商英，乃序而系之以颂日：
　　一气之先，强名自然。致虚为道，运道成天。三彰一隐，一立三全。分为九气，列为八涎。峨峨茅峰，束南之望。帝居道祠，于山下上，厥初经管，先后错爽。何公正之，灵报如响。仪仪者鹤，来自云霄。谁其驾之，於焉逍遥。气合太冲，神游沈寥。鉴观在下，德馨孔昭。宫室绚绚，岩谷焕焕。风马霓旌，侯止侯燕。维山有祥，维国有良。天子万年，责及四方。何公于藩，百治皆具。神之听之，亦惟公故。锡尔嘉谷，宜其邦人。介尔多佑，耆宁厥身。邦人感仰，绘公之像。配山久长，以对景既。绍圣三年＋月八日，山门都道正上清三景法师、住持、赐紫笞一摩之，江宁府观察推官提举修造丁维，承奉郎知江宁府句容县事兼管勾茅山崇禧观武骑尉社绍、朝奉郎充宝文阁待制知江宁府军府事充江南束路兵马钤辖柱国赐紫金鱼袋何正臣立石。
　　宣和御制化道文碑
　　大道无方，微妙莫测，包含造化，陶育乾坤，是以国家虔奉上天，钦崇至道，恢阐化元，咸归正教。眷惟厥初生民以来，皆未知其向道之方者，日固久矣。每念至此，则恻然兴叹，以谓道者圣人体之以为用，百姓日用而不知，由是存心秘检，思有笃厚人伦，订正调俗，故发谆谆之诲，俾其来者，皆得向明归道也。今夫扰扰掌动，不知妙道之生育，而反事象教之殊风，既习其风，复师其法，雷同以寂，灭为真乐，使暗识之民动甘死地，乃为常理，可不悯此沉迷乎。且人生天地之问，处最灵之首，当受生於胞胎之中，三元育养，九气结形，戴天履地，莫不本乎道者也。其有上智之人，夙察灵秀，不待学而自然向道者，千万之中或三数人而已。逮失中智以上者，区区於名教利禄之问，虽知道之慈育，姑徇亲爱之累，尚滞声色之娱，故若亡若存也。其下智之民，甘食美服，安居乐俗，悉皆懵然冥其向，伪背真殊，不知我之形气，皆道之所生也。且人在道，犹鱼之在水，鱼失水则死，人失道当何如哉！凡百掌伦，固宜守道也。夫道也者，虚无之总，造化之源，浩旷莫得其端，杳冥莫穷其奥，万象以之而生，五音以之而成，故六合虽巨，未离其内，秋豪虽小，待之成体，其杳邈也，不可阶升，其应感也，不疾而速，谓之浑沦。浑沦太极之宗也。故太极生两仪，两仪者，天地也．o清气升而天，浊气降而地，冲和结而为人，故五纬宣精，三光下济，而成三才也。其施化也，则有炎冻燥湿之候，有方圆形器之名，有盈亏消息之度，故日月丽乎天，星辰行其纪，鼓之以雷霆，润之以风雨，播时百谷，以养民人，蕃殖孳育，以阜常产，然后人各成材，物遂其性，故得耕而食，织而衣，欣乐乎太平之世者，一皆妙道生成养育之所致也。观夫伏羲、三代而降，虽称号不同，其於尊道事天则一也。今夫蔽蒙倒置之民，宜究其理，钦而奉之，不亦善乎！．况昭昭然在上者，可畏也。今发明训谕，宣救积习之调，弘益天下之福，庶使迁善贵生，柴然晓悟，一新其志，归奉道真，上以协天心之享，下以副膺乾绍述之意，如此则皇极休光之美，绵亘乎道德之乡，浃洽乎仁寿之域，岂不伟欤？大观庚寅先天节日，宣和殿制。政和二年＋一月己未、守静凝和法师笞一挣之立石，嗣汉三十代天师张继先书
　　茅山志卷之二十五竟
　　#1宋碑：原缺，据笪本补。
　　#2天圣三年：误，三年为乙丑岁，且四月为子朔，故应为二年甲子岁。
　　#3朱：原作『大』，据笪本改。
　　#4朱茅山等类此丐索伍仙：竺本作『朱茅山寻类此乞索伍仙』。
　　#5庶：原本作『然』，据笪本改。
　　#6丁卯：原缺，据笪本补。
　　#7有：原作『存』，据笪本改。
　　茅山志卷之二十六
　　上清嗣宗师刘大彬造
　　录金石篇
　　宋碑
　　茅山元符观颂碑
　　承务郎知江宁府句容县事兼管勾茅山崇禧观臣鲍慎辞撰。
　　维宋受命百有四十六年，天人和同，万物盛多，重光累休，越于古初。哲宗皇帝推辑福应，报礼上下，游心道真，侧席异人。於是，茅山上清三景法师刘混康以道业闻于东南，乃遣中谒者致礼，意欲必起之。混康不得辞，既朝，遂住持上清储祥、官，恩数频烦，为国广成。已而求还故山，许之，赐所居为元符观。今皇帝既亲万机，遵复先志，治人事神，诚意感格而尊德乐道，犹恐不及，复遣使迎致先生于京师。待遇之礼，悉用元符故事有加焉。未几告归，赐号葆真观妙先生，诏刻九老仙都君玉印，及白玉念珠、烧香简、红罗龙扇诸物，又亲御毫楮，为书《度人》《清静》《六甲神符》三经以宠责之，皆惊世骇目，不可名之。宝皇帝若曰：先帝所以经营元符於名山，盖将揭虔妥灵，祈天永命，用辅相我国家。朕既嗣事，而观之基构有未备，其敢皇宁？乃命江东转运司，凡土木、工费，悉为之调度，别降御前空名祠部度牒百道，以助其用，委官护作。仍增崇三茅君位号，司命君日司命太元妙道真君，定录君曰定录冲静真人，保命君日保命冲惠真人。又劫尚方取金玉瑞物，依天之命作为九锡，以显扬三君之景光于无穷。部使者与郡县吏虔上之命，夙不敢懈，经始於崇宁二#１年正月九日，粤崇宁五年八月十五日告成。重门夹道，中为天宁#２万福殿，以祠三茅君，束为景福万年殿以祠皇帝本命星君，西为#３飞天法轮，以藏恩赐之书，傍为崇宁阁，以奉□□□□□□□参□列，多勒宸翰。虹光宝气，仰薄璇极，天龙共瞻，林壑□□。至於钟阁、醮坛、斋房、燕室，亦无一不协于度。总四百有余区。高明杰大，工尽其技o．金碧丹垩之饰，荧煌昭烂于崇冈秀岭之上，烟霞霏微，草木葱情，望之若神变幻化，莫可图写，即之肃然，若云车风马，往来於空旷有无之问，不可得而知也，可谓盛矣。臣谨按句曲山，於仙经为金坛华阳之天，山川神秀，据束南一都会，汉晋以还，世着灵迹，往往禁樵牧，营馆御以祈福祥。本朝尊奉之仪，务隆典则，而山为见符命，灵光仙籁、庆云紫气，合於图牒者，史不绝书。然臣尝谓宝玉神鼎、金菌紫芝，皇天上帝实藏之兹山，所界付后世太平有道之主。苟匪其时，不虚其应，而历代方士隐人，弗揣其本，徘徊岩阿，冀幸遭遇，良足悯笑。至闻华阳有司命之庭，则又筑室庐，欲据其胜，结构相望，而终莫得其处。逮元符既建，岩然居积金之下，深崎长谷，苍崖翠壁，隐见断续，臣仆而朝，然后知天作而地藏之，盖有待也。恭惟皇帝陛下，聪明睿智，得於天纵，孝悌之行，通于神明，自初绍服，骏惠前烈，改元命历，具着圣意。延登同德，以熙天功，罢黜奇裹，用劝多士，朝廷既治，蛮夷率服，颂声已作，协气自应，天高地下，日星明润，河不怒溢，委蛇而流，坤灵效珍，成我帝鼎，薄海内外，获蒙丰年，盛德大业，显着如此。方且精思於清静无为之学，屈己於岩穴有道之士，增筑殊绾以迎三神之厘。是宜无疆之祚，集于一人，亿万斯年，永作民主。所谓宝玉神鼎、金菌紫芝，始将荐于帝廷，享于宗庙，以昭明应。而积金．清淑之气，蜿坛扶舆，磅砖郁第，亦欲产祥储休，肤寸而合，燕及四海#4有．若时雨，彰示方来，为国福地。呜呼，斯实圣时，甚盛之举，万方黎庶，瞻望罐呼，不能嘿己者。臣愚不胜倦倦，忘其固陋，昧死上献，元符观颂。颂日：
　　於皇上帝，傅临万国，分奠山川，以相有德。岩岩积金，曲水之游，仙圣所宅，望彼昊楚，河图幽赞，我不敢诬。达#5时休明，乃锡之符。秦人矜夸，鼓钟山颠，神不报享，座璧而旋。降及近世，祠祝日勤，飕驭寥寥，亦莫或闻。我营元符，冠冕林麓，钦崇三真，百灵怀服。乘彼白云，陆降帝所。无以致之，孰为来者，崇宁之政，视古无前。有不吾信，酌民之言。乾运其刚，离丽其明。先训是若，大猷是经，校奸屏偷，赏信刑威。旱公庶尹，千载一时，士敏于学，吏恪其职。除我戈矛，长我黍稷，外攘内修，咸．底厥绪。尝啦草生，式歌且舞，彼苍匪高，有听在下。申命百神，锡以纯缎。华阳之天，密迩灵囿，流庆绩祉，益不敢后。卿云之下，灵芝煌煌，呜鹤飞舞，来献其祥。太史占之，实应寿考，媚兹一人，后天难老。皇帝日嘻，朕何私焉？敛时五福，播之黎元。掌臣拜手，天子万寿，越弥亿年，作民父母。明朋天子，事帝以实，有道是遵，无文咸秩。符既荐臻，不忘齐栗。明明天子，景命维新，置我神器，不震不骞，德音孔臧，与世永延。山积而高，川至而增，并受福禄，日维不胜，垂拱储神，监于太清。
　　鲍慎辞上进茅山元符观颂状
　　右臣所领邑居茅山之下，元符观实隶焉。经营之际，得以职事，自效于斤筑之末，因获究见朝廷所以制作之本意。臣愚，不佞，恭惟皇帝陛下天神天明，经纬万事，文德既畅，武功亦昭。上自京师，下逮海表，胜衣之子，知趣经术，弦诵之音，如昔邹鲁，偏师西指，辟国万里。名王贵人，浮献两观，治功巍巍，旷代未有。至於怀柔百神，尽诚备物，灵既昭答，臣庶颂叹。维元符之建，实绍先志，不惑於飞举灵化之说，无取於黄冷变幻之事，清静无为，深达道妙。载营恭馆，以格真驭，尊异高行，风厉四方。历选列辟，孰知今兹，固宜仙圣卷怀，蒙福无极，瑞鹤翔集，以示民信。闻之邑人父老，华阳自崇宁以来，庆云醴泉、紫芝瑶草，盖多有之，然可闻而不可见，可见而不可致，惟是瑞鹤之应，上薄九霄，万目所瞻，不得而掩。臣前与部使者，已具列上景命之符，莫此验白。窃意草公庶尹，礼官博士，因符瑞之既富，刻#6六艺之可玫，抗章而请，有事於泰山梁父，以继七十二君之绝业，以扬我祖宗之休功，则兹山之灵，皇兆厥祥。臣观古帝王，既有殊尤特绝之绩，必有非常能言之士，枪张本末，比次律吕，勒之金石，着在简册，以光明于本朝。臣游泳太平，拭目盛事，而暗未闻声诗，不可非其人故休缺，乃择日斋戒沐浴，撰成茅山元符观颂一首。词义鄙浅，无足简录，而臣之区区，厥有攸在。倘蒙万机之暇，俯赐乙览，虽以狂斐诛死，臣所荣幸。所有元符观颂一本，谨随状上进。干冒宸严，臣无任陨越兢惭、局踏俟命之至。谨录奏闻，伏候劲旨。
　　后序
　　崇宁五年八月十日，茅山元符观落成，臣拜手稽首，作颂以．献。□ 于时九鼎既新，大乐既备，诸福之物，远迩创见。凡厥臣庶，推瑞应、陈赋颂奏御者，盖千有余篇。上命大臣论定，居选中者十有八人，而臣实辱在第二。八月十五日，伏奉制书，进快一等。臣窃洎思念，束发就学，即覃思於经术，在朝廷，雅有师承，不敢辄着书，书成亦博士弟子所余弃，独以余力，琢磨文章，妄有意於古人之域。然连试有司，不中程。晚以父任得官，吏道先法律，又不敢贰事，退食有问，亦未忍遂废翰墨。击辕叩角，穷愁无聊，用以自慰。会国家筑宫兹山，以尊有道，以交神灵。土木之功甫毕，羽毛之祥适至。臣子之心，区区有不能已者，辄不自揆，原大推功，播於颂诗，以祝千万岁寿。顾虽臣之极思，而材力驽下，训诂不博，言之所载，经纬失绪，大惧以狂狷获戾。今兹猥蒙明诏宠绥之，遂使疵贱姓名，附见於崇宁第颂之列。臣虽死，骨#7不朽。然犬马微命，恐终无以仰报天覆，谨取所献颂副本，刻之乐石，以风示四方，使承学之臣，知如臣之昧陋，犹以文字当褒嘉。海宇之广，必有高明博大，不世出之士，形容德业，具载雅颂，咸五登三，告功神明，垂之无极，以示得意。其於始院之义，则臣或庶几焉。大观元年四月一日，宣德郎充淮南江浙荆湖制置发运司勾当公事臣鲍慎辞谨记。大观1 兀年丁亥岁八月，守静凝和法师、充住持江宁府茅山元符万宁宫、臣篁诤之立石。
　　茅山元符万宁宫记
　　资政殿大学士、金紫光禄大夫、醴泉观使、兼侍读上柱国、南阳郡开国公、食邑四千户、食实封一千户臣蔡卞奉劫撰。
　　崇宁五年秋，有司言茅山元符万宁宫成，有诏臣卞为之记。臣卞拜手稽首而献文曰：德莫崇於尊道，业莫大於昭功，臣伏睹皇帝自践祚以来，苑囿之观无所增饰，外物之玩无足以累其心者，而探观化原，探索道妙，澹然无为以御旱有，心既得此矣。且曰道之所在，圣人尊之，是故山林之士，寂寞之滨，盘尝有闻於是者，必有以宠嘉之，况其上者乎。夙兴夜寐，因任原省以昭前人之光，凡己事之未就，虽其小者，必缉熙之。盖所以尊道而昭功，可谓至矣。而斯宫之成，二美并焉，将以诏后世而垂无穷，臣是以受命而不敢辞也。谨按金陵句曲山，在西汉时有真人居焉，抱神以静，超然遗物，仙圣降而与之言，以登云天，推其绪余，以化二季，而二季亦以仙去，是为三茅君，而世因号其山日茅山。自时厥后，光景之异、云鹤之祥、笙箫之响震，见于山椒者，岁尝有之。而方外之士，慕道闻风而来者，亦莫可胜数。熙宁初，常州道士刘混康者，始诛茅结庵于山之积金峰。其始至也，拾橡栗以为食，焚桥实以为香，久而甘之不厌，於是人稍信异，往往负薪裹粮以给之。先生躬有妙行而济之以常善救物之心，每以上清符水疗治众病，服之辄愈，县是远近辐赓，而先生之名益着矣。哲宗召至京师，燕见便殿，赐号洞元通妙大师，且命即其故居，易而新之，会改元元符，因号其处曰元符观。先生屡辞归，许之。然终哲宗世，元符观犹未讫功。皇帝二年秋，遣中贵趣召先生来朝，且诏守臣监司，委曲敦谕，勿听其有所辞。先生至自茅山，入对久之，语有以当上心者。他日，访以三茅君事，具奏所闻，乃韶加锡茅君号，而即山构殿以礼祠焉。先生又请建皇帝本命殿于束南隅之长生地，从之。於是钟有楼，经有合，岁度人有数，日给众有田，而官之众事毕具矣。仍降诰以为葆真观妙冲和先生，而度其弟子为道士者十余人，其上皆锡紫衣、师名以宠之，所以尊礼之甚至。先生再谒还故山，皇帝又为书道藏经数卷，及亲画老子像赐之，以荣其归。宫将成，御题其膀日元符万宁宫，云汉之章下贲岩谷，是将有神物守护，垂之亿年，与道无极也。且以谓是宫经始於元符而落成於今，故因其旧名而增之，以彰继志述事之意。睿圣相承，绍隆真风，所谓一宫之成而二美并焉者，此也。臣既序其事，使后世得以览观，而又系之以诗。其词曰：
　　琦嗟三茅，得自初成。气合於无，与形俱升。孰希其风，必静必清。寥寥久哉，乃发先生。帝用尊之，载召来廷。乃亲其人，燕见妙语。乃锡命书，迨其俦倡。因其故庐，启此新宇。像图仙真，上肖帝所。神笔膀之，龙凤轩翕。天锡皇帝，聪明孝友。抱一用中，以绥九有。遐迩率从，尊道熙功。有欲求之，与在斯宫。作为好歌，以诏无穷。
　　皇帝以新宫告成，亲题其记之额，刻碑以赐。圣笔神画，妙绝古人，龙章凤书，辉映秘殿。既而申命有司，填之以金，盖以护持秘藏，永为斯宫之宝，又以示其不可传玩於民庶也。臣净之伏睹圣上所以协成先志，缮此栋宇者，甚宠甚渥。资政之记，铺张闳休，发挥睿意者，甚文甚焕。此而不扬，天下何观焉？臣夙传师训，累预赐对，比绿庆成，锡加异号，圣恩隆重，无以为报，是用别刊佳石，以广其传，庶使内外远近，皆得究知圣上作宫之意，先生成道之迹，洗心涤虑以趣真风者，区区之愿也。大观元年二月十五日，特赐守静凝和法师、上清经录二十六代嗣教宗师、充住持元符万宁宫事，臣笞一净之谨题。咸淳七年、岁次辛未、二月旦日、赐紫观妙大师、劫差茅山上清经录四十二代嗣教宗师、管辖元符万宁官事、臣翟志颖重立石。
　　茅山华阳先生解化之碑
　　观文殿学士、金紫光禄大夫、提举亳州太清宫、上柱国南阳郡开国公、食邑四千三百户、食实封一千一百户、臣蔡卞奉劫撰并书。
　　大观二年春，诏华阳先生来朝京师。夏四月丁亥，先生至自茅山，上命道士二百人具威仪导迎，馆于上清储祥宫新作元符之别观。先生病，不能朝，劳问之使不绝於途。是月十日，车驾幸储祥宫，因召见先生，与语久之。前两夕，先生梦侍天帝所，相论说《大洞真经》，觉而一异之。及见上，乃以平日所宝《大洞经》以献，上览之动色曰：朕洁斋书此经甫毕，及亲绘三茅真君像，适欲以授先生。是日，遂并赐之。先生既授经，与上意合，则释然以喜。车驾将还宫，复召见先生，所以抚存之甚厚。后七日丁酉，有司以先生解化闻，上震悼，命中贵人赐金营丧，特赠太中大夫，使－使护其柩以还。葬有日，诏臣卞作为墓碑，以诏无穷。臣既受命，窃惟古之全德之人，本在於道，以资物而不匮，贵在於己，以顺人而不失，是故俯仰酬醉，无适而非真也。及至后世，一曲之士知为己而已，而其弊至於绝物，抱虚守寂，老死於岩穴之中，自以为得矣，而功不加诸人，道不行於世，始以自为，而所以自为者实少，此昔之隐者所以有往而不反之论也□。若华阳先生则不然，方其栖真深峦，人边罕至，则以上清符水愈人之疾，至不可胜数，其功利博矣。及遭圣上，以天纵大智，作新斯民，本原道真，宗尚有德，则频年之问，数承命造朝，召入宫廷，燕见终日，造膝所谈，多所谓天下妙理。向也云泉之为娱，而今也名显於朝廷，向也樵牧之与俱，而今也道信於官壶，天下方士闻其风者，翕然化之，岂可与彼枯槁一曲之士同日而语哉！．先生姓刘氏，讳混康，常州晋陵人也。其上世皆不仕，崇宁中，以先生故，始诏赠其父守真宣德郎、母朱氏蓬莱县太君。先生少则虚澹不掌，仁宗时试经为道士，脱略世故，日阅道书，而於洞经妙旨，独心得之。患世无明师，乃散发登坛，以天为宗。已而闻三茅道士毛奉柔者有道行，名闻一时，遂往依焉。毛一见而奇之，悉授以大洞经录。其后乃结庵于山之积金峰，居一日，有三羽人者，莫知其所从来，同造其庐，亟出指庵之束隅谓之日：汝即此以居，抱神守中，德惠及人，当无愧於前人矣。又顾先生额间日：此无作之地，道之所尚，非可以有疵。以手扪之。明日，瘢灭不复见。而求所谓三羽人者，终莫能得也。先生县是刻意勤行，而於接物利人，日益不懈，远近宗仰之。哲宗时召至京师，赐号洞元通妙大师，而以所居庵为元符观。未几，谒#8还故山。上之元年，复召赴阙，其明年又告归，许之，赐以九老仙都君玉印，又诏增广殿宇，而命近侍总其事，於中都得专达焉。寻降诰，赐号葆真观妙先生。先生虽居山，而手劫询劳无虚月。观将成，请朝天廷以谢上恩，有韶敦勉其来，召对宣和殿，赐御书画，於是增改观名曰元符万宁宫，而宫之正门及景命万年、天宁万福两殿，太平飞天法轮之膀，皆上自书。昭回之章，焜曜万古。三茅崇奉之严，未有盛於斯时也。明年夏四月，先生又告归，韶赐所居庵以港神为名，而加先生以冲和二字，居数月，又作庆成颂，及赐归山诗以宠之。大观改元，诏屡趣召，先生固辞，许之。於是有旨，命其传录大弟子守静凝和法师笞一诤之入见，喻德意焉。其明年，先生乃来朝，将行之前一日，庵中平时所养鹤辄飞去，先生闻而叹日：鹤去，吾殆不还乎。已而果卒京师。即其年七月壬申，葬山南迭玉峰，诏特谧静一，而以其墓之祠宇为藏真观。先生专气致柔，不与物性，渊淳云行，动静两得，眷待终始，身名尊荣，可铭也已。铭日：
　　芒乎道初，未始有物。自气求之，则已芒苗。昔之得者，造乎其先。逮后沉冥，乃始无传。泯泯胶胶，转徙之涂。貌象樊然，心与之俱。何以更之，俟静俟虚。奇矣先生，与古为徒，纯气是守，靡所营趋。帝命造廷，翩然来思，敢告所闻，妙入无为。糜之高名，乐此岩栖，乘化而尽，形则如斯。才石道周，后人之请。
　　先师被遇圣朝，恩荣终始，如藏真建观，前所未有。诏宗工述解化之边，上亲题额以赐焉。巨碑泥金艰於传本，谨再模刻，以广施云。时政和元年四月十七日，上清三洞弟子、二十六代守静凝和法师竺净之谨题。持节昌州诸军事、昌州刺史、充本州防御使、文水县开国子、食邑五百户、食实封一百户、上柱国王植篆额，皇叔武安军节度、潭州管内观察处置等使、检校司空开府、仪同三司持节潭州诸军事、潭州刺史上柱国华原郡王食邑九千户、食实封二千四百户、仲御立石。
　　冲隐先生遗表碑二通
　　臣净之遗表上言皇帝陛下：臣自违阙庭，屡更晦朔，仰慕圣颜，日深驰想。本图再出山林，一瞻天表，无何大数有限，志与愿违，辜负皇朝，不胜痛恨。然臣虽世缘浅薄，仙路殊途，曷敢忘陛下终始眷遇之厚，伏愿陛下精固邦本，善保圣躬，上以副皇穹宝历之恩，下以慰社稷生灵之愿。臣无任瞻天望圣之至，谨奉表以闻。政和三年七月二日，茅山经录二十六代守静凝和法师，充住持元符万宁宫、臣笞一净之上表。
　　臣自惟至愚至昧，伏自先师遭遇陛下以来，兴建宫祠，敷弘教法，而臣凡所请求，实为过分，上渎天听，罪所不容。本期尽犬马之劳，以报万一#9，不期偶染脾疾，饮食自灭，虽勉强医药，殊无退候。近因设醮祈恩上天，乃获报应，当须谢世。去住之理，臣实无憾，但恨终天永诀，无绿再觐天颜#10，及别中宫皇子诸王，不胜怅望之极。陛下天聪圣哲，尊道崇德，自古帝王未有过者。然念帝王奉道，乃与臣庶不同，一言一动，上合天心，则万方蒙福。幸毋以华丽荡真，以亏圣典。太上五千言以去奢、去泰、慈俭为先，乃陛下之师宝、致道之津梁也。伏愿陛下清心寡欲以保圣躬，节财俭用以固邦本，听纳忠良以广言路，天下幸甚。如臣下愚，固不当冒死#11陈词，实念先师付托之重，尝令臣以尽忠报国为先。当今之际，不进一言以裨圣德，则臣违天负师、抱恨泉#12壤矣。臣传宗法录、真经玉印、及陛下前后所赐书画，并已付本宫徒弟俞希隐收掌讫，更愿陛下重念先师扶教宣道之心，曲垂恩佑，终始无替於宗门，则臣虽不获再瞻#13天颜，死#14无憾矣。操笔陈情，伏增感怆，臣诤之再言押。
　　冲隐先生墓志铭
　　检校少保、镇东军节度使、开府仪同三司中、太一官使兼侍读修国史臣蔡卞奉劫撰并书。
　　先生氏竺，名净之，字清远#15，金陵人。父得一，少不事事，晚好道术，乡里号笞一翁。余杭有杜道士者，自匿其名，常从翁游。先生方在娠，一□ 日，翁夙兴见杜道士入其门，俄失所在，心异之，有顷先生诞焉。先生生而淳澹，识度深远，幼不．茹荤，六七岁，日诵书数百言，从草儿嬉，辄画地为道家像。父携之游茅山，时静一先生刘混康结茅积金峰，一见称之日：是子他日人天师也。示之以轻举之法，先生跃而大喜，愿留师事，誓不复归，父亦欣然许之。服勤左右累年。王安石闲居金陵，闻静一高行，遣书致礼邀之。先生奉杖屦以从，试与之语，率皆造理，屡称善焉。元佑中，臣守宣城，静一遣先生持书过之，馆之后园西室，前有华果。林木迭蟑楼台之胜，近俯城市，远望百里问，而先生终日静坐，未尝出门，心窃奇之，乃出缙钱度为道士。先生志益精笃，静一悉以三洞经界之。书符呎水以弥疾除邪，率多验。盖累年之问，尽得静一之道，深居山林之幽，而声名暴着一时。哲宗皇帝在宥天下，搜求道卫之士，首召静一来朝京师。从师入见，顾其貌，异焉，锡师名以宠之。元符初，赐所庐为观，号元符。今天子躬体妙道，以临万邦，命守臣敦遣静一造朝，勿听其有所辞。先生与之俱来，礼遇尤至，劫有司大新厥字，亲书宫名以赐，更号守静法师，领住持事。又明年，复召入朝，暨进见，弟子从行者皆有恩数及之。久之，得请还山，又加号凝和，赐御书画以宠其行。大观四年，复至自茅山，天子命即所馆建坛席，俾倡其教以示学者，遣中使责之，缙绅士大夫多从听受，复固辞还山。上更以御书及画静一遗像付之。先是，九幽黄录久废，世罕道者，先生发明之，二科仪式方大显於时。凡深山绝娇，学者栖处其问，时或淫雨积雪，径路阻绝，先生必亟往饷之。岁稍不登，辄令臧田租之入，以麋粥食饥者，不幸俘婵，衣袅座之。居数年，一日召其徒，谓之日：吾今年四十有六，昔吾先师记吾之数不逾於此，吾将化矣。荷国重恩，不得面见天子，乃索笔自草遗表以闻。翌日，具汤沐，易衣冠而逝，时政和三年七月三日也。表闻，天子嗟悼，诏赠冲隐先生，责之缙钱。以其年十一月封穷于大茅峰之阳华盖峰下，受业弟子数十人，其上首日傅希列、徐希和#16。希和为养素法师，继踵住持，而希列被召为右街都□ 监。后三年，又诏赠先生之父为承事郎，母周氏为孺人。盖自先生少时，臣已识之，及其将终，亦令人喻意於臣，云写遗表毕，属期已至，不得书数言以别。既葬数年，有诏，使为之铭。铭日：
　　识道之真，则遗其形。初成得之，上入太清，静一慕焉。少也无营，结庐峰颠，以逮于成。谁其嗣之，允矣先生。天子嘉之，荐锡休名，召语於前，理畅而明。形虽有逝，神则常升，绪余之传，粤在斯铭。
　　茅山疑神庵记
　　句曲名山，三茅胜地，灵宫阀宇，突兀炳焕，甲于江左数千百里。凝神庵居其问，林槽蔽亏，气象深稳，宜高人逸士之所庐也。绍兴癸亥，祠宇宫道士张桩龄，与其徒相攸於中峰之下，诛茅结庵，摆落世纷，怡神葆光，为物外之游。性真内融，道腴外丰，秀骨山峙，神锋玉举，望之，真蓬莱方壶中人。学者稍趋归之。声闻帝聪，有诏召对，控辞弗获。既见，上顾劳甚宠，解御服以赐，且命图形於神仙阁，固请还山。先生起草莱，受知圣明，前后六至阙下，壬午视师，亦赐对于行在所，每见加厚。初，太上皇欲易庵为观，先生辞以有观额则事烦，非幽居之宜，故止赐今名，实乙亥六月也。庚辰岁，建三清殿，像设供具，皆上方所制。其后以行宫赐银建天祥阁，奉藏宸翰，又为层屋，置内府赐钟。云汉在上，光被草木，宝器所镇，神鬼守护。凡二纪责锡，悉充栋宇费，斋库庖淄，位置不渎，於是丰约中度，规制具体矣。乾道壬辰，赐田三百三十亩有畸，仍命漕浙除其税，德至渥也。居之高下，皆因其山之势，妥帖邃密，不晦不露，白云峰拥其左，小峰拱其右，面抱赤山，大罗源平远当胸，而升元顶亦逐逐在目也。紫翠环绕，四山如屏，晨光陆离，篆影浚乱。宵籁闲寂，琴声清圆，恍若与尘世隔。匹夫而能动冕旎之高听，享山林之至乐，其必有以也夫。噫，老佛之教，与孔氏鼎立，后世纷纷，矛盾异同，真人御辩，融三为一，恭己正南面，而儒术行於天下，刑政修，礼乐兴，二家翼之，使民心一於为善。熏陶渐渍，风俗淳厚，兵寝刑措，日跻仁寿之域，庸非助乎！．先生访对之际，言不得闻，若夫方士诬虚之说，治道清静之要，将奚择焉？天实闻之矣。其能动高听，享至乐，宜哉。先生，常州晋陵人。少为人也，名行义，字达道，度为道士，改今名，而世先以其字行。既殁之．九年，住庵弟子茅见独以仆畴昔与先生有一日之雅，而与其兄王见志从游荆溪之上垂四十年，属为之记，故独取其庵之颠末，系於兴创者，识之。其被遇两宫、荣宠光显，当有纪录，以侈眷异，兹不具载云。淳熙十年九月朔，朝散大夫新权发遣处州军州事、赞皇李处全记并书。
　　嘉定皇后受录之记
　　皇帝妙毓至神、钻承大统，薄海内外，晏然无事。皇后道合坤宁，光齐日耀，弥纶帝德，辅赞化原，而内助余闲，贵道清静，宅心虚白。乃嘉定庚午午节，命左街监义臣上官德钦，缄封宝黑，肃将中旨，用章献明肃皇后故事，至华阳洞天上清宗坛，传受大洞毕法宝录、金龙玉璧、质信礼仪，罔不毕备。上清经录宗师臣薛汝积实临坛度师。臣汝积恭承教令，洁己斋心，驰诚南岳，结想上灵，建置玉录道场、罗天大醮，广修斋设，延供羽衣。是夕，玉绳金波，昭回游汉，祥讽瑞霭，纷郁宫庭。翼日，笙鹤翱翔，飞舞呈瑞，灵芝异草，迭产於林炯问。四方来观，莫不敬叹，琦欤盛哉！．臣先觉曩以微贱遇孝宗皇帝，蒙恩放还山林，与臣汝积从游，目击盛事，欣喜踊跃。窃考经录之自来，求流传之所在，巍巍至妙，荡荡难名，诚求道之津梁，登真之道路。至於光显流衍，嘱付帝后，俾承天而行，与道合真，则我朝之盛，又非前代所及也。气结九天，自然成文，火炼太空，皇人按笔，此宝录所由始也。太平下教，小有天王，紫虚元君，流播人问，此宝录所由传也。元君初降句曲，命杨羲以隶古定其文，传上清仙翕许剑宝岌琅函，凤罗金钮，割敌有仪，盟誓甚重，得之者，必名书金简，自在丹台，苟非其人，不在此族。历代帝后，佩服崇尚，用以延洪祚，用以益永年，发祥啧祉，如鼓应杆，然足以知其教，不足以见其盛也。自元君二十二传观妙先生朱自英，是为章献明肃皇后临坛之师。两传而至冲和先生刘混康，时在宣和，徽宗皇帝命先生总括三洞四辅，为盟传之师，仍赐白玉印以续宗坛之系。九传而至臣汝积，又复恭遇圣后，下屈崇尊，增贲经录，其道益以光显，其事益以流衍。圣子神孙，奕叶相承，不忘道化，用跻世於仁寿，此千载一遇，万世之下，不可尚矣。天降其祥，地不爱宝，未足见皇天之所以眷顾我圣后者，亿万斯年，与帝并尊，为天下母，此降精三境，流光十极，付嘱於#17我圣后者，其在兹乎！恭惟皇后殿下，聪明天禀，慈慧日隆j 百神敷佑，瑞气腾空，国家宝历过期，流芳亿兆之祥也。臣不敢自默，敬为之记，姑录始末，不敢为文。嘉定三年庚午岁，五月十有六日，右街道录凝神斋高士臣刘先觉拜手稽首恭记。临坛保举师、太上灵宝无上洞玄法师、元符万宁宫知官、冲妙大师臣任元阜，监度师阀、临坛度师茅山经签三十四代嗣教宗师、上清三洞法师、管辖元符万宁官明一大师、赐紫臣薛汝积、承议郎、知建康府句容县事、兼管内劝农营田公事、臣朱拱臣建并书。
　　白云崇福观记
　　徽猷阁学士、正议大夫、提举佑神观、兼太子詹事、兼修国史、兼实录院修撰戴溪撰，朝奉郎、守起居郎、兼国史院编修官、兼实录院讨官、兼侍讲黄中书，正奉大夫、守吏部尚书、兼修国史、兼实禄院修撰、兼太子詹事曾映篆额。
　　句曲江左名山，洞天福地，以茅君隐而仙，是称茅山。有积金峰当西一面，积金之支，右转而特起者，白云之峰也。道俗相传，尝见其草木后凋J 烟霞在望，然束西两山，灵宫阀宇，各奠所宜，兹旷弗卜，顾有待耶？绍兴中，华阳道士王景温披榛棘，凿岩崖，室于峰之下。俄以行志修洁闻，乃即其居锡崇福观额，暨白金、庄田饶益之，俾展其成。於是璧坛场、班像设，有门鼎峙，有亭晕飞，堂皇深密，廊应裹延，重楼杰阁，云层巍峨，前辟端逵，松杉行列，如盖如幢。有赤山湖，轩豁面势，崇冈秀峦，左顾右揖，郁郁杳杳，映带清深，而居而游，如脱纷挈，如蹈仙墟。中问方壶丈室，上亲洒翰，揭以虚静，与夫绍兴以来四朝锡予，宝镇泉石人问世事，待有大福德力作兴风云，会合殊胜，然后底乃绩。今其徒居之，思有以称，亦反其初而已。大林、丘山之善於人也，亦神者弗胜，然而道者托焉。昔之为道术者，弃绝乎名势利欲，精专乎身心性命，唯恐入焉不深且密也。待其行成，一朝蜕去，人方竞竞然持其所弃，边其所蜕，以饼蒙其隐约，鼓钟其沈潜，影响其清风素节，而冀得其人如初，乃亦甘心焉。豢其养，尸其居，美其衣食寝处如世俗，转复为名势利欲所愚，而道术安在！．是山不特茅隐、二许、杨、陶之遗，地不改址，往往蓬户桑枢，霞飧梧食，托於人之所不堪顾，自有丹台绛宫、抱玉怀珠在，开白云者，必不专以外境遗子孙也。溪之从子涎，往来山中，人境俱熟。道士周观复，景温高弟，求记其师之功绪甚力，乃俾涎序次其见闻，因附见吾说。观复持归，告语其徒，庶有警焉，以复其初。嘉定四年九月望日记。
　　洞阳馆记
　　宣和问，道士沈洞元炼大药，人知神其医而已。侍郎王公汉之帅金陵，为人择地，乃之华阳之南、四平之北，修筑馆舍，仍旧号日洞阳，并祠其先世。盖道书称洞阳为朱陵升度之馆，又以据洞府之阳而名焉。思陵在御，岁遣使清真观建万道斋，斋时旱鹤翔集，盖三月十八日称鹤会始此。淳熙初，洞元之徒皆远游，贰车王光国克承先志，为地择人。道者王介叔草衣木食，主天市坛，遂#18邀至来洞阳。介叔之徒日丁道存，相与刻志道业，招徕四方之士，而鹤会之盛，既无前代赐予，不在清真，而在洞阳矣。三十四代宗师薛君汝积强以祠牒衣冠之，以表其容，众俾为善，日益不怠。环陵推官汤乔年施田二#19顷，以续岁供，意亦以增冥福，为报本地。其手泽付予，周防甚至。未几，为汤后者肯获功亏，田不能久，而归洪氏。洪氏有名秉钧，长且贤，四中乡选，投笔高蹈，士类因以真隐称。真隐知田之自，乃集子侄议举半入延庆饭僧，其百亩复施洞阳，若将使汤推官少偿夙愿於地下。吁，汤君之施出於有心，而真隐未始容心，此岂周防思虑所及哉？洞阳既再入田，乃绍定庚寅，予偕诸侄成存道之志，为建斋寮，大隶题榜，并识始末，以传永久，且为贤不肖子孙之世鉴云。嘉熙丁酉日南至，丹阳张提撰并书，朝奉大夫监行在左藏西库丁宗魏篆额。
　　宋罗天感应碑山人校遗文
　　元符万宁宫经藏记秦口撰
　　右阙文
　　宋重修华阳宫记郭衡撰
　　元阳观记朱拱臣撰
　　玉液庵记刘宰撰
　　右不录文
　　茅山志卷之二十六竟
　　#1于崇宁二：原脱，据笪本补。
　　#2道，中为天宁：原脱，据笪本补。
　　#3本命星君，西为：原脱，据笪本补。
　　#4有：原本无，据笪本增。
　　#5达：笞一本作『逢』。
　　#6刻：笪本作『刺』。
　　#7死，骨：笪本作一不有一。
　　#8谒：笪本作『请』。
</div>
    <div class="pagination">
<a href="茅山志_page13.html">上一页</a><span>...</span><a href="茅山志_page9.html">9</a><a href="茅山志_page10.html">10</a><a href="茅山志_page11.html">11</a><a href="茅山志_page12.html">12</a><a href="茅山志_page13.html">13</a><span class="current-page">14</span><a href="茅山志_page15.html">15</a><a href="茅山志_page16.html">16</a><a href="茅山志_page17.html">17</a><a href="茅山志_page18.html">18</a><a href="茅山志_page19.html">19</a><span>...</span><a href="茅山志_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
