<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 12 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 12 页/共 19 页</h1>
    <div class="content">　　施岑
　　施岑字太玉，沛郡人。祖朔仕吴，因徙居九江赤乌县。太玉状貌雄杰，勇健多力，弓剑绝伦。许真君初领徒众诛海昏大蛇，会乡壮三百余人来助力，太玉预焉。致恭恳乞，愿充役者。真君纳之，与甘伯武常执剑侍左右。晋孝武帝宁康二年十月二十八日晨，见束方日有一童子，乘彩云，执素策，驱苍此，降其所居。宣玉帝诏，遂御苍虹乘云而去。真君宅束南二里问，有坛日紫玉府，即其所柄之地。西岭镇江干石上有观今额至德，为太玉眺台。南昌之地亦有之，皆所以眺望水妖也唐神仙施肩吾后隐此垂钓，遂亦称钓台。宋徽宗政和二年，封勇悟真人。其词略曰：以尔性勇而悟能，自得师授以至言。俾之入室。神童指妙，飞升帝乡。大江之西，故宅犹在首尾同昊君诰。
　　彭抗
　　彭抗字武阳，兰陵人。举孝廉，仕晋，累迁尚书左丞。密修仙业，以病辞朝。师事许真君，仍纳爱女为真君子妇旧以彭女为夫人，非也。故老称为子妇，是矣。真君怀帝永嘉末化炭妇诛蛇，而彭君在计，其年已七十六矣，岂复亲匹偶乎。屡闻真君夫人周氏，今考孝道赞，有周女史答盱母问一篇绝妙，疑是夫人谦称，故曰女史。《新藏经》称圣母，非也。真君念其恪诚，应诸秘要纤悉付之，速遣还朝。至穆帝永和二年，致政南游，挈家居豫章城中。再诣门下，朝夕叩问，道益精进。宋高祖永初二年《职方乘》作义熙二年八月二十四日，举家二十六口白日升天今都城宗华观是也。宋徽宗政和二年，封潜惠真人。其词略曰：以尔绝名去利，潜默内修，竭诚亲师，授以秘要。功行甫就，飞升帝乡。大江之西，尚存故宅，仙室灵坛，俨有陈迩首尾同昊君拙阁。
　　盱烈
　　盱烈字道微，南昌人。少孤，事母以孝闻。母盖许真君之姊也。真君凡二姊，盱母为之孟《遗爱录》云：南昌盱君烈、钟离君嘉，本许君甥。则盱母为真君姊，信矣。真君为其孀居，乃筑室宅西数十步问，俾居之。故母子日闻道妙。真君每出，则盱母代掌其家事，仙宾隐客，咸获见之胡天师石宠词曰：吾昔尝到此。则客於盱母。母子并受玉皇诏，部分仙眷升天。今墙西道院，乃其旧居号合仪府。宋徽宗政和二年，诰封和靖真人。其词略曰：以尔学真君之道，悟五炼之源。惟性闲和，动合大化。卒与其母，偕升帝乡。大江之西，尚存故宅首尾同昊君拙关。
　　钟离嘉
　　钟离嘉字公阳一字超木，南昌人，真君仲姊之子。少丧父母，植性简淡。真君尝叹其有受道之资，乃授之神方能拯救，付之妙诀能役逐。真君升天，首有金丹之赐。是年十月十五日中，碧霞宝车自天来迎，公阳拜韶，升车而去。新建象牙山西源，是其所居也。有观日丹陵，石药臼尚存，号锺玉府。宋徽宗政和二年，诰封普惠真人。其词略曰：以尔持修炼之术，善符禁之能，普惠迩遐，功行昭着。真君付诀，升游帝乡。大江之西，尚存故宅首尾同昊君诰。
　　黄仁览
　　黄仁览字紫庭，高安人。父辅，字万石，举孝廉，仕至御史。紫庭神彩英秀，局量凝远。真君以女妻之，尽得真君之道。任青州从事单骑之官，留妻侍父母。然每夜辄归，人莫得知。一夕，家僮报，许氏院中夜有语笑声。姑讯之，许氏曰：黄郎耳。姑曰：吾子从仕数千里，安得至此？许氏曰：彼已得仙道，能顷刻千里，戒在漏语，故不敢令姑知。姑曰：若然，当使我见之。是夕紫庭归，许氏告以故。比明，紫庭不得已出谒父母曰：仁览虽从宦远乡，夜必潜归膝下。仙道秘密，不可泄言，恐招谴累。言讫，取竹杖化为青龙，乘之而去。故万石亦知仙道足慕，执弟子之礼以事真君。惟紫庭二弟勇健不检，日事游畋，虽父兄奉诏飞升，而二人尚在猎所。自言受性纵逸，不堪作仙。任兄举族飞腾，容我二弟捕鹿。紫庭叹其赋分，复折草化鹿以止其妄心。遂与父母三十二口乘云而束，从真君仙驾升天。二弟后隐於西山今方冈庙，俗呼黄朝四郎五郎是也。仙仗既行，云间坠下石球药臼各一瑞州高安县祥符观，旧日祈仙观，是其故居也。傍有许氏坠钗洲。宋徽宗政和二年，诰封冲道真人。其词略曰：以尔袭初平之庆，禀非常之资。师事道君，洞该至妙。功行甫就，升游帝乡。大江之西，尚存故宅首尾同昊诰。仁览父辅，亦求为真君弟子。真君以其懿戚，待以客礼，故不与十一人之数。诸弟子受法，皆许传族，坛靖各立府亭之名其教大仪曰：府小仪日亭，行持道法，以人数多寡名之。
　　兰公
　　昔有异人，姓兰名期，人莫敢呼其名，称之曰兰公。初居兖州曲阜县高平乡九原里。其家百余口精修孝行，致斗中真人下降其家，自称孝悌王，讳弘康，字伯中。语兰公曰：始气为大道，於日中为孝道，仙王元气为至道。於月中为孝道明王，玄气为孝道，於斗中为孝悌王。夫孝至於天，日月为之明。孝至於地，万物为之生。孝至於民，王道为之成。吾於上清以下，托化人问，示陈孝道之教。后晋代当有真仙许逊，传吾孝道之宗，是为众仙之长。因付兰公秘旨及金丹宝经、铜符铁券，令传授丹阳黄堂靖女真谌姆，且戒之曰：将来有学仙者许逊，汝当以此授之。孝弟王遂将兰公游於郊野，道傍忽有三古冢，指以示兰公：此是汝三生解化之迩。其第一冢乃昔尸解所遗仙而已。第二冢乃太阴炼形，形体已就，今当起矣。第三冢藏蜕骨耳，宜移冢傍之路，勿令人物践履也。孝悌王言讫升天。｀兰公乃榜示行人，断其旧路。人谓其妖妄，擅移路径，执以诣官。官吏拘公而诂其验，公具以前事对。官吏云：必若妄言，将加诛。公曰：吾言得之孝悌王，安得妄。官吏遂引兰公与地分，对开其冢。其第一冢果有黄衣一领；其第二冢见一人童颜弱质，如睡初觉之状；第三冢见有连环骨一具。众咸惊叹，吏乃持衣还献。府君着衣，着衣不能胜，还与兰公。公服之，即同冢中之人合为一体，炼身轻举。官吏悔谢，虔恳拜问何时再降人问。兰公俯语之曰：我自此或十日或百日一降，施行孝道，以济迷涂。其后昊都有十五岁童子，丹阳三岁灵童，并是真仙之化身也。将弘孝道之教，以授合仙之士焉。
　　臣道一曰：兰期积世修真，念不忘道，至感斗中真人下降，示陈孝道以开来，证真仙子如兰期者，诚之至焉者。观其三生解化之边，昭然动人。至於妙合形神，炼身轻举，盖以一诚而历四世，仙道竟成，岂旦夕之功行哉。《道德经》曰：不失其所者久，死而不亡者寿。岂非兰期之谓乎。
　　许大
　　许大，真君之役夫也。真君上升之日，适与其妻运米出市今西岭市，闻真君升天，夫妇推覆米车，奔驰而归。至则仙仗已兴，夫妇抚膺哀号，乞从行。真君告以善功未备，不应飞升。乃授以地仙之术。夫妇俱隐于西山，其覆车之米，在地复生今地名翻车冈生米市，即其所也。既隐，不欲人识，改姓曰午。又为人所知，复改曰干。夫妇各有诗留於世，干君诗曰：自从明府升天后，出入尘寰直至今。不是藏名混世俗，卖柴沽酒贵忘心。其妻诗云：醉舞狂歌踏落花，绿罗裙带有丹砂。往来城市卖生药，祇个西山是我家。又诗云：出入仙乡不记春，岂知尘世有寒温。儿家祇在西山裹，除却白云谁到门。因干君出游，经时不归，独步醮坛，有感而作。昨日因游到翠微，醮坛风玲杏花稀。碧桃为我传消息，何事人问去不归。许大夫妇闻真君将上升，苦求随行，真君以韶使告，合从升天人数已有定命，难徇其请。故预期使之出干，虽覆车而归，已无及矣。今时人有见之者。稽神录云：洪州西山中有樵人，自称干大，众莫知其名。时出村落，与人相接，拱揖而已，未尝交一言。人欲问之，辄揖而去。有少年者，俟其出，拜之曰：愿事先生。干大惊，欲去。少年急捉其衣褐，随之而往。干大曰：尔何为者？辄对曰：愿事先生。且拜且行，经历险绝，辄不錾舍。久之？乃坐涧水傍，曰：尔欲茶不？少年曰：诺。即解衣襟问取茶末，置少年掌中，使掬水吞之。讫，因外，良久而寤，遂失干大。寻樵路而出，乃分宁县界，数日还家。少年自此轻健无疾。
　　胡惠超
　　天师胡惠超字拔俗，不知何许人也。莫知其年寿，唐高宗上元间，来自庐山，柄於豫章西山之洪井。幅巾布褐，徒行负杖。至游帷观，见同辈，手不执板，擎拳而已。美须眉，体貌瓖伟，类四十许岁人。身不甚长，然每处稠人中，其首独出其上。虽至长者，止及其肩。故时人称为胡长仙。人问其年几何，曰：五十二岁。逾数十载问之，亦复云然。至论晋宋已来治乱兴废，纤豪不差。喜谈晋司空张华文，博物如其友。或云许、昊君尝授其延生炼化，超三元九纪之道，能檄召神灵，驱奋雷雨。至陶弘景校茅山华阳洞太清经七十卷，天师亦与焉。背缝尽朱书其姓名，览之者皆见之。又曰：吾昔到此，客於吁姆用，是不知为何代人物也。每逢路傍暴骨遗骸，悉为座之。地有古物宝器，掘之如其言而获。闻邪怪之物，疾之如寇雕，即务蓊除之。时豫章西门有樟木精，为独足神，大兴怪祟，邀人淫杞。天师一见叱骂，书符禁制，即命斩伐，积薪灌油，以火焚燎。妖祟遂灭，以地为观旧名信果，今额天庆。昔游帷观，唐初荒废，因问主观胡不修茸，答以乏材力。天师奋然而往，不逾月以木袱至。高安樟木江口，距观九十里，命枇人紧击缚，各就宿江岸，临暮飞黑符一道，中夜烈风雷雨。比明，袱已在坛下矣。凌抹岭谷所当之路林木，披靡摧折。又於山下发一窖，出钱三百千，为工役之需应。殿宇非人所居者，皆夜役鬼神为之。门外凿三井，以辟火灾俗号曰禁火井，故至今永元火灾。久之，异迩显着。唐高宗时偶抵京邑，诏除寿春宫狐妖，赐洞真先生。至是，天后以蒲轮召之。天师深隐岩谷，州县搜求之急，不得已而出。至都，引见於武成殿。后临问仙事，天师止陈道德帝王治化之源。后大喜，又欲留於都下，委以炼丹之事，天师辞请还山修炼。救遣使资金璧送归。行次单父，赐书曰：先生道位高尚，早出尘俗，如轩历之广成，汉朝之河上，遂能不远千里，来赴三川。日御先开，望霓裳之渐远；天津后渡，瞻鹤盖以方遥。空娣风云，惆怅无已。傥蒙九转之余，希遗一丸之药。天师乃於洪崖先生古坛之际炼丹，首尾三年，降诏趣召诣阙，至则馆於禁中。天师辞归，固留不许。天师一朝遁去，上闻，叹恨久之。遣使资赠甚厚，兼赠诗一篇，云：高人协高志，山服往山家。迢迢闻风月，去去隔姻霞。碧岫窥玄洞，玉鳌炼丹砂。今日星津上，延首望灵搓。天师归西山，居於吁母靖，观有三清中门，真君横堂堂在今仙井函旧亭上，皆鬼工所造。平柱眠枋迭至脊，断削之工，人或可伴，至植立不斜，坚固不朽，非人可及。梁牌亲题年号，笔力遭劲。又自写其真容於后殿之壁。其居西山，人皆师事之。千里之内，无疫疠水旱之灾，无猛鸶夭枉之苦，远近赖焉。长安三年二月十六日，命弟子於游帷观之．西北伏龙冈造砖坟，藏太玄真符二，七星神剑、灵宝策杖各一。三日而讫。天师正衣冠，坐绳床，异香满室。空中云鹤，墙外人马之声，纷纷不绝。视之，已解蜕矣。州具以闻，赐钱帛修斋醮，复谧日洞真先生。姑苏先生司马贞撰碑，具载详悉。开元中，天师复出，为明皇所重，以诗送还山，云：仙客厌人问，孤云比性闲。话离情未已，烟水万重山。又世传明皇三公主从之学道，一日玉真长公主，二曰玉真次公主，三日真一公主。其后道成，皆隐翔鸾洞。师亦隐去。今伏龙山凌云观，乃师还山所居。公主从之学道处，凌云南去十余里，平地有山，为冢三。又师再藏剑印符录处，俗呼曰三椁，至今属籍凌云观。其门人高弟甚多，最显者日万天师、兰天师。临川井山黄花姑云：游帷观有胡天师画真像壁。一日将颓，忽有一云水道士至，以木板模写之，俨然复前状。越夕而壁倒，道士亦不知所往。门堂以宋徽宗政和六年奉旨重造，始彻去，今惟真板存焉。
　　历世真仙体道通鉴卷之二十七竟
　　历世真仙体道通鉴卷之二十八
　　王纂
　　道士王纂者，金坛人。居马迹山，常以阴功救物。值西晋末中原乱离，饥馑疠疫交作，民多毙无救。纂悯之，遂於静室飞章告天而泣涕不已。后三日，室中有光如昼，已而祥风景云纷郁空际，异香天乐下集于庭。先有介金执锐之士三十余人，斯须珠幢宝婶，霓旌羽节，导从前后。又四青童执花捧香，二侍女捧案地舒云锦。前立巨屏，左右龙虎将军、侍从官将各二十余人，立屏左右，若有备卫。复有金甲大将军二十六人，神王十人，次龙虎二君之外，班列肃如也。俄而笙簧之音自西北至，五．色祥光灼烁流映，一人佩剑持简而前，告纂曰：太上道君至。于是百宝大座自空而下，道君据坐，有二真人、二天帝立侍焉。纂拜手跪伏而前，道君曰：子悯生民，形于章奏，剖心抆血，感动幽明，地司列言，吾得以鉴盼於子。纂礼谢毕，道君告曰：夫一阴一阳化育万物，而五行为之君。五行互有胜负，各有盛衰，代谢推迁。气与生之相续，问不容息。亿劫已来，未始暂报。得其生者合於至阳，升天而为仙；得其死者沦於至阴，在地而为鬼。鬼物之中，有优劣强弱，刚柔善恶，与人世无异。玉皇天尊虑鬼神之肆，横害於人，常命五帝三官检制部御，律令刑章，罔不明备。然而季世之民淳源既散，浇伪日生，不忠於君，不孝於亲，违三纲五常之教，自投死地。由是六天故黑魔鬼之徒，与历世以来败军死将，戕害生民，驾雨乘风，因衰伺隙，为种种病。中伤极多，亦有不终天年，如王剪、白起。从来将领生为兵统，死为鬼帅。有功者迁为阴官，残害者由居魔属。乘五行败气，为疗为痒。然吾以阳威惮之，神咒伏之，自当弥戢。今以昔於杜阳宫所授真唐平神化、神咒二经，复授子。行之，可拯万民。即命侍童披九光辊，以二经及三五大斋诀授之。曰：勉而行之，阴功可成，真阶可冀也。言讫，千乘万骑西北而举。纂按经品斋科行世，江表自是疫疠不复作矣。
　　单道开
　　单道开，敦煌人。常衣粗衣，或赠以缯服，皆不着。不畏寒暑，昼夜不卧。常服细石子，一、吞数枚，日一服，或多或少。好山居，而山树诸神见异形，试之，初无惧色。石季龙时从西平来，一日行七百里，至秦州，表送到邺《释教书》云：晋穆帝永和三年，太史奏虎云：仙人星现，当有高士入境。虎劫州郡，有异人令启闻。十一月，秦州刺史上奏，送单道开到邺。季龙令佛图澄与语，不能屈也。澄曰：此道士观国兴衰，若去者，其境有大乱。及季龙末，道开南渡许昌，寻而邺中大乱。晋穆帝升平三年至京师，后至南海罗浮山。独处茅茨，萧然物外。年百余岁，卒於山舍。救弟子以尸置石穴中，弟子乃移入石室。陈郡袁宏为南海太守，登罗浮山，至石室口，见道开形骸如生，香火瓦器犹存，宏曰：法师业行殊群，正当蝉蜕尔。乃为之赞云云出《晋书》。宋眉山唐子西序云：葛稚川化去三十余年，单道开始来罗浮。今山中人知有稚川，而不知有道开。盖稚川既为邓岳所留，居山烧炼着书数年，丹鳌具存。而道开平日惟食细石子数枚，淡无所为，以故后世莫得而考。陈郡袁宏虽作道开赞，然宏尝为桓温作九锡文矣，此手岂宜复弄世外事，而赞文亦不复见於世。遂作二赞，书之山谷，而不显其处，以贻后世之好奇者云。作道开赞曰：世人茹柔，刚则吐之。匙抄烂饭，口如牛呵。至人忘物，刚柔一致。其视食石，如啖饼饵。北平饮珊，出於无心，食石之理，於此可寻。我虽不能，而识其理，庶几漱之，以砺厥齿出《罗浮图志》。
　　王嘉
　　王嘉字子年，陇西安阳人。轻举止，丑形貌，滑稽好语笑。不食五谷，不衣美丽。清虚服黑，不与世人交游。隐于束阳谷，凿崖穴居。弟子数百人，亦穴处。亡石嘉御六黑，守三一，冬夏不改其服，颜色日少。季龙之末，弃其徒，潜于终南山，结庵而止。门人复随之，乃迁於倒兽山。好尚之士师宗，问当世之事，随问而对。好为譬喻，如调戏者。言未然之事，辞如谶记。当时人莫能晓，过皆有验。人候之，至心则见，不至心则隐形不见。衣服在架，履杖犹存。或欲取其衣者，终不及企，而取衣架愈高，而屋亦不大。履杖诸物亦然。秦符坚累征不就。坚寻大举南征，以茅融为大将军，遣人问嘉。嘉曰：金坚火强。仍乘使者马，正衣冠，徐徐束行数百步，而策马驰反。脱衣服，弃冠履而归。下马踞床而不言，坚又不解，更遣人问世祚如何。嘉曰：未央。坚欣然以为吉征。明年，岁在癸未，坚大败於寿春，遂亡秦国。是央在未年也。以秦居西为金，晋都南为火，火能铄金也。嘉寻移嵩高山，姚苌与符登相持，问嘉曰：吾将杀登，定天下否？嘉曰：略得之。苌大怒曰：得当云得，何略之有。遂斩之及二弟子。苌先使人陇右逢嘉将两弟子，已千余里，正是诛嘉日也。嘉使书与苌，苌令发嘉及二弟子棺，并无尸，各有竹杖一枚。苌寻亡。嘉着《拾遗记》十卷，多纪异事，见行世。
　　孟钦
　　孟钦，洛阳人。有左慈、刘根之术，百姓慕而趋之。符坚召诣长安，恶其惑众，命符融诛之。俄而钦至，融留之，遂大燕官僚。酒酣，目左右收钦。钦化为旋风，飞出第外。顷之，有告在城东者，融遣骑追之。垂及，已远。或有兵众拒战，或前有溪涧，骑不得过，遂不知所在。坚末，复见於青州，符朗寻之，入于海岛。
　　郭志生
　　郭志生字通明，朱提郡人。晋元帝时，云已四百岁，见之如五十许人。有短卷书，满两筐中，常负之。多止乌场张绩家，每叹曰：兵荒方生流毒，生民将以沟渎为棺材，苍蝇为孝子。必然之期，可为痛心。后二年，孙恩妖乱，冬夏杀害及饿死者，十不遗一。忽谓绩曰：应亡，为吾备鹰材器，殡不须埋，但送山岩中，以石镇材上，后少日而死，绩谨依斯教。经数日，绩亲人自富阳还，见志生骑白鹿山中行，作书与绩。
　　郭璞
　　郭璞字景纯，河东人也。好经术，博学有高材，而讷於言论。词赋为晋中兴之冠，好古文奇字，妙於阴阳算历。有郭公者。客居於河东，精於卜筮，璞从之受业。公以青囊中书九卷与之，由是遂洞五行天文卜筮之卫。禳灾转祸，通致无方。虽京房、管辖，不能过也。璞门人赵载尝窃青囊书，未及读而为火所焚。惠、怀之际，河东一先扰。璞筮之，知难将作，於是避地东南，抵将军赵固。会固所乘良马死，固惜之，不接宾客。璞至，门吏不为通。璞曰：吾能活马。吏惊，入白固。固趋出，曰：君能活吾马乎？璞曰：得健夫二三十人，皆持长竿东行三十里，有丘林社庙者，便以竿打拍，当得一物，宜急持归。得此，马活矣。固如其言，果得一物，似猴。将归，此物见死马，便嘘吸其鼻。顷之马起，奋迅嘶呜，食如常。不复见向物，固奇之，厚加资给。璞过江，王导深重之，引参己军事。元帝初镇建邺，导使璞筮之，所言皆验，迁着作佐郎。时阴阳错缪，而刑狱繁兴，璞上疏云：夫寅畏者所以享福，息傲者所以招患。宜荡除瑕衅，赞阳布惠。建武四年三月癸亥，日中有黑子，璞以帝用刑过差，阴阳错缪，皆繁刑所致。赦不欲数。然子产铸刑书，非政之善，不得不作，须以救弊故也。今之宜赦，理亦如之。顷之，迁尚书郎。永昌元年春正月，璞复上疏，请因皇孙生，下赦令。帝从之，大赦改元。王敦以璞为记室参军，璞善卜筮，知敦必作乱。已预其祸，甚忧之。大将军缘陈述卒，璞哭之极哀，曰：嗣祖焉知非福也。元帝崩，璞以母忧去职，卜葬地于暨阳，去水百许步。人以近水为言，璞曰：当即为陆矣。其后沙涨掩墓，数十里皆为桑田。璞尝为人葬，明帝微服往观之，因问主人：何以葬龙角，此法当灭族。主人曰：郭璞云此葬龙耳，不出三年当致天子也。帝曰：出天子耶？答曰：能致天子问耳。帝甚异之。明帝大宁元年三月，王敦谋篡位，讽朝廷征己。帝手诏征之，敦移镇姑熟。二年五月，将举兵向京师，令璞占梦。璞筮之，曰：无成。敦曰：予寿几何？璞曰：公若举事，祸将不久；若还武昌，则寿未可量也。敦怒曰：卿寿几何？璞曰：寿尽今日日中。敦大怒，令伍伯缚之。璞谓伍伯曰：吾年十三时，於栅塘脱袍与汝，言吾命应在汝手中，汝可用吾刀。伍伯感昔深惠，衔涕行法。璞未筮梦之先，已预报家人，备送终之具在行刑之所。命即穷於江侧两松之间，后三日南州市人见璞货其平生服饰，与相识共语。敦闻之不信，开棺无尸，乃兵解也。后为水府仙伯。璞生平与桓彝友善，彝每造之，或值璞在外内，便直入。璞曰：卿来，他处自可径前，但不可厕上相寻耳，必客主有殃。彝后因醉诣璞，正逢在厕，掩而观之，见璞裸身被发，衔刀设缀。见彝，抚心大惊，曰：吾嘱卿勿来，反更如是，非但祸吾，卿亦不免矣。璞终婴王敦之祸，彝亦死於苏峻之难。璞撰前后筮验六十余事，名为洞林。又抄京＇、费诸家要最，更撰新林十篇，卜韵一篇，注释《尔雅》，又注《三苍方言》、《穆天子传》、《山海经》、《楚辞》，皆传於世。所作诗赋诛，亦数万言上文所载多同《晋书》。　臣道一曰：郭璞之答王敦，止奸臣贼子之心也。王敦处大将军之贵，窥晋室之微，欲行反噬，可谓可欲而不知足者。璞冀说止之，观其辞曰：若将举事，祸将不久；若还武昌，则寿未可量也。郭璞岂非以斯道自任，而冀回奸臣贼子之心乎。《道德经》曰：罪莫大於可欲，祸莫大於不知足，咎莫大於欲得，故知足之足常足。此诚郭璞止王敦之意也。
　　郭文举
　　郭文举，河内朝人。少爱山水，常游名山，观华阴石室。洛阳陷，入昊，居大辟山。停木於树，苦覆而止。时猛兽为暴，文举居之十余年，无患。丞相王导使迎至京师，朝士咸共观之。文举颓然箕踞，傍若无人。周觊问曰：猛兽害人，先生独不畏耶？文举曰：吾无害兽之心，故兽不害人。周觊、庾亮、桓温、刘恢共叹曰：文举虽无贤人之才，而有贤人之德。晋成帝咸和元年，恳求还山，导不许。复少日，遁入临安白土山。明年，苏峻作乱，时人谓文举逆知，故去也。有老子经二卷，报盛悬屋，未尝见读之。山外人徐凯师事文举受录，录上将军吏兵见形於凯，使役之。又令凯见社鳌神，戒凯曰：不可有房室，不复为卿使。凯后娶暨氏女，诸神即隐。惟余录吏二人，不复从命，语凯云：汝违师约，天曹已摄吏兵，留我等守太上录，不复可使。文举亡，如蝉蜕。山下人为之立碑。文举书箸叶上，着金雄诗、金雌记。后人於其所住床席下得之，次第寻看，谶纬相似，乃传于世。
　　臣道一曰：郭文举栖隐山林，不畏猛兽，观其答周觊之问曰：吾无害兽之心，故兽不害人。其所养所学，可知矣。此所以起人之叹服。道德经曰：含德之厚，比於赤子，毒虫不螫，猛兽不据，攫乌不搏。岂非郭文举之谓乎。
　　王质
　　王质，晋时东阳人也。入山伐木，至信安郡石室山，遇见石室中有数童子围棋歌笑一云遇赤松子与安期生弈棋。质置斧柯观之，童子以物如枣核与质，令含咽其汁，便不觉饥渴。童子云：汝来已久，可还。质取斧，柯烂已尽。质便归家，计已数百年，亲旧零落，无复存者。复入山，得道，百余年人往往见之。后亦升天而去。浙东信安有烂柯山，即其地也。一名斧柯山，今属衢州西安县。又广东信安亦有烂柯山，今属肇庆府。
　　董幼
　　董幼者，海陵人也。兄弟三人，幼最小。早丧父，幼母偏念其多病，不能治家。年十八，谓母曰：幼病困，不可卒愈，徒累二兄，终不得活。欲依道门，洒扫以度一世。母许之。幼在师家，恭谨勤修，长斋笃学，未尝暂息。遂洞明道卫。年四十一，夜有真人降授幼水行不溺之道，以一马鞭与幼，令幼以鞭水，行於水上如行平地。晋安帝义熙中，幼还家辞母云：幼已得道，不复留人问，今还与家别。母曰：汝应在何处，去复几时可还？幼曰：应在峨媚山更受业，未有归期。中表乡邻共送幼，至区阳西江，见幼鞭水而行，渐渐而远。顾谓二兄曰：世世传道业矣。
　　范豹
　　范豹者，巴西闱中人。久住支江百里洲，修太平无为之道。临目嘘漱，项有五色光起。冬夏惟单布衣。至桓温时，头已班白。至宋文帝元嘉中，状貌不变。其占吉凶，虽万里外事皆如指掌。咸问：先生是谪仙耶？云：东方朔乃点我，我小儿时数与之狡脍。又云：我见周武王伐纣洛城头，战前歌后舞。宋文帝召见，豹答诏称：我或称吾，元凶为太子。豹从东宫过，指宫门曰：此中有博劳乌，奈何养贼不知？文帝恶之，敕豹自尽。江夏王使埋於新亭赤岸冈，文帝令发其棺，看柩无尸，乃悔之。越明年，豹弟子陈忠夜起，忽见光明如昼，而见豹入门就榻坐。又一老翁后至，豹起迎之。忠问是谁，豹笑而不答。须臾俱出门。豹问忠：比复还东乡，善护我宅。即百里洲也。
　　冯伯达
　　冯伯达者，豫章建昌人。世奉孝道，精进济物。道民陈辞得旨，与戴矜相似，又是同时人也。宋文帝元嘉中，伯达下都，后寄载乡人还南。行至梅根，阻风连日。伯达谓船主日：欲得速至家，但安眠，慎勿开眼。其夜闻舫下刺树杪而不危抗，窃有窥者，见两龙挟梁翼船，迅若电逝。未晓到舍。伯达寻入庐山不返。
　　马荣
　　马荣者，住梁国谷城中，两眼赤烂，瞳子不见物而能明察洞视。北方多病癞，乡里不容者辄来投荣。荣为治之，悉差。荣云患脚，常乘白鹿车，行无远近，不见人手推引，而车自至。或一日赴数十处请，而各有一荣。凡与人语，自称厄子。作牵车三诗，类乎谶纬。宋武帝孝建二年三月初，作书与两国人别，至十六日中时果化。
　　韩越
　　韩越者，南陵冠军人也。心慕神仙，形类狂愚。随师长斋诵咏，口不辍响。常着屐，行无远近。入山或百日、五十日，辄还家。人问越，未尝实对。后乡人斫枯木作弓，於大阳山绝崖石室中见越，与六七仙人读经。越后自山中还，於峦村暴亡。家迎丧，觉棺轻，疑非真尸。发看，惟竹杖尔。宋孝武帝大明中，越乡人为台将，北使於青州，南门遇越，容貌更少。共语移时，访问亲表存亡，悲欣凝然。越云：吾妇患嗽未差，今因与卿散一裹，令温酒顿服之。台将还都，具传越言。越妇服散，嗽即愈。
　　严东
　　道士严东，不知何许人。年四十余，齐高帝建元中诣晋陵，依道士李景游。尝自悔若愚，衣弊履穿，惟资一瓢，亦无经书。及与之谈论，所造深微，而声音清彻，听者骇异。其为笑傲歌谣，和光混迩，时人皆知非常，而钦尚之。在晋陵五六年，一日将别，援笔注《灵宝度人经》。辞不停翰，穷日而终。乃入溧阳饭山中，后亦不知所在。
　　王灵舆
　　王灵舆者，九江道士。性和缓，而勤於道。始居五老峰，夜有神人谓日：得道者各有其地，如植五谷於沙石中，则不能成。既有飞升之骨，当得福地灵墟，可以变化。虽累德以为土地，积行以为羽翼，苟非其所，则魔坏其功，道无由冀矣。灵舆问可栖者何地，曰：朱陵之上峰，紫盖之邻岫，可以冲天矣。遂迁衡岳中官，凡一纪。梁武帝天监十一年七月十三日，群仙下迎於坛所而升天。宋徽宗赐号通微集虚大师。
　　双袭祖
　　道士双袭祖字仲远，梁时昊人也。始居南岳，后迁九疑山。潜心於道，以求度世。尝谓诚素所至，高真必通，遂刻志诵黄庭玉篇。因作黄庭观，使弟子居之，自栖於白马岩。一日，归观沐浴，闭室而坐。凡七日不出，弟子惊异，开视之，忽然轻举，遗仙被於木杪。时唐太宗贞观元年夏四月也。岩中卧席，后百余年皆不坏详见《南岳总胜集》。
　　桓阖
　　桓阐者，不知何许人。事陶隐居，居茅山华阳馆十余年。立性端谨，执役之外，寂寂然若无所为。一日，有二青童一白鹤，自空而下，集於庭。隐居欣然而接，谓己当之。青童曰：太上所召者，桓先生也。隐居默计门人，皆无姓桓者。索之，惟得执役桓阅焉。请其所致，则曰：常修默朝之道，亲朝大帝已九年矣，故有今日之召。将升天，隐居欲师之，闱执谦固辞。隐居不获请，日一谓曰：某行教修道，勤亦至矣，尚淹於世俗，得非有过致。然幸为我访之，他日见谕。阐於是服天衣，驾白鹤，升虚而去。后三日，密降而言曰：先生之阴功固已着矣，然所修本草以虻虫水蛭之类为药，功虽及人，而反害物命，以此更一纪当解形去，授蓬莱都水监。隐居复以金石草木药可代物命者，别着《本草》三卷，以赎其过。后果解形而去。
　　历世真仙体道通鉴卷之二十八竟
　　历世真仙体道通鉴卷之二十九
　　寇谦之
　　天师寇谦之字辅真，上谷平昌人，后魏刺史赞之弟也。远祖仁，汉成帝时隐王屋山，白日飞升，号明真先生。仁之孙日隽，亦乘龙而去。父冯斓，为河束太守，以秦符坚建元乙丑岁七月七日生天师。年十六，长八尺有余。至十八岁，乃倾心慕道，幽感上达，有仙人成公兴佣於谦之从母家，因易之使垦田。一日，於林下算周脏不合，公兴因教之，应手而成。谦之乃叹赏，有顷忽谓谦之曰：法师有意学道，可相与为隐乎？遂与之游华山，常采药食，谦之自此不复饥。又隐於嵩山数年，一日谓谦之曰：某出，当有人将药相遗，但食之。果如所言，视其药，皆毒虫臭恶物，乃恐惧而出。公兴还，具对。公兴叹曰：法师未易得仙，但可为王者师。复曰：某不久留，翼日午时当去。公兴亡后，先生幸为沐浴，自当有人见迎。公兴乃入第三重石室而卒，谦之躬自沐浴。明日日中，有叩石室者，谦之出视，见两童子，一持法服，一持钵及杖。谦之引入，至公兴尸所。公兴倏然而起，着衣持钵执杖而去。谦之遂守志嵩阳，不复出。后魏明元帝神瑞二年夏四月一日，遽有二人衣翠衣羽服，冠洞云冠，乘龙持麾来，曰：老君至。徐闻音乐之声，斯须太上乘白玉车，九龙縿驾，威仪赫奕，神仙导从，集上山顶。谦之虔心作礼，见辟五宫门，台殿岌然。太上坐白银华林下，敕仙伯王方平引谦之前立，曰：吾得中岳集仙宫主表称，张道陵登真以来，修真之人无所师授，今有中岳道士寇谦之行合自然，宜处师位。故吾授汝以天师之任，及云中音诵新科经戒。自开辟以来，不传于世。今运数当出，汝宜修之，佐国扶命以化生灵。遂出新科经戒九卷。谦之受讫，五云台殿俱隐。太常二年正月十五日，太上复降，又赐新科符录十余卷，且戒之曰：前后符录，得人可授。授非其人，罪及汝身。谦之稽首奉教，而后志行日新。太武帝始光中，朝廷遣洛州刺史梁公率官千余人诣山，迎师至阙。而朝野未甚信奉，惟司徒崔浩师事之，上疏曰：臣闻圣主受命，则天应以瑞，河图洛书皆寄言虫兽，未若今日神人对接也。昔汉高帝虽日英圣，四皓犹不屈之。上悟其言，乃命使奉玉帛告祭嵩岳，及赐师宫馆。前席问道，礼遇益恭。复欲授辅弼之位，师固辞曰：我今圣师，太上四临，神仙六降，并授天经科法。量其所感，乃真圣也。遂建都坛，创静轮天宫，制作威仪，一如经戒。於是天下归仰焉。至庚辰岁，师请为帝祈福於中岳，精诚通感，太上冥授帝以太平真君之号，并冠服符录。师还具奏，是岁改为太平真君元年。二年，谦之奏曰：今陛下以真君御世，建静输天宫，自古未有，当受符录以彰圣德。上然其言，乃登坛受之。九年正月七日，谓弟子曰：吾昨梦成公兴召我於中岳仙宫。五月二十五日，果羽化。有青黑若烟出口中，至天半乃消。其体渐缩，识者谓之尸解。降年八十四。至七月十五日，东郡沈猷采药於嵩岳顶，见谦之身作银色，光明如日。由是知为仙人。
　　李皎
　　李皎为寇谦之弟子，遂服气绝粒，数十年隐於常山。年九十余，颜如少童。一日一沐浴冠带，家人异之。俄而坐化，道士咸称其得仙尸解。
　　韦节
　　法师韦节者，字处元，京兆杜陵人。其族名家，藏书万余卷。节幼而好古，通经传子史，傍及占候之术，靡不精索。十四岁，后魏武帝擢为东宫侍书。及孝明帝初即位，太后视朝，出守於鲁郡。庄帝立，复为阳夏守，以可近嵩山隐真道士赵静通法师也。既至，遂还簪绂於朝，而谒法师。受三洞灵文，神方秘诀。静通曰：嵩高是神仙福地，顷浮屠氏栖於此，非有绝俗之行，直欲托名岳以斋风声。由是积尸沈魄，秽浊灵山。比者天文气候怒戾失中，恐灾流於此，尚宜安居耶。汝可抵商洛岷益问，吾当游泰山，或乘柠浮海。节乃卜居华山之阳，人因号华阳子。饵黄精、白木、胡麻、狭苓、丹砂、雄黄，修三一雌一，八道九真。又行黄庭内景、智慧消魔经法。撰为《三洞仪序》，注《妙真》、《西升》等经及《庄》、《列》《中庸》、《孝经》、《论语》，惟《老子》《周易》有别论八十余卷。又读太和真人楼观先生内传，复为一卷。周武帝尝请受灵宝五符赤书真文，有白鹤临坛，徘徊而去。帝嘉之，屡有锡赐。复诏为修真之曲，遂撰精思法。上叹仰再四，因赐号精思法师。时有陈国使周洪正，闻师名，欲即问道。帝召与之对，剖析深微，抑扬三教。洪正美而叹曰：此三界杰人，非止二国之可仰而已。帝特改号玄中大法师。已而庐於山之东岭，屏诸喧杂，以宅清旷。上闻之，复赐太元精舍。武帝太和四年《外纪》作天康，忽彩云如盖，覆其庐，且曰：予当乘此而去。遂不出户。十有二日，乃寂然解化，降年七十三。
　　田仕文
　　田法师名仕文，右鄂人也。隋文帝开皇七年，试业入道，事韦节法师，传授三洞经法及符诀。又诵灵宝、生神章二经。居常饵服白木、狭苓，久而有益。每炼气於静室，或一旬半月而出，颜色愈光泽。凡八节、十直、庚申日，斋戒修奉，未尝少报。为人祈福，无不通感。或为人救病，无不平愈。陈纲常请醮，忽袖降枣数颗在坛，食之，则非人问所有者。又道士尹漆一日令佩符录，函忽坠水，骆然有声，漆已在岸。其真录神符之灵，皆此类。常语人曰：世之人有苦必援之。然未之信。时有里人贺兰开者，受戒於师。一夕忽卒，为鬼吏所执，至一府庭，如人问有司之所。掌簿者阅之，谓开曰：汝有受戒之名，可复还。由是重苏。其通幽达冥之效如此，四方之际信尚者多，而受赐不可胜纪。唐太宗贞观十七年六月十九日羽化，人皆见婶花羽节迎师而去，且曰：吾今登南宫福堂矣。降年七十有五。门弟子惟尹文操为入室者。
　　徐则
　　道士徐则者，东海邦人。沉静寡欲，常怀栖隐之志，乃入缙云山修道。久之，太极徐真人降谓曰：汝出八十，当为王者师，然后得道。因庐天台山，绝粒养浩，所资惟松水而已。隋炀帝为晋王，镇扬州，以书召之。谓门人曰：吾今年八十一，王召我，徐真人之言验矣。既至，晋王请授道法，则辞以日不利。其夕，虽香火如常，朝礼至五更，寂然返真。王命使送还天台。时自江都道中，人或见师徒步，云得还。及至旧隐，以经书道法遗弟子。仍扫一室，曰：有客至，宜延之於此。有顷，跨石梁而去，不知所在。翌日，果使至。时年八十有二，晋王追叹，三遣使图其形，又命柳誓为赞，曰：可道非道，常道无名。上德不德，至德无营。真风扇矣。粤有夙炼金骨，怡神玉清。石髓方漱，灵丹欲成。言念葛稚，将从茅盈。我王遥属，爰感虚诚。柱下暂启，河上沈精。留符信在，化杖龙轻。求思灵边，曷用据情。
　　岐晖
　　法师岐晖字平定，京兆人也。周武帝太和五年入道。未几，会武帝沙汰释老之徒，因复流俗。至隋道法重兴，时年二十六，景行之心愈固，遂事苏法师於通道观。久之，传授三洞经法，修按未尝少息。内以希夷全其真，外以逍遥适其趣。历年之久，湛然自得。隋大业七年，炀帝亲驾征辽，晖谓门弟子曰：天道将改，吾犹及见之，不过数岁矣。或问曰：不知来者若何？曰：当有老君子孙治世，此后吾教大兴。后数年，隋果乱。至唐高祖钦异其德，遣使宝龙彩以祈福。醮夕，有白云覆坛，双鹿驯砌。其精感如此。上嘉之，诏修楼观，坛宇尊像，一皆鼎新。仍以蓝田充焚修之费，命师主之。一日，上躬诣祠庭，谓左右曰：老君乃吾圣祖也，今为社稷主，不有洪建，其可已乎。因改观为宗圣，诏赐粟帛以充斋给。师每为国祈谢之外，修存三守一及外斗之法。尝以仙经云欲为仙客入太白，於是择门人志道者俱往。既至而返，则室中常有神仙谈笑。唐太宗贞观四年七月十八日，忽谓门人曰：翌日巳时，吾当去世。及期果羽化，春秋七十三。
　　孙思邈
　　孙思邈，京兆华原人。七岁就学，日诵千言。洛州总管独孤信见其少，异之曰：圣童也，顾器大难为用耳。及长，好谈庄老百家之说。周宣帝时，以王室多事，隐於太白山学道，炼气养形，求度世之卫。洞晓天文推步，精究医药，审察声色。常蕴仁慈，凡所举动，务行阴德济物为功。偶出路行，见牧牛童子杀小蛇，已伤血出，思邈求其童，脱衣赎而救之，以药封裹，放於草内。复月余出行，见一白衣少年，仆马甚整，下马拜思邈，谢以言曰：小弟蒙道者所救。思邈闻之，不以为意。少年复拜思邈，请以别马载之，偕行如飞。到一城郭，花木正春，景色和媚，门庭焕赫，人物繁杂，俨若王者之居。少年延思邈入见一人，端正美貌，拾帽绛衣。侍从甚众，欣喜相接。谢思邈、曰：深思道者，故遣儿子相迎。前者小儿独出，忽为愚人所伤。赖脱衣赎救，获全其命。此中血属非少，共感再生之恩。今得面道者，荣幸足矣。俄顷，延入若宫闱内，中见少年女子领一青衣小儿出，再三拜谢思邈曰：此儿痴驶，为人伤损，赖救象害。思邈省记尝救青蛇，即讶此何所也。又见左右皆阖人宫妓，呼拾帽君王，呼女子为后妃。心异之，潜问於左右，曰：此泾阳水府也。王者乃命宾僚设酒撰妓乐以宴，思邈辞以辟谷服气，惟饮酒尔。留连三日，问其所欲，对曰：山居乐道，思真炼神，目虽所视，心固无欲。乃以轻销珠金赠行，思邈坚辞不受。曰：道者不以此为意耶，何以相报？乃命其子取龙官药方三十首与思邈，曰：此真道者，可以济世救人。俄复命仆马送道者归山。思邈既归，深自以为异。历试诸方，皆若神效。后着《千金方》三十卷，散龙宫方在其内。又以声色诊人之疾，着《脉经》一卷，大行於世。隋文帝辅政，征为国子博士，不就。尝谓人曰：过此五十年，当有圣人出，吾方助之，以济生人。至唐太宗时，召诣京师。上讶其容貌甚少，曰：故知有道者诚可尊重，羡门之徒，岂虚言哉。将授以爵位，固辞不受。高宗初即位，拜谏议大夫，复固辞。时年九十有九，视听不衰。范阳卢照邻有时名而染恶疾，嗟禀受之不同，昧遐夭之殊致。问於思邈曰：名医愈疾，其道如何？对曰：吾闻善言天者必质於人，善言人者必本於天。夫天有四时五行，寒暑迭代。其转运也，和而为雨，怒而为风，凝而为霜雪，张而为虹霓，天地之常数也。人有四肢五藏，一觉一寐，呼吸吐纳，动而为往来，流而为荣卫，，彰而为气色，发而为音声，此人之常数也。阳用其精？阴用其形，天地之所同也。及其失也，蒸则生热，否则生寒，结而为疣赘，陷而为瘫疽，奔而为喘息，竭此而为焦枯。诊发乎面，变动乎形。推此以及天地，则亦如彼。故五纬盈缩，星辰失度，日月错行，彗孛流飞，此天地之疾疹也。寒暑不时，此天地之蒸否也。石立土涌，此天地之疣赘也。山崩地陷，此天地之瘫疽也。奔风暴雨，此天地之喘乏也。雨译不时，川源涸竭，此天地之焦枯也。良医遵之以药石，救之以砭剂，和之以道德，辅之以人事。故人有可愈之疾，天地有可消之灾。照邻曰：人事奈何？曰：心之为君，君尚恭，故欲小。诗曰：如临深渊，如履薄冰。小之谓也。胆为之将，以果央为务，故欲大。诗曰：赳赳武夫，公侯干城。大之谓也。仁者静地之象，故欲方。传曰：不为利回，不为义疚。方之谓也。智者动天之象，故欲圆。易曰：见几而作，不俟终日。圆之谓也。故其文学也颖出，其道术也不可胜纪。复问养性之要。答曰：天有盈虚，人有屯危。不自慎，不能济也，故养性必先知自慎也。慎以畏为本。士无畏则简仁义，农无畏则惰稼穑，工无畏则慢规矩，商无畏则货不殖，子无畏则忘孝，父无畏则废慈，臣无畏则勋不立，君无畏则乱不治。是以太上畏道，其次畏天，其次畏物，其次畏人，其次畏身。忧於身者，不拘於人。慎於小者，不惧於大。戒於近者，不悔於远。如此则人事毕矣。高宗后无何制授承务郎，致之尚药局，不就。永徽三年二月十五日，时年已百有余岁，晨沐浴，俨其衣冠，端拱以坐。谓子孙曰：我为世人所逼，隐於洞府修炼，将升无何有之乡，臣於金阙，不能应召往来。俄而气绝。遗命令薄葬，不设明器牲牢之奠。月余，颜色不变。举尸入棺，如空衣焉。已尸解矣解化年月，仙传所载与《唐书》合。《唐书》载年百余岁。《释氏通鉴》载：唐永淳元年，隐士孙思邈卒。善庄老阴阳医药之卫，尤重释典，世称孙真人焉。今据所载解化年月，则又后三十余年，则是一百二十余岁。合准信史所载，《释氏通鉴》所载非。至唐明皇幸蜀，梦思邈乞雄黄，乃命中使资十斤送峨媚山顶上。中使上山，见老人幅巾被褐，二青衣童夹侍，曰：有表录上皇帝。中使视石上，朱书百余字，遂录之。随录随灭，须臾白气漫起，因忽不见。后成都有一僧，诵法华经甚专，虽经兵乱，卒不能害。忽一日有山仆至，云：先生请师诵经。遂引行，过溪岭数重，．烟岚中入一山居。仆曰：先生老病起晚，请诵经至宝塔品，欲一听之。至此，先生果出。野服杖华，两耳垂肩。焚香听经罢，入不复出。遂供僧以藤盘竹箸林饭一盂，杞菊数瓯。僧食之，无盐酪，味美若甘露。并得觎钱一环。仆送出路口，僧因问曰：先生何姓？曰：姓孙。问：何名？仆於僧掌中手书思邈二字，僧大骇，回视仆，遽失不见。僧乃於山中寻求，竟迷旧路。归视观资，乃金钱一百文也。由兹一饭，身轻无疾。至宋真宗天禧中，僧已一百余岁。后隐去，莫知所之。
　　臣道一曰：孙思邈炼气养神，精究医药，务行阴德，常蕴仁慈，汲汲以善为务。小蛇之伤，昆虫之微尔，思邈以药封而放之，其德及昆虫，非人可及，至於龙宫之报，感灵异之若此。《道德经》曰：常善救物，故无弃物。孙思邈以之。
　　胡隐遥
　　胡隐遥者，洞庭山道士也，自云角里先生之孙。其山有角里村角里庙，累世多得道。隐遥居焦山，学太阴炼形之法，死於岩中。嘱弟子曰：常视吾体，无令物犯。六年后若再生，当复我以衣冠。弟子视之，肌体烂坏，惟五脏不变。乃复闭护，及期果再生。遂备汤沐浴，加新衣。其发松而黑，其髯粗而直。后十六年，如前死，更七年复生。如此凡三度，约八十岁，状貌如三十许人。隋炀帝闻之，召见，恩礼隆异。唐贞观中，太宗诏入内殿，问摄生之道。对曰：臣所修者，匹夫之志，功不及物。帝王修道，一言之利，万国蒙福，得道之效尤速。臣区区之学，非九重万乘之所修也。请归山，后不知所之。
　　刘道合
　　刘道合者，一名爱道，陈宛丘人也。幼怀隐逸志，住寿春安阳山。隋末迁苏山，从仙堂观道士孟说传道。复入霍山。春分日启誓文於谷中，返数里问，雷电而雨，遂止於岩。是夕，梦有人召，觉则恍然有光，见一神人身长丈余，衣冠剑佩，持符从介甲士六七人。谓道合曰：吾为黄神大威使者，今六天丑类贼害民物，闻子好道，志节不屈，可制魔群。吾以三天正一盟威摄召符契授子。道合受而吞之，自是道法所施，无不验。唐高祖武德中，入嵩山与潘师正同居。高宗闻之，降诏於所隐立太一观，使居之。时将封泰山，雨不止。帝使道合禳现，俄霁。得宠，赐辄散贫乏。洛邑苦飞蝗，道合以符示官吏，俾散贴境内，则立消。唐高宗咸亨中，上召作符。既成，未克进，忽料简书，汲汲然似有行意。弟子问之，则曰：庐山司命君召吾。有顷，沐浴具冠褐而化。调露中，创奉天宫，迁道合墓。发棺，见赅骨拆，若蝉蜕者一云惟有空皮，而背上开拆，有若蝉蜕者。帝闻之，曰：为我合丹，而乃自服去耶。
　　历世真仙体道通鉴卷之二十九竟
　　历世真仙体道通鉴卷之三十
　　梁谌
　　道士梁谌者，字考成，京兆扶风人也。博通经史，虽阴阳占候之卫，靡不精究。外声利，薄滋味，唯以安闲自适。一日相者见之，且曰：此子目流白光，貌集真气，非常人也。后果乐神仙道。大魏元帝咸熙初，事郑法师於楼观，时年十七。仁不胜生，和不好胜，人皆乐之。常梦与仙人游，或登名山，或酌石髓，由是自有所娱。至晋惠帝永兴二年乙丑五月五日，老君命真人尹轨降于楼观，乃尽弟子礼事之。瑜月，遂授炼气隐形之法，次授水石还丹卫，卒授六甲符及采服日月黄华法。后隐於终南山，食黑吞符，大尽其妙。又广索丹砂，还而为饵。凡辞气之出，则音韵清彻。自是钦奉者多，乃深入岩谷。尝阻大雪，乌兽俱毙，而谌独守寂，其志坚笃，故灵真自集。目能视地中物，耳能听数里声。一日忽谓门人曰：有朋友待吾於南峰，今须往矣。乃冠服而出，则云气迷统，不见其形，惟闻鼓吹之音隐隐於空。时元帝大兴元年戊寅岁。混元实录云：能飞行变化，三年丹成，白日升天。。
　　孙彻
　　道士孙彻者，字仲宣，不知何许人，即尹通之籍师也。性端直，寡言语。外视若愚，而中养素，人莫能测之。前赵初光中，师事王先生，方十八岁。先生与之出处，人皆呼先生为大炼师，彻为小炼师。先生为时所望，请访益多，而遂隐遁。惟彻住楼观，或宿於木杪与人边罕及之地。居常编葛为席，合目端坐，若有所思。人或侮之，谦以自牧，故皆歉然自失而退。每观人颜色，不待人语言而已知人吉凶。年七十余，秦建元八年春，忽谓侍者曰：吾须暂行。乃拂衣而去，终莫知其所适。其友马俭思之，乃取葛席置静室中供养。凡数日，辄闻席上有人语。其灵异如此。
　　臣道一曰：孙彻疏绝尘俗，乐道养真。人或慢之，谦以自牧，故人皆自为之歉然矣。《道德经》曰：夫惟不争，故天下莫能与之争。又曰：圣人之道，为而不争。孙彻之谓矣。
　　马俭
　　法师马俭字元约，京兆右扶风人，尹通之度师也。年十六岁，长八尺，耳大而厚，垂手过膝，额有伏犀，手有纵理。损声色，外名利。博通经史，尤长於风骚。郡邑异之，有辟命，不就。秦甘灵中，隶道士籍於楼观，从孙彻学道，时十七岁。遂授以道要。其经史之赡，则五符真文、三皇内文、道德、灵宝众经，遁甲占候之法。其药术之妙，则断谷服水，饵枣膏、天门、煎木、煎商、陆酒、五方云牙、六甲符、诸天内音，行气导引之方。其役使万灵，制御群邪，则有八吏六丁、二十四神、三皇众要之科，无施不验。姚苌闻而奇之，遣使往召，辞以疾。苌嘉其节，乃给香烛，钦尚加厚。俭志道益坚，仁惠周物，人所奔赓，日以滋多。一日，天神降而言曰：法师夙有功德，今复勤修道业，丹名玉历，白简玄台，积有日矣。但保其天年，。必得度世。何区区於祈梼，役役於召劾者哉？自可优游三素，混合五神，绝诸闻见，独保清旷。由是怡神养素，不复出，而仙真时降。年九十八，后魏太武帝大延五年冬十月一日，谓弟子尹通曰：吾平生所修所感，当秘之勿泄也。顷有白云从西北来，覆寝室。须臾返真，惟闻香气不绝，而白云南举焉。
　　尹通
　　道士尹通者，字灵鉴，真人轨之后也。幼从儒学，群经子史，博无不览。常嗟幻化非固，每仰天而叹。父母未之达，迫以婚宦。通乃跪伏曰：切闻张真升天，镇南嗣美；茅君得道，太守投诚。况高祖太极真人之遗德，可无隆绍，愿从所志。父母许之，遂飘然而去。时天下寇难纵横，通履艰危，冒惊险，而至楼观。年二十六，后魏太武始光初，事马俭法师。服勤历年，方授真人秘报玉字金书。及恃估已失，孝礼既尽，而希真守一之心与日俱往。香火朝谒，无或少怠。服黄精、雄黄、天门冬数十年，体渐清爽，性亦敏慧。尤急於疗疾，可愈者治之，言不可者决不可救。太武好道，钦闻其名，常遣使致香烛，俾之建斋行道。自是四方请谒不绝，而通惟以功德为怀，与而无求，散而无积。时有侄法兴及牛文侯、王道义与其徒七人，继踵而来，共希灵边。故仙风真教，自此复彰。年一百一岁，耳聪目明，尤能夜书。至孝文太和二十三年承明二年改太和，近刊《北史》多遗落夏四月八日，忽与门弟子为终天之别。有顷，奄忽而化，颜色如常。藏剑之久，老子升真陵之西，有神灯数枚，光映其上，而后渐散。
　　牛文侯
　　道士牛文侯，陇西人也。性识颖拔，学洞古今，尤深於庄老。至於天文地理，无微不综。又善诲人，随其性导以忠孝，其劝戒则示罪福之理，其威禁则以符录之科。由是法教重兴，人多化恶为善。尝为人讲说，未始措意於利财，至于不得已，则受小而辞大。访人贫乏，密遣致物於其家，欲人不知其所从来也。每冬寒，则布谷於地，使禽虫有所食。阴功密惠，大以及於人，小以及於物。修身积德，久而愈笃。西魏文帝大统五年八月二十八日，梦青衣道童告云：上帝有命，宜早治装，明旦当发。及觉，乃与门人别。翌日澡浴讫，果化。降年八十二。
　　王道义
　　道士王道义者，魏时人。博览群书，兼明纬候。知终南有尹喜登真之所，后魏孝文帝太和中，自姑射山将门弟子六七人来居之。初，道士牛文侯、尹灵鉴等四十余人，敷弘道化，朝野钦奉。时岁歉，常住之资殆不充给。道义大修观宇，兴土木工，丁匠就役。日常百数，而用度不乏。人讶而窥之，则仓库皆备，取多而益不穷。咸知师之神化，阴有灵助。由是楼殿坛宇，一皆鼎新。惟秦始皇所造老子殿，以其宏丽，不加修饰。令门人购集真经万余卷，皆自捐己力，未始求於人。其性浩然无系累。室中常有人语，弟子辈潜往伺之，乃真仙之降会也。后魏宣武永平中，将反真之际，白云满室，异香盈庭，瑜日方散。里人有见道义乘鹿而去。
　　陈宝炽
　　正懿先生陈宝炽，颖川人也。年二十一，不乐婚宦，后魏孝文太和十八年，隶籍楼观，事法师王道义。未几羽化，遂游华阴。复遇陆景真人，授秘法而归。於是端诚虚己，依按修持，及诵大洞经。久之通感，故珍禽奇兽，常来侍卫。每朝老子祠及八节投龙简，则白虎驯远，左右导从。往来人或有恶意，则咆哮震奋，触观左之槐，使彼恶者惊畏自匿，人因号日老虎木。其德感如此，通幽达冥，无所不至。事有未兆，则先知。其祟妖害人，禁之立止。西魏文帝钦异之，召入延英殿问道。时太师安定公及朝士大夫皆从而师之。年七十有六，大统十五年三月十七日，告门人曰：吾昨梦仙官召，不果久留。来何为欣，去何为怆，生死道一，梦觉理均。尔等体之，无或悲矣。言讫，奄忽而化。诏谧正懿先生。
　　王延
　　道士王延字子元，扶风人也。才九岁，好道，西魏孝文帝大统三年丁巳，入道师正懿先生陈宝炽。至十八，肄业於楼观。与真人李顺与相友善。几，访华山云台观，复师焦旷真人，授三洞秘诀真经。惟松餐涧饮，以希真理，后周武帝钦闻，乃遣使召之。焦真人谓曰：道教陵夷，久失拯援。可应诏出，弘大道教，吾自此逝矣。至都，久之得请还西岳云台观，复诏增修以居之。然山石无土，致之极劳。因虚默梼于天，忽涌土出於观侧，取多而不竭。尝苦乏油，乃置一器，经夕自满，久用而有余。凡，宾客将至，则先有二青乌，其状如乌，飞呜报之。每登仙掌，陆莲峰，如履平地。居常出处有猛虎，驯远若相保卫。是时天下溺於浮屠氏，且其徒不能维持禅律之学，务以罪福骇俗，其弊浸盛，故行沙汰。道教亦从而几绝。时师之名独为上所钦，召至阙，咨问道要。复欲建通道观，命校伟三洞经法、科仪戒律、飞符录，凡八十余卷。又撰三洞珠囊七卷，诏颁於通道观。由是道教复兴，朝廷以大象纪号。至隋文帝禅位，置玄都观，诏延主之。开皇六年丙午，特召见於大兴殿。上斋诚受智慧大戒，於是祥风景云，罗覆坛所，因职以道门威仪。威仪之名，自兹始矣。时公卿大夫，翕然钦附。仁寿四年春三月吉日，告门人曰：吾欲归西岳，但恐上未许。至九日，羽化於仙都观，有白鹤飞呜，徘徊庭户。上异之，遣使护葬西岳。及就圹，但空棺而已。
　　臣道一曰：王延幼年学道，能得明师。扶教立宗，通灵感物。观武帝诏修云台观，则患劳於致土，默梼于天地，忽涌土出，取多不竭，此积诚动天，夫岂易致哉。《道德经》曰：天道无亲，常与善人。此之谓也。
　　李顺兴
　　道士李顺兴，京兆人。母因梦明星自天而降，遂有娠。及生，有一道士来曰：此子乃前生得道人，暂寄胞胎也。才九岁，好清虚，常端坐一湛然不动。父母谕其意，俾师正懿先生。年十一，与道士籍。常诵大洞经，动久不息。正懿乃为立坛，授五千文及黄庭经，且曰：汝虽尚幼，心已合真。考之隐诀，三年诵之，白日升天。尔宜勉之。遂即所居虔恳修诵，不三年忽於秋分之夕，有飞仙千数集空中，神光照室。出望，则有二人曰：上帝有命，遣仙官於紫阁岩室中相待。吾直日之神也，以命来召。遂与乘讽驭，忽尔而至。乃见三仙人各据一床，有五色云霞罗覆其上，侍从幢羽殆不可名。乃稽首请飞升之道，且曰：子有宿德，位阶真人，欲形神同举，不为难也。但太上命子下生以积功勤，今子斋心诵经，积有日矣，然功未及人，可遽得乎。於是沥恳以告，冀励凡庸，且曰：积功累行以偿前过，未知可乎？仙曰：善哉，是心良可愍也。子虽骨气合真，而胎形未脱。命侍经仙郎开九色流霞之报，出经三卷，置三仙之前。长仙乃手发太上玉真金光经，谓曰：吾是上清真人赵伯元，昔受是经於束华青童君，学以成真。今付子，宜修之。次仙又出神洲七转七变并天经，谓曰：吾是上清真人张仲逸，昔受此经於小有天王，修之得为真人。今授子，宜勉之。三仙乃於二仙之手中传取真经，复嘱曰：吾是上清真人李少君，昔奉此经，遂获升真。吾与子有绿，故来监度。若依四极礼科行之七年，身得飞腾。七百年中听传三人，无其人财当封之名山。今所授仙经真术，能精修不已，则化俗成功，可指日而仙矣。苟无此道，则神不洞察，体不清虚，皇为八帝之所录，六天之所倾，则何足以化俗哉。真道尽此，子能勤修，自当神会。从而为颂曰：至道本无形，因物以为名。人能勤上学，仙道自然成。玉帝召赤子，金真总黄庭。六觉既玄会，八难於是冥。熙神光七转，虚襟明四清。呼吸能万变，悦仰朝百灵。混化游尘路，迅辔抚云旌。契我诸宾友，与子期蓬瀛。已而三仙命驾而去，遂复所居。归，诵其经，按其术。年十七道成，变化无方，应机接物，未尝凝滞。正懿知而待之愈厚。有疑者密试之，以汤又加之火，终不云热。使之蹈火赴水，不能焚溺。时西魏文帝闻其名，诏都城凡百余坊伺日作斋，皆能赴之。上虽知其能分形化影，尚疑能近而不能远，复诏岐宁同华四州同日为斋请，又能褊赴。由是朝野钦信。其始，人未知之，但称为李炼师。及其通感灵变，则号日李圣师。年三十八，大统么八年，托疾告终。既葬之日，有侄遇於骊山道中，谓曰：若天子尚未忘我，则於此作吾像，以北向居之，当为国家辟北方之淫俗也。侄还家，方知已化，遂以实奏。遣使发视，则空棺而已，乃立祠於沙苑。
　　侯楷
　　道士侯楷字法先，京兆人也。年十四，力究经典，尤精老庄之学。趣向孤高，不毕婚宦，遂就学於正懿先生。年十九，后魏宣武正始中，为道士，授玄文秘诀。晨夕之奉，久而愈勤。正懿曰：汝虽秉心励节，於道不懈，苟非柄隐山林，未易有得也。楷曰：道在方寸，何必山林？曰：吾亦知道无不在，然人问修之，时亦有得。但古来仙者，多托岩薮。成真之后，出而同尘。上真亦曰：大洞真经不得人问咏之，咏之则大魔败之也。又葛仙翁将登真，别弟子郑思远云：何不登名山诵大洞真经，一讽而一咏，玄音彻太清。由是知入山非惟不是可欲，抑亦自然与经道相符。汝今景慕希夷，入山乃其宜也。曰：入山虽可存真，然违远几席，宁这科律之责耶？师嘉其言，且曰：道非知之难，行之难也。果能始卒无替，道在中矣。逮正懿羽化，乃卜居於寒谷，行三奔术三奔术者，乃黄帝三奔御女之术。后世迷以传迷，神仙之所深戒。侯楷受学於陈宝炽，其神仙源流有自来矣，未必三奔之术也。然神仙日月高奔之法，颇契大道。恐是高奔，非三奔。必后世作传之人误书也。诵大洞经及三皇内文、劾召之法。其居有清泉环流，三松偃覆，洒然幽寂，是为柄真之所，遂号三松观。人有为魑魅之害者，无有远近，皆乞救於楷。或持之以禁呎，或示之以符术，则无不立除之。将去，无他疾，谓门弟子曰：昔费长房失符，为鬼所杀。吾非失符也，终归道真。苟世俗不达，以谓吾为长房者也。春秋八十六，周武帝建德二年冬十月解化。
　　严达
</div>
    <div class="pagination">
<a href="历世真仙体道通鉴_page11.html">上一页</a><span>...</span><a href="历世真仙体道通鉴_page7.html">7</a><a href="历世真仙体道通鉴_page8.html">8</a><a href="历世真仙体道通鉴_page9.html">9</a><a href="历世真仙体道通鉴_page10.html">10</a><a href="历世真仙体道通鉴_page11.html">11</a><span class="current-page">12</span><a href="历世真仙体道通鉴_page13.html">13</a><a href="历世真仙体道通鉴_page14.html">14</a><a href="历世真仙体道通鉴_page15.html">15</a><a href="历世真仙体道通鉴_page16.html">16</a><a href="历世真仙体道通鉴_page17.html">17</a><span>...</span><a href="历世真仙体道通鉴_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
