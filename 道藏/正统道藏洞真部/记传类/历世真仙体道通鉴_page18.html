<!DOCTYPE html>
<html>
 <head>
  <meta charset="utf-8"/>
  <title>
   历世真仙体道通鉴 - 第 18 页/共 19 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历世真仙体道通鉴 - 第 18 页/共 19 页
  </h1>
  <div class="content">
   李臻，燕人也。性温约，未尝失於人。游刻、湘问。宋太宗淳化中，至江陵。偶疾作，侨居公安门外，虽贫宝，未尝绝客。忽有道士访门，自称姓张名齐物，陇西人，谒臻以求寓泊。臻诺之，但愧贫乏，无所待。齐物曰：贫道不食，可日得酒数升，为厚赐尔。臻诺之。齐物曰：饮於市，虽屠沽辈亦不问。至夜后方归，忽醉骂臻。臻略不介意，待之益厚。又一日，大醉归，抵臻寝所，至晚方醒。呕吐狼藉，外具皆污。童仆辈怒，欲扶之，臻止之，曰：醉人何足责。齐物迟明告行，谓臻曰：感君之顾厚矣。今则复能相送数里乎？臻遂与之偕行，可十里问。齐物曰：某非滔滔者，薄有所负焉。周游人间五十年，未尝见仁厚如君者，愿有小术为献。臻问何术，曰：黄白术也。臻曰：赋命浅薄，不敢当，愿先生察之。齐物茫然自笑，曰：君之道，非某所及也。於是抽簪，引以为剑，执之曰：请自此别。乃划地，随手而裂，投身入於地，地亦随合。臻叹异之，由是遂晦迩，不复见。
　　张无梦
　　张无梦字灵隐，号鸿蒙子，凤翔熬压人也。身长六尺，风格俊爽，居常好清闲，穷老易。父为儒，肥遁不仕。有二子，无梦即其长也，笃孝闻於乡里。及冠，以赀产委其弟，遂入华山，与种放、刘海蟾结方外友。事陈希夷先生，无梦多得微旨。久之，游天台，登赤城，庐於琼台观。行赤松导引，安期还丹之法。仅十余载问，以修炼内事，形于歌咏，累成百首，题日还元篇。夏英公伴台州，入山见之。得此篇归辇下。时王冀公执政，访隐逸人，英公以还元篇献之。未几，以闻于上。宋真宗特召对，问以长久之策。无梦曰：臣野人也，但於山中尝诵《老子》《周易》而已，不知其他也。上令讲《易》，即说谦卦。上问曰：独说谦卦，何也？曰：方大有之时，宜守之以谦。上喜其说，除着作左郎。无梦固辞曰：陛下德如尧舜，山林中岂不容一巢父、许由邪。因舍建隆之栩圣院。复召讲还元篇，无梦曰：国犹身也。心无为则气和，气和则万宝结矣。心有为则气乱，气乱则英华散矣。此还元之大旨也。略说十数篇而退。遣使赐金帛，皆不受，乞还山。复赐处士畅饮先生号，亦不受。上以歌一阕赐行，其辞曰：混元为教含醇精，视之不见听无声。惟有达人臻此理，逍逼物外自沈冥。浮云舒卷绝常势，流水方圆靡定形。乘兴偶然辞涧谷，谈真俄尔谒王庭。顺风已得闻宗旨，枕石还期适性情。玉帛簪缨非所重，长歌聊复宠归程。冀公邀入私第，意欲款延，无梦曰：万乘且辞矣，相公人臣，徒烦见留。明日遂行。有旨令台州给着作郎俸以养老，至山亦不请。其始卒守节如此。有黄白术，秘而不言。居琼台又十余年，复隐於终南鹤池。久之，游嵩山，泛湘汉，抵金陵保宁寿宁佛舍，杜门不出。士人或有见而请问者，则对之以聋，而后人事几废。然博通古今，百家之学至于图经小史，记之历历无遗。有二经生侍几案，久之因度为道士。无梦年九十九，终於金陵。经三日，顶中有白气，勃勃然出，高三尺余，移时方散。乃就棺，肢体柔软，指甲不青，心胸尚暖。史君玉琪遣吏藏於悟空禅师塔前。有琼台诗集行於世。碧虚子陈景元尝预弟子列，得老庄之探旨。
　　程仙翁
　　程仙翁，不知何许人，在梓州白日升天。邢奇为州主，具奏真宗。今子系见存焉。
　　涂定辞
　　涂定辞者，蓬之良山龙谋里人也。涂氏之先，自孟知祥据蜀时已数世居此。躬耕植产，家累百金，宋真宗咸平中，定辞隶役于郡。因辈帛入关，遇夜舍华阴客邸。偶有书生，自称束专者，揖定辞而坐，相得甚欢，遂留饮浃日。及告行，书生曰：吾陈搏也。以君非凡骨，故特邂逅于此。定辞喜惧不自胜。因恳求异卫。书生曰：术不贵异，但啬精神，不以好恶内伤则善矣。於是袖出药一刀圭，曰：君但饵此，当寿百年。翌日，再访之，则不复见。既而西归，落魄不事生产，遂凿所居之南山为石室，险绝数十仞，观者毛发皆耸，定辞梯木登陆如履平地。初，石室乾燥，每患乏水，辄咒之，甘泉应期而出。居常好饲群乌，或临风一呼，则千数翔集，驯狎左右。每暑财挟绩自曝石上，谓之迎冻；或寒冱则衣单缯而已。尝游成都，谒僧希白，因命膳，食盐一器，仅数斤，坐客皆惊异。术士王鹤与之款饮，定辞独饮数斗不乱。又屑姜葱数升，杂茹之。凡宾客之来，忽言好饮食何物者，则必与之取足同食。客虽属餍，而不肯止。尝以田产为人讼，移鞠於岩渠，几一岁，狱中未始具粮，而讼不敢敌，典狱之官亦以拒抗，不得情，因散禁定辞。定辞遽往城北罗汉院之江上，绝崖之巅有古木，辄登其上不肯下，凡七日。人呼之，则曰：我不下，尔辈但以箭射老夫，不能，弹之亦可。然人卒不敢逼之。至第八日，不呼而自下，复居就鞠所，而赦书至。久之，请为道士。每到仲春，人服疏药时，渠即临流，於小滩下体露，从水自七窍中入，谓之涮肠。尝有二小商於脱白溪，一人中暑毒暴死，定辞持铁针於额上，以一槌击之，入一寸许，须臾复活。明年以物来为报，则不受尝。贮五十万钱，肩镭甚固。饮家人无妄取用，然子孙亦莫知其意。去世之前月，自室归。谓家人曰：吾平生市物，凡直百钱者，必过所售之数与之，傥其问有以多为辞者，以是钱赏其廉，然终吾之身，卒无一人，叹世俗之贪冒如此。一日呼家人於前，曰：我九十三岁，不死何待。索巴豆食之，於是吃二百粒。不动，移刻更吃百粒，微微塘泄，乃平坐而化。人环而哭之，却复活，乃曰：坐去，恐汝辈难作葬，具言讫，则外化也。经数夕，童颜俨然如生。及就圹，而棺甚轻，识者以为尸解。所居之石室，时闻箫鼓之声。其子为左侍禁，孙数人举进士。
　　郭上宠
　　郭上鳌者，不知何许人。宋真宗天禧中，尝以佣雇沦汤涤器于汴州桥荼肆问。一日，有青巾布袍而啜茶者，形貌瓖伟。神采凛然，屡目於郭。郭亦疑其异人，又窃岘於袖问引出利剑，郭思念曰：必吕先生也。伺其出，即走拜于前，曰：际遇先生，愿为仆厮。吕不顾而去。郭乃尾后，至一板处，吕回顾曰：若真欲事我邪？可受吾一剑，郭唯唯，延颈以俟。引剑将击，郭大呼，已失吕所在。郭乃在百万仓中巡，卒擒送官，杖而遣去。自此京城裹外，幽僻之处，无不至。见人必熟视，良久方去。问之，则曰：我寻吕先生。自此十年余，不知所在。仁宗天圣末，有赵长官，家居磁州邑城镇之别业。忽有丐者，缢袍而来，见赵再拜曰：某郭上鳌也。赵亦尝识之，遂问：见吕先生否？郭曰：周天下，不知见，今为大数垂尽，故来求一小棺，以藏遗骸。赵大以为妄，问曰：何日当尽？曰：来日午时。赵曰：若然，当为汝买棺。郭又曰：并乞棺首开一穴，将一竹竿，通其节插穴中，庶得通气。赵虽唯之，殊谓不然。明日午时，汲水洗身，卧槐下，遂绝。赵大异之，为造棺。河朔乏竹，取故伞柄通其中，插棺首，座之於河岸。仍恐为狐犬所发，植棘累石以固焉。其年秋，大雨，河水泛涨，数日乃退。赵虑其柩为水所漂，策杖临视，棺开无尸。
　　赵抱一
　　先生名抱一，凤州两当人也。父徙居梁泉蒲池，世以农桑为业。先生年十二，因牧牛，遇一老人，问之曰：子饥否？先生不应，但点头而已。老人探手囊中，取食与之，其状如萝卜而味甘。又与拄杖一条，瓢子一枚，中有药，乃豌豆也。谕之令人服食。於是沈病新疾，得服者无不愈。先生自食萝卜，不复思姻火食。久之，信步至京城之西把楼院之三门下，有一僧曰：子无乃要出家邪？曰：然。僧曰：子去见参头，托渠引援。於是至院之后门草亭子上，恍然睡数日。复有一僧至，见之，问其所从来，乃引入。自涅盘堂过，闻有呻吟声，先生曰：何人若此？僧曰：数日童行，时疫方甚。先生自瓢中倾豌豆药，令以新汲水咽之，即时汗如新沐人，经夕而愈。僧众异之，传於裹外。然后请药者如市，而瓢中之药愈出不竭。人所绩之物，皆不受，悉与主僧巡警官按察。虽知非幻惑人，然见人来日多，不可禁止，於是具以申朝廷。时宋真宗车驾束封未还，丞相向公留守京师，阴遣人验其实，飞奏诣行在以闻。寻有旨，令辟简寂宫观以居之，乃得束太一之宫斋馆。先生既就止，有司严其肩镭，击柝以固护，复令道士胡太易等以饮食伺候。日夕所食者，但枣栗三两枚而已。凡月余，车驾方还。召见，真宗村其背曰：卿，朕同姓也。遂即披度为道士，赐名抱一。未几，求归。上赐金镀银龙头拄杖铜朱记鹦鹉杯香药等，仍差中使张茂先、道士胡大易送至石门山，特与建真寂观以为登真之所，每年赐披度及紫衣。仁宗庆历中，忽行寝罢。至宣和年问，先生复来京师，寓太乙宫之旧隐，具章以闻，乞复先帝所赐恩泽。仁宗素知先生名，览章悉许，仍旧召见，而台谏力止之，先生两到京，凡尽日饮酒不醉，止食少＇许蔬果而已。嘉佑年问，汲汲求归，但言恐有水阻。既归，至中秋果有大水。忽一日遣门人普惟甫入郡中市药，过期未还。先生集门弟子，谓曰：我欲入奏庭谒张尚书扑，而惟甫未还。忽觉疲困，言讫，就寝而化，享年七十八岁。百日肢体尚暖，久之精舍黄瘦，如此三年，门人乃葬之。始遇之拄杖，即真宗以龙头者易之，其余所赐物并存。识者谓所遇老人，乃张果先生也。盖有洞于郡之西，世传张果隐於此。
　　武抱
　　武抱一，建康人也。始从茅山道士为僮。精舍有钟，肃众道士，命僮以时击撞。宋太祖建隆中，忽遇至人，乃得道，去来不可测，人因谓之仙童。华阳道士朱自英，通丹经，真宗诏封观妙先生，厚礼聘之。仙僮闻自英将行，贻书曰：抱一启：切以笑傲升平，轻欺富贵，扶疏丹桂，难藏明月之光；峭绝青山，莫滞白云之迩。言之不足，道在其中。形神□ 别隐於三山，名姓已彰於四海。岁月何定，铅汞何求。如或因循，空成潦倒。真珠圆而美之美矣，绛雪凝而自然而然。在市孰非，在山孰是。水积成海，气积成神。匪我相知，少言休语。抱一货药而利名何有，和光而道俗宁殊。轻举行，修长生，道在多是，逍遥於云水，未尝暴露於天机。知者难言，行者自见。聊书恳捆，以代笑谈。一日二秋，咫尺万里。阳气如姻，荒郊似水。更保冲和，别休请问。今因鱼雁，聊附寸心。书到山前，以申鹤望。谨启。又为诗曰：圣主搜罗物外人，总来金阙见灵真。惟予不愿彰名姓，绿水青山道可亲。自英读未竟，已失持书者，心因异之。
　　朱自英
　　先生朱自英，字隐芝，句曲朱阳里人。生八九岁，牧牛郭干村，时能致鹤，或谓不祥。父母遂弃之，入道，师玉晨观道士朱文吉。十一岁度为道士，与张练师绍英居积金峰，却谷，常屦满户外。先生曰：比其绝迩而蹑我众，不太多事乎？於是旦迭坛而夕渡江，将拜混元於亳社，礼天师於青城。逢一叟，命先生闭目，曰：谨执予倨。惟觉林梢拂足，开目乃坐青城山下，遂授以金鼎九转飞精剑法事，曰：世号陈铁脚，即我矣。言讫，失叟所在。先生思三茅道藏阙伪，乃载游濑乡，校雕太清古本。岁余，有道人武姓，相讯问先生曰：能往否？先生曰：敢不从命。藏睛少选，触耳哄然，忽睹闯闻。顾谓先生曰：此河中府也。侵寻及河，截流安涉。先生踵之，若蹈平陆。接岸，欣然曰：信士可教，吾水星童子也。此一行已抵，度形太阴。然虽幽屏，不厌深渺，殊时复会。遽背而去。先生还故山，得九老仙都君印，济人不倦。未几，玉清昭应宫诏选，名行工部侍郎薛映以先生名上，朝廷遣使诏先生，表辞。时主尚未建储，遣中使任文庆宝香设醮，命先生奏章求嗣。章圣明肃皇后乃梦羽衣数十，从一仙官下降，云：此宋第四帝见《圣政录》，茅山有碑。及仁宗嗣，服使两至州县，敦迫不得已，遂受命馆照应宫，待遇甚渥。昭应宫使王钦若，喜先生暂朝玉阙，有诗酬倡。及累表获辞，节度太尉知升州丁谓亦赋诗送归山。自是隐居，称疾不起。明肃太后时遣使降香设醮，为保圣躬，及亲札赐金注碗一副，云是主上小时用底。为道者置庄一所，宝墨犹存。及受上清经法，遥尊先生为度师，赐号观妙。武仙童复寄书并诗一首，勉更韬晦。今章坛、丹鳌、赐钟，犹存茅山方隅洞侧乾元观。旧隐也，有幽光显扬碑，备详仙迩。
　　李仙人
　　乐史仕宋为西京留台御史，尝梦天帝召。俄见宫阙壮丽，帝曰：主求嗣，吾为择之。少选一人至，帝曰：中原求嗣，汝往勿辞。顿首祈免者再三，帝曰：往哉。遂唯而去。傍拱立者曰：此南岳赤脚李仙人也。常酣於酒。明年果生仁宗。又会圣宫在洛阳之束，祖宗神御在焉。仁宗嘉佑八年三月二十九日，昼漏尽，人见羽卫陈布道中，最后一人衣赭袍，张黄盖，乘马至宫前，不见。明日宫门大敞，诸殿门锁不钥自启，俄顷仁宗上仙。
　　刘从善
　　刘从善字顺天，号浩然子，西洛人也。家世不仕，厥考因籍於汴之祥符。从善幼而明敏，雅好道学。宋真宗祥符中，师道士王太和於建隆观。五年，试业为道士。以贫宝，惟求化给其亲，虽祁寒暑热，未尝有息，人皆称其孝。仁宗天圣初，以乾元节赐紫衣。二年六月，承旨充景灵宫住持。三年八月，上与太后欲授法线，诏三茅大洞法师观妙先生朱自英於玉清昭应宫金录坛。又降旨，选明经教、勤谨焚修之士五十余人，同坛传授，从善首与焉。复宣赐正一法服冠履剑佩等，而后上严于孝享，以时追慕，特遣使谕以先帝忌辰，令於神御前咒食持课，乃编集三洞经愒颂以荐仙驾，寻进咒食文。上嘉之，赐号全素大师。仍以其文颁诸宫观。咒食之科，自从善始，时延宁宫告成，诏撰圣像五藏铭，应制者众，惟从善称旨，遂以金玉牌刻其文。景佑中，乞还本观。未几，章献、章惠灵驾出都，充法师，沿路讲赞。至和二年乙未正月，仁宗不豫，召从善於大庆殿设醮奏章，命执政代拜。至夜伏章次，帝忽大渐，瞑目已数刻，中外惊聋，而从善迟久方起曰：章已达太上，有劫令圣驾回矣。俄而帝苏，即传宣问葛将军何神也。从善对曰：三天门下有神曰葛将军。复传宣曰：速令设位供养。翌日，圣体遂康，谕左右曰：朕昨夜梦至天门，有葛将军者，云皇帝未合来，急借马送回，遂寤。久之，有旨令内侍麦承信建葛将军观於郊坛之西南，赐金雅饰，仍赐从善御服衽席金帛等，欲赐先生号，固辞，嘉佑初，左右街道录荐为道官，上可其奏，授右街守阙监议，辞不获，乃承命。五年夏，民苦大水，复拜章于福宁殿而兔昏垫。从善自守阙监议累迁右街副录，居常诵玉清、本际、西升、黄庭等经，至若服气炼形，亦勤而行之。英宗临御，丞相韩魏公复乞赐先生号，又辞之。神宗熙宁三年七月二十八日，沐浴讫，集弟子於前，曰：吾俟大风来，即当去。须臾果如所说而化，降年八十一。后有客见从善白马如蜀，托云：见吾徒弟，烦为言之。由是知其尸解。尝撰集斋科及拜章式，行於世。
　　蓝方
　　先生姓蓝名方，字元道。亳州父老言，自儿童时见先生，状貌迄今如一。先生发委地，黑光可爱。肌若截膏，眉目疏远，唇若积朱，齿如排玉。举动温厚，接物以和，小大皆得其欢心。或醉游旗亭，遇废人丐於道路，探怀出钱盈掬遗之。颇好施药，拯救疾苦。宋仁宗闻先生之名，特诏上殿，赐坐，及赐荼药，馆於芳林园。未几告去，赐号南岳养素先生。住南岳招仙观。是时学士贾公昌朝赠先生诗云；圣泽浓沾隐逸身，道装宜用葛为巾。祝融峰下醉明月，湘水源头钓紫鳞。曾见海桃三结子，不知那豆几回春。他年我若功成去，愿作灵桥跪履人。先生和曰：近告明君乞得身，不妨林下戴缁巾。满斟野酒浮琼蚁，旋钓溪鱼绘锦鳞。元府乌雏飞后夜，洞中龙子养长春。吾宫傥若为同志，续有壶天两个人。先生有弟子陈通叟，问无功行即不至神仙之地。先生曰：古之为功行恐人知，今之为功行恐人不知，此所以功行肤浅，卒无所成就也。尚书郎李观为进士时，游南岳，过长沙饮旗亭中，忽有负竹奁持钉铰具者，谓曰：子往南岳，为我问养素先生，十月怀胎如何出得。观至南岳以语先生，先生大惊曰：其人眉间有白痣乎？曰：然。先生叹曰：是海蟾子也。吾养圣胎已成，患无以出之，非斯人不足以成吾道也。先生独宿阁上，一夕与人言语，侍者穴牖窥伺，见红光满室。明日客询之，先生曰：吾师刘道君行雨过此，留话少刻也。先生一日沐浴竟，召侍者谓之曰：吾今一百七十二岁，安可复顾先生位号，但不欲拒圣君之意，今当舍去矣。乃奄然而逝。先生多游西川，亦时来湖湘问，今人时复见之。一云：玉溪叟李观游南岳，欲见蓝养素，道中逢一人，荷钉铰之具，谓观曰：子非李观，往岳山见蓝养素乎？曰：然。其人又曰：烦公寄一信於蓝公，云：刘处士奉问先生，十月怀胎如何出得？观既见蓝，具述所言。蓝曰：眉问有白痣乎？公曰：有之。蓝曰：此刘海蟾也。吾养圣胎已成，非斯人不能证果。观曰：刘处士奉问先生十月怀胎如何出得。蓝批掌大笑，惟闻顶雷隐然，见一人如雪月之辉，与蓝无异，直上阵霄，而蓝已逝矣。观焚香叹息而退。今岳山长啸先生是也，肉身塑像存焉。
　　历世真仙体道通鉴卷之四十八竟
　　历世真仙体道通鉴卷之四十九
　　侯先生
　　侯先生，莫知何处人也。宋仁宗庆历年间，货药於京师。先生年四十余，无须眉，若患风疾者。身有瘤赘，隐起遍於肌体。周游市里，行以货药，药亦少人买。多见半醉，夜即与丐者同处。有马元者。好修养，切疑之。一日随之，时盛夏，先生出闻阖门，至池上，以数金与门吏而入。元远望之，先生至西北岸，解衣入水，出没颇甚自得。元乃就视，见一虾蟆，其大如席，目光如火。元遽引退。不久先生出，着衣而去。元乃揖之，先生笑曰：适子见吾乎？元曰：然。乃召元於酒肆中，曰：吾乃服气者也，恋帝乡美酒，久未能去。乃瓢中出药一粒，曰：服之，令子寿百岁。饮至夜，各散去，自此不复见。有自蜀中来者，云见先生货药於市。
　　张九哥
　　张九哥，不知何地人也。宋仁宗庆历中，问在京师，昼则闲行於市，或问人化钱，有余则复与人。夜多宿空闲室宇，或粪壤中。虽盛冬，单布裘，汪流覆面，人亦多言其有道者。燕王一日登楼，看见小儿辈随九哥行於道，王命召之，曰：汝有道乎？曰：不也。王曰：有何技艺。曰：惟学得快活术。王笑与之卮酒。他日又见，复与之酒一壶。岁余，九哥诣宫门，谓门吏曰：但道张九哥来别大王。门吏不为通，九哥趋入。王闻谊哗，召门吏，吏以九哥对。王遽呼九哥，九哥曰：尝蒙赐酒，将远游，故来别也。王命左右酌酒饮之，九哥曰：某有小技，欲以悦王，可乎？王曰：何技也？九哥曰：借帛一匹，金剪一柄。王命取黄罗一匹及剪刀，九哥取罗重迭而剪为蜂蝶状，随剪皆飞去。少顷，罗无了遗，蜂蝶莫知其数，或习王之衣袂，或聚美人钗髻，他皆散飞庭中。王惊顾大喜，少选九哥曰：恐失王之帛，乃呼之一一皆来，复为罗。一端罗中问一缺，似一蝶之痕，乃一蝶为宫人所捕也。王曰：此蝶可归乎？九哥曰：不可也。若随呼而来可，既久即已，亦留此为记异也。王曰：吾寿几何？九哥曰：王寿与开宝寺浮图齐坚。又饮酒，乃去。后浮图灾，王亦薨，其先见之验如此。自此湖湘有人见之。丰神如旧。
　　安昌期
　　安昌期，昭州恭城人，少举进士。宋仁宗皇佑中，朝廷平侬智高，推恩二广，凡进士曾试礼部者，皆特试於庭。昌期因是得官，为横州永定尉。以事去官，遂不复仕，独与一童游广束，放浪山水问。同年有胡浚者，曲江人，嘉佑中为惠州海丰令，昌期往过之，留甚久。杯酒间多为嬉戏小技，娱悦坐人。因结纸数纽，覆而咒之，良久器遂动，徐徐启之，皆为鼠矣，咀嚼举动如真。复覆之，则依然结纸也。时采山药嚼而吐之以示人，皆如胶饴。或通夕不寐。尝指其童谓人曰：勿轻此童，他日与吾偕隐。英宗治平二年，复携童游广州清源县峡山寺，谓僧曰：久闻峡山有和光洞，故来游。遂与童俱往，数日不返。僧疑其为虎所噬，率僧仆数辈遍求之，了无所见。洞前见有诗石壁上，曰：蕙帐相辞去，猿揉不忍啼。琴书自为乐，朋友孰相擭。丹鳌非无药，青云别有梯。峡山予暂隐，人莫拟夷齐。后题云：前横州永定县尉安昌期笔。
　　陈景元
　　道士陈景元，字太虚，师号真靖，自称碧虚子，建昌之南城人。师高邮道士韩知止，已而别其师，游天台山，遇鸿蒙先生张无梦，授秘术。自幼读书，至老不倦。凡道书，皆手自校写，积日穷年。初游京师，居醴泉观，众请开讲。宋神宗闻其名，诏即其地设普天大醮，命撰青词以进。既奏，称善得旨，赐对天章阁，遂得今师名。又改章服，累迁左右街副道录。己卯，乞归庐山葬亲，诏赐白金助之，行李无他物，百担皆经史也。所居以道儒医书，各为斋馆而区别之，四方学者果从其游，则随所类斋馆相与校俨，於是人人得尽其学，所役二奴，日黄精、枸杞，驯而不狡，真有道之役也。大臣王安石、王珪喜与之游。初归庐山，与安石别，安石问其乞归之意，景元云：本野人，而今为官身，有吏责，触事遇嫌猜，不若归庐山为佳。安石出其语，书几间，曰：官身有吏责，触事遇嫌猜。野性难堪此，庐山归去来。复书其后云：真靖自言如此。景元喜作正书，祖述羲之《乐毅论》《黄庭经》，下逮欧阳询《化度寺碑》耳。年七十，沐浴改衣，钧语长啸一声，正坐而逝。其语云：昔之委和，今之蜕质。非化非生，复吾真宅。世乃悟其尸解。有注《道经》二卷、《老氏藏室纂微》二卷、注《庄子》十卷、《高士传》百卷、文集二十卷、《大洞经音义》、《集注灵宝度人经》，传於世。
　　刘玄英
　　刘玄英字宗成，号海蟾子。初名操，字昭远，后得道改称焉。燕地广陵人也一云大辽人。以明经擢第，仕燕主刘守光为相，素喜性命之说，钦崇黄老之教。一日忽有道人来谒，海蟾乃邀坐堂上，待以宾礼。问其氏族名字，俱不对，但自称正阳子。海蟾顺风请益，道人为演清静无为之宗、金夜还丹之要。既竟，乃索鹦卵十枚，金钱十文。以一文置之几上，累十卵於钱，若浮图之状。海蟾惊异之，叹曰：危哉。道人曰：人居荣禄之场，履忧患之地，其危有甚於此者。复以尽其钱擘破为二，掷之，遂辞而去。海蟾因此大悟。是夜命家人设宴，弃掷金玉。翌早解印辞朝，易服从道，有诗云：抛离火宅三千指，屏去门兵十万家。纪当时之实也。一日一遽辞燕地，远泛秦川，陶真於泰华之前，遁迩於终南之下，韬光隐晦，人莫测其所以然。一云为燕丞相，一旦遽悟，弃官学道。后遇吕洞宾，得金丹之秘旨。自此往来终南泰华问。复结张无梦、种放，访陈希夷先生，为方外友。亦问作诗，有诗集行於世。其咏修炼，则有还金篇行於世。后隐代州之凤凰山。宋仁宗天圣九年，游历名山，所至多有遗迩。一日於州寿宁观题古诗十出，云：醉走白云来，倒提铜尾秉。引个碧眼奴，担着独壶瘦。自言秦世事，家住葛洪井。不读黄庭经，岂烧龙虎鼎。独立都市中，不受俗人请。欲携霹雳琴，去上芙蓉顶。昊牛买十个，溪田耕半顷。种林酿白酝，总是仙家境。醉卧松阴下，闲过白云岭。要去即便去，直入秋霞影。仍自写真其傍，撮襟书龟鹤齐寿四字，题云：广陵闲民刘某书。至凤凰山来仪观，亦自写真，飞白清安福寿四字。所画五星，惟土宿尚存。其所写真，幅巾黄衣，右肩挑酒瓢，左肩提布囊，破绽处补之，气钧言澹，人望之知为有道者。又尝於成都府青羊宫泼墨成寿山福海四字。二处相隔地里，寿宁至来仪仅两舍，西蜀至代数千里，皆同日时而书之，以示分形散景、神变无方之妙。丹成尸解，有白气自顶门出，化而为鹤，飞而冲天。《全真传》云：十二月二十四日降世，十一月二十七日上升。不记何年。大元至元六年正月，褒赠海蟾明悟弘道真君。
　　张用成
　　张伯端，天台人也。少无所不学，浪边云水。晚传混元之道而未备，孜孜访问，遍历四方。宋神宗熙宁二年，陆龙图公谈镇益都，乃依以游蜀。遂遇刘海蟾，授金液还丹火候之诀，乃改名用成，字平叔，号紫阳。修炼功成，作悟真篇，行於世。尝有一僧，修戒定慧，自以为得最上乘禅旨，能入定出神，数百里间顷刻辄到。一日与紫阳相遇，雅志契合。紫阳曰：禅师今日能与同游远方乎？僧曰：可也。紫阳曰：唯命是听。僧曰：愿同往杨州观琼花。紫阳曰：诺。於是紫阳与僧处一争室，相对暝目趺坐，皆出神游。紫阳才至其地，僧已先至，绕花三匝。紫阳曰：今日与禅师至此，各折一花为记。僧与紫阳各折一花归。少顷，紫阳与僧欠伸而觉，紫阳云：禅师琼花何在，僧袖手皆空，紫阳於手中拈出琼花，与僧笑玩。紫阳曰：今世人学禅学仙，如吾二人者亦问见矣。紫阳遂与僧为莫逆之交。后弟子问紫阳曰：彼禅师者，与吾师同此神游，何以有折花之异？紫阳曰：我金丹大道，性命兼修，是故聚则成形，散则成气，所至之地，真神见形，谓之阳神。彼之所修，欲速见功，不复修命，直修性宗，故所至之地，人见无复形影，谓之阴神。弟子曰：唯。紫阳常云：道家以命宗立教，故详言命而略言性。释氏以性宗立教，故详言性而略言命。性命本不相离，道释本无二致。彼释迦生於西土，亦得金丹之道，性命兼修，是为最上乘法，故号曰金仙傅大士。诗云：六年雪岭为何因，只为调和气与神。一百刻中为一息，方知大道是全身。锺离正阳亦云：达磨面壁九年，方超内院；世尊冥心六载，始出凡笼。以此知释迦性命兼修分晓，其定中出阴神，乃二乘坐禅之法。奈何其神属阴，宅舍难固，不免常用迁徙。一念差误，则透灵别壳异胎，安能成佛，是即我教第五等鬼仙也。其鬼仙者，五仙之下一也。阴中超脱，神像不明，鬼关无姓，三山无名，虽不入轮回，又难返蓬瀛，终无所归，止於投胎夺舍而已。其修持之人，始也不悟大道，而欲於速成，形如槁木，心若死灰，神识内守，一志不散。定中以出阴神，乃清灵之鬼，非纯阳之仙。以其一志，阴灵不散，故日鬼仙。虽日仙，其实鬼也。故神仙不取。释迦亦云：惟以佛乘得灭度，无有余乘。又曰：世问无有二乘得灭度，惟一佛乘得灭度尔。释迦之不取二乘，即我教之不取鬼仙也。奈何人之根器分量不同，所以释氏说三乘之法，道家分五等仙、三千六百傍门法也。锺离真人云：妙法三千六百门，学人各执一为根。岂知些子神仙诀，不在三千六百门。此正释迦所谓惟一佛乘得灭度之意也。一云：英宗治平中，龙图陆公帅桂林，取紫阳帐下典机事，公移他镇，皆以自随，最后公薨於成都，紫阳转徙秦陇。久之，事扶风马默处厚於河束。处厚被召，临行，紫阳以《悟真篇》授之，曰：平生所学，尽在是矣，愿公流布此书，当有因书而会意者，后处厚出为广南漕，紫阳复从之游。於元丰五年三月十五日，趺坐而化，住世九十九岁。有尸解颂云：四大欲散，浮云已空。一灵妙有，法界圆通。一好禅弟子用火烧化。得舍利千百，大者如英实焉，色皆钳碧。群弟子至，遂指谓曰：此道书所谓舍利耀金姿也。后七年，刘奉真遇紫阳於王屋山，留诗一章而去。徽宗政和中，紫阳一日通名姓，谒黄公冕仲尚书於延平。黄公素传容成之道，且酷嗜炉火，年加耄矣。语不契而去。继后，寓书於黄，叔述甚异。其孙铨见其书，秘不尽言。其中大略，紫阳自谓昔与黄皆紫微天宫，号九皇真人，因误校勘劫运之籍，遂谪於人问。今垣中可见者，六星而己，潜耀者三，用成、冕仲洎维杨子先生也。用成为紫阳真人，冕仲日紫元，于公日紫华。一时被谪官吏，皆已复於清都矣。今用成又证仙品，独冕仲沉沦於宦海，凡当为人十世，今九世矣。来世苟复迷妄合尘，别沦异趣，无复升迁之期。紫阳故叔仙契，力欲推拔，而黄公竟不契。以殁，惟目号紫元翁而已。九皇不载于天宫，即微星也。度弟子不一，其弟子白龙洞刘道人，名奉真，白日飞升，即建康府刘斗子也。
　　马自然
　　马自然，不知何许人也。少习修真炼气之方。年六十有四，至建昌酒炉，见四道人，衣百结，而仪观甚伟。有童在傍，自然问其氏名。答曰：锺离先生、吕先生、刘海蟾、陈七子也。自然大惊，仆仆往拜之。锺离真人曰：汝骨气异凡曹，吾数十年求可教者，莫尔及也。俄与吕陈二公偕去，曰：尔有师矣。独海蟾留乃为自然演金丹之秘，曰：杳杳冥冥，其中有精。恍恍惚惚，其中有物。物非常物也，精非常精也。天得之以清，地得之以宁，人得之以灵。夫能抱元守一，回天关，转地轴，则阴阳会而乾坤合矣。於是开坎离之户，使龙虎交噬，入戊己之变化，此上天之灵宝，妙中妙者也。是法者。人皆有分焉，惟其识昧神昏，沉湎爱欲。或知之而未达，闭息孤坐，存神入妄，漱津则咽唾，导引则劳形，辟谷则中馁，吐纳则召风邪，外荒则烧铅汞，内荒则淫阴丹，如是中不炼而神不存矣。自壮而趋老，自老而趋死，如六骥抉隙，亦可哀哉。尔当求精於杳冥，求物於恍惚，形神洞达，与道合真。自然闻其言而师之，遂得道。后游庐山，酣寝石上，逾六旬。莞者过，始惊寤之。俄去，入合皂山，登紫房，访清虚。时复往来市道上，着蓑裳，冠箸笠，持大铁杓化钱。市酒，醉则徜徉山泽间。其后不知所终。
　　石泰
　　石泰，常州人。字得之，号杳林，一号翠玄子。遇张紫阳，得金丹之道。初，紫阳得道於刘海蟾，海蟾曰：异日有为汝脱绶解锁者，当以此道授之，余皆不许。其后紫阳三传非人，三遭祸患，誓不敢妄传，乃作《悟真篇》行於世，曰：使宿有仙风道骨之人，读之自悟，则是天之所授，．非人之辄传矣。中罹凤州太守怒，按以事，坐鲸。窜，经由合境，会大雪，与护送者俱饮酒村肆。杳林适肆中，既揖而坐，见邀同席。杳林笑顾，为此众客方欢。彼客未成饮，盍来相就，於是会饮，酒酣，问其故，具以告。杳林念之曰：邓守故人也。乐善忘势，不远千里，能迂玉趾，有因绿可兔此行。紫阳恳请护送者许之，诺，相与於合。杏林为之先，容一见，获免。紫阳德之，曰：此恩不报，岂人也哉，子平生学道，无所得闻，今将丹法用传於子，杳林拜谢，仰受付嘱，苦志修炼。道成，作《还元篇》行於世。寿一百三十七，於宋高宗绍兴二十八年八月十五日尸解。作颂云：雷破泥丸穴，真身驾火龙，不知谁下手，打破太虚空。后二年，易介复见杏林於罗浮山。
　　薛道光
　　薛道光一名式，一名道源，陕府鹦足山人也。一云闱州人，字太原。尝为僧，法号紫贤，一号毗陵禅师。云游长安，留开福寺，参长老修严。严与道眼因绿：金鹦未呜时，如何没这音响？又参僧如环，得如何是超佛祖之谈，糊饼圆陀陀地，因桔梅，顿有省悟，有颂曰：轧轧相从响，发时不从他。得豁然知。桔杆说尽无生曲，井裹泥蛇舞拓枝。二老然之。自尔顿悟无上圆明真实法要，机锋迅捷，宗说兼通，且复雅意金丹导养。宋徽宗崇宁五年丙戌冬，寓那县之青镇，听讲佛寺。适遇凤翔府扶风县杳林、驿道人石泰字得之，年八十五矣。发绿朱颜，神宇非凡，夜事缝纫。紫贤心因异之，偶举张平叔诗曲。石丰然曰：识斯人乎，吾师也。备言紫阳传道之由，紫贤乃稽首皈依，请因受业。卒学还丹，传受口诀真要，且戒令往通邑大都，依有力者即可图之。紫贤遂来京师，弃僧迦黎，幅巾缝掖，和光混俗，颛了此事，乃注解《悟真篇》，作《复命篇》及《丹髓歌》，行世。紫贤道成，寿一十四岁，於光宗绍熙二年九月初九日尸解。作颂云：铁马奔入海，泥蛇飞上天。蓬莱三岛路，元不在西边。明年，沙道昭复见紫贤於霍童山。
　　陈楠
　　陈楠字南木，号翠虚，惠州博罗县白水岩人。以盘拢筵桶为生，浮湛俗间，人无知者。作盘拢、钟桶颂。盘拢颂云：终日盘盘圆又圆，中问一位土为尊。磨来磨去知多少，个裹全无斧凿痕。钟桶颂云：有漏教无漏，如何水泄通。既能圆密了，内外一真空。其言下超悟如此，根器概可想见也。后得太乙刀圭金丹法诀於毗陵禅师，得景霄大雷琅书於黎姥山神人。每人求符水，翠虚捻土付之，病多辄愈，故人呼之为陈泥丸。宋徽宗政和中，擢提举道录院事。后归罗浮，以道法行於世。所至与人治鬼。潮阳民家女苦狐厌，狂易无度，翠虚用雷符黑狐魅杀之。时披发走，日行四五百里。鹑衣百结，尘垢满身。问食犬肉，终日烂醉，莫测所如。而济人利物，效验有不可拚者。尝之苍梧，遇郡祷旱，人忧暍死，翠虚执铁鞭下渊潭，驱龙起，须臾阴云四合，雷雨交作，境．内沾足，遂为丰年。过三山大义渡，洪流湍悍，舟不敢行，翠虚浮笠而济。行钦管道上，遇群盗拉杀痪之。后三日盗散，复苏。游长沙，冲帅节执拘送邕州。去数夕，又回长沙矣。中夜坐或含水银，越宿吐视，已成白金。乞与其徒，不顾。翠虚常自言阅世四十三，然有四世见之者，湖广中人常问翠虚觅诗，但自口缕缕而出皆成文理，第不肯亲书，竟未解其故。有翠虚妙悟全集行世，及作罗浮翠虚吟。以丹法授琼山白玉蟾，其出入，玉蟾常侍左右。翠虚於宁宗嘉定六年一云四年四月十四日，在漳州赴鹤会罢，说与会主云：我当来会裹尸解。会主不以为事，遂留四句，命玉蟾题之，曰：顶上雷声霹雳，混沌落地无踪。今朝得路便行，骑个无角火龙。彼时玉蟾随侍在漳州梁山，翠虚与一钟桶老子，椅角入水而逝。其钟桶老子，先有一斧在地，再寻其斧，斧亦不见。玉蟾叹曰：此水解也。当日有葛县尉在潭州宁乡县见之。翠虚与尉之父为久契，因寄一书，使尉归潮达其父。后方知当日在此尸解，在彼见也。翠虚度弟子三人，鞠九思、沙垫虚、白玉蟾。
　　白玉蟾
　　先生姓白，母以玉蟾名之，应梦也，字以阅众甫，一字如晦。世为闽人，以其祖任琼州之日，故生於海南，乃自号为海琼子，或号海南爷，或号琼山道人，或号嫔庵，或号武夷散人，或号神霄散吏。幼举童子，长游方外，得翠虚陈泥丸先生之道。当时士大夫欲以异科荐之，弗就也。自得道之后，蔬肠绝粒凡九年，而四方学者如牛毛。若夫出处之大概，与其着书立言之略，及所行有神异灵奇之处，备见诸书。其初，先生事翠虚九年，始得其道。翠虚游方外，必与先生俱。逮翠虚解化于临漳，先生乃独往还於罗浮、霍童、武夷、龙虎、天台、金华、九日诸山。髦头趺足，一袖弊甚，而神清气爽，与弱冠少年无异。喜饮酒，不见其醉。博洽儒书，究竟禅理。出言成章，文不加点。随身无片纸，落笔满四方。大字草书，视之若龙蛇飞动，兼善篆隶，尤妙梅竹，而不轻作，问自写其容，数笔立就，工画者不能及。受上清录，行诸阶法，於都天大雷最着。所用雷印，常佩肘问。所至祈禳，辄有异应。时言休咎，警动聋俗。姓名达於九重，养素之褒，笑而不受。有愿从之游者，莫得也。尝在京都游西湖，至暮堕水，舟人甚惊，绕湖而寻，不见。达旦，则先生在水上，犹醺然也。一日，有持刃追胁者，先生叱之，其人不觉坠刃而走。先生召之曰：尔来勿惊。遽以刃还之。都人有称先生入水不濡，逢兵不害者。后纵游名山，莫知所之刘后村序王隐六学九书云蟾尤夭死，非也。或云尸解於海丰县。
　　彭耜
　　彭耜字季益，世为三山人，奕世显宦。自其少时，早有文声。自中铨后，恬不问仕。事海琼先生白玉蟾，得太一刀圭火符之传，九鼎金铅砂汞之书，紫霄啸命风霆之文。归作《鹤林赋》，复作诗曰：买得螺江一叶舟，功名如蜡阿休休。我无曳尾乞怜态，早作灰心不仕谋。已学漆园耕白兆，甘为关令候青牛。刀圭底事凭谁会，明月清风为点头。其所居立鹤林靖，日以孔老娱其心。以符治疾，多所全济。乡邦得之，一时寓贵多勉其仕，牢不可破。然而学问博洽，趣尚清远，须古之孝廉不是过也。当路欲以隐逸荐之于朝，君闻而逊谢之，终日杜门，与世绝交游。凡生产家人之事，曾不经意。其内子潘蕊珠，厥志一也，晨夕惟熏修而已。耜得兴则赋诗，或亦饮酒。饮必大醉，冥然后止。遇有鬼神加害者，则以丹符疗之，遂愈。其沈酣道法，呼啸风雷，人所敬慕。后尸解於福州。今城束有凤丘山鹤林道院存焉。
　　朱橘
　　朱橘号翠阳，世居淮西安庆之望江，其先世皆无闻於时。橘之生也。母严氏梦吞一星，光大如斗。已有娠十五月，母常忧焉。一日遇道人於门首，手持一物，如橘，谓其母曰：食此，子生矣。母喜而受之，请问名氏，道人乃出袖中一扇示之，上有鞠君子三字，曰：吾姓名也。言讫，遂失其所。移时而橘诞，时壬戌仲冬二十有六日也。父异之，因命名橘子。及六岁，而估恃俱失。橘生而聪慧，有志儒业，尤精易数。且谓丹道造化之妙，无出於此。尝两领乡荐，未遂科第之志。喜阅道释之书，后因临池顾影，倏然惊悟，乃厌薄名利，钦慕修炼。所至名山胜地，必遂登览，意在得师以证入道。岁在戊子，因往惠之博罗。一日，尘中遇一道人，手握一橘，状若风狂，且行歌笑而吟曰：橘橘橘，无人识。惟有姓朱人，方知是端的。众皆骇之？莫晓其意。独橘有所感，随至郊外无人之境，乃拜而问曰：真人非鞠君子乎？道人惊曰：子何人也？橘以姓名告，乃悟昔之时事。道人曰：子自谓平日所欲者何，或富或贵，惟汝择之，吾从所请。橘笑而答曰：＇人生富贵，如海上呕、空中云，聚散何有定据。惟闻神仙有长生不死之旨，换骨回阳之妙，可得闻乎？道人默然弗答。橘乃涕泣而复请曰：宿生庆幸，获遇仙君，不揣愚蒙，愿垂点化。道人因为之说曰：夫息者，自心也，元气也，乃虚无之根，造化之主。升降离合，悉从心起。众生所以迷失本真，输回六道，流浪四生者，为不能了此心尔。故古仙上人，惟欲人明了此心。了心则见自性，见自性则去圣不远。若此心不明了，皆非正觉无上至真之妙道也。橘一璘斯语，恍如自失。道人乃指山前一大石，约以明日早至，吾当度汝。橘一再往，道人已先坐於石上，曰：子来何迟？橘乃愧谢而退。及夜半而往焉，道人曰：子之来，今其时矣。遂与之盟天誓地，即以九鼎刀圭火符之诀、五雷金书玉篆之文、九八飞神阳道之法、心传口诀，悉以付之，且诚令往皖公山筑室，依法修炼。后当有一小儿至，宜以道法传之，继汝后也。余皆勿许。功成之日，吾当保举汝登云天矣。橘拜谢讫，道人乘云冉冉而去。道人者即橘母所遇之鞠君子，号九霞。九霞之师，则翠虚陈泥丸也。橘敬遵其教，入皖公山筑室修炼。后有登山者，见一小儿洁白如玉，洗手庵前皖水之上，其行如流星之速。及随其所之入庵，而不知其所止，惟橘俨然端坐。人皆谓橘，婴儿之显相也。橘后为寇所挠，入闽，至惠之博罗，有乡人陈六者在彼，因为少留，与之终日醉酒为乐，茹荤食肉，无所忌择。或讶而问曰：先生平日斋戒如此，今反嗜如彼，何邪？橘答曰：吾所以混俗，和光同尘，不欲自异尔。子不闻鱼之与虎乎？鱼若异群，弃水跃岸，则死；虎若异群，弃山入市，则擒。吾但心与道冥，超乎万幻，至理之妙，身外有身，故非世俗所得而知也。橘留惠三载，一日天气严寒，忽谓乡人陈六曰：吾将去矣，汝盍为我图之。陈莫能测。翌日，橘乃坐化於旅馆中。陈乃与其馆主谋之，扛抬橘於门首，绿化得钱十余贯，为殡埋之奉。及次日，橘乃复苏。越数日，入城中，又谓陈六曰：吾今当立化於县衙前。陈从其言。化后用泥塑之，骇而聚观者千余人。忽博罗狠吏醉呼而前曰：汝前日假为坐化，今复假为立化。遂执凳鞭之，惟见堆泥堕地而已。众人方知橘示神变而尸解云，时宋理宗淳佑二年十一月十三日也。橘有弟子，姓郑名孺子，号翠房。
　　历世真仙体道通鉴卷之四十九竟
　　历世真仙体道通鉴卷之五十
　　杨扆
　　杨扆，荣德人也。隐居不仕，人谓之隐君。父汉琼，周世宗显德中守合阳，罢归。疽发於胯，隐君自吮疽。岁余，汉琼良愈，由是以孝闻。隐君深重有奇志，能殖其财至巨万。谓其子见素曰：三分吾产，一以奉老佛，一以赈穷乏，一以鲷吾宗。汝任吾事，吾将有所适。於是径去，谒希夷先生於华山。先生授以道要，临别，饵以丹，大如芥子。遂返其里中，因不复食。一日，取崇中金百斤投之江，曰：财不足贪也，愿生贤厚子孙。其后益沈默，每天大雨仰盛屋溜以灌其首，雨止乃已。冬寒冱，汲水沐浴，气上如蒸。年八十八而化。瑜五十年，忽来见从子籍云：尔命将□ 终。已而果然。
　　李鉴夫
　　李鉴夫，不知何许人也。宋太宗太平兴国初来游蓬池，居开元精舍，都寺未之奇也。一日，问窥先生剑出眉问，烁烁如电，先生弹其鈇，且歌且舞。已，复纳於眉问，都寺大骇，始厚礼之。俄醉路於路以卒，官为座之。未几，或见於傍郡，归告与先生雅游者。发其痉，失其所在。
　　赵灵运
　　赵灵运，不知何许人也。宋太宗雍熙中，为莫州莫县令。岁大旱，祈祷不应，慨然叹曰：吾为令而旱如是，如将不得粒食，吾何以生为耶？积薪於庭，着道士服，执简焚香，请于上帝曰：三日不雨，以此自焚。居三日，天晴无纤云，乃趋薪所。方举火，而云起雷电大雨，火即灭。有五色云覆薪上，俄与所侍邑小吏乘云而去。后人即其地筑赵仙坛焉。
　　屈突无为
　　屈突无为字无不为，世不知其里谋，但云五代时得道教书，号神和子，言保护铅精，可以成变化者也。张忠定公少游东都，与神和子同逆旅。初不知也，神和子意喜忠定公，日会饮酒家。将别去，复崇饮且醉。忠定公曰：与子倾盖於此，而不知子为谁，异日叵识，奈何？神和子曰；吾隐者，何有姓名为哉？苦问之，则云：神和子也。后当见子成都。至宋徽宗时，忠定公出守成都，始思其言，异之。凡再入蜀，物色神和子，不可得。后营缮天庆观，筑望仙阁，间辍游焉。燕坐终日，冀有所遇，终不克也。逼交符，复一往、，将意绝於此矣。薄暮步出束麻，得微径而入。稍探抵精舍，周四塘皆画古人像，而埃尘黝点。扫塘视之，中有一羽服者，恍然似逆旅中所睹也。题曰神和子。忠定公怅然自失。神和子后亦莫有见者。利州绵谷县乌奴山，以李乌奴得名。峭壁奴削，有洞，高不可上，云五代时屈真人上升所。
　　率子廉
　　率子廉，衡山农夫也。愚朴不逊，众谓之率牛。后入南岳观为道士。观西南七里，有紫虚阁，故魏夫人坛也。他道士恶荒寂，莫肯居，先生独乐居之。人莫见其所为，颇嗜酒，往往醉卧山林间。大风雨至，不知也；虎狼过前，亦莫之害。故礼部侍郎王公佑出守长沙，奉诏祷南岳，访魏夫人坛。先生方醉，不能起，直视曰：村道士爱酒，不能常得，辄径醉。官人怒之。王公察共异，载而与归。居月余，落漠无所言。复送还山，曰：尊师韬光内晦，所不测也，今当以诗奉赠。既而忘虑昼寝，梦来索诗，乃作二绝句，书板，置阁上。众道士惊曰：率牛何以得此？宋太宗太平兴国五年六月二十七日，忽谓观中人曰：吾将有所适，阁不可无人，当速追继我者。众益惊曰：天暑如此，率牛安往耶？狼狈视之，则已死矣，始大异之曰：率牛乃知死者。即葬岳下。未几，南台寺沙门守澄自束都还，见先生南熏门外，神气清逸。守澄问何故出山，曰：闲游尔。因寄一书，致谢衡岳李尊师。归乃知其死日，见先生时也。遂发其冢观之，杖屦而已。
　　刘希岳
　　刘希岳，字秀峰，漳州人也。少业儒，三以进士举於乡。宋太宗端拱中，乃去为道士，居西都老子观中。六十四岁始遇异人，得道，因号朗然子。尝自言：辛勤未逾十年，人惊不老岁月。俄经一纪，自觉如新。亦有诗云：夹脊双关至顶门，修行径路此为根。一日辞去，其众曰：汝老矣，尚何之耶？秀峰不答。沐浴更衣，室中陈席而卧。斯须，其外内有声，飞出一金蝉，遂失秀峰所在。尝着诗三十余篇，行於世。
　　穆若拙
　　穆若拙，莫详其里谋与所以登仕版者。宋太宗端拱中，为络州肥县令。八月既望，宴客县庭。既罢，独处便坐，忽管弦之音出云霄问。少焉，有童子持玉函，乘云而至，曰：上帝有诏，穆若拙有阴德，无缺行，召升南宫列仙。若拙乃焚香下拜，登受，与童子同升天而去。其吏奔告其家，至已无及矣。但闻天香馥郁，空中乐音尚嘈嘈也。邑人图像其容，奉柯甚谨。
　　吕大郎
　　吕大郎，大名成安人也。家始饶财，大郎既壮，落魄尽费赀，然无毫发恨意。宋真宗景德中，忽发狂，同章市遇饼饼，辄夺食，见梨核弃道上，亦取啖之。后有道人接入山，大郎口许诺，而意不能忘其家也。道人曰：汝可去，将葫芦十数，衣冠真诸榻，夜以剑断葫芦已，则挂剑扉上，亟去，无旋顾。大郎既还，如道人所诚断葫芦矣。已试施顾，则见家人皆断首。泣涕而去。及旦，家人复见大郎投环扉上死矣。遂痉之。居数月，乡人自安阳以大郎书来，家人大骇。往启其座，则前所挂剑焉。
　　王鼎
　　王鼎，襄阳人也。其初盖寄迩医卜中，以养妻子。尝有诗云：也有山妻也有兄，也为卜筮也为医。后遇锺离先生，得道，作诗云：假裹淘真十八年，今朝始遇汉朝贤。遂自号王同子，人不见其饮食也。一日行江干，或见二影在水中，怪而问其故。曰：若欲更见之乎？斯须十余，久乃没。宋真宗祥符中，召至禁中，麻衣草履，长揖而已。后去，不知所之。着修真书行於世。
　　刘防
　　刘防字中明，酸枣人也。初为丞相府卒吏，积劳出为左殿直。已而叹曰：为吏徒劳尔，吾将清吾中肩，脱屦尘垢之外，与安期羡门并游。乃屏居东都委巷中，惟务衣食其冻馁，而药石其疾苦，然未尝出也。达官要人稍稍闻其名，愿见中明不可得。多就见之，中明久颇不乐。继而阿保死，中明遂飘然有远引意，曰：吾无累矣。即南游衡山，访养素先生蓝元道。继又往梆州。时从弟质为青州从事，舍中明於家。中明曰：吾恶簿书敲扑而逃之，岂能复从尔居乎。乃止於东山僧坊。沙门道觉诧中明曰：吾然膏油於如来前二十年矣，胜利当无涯。中明曰：异乎吾所闻修行，子以身为檠，戒行为膏油，以心为然器，照一切无明，古有然灯佛是也。道觉大叹异之。居百余日，别质而去，曰：吾方放志宇内以好山为所栖，白云为故乡，恨子不得俱尔。后於南康伽蓝尸解。其徒定于伽蓝傍，有邑令拜其穷，穷中呼曰：上暴珍，断无明，勿冒贿，勿枉刑。令愕然而去。侯用贤至闱州，见中明葛裘卖药於市。简有从亦尝见於东都，问曰：先生尸解，何至此耶？中明曰：无则入有，解乃归真，吾家常事耳，子何讶焉？有从曰：居与先生同闭，先生面若红琼，有从将为朽骨，独不念之乎？中明曰：瑜五十之年，虽志於道，如败屋。然枝倾漏直，第可延岁月。瓦子行年七十，平生好法律，佐人争讼，损子阴德多矣，尚何言。遂径去。有从追之，中明曰：子归可矣。吾孤云野鹤，子焉能及我哉。遂去，不知所之。
　　罗道成
　　宋仁宗庆历年问，有处士游东岳，谒主薄郭及甫。既坐，视其刺，乃罗道成。询其乡里，曰：梆人。及甫留饮，处士曰：久思东州之游，前日至泰山，已历褊也，日一夕回南方。乃借纸笔为诗曰：因思灵秀偶东游，碧玉寒堆可迭秋。直上太平高处望，根盘连接十余州。复自和云：水云踪迹日闲游，夏谷阴寒玲胜秋。猿乌性情犹恋旧，翻身却去海边州。及去，及甫遣人送之。至邸，又为诗付吏曰：白骡代步若奔云，闲人所至留诗迩。欲知名姓问源流，请看梆阳山下石。后询梆人，曰：地有罗真君观，因得道，跨白骡行。石壁上其骡边，至今存焉。
　　曾志静
　　曾志静，庐陵人也。少不饮酒食肉，端毅寡言。既胜冠，去为道士，益玄默，不与世接。忽有异人过之，授以道。自是杜门辟谷者逮五六年，异人来视之，曰：未也。与之语而去。瑜数年，复至，曰：可矣。志静遂彻关辟牖，人窥之，神观玉立矣。宋仁宗至和二年春，忽告其徒曰：吾九月为衡山之游，世外之期，不可失也。至期，正坐而化。既葬，方首冬傍有桃，灼然放华。俄有自衡山持志静书来，勉其徒学道云。
　　归真子
　　唐子正，桂州人。宋英宗治平中，赴京调举。至全州途中，雇一夫挈重檐，动若健羽，虽鞭马疾追，常先百步外。恐其逸去，遂遣之。其仆即日自全二千七百里，日午已到唐州，留书寄驿吏曰：候桂州唐秀才至，即付之。唐后月余方抵。唐驿吏出书，题云：呈桂州唐秀才，归真子谨封。及开缄，惟一诗曰：袁州相见又之全，不遇先生道未圆。大抵有心求富贵，到头无分学神仙。筐中灵药宜频施，鳌裹朱砂莫妄传。待得角龙为宴会，好来黄壁外林泉。唐请其状貌，乃所雇仆也。留书之日，即全州所遣之日。后伴邕州。神宗熙宁三年丙辰，交贼寇邕，唐尽室遇害，所谓角龙也。
　　孙希龄
　　孙希龄，不知其里居，亦莫详何代人也。宋英宗治平中，供奉官陈允监衢州酒务，时已七十余，发秃齿脱。孙往候之，衣服缢缕，允意少之。孙俄出一刀圭，令允拭齿，允未之信。他日取以洁上齿，家人见而笑曰：何用黑须耶？允惊，取鉴照之，髯果黝如也。去巾视童首，则发已数寸，脱齿亦隐然有生者。孙则不复知其所之矣。
　　周贯
　　周贯自言胶东人，年八十岁，常称木雁子。善属文，游於洪州西山。嗜酒不羁，布褐粗全。人或赠之钱，则诣酒家取醉，余皆散坠不顾。西山之人见贯往来者五十余年，而颜如初。至有以道卫访之，则必报以恶声，使之亲近不得也。常蓄一瓢，置酒其中，喜作诗，一日止奉新龙泉观道士合门鼓琴，贯以席自覆，忽叩扉大呼。道士惊问，笑曰：偶得佳句，告子尔。道士殊不意，问之，因使口诵。贯以手指画吟曰：弹琴伤指甲，盖席损髭须。又至袁州，见市人李生为其远出，欲与俱饮。李生有难色，贯指煮药铛歌以讥之云：顽钝天教合作铛，纵生三脚不能行。虽然有耳不听法，只爱人问恋火坑。宋神宗熙宁元年，至豫章石头市，遇故人张生，为具酒食而宿旅邸。中夜，主人闻户外车马合杳声起，而视之，无有也。惟贯所外室户正开，犹奄奄然喘息，就而察之，贯已死矣。明日告新建县昊杲，即往按之。贯身柔洁如生，扶而转之，腹中汨汨有声，县主薄刘纯臣使人棺敛埋之。张生还家，其弟出迎门曰：周翕凌晨见过，云今往双岭矣。众乃知贯非实死也。贯所着华阳集三篇，坐卧不离怀袖，人莫得见。死之日，纯臣取而有之。纯臣称其文险绝而有条理。纯臣以诗记之曰：八十西山作酒仙，麻鞋乳断布衣穿。形骸一脱尘绿去，太极光阴不记年。后又有人见之於束都，贯令持书约李生云：我明年中秋夕，当上谒也。至期果造李生家。时李生以事出，贯乃以白土大书其门而去。曰：今年中秋夕，来赴去年约。不见折脚铛，弹指空剥剥。李生后竟堕马，折一足也。
　　刘元真
　　刘元真字子直，叶原人也。世为农夫。与客弈棋，子直方毁龄外杏下，忽寤，惊告其父曰：适梦道师诲儿弈，且以杏啖儿。自是不复食。既长，弃家徜徉终南山水问，俄於莎岭谷得浮屠废祠居之。盛冬而裸，惟以木叶蔽后前。时有笙箫锺磬之音，群仙下其室。尝与人同行道中，见有骑而过者，子直语之曰：幸以吾民为念。骑者去，同行者问其故，子直曰：华山神也。上帝以麦有秋，民不之爱，使收什二，吾为民请焉。且曰：宜亟行前得道傍舍方休。而天暴雨大雷以风，麦败什二。人稍稍异之，州率立庵庐。子直因为炼丹岭上，瑜九年，戒其傍居人曰：吾丹将成，尔为吾伐釭鼓助之。傍居人争持釭鼓往，果有异兽，骇而去。子直取丹沉於泉。居一年，出之以施傍居人，饵之者皆寿百余岁。宋神宗元丰中，子直辞其邻曰：上帝召我，当与尔别。於是昼有云彩如虹，垂庵庐前，子直乘之而去。有刘益者，师子直，得守一存三之道。
　　陈太初
　　陈太初，眉山市井人子也。与苏束坡同学。八岁．师道士张易简，易简称之。束坡擢第进士，而太初为郡小吏。其后东坡谪居黄州，有眉山道士陆惟忠自蜀来，云太初已乃解矣。蜀人昊师道为汉州太守，太初往客焉。正旦日，见师道求衣食钱物，且告别。持所得，尽与市人贫者。返坐於战门下，遂化。师道使卒异往野外焚之，卒骂曰：何物道士，使我正旦升死人。太初微笑开目，曰：不复烦汝升，乃步自戟门，至金雁桥下趺坐而逝。一城人见烟焰上，渺渺然，一陈道人冲虚而去。
　　马宣德
　　马宣德不知何许人也，尝仕至宣德郎。宋神宗熙宁中，宋若谷通判奇岚军，一日宴坐，宣德遣苍头奴持谒入，宣德继至。冠三山积，披紫鹤氅。坐定，言曰：吾谢事久矣，闻君世慕道，所以来。吾居抱犊山，君后一月当往彼，幸访我，若谷莫之测，姑怃然应曰：诺。既去，如其期若谷果彼命，按牧马地至抱犊山，尚不省宣德与有约也。吏曰：蹊隧险远，不可往。若谷曰：上命也，可辞乎。叱驭驱之，抵其岑绝。见一童子道周致宣德意，召若谷。若谷始大惊。披蔡莽从之，道上皆虎狼交边，其深有茅庐一区。宣德肃於门，延入，具盘飧般簌，多药苗也。室有炉，光景赫然，指示若谷曰：吾炼大丹已有成者，子遇此，殆有绿乎。取二丸遗若谷饵之。若谷低趋出，回顾苍崖乔木，烟云蓊郁而已。若谷时已六十二，须鬓苍白。归所舍，揽镜视之，则返黑矣。寻去奇岚，来东都，游湘国伽蓝，稠众中有道人呼曰：君腹有大丹，厚护持。言已不见。若谷家饶财，多蓄侍女，不能如道人戒，至八十余岁，口吻忽吐赤光而卒。
　　胡用淙
　　道士胡用综，号冲真子。幼脱俗绿，留心修炼，隶籍於庐山太平兴国宫。宋神宗熙宁中，有道人破衫弊履，自称姓名，突入库堂，傍若无人。道士见者，不顾而去。独胡揖坐小床，从容款话。惊其仙风不凡，待遇加礼。既而索酒再饮，复与胡出，饮于邸。胡辞以日暮，回掀髯一笑而别。翌早，胡入城，谒郡侯，抵关未启钥，道人又自城而出。笑以相顾。合吏去未三鼓时，有回道人在此候门开，不知何人也。胡心因异之。后数年，革带麻缰，挑二壶，号大宋客，访胡于道院，谈论清雅。胡问此壶何用，答曰：行李也。倾壶视之，皆黄白之物。问胡欲此否，胡答：不愿，但得长生之术足矣。就取碎银斋酒与胡饮，口授至道。及日暮，以刀剜土沥酒，漱津和土，嘘呵成墨，掷之几上，铿然有声，语胡曰：服此可愈疾入仙矣。再饮，胡醉倒。及醒来，但闻异香满室，剜土处有泉透出，不知客之所在。胡以墨研酒饮，宿疾顿苏，年逾七旬，貌若处子，酒量如初。由是渐厌人问，一日一留诗，蜕形而去。今宫有墨仙泉，掬饮，味甘，冬夏不竭。王左丞案、宋侍郎伯友及诸名公，皆有酬倡留题并载《本宫名贤诗集》。并有《胡公遇仙传》，载旧记碑刻。
　　黄知微
　　黄知微，字明道，庐山太平兴国宫道士也。禀性冲淡，赋形丰伟。宋神宗元丰问，充知殿，奉香火。一日潜山体道先生崔君来访，因语泥丸万神，刀圭一粒之妙，遂授一九谷神之道，金液沦景之旨。从此若佯若蹶，散诞靡常，时人呼为黄风子。遂自赋黄颠歌载本传。性嗜酒，每醉则浩歌，歌罢颠狂。常在宫前朝真桥上疾声大呼，若有所呵。一纳百结，裸露不顾。隆冬盛夏，恬无寒暑。士夫问有施惠者。随手散去。或居山问，或游城市，常挈两布囊，每遇饼饵药物之属，杂贮囊中，了无秽气，号日锦香。时有大雪，林壑变白，独先生所居之屋无雪。常指室傍壁坛示人曰：此吾游蜀之路也。初不知书，所谈多史传。素不能文，而所出皆高妙之句。猴溪蔡子高、司马知白、崔风子、高赤脚，皆与交游。徽宗崇宁末年，逾九十，貌若处子，肌肤如玉。狂态如初，酒量不臧。宣和末诏征，不起。有司强之，至九江，曰：今二天子矣。我往何为？继而渊圣登极，赦至本宫。未回禄日，先生於采访殿揭梵殖蒿，曰：明年了来。次年韩世清贼马果焚宫庭，乃殖蒿之日也。谈人祸福，历历皆验。先生羽化，痉于宫侧，后数年，有自蜀中回者，曰：黄风子今在蜀，昨於成都相会，寄家书在此。众疑之，开械，乃是丧乱后所存道士姓名。於是发棺视之，惟衣履在。
　　毕道宁
　　庐山太平兴国宫道士毕道宁，字康叔。幼颖悟，貌清奇，经书一见成诵。宋哲宗绍圣问，游江浙。一日到潜山，遇方士，默会其意乃曰：学道贵乎炼神毓气，丹书乃是入道梯媒。公若屏绝俗纷，精炼神气，自然通真达灵矣。因临水指谓曰：水定则形直，心静则神宁，不可不鉴。遂以丹授之，曰：异日与子再会於圣治峰下。一揖而去，恍无所睹。毕即日还山，适遇宫副虚席，州命帖充。未几，丐闲筑道院于宫之右，凿池储水，名日清新。每日杜门存神，诵度人经一卷。至徽宗宣和七年正月三日，有衣白山人来访，话旧授沁园春云：一粒金丹，大如黍米，定中降胎。运阴阳根本，束龙西虎，结凝金水，择地深栽。九载无亏，三田功满，赴气周圆。炉鼎开，偷元化，用自然宗祖，全在灵台真才。休恋尘埃。尸颖悟明堂，婴未孩。幸淮滨相遇，灵丹付了，亲留玄旨，期进仙阶。此去何时，水云高会，更上烟霞岐路哉。人问世，任王侯贵显，同委蒿莱。毕得此词，越四日整襟危坐而逝。今宫之养素堂右轩扁日清新，有沼存焉。
　　田端彦
　　田端彦，齐鲁问人也，少登进士第。宋徽宗崇宁中，签书判南节度府。亡何，狱有死囚，与太守吕嘉问议不合，即挂衣冠府门去。入远安山，止於清溪精舍。率常旦入溪谷，抵夕乃归。居百数十日，忽不归清溪，沙门遣人求之，见其寝石上，二虎守其傍，不敢近也。自是不知所之。后数年，短褐蹑层，负铛谒妻兄邢恕和叔於洛，时盖已八十余，而面有少色，须发郁然，洛之士大夫皆从之游。先生与人谈笑倾盖，或问所以得道者，则不对也。政和末有遇於襄邓之郊，其形容不衰。
　　刘跛子
　　刘跛子，青州人也。拄一拐，每一岁必一至洛中看花。张丞相召自京湖，时跛子与客饮市桥。客闻车骑过甚盛，起观之，跛子挽其衣，使且饮。作诗曰：迁客湖湘召赴京，输蹄相送一何荣。争如与子市桥饮，且免人问宠辱惊。陈莹中素爱之，作长短句赠之曰：槁木形骸，浮云身世，一年两到京华。又还乘兴，闲看洛阳花。闻道鞋红，最好春归，后终委泥沙。忘言处，花开花谢，不似我生涯。年华留不住，饥飧困外，触处为家。这一轮明月，本自无瑕。随分冬裘夏葛，都不会赤水黄芽。谁知我春风一拐，谈笑有丹砂。宋徽宗政和中，寓兴国寺，人计其寿百四五十许。尝馆於京师新门张大郎店三十年，日坐相国寺束，书邸中人无识之者。
　　水丘子
　　水丘子，真州人也。始业儒，已而遇至人，乃弃家，放荡嗜酒，人未之知也。有徐文中者，宋徽宗宣和中居束都，所役兵忽为车铄璧甚，遇道者以药付之，即能行。璧兵求道者谢之，自是阳狂，日啖湿纸、冬瓜子，曰：冬瓜易化，湿纸难消。或问其道，曰：清静是也。简易为上尔。文中由是略闻其说，而心好之。未几，遇水丘子，再拜求授教。水丘子曰：人四大假合，杂乎芒忽之问，变而有气，气变而有形。形以心为君，心者神之所舍也。神从志，无志则从意。志致一之谓精，惟天下至精能合天下之志神。精与神一而不离，则变化在我矣。此长生久视之道也。故不可以心赓泊焉，但情不附物，物自不能碍尔乃文中因大悟曰：意在脾，脾数五为土，水得土则止，火得土则息，精神意所以合而为一乎。水丘子后登天庆精舍木上仙去。文中官至六品，后不知所终。
　　历世真仙体道通鉴卷之五十竟
  </div>
  <div class="pagination">
   <a href="历世真仙体道通鉴_page17.html">
    上一页
   </a>
   <span>
    ...
   </span>
   <a href="历世真仙体道通鉴_page13.html">
    13
   </a>
   <a href="历世真仙体道通鉴_page14.html">
    14
   </a>
   <a href="历世真仙体道通鉴_page15.html">
    15
   </a>
   <a href="历世真仙体道通鉴_page16.html">
    16
   </a>
   <a href="历世真仙体道通鉴_page17.html">
    17
   </a>
   <span class="current-page">
    18
   </span>
   <a href="历世真仙体道通鉴_page19.html">
    19
   </a>
   <a href="历世真仙体道通鉴_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
