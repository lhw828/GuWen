<!DOCTYPE html>
<html>
 <head>
  <meta charset="utf-8"/>
  <title>
   历世真仙体道通鉴 - 第 10 页/共 19 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历世真仙体道通鉴 - 第 10 页/共 19 页
  </h1>
  <div class="content">
   张应韶
　　张应韶字治凤，士龙之长子。博学经典，后隐山中辟谷，能百日不食。与妻子躬耕，能吹铁笛，数里外闻之。一日告其子曰：吾世传真人之教，功及於人多矣。吾今垂年，汝当传守。言讫，兀然端坐，暝目而化，年九十九。
　　张顺
　　张顺字仲孚一云中孚，治凤之长子。少事母孝，曰：不孝不忠而欲学道求仙，是犹舍舟楫而涉大川也。仕为本县贵水尉，后弃官并妻子，结茅以居。年八十七岁，童颜皓齿，不疾而化。
　　张士元
　　张士元字仲良，仲孚之长子。少博习群书，年四十余始学道。习夜坐，久之能通臂上下，出入如飞。以符法传人、治病，能种桃李，顷刻而实。时君闻其有道，屡以美官征之，固辞不起。终於家，年九十二。
　　张修
　　张修字德真，仲良之长子。为人质朴，常衣布素，不喜华饰。与妻耕于野，不与乡人交通。岁以符法传人、治病，应时而验。所得法信，皆施贫士，甘於寂寞，无所贪慕。先二年，自营坟郭，曰：吾二年当去。至期乃沐浴更衣，端坐而化，时年八十五岁。《灵验记》云：刘迁者，江西大贾。诣十九世天师传授都功法线，明年卒於金陵，两夕而苏，云：冥官所追，忽有金光自天而下，黄衣使者乘空而至，执素简读曰：刘迁身佩正一线，名在上天，非地司所籍。大限既足，可延三十年。由是披褐修道，入龙虎山师奉天师焉。
　　张谌
　　张谌字子坚，德真之长子。博学，为当时通儒，攻草隶。晚年好道，能辟谷一云唐文宗召见，赐官不受而归。懿宗咸通中，降金建醮。一日三饮，大醉而化，年一百余岁。
　　张秉一
　　张秉一一云彦恭字温甫，子坚之长子。母初梦金一作巨龟入腹，觉而有孕。少年学道，能洞窥墙壁外。尝累千金，遇凶年市谷救施贫乏。年九十二岁，一日语妻曰：吾死后地震则敛而葬之。言讫，乃正坐执简而化。七日果地震，乃敛而葬焉，体尚温而不坏。
　　张善
　　张善字元长，温甫之长子。幼不茹荤，长好道，游历名山大川，二十年方还。即不出户，深有内养。年八十七岁而终一云八十一。
　　张季文
　　张季文字仲归。元长之子。岁以诸阶秘线传度弟子之能修行者，用符水治病立愈。年八十七岁而卒。
　　张正随
　　张正随字宝神，仲归长子也。为人质直淳朴，不与俗人交，遇诸途，则趋而避之。岁以传度法信救施贫乏，虽家贫而不顾。年八十七岁而终，追封真静先生。
　　张乾曜
　　张乾曜，宝神之长子也。好道，守掌真人之教法《会要》云：大中祥符八年，召信州道士张乾曜，於京师上清宫置坛，传录度人。宋仁宗闻其有道，天圣八年五月召赴阙，赐澄素先生之号。上问以飞升之事，沉吟久之，对曰：此非可以辅政教也。上嘉之。又问几子，对以长子传道，次业儒。遂以次子见素为将，作监主簿，见素虽仕，而志尤慕道，以卫尉寺丞休官，隐居鄱阳束湖，至今子孙家焉。
　　张嗣宗
　　张嗣宗，澄素先生之长子。袭真人之教，传度秘录。得吐纳之法，年七十容貌如童孩，年八十一岁而卒。封虚白先生。《会要》云：至和三年八月，赐号冲静先生。
　　张象中
　　张象中字拱辰，虚白先生之长子。七岁赐紫，承袭。一云年十三，颖慧非常，博通经史，尤有道卫。宋仁宗召见，赐坐，咨问道法甚妙，特赐紫衣，亲洒宸翰以镇福庭，复赐束帛金器。自后朝廷宠责荐至师承袭真人之教，终身不怠。
　　张敦复
　　张敦复字延之，拱辰长子。少儒服，有声场屋，后以嫡子承正一二十八世，丕阐祖风，四方宗之。年五十三而卒，追封葆光先生。
　　张景端
　　张景端字子仁，乃二十四代之后，名迪，第五子也。好道，承袭真人之教。年三十一岁一云五十二岁卒，追封葆真先生。
　　张继先
　　张继先字遵正，乃二十六代之后。宣教郎、临川知县，名处仁，字德玄，第二子也。九岁承袭真人之教。宋徽宗崇宁以来，凡四召至阙，赐号虚静先生，视秩中散大夫。初，神宗以真人印文阳平治都功印凡六字用昆玉刻之，藏於三清储祥宫法从库，将以界有道者。至是，以赐继先。已而进封真人为正一静应显佑真君，仍诏有司就国之束建下院以居之，赐额日崇道。又赐缙钱，修龙虎山上清宫，拨步口庄五万以饭其众，改赐上清正一宫额，追封其祖及父先生号，度其祖母陈氏、冯氏，妹葆真皆为道士，建真观以居之。复用澄素先生例，官其兄绍先假将仕郎，恩责甚厚。先生志在冲淡，引辞以归。尝作静通庵于上清宫后，为心斋坐忘之所，又因祖师云锦山龙虎丹鳌而修炼焉。瑞彩祥光，昭一耀山谷，有降祥堂、濯鼎池，遗迩犹存。后着心说及大道歌，以贻于世。丁未，年三十六岁，钦宗诏赴阙，至泗州解化。己酉年冬，赴杭州薜门下生日斋。是年大盗入境，先生预告众而去。至今道倡往还，多见在罗浮、西蜀，隐显不定云。一云戊申六月，先生与河东张统制自京师回，至泗州吁贻织舟税亭，小不快，饮汤一杯，便化去，身如蜡色。延昌观道士请尸安葬，税官不从，叶葬於官地，张侯实主其事。后张得旨取刘文口起，具言仪真会信州张久中敦武道其事，久中云：是时天师来死於此江，口有仙墓存焉。未几，有人自归州来，附天师谢张侯书，乃知不死。复有人见在惠州罗浮者。
　　张时修
　　张时修字朝英，虚白先生之后也。素习儒术，累举不第，乃恬然静退，志慕修炼。以虚静不娶无嗣，众推承袭。年六十一岁，於龙虎故居解化。
　　张守真
　　张守真字遵一，朝英长子也。母昊氏，尝梦界以仙果，曰：汝食之，生子当主阳平治都功印。生而纯素守静，长而寡欲。宋绍兴十年庚申，承袭世教。每岁三元传度，四方辐奏，除邪诚毒，道化盛行。二十九年二月七日，高宗赐号正应先生。孝宗乾道六年十月十三日，高宗召命。十一月十三日，诏赴德寿宫，馆于养鱼庄。越三日引见，赐坐，咨访道法，甚款。十九日，孝宗召见，赐坐，赐金锡斋，退就馆舍，锡责频蕃。十二月十九日，高宗命醮月台，所梼有异应。越明年，复召见。以上清三洞诸品宝录，流传寝久，乃锡金委道录院镘木成书，就延祥观传度，且命以其版归，及赐象简景震剑并手书阴符经以界之。先生既归林下，鲦然自得，不以世俗介意。每云：尝收兄虚静先生书，有川蜀之约，吾将往游焉。於淳熙三年十月三十日，无疾羽解。
　　张伯璟
　　张伯璟字德莹，正应先生长子也。仪冠轩伟，丰玉枕，美须髯，人皆谓有正一之风。宋孝宗乾道中，侍正应先生赴召，高宗赐坐赐斋，御笔更名景渊。又见南内，宣演道法，甚嘉纳焉。越月，高宗命正应大醮月台，正应以景渊隶其事，每获殊应，上加锡责并赐象简以归。遂掌三元之教符录，受者尤盛。初，皇子魏王镇明州，以玉坛召师，相得尤厚。一日遣人荐来邀近，忽谓其徒曰：人问之宠虽至，然吾自有仙期，不可爽矣。遂隐几而化。
　　张庆先
　　张庆先字绍祖，德莹嫡子也。庆先未生时，德莹尝鞠幼弟嗣先为子，既而摄祖教。庆先降世，天姿闲雅，赋性简默，盖如列子之居郑圃，时人无知者。久而声名方馨，神异焕发，道俗宗向，不谋同辞曰：真正一先生之裔也。遂呜于有司，以宋宁宗嘉泰元年辛酉五月正，袭三十四代之位。三元传录，奉香火者云至。师常以真纯自守，俭素居家，慈仁接物。见贫乏寒栖之士，尤加恻隐而蜩济之。无他嗜好，惟喜饮，而不为酒困。至嘉定二年下元开坛，越七日，有锑袍幅巾之士，神风伟岸，类有道者。众莫请其所从来，师一见之，开樽下榻，如平生欢。既别，犹附耳语，移时乃去。师自是焚香绝粒，不交人事。家人意其蝉蜕有日，请遗法诀，阀而不言。至是月二十九日晨兴，盥栉如平时，偷然宴坐而逝。
　　张可大
　　张可大字子贤，乃正应先生第二子，伯璃之孙，仁静先生天麟之次子也。初，景渊羽化时，伯璃尝摄三十四代事。至庆先羽化，嫡子成大幼，天麟复摄行三十五代教法，尝被宋宁宗召，赐号仁静先生。未几，成大早化，遂以可大为庆先后。理宗绍定三年，仁静仙去，可大年方十三，正承三十五代之教。丰神秀异，性识不凡。四方参受法录者，动数万计，道化盛行。端平三年，奉圣旨赐钱，重刊先朝元赐录板。嘉熙二年，加封正一静应显佑真君。助法、呜山、玉泉、龙井之神，咸加封焉。三年四月，奉圣旨召赴行都，退潮梼雨、禳蝗保边，咸有感格。七月，召见，赐坐赐斋，赐号观妙先生。褒嘉甚至，锡责便蕃，仍赐钱重兴先朝元赐真懿观，俾为母子同居之地，锡以土田，免其租赋。御书观额及真风之殿、紫微之阁以赐，又赐扇一握，亲洒宸翰曰：神与道而为一，天与人而相连，苟精守以专密，必驾景而凌姻。先生又为助法、呜山、玉泉、龙井之神请于朝，咸加封爵。自是简眷愈隆，时有宣赐，降香建醮无虚岁，每梼辄应。至宝佑二年，复奉圣旨，召赴行在，住持龙翔宫。以亲老故辞，准劫，提举三山符录兼御前诸宫观教门公事、主领龙翔宫事，至今遥领。自是既得请，有逍遥物外之志。景定三年，乃以教法授次子宗演，具表奏闻。至四月初十日羽解，上与束宫各有赐赙。至座剑，宣赐尤厚。丞相江万里为撰碑铭。
　　历世真仙体道通鉴卷之十九竟
　　历世真仙体道通鉴卷二十
　　干吉
　　干吉者，琅琊人也一云北海人。先名室，后改名吉。其父祖世有道术，不杀生命，吉精苦有踰於昔人。常游曲阳流水上，得神书百余卷，皆赤界白素，青首朱目，号曰太平青领书，时汉成帝河平二年甲午也。盖吉亲授於老君，今道家太平经也。其经以甲乙丙丁戊己庚辛壬癸为部，每部一十七卷。一云吉忽得痼疾，经十余年，百药不愈。乃晨焚香，哀告上天，愿赐救度。老君感其精诚，乃令仙人帛和为卖药翁。行市中，授之经，且曰：卿得此书，非但愈疾而已，当得长生，化行天下。吉乃拜受，其疾顿除。老君复降，亲授其旨。遂编前经，成一百七十卷。吉得其旨，遂以修身养性，消灾治疾，无不验者。其要曰：夫人之生也，天付之以神，地付之以精，冲和付之以气。人能保精爱神护气，内则致身长生，外则致国太平。又曰：人臣之行，当上爱其君。欲其长生，为人子者当念父母，畏其将老，风化其意，使之入道。常为求索奇方殊术，以奉君亲。为人弟子者，当念录师恩。夫人生於父母，成道德於师，得尊荣於君。每念君父师将老，无以复之，或行学，更事贤明，求奇方异法而资益之，此乃应太古上皇最善忠臣孝子顺弟子也。人皆为之，则天下太平矣。有心之人，所作皆善，言行精实，心自克责，洒心易行，感动於上。受天施恩，辄言报谢，精专不怠，得致神仙。其方月：吾字十一名为士，丙午丁巳为祖始，四口治事万物理，子巾用角治其右。潜龙勿用坎为巳，人得见之寿长久。居天地问活而已，治万百人仙可待。善理病者勿轻给，乐莫乐於长安市。使人寿若西王母，比若四时周反始，九十字策传方士。盖神丹奇药，可以奉君父师者焉。又出科戒祭酒之法以付吉。吉后奉经行道，分布弟子，置男官女官，广化人民，四方归向。后孝章皇帝元和二年，老君复降，请责吉曰：吾前授汝道助国扶命，忧念万兆。而自顷以来，诸男女弟子托吾位号，贪财纵欲，骄倨自大，嫉贤拓才，更相是非，皆不当尔，故来语汝。吉稽首伏地，叩头百下，曰：唯唯，愿太上赦既往之罪，容臣修将来之善。从今日已往，不知当何以救诸男女弟子之谴责？老君曰：汝善听教，人生虽寿万年，不持戒律，与老木久石何异？宁一日持戒为道德而死，不忍犯戒而生。持戒者上补天官，尸解升仙。世人虽为王公，上至帝皇，脱有重罪，无益魂神，可不痛邪？明奉吾戒，以教授之。乃为说一百八十戒。讫，又语吉曰：往古先圣皆从此得道，道本无形，从师得成。道不可废，师不可轻。吉稽首受命，再拜而谢。吉后寓居会稽，孙策平江束，进袭会稽，见士民皆呼吉为干郎，事之如神，策招吉为客在军中，将士多疾病，请吉嘤水辄差。策将兵数万人，欲迎献帝，讨曹公，使吉占风色，每有神验。将士咸崇仰吉，且先拜吉后朝策。策见将士多在吉所，因怒曰：吾不如干君邪乃收吉，责数吉曰：天久早，水道不通，君不同人忧，安坐船中作鬼态，束吾将士，败吾部曲，今当相除。即缚吉暴日中，使请雨。若能感天，今日中大雨则相原，不尔加诛。俄而云兴雨霍，江中漂泛。将士共贺吉，策遂杀之。将士涕泣收葬。明日一往视，俄失其尸。策大怆恨，从此常见吉在其前后。后策寻为许真伏客所伤，照镜见吉在镜中，策大惊，因拮镜大叫，胸创裂而死。混元实录云：吉尚周旋人问百余年，然后仙去。 
　　臣道一曰：《 道德经》 曰：夫佳兵不祥之器，物或恶之，故有道者不处。干吉祖父慕道，而躬自勤苦有瑜前人，乃致身军旅之中，而、为孙策所杀。虽曰兵解也，然使干吉退藏於密，积行累功，又安知不证飞升之品乎？后之学仙者，当以处佳兵为深戒。
　　官嵩
　　宫嵩者，琅都人也。有文才，着书百余卷。师事如人干士。汉元帝时，嵩随吉於曲阳泉上，遇天仙授吉青缣朱字太平经十部，吉行之得道，以付嵩。后上此书，书多论阴阳否泰灾青之事，有天道地道人道，云：治国者用之，可以长生。此其旨也。嵩服云母，数百岁有童子之色，后出入纷屿山仙去矣。
　　王道真
　　王道真，汉时人。得道於鬼谷山东古柏台，常有白云出於台中，远望如百尺楼。道真常乘此云，游戏山顶，暮归台中，白云亦敛入此台中。即荆州北清溪鬼谷山也。或谓此为台，非也。
　　王玄甫
　　上仙姓王名玄甫，汉代束海人也。师白云上真得道，一号华阳真人。六月十五月降世，十月十六日上升，不记是何朝代。后传道与锺离觉，即正肠子锺离权也。所着文辞，隐而不传世。有诗一章，载混成集，其诗曰：华阳山裹多芝田，华阳山叟复延年。青松岩畔高柯下，白云堆裹饮飞泉。不寒不热神荡荡，东来西往气绵绵。三千功行好归去一休向人问说洞天。大元至元六年正月，褒赠束华紫府少阳帝君。
　　蓟子训
　　蓟子训，二百余年颜色不老。曾抱邻会婴儿，误堕地死，儿家即埋之。子训自外来，抱儿还之。家恐是鬼，子训掘视所埋，但泥而已。汉时京师贵人莫不虚心欲见，既到京师，公卿以下候之者，座上常数百人，皆为设酒脯，终日不匮。一日太学诸生诣请子训，子训以食时发，日中到，未半日行千余里。往二十三处，诸贵人喜，自谓先诣之。明日相问，各言子训衣服颜色如一，远近惊异。后因迟去，遂不知所止。初去之日，惟见白云腾起数十处，行人於长安东霸城见之与一老公共摩娑铜人，相谓曰：适见铸此，而已近五百岁矣。见者呼之曰：蓟先生小住。并行，视若迟徐，而走马不及出《后汉书》。仙传云：蓟子训，齐人，举孝廉，除郎中，又为都尉，人莫知其有道，所载他事略同。
　　王乔
　　王乔者，河东人也。汉明帝为尚书郎，出为叶县令。汉法：畿内长吏，节朔还朝。乔每月朔旦常自县诣台朝帝，怪其来数而不见车骑，密令太史伺望之。言其临至，辄有双亮从东南飞来，於是候亮，至举罗张之，得一只乌焉。乃诏尚方诊视，则四年中所赐尚书官属履也。每当朝时，叶门下鼓不击自呜，闻於京师。后天下玉棺於堂前，吏人推排，终不摇动。乔曰：天帝独召我邪。乃沐浴服饰，寝其中，盖便立覆。宿昔葬于城东，自成坟。其夕县中牛皆流汗喘乏，而人无知者。百姓为之立庙，号叶君祠，吏人析祷无不如应。若有违犯，亦便见祸。或云即古仙人王子乔出《后汉书》，祠后改双亮观，属汝州。
　　壶公
　　壶公，不知何许人也。常卖药，悬一壶於肆头。及市罢，跳入壶中。市人莫之见，惟汝南人费长房於楼上观之。异焉，因往再拜，奉酒脯。公知长房之意其神也。谓曰：子明日更来。长房一日复诣，与俱入壶中，惟见玉堂华丽，旨酒嘉般盈衍其中。共饮毕而出，公曰：我神仙之人，以过见谪。今当去，能相随乎？楼下有少酒，与卿为别。长房令十人扛之，犹不举，翕笑以一指提上。视器如一升许，二人终日饮不尽。长房遂欲求道，而顾家人为忧。爷乃断一青竹，度与长房身齐，使悬之舍。后家人见之，即长房形也，以为缢死，大小惊号，遂殡葬之。长房立其傍，而莫之见也。於是遂随从，入深山，践刻棘，於群虎之中留使独处，长房不恐。又卧於空室，以朽索悬一千斤石於心上，众蛇共来喷索且断，长房亦不移。翕还，抚之曰：子可教也。复使食粪J粪中有三虫，臭秽特甚。长房意恶之，翁曰：子几得道，恨於此不成，如何？、长房辞归，翁与一竹杖曰：骑此任所之，则自至矣，可以杖投葛陂中也陂今在豫州新建县。又为作一符，曰：以此主地上鬼神。长房垂杖，须臾来归。自谓去家适经旬日，而已十余年矣。即以杖投葛陂，观视则龙也。家人谓其久死，不信之，长房曰：往日所葬，竹杖尔。乃发冢剖棺，杖犹存焉。遂能医疗众病，鞭笞百鬼，至驱使社公。或在坐独自患怒，人问其故，曰：吾责鬼魅之犯法者尔。又尝坐客而使至宛市鲜，须臾还，乃饭。或一日之间，人见其在千里之外者数处焉。后失符，为鬼所杀出《后汉书》。道传云：汝南岁岁常有魅伪作太守章服，诣府门槌鼓者，郡中患之。时魅适来，而逢长房为谒府君，惶惧不得退，便前解衣，扣头乞活。长房呵之云：便於中庭正汝故形。即成老鳌，大如车轮，颈长一丈。长房付其一札以劫葛陂君，魅即扣头流涕，持札植於陂边，以颈绕之而死。后束海君来谒葛陂君，因淫其夫人，於是长房劫系之三年，而东海大旱。长房至海上，见其人请雨，乃谓之曰：束海君有罪，吾前系於葛陂。今出之，使作雨也。於是雨立霪。长房曾与人共行，见一书生黄巾被裘，无鞍骑马，下而扣头，长房曰：还他马，赦汝罪。问其故，长房曰：此狸也，盗社公马尔。长房又能缩地脉，数千里牵至前，宛然具足。昊均《续齐谐志》云：汝南桓！景从费长房学，长房谓曰：九月九日汝家当有灾，急令家人缝绛囊，盛茱萸系臂上，登高饮菊花酒，此祸乃消。景从其言，举家登山。夕还，见鸡犬一时暴死。今人九月九日登高，盖本是也。今建宁府有登高山存焉。《丹台录》云：壶公姓谢名元一。又兴化军有壶公山，昔有人遇壶公引至山顶，见官阙楼殿，曰：此壶中日月也。又有壶公庙存焉。一云蔡州悬壶观，即费长房旧隐，有悬壶树。信州灵阳观，亦云费长房竹杖化龙处，未知其故也。
　　华陀
　　华陀字元化，汉时沛国谯人。通数经，晓养性之术，年且百岁，而犹有壮容j时人以为仙，沛相陈珪举孝廉，太尉黄瑰辟，皆不就。精於方药，处剂不过数种，心识分铢，不假称量，针灸不过数处。若疾结於内，针药所不能及者，乃令以酒服麻沸散。既醉无所觉，因割破腹背抽割。积聚若在肠胃，则断截汉洗，除去疾秽而缝合，付以神膏，四五日创愈，一月之问皆平复。广陵昊普、彭城樊阿，皆从他学，并依准他疗，多所全济。出《后汉书》。
　　青谷先生
　　青谷先生者，不知何许人也。常修行九息服气之道，后合炉火大丹，服之得道。
　　刘文饶
　　刘文饶者，弘农刘宽也。少好道，曾举汉方正，稍迁南阳太守，视民如子，怒不形颜，口不疾言，行阴德拯寒困，万民悦而附之如父母焉。后为司徒太尉。上赐酒，伏地睡，诏问，故乃答曰：臣任重责大，恒忧心如醉。旦使奴至市买菜，而奴盗用钱饮酒晏，乃还卧於合内，又不得菜。既醒，乃骂之为死狗。骂毕，即束带来入。恐奴从后自杀，所以虑之，不觉忽然睡尔，愿见哀恕宽。用心仁爱，触类如此矣。年七十三，一日一遇青谷先生降之於寝室，授其杖解法。去入太华山，行九息服气。及授以炉火丹方，修之道成。今在洞中作童初府帅上侯，主始学道者。出《真诰》注云：刘宽字文饶，弘农华阴人。父名崎，顺帝时为司徒。宽为人谨厚常行。有人失牛，乃就宽车中认之，宽无言，解驾牛与之，步归。顷有志者得牛而送还，惭惧，宽乃谢遣之。桓帝延禧八年为南阳太守，恒用蒲鞭。灵帝嘉平五年为太尉，尝於御座前被酒睡伏，帝问：太尉醉邪？宽仰答：臣不敢醉，但任重责大，忧心如醉。又尝有客来诣宽，宽遣奴市酒，迁久大醉而还。客骂为畜产。为辱孰甚，故吾惧其死耳。后封逮卿侯，六百户。中平二年亡，年六十六，赠车骑将军，时进谧曰昭讨侯。子松嗣。案此说复为同异，故详载之。
　　臣道一曰：刘文饶仕於汉朝，视民如子，盖道德之发越於外也。观其为政，怒不形颜，口不疾言，好行阴德，拯济寒困，真可为万世隐朝市而修仙者之标表。大抵积功累行，亦在兹也。《道德经》曰：圣人无常心，以百姓心为心。善者吾善之，不善者吾亦善之，德善。岂非刘文饶之谓乎。
　　赵威怕
　　赵威伯，东郡人也。少好道，受业於那邓张先生。晚在中岳，授玉佩金铛经於范丘林，乃是汉楼船将军卫行道妇也，学道得仙，遂授行抱日月之道，服九灵明镜之华。得道，来入华阳内，为保命丞。《河图》云…昊楚多有得见太平者，语人云：此语不虚，此验不久。其所存明镜，非世问常法。又善啸声，若冲风之击长林，众乌之群呜。时在天市坛上长啸呼风，须臾云翔其上，或冥雾四合，零雨其蒙。保命有四丞，威伯主仙籍，并记学道者，并暴雨水灵芝草。
　　乐长治
　　乐长治，东卿司命君乡里人也。仕汉桓帝，至中书侍郎。后师中岳李先生，受步七元法。修之得道，入华阳内为保命丞。
　　刘根
　　刘根，颖川人。能令见鬼，隐於嵩山。颖川太守杜新闻之，以为妖讹，召至郡。新谓根曰：君有何能，而常惑众。根曰：仆能令人见鬼。新百：今即试看，若无鬼，汝当见诛。於是根左顾而笑，须臾，新之亡父母悉反缚於伊前，鬼乃责曰：汝为人子，不能光益我，因何累及亡人？仍语新曰：可急谢过於刘先生。新乃泣涕扣头谢根。俄顷根与鬼俱不见，莫知所之。不日，新亦卒。或云：刘根常服枣核中仁，百邪疾不复干，后汉时人。皮日休与毛公泉诗云：刘根昔成道，兹坞四百年。毡毡被其体，号为绿毛仙。因思清泠汲，凿彼窄岭巅。五色既炼矣，一勺方铿然。既用文武火，俄穷雌雄篇。赤盥扑红雾，日华飞素烟。服之生羽翼，倏尔冲玄天。真隐尚有迩，厥祀将近千。我来讨灵胜，到此期终焉。滴若破窦争，藓深余梵圆。澄如玉髓洁，泛若金精鲜。颜色半带乳，气味全和铅。饮之融痞赛，濯之神俱挛。有时饭者触，倏忽风雷颠。素粳丝不短，越罂腹甚便。汲时月液动，担处水浆旋。大献大司谏，置之铃阁前。清如介洁性，涤此扫荡权。炙背野人兴，亦思侯伯怜。也知饮水苦，愿受一缺泉。《南岳总胜集》云：刘根先生修大洞帝乙之道，游宦四方，为政有德。晚归南岳之束峰，炼真朝斗，服气祭神而玄化。
　　刘伟道
　　中山刘伟道，汉时人。学仙在蟠冢山，积十二年。仙人试之，以石重十万斤，一白发击垂之，使伟道外其下。伟道心安体悦，了无忧怖，卧在其下。十二年仙人数试之，无所不至，遂赐神丹，白日升天。
　　夏馥
　　夏馥字子冷，陈留人也。少好道，常服木和云母。后入昊山，从赤须先生授炼魂法。又遇桐柏真人，授之黄水云浆法，行之得道。馥少时被公府辟召，悬辟书於桑树乃去，其高迈如此。道成，为明晨侍郎。《后汉》及《高士传》并云：陈留圉人，少为书生，桓帝时举直言不就。性质直，不同时党J为阅人所疾，陷於党锢之限。避难，剪须发变形，逃林滤山中，为人治作。后还家，杜门不出，不与人相见。党禁未解而亡。
　　范幼冲
　　范幼冲，辽西人也。曾为汉尚书郎，善解地理。受胎化易形之道，常旦旦存青白赤三气各如艇，从东方日下直入口中，抱之九十过，自饱便止。行之十年，身中自有三色之气，遂得神仙。此高元君太素内景法。《真诰》云：范监者即其人也，昔得为童初。监今在华阳中。
　　锺离简
　　锺离简，后汉人。为郎中，与弟权俱入华山三峰得道。后道备，白日升天。
　　历世真仙体道通鉴卷之二十竟
　　历世真仙体道通鉴卷之二十一
　　封衡
　　封衡字君达，陇西人也。幼学道，通老庄学，勤访真诀。初服黄连五十年，后入乌兽山采药。又服木百余年，还乡里，如二十许人。闻有病死者，识与不识便以腰问竹管药与之，或下针，应手立愈。爱啬精气，不极视大言。凡图籍传记，无不习诵。复遇鲁女生，授还丹诀及五岳真形图，遂周游天下，故山官水神潜相迎伺，而凶鬼怪物元不窜避。人或疑之，以矢刃刺御，皆不能害。常驾一青牛，人莫知其名，因号青牛道士。魏武帝问养性大略，师曰：体欲常劳，食欲常少。劳勿过极，少勿过虚。去肥浓，节酸咸，臧思虑，损喜怒，除驰逐，慎房室，则几於道矣。故圣人春夏养阳，秋冬养阴，以顺其根，以契造化之妙。有二侍者，一负书岌，一携药笋。有容成养气术十二卷、墨子隐形法一篇、灵宝卫生经一卷。笋有炼成水银霜、黄连屑等，在人问仅二百余年，后入元丘山不见。
　　王老
　　王老，不知其名，与鲁女生、封君达为友。访道游名山，於东岳之阳遇神仙乘白鹿，与侍女十许人自山中而下。知是神人，再拜以求长生之道。神仙曰：子知有安期君乎？一即我是也。子精诚动天，太上使我授汝度世之诀。《经》云：绵绵若存，用之不勤。是真道矣。言讫，升天而去。王老行之愈力，三年行及奔马，肌肤充泽，状若处子，能分形变化，坐在立亡。周游人间四海之内，时有见之者。
　　张皓
　　张皓字文明，汝南人。东汉安帝永初中，尝诏逸人为道士，皓年二十岁与选。一日，封衡召至，皓望风服膺，求启未悟。衡因观其心，遣涉于深渊，则遇绞鲸迫之，而貌不变。诱之以色，试之以财，而心不动。衡曰：可教也。於是付以《青要紫书金根上经》及神丹半两，从而戒之曰：勤则得之，替则失之，皓俯伏受命，遂入赤城山服丹行道。久之，耳能洞听，目能彻视。常有学道者来访，则或为白鹤，或为飞云，搏空游虚，隐没而莫之见。至魏明帝太和初登真。
　　王少道
　　王少道与同志李伯山，常以阴德密惠拯救於人，皆积世有道，至行所锺，累功积德，以至成仙。少道常谓人曰：功满三千，白日冲天。修善有余，坐降云车。弘道不已，自致不死。斯言信哉，昔太极真人一日八身展转得道，葛玄七世方证仙公之任。然积善之功，上济玄祖，下流后世，岂止一身长生而已。勉哉勤哉，吾匪虚言也。俱得神仙矣。《真诰》云：其童初府有王少道、范叔胜、李伯山，皆童府之标者。少道，汉时人王逐儿也。汉时山阳太守范叔胜，北地人也。魏文帝黄门郎李伯山，李仲父也。冲父汉时为白马令，行阴德，或积世有道，中行所锺。此二府仙人，皆一进再进得入此府耳。
　　路大安
　　真人姓路名光，又名大安，西蜀大宁军内黄县人也，后徙居婆州，乃汉路温舒九世孙。於顺帝汉安元年九月十五日子时诞生，神清骨秀，发疏眼青。袭世箕裘，博通经史。历三国鼎分，晋室肇造，科目不公，仕途艰进，乃自叹曰：仆幼赛滞，时运兴废，虽有济世之才，奈何时与命违，所谋弗就。功名之念顿息，遂舍家修道。游至河阳，假舍墨予，吏曰：不可宿驿中，有妖，傥或不信，必有祸害。真人曰：吾有神剑，能斩邪怪，不必多言。遂投宿。夜半风寒凛凛，暝目视之，庭隅妖气中有妇人悲告曰：真官乞赐救彼，此乃张氏古宅，向为寇劫掠杀妾张氏而埋此也，若得收葬，方遂往生。翌日掘之，果得连环白骨，遂葬之於高陵。真人因此坚心慕道，广求济生度死之术，寻访名山。於晋武帝太康五年甲辰岁五月五日，纵步姑射，忽於古桧下见一老叟，衣黄裘，踞石而坐。进揖之曰：先生何独在此？仰而长吁，久而不答。真人礼貌尤至。久之，老叟谓真人曰：久立我傍，果何求哉？观子禄气薄，道气重，异日名与年同事俱终矣。真人闻此语，如梦得觉，乃再拜告之：弟子所求者道也。叟曰：道．者杳杳冥冥，元形元像，何以求之？再拜告曰：道固难言，愿得济生度死之术以救世，可乎？叟曰：道者妙万物而为言，常应常静，不可声求，亦不容索，惟在留神恬淡，集性希夷，元气长存，外物不扰。然后行功布气，漱液炼神，可以超凡入圣。真人曰：今日得闻诲语，心如死灰，乞望先生明教一术，度人修己。叟曰：子可教矣。遂以六天如意大法经录，谓之曰：依此行持，济生度死，妙用难思，子宜秘之。叟就拂袖而去，追之莫及。复反顾，谓真人曰：修半纪相会。真人自是往华山仙掌峰修炼。至惠帝永熙二年十月十五日夜半，梦太上老君命右侍玉童赐玉钥匙十事，而参合前老叟法书。梦觉，神开意解，自此书符行功布气、治病驱邪，无不应验。至永康元年三月。秦地血雨降，妖星昼见，疫毒流行，民遭横夭。真人敬施符水，点混元灯，越三旬间方息。至永康二年正月，虎兕入城，民心摇动，莫能禁止。时王戎知相位，惠帝责之曰：卿任辅弼之重，何致此物搔我生灵？今降敕召人剿治。真人於戎，甥舅也。真人遂往揭榜，谓戎曰：某有术可禁此。戎见其甥言，遂奏帝，召入内，奏对乞与民除害，奉劫令任便行持。依混元法，摄召虎兕，自空飞至。帝愕然，真人呎水嘤之，化为蝇蟆，布气吞之，一城安静。帝喜，褒询之曰：子乃吾朝真天师也，与汉天师殊时同号，异世同功。赐以绿执朱服、青丝缅、碧玉环，及以金帛赠之。真人笑而不受，奏曰：助国救民，忍以财贿污身？遂居华山，以混元录传之丁义，以混元经传之郭璞，以混元法传之许旌阳，以混元针灸传之妙通朱仙。大安元年八月十二日，夜梦太上老君谓曰：年与名同，可以冲天，佐紫微北极大帝，职充司命真君。更宜每月三九日下降人问，察其功过，应有灾患急难，应声度之。梦觉身轻，倏忽飞举升天而去。其混元之法，今行於世焉。
　　王真
　　王真者，上党人也。年七十九乃学道，行胎息之术，断谷三十余年，容少而色美，行及走马，力兼数人。魏武帝闻之，召相见，似三十许人。意疑其诈，遂验问其乡里，皆异口同辞，多自兄童时见之者，真年已四百岁矣。武帝乃信其道，甚加钦礼焉。
　　陈长
　　陈长在纷屿山上，已六百余岁。纷屿山中人为架屋，每四时烹杀以祭之。长亦不饮食，颜色如六十岁人。诸奉事者每有疾病，即以器诣长，乞祭水饮之，皆愈。纷屿山上累世相承事之，莫知其所来及服食本末。贮屿在东海中，昊中周详者误到其上，留三年乃得还，具说之如此。纷屿其山地方圆千里，上有千余家，有五谷成熟，莫知其年纪，风俗与昊同。
　　王晖
　　道士王晖者，魏时人，白羊公子之弟子也。居华岳熊牢岭洞｀真观，常种黄精於溪侧，则虎为之耕，豹为之耘。出入亦乘虎豹，具鞯辔，行鞭策，如人乘马元异。饵黄精、苍木，积有岁时。其后以道卫传王法冲，乃尸解而去。门人葬冠履於岩左，有黄云覆其上。尝着秘诀百余言以教人，而人莫能晓。其辞曰：黄帝升鼎湖，乘素入紫烟。明精阴不久，运往驰龙旋，枯悴林将凋，鲜鳞沉深渊。游仙腾霞观，喜作岁月绵。昼占勿龟兆，夕唱良有绿。中岳镇和气，般输共成篇。若能思得之，赐与金一鉼音骈。
　　昌季
　　昌季，不知何许人也。入山担柴，崖崩堕山下，尚有微气。其妇来见之，涕泣哀恸，仙人尹伊闻之，怆然谓妇曰：吾是仙人，能治汝夫。即以药赐之，并付其方，药尽未差，可随合作也。能长服之，令人成仙。妇以药治季即愈。季合药服之千日，忽然飞升。妇流涕追之，顾谓妇曰：道与世殊，卿善自爱敬。妇慨然复合药服之三年，便复飞去，至蓬莱山见季，季曰：知卿当来尔。
　　张玄宾
　　张玄宾者，定襄人也。魏武帝时曾举茂才，归乡里师事西河蓟公，受服木行洞房白元之事。后遇樊子明於少室山，授以遁变隐景之道。昔在天柱山中，今在华阳为理禁伯。理禁伯者，主诸水雨官也《真诰》云：理禁伯官，亦保命之监国也。玄宾善谈空，云：元者大有之宅，小有所以生焉，积小有以养小元，见大有以本大元。有有亦元元焉，元元亦有有焉。所以我目都不见物，物亦不见元。寄有以成元，寄元以得元。於是元则元宅也，太空亦宅元矣。我未生时，天下皆元元也。其所论端据如此，桐柏诸仙亦不能折也。自云昔曾诣蓬莱宋晨生。宋晨生者，蓬莱左仙翁也，与其论元，粗得大意。
  </div>
  <div class="pagination">
   <a href="历世真仙体道通鉴_page9.html">
    上一页
   </a>
   <span>
    ...
   </span>
   <a href="历世真仙体道通鉴_page5.html">
    5
   </a>
   <a href="历世真仙体道通鉴_page6.html">
    6
   </a>
   <a href="历世真仙体道通鉴_page7.html">
    7
   </a>
   <a href="历世真仙体道通鉴_page8.html">
    8
   </a>
   <a href="历世真仙体道通鉴_page9.html">
    9
   </a>
   <span class="current-page">
    10
   </span>
   <a href="历世真仙体道通鉴_page11.html">
    11
   </a>
   <a href="历世真仙体道通鉴_page12.html">
    12
   </a>
   <a href="历世真仙体道通鉴_page13.html">
    13
   </a>
   <a href="历世真仙体道通鉴_page14.html">
    14
   </a>
   <a href="历世真仙体道通鉴_page15.html">
    15
   </a>
   <span>
    ...
   </span>
   <a href="历世真仙体道通鉴_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
