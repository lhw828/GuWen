<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 19 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 19 页/共 19 页</h1>
    <div class="content">　　历世真仙体道通鉴卷之五十一
　　张虚白
　　张虚白字致祥，邓州南阳人也，隶道士籍於太一宫。身长六尺，美须髯。性静重，通太一六壬术。留心丹鳌，遇异人得妙诀，自言前身乃武陵张白先生，其徒推武陵尸解年月及虚白诞生之时，若合符节。武陵平生好酒，有诗云：武陵溪畔崔家酒，地上应无天上有。南来道士饮一斗，醉卧白云深洞口。虚白亦善饮。宋徽宗知其道行过人，每召见，必饮数鱿，虽醉益恭。上爱之，俾管辖龙德太一宫。宫中增饰四堂，日洪道、真学、会宾、隐真。又创诸庵，如超然、致道、运机，与十余小轩，皆宸翰榜之。悉横牌绢面，绿以古锦，幽邃华丽，甲於诸宫。虽被眷甚久，未尝少自矜耀。凡恩责无虚日。一日，快行六人异三朱函以赐，启封，皆麸金。拜受之际，无喜色，曰：此朝廷物，非道流所可用也。但藏之而已。宣和末，夏大雷雨，宣和殿角枝三龙腾跃而去。上惊，召虚白问曰：得非怪耶？虚白曰：愿陛下修德以禳之。虚白少学医，病者求治，多立愈。上既内禅，钦宗召见，待遇尤厚。凡御前所印经典，及三亭所积符药，尽赐之，车载数日不绝。金人犯阙，闻其名，搜访甚急。初得之，肩舆至南熏门，诸番争肩舆以行，悉以神仙事之，既陷虏四年，金人再至睢扬，游骑入城，天庆观道士皆奔走，金人止之曰：汝辈多异人，无敢伤也。因问道众识张虚白先生否，昨至吾境，忽一日褊谓诸酋领曰：某年月日吾当化去，汝俗行释氏荼毗法，道家忌之，幸得棺柩座深土中。至期果化。虚白自遭遇，官至太虚大夫冲和殿侍宸金门羽客。出入禁中，以玉牌为号，侍宸之名九人，林灵姜、王允诚、徐知常、董南运、李得柔、王冲道、邵若愚、王文卿。金门羽客惟林灵姜、王允诚、虚白三人而已。居龙德太一宫凡十年，非宣召不出。有就见者，必闻，众宾礼见於堂上，未尝到权贵人门下。侍上前终日论道，无一言及时事，或问之，曰：朝廷事有宰相在，非臣等所知也。
　　刘卞功
　　先生刘卞功，滨州人也，自少好道。家居，有老父过其门曰：善补铁。先生曰：我一鬲败，能补否？老父曰：人破尚能补，尸鬲乎？先生知其非常人，遽再拜，老父因以丹饵之。自是尽弃世事，穿窟室以居。人欲见者，由窦中入，然未有真契者也。宋徽宗三遣使召之，坚外不应诏。徽宗益钦重之，赐号高尚先生。先生於书无所不通，而初未尝苦学也。与人谈，必中庸要道，大盘云：清静无为，不以外物累心，则神全而守固，蜂趸不能毒，寒暑不能侵。世之人若之何以嗜欲害身，以货财害子孙，以政事害人，以学术害天下。后世致忘其寿命之宗，终不觉悟。曷若吾上下与天地同流，独不快於心哉。钦宗靖康初，先生始去其乡，游巴蜀，浮江浙，窥衡湘，盖有意於接物矣。在蜀得二士，日邓、曰柴，自是常从之。先生至昊，又得桐庐李季次仲，授以方书。次仲行之甚笃，道亦成。先生尝以告锺离先生求援度次仲，云：鼻通三剑，脑炼九丹。次仲妻故盲，先生过，次仲唾手拭之，乃复明。尝与次仲约明年春赴茅山鹤会，次仲如期往，有鹤数百，飞集山上，而物色先生，不见，独部、柴二士在焉。从而问之，则望众中一人神宇轩举者曰：先生也。次仲曰：何与昔异乎？方士曰：先生已换骨矣。出一经骨示次仲，次仲至今藏之。山有华阳洞，石若屏者，曲折数重，其下陂池不测。先生因与入，曰：吾自此从黄真人游罗浮矣。遂不出。或云今在蜀之青城山，人不得而见之也。
　　刘元道
　　刘元道字景初，开封府人。世武弁，独元道慕庄老。幼投道士李居演出家，服黄冠。性简淳静厚，犯而不较。喜读书，道藏之外，九经子史，历历成诵。每接宾友，似不能言者，以事扣之，其应如响。宋徽宗初兴道教，诏天下搜访道家遗书，就书艺局令道士校定，元道首与兹选。自是稍迁签书道录院事，以至左右街道录，无不遍历，官至太虚大夫药珠殿校籍，绳校之外，未尝更革一事以动人，士大夫多以此喜之。凡赴内道场，或宣至便殿论道，赐予甚厚。独元道所得，随即散之。一日，林灵姜以下道官数人侍上侧，上出宝货，使各随所欲而取之，元道独取铜器香奁而已。金人犯阙，多贪金币。道流平日所得，官悉搜检，问有抵刑狱者。惟元道，官知其实无，亦不问也。性雅不喜释氏，金人犯顺之后，有溺於浮屠者，问云：主上好道如此，宜承曩既，今乃尔，何也？元道答曰：梁武舍身为僧奴，铸兵器为道具，竟不免侯景所迫，是亦事佛所致耶？或者唯唯而退。元道后隐去民问，时有见之者。
　　董南运
　　道录董南运，字宣明。道行高洁，其徒素所推伏。金人犯阙前一年，忽云：吾梦仙童资黄书召我为炎峰主者。翌日，无疾羽化，寿七十余，颜貌如四五十岁人。
　　王秉文
　　道士王秉文字彦衡，隶籍於庐山太平兴国宫。成道后游京师，时朝廷方建神霄万寿宫，赐紫衣，命充典客。忽有方士来访，见几问有周易，就布等数云：此地当有兵厄，子非数中人，宜避之。因授以存三守一之要，黄帝和扁之诀，遂辞职还山。宋高宗建炎四年，本宫毁于贼兵。次年寇退，慕有任其责者，王乃领副职於灰烬之余。经营数载，金碧像焕然一新。遂谢宫事，杜门燕居三十余年，即其居日三一堂，因号三一先生。日阅道藏，究竟秘诀，留心医药，此外无他嗜好。至孝宗乾道二年上元夜，梦神人告曰：上帝命汝主华大涤洞，赐汝返魂丹一粒，复汝精神，还汝元气，当以神光白马诸司官吏迎送入洞。言讫觉悟。翌旦语诸徒曰：尘世不足住，吾将往矣。因取所着圣治显验集十四卷，西山真君签解一部，十全脉诀一部，朝斗紫庭秘诀一卷，授与徒孙秦致祥等。至二月朔旦，沐浴更衣，凝然而逝。本州太守康敷文以文祭之，见太平兴国宫事实。
　　刘烈
　　道士刘烈号虚谷子，初生时母感异梦，长而有超卓之才。肄业於庐山太平兴国宫，交游不杂，王公大人叹其貌有太古淳风，必异日之道器也。宋高宗绍兴六年，创草庵扁日真一。每日端然检板道藏经史，一览随记。士大夫愿纳交焉，如晦庵朱文公与谈易，论还丹之旨，留诗云：细读还丹一百篇，先生信笔亦多言。元机馒向经书觅，至理端於目睫存。二马果能为我驭，五芽应自长家园。明朝驾鹤登山去，此话更从谁与论。张于胡孝祥一见赠诗云：福地中藏小洞天，洞天幽处炼神仙。个中得趣惟虚谷，火候参同妙自然。罗枢密点、王参政炎曹、两府勋风凤溪颐、岳吏部甫诸名公，皆往来谈易，酬倡吟咏。至孝宗隆兴元年，注解周易正经及六壬总括机要一部。诣京投进，蒙宣见，问道赐宴。后居山十载，至乾道九年六月，不食四十余日，惟饮玲水。至七月十四日，将亲书登真隐诀二十五卷，并上经九卷，送入本宫藏史。次日中元节，亲笔留诗颂，有云：虚谷子兹欲遗形弃世，扫边人问，趋烟霞广莫之乡，与道冥一焉。十六夜步月登庐山青牛洞绝顶，端坐而化。有还丹百篇，杂着诗文，周易解义及历代君臣括要图，并行於世。
　　蓝乔
　　蓝乔字子升，循州龙川人。母陈氏，无子，祷於罗浮山而孕。及期，梦仙鹤集其居，是夕生乔，室中有异光。年十二，已能为诗章，有相者谓陈曰：尔子有奇骨，仕宦当至将相，学道必为神仙。乔曰：将相不足为，乃所愿则轻举尔。自是求道书读之，患独学无友，因辞母，之江淮，抵京师。七年而归，语母曰：兄本飘然江湖，所以复反者，念母故也。瓢中出丹一粒馈焉，曰：服之可长年无疾。留岁余，复有所往，以黄金数斤遗母曰：真气嘘冶所成，母宝用之，儿不归矣。潮人昊子野遇之於京师，方大暑，同登汴桥买瓜，乔曰：尘埃污吾瓜，当於水中瞰尔。自掷於河。昊注月以视，时时有瓜皮浮出水面，龄迩俨然。至夜不出，昊往候其邸，则已酣寝，鼻问气如雷，徐开目云：波中待子食瓜，久之不至，何也？昊始知乔已得道，再拜愧谢，遂与执爨。后游洛阳，布衣百结，每入酒肆，辄饮数斗。能置纸百幅於足下，令人片片拽之，无一破者。盖身轻乃尔。语人曰：吾罗浮仙人也，由此升天矣。一日货药郊外，复置纸足底，令观者取之。纸尽足浮？风云偷修，蹑而上升。仙鹤成群自南来，起望之隐然。历历闻空中笙箫之音，犹长诵李太白诗云：下窥夫子不可及，矫首相思空断肠。母寿九十七而终。葬之日，樵牧者闻墟墓问哭声，识者知其来去云。英州人郑总作传。
　　沈东老
　　昊兴之东林沈东老，能酿八仙白酒。一日有客自号回道人，长揖於门曰：知公白酒新熟，远来相访，愿求一醉。宋神宗熙宁元年八月十九日也。公见其风骨秀伟，堂然起迎。徐观其碧眼，有光。与之语，其声清圆，於古今治乱，老庄浮屠之理，无所不通，知其非尘埃中人也。因出酒器十数，於席问，公曰：闻道人善饮，欲以鼎先为寿，如何？道人曰：饮器中惟钟鼎为大，屈卮螺杯次之，而梨花蕉叶最小，请戒侍人，次第连斟，当为公自小至大以饮之，笑曰：有如顾恺之食蔗，渐入佳境也。又约周而复始，常易器，满斟於前，笑曰：所谓杯中酒不空也。酒至前即尽饮，更相酬劝。道人因命东老鼓琴，乃浩歌而和之。又尝围棋以相娱，止弈数子，辄拂去，笑曰：柢恐棋终烂斧柯。道人自日中至暮，已饮数斗，无酒色。是夕月微明，秋暑未退，蚊虻尚多，侍人秉烛驱拂，偶灭一烛。道人乃命取竹枝，以余酒嘤之，插於远壁，须臾蚊纳尽趋壁问。所饮之地，洒然无有。东老欲有所叩，请学驱蚊之法。道人曰：且饮，小术乌足道哉。闻公自能黄白之术，未尝妄用，且笃於孝义，又多阴功，此予今自所以来，寻访而将以发之也。东老因叩长生轻举之卫，道人曰：以四大假合之身，未可离形而顿去，惟死生去住为大事，死知所住则神生於彼矣。东老摄衣起谢有以谕之，道人曰：此古今所谓最上极则处也。此去五年，复遇。今日公当化去，然公之所锺爱者，子偕也，治命时不得见之。当此之际，公亦先期而知，谨勿动念，恐丧失公之真性，东老颔而悟之。饮将达旦，则瓷中所酿，止留糟粕而无饮沥矣。道人曰：久不留浙中，今日为公而来，当留诗以赠。因擘席上榴皮，画字题于庵壁，其色微黄，渐加黑。诗云：西邻已富忧不足，东老虽贫乐有余。白酒酿来因好客，黄金散尽为收书。已而告别东老，启关送之，天渐明矣。握手并行，笑约异时之集，至舍西石桥今名回仙桥，道人先度乘风而去，莫之所适。后四年中秋之夕，东老微恙，乃嘱其族人而告之曰：回道人曩年问此月十九日，尝诵予曰：此去五年复遇今日，当化去。意在明年，今乃熙宁之五年也。子偕又适在京师干荐，道人之言，其在今日乎。及期，捐馆，凡道人所言皆验今湖州有回仙观，仙边存焉。
　　车四
　　蔡元长初登第，为钱塘尉巡捕。至汤村，薄晚休舍，有道人状貌甚伟，求见。蔡平日喜接方士，亟延与语，饮之酒而去。明日宿他所，复见之。又明日泊新村，道人复至，饮酒数尽斗，恳曰：夜不能归，愿托宿，可乎？蔡始犹不可，其请至再，不得已许之。且同榻，命蔡居外，己处於内，戒曰：中夜有相寻觅者，告勿言。蔡意其奸盗亡命，将有捕者，身为尉，故匿之不便也。然无可奈何，辗转至三更，目不交睫。闻舍外人声，俄顷渐众，遂排户入。曰：车四元在此，何由？叵耐，欲就床擒之。或云：恐并损床外人，帝必怒，恐获罪。蔡大恐，起坐呼从吏，无一应者。道人安寝自如，撼之不动。外人云：又被渠蝉了六十年，可怪可怪。咨嗟良久，闻室内如揭竹纸数万番之声，鹦呜乃寂。乎从者，始应，问所见，皆不知。道人婴然起谢曰：某乃车四也。赖公脱此大厄，又可活一甲子，已度第三次矣。自此无所患。公当贵极人爵，吾是以得兔。如甚不然，与公皆死矣。念无以报。吾有药，能化铜铁马金银，公欲之否？蔡拒不受，强与乾汞一诀曰：他日有急当用之。天且明，别去，后不复见。蔡以其说传中子修，蔡死，偷家窜广西，赖是以济。蔡之客陈丙，尝为象郡守，亦知其详。
　　章警
　　章誉字隐之，成都人。自幼不群，天才卓异。修举业之暇，精妙於易。注太玄经至九卷，忽昼寝，梦见杨子云曰：太玄犹如一浮图，有十三卷，汝注至九，天机岂容易泄耶？誉觉，甚疑异之。后略注至十卷，进上宋神宗，喜，赐爵，不受，封为冲退处士。尝与邵雍康节友善。因游广汉金雁桥，见一童，年十二，斋诗。誉喜之，拉同归，更名经童，誉常看黄庭经，凡看罢，童窃窥之。一日有青衣童持书至，警接书，已失青童。观书皮云南岳布衣真一子书，至西州冲退处士处。及开，但一章，诗云：未遂山中吟，时闻世上音。笑言失真诠，尘秽浊神襟。归殖南国芝，点化北淇金。千日勤耕耘，自然生瑶琳。督因游西溪，偶擢足，有异人李士宁访之，誉遽云：足濯西溪流水去。李速应云：手持南岳寄来诗。誉惊而笑曰：何以知之？李云：久矣。李辞云：吾先往南岳，君宜早来。自后李不复见。经童一日告去，督曰：汝欲何往？童曰：先往南岳候先生。誉曰：汝何以知之？童曰：久矣。童坐亡逾月，督别相知而尸解。誉尝炼丹，后服丹，化如蝉蜕也。今人时见之於南岳。段顾言吊之，诗略云：尸解去难寻，空留一鼎金。西州大隐没，北极少微沉。又张贤良诗云：西海从来镇大名，或闻蝉蜕弃遐龄。青城已结神仙倡，碧落俄沉处士星。金鼎炼成真汞药，玉堂传授太玄经。平生是我深投分，自愧无才与勒铭。
　　邢仙翁
　　宋神宗熙宁四年辛亥岁，有武人李□ 官衡州捕盥，探入九疑山，路不可上，舍辔民舍，望前岭青烟贯空凝然，指问村人，人曰：见之，不知为何所。李识其处，告举子李彦高，彦高困场屋久，好奇，去学黄老不死术。闻之心悦，裹粮偕李同行。攀绿而上，忽得平地草堂数问，入见老人燕坐，惊曰：子何能至此？此非人可到。答：以慕道来耳。老人笑揖之坐，问姓字，曰：吾唐末人，避世来此，姓邢氏，名不欲闻世问，彦高意其邢和璞，曰：非也。因言闻今国为宋，不知天子姓氏。彦高以熙宁天子传序年月对，老人颔之。彦高请其地，皆不答。归益粮，复至。老人笑劳之，留五日，惟授以吐纳炼气术。语倦，援琴作操，堂上惊雷怒涛，余出不绝。自此继往，老人延如故人，无问矣。遂参问内事，曰：此事秘密、未易言也。因曰：吾校天上书，自有程限，子妨吾事，勿更来，吾亦不久徙去。彦高顾书曰：仙矣，犹用此耶？曰：岂有不知书神仙，此皆着自琼房，击玉籍者分伟，已则归之，再给也。徘徊竟别去，出十二诗赠彦高。今记其二，云：无言隐几闲松肩，万古襟怀独自灵。笺契时铺三卷篆，弹冠常动一簪星。青童去励南山木，野客来寻北帝经。天道不须窥牖见，满门山岳目青青。事业功名不足论，好乘年少入真门。浑如一梦庄生蝶，况是千年柱史孙。须向黄庭分内外，不交周易秘乾坤。他年陵谷还迁变，家住蓬瀛我尚存。篆皆古文，彦高莫识。后不复再往。讨寻其字，十八年始究。彦高颇得道，今往来湘衡，人无知者。王性之为作邢仙翕记。
　　贾善翔
　　道士贾善翔，蓬州人，字鸿举。善谈笑，好琴嗜酒，混俗和光，默究修炼。苏束坡尝过之，献书问曰：身如芭蕉，心似莲花，百节疏通，万窍玲珑。来时一，去时八万四千。末云：鸿举下语。善翔答曰：老道士这裹没许多般数。善翔於宋哲宗朝作犹龙记暨高道传，行於世。一日在亳州太清宫，众请讲太上洞玄灵宝度人经。至说经二遍，盲者目明。时会中有一媪，年七十余，丧明已三十年，一闻经义，豁然自明。后启醮之夕，梦众灵官传太上命，赐其仙服，以善翔为太清宫主者。数日后，竟返真。张商英作真游记，编载其事。
　　周史卿
　　周史卿，建州浦城人。宋哲宗元佑初，如京师，赴省试，中途遇道者云云，即与弟子入由果山炼丹，声价籍籍。士大夫经山下，无不往见。吕吉甫自建安移宣州，苦足疾，不能行，来谒周。周请吕伸足直前，为布气，令人以扇煽之，少顷足疾，火热炎上彻心，良久痛遂己。凡在山二十年，丹垂成。一夕风雷大作，霹雳甚震，晓视药炉，丹已失矣。周不意，遂出神求之，谓妻曰：我当略往，七日且复回，未死也，切勿焚我。妻如其言。周平生与一僧善，僧亦在他山结庐，闻周死，来吊，力劝其妻曰：学道之人视形骸如粪土，既去矣，安足惜，妻信僧言，泣而焚之。明日而周回，则已无形体可生矣，空中咄咄责其妻而去。异日僧复来，妻以前事告之，僧曰：吾适方闻讣，故来，前日未尝至。乃悟魔所化也。其家后置周影像於僧舍，日轮一行者奉香火，必於地得四钱。又留醋一瓮，至久不败。
　　刘大头
　　秘校过斋徐谊，秦人也。宋哲宗绍圣中，赴调京师，过洛中，时盛寒，丐者外道侧，谊恻然悯之，探筐中得钱三百文，尽以界之。丐者初不谢，既行数十步，始於马后追呼云：荷官人仁惠济此余生，官人他日到京城，愿访竹册巷刘大头家。谊许之，到京已忘前语。一日，诣亲故，过小巷，问左右，云：此竹册巷也。谊乃忆丐者之言，扣门呼刘大头者三，大头出迎曰：官人信士，乃肯访此贱老。揖坐小轩中，呼其妻出迎，拜曰：我前日不遇官人，且为饿砖。亟命具酒盘中，惟贮大桃数枚。酒三行，谊辞退。丐者曰：贫贱无以为意，愿献此桃而已。谊袖之以归。及至所居，觉渐重，不能胜。取视，皆真金也。复往，则其室虚矣。
　　历世真仙体道通鉴卷之五十一竟
　　历世真仙体道通鉴卷之五十二
　　刘混康
　　刘混康字志通，晋陵人，其上世皆不仕。母朱氏，於宋仁宗景佑二年十二月二日茅君下降之夕，梦一羽士入其室，觉而生混康。年十三，依本郡太和观道士汤含象受业。嘉佑五年，试经为道士，脱落世故，日闯道书，於洞经妙旨，独心得之。患世无明师，乃散发登坛，以天为宗。已而闻三茅道士毛奉柔偏得观妙朱君之道，遂往依焉。毛一见而奇之，悉授以大洞经录。乃结庵於积金峰居。一日，有羽人同造其庐，指庵之东隅谓之曰：汝即此居，抱神守中，德惠及人，当无愧於前人矣。又顾混康额问曰：此无作之地，道之所尚，非可以有疵也。以手扪之，明日瘢灭。混康由是勤行利人，远近宗仰。哲宗时召至京师，赐所居庵为元符观。徽宗即位，召赴阙《皇朝通鉴纪事》云：混康有节行，颇为神宗所敬重，故上礼信之。名不宁二年，乞归山。七月，有旨用观妙先生朱自英奏，草九老仙都君即文琢玉赐之，仍赐号葆真观妙先生。五年七月，加号葆真观妙冲和先生。大观二年四月，同泰州道士徐神翕、天师张虚静，一时复会上清储祥宫，各赐道院以居。未几羽解。五月，特赐太中大夫。始末优异，备载丰碑。
　　王筌
　　王筌字子真，凤翔阳平人。其父登科，兄弟皆为进士，荃独闲居乐道。一日郊行，憩瓜圃间，野妇从乞瓜，乳齐於腹。荃知非常人，问其姓，曰：吾萧三娘也。荃取瓜置诸索以遗之，妇就食，报其余，曰：尔可尝乎？荃接取而食，无难色。妇曰：可教矣，神仙海蟾子今居此，当度后学，吾明日挟汝往见。及见海蟾，海蟾曰：汝以夙契得遇我。命长跪，传至道，授丹诀，戒以积功累行。遂还家白母，遣妻归。周游名山。一时大臣荐其贤，赐封冲虚处士。宋哲宗元符三年，再游茅山。先是，中峰石洞忽开，真诰所谓华阳洞天便门者也，一闭千岁矣。又甘露荐降，道士刘混康曰：必有异人。既而荃乃来，受上清录。是夕仙乐闻於空浮之上。留瑜岁，昼梦二天人与黄衣使者数百，乘拥白虎来迎，跨虎而行，登危蹑险。由中峰入石洞向所开便门。顾视左右金庭玉堂，两青衣童子入通见茅君，再拜谒。君问：劳甚厚。曰：帝已劫汝华阳洞天司命府丞。因赐金劝以还。及寤，别混康曰：吾数将尽，且有所授，从此逝矣。下投道人葛冲曰：敢以死累公。预言八月十七日当解化。及期，具衣冠端坐而逝，时徽宗建中靖国岁，春秋六十一。
　　徐守信
　　神翁徐守信，海陵人也。为天庆观佣役，服弊衣，曳绳屦，或时胱足而行。终日无为，惟执警洒扫，且诵度人经不绝口。有道士徐元吉，他方来，病癞甚恶，众厌恶之，斥居观后茅庐中。神翁独肚事之，元吉已而死，神翕丐钱为敛座。既已，归茅庐，哭三日，出而徉狂，稍稍有异事，人神之，因称为神翁，始知得道於癞道士也。观中或绝食，神翁曰：吾当为汝求之。即入殿上，卧久而出，语众道士曰：至矣。顷之，负米而至者肩相摩也。有以白金为奉，神翕置之床。盗阐其亡方发关而入，则见神蒲正色坐床上，盗惧而走，自是四方多来问灾异。吕惠卿吉甫除丧赴阙，枉道过神翁。神翁惊奔，吉甫追之。神翕顾谓曰：善守善守。吉甫拜而去。既还朝，俄以事黜知单州。蒋之奇颖叔主发运江淮，议凿漕渠，而忧有石不可迩导，疑未决，以访神爷。神翁望其来道谕之曰：开即开，何许人也？颖叔叹服曰：异人也。漕渠遂果开。宋哲宗不豫，遣哲甫降香至，神筑书符，吉甫以进。未几，徽宗嗣位。崇宁初召之，不肯往，强舆至东都，复不可留，乃礼归之，即海陵为建仙源万寿宫使居焉。大观末尸解去。
　　张润子
　　张润子，不知何许人也。往来嵩高山中，常为役於诸道士精舍，而不肯受其一钱。蹑屦而衣褚，寒暑不易也。每语人曰：人身要滋润。人不领其旨，但呼为润子。或叩其言，则复谬乱，其辞不可诂。世传其诗曰：淇津探藏大道根，槁形存志默然昏。霏霏雨洒昆仑路，浩浩风轰瀚海门。日月气交金鼎暖，乾坤爻动玉炉温。须将此理生前炼，莫学凡夫死后论。久之，去佣於郑州之新郑李氏。宋徽宗崇宁三年，辞李氏，留颂曰：学勤于初，成之有余，一身常润，百海不枯。道隐元冥，毂食鹑居，精成功毕，复我清都。是日，＇语其徒曰：玉皇有诏，吾升天矣。顷之，舍东南巨槐上有五色云、天乐之音，润子乘云而去。
　　王吉
　　王吉，单州老兵也。盛夏常坐外烈日中，隆冬没溪水，惟见其首，邦人多称其有道。宋徽宗崇宁初，万俟虚从其父为单州太守，吉时过虚，虚延之书馆，饮以酒。酒竟，吉辄取案上笔书精方，用药才一二，以治奇疾无不愈者。虚方少年，未之重，率随手弃之。一日，吉来语虚曰：贵人频以酒食害脾胃，遂致恙。吾以按摩法授君，然慎无漏吾言。已而忽告虚曰：吾将去矣。翌日而化，或为痪之。居数月，有见於傍郡者，归发痉，惟所蹑层存焉。虚自是年垂七十，颊如桃花，益能加餐，每剧饮至夜分，而用其所授之法，有验，虚始悔恨少时不能知其异人，求学其所以长生久视者。虚所受，虽其兄亦不得，传兄参知政事也。
　　祝大伯
　　祝大伯，不知何许人也，尝为佣於信州贵溪桂安时家，大伯外若椎顿者，而服役唯谨。一日，忽自外来，举止异常，且曰：适有道人以药遗我，今能不食矣。安时验之，果然。自是盛夏暴烈日中，冬偃冰上，然为佣如故。桂氏稍重之，欲以为客，大伯辞曰：吾当为人佣，岁满乃去尔。久之，当宋徽宗大观三年，忽告安时曰：去此十余里白花岩，有人召我，主翁能俱往乎？安时即从之。未至，已闻管弦之音，彤云郁然覆山。安时方愕盼，而大伯辞去。言未卒，已不见。
　　刘益
　　刘益，京兆蓝田人也，隐居子直庵庐六十年，肤如玉，面有壮容。饮酒数斗不乱，上下峻皈若履夷途。宋宣和初，京兆以闻，徽宗遣使召之。方秋剧雨，泥悼没踝，益徒步而使者骑不能及。既至东都，徽宗礼之厚，然非所乐也，力求还山。常止於华严川浮屠精舍。宣和末告其徒曰：山川草木何腥膻之甚耶？吾恶之。遂尸解去。将葬，体如蜕焉。已而戎难作，其徒始异
　　其言。
　　魏二翁
　　魏二翕，濮州雷泽世农也。乡父老自幼见之，状貌常如七十余。身一布裘，手持蒲篷，曳杖而行。素不知书，瞳子若咤然而能蝇头细书，时时语人祸福，里闸稍重之，方严冬，或制矿奉二翁，窃盗问知之，夕至所止庐傍。二翁逆呼其名曰：尔需我演乎？遂投与之。盗惊，谢再拜而去。先是，邮城有王老志者，徽宗尝梦见之，即日召至东都。少焉复闻二翁名，遣使即所在起之，使者访得其庐，但闻二翁鼻息够贻如雷，而不见其形影。使者惧无以复命，请甚至。二翁只在其庐也，迫之行，则又不知所在，竟不能致，惟得颂一章以归。其辞曰：我今入山，避此嚣烦，卫以卒史，聘以达官，岂易我乐，物外清闲，养真存气，七返九还。金丹既就，遂陆仙坛。蓬莱绛阙，玉户金关。有能学我，云路非难。宣和初，忽尸解去。乡人为敛葬之，举棺若空，遂启视之，惟有藏头诗云：火田心主须防慎，行方成后世传。守坎离为要妙，趋名利作忧煎。程若识丹霞法，路应归紫府仙。
　　王老志
　　先生姓王，名老志，濮州之临泉人也。尝遇锺离真人授内丹要诀，以道术知名。沂州有公吏，欲求事左右，寄所亲致意，先生答之诗曰：多年退罢老公人，手种桑麻数百根。尽是笔头授捻得，一枝枝上有冤魂。竟拒不见。濮有士人饶口，欲以语穷之，往造焉。其居四面环以高塘，但开狗窦出入。士人匍匐就之，方谈辞如云。忽见地有旋涡处，俄已盈数尺，中有鳞甲如斗大。先生谓士人曰：子亟归，稍缓必致奇祸。士人遽出，行未五里，雷电雨雹倏起，马蜷局不行，乃入土室避之。望生生庵庐百拜乞命，仅得兔。宋徽宗政和三年九月，诏州县敦遣至京师，赐号洞微先生。四年正月加号观妙明真洞微先生。先生虽掉头禄豢，然时出危言讽天子。一日，徽宗召之入禁御，显肃皇后在坐，先生卒然出幅纸曰：陛下他日与中宫皆有难，臣行死，不及见矣。臣有乾坤鉴法，可以厌禳。然尤当修德，始可回天意。请如臣法铸乾坤鉴，各以五色流苏垂真於寝殿。臣死后，当时坐鉴下，记忆臣语。日仿一日，思所以消变於未形者，上炼受其说。有韶尼工，鉴成进御，而先生归濮解化《皇朝通鉴纪事》云：宣和四年十月辛未，观妙明真洞微先生王老志卒，赐金以葬，赠正议大夫。《宣和录》云：先生所居地必生花，谓之地锦。靖康陆方之祸，二宫每宝持之。且叹其先识，纳君於正道也。
　　李思广
　　李思广字景渊，庐陵之吉水人也。幼岁隶业开明观，后策经受冠褐。志操特异，每放意山水问，得钱即易酒，或独饮於市。年逾七十，容貌不衰。少与人言，不知其何修证也。宗徽宗政和四年，浮游螺川，常驻於习溪桥酒家，一老妪颇以为异常，以倩酒饮之，不问酒直有无，岁久不替。一日忽谓妪曰：我将有所往，谢尔厚顾，别得奉书为报。又留饮，至醉宿千肆中，次晨起视，则已化去。形体温然若生，香满一室。复闻于外，遽报所亲殓葬后园。月余，有客自衡岳来者，云途中邂逅景渊，樵亦熟识，见衣冠如故。寄书谢酒妪及亲族，后聚众发冢开棺，不见其尸，唯存绦系竹杖而已。
　　荣阳
　　荣阳，东平人也，常斋墨於市，人称之为二郎。其后游蜀至尤县，与郡从事登越王楼，夜有屋瓦堕，二郎曰：一败鬼为之尔。从事以问守卒，云：日者缮修楼时，有梓人堕败而死。从事大惊。二郎俄谓太守赵某曰：宜亟去，不然祸将及。明年，南蛮毁障候深入蜀，以下皆得罪。宋徽宗宣和初，诏求异人，部刺史以名闻，诏乘传至东都。二郎曰：时方如是。我尚何为哉？部使者强之，不得已遂就道。既至，徽宗访以所学，不对，因赐钱十万遣归。二郎复还蜀，乎居不食，惟时饮酒。与成都诸生马倩饮闻中，饮已，二郎举袂，若有所招者。顷之，钱出於袂，盈几上，而去。会其数，则与酒直相当也。见病者，则取木枝尺许嘘之，置病处，寻取掷于地践之，或又弃之，病者辄愈，或苦目咤，二郎曰：吾分汝以目光。即张目，令盹者视之，二郎目光注射，殆不能视，其咤亦臧。一日携郑子成墨过刘长源父所，长源父调之，则烂烂成金矣。长源云：见二郎四十年，有壮色，未尝衰，多言隋唐五代事。或曰：二郎盖善移精变气之术。高宗绍兴中，荣疑以提举茶马入蜀，云：二郎，其曾大父行也。盖其先五世。曰：诬者转漕益都，二郎从之，当时殆百数十岁，居青城山小麻溪。於绍兴问化去。
　　雍广莫
　　汪叔詹字致道，徽州歙人。宋高宗绍兴十八年，以司农少卿总领湖北财赋，尝赴大将田师中宴集，适最后至，漕使鄂守已先在与田弈棋，一道人日木先生者，亦坐於傍，见汪揖曰：久别，健否？汪愕然曰：相与昧平生，何言久别？道人曰：公已为贵人，忘之矣，独不记宣州道店说牛奇章事乎？汪丰然起谢。道人去，汪谓诸客曰：徽宗崇宁五年初登第，得宣州教授，以冬月单骑之官，投宿小村邸，惟有一室，一秀才己先居之。日甚暮，不可前，不得已推户径入。曰：值暮至此，与公同其室，可乎？秀才方踞火坐，顾曰：唯唯。良久忽言曰：公曾读唐书否？某愠曰：某虽寡学，宁鄱陋至是？又笑曰：记牛僧儒传否？某以其言无序，怒不答，秀才曰：吾言非他，公乃僧儒后身，前生为武昌节度使，绿未尽，今生当再往，异时官禄多在彼土矣。某亦异之，疑为相师，问其姓字，徐对曰：公知有雍孝闻者乎？吾是也。自崇宁之初殿廷驳放，浪迩山、林，偶有所遇尔，叩其术，不肯言，终夕相对，论大道而已。至晓别去，不复再见。蜀人皆言其已死，适睹道人之貌，盖雍君也。丰采与四十年前不异，真得道者也。坐客莫不惊叹。汪再漕湖北，又守鄂州，为总领，累年皆在武昌。木生名广莫，往来河沔问，见人惟谈文墨，殊不及他事，无有知其为异人者。沈浚字道源，亦识之，云：政和中以道士说法，徽宗谓其得林灵素之半，故以木为姓。
　　皇甫涣
　　皇甫涣字致远，开封人也。赋性闲淡，有敏识卓见。修举业之暇，尤妙於三玄。知命不负，学作黄冠，在京东太乙宫受业，举止状义而不明。宋徽宗政和初，朝廷兴道学，先生向化。次年，试辟雍，作魁，圣览程文，赐金坛郎，不就，乞换自在公。凭野装游历，寻访於西洛，遇至人冯野人，得其道要。后游南岳，柄凌虚台会真观思真。未几，诏赴阙，居太一宫高士寮。后乞还山，居汝水而坐亡。
　　茴香道人
　　宋徽宗政和末，林灵素开讲於宝箓宫，道俗会者数千人，皆擎腮致敬，独一道人瞋目在前立，林讶其不拜，叱曰：汝有何能？答曰：无所能。林曰：既无所能，何以在此？复答曰：君无所不能，亦柯以在此？徽宗时在幕中听，窃异之，宣问实有何能。对曰：臣能生养万物。即命下道院取可以布种者，得茴香一掬以付之，俾二卫卒监视，种於艮岳之趾，仍护宿於院中。及三鼓，失所在。明日视茴香，蔚然成丛。
　　邹葆光
　　邹葆光，少隶罗浮山冲虚观道士籍。宋徽宗宣和中，名闻九重，召至凝神殿，试以道术。有七道士从之，倏不见。上问为谁，葆光对曰：臣居山习剑术，此七人者，古松也。上异之，拜金坛郎。
　　龚元正
　　龚元正字端本，武陵人，家贫好学，带经而锄，后去为道士，天性淳态，向道精专。创建新宫大殿，巍楼杰阁，广厦重廊，金碧辉映。手植松杉数十万株。宫成，赐额万寿，赐号冲逸大师。住持四十年，未尝背众一食。一日召其徒曰：不出五日，吾逝矣。四日端坐，诵老子《道德经》，迟明俨然而化，时宋徽宗宣和年。
　　沈若济
　　沈若济，临安人，结庵茅山，以施药为务。宋徽宗宣和问，蒙召对，赐封洞元先生。尝指华阳洞之东隙地曰：死必葬我於是。其徒以地势污下为言，不听。高宗绍兴十五年解化，其徒奉治命掘地六尺许，得石板，大书六字曰：沈公座剑于此。观者异焉。
　　张淡
　　衢州人徐逢原，居郡之峡山，少年时好与方外人处。有张淡道人过之，留馆其门。巾服萧然，惟着青布夹，道衣中无所有，虽盛冬不益也。每月夕则携铁笛入山问吹之，彻晓乃止。逢原学易，尝闭户蝶大衍数，不得其法。张隔室呼之曰：一秀才，此非君所解，明日当语子，明日授以轨柝等步之卫，凡人生死日时与什器草木禽畜成坏寿夭皆坐，因持以验之，不少差。最好饮酒，时时入市竟日，必酣醉而返，而囊无一钱，人皆云能点艮以自给。逢原欲测其量，召善饮者四人，更迭与饮，自朝至暮，皆大醉，张元自如。夜入室中，外人望见其倒壁下，以足挂壁，散发垂瓦盆内，酒从发际滴沥而出。逢原之祖德诠，年七十余矣。张曰：十八翁明年五月有大厄，速用我法禳桧，可复延十岁。徐氏不信，以为道人善以言相恐，勿听也。语才出口，张已知之，即舍去，入城中罗汉寺。明年五月，德诠病，逢原始请之，不肯行，因死。其徒有头陀一人，又秘藏纸画牛一头，每与客戏，则曰：图挂壁到生草其傍，良久草或食尽，或埘龄过半，遗粪土地，可扫也．。后以牛与头陀，而令买火麻四十九斤，纽为大索，嘱之曰：吾将死，死时勿棺殓，只以索从肩至足通缠之，掘寺后空地为焰埋我，过七日辄一发视。头陀谨奉戒，既死七日，发其穴，面色如渥丹。至四十九日，凡七发，但余麻索在，并败履一双，尸不见矣。逢原尝赠之诗曰：铁笛爱火风月夜，夹衣能御雪霜天，伊予试问行年看，笑指松筠未是坚。张以匹绢大书之，笔迩甚伟。又以匹绢书炼汞法授逢原。逢原死，乡人多求所书法，其子梦艮不欲泄，举而焚之。
　　张拱
　　汴人张拱，举进士不第，家甚贫，母党龚氏，世为医，故拱亦能方术。置药肆於宜春门后坊，仍不售。尝晨起披衣，栉发沐洗，类有道士迎日而来，目光炯然，射日不瞬。径造肆中，顾而不揖。振衣上坐。拱颇忿其倨傲，作色问所来，答曰：汝无诘吾所从来，正欲见汝耳。拱意此妄人，京师固多其比。掷一钱与之，麾使去。笑曰：吾无求於人，以汝有道质，故来诲汝，何相拒之甚邪？拱悟，取冠巾而出，与之语及仙家事，理致精微，闻所未闻。於是始愧悔曰：拱鄙人，眼凡心惑，仙君幸见临，愿终教之。道士曰：汝何求？曰：家贫，奸粥不继，傥使不食可饱，俗上愿也。俄而斋蒸枣者来，道士取先所掷视钱买之，得七枚，顾谓拱曰：神仙以辟谷为不然，却粒则无滓浊，无滓浊则不漏，由此亦可入道。张子房诸人乃以丹药疗饥，固已迂矣。汝欲得此道，自此不淫色可乎？人能不淫，俗念自息。俗念既息，则仙才也。乃取七枣熟视而嘘之，曰：汝啖此，可终身不食。人或强使之食，亦无禁。复欲不食，则如初。但汝有老母妻子，未可相从。然既啖七枣，当应七梦，豫为汝言，汝事亲既终，婚嫁既毕，已能不食，复又何求？宜脱身诣名山，於悬绝处寻石穴深广有容者，自累石塞门。一念不起，坐外行立於其问，自有佳趣。仅及半纪，则汝之身如蝉出壳，逍遥乎六合之外矣。过此，非今日可语汝也。言竟，摄衣而起，拱固留之，不可，起出门，无所见，拱乃知其非常人，怅然有所失者累月。闻饮食辄呕，遂不食。逾二年，粪溺俱绝，神气明爽，步趋轻利，每自试其力，从旦至暮，绿京城外邪可匝者五反，盖数百里也。前后得七梦，如道士言不少差。母病痔二十年，众药不验，馒以七枣余核进之，一夕而愈。拱既不御内，视其妻如路人。妻郭氏性刚，果忿患而卒。家人益忧疑之，逼而馈之食，食逆而吐。前后或食或不食，朋友疑其诈者，肩诸室试之，不以为苦人。或召医，则携药而往，至则登病者之席，坐于旁，虽逾旬涉月，杯水粒无所需，喜饮，好作诗，行年六十而颜色如壮者。后其母殁，不知所终。李方叔作传。
　　李笺
　　济南李爰字定国，寓临安军营中，以聚学自给，暇则纵游湖山，尝诣今慈寺，过长桥，於竹径迷路，见青衣道人林下雕筝，爰揖之，道人问所往。曰：将往争慈瞻礼五百罗汉。道人曰：未须去，且来同食。烧笑食之，甚美。俄风雨晦冥，失道人所在。爰惶惧伏林问，少顷雨止，寻径而出。至寺门下，觉身轻神逸，行步如飞。洎归舍，不复饮食。其从兄名莫字大猷，为诸王宫教授。将之任，遣仆致书，见其颜如桃红，且能辟谷，以语大猷。及大猷至，则已去，云游茅山矣。后又闻入蜀，隐青城山。大猷为梓路提刑，使人至眉访所在。眉守复书报，数年前已轻举乘云而去，今惟绘像存。
　　蒋风子
　　蒋风子者，本邵阳之居民。赋性愚直，言无忌惮。人事不入，或有小疵，不拘贵贱，面而伸之。周游南岳，见中岭陆峻，出意修之，亦不知其宿食之所。忽日有樵者，顶青巾，负薪而斋之，曰：千辛万苦而食用不给，与子一粒药，吞之力可陪矣。自此但饮水而已。衣衫尽弃，寒暑不问，众称之曰：风子。周游湖湘，常便卧衢路，虽势位不能屈，毒药不能加，虎狼无所损。行自语，人莫之测。
　　莫道人
　　莫道人者，容州人，居石峒，入山不知其几年，问之，亦自不言岁数。山下父老或有八九十岁者，言自小年已见其丰姿，今其容貌须鬓不异於昔。精力甚健，登山如飞。遇饮而饮，遇食而食，或辟谷数日，不避寒暑，萧然一庵，傍无侍者。常夜坐於飞云顶石岩问，有虎侍傍，不叱遣之，达旦乃去。贵宦游山求见之，多不遇。遗之诗者不一，宋理宗末年犹在。
　　历世真仙体道通鉴卷之五十二竟
　　历世真仙体道通鉴卷之五十三
　　林灵姜
　　先生姓林，本名灵姜，字通叟，温州永嘉人也。家业寒微。其母夜归，觉红云覆身，因而有孕。怀胎二十四月，一夕梦日光入室，有神人衣绿袍玉带，眼出日光，执笔告：来日借此居也。翌日阴云四合，霹雳三声，先生即降诞。金光满室，相貌殊伦。长五岁，不语时。五月五日，风雨大作，有道士顶青玉冠，衣霞衣，不告而入。见先生，喜曰：久不相睹，特来上谒。相顾抚掌，大笑出门，追之不及，自此能言。语有据，不杂儿戏。七岁读书，粗能作诗，日记万字。苏东坡轼来见，以历日与读，一览了无遗误，东坡惊异曰：子聪明过我，富贵可立待。先生笑而答曰：我之志则异於先生矣。东坡云：子当如何？先生曰：生封侯，死立庙，未为贵也。封侯虚名，庙食不离下鬼，愿作神仙，予之志也。先生年将三十。博通儒道经典，志慕清虚，语论孤高，迥脱尘俗。初，先生游西洛，遇一道人，姓赵，交游数载。忽一日，道人云：我大数将至，与子暂别，后事望子主之。七日果死，乃在客舍，先生竟为沐浴安葬。遗下青钱二十五贯，尽其数用，不余不阙。及遗衣囊中有书三册，细字如珠，问有天篆，人莫能识。分为十九篇，盛以绛纱，题云付与林某。册上题曰神霄天坛玉书。皆有神仙变化法，言兴云致雨符咒，驱遣下鬼，役使万灵。册尾有支使二十五贯钱数，逐项皆合。先生自受其玉书，豁然神悟，察见鬼神，诵呎书符，策役雷电，追摄邪魔，与人禁治疾苦，立见功验。驱瘟伐庙，无施不灵。先生次年至岳阳酒肆，复见赵道人云：予乃汉天师弟子赵升也。向者所授五雷玉书，谨而行之，不可轻泄。即日为神霄教主雷霆大判官东华帝君有难，力当救之。崇宁五年中秋夜，徽宗皇帝梦游神霄府，赴玉帝所，召乘车辈，侍卫森列，腾空而上。逼望金阙门，仙官玉童、金甲力士备守之。次见一人星冠法服，执圭前引帝入阙门，上有朱牌金字，日神霄玉阙之门。次向西有一门，殿上牌日碧霞之殿，殿上金光如日，不能仰视。次过一小院，金钉朱户，日玉枢院。分司列局，官吏严肃，有一朱衣吏迎引而入，揖云：此帝君旧居，请坐东位少待。须臾有一玉童引帝朝见玉皇，帝稽首再拜，惟见金光中传旨下，云：修国事，去奸臣，任忠贤，守宗社。帝即再拜，出见朱衣吏，送出金阙门。复以七宝华车及侍卫官吏，送帝自天门而下约百余步，见一道人青服青巾，跨青牛而上。从者皆鬼面，岩钟二鬼面四目，执婶而前，仗剑持戈，导从甚肃。至御驾前，扬鞭呼万岁。帝急驻车，按问道人，奏曰：今日伏睹天颜，臣之万幸。言讫，驾青牛自天门上。帝梦觉，录记之。大观二年四月，诏求天下有道之士，茅山宗师刘混康奏曰：臣以愚蒙，无可副圣意。有在世神仙林灵姜，生居永嘉，何下诏之晚也。帝即遣使求之，不起。至政和六年十月，驾幸於太乙束宫，敕委道录徐知常奏，所有温州道士林灵姜，在道院安下，言貌异常，累言神霄事，人莫能晓。尝作神霄谣，题于壁，今录奏呈帝览。读其文，皆神仙妙语。喜甚，乃令徐知常引林灵菔入见。帝曰：卿有何法术？先生奏云：臣上知天上，中识人问，下知地府等事。帝视先生，风貌如旧日识之。帝曰：卿昔仕乎，旧曾面朕乎？先生奏对：臣往年中秋上朝玉帝，瞻见陛下天颜，曾起居圣驽。帝曰：朕方省之，记得卿乘青牛，今牛何在？先生奏曰：青牛寄牧外国，非久进来。帝甚奇之，御书改名灵素，赐号通真达灵先生。非时宣召入内，删定道史经录灵坛等事。帝以师事之，特建通真宫为居。兴宝录宫，建仁济亭，散施符药。次开神霄箓坛。神霄宫成，帝领群臣蔡京等庆宫。早齐罢，帝引百官游行，曰：宣德五门来万国。蔡京等沈思，无以答，帝顾林曰：师能对否？先生应声曰：神霄一府总诸天。帝大喜。先生被旨修正一黄录青醮科仪，编排三界圣位，校正丹经子书。每月初七日升座，浪亲王内贵、文武百官，皆集听讲三洞道经。或御驾亲临，亦于座下。自此束京人方知奉道也《皇朝通鉴》云：政和七年，两浙道士林灵素至京师，二月御上清宝筹官，命通真先生林灵素讲道经及玉清神霄王降生记，有翔鹤数千，飞呜久之。先生集九天秘书，龙章凤篆，九等雷法，集成玉篇进上。昔汉天师有神霄雷书二十卷，并天部霆司八角雷印六颗。至第八代天师藏十卷，并六印文，并晋火痕印文。国初，张守真遇斓圣真君传赐五卷。帝欲得雷书金经全足，收入道藏，求访不得。先生静夜飞神，从玉华天尊奏告上帝，乞赐观看雷文并霆司等印。帝遣六丁玉女以印授之，一天坛玉印，一神霄嗣教宗师印，一都管雷公印，一天部霆司印，皆坚如铁石，非金非玉，及以雷书五卷赐灵素看。先生拜谢，怀印而还。省录雷书进奏，遂得全集。政和七年七月，高丽国果进青牛到京，帝不胜欣喜。百官拜贺，帝即赐先生乘骑入朝。先生遂作青牛歌一篇，首句有云：政和丁酉西风秋，天子赐以骑青牛。成篇进奏，帝大悦。八月，先生复撰明点纲纪录进，帝赐钱梓。重和元年，华山因开三清殿基，巨石匣中有雷文法书一册，乃金地茧纸，进至御前，与先生上年所进雷书不差一字。帝喜曰：何灵素神圣聪明，记之如此。帝又於禁中自书青词，实封密奏。翌日宣先生问曰：卿尝言能知天上事，朕昨夜奏青词，达否？对曰：青词不达，绿误写一字，为灵官所收。历历读奏，帝抚先生背曰：真人聪明神仙也。奉劝赐玉真教主神霄宫林公。伴鳝，帝叹曰：每思皇后英魂何归，朕尝闻唐明皇令叶先生追杨太真相见，师能致否？先生应云：谨领圣谕。至夜设醮，飞符召之。奏云：皇后见在玉华宫，与西王母宴集。闻宣召，顷刻驾青鸾而至。移时，闻异香袭人，天花乱坠，仙乐满空，皇后即至矣。帝熟视，与存日无异，但仙服圭履与人问不同。后见帝曰：臣妾昔为仙官主者，因神霄相会，思凡得罪，谪下人问，今业绿已满，还遂旧职。荷帝宠召，闻命即临，愿陛下知丙午之乱，奉大道，去华饰，任忠良，灭奸党，修德行，诛童蔡，此祸可免，他时玉府再会天颜。不然，则大祸将临。因循沈坠，切为陛下忧之。帝问：卿昔在仙班，是何职位？曰：臣妾即紫虚元君阴神也，陛下即束华帝君也。帝曰：禁中诸人并臣僚等，无惜一言。曰：明节乃紫虚玄灵夫人，王皇后乃献花菩萨，太子乃龟山罗汉尊者，蔡京乃北都六洞魔王第二洞大鬼头，童贯是飞天大鬼母，林先生是神霄教主兼雷霆大判官，徐知常是束海巨蟾精。帝又问国祚如何，默默不答，良久云：天数有限，不敢久留。言讫，渐斩不见。先生尝与帝飞神游青华宫，上游月府，福地洞天，靡所不到。凡有醮告，多致景云仙鹤之翔。亢旱祈禳则啸命风雷，兴云降雨。五月，赐金门羽客通真达灵元妙先生，侍中大夫。九月，特授本品真官，免视法。十月，天宁节前三日建祝寿大醮，奏邀御驾。候三更，瞻见郁罗萧台，天仙众真俱从太上道君亲降，与陛下增寿。帝闻之斋沐，同三殿九宫宰执亲王同观胜事。是夜，天无浮翳，月朗风清。初闻天香满席，仙鹤翱翔，五色彩云四合而上。仙乐声喧，环佩振响。去地五丈余，虚光明中闪出楼台宫殿，天丁力士、玉女金童，建节捧香绕於台畔。上有玉牌，金篆郁罗萧台四字。众人皆不见，惟帝与张虚静见之。帝上香再拜，宣皇太子看，良久太子曰：泗州大圣宝塔也。帝怒，劫内侍策出，奉圣旨，皇太子不得再与神霄醮会。上谓先生曰：太子元是龟山尊者，亦日圣贤，何如此不通芷教？先生对曰：罗汉生前持斋执戒，忍辱修行，既堕凡间，合为贵人。但有孝慈，不通玄旨，愿陛下勿责太子也。十一月，赐冲和殿侍宸。十二月，奉修佑圣殿。帝曰：愿见真武圣像。先生曰：容臣同虚静天师奏请。宿殿致斋，於正午时黑云蔽日，大雷霹雳，火光中现苍龟巨蛇，塞於殿下。帝祝香再拜，告曰：愿见真君，幸垂降鉴。霹雳一声，龟蛇不见，但见一巨足塞于帝殿下。帝又上香再拜云：伏愿玄元圣祖应化慈悲，既沐降临，得见一小身，不胜庆幸。须臾遂现身，长丈余，端严妙相，披发，皂袍垂地，金甲大袖，玉带腕剑，胱足，顶有圆光，结带飞绕。立一时久，帝自能写真。更宣画院写成，问忽不见。次日安奉醮谢，蔡京奏云：切恐真君未易降於人问，昔日太宗皇帝曾命张守真请降，亦有画本，用匣御封藏于阁下，群臣皆不许见之，乞取对之，可见真伪。奉圣旨宣取，太宗御封尚在，拆展看，与今来现本一同，更无差殊，帝愈悦。又请北斗七真二使者，乘金桥而降，此不画录。帝瞻拜七真，闻斗中降语云：幸速避地，勿尚奢华，当出圣断，毋听奸邪所败。言讫，迤逦升空。此夜帝喜，邀虚静与先生同宴。宴罢，同游禁中一阁下，见碑题日元佑奸党之碑。先生与虚静看之，各俯首致敬，因请纸笔题诗云：苏黄不作文章客，童蔡反为社稷臣。三十年来无定论，不知奸党是何人。帝翌日以诗示太师蔡京，京皇恐无地，乞出，不允。先生有一室，两面窗前门后壁乃入靖之处，中有二椅，外常封锁，不许一切人入。虽驾到，亦不引入其室。蔡京疑，遣八厢密探之，有黄罗帐、上销金龙床及朱红椅卓。奏上：林公有僭意，愿陛下亲往，臣当从驾指示。敢有不实，臣当万死。帝即幸通真官，先生迎驾起居，帝与京径入其室，启封关锁，但见粉壁明窗，椅卓二只，他无一物。蔡京惊惶战惧，叩头请罪。先生请问其因，帝曰：蔡京可诛。先生奏乞赦之。乃指室中壁上，请帝近观。帝子细看之，有一小符。乃金楼玉殿符也。下画黄罗帐，如钱大，上有细字，书云：天尊御座。先生曰：臣每请玉华天尊下降坐此，臣焉敢僭。帝笑曰：卿游戏得好。帝曰：朕闻汉武帝尝请西王母降见问道，朕欲见西王母，卿能致否？先生云：谨领圣谕。乃於香炉上烧一小符，少顷见王母领诸玉女乘云而降，一如常人，与帝对坐，顾先生曰：今日何绿，特蒙相召？先生曰：今天子慕道，愿见元君。帝即起，拈香再拜。王母曰：东华帝君免拜。帝曰：今睹仙颜，万劫千生，实为荣幸，若有指教，敢望圣慈。王母曰：兀事可请问侍宸林先生、张虚静天师，可脱大难。帝曰：元君既降，得无垂训？王母遂授帝神丹补益之卫，曰：察奸臣，迁都长安，法太祖、太宗行事，虽见小灾，不为大祸。不然，后悔无及矣。言讫而去。一日皇太子上殿奏曰：林灵素妖术，愿陛下诛之。臣每日念他自知法广大，不可思议，如陛下不信，乞宣法师等皆见在京，可与林灵素斗法，别其邪正。时有十四人会於凝神殿，帝宣太子诸王暨群臣观看。先生噗水一口，化成五色云，中有仙鹤百数，一飞绕殿前，又有金龙狮子杂於云问。某等奏曰：此非也。乃纸龙鹤耳，容臣等讽大神睨，即令龙鹤坠地，化为纸也。太子闻之，喜曰：若果然，则林灵素法伪当斩。正诵叹间，十四人中止有两人能讽，余者皆不能语言，面若死灰。皇太子叱先生曰：诸人若死，教尔还命。念吮讫，仙鹤龙加百数，蔽日遮云。帝曰：此件无效，别有何术？十二人皆伏地战惧，其二人奏云：臣能吮水百沸。宣水令呎，果然。太子擎水盂向帝前，呼先生看。先生取气一口吹水中，水即清冻且结成冰。帝责云：本朝待汝等甚厚，敢来妄言，o 先生奏云：乞烧木炭一千斤为火洞，表裹通红，臣乞与二人同入试验。良久火洞已成，先生云：臣乞先入洞，乞令二人随入。先生入火洞，火不着衣。诸人伏地哀呜，告太子曰：乞救臣等性命，情愿戴冠执简，听役施行。皇太子下殿拜告，乞纳皇太子册赎罪。奉圣旨免罪，惟道坚二人系中国人，不应罔上，送开封府刺面，决配於前令众。宣和元年正月八日，上诏天下僧徒并改称德士。先生上表云：臣本山林之士，误蒙圣恩，若更改僧徒，必招众怨，乞依旧布衣还乡。圣旨不允，不得再有陈请。五月大水犯都城，帝命先生治之，先生奏曰：此水难治，乃天意以戒陛下。兼此水自太子而得，臣不敢漏泄天机，但试令太子拜之，可信也。即令太子上城，降御香四拜，水退一丈。至夜，水退尽。京城人皆言太子德也。先生上奏云：臣初奉天命而来，为陛下去阴魔，断妖异，兴神霄，建宝录，崇大道，赞忠贤。今蔡京鬼之首，任之以重权；童贯国之贼，付之以兵卫。国事不修，奢华太甚。彗星所临，陛下不能积行以禳之；太乙离宫，陛下不能迁都以避之。人心则天之舍。皇天虽高，人心易感也，故修人事可应天心。斗玺一。大数不可逃，岂知有过期之历。臣今拟暂别龙颜，无复再瞻天表。切忌丙午、丁未甲兵长驱，血腥万里，天眷两宫不能保守。陛下岂不见袁天纲推背图诗云：两朝天子笑欣欣，引领群臣渡孟津。拱手自然难进退。欲去不去愁杀人。臣灵素疾苦在身，乞骸骨归乡。又降诏不允。冬，全台上言林灵素妄议迁都，妖惑圣听，改除释教，毁谤大臣。先生闻之，大笑，呼诸弟子并监宫官吏曰：前后宣赐之物，约三百檐，自去年用千字文字号封锁，籍书分明，一无所用，可回纳宫中。只唤一童子携衣被，行出国门，宣唤不回。帝赐宫温州《东都事略》云：宣和元年冬十一月乙卯，杞昊天上帝於国坛，大赦天下，放林灵素归山。先生顷在京时，虽宰执亲王不与交谈，亦不接见宾客，惟虚静天师至，即开门对话终日终宵。此外则东西皇城使张如晦者，旧在通真宫，出则同行，坐则同席。宗师法教，独张一人得其妙也。既还乡，则同居永嘉。宣和元年八月，忽一日携表见太守，乞为进。及别州官亲族邻里，曰：尘世不可久恋，况大祸将及，即当辞去。至十五日既望，命如晦曰：吾法门以付，惟汝尚有六印九符并六丁妙用神机，尽付与汝，世代只传一人，无致轻泄。并七宝素珠一串，如主上来取，即便分付。汝将来当为朝廷全节大忠，今．则别去，他时神霄再会，言讫，索纸笔书颂云：四十五岁劳生，浮名满世峥嵘。只记神霄旧路，中秋月上三更。书讫，上香一灶，时正三更，月朗风清。忽有霹雳一声，先生坐化而去。先自指坟於郭外，遗嘱张公与诸弟子：可於正穴下更开深五尺，见龟蛇即遂下棺，见五色气出，不候盖土，急走百步。弟子依其言，果见山崩石裂，不知所在。帝闻之，惊叹呜噎，御制祭文劲：呜呼，生者假有，死者返真。志道者为洞达之士，一辰死者非悟解之伦。倏尔而来，洞然而去。去住不以形骸为己累，存亡不以显荣为足珍，乃超生死之道，达幻化之理，惟仙卿之能乎。呜呼，仙卿之生非生也。天将假乎佐天行化，助国济民。仙卿之死非死也，复归乎天，大道成行，群迷已觉，故神凝粹乎天真，尸解托乎世数。乘云气，骑日月，游蓬瀛之巅乎，步紫虚之玉墀乎，不可得而测之者也。今仰守臣执人问之世礼，致祭柩前，若精爽不昧，饮此宠嘉尚飨。劝：侍宸林公羽化，仰守臣闻丘粤如法致祭，仰侍从官吏卜地安座。将囊中金器出卖，作黄录大醮一月日，欠钱将省库钱支用。录奏呈，不得观望灭裂，当别差官审察，以称朕旨，始终待遇之意，劫封九十五字尊号宝诰，劝赐高上神霄玉清府右极西台仙卿、雷霆玉枢元明普化天师、洞明文逸契元应真传道辅教宗师、金门羽客、冲和殿侍宸行特进太宰同中书门下平章事、上柱国鲁国郡开国公，食邑八千一百户，实封三千户，赐紫玉方符通真达灵元妙护国先生林灵素。靖康元年，渊圣皇帝即位，果元取七宝素珠，次遣使监温州郡守巡尉伐墓，三日不知去处，但见乱石纵横，黑风大雨，雷电火光，霹雳震地，人面不能相睹，异兽巨蛇交出。护卫乃实录其事，具奏。渊圣闻之，大惊，再遣使赐御香至温州，委守臣修设大醮，奉安谢罪劲．，封通真达灵真人。仍下诏令彩绘真容，立祠于天庆观，迨今存焉本传始以翰林学士耿延禧作华饰文章，引证故事，旨趣渊探，非博学士夫莫能晓识。仆今将事实作常言，切欲奉道士俗咸知先生之仙边。仆初未任，居西洛，遇先生以文字一册实封，见及，曰：后当相中兴，若遇春头木会之贼，可以致仕，开吾册，依法行之，可脱大难，即悟长生。不然，则潮阳相遇於古驿中，此时之悔晚矣。初不以为然，亦不记先生所教文字，因奏检事，果春头木会之贼被罪海岛，道过潮阳驿中，方抵驿亭，见一少年秀衣红颜，径入驿中，熟视之，即先生也。笑问曰：前言不谬乎？始知先生是真神仙也。於是重编本传，以示后人。前尚书左仆射赵鼎谨记。
　　王文卿
　　先生姓王名文卿，字述道，世本江右建昌南丰人也。先生生於宋哲宗元佑八年二月十七日亥时。生而神异，长而聪敏。尝为诗，有红尘富贵无心恋，紫府真仙有志攀之句。一日忽告父曰：夜梦至一所，楼观森秀，有一巨蛇蟠於地，某试蹑其首，蛇奋起，几登霄汉。父曰：子当续吾仙宗也。先生继而性慕清虚，志惟养素，不贪名利，远於尘劳。每乐逸游灵境，胜地迤逦，幅巾节杖，旷游寰宇。徽宗宣和初，将渡杨子江，遇一异人授以飞章谒帝之法及啸命风雷之书。每克辰飞章，默朝上帝。召雷祈雨，叱诧风云。久雨祈晴，则天即朗霁；深冬祈雪，则六花飘空。或人家妖祟为害，即遣神将驱治，俱获安边。常隐声不誉，诗酒落魄，俗流不得而晓。先是，侍宸林灵素奏徽宗皇帝，云先生乃三天都史，掌文吏，下生人世，以赞清静之化。凡十八诏，天下搜求，不知所在。皇叔廉访使巡历至高邮军，得病，医不效。遇先生求符水，得愈。初隐姓名，至恳方知王文卿也。回朝首奏仙异之端。宣和四年七月，奉皇帝亲洒宸翰，颁赴寓地，褒扬道德，崇奖无为，遣侍宸董仲允充采访使，同本路监司守臣具礼延聘，候送赴阙。先生既至，奏对玄化无为大道，龙颜大喜，赐馆於九阳总真宫，奉使络绎繁至。颁赐金鞍御马，龙茶玉酝，珍玩奇果，金钱币帛，并皆表还不受。先生奉命入清宫，劝水洒扫，奉赐剑盂，引入内洒争。宫人挂金钱，不计其数，出宫门并撒於地上，曰：真人也。又问宫中有祟否？先生奏曰：宫内束南角上有祟。问曰：何以去之？先生曰：臣篆符。符毕，使人速持去后宰门，扬於波心，听其影响。上依奏行。后人迥奏：符入水中，如人执去。先生又奏曰：良久雷震，准。下切惊。果然雷劈开宫中东南角上大桧树，死大蟒一条，长数丈，作两截。上不胜其喜。初京口有狐王庙，乃石祖皇帝置立，奉祀年深。一日庙中出火焚尽，悉为草场。执政张天觉行德政，毁去狐王庙一千余所。天觉既罢，狐鬼乃结成群，入内盗窃器皿珍玩，迷惑宫人。或登山岳，或游殿阁，种种作怪，致卒宠女不少。故先生到阙日，上首谕之，先生奏云：愿陛下渊默，容臣驱治，乞於京之东北门内筑雷坛三层，内安铁瓮。至夜月明，仗剑登坛，飞符叱咤，风雷大作，天地晦冥。中夜，道官皆见将吏驱缚数鬼，腓衣，并入坛心。先生以符纸盖瓮口，作法，埋之地，皆震动。凌晨入奏，已禁狐怪，此去无害。但瑶池中梁朝有一黑鱼在他成怪，狐鬼乘此鱼如龙形出入禁中，惊害宫嫔，今诛死已讫，乞差中官并取往鬼门殡之，永得断绝。上亲幸瑶池，果有死鱼，长一丈余。叹服久之，即於禁狐坛所造殿堂道院，围绕其坛，赐额司命府，劫先生往来提举。五日一次降香，坛中建醮。先生又进符一十二道，用铜铁石三物刊其符，藏於大内十二方位，驱斩花石草木之妖。其后扬州久旱，主上宣祈求雨泽。先生奏乞剑水盂。奉劫赐水盂并剑，先生嘤水一口，祝云：大宋皇帝命臣祈雨，雨要雾霜，风要拔树，扬州千里之内，并要沾足。借黄河三尺。急急如律令。过数日，扬州守臣具奏，皆已得雨，雨皆黄浊。上问先生所降甘雨，何为黄浊？先生曰：江河淮济，上帝皆禁之，惟黄何水不禁，故尔。上大喜曰：神哉。宣和七年七月，下诰文劝冲虚妙道先生王文卿，可特授太素大夫、凝神殿校籍、视朝请大夫右文修撰参联从麋。未几，又劫凝神殿侍宸，后加同管辖九阳总真宫提举司命府事。父肇，始赠承事郎；母江氏，赠太宜人。先生上表乞还山林，徘徊靖室，混合帝一之道，讽诵大洞真经，祝延睿算。上不允。又劝先生五日一次佩金方符，入大内诸宫阁，咒水涤秽，除邪治病，讲明道德。复遣中使黄瑶，命先生就广德宫行持南昌受炼司大法，拔度亡魂。是夜先生飞符追被狐鬼所害宫人，一一现形。又发生天宝录，遣超度生，上甚神之。十一月有事於明堂，又＋淫雨，上召先生曰：每遇明堂即雨雪凝冻，伤损禁卫法物，今次明堂专委仙卿就九阳总真官祈晴。先生许之。自习仪日至明堂事毕，果然大晴。次日上坐青华殿，召先生入见，上对宰臣曰：今次明堂大晴，实王文卿之力。即命赐诰，依前太素大夫凝神殿侍宸，再除两府侍宸冲虚通妙先生、视太中大夫、特进徽猷阁待制，主管教门公事。父再赠承议郎，母太令人，妻平氏宜人，叔王深赐承信郎，弟次卿迪功郎，依干当南郊出身。先生又上表曰：乞求仁智之帅，预防西北妖气。仍乞还山养老，御批：玉府仙卿，岂宜言归，所奏不允。金贼猖獗，王师败绩，果合卿言。为朕资香二十，合往中外降之，保安宗社。先生受香归宫来，上遣中使黄瑶，资御香札全封朱章一函，诣九阳总真宫玉皇殿焚之。次特宣命先生审奏，才及一时，中使迭至，宣先生入内。上宣问所上朱章报应如何，先生洒涕奏曰：陛下奏章中，愿出有道之君临淮天下，杀臣一身以谢奏闻报应。奉旨云：革则无悔。上又问：先生其理如何？先生密奏，上深然之。十二月二十三日，禅位东宫，先生入贺。又数日，遂降香出京。钦宗皇帝靖康元年四月，先生复趋朝乞还乡侍母亲，词旨恳切，上听其奏。绍兴十三年，高宗皇帝韶书来召先生，不赴。一日邵丈太，守徐德修过邑，访先生，先生曰：邵武顷大旱。因默朝帝所，见所谓惠应神叩玉陛，为民计甚力，帝谕以数当然。惠应兴言：其州穷且瘠，民不可一日无谷。辞甚切，至卒得请，而岁有秋。徐守回府，述其事，与士民翕然鼎新，增广庙堂，深加奉祀。惠应录中尽言其详。绍兴二十二年，先生一日与弟子朱智卿言曰：吾将隐去。乃自持法书印篆入军峰石洞间藏之，仍劝令地神守护，听候有道行者遇之。二十三年癸酉八月二十一日，先生辞县宰，别交游，於二十三日早起作颂题棺木云：我身是假，松板非真。牢笼俗眼，跳出红尘。颂毕，隐化於县之清都观许旌阳炼丹之堂，其时雷震一声，师遂化去。弟子熊山人、平敬宗、袁庭植等奉葬于乌龟冈。次年三月，龙虎山郭道士至邑，云上元之夕，奏录道场，侍宸在宫住三日方去。后有客自成都府归，中途遇先生入蜀。亦问有遇先生传道法者。
　　历世真仙体道通鉴卷之五十三竟
　　
</div>
    <div class="pagination">
<a href="历世真仙体道通鉴_page18.html">上一页</a><span>...</span><a href="历世真仙体道通鉴_page14.html">14</a><a href="历世真仙体道通鉴_page15.html">15</a><a href="历世真仙体道通鉴_page16.html">16</a><a href="历世真仙体道通鉴_page17.html">17</a><a href="历世真仙体道通鉴_page18.html">18</a><span class="current-page">19</span>
    </div>
    <div class="pagination"><a href="index.html">返回目录</a></div>
</body>
</html>
