<!DOCTYPE html>
<html>
 <head>
  <meta charset="utf-8"/>
  <title>
   历世真仙体道通鉴 - 第 15 页/共 19 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历世真仙体道通鉴 - 第 15 页/共 19 页
  </h1>
  <div class="content">
   宋玄白
　　宋玄白，不知何许人也。为道士，身长七尺余，眉目如画，端美肥白，言谈秀丽，人见皆爱之。颇有道术，夏则衣绵，冬则单衣，外於雪中，去身一丈余，周匝气出如蒸，而雪不凝。又指灯即灭，指人若隙风所吹，飕飕然。指庭问花草，飒飒而动。多游名山，自茅山出润州希玄观，入括苍洞，辟谷服气。或时食贪肉五斤，以蒜满一盆撮吃，毕即饮酒二斗，用一白梅。人有求得其一片蒜食之者，言不作蒜气味，如异香终日在齿舌问，香不歇。得食之者颇多，而毕身无病，寿皆八九十。玄白到处，住则以金帛求置二三美妾，行则舍之，人皆以为得补脑还元之术三峰御女之卫，非真仙所学，死宋玄白证飞升之品者乎，惟置妾一事益启人之疑惑，然央非御女之卫明矣。必玄白之意欲示和光混俗，故使人之不测其为仙。又游越州，适大旱，方暴廷乐龙以祈雨。涉旬，亢阳愈甚。玄白见之，以为凡所祈雨，须候天命，非上奏，然以致之。乃於所止观焚香上祝，经夕大霍雨告足，越人大神异之。后复到信州，又逢天旱祈梼，有道士知玄白能致雨，州人乃请之。遽作术飞钉，钉城隍神双目。刺吏韦德邻诳其贮妇女，复钉城隍神，此妖怪也，将加责辱。使健部辈欲向之，手脚皆不动，悉自仆倒，柳锁亦自摧折。玄白笑谓德邻曰：使君作触刘根，欲诛罚祖弥邪？德邻方惧祈谢，须臾礼而遣之。其灵异屡试，不可备录。后於抚州南城县白日上升南城县今属建昌府也。
　　贺自真
　　贺自真，莫究其所从来，为道士，居嵩山。有文学，为事高古，常焚修精勤。年少，人亦不知其甲子，然道俗相传，见之多年矣，皆不知其所修。一日云鹤满空，声乐清亮，自真忽飞升而去。时有处士陈陶，在束都见洛城人观望瞻礼，惊叹不已，乃为诗曰：子晋鸾飞古洛川，金桃再熟贺郎仙。三清乐奏嵩丘下，五色云屯御苑前。朱顶舞翻迎绛节、青鬃歌对驻香骈。谁能白昼相悲泣，太极光阴几万年。
　　历世真仙体道通鉴卷之三十六竟
　　历世真仙体道通鉴卷之三十七
　　邓去奢
　　邓去奢，衢州龙丘人也，家住於九峰山下。少入道，游学道术，精思忘疲。年三十余，便居处州嵩阳县安和观，其观即叶静能故乡学道之所。而观北五里有卯山，高五十余丈，相传云：张天师及叶静能皆居此山修道。去奢慕前事，登其山结庵以居。后观中道士．相率山下居，人为构屋及造堂殿，设老君、张天师像及叶静能真影，朝夕焚修朝礼。山束南有一方石，阔二丈余，平若砥盖，天然也。去奢常坐其上，拱默静想。一日一感神人谓之曰：张天师有斩邪剑二口并瓶贮丹，在此石下，可以取之。去奢谢神人曰：此石天，设非人力可加。自惟荒谬，守真而己，托兹山栖获安，久蒙圣佑，丹之与剑，诅可辄取？神人曰：但勤修无怠，剑丹自可立致。后三年，神人以剑丹送於去奢，剑乃张天师七星剑，丹以石匣藏之，一瓶贮之，倾药有斗余，如麻子，红色光明。去奢自服及施人，皆愈。时丽水县人华造，因中和年荒乱之后，拥土人据岩守。浙束连帅具以上闻，朝廷议欲息兵，乃授造以刺史。而造凶险，闻去奢神与剑丹，乃以兵围其山，取去奢并剑丹到州，夺其剑丹而囚铄去奢於空窒。时方炎暑，一月日不与之水，造谓去奢已毙矣，及开室，见神色俨然，颜状红白，愈於来时。造惊异，乃却送去奢归山，剑丹留之。一夜风雷飞呜，失所在。去奢闻剑却归石下尔。后居山十五年余，每言常见龙虎异乌行於庭际，安和观道士多寄山顶烧奏，见龙虎乌迩，咸惊异之。去奢不食多年，或有秽触其山，春冬则猛兽来惊，秋夏则毒蛇所螫。去奢又言每雷雨只在山半，常见云龙雷公，电姥神鬼甚众，或到此相见，咸有礼焉。又寄宿道士夜闻去奢所居静室，若与人谈话，窃窥之，惟闻异香满室，及环佩声。或见有戴远游冠，绛服螺髻，垂发碧销衣男女，四人对坐，侍从皆玉童玉女，光明照身，复有神明远立於侧。而道士皆不敢惊，但虔敬而已。一日去奢告道士曰：恐当离此山去，不长相见也。后数日，有彩云鸾鹄，声乐满空，徘徊山顶，后有饼舆膳幢，灵官驾龙，鹿皆五色，亦骑鸾凤，迎去奢升天而去，山下道俗观望者甚众。
　　蓝采和
　　蓝采和，不知何许人也。常衣破蓝衫，六钤黑木，腰带阔三寸余，一脚着韩，一脚铣行。夏则衫内加絮，冬则卧於雪中，气出如蒸。每行，歌於城市，乞索。持大拍板，长三尺余。常醉踏歌，老少皆随看之。机捷谐谴人门，应声答之，笑皆绝倒。似狂非狂，行则振鞋踏歌云：踏踏歌，蓝采和，世界能几何。红颜一春树，流光一掷梭。古人混混去不返，今人纷纷来更多。朝骑鸾凤到碧落，暮见桑田生白波。长景明晖在空际，金银宫阙高嵯峨。歌词多率尔而作，皆神仙意，人莫之测。但以钱与之，绳穿拖行，或散失，亦不回顾。或见贫人，即与之，或与酒家。周游天下，人有为儿童时见之者，及斑白见之，颜状如故，后踏歌濠梁间，於酒楼上乘醉，有云鹤笙箫声，忽然轻举，於云中掷下韩衫腰带拍板，冉冉而去。其韩衫等，旋亦失亡。
　　张果
　　张果隐於恒州条山，往来汾晋问。时人传果有长生秘线，耆老云为儿童时人见之已，言数百岁，常乘一白驴，日行数万里。休则迭之，其厚如纸，置於巾箱中，乘则以水嘤之，复成驴矣。唐太宗高宗征之，不起。则天皇后召之，出山，佯死於拓女庙前。时方炎暑，须臾臭斓生虫，於是则天信其死矣一云后隐於凤州，夏居豆积山，冬居惊驽山。明皇聘，不至。后有人於恒州山中复见之。开元二十三年，明皇诏通事舍人裴晤驰驿於恒州迎之，果对晤，气绝而死。晤乃焚香，宣天子求游之意。俄顷渐苏，晤不敢逼，驰还奏之。乃命中书舍人徐娇、通事舍人卢重玄，宝玺书迎果。果随娇到东京其唐明皇游温泉，幸东都，於集贤院安置。肩舆入宫，备加礼敬，公卿皆往拜谒。帝问神仙，不答。善息气，能累日不食，数饮酒。上赐之酒，辞以小臣饮不过二升，有一弟子可饮一斗。明皇闻之喜，令召之。俄顷一小道士自殿檐飞下，年可十六七，美姿容、旨趣雅淡。谒见上，言辞清爽，礼貌臻备。．明皇命坐，果曰：弟子当侍立於侧，不可赐坐。明皇愈喜，赐酒，饮及一斗，不醉。果辞曰：不可更赐，过度必有所失，致龙颜一笑尔。明皇又逼赐之酒，忽从顶涌出，冠子扑落地，化为梳盖，上及嫔御皆惊笑，视之，失道士矣。但金梳在地，覆之，磕贮一斗酒。验之，乃集贤院中梳也。累试仙术，不可穷纪。果尝云：我生尧丙子岁，位侍中。其貌若六七十许。邢和璞者，善知人夭寿；帅夜光者，善视鬼。帝令和璞推果寿，则懵然莫知‘;密使夜光视之，不见果所在。帝谓高力士曰：吾闻饮董而无苦者，奇士也。一时天寒，因取以饮果，三进，颓然曰：非佳酒也。乃寝，烦视一齿焦缩，顾左右取铁如意击堕之，藏带中。出药付其齿。良久齿复生，集然骈洁，上狩咸阳，获一大鹿，令庖人欲烹之，果曰：此仙鹿也，已满千岁。昔汉武元狩五年，臣曾侍从畋于上林，获此鹿，乃放之。上曰：鹿多矣。时迁代变，岂不为猎者所获乎？果曰：武帝放之l时，以铜牌志于左角下。遂命验之，果有铜牌二寸许，但文字凋暗尔。上曰：元狩是何甲子，至此凡几年？果曰：是岁癸亥，武帝始开昆明池，今甲戌岁八百五十二年矣。上命太史校其历，略无差焉。上问叶法善曰：果何人耶？答曰：臣知之，然臣言之即死，今不敢言。若陛下免冠胱足救臣，臣即得活。上许之。法善曰：混沌初分白蝙蝠精。言讫，七窍流血，僵仆於地。上遽诣果所，免冠跌足，自称其罪。果徐曰：此儿多口过，不责之恐泄天地之机尔。上复哀想久之，果以水唤其面，法善即期复生。帝益神之，韶图形集贤院。下语曰：但州张果先生，游烽方之外者也。边先高尚，心入杳冥。是混光尘，应召至阙。莫知甲子之数，且谓羲皇上人。问以道枢，尽会宗极。今则将行朝礼，爰升宠命，可银青光禄大夫，号通玄先生。果屡陈老病，乞归但州，赐绢三百疋，随从弟子二人，给驿肩升到桓州。弟子一人放回，一人相随入山。天宝初，明皇遣征诏果，闻示卒，弟子葬之。后发之，但空棺而已，帝为立栖霞观。
　　臣道一曰：张果超凡入圣，坐在立亡，变化无穷，道德纯粹。观其留形住世，与广成子、钱铿辈不相殊，得神仙者，未易到也。《道德经》曰：治人事天莫若啬。夫惟啬，是谓早服。早服谓之重积德，重积德则无不克，无不克则莫知其极，莫知其极则可以有国。有国之母，可以长久，是谓深根固蒂，长生久视之道。张果是也。
　　许宣平
　　许宣平，新安歙人也。唐睿宗景云中，隐於城阳山南坞，结庵以居。不知服饵，但见不食。颜若四十许人，轻健行，疾奔马。时或负薪以卖，薪担常挂一花瓢及曲竹杖。每醉，行腾腾以归，吟曰：负薪朝出卖，沽酒日西归。时人莫问我，穿云入翠微。迩来三十余年，或施人危急，或救人疾苦。城市中人多访之，不见，但览庵壁题诗云：隐居三十载，筑室南山巅。静夜饭明月，闲朝饮碧泉。樵人歌陇上，谷乌戏岩前。乐矣不知老，都忘甲子年。好事者多诵其诗。有抵长安者，於驿路洛阳桐华问传舍是处题之。明皇天宝中，李白自翰林出束游，经传舍，览诗吟之，叹曰：此仙人诗也。请之於人，得宣平之实。白於是游及新安，涉溪登山，屡访之不得见。乃题诗於庵壁曰：我吟传舍诗，来访仙人居。烟岭迷高边，云林隔太虚。窥庭但萧索，倚杖空踌躇。应化辽天鹤，归当千岁余。宣平归庵见壁诗，又昤曰：一池荷叶衣无尽，两亩黄精食有余。又被人来寻讨着，移庵不免更深居。其庵后为野火烧之，莫知宣平踪迹。后百余岁，至懿宗成通十二年，郡人许明恕家有婢尝逐伴入山采樵，一日独於南山中见一人坐石上，方食桃，甚大。问婢曰：汝许明恕家人邪？婢曰：是。其人曰：我即明恕之祖宣平也。婢言曰：常闻家内说祖翁得仙多年，无由寻访。宣平谓婢曰：汝归，为我向明恕道我在此山中，与汝一桃食之。不得将出，山内虎狼甚多，山神惜此桃。婢乃食之，甚美。顷之而尽，遣婢随樵人归家言之。婢归，觉担樵轻健，到家具言入山逢祖翁宣平。其明恕瞋婢将上祖之名牵呼，取杖扑之。其婢随杖身起，不知所之。后有人入山内逢见婢，童颜轻身，衣树皮，行疾如风，遂入升林木而去。
　　薛昌
　　道士薛昌，幽蓟人。唐天宝问，栖止于蜀青城洞天观。忽得商陆酒饮之，耳鼻血流死。经三日，蹙然而苏，肌肤洁白，容状顿少，身轻目明，势欲飞举。数日之外，洞见远近，虽山林崖蜡，不隔视听。时玄宗宗尚至道，节度使延致宾馆，欲乘以驷骑送京，师忽失所在。或有见在大面山者。
　　吴筠
　　昊筠字正节，华阴人也。通经义，美文辞，举进士不中。性高耿，不能与时俯仰，去居南阳倚常山。唐明皇天宝初，召至京师，隶为道士籍。入嵩山依潘师正究其术，南游天台，观沧海。与有名士相娱乐，文辞传京师，明皇遣使召见大同殿，与语甚悦，敕待诏翰林，献玄纲论三篇。尝问道，对曰：探於道者，无如老子五千言。复问神仙冶炼法，对曰：此野人事，积岁月求之，非人主宜留意。筠每开陈，皆名教世务，以微言讽天子，天子重之。群沙门嫉其见遇，而高力士素事浮屠，共短筠於帝。筠亦以天下将不治，求还嵩山，诏为立馆。未几，渔阳事作，乃往茅山，复束入会稽、刻中。尝论谷神之妙，则有玄纲论。一辰蓬心蒿目之远於道，则有神仙可学论。疏沦澡雪使无落吾事，则有洗心、栖岩赋。修胸中之诚而休乎天君，则有心目论、契神颂。至若游仙步虚，王化杂感之作，凡四百五十余篇，礼部侍郎权得舆集而为序。始筠见恶於力士而斥，故文章深诋释氏。筠所喜孔巢父歌诗，略相甲乙。代宗大历十三年，於宣城道观中忽焚香返真，弟子邵冀元与其徒葬天柱之西麓，私谧宗元先生。
　　李白
　　李白字太白，唐兴圣皇帝九世孙。白之母梦长庚星而孕，因而命之。生於天后圣历二年己亥，五岁诵六甲，十岁通诗书，观百家。苏头异之，曰：是子天才英特，少益以学，可比相如。十五好剑术，游神仙，多居岷山，游饭山水，数有吟咏。复登峨媚，游江淮，观云梦。娶许相圉师孙女，留云梦三年。喜纵横术，击剑为任侠，轻财重施。去之齐鲁，更客任城，与孔巢父、韩准、裴政、张叔明、陶沔居祖徕山耽饮，号竹溪六逸。玄宗开元十六年，上裴史书云：制作不倦，迄今三十春矣。天宝三载甲申，白与昊筠善，筠待诏翰林，白亦至长安。见太子宾客贺知章於紫极宫，因解金貂换酒为乐。知章见其文，叹曰：子请仙人也。荐于明皇，召见金銮殿，论当世事，奏颂一篇。帝赐食，亲为调羹。有韶供奉翰林，白犹与饮徒醉於市。帝坐沈香亭，意有所感，欲得白为乐章。召入，白已醉，左右以水类呼内切面，稍解。援笔成文，婉丽精切无留思，帝爱其才。白尝侍帝醉，使高力士脱韩。力士耻之，摘其诗以激杨妃。帝欲官白，妃辄沮。白益惊放，与贺知章、李适之、汝阳王璀、崔宗之、苏晋、张旭、焦遂为酒八仙人。恳求还山，帝赐金放还。初出金门，寻侍御不遇，遂咏鹦鹉诗云：落羽辞金殿，飞呜叱绣衣。能言终见弃，还向陇山飞。遂就从祖陈留采访大使彦允，请北海高天师授录。传录毕，归北海。自此抵赵魏燕晋岐合商，於洛阳游梁最久。复之齐鲁淮泗，再入昊，转徙金陵，上秋浦寻阳，皆有诗文，不记岁月。白浮游四方，尝乘舟与崔宗之自采石至金陵，着宫锦袍，坐舟中，傍若无人。又常一日游华山，过县宰，方开门央事。白乘醉跨驴过门，宰怒，不知白也。引至庭下，曰：汝何人，辄敢无礼？白乞供状曰：曾以龙巾拭唾，御手调羹，贵妃捧砚，力士脱韩，天子门前尚容吾走马，华阴县裹不得我骑驴。宰惊悸，起揖谢曰：不意翰林至此。白跨驴而去。天宝十四载，安禄山反，永王璘东巡，白避地庐山，为璘胁行。永王璘兵败当诛，罪连及白。郭子仪请解官以赎白罪，白遂得流夜郎，时肃宗乾元元年也。白先有诗自叔云：半夜水军来，得阳满旌旗。空名适自误，迫胁上楼船。从赐五百金，弃之若浮烟。辞官不受赏，反谪夜郎天。至是半道承恩放还，遂登巫山，下瞿塘。后过江夏、浔阳、金陵、历阳、宣城。二郡皆有诗咏，不复可考。白生平志慕神仙，学宗老氏。尝有仙学古风云：太白何苍苍，星辰上森列。去天三百里，邈尔与世绝。中有绿发翕，披云外松雪。不笑亦不语，真栖在岩穴。我来问真人，长跪问宝诀。集然忽自晒，授以炼药说。铭骨传其语，炼身已电灭。仰望不可及，怆然五情热。吾将营丹砂，永与世人别。又一篇云：五鹤西北来，飞飞凌太清。仙人绿云上，自道安期生。两两白玉童，双吹紫鸾笙。飘然下倒影，倏忽无留行。遗我金光草，服之四体轻。将随赤松子，对博坐蓬瀛。后於宝应元年十一月，自金陵济采石访族人李阳冰，因捉月赴水而终，人谓之水解，享年六十四。代宗立，以拾遗召，而白已解化。有唐李太白文集行於世，序云：李白字太白，陇西成纪人，梁武昭王骨九世孙。蝉联珪组，世为显着。中叶非罪谪居条支，易姓与名。然自穷蝉至舜，五世为庶，累世不大耀，亦可叹焉。神龙之始，逃归於蜀。复指李树而生伯阳，惊姜之夕，长庚入梦，故生而名白，以太白字，亡世称。太白之精，得之矣。不读非圣之书，耻为郑卫之作，故其言多似天仙之辞。凡所着述，言多讽兴。三代以来，风骚之后，驰驱屈宋，鞭挞扬马，千载独步，惟公一人。故王公趋风，列岳结轨；群贤翕习，如乌归凤。卢黄门云：陈拾遗横制颓波，天下质文，翕然一变，至今朝诗体尚有梁陈宫掖之风。至公大变，扫地并尽，古今文集遏而不行，惟公文章横被六合，可谓力敌造化欤。天宝中，皇祖下诏，征就金马，降辇步迎，如见绮皓。以七宝状赐食，御手调羹以饭之，谓曰：卿是布衣，名为朕知，非素畜道义，何以及此。置于金銮殿，出入翰林中。问以国政，潜草诏诰。丑正同列，害能成谤，格言不入，帝用疏之。公乃浪迩纵酒，以自昏秽。咏歌之际，屡称束山。与贺知章、崔宗之等，自为八仙之游。谓公谪仙人，朝列赋谪仙之歌，凡数百首，多言公之不得意。天子知其不可留，乃赐金归之，遂就从祖陈留采访大使彦允，请北海高天师授道录於齐州紫极宫。将束归蓬莱，仍羽人，驾丹丘，耳阳冰，试弦歌。於当涂，心非所好。公遐不弃我，扁舟而相欢，临当挂冠。公又疾趣草药百卷，手集未修，枕上授简，俾予为序。论关虽之义，始愧卜商；明春秋之辞，终惭杜预。自中原有事，避地八年，当时着述，十丧有九。今所存者，皆得之他人焉。宝应元年十一月己酉也。宪宗元和初，有人海上见李太白与一道士在高山上笑语，久之，道士於碧雾中跨赤虹而去，太白耸身健步追及，共乘之而去。其后白龟年至嵩山，遥望束岩，古木帘幕车地。步至其傍，尊俎罗列。有一人前曰：李翰林相召。龟年趋进，其人裒衣博带，色泽秀发，曰：吾李白也，子之祖乃白居易也，虽不同代，亦一时人。以其道同，今相往复。吾自水解，放遁山水之间，因思故乡，西归嵩峰。中帝飞章上奏，见辟於此，掌栈奏，已百年矣。近过潼关，有词曰：曾向桃源深洞，一曲妙歌舞凤。常记欲别时，明月落花烟重，如梦如梦。和泪出门相送，龟年曰：吾祖今在何处？曰：在五台掌功德，所从昔日之志也。又出书一卷遗龟年，曰：读之，可辨九天禽语、大地兽言，更修功行，可得仙也。后龟年游游州，太守知有异术，召而询之。庭下有二雀啾唧而过，太守曰：彼何言也？龟年曰：彼城西家开凛，有余粟在地，共食之。守使人验之，果然。又见属马仰首而嘶，问曰：此又何言？龟年曰：彼言槽中料热不可食。复验之，亦然。时近清明，人吏驱羊二十余口，后一羊不行，鞭之有声。守曰：羊不行，有说乎？龟年曰：羊言腹有羔将产，乞生然复就死。守乃留羊月余，果产子。后龟年放边方外，不知所之。白海琼云：李白今为束华上清监清逸真人，白乐天今为蓬莱长仙主。
　　历世真仙体道通鉴卷之三十七竟
　　历世真仙体道通鉴卷之三十八
　　刘玄和
　　先生姓刘名玄和，号混成子。其先彭城人也，因晋南迁，起家寄于九江之都昌今属南康军。父祖儒学，乐道丘园。於唐明皇开元二年，先生降诞。幼即颖悟，长而不群。及尽孝养终亲之礼，年几四十，有拔俗出尘之志，遂入匡庐之龙兴观即今白鹤观也，礼住持三洞法师何子玉为师。天宝二载，得度为道士。继有异遇，一栖五老峰石室五十二年，苦节霜露，餐饵松桧，咽二景之流霞，养三田之玉醴，真璞不琢，大器晚成。猛兽卫庵，灵鹤如畜。斯乃道气真淳，物我莫干，情识两忘，和之至也。山之北隅有岩，幸然而高，先生手殖木瓜於其下，至今号为木瓜岩其地险峻，人鲜得到。先生忽一日下观之西，自殖松桧，凿丹井汲水以疗人之疾，多获痊愈。庭有老杉，其高百尺，亦先生之手殖。德宗贞元中，昊元济不臣，乱兵淮上。洪帅命幕府王遘奉表京师，为淮寇所掠。遘家人诣山悲叩，先生乃曰：观中有司命司录二真君者，乃玉皇之侍臣，汝可精梼，当即为拜章。未几，有二神人导遘，车骑疾驰千里，由是脱难归家。此先生拜章之验也。自是朝野景慕，当代名贤，顺风稽首。先生惟夷心静默，虚己济人，他无求於世。年八十六，於贞元十年十月十八日，忽顾谓门弟子范仙舟曰：吾久住五老峰，将游金华，玄谱有名，吾即往矣。汝等各宜勤苦学道，无自沈坠。言讫而化，治命藏剑於梧坛，门人禀其遗旨。当往之日，白鹤翔呜，晴天雷震，异香芬馥。验之，则尸逝柩空，乃葬其履乌。后范仙舟等崇立殿堂，以昭严奉。仙舟后亦得道，莫知所终。
　　杨泰明
　　杨孝子名泰明，不知何许人也。本儒生，事父母极孝，时呼为杨孝子。尝为汾阳王郭子仪幕客，性恬淡，不贪爵禄。每劝子仪曰：军政虽曰尚严，然人命至重，不可轻杀。以故子仪掌兵二十余年，不妄诛戮，军士爱之如父兄，皆泰明之力也。尝谓终日战国，有伤慈心，遂出为长安令。唐代宗永泰元年，乃易道士衣，弃官潜遁。初隐茅山，以其浅近，遂来庐山峰顶结庵，造青精饭，辟谷。造松梧为香，祷於九天使者真王，求长生之道，积十四年，当秋晴月满之夜，天宇清霁，忽於虔礼之地见神人，金冠绛袍，白珠结缝。傍有一人执玉斧，一人捧玉函。神人曰：我乃九天使者，采访人问善恶，以汝积世有功於民，秉心清苦，精持道行，诚达九天，玉清太素三元君命我授汝九天太真道经。泰明伏地称谢，神人徐启玉函，授以宝书，仍告戒曰：始终精勤不替，道成之日，吾当召汝。语讫，风云骤起，已失所在。开经观之，乃高上大洞经三十九章，一号九天太真道经。泰明从此依经行持，屏边尘世，凡三十六年。宪宗元和八年正月一日日中，祥云迎绕於庵前，泰明遂乘云升腾而去。
　　李贺
　　李贺字长吉，系出郑王，后唐之宗子也。七岁能辞章，韩愈、皇甫提始闻未信，过其家，使赋诗，援笔辄就，自目日高轩过。二人大惊、自是有名。为人纤瘦，通眉，长指爪，能疾书。每出＃１骑弱马，从小奚奴背古锦囊，遇所得，书投囊中。暮归，母探囊，见所书多，即怒曰：是儿要呕出心乃已。以父名晋肃，不肯举进士。愈为作《讳辩》，然卒亦不就举。辞尚奇诡，所得皆惊迈绝去翰墨畦径，当时无能效者。乐府数十篇，云韶诸工皆合之弦管，为协律郎。卒，年二十七一云享年二十四，位不过奉礼太常。贺将终，忽昼见一诽衣人驾赤此，持一版书，若太古篆或霹雳石文者，云：今奉上命召李长吉。贺了不能读，钦下榻扣头言：阿弥老且病，贺不愿去。诽衣人笑曰：帝成白玉楼，立召君为记，天上差乐，不苦也。贺独泣，边人尽见之。少之，贺气绝，常所居窗中，勃勃有烟气，闻行车嗜管之声。太夫人急止人哭，待之如炊五斗黍许焉。宣室志云：李贺卒，其母梦贺曰：上帝近都丹圃建白瑶宫，召我为新宫记。又作凝虚殿，使我等纂集乐章。
　　轩辕弥明
　　衡山道士轩辕弥明者，不知何许人，在衡湘间九十余年《南岳总胜集》云：灵麓峰即岳麓也，在湘水之西，系二十洞真墟福地。宋朝改赐景德，徽庙朝改为岳麓万寿宫。唐轩辕弥明尝隐于此。善捕鬼物，囚挚蛟璃虎豹。人莫知其寿，进士刘师服尝於湘南遇之。唐宪宗元和七年十二月四日，弥明自衡山过太白，知师服在一辰，夜抵其居宿。校书郎侯喜新有诗客，与师服拥炉说诗，弥明在坐，貌极陋，又作楚语，喜视之蔑如也。弥明轩衣张目，指炉中石鼎谓喜曰：子既能诗，可与我赋此乎？师服以衡湘旧识，见其老，但貌事之，不知其有文也。喜其说，先题首句云：巧匠断山骨，剖中事烹煎。次传喜，喜踊跃缀其下曰：直柄未当权，塞口且吞声。弥明哑然笑曰：子诗如是而已。子即袖手炼肩，倚北墙坐，谓师服曰：吾不解世俗书，子为吾书之。因高吟曰：龙头缩菌蠢，豕腹胀彭亨。初非似经意，其旨有讥於喜，二子相顾惭骇，复以多穷之。师服又曰：外苞乾藓文，中有暗浪惊。喜曰：在玲足自安，遭焚意弥贞。弥明复令师服书曰：谬当鼎鼎间，妄使水火争。师服曰：大似烈士胆，圆如铁马缨。喜曰：上比香炉尖，下比鉴面平。弥明曰：秋瓜未落蒂，冻芋强抽萌。师服曰：一块元气闭，细泉幽窦倾。喜曰：不值输泻处，焉知怀抱清。弥明曰：方当洪炉然，益见小器盈。师服曰：院院无刃边，团团类天成。喜曰：遥疑龟负图，出曝晓正晴。弥明曰：旁有只耳穿，上为孤髻撑。师服曰：或讶短尾跳，又似无足铛。喜曰：可惜寒食球，掷此傍路坑。弥明曰：何当出灰池，无计离瓶罂。师服曰：陋质荷斟酌，狭中愧提擎。喜曰：岂能煮仙药，但未污羊羹。弥明曰：形模妇女笑，度量儿童轻。师服曰：徒尔坚重性，不过升合盛。喜曰：傍似废毂仰，侧见折轴横。弥明曰：时於蚯蚓窍，微作苍蝇呜。师服曰：以滋翻溢衍，实负任使诚。喜曰：常居顾陌地，敢有漏泄情。弥明曰：宁依暖热弊，不与寒冻并。师服曰：区区徒自效，琐琐不足呈。喜曰：回旋但兀兀，开阖自铿铿。喜思益苦，务欲胜弥明，每搜索欲出口而声益悲，笔欲下则复止，卒亦不奇。二子赋十余韵，弥明应之如响，皆颖脱含讥讽。夜将阑，二子思竭，不能续，起谢曰：尊师非世人能屈也，某辈服矣，愿就弟子列，不敢更论诗。弥明奋然曰：此篇不可不成也。谓师服曰：把笔，吾与汝就之。乃曰：全胜瑚涟贵，空有口传名。虽此俎豆古，不为手所根。磨珑去圭角，浸润着光晶。愿君勿潮诮，此物方施行。师服书讫，俾读之，谓二子曰：章不已就乎？二子齐应曰：就矣。弥明曰：予皆不足与语，此宁为文耶？吾就子所能而作尔，非吾之所学於师而能者也。吾所闻者，子皆不足以闻也。独文乎哉，吾语亦不常闻也，吾闭口矣。二子大惧，起立而拜曰：不敢他有问也，愿闻一声而已。先生称不解人问书。敢问解何书？卒不应。不自得，即退就坐。弥明倚墙睡，鼻息如雷，二子怛然失色，不敢少喘。斯须二子亦困睡，及觉，已失弥明。闻童仆曰：天将明，道士出门，觅之已不见。二子惊异，携诗诣韩愈访其人，愈曰：闻有隐君子弥明，岂其人耶。遂为石鼎联句序。弥明尝过八桂尧庙，有题墨在焉，后人已刻诸石云：宋理宗朝，国史萧山则撰衡山新创弥明隐居记，云：水帘洞，南岳清绝境，端平二年七月晦，江西萧山则晨游，嗜其清，过午不能去。同游三道人欲困，仆色欲食，皆弃。子坐天旎亭独昤，媳老树汕休影，寒泉客漱饥之句。有推结叟援壑来叩所吟，以前句对，即续云：此中山广大，轻易莫昤诗。貌玲而古。鼻，问所自，曰：西方白龟所宅白水国。问姓名，不应、拾堕松画崖石云：唐天降我，日月照我，韩愈知我。忽袖出草一株，珊瑚状，曰：子饥乎，啖此。径行，疑其异人，亟追及，问：适留我何药？不顾。子按本草经，赤芝生衡山，殆芝类。会道士罗志真邀骯白龟泉，方悟白水泉也！愈弥也、日月明也，必弥明。因志志真：泉有是叟否？曰：无有，然诅知不隐此屋。於泉上像而祠之。或曰：弥明即愈，非他人。噫，叟告我矣。或曰：叟之传以石鼎诗，以退之序，不以祠。噫，叟逝几劫，语业之结习犹未化，高踞傲刘侯之气亦未除。而由唐元和后到今，此山乃不知有叟。予幸遇叟，志真幸听予。妥神予栖一也，补山阙典二也。其数邪，隶弥朋隐居为之榜，且用楚歌招之，词曰：鸾先驱兮驾鸿，之太白兮道谁逢。石鼎小兮语大，名高出兮衡峰。仙归来兮曷年，昤不老兮楚天，诗藏山兮卷几，木羽秘兮无传。鼎中匈兮仙余，凡骨蜕兮仙如。荐玉英兮丹溜，浩扬灵兮起予。淳佑二年，又书《石鼎联句图》后云：唐人读贾岛碣云：石鼎联句所称弥明，即君也，岛乃浮屠，范阳人。弥明则道士，衡山人。全不合，碣妄，宁可信。
　　刘商
　　刘商，彭城人也，家於长安。好学，强、记攻文，有胡茄十八拍，颇行於世，儿童妇女悉诵之。进士擢第，历台省为郎中。性耽道术，逢道士即师资之，炼丹服气，靡不勤切。每叹光景甚促，筋骸渐衰，朝驰暮止，但自劳苦，浮荣世宦，何益於己。古贤皆弃官以求道，多得度世，幸毕婚嫁，不为俗累，岂劣於许远游哉。是以托病，免官入道。游及广陵，於城街逢一道士卖药，聚饭颇众，人言多有灵效。众中见商，目之甚相异，乃罢药，担手登楼，以酒为欢。道士所谈，自秦汉历代事，皆如目睹。商颇惊异；即师敬之。复言：神仙道卫，不可得也。及暮，商归侨止，道士下楼，闪然不见。商益讶之。翌日，又於街市访之，道士仍卖药，见商愈喜，复挈上酒楼，剧谈欢醉。出一小药囊赠商，并戏昤曰：无事到杨州，相担上酒楼。药囊为赠别，千载更何求。商记词得囊，暮乃别去。后商寻之，不复见也。商乃开囊视，重重纸裹一葫芦，得九粒药，如麻子。依道士口诀吞之，顿觉神爽不饥，身轻飘然。过江游茅山，久之复往宜兴张公洞。当春之时，爱庵画溪之景，乃入胡父渚茸居、隐於山中。近樵者犹见之，曰：我刘郎中也，o莫知所止，盖已为地仙矣。
　　刘噜
　　刘嗜音僭小字宜歌，兄，瞻也。嘈家贫好道，常有道士经其居，见嘈异之，问知道否，曰：知。然嘈性饶俗气，业应未摩，诅可强学？道士曰：能相师乎？嘈曰：何敢。於是师事之，随道士入罗浮山。嘈与瞻俱读书，嘈山栖求道，无巾裹，鬃角布衣，事道士为文。而瞻性慕荣达，嘈谓瞻曰：彼必不第，则逸於山野尔，得第则劳於尘俗矣。然慎於富贵，四十年当有验。瞻曰：神仙遐远难求，秦皇汉武非不区区也，廊庙咫尺，易致马周，张喜贞可以继踵矣。自后嘈愈精思於道，乃隐於罗浮山。瞻进士登科，屡历清显。及升辅相，颇着燮调之称。俄谪南行，＇次广州潮台，泊舟江滨，忽有鬃角布衣少年冲暴雨而来，衣履不湿，欲见瞻。左右皆讶，乃语之，但言宜哥来也。以白瞻，问形状，具以对。瞻惊叹，乃迎而见之。嘈颜貌可二十来许，瞻已翻然衰朽为逐臣，悲喜不胜。嘈复勉之：与尔为兄弟手足，所痛曩日之言，今四十年矣。瞻益感叹，谓嘈曰：可复修之否？嘈曰：兄身邀荣宠，职和阴阳，用心动静，能无损乎，自非弟奈何。瓦是已升天仙，诅能相救尔？今惟来相别，非来相救也。於是同舟行别，话平生隔阔，一夕失嘈所在。今罗浮山中时有见者，瞻乃南行，殁於贬所矣。
　　罗万象
　　罗万象，不知何许人。有文学，明天文，洞精於易。节操奇特，惟布衣游行天下。居王屋山，久之，后游罗浮山。叹曰：此朱明洞天昔葛稚川曾栖此以炼丹，今虽无邓岳相留，聊自驻泊尔。於是爱石楼之景，乃於山下结庵以居。常饵黄精，结庵服气数十年，或出游曾城泉山布水下采药，及入福广城市，卖药饮酒，来往无定。或一食则十数人之食，或不食则莫知岁月。光悦轻健，日行三四百里，缓行奔马莫及。后却归石楼庵，竟不复出，隐於山中矣。
　　殷文祥
　　殷七七名文祥，又名道荃，常自称七七，俗多呼之，不知何所人也。游行天下，人言久见之，不测其年寿。面光白，若四十许人。到处或易其姓名，不定也。曾於泾州卖药，时灵台蕃汉疫疠俱甚，得药入口即愈，皆谓之神圣。得钱则施之於人，而常醉於城市间。周宝於长安识之，寻为泾原节度，迎之礼重，慕其道术还元之事。及宝移镇浙西，数年后七七忽到，复卖药。宝闻之惊喜，遽召之，师敬益甚。每醉，自歌曰：解酝须臾酒，能开顷刻花。琴弹碧玉调，炉炼白朱砂。宝尝试之，悉有验。其余种瓜钓鱼，若葛仙公术也。鹄林寺杜鹃花高丈余，每春末花烂慢，僧传言唐德宗贞元年中，有外国僧自天合钵盂中以药养其根来种之，自后建饰花院锁闭，人或窥见女子．红裳艳丽，游於树下。有辄采花折枝者，必为所害。俗传女子花神也，所以人共保惜，故繁艳异於常花。其花欲开，探报分数，节度使宾寮官属继日赏骯。其后一城士女，四方之人，无不以酒乐从游，连春入夏，自旦及暮，问里之问，殆于废业。宝一日谓七七曰：鹊林之花，天下奇绝，常闻能开非时之花，此可开否？七七曰：可也。宝曰：今重九将近，能副此日否？七七诺之。乃前三日往鹄林寺宿焉，中夜女子来谓七七曰：道者欲开此花乎？七七乃问：何人深夜到此？女子曰：妾为上玄所命，下司此花，在人问已逾百年，非久即归闻苑去。今与道者共开之，非道者无以感妾。於是女子倏然不见。来日晨起，寺僧或讶花渐拆蕊。及九日，烂慢如春夏问。数日花俄不见，亦无落花在地。后七七偶到官寮家，适值会宾次，主与宾趋而迎之。有佐酒娼优共轻侮之，七七乃曰：主人欲以二栗为令，可乎？咸喜，谓必有戏术，资於欢笑。乃以栗巡行，嗅者皆闻异香惊叹。唯佐酒笑七七者二人嗅之，化作石，缀於鼻，掣不落，但言秽气不可堪。二人共起狂舞，花钿委地，相次悲啼，粉黛交下。优伶辈一时乱舞，鼓乐自作，声颇合节，奏曲止而舞不已。一席之人笑皆绝倒。久之，主人祈谢於七七。有顷，石自鼻落，复为栗。传之，皆有异香及花钿粉黛，悉如旧，略无所损。或敬事之。又七七酌水为酒，削木为脯，使人退行，止船即住，呼乌自随，唾鱼即活，撮土画地状山川形势，折茆聚蚁变城市人物。有人曾经行处见之，言历历皆似，但小惬尔。凡诸卫，不可胜纪。后二年，薛玄、刘浩作乱，宝南奔杭州。而宝总戎为政，刑或无辜。前上饶牧陈全裕经其境，作之以祸，赤其尽族。宝八十三，筋力犹壮，女妓百数，盖得七七之术。后为无辜及全裕作厉，一日一忽姐。七七，刘浩军变之时，甘露寺为众推落北崖，谓堕江死矣。其后人见在江西十余年，卖药入蜀，莫知所止。其鹄林寺花，兵火焚寺失其根株，信归闱苑矣。
　　谭峭岩
　　谭峭岩，茅山道士。唐敬宗宝历中，游天台江浙问，年貌如二十许人。人亦不知其有道，务以阴功救物，常遗金于途，以拯贫乏。或报，殊不认。问其故，则曰：阴真君化土为金以赈不足，吾恨未能。且无用之物以邀人，亦何怪。久而知其有术，神丹以化瓦砾，符篆以制鬼神。或者话隋炀帝束巡事峭岩忽失言曰：大业年中开丹阳河，断三冈脉，其下血流，吾尝往观之。由此知峭岩之寿，盖数百年矣。弟子邓甲久事之，授以丹诀符卫，则不能尽其妙，但陆擒兕虎，水缚蛟璃而已。峭岩谓曰：人赋分有定，水石能致其热，火不能致其寒，虽尽吾之道，而汝则止是矣。文宗开成中，轻举於南岳矣。
　　历世真仙体道通鉴卷之三十八竟
　　＃１『出』原为『山』，疑误，据文义改。
　　历世真仙体道通鉴卷之三十九
　　叶法善
　　叶法善字道元，处州括苍人，世为道士。母留氏昼寝，梦流星入口，吞之有娠，十五月而生。七岁，溺大江三年而还，父母询其故，曰：青童引我，饮以云浆，复朝太上，故少留尔。及冠，长九尺，性淳厚天然，不茹荤。遇青城赵元阳授遁甲，嵩阳韦善俊授八史，由是自能厌劾鬼佐。因卜居卯酉山，有巨石当路，行者迂径避之，遂投符，石自起。尝游白马山，石室中遇三神人，皆锦衣宝冠，谓法善曰：我奉太上命，以密旨告子，子乃太极紫微左仙卿，以校录不勤，谪於人世。速宜立功，济人佐国，当复元任。今以正一三五之法今授於子，宜勉而行之。言讫而去。而后诚灭妖凶，靡所不验。唐高宗闻之，故宠以官，不拜，请度为道士。留内斋礼，赐于甚厚。时帝悉召方士，化黄金治丹法。善上言丹不遽就，徒费财与日，请窍真伪，帝然之，凡百余人皆罢。尝在东都凌空祠为坛以祭，都人悉往观，有数十人自奔火中，众大惊，救而方免。法善笑曰：此为魅所凭，吾法摄之尔。询之果然，病亦皆愈。历高宗、中宗朝五十年，往来山中，时时召入。惟不爱浮屠法，常力诋之，议者浅其好僧，然以术高，卒莫之测。中宗景龙四年三月九日，三神人复降，传太上命云：汝当辅我睿宗及开元帝。曰：未可隐边山岩以旷委任。时二帝未立，而庙号、年号已先知之。所以於睿宗、明皇阴有助力。土蕃进宝，函封题曰：请陛下自开，无令人知。法善奏曰：此不祥也，宜令蕃使自开之。既开，果有弩箭自函而发，中蕃使而死。睿宗先天中拜鸿胪卿员外，置越国公，舍景龙观。祖国重谧有道先生，父惠明赠歙州刺史，宠映当世。时僚庶受录者，不可胜数。叔祖靖能有道卫，仍善属文，高祖时直翰林，为国子祭酒。汝阳王尝饮靖能，靖能曰：有生徒能饮，当令上谒。翌日有通谒者曰：道士常持满，见之侏儒也。谈胚浑之道，饮以酒，至五斗许，忽醉倒，乃一瓮也。钱塘有巨蜃溺舟，经涉者苦之，法善以符投水，其蜃自毙。开元初，明皇以元夕观灯於上元阳宫，谓无如此之盛。法善曰：西冻府今夕之灯，亦可亚。明皇异之，求往。则俾合目，顷刻而至。因以铁铁如意赏酒，翌日遣使求之，果在。又中秋夜与上游月宫，闻天乐，问其名，曰：紫云曲。上素晓音律，默记之，遂着乐府，更名日霓裳羽衣曲。时月宫还过游州，俯视城郭悄然，但月色如昼。法善取玉笛，请上奏一曲，仍投金钱子城中。仅旬浃，游州奏中秋夜有天乐，．临城兼获金钱以进。师居四明之下、天台之束数年，忽於五月一日有一老叟诣门，号泣求救。门人谓其有疾，白于师。引而问之，曰：某束海之龙也，天帝敕我守八海之宝，一千年一更任，无过者则籍于仙品。某已九百七十年矣，微绩垂成。近有波罗门逞幻术，居于海岸，晨夕禁咒积三十年，法将成，五月五日海告竭矣。其统天镇海之宝，上帝制灵之物，必为波罗门所取，至日乞以丹符相救。师既飞符，海水复旧，其人愧叹，赴海水而死。翌日龙辈宝货以谢师，师曰：林野栖神之所，珠玑宝货无所用之。遂不受。谓龙曰：岩石之上，去水稍远，若致一清泉，即为佳惠尔。是夕闻潇潇风雨声，达旦，绕山斋石渠泉水环流，至今谓之天师渠。燕国公张说常与师会饮，师曰：此有够处士，性谨而讷，颇耽酒，锺石可也。召至，其形侏儒，腰数围，拜揖之礼颇朴拙。酒至辄尽，而神色不动。师忽叱之曰：曾无高谈雅论，惟务耽酒，何所用哉。因扶之，乃一巨磕尔。至开元八年，尸解于景龙观。或言生隋大业丙子，卒壬戌，盖百有七岁。解化之后，明皇思之，降制曰：故道士具官叶某，天真精密，妙理幽畅，包括秘要，发挥灵符。固以冥默难言，希夷罕测，而情栖蓬闱，迩混朝伍。保黄冠而不拔，加紫绂以非荣，卓尔孤芳，玲然独往。胜气绝俗，贞风无尘，金骨外耸，珠光内映。斯乃体应中仙，名升上德。朕尝听政之暇，屈询至道。公以理国之法，屡奏昌言，谋参隐讽，事宜洪益。叹徽音之未泯，悲县解而俄留。何莫戚遗歼，良奄及永。惟平昔感怆予怀，宜申礼命，式贲泉壤。可赠越州都督。敕葬于松阳，百官缟素泣送国门之外。仍度其侄润州司马为道士师。有弟子百余人，惟暨齐物、尹惜为入室矣。
　　邢和璞
　　邢和璞，不知何许人。隐居瀛海问，善算心术，凡人心之所计，布算而知之。卜居嵩颖问，着颖阳书三篇，有算心旋空之诀，复能以法活死者。唐明皇开元十二年至都，朝贵候之，其门如市。有友人居白马坡下，和璞至，死已瑜日。当其母哀之，和璞遂置尸于状，引其袅同卧。闭户良久，起，具汤沐而犹未苏，复与之寝，须臾即活。又崔司马者，与和璞善，因疾笃，曰：先生何弃我耶？已而闻寝壁有穿穴声，窥之有微隙，渐大，见导从数百人，一人紫衣大冠，坐车中，谓崔曰：邢先生合太乙相救。，言讫而去，其疾遂愈，隙穴亦寻失矣。房管为桐庐宰，待和璞甚善。暇日因携手出城，不觉行十数里。至夏谷村，有废佛堂，松竹森映，共坐其下。和璞以杖击地，令侍者掘之深数尺，得一瓦瓶，中有娄师德与永公书。和璞笑谓管曰：省此乎？管髻鬃前世尝为僧，名永，和璞曰：君当为宰辅，善自爱。然其终必食绘，棺以龟兹，不在私第，不在公给，不在寺宇，不在外家。管后果践台辅，谪居闱州，外疾紫极宫。稍愈，太守召会郡斋，进绘，食毕疾复作。梦神人曰：邢真人之古。信矣。翌日果终，前有贾者拖龟兹板为老君帐，因假以为棺。和璞庐终南，学道者多依之。时崔晤与其友，恭事左右。一日谓其徒曰：日一夕有异客，子等为予设具。又戒曰：谨毋窥伺。翌日，果一人至，其长五尺，阔三尺，首居其半，衣诽执质，鼓髯大笑，吻角侵耳。作剧谈，多非人问语。崔晤欲见，不自正，遂趋而过。客熟视，谓和璞曰：此非泰山老师乎？曰：然。食讫而去。和璞谓晤曰：此上帝戏臣也，言泰山老师，子能省乎？晤垂涕曰：少闻先人言，某宝老师之后身，然前身不甚记。和璞后亦不知所之。
　　申元之
　　申元之者，不知何许人。游名山，博采方术，得内修度世之道。唐明皇开元中，召入上都开元观。时张果、邢和璞、罗公远、叶法善、尹惜、何思远、史祟、秘□希言同左佑真风，翼戴人主。帝游温泉，幸束都，元之常扈从。善谈清静，上每延问，动移晷刻。惟贵妃与内人赵云容侍晨宸，得闻其论。云容尝侍茶桑，问辄乞药以希延生，元之曰：我所惜但汝不久世。云容复恳乞不已，元之愍其恭勤，乃与绛云丹一粒，曰：汝服此，死必不坏，但大其棺，广其穴，含以珠玉，疏而有风，使魂不荡空，魄不沦渭，百年外可以复生。此太阴炼形之道，即为地仙，复百年当迁洞天矣。云容从幸束洛，病于兰昌宫，特以元之之言问贵妃，上命中人陈元造如其所请而座之。至宪宗元和末已百年，云容果再生。元之亦隐显无常，自号田先生。识者相传魏时人，已数百岁。《龙城录》云：八月望日，唐明皇与申天师游月宫，寒气逼人，清露沾衣。过一大门，在玉光中见一大府，榜日广寒清虚府。少前，见素娥十余人，皓衣，乘白鸾，笑舞於广庭大桂木下，乐音清丽。上皇归制霓裳羽衣曲。此一事与叶法善稍同，今并存之。又逸史见罗公远传，大盘如此。
　　罗公远
　　道士罗公远一名思远，鄂州人也。一云彭州九陇县人。修道宇于漓沅化，常往青城、罗川问，历周隋唐，年数百岁，乍老乍少，韬晦名迩。唐明皇开元中春三月，鄂州刺史燕属吏于郡之园亭，士庶游览者无不至。有一白衣，长八九尺，容仪端伟。门吏初疑之，俄有一小童见而叱之曰：汝何故离本处，辄来此，宜速去。白衣遂摄衣而走，吏乃执小童，白刺史。因问其族，云：姓罗名公远，幼学道术。适见守江龙来此，与明公逐之。刺史未之信，曰：须令我见其形。曰：请俟后日。及期，於江干穿一小圳，仅尺余，以引江水。刺史与郡人皆至，须臾有一白鱼，长五六寸，随流而入，腾跃渐大，烟如线。顷之，黑气横空，咫尺不辨。公远白刺史：与郡人速上津亭。未至，雷电而雨。既少霁，见一白龙於江心，头与云连，食顷方隐。时明皇好方外士，刺史具以闻，因召见，每问无不称旨。剑南有果，谓之日熟子，张果、叶法善与上以术取之，曰：午后必至。其日拥炉，公远始与坐，抵暮不至。张与叶相顾曰：莫是罗君不？公远笑於炉中拨出一火筋，斯须使者持日熟子至。叶诂之，曰：到京城，烈焰亘天，无路可过通，稍息方得到此。诸公皆失色。上每召公远与法善、金刚、三藏试法，而公远常胜。凡出入禁中，或以微言规讽，或以直道献替，咸祟驱妖，召龙致雨，元善自隐。上欲传其卫，公远曰：陛下玉书金简，已格九清，宜袭唐虞之无为，继文景之俭约，岂可以四海之尊，万乘之贵，宗庙之重，社稷之大，而轻徇小术耶？若尽臣术，必怀玺入民间，困於鱼服也。上不悟，遂辱骂公远。公远走入殿柱中数上过，上愈怒，劈注追之。既见，复入五码中，又击码为数十块，皆有公远之形，上谢之，乃如故。上强之不已，因教焉，然不肯尽其术。试自隐常余衣带，不尔影迩。及公远，其试则验。厚赐金帛，然卒不得其妙。上怒，遂斩之。有中使辅仙玉自蜀还，速公远驾而西，谓仙玉曰：吾晋成帝咸和年问入蜀，栖息林泉，以修真为务。闻天子好道，乃舍烟霞之乐，冒於尘世。欲以至道教人王，上延我於别殿而素灵药，我告以人问之府藏，荤血充积，三田未虚，六气未洁，请以十年为约而受，乃不能守，因小术加我以丹颈之戮，一何虐焉。然得道之人，形气混合，岂能以世俗兵刃水火害於我哉。但念主上列丹华之籍，有玉系之旧，而眷眷之情不能已。因袖出一书，谓仙玉曰：可以此达上，云我姓罗名公达，静真先生弟子也，上必悟焉。仍凉曰：小隐居山，食果饮水，度流年而已。赴阙，洽道惟食三枣。上叹息，送肃明观，遣内侍郭道赞送枣二盘。六月再召见，上引入内合，赐坐，与观寝殿莲池。问：比地亢阳，有秋失望，奈何？智凉曰：诚能动天，愿陛下秉诚赐臣夜醮，必致甘雨。制可。醮竟，雷雨随应，上大悦。因问治国之要，对以圣人道在心不在他求。赐紫衣一袭，度为道士。自是丐辞阙庭，奉诏归旧隐炼丹，赐绢五百疋。二十七年丹成，诏诣阙，赐责优渥。肃宗至德二载，召不赴。乾元初，享年百有四十，月解于浮云观。
　　薛幽栖
　　薛幽栖，蒲州宝鼎人也。性沈静，有敏识卓见。修举业之暇，好闻方外事。唐明皇开元中及进士第，年始弱冠，调官陵郡尉。秩未满，有林泉之兴，遂拂衣去，服冠褐，出入青城、峨媚问。久之，游鹤呜山，访汉天师治所。修行仅一纪，而道气愈充。天宝初，复游南岳，卜栖真之地，乃晦其名氏，於五老峰之下，游心於自得之场，旷然无所系，而能和光混俗，毁方瓦合。其於三洞真诰，靡不该览，故幽人逸客向风禀受，日集于左右。而师辩论宏博，随其根性，各有所发明。进《玄微论》三卷，上称赏其达悟。未几尸解於墨山。尝注《灵宝度人经》，见行世。《衡岳总胜集》云：今凌虚宫有天香台，乃注经之所。晓夕云烟，如香缭绕。
　　王柯
　　王柯字仙柯，青城横源人也一云蜀州永康县翠园山下人。母丁氏梦大星照身，及觉，室内有光，因而有孕。生而紫胞绿脉，形状异常，幼颖异拔俗。家巨富，不以经意。长则仁慈好善，见老弱穷困恻然哀之，形於颜色，周急施惠。每大雪时，施粒食以济禽乌。后遇至人传丹诀，於乃居侧洞中修炼，历年无成。鼎忽破，丹乃化为金线石。后因褊行山园，一日至味江龙潭，又上西峰，遇道士炼丹，柯乃助其薪炭，奉事三年，寒暑不移。道士嘉其志，授以秘诀，今内修上道，外积阴功。丹成，复分遗之。柯服丹，渐觉神爽气逸，身轻意畅。门侧有大梧数株，腾身而举，已在梧杪，因此升天而去。今梧犹在。乃唐高宗仪凤三年中得道也，其地即今罗家山，道士乃罗公远云。
　　李聿
　　李聿，唐宗室也。罗公远於明皇燕问讲论道妙，出入含元殿，曾试之。后授歙州刺史，与家属之官，甫过大江，乃为鳌所祟，拘聿之魂而附其形，自其家赴任。一日公远校录水府，见之，於是飞符诛鳌，而还聿之魂。聿乃弃官，入青城山太一洞，请符以救其室。遂依公远学道，后证仙果，今列侍左右云。
　　杜升
　　杜升字可云，自言京兆杜陵人也，莫测其年寿。不食，常饮酒三斗不醉，颜甚悦泽，若三十许人。裹大方巾，破帽，冬夏常着绿布衫。而言谈甚高，颇有文学。人有与换新巾衫，必受之，旧者竟不脱。得新者，出门逢人便与。常游城市问醉行，能沙书，好於水碗及盆内以沙书龙字，浮而左右转，或叱之则飞起高丈余，隐隐若云雾，作小龙形，呼之复下水中。不就人求钱，人自以钱予之，召人穿檐，行少顷之间，得钱甚多，便散与贫人及酒家。如此到处，日日为之，人皆不厌，以钱予之。疑以术惑於众也。冬则外於雪中三两日，人以为强毙矣，或拨看之，徐起，抖擞雪而行，犹若醺酣，气出如夏醉睡醒也。杜孺休，合国公综之子也，为苏州牧。或闻可云在城市，极喜，乃延入。拜之，呼为道访。宾客僚属皆讶之，孺休曰：先君出镇西川日，与此道翁深相喜重，常来去书斋中。时孺休才年十余岁，今五十余岁，别道翁四十年，而妆饰颜貌一如当时。乃留之郡斋，咨以道术。可云曰：但以政化及人，慈爱为意。况今多事，尤在保身，未能脱屐世尘，委家林野，宜远於兵伤－，道术未可问也。时郡人以钱帛与之，阻让不可，出城便散与人。孺休敬之愈甚。可云或与孺休宾僚聚饮，有倡和者，而可云出口成章，属意深远，多神仙旨趣，人无以缀之。后军乱，孺休果为兵伤而死，人见可云亦被伤杀。顷之，但有旧衫一领，作三四段，斫破痕在地。后数日，人多见可云过松江、浙江，经杭越衢信入江西，市醉吟沙书如故。又一年，人於湖南见之，问苏州事，历历话而笑。复言曾居南岳，即当去矣。详而究之，是得隐形解化之道，人莫知也。
　　臣道一曰：杜升得道弥深，混俗处世，忘情诗酒，绝粒赢衣。观其方巾布衫，虽旧不脱，人予新者必以遗人，冬则卧於雪中，常日游於城市，盖亦莫考其年寿几何矣。倘以当时巾服观其人，未必知其得道也。真仙隐显骯世，岂易窥哉。故《道德经》曰：是以圣人被褐怀玉。
　　羊惜
　　羊惜，泰山人也。以世禄官，家于缙云。明经擢第，解褐喜州夹江县尉。罢归缙云。兄听，为台州乐安令。惜幽栖括苍山，性惟沈静，薄於世荣，志尚逍遥，常慕道术。一日一妻暴亡，曰：庄生鼓盆以为达者，今乐矣，葬之不亦宜乎。男且有业，女已有归，永无累也。后游阮郎亭，崖上去地十余丈，有篆书刻石，字极大，世传阮肇题。后盛成使匠人錾石，摸搭之，乃唐李阳冰尝为缙云令，游此亭题诗曰：阮客身何在，仙云洞口横。人问不到处，今日此中行。惜於亭侧与缙云观道士数人花时饮酒，日午忽仆地．若毙，气息犹暖，乃异还家，七日后方醒。乡里之人与道士俱往问之，惜曰：初为一人青帧绛服，自称灵英，邀入洞府中，见楼观宏丽，鸾鹤徘徊，天清景暖，异於人问。须臾一石穴中有物飞出，状如双，青色柄长。灵英指之曰：此青灵芝也，可食之得仙。惜觉饥方甚，取坐於石上食之，味甘美，俄而都尽。灵英曰：尔夙有仙分，今日遽得见仙官。乃引见仙官，戴远游冠，霞岐羽衣三人，文武侍从极多。灵英谓惜曰：一人小有天王君，一人华阳大茅君，一人隐玄天佐命君。惜历拜之，咸曰：有仙骨，未能飞升，犹宜地上修炼。俄而灵英送出，乃括苍洞西门也。惜方悟此身，后不喜谷气，但饮水三升，日食百合一盏。身轻，骨节皆动，抖擞如竹片及拍板声。又多言语吟咏，若与人谈话，昼夜不已。时或以纸二三百幅书之，顷刻皆成文字，人莫能识。惜读之，悉是文章。道倡好事者依口录之，实亦清辞丽句，多神仙瀛洲闻苑之意。如此经年，清瘦轻健。及二年，渐肥白，不食百谷，惟饮水。三年，漆发童颜，行轻似飞，饮酒三斗不醉，居常衣布褐。后往乐安省兄，一日到，又往天台，亦一日到，日行二四百里。复归仙都山，饵药养气二十余年。后南行入委羽山，人莫得见矣。
　　谭峭
　　谭峭字景升，唐国子司业沬之子。幼而聪明，及长，颇涉经史，强记，问无不知，属文清丽。沬训以进士为业，而峭不然，迥好黄老诸子，及周穆汉武茅君列仙内传，靡不精究。一旦告父出游终南山，父以南山近京都，许之。自经终南、太白、大行、王屋、嵩华泰岳，迤逦游历名山，不复归宁。父驰书责之，复谢曰：茅君昔为人子，亦辞父学仙。今峭慕之，冀其有益於父母。父母以其坚心求道，不以世事拘之，乃听其所从。而峭师於嵩山道士十余年，得辟谷养气之术。惟以酒为乐，常醉腾腾，周游无所不之。夏则服乌裘，冬则绿布衫。或卧於风雪霜中经日，人谓已毙，视之，气休休然。父常念之，每遣家僮寻访，春冬必寄之衣及钱帛，峭捧之且喜，复书，遽遣家僮，乃厚遗之。才去，便以父所寄衣出街路，见贫寒者与之，及寄於酒家，一无所留。人或问之何为如此，曰：何能看得，为盗所窃，必累於人，不衣不食故无忧也。常欣然，或谓风狂。每行吟曰：线作长江扇作天，级鞋抛向海东边。蓬莱信道无多路，只在谭生拄杖前。尔后居南岳，炼丹成，服之，入水不濡，入火不灼，亦能隐化。复入青城山去也。峭尝作《化书》，南唐宋齐丘窃其名为己作，见行世。宋仁宗嘉佑五年夏四月，碧虚子题《化书》后序云：鸿蒙君曰：吾尝问希夷先生诵此书至稚子篇，掩册而语吾曰：吾师友谭景升始於终南山着《化书》，因游三茅，经历建康。见宋齐丘有仙风道骨，虽溺机智，而异乎黄埃稠人，遂引此篇云：稚子弄影不知为影所弄，狂夫侮像不知为像所侮，化家者不知为家所化，化国者不知为国所化。醉者负醉，疥者疗疥，其势弥颠，其病弥笃，而无反者也。齐丘终不悟，景升乃出《化书》授齐丘，曰：是书之化，其化无穷，愿子序之，流于后世、。於是杖报而去，齐丘夺为己有而序之耳。噫，昔向秀述南华解义，未传而死，郭象偷改成注，诚罪人也。今谭君名刻於白简，身不老於人问，齐丘敢纵其盗心，蔽其仙迩，其罪大者也。果不得其死，宜乎哉。
　　历世真仙体道通鉴卷之三十九竟
　　历世真仙体道通鉴卷之四十
　　薛季昌
　　薛季昌者，河东人《南岳总胜集》云：汉州绵竹人也。家世皆以官显。季昌自幼不好荣，不茹荤，衣常布素，酷好山水。一日游青城，遂南如桃源。后遇正一先生司马承祯於南岳，授三洞经录。研真穷妙，勤久不懈。故高真屡降，异香妙乐时闻於静室中。唐明皇召入禁掖，延问道德，乃谈极精微。上喜，恩宠优异，寻即还山。上命赋诗，赠序曰：练师志慕玄门，柄心南岳。及登道录，忽然来辞，愿归旧山，以守虚白。不违雅志，且重精修。若遇至人神药，时来城阙也。诗曰：洞府修真客，衡阳念旧居。将成金阙要，愿奉玉清书。云路三天近，松溪万籁虚。犹宜传秘诀，来往候仙舆。季昌尝撰道德玄枢，以总颐真妙，注九真降圣。观复华盖旧隐，修炼丹成。一日忽谓弟子曰：祝融峰今夕有天真之会，予被召，当往。遂凌虚而去，不复返。后建凌虚宫。
　　田虚应
　　道士田虚应者，字良逸，齐国人。为性朴拙，吐露无忌讳。隋文帝开皇' 中，待亲於攸县，以喧究迁南岳，躬耕於紫盖峰，以尽子职，凡五十余年。母既去世，乃游五峰，放志自适。唐高宗龙朔中，州牧田侯於岳观构降真堂以居之，田千乘赞以粉壁。所授上清大洞秘法，自正一先生传薛季昌，季昌传虚应。既承道要，涉历云水，为友善者惟蒋含洪而已。时吕渭、杨冯皆使湖南，尝就访高论。潭州早，祈之久不获，召虚应。虚应发发发弊衣至郡，无言而雨自降。又尝久雨不止，郡守建坛于岳观，亦默然岸绩而坐，洎升坛，即霁。宪宗元和中，束入天台不复出。宪宗韶，不起。有欧阳平者，道学亦高，尝兄事之。一夕梦三神人各持金炉自天而降，若有所召，密谓人曰：二先生不久去矣，我必继之。未几虚应果羽化，蒋亦继往。门弟子达者三人，柄瑶冯惟良、香林陈寡言、方瀛徐灵府。
　　冯惟良
　　道士冯惟良字云翼，相人也。修道於衡岳中宫，与徐灵府、陈寡言为烟萝友。香火之外，瑟酒自娱。久之，就降真堂，师田虚应，授三洞秘诀。唐宪宗元和中，束入天台、会稽，廉访使元积闻其风而悦之，常造请方外事。桐梧观自正一先生完茸以来，烟废之久。惟良乃再缔构，作上清阁、降真堂、白云亭、鲦闲院，复正一先生之边。以三洞之道行于江表。宪宗诏，不赴，即华林谷创柄瑶隐居以止。桃源金陵，常鲦然独往。累月一归。忽一日命汤沐浴，冠简降庭，若有所对召。须臾升阶，遂化，年九十。传授弟子仅百数，唯应夷节、叶藏质、沈观外，他无得其要。
　　陈寡言
　　道士陈寡言字大初，越州暨阳人。隐居於玉霄峰，号日华林。天台科法，有阙遗者，拾而补之。居常以琴酒为既，每吟咏，放情自任，未尝加饰。其山居诗曰：醉外茅堂不闭关，觉来开眼见青山。松花落处宿猿在，麋鹿群群林际还。又曰：照水冰如鉴，扫雪玉为尘。何须问今古，便是上皇人。寡言虽补阙科教，而不躬行。惟传度弟子有刘介者，字处静，舍明经业，即委州兰溪，事灵瑞观主昊守素为道士，闻寡言之名，遂就华林请教，奉几杖香火凡二十年，尽寡言之道。寡言将尸解，谓处静曰：当盛我以布囊，置石室中，慎勿以木为也。享年六十四。处静与叶藏质、应夷节为方外友，久之将坐化，以诗示其徒，乃返真。其辞曰：我本无形暂有形，偶来人世逐营营。轮回债负今还了，搔首索然归上清。别有诗十篇，今在天台道元院。
　　徐灵府
　　道士徐灵府号默希子，钱塘天目山人。通儒学，无意於名利。居天台云盖峰虎头岩石室中，凡十余年。门人建草堂请居之，弗往。而后自庐於石层上，乔松修竹，森然在目。有环池方百余步，中多怪石，若岛屿，因名之曰方瀛。日以修炼自乐，於其问尝为诗曰：寂寂凝神太极初，无心应物自云舆。性修自性非求得，欲识真人柢是渠。又曰：学道全真在此生，迷徒待死更求生。今生不了无生理，纵复生知何处生。唐会昌初，武宗诏浙束廉访使以起之，辞不获，出见廉使，献言志诗曰：野性歌三乐，皇恩出九重，求传紫宸命，免下白云峰。多愧书传鹤，探惭纸画龙。将何佐明主，甘老在岩松。廉访奏以衰槁，免命。由此绝粒，久之，凝寂而化，享年八十二。着玄鉴五篇，注通玄真经十二篇，及撰天台山记、三洞要略。门人得其道惟左元泽。
　　刘元靖
　　道士刘元靖者，武昌人。师王道宗，授正一录。未几，道宗将告寂，所有均遗诸门人，元靖惟收图书。既葬於束山，晴夜有气出墓中，高数丈。元靖异之，遂改葬。及发棺，但遗衣袅而已，始知其师得道。元靖感悟，泛洞庭，游武陵。复入南岳，师田良逸。因登魏夫人仙坛，乃有卜居意。自坛寻峻峰而上六十五里《南岳总真集》云：十数里，见一石穴南向，因辟以为居。引泉环流，伐木诛茅，前构小阁，棋局荼鳌凿石而成。史君韩哗游此，命其阁日会仙。常以百草芽为蘗酝酒，虽绝粒炼气，而一饮斗余。唐敬宗宝历初，诏入思政殿。问长生事，曰：无利无营，少私寡欲，修身世世之旨也。上不悦，而难作，放令归山。明州刺史唐伸妻病，求符於元靖，元靖戒来使曰：此符当示史君，毋先於夫人。使还，伸已姐，夫人自愈。武宗会昌中，复召入禁中。上请授法线，问三盟敌血事，对曰：世之所重者发肤，天子之尊，止可饮丹以代之。斋戒，升坛授录，赐银青光禄大夫、崇玄馆大学士，号广成先生。别筑崇玄观以居之。乞还山，诏许。宣宗大中五年冬十月，有云鹤屡降，未几去世。闻天乐浮空，及迁神日，惟杖屦在。弟子吕志真得其道。兵部侍郎万邺文碑，吏部员外郎赵橹为传，卢墦作石室铭，道士张坚白为内传。
　　叶藏质
　　道士叶藏质字含象，处州松阳人，法善之裔也。初隶安和观为道士，诣天台冯惟良授三洞经录。於玉霄峰选胜创道斋，号石门山居。其前有二峰，耸峭对峙，故日石门。日诵道德、度人二经。晚年尤精符术，请之者如织。姿州牧为邪物所挠，诣请符。至中路，犯以秽忌，失之。牧亲造，见案上有筒，封检甚固，乃前之符也。因一焚香，置匣捧归，祟物遂绝。由是获验之家有所施，不是已则少留之，悉为茸坛宇功德之费。牧乃表其贤，唐懿宗优诏石门山居为玉霄观。忽命酒，召其友应夷节同饮，语及生平事，然后告以行日。及期，题於门曰：鹦呜时去。门人遂闻珠佩杂鼓乐声于空中，须爽鹦唱，视之，已化矣。年七十四。
　　应夷节
　　应夷节字适中，汝南人也。省明皇开元中高士应凝之曾孙。累世不仕，穷道养性。母何氏梦流星界牖，惊觉，室有光，因而孕焉。既生，不喜茹荤。年七岁，而性敏慧，诣兰溪灵瑞观昊尊师？受老庄文列及周易。十三岁与道士籍，持十戒，而勤焚诵。师友见之，肃如也。久之，游天台、龙虎山，受正一紫虚都功等录，而后复受升玄上清回车毕道，及紫文素带藉地腾天符。且上清大法自陶隐居传王远知，王传潘先生，潘传司马练师，司马传薛季昌，薛传田良逸，田传冯惟良，冯传夷节也。师行之精谨，故动有神灵之默助。与叶藏质、刘处静为林泉友。唐武宗会昌中，就天合桐桥观之西南别建冷坛以居，观察使李褒问来问道，因奏请院额，因诏以道元为名。拾遗张颖撰记。而柄真此地五十余年，昊越之人瞻风稽首，愿侍巾几者莫知其数。每入静行道，登坛阅录，或为人致福，数有感应。居常诵黄庭、大洞二经，至於八道望云，三元受事，回风隐地，攀斗藏天之术，尤勤行之。时公卿以师名闻奏，诏赐服号，固辞。尝谓门弟子曰：吾以维持教法，不能灭迩匿端。虽道不违人，而勤行方至。然玉京金阙，泉曲邓都，相去几何，唯心所召，尔等勉之。昭宗乾宁中，忽一日沐浴入静，凝神如有所待。至翌日，昧爽解化，春秋八十有五。是夕清香馥郁，猿乌悲鸣。及迁神就定，但空棺而已。东阳罗隐为赞。
　　左元泽
　　道士左元泽，永嘉人也。赋性耿介，不俯仰於时。事方瀛徐灵府，因卜居香林峰石室中，去方瀛一里许。晨夕省奉，虽祁寒暑热未始不至。灵府愍其勤恪，遂授以秘要。后陆玉霄峰，有人设黄录斋，元泽列纂，以草屦登坛。或请之，曰：三境尚拟去，此何土堆也。后归松房，绝粒不语。忽担一布囊，贮木屦古鉴入山，莫知其所止。或一月两月即出访其友应夷节，谈论清虚外，尝言所居有一岩室，左．右有大竹数十根，前有池，於曲渚中有碧芙蓉数十朵，又有文禽数十只，类鸿鹏，游泳其间。嘉其趣，因宿室中，至夜有物环其身。既觉，惟暝目坐忘，达旦方解去。视其布褐，惟闻涎腥。是夕复坐室中，布网步以伺之。果一物自池中出，长数丈，两目光射人，若蛟蛎之状。俯岩呵喻，徐而蹙缩入池，因戒曰：后学辈无卫，谨勿柄岩穴也。温州青障观有土地，里人常以血食祀之，苟杞不至，则为祟。元泽以杖笞神背三下，翌日有大狸死于庭，背有杖痕者三。里人复梦神告曰：托附吾者为仙官笞死，谨勿血食祀我也。元泽一日忽谓主观者曰：某将他适，请置汤沐。复祝之：掩盖日但请随香气而去，尽处即止。是夕有风雨雷电交作，光中有兵卫，皆介甲。将晓，闻唱珍重声。往视之。已化矣。遂袭香气尽处，如其言座之，果得一自然石圹，不知其甲子。尝制真一颂，题於方瀛石壁，曰：大道杳冥，不可致诂。含太虚为广舍，总万宇于真一。以道守真，真亦非一。言之以自然，任之以万物。胎根既断，三界迥出，九祖得度，三官息笔。实赖无功之功，其功妙而难匹。
　　吕志真
　　吕志真者，不知何许人，广成先生刘元靖之弟子也。内洁而外和，似不能言者。居石室中十余年，其后每岁一至京师，游潇湘，访诸门人之家。常荷二大瓢，药物服饰、经录道具皆贮之。喜以药石救人，入林谷则有虎豹随之。人问其道，则默然无所对。出商山道中，忽失色不前，人皆讶之。且者前有剽掠者来，果见兵刃。志真谓贼曰：此行者皆吾弟子，毋得干之。其徒敛衽避路，不复敢前。又至一谷口，曰：此有害人之物同行o遂入林中，以绳挚二虎而出。由是知志真深得广成之道。尝云：先初居石室时，所处甚隘。一夕致醮，忽山开数十步，其中平敞。复有黑豹，驯绕其侧。
　　杜光庭
　　道士杜光庭字宾圣，号束瀛子，本处州人《青城山记》云：京兆杜陵人。博极群书，志趣超迈。唐懿宗朝与郑云叟赋万言不中，乃奋然入道，事天台道士应夷节。常谓道法科教自汉天师暨陆修静撰集以来，岁月绵邈，几将废坠。遂考真伪，条列始末，故天下羽调永远受其赐。郑畋荐其文於朝，僖宗召见，赐以紫服象简，充麟德殿文章，应制为道门领袖。当时推服，皆曰学海千寻，辞林万叶，扶宗立教，海内一人而已。中和初，从驾兴元道，游西县，适遇术士陈七子名休复，洒然异之，披榛穴地，聚瓢酒酌之，曰：以此换子五藏尔。先生知国难未靖，上表丐游成都，喜青城山白云溪气象盘确，遂结茅居之。溪盖薛昌真人飞升之地也。未几，驾将复都，诏光庭醮二十四位。会王建霸蜀，召为皇子师。建谓曰：昔汉有四皓，不如吾一先生足矣。光庭不乐宫中，荐许寂、徐简夫自代，因老于成都。相国徐光溥志学之年，执弟子礼事之。光庭尝谓曰：予初学於上庠，而国子监书籍皆备。先读天文神仙之书，次览经史子集。一月之内，分布定日而习之，一日诵经书，二日览子史，三日学为，四日记故事，五日游息。凡五事，每月各六日，如此不五七年，经史备熟。韦蔼学士以兄之相国庄之文集请为序，光庭曰：相国富有文辞，若集中不删落小悼浮艳等诗，不敢闻命。建用张格，乃唐相浚之子，其才卫高於时，而於故实未通。治蜀初，小大事每令咨禀，盖光庭非止善辞藻，而已有经国之大才。时有道士感庭秋谒之而不遇。一日忽谓门人曰：青城方创真宫，工未毕，昨梦朝上帝，以吾作岷峨主司，恐不久於世。门人皆沾襟，及真宫成，时后唐庄宗长兴四年癸巳十一月，光庭八十四岁，一日一披法服作礼辞天升堂，趺坐而化。颜色温眸，宛若其生。异香满室，久之乃散。光庭有一白犬，目之日吠云，令以麻油涂足，绘布裹之，曰：吾闻油涂犬足可日行万里。遗巡，吠云亦号叫数声而毙。光庭尝撰混元图、纪圣赋、广圣义、历帝记暨歌诗杂文，仅百余卷，行于世。凡所着述，未尝不以经济为意《蜀梼桃》云：有文千余卷，皆本无为之旨。如山居百韵诗及纪道德怀古今二篇，有□一言至十五言颇有益於教化。蜀主王建初赐号广德先生，又欲优於名秩，询于故事，毛文锡献言：唐武德初祁平定为金紫大夫，开元中尹惜居谏省，於是以为谏议大夫，封蔡国公，进号广成先生。延之玉局化，通正初迁户部侍郎。衍袭位，尊为传真天师，特进检校太傅太子宾客兼崇文绾大学士。
　　阁丘方远
　　间丘方远字大方，舒州宿松人也。幼而辩慧，年十六，通经史，学易於庐山陈元晤。二十九岁，问大丹於香林左元泽。元泽奇之，谓方远曰：子不闻老子云：吾有大患，为吾有身。盖身从无为而生有为，今却反本，是日无为。夫无为者，言无即着空，言有则成碍，执有无即成滞，但於有无一致，泯然无心，则庶几乎道。且释氏以此为禅宗，颜子以此为坐忘。易云：无思也，无为也，寂然不动，感而遂通。天下之故，其归一揆。又经云：迎之不见其首，随之不见其后。是何物也，子若默契神证，又何求焉。所惜者，子之才器高迈，直可为真门之标表也。方远稽首致谢而去，复诣仙都山隐真岩，事刘处静，学修真出世之卫。三十四岁，受法缭於天台山玉霄宫叶藏质，真文秘诀，尽蒙付授。而方远守一行气之暇，笃好子史群书，每披卷，必一览之不遗於心。常自言：葛稚川、陶贞白，吾之师友也。铨太平经为三十篇，备尽枢要。其声名愈播於江淮问。唐昭宗景福二年，钱塘彭城王钱缪深慕方远道德，访於余杭大涤洞，筑室宇以安之。昭宗累征之，不起。方远以天文推寻，秦地将欲荆榛，唐祚必当革易，伴之园绮、不出山林，竟不赴召。乃降诏褒异，就颁命服，俾耀玄风，赐号妙有大师、玄同先生。阐扬圣化，启发蒙昧，真灵事迹，显闻昊楚。由是从而学者无远不至，弟子二百余人，会稽夏隐言、谯国戴隐虞、荣阳郑隐瑶、昊郡陵隐周、广陵盛隐林、武都章隐之，皆传道要而升堂奥者也。广平程紫霄应召於秦宫，新安聂师道行教於昊国，安定胡谦光、鲁国孔宗鲁十人，皆受思真炼神之妙旨。其余游於圣迩，藏於名山，不复得而记矣。天复二年二月十四日，沐浴焚香，端拱而坐，俟停午而化。颜色怡畅，屈伸自遂。异香芬馥，三日不散。弟子以从俗葬，举以就棺，但空衣而尸解矣，葬於大涤洞之傍白鹿山。复有道俗於仙都山及庐山累见之，自言：我舍大涤洞，归隐潸山天柱源也。
　　臣道一曰：左元泽答问丘方远之问，善则善矣，然末云但於有无一致，泯然无心。则学者犹未知有无之辩也。夫能识无中不无，有中不有，方契乎道。方远之所得，度不止此也。《道德经》曰：三十辐共一毂，当其无，有车之用。涎坛以为器，当其无，有器之用。凿户牖以为室，当其无，有室之用。故有之以为利，无之以为用。此论无也。又曰：孔德之容，惟道是从。道之为物，唯恍唯惚。惚兮恍兮，其中有象；恍兮惚兮，其中有物；窈兮冥兮，其中有精。其精甚真，其中有信。又曰：有物混成，先天地生。寂兮寥兮，独立而不改，周行而不殆，可以为天下母。吾不知其名，字之日道。此论有也。知此，则亲见左元泽亦必曰：斯言尽之矣。
　　历世真仙体道通鉴卷之四十竟
　　历世真仙体道通鉴卷之四十一
　　聂师道
　　聂师道字通微，新安歙人也。性聪淳直，言行谦谨，养亲以孝闻，深为乡里所敬。少师事於方外，即德诲之从兄也。德诲自省郎出牧新安，乃於郡之束山选胜地构室宇以居之，目为问政山房。而师道事之辛勤，年十三披戴冠裳，十五传法线修真之要。后出游绩溪山，自言尝览内传，见服松脂法，乃与道倡上百丈山采松脂。崖石迥耸百丈，遂以名之。其四望，高千余仞。夜宿於崖顶松下，天清月朗，忽闻仙乐起自束南紫云上，遥遥而来，迟缓过於石金山。石金与百丈，其高相等，虽平地隔三十余里，山顶相望咫尺问。乃闻仙乐到彼，辍少时，敕小鼓三通，复通奏金石笙箫，丝匏响亮，击鼓而拍，莫审其曲调，声揭而清，特异人问之乐。自三更，及鹦呜而止。后问於山下人，是夜皆闻之。其同倡叹曰：方采灵药，遽闻仙乐，岂非有感，此亦君得道之嘉兆矣。其后游行，归南岳，礼玉清及光天碧玉二坛。后泊招仙观，入洞灵源。时当春景，闻蔡真人旧隐处不远有花木甚异，采樵者时或见蔡真人在其问。师道喜之，乃辟谷七日，晨起独往山中渐行，闻花有异香，不觉日晚。忽到大溪傍，见一樵人临水坐於沙上，师道骤欲亲近，方乃负樵将下溪。回顾师道，却驻樵檐，问：独此何往？应之曰：学道寻仙，深心自切闻蔡真人隐此山，愿一礼谒尔。樵人曰：蔡君所居极深，人不可到。师道曰：攀萝登崖已及於此，有山通行，岂惮远近。樵人又曰：日将暮矣，且行过此山束，有人家可宿。师道欲随樵人去，樵人遽入溪水甚浅，及师道入，水极深而急，不敢涉。樵人曰：汝五十年后方过得此溪。目送樵人步水面而去不见。师道回山束十余里，逼望见草舍三问，有篱落鹦犬。渐近，见一人，青白色，似农人，年可三十，独居。见师道到，甚讶师道深山自行，忽曰：家累俱出，何为主人？又问师道此来何之，应曰：寻蔡真人隐居。主人曰：路上见樵人否？曰：见。主人曰：此蔡道者适过也。师道闻之，礼祝曰：凡愚见仙圣不识，亦命也。已逼夜，山林深黑，投宿无地。又问曰：从何来？具以发边新安，寻真之由以对，乃许入其舍。复指师道，令近火炉边林上坐，曰：山中偶食尽求之未归。师道曰：绝粒多时，却不以食为念。见火侧有汤鼎，复有数个黄磁合，主人曰：合内物可吃。任意取之，乃揭一合，是茶。主人曰：以汤泼吃。及吃，气味颇异於常茶。久之，复思茶，更揭之，合不可开。遍揭诸合，皆不能开。师道心讶，不似村人家，而不敢言。主人别屋睡，日高不起，又无火烛，睡中曰：此孤寂之处忽病，无以相待。前村人家甚多，可以往彼。师道遂行，数里不见人家，悉是崖险。乃回盼，已迷向宿之处。复行约三十余里，忽逢见一老人，欣喜邀於石上坐，问入山之意，具以前事对之。老人曰：蔡君父子俱隐此山，昨夜所宿之处，即其子也。又日；尔道气甚浓，仙骨未就，入山饥渴，曷能久留此哉。俄折草一茎与师道，形若姜苗，而长尺余，嚼味甘美。复令取泉水吃，次举头，已失老人所在。师道悲叹不已，而觉食荼草之后，气力轻健，愈於来时。却欲沿山路寻宿处，其路已为棘蔓蔽塞，前去不通。却回招仙观，众道士惊异曰：此观虽灵岳侧近，虫兽甚多，人罕能独行，何忽去月余日，实久忧望。师道曰：昨日方去，始经一宿。具言见樵人及宿处，又逢老人，道士皆叹曰：吾辈虽同居此观，徒为学道，知有蔡真人，无绿一见。吾子夙有仙分，已见蔡君父子。其老人者，昔闻彭真人亦隐此山，岂非彭君乎。子一入山，遽逢三仙人。一日一宿，人间月余矣。其实积习之命也。师道深自叹异，驻招仙观修炼逾年。后以亲老思归，却回问政山。每入诸山拾薪励药，或逢虎豹，见师道则垂耳摇尾，俯伏於地。师道以手抚而呼之，乃起随行。或以薪药附於背上，负之送归而去。昔郭文举居大涤洞，伏虎亦如之。歙之近山颇有猛兽而不为人之害者，自师道之感也。其亲时问师道游学所益，具陈其事。亲闻之而喜曰：汝以孝养我以道资，亦幸为汝母矣。此盖宿庆之及也。后又出游，复思往南岳、九疑山，早闻梅真人、萧侍郎皆隐玉笋山，时人多见之。梅即南昌尉梅福也，萧即梁之公子萧子云也。自束阳太守避侯景之乱，全家入山，二人俱得道於此。师道且止玉笋清虚观，思慕梅萧，特游郁木坑，或冀一见，坚心而去，山行极深。忽见一人布衣乌纱帽，颜若五十许人，师道礼敬问之，初自称行者，问师道何往，乃以寻梅萧为答。行者曰：闻尔精勤慕道，遍访名山，诚亦非易。欲见二君，行者可以相引尔。宿业甚争，已应玉籍有名，虽未便飞升，当亦度世尔。行者又曰：我谢通修也，恐尔未识，故以自言。本居南岳，与彭蔡同隐，已三百年。知尔尝游洞灵源，我适为东华君命主玉笋山林地仙，兼掌清虚观境土社令。尔与我素有道绿，是得相见。然梅萧日中为小有天王所召，恐未便还，未可俟也。师道於是虔拜曰：凡世肉人谬探大道，凝神注想，以朝继夕，未知要妙，若浮于海，诅识其涯，不期今日获见道君，实旷劫之幸也。通修曰：丹心恳苦，深可悯哉。尔世事未了，且当送尔出山路，往我所止。随行数里，忽见草舍两间甚新洁，有床席，小铛然火煎汤，俨若书生所居而无人。通修命师道入，坐於木马上，通修自坐於白石鹿上。俄有一髦角童以汤一盆与师道，呷之，神气爽然。又指令架上取书一卷，通修曰：此素书也，但习之无息，当得真旨。师道意欲求住师学之，未启言而通修已知，曰：尔有亲垂老，虽有兄能养，若欲更南游此，未可言住。我有弟子，号‘紫芝，在九疑山，若往彼见之，为我传语。兼出素书示之，得尽其旨矣。或不见，但投素书於毛如溪上，洞中仍题石壁记。我传语之意，紫芝当自授尔要道。言讫，乃发遣师道回，俄不见通修，已在郁木坑外。师道入清虚观矣，众道士惊之曰：一去七日而返，何之也？师道具以对之。有道士二人欣跃，乞与师道共入郁木坑。到旧处，岩石草树，历历宛然，但失其草舍，竟日怅望而回。师道得素书，文字可识，皆说龟山王母理化众仙秘要真诀也。他仙习此，当得升天。世人授之，迹参洞府。其问有疑义不可究者，后到南岳九疑山湘真观，月余寻问紫芝踪边，咸言毛如溪有一隐士，莫知姓名，人或见者。师道累入山寻之，不见。乃如通修之言，投书题石壁。后尝梦神人称紫芝，教之以释凝滞意，乃醒。然经岁余，复还问政，居二十余年。每焚修，即以二蔡彭谢真形画像瞻礼，仍自以管幅，编异传於道俗。其后昊太祖霸江淮问，闻师道名迹，冀其道德，乃劫广陵建玄元宫以居之。每升坛祈恩祷福，水旱无不应，致感动天地，庆云呈祥，乃降褒美为逍遥大师、问政先生。师道道以资孝，远不违亲。亲之在堂九十有五，丁忧之日，匍匐奔丧，负士成坟，绝浆过礼，便谋遁迩，冀遂初心。无何，驯骑继来，诏命难拒。太祖见待益重，举国莫不倾依。门人邹得匡、王处讷、杨匡翼、汪用真、程守朴、曾景霄、王可儒、崔禅然、杜崇真、邓启遐、吴知古、范可保、刘日祥、康可久、王柄霞等，皆为入室弟子，传上清法，散於诸州府，袭真风而行教，朝廷皆命以紫衣，光其玄门。至秦昊荆齐燕梁闽蜀之士，咸来逾纪，勤苦奉事。师道常谓之曰：我无道术，何以远来若此？弟子皆曰：若张君居蜀，天下之人悉往。师之随其所修，各授以道要。群弟子执奴仆之役，久而不去者方得成仙，今悉是枯骨子孙，日逼朽腐，思避短景，希度长生，愿无却恳切也。然师道以仁慈接众，言不阻违，随其性识，指以道要，若久行雾露，余润渍衣，近罗沈檀，轻香袭体。由是居广陵三十余年，有弟子五百余人。而师道胎息已久，炼丹有成，常欲归彼故山。为逼睿恩，有违宿愿。逮乎岁在辛未秋月，梦一人黑绩朱衣，曰：先生道成久矣，天命迎之。先生寤而爽然，乃谓门人曰：我为仙官所召，处世非久。以其年十月二十三日，异香满室，云鹄立庭，若真灵所集，言别解化於都下紫极宫，春秋六十有八。创玄墟於太平门外，弟子敛之，棺忽有声，视之，若蝉蜕矣。后数日，人自豫章见之，领一髦角童随行。道俗多识之，咸问：何为远游？曰：离南岳多年，今暂往尔。所在多泊旧游宫观。半年后，有人自长沙来，亦如豫章所见。复言衡阳路见归洞灵源去，樵人言五十年后过此溪，果足验矣。顺义丁亥三月，大丞太师束海王恭按典礼奉还新安，立玄坛，给田庄，改故居为归真院，仍表荐追赠鸿胪卿，赐冠剑法服等，恩礼优渥。
　　张氲
　　张氲，晋州神山县人。一名蕴，字藏真。父居钦，母杨氏感黑光而娠，十有八月乃生於唐高宗永徽四年四月十六日。身长七尺五寸，风神秀逸，志性偷闲，眉目如画，语言若钟。工琴书，善长啸，好黄老方士之说。父死，有欲以女妻之，即弃去，曰：吾慕古洪崖仙人，遂自号洪崖子。游青盖山，遇褐衣老人，曰：此岩景成子，汝师也。如其言访之，有被发卉服踞盘石者，氲再拜，景成子曰：谁遣汝来？氲具道老人语，遂尽传其方。又曰：姑射之南有古洞，汝当居之。若得五药童役之，则仙去。遂往姑射，有神人指洞所，果得五童，日橘栗木葛拙，役使左右。隐洞中十五年，仙书秘典，九经百氏，靡所不通。有樵夫宝而叹者，氲酌杯水覆之石上，视之钱也，往辄获之。书生刘会怪之，与俱来，失氲所在。氲常乘青驴，从五童，入灵夏，访昆仑，游终南泰华，往来青城王屋太行之问。与叶罗二天师为倡，每究金丹华池之事，易形炼化之术，人莫能究其妙。圣历中，武后召之不至。尝醉外洞口，酒欲醒髻胡见神人长丈余，形甚伟，衣冠俨然。指之曰：子何不学大隐？曰：何谓大隐？神人曰：九衢三市，稠人翕然喧哗於前。复问曰：何谓小隐？神人曰：独卧林泉，旷然自适。昔夷齐居首阳，是曰小隐。耽伏混世俗，是曰大隐。氲稽首从命，而神人忽隐。已而寓洛阳给事李娇家凡十三年，词人逸客争相求见。明皇开元七年屡召，辞不获，乃来见於湛露殿。上问曰：先生善长啸，如何得闻？於是应声而发，则幽韵萧萧？清人心耳。上曰：朕何如尧帝？先生何似许由？曰：陛下道超尧帝，臣则德谢许由。昔尧帝召许由而不至，今陛下召臣而臣来。上嘉之，拜氲太常卿，累迁至司徒，皆不受。曰：陛下何惜一山一水，不令臣追边巢由。是岁八月，听还山。氲尝在禁中指白驴云：此乃千岁雪精也。因赐之。诏本州茸其孝义里居，名其乡曰洪崖，里日征君，仍赐牧驴草地於汾水。邓王守礼尝问曰：淮南鸡犬皆仙去，有之乎？氲曰：学道求仙如同睡异梦，父子夫妇莫相及也。守礼曰：神丹可饵，黄金可成乎？氲曰：富贵声色，伐性之斧；点化烹炼，夭命之斤；草木金石，腐肠之药，不可学也。守礼曰：我辈非仙材邪？氲曰：毋劳汝形，毋摇汝精，恬淡寡欲，可以久生，可以尽年。守礼曰：谨奉教。氲雅好古物，时天下名贤往往有所赠。开国公李太一遗书曰：仆闻先生有好古之癖，钦仰之久。近有张生者，晋司马华九世孙，不远千里以孔子木履一枚见遗，云传宝已二百年。观其先圣所践之物，非敢匿之，是用驰献。太子洗马田游岩赠尹喜龟、王戎如意杖，侍御史郭翰赠王烈石髓、孔子二仪履，杨炯赠孔子石砚、杨雄铁砚，僧惟恭赠节竹杖，杨齐哲赠嵇康锻锤、陈平和阶，元亭赠谢灵运须数茎，僧智远赠蔡邕焦尾琴、葛洪刮乐篦，僧偷然赠迦叶陀头钵，秦休庄赠河上公注五千言草本，刘守章赠四皓鹿角枕，司马子微赠淮南王药臼杵，周子恭赠古帝王图一卷，节度使张守珪赠海虾蟆牙长一尺八寸，魏肃赠陶潜呜琴、芙蓉冠，刘长新赠王乔笙。氲竟入山，绝粒服气，隐姑射山不复出。久之，河束巡抚使李嗣真与晋牧郭正一往姑射寻之，数日方遇於松下，戴角巾，披鹿裘而卧。乃曰：朝客何用逼野人乎？二子叹曰：真高士巢由之辈也。尝注《老子》、《周易》、《三礼》、《谷梁》，又着《高士传》十卷，《神仙记》二十卷，《河束记》三十卷，《大周昌言》十卷，皆未行世。十六年，洪州大疫，有狂道人跨驴从五童，施药市中，病者立愈。州以上闻土意其氲，驿召之，果氲也。然三召卒不至，乃柄息於洪崖先生之古坛，出入跨雪精，常服乌方帽，红蕉衣，黑犀带，短剿靴。五童分执六角扇、铁如意、竿竹杖、长盈壶、常满杯、文榴酒梳、自然榴杓一云常服拢榛巾、六角扇、垂云笠、方木凳、二玄书、葛木如意、魏惠壶、木柏杓，五童出入随之。往来城市，酣笑自若，人莫知其所言。二十五年，范阳人得，二大牙，皆一尺八寸，以献上。上遣使就问氲，答曰：顷见昆仑之下有虾蟆，大者瑜百尺，殆是邪。天宝四载，年九十三，以四月八日黎明大雾，尸解榻上。郡人见其从五童冉冉上腾而去。是岁八月，复於晋州与里人剧饮，留衣履为别。至六日尸解，腾去亦如之，晋人藏其蜕於北源。禄山之乱，以灵响助肃宗。乾元中因申泰芝言豫章伏龙山有异气，诏立应圣宫，塑肃宗像，以先生配焉。今紫清宫是也。德宗时，继於晋州即其宅立庙，又於洪崖山尸解处立庙祀之，今皆为栖真观。氲有诗三章传于世，其一曰：去岁无田种，今春乏酒材。从他花乌笑，佯醉卧楼台。其二曰：下调人无采，高心又被慎。不知时俗意，教我若为人。其三曰：入市非求利，过朝不为名。有时陪俗物，相伴且营营。今自豫章水西泌洞数里，至隋唐西昌县，故此数百武问为小石头，有石矶日洪崖钓台，有石池曰洪崖砚池，相传为氲书堂处。盖氲来豫章十八年，旧迹可考仅如此。《太平广记》云：唐宪宗时韩愈谪潮州，行次商山，有甥慕云水得道，久不知所之，忽迎立马前，送至邓州，曰：某师在此山玄扈倚帝峰，为束园公，柔金水玉作九华丹，火候精微，难於暂舍，请从此辞。问其师，曰：洪崖先生也。丹霞翁曰：洪崖先生闻於古，洪崖子生於唐，其为二人明甚。然洪崖子者，玄宗亦尝称先生矣。韩甥所遇，果洪崖子耶，抑古洪崖耶？是未可知也，世必有知之者。
　　臣道一曰：张氲混俗养真，名动朝野。观其答明皇之问，曰：陛下道超尧帝，臣则德谢许由。谦之至也。夫自五帝官天下，三王家天下，而帝王殊品，明皇岂真道超尧帝，张氲岂真德谢许由哉？《道德经》曰：江海所以能为百谷王者，以其善下之，故能为百谷王。是以圣人欲上人必以古。下之，欲先人必以言后之。张氲之谓也。
　　傅仙宗
  </div>
  <div class="pagination">
   <a href="历世真仙体道通鉴_page14.html">
    上一页
   </a>
   <span>
    ...
   </span>
   <a href="历世真仙体道通鉴_page10.html">
    10
   </a>
   <a href="历世真仙体道通鉴_page11.html">
    11
   </a>
   <a href="历世真仙体道通鉴_page12.html">
    12
   </a>
   <a href="历世真仙体道通鉴_page13.html">
    13
   </a>
   <a href="历世真仙体道通鉴_page14.html">
    14
   </a>
   <span class="current-page">
    15
   </span>
   <a href="历世真仙体道通鉴_page16.html">
    16
   </a>
   <a href="历世真仙体道通鉴_page17.html">
    17
   </a>
   <a href="历世真仙体道通鉴_page18.html">
    18
   </a>
   <a href="历世真仙体道通鉴_page19.html">
    19
   </a>
   <a href="历世真仙体道通鉴_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
