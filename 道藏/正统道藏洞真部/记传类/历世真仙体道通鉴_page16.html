<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 16 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 16 页/共 19 页</h1>
    <div class="content">　　练师傅仙宗，长安人。父伦，资阳令。仙宗幼聪明而好道家学，年十二隐资阳＊山，未几有神人告玉案山乃福地，可往修行。既至，建玄龄观以居之。仅一纪，一日又有介甲士数人告曰：某主山神也，自师居此，身不遑安。况此未为修真之所，即州之西有平冈山可居。仙宗然其说，乘青骡赴平冈山，闻鬼神侍卫而至。建星坛静室，创老君殿於其问。唐明皇诏赴阙。利州桔相江每年舟楫为水所害，仙宗抵其江津，人说其苦难，仙宗乃以二石板篆符投水中，翌日果有二大鱼曝於滩，腹下有丹字曰：赤鲤赤鲤，生居河水，不避仙官，宜得其死。刺史具以闻，诏立仙宗祠於其泪。已而至都，所对称旨，命赐优厚，俾于上清宫设醮，上躬诣之。仙宗拜请束方青帝青童从官将神及诸位列宿等，皆俨然来降。上恐惧，既罢，问：卿修何道而致此？曰：臣修道，务以安人利物，节食俭衣，守之以恬淡，行之以简易，澄之不清，挠之不浊，以此自胜，故一切神灵应召而至。又问金丹，曰：金液之丹未可便服，须功满行圆，惠及民物，然后服之即长生也。上大悦。久之，乞还山，诏修茸旧观，赐额为应真，上亲书之。后亦遣使资香烛就设醮席不绝。唐肃宗乾元三年十月十四日，忽闻空中云：太上有劫。乃索沐浴，遂登榻而化。邑人王念自成都还，道中见仙宗乘青骡入简州去，而后亦莫知其所之。御史中丞宋浑撰碑。
　　成道士
　　成道士者，不知何许人，晦名隐边。唐明皇开．元末，中使谒金天庙，闻成真人之名，遽候之。有道士弊衣负布囊而来，询其氏，曰：姓成。延於传舍，问所习，不答。以骑与之至成都，密奏之。明皇异其说，召入，馆于蓬莱院。问道术及所修，皆不对。未几乞归山，上允，乃挈布囊而去，人见皆笑之。而后因彻幕壁上有题曰：蜀路西行，燕师北至。本拟白日升天，且看黑龙饮渭。其字刮洗愈明，上闻之，亦莫知其意。不数月，果狩蜀。
　　赵惠宗
　　道士赵惠宗者，狭州宜都人。隶籍久之，得九天仙录、三洞秘法，皆通晓。后居郭道山。唐明皇天宝末还峡，忽於郡之束北积薪自焚，僚庶悉往观之，惠宗怡然坐火中诵度人经，斯须化为瑞云仙鹤而去。火既烬，其下草犹绿。得遗简，有诗二首，其一曰：生我於虚，置我於无，至精为神，元气为躯。散阳为明，合阴为符。形为灰土，神与俗居。众垢将毕，万事永除。其二曰：吾驾时马，日月为卫，洞曜九霄，上谒天帝。明明我众，及我门人，伪道养形，真道养神。懋哉懋哉，余无所陈。
　　翟法言
　　翟法言字乾佑，夔州云安人也。身长六尺，少喜老子说，志清修，斥五辛不食，居玉石乡之精舍。唐玄宗天宝十四载，乾佑年四十一矣，忽梦一童子曰：二真人令我语汝，翌日可至溪上。乾佑遽悟，质明至溪上，则是有偶坐盘石者，神宇超然，乃二真人也。乾佑趋谒恭甚，俄而云雾晦冥，真人乘之而去，顾乾佑曰：吾近阅灵异经，知有若名，故持线来。亟往云升宫，吾授若也。乾佑即往，真人乃授以宝岌灵文三科，一日三将军秘卫，二日紫虚秘术，三日太上正一盟威秘法。并赐神圆一百二十，使正月朔旦取一饵之，寿当如其数。且戒曰：西有储池，五龙居之，若可召而役焉，以利济群生。乾佑拜受其言，已乃更筑静居，恪行三科，於是真人与日月星君夜数降其室。邑人取汲於江夏，苦浊饮，乾佑凿井其庐傍，召一龙主之，虽隆暑，水亦甘冽。乾佑以考召着名，每念云安一邑，江流之险有一十五处，一日作法召其滩神，俾悉平之。是夕应召而至者一十四滩，独有一滩召不能至，乾佑大怒，必欲召之。既至，乃一女人峨冠大袖，慨然进辞曰：天师禀天行化，妾乃一水神，何敢抗拒？第有未安，不容不禀。观君之意，不过欲便舟楫，而不知从事舟楫者日常倍利，纵有少费，不足为损。沿江小民三四百家，无田可耕，无桑可织，全仰为人挽负以资其生。今若尽平滩险，在舟楫固甚便，在彼小民其於衣食为如何？太上之意必不如此，深恐异时获罪，不免负累，更宜裁之。乾佑叹曰：汝之所虑非吾所及。於是复命十四滩之神，各复其险。是夕风雨哮吼，雷霆震击，明日视之，一十五滩惊波怒涛，宛然如故。荆南节度使王记者闻其名，亲从受录。是夕代宗梦记从三神人游，即遣黄门谒者马承静问状，记以乾佑对。代宗因曰：朕有六甲殿，七宝所成，中有金箱玉简，频使法师启之而钥不可动。乾佑有道者，宜能启也。诏记趣延乾佑办装。既至长安，以酒噗六甲殿，门即洞开。代宗悦，赐乾佑号通灵大师。少焉辞归，代宗会其流饯之。乾佑取悦置玉几上，他道士不知所以。乾佑曰：吾法高者为先，有能举是悦者吾师也。众道士莫能举，乾佑徐取置诸道士，尽皆不能兴。代宗曰：奈何？乾佑曰：今起不难，聊为诸公少腼尔。即叱之，遂起，代宗大异之。乾佑遂去，三日至江陵。及归所舍，则母已死於虎。乾佑召虎至，地神从之，曰：天师母九扈八难，天符杀之尔。乾佑鞭虎数十，释之。自是尤务拯人疾苦，炼黄白，遇穷者施之。文宗太和十年十二月朔，告其徒曰：后五日吾将朝天。至时而化，其徒葬之。哺时闻云中有钟铎之音，云五色烂然，乾佑在其上，俯谓其徒曰：勉旗毋忘吾道。寻冉冉而去。发视其棺，惟有衣屦而已。后十五年，有李文盛见乾佑於益都，曰：吾暂游青城，行返云升矣。益州新津县击龙江有系龙树，方舆记云：仙人翟石自峨媚山来，系一龙於此。恐即乾佑也，俟后博览者，幸订其是非焉。
　　历世真仙体道通鉴卷之四十一竟
　　历世真仙体道通鉴卷之四十二
　　舒虚寂
　　舒虚寂字得真，开州人也。世业农，虚寂独喜林泉，好黄老术，事建阳翟乾佑天师。天师尝沂江游仙都观，洞中得镇光策灵书，乃葛稚川於罗浮山神仙降授之文也。乾佑谓虚寂曰：吾先师宋冲元所秘得者，名在仙格。汝虽得之，未知其要。因指授之，且曰：二气之前道为祖，道以一气生三才，故天有九阳，人有九元，地有九阴。人之禀生，苟能归其祖，守其元，则感通变化，无所不适。此书昔西灵金母授汉武帝，武帝传李少君，而后太极左仙公得之，葛稚川又得之於罗浮山，先师於洞庭君山复得之於葛仙公。因戒曰：镇元之道，乘大魁，履北极，视瑶光，蹑丹元，倚灵田，蹈阅阳，运元纲，握天枢。执持六气，指挥万灵，外可以召神，内可以延生。虚寂如所戒而修之，无不神验。忽谓人曰：蜀多名山，为神仙所会，吾将游焉。既至，则常持灰数勺，贮纸囊中，或问之，曰：此可治百病。有请者，以津液调与之，疾无不愈。又尝患口疮，谓人曰：视吾口中。乃张之如箕，五藏悉露，视之者无不惊讶。后入新繁铜马观，久之，常与人言：昔黄帝与育先生、天真皇人会众真於此，号其地为三会台，有铜马隐於林间，今龙桥乃其旧迩，后之人於铜马隐处筑台以志之。秋夕澄霁，铜马忽腾跃嘶呜，见之者得道。予往来此三十年，幸一见之。居岁余，忽谓邻母曰：日一夕将他适，欲以后事相托。因指视其地，嘱曰：痪我於此，当探三尺余，吾必有厚报。是夕卒，邻母如其言而座之，果得金一镒。以闻官，验所痪，但杖屦而已，乃知神仙解化。报答邻母，遂复予之。母有子自临那归，见虚寂以二甘瓜於新津上命坐，分食其一，又一使遗其母谢曰：积年所扰，一旦远别，再会无期，宁免忆怏。其子还舍，始知化去。进士冯逍为传。
　　向道荣
　　道士向道荣，不知何许人。为人朴略，事虚寂授镇元策灵书，而名闻於蜀。尝欲以金三十两铸白马、老君，三分已备其二，尝以未成功未懈意。一日焚诵，忽有物堕地，开视之，乃十两金也，遂毕其愿。与华阳丞吕翼友善，置酒数斗，令翼饮，达晓不醉。自言去世月日，谓平生之故，当送我於束郊巨松之下，以薪火燎棺为惠。翼异其记托时，语其友章升、常集数十辈，共志其日以伺之。前一夕，道荣遍诣知友家饮酒，言笑至暮宿於逆旅，翼使人密视之，见寝处如常，黎明则已化，而颜色不变。翼与升、集具棺衬於砂坎之西巨松下，致薪举火已发棺中，烈焰不可近，见道荣出烟焰上，冉冉凌虚而去矣。
　　任可居
　　道士任何居，不知何许人。年四十，木讷愿殷，负囊岌事向道荣道。荣怜其志，以镇元策灵书诀付之，戒曰：十八年后方可以示人灾福之验，勿窥荣利，毋妄传授。此道得之者神仙，泄之者夭枉。昔宋冲元传翟乾佑，乾佑传舒虚寂，虚寂传予，予今传汝，五世矣。必付人则当察其志行而后授之，毋自贻咎。可居遂秘之，常以他术自给，人亦莫能知。凡二十年，渐言人休咎，或为禳醮。每占，先令人斋戒，向壁列灯为斗魁之像，坐其前，祸福吉凶历历如见。唐昭宗大顺中，忽谓华阳令高鲁思曰：某旬日问当去世，公为我戒门弟子毋为俗礼，盖道家之所忌。及期，无疾而终，鲁思如其言而戒之。其镇元策灵书，不复传焉。
　　程太虚
　　程太虚者，果州西兑人。幼好道，节操不类於常人。年十五登所居之束山，飘然有凌虚意。寻有五色云霞拥其身，俄而天乐羽盖合杳而至。太虚默念未辞亲友，忽雷震一声，竟无所睹。退而刻志修诵愈勤。年十八，恃估俱失，弃资产，居南岷山，绝粒坐忘。动逾岁月，有二虎侍左右，若备呼使，因名为善言、善行，乃抚皆授以三归之戒，遂跪伏而听，自是呼名则至。忽一夕大风拔木，雷电而雨，砌下坎陷，中水如沸涌，因以杖搅之，得碧玉印两钮。每岁农人乞符录祈年，以印印之，则授者愈丰阜。凡有得以惠施之外，皆以构祠设像，无所私己。有女道士谢自然授法录，印讫，则密收之，一日失所在。唐德宗贞元十年，自然白日升天。宪宗元和四年，太虚解化。五年二月，迁神子玄宫，貌不变而轻若空衣，所化之地忽生皂荚一本，柯叶下垂，俗谓之披头皂荚。宣宗大中十年，有命使自峡入蜀，道由南岷访太虚之祠，谓其门人曰：去年冬过商山，宿逆旅，出门见岭上花木稍繁，忽忽跻石蹑险，几五六十步。至其下，异花夹道，约一里余。有居第如公馆，青童引入，见一道士，自云姓程名太虚，祖居西兑，今憩此已。而留连极勤，厚嘱曰：明年君自蜀入岷，无忘访我。今熟视其像，果与见者无异。
　　俞灵琐
　　俞灵琐者，河间人。居衡山九真观学道十余年，南岳赤君异之，授回风之道及守明梁之法。行之二十年，能坐见天上事如视诸掌。然自晦，不为异以惊俗，而人亦不知其有灵也。与人谈说，多及四海九州游历事迹。其貌常若三十许人。唐宪宗元和中，梆州官吏见灵琐说其祖父名氏状貌嗜性职掌年寿皆中，众惊异而礼之，但曰：我偶然尔，非所知也。遂入，闭关不出，虽恳请，亦不复有言，方知其是异人。常诵《大洞经》，或绝粒，或饮酒。有潘老仙游岳，与灵瓒交甚密。养一元龟，广四五尺，力可敌十人，见者畏之。灵琐因乘入九疑山去，采樵者时见之。
　　赵知微
　　道士赵知微，不知何许人。结庐於九华山凤凰岭，日诵道书，草衣木食数十年，由此得道。人多从之，皇甫元真为弟子凡十五年。唐懿宗咸通中，知微炼丹，遣元真市药於京师，寓玉清观之上清院。时皇甫枚日相访，询及知微事，元真曰：门人自事师以来，未尝有惰容，尝云分杯结雾及化竹钓鳍之术吾皆得之，但小戏术尔。去岁中秋霖尔，门人皆叹佳夕不得赏月，吾师忽命侍童备酒，褊召诸生，谓曰：能升天柱峰骯月否？诸生虽应诺，而切讶之。少顷，吾师曳杖而出，诸生从行。既辟扉，天已廓清，皓月如昼。扪萝援筱，立峰之巅。吾师危坐，诸生列侍，举酒咏郭景纯游仙、诗数篇，诸生有清啸者、步虚者、鼓琴者，以至月落方归。既就榻，而风雨如初。元真善棋无敌，得点化术。久之归九华山，不复出矣。
　　刘道平
　　刘仙师名道平，居玉笋崇仙观，即今乾元观也。汉武帝时东方朔已奏云：后有当天曹选举者，唯彭城刘道平尔。以此知刘仙非偶然者。仙师幼时趣造出处已异於常人，每有疫疠之家，则以竹为角，以箬书符，奋臂呼叱，顷刻皆愈。以至旱叹虫蝗，叩之辄应。于时黄巢窃发，锐然南来，所至皆破邑，人惧其残贼，故布寨峰冈。然尚患形势兵刃之弱，奔赴崇仙告急於仙师，仙师愍之，为出峰冈之阴，遣神兵以御。不挥一戈，不发一矢，而大败巢贼。此神仙之力，明验也。尔后灵感尤多，已而轻举。今冈头上升处有黄石，世传为飞仙＇石，唯存双履痕，作白色以表异云。
　　聂绍元
　　练师聂绍元，字伯祖。母程氏有娠，畏荤茹，尝梦天人指其腹曰：此子当证道果。及生而颖达，自不与童稚群。既长，雅好书史，尤精老庄文列。一日诣金陵，师道士高朗昭，受戒录。是夕梦入一城，官府甚严肃，中有朱衣者托几谓绍元曰：此司禄之所也，可自阅籍。籍云：聂绍元十八入道。二十授上清毕法，二十六又往南岳。遂掩卷而寤。久之，自金陵还问政山，筑室以居。不偶世俗，自号无名子，作无名子草堂记。世多以练师称之。是时南唐后主酷好事佛，待缁义加礼，怒冠褐辈，苟其荣利，往往落须发以趋之，练师上疏切谏。厥后以母老，侍温清极勤悴。一日晨起沐浴，曰：我伯祖有云：吾家世世宜修炼，可各率励，勿忘太上教。俄有四鹤集于屋，又神光从空而下，赫赫四照。城中望见者，疑为火所焚，即之则板然无他，但绍元已化矣。四鹤与神光冉冉而去。先一夕告其母曰：胡将军至，可备二七人酒果。已而影响问若有就坐者。及旦，庄隶来云：练师与三道士衣诽绿乘马，从者数十辈，冠带晔哗南去。练师回首曰：吾往南岳矣。常撰宗性论、修真秘诀。学士徐铉、徐错俱称叹，尝曰：昊筠、施肩吾，无以加焉。
　　徐左卿
　　徐左卿者，不知何许人。唐天宝十三年重阳日，明皇猎于沙苑，云问有孤鹤徊翔，上亲射之，其鹤带箭而坠。将及地丈许，钦然娇翼首于西南，众极目久之，不见。益州城西十五里有道观，其流非修习者莫得居之，东廊第一院，尤为幽寂。左卿常自称青城山道士，风格清古，一岁凡三四至观，宿於德虚正堂，以俟其来。至则三五日或旬朔言归青城，甚为人所仰。一日忽自外至，神采不怡，携一箭，谓人曰：吾山中偶为此物所加，已无恙矣。然此箭非人所有，越明年箭主到此，当付之。遂留於后壁复题其时云：十三载九月九日也。明皇狩蜀，至观因幸道院，见其箭，命取阅之，即御箭尔。上惊异，询之道士，以实对。即前岁沙苑中所射之鹤，乃徐左卿也。复览其题，则又知当日自沙苑一翕而至此。后蜀人亦无复有遇左卿者。武兴之束勤三十里，溪山可爱，而南北之峰峙然耸秀，名之曰飞仙岭。耆旧相传云：昔左卿带流矢飞泊之所，今岭之下有飞仙观遗址存焉。宋仁宗皇佑中，北作访使郭谘题云：翠岭标仙迩，云问碧树开。每闻岩鹤过，疑是羽衣来。绝娇时飞石，寒潭忽起雷，必应苑中箭，犹寄在丹台。
　　李遐周
　　李遐周者，不知何许人，有道术，隐显不能测。唐明皇开元中，尝召入禁掖。久之，求出住玄都观。宰相李林甫往谒之，遐周谓曰：公在则家大，殁则家亡。林甫拜泣求救，遐周笑而不答，则曰：戏之尔。天宝末，禄山豪横跋扈，远近忧之，而上意未悟。一旦遐周遁去，不知所之，但於其居壁上题诗数篇，谶禄山僭窃及幸蜀之事，人莫能晓，而后皆有所验。其末云：燕市人皆去，函关马不归。若逢山下鬼，环上系罗衣。燕市人皆去者，禄山假幽蓟之众而起也；函关马不归者，哥舒翰潼关之败，匹马不还也；若逢山下鬼者，即鬼字，马驿名也；环上击罗衣者，贵妃小字玉环，马鬼时高力士以罗巾缢之。其所先见者，皆此类。
　　谢通修
　　谢通修者，本宜春郡人。禀性和雅，不好妆饰，闻善则喜，见恶如探汤。奉母至孝，常怀悦色。唐代宗大历初，一夕忽梦一人冠褐而至，谓通修曰：子骨非凡，何不学道。既觉，以其语白母氏。母氏然其言，许访道。乃诣衡岳，求度为道士。久之归宁，而值荒歉凡五载，亲属离散，知识流亡。忽一夕又梦向之冠褐者，谓通修曰：庐陵分野有玉笋山，是洞天福地，中有清虚馆，乃司命之别府，即真人游宴之境，子宜往彼修行。翌日母复诺之，因肩舆入玉笋山，不构庵室，而居于岩穴林木之下。甘旨之奉，即榛栗桃杏芝木而已。如此仅半纪。母老，乃弃世茔葬。封坛讫，草屦节杖，历览群峰，寻访灵迩。不出山洞，惟草衣木食。或有人见者，必解衣衣之。凡三十余年，林宿岩居，谢绝人世。一日深入溪源，见一碑石长三尺许，苔封雨渍，披剥而视之，字不磨灭，乃萧侍郎清虚馆之文也。复行百余步，遇一旧址，碎瓦残砖，杂然在地，林泉清洁，花卉芳馨，乃於此结庵，卜为登真之所。未几，里人知之，相率为创观宇，榜日清居。或云清虚由此探玄抉奥，开传道法，而四方门人接迩而至者莫知其数。通修入山洞，或五日或旬日而归，所说者皆异事。穆宗长庆初，因入郁木坑，忽见一宅重檐广厦，粉壁修廊，异木灵禽，非人世之有。不觉精神顿爽，瞻望徘徊。斯须有一青衣童子出，曰：子乃谢通修乎？曰：然。曰：萧、梅二真待子久矣。乃引入，见一人紫绶冠剑，坐堂之左，一人碧绶冠简，坐堂之右。通修辄再拜启曰：某尘世蝼蚁，贪慕生道，辛勤三纪，愿谒仙府。岂期今日忽达灵境，面朝仙真，朽骨重生，获期玄会。萧曰：子虽心慕仙道，边托山林，而荤辛之气未消，焉能住此通修小时曾食小蒜。通修悲咽伏地，坚求不已。二真悯其诚，乃赐嘉禾五穗、松叶半斤，令顿服之。通修跪受而食其半，余不能尽服。二真曰：子宜还所居，当俟后命。既归，自宣宗大中八年患血痢，至明年春方愈，此洗荤秽之验也。其年四月七日，忽谓门人曰：吾昨夜梦洞府有神仙之命，吾将往矣。翌日遂解化，门人以棺殓之。是夕梦其师曰：吾有宝剑，何不随吾。迟明以剑入于棺，不见师之蜕质，乃葬空棺于观之东北隅。时年九十八岁。至懿宗咸通初，有问政山道士聂师道游郁木坑遇之，乃知通修果为真人矣。
　　韩湘
　　韩湘字清夫，韩文公愈之犹子也。落魄不羁，文公勉之学，湘曰：淞之所学，非公知之。公令作诗以观其志，诗曰：青山云水窟，此地是吾家。后夜流琼液，凌晨咀绛霞。琴弹碧玉调，炉炼白朱砂。宝鼎存金虎，元田养白鸦。一瓢藏世界，三尺斩妖邪。解造边巡酒，能开顷刻花。有人能学我，同共看仙葩。公览而戏之曰：子能夺造化耶？湘曰：此甚易事。公为开樽，湘娶土以盆覆之，良久花开，乃碧花二朵，似牡丹差太，颜色艳丽。於花间拥出金字一联，云：云横秦岭家何在，雪拥蓝关马不前。公未晓其意，湘曰：事久可验。遂告去。未几公以佛骨事谪官潮州，一日途中遇雪，俄有一人冒雪而来，乃湘也。湘曰：忆花上之句乎，正今日事也。公询其地，即蓝关也。嗟叹久之，曰：吾为汝足此诗，诗曰：一封朝奏九重天，夕贬潮阳路八千。本为圣明除弊事，岂将衰朽惜残年。云横秦岭家何在，雪拥蓝关马不前。知汝远来应有意，好收吾骨瘴江边。遂与湘宿蓝关传舍，方信此道之不诬。及湘辞去，公留之不可，乃作别湘诗云：才为世用古来多，如子雄文世孰过，好待功名成就日，却收身去外烟萝。湘别公诗云：举世都为名利醉，伊予独向道中醒。他时定是飞升去，冲破秋空一点青。湘谓公曰：公往瘴毒之乡，难於保育。乃出药一瓢，曰：服一粒可以御瘴烟之毒。公谓湘曰：吾实虑不脱死魂游海外，一思至此，不觉垂泪。吾不敢复希富贵，但得生入鬼门关足矣。湘曰：公非久即西，不惟全家无恙，公当复用於朝。公曰：此后复有相见之期乎？湘曰：前约未可知也。后皆如所说焉。
　　轩辕集
　　罗浮山先生轩辕集者，不知何许人。居罗浮山，人传数百岁，颜色不老，发长垂地，坐暗室则目有光长数丈。每采药於岩谷，则毒龙猛兽随之，若有所卫护。居常民家请斋者虽百余处，无不分身而至。与人饮酒，则神出一壶才容一二升，宾客满座，倾之弥日不竭。人命饮，百升不醉。夜则垂发於盆中，其酒沥沥而出，麴蘗之香，略无臧耗。或飞朱篆则可致千里，遇病者以布巾拂之，即应手而愈。唐宣宗召入，问：长生可致乎？答曰：绝声色，薄滋味，一晨乐一致，德施无偏，自然与天地合德，日月齐明，虽尧舜禹汤之道可致，况长生久视乎。又问：先生与张果孰愈？曰：臣不知他，但年少於果耳。及退，又以金盆覆白鹊试之。时集方休于外，谓中人曰：皇帝安能更令老夫射覆乎。中人不谕其意，上复召令速至，集才及玉陛，谓上曰：盆下白鹊宜放之。上笑曰：先生早知矣。命坐御榻前，令宫人侍荼汤。集貌古而布素，有笑之者，则鬓发朱唇，年方二八，须臾变为老妪，鹦皮贻背，鬓发墦然，皆泣涕不已．，上令谢之，却复故。京师素无＇豆麓荔枝花，上因语及，俄顷二花皆至，各数百朵，枝叶方茂，如新剪者。又尝相子，集曰：臣山下有者，味瑜於此。上曰：朕无绿得矣。集遂取御座前碧玉瓯，以宝盘覆之，俄顷彻盘，相子在其下。上食之，叹其甘美无比。又问曰：朕得几年天子？即取笔书四十字。但十字一起，上笑曰：朕安敢望四十年乎？及晏驾，乃十四年也。久之，辞还山，命中使送之，每见其於一布囊探钱以施贫者，比至江陵，数十万取益不竭。未及山，忽亡其所在。中使惶恐，不日南海奏先生已归罗浮山矣。
　　熊德融
　　熊尊师名德融，字大光，荆州人也。幼禀淡泊，不饵腥膻，锐然有出尘志。年十三辞家访道，千里苦志劳形，人咸异之。后至九疑山，忽遇一人於道左，绿发朱颜，眸子莹然。德融疑其非常，进而问之，则唯唯无语。因相与携手入山，渐造幽深，至一石室，引德融坐，谓曰：夫道不欲杂，杂则扰，扰则忧，忧则不救，故圣人先存诸己而后存诸人。又曰：绵绵若存，用之不勤。子之骨法终成仙道，今犹未也。因腰问取一葫芦，倾酒饮之，云：他日相会，勉旗勉旗。遂入，德融伺候数日，竟不复出，因怅然而返自失者累月。唐宣宗太中初，遂游庐山，居于简寂观。常宴坐一室，终日寂然，人莫测其所为。至懿宗咸通二年解化。葬讫后数日，有道士南归，道逢德融，幅巾华杖独步，因问何往，曰：吾之九疑寻师矣。道士既归，语其事，发棺视之，唯有一簪而已。先是，从游者如李相国珏，崔相国植，于刺史德诲诸公，皆奉其道，称其门人焉。
　　刘德本
　　刘德本字孝叔，鄂州人也。好古多能，尝篆书六经子史。家豪贵，不求进仕，乃往来大江商贩。唐僖宗乾符二年，黄巢陷鄂州，沿江警扰，德本自度不能还乡，遂镌家舍舟陆行。时岁大饥，饥砖甚多，德本以所贩米数万石尽散饥民，活者万余家，死者葬之，远近推仰。已而避地五老峰下，庐山之阳也。一日有道者髦头鹿裘来访之，不通姓字，德本与之诗酒甚欢。久之，因把臂入深涧，忽见石头中有老人倚杖而立，德本再拜，老人不答，徐云：何因到此？德本具述行止。老人似有语云：可到后院。遂从行约四五里，再见一门，丹碧焕耀，上有金篆，题日紫元景耀之门。见楼台层列，宫室相连，守卫之士呵禁甚严，不许德本前进。德本但震恐，不敢仰视。欲退之问，老人曰：此咏真洞天也，九天使者真王采访人问，以汝善行故许到此，汝当籍名九天仙录，度世不死矣。德本再拜曰：九天使者真王见居何处？老人曰：汝为人方历四世，宿业犹多，骨相未清，未可问也。汝宜严持戒行，以澄莹心神，济物利生，真王洞鉴隐微，他日必垂拔度。德本再拜谢，老人曾未瑜闽，恍然不见。已还旧止，德本问道者曰：老仙何人？曰：即咏真洞之灵官、九天使者真王之侍卫也，尔既一造神府，躬受严训，吾与尔请从此别矣。德本自后褊游五岳名山福地，忽一日彩云瑞鹤环绕所止，德本遂翱飞而去，当时呼为刘仙翁云。
　　厉归真
　　道士厉归真者，不知何许人。唐末游洪州信果观，见三官殿功德塑像有明皇诏，以夹纡制作甚妙然，主者不甚严护，常多雀鸰粪秽点污，归真遂於壁画一鸥，自此雀鸰无复柄止。后有人见归真於罗浮山登真矣。
　　历世真仙体道通鉴卷之四十二竟
　　历世真仙体道通鉴卷之四十三
　　朱桃椎
　　益之灵泉分炼山，朱祭酒名桃椎，得道证果，不乐飞升，混迹樵牧，往来城市山林间，以救世度人为念，异事接乎耳目者，未易婵纪。一云得道於蜀中玉珍山，有养生铭、茅茨赋、水调歌、撼庭秋等作遗世，大较自述隐遁之乐与内丹诀云。《蜀梼桃》云：道士朱桃椎，一日谒王处回，於阶前以剑拨土，取花子三粒种之，须臾成花三朵，谓处回曰：此仙人旌节花，公富贵之兆也。处回终历蜀三镇，以太子太傅致仕，果如其言。蜀人多敬事之，后有人令画工许其姓者画其像。许素不知桃椎为何人，久之不能着笔。忽一日有一叟弊衣憔悴，引二童子至，曰：我即朱真人也。於是解童子所负囊中出黄道服、鹿皮冠、白玉簪，顶冠易衣巍坐，以手摩面，则童颜矣。引其须，应手而黑，乃一美丈夫也，丰神飘逸，仙风俊迈。二童子一甚奇怪，一甚秀美，顷刻变相。画者惊异，曰：不知神仙临降。道人曰：君传吾神置肆中，有求售者止取千钱。后有识者云：此唐神仙传朱桃椎也。后求画者辐赓，许增价至二千，乃梦道人曰：汝福有限，安得过取。乃掌其左颊，既寤，其头遂偏。许复於所画像前拜谢悔罪，不敢增价。后蜀中以许偏头所画朱真人为名画，云真人受封为妙通感应真人。
　　感庭秋
　　唐末有狂道士，不知何许人，又晦其名氏。游成都，忽诣紫极宫，谒杜光庭先生，求寓泊之所。先生诺之而不与之，见道士日货药于市，所得钱随多少沽酒饮之，惟唱感庭秋之词，其意亦感蜀之将亡，如庭秋之衰杀。然人未之晓，但呼为感庭秋道士。凡半年，亦不知其异。一夕大醉归，夜将阑，尚闻唱声愈高。有讶之者隔户窥之，见灯烛彩诱，筵具器皿，罗列甚盛，狂道士左右二青童立侍，时酌酒而唱。窥者具以白先生，乃款其户曰：光庭量识肤浅，不意上仙降鉴，深为罪戾。然不揆愚昧而匍匐门下，冀一拜光灵，以消尘障。道士曰：何辱勤拳之若是，当出奉见。乃令二童收筵具器皿及陈设致於前，迭之则随手而小如符子状，置冠中。又将二童按之如木偶，可寸许，入置冠中。及启户，先生圻然而入，但空室而已。先生乃下拜问道，道士曰：子之行业未至，更宜修炼真心。今遗子三只酒杯、玉烛二条，此杯者，南海蟠桃之核也，大小如盏，以物击之，清声如金。其上纹彩钻如百花，霞光透明，内外莹白。收此为信，更候三年方得际会。言讫化一道火光，乘空而去矣。
　　边洞元
　　边洞元者，洛阳人。幼慕老庄学，因隶籍为道士。凡游四方，货药以自给。一日登嵩山萼岭，遇一书生以木简负数册书，又一大壶，同憩於古松之下。洞元问曰：君何往？曰：往嵩阳肄业，若有相识，愿尊师示一书为先容。洞元诺之。复曰：壶中酒命师饮之，可乎？曰：卑性素好饮，蒙见召幸矣。於是连饮十数杯，洞元乃醉，书生曰：小子有术可与师醒酒，然慎勿惧之。遂取木简摩拭，俄而化为剑。复曰：欲借师之肝绘之，可乎？洞元惧而醒，乃俯伏乞命，书生曰：观子有仙风道骨，然未有所遇。遂挥剑腾空而去，掷下一卷书，谓洞元曰：收之，请相访五云溪。既展看，即数幅纸五彩画，研茶槌二十枚，殊不晓其意。纸尾有绝句诗云：邂逅相逢萼岭边，对倾浮蚁共谈玄。拟将剑法亲传授，却为迷人未有绿。洞元感叹不遇，皇皇若有所亡遗。所至处见人问曰：君莫知五云去处否？人以为风狂，多不答。久之归洛阳，乘醉入水，不复出。而后有客自衡湘来，洞元於南岳观中托附书至洛阳，其法属交友亲旧辩其墨边，乃洞元亲染。时好事者皆日水解。
　　李真
　　道士李真者，不知何许人，隐华山岐州之西。王佑者，家巨万计，常设馆以待四方士，嘉般旨酒，无不备具。真携琴负药壶谒佑，遂迎于馆。真问曰：君之富有侯伯之乐，然如不贤何？佑笑而唯唯，真复曰：君虚馆置饥以俟贤者耶，以待饥者耶。苟以待饥者，则方今天下幸无阙食者。苟以俟贤者，则未闻君得贤。以是知君不贤尔，毋讶我言也，正恐君徒尚虚名，而无待贤之实。君若能悟，则吾言不惟无益矣。佑辄动容再拜，又曰：我闻人之乐皆有以，师事纵横者必有游说之志，读韬略者必有战敌之心，吾擭一张琴、一壶药，岂无旨哉？携琴者我知琴有古风、欲使人还淳朴，省浇浮也。负药壶者我知人之多病，欲使人之少疾苦而常安平也。且我之琴非正自化也，化人也；我之药非正自保也，保人也。君虽能以有余济於人，固与不义而诛剥以富者则异矣。然此乃古之豪贵，待士则未也。要在贤不肖有别，则君之身可保无累矣。佑复再拜，真乃命酒自酌，迟晚遽醉而去。王潜伺之，见真化一大鹿西走，不知所之。
　　郑遨遨
　　郑遨字云叟，滑州白马人，避唐明宗祖讳，故世行其字。遨少学，敏於文词。唐末举进士不第，天下将乱，有拂衣远去之意。欲携妻子与俱隐，其妻非而不行，遨乃入少室山为道士。其妻数以书劝还家，遨未尝一览，辄投之於火，其绝累如此。妻子继谢，每闻讣一哭而止。有二青童一鹤一琴从之。遨与梁室权臣李振友善，振欲禄之，拒而不诺。既而振得罪南迁，遨徒步千里往省之，由是闻者益高其行。遨闻华山有五粒松脂沦於地，千年化为药，能去三尸，因徙居华山之阴求之。与道士李道盛、罗隐之为烟萝友，世自以为三高士。遨则种田，隐之货药以自给，道盛有钓鱼术，钓而不饵，又能化石为金。遨尝验之，信而不求。俱好酒能诗，善弈棋长啸。有大瓢，云可辟寒暑，置酒於其中，经时味不坏。日擭就花木水石间，一酌一咏。尝因酒酣联句，郑曰：一壶天上有名物，两个世问无事人。罗曰：醉却隐之云叟外，不知何处是天真。后晋高祖即位，遣使诏为谏议大夫，云叟称疾不起，以表谢。上益嘉之，赐号逍遥先生，以谏议大夫致仕，给月俸。尝为酒咏诗千三百言，海内好名者书于缣捆以赠既。复有越千里之外，使画工潜写其容於屏障者。其为天下所重如此。天福末年，七十有四，以寿终。所着诗，修史薛居正录而为序目，曰《拟峰集》，行世。
　　李守微
　　道士李守微者，不知何许人。常游蜀，善养气不食，行疾如风，好饮酒，谈论多滑稽，不拘小节，人常轻侮之。忽谓人曰：予欲游五岳诸山，今往矣。或问求利术，则曰：浮生瞬息问，当寻真访道，脱洒尘网，至若服气炼丹，茹芝绝粒，皆有益也，何区区於利术哉？遂遁去。或者憾之，闻于伪蜀主，俾求之，卒不得。久之有人见於梁宋间，或在昊楚，颜状殊不改，谓人曰：我适自东海来，又欲南岳去。后不复见。与祠部韩屿友善，屿赠诗云：一定童颜老岁华，贫寒游历贵人家。炼成正气功应大，养得元神道不差。乌曳鹤毛乾鼾毯，节携杖瘦似搓牙。如何笃隐不归去，落尽蟠桃几处花。
　　程晓
　　昌利化飞鹤山彭晓，本姓程，西蜀、水康人。少好修炼，自号真一子，与击竹子何五云善。孟蜀时明经登第，累迁金堂令。遇异人得丹诀，注阴符经、参同契、金钥匙、真一诀。篆符以施病者，号铁扇符。能长啸，为鸾凤声，飞乌闻而皆至。蜀王孟叔屡召，问以长生久视，晓曰：以仁义治国，名如尧舜，万古不死，长生之道也。累迁祠部员外郎、蜀州判官、权军州事。广政十七年十二月卒，十日颜状如生。后有人见於青城山，立松相之上飞去出《蜀梼桃》。
　　谭紫霄
　　金门羽客姓谭氏名紫霄，一云子雷，其先北海人也，高祖在唐为达士。紫霄生於金陵，骨法魁悟，神识秀丽，龟形鹤步，圆目方喙，日角有吉字，人关有井文，众以其殊相异之。六经百氏，秘典灵书，多所该通。南之玉笋山为道士，后遇异人授以魁呈斗极观灯飞符之卫，行之灵验。自是名倾江湖，依之如流。遂入闽中，闽主王审知礼加勤厚，一命洞玄天师玄或作章，再命左街道门威仪贞一先生，降札曰：慈能育物，鉴可通神，未归十洞三天，且佐宵衣吁食。闽亡归金陵，南唐烈祖闻之，遣使劳问，旁午於道召见，应对锋辩。上悦服，乃授左街道门威仪，及锡命服，加真曜先生曜或作观。降札曰：养德林中，柄神象外，遣华世网，绝利道腴。保大中，又赐金门羽客。紫霄素爱庐山胜盘，於是卜白云峰之柄隐洞，即梁昭明太子书堂，今柄隐观是也。又於星渚之城南门创别馆以备出入，今寿圣观是也。后主久钦其高风，复召至金陵，未几还山。宋太祖开宝六年夏四月一日，沐浴上堂，端坐而逝，春秋一百五十。时洞侧人见其有云气如龙，冲升而去。及葬，又有彩云白鹤盘绕其上。后主遣使媚赠弥渥。初，紫霄得术精妙，能醮星象，事黑杀，禹步指诀，禁诅鬼魅，为人烧奏禳祈灾祥，颇知寿夭。人或召之，则渐沐至暮，独登一阁焚炉刺关奏法事，然后燕灯为验。迟明，尽能言人算数长短，靡不应者。武昌军节度使何敬殊宠婢获怒，置井中死，人无知者。建隆初，何遇疾，召紫霄。紫霄中夜被发然灯於静室，见女厉自诉为祟之由，紫霄具言之，何曰：信然。乃丹书符送之，其疾即愈。又有奇术，一邻僧於溪游创亭子，且为顽石所阻，致工百倍不能平之。紫霄适见，曰：斯固易尔。以指箔诀，含水嘤之，命锤其石如粉。紫霄自被累朝宠遇，其礼皆比蜀杜光庭，然多辞而不受。凡所获绩醮祭之资，皆以延贤达、赈贫宝二及待四方宾客，室无囊箱焉。紫霄居洞，时道流闻风而至者百余人，每为其徒讲庄列，曰：庄列吾教也熟，其书本是悟明真性，要见本来无物，其说正与释氏合。若能以释氏之书参而观之，则庄列之意较然易明。吾幼时於金刚、圆觉诸经无所不读，以是吾於本来真性无不了悟。今时人自谓道家，便与释氏互相矛盾，不知真心求道者不如是也。叉但拾其绪余土直、有迩为之事，以是为道，非惟不悟真性，亦且背老庄之本意万万矣。以故紫霄室中道释儒书皆有之。《南唐列传》载：谭紫霄，泉州人，幼为道士。初有陈守元者，亦道士，尝锄地得木札数十，贮铜盎中，皆张道陵符篆，朱墨如新藏。去而不能用，以授紫霄。紫霄尽能通之，遂自言得道陵天心正法，窍鬼魅、治产病多效。闽王孟叔尊重之？号金门羽客、正一先生。闽亡，迟居庐山柄隐洞，学者百余人。后主闻其名，召见，赐官皆僻不受。俄而疾卒，年百余岁。今言天心正法者，皆祖於紫霄。
　　黄损
　　连州有仆射黄损者，五代时人。仆射盖事南汉末，老退归。一日忽遁去，莫知其存亡，子孙画像事之。凡三十二年复归，坐昨阶上，呼家人。其子适不在，孙出见之，索笔书壁上云：一别人问岁月多，归来人事已消磨；惟有门前鉴池水，春风不改旧时波。投笔竟去，不可留。子归问其状貌，孙云：甚似影堂老人。至今连人相传如此，后裔颇有仕进者。
　　王老
　　王老者，莫知何代人。唐玄宗天宝中，有士人崔姓者尉於巴蜀，才至成都而卒。时连帅章仇兼琼哀其妻少而无所投止，因为於青城山中置一别墅，又以其色美，有娉纳之意。计无所出，因谓其夫人曰：贵为诸侯妻，何不盛陈宴席以邀女客，五百里内尽可迎至。夫人甚悦，兼琼因命衙官褊报五百里内女郎，克日会成都，意欲因会便留亡尉妻也，不谓已为卢舅纳之讫。卢舅密知兼琼意，令尉妻辞疾不行。兼琼大怒，促左右百骑收捕。卢舅时方食，兵骑绕宅已合，卢谈笑自若，殊不介怀。食讫，谓尉妻曰：兼琼之意可知矣，夫人不可不行。少顷即当送素色衣来，便可服之而往。言讫，乘骡出门，兵骑前揽不得，徐徐而去。追之，不能及。俄使一小童捧箱内有故青裙、白衫子、绿被子，诽罗谷绢，皆世人所未见者。尉妻服之至成都，诸女郎皆先期而至，兼琼规於帷下。及尉妻入，光彩绕身，美色傍射，不可正视，坐者皆慑气，不觉起拜。会讫归，三日而卒。兼琼大骇，具状奏闻。玄宗问张果，果一写．知之，不敢言，请问青城王老。玄宗即诏兼琼求访王老进之，兼琼搜索青城山前后，并无此人，惟草市药肆云：常有二人日来卖山药，称王老。所使二人至，兼琼即令衙官随之。入山数里，至草堂，老人墦然隐足而坐。衙官即入宣诏，致兼琼之意，王老曰：此必多言小仙张果也。因与兼琼克到京师之期，先令发表，不肯乘传，兼琼从之。使才到银台，王老亦到，玄宗即召问之。时张果侍在玄宗之侧，见王老惶恐再拜，王老叱果曰：小子何不若是，又遣远取吾来？果言：小仙不敢，专俟仙伯言耳。王老即复曰：卢二舅即太元夫人库子，因言下游，以亡尉妻微有仙骨，故纳为剩。无何盗大元夫人衣服与着，已受责至冥，亡尉妻以衣太元夫人衣服，堕无问狱矣。奏讫，苦不愿从事，果命放还，后不知所在。
　　采药民
　　采药民者，唐高宗显庆中有蜀郡青城民，不得姓名，采药。尝於青城山下遇一藷药，雕之，深数丈，其根渐大如瓮器，民励之不已，渐深五六丈，而地陷不止，乃至十丈余。民因而堕其中，无由而出。仰视穴口，大如星焉。分必死矣，忽傍见一穴，既入稍大，渐渐匍匐，可数十步。前视如有明状，寻之而行一里余，此穴渐高，才容行立，可二里许。乃出一洞口，有水阔数十步，岸上见有数十人家，村落桑拓，花柳草木，如二三月。男女衣服不似今‘人，耕夫钓童往往相遇。一人惊问得来之由，遂告所以。乃将小艇子渡之，民告之以不食已经三日矣，遂食以胡麻饭、梧子汤诸值。止留数日，民觉身渐轻。问主人云：此是何所？兼求还蜀之路。主人相与笑曰：汝世人不知此境，汝得到此，当是合有仙分，可且留此，吾当引汝谒玉皇。又其中相呼云：明日上巳也，可往朝谒。遂将民往。诸人或乘云气，或驾龙鹤，民亦在云中徒步。须臾至一城，金玉为饰，其中宫阙皆是金宝。诸人皆以次入谒，独留民於宫门外。门侧有一大牛，赤色，形状甚异，闭目吐涎沬。主人令民礼拜牛，求仙道，如牛吐宝物，即取服之。民如言拜乞，少顷牛吐一赤珠，大围径寸。民方能起身，忽有赤衣童子捧之而去。民又求得青珠，又为青衣童子收。顷之又有黄者白者，皆有童子夺之。民遂急，以手近于口，须臾得黑珠，还自吞之。黑衣童子至，无所见珠，止民一人，遂引谒玉皇。玉皇居殿，如王者之像，侍者七人，分布列左右，玉女数百，侍卫殿庭。奇异花果馨香，非世所有。玉皇遂问，民以实对。民白玉皇求归，玉皇赐以黄金一蜓。又谓有药在金蜓中，可取饵之。忽见一群鸿鹄天际飞翔，众谓民曰：汝见此否，但从之而去。众捧民举之，民亦腾身而上，便至，鸿鹊群亦不相惊扰，同飞空。回顾，犹见岸上人拱手相送。可百里来许，民乃至一城中，人物甚众。问其地，曰：临海县也，去蜀已甚远矣。经岁乃至蜀，时玄宗开元末。归其家，无人知者，有一人年九十余，云：吾祖父往年因采药，不知所之，至今九十年。乃民之孙也，相持而泣云：姑翁皆已亡矣。时所生女已适人，身死，其孙已年五十余矣。又寻故居，皆为瓦砾荒榛，惟故谌尚在。民乃毁金求药而吞之，忽失药所在。遂举谌石，得一玉合，有金丹在焉，即吞之，而心中明了，却记去路。此民为仙洞中得道之由，庸俗都不能详＇问其事，时罗天师在蜀，见民说其出处，乃云：是第五洞宝仙九室之天，玉皇即天皇也，大牛乃骊龙也，所吐珠赤者吞之寿与天地齐，青者五万岁，白者一万岁，黑者五千岁。此民黑者，虽不能学道，但於人世上亦得五千岁尔。至是前立七人辈，乃北斗七星也。民得药服后，却入山中，竟不知其所之。
　　杨通幽
　　杨通幽者，本名什伍，广汉什郁人。幼遇道士教以檄召之术，受三皇天文。役命鬼神，无不立应。驱毒厉，剪氛邪，禳水旱，致风雨，是法皆能之。而木讷疏傲，不拘於俗。其术数变异，远近称之。唐玄宗赐名通幽，问其所受之道，曰：臣师乃南极王君青城真人，昔於后城山中教以召命之术，日可以辅赞太平之君，然后方得飞升之道。戒以护气希言，目不妄视，绝声利，远嚣尘，则可以凌三界，登太清矣。又问升天入地何所为孩，曰：得道之人，入火不灼，入水不濡，蹑虚如履实，触实如蹈虚。虽九地之厚，巨海之广，八极之远，万天之大，应念钦至，何所拘孩乎。所以然者，形与道合也。上善其对。通幽居数载，乃登后城山茸静室於其顶，时还其家。门人言天真累降於静室，一日一与群仙俱去矣。
　　崔伟
　　进士崔伟尝游青城山，乘驴歇鞍，牧放无仆。从驴走赶不及，约行三十余里，及一洞口，日已昏黑。驴复走入，伟畏惧兼困，遂寝。及晓，觉洞中微明，遂入去。又十里，出洞门，望见长树岩壑，悉非人问。惟有金城绛阙，被甲者数百。见伟呵问，对曰：尘埃贱士，愿谒仙翁。守吏趋报，良久召见。一人居于殿中，羽衣，身可长丈余，须发皓素，侍女满侧，皆有所执。命伟升殿共语，甚喜。留宿，酒撰备极珍丰。明日谓伟曰：此非人世，乃仙府也。伟曰：伟血属，愿求一诀，非有恋着也，请乞归。仙翁曰：不得淹留，谴罪极大。与符一道，云：恐遇祸患，可以隐形，然慎不得游宫禁中。临别，更与符一道，云：甚急时开。却令取所乘驴付之。到京都，试往人家，皆不见。便入禁囿大内，会剑南进太妃生日锦绣，乃窃其尤者以骯。上治尽日计无贼至此，乃召罗公远作法讫，持朱书照之，殿户外后果得伟。言其本末，上不信，令笞死。伟忽记仙筑临行之符，遽发之，公远与捉者皆僵仆。良久能起，即奏玄宗曰：此已居上界，杀之不得，假使得之，臣辈便受祸，亦非国家之福。玄宗乃释之，亲召与语曰：汝莫妄否？遂令百人具兵仗送伟至山中，且岘其故。却至洞口，复见金城绛阙，仙翕严侍卫出门呼曰：崔郎不相信我语，几致颠踬。伟拜讫将前，送者亦欲随至，仙翕即以杖画成涧，探阔各数丈，掷一领巾遂作五色虹桥，令伟登之，随步即灭。既渡，伟回首曰：即於此可以归矣。须臾云雾四起，咫尺不见，惟闻鸾鹤笙歌之声，半日方散。遥望空山而已，不复有物。
　　韦古
　　韦古字老师，疏勒国人。身衣义袍，腰悬数百葫芦，顶戴纱巾，手持华杖，常以一黑犬同行。唐玄宗时入中国，每施药饵以救人疾病，行莫不愈。玄宗重之，敬称药王。厥后其犬化为黑龙，乘之冲天而去，时开元二十五年也。
　　徉狂道士
　　蜀有道士徉狂，俗号为灰袋郎，翟乾佑晚年弟子也。乾佑每戒其徒曰：勿欺此人，吾所不及。尝大雪中衣布褐入青城山，暮投兰若求僧寄宿，僧曰：贫僧一袖而己，天寒如此，恐不能相活。道士但言容一林足矣。至夜半，雪探风起，僧虑道士已死，就视之，去肺数尺，气蒸如炊，流汗袒寝，僧始知其异人。未明，不辞而去。多住村落，每住，人愈信之，曾病口疮，不食数月，状如将死。村人素神之，因为赴道斋。斋散忽起，就为众人曰：试窥吾口中，有何物也。乃张口如箕，五藏悉露。同类惊异，作礼问之，惟曰：此足恶。此足恶，后不知所终。
　　韦老
　　唐代宗时韦侍御奉使往华山拜黄帝坛，至山下邸中见一父老，问坛所在，老人知之，且云：姓韦，家亦仕宦。自述世系，乃侍御之高祖行也。相与入山，老人策杖先行，韦鞭马追之不及。至一石室，见老妪，曰：尔之祖母、祖姑也。俱双鬃，以木叶为衣，喜曰：年代迁变，一朝遂见子孙。拜坛讫，再造其室，已不见。山下人云此老三二年一来，不知所居。
　　历世真仙体道通鉴卷之四十三竟
　　历世真仙体道通鉴卷之四十四
　　卢生
　　卢生者，唐敬宗宝历中常贩桡朴石灰，往来於白啾南草市，时时微露奇迩，人不之测。贾人赵元卿好事，将从之游，乃频市其货，设药茗诈放其息利之术。卢觉，竟谓曰：观子意似不在所市，意有何也？赵乃言：切知长者埋光隐德，洞彻曹龟，愿垂一言。卢笑曰：今且验子主人家午时有非常之祸也，若是吾言当免，君可告之。将午，有匠饼者负囊而至，囊中有钱二千余，而必非意相干也。可闭门，戒妻孳勿轻应对。及午必极骂，须尽家临水避之。若然，则仅枉费三千一百钱尔。时赵停於百姓张家即遽归语之，张亦素神卢，慎乃闭门。伺欲午，果有人来扣门求耀，怒其不应，因蹴其户。张重篑捍之，顷聚人数百，张乃自后率妻学回避。及午时许，行去数百步，忽蹶而死。其妻至，众人具告其所为，妻谓必遇张所诬其夭死，有司官不能评。众人言张闭门之故，观者谓张曰：汝固无罪，可为辩其死。张欣然从断，其妻乃言及市槽仪举，正当三千四百文，因是人赴之如市。卢生不耐烦，潜至复州淮州，於陆秀才庄门。或语陆云：卢山人非常人也。陆乃谒卢。陆时将入京投相知，因请决疑，卢曰：君今年不可动，忧旦夕祸作。君所居堂后有钱一鳜，覆以板，非君有也。今始三岁，慎勿用一钱，用必成祸，能从戒乎？陆欣然谢之。及卢生去，水波未定，陆笑谓妻子曰：卢生言者从吾更何求乎。乃命家童锹其地，未数尺，果遇板。彻之，真有瓦散钱。陆喜，妻以裙运纽草贯之，将及一万。儿女忽哭，切痛不可忍，陆曰：岂卢生言将征乎。因奔马追及，且谢且戒，卢怒曰：君用之必祸骨肉，骨肉与利轻重，君其自度。乃棹舟去不顾。陆驰归，醮而痉焉，兄女豁愈。卢生至复常与数人闲行，途遇六七人盛服俱带，酒气逆鼻，卢忽叱之曰：汝等所为不俊，性命无几。其人悉罗拜尘中，曰：不敢□不皈。其倡讶之，卢曰：此尽劫江贼也。赵元卿言卢生状貌老少不常，亦不常见其饮食。尝语赵曰：道者得隐形之术，能不试，二十年可易形，名日脱离，后二十年名籍於地仙矣。所为多奇事，盖神仙也。
　　刘无名
　　刘无名，成都人也。本蜀先主之后，居於蜀，生而聪悟，八九岁道士过其家，见而叹曰：此儿若学道，当长生神仙矣。自是好道探玄，不乐名利。弱冠，阅《道德经》，学咽气朝拜、存真修炼之事，常以庚申守三尸，存神默睨，服黄精白木，以希延生。或见古方，言草木之药但愈疾微效，见火辄为灰烬，自不能固，岂有延年之力哉。乃涉经山川，访师求道。数年，入雾中山，尝遇异人教其服饵雄黄。凡三十余年，入青城山北崖之下，得一洞。行数里，忽觉平博，始非人世。遇神仙居其问，云青城真人。刘祈叩不已，愿示道要，以拯拔沈沦，赐度生死之苦。真人指以岩室，便柄止其中。复令斋心七日，而示其阳炉阴鼎，柔金炼化水玉之方，伏水炼铅成汞髓之诀，谓之曰：胡刚子、阴长生皆得此道，亦名金液九变神丹之经。丹分＝一品，以铅为君，以汞为臣，八石为使，黄芽为用，君臣相得，运火功全。七日为轻水，二七日变紫粉，三七日五彩具，内赤上黄，状如窗尘。复运火二年，日周六百，再经四时，重履长至。初则十月离其胞胎，已成初品，即能乾汞成银，丸而服之，可以驱疾。二年之外，服者延年益算，发白反黑。三年后服之刀圭，萧散名山，周游四海。初品地仙服之半剂，变化万端，坐在立亡，驾驭飞龙，白日升天。大都此药经十六节已为中品，便能使人长生。药成之日，五金八石黄芽诸物，与君臣二药不相离乱矣。千日功毕，名上品还丹。谨而藏之，勿示非人。世有其人，视形气功行合道者而传之。刘受丹诀，还於雾中山筑室修炼，三年乃成。唐玄宗开成三年犹在蜀。自述无名传以示后人，入青城山中，不知所终。
　　李终南
　　李德裕好饵雄朱，有道士自云李终南，住罗浮山，曰：相公可服丹砂，丸大但促寿耳。怀中出小玉象子，如拳许大，曰：要求勾漏莹者致象鼻下，象服其砂复吐出，方可饵。此乃太阳之精，凝结已三万年，今以奉。借忠孝是念，无致其咎。又出金象曰：此是雌者，与玉为偶。赞皇一一验之无差，服之颜色愈少，须鬓如漆。乃求采殊异，凡数百人。其后南迁职鬼门关，逢道士怒索二象，曰：不志吾言，固当如此。公俪拜下，予至锷鱼潭，风雨晦冥，玉象自船飞去，光焰烛天，金象从而入水。公至朱崖，惜恨而卒。乃知象者南方大兽，勾漏者朱崖之宝，罗浮者海滨之山，李终南者赞皇不及也赞皇，李德裕也，宣宗大中二年春，德裕任潮州司马，秋九月为崖州司户而卒。其道士竟莫知是何仙人。
　　柳条青
　　唐宣宗大中末，有异人号柳条青。一日暴卒，既葬，其冢上见有紫气，发视之，棺中惟有一青杖耳。
　　李浩
　　李浩字太素，不知何许人也，隐青城山牡丹坪。尝与尔朱先生同游，从注尔朱菩萨蛮词，作大丹诗百首，行于世。其后不知所终，人或传举家仙去。其诗有云：混沌未分我独存，包含四象立乾坤。还丹须向此中觅，得此方为至妙门。煮石烹金炼太元，神仙不肯等闲传。人能认得无中理，夺尽乾坤造化权。百首荒辞义亦深，因传同道庾疑心。华池本是真神水，神水元来是白金。又将白金为鼎器，鼎成潜伏汞来侵。汞入金鼎终年尽，产出灵砂似太阴。
　　张辞
　　唐懿宗咸通初，进士张辞不第，后多游江淮。有道术，养气绝粒。有诗曰：争奈一金乌，头上飞不住。红炉馒烧药，玉颜安可驻。今年花发枝，明年叶落树。不如且饮酒，朝暮复朝暮。人或召饮，合意则剪纸峡蝶二三枚，以气吹之，成列而飞。后至江南上升去。留诗云：张辞张辞自不会，天下经书在腹内。身即腾腾处世问，心即飘飘出天外。
　　李老
　　李老世业医，善鼓琴，自言得嵇康之妙。因醉，误坠枯井中，行至洞门，题日玄都洞，见一道士使鼓琴，奏广陵散操，道士曰：尔所制也，叔夜即尔前身。命酌石髓饮之，又抽架上素书展视，乃疗治三十六种风白丸子方。道士曰：将归配合，褊疗世人，功满此来。令李闭目，乃在青州北门外。到家，妻子已除服矣。乃唐僖宗乾符三年也。遂合药治病，无不痊愈。后数年，不喜食，乃断谷。因访枯井，一旦不归，疑得路而仙去矣。
　　陈允升
　　陈允升者，入龙虎山。唐哀帝天佑中，人见於麻姑山，计去家七十年矣，颜貌如初，刺史迎置郡中，夜坐，尝曰：丰城橘美，颇思之。允升少顷擭数百枚至，时人谓之仙矣。
　　许鹊
　　许鹊真人，唐末游南岳招仙观，壁上留歌一首云：洪炉烹煅人性命，器用不同分皆定。妖精鬼魅图神通，只自干邪不干正。黄口小兄初学行，谁知日月束西生。还为万灵威圣力，移月在南日在北。玉是玉时石是石，菔弃深泥终不识。邓通饿死严陵贫，帝王岂是无人力。丈夫未达莫相亲，攀龙附凤损精神。题后数日上升矣。
　　橘叟
　　叟，巴那人，不知姓。家有橘园，霜后诸橘尽收，余二大橘如若四斗盎。巴人即令攀摘，轻重亦如常橘。割开，每橘有二叟，发须眉墦然，肌体红明，皆相对象戏。身长尺余，谈笑自若，与其次赌讫，一叟曰：君输与我海龙神第七女发十两，智□ □ 黄十二枝，紫销被一幅，绛台山霞实散二剂。一叟曰：尔输我瀛洲玉尘九斛，阿母疗髓凝酒四锺，阿母女熊盈□ 子济虚龙缟袜八缅。后曰：於先生青城草堂还我尔。有一叟曰：王先生许来，竟待不得，橘中之乐不臧商山，但不得探根固蒂於橘中尔。一叟曰：仆饥虚矣，须龙根脯食之。於袖中抽出一草根，方圆径寸，形状宛转如龙，毫压罔间，悉因削食之，随削复满。食讫，以水嘤之，化为一龙。四人乘之，足下泄云起，须臾风雨晦冥，不知所在。
　　道左老人
　　老人，司马裴沆从伯。自洛中往郑州，中路下马，觉道左人以其声，因搜蒿莱，寻之荆丛下，见一病鹤垂翅倪味，翅关天若坏，无毛，且异其声。忽有老人白衣曳杖，数十步而至，问曰：郎君年少，岂解哀此鹤耶？若得人血以涂，则能飞矣。裴素知道，性甚高逸，遽曰：某请利此臂血不难。老人曰：君此心且劲，然须三世，是人其血方中。郎君前生非人，唯洛中葫芦生三世人矣。郎君此行非有急切，可能至洛中千葫芦生下。裴欣然而往，未信宿至洛，访葫芦生具陈其事，且曰：葫芦生无难。开朴取一石合，大若两指，援针刺臂滴血，果得其合，授裴曰：无多言也。及至鹤处，老人已至，喜曰：固．可信士。乃令尽其血涂鹤，言与之结绿，邀裴曰：我所居去此不远，可少留也。裴觉非常人，以丈人呼之。因随数里，行至一庄，竹落草舍，庭麻狼藉。裴渴甚求茗，老人指一土宠曰：此中有少浆，可就取。裴视宠中，有杳核一扇，如笠满中。取求浆，色正白，乃力举之饮，不复饥渴，味如杏酪。裴知隐仙，拜请为仆，老人曰：君有世问微禄，纵任亦不终其志，贤者果有所得，吾久与之游，君自不知。今有一信，凭君必达。因将一朴大如碗，戒无窃开。复引裴视鹤所损处，毛已生。复谓裴曰：君向饮杏浆，当哭九族亲戚。且以犯酒色为戒。后还洛中，路闷，其附信将发，朴四角各有赤蛇出头。乃见其叔，得信开之，有物如乾大麦饭升余。叔后游王屋山，不知所终。裴寿至九十七。
　　终南山翁
</div>
    <div class="pagination">
<a href="历世真仙体道通鉴_page15.html">上一页</a><span>...</span><a href="历世真仙体道通鉴_page11.html">11</a><a href="历世真仙体道通鉴_page12.html">12</a><a href="历世真仙体道通鉴_page13.html">13</a><a href="历世真仙体道通鉴_page14.html">14</a><a href="历世真仙体道通鉴_page15.html">15</a><span class="current-page">16</span><a href="历世真仙体道通鉴_page17.html">17</a><a href="历世真仙体道通鉴_page18.html">18</a><a href="历世真仙体道通鉴_page19.html">19</a><a href="历世真仙体道通鉴_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
