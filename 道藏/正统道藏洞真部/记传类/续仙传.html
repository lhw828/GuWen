<!DOCTYPE html>
<html>
 <head>
  <meta charset="utf-8"/>
  <title>
   续仙传 - 第 1 页/共 2 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   续仙传 - 第 1 页/共 2 页
  </h1>
  <div class="content">
   续仙传
　　经名：续仙传。三卷。五代沈汾撰。底本出处：《正统道藏》洞真部记传类。
　　续仙传序
　　朝请郎前行深水县令沈汾撰
　　古今神仙，举世知之。然飞腾隐化，俗稀可睹。先贤有言：人问得仙之人，犹千不得闻其一。况史书不长神仙之事，故多不传於世。详其史意，以君臣父子理乱忠孝之道激励终古也。若敦尚虚无自然之边，则人无所拘制矣。《史记》言：三神山在海中，仙人居金银宫阙，不死之药生其上，人有欲近山者，则风引船而去，终莫能到。斯亦激励之意也。大哉神仙之事，灵异罕测。初之修也，守一炼气，拘谨法度，孜孜辛勤，恐失於纤微。及其成也，千变万化，混於人问，或藏山林，或游城市。其飞升者，多往海上诸山，积功已高，便为仙官。卑者犹为仙民。十洲间动有仙家数十万，耕植芝田，课计顷亩，如种稻焉。是有仙官，分理仙民及人问仙凡也。其亿化者，如蝉留皮换骨，保气固形於岩洞，然后飞升，成＃１於真仙，信非虚矣。汾生而慕道，尤愧积习。自幼及长，凡接高尚所说，兼复积年之问闻见，皆铭於心。又以国史不书，事散于野，蚓当中和年兵火之后，坟籍犹缺，诅有秉笔纪而述作，处世斯久，人渐稀传，惜哉。他时寂无遗声。今故编录其事，分为三卷，冀资好事君子，学道之人谈柄，用显真仙者哉。
　　续仙传卷上
　　朝请郎前行溧水县令沈汾编
　　飞升一十六人内女真三人
　　玄真子
　　玄真子姓张，名志和，会稽山阴人也。博学能文，进士擢第。善画。饮酒三斗不醉。守真养气，外雪不玲，入水不濡。天下山水，皆所游览。鲁国公颜真卿与之友善。真卿为湖州刺史，日与门客会饮，乃唱和为《渔父词》。其首唱即志和之词，曰：西塞山边白乌飞，桃花流水鳜鱼肥。青箸笠，绿蓑衣，斜风细雨不须归。真卿与陆鸿渐、徐士衡、李成矩共唱和二十余首，递相夸赏，而志和命丹青剪素，写景夹词。须臾五本，花木禽鱼，山水景象，奇绝踪迹，古今无比。而真卿与诸客传骯，叹伏不已。其后真卿东游平望驿，志和酒酣为水戏，铺席於水上，独坐饮酌啸咏。其席来去运速，如刺舟声。复有云鹤随覆其上。真卿亲宾参佐，观者莫不惊异。於水上挥手以谢真卿，上升而去。今犹有传宝其画在於人问。
　　蓝采和
　　蓝采和，不知何许人也。常衣破蓝衫六锷，黑木腰带，阔三寸余，一脚着靴，一脚胱行。夏则衫内加絮，冬则外於雪中，气出如蒸。每行歌於城市乞索，持大拍板，长三尺余。常醉踏歌，老少皆随看之。机捷谐谴，人问，应声答之，笑皆绝倒。似狂非狂。行则振靴言曰：踏踏歌，蓝采和，世界能几何？红颜一桩树，流年一掷梭。古人混混去不返，今人纷纷来更多。朝骑鸾凤到碧落，暮见桑田生白波。长景明晖在空际，金银宫阙高嵯峨。歌极多，率皆仙意，人莫之测。但将钱与之，以长绳穿，拖地行。或散失，亦不回顾。或见贫人，却与之，或与酒家。周游天下，人有为儿童时至，及斑白见之，颜状如故。后踏歌濠、梁问，於酒楼乘醉，有云鹤笙箫声，忽然轻举於云中，掷下靴、衫、腰带、拍板，苒苒而去。
　　朱孺子
　　朱孺子，永嘉安固人也。幼而师事道士王元正，居大若岩，岩即陶隐居修《真诰》於此，亦谓之真诰岩。岩之西有陶山存焉。勤苦事於元正。深慕仙道，常登山岭采黄精服饵，历十余年。一日就溪濯蔬，忽见岸侧有二花犬相趣。孺子异之，乃寻逐，入苟杞丛下，归语元正，讶之，遂与孺子俱往伺之。复见二犬戏跃，逼之，又入苟杞下。元正与孺子共寻掘，乃得二苟杞根，形状如花犬，坚若石。洗泽挈归，煮之。而孺子益薪着火，三昼夜不离鳌侧。试尝其汁，味最甘美，吃不已。及见根烂，以告元正，来共取食之。俄顷，孺子忽然飞升在峰上。元正惊异。久之，孺子谢别元正，升云而去。至今俗呼其峰为童子峰。元正后饵其根尽，不知其年寿，亦隐岩之西。陶山有采樵者，时或见之。
　　宜君王老
　　王老，坊州宜君县人也。居于村墅，颇好道，务行阴德为善。其妻亦同心不倦。一日一有缢缕老道士造其门，王老与妻俱延礼之。居月余问，日与王老言谈杯酌，甚相欢洽。俄忽患遍身恶疮，王老乃求医药看疗，益加勤切。而疮日甚一日，迨将逾年。道士谓王老曰：此疮不烦以凡药治疗，但得数斛酒浸之自愈。於是王老为之精洁酿酒。及熟，道士言以大瓷盛酒，吾自加药寝之。遂入瓷，三日方出，须发俱黑，颜复少年，肌若凝脂。王老合家视之，惊异。道士谓王老曰：此酒可饮，能令人飞上天。王老信之。初，瓷酒五斛余，及窥，存三二升耳。清泠香美，异於常酝。其时方持麦，王老与妻子并持麦人共饮，皆大醉。道士亦饮，云：可上天否？王老曰：愿随师所适。於是祥风忽起，绿云如蒸，屋舍草树、全家人物、鸡犬一时飞去。空中犹闻打麦声，数村人共观望惊叹。惟猫鼠弃而不去。风定，其佣力持麦人乃遗在别村树下，后亦不食，皆得长生。宜君县西三十里有升仙村在焉。
　　侯道华
　　侯道华，自言峨媚山来，洎於河中永乐观中。风狂，众道士皆轻易之。而道华能斤斧，观舍有所损，悉自修茸。登危历险，人所难及处皆到。又为事贱劣，有客到，不问道俗凡庶，悉为提汲汤水濯足梡衣。又陶掴灌园，辛苦备历，以资於众。众益贱之，驱叱比於佣隶，而道华愈欣然。又常好子史，手不释卷，一览必诵之於口。众或问之：要此何为答曰：天上无愚懵仙人。咸大笑之。经十余年，殿梁上忽有异光，人每见之。相传言：开元中刘天师尝炼丹成，试犬死，人不敢服，藏之於殿梁。皆谓为妄言。忽暴风雨，殿微损。道华乃登梁，复见光於梁上陷中。凿起木，得一合，三重，内小金合中有丹，遂吞之，掷下其合。吞丹遽无变动，众#2谓之虚诳。忽一日入市醉归，及观前，素有松树偃盖，甚为胜景，乃着木屐上树，悉斫去松枝？众道士屡止之，不可，但斫曰：他日碍我上升。众人常谓风狂，怒之且甚。适永乐县官入观，见斫松，探讶之，众具白於县官。县官於是责辱之，道华亦欣然。后七日，道华晨起沐浴装饰，焚香曰：我当有仙使来迎。但望空拜不已。众犹未信，须臾，人言观前松上有云鹤盘旋，箫笙响亮。道华忽飞在松顶坐，久之，众甚惊忙。永乐县官吏道俗奔驰赡礼，其责辱道华县官叩磕流血。道华挥手以谢道俗：我受#3玉皇韶授仙台郎，知上清宫善信院，今去矣。俄顷，云中仙众作乐，幡幢隐隐，凌空而去。
　　马自然
　　马湘，字自然，杭州盐官县人也。世为县之小吏，而湘独好经史文学，乃随道士天下遍游，后归江南。而尝醉於湖州，堕书溪，经日而出，衣不湿，坐於水上而来，言：适为项羽相召，饮酒欲醉。方返溪滨，观者如堵。酒气冲人，状若风狂。路人多随看之。又时复以拳入鼻，及出，鼻如故。又指溪水，令逆流良久。指柳树，令随溪水走来去。指桥，令断复续。后游常州，适值马植出相，任常州刺史，素闻湘名，乃邀相见。延湘，甚异之。植问：道兄幸同姓，欲为兄第，冀师道卫，可乎？湘曰：相公何颦？植曰：扶风。湘戏曰：相公扶风马，湘则马风牛。但且相知，无征同姓意。言与植风马牛不相及也。然植留之郡斋，益异之。饮会次，相请见小卫。乃於席上以瓷器盛土种瓜，须臾引蔓生花结实，取食，众宾皆称香美异於常瓜。又於褊身及袜上摸钱，所出钱不知多少，掷之皆称铜钱，撮投井中，呼之一一飞出一人有收取者，须臾复失。又植言：此城中鼠极多。湘书符，令人贴於南壁下，以筋击盘长啸，鼠成旱而来，走就符下俯伏。湘乃呼鼠，有大者近谐前，湘曰：汝天生微物，天与粒食，何得穿穴屋室，昼夜扰於相公？且以慈悯为心，未能尽杀，汝宜便相率离此。大鼠乃回，掌鼠前，皆皆叩磕谢罪。遂作旱，莫知其数，出城门去。自后城内鼠。便绝边。后南游越州，经洞岩禅院，僧三百方斋，而湘与姿州永康县牧马岩道士王知微及弟子王延叟同行，僧见湘、知微到，踞而食，略无揖者，但资以饭。湘不食，促知微延叟速食而去。僧斋未毕，及出门，又促速行。到诸暨县南店中，约去禅院七十余里。深夜，闻寻道士声。主人遽应：此有三人。外面极喜，请於主人，愿见道士。及入，乃二僧，但礼拜哀呜：众僧不识道者，昨失迎奉，致贻责怒，二百僧#4到今下床不得。某二僧主事不坐，所以特来，固乞舍之。湘唯睡而不对，知微、延叟但笑。僧愈哀乞，湘乃曰：此后无以轻慢为意。回去入门坐，僧必能下床。僧回，果如其言。湘翌日又南行。时方春，见一家好嵩菜，求之不得，仍闻恶言。命延叟取纸笔，知微遂言：求菜见阻，诚无讼理。况在道门，诅宜勉之？湘笑曰：我非讼者也，作小戏耳。於是延叟捧纸笔，湘画一白鹭，以水喷之，飞入菜畦中啄菜。其主趁起，又飞下，再三。湘又画一猾子，走趁捉白鹭，共践其菜，碎尽不已。其主见道士戏笑，曾求菜致此，虑复为他卫，遂哀求。湘曰：非求菜也，故相戏耳。於是呼鹭及犬皆飞走，投入湘怀中。视菜悉无所损。又南游霍桐山长溪县界，夜投旅店，宿舍少而行旅已多，主人戏曰：无宿处，道士能壁上睡，即相容。已逼日暮，知微、延叟切於宿止，湘曰：汝但於俗旅中睡，我坐可到明。众皆睡，湘跃身梁上，以一脚挂梁倒睡。适主人夜起，烛火照见，大惊异。湘曰：梁上犹能，壁上何难？俄又入壁，久之不出。主人祈谢，移知微、延叟入家内净处，方出。及旦，主人留连，忽失所在。知微、延叟前行数里寻求，已在路傍。自霍桐回永康县东天宝观安泊。观有大枯松，湘指之曰：此松已三千余年，即化为石。自后松果化为石。忽大风雷震石列侧#5，作数截。杨发自广州节度责授委州刺史，发性尚奇异，乃徙两截就郡斋，两截致之龙兴寺九松院，各高六七尺，径三尺余。其石松皮鳞铍，今犹存焉。或人有告疾者，湘无药，但以竹拄杖打痛处，取腹内及身上百病，以竹杖指之，口吹杖头，如雷呜，便愈。其患脚膝腰背驰曲，拄杖而来者，亦以竹杖打之，令放拄杖，应手便伸展。时有以财帛与湘者，再三阻让不得，遂即留之，复散与贫人。所游行之处，或宫观洞岩，多题诗句。其《登秦望山》诗曰：太一初分何处寻，空留历数变人心。九天日月移朝暮，万里山河换古今。风动水光吞远徽，雨添岚气没高林。秦皇馒作驱山计，沧海茫茫转更深。后归故乡省兄，适兄远出，嫂侄喜归。湘告曰：我与兄共此宅，归来要分此地，我唯爱束园耳。嫂侄异之：小叔久离家归来，兄犹未见面，何言分地？骨肉之情，必不忍如此。驻留三日，嫂侄讶不食，但饮酒而已。待兄不归，及夜遽卒。明日兄归。兄问妻子其故，具以实对。兄感恸，乃日；我弟学道多年，非归要分宅，是归托化於我，以绝思望耳。乃棺敛。其夕棺钧然有声，一家骛异。乃定於园中。时大中十年也。明年，束川奏剑州梓桐县道士马自然白日上升。湘於束川谓人曰：湘新羽化於浙西，今又为玉皇所诏，於此日上升。以其事奏之。帝遂动欣西道杭州覆之。发冢视棺，果一竹杖而已。
　　邬通微
　　邬通微，不知何许人，为道士，神气清爽，静坐默之#6，或吟或醉，多游於洪州名山。人见之多年，忽十数年不见，则颜状益少於当时。如此，识者不测耳。其服炼丹药，游行无定。后於酒楼乘醉飞升而去。
　　许碛
　　许错，自称高阳人也。少为进士，累举不第。晚学道於王屋山，周游五岳名山洞府。后从峨媚山经两京，复自荆襄汴宋抵江淮，茅山、天台、四明、仙都、委羽、武夷、霍桐、罗浮，无不褊历。到处皆於#7石崖屋壁人不及处题云：许错自峨媚山寻偃月子到此。睹笔踪者矣#8，莫不叹其神异，竟莫详偃月子也。后多游庐江问。尝醉吟曰：闻苑花前是醉乡，拚翻王母九霞觞。草仙拍手嫌轻薄，谪向人问作酒狂。好事者或请之，曰：我天仙也，方在昆仑就宴，失仪见谪。人皆笑之，以为风狂。后当春景，插花满头，把花作舞，上酒家楼醉歌，升云飞去。
　　金可记
　　金可记，新罗人也。宾贡进士。性沉静好道，。不尚华侈。或服气炼形，自以为药。博学强记，属文清丽。美姿容，举动言谈，迥有中华之风。俄擢第，遁#9居终南山子午谷中，怀隐逸之趣。手植奇花异果极多。尝焚香静坐，若有思念。又诵《道德》及诸仙经不辍。后三年，思归本国，航海而去。复来，衣道服，却入终南，务行阴德。人有所求，无阻者。精勤为事，人不可谐也。．大中十一年十二月，忽上表言：臣奉玉皇诏，为英文台侍郎，明年二月二十五日当上升。时宣宗极以为异，遣中使征入内，固辞不就。又求见玉皇诏，辞以为别仙所掌，不留人间。遂赐官女四人、香药、金彩。又遣中使二人专看侍。然可记独居静室，宫女、中使多不接近。每夜闻室内常有人谈笑声，中使窃窥之，但见仙官仙女各坐龙凤之上，俨然相对。复有侍卫非少。而宫女、中使不敢辄惊。一一月十五日，春景妍媚，花卉烂慢，果有五云、唳鹤、白鸽、箫笙、金石、羽盖、琼输、幡幢满空，仙仗极众，升天而去。朝列士庶观者填隘山谷，莫不瞻礼叹异。
　　宋玄白
　　宋玄白，不知何许人。为道士。身长七尺余，眉目如画，端美肥白，言谈秀丽，人见皆爱之。有道术，夏则衣绵，冬则单衣迹雪中，去身一丈余，周匝气出如蒸，而雪不凝。、又指灯即灭，指人若隙风所吹，飕飕然。指庭问草木，刮刮而动。多游名山，自茅山出润州希玄观，后游括苍仙都。辟谷养气，然嗜酒。或食氦肉，必五斤，以苏斋一盆，手撮肉毕，即饮酒二斗，用一白梅。人有求得一片苏食之者，言不作秣味，有如异香，终日在齿舌问，香不歇。人问得秣食者颇多，而毕身无病，寿皆八九十。玄白到处，住则以金帛求置二三美妾，行则舍之。人皆以为得补脑还元之术。又游越州，遇大旱，方曝廷乐龙以祈雨。涉旬亢阳愈甚。玄白见之，以为凡所降雨，须俟天命，非上奏无以致之。於是止於玄真观，焚香上祝，经夕大雨澎告足，越人极神异之。复南游到信州，又逢大旱祈梼。有道士知玄白能致雨，州乃请之。遽作术，飞钉城隍神双目。刺史韦德璘怪其贮妇女，复钉城隍，此妖狂也，将加责辱。健步辈欲向之，手脚皆不能动，悉仆倒，伽杖亦自摧折。玄白笑谓德璘曰：使君不悟刘根欲见诛，罚祖弥耶？ 德璘方惧。祈梼须臾，致雨。礼而遣之。其灵术屡施，不可备录。后之抚州南城县，白日上升而去。
　　贺自真
　　贺自真，莫究其来也。为道士，居嵩山。有文学，为事高古，常焚修精勤。年少，人亦不知其甲子，然道俗相传，见之多年矣，皆不甚为异。一日云鹤满空，声乐清响，自真忽飞升而去。时有处士陈陶在束都，见洛城人观望瞻礼，惊叹不已，遂为诗曰：子晋鸾飞古洛川，金桃再熟贺郎仙。三清乐奏嵩丘下，五色云屯御苑前。朱顶舞低迎绛节，青餐歌对驻香饼。谁能白昼相悲哭，太极光阴一万年。
　　卖药翁
　　卖药翕，不知其姓名，人或请之，称柢此是真姓名也。有自童稚见之，迨于暮齿，复见其颜状不改。常提一大葫芦卖药，人告疾苦求药，得钱不得钱，悉与之无阻。药皆称神效。或无疾，戏而求药者，得必失之。由是人不敢妄求药，敬之如神明。常醉於城市问，得钱亦与贫人。或戏问之：有大还丹卖否？曰：有一粒，一千贯钱。人皆笑之，以为风狂。多於城市笑骂人曰；有钱不买药吃，尽作土馒头去。人莫晓其意，益笑之。后於长安卖药，抖擞葫芦已空，内只有一丸，出极大，有光明，安在掌中，谓人曰：百年人问卖药，过却亿兆人，无一人肯把钱买药吃，深可哀哉。今须自吃却。药馋入口，足下五色云生，风起飘飘，飞腾而去。
　　邓去奢
　　郑去奢，衢州龙丘人也，家於九峰山下。少入道，游学道术，精思忘疲。年三十余，便居处州松阳县安和观，即叶静能故乡学道之所。而观北五里有茅山，高五十余丈，相传云汉张天师及叶静能皆居此山修道。去奢慕前事，登其山，遂结庵以居。后观中道士相率山下居，人为之构屋及造堂宇，设老君，写张天师像及叶静能真景，朝夕焚修朝礼。山束南有一方石，阔二丈余，平若砥，盖天生也。去奢常坐其上，拱默静想。一日一感神人谓之曰：张天师有斩邪剑二口，并瓶盛丹，在此石下，可以取之。去奢谢神人曰；此石天设，非人力可加。自惟荒谬，守真而已，托以山栖擭安，久蒙灵佑。剑之与丹，诅敢辄取？神人曰：但勤修无怠，剑丹自可立致。后三年神人遂以剑丹送於去奢。剑乃张天师七星剑，丹以石匣藏一瓶盛之。倾药得斗余，如麻子，红色光明。去奢自服，及施人有疾者，皆愈。时丽水县人华造承中和年荒乱之后，拥土人，据岩险。浙东帅具以上朝廷，议欲息兵，授造以为刺史。而造凶险，闻去奢得丹剑，而囚铄去奢於空屋中。时方盛暑，一月不与饮食，造谓去奢已毙矣。及开屋，见＂神色俨然，颜状光白，愈於来时。造极惊异，却送去奢归山，剑丹留之。一夜风雷飞呜，失所#10。去奢闻神仙告，却归石下。尔后去奢居山十五年，每言常见龙虎异乌行於庭际。安和观道士多寄山顶烧奏，见龙虎乌迹，咸惊异。去奢不食多年。他人忽秽触其山，春冬则猛兽来惊，夏秋则毒蛇所螫。去奢又言：每见雷雨在山半，龙行雨，及雷公电母，鬼神甚众。或至此山相见，甚有礼焉。又寄宿道士夜皆闻去奢居静室内，到晓与人谈话。窃窥之，乃闻异香满山，及环佩声。去奢俨坐，有戴远游冠、绛服、螺髻垂发、碧销衣男女四人对坐，侍从皆玉童玉女，光明照身。复有神人远游於侧。而道士皆不敢惊。日一归观中，传说以为异耳。却后十五年，去奢告道士曰：恐当离此山去，不长相见也。他日忽有彩云鸾鹤，声乐满空，徘徊山顶。复有舆饼幢幡，灵官驾龙鹿，皆五色，亦骑鸾凤，迎去奢上升而去。山下道俗观望甚众。后野火焚其屋舍，而灵迹尚存。今有道士醮祭焉。
　　谢自然
　　谢自然，蜀华阳女真也。幼而入道。其师以黄老仙经示之，一览皆如旧读，再览诵之不忘。及长，神情清爽，言谈迥高。好琴阮，善笔扎，能属文。常鄙卓文君之为人，每焚修瞻祷王母、麻姑，慕南岳魏夫人之节操。及年四十，出远游往青城、大面、峨媚、三十六靖庐、二十四治直犁切。寻离蜀，历京洛，抵江淮，凡有名山洞府灵迹之所，无不辛勤历览。后闻天台山道士司马承祯居玉霄峰，有道孤高，遂诣焉。师事承祯三年，别居山野，但日采樵，为承祯执爨而归。又持香果，专切问道。承祯讶其坚苦，曰：我无道德，何以腔此？然尔竟何所欲？自然曰：万里之外，向师得度世之道，故来求受上法以度耳，非他求也。承祯以女真罕传上法，恐泄慢大道，但唯诺而已。复经逾岁月，自然乃叹曰：明师未录，无乃命也。每登玉霄峰，即见沧海蓬莱，亦应非远，人问恐无可师者。於是告别承祯，言去游蓬莱。罄舍资装，布衣绝粒，挈一席以投於海，泛於波上。适新罗船见之，就载。及登船数日，但见海水碧色，日落则远浪相蹙，阴火连天，船在火焰中行。逾年，船为风飘入一色水如墨，又一色水如粉，又一色水如朱，又一色水黄若硫黄气。忽风转，船乃投易澳中，有山，日照如金色，亦有草树、香雾，走兽与禽皆黄色。船人俱上山，见石无大小，悉是硫黄。贾客遽弃别货，尽载其石。凡经四色水，每过一水，皆三虔敬，终五昼夜。风帆所适，莫知远近。复行月余，又为#11横风所飘，海人惶戚，舟人恐惧。遥见水上涌出大山，上列红旗千余面。海师言是鲸鱼扬鬣。又晴天忽见气直上，高百余里，傍若暴风雨。此鱼脑有井，嘘吸则气出如此。复见海人怪兽鬼神，千态万状。自然乃焚香想蓬莱，祷祝须臾，俄到一山，见林木花乌，烟岚若春。海师登山，望有屋舍人家甚众。自然谓曰：岂非仙山也？而海师言：船人可登山歇泊，以候风便。俄而人皆登山散游，而自然独游一处，有道士数人，侍者皆青衣。有树，风动如金石声。花草香熏人彻骨。彩鸾、霜鹤、碧鸡、五色犬游於庭际。中有一人，花冠霞被，状貌端美。青衣引自然入，虔恳礼谒。道士问：欲何往？自然曰：蓬莱寻师，求度世去。道士笑曰：蓬莱隔弱水，此去三十万里，非舟橄智可行，非飞仙莫到。天台山司马承祯名在丹台，身居赤城，此乃良师也，可以回去。俄顷风起，闻海师促人登船，言风已便。及扬帆，又为横风飘三日，却到台州岸。自然欣然复往天台，具言其实，以告承祯，并谢前过。承祯曰：俟择日升坛以度。於是传授上清法。后却归蜀，至#12贞元年中，白日上升而去。节度使韦皋奏之。
　　裴玄静
　　裴氏道名玄静，维氏县令升之女，鄂县尉李言妻也。幼而聪慧，母以诗书示之，览皆诵之不忘。及姅，以妇功容自饰，而情迥然好道。请於父母，置於一静室披戴。父母亦崇道，深念许之，日以香火瞻礼道像。以女使伴之，必逐於外处。独居，若别有女伴言话。父母窥之，复不见人。请之，坚不言。洁思闲淡，虽骨肉常#13而拘之以礼，无慢容。及年二十，父母欲归於李言。闻之，深以为不可，唯愿入道修真，以求度世。父母抑之曰；女生有归，是为礼妇。时不可失，礼不可亏。傥入道，是毕世无所归也。南岳魏夫人亦从人，弃嗣后为上仙。遂逼之以适李言，妇礼臻备。未一月间，告於李言：以素修道，神人不许为君妻、请绝俗。李言亦早慕道，闻妻之言，甚异。乃独居静室焚修，夜中闻言笑声。李言稍疑之，未敢惊，乃壁隙窥之，见光明满室，闻异香芬馥，有二女子，年可十七八，凤髻霓裳，姿态宛丽，侍女数人，皆云鬓销服，绰约在侧。玄静与二女子言谈。李言异之而退。及旦问於玄静，曰：有之，此昆仑仙倡相省。上仙已知君窥，以卫止之，而君未觉。更来，慎勿窥也，恐君为灵官所责。然玄静与君宿绿甚薄，非久在人问。道君念君后嗣未立，候上仙来，当为言之。后一夕有天女降李言之室。经年，复降送一兄与李言，曰#14：此君之子#15也，玄静即当去矣。三日，有五云盘旋，仙女奏乐，白凤载玄静升天，向西北而去。
　　戚逍遥
　　戚氏道名逍遥，冀州南宫人也。父教授生徒以自资。而逍遥十余岁，情颇清澹，不为儿戏，有好道心。父母亦知之，常行阴德於人。而父以女诚授於逍遥，览之曰：此常人之事耳。遂取《老子》、仙经诵之不辍。及羿，媒氏诣其家，闻之以为不祥。迨二十岁，父母以适同邑蓟浔，耕织之家，而舅姑严酷，责之以蚕农怠情。而逍遥晨暮以斋洁修诤为事，殊不以生计在意。前得亦屡责之，逍遥白舅姑，请退返於父母家。及父母家，亦逼回。於是以不能为尘俗事，愿独居静室修道，以资舅姑。蓟得与父母俱有他疑，乃弃之於一室。而逍遥但以#16香水，为绝食静想，自歌曰：笑看沧海欲成尘，王母花前别众真。千载却归天上去，一心珍重世问人。蓟得家及邻里悉以、为妖狂。夜闻室内有人言话声，及晓，见独坐，亦不惊。又三日，晨起，举家闻屋裂如雷，但见所服衣履在室内，仰视半天，有云霞烟霭焕赫，鸾鹤飞呜，复有仙乐，香饼彩仗罗列。逍遥与众仙俱在云中，历历言分别言语。蓟得驰报逍遥父母，到犹见之。邑郭之人咸奔观望，无不惊叹。
　　续仙传卷上竟
　　#1『成』字《四库全书》本《续仙传》（下简称《四库》本）作『列』字。
　　#2『众』字据《四库》本补。
　　#3『受』原作『授』，据《四库》本改。
　　#4『二百僧』，《四库》本作『三百借』。·
　　#5此句《四库》本作『忽大风雷震石倒山侧』。
　　#6『默之』，《四库》本作『默然』。
　　#7『於』字据《四库》本补。
　　#8《四库》本无『矣』字。
　　#9『递』字原文作门进』，据《四库》本改。
　　#10此句《四库》本作『失所在』。
　　#11『为』字据《四库》本补。
　　#12『至』字原文作『止』，据《四库》本改。
　　#13《四库》本『常』后有一『见』字。
　　#14『曰』字据《四库》本补。
　　#15『子』字原文作『女』，据《四库》本改。
　　#16『以』字《四库》本作『资』。
　　续仙传卷中
　　朝请郎前行溧水县令沈汾编
　　隐化一十二人
　　孙思选
　　孙思邈，京兆华原人也。七岁就学，日诵千言。及长，盛谈庄老百家之说。周宣帝时，以王室多事，隐於太白山学道，炼气养形，求度世之卫。洞晓天文推步，精究医药，审察声色，迥蕴仁慈。凡所举动，务行阴德，用心自固，济物为功。偶出路行，见人欲杀小青蛇，已伤血出，思邈求其人，脱衣赎而救之。以药封晨，放於草问。后月余复出行，见一白衣少年，仆马甚盛，下马迎拜思邈，谢言：小弟蒙道者所救，父母欲相见。而思邈每以药救人极广，闻之不以为意。少年复恳拜请，以别马载思邈，偕行如飞。到一城郭，花木正春，景色和媚，门庭焕赫，人物繁盛，俨若王者之居。少年延思邈入，见一人端美，白帖帽，绛衣，侍从甚众，欣喜相接，谢思邈曰：深思道者，固遣儿子相迎。前者小儿偶出，忽为愚人所伤，赖脱衣赎救，获全其命。此中血属非少，共感再生之恩。今面道者，荣幸足矣。俄顷，延思邈入，若宫闱内，见中年女子领一青衣小儿出，再三拜谢思邈言：此儿痴驮，为人伤损，赖救兔害。思邈省记尝救杀青蛇，即讶此何所也。又见左右皆闱人宫妓，呼帖帽为君王，呼女子为妃子，思邈心异之，潜问左右，曰：此泾阳水府也。帖帽乃命宾寮设酒饥妓乐以宴思邈，辞以辟谷服气，唯饮酒耳。留连三日，问思邈所欲。对曰：居山乐道，思真炼神，目虽所窥，心固无欲。乃以轻销珠金赠於思邈，坚辞不受。曰：道者不以此为意耶？何以相报？遂命其子取龙宫所颁药方三十首与思邈，谓曰：此真道者，可以济世救人。俄复命仆马送思邈归山，深自为异。历试诸方，皆若神效。后着《千金方》三十卷，散龙宫之方在其内。又以声色诊人之疾，着《脉经》一卷，皆盛行於世。隋文帝辅政，征为国子博士，不就。尝谓人曰：过此五十年，当有圣人出，吾方助之，以济生人。唐太宗召诣京师，讶其容貌甚少，叹曰：故知有道者诚可尊重，羡门之徒，岂虚言哉。将授以爵位，固辞不受。高宗初，召拜谏议大夫，复固辞不受。时年九十余，视听不衰。范阳卢照邻有盛名而染恶疾，嗟禀受之不同，昧遐夭之殊致，问於思邈曰：名医愈疾，其道如何？对曰：吾闻善言天者必质於人，善言人者必本於天。天有四时五行，寒暑迭代，其转运也，和而为雨，怒而为风，凝而为霜雪，张而为虹蚬，此天地之常数也。人有四支五藏，一觉一寐，呼吸吐纳，渍而为往来，流而为荣卫，彰而为气色，发而为音声，此人之常数也。阳用其精，阴用其形，天人之所同也。及其失也，蒸则生热，否则生寒，结而为疣赘，陷而为瘫疽，奔而为喘乏，竭而为焦枯，诊发乎面，变动乎形，推此以及天地，则亦如之。故五纬盈缩，星辰失度，日月错行，彗孛流飞，此天之危疾也。寒暑不时，此天地之蒸否也。石立木踊，此天地之疣赘也。山崩地陷，此天地之瘫疽也。奔风暴雨，此天地之喘乏也。雨泽不时，川原涸竭，此天地之焦枯也。良医导之以药石，救之以针剂。圣人和之以道德，辅之以人事。故体有可愈之疾，天地有可销之灾。又曰：胆欲大而心欲小，智欲圆而行欲方。诗曰：如临深渊，如履薄冰。谓小心也。赳赳武夫，公侯干城。谓大胆也。不为利回，不为义疚，仁之方也。见机而作，不俟终日，智之圆也。其文学也颖出，其义术也不可胜纪。高宗后无可，制授承务郎，致之尚药局，不就。永徽三年二月十五日，晨起沐浴，俨其衣冠，端然而坐，谓子孙曰：我为世人所逼，隐於洞府修炼，将升无何之乡，臣於金阙，不能应召来往。俄气绝。遗令薄葬，不设盟器牲牢之奠。月余颜色不变。举尸入棺，如空衣焉，已尸解矣。
　　张果
　　张果隐於常州条山，往来汾晋问。时人传有长年秘卫。耆老云：为儿童时见之，自言数百岁矣。一唐太宗、高宗累征之不起，则天召之出山，佯死於拓女庙前。时方盛暑，须臾见烂生虫，闻於则天，信其死矣。后有人於常州山中复见之。开元二十三年，玄宗召通事舍人裴晤驰驿於常州迎果，对晤气绝而死。晤乃焚香启请，宣天子求道之意，俄顷渐苏。晤不敢逼，驰还奏之。乃命中书舍人徐娇、通事舍人卢重玄窗玺书迎之，果随娇到东都，於集贤院安置，肩舆入宫，备加礼敬。公卿皆往拜谒。或问以方外之事，皆诡对。每云：余是尧时丙子年人。时莫能测也。又云尧时为侍中。善於胎息，累日不食，时进美酒及三黄元#1。玄宗留之内殿，赐之酒，辞以山臣饮不过二升，有一弟子可饮一斗。玄宗闻之喜，令召之。俄一小道士自殿檐飞下，年可十六七，美姿容，旨趣雅澹，应对言词清爽，礼貌臻谨。明皇命坐，果曰：弟子常待立於侧，未宜赐坐。明皇目之一愈喜，遂赐之酒。饮及一斗不醉。果辞曰：不可更赐，过度必有所失，致不龙颜一笑耳。明皇又逼赐之，酒忽从顶涌出，冠子爆地，化为一梳。明皇及嫔御皆笑。惊视之，但见一金梳在地。覆之，梳盛一。斗。验之，乃集贤院中梳也。累试仙术，不可穷纪。遂下诏曰：常州张果先生，游方之外者也。迹仙高尚，心入杳冥，是混光尘，应召城阙。莫知甲子之数，且谓羲皇上人。阅以道枢，尽会玄极。今则将命鹤书之礼，爰旌蝉蜕之流。可银青光禄大夫，仍赐号通玄先生。果陈老病，乞归常州。赐绢三百疋，并随侍弟子二人，兼给驿升。到常州，弟子一人相随入山。天宝初，明皇又遣特诏，果闻之，忽卒。弟子葬之。后发棺，空棺而已。
　　许宣平
　　许宣平，新安歙人也。睿宗景云中，隐於城阳山南坞，结庵以居。不知其服饵，但见不食。颜若四十许人，行疾奔马。时或负薪以卖。常挂一花瓢及曲竹杖，每醉，腾腾以归，独吟曰：负薪朝出卖，沽酒日西归。路人莫问归何处，穿白云，行入翠微。尔来三十余年，或济人艰危，或救人疾苦。城市之人多访之，不见，但睹庵壁题诗云：隐居三十载，筑室南山巅。静夜饭明月，闲朝饮碧泉。樵人歌陇上，谷乌戏岩前。乐矣不知老，都忘甲子年。好事多咏其诗。抵长安者，於驿路洛阳同华问传舍是处题之。天宝中，李白自翰林出束游，经传舍，览诗，昤之嗟叹：此仙人诗也。乃请之於人，得宣平之实。白於是游及新安，涉溪登山，累访之不得，乃题其庵壁曰：我昤传舍诗，来访真人居。烟岭迷高迹，云崖隔太虚。窥庭但萧索，倚杖空踌躇。应化辽天鹤，归当千载余。是冬野火燎其庵，莫知宣平踪迹。百余年后，咸通七年，郡人许明奴家妪常逐伴入山采樵，独於南山中见一人独坐石上，方食桃，甚大，问妪曰：汝、许明奴家人也？我明奴之祖宣平也。妪言：常闻已得仙多年。曰#2：汝归为我语明奴，言我在此山中。与汝一桃食之，不可将出，山中虎狼甚多，山神惜此桃。妪乃食桃，甚美，顷之而尽。宣平遣妪随樵人归家，言之明奴之族，甚异，传闻於郡人。其后妪僧食，日惭童颜，轻健愈常。中和年以来，兵荒相继，居人不安，明奴徙家避难，妪入山不归。今人采樵，或有见其妪，身衣藤，行疾如飞。逐之，升林木而去。
　　刘商
　　刘商，彭城人也。家於长安。少好学强记，精思攻文。有《胡茄十八拍》盛行於世。儿童妇女咸悉诵之。进士擢第，历台省为郎。性耽道术，逢道士即师资之。炼丹服气，靡不勤功。每叹光景甚促，筋骸渐衰，朝驰暮止，但自劳苦，浮荣世宦，何益於己。古贤皆随官以求道，多得度世。幸毕婚嫁，不为欲累，岂劣於许远游哉。於是以病免官，入道束游。及广陵，於城街逢一道士卖药，聚众极多，所买药，人言颇有灵效。众中见商，目之甚相异，乃罢卖药，携手登楼，以酒为劝。道士所谈，自秦汉历代事，皆如目睹。商惊异，师敬之。复言，神仙道卫不可得也。及暮，商归侨止，道士下楼，闪然不见#3。商益讶之。商翌日又於街中访之，道士仍卖药，见商愈喜，复挈上酒楼，剧谈欢醉。出一小药囊赠商，并戏昤曰：无事到扬州，相拥上酒楼。药囊为赠别，千载更何求。商记其吟，暮乃别去。后商累寻之，不复见也。商乃开囊视之，重重纸裹一葫芦，得九粒药，如麻粟大。依道士口诀吞之，顿觉神爽不饥，身轻醒然。过江游茅山，久之复往义兴张公洞。当春之时，爱庵画溪之景，遂於胡父渚茸居，隐於山中。近樵者犹有见之，我刘郎中也。而莫知其所止。已为地仙矣。
　　刘谱
　　刘噜，立曰港小字宜哥，瞻兄也。嘈家贫好道，常有道士经其家，见瞎异之。问：知道否？曰：知之。性饶俗气，业应未诤，遽可疆学？道士曰：能相师乎？瞎曰：何敢？於是师事之。道士命嗜山栖求道，无必巾裹。嘈遂丫角布衣，随道士入罗浮山。瞎与瞻俱读书为文，而瞎性唯高尚，瞻情慕荣达。噜尝谓瞻曰：鄙必不第，则逸於山野，尔得第，则劳於尘俗，意不及於鄙也。然慎於富贵，四十年后当验矣。瞻曰：神仙遐远难求，秦皇、汉武非不区区也，廊庙咫尺易致，马周、张嘉贞可以继踵矣。自后嘈愈精思於道，乃隐於罗浮。瞻以进士登科，会昌七年及第，屡历清显。及升辅相，颇着燮调之称。俄被谪#4南行，次广州朝台，泊舟江滨。忽有丫角布衣少年冲暴雨而来，衣履不湿，欲见瞻。左右皆讶，乃语之，但言宜哥来也。以白瞻，问形状，具以对。瞻惊叹，乃迎入见之。噜颜貌可二十来，瞻已翻然衰朽。方为逐臣，悲喜不胜。誊后勉之：与尔为兄弟，手足所痛。曩日之言，今四十年矣。瞻益感叹，谓嘈曰：可复修之否？尝曰；身邀荣宠，职和阴阳，用心动静，能无损乎？自非弟家阿兄已升天仙，诅能救尔？今惟来相别，非来相救也。遂同舟行，话平生隔阔之事。
　　一夕，失噜所在。今罗浮山中时有见者。瞻遂南适，段於贬所矣。
　　罗万象
　　罗万象，不知何许人。有文学，明天文，洞精於《易》。节操奇特，布衣游行天下。居王屋山久之，后南游罗浮山，叹曰：此朱明洞天，葛稚川曾栖此以炼丹。今虽无邓岳相留，聊自驻泊矣。於是爱石楼之景，乃於山下结庵以居。常饵黄精，服气数十年。或出游曾城泉山，布水下采药，及入福广城市卖药饮酒，来往无定。忽一食，则十数人之食不足。或不食，则莫知岁月。光悦轻健，日行三四百里。缓行，奔马莫及。后却归石楼庵中，竟不复出，隐於山中。后不知其所往矣。
　　李珏
　　李珏，广陵江阳人也。世居城市，贩耀自业。而珏性迥端谨，异於常辈。年十五，随父贩耀。父适他行，以珏专其事。人有耀之，与耀，珏即授之斗升斗，俾令自量，不计时之贵饯，一斗只求两文利，以资父母。岁月既深，衣物甚丰，父怪而问之，具以实对。父曰：细吾之所业，同流者众，无不用出入升斗，出轻入重，以窥厚利。虽官司以春'秋较推，然终莫断其弊。一衫吾早唔之，但一升斗，出入皆用之，自以为无偏久矣。汝今更出入任之自量，吾不可及也。然衣食丰给，岂非神明之助也？后父母殁世，及珏年八十余，不改其业。适李珏出相，节制淮南，而珏以新节使同姓名，极以自惊，乃改名宽。李珏下车后，数月修道。斋次，夜梦入洞府中，见景色正春，烟花烂慢，翔鸾舞鹤，彩云瑞霞，楼阁连延。珏独步其下，见石壁光莹，填金书字，列人姓名，内有李珏，字长二尺余。珏视之极喜，自谓生於明代，久历显官，又升宰辅，能无功德及於天下？今洞府有名，我仙人也。再三为喜。方喜之际，有二仙童自石壁左右出， 珏问：此何所也？曰：华阳洞天。此姓名非相公也。珏惊复问：非珏，何人也？仙童曰：此相公江阳部民也。珏及晓，历记前事，益自惊叹。问於道士，无有知者。复思试召江阳官属请之，亦莫知一也。乃令府城内外求访同姓名者。数日经营，里巷相推，乃得李宽旧名珏。及闻於珏、乃以车毕迎之入府，致诤室。斋沐恤拜为道兄，一家敬事，朝夕参礼。李宽情素恬澹，道貌秀异，须长尺余，皓然可爱。年六十时，曾有道者教其胎息，亦久不食。珏愈敬之。及月余，乃问：道兄平生得何道术，服炼何药？珏曾梦入洞府，见石壁姓名，仙童所指，是以迎请师事，愿以相授。辞以不知道卫服炼之事。珏复虔拜，以问宽所修如何。宽以愚民不知所修，遂具贩耀以对。珏再三审问，咨嗟曰：此常人之难事，阴功不可及也。复曰：乃知世之富贵，动静有损。虽在贫贱，用心获佑。名书仙籍，以警尘俗。又问胎息不食之由，亦以实对。珏日师其胎息。后李宽州百余岁，轻健异常，忽告子孙曰：吾寄世多年，虽然养气，亦无益汝辈。一夕而卒。三日棺裂，启#5视之，衣带不解，如蝉蜕焉，已尸解矣。
　　王可交
　　王可交，苏，州昆山人也。以耕钓自业，居於松江南赵屯村。年三十余，莫知其道。常取大鱼自喜，以槌击杀，煮之，捣蒜蠢以食。常谓乐无以及。一旦棹渔舟，方鼓植高歌入江，行数里问，忽见一彩画花舫漾於中流，有道士七人，皆少年，玉冠霞被，服色各异。侍从十余人，鬃角云发。又四人，黄冠乘舫。一人呼可交姓名，方惊异，不觉渔舟已近舫侧。一道士令鬃角引可交上舫，见七人面前各有青玉盘，酒器果子皆莹彻有光，可交莫识。有女妓十余人悉持乐器。可交远立於筵之末，褊拜七人。共视可交，一人曰：好骨相，合有仙分。生於凡贱问，已炙破矣。一与酒吃，侍者泻酒於樽中，酒再三泻之不出。侍者具以告。道士曰：酒之灵物，必若得入口，当换其骨。泻之不出，亦乃命也。一人日；与栗吃。俄有一人於筵中取二栗，侍者送与可交，令吃。视之，其栗青赤，光如枣，长二寸许。啮之有核，非人问之栗，内脆而甘。久之，食方尽。一人曰：王可交已见之矣，可令去。命一黄衣送上岸，乃於舫边觅所乘渔舟，不见。黄衣曰：不必渔舟，但合眼自到。於是合眼，若风水林木浩浩之声。令开眼，已到。及开眼，失黄衣所在，但见峰峦重迭，松梧参天。坐於路中石上，及望见有门楼，人出入。俄顷，采樵者并僧十余人到，问可交何人。可交具以前事对。又问：何日离家？可交日；今日早离家。又问：今日是何日？是三月三日。樵者与僧惊曰：今日是九月九日，去三月三日已半年余。可交问：此地是何所？僧曰：此是天台山瀑布寺前也。又问：此去华亭多少地？僧曰：水陆千余里。可交自讶不已。为僧邀归寺，设食。可交但言饱，不喜闻食气，唯饮水耳。众僧审问，极异之，乃以状白唐兴县，以达台州，闻於廉使王讽。讽素奉道，召见，极以为非常之事，神仙变化不可测也。可交身长七尺余，仪貌殊异，言语清爽。讽叹曰：此诚真人也。又以同姓，益敬之，饰以道服，而遣人往苏州以请所贯。具言可交三月三日乘渔舟入江不归，家人寻得渔舟，谓恐堕水而死，妻子已招魂葬矣。王讽具以奏闻，韶称其异。后可交却归乡里，备话历历。及与乡人到江上，指所逢花舫之处依然。可交食栗之后已绝谷，动静若有神助，不复耕钓，乃挈妻子往四明山。二十余年，复出明州卖药，使人沽酒。得钱但施於人。时言药则壶公所授，酒则余杭阿母相传。药极松疾，酒甚醉人。明州里巷皆言王仙人药酒，世问不及。道俗多图其形像，有患店及邪魅者，图於其侧即愈。后三十余年，却入四明山不复出。今人时见者。
　　李升
　　李升，字云举，自言江夏人，唐德宗甲午年生。幼而聪悟。及长，博通旱书，能文，机捷，出口成章。为性高古，师於少室山道士，学炼气养形之术。常布衣游行天下。时元积廉察淅束，白居易出牧钱塘，以升旧友，皆暮升之文学道术，邀至。於宾席问，问升：生当太平之世，何不就荣禄而久为布衣？对曰：不为世征，征亦不就。乃徐吟曰：生在儒家遇太平，玄熏重滞布衣轻。谁能世路趁名利，臣事玉皇归上清。元与白奇之，以诗酒延留岁余，复去他游，莫知所之。僖宗庚子岁，黄巢犯阙之后，天下骚然，唯江左稍安。宛陵主帅田头常好道卫，而升五十年前，宛陵有耆老为童稚时识之，言状貌不改於当时，人甚异之。田显乃延之，师敬益厚。光泽轻健，若四十余许人。须发甚黑，目瞳且方，牙齿尖锐，如排枣核。好吃石莲，须臾咬一升，皆作两截，人不可学。饮酒二斗不醉。绝谷养气，雪中单衣而颜益红白。时引中指指灯，丈余若闻风所吹。不知其服饵，人问其道术长生之事，皆娇词以对。忽告人曰；我厌此世兵革纷纷，不如去矣。时昭宗为朱全忠所篡，升闻而不平。翌日俄气绝，颜色不变。举之就棺，空衣耳。已年一百四十一七岁矣。未月余问，田额兵败，祸及升，已先觉而去。亦尝言之於人，咸思之，圣人也。后累有人於蜀中见之。
　　叶千韶
　　叶千韶，字鲁聪，洪州建昌人。少师事#6西山道士许昊二真君道卫，辟谷服气。尝独居山中，忽大风雨雷电，有一白衣人拜千韶，言君道德臻备，仙籍褒升，当在人问役使鬼神，更显功绩。今神人将降，君可以见之，无所畏也。於是千韶焚香拱默以坐。俄顷，云中有远游朱衣真官一人降，又神将十余人，皆带剑，佩龙虎符，部从鬼神甚众。有二黄衣绿衣吏，各执簿一卷，神将皆列拜千韶。真官谓千韶曰：天命授君此簿，神将吏兵幸备役使，以救世人。千韶拜受#7天书，捧其簿阅之，若人间兵籍也。吏掌其簿书，请召即应命。自后长啸则风生林壑，叹水则雨流原野，捺地则雷呜被梳，手画空则电光烁人。乃游行天下，若徉狂，常醉腾腾於城市问。忽驱叱似振威，人问之：何为如此？应之曰：我见某处火灾，某处亢早，使雨救之耳。人皆覆之，实有其验。或经过郡县，逢旱皆请救之。千韶乃备香案启祝，须臾降雨。人有请致雷者，脚捺地便呜，从地底发输较声。或苦雨祈晴不应，乃请千韶止之。遂作卫，便晴霁。冬中或旱祈雪，千韶乃单衣胱足，立於日中啸咏。俄顷，风云会合，降雪连宵。又以符救人疾苦，不俟人之求请，见疾者，无不悯而救之。有邪魅者，闻千韶之名自愈。得符者，终身不复更发。咸通十一年游及濠州，闻刺史刘防忽中风垂死，名医莫疗。千韶策杖入州曰：感我此来，使君再生矣。於是书符三道，贴於肩脸腿，曰：驱风从脚出，三日当愈。风果飕飕从脚心出，三日平复如故。防博通文学，素好道卫，历官得郡，善政及人。乃谓宾吏曰：防平生师道，忽中暴风，遽感圣人，以相救疗。董奉还士燮之魂，庶可伴矣，实道力之所报也。郡人皆神於千韶。防乃迎之於郡斋，欲师事，厚以金帛谢之。千韶遽舍防而去，寻之无踪。后荆襄问人见，话濠州事而笑。十余年却隐於西山。今人时有见之者。
　　徐钓者
　　徐钓者，不知其名，自称束海蓬莱乡人也。言谈清爽，皆引子史。捷而能文，每自吟曰：曾见秦皇架石桥，海神忙迫涨惊潮。蓬莱隔海虽难到，直上三清却不遥。常腰悬一葫芦，棹扁舟泛於鄂渚，上及三湘，下经五湖。每将鱼就沿江市井博酒，与人吟话而去。垂白好事者言识之数十年矣，而颜貌不改。人或戏留之，约名目斤数钓鱼，须臾得鱼如其约，人皆异之。及见之有疾，即葫芦内．取药救之。其药如麻粟大，不许人服食，唯以酒研涂心腹问，其疾便愈，无不神验。人有问之：药可服食否？曰：可，柢是入口便憎饭去。好道者服其药一粒，十年绝食，而常须饮酒吃水畅之。颜益红白，齿发不衰。得其药者甚多，寿皆八九十。庐山钱朗累服其药，极得长年。今江湖渔人时有见者，逐之，舟去如飞，不可近，乃是水仙也。
　　钱朗
　　钱朗，字内光，洪州南昌人也。少居西山读书，迥为精儒。勤苦节操，五经登科。累历世宦，清直着称。所履皆有遗爱，时论美之。唐文宗朝为南安都副使，后为光禄卿，归隐庐山。情深好道，师於东岳道士，得补脑还元服炼长生之术。昭宗世，钱塘彭城王钱缪慕朗得道长年，乃迎就钱塘，师敬之勤切。时朗已一百五十余岁，童颜轻健，玄孙数人，皆以明经进身，仕为宰辅，已皓首矣，而朗犹如褪褓之子。钱锣逼传秘卫。朗驻泊钱塘二十余年，忽一日告别，言：我处世多年，适为上清所召，今．须去矣。俄气绝。数日颜色怡畅如生，异香满室。举之就棺，已为尸解。玄孙谓人曰：吾之高祖年一百七十岁矣。
　　续仙传卷中竟
　　＃１『元』字《四库》本作『丸』。
　　＃２『日』字据《四库》本补。
　　＃３『见』字原作『是』，据《四库》本改。
　　＃４一谪」字原作『请』，据《四库》本改。
　　＃５『启一字原作『声』，据《四库》本改。
　　＃６『师事』原作『事师』，据《四库》本改。
　　＃７『受』字原作『授』，据《四库》本改。
　　续仙传卷下
　　期请郎前行深水县令沈汾编
　　隐化八人
　　司马承祯
　　司马承祯，字子微。博学能文，攻#1篆，迥为一体，号日金剪刀书？隐於天台山玉霄峰，自号白云子。有服饵之卫刀唐则天累征不起。睿宗雅尚道教，屡加尊异，承祯方赴召。睿宗问阴阳术数之事，承桢对曰：《老子经》云：损之又损，以至於无为。且心目所见知，每损之尚未能已，岂复攻乎异端，而增智虑哉。睿宗曰：理身无为，则清高矣。理国无为，如之何？对曰：国犹身也。《老子》云：留心於担，气合於漠，顺物自然，乃无私焉，而天下理。《易》曰：圣人者，与天地合其德。是知天下言而信，不为而成。无为之旨，理国之要也。睿宗深赏异，留之，欲加宠位，固辞。无何，告归山。乃赐渎宝摩花被以遣之一。公卿多赋诗送之。常待徐彦伯撮其美者二十余篇，为制序，名曰《白云记》，见传於世。卢藏用早隐终南山，后登饵居要官，见承桢将还天台，藏用指终南谓之曰：此中大有佳处，一何必天台？承祯徐对曰：以仆所观，乃仕宦之捷径耳。藏用有惭色。明皇韶於王屋山置坛室以居之。承祯善篆隶，金剪刀书自成一家体。帝命以三体写《老子》，刊正文句。尝铸含象鉴、震景剑进之。命光禄卿韦滔至所居，按金钥设祠，厚锡。上封泰山回，问承祯：五岳何神主之？对曰：岳者，山之巨镇，而能出云降雨，为国之望。然灵仙所隐，别有仙官主之。於是韶五岳别立仙官庙。时女真焦静真泛海诣蓬莱求师，至一山，见道者，指言曰：天台山司马承祯名在丹台，身居赤城，真良师也。静真既还，诣承祯求度，未几升天。尝降谓薛季昌曰：先生得道，高於陶都水之任，当为束华上清真人。开元中，文靖天师与承祯赴长生殿千秋节斋直，中夜行道毕，隔云屏各就枕。斯须忽闻小儿诵经聋中玲玲如金玉响。天师乃寨裳蹑步而窥之，见承祯额上有小日如钱，光耀一席。逼而听之，乃承祯脑中之声也。天师退，谓其徒曰：《黄庭经》云：泥丸九真皆有房＃２，方圆一寸处此中。又云：左神公子发神语。先生之谓。有弟子七十余人。忽曰：吾玉霄峰束望蓬莱，有灵真降驾，今为东海一青童君东华君所召，必须往。俄顷化去，如蝉说蜕。弟子葬其衣冠焉。时年八十有九。韶赠银青光禄大夫，镒正一先生。帝亲文其碑，韦渠牟作传。尝撰《修真秘旨》、《天地官府图》、《坐忘论》、《登真系》等行於世。
　　曹德休
　　曹德休，自言从东海青屿山来游江西。人见之三十余年，颜貌不改。常行民问，有疾者以符药救之，无不愈。人有一女子，年二十余，将聘於人，忽有邪物为魅，百方治之，益甚。其父诣德休，具陈病状。德休曰：汝家居近山溪，有潭穴否？父言有之。
  </div>
  <div class="pagination">
   <span class="current-page">
    1
   </span>
   <a href="续仙传_page2.html">
    2
   </a>
   <a href="续仙传_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
