<!DOCTYPE html>
<html>
 <head>
  <meta charset="utf-8"/>
  <title>
   历世真仙体道通鉴 - 第 11 页/共 19 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历世真仙体道通鉴 - 第 11 页/共 19 页
  </h1>
  <div class="content">
   臣道一曰：夫以元之一字论道，是诚得道之妙矣。《道德经》曰：元名天地之始，有名万物之母，故常无欲以观其妙，常有欲以观其徽。此两者同出而异名，同谓之玄。又曰：天下万物生於有，有生於无。张玄宾必深得其旨，而略寓於言也。
　　王中伦
　　高唐县呜石山，高百余仞，人以物扣岩石，声甚清越。晋武帝太康中，逸士田宣隐於岩下，叶风霜月，常村石自娱。每见一人着白单衣，徘徊岩上，及晓方去。宣后令人击石，乃於岩中潜伺。果来，因遽执袂请之，自言：姓王字中伦，卫人，周宣王时入少室山学道。此来频适方山，去来经此，爱此石响，故辄留听。宣乃恳乞长生诀，遂留一石如雀卵遗之，云：可辟谷。初别，凌空百余步犹见，渐渐烟雾障之。宣得石含，辄百日不饥。
　　蓬球
　　蓬球字伯坚，北海人也。晋武帝大始中，入具丘西玉女山中伐木，忽觉异香。球迎风寻之，此山廓然自开，宫殿盘郁，楼台博敞。球入门窥之，见五株玉树。复稍前，有四仙女弹棋堂上。见球，俱惊起，谓曰：蓬君何故得来？球曰：寻香而至焉。言讫，复弹棋如初。有一小者，登楼弹琴，戏曰：元晖何为独升楼？球於树下立，饥以舌舐叶上垂露。俄有一女乘鹤而至，曰：玉华云汝等何故有此俗人，王母即令王方平按行诸仙室，可令速去。球惧出门，回头忽然不见。及还家，已是建中矣，旧居庐舍皆为墟墓。因复周游名山，访道不返。
　　鲍说
　　鲍说字太玄，陈留人也。少有密鉴，洞於幽玄，深心冥肆，人莫之知。一云为南海太守，得秘法悟真理，受真仙要诀於谌姆。按《洞天记》云：说及妹并是先身。七世祖李湛、张虑者，俱杜陵北乡人，同在渭桥为客舍居，积行阴德，好道希生，故福逮於说等。使易世变族，改氏更生，合为天伦。根冑虽异，德荫并同。说学明经术纬候，师左元放，受中部法及三皇五岳劾召之要，行之神验，能役使鬼神，封山制魔。晋元帝大兴元年，说暂往江束，於蒋山北道见一人，年可十六七许，好颜色。俱行数里，其人徐徐动足，说奔马不及，以渐而远。因问曰：相观行步必有道者。其人曰：吾仙人阴长生也，太上使赤城。君有心於道，故得见我尔。说即下马拜问寒温，未及有所陈，阴君曰：此地复十年当交兵流血。后苏峻之乱，果足十年。又云：君慕道久矣，吾当度尔。仙法：考得仙者，尸解为妙，上尸解用刀，下尸解用竹木，皆以神丹染笔，书太上太玄阴生符於刀刃左右，须臾便灭。所书者面目死於林上矣，其真身遁去，勿复还家，家人谓刀是其人也。用竹木如刀之法。阴君乃传说此道。又与说论晋室修短之期，皆演一为十为百？以表元帝。托云推步所知，不言见阴君所说。是阴君戒其然矣。《罗浮图志》云：稚川居罗浮时，说为南海太守，以道术见称。尝行部入海，遇风，饥甚，取白石煮食之。与稚川善，常往来山中，或语论达旦乃去。人见其来，门元车马，独双燕往还。或怪而问之，则双履也。《塘城集仙录》云：说以女妻葛洪。说后还丹阳，卒葬於石子冈。后遇苏峻乱，发棺元尸，但有大刀而已。贼欲取刀，问冢左右有兵马之声。顾之惊骇，中问其刀，输然有声，若雷震之音，众贼奔走。贼平之后，收刀别复葬之。《真诰》云：说为地下主者，带潜山真人。复五百年后，为昆丘持郎。《晋书》云：鲍说字太玄，东海人。年五岁语父母云：本是曲阳李家儿，九岁堕井死。其父母寻访得李氏，推问皆符验。觎学兼内外，明天文河洛书，后为南海太守。尝行部入海，遇风，饥甚，取白石煮食之以自济。尝见仙人阴君授道诀，百余岁卒。
　　许迈
　　许迈字叔玄，小名映，丹阳句曲人也。世为冑族。冠冕相承。映总角好道，潜志幽契《真诰》云：清虚怀道，遐柄世外，故自改名远游。与王右军父子周旋，子猷乃修再三之敬。按手书授六甲阴阳符云：永昌元年二十三岁。则是永康元年庚申岁生也。而谱云永和四年秋绝边於临安西山，年四十八。此则元年辛酉为少一年，今以自记为正，绝迩时年四十九矣。娶昊郡孙宠字彦达女，即骠骑秀之孙。曾从郭璞筮卦，遇大壮之大有上六爻发，璞谓映曰：君元吉自天，宜学轻举之道。初，鲍说授以中部之法及三皇内文。一旦辞家，往而不返，束入临安悬溜山中，散发去累，改名远游。服木黄精，渐得其益，注心希微，日夜元问。数年之中，密感玄虚太一真人定录茅君降授上法，遂善於胎息内观，步斗隐逸。每一感通，将超越云汉。后移临安赤城，遇王世龙、赵道玄、傅太初，映因师世龙，受解束反行之道，服玉液朝脑精。三年之中，面有童颜。临映得道，三官都禁，遣典柄侯周纺、主非使者严白虎出丹简罪簿，各执一通诘映诸愆，如其元答，便当执也。赖得龚幼节、李开林相助。映甚怖惧，强长笑叱诧而答曰：大道无亲，惟善是与；天地无私，随德乃矜。是以版泉流血，无遗龙髯之举三苗；丹野涿鹿，绛草岂妨大圣灵化、高通上达邪？吾七世祖许子阿者，积仁蕴德，阴加乌兽，遇凶荒疫疠之年，百遗一口，子阿散财拯救，自营方药，已死之命，悬於子阿手，得济者四百八人。德坠我等，应得仙者五人，皆录字青宫，岂是尔辈可以豫乎？《真诰》云：长史七世祖肇字子阿，有赈惠之功。今检谱，七世祖名敬字呜卿，后安帝时为光禄，顺帝永建元年拜司徒。名字与《真诰》不同，未详所以舛异。安帝永初二年大饥，斗米二千文，人相食。若所救活四百八人，必应在此时也。应助《汉官议》载崔瑷表云：许敬年且百岁，犹居相位。如此非惟阴德流后胤，敬自阳功着世，所以年永身安，位至台鼎。子训孙相，并为三公。先来过江，奕世丕丞，遂至神仙。言毕，会司命君遣听候李遵握铃而至，纺等笑而走，即得度世束宫，为地仙中品。映第五弟穆，亦同时得道。《晋书》列传云：许迈字叔玄，丹阳句容人。家世仕族，而迈少恬静，不慕仕进。时父尚存，未忍遗亲。谓余杭悬溜山近延陵之茅山，是洞庭西门，磨通五岳，於是立精舍於悬溜。朔望时节还家，定省而已。父母既终，乃遣妇孙氏还家，遂遍游名山，采药於桐庐县之常山。饵木涉三年，欲断谷。以此山近人，不得专一，四面藩之。好道之徒欲相见者，莫得也。常服气，一气千余息。后移入临安西山，乃改名玄，字远游，与妇书告别。羲之造之，未尝不弥日忘归，相与为世外之交。玄遗羲之书云：自山阴南至临安，多有金堂玉室、仙人芝草。左元放之徒，汉末诸得道者，皆在焉。玄自后莫测所终，好道者皆谓之羽化。
　　许穆
　　许穆字思玄，一名谧。祖尚，父副。穆少知名，晋简文在藩，为世表之交。起家为太学博士；累迁，位散骑常侍、护军长史。虽居蝉冕，心慕道德。以第四兄远游嘉逐不返，遂表辞荣，太宗不夺其志。穆乃宅於茅山，与杨羲褊该灵奥，天降玉札，授为上清真人。年七十二解驾遗世《真诰》云：穆儒雅情素，博学有才章。简文皇帝久垂俗表之顾，与时贤多所俦结。少仕郡主簿功曹史。王导、蔡谟临川辟从事，不赴。选补太学博士，出为余姚令。入为尚书郎、郡中正护军长史、给事中、散骑常侍。外混俗务，而内修真学，密受教记，遵行上道。挺分所得，乃为上清真人，爵登侯伯，位偏卿司，治仙佐治，助圣牧民。孝武太康元年去世，年七十一。妻同郡陶威女，名科斗，兴宁中亡，亦入易迁中受学。梁高祖为於山别立祠真馆。长史本宅，天监十三年立为宗阳观，今之紫阳观是也。宅南一井，即长史所穿。南一塘，郭四朝筑以壅柳谷，日公泉。《茅山记》云：小茅山北有一山，名雷平山。山西北有上清真人许长史宅，今为观。观前有真人灵坛。
　　扈谦
　　扈谦，魏郡人也。性纵诞，不耻恶衣食，好饮酒，不择精庞。常吟曰：风从牖中入，酒在杯中摇。手握四十九，灵光在上照。巍峨蘗曹下，独向冥理笑。又曰：进不登龙门，退不求名位。无以消白日，常作巍峨醉。精於易占，常在建康后巷许新妇店前筮，一卦一百钱，日限钱五百止，次卦千钱不为也。谦母住尚方门外路西，谦日送钱三百供养母。余钱二百，谦以饮酒，乞与贫寒。晋海西公旦出，见赤蛇蟠於御状，俄尔失蛇。韶谦筮卦易林，曰：晋室有盘石之固，陛下有出官之象。海西曰：可消伏否？谦曰：后年应有大将北征失利，以三万人逆之於寿春北，此灾可消。明年秋，桓温北讨败绩，咎豫州刺史袁真不为后援，诛真。还镇石头，废海西，立简文。温妾产息玄至艰难，谦筮曰：公第西北六问马厂坏，竟便差。是男儿，声气雄烈，当震动四海。温赐谦钱三十万，谦云：谦用筮钱，常患不尽，且无容钱处，请还公库。温不听。许氏以空柜借谦贮钱，俄而夫人复送钱三十万。谦从得温钱后，日筮三卦以供养母，以温钱饮酒，求能酣客，不问识与不识，群聚极饮。客随谦者众，许氏常以贤人礼待谦，不计求酒之多少。．谦后断，不复诣许氏。访觅经年，忽於谯沟遇谦，曰：家中欲得柜用，先生幸还家中，取去先所寄钱。谦笑曰：三年所饮数千斗，唯四十日才足相补，止余一百半许有耳，大夫不复足顾矣。吾以爪刻壁记之，写等便知也。许氏试依其言算之，不差一文。后谦母夜亡，谦旦还，云：因绿尽矣。安葬而去，不知所之。数日，许氏家人於落星路边见谦外地，始谓其醉，捉手牵引，唯空衣无尸。
　　臣道一曰：扈谦以孝养母，不干名利。内修至道，外混光尘。每筮一卦百钱，日限钱五百止。多以奉母，少以自赡，次卦则须千钱不为。非廉而不剧者，宁得至此。《道德经》曰：名与身孰亲，身与货孰多，得与亡孰病？是故甚爱必大费，多藏必厚亡。知足不辱，知止不始，可以长久。扈谦诚熟究此道也。
　　历世真仙体道通鉴卷之二十一竟
　　历世真仙体道通鉴卷之二十二
　　杜炳
　　杜炳字叔恭，吴国钱塘人也。年十八岁，与时辈戏北郭，有父老召禺曰：此童子有不凡之相，惜吾已老，不及见之。禺早孤，事后母至孝，名闻乡郡。三辟命仕，不就。叹曰：方当人鬼淆乱，非正一之气元以镇之。於是师余杭陈文子，受治为正一弟子。救治有效，百姓咸附焉。从夜中有神人降云：我张镇南也，汝应传吾道法，故来相授诸秘要，方典阳平治。禺每入静烧香，能见百姓三五世祸福，说之了然，章书符水应手即验，远近道俗归化如云。十年之内，操米户数万。晋太傅谢安时为昊兴太守，见黄白光，以问禺，禺曰：君先世有阴德於物，庆流后嗣，君当位极人臣。尚书令陆纳世世临终而并患浸淫瘫，纳时年始出三十，忽得奏章云：令君大息得过。授纳灵飞散方，纳服之，云年可七十九。司马桓温北伐，问以捷不，炳曰：公明年三月专征，当挫其锋。温至枋头，石门不开，水涸粮尽，为鲜卑所摄，谓弟子桃叶云：恨不从杜先生之言，遂致此败。符坚未至寿春，车骑将军谢玄领兵伐坚，问以胜负，炳曰：我不可往，往必无功；彼不可来，来必覆败，是将军效命之秋也。坚果败散。卢炼自称先生，常从弟子三百余人。禺以白桓温：炼乃协束治老木之精，街惑百姓。比当逼突宫阙，然后乃死耳。晋简文帝咸安中，炼夜半男女数百人，直入宫称海西复位。一时官军诛剿，温方叹服。后桓冲欲引禺息该为从事，禺辞曰：吾儿孙并短命，不欲令进仕，至玄孙方得吾福尔。炳曰：吾去世后，当有假吾法以破大道者，亦是小驱除也，与黄巾相似，少时消灭。素书此言，函封付妻冯氏，若有灾异，可开示子侄，勤修德自守。安帝隆安中，琅琊孙泰以妖惑陷咎及祸延者众，禺忽弥日聚集，纵乐无厌，使书吏崇桃生市凶具，令家人作衣袅，云：吾至三月二十六日日中当行。体寻小恶，至期於寝，不觉尸柔气绝，诸道民弟子为立碑，谧日明师。
　　朱库
　　朱库者，不知何许人也。久服石春辟谷符水，不饥不渴，强壮不老。库忽云：应得仙，克日发。与亲旧别云：当有迎者。单衣白靴。须臾有两黄鹤下中庭，库便度世。中庭仍有三黄鹤相随，飞向束郭外，三黄衣道土拥手束行，因乡人附书与家人。家人看尸，惟有空壳。
　　姜伯真
　　姜伯真者，不知何许人也。少好道，在猛山采药，忽值仙人史伯真。平立日中，背后观之，其心不正，仙人曰：勤学之至，而不知心之不正为失。因教之服石脑。石脑色班柔软，形如小石，处所皆有。久服身热而不渴，后遂得仙。繁阳子服之，亦得道。
　　王霸
　　王霸，梁时人。在福州三山怡山飞升，今仲虚宫是也，有皂角树犹存。霸尝以金板凿丹诀埋於山后，有掘得之人亦得道。其诀曰：金是砂精，牙是铅脚，但了宗枝，用即不错。一周既济，开户方得，红紫射人，光泽夺目。研如粉腻，粒若胡麻。日服其一，不可妄加。骨换金质，容改童华。如欲点制，一粒之功，乾汞十两，立成马牙。后蔡君谟留题云：真人玉骨轻，御气升瑶台，俯首视下方，万落腥尘埃。香火久寂寞，山川空徘徊。旧树络青蔓，虚坟生紫苔。宴坐白昼永，长吟清风来。飞花乱棋子，游蜂依酒杯。嘉月多醉饮，上客诚珍才。神仙那可冀，金鼎何时开。
　　元藏几
　　隋处士元藏几，为海使判官，遇风船坏，破木载至洲岛，人曰：此乃沧洲，去国数万里。洲方千里，花木常如三二月，人多不死。产分蒂瓜，长二尺，碧枣丹栗，皆大如梨。池中有四足鱼，金莲花妇人采为首饰，日不戴金莲花，不得在仙家。藏几忽思中国，洲人制凌风蚵送之，激水如箭，旬日达东莱。问其国，乃唐。自大业至贞元，二百年矣。
　　王饮
　　进士王截，渔经腊史之士也。孜孜屹屹，穷古人之所未穷，得先儒之所未得，着《炙毂子》三十卷，六经得失，史册差谬，未有不针其膏而药其肓者。所有二种之篇，释喻之说，则古人高识洞鉴之士有所不逮焉。嗜酒自娱，不拘於俗，酣畅之外，必切磋义府，研窍词枢，亦犹刘阑之诟诮古人矣。然其咀吸风露，呼嚼岚霞，因而成疹，积年苦玲，而莫能愈。游燕中，道逢樱杖棕笠者，鹤貌高古，异诸其侪，名日希道。笑谓之曰：少年有三惑之累耶？何苦瘠若斯。截语其故，希道曰：予有炉鼎之功，何疾不除也。瓤委质以师之，斋於漳水之滨，三日而授其诀曰：木精天魂，金液地魄，坎离运行，宽猛无成，金木有数，秦晋合宜。近效六旬，远期三载尔。歌曰：魄微入魂牝牡结，阳陶阴滋神鬼灭。千歌万赞皆未次，古往今来抛日月。受而制焉，饵之，周星疹且廖矣。乃隐晦自处，佯狂混时，年八十，陪於彭山道中，识者痉之。未几又在成都市，常寓止乐温县，时挚兽结尾为害尤甚，瓤醉宿草莽，露身林野，无所惮焉，斯亦蝉蜕之流也。
　　李鉴
　　李荃号达观子，居少室山，好神仙之道。常历名山，博采方术。至嵩山虎口岩，得黄帝阴符本经素书，朱漆玉缄以玉匣，题曰大魏太平真君二年七月七日，上清道士寇谦之藏诸名山，用传同好？其本糜烂，荃抄读数千遍，竟不晓其义理。因入秦，至骊山下逢一老姥，髦髻当顶，余发半垂，弊衣扶杖，状貌甚异。路傍见遗火烧树，因自言曰：火生於木，祸发必克。荃惊而问之曰：此黄帝阴符，老姥何得而言之？姥曰：吾受此经已三元六周甲子矣，少年从何而得之？荃稽首再拜，具告所得。姥曰：少年颜骨贯於生门，命门齐於日角，血脑未臧，心影不偏，德贤而好法，神勇而乐智，真吾弟子也。然四十五当有大息。因出丹书符一道，贯於杖端，令荃跪而受之。姥於是坐於石上，与荃说阴符之义曰：阴符凡三百言，一百言演道，一百言演法，一百言演术。上有神仙抱一之道，中有富国安民之法，下有强兵战胜之术。皆内出心机，外合人事。观其精微，黄庭八景不足以为玄；察其至要，经传子史不足以为文；任其巧智，孙昊韩白不足以为奇。非有道之士，不可使闻之。故至人用之得其道，贤人用之得其法，正人用人得其术，识分不同也。如传同好，必清斋而授之，有本者为师，无本者为弟子也。不得以富贵为重，贫贱为轻。违者夺纪二十。本命日诵七遍，益心机，加年寿。每年七月七日写一本，藏於名山石岩中，得加算。久之，姥曰：日已哺矣，吾有麦饭，相与为食。袖中出一瓢，令荃谷中取水。既满矣，瓢忽重百余斤，力不能制，而沉於泉。及还，已失姥所在，但留麦饭数升而已。荃食之，自此绝粒。唐玄宗开元中，为江陵节度副使、御史中丞。．荃有将略，作太白阴经十卷，又着中台志十卷。时为李林甫所排，位不显。竟入名山访道，后不知所之也。
　　王可交
　　王可交，苏州昆山人也。本农亩之夫，素不知道。年数岁，眼有五色光起，夜则愈甚，冥室之中，可以鉴物。或人谓其所亲曰：此疾也，光尽则丧其目矣。父母愚，召庸医以炙之，光乃绝。唐懿宗咸通十年十一月，可交自市还家，於河边见大舫一艘，络其金彩，饰以珠翠，张乐而游。可交立而观之，舫议於岸，中有一青童引之登舫。见十余人峨冠羽服，衣文班驳，云霞山水之状。各执乐器，一人唱言曰：三三叔欲与汝相见。亦不知何许人也。傍一人言曰：好仙骨，为火所损，未可与酒，但不食十年方可得道尔。以栗子一枚与之，令食。可交食一半，留一半在手中，遂奏乐饮酒。童子复引之上岸，忽如梦中。足才及地，已坠於天台山瀑布之岩下。顷刻之中，水陆千里。台州刺史袁从疑其诈妄，移牒验其乡里，自失可交之日洎到天台之时，已三十日矣。可交自此不食，颜状鲜莹。袁以羽褐授之，使居紫极官。越州廉察御史大夫王讽奏曰：姑以神游天上之箫韶一曲。俄如梦觉，人问之甲子三旬，虽云十载为期，终恐一朝飞去。诏曰：神仙之边具载，缣细灵异可称。忽详听鉴，既升凡骨，昆在名山，今古不殊，蓬瀛何远。委本道切加安期先生栖隐。於是任其游息，数年犹在江表问。
　　陈简
　　陈简，婆州金华县小吏也。早入县，未启关，踌躇以候。忽逢一道流，其行甚急。简不觉随之，行三五里，忽及一宫观，殿宇森耸，傍有大山。道流引之至一室内，有几案笔墨之属，以黄素书一卷、纸十余幅授之，曰：以汝有书性，为我书之。发标视之，皆古篆文。素不识篆字，亦未尝攻学，心甚难之。道流已去，无可推逊。试按本书之，甚易，半日已毕。道流以一杯汤与之，曰：此金华神液，不可妄得，饮之者寿不可限，味甚甘美。因劳谢而遣之曰：世难即复来，此金华洞天也。出门，恍如梦觉，已三日矣。还家习篆书，道劲异常，而不复饮食。太守鲜梓方将受录，颇异其事，以为神仙嘉应，判县状曰：方得秘录，有此嘉祥。既彰悟道之阶，允协登真之兆。简寻复入金华山去，后不知其所终。
　　卢钧
　　相国卢钧，进士射策，为尚书郎，以疾求出为均州刺史。到郡，疾稍加，羸瘠而不耐见人。常於郡后山斋养性独处，左右接侍亦皆远去，非公召莫敢前也。忽有一人衣饰故弊，迹垣而入，公请之，云：姓王。问其所自，云：山中来。公笑而谓之曰：即王山人也。公曰：此来何以相教？曰：公之高贵，位极人臣，而寿不永。灾运方染，由是为沉绵之疾，故来相救尔。山斋无水，公欲呼人取扬茶之属，王止之，以腰巾蘸於井中，解丹一粒，裂腰巾之水，以丹与之。因约曰：此后五日疾当康愈倍常。复三年，当有大吃，劝立阴功，救人悯物为意，此时当再来相会，在夏之初也。自是卢公疾愈，旬日平复。明年解印还京，署盐铁判官。夏四月，於务本束门道左忽见山人寻至卢宅，会而言曰：君今年第二限终，为灾极重，以君在郡去年雪冤狱活三人之命，灾已息矣。只此月内三五日小不康，已困，无忧也。翌日，山人令使二仆持钱十千於狗脊坡分施贫病而已。而后复去，云：二十三年五月五日午时，可令一道士於万山顶候。此时君节制汉上，当有丹华相授，勿愆期也。自是卢公历任清显，便蕃贵盛，而后出镇汉南之明年，已二十三年矣。及期，命道士牛知微五月五日午时登万山之顶，山人在焉，以金丹二粒使知微吞之，谓曰：子有道气而无阴功，未契仙品，更宜勤修也，以金丹十粒授与卢公，曰：当享上寿，无息修炼，世限既毕，伫还蓬宫矣。与知微揖别，忽不复见。其后知微年八十余，状貌常如三十许。卢公年方九十，耳目聪明，气力不衰。既终之后，异香盈室。
　　王子芝
　　王子芝字仙苗，自云河南维山人。常游京洛问，耆老云：五十年来见之，状貌常如四十许，莫知其甲子也。好养气，而嗜酒。故蒲帅琅琊公重盈作镇之初年，子芝癣宇紫极官，公令待之甚厚。又闻其嗜酒，日以二磕饷之。子芝因出，．遇一樵者，荷檐於宫门，貌非常也，意甚异焉。因市其薪，厚偿厥价。樵者得金，亦不让而去。子芝令人蹑其后以阀之，樵者径趋酒肆，尽饮酒以归。他日复来，谓子芝曰：是酒佳则佳矣，然殊不及解县石氏之酝也。予适自彼来，恨向者无倡，不果尽於斟酌。子芝因降阶执手，与之拥炉，祈於樵者曰：石氏芳嘐可致不？樵者许之，因丹笔书符一，置於火上。烟未绝，有小坚立侍，樵者命之曰：尔领尊师之仆挈此二磕，径往石家取酒，吾待以尊师一醉。时既昏夜，门已肩禁，小坚谓子芝仆曰：可闭目。因搭其头，人与酒壶皆出自门隙。已及解县，买酒而还。因与子芝共倾焉，其甘醇郁洌，非世所俦。中宵，樵者谓子芝曰：子已醉矣，予召一客坐子旁，可乎？子芝曰：可。樵者复书朱符致火上，瞬息闻异香满室，有一人貌堂堂，美须眉，紫袍，秉简揖坐，於是共饮。良久，樵者烧一铁筋以暖紫衣者曰：子可去。时束方明矣，遂各起别。樵者因谓子芝曰：识向来人不？少顷可造河‘读庙睹之。子芝送樵者讫，因过庙所睹夜来共饮者，乃神耳，铁筋之验宛然。其后子芝再遇樵仙，别传修炼之诀，遂为地仙。
　　王廓
　　布衣王廓，唐懿宗咸通中自刻渚随船将过洞庭，风甚，泊舟君山下，与数人沿岸寻山径，登山而行。忽闻酒香，问诸同行，皆曰：无。良久香愈甚，路侧崖间见有洞穴，廓心疑焉，遂入穴中。行十许步，平石上有洼穴，中有酒，掬而饮之，味极醇美。饮可半斗余，陶然如醉。坐歇洼穴之侧，稍醒乃归舟中，话於同倡。众人争往求之，无复所见。自此充悦无疾，渐厌五谷，乃入名山学道去。后看仙书云：君山有天酒，饮之升仙。廓之所遇者，乃此酒也。
　　历世真仙体道通鉴卷之二十二竟
　　历世真仙体道通鉴卷之二十三
　　葛仙公
　　仙公姓葛名玄，字孝先。家本琅琊，世传簪组高祖卢为汉骠骑大将军，封下那侯。后让国，与弟文托遂南游江左，逍遥丘壑。适丹阳句容，见其山水秀丽，风俗淳厚，探合雅意。偶会仲弟孙来为别驾，一日参侍而言曰：吾从祖既为泰伯，而劣孙可为仲雍之后乎。因是同居焉。仙公祖矩，仕汉为黄门侍郎。．父孝儒，历大鸿胪，登尚书。其先裔出葛天氏，食封于葛，遂以国为姓。世载忠德，历代诸侯也。仙公本大罗真人下降，以后汉桓帝延禧七年甲辰岁四月八日诞世。仙公父素奉道法，即遣使资香华钱诣本里玄静观，求香水浴兄。时有自然道士支道纪，莫知其所由来，闻尚书得男，乃欣然与来使曰：吾昨宵梦见通玄真人从大罗天下降，与吾言：昔别已经劫，子将忘我耶？予作礼称：弟子愿得无上正真道眼。汝归，悉告尚书，明日当往贺君生奇男。使者归，以实闻。越一日，道纪果来贺，尚书告曰：始有此子，图为宗嗣计，式副愿望。道纪求兄看，母有难色。父令抱儿出，道纪见儿，不觉起敬。尚书惊问，道纪曰：吉之先见，敢以为贺。此儿有紫气覆之，状如宝盖，神光流转焕耀，当为神仙，非世问常儿比。尚书曰：仙圣寥邈，变化茫昧，深不可测。愿得寿考，以为宗嗣，足矣。道纪曰：聪明智慧，暂经人世，九天称庆，七祖同欢，生者被福，死者登天。道纪遂念真人宿世之功，因作礼十方仙圣，永保元吉。礼竟，为仙公作赞，其辞曰：身虽轮圣化，魂神无暂灭。宿福积重绿，昔愿非今日。大罗真人降，仙圣含真出。天龙漱香花，惧我炼胎质。微言将谁信，灵期玄佑毕。道心超不二，混成表元一。独悟本元想，放朗大乘逸。颂毕，道纪长揖而出，倏然不见。仙公年八岁失估恃，已能好学自立。生而颖秀，英姿振发，天才超质，性识明茂。至十三，通古今，凡经传子史，靡不该览。有父手泽履迩，必仰天号泣，飞乌为之凄呜。怅然曰：山川不改色，严父已归空。天下有长生不死之道，何不修之。因遁迩灵岳，遐求异人。常好弹琴，诵庄老，安闲澹泊，内足无求。年十五六，名振江左。时贤欲辟为缘，仙公曰：蔬食被褐，枕石漱流，吾所乐也。岂能以此而易彼哉？乃衣道家服，入天台赤城上虞山，精思念道。所愿有得，遂遇真人左元放，授以九丹金液仙经，炼黑保形之卫，治病劾鬼秘法，三元真一妙经。行持三年，广积功效。灵帝光和二年正月朔，感太上老君劫太极真人徐来勒等同降于天台山，老君乘八景玉舆，从官千万，正一真人侍焉。老君自号太上玄一真人、真定光为洞经高玄法师，命侍经仙郎王思真披九光玉组，出《洞玄大洞灵宝经》，凡三十六部，以授仙人葛玄，及上清斋法二等，并三录七品斋法。三录者，日金录斋，谓保镇国祚；日玉录斋，保佑后妃公侯贵族；日黄录斋，拔度九玄七祖，永辞长夜之苦。七品者，日明真斋，超度幽爽，解诸冤对也；曰自然斋，普为众生请福谢罪，学仙修行之法也；曰三元斋，自谢犯戒之罪，解考於三官也。日八节斋，谢玄祖及己身之罪，灭黑簿之法也；曰洞神斋，以精简为上，求仙保国之法也；日持教斋，以清素为贵，救疾禳灾之法也；日涂炭斋，以苦节为功，悔过请福之法也。并劝戒法轮经四十五卷，无量通玄转神入定等经，以授仙公，俾行教於世。曰：子应常思虚元真人高上大法王大千世界号曰老子，是玄中大法师焉。又示以天府所定世人罪福篇目曰感应篇。又曰：功满三千，白日升□天。修善有余，坐降云车。弘道不已，自致不死。仙公稽首礼谢，今天台山桐柏观有法轮院，三真降经之处。及仙公役鬼所筑受诰坛存焉。仙公年十八九岁，仙道渐成，乃遨游山海，倏忽去来，遂束入括苍，省侍其叔。叔讳弥，字孝公，时授业横经，四方英才，肩摩袂接，立讲堂於其居。仙公归拜之，弥劳问翱翔之意，曰：予尝念子幽窈，与人事疏阔，仰盼青云，俯临沧海，险阻艰难，备尝之矣，古人所惮，子能为之。今天下文明，三国求士，子才博卫奇，必是出也。仙公告曰：玄禀性愚钝，不通世用，负辜先绪，谢干禄之客，辞负鼎之士，尝绝志岩穴，栖心姻霞，流浪山水，以此为乐。庶期与涓子为交，赤松结友。惟叔父远弘道艺，讲论五经，沬泗之风翕然复振，诗雅之道盛於今日。三国隆平，必尚无为之化，如玄旷远，固谢时荣。愿叔父策名委质，亮天熙载，垂裕后昆。弥答曰：子□绝类离伦，超凡入圣，吾所不及。当勤卫生之经，思慎终之语，然后鼎湖之举何足为难。仙公辞谢而去。复周旋於括苍、南岳、罗浮诸山，以卜修炼金丹之地。遂迤逦经由玉笋，诣合皂，乃登束嗽高峰之上而望焉。曰：形合色皂，土良水清，此真仙之住宅，吾金丹之地得之矣。然丹成之后，必须广积阴功，超度群品，庶几三天书名，九霄列职，无愧於心矣。乃慨念汉家倾覆，三国战争，旱潦凶荒，兵伤俘死，不可纪极。穷魂滞魄，沉沦恶趣，难出轮回。於是删集灵宝经诰，撰成祭炼大法，生天宝录灵符秘诀等，奏闻天帝，建立法坛。每於三元八节吉日良宵，普召十方诸大地狱穷魂滞魄来诣坛前，俱受祭炼，只承符录，各遂超生。行持之后，屡有感格。时当甲午岁下元令节之夕，正值祭炼之时，有一鬼王，形长五丈，身衣腓袍，稽首再拜，前进而言曰：某为下鬼，统管穷魂，动经累劫，沉沦恶道，无有出期。每蒙真仙普设法筵，祭拔魂爽，给赐符录，济度幽冥，数百万众俱获超生。我等悉沾善利，同听法音。感德难言，径来朝谢。且闻玄天北帝劫示诸狱鬼魂云：葛真人祭炼年深，功积玉书，名标金简。五年之后，宜三天降诏，锡命同颁上列天曹矣。言讫，辞谢而退。於是仙公以祭炼经法宝线符文诀目等，付合皂宗坛及冲虚坛，流传后学，广度沉沦。仙公再念群生得遂人身，生於乐国，恣情纵欲，不修正道。罪愆既积，业报难酬。惟灵宝三乘秘典，可以开导众生，忏悔罪尤，拔济苦爽，俾悟正真。遂总括上清、灵宝诸部真经，撮其枢要，集为《慈悲道场九幽大忏法》一部十卷，流传天下善信男女。或有宅舍生灾，眷亲亡殁，广建道场，严陈真像，礼诵九幽大忏，当得见存获庆，过去超生，宿业新愆，尽皆消灭。寒庭罢对，苦爽沾恩。此忏法流传四海，惠利无边。仙公佩受上清、灵宝诸部真经，精心研诵。复於洞神、太清部内，增广道德，注释撰成经序，冠於篇首。仍品题清今经云：吾得真道，曾诵此经万遍，吾昔受之於束华帝君，束华帝君受之於金阙帝君，金阙帝君受之於西王母，皆口口相传，不记文字。吾今於世书而录之。则此经流传，实自仙公始。昔仙公遇真师，授以分形万化之术，灵感应变之法，能坐薪纵火而衣冠不焦，酣饮卧泉而身体不湿。途次遇亲朋，辄邀止，折草刺树汁，以杯盛之，流通如泉，杯满即止。劝客饮，皆旨酒也。取瓦砾草木之实，劝客曰：此乃般核。食之，皆脯枣也。尝有客从仙公泛舟，见箱中有十数符，客曰：此符之验，可得见不？仙蒲即取一符投水中，逐水而下，仙公曰：何如？客曰：常人投之亦尔。仙公复取一符，投水中，逆水而上，仙公曰：何如？客曰：异矣。仙公复取一符投之，符即不上不下，须臾上符下，下符上，会於中流，三符聚而止。良久而收之。又於水滨见斋大鱼者，谓鱼主曰：欲假此鱼到河伯。鱼主曰：此已死矣。曰：亦可以丹书纸内口中，投於水，则跃然而去。尝有客来谒，既坐，有继至者复见仙公迎与俱入，而座上仙公自与客谈笑不动。时苦寒，谓客曰：居贫不能设炉以致暖，试作火以待诸君。於是口中吐气，火赫然而出，须臾屋中火满。又盛暑中卧次，使人傅粉腹上，谓客曰：苦热，不能作他戏。乃以腹徐徐上摩，屋梁而粉着梁上。又与客对食，因言神变之事。客曰：食毕当作一奇戏。食未已，仙公曰：诸君得无欲速见乎。即吐口中饭，尽成飞蜂满室，或集客身，莫不震悚，但不螫人。良久，张口，蜂却飞入为饭，复食之。复指林使行，指虾蟆及诸虫使飞，燕雀龟之属使舞，应节如人也。复以冬为客设生瓜枣，夏致冰雪。又以数十钱使人散投井中，仙公以一器於井上呼钱出，於是钱一一飞从井出，皆何所投也。又为客设酒，无人传之，杯自至前，如或不尽，杯不去也。又仙公尝行遇一神庙，凡过者离百步下车，否则有警。庙傍有大树数十株，上有数禽，人畏莫犯。仙公乘车直趋，俄然大风骤起，尘埃障天，从者惊怖，仙公怒曰：小邪敢尔。举手指风，风即止。以一符令人投庙中，禽乌皆坠死，庙屋自焚。仙公过武康，见一人家病作，命巫祀妖邪。其邪附巫者，令仙公饮。仙公不饮，而精邪出语不逊，仙公厉声叱曰：奸鬼敢尔。敕社伯拽精人头付柱鞭背，但闻鞭声，出血流地。精人怖谢曰：作犯真人，愿乞赦原。仙公曰：汝是何等邪精，速自首。告曰：是后山鬼。仙公曰：赦汝罪，要病者愈，限三日为期，否则痛治无赦。仙公尝过华阴，见一士人溺於蛇精之家，仙翁化作一田夫，驱黄犊而耕。因说士人曰：汝陷身於非地，此妇人乃蛇精也，前后啖食生人不计其数。引士人看古井中，皆是白骨盈积。遂教士人密窥之，即望束而走，吾当救护。士人如其言窥之，果蛇精也。张牙弩目，在网帐中，附一小蛇兄在身傍。仙公诛而斩之，即有无数小蛇来救援，仙公尽数诛戮毕，以一符与士人服，即吐出蚯蚓虾蟆之类，遂得全生。昔仙公感太上老君授以霹雳火府雷法，策役雷神，诛伐不道。昊赤乌二年正月一日，仙公登劳盛山，精思念道。是时日中，感太上授以千真科戒，乃与众真演说，劝戒未悟，流传於世。仙公又尝在荆门军紫盖山修炼，值天寒大冻，仙公铣足，衣衫蓝缕。时有屈家二女窥见，怜其忍冷，夤夜促成双履，次日欲献之，往炼丹之所，仙公已去，但存炉灰尚温。二女拨灰而得丹一粒，姊妹分而服之，自后神气冲冲，不饥不渴，惟慕清静。后隐去，时人谓得仙矣见司马子微《马仙观记》。仙公与天师相为表裹，遗踪逸边，亦多在蜀中。历世寥邈，时人无能知者，难以备举。仙公尝在吁江麻姑山小有洞天修炼，凿五井以应五行，上应五星。至今其泉消息盈虚，以一至五，周而复始，若有度数其井在麻姑案山前。是时，昊主以宾礼待遇仙公，一日与仙公坐危楼，遥望道问人奉土神梼雨，吴主曰：百姓思雨，宁可得乎？仙公曰：可。即书符，令人焚社中。顷刻天地晦冥，风雷骤起，谢雨立至，大苏苗稼。仙公尝从昊主船行至三江口，阻风，船多漂没，仙公船亦不知所在。昊主叹曰：葛仙公有道，何不能免此。遣使求之，瑜宿忽见仙公水上步来。既至，尚有酒态。乃谢曰：昨伍子胥强邀留饮，淹屈陛下于此。上听然曰：先生常为神灵所延，道德所至尔。一日游会稽问，逍遥自适。有会稽贾人自海中还，过一神庙，忽睹庙吏延贾人曰：欲寄一笺与会稽山葛仙公。即以书函掷贾人船中，函盖如钉，拔之不动。及还会稽白仙公，仙公接书函，即自发。乃束华小童君书，题日太极左宫仙公合下。字皆科斗古文，人因见其书，乃知仙公名在天阙久矣。昊主一日请仙公升殿，焚香清斋。弟子张泰、孔龙、郑思远等侍侧焉。昊主曰：朕以暗昧，未达玄旨，好闻神仙之说，愿师指教秘典斋直及修真之捷径。道经之品，何者为先？符图秘要，何者为妙？开发未悟，以副愿望。仙公避席曰：既蒙圣主特赐垂问，敢有所隐。但非国君所笃好，若万机之余，能静心守一，其则不远矣。夫神仙之道微妙，各载丹经。学道修仙，先修戒行，方见渐阶。道行既立，乃可服食灵药，导引元气，咽纳太和，呼吸阴阳，固炼内丹，可以为地仙。入火不灼，入水不濡，过度灾息，却祸来祥。然须斋直得成。此经出太上灵宝洞玄大道元极自然真一五称文中，古三皇内书论其神仙事，众妙悉归於灵宝大法。昔张天师得仙，亲遇太上授以正一盟威修真秘诀，及灵宝五称文，出斋事为首。如灵宝大法，其文简要，义趣弘深，难可盘举。夫地仙，先登灵山。为山神主，大期六百年，或三百年者，后皆补天仙。惟於九转金液还丹，金液玉醴，皆得乘云驾龙，白日升天。如大洞真经，诵之便可升举，坐见十方，不须服御丹液。夙有仙骨，得见斯文。盗窃灵文者，如有翅不能飞，须要从师授受口诀，告盟天地真仙，乃可传也。三皇内文、五岳十地神洲七变七宝灵图内篇，皆上仙之所宝。夫学道者，从微至着，自迩陆遐，不可越略。灵宝符图，至尊至重，可度大阳九百六之灾。真人、超迈三界者，皆由此道矣。昊主曰：宿绿流庆，得为人君，仰遇仙姿，既闻好音，虽沈湎浮华，然持敬在心，辄书之於金简，封之於玉函，不敢轻示非人，当终身钦奉。仙公曰：陛下能尔，善哉。于时有释道微，远闻仙公得道，故来求师焉。作礼请问曰：我闻道无先后，无古今，不审其道同异。仙公曰：本无高下贵贱形名之殊，是以字之日道。
　　老子生於天地之先，应化於商宗之世，广宣道教，化诱华戎，应物自然，永无生灭也。仙公曰：左为阳，阳主生。右为阴，阴主灭，至阴无生，至阳无灭，自然之理也。但大道深秘，不传流俗，非天下至人，莫得而闻之也。道微再拜，称叹曰：善哉，愿闻其道。仙公曰：夫人功德未备，不求仙。子等宿命功满德备，我先世已为子等师，夤绿会遇，汝将度世矣。乃於天台山立坛，授道微五岳真形图，告曰：此太上传命之信，执之游八方名山，三界奉迎。又以太上金丹经、灵宝自然五称宝曜文、三皇内文、大有妙经金书、玉光灵书、紫文大洞三十九章、太霄隐书、明镜图录等，并太极龙腾芝草一茎，告盟仙官，各令佩身。命弟子郑思远具宣口诀。又告思远等曰：吾昔从左元放先生於赤城山受五岳图及金丹经，今付於汝。其於诸品符录、洞真、洞玄、洞神真经等，是太极真人徐来勒於会稽授我，我已流传於大江之西合皂福地。此乃上方禁文，自有飞仙守卫，今付汝等，宗奉大法。然九天禁重，勿示非人。若有至心之士，依四极明科年劫传授。思远等再拜承戒命。又与道微仙药一粒，令辟谷，除五味食嗜之类，可以远游名山，绝人世事。道微受服，及流明七曜紫丸之丹，即觉体轻，心神怡然，无所思欲。及百日斋竟，仙公又告道微曰：子当还嵩山，斋三年。后往王屋山清斋，精思大法。道微既受指要宝经灵药，不饥不渴，愿少留侍左右。仙公曰：子心存我，我即可见，不必依恋。今子凡躯始学，未得洞视。子当登嵩高，到彼见诸真，当复教子矣。后五年，又当付子秘诀，成子之道，方得洞见无形，睹十方如指掌、若明镜中物尔。子等当处闱风台三百年，应升天也。夫仙道有即世白日升天者，亦有十年数十年数百年者，三千岁五千岁一万岁乃得升天者。其未得升举之时，权舍诸五岳名山，洞天福地，及八海中复有十洲三岛，皆七宝宫殿、琼楼玉房，自然金银珠玉，神仙之药，珍奇异宝，百千万种，不可名状。自然音乐，声发太虚，鸾凤麒麟，交罗戏舞。玉树琼林之中，清风雅出，皆如九韶之音。凡仙人未得升度者，居此山内外宫殿，宴乐从容。子辈同游，岂不幸耶。但广积善功，当游五岳，谒诸真公。吾今不得停此诸山，与众真游息。子斋七日，可服前芝，不须饮食，和气怡然，未有耄期。况进修大经乎。又於天台名山告郑思远曰：我所授上清三洞灵宝中盟诸品经线，吾升举之日，一通付合皂名山，一通付吾家门弟子，世世录传至人，不可轻授，非人勿示。若得其人，宜传勿秘。又谕门人曰：吾按行五岳，税驾蓬莱。时暂还京都，谒谢昊主。因会从弟吏部郎奚言曰：今吾门弟子有通才博学，驰誉朝廷，克昌门祚，恐未有学仙者，但笃修文义，盛德安身，乐天下忧，亦不失为君子，官爵亦何以加焉。若真道未绝，吾升举之后，当生睿哲雅素通玄之子，逐世高尚，旷志清虚，振起仙裔矣。后即有稚川出焉。晋书列传：葛洪究竟典籍，尤好神仙之道，修养之法。历仕晋朝，身居仕版。留意仙道，乃求为句漏令，欲就丹砂之便，修炼大丹，冀得成就。却就仙公弟子郑思远，传受上清三洞灵宝中盟诸阶秘录、九丹指要。后拥妻子登罗浮山立坛，昭谢天地，服饵大丹，举室升仙。果符仙公先知之征矣。一旦，仙公辞昊主曰：山林微贱，久藉恩庇。今者暂违丹陛，未有再见之期，愿陛下息兵字民，推诚及物，永安宗社，长享太平。昊主曰：卿性识高尚，道行尊贵，名隶丹台，岂容久淹尘世矣。於是太子登闻仙公得道，乃筑别室招延，日亲访问。仙公曰：至道之精，杳杳冥冥。至道之极，昏昏默默。无视无听，抱神以静，形将自正一，必静必清。毋劳汝形，毋摇汝精，乃可长生。此广成子答轩辕黄帝所请也。今殿下位居储宫，将嗣大宝，要在清心寡欲，远佞尊贤，拔择英豪，光宅天下，燮调四序，抚育群黎。此乃四海无疆之休，岂特一身之福也。太子曰：睹卿所陈，允合时论。然予意亦欲修身以及国，且丹经非造次可闻，至道精微，非万机之余能悉研究。又问仙公：庄周云：六合之外圣人存而不论，六合之内圣人论而不议，何也？仙公曰：六合之内，囿於形象，阴阳之数，犹可致请。六合之一外，人所希见，渺茫之中，太虚之表，圣人罔述，故存而不论也。太子称善。．至嘉禾二年正月朔日，仙公辞太子而去。出京，谓弟子曰：比为主上淹留，而光阴迅速，老之将至。功用虽积，金丹未炼，不可徒费岁月。径往合皂福地，於东峰之侧建庵，日外云。筑坛立宠，居其中，谢绝人事，修炼九转金、丹。时有瑞气祥光，映照山谷。越三载，大丹成熟，遂於洞口金砂池中浴丹，其泉忽然涌涨，金沙腾沸。仙公曰：是丹火力尚炎，未可便服。遂藏之束崖石室中，以待醮谢天地，然后服之。迄今丹池之内，金沙自沸，灵边可验。仙公凡经二十二处修炼，未见功效，如近境有赤城、长生、招仙杯山、麻岭、西山、冲虚，皆有仙坛炼丹灵边，惟於合皂方得成就。遂作流珠歌云：流珠流珠，役我形躯，奔驰四海，历览群书。披寻不悟，情思若愚。焚褊金石，烧竭汞珠。赀财荡尽，批膝长吁。吾年六十，功效踌躇。赖师指授，元气虚无。窈冥中起，恍惚中居。真阴真阳，一吸一呼。先存金鼎，次认玉炉。离火激海，坎水升虚，玉液灌溉，洞房流酥。天机真露，万类难如。真人度人，要大丈夫。天长地久，同看仙都。念兹在兹，语吾记吾。仙公炼丹之时，常於西峰石壁上石臼之中捣药，因遗坠一粟许，有飞禽遇而食之，遂得不死，至今夜静月白风清之时，其禽乃作丁当杵臼之声，名之日捣药乌。有琴高仙闻仙公得道，自束海跨双鲤而来，访仙公於卧云庵。翕与之酣饮。既醉，而高外白云问，酒醒则双鲤化为石矣。仙公遂以双鹤赠之，乘跨而往。其石至今存后山之问。仙公於赤乌元年太岁戊午十一月初一日，蒙太上节次，三颁锡命，遣天吏告下福庭。第一锡命曰：太上玉书，劫无上学仙弟子葛玄，先世苦行，累劫立功，损身布施，济度危亡，积感太上，遂令名注玄都，上仙定籍。是故英明智慧，诞降德门。所以才质玉秀，馨兰清发，天姿逸颖，卓然挺拔，道模渊伟，独步旱萃。高辞世荣，抱朴尚质，注意仙经，含光守一。徜徉林麓，不恋朝市。慈心度人，拳拳不辍。道德既充，宜有锡命。今赐子天宝羽服，丹霞诱破飞罗之裙矣。芙蓉宝冠，金真神虎仗，命魔幢，役海召山，所为任意。第二锡命曰：劝无上学仙弟子葛玄，索隐翻经，长斋静念，存思专精，苦而不倦。再赐子八景玉舆，驾龙乘云：项生圆光，金章玉文，以酬宿德，纪纲道门。后贤仰止，秉持法轮。太上尊教，三天所铨矣。第三锡命曰：劫无上学仙弟子葛玄，体德弘道，开化未悟，普济群品，俱超方觉，功成名扬，高真信服。三界群灵，尊奉穆穆，恩盈十方，威济所欲也。宜锡子位为太上玉京太极左宫仙公，总统三界六天大魔王之官，主行三洞经录，给真仙玉童玉女各五百人侍直，左执九耀之华磨，右捧洞玄之真经。龙旅虎节，游行上清九宫，一年三朝太上玄都玉京金阙。太上锡命，天帝承书，一如三天故典奉行。赤乌元年太岁戊午十一月一日甲子日中，天帝讳远奉劫命告行於霍童山又曰霍山：仙公金丹已熟，又蒙玉帝三颁锡命二不得久住人世。当立坛，醮谢天地山川百灵，方可服饵。乃於福庭之中筑坛一所，名日八景，乃择吉日登坛，告谢天地。大醮三日，跪服金丹。于时天花飘地，神光烛天。仙公再谓门人弟子曰：金丹既服，当有劫命自天而降，吾轻举有日矣。乃将三洞四辅经录秘藏於灵坛之上，后当有吾门弟子精心宗奉於此，流传秘典灵文，福被四海矣。於昊赤乌七年八月十五日日中，忽闻仙乐嘹晓，旌幢翳天，麟驾羽车，浮空杳至。仙童玉女，灵官斓卫，先后下降坛所。时有飞天神王捧持玉诏，仙公端简长跪，面天门听宣诏日… 劫无上学仙弟子灵宝经录大法宗师葛玄，久专至道，善养胎精。演真经，祭炼於沉魂；集仙典，开明於后学。可谓阴功济世，密行齐真，名隶玉都，身归天界。可特赐子位为太上玉京太极左宫仙公，总统三界六天大魔王之职，主行三洞四辅经录事。可於甲子岁八月十五日午时飞升，径赴阙庭。仍赐玉函金丹仙衣等。太上诏命，天帝承书，依法启迎，一如三天旧典。劝天帝讳远奉旨告行於合皂福庭。仙公望天门再拜受诏讫，遂与弟子乡朋分别於束峰之侧，登着衣台，身披离罗之服，头戴芙蓉之冠，项负圆光，手执玉简，绛裙朱履，玉佩呜坷，坐八景琅舆，霓旌绛节。前后导从仙童玉女，左右卫迎。祥云白鹤，盘绕空碧，冉冉而升。弟子乡朋攀恋不已。於是仙公暂停仙驾，赋五言歌诗三篇，降付乡朋，普令歌诵，开悟方来。升天之年，八十有一。三篇之诗，次列于后。其一曰：真人昔遗教，愍念孤痴子。璧邪不信道，祸乱由斯起。身随朝露晞，悔恨何有已。罪大不可拚，流毒将谁理。冥冥未出期，劫尽方当止。转输贫贱家，仍复为役使。四体或不完，整璧行乞市。不知积罪报，怨天神不恃。大道常无为，弘之由善始。吾今获轻举，修行立功尔。三界尽稽首，从容紫宫裹。，停驾虚无中，人生若流水。临别属素翰，粗标灵妙纪力其二曰：我今便升天，欲念诸儒英。大道体虚无，寂寂中有精。视之若冥昧，窈窈中昭明。莫言道虚诞，所患不至诚。奚不登名山，诵是洞真经。一讽而一咏，玄音彻太清。太上辉金容，众仙齐应声。十方散香花，墦烟梅檀馨。皇娥奏九韶，鸾凤谐和鸣。龙驾翳空迎，华盖耀杳冥。鲦闲劫仞台，帝释倏降庭。八王奉丹液，抱漱身腾轻。逍遥有无问，流朗绝形名。．神童侠侍侧，自然朝万灵。飘飘八景舆，游宴白玉京。七祖升福堂，先亡悉超生。王侯能笃信，必为天下贞，大人体至德，一切蒙其成。其三日：散诞游山水，吐纳和灵津。炼气伺希夷，静咏道德篇。至心宗玄一，冥感今乃宣。飞驾御九龙，，飘飘乘紫烟。华景耀空衢，红云拥帝前。暂迂蓬莱宫，倏忽已宾天。伟伟众真会，渺渺凌重玄。体固无终劫，金颜随日鲜。惧乐忘上境，悲念一切人。谁能离死坏，结是冥中缘。悠l悠成至道，无有入无间。微妙良难测，智者谓我贤。若能弘众妙，轻举升神仙。歌毕，云鸟冉冉升天而去。仙公所着老子《道德锣序》及《断谷服食方》三卷、《入山精思经》十九卷洎神仙歌诗，令遗世间。昊书云：先帝好道术，有事仙者葛玄尝与游处，帝重之，特为於方山立洞玄观。后仙公於合皂白日升天，至今方山犹有．煮药铛及丹臼在焉。按《舆地志》，於赤乌二年建立方山观也。宋徽宗崇宁三年二月二十八日，奉劫临江军清任县合皂山‘葛仙公坛，山川胜境，仙圣所居其盛德茂功，显闻于世者，朕必秩而祀之。惟真人寄言立称，咸造宗极、出人无吵，与道翱翔。坛于琳宫，积有年所，祈禳休息，美利在民。赐嘉褒荣，特建崇号，尚祈饮泽，永福此邦。可特封冲应真人。理宗淳佑六年三月十七日，奉劫临江军清江县管下合皂山葛仙公冲应真人，庄周氏云：神人使物不疵疠而年谷熟，仙之谓欤。尔修于名山以成妙道，世传飞升，尚矣。在崇宁问，固已锡封。乃者部使者从邦虻之请，复以祈梼应响、岁事屡丰之状来上。朕於方士说无所嗜，嘉其有功於民，爰命礼官甩衍称谓。若夫乘云御风，游乎八极之表，何有於名然，姑以见朕褒表之忱也。可特封冲应孚佑真君。
　　历世真仙体道通鉴卷之二十三竟
　　历世真仙体道通鉴卷之二十四
　　郑思远
　　郑思远，少为书生，善律历候纬。晚师葛孝先，受正一法文、三皇内文、五岳真形图、太清金液经、洞玄五符，入庐江马迩山居，仁及乌兽，所住山，虎生二子，山下人格得虎母，虎父惊逸，虎子未能得食。思远见之，将还山舍养饲。虎父寻还依思远。后思远每出行，乘骑虎父，二虎子负经书衣药以从。时於永康横江桥逢相识许隐，具暖药酒，虎即拾柴然火。隐患齿痛，从思远求虎须，欲求热插齿问得愈。思远为之拔之，虎伏不动。
　　臣道一曰：道德经曰：上善若水，水善利万物而不争。思远可谓上善者也，至於养道林泉，仁及乌兽。且虎乃害人之兽，人共恶之。思远乃怜虎子之失母，收而饲之。古人所谓养虎自患者，此必然之理，而思远不见其为患，且负经书衣药以从，及拾薪而然火。可谓道之高，德之厚，上善之感也。
　　葛洪
　　葛洪字稚川，丹阳句容人。少好学，家贫，躬自伐薪以货纸墨，夜辄写书诵习，遂以儒学知名。性寡欲，无所爱玩，不知棋局几道棂蒲齿名。为人木讷，不好荣利。闭门却扫，未尝交游。时或寻书问义，不远千里，崎岖冒涉，期於必得。遂览究典籍，尤好神仙导养之法。从祖玄，吴时学道得仙，号日葛仙公。以其炼丹秘术授弟子郑隐，洪就隐学，悉得其法焉。晋成帝咸和初，司徒王导召补州主簿，后选为散骑常侍，领大着作。洪固辞不就。以年老，欲炼丹以期遐寿。闻交趾出丹砂，乃求为句漏令。帝以洪资高，不许。洪曰：非欲为荣，以有丹尔。帝从之。洪遂将子侄俱行。至广州，刺史邓岳留，不听，去。洪乃止罗浮山炼丹，在山积年，优游闲养，着述不辍。其自序云：洪体乏进趣之才，偶好无为之业。假令奋翅，则能凌厉玄霄，骋足则能追风蹑景，犹欲戢劲翮於斥钨之群，藏逸迩於跛驴之伍。何况大块禀我以寻常之短羽，造化假我以至驽之赛足。自卜者审不能者止，岂敢力苍蝇而慕冲天之举，策跛鳖而追飞兔之轨哉。是以望绝於荣华之涂，而志安乎穷圯之域。华蕾有八珍之甘，蓬华有藻税之乐也。世儒徒知服膺周孔，莫信神仙之书，不但大而笑之，又将谤毁真正。故予所着子言黄白之事，名日内篇。其余剥难，通释名日外篇。内外凡一百一十六篇，虽不足藏之名山，且欲缄之金匮，以示识者。自号抱朴子，因以名书。洪博闻深洽，江左绝伦。着述篇章，富於班马。又精辨玄迹，析理深微。后忽与岳疏云：当游行寻师，克期便发。岳得疏，狼狈往别，而洪坐至日中，兀然若睡而卒。岳至，遂不及见。年八十一。视其颜色如生，体亦柔软。举尸入棺，甚轻，如空衣，世以为尸解得仙云。史臣曰：稚川束发从师，老而忘倦。细奇册府，总百代之遗编；纪化仙都，穷九丹之秘术。谢浮荣而捐杂艺，贱尺宝而惜分阴，游德栖真，超然方外，全生之道，其最优乎出《晋书》。眉山唐庚子西赞云：江左日陋，无复德辉。翔而不集，翩然南飞。邓岳细儿，处仲余党，岂有识知，亦复瞻仰。吾绿内丹，遂居罗浮。岂以岳故，而议去留。所就者大，宁恤其小。吾与岳游，如狎鸥鸟出《罗浮图志》。
　　臣道一曰：道德经云：宠辱若惊，贵大患若身。葛洪以才学之优，弃功名之贵，夫岂无其故哉。盖晋室自束迁之后，奸臣构祸，王道衰微。奇士异人，不一二作。纷纷江左，何时定乎。葛洪之见，可谓出於类拔乎萃矣，是以迟世无闷，乐道全真。遗宠而辱不及，忘身而患不至，卒能终始于学，仙道克成。后之道者，宜取则焉。
　　黄野人
　　黄野人，葛仙之弟子也或云葛仙之隶。稚川栖山炼丹，野人随之。葛既仙去，留丹於柱石之问，野人自外至，得一粒服之，为地行仙。今肉身常在世问，有绿者或遇之出《罗浮图志》。后有人游罗浮，宿留岩谷问，中夜见一人身无衣而钳毛覆体，意必仙也。乃再拜问道，其人了不顾，但长笑数声，响振林木。歌诗云：云来万岭动，云去天一色。长笑两三声，空山秋月白。其即野人明矣。又宋度宗咸淳中，客有戴乌方帽，着韩，往来罗浮山中，见人则大笑反走。三年不言姓名，它日醉归，忽取煤书壁上云：云意不知，沧海春光。欲上翠微，人问一堕。千劫犹爱，梅花未归。书毕，度海而去。岂非野人之俦倡乎。
　　杨羲
　　真人杨君名羲，晋成帝咸和五年庚寅九月生。似是昊人，来居句容，学道於茅山。为人洁白，美姿容，善言笑。攻书好学，该涉经史。性渊懿沉厚，幼有通灵之鉴。与二许早结神明之交。二许者，远游许迈、长史许穆也。长史荐於相王用为公府舍人，以穆帝永和初，受中黄制虎豹法。六年，又就刘璞传灵宝五符。璞即魏夫人长子也。君渊沉应感，虚抱自得，若燥湿之引水火，冥默幽钦，相袭无朕矣。年三十六，以哀帝兴宁三年乙丑岁，众真降授道要。有若上相青童君、太虚真人、赤君上宰、西城王君、太元茅真人、清灵裴真人、桐柏王真人、紫阳周真人、中茅君、小茅君、范中候、荀中候、紫光夫人、南岳夫人、右英夫人、紫微夫人、九华安妃、昭灵夫人、中候夫人，莫不霓旌暗曳，神辔潜炼，纷纷属乎烟霄，沦踪收於俗蹊，谯声金响於君。月无旷日，岁不虚矣。君师魏夫人，俪九华而朋於诸真，故九华安妃云：明君灵质虚闲，秘构玉朗，兰渊高流，清响金宫。必高佐四辅，承制圣君，理生断死，赏罚鬼神，摄命千灵，封山召云，主察阴阳之和气，为昊越鬼神之君也。后二十二年，将乘龙驾云，白日升天矣。今若不耐风火之烟，可寻剑解，作告终之卫也。又玄清真人谓羲曰：夫学道当如射箭，箭直往不顾，乃造棚的。操志入山，惟往勿疑，乃获至真。羲恭受，勤行得仙。晋简文帝后师羲得道。羲后果剑解隐化。真诰筹以孝武帝太元十二年丙戌去世。弟子许馏，馏父穆，亦因君遇真。故许氏九人，虽道庆自先，数至神发，如尘鉴凝照，挥莹之功，并归于君矣。太元十三年，君乃乘云驾龙，西谒太素，北朝玉清；辅佐东华，总括昊越人鬼神灵之司。《丹台录》云：为东华上佐。
　　许翻
　　雷平山真人许馏，字道翔，小名玉斧。父穆，晋护军长一史，真位上清左卿。母陶氏，名科斗，先於长史入洞，为易迁官夫人。真人幼独标挺，含真渊疑，长史器异之。郡举上计缘主簿，并不赴。清秀莹洁，棣枇尘务，如泉去蒙，盈其科而自进。居雷平山下，师杨君，传三天正法曲素凤文。后定录真人授其上道，告之日．二学道当如穿井，井愈深土愈难出，若不坚心正行，岂得见泉源耶。真人常愿早游洞室、不欲久停人问。遂诣北地告终，即居方偶山洞方原馆中。常去来四平方台，故真诰云：幽人在世时，心常乐居焉。又杨君与长史书亦云：不审方隅真人设座於易迁户中，后十六年当度东华，授书为上清仙公、上相。帝晨谱云年三十，而不记去岁。按二录，晋海西公太和二年丁卯，时年二十七岁。则是成帝咸康七年辛丑生《真诰》注云：咸和六年生，司徒辟缘，皆为非实，自太和三年以后，无复显边。依谱，年三十，财庚午年去世。耆旧传云：在北洞北石坛上烧香礼拜，因伏而不起。明旦，视形如生。坛今犹在。又云从张镇南受衣解法。盖夜於坛上去耳。娶建康令黄演女，生男黄民，乃还家。
　　许黄民
　　临沮令许仙人，名黄民，字玄文，上清仙公郦之子，上清左卿穆之孙。以晋穆帝升平五年辛酉生。娶西阳令葛万安女万安是抱朴子第二孙也，时缘年二十一，仕郡主簿、察孝廉、司农丞、南蛮参军、临沮令。惠帝永兴三年，京畿纷乱，令乃奉经入刻，为马朗所翘敬。朗从父弟罕，亦相周给。时人咸知许先生得道，又父祖皆有名称，各加崇敬。宋文帝元嘉六年，欲移居钱塘，乃封其真经一厨作朗静中，语此是仙灵之迩，纵有书，亦勿与人。及至杜道鞠家，停少时而终，时年六十九《真诰》言黄民及伯祖迈、姑婆娥皇、伯联、与黄民子荣、弟孙女琼辉，并得度世。马朗敬经若君父，每有神光灵气见於堂宇，朗妻数见有青衣玉女空中去来，其家皆保富寿。朗忿山阴何道窃书泄意，复洋铜灌厨钥，令家人不得复开。朗终，子洪嘉兴受季真又复宗事。废帝景和元年，居士楼惠明讽受季真启劫开取。季真善道卫，为当时所知。及至，奉呈於华林园。既见真迩，瓖异朱黄焕赫，不敢穷览。至明帝登祚，季真乃启还私癣。陆简寂南下立崇虚绾，经亦归于馆。何神真巧运，既阀於马，又发於受，终授於陆君。马受犹巾几负籍幂之宗，而无容入其妙焉。
　　陆修静
　　庐山陆先生，昊兴懿族陆氏之子，讳修静。道降元气，生而异俗，其色怡怡，其德熙熙。明以启着，虚以贯幽。少宗儒氏，坟索谶纬，靡不总该。以为先天辅化混一精气与真宰为徒者，载在金编玉字，遂收迩寰中，冥搜潜衡。熊湘暨九疑、罗浮，西至巫峡、峨崛，如云映松风，丽乎山而映乎水。功成叩玄，感神授神灵诀，适然自得，通交於仙真之问矣。宋元嘉末，因市药京邑，文帝素钦其道风，作停霞宝车，使左仆射徐湛宣旨留之，先生固辞弗顾，拂衣而去。后帝有太初之难，人咸异之。先生时溯江南，尤嗜匡阜之胜概。孝武帝大明五年，爰构精庐於白云峰下。太始三年，明帝复加诏命，使刺史王景文敦劝，不得已而就焉。及登车日，乃有熊虎猿乌，悲呜满路，出山而止。先生既至阙，帝设崇虚馆、通仙台以待之。於是顺风问道，妙沃帝心。朝野识真之士，若水奔壑，如风应虎，其谁能御之。先生拨雾开日，汰沙引金，指方以倒之。中人已上，皆自盈其分，司徒袁集之流是也。既立崇虚馆，受氏所宝经诀并归於彼。由是翕然一变颓俗，朝野宗师焉。明年，帝不豫，诏请先生修徐炭之斋。是夕，坛宇问卿云纷郁，翌日疾廖。桂阳王用兵，暴白骨褊野，先生具棺衬收而痪之。其阴德密运，盖多此类。先生屡求还山，帝不许。迨苍梧王元徽五年春正月，忽谓门人日：吾迫於恩命，违其宿尚，今将还旧山，尔可饬装整驾。弟子皆近之。至三月二日，忽偃然解化，其肤体晖映，异香芬馥。后三日，庐山诸徒共见先生，霓旌霭然，还止旧隐，斯须不知所在，相与惊而异之。遗命盛以布囊，投所在崖谷。门人不忍，遂奉还庐山。时春秋七十二。所谓炼形幽壤，腾景太微者矣。有诏谧曰简寂先生，始以故居为简寂观，宗有道也。先是，洞真之部真伪混淆，先生刊而正之，泾渭乃判。故斋戒仪范，为将来典式。凡撰记论议，百有余篇，并行於世。门徒得道者，孙游岳、李果之最着称首。后孔德彰与果之书，论先生云：先生道冠中都，化流束国。帝王禀其规，人灵宗其法。微言既绝，大法将谢。法师禀神定之资，居入室之品，学悟之美，门徒所归。宜其整茸遗踪，提纲振纪，光先师之余化，纂妙道之遗风，可以导引末俗，开晓后途者矣。初，先生之赴诏也，尝曳布囊。及逝而归，忽有布囊挂於岩树。今所居西涧，一峰名布囊岩，有醮石，高六七尺，方广丈余。其向乾亥，亦名礼斗。石门外有炼丹井，有连理树，其干合抱，其根蟠罩。又有石磬，其声清越。又有药苗苦竹，一旦於山谷，皆遗迹也。唐天后太极元年，劝醮於观，有黑龙群鹤之异。降韶褒崇，仍付史绾。宋徽宗宣和元年七月一日，封丹元真人。其词曰：朕惟前古高蹈之士，名边不泯而称号未称者，议所以追显之。简寂先生陆修静，精真内得，是正遗经垂范，一时脱然超世。庐阜故隐有祠，至今考实定名，礼以真人之号。非特用褒往躅，亦俾后之闻风者，知道之所在而加勉焉。可特封丹元真人。陆修静解化於宋之元徽，而《释氏通鉴》载：梁敬帝绍泰元年，道士陆修静等初为梁武所弃，遂奔入魏。至是，其徒颇盛。而齐帝事佛，静等嫉之，诣阙请与释子触法。且以年代考之，元徽去绍泰六十余年，其所载事边，岂非谬乎。
　　孙游岳
　　先生姓孙名游岳，字颖达，东阳人昊之裔也。幼而恭，长而和。其静如渊，其气如春。甄汰凡流，港神希微。尝步赤松涧缙云堂，卜终焉之地。宋文帝太初中，简寂先生至庐岳，乃执籍事之，遂授三洞经法及杨许二真人墨迩。其后茹芝却粒，又专服谷仙丸。六十七年，颜色精爽，久而愈少。暨简寂羽化，还旧隐，研味真趣。至齐武帝永明二年，诏主兴世馆。由是奇逸之士，争相趋赴，若孔德璋、刘孝标辈，皆结方外之好。虽常以病求归，诏命未允。以七年五月中，忽沐浴安坐而终。门弟子数百人，惟陶弘景为入室。以三洞经及杨许墨．迩，竭筐相付。后弘景因撰《真诰》，行於世。
　　陶弘景
　　隐居先生姓陶名弘景，字通明，丹阳人也。宅在白杨巷南冈之东。宋初土断，仍割秣陵县西乡之桐下里，至今居之。陶氏本冀州平阳人，帝尧陶唐之苗裔也。尧治冀州平阳，故因居焉。汉兴，有陶舍为高祖司马，子青擢位至丞相。十三世祖超，汉末渡江，始居丹阳。七世祖浚，交州刺史璜之弟，仕昊为镇南将军，封句容侯，食邑二千户，与孙皓俱降晋，拜议郎散骑常侍尚书。六世祖谟，浚之第三子。怀帝永嘉中，为东海王越司马，领屯军，随王出许昌。因败，仍复过江，为大将军王敦参军。敦为丞相，转军谘祭酒。后随敦南下，而情惧祸及，乃启分属籍，禁锢积年。晚起为车骑丞相参军，不就。穆帝升平四年卒，始别葬白石山之阳瞻湖北。高祖毗，有理议，器干高奇。以文被黜，不肯游宦，州郡辟命，并不就。后拔受南安正佐，亦不起，安帝元兴三年卒。曾祖兴公，多才艺，颇营产植，举郡功曹，察孝廉，除广晋县令，义熙二年卒。祖隆，身长七尺五寸，美姿状，有气力，便鞍马，善射。好学读书，善写，兼解药性，常行拯救为务。行参征南中郎军事。侍从宋孝武伐逆有功，封晋安侯，除正佐，固辞。颜峻恃宠，就求宅以易佛寺，弗与。因辞官，见潜削爵，徙广州。后被恩除南海酉平县令，后监新会郡，宋孝武帝大明五年卒於彼。父讳贞宝，字国重。司徒建安王刘体仁辟为侍郎，迁南台侍御史，除江夏孝昌相。亦闲骑射。善禀隶书。家贫，以写经为业，一纸直价四十。书体以羊欣、萧思话法。深解药术，博涉子史。好文章，美丰仪。凡游从，与萧思话、王钊、刘秉周旋，多为诸贵胜所赏遇。苍梧王元徽四年冬，奉使虏庭，通邻国之好，甚得雅称。顺帝升明元年还都，具撰游历记，并诗数千字及所造文章等。刘秉索看，后值石头事，亡失，无复别本，不得传世。先是，贞宝携家随萧之郢州，宋武帝孝建二年，萧亡。其年九月，母觉有娠，仍梦见一小青龙忽从身中出，直东向而升天。遂视之，不见尾《南史》云：母郝氏，梦两天人手执香炉，来至其所，已而有娠。唐李渤作传云：母初娠，梦日精在怀，并二天人执金炉下降。既觉，密语左右云：我当孕男子，非凡人也，然恐无后。时年二十五。其冬，仍随萧部伍还都，住东府射堂前参左癣中。以孝建三年太岁丙申四月三十日甲戌夜半，先生诞焉。是年乃闰三月，明旦即夏至也。先生及生，神仪明秀，朗目疏眉，细形，长额，耸耳。右膝有数十黑子，作七星文。幼而聪识，成而博达。年四五岁便好书，今犹有六岁时书，已方幅成就。九岁，渐褊诵六经，颇究属文。至十岁，得葛洪神仙传，昼夜研寻，便有养生之志。谓人曰：仰青云，睹白日，不觉为远矣。读书万余卷，一事不知，以为深耻。善琴棋，攻草隶。年十一，为司徒左长史王钊子昊博士。十三，父移宅席卷，随吏部尚书刘秉之淮南郡。十五归都，寓憩中外除冑舍后，仍立别宅，从此不复还旧庐。十七乃冠。常随刘秉尹之丹阳郡，得给帐下食，出入乘属马。秉第二男俟，少知名，时为司徒祭酒。俟雅好文籍，与先生日夜搜寻，常共味而食，同车而游。俟与江数、褚玄、刘俟俱为顺帝四友，故最以才学得名。俟作宋德颂，连珠七警，当世称绝。保既亡，后文章皆零落，先生欲为纂集，竟不能得。是岁升明元年冬，先生年二十二，随刘秉入石头城，就袁集建事。先生与韩贲、糜谈同掌文檄，及事败城溃，即得奔出。俟及弟垓，为沙门以逃，为人所获，建康狱死，人莫敢视，先生躬自收殡座葬，查刑旧墓。营理都毕，自此弃世，寻山而止。值宋齐之际，物情未安。既结刘宗，常怀幽惕，父乃因纪僧真求事齐高帝於新亭，即蒙帐内驱使。二月，沈攸之平，从还东府。公仍遣使侍弟五息哗、六息贵侍读，兼助公问管记事。先生时年二十三，除巴陵王侍郎。先生云：革运之际，颇有微勋，何处不容三两阶级。遂不拜。又明年，随安城王出镇石头。次岁夏，丁孝昌府君忧。《南史》云：未弱冠，齐高祖作相，引为诸王侍读，除朝奉请。虽在朱门，闭影不交外物，惟以披阅为务。朝议故事，多所取则焉。世祖武帝即位，以振武将军起侍宜都王侍读。齐世侍读，任皆总知记室手笔事，选须大才者。先生於吉凶、内外仪礼表章，爰及栈疏启牒，莫不绝众。数王书佐典，书皆承授以为准格，诸侍读多有惭惮，颇致谗嫉。先生亦任之，不以介意。年二十八服阕，韶拜左卫殿中将军，颇慰时望。先生惊，亦不解所以。即告庾道敏，论诸屈滞。庾为面启武帝，帝云：先帝昔亲命此官，卿不知耶，其何辞之？庾告先生，先生喟然叹曰：昔不受豫章王侍郎，于今五年，反为此职。驿马非骥骚。犹欲固辞，庾切言之云：大元以来，此官皆用名家，如裴松之从此转员外郎。但问人才若官，何所枉君，恐为尔误我事。于时正被委任总知诸王府事，先生不获己而拜矣。年二十九清溪官新成，帝宴乐之。先生拜表献颂，又有伏曼容亦上赋，於是劝遣中书省舍人刘系宣旨，褒赞并劝豫旧宫金石。会于时上意欲刻此颂於石碑，王俭沮议而止。时献赋者五人，惟以先生为最。将欲迁擢，会丁母忧去职。寻授振武将军。起，特赐酒食，省禄随宜都王赴京。帝欲幸武进宫，先生复作颂。颂成，而车驾废，不复得奏。云：此颂体制爽绝，倍胜旧格。三年还都，除奉朝请，拜竟怏怏，与从兄书云：昔仕宦应以体中打断，必期四十左右作尚书郎，出为浙东一好名县，粗得山水，便投簪高迈。宿昔之志，谓言指掌。今年三十六矣，方除奉朝请，此头颅可知矣。不如早去，无自劳辱。明年五月，遂拜表解职，求托山林。青云之志，於斯始矣。是岁，武帝永明十一年壬申岁也。先生初隐，不欲辞省出，乃脱朝服挂神虎门。鹿巾径出束亭，已约、语左右曰：勿令人知尔。乃往与王晏语别，晏云：主上性至严，治不许人作高奇事。脱致作旨，坐贻罪咎，便恐违卿此志，诅可作？先生默思良久，答云：予本徇志，非为名。若有此虑，奚为所宜。於是即不诣省，直上表陈诚《南史》云：永明十年脱朝服挂神武门，上表辞禄。诏赐帛十匹，烛二十挺，又别劫月给狭苓五斤、白蜜二升，以供服饵。先生既遂，命理舢束下，公卿饯於征虏亭，供帐甚盛，车马填咽。咸云：江束比来未有斯事，乃见今日尔。於是止於句容之句曲山。先生云：此山是金坛洞宫，周迥百五十里，名日华阳之天。有三茅司命之府，故名日茅山。乃中山立馆，自号华阳隐居，亦犹士安之玄晏、稚川之抱朴。凡人问书疏，皆以此号代名。先生善稽古，训诰七经，大义备解，而不好立义异於先儒议论。惟着纸，不甚口谈。尤好五行阴阳，风角气候，太一遁甲，星历算数，山川地理，方国所产。及医方香药分剂，虫乌草木，考校名类，莫不该悉。善隶书，不类常式，别作一家，骨体劲媚。琴棋骑射，亦皆领括。为性圆通谦谨，出入冥会，心知明镜，遇物便了。言无烦舛，有亦随觉。为人少忧戚，无嫉竞，淡哀乐，夷喜怒。先生以甲子、乙丑、丙寅三年之中，就兴世馆主束阳孙游岳，咨禀道家符图经法。虽相承皆是真本，而经历摹写，有意所未惬者。於是更博访，斤以正之。戊辰年，始往茅山，便得扬许手书真迩，欣然感激。至庚午年，又启假束行浙越，处处寻求灵异。至会稽大洪山，谒居士娄慧明。又到余姚太平山，谒居士杜京产。又到始宁晁山，谒法师锺义山。又到始丰天台山，谒朱僧标及诸处宿旧道士，并得真人遗迩十余卷。游历山水二百余日，乃还。爰及束阳长山，昊兴天目山，於潜、临海、安固诸名山，无不毕践。身本轻捷，登陆无艰《南史》云：履历名山，寻访仙药。身既轻捷，性爱山水。每经涧谷，必坐卧其问，吟咏盘桓，不能已已。谓门人曰：吾见朱门广厦，虽识其华乐，而无欲往之心。望高危瞰大泽，知此难立，止自怛欲就之。赡恤寒栖，拯救危急，救疗疾恙，朝夕无倦。其别有阴恩密惠，人莫得而知之。虽借人书，随误治定。束昏侯永元初，更筑三层楼，先生处其上，弟子居其中，宾客至其下，与物遂绝，惟一家僮得至其所。本便鞍马，善射，晚皆不为，惟听吹笙而已。特爱松风，庭院皆殖松，每闻其响，欣然为乐。有时独游泉石，望见者以为仙人。性好着述，尚奇异。顾惜光景，老而弥笃。尤明阴阳五行，风角星算，山川地理，方国产物，医术本草，帝代历年。以算推知汉熹平二年丁丑冬至加时在日中，而先天实以乙亥冬至加时在夜半，凡差三十八刻，是汉历后天二日十二刻也。又作浑天象，高三尺许，地居中央，天转而地不动，二十八宿度数，七曜行道分明，中星见伏。早晚以机转之，悉与天相会。云：此修道所须，非但史官家用。又欲因流水作自然漏刻，使十二时轮转循环，不须守视。而患山涧水易生苔垢，参差不定，是故未立。先生行步举动，翩翩轻利，颜仪和明不严毅，小大见之皆乐悦附，而自令人畏服。门徒胥附，承奉祇肃，有如宫庭。小来与人有隔，数岁便不与人共瓯箸饮食。及长，游处宿息，常安性不嘲调，世中戏谵，一切不为。为人强精魂，夜行独宿，无所疑畏。深慕张良之为人，云古贤无比。率任轻虚，飘飘然有云霞气。其所修为，皆自得於心，非傍识能及。至永元二年，探托向晦。及梁武帝革命，议国号未定。先生乃引诸谶记，梁是应运之符，又择郊惮日，灵验昭着。劝使入山，宣旨酬谢。帝既早与之游，及即位后，恩礼弥笃，书问不绝，冠盖相望。既得秘诀，以为神丹可成，每苦无药，帝皆给之。帝每得其书，烧香虔受。帝使造年历，至己巳岁而加朱点，实太清三年也。帝手诏招之，锡以鹿皮巾。后屡加礼聘，先生乃画两牛，一牛散放水草之问，一牛着金络头，有人执绳，以杖驱之。帝笑曰：此人无所求，欲效曳尾龟，岂有可致之理耶。国家有大事，无不前以谘询，时人谓之山中宰相。武帝天监四年，移居积金束涧。先生行辟谷导引之法，自隐处四十许，年逾八十而有壮容。大通初，献刀二口，一名善胜，一名成胜，为佳宝。大同二年，克日告化，时年八十五。颜色不变，屈伸如常，屋中香气积日不散。诏赠中散大夫，谧贞白先生。仍遣舍人监护后事。弟子数十人，唯王远知称上足焉。先生妙解术数，逆知梁祚覆没，预制诗云：夷甫任散诞，平叔坐谈空。不意昭阳殿，化作单于宫。诗秘在筐裹，化后门人稍出之。大同末，士人竞谈玄理，不习武事。后侯景篡位，果在昭阳殿。所着学苑百卷，孝经论语集注，帝代年历，本草集注，效验方，肘后百一方，古今州郡记，图象集要，及玉匮记，七曜新旧，术疏占疏，合丹法式，其秘密不传，及撰而未讫又十部，惟弟子得之。梁帝《金楼子》云：於隐士重陶贞白，於士大□夫重周弘正。其於义理，情转无穷，真一时之名士也。马枢得《道传》云：陶弘景授蓬莱仙监上文所载多同《南史》。
　　臣道一曰：《道德经》云：以正治国，以奇用兵，以无事取天下。又曰：兵者不祥之器，非君子之器，不得已而用之，恬淡为上。胜而不美，而美之者是乐杀人。夫乐杀人者，不可得志於天下矣。老氏之意，盖欲追还太古羲黄唐虞之风，务质朴而不尚虚华，使君臣上下，远声色，去奢侈，而成清静之化。不至於穷兵黩武，而灭无为之治也。后世之人，不省厥旨，乃以清谈纵诞为奇。其淮政或偏於姑息而不明赏罚，或放於息惰而不务勤恪，或病於疏卤而不究精微，或恃高才而骄傲忽略。其弊不一，至大败於晋朝君臣之问。沦及后来，有临兵而讲者子《道德经》者。至是，老子之道为之受污，使能深识老氏之道者，果如是乎。陶弘景遭逢乱世，栖逸山林，其观朝政之弊，有诗曰：夷甫任散诞，平叔坐谈空。不意昭阳殿，化作单于宫。时梁武以释学治天下，朝臣亦竞谈玄理，为政乖缪，武备不修，渐至覆亡其国。故弘景之诗及之。弘景，学老氏之学者也。后世学老氏之学而立人之朝者，可不深味其旨哉。
　　历世真仙体道通鉴卷之二十四竟
　　历世真仙体道通鉴卷之二十五
　　王远知
　　道士琅琊王远知，陈扬州刺史昙首之子。外祖丁超，梁驾部郎中。其母因梦灵凤，有娠。僧宝志曰：生子当为神仙宗伯也。年七岁，日览万言，博总群书，心冥至道。年十五，入华阳事陶贞白先生，授三洞法。又从宗道先生藏矜，传诸秘诀。陈主召入重阳殿，特加礼敬，赏责资送还茅山。先生乃於洞西北岭上，结靖室以居，研味玄秘。陈宣帝大建末，靖室中忽有一神人醉外呕吐，先生然香礼候，神人曰：吾将游天台山，卿能去否？先生即随出，上束岭。至山半，忽思未二三弟子付嘱经书，背行十余步，回望神人，化为鹤飞去。隋晋王广镇扬州，王子相柳顾言相续奉请先生。既至，斯须而须发变白，王惧而归之。少选复旧。王践祚，劲崔凤举谘还，帝亲执弟子礼。劲江都起玉清玄坛以处之，仍令代王越师焉。唐高祖龙潜时，先生尝密告符命。秦王与房玄龄微服就谒，先生迎谓曰：此中有圣人。秦王请以实告，先生曰：方作太平天子，愿自爱也。秦王诣先生，受三洞法。及登极，将加重位，固辞归山。至太宗贞观九年，劫润州於茅山置太平观，并度七人。降玺书曰：朕昔在藩朝，早获问道，眷言风范，无忘寤寐。近览来奏，请归旧山，己有别敕，不违高志。所令置观，用表宿心。先生浩气虚怀，语默一致，涵照如镜，应物无私。时有窦德玄，先经扬州，遇司命使者，言其有重禄，以九九之数当终命。德玄求哀，使者云：真人王法主是少室仙伯，检录人鬼之任，关奏天曹，无不即应。德玄遂恳析於先生，先生不得已，因与请命。使者报曰：更延十三年。至高宗朝，德玄为左相，捐馆舍之日。言皆如之，故举世呼先生为法主。又知已授仙职，后谓潘师正曰：吾昨见仙格，以小时误伤一童子唇，不得白日升天，署少室仙伯，将行有近。翌日，沐浴加冠衣，焚香而寐，告化，时年一百二十一岁。潘师正、徐道邈同得秘诀，为入室弟子。陈羽、王轨次之。其余各栖洞府，终身无替。高宗调露二年，赠太中大夫，谧曰升玄先生。乃劝置太平观，度道四十九人。天后嗣圣初，又赠金紫光禄大夫，改谧升真先生。明皇天宝中，劝李含光於太平观造影堂，写真像，用旌仙边焉。一云先生善易，知人死生祸福。作《易总》十五卷。一日雷雨云雾中，一老叱先生曰：所泄者书何在，上帝命吾摄六丁雷电追取。先生惶惧据地，傍有六人青衣，已捧书立矣。老人责曰：上方禁文，自有飞天保卫，金科秘於玄都，汝何敢辄藏细帐？先生对曰：青溪之老传授。老人曰：上帝劝下，汝仙品已及，受度期展四年，二纪数也。先生化后，有人过海，为风飘荡，忽见叶舟自天末来，乃先生也。且曰：君涉险，何至如此？此洋海之束十万里也。借子迅风，一夕可到登州。既去，舟如飞羽，觉风单单。而过明日，果至登州。
　　王轨
　　道士王轨者，字洪范，临沂人也。曾祖筠，梁散骑常侍、少府卿、度支尚书。大父钴，梁简文太子洗马、招远将军。父瑜，陈着作郎、鄱阳王常侍。轨年二十岁，事法主王远知，执巾瓶之礼凡十六年。每座下听道德、西升、灵宝、南华诸经，退席为人曲讲。又摹写上清尊法，洞玄、洞神符图秘宝，封於石室，以镇山岳。饵木准松，积有日矣。斋讲传授有所得，惟造像周急为先。唐太宗知其名，常咨访道要。高宗乾封二年十一月旦，谓门人曰：吾昨夜梦三人，羽衣执简，前曰：华阳天官用师为神仙主者，兼知校领省官。吾昔在桐柏山，已感斯梦，辞不获，今乃复然，殆将去矣。戒门人修道之要，经书秘诀，各有所付。至八日，沐浴衣冠，翌日坐笋而化。及就衬，但空衣结带而已。春秋八十八。河南于信之刻石于华阳洞。
　　潘师正
　　潘师正者，字子真，贝州宗城人。祖居常，周楚州刺史，父寞，隋通州刺史。母鲁氏，善言名理。师正始生，有光。邻母善骨法，谓此儿不仙即贵。及能言，授六经皆通。且曰：此书外，有过此者乎？母曰：惟道德五千文尔。遂诵之。及母病将危，谓师正曰：死者人之大期，期至而往，吾何恨哉。然汝尚幼，不免为吾念。师正泣血捧母手曰：若天夺慈颜，某亦不能生。母曰：汝若毁灭，非尽终始之孝也。师正陨绝良久，曰：忍死强生，当绝粒从道，庶凭真教以为津梁。母摩其顶勉之。既葬，庐於墓，以孝闻。隋炀帝大业中，有道士刘爱道，见而器之，曰：三清之骥，非尔谁乘之。时茅山王远知为炀帝所重，每诏入禁中，躬荐松水以祈福庆。爱道谓师正曰：吾非不欲尔相从，然成就功道，非远知不可。远知既见，听然谓爱道曰：今日复有潘仙，吾教之幸也。由是隶道士籍，授三洞隐诀真文。未几，远知请还茅山，师正侍行。渡扬子江，饮秽水，痢下如凝脂。遂梦见一人衣冠皓鲜，乘空而下，授白药一粒，饮之。及寤而愈。既至，远知谓曰：吾虽欲留汝於此，而嵩阳乃汝修真之地，当亟还也。於是与刘爱道合居双泉顶问二十余年，复庐於逍遥谷。食饮惟青松涧水而已，洗心忘形，与草木俱。所修经法，有太清之道三，中真之道六，下真之道八。唐高宗幸束都，召见，请作符书，辞不解。复问山中所须，对曰：茂松清泉，臣之所须，此山中不乏矣。帝异之，遂莫留，即其庐作崇唐观及奉天宫。又敕其逍遥谷作门，南日倦游，北日寻真。时太常献新乐，帝更名祈仙、望仙、翘仙曲。调露初，高宗狩嵩岳，以车舆迎师正入嵩阳观问道，复送至逍遥谷。见薜荔绳床将朽败，余无火粒之具，惟有两大瓢，问何所用。对曰：臣有青锤饭，昔西城王君以南烛为之，服食得道。既还都，命使江束造、青驱饭以赐之。每手诏抚问，皆具弟子姓名咨白。而法服香烛金帛，继奉不绝。其感遇之盛如此。谓弟子曰：吾实无用，天恩滥加。为道士，衣皆上之所赐，复处以崇构，兴动土工，屠害草木，惊挠禽兽，吾罪人也，必招冥谴。汝等少年学道，当求深山穷谷绝迩之处，则无累矣。上在洛阳，又诏，辞不获，遂馆於天苑。逮还山，帝以诗送。、水淳元年正月一日，谷之束岩忽有箫管空歌之音，弟子来白。先生曰：吾无所闻，汝勿为名以眩俗也。忽谓弟子韩文礼曰：为吾造石室於北岩之下，夏末当迁居。文礼未忍为，而促之不已。白曰：北岩通灵岳可乎？曰：吾居此五十余年，降真者三，语要者七，各能精一，当自知之。至六月十四日，索沐浴，书青符置汤中，云：终身争也。翌日将旦，闻猿鹤悲呜，徘徊不去。至晚，闻石室未成，则曰：果不济吾用。遽云：去。文礼问：何去？曰：泰山检校功德。至十六日，复曰：石室未成，权作瓦屋以真我，无改衣服，后百日迁石室中。是日云气覆庭，异香满室。须臾解化，年九十八。诏赠太中大夫，谧日体玄先生。先生神标仙骨，雅似隐居。夫阶真韬真，练景游化者，其有类乎。弟子凡八人，并皆殊秀。然鸾姿凤态，渺映云松者，有韦法昭、司马子微、郭崇真，皆禀训瑶庭，密受琼室，专玉清之业，遗下仙之俦矣。时陈子昂作颂。
　　司马承祯
　　后周琅琊公司马裔玄孙，名承祯，字子微，洛州温人也。事潘师正，传辟谷导引术，无不通。师正异之，曰：我得陶隐居正一法。逮汝四世矣。久之，辞几席，遍游名山。庐天台，构层轩於坛上，目为众妙台。唐武后尝召之，未几去。与陈子昂、卢藏用、宋之问、王适、毕构、李白、孟浩然、王维、贺知章，为仙宗十友。睿宗复命其兄承纬就之，诏曰：炼师德超河上，逍遥浮丘，高游碧落之庭，独步清源之境。朕初登宝位，久藉徽猷。虽尧帝丕图，翘心啮缺；轩皇御历，远想崆峒。缅惟彼怀，宁妨此顾。朝钦夕伫，迩滞心飞，欲遣使者专迎，或虑炼师嘉逅，故令樟往，愿与同来。披遂不延，先此毋虑。既至，引入中掖。延问其术，对曰：为道日损，损之又损，以至於无为。夫心目所知见，每损之尚不能已，昆攻异端而增智虑哉。帝曰：治身则尔，治国若何？对曰：国犹身也。故游心於淡，合气於漠，与物自然而无容私焉，则天下治。帝叹咏曰：广成之言，何以加此。＇赐宝琴霞被以还。公卿赋诗送之，常恒徐彦坦总而为之序，日白云记。后复遣使迎至京师，亲授符录，赏赐甚厚。每固辞请归。卢藏用早隐终南山，后登朝居要官。见承祯将还天台，藏用指终南山曰：此中大有佳处，何必天台，对曰：以仆观之，乃仕宦之捷径尔。藏用有惭色。明皇诏於王屋山置坛室以居之。承祯善篆隶，金剪刀书，自成一家体。帝命以三体写老子，刊正文句。尝铸含象鉴、震景剑进之。命光禄卿韦滔至所居，按金录设祠，厚赐。上封泰山回，问承祯五岳何神主之，对曰：岳者山之巨镇，而能出云降雨，为国之望。然灵仙所隐，别有仙官主之。於是诏五岳别立仙官庙。时女真焦静真泛海，诣蓬莱求师。至一山，见道者，指言曰：天台山司马承祯，名在丹台，身居赤城，真良师也。静真既还，诣承祯求度，未几升天。尝降谓薛季昌曰：先生得道，高於陶都水之任，当为东华上清真人。开元中，文靖天师与承祯赴长生殿，千秋节斋直，中夜行道。毕，隔云屏各就枕，斯须忽闻小儿诵经声，玲玲如金玉响。天师乃寨裳蹑步而窥之，见承祯额上有小日如钱，光耀一席。逼而听之，乃承祯脑中之声也。天师退，谓其徒曰：《黄庭经》云泥丸九真皆有房，方圆一寸处此中。又云左神公子发神语。其先生之谓。有弟子七十余人。忽曰：吾玉霄峰东望蓬莱，有灵真降驾，今为束海小青童君。束华君所召，必须往。俄顷化去，如蝉脱蜕，弟子葬其衣冠焉，时年八十有九。诏赠银青光禄大夫，谧正一先生。帝亲文其碑，韦渠牟作传。尝撰《修真秘旨》《天地宫府图》《坐忘论》《登真系》等行於世。
　　臣道一曰：司马承祯藐视轩裳，栖身洞府，心地之高迈，学问之渊源，不易及也。其答唐睿宗之问曰：国犹身也，故游心於淡，合黑於漠，与物自然而无容私焉，则天下治。此诚得太上之深旨。《道德经》云：我无为而民自化，我好静而民自正，我无事而民自富，我无欲而民自朴。即此义也。
　　李含光
　　晋陵人也。弘孝威家本淳儒，州里号贞隐先生，后避唐敬宗讳，改为李氏。其子曰含光，年十三，笃好道学，虽处暗室，如对君父。然人见之，神色皆敛。工篆隶，或称过其父，一闻之，终身不书。后师正一先生，云篆宝书，倾囊相付。且曰：真玉清之客也。抱虚无而行功，则其道不穷；托幽阜而灭逊，则於德亦浅。承教虽远，宜先救人。含光既禀真训，乃忘情於身，周急於物。每启章奏，则斋心洁己，未始少怠。唐明皇召见，问理化，对曰：道德经者，君王之师也。昔汉文帝行之，跻民於仁寿之域。又问金鼎，曰：道德者公也，轻举者公中之私也。虽见其私，亦圣人之存教若求生。徇欲类於系风，不亦难乎。帝嘉之，优礼以待。未几，以疾辞，束归句曲，诏为紫阳观以居之。帝受杨许真经，请为师，复以疾不赴。遂於大同殿具词，遥请加号文靖先生。手诏屡降，给奉相续。尝撰仙学传及论三玄异同，并本草音义，又诏补杨真人手迩数纸。代宗大历四年十一月，谓弟子韦景昭、孟湛然曰：吾将顺化。有顷，颜色怡然而往。於是祥云降，芝草生，享年八十七。
　　历世真仙体道通鉴卷之二十五竟
　　历世真仙体道通鉴卷之二十六
　　许太史
　　太史真君姓许氏，名逊，字敬之？曾祖玫，祖王，父肃，世居许昌，高节不仕，颖阳由之后也。父汉末避地於豫章之南昌，因家焉。昊赤乌二年己未，母夫人梦金凤衔珠坠於掌中，玩而吞之。及觉，腹动，因是有娠而生真君焉。句曲山远游君迈，晋护军长史穆，皆真君再从昆弟也。真君生而颖悟，姿容秀伟。少小通疏，与物无作。尝从猎，射一肤鹿中之子堕，鹿母犹顾舐之，未竟而毙。因感悟，即折弃弓矢，克意为学。博通经史，明天文地理，音律五行谶纬之书，尤嗜神倦修炼之术，颇臻其妙。闻西安昊猛得至人丁义神方，乃往师之，悉传其秘。遂与郭璞访名山，求善地，为柄真之所。得西山之阳逍遥山金氏宅，遂徙居之今逍遥福地玉隆万寿宫是也。日以修炼为事今有丹井药臼存焉，不求闻达。乡党化其孝友，交游服其德义。尝有售铁灯檠者，因夜然灯，见有漆剥处，视之乃金也，翼日访主还之。人有绩遗，苟非其义，一介不取。郡举孝廉，不就。朝廷屡加礼命，不得已乃以晋武帝太康元年起为蜀郡旌阳县令，时年四十二。视事之初，诚吏胥去贪鄙，除烦细，脱囚挚，悉开谕以道，吏民悦服，咸愿自新。发值如神，吏不敢欺，其听讼必先教以忠孝慈仁忍慎勤俭，近贤远奸，去贪戢暴。具载文诚，言甚详悉。复患百里之远，难於户晓，乃择秀民之有德望，与耆老之可语者，委之劝率，故争竞之风日销，久而至於无讼。先是，岁饥，民无以输租，郡邑绳以法，率民多流移。真君乃以灵丹点瓦砾为金，令人潜座於县圃。一日，籍民之未输纳者，咸造于庭，使服力於后圃。民钟地获金，得以输纳，遂悉安堵。邻境流民慕其德惠，来依附者甚众，遂至户口增衍。属岁大疫，死者十七八，真君以所授神方拯治之。符咒所及，登时而愈。至於沉愈之疾，无不痊者。传闻他郡，病民相继而至者，日旦千计。於是标竹於郭外，十里之江，置符水於其中，俾就竹下饮之，皆痒。其悼耄赢疾不能自至者，汲归饮之，亦获痊安。蜀民为之谣曰：人无盗窃，吏无。奸欺，我君活人，病无能为。后江左之民亦来汲水於旌阳，真君乃咒水一器，置符其中，令持归置之江滨，亦植竹以标其所，俾病者饮之，江左之民亦良愈。今号蜀江。亦名锦水，今属瑞州高安县。真君任旌阳既久，知晋室将乱，乃弃官东归。旌阳县属汉州，真君飞升之后，韶改为德阳，以表真君之德及民也。寻移县治於西，就以故址为观，今号旌阳观也。蜀民感其德化，无计借留，所在立生祠，家传画像，敬事如神明焉。启行之日，赢粮而送者蔽野。有至千里始还者，有随至其宅，愿服役而不返者，乃於宅东之隙地结荚以居，状如营垒，多改氏族以从真君之姓，故号许家营焉。其遗爱及民，有如此者。真君尝至新昊，憩于桥林，忽有女童五人，各持宝剑来献，真君异而受之其地今为桥林观。既而偕至真君之第，惟日击剑自娱，人莫能测。真君识其剑倦也，常礼遇之，卒获神剑之用真君飞升之后，遂隐于手植梧之下，因号梧树仙童。既而与昊君游於嵩阳，闻金陵丹阳县黄堂靖有女师谌姆，多道术，遂同往致敬，叩以道妙。姆曰：君等皆夙禀灵骨，仙名在天。然昔孝悌王自上清下降，化度人世，示陈孝道。初降兖州曲阜县兰公家，谓公曰：后晋代当有神仙许逊，传吾此道，是为众真之长。留下金丹宝经，铜符铁券，令公授吾，使掌之以俟子，积有年矣。吾复受孝道明王之法，亦以孝为本。子今来矣？吾当授子。乃择日登坛。依科盟授，阐明孝道，誓戒丁宁。出铜符铁券，金丹宝经，并正一斩邪之法，三五飞步之术，诸阶秘法悉以传付许君。顾谓昊君曰：君昔以神方为许君之师，今孝道明王之道独许君得传，君当返师之也。况玉皇玄谱君位玄都御史，许君位高明大使，总领仙籍品秩相寮。又所主十二辰配十二国之分，许君司玄杨之野於辰为子，统摄十二分野。君领星纪之邦於辰为丑，尔自今宜以许君为长也。二君礼谢讫，辞行。真君方心期每岁必来谒姆，姆觉之，曰：子勿来，吾即还帝乡矣。因取香茅一根，南望掷之，曰：子归，认茅落处立吾祠，岁秋一至足矣。二君还，首访飞茅之迩，寻於所居之南四十余里得之，已丛生矣。遂建祠宇，亦以黄堂，名之崇道观。每岁仲秋之三日，必往朝谒焉。初，真君往访飞茅，路傍见陂水清彻，为之少憩，曰：憩真靖今青陂村憩真观是也。又见乡民盛烹宰以祀神，且相诧曰：祭不腆则神怒降祸矣。真君曰：怪祟敢尔耶。夜宿於逆旅，召风雷伐之，拔其林木。明日告其里人曰：妖社已驱，毋用祭也今其地有废社，人不祭也。又见负担远汲者满道，乃以杖刺社前涸泽，出泉以济之，虽旱不竭今大泽村紫阳靖石井也。明日，登山巅指山腰之泉坛曰：是有异物藏焉，后将为孽。，遂立坛靖以镇之今每岁朝谌姆必憩於此，号龙城观。乃渡小蜀江今号黄湖口，抵江干之肆，主人朱氏虽贫，而迎接甚敬。真君戏画一松于其壁而去。．其家即日市利加倍。后江涨溃堤，市舍俱漂，惟松壁不坏今名松湖市，朱氏建庙，食于其地。真君尝炼神丹於艾城之黄龙山，山漱有蛟魅，护为渊薮，辄作洪水，欲漂丹室。真君遣神兵擒之，钉於石壁今有钉蛟石犹在焉。丹成，祭於幕阜葛仙翁石室。遂至修川，爱其湍急而味坚，乃取神剑磨於涧傍之石。今在修川梅山，后人於其处立观，以表圣迩。今号旌阳观。寻渡水登秀峰今号旌阳山，为坛於峰顶，以醮谢上帝，乃服仙丹。昊君居近焉溪南有昊仙村昊仙观，即昊真君故居也，遂造昊君之宅。过西安县今分宁也，县社伯出谒，真君诂其地分有妖物为民害者，其神匿之。真君行过一小庙，庙神其神姓毛，兄弟五人，今号协佑庙者，在县东四百步迎告曰：此有蛟物害民，知仙君来，故往鄂渚逃避矣。后将复还，愿为斯民除之。真君如其言，蹑迹追之，至鄂渚路傍逢三老人今三王庙是也，询其蛟孽所在，皆指曰：见伏於前桥下今号伏龙桥。真君至桥侧，仗剑叱之，蛟惊奔入大江，匿於渊今号下龙穴。乃劫吏兵驱之，蛟从上流奔出，遂诛之今号上龙口。真君怒西安社伯之不职，锢其柯门，止民享祀今分宁县城隍庙正门常闭，开则邑有火灾。祝师止从偏户出入，居民祭杞者亦少，令祀小庙今封协佑侯庙，食甚盛，亦多灵感也。已而还郡城。真君曰：此地水陆冲要，人物繁伙，岂无分合得倦之人。试以丹数粒杂他药货之，令其信绿而取。继而赎者虽多，竟无一人遇者。真君吁叹，以世问仙才之难得也。真君闻新昊有蛟为孽，因持剑捕逐之故所经行处日龙泉观，今改曰仙游。蛟惧，窜入溪穴至今号曰藏溪。真君乃以巨石书符，及作镇蛟文以禁之镇蛟文石碣尚存，今为僧院，曰延真。傍有观，亦曰延真。在奉新县西十里。时海昏之上辽有巨蛇据山为穴，吐气成云，一旦四十里人畜在其气中者，即被吸吞，无得免者。江湖舟船亦遭覆溺，大为民害。真君闻之，乃登北岭之巅验之今赤乌观之东曰会仙峰，即其处也，果见毒气服空。真君愍斯民之罹其害，乃集弟子，将往诛之。初入其界，远近居民三百余人知真君道法，竞来告怨，求哀恳切。真君曰：世运周．流，当斯厄会，生民遭际，合受其殃。知之此来，正为是事，当为汝曹除之，吾誓不与此蛇俱生也。有顷，群弟子至，亦同劝请。真君曰：须时至乃可。於是卓剑於地，默祷于天。良久，飞泉涌出，俄有赤乌飞过。真君曰：可矣其地为候时观，后改赤乌观，今为寿圣，又曰广福。宋朝道士万中行有诗云：昔有长蛇肆毒威，旌阳曾此候诛夷。洞中仙子方知会，天上灵乌忽报时。符使怒飞凌谷口，剑星交下鬼神悲。一千年后俄兴废，可惜阴功无尽期。张天觉亦有卓剑泉诗云：卓剑遽成岩下井，待时遥动日中乌。海昏妖孽今除尽，余泽犹存七靖图。遂前至蛇所，仗剑布气。蛇惧入穴，乃飞符召海昏社伯驱之，不能出，复召南昌社公助之其符落於县东二因建观，号符落，今号太和。蛇出穴，举首高十余丈，目若火炬，吐毒冲天。乡民咸鼓噪相助。是时真君啸命风雷，指呼神兵，以摄伏之，使不得动。昊君乃飞步踏其首，以剑劈其颗。蛇始低伏，弟子施岑、甘战等引兵挥之。蛇腹裂，有小蛇自腹中出，长数丈。甘君欲斩之，真君曰：彼未为害，不可妄诛。小蛇惧而奔，行六七里，鼓噪声犹返听而顾其母今地名蛇子港七里汀。群弟子请追而戮之，真君曰：此蛇百五十年后若为民害，吾当复出诛之，以吾坛前植相为验，其枝拂坛扫地，乃其时也。又预谶云：吾仙去后一千二百四十年问，豫章之境，五陵之内东方降州、锋水分野，东门之镇，宛陵是也。南方杨州分野，南门之镇，浩陵是也。西方雍州、威泰分野，西门之镇，鹊陵是也。北方幽州、太原分野，北门之镇，涪陵是也。中方长安、长浦分野，中门之镇，泰陵是也，当出地仙八百人。其师出於豫章，大扬吾教。郡江心忽生沙洲，掩过沙井口者，是其时也事见龙沙起豫章职方乘云。龙沙在章江西岸石头之上，与郡城相对。潘清逸有望龙沙诗云：五陵无限人，密视龙沙记。龙沙虽未合，气象已灵异。昔时蛟龙揪，半作桑麻地。地形带江转，州浮有连势。云云。此时小蛇若为害，彼八百人自当诛之。苟无害於物，亦不可诛也。蛇子遂得入江建昌县蛇子港是其处，有庙在新建县昊城山，甚灵。宋朝封灵顺昭应安济惠泽王，俗呼曰小龙庙。大蛇既死，其骨聚而成洲今号蛇骨洲。真君於海昏经行之所，皆留坛井，凡六处，通候时之地为七，其势布若斗星之状，盖以镇弥后患七靖者，谓进化靖、御奏靖、丹符靖、华表靖、紫阳靖、霍阳靖、刘真靖，今皆为官观，或为寺院官舍。复至邑之西北，见山泉清冽，乃投符其中，与民疗疾，其效亦比蜀江今号玲水台。巨蟒既诛，妖血污剑，於是磨洗之，且削石以试其锋今建昌县有磨剑池、试剑石在。告其徒曰：大蛇虽灭，蛟精未诛，彼物通灵，必知吾有除害意。恐其伺隙溃郡城，吾归郡乎，战、岑二子从我焉。时怀帝永嘉六年也。真君道术高妙，着闻远迩，求为弟子者数百人，却之不可得。乃化炭为美妇人，夜散群弟子处以试之。明且阅之，其不为所染污者，惟十人耳，即异时上升诸高弟也。自是凡周游江湖，诛蛟斩蛇，不无从焉。其余多自愧而去今建昌县西津名炭妇市，立观日妙明。真君乃与甘、施二君归郡，周览城邑。适有一少年，美风度，衣冠甚伟，通谒自称姓慎，礼貌勤恪，应对捷给，遽告去。真君谓弟子曰：适者非人，老蛟之精，故来见试也。体貌虽是，而腥风袭人。吾故愚之，庶尽其丑类耳。边其所之，乃在江辩化为黄牛，卧郡城沙碛之上今号黄牛洲。真君乃剪纸化黑牛往国之，令施岑潜持剑往，俟其阔酣，即挥之。施君一挥，中其左股，牛奔入城南之井中井名横泉，今在上蓝寺束南角，墙掩井口，故亦号蛟井。真君遣符吏寻其踪，乃知直至长沙，於贾谊井中出化为人。即入贾玉使君之家。先是，蛟精尝慕玉之女美，化为一美少年谒之。玉大爱其才，许妻以女，因厚赂玉之亲信，皆称誉焉，遂成婚。居数岁，生二子，常以春夏之交孑然而出，周游江湖，若营贾者。至秋，则乘巨舰重载而归。所资皆宝货，盖乘春夏大水覆舟所获也。是秋，徒还给玉云：财货为盗所劫，且伤左股。玉举族叹惋，求医疗之。真君乃为医士谒玉，玉喜，召其婿出求医。蛟精觉之，惧不敢出。玉自起召之，真君随至其堂，厉声叱曰：江湖蛟精，害物非一，吾寻踪至此，岂容逃遁。速出速出。蛟精计穷，乃见本形，蜿蜓堂下，为吏兵所诛。真君以法水噗其二子，亦皆为小蛟，并诛之。贾女亦几变形，其父母为哀求，真君给以神符，故得不变。真君谓玉曰：蛟精所居，其下即水。今居舍下探不瑜尺，皆洪波也。可速徙居，毋自蹈祸。玉举家骇惶，迁居高原。其地不日陷为渊潭，深不可测今长沙昭潭是也。真君复还豫章，而蛟之余党甚盛，虑真君诛之，心不自安。乃化为人，散游城市。访真君弟子，诡言曰：仆家长安，积世崇善，远闻贤师许君有神剑，愿闻其功。弟子语之曰：吾师神剑，指天天裂，指地地坼，指星辰则失度，指江河则逆流。万邪不敢当，神圣之宝也。又曰：抑有不能伤者乎？弟子戏之曰：惟不能伤冬瓜、葫芦尔。蛟以为诚然，继而尽化其属为葫芦、冬瓜，连枝带蔓，浮泛满江，拟流出境。真君晨兴，觉妖氛甚盛，乃顾江中，见蛟精所化，即以剑授施岑，使履水斩之。党属茹连，悉无瞧类，江流为之变色。真君曰：此地蛟璃所穴，不有以镇之，后且复出为患，人不能制也。乃役鬼神於牙城南井铸铁为柱，出井外数尺，下施八索，钩锁地脉今延真宫是也。祝之曰：铁柱若亚，其妖再兴，吾当复出，铁柱若正，其妖永除。由是水妖屏迩，城邑无虞。复虑后世＂奸雄妄作，故因铁柱以为谶记，有地胜人心善，永不出奸雕，纵有兴谋者，终须不到头之言。真君之虑后世也，深有如此者。次年，真君以蛟蜃之属有散入鄱阳、得阳界者，虑其复还，乃周行江湖，以珍灭之。至曹晓山顶，有蛟湖三所，其孔穴透大江，通饶信。真君诛其蛟魅，立玉阳府靖以镇之。其西北石壁下湾，立开化靖以镇之。更立太城府靖靖傍有大潭，深不可测，且多蛟璃，真君尽灭之。惟一蛟子迸走，故立此靖以断之。又铸铁符镇鄱阳湖口，杜其所入之路。今在湖口县上钟石之江中。铸铁盖覆庐陵元潭，制其所藏之薮，仍以铁符镇之今号飞符岭，有观号崇真。留一剑在焉其剑长尺有咫，似玉石，又似铜铁，人不可识。明年永嘉七年也，复游长沙，遂至韶阳。又明年，至梆、衡诸郡，所至皆为民诚毒除害，乃还豫章。前后凡立府靖七十余所，皆所以镇郡邑、辟凶灾也。明帝太宁二年，大将军王敦字处仲举兵内向，次於湖。真君与昊君同往上谒，冀说止之。时郭璞先生在幕府，乃因璞与俱见。处仲喜，延之饮而问曰：予梦一木破天，君等以为如何？真君曰：非嘉兆也。昊君曰：木上破天，未字也。公宜未可妄动。处仲色变，令璞筮之。璞曰：无成。处仲不悦，曰：予寿几何？璞曰：公若举事，祸将不久。若还武昌，则寿未可量也。处仲怒曰：君寿几何？璞曰：予寿在今日日中。处仲大怒，令武士擒璞斩之《洞仙传》云：璞已预报家人，备送终之具在行邢之所。命即定於江侧西松问。后三日，南州市人见璞货其服饰，遍与相识共语。处仲闻之不信，开棺无尸，乃兵解也。今为水府仙伯。真君乃举杯掷起，化为白鸰，飞绕梁楝。处仲一举目，已失二君所在。处仲竟败处仲兵败，遂惋愤而死，卒有踢尸之刑。二君还至金陵，欲赁舟至豫章，而船主告以乏操舟者。真君曰：尔等但暝目安坐，切勿砚视，吾自为尔驾之。乃召二龙挟舟而行，因以印印西岸之崖壁，以辟水怪。今印文犹在。舟渐酸空，俄过庐山顶，至紫霄峰金阙洞。二君欲游洞中，故其舟稍低，抹林梢戛戛有声。舟人不能忍，窃窥之，龙即舍舟於层岫之上，折桅於深涧之下后皆为铁石，今号铁船峰。并桅在涧中，为断石也。真君谓舟人曰：汝不听吾言，将何所归乎。舟人拜求济度，真君教以服饵灵草，遂得辟谷不死，尽隐於此山后桓伊刺江州，遣人访庐山异迩。至紫霄峰，见湖中有舟，及群鹤、赤鳞鱼，骑白马一少年长啸，声闻数百步，疑是舟人辈。二君各乘一龙，分水陆还会於北岭之天宝洞。遂归旧隐，日与弟子讲究真诠。数十年间，不复以时事关意，惟精修至道。作醉思仙之歌，又着八宝垂训曰：忠孝廉谨，宽裕容忍。忠则不欺，孝则不悖，廉而罔贪，谨而勿失，修身如此，可以成德。宽则得众，裕然有余，容而翕受，忍则安舒，接人以此，怨咎涤除。凡我法子，动静勤笃，念兹在兹，常守其独。有爽厥心，三官考戮。乡党化之，皆迁善远罪，孝悌兴行。平时出处，随机应物，不异常人。但所居之处呜鹤翔飞，景云旋绕而已。自束晋乱离，江左频扰，真君所居环百余里，盗贼不入，问里晏安，年谷屡登，人无灾害。其福被生灵，人莫知其所以然也。至孝武宁康二年甲戌，真君年一百三十六岁。八月朔旦，有云仗自天而下，二仙乘辈，导从甚都，降于真君之庭。真君降阶迎拜，二仙曰：奉玉皇命，赐子诏。真君俯伏以听，乃宣诏曰：上诏学仙童子许逊，卿在多劫之前，积修至道，勤苦备悉，经纬逾深。万法千门，罔不师历。救灾拔难，除害荡妖，功济生灵，名高玉籍。众真推仰，宜有甄升。可授九州都仙太史、高明大使，赐紫彩羽袍、琼旌宝节、玉膏金丹各一。合诏至奉行。真君再拜。登阶受诏。一仙曰：予乃玉真上公崔子文。一仙曰：予乃元真大卿瑕丘仲。言毕，揖真君坐，告以冲举之日。遂乘云车而去。真君乃召门弟子与乡曲耆老，谕以行期。自此朝夕会于真君之第，日设宴饮，共叔惜别。且教以行善立功，以致神仙之旨。着《灵剑子》等书，又与十一弟子各为五言二钧劝诚诗十首，以遗世。以大功如意丹方，传众弟子之不与上升者。此方即丁义神方中一也。其诀必先择日斋戒，设位醮十八种药之神，然后书符，逐味诵咒而修合之。其治众疾，如意而愈。是月望日，大营斋会，遍召里人，长少毕集。至日中，遥闻音乐之声，祥云弥望，须臾渐至会所。羽盖龙车，从官兵卫，倦童彩女，前后导从，红霞紫气，舒布环遗。前二语使又至，真君降阶拜迎。二仙复宣诏曰：上诏学仙童子许逊，脱子前世贪杀匿不祀祖先之罪，录子今生咒水行符治病罚恶诚毒之功。已仰潜山司命官，传金丹於下界，闭债封形，回子身及家口厨宅百好归三天，子急今秽。訾土凌空，左大力天丁与流金火铃照辟中黄，无或散慢。告行，仍封远祖由玉虚仆射，曾祖瑛太微兵卫大夫，先祖玉太极把业录籍典者，父肃中岳仙官，赐所居宅日仙曹左府。玉真上公曰：卿门弟子虽众，唯六人合从行，余各自有超举之日，不得偕往也。乃揖真君。真君升龙车，命陈勋、时荷持册前导，周广、曾亨胶御，黄仁览与其父族侍从，吁烈与母部从仙眷四十二口，同时升举，鹦犬亦随逐飞腾。里人攀恋，投地悲号，不忍别。真君曰：倦凡路殊，悲惧自切。执奉孝慈，恭顺天地，何患无报耶。乃留下修行钟一口，并一石函，谓之曰：世变时迁，即为陈迩矣。聊以此为异时之记。有仆许大者，与其妻市米於西岭，闻真君将飞升，即奔驰而归。仓忙车覆，遗米于地，米皆复生今地名覆车岗生米镇。比至，一及泣求从行。真君以其分未应仙，乃授以地仙之术，夫妇俱隐于西山其详见《许大传》。仙仗既举，有顷坠下药臼，车毂各一，又坠一鹦笼于宅之束南十里余旧名鹦柄靖，今日崇元观，并鼠数枚坠地，虽拖肠而不死，意其尝得窃食仙药也。后人或有见之者，必为瑞应焉。仙驾凌空，向远望之，不可见，唯祥云彩霞尔漫山谷，百里之内，异香芬馥，经月不散。初，真君回自旌阳，奉蜀锦质信於谌姆，姆制以为殿帷。至是忽飞来，周游故宅之上，竟日复飞入云霄后置观，故以游帷为名。初，真君与郭璞寻真选胜，至宜春柄梧山，王长史之子朔迎真君居西亭。久之，真君谓朔曰：吾视子可传吾术。乃密授仙方。复云：此居山川秀丽，兼有灵泉出於道南，前对洞天，俯临袁水，宜为道院。朔从之，真君书一 天篆靖字也字于壁而去。飞升之日，云耕过其上。遣二青衣下告朔：以被玉皇诏命，因来别子。朔洎阖家瞻拜祈度，真君俯告曰：子辈仙骨未充，但可延年。乃飞仙茅一根授朔，曰：此茅味异，殖於兹地，久服长生。甘能养肉，辛能养节，苦能养气，咸能养骨，滑能养肤，酸能养筋。宜和苦酒服之，必效。言讫而别。自后王族如言服饵，各寿百龄焉今临江军玉虚观即其地，仙茆存焉。真君所从游者三百余人，其功行杰出，通昊君十有一人。真君飞升之后，里人与真君之族孙简，就其地立祠，以所遗诗一百二十首写竹简之上，载之巨莆，令人探取以央休咎，名日圣签。其钟车函臼并宝，藏于祠中后改祠为观，因锦帷以命名，日游帷。蜀旌阳之民，竞资金帛、负砖号来，梵凛井以报功德，各镌姓名于上蜀民砖缘，改宫修盖始彻去之。今问有存。隋炀帝时，焚修中辍，观亦寻废。至唐高宗永淳中，天师胡惠超重兴建之。明皇尤加寅奉。宋太宗、真宗、仁宗，皆赐御书。真宗又遣中使赐香烛花膳旌节舞偶，改赐额曰玉隆，取度人经太释玉隆腾胜天之义。仍禁名山樵采，镯租赋之役。复置官提举，为优异老臣之地。徽宗皇帝降玉册，上尊号，醮告词文云：政和二年太岁壬辰五月丁巳朔十七日癸酉，皇帝御名谨遣入内内侍省内殿程奇请道士三七人，於洪州玉隆观建道场七昼夜。罢散日，设醮一座，三百六十分位。上启神功妙济真君：伏以至神无像，虽莫能名，成德在人。姑从所示，式褒显迹。肇荐徽称，冀享钦崇，永绥福地。某无任诚惶诚恐恳梼之至，谨词。御降真君册、告表文，臣某祇奉高真，肇扬显迹，仰太霄之在望，被灵宇以申虔。美利所加既作，黎民之福纯熙。来被更延景历之昌，臣无任精虔激切之至。谨奉表，奏告以闻。臣某诚惶诚恐，顿首谨言。玉册文曰：维政和二年岁次壬辰五月丁巳朔十七日癸酉，皇帝再拜言曰：天眷用懋，宠绥四方。爰有至真，克相上帝，垣威赫德，锡羡降康。而名号弗宣，曷彰报典，乃诏有司考循秘牒，发挥遗懿，垂示无穷。□共惟真君躬握元图，密庸妙契，县魏迄晋，嗣休炳灵。赈乏镯病，一方攸赖。剪妖域毒，三气获分。肆膺谌姆之符，荣启都仙之籍。超升游极，载纪绵邈。庙像屹崇，风烈如在。蚓炎晖之有赫，方皇运之邮隆。荐降嘉祥，聿彰幽赞，桧禳响答，民物阜宁。宜极徽称，以昭严奉。谨遣朝奉大夫充集贤殿修撰知洪州军州管干学事兼管内劝农使充江南西路兵马钤辖护军赐紫金鱼袋王剪，上尊号曰神功妙济真君。洪惟降鉴，诞受丕章，佑我无疆，保兹景命。俾缉熙於纯缎，用敷锡於群伦。谨言。政和六年，改观为宫。真君昭灵着验非一，屡承恩宠，事迩详载逍遥山玉隆万寿官志。
　　臣道一曰：许太史辞弃官荣，潜心道法。活民则行符咒水，除害则诛蛟斩蛇。行满功成，高升仙品。然而乡党化其孝友，交游服其德义，随机应物，不异常人。但所居之处常有呜鹤翔飞，景云旋绕而已。其在仕也，政有可观；其归隐也，内则修丹，外则混俗，真神仙之雄杰者也。《道德经》曰：道冲而用之或不盈，渊乎似万物之宗。挫其锐，解其纷，和其光，同其尘。湛兮似若存，吾不知谁之子，象帝之先。许太史得之也。
　　历世真仙体道通鉴卷之二十六竟
　　历世真仙体道通鉴卷之二十七
　　吴猛
　　昊君名猛，字世云，濮阳人。仕昊为西安令，因家焉。今分宁县是也。性至孝，龄龄时，夏月手不驱蚊，惧其去己而僭亲也。年四十，得至人丁义神方，继师南海太守鲍说，复得秘法。吴黄龙中，天降白云符授之，遂以道术大行於昊晋之问。晋武帝时，许真君从世云传法，世云尽以秘要授之。永嘉末，杜强寇蜀，攻陷州县。真君既诛大蛇，世云曰：蛇是蜀精，蛇死则杜强灭矣。卒如其言。尝见暴风大作，书符掷屋上，有青乌衔去，风即止。或问其故，答曰：南湖有舟，遇此风中，有二道士呼天求救，故以此止之。验之果然。西安令于庆死，已三日，世云曰：令长数未尽，当为讼之於天。遂外於尸傍，数日与庆俱起。庆弟着作郎宝，感其异，遂作《搜神记》，行於世。尝渡豫章江，值风涛乏舟。世云以所执白羽扇画水而渡，观者骇异《晋书》云：昊猛，豫章人。少有孝行，夏日常手不驱蚊，惧其去己而噬亲也。年四十，邑人丁义始授其神方。因还豫章，江波深急，猛不假舟楫，以白羽扇画水而彼，观者异之。晋孝武帝宁康二年，真君上升，世云复还西安。是年十月十五日，上帝命真人周广捧诏召世云，遂乘白鹿车，与弟子四人白昼冲升，宅号紫云府今分宁县昊仙村西平靖昊仙观是也。宋徽宗政和二年五月，准诰封真人，词曰：洪都福地，紫府列真，既灵异之有闻，岂褒崇之可后。以尔早学至道，尝悟秘言，道化施行，世称慈父。功行甫就，飞升帝乡。大江之西，尚存故宅，凡梼辄应，吾民是依。锡之新封，用彰德懿。朕命惟允，其鉴于兹。可特封神烈真人。
　　陈勋
　　陈勋字孝举，蜀川人。博学洽闻。时魏遣锺会、邓艾伐蜀，刘禅降。孝举时尚少，已有出尘之志，入青城山，师谷元子求度世之法。继闻许真君在旌阳，仁政及民，走谒公庭，愿充书吏。真君嘉之，付以吏职。凡表率辈流，设化民俗，抚字之术，裨益为多。遂引为门弟子，而托以腹心。典司经籍，守视药炉。真君冲翕，命执策导前焉。昔玉隆宫西麻有孝举道院，号承仙府，手植巨柏一株，其院面北而居。宋徽宗政和二年，诰封正特真人。其词略曰：以尔早以诚恳，师事道君，门人之中，独掌秘奥。功行甫就，摭幢而升。大江之西，俨有遗像余同昊君诰。
　　周广
　　周广字惠常，庐陵人，大将军瑜之后。少好天文音律之学，长通元为清静之教。尝与同志游巴蜀云台山，得汉天师驱蔚精邪之法，救民疾苦。闻许真君在旌阳，径诣公庭，愿备下执。真君纳之，令供侍杖屦。夙夜惟勤，遵行道法，始终不息。还居私第，左右无违。乃就宅西百余步问，筑室以居。真君飞举，惠常与曾兴国同胶龙车，宅号宣诏府唐保太中，州牧周令公绍真人为祖修营其宅，改日宣诏府。有碑刻尚存焉，今曰太虚观。宋徽宗政和二年，封元通真人。其词略曰：以尔早契山宇，师事仙君，元化通神，能得其道。功行甫就，偕升帝乡。大江之西，俨有故边首尾同昊君诰。
　　曾亨
　　曾亨字兴国，泗水人，参之后也。少为道士，天资明敏，博学多能。修三天师之教，逆知来物。名山列岳，有路必通。妙诀灵符，无治不愈。神人孙登见之曰：子骨秀神慧，砥砺精勤，必作霄外人矣，子勉之。后隐居豫章之丰城，闻许真君道誉，投谒门下，愿侍巾几。真君雅器重之，神方秘诀，无不备传。后縿龙车升天。今丰城县真阳观，是其遗迹。宋徽宗政和二年，诰封神惠真人。其词略曰：以尔骨秀神惠，天禀殊姿，师事仙君，雅与道合。功行甫就，偕游帝乡。大江之西，尚存坛井首尾同昊君诰。
　　时荷
　　时荷字道阳，巨鹿人。少为道士，入四明山，遇神人教以胎息众妙之术，用能却寐绝粒，役使鬼神，驱除邪魅，点化金玉，鲷济穷苦，民受其赐，声闻远迩。惠、怀之世，闻许真君孝道法盛行江左，徒步踵门，愿充弟子。真君纳之，授以秘诀。复遣还山，教导徒众。晋明帝诏赴阙，师问之，坚不愿留。竟归，依栖侍侧。孝武帝宁康二年，与陈孝举执册导从升天，有遗迩在豫章城，号紫盖府，今南昌县厅是也。东海沐阳县奉仙观，乃其旧隐。宋政和二年，封洪施真人。其词略曰：以尔系出东海，世称仙材。能自得师，以有洪范。前驱龙节，参驾同升。大江之西，尚存故宅首尾同昊君诰。
　　甘战
　　甘战字伯武，丰城人。以孝行见推於乡党。遭时乱离，晦迩草泽，喜神仙久视之术。闻许真君行孝道法，除害利物，遂造门恳请，愿备驱役。真君异其材器，可其所请。至真君上升，复付以金丹秘诀。伯武后归丰城，布德行惠。至陈宣帝大建元年正月七□ 日亭午，天诏下，乃驾麟车，乘云而去今县中清都观，乃昔藏丹之地。其故宅号华阳亭，有飞簧观为之奉把。宋徽宗政和二年，封精行真人。其词略曰：以尔幼耽道教，长事仙君，驱妖除邪，厥功甚茂。精行既备，升游帝乡。大江之西，尚存故宅首尾同昊君诰。
  </div>
  <div class="pagination">
   <a href="历世真仙体道通鉴_page10.html">
    上一页
   </a>
   <span>
    ...
   </span>
   <a href="历世真仙体道通鉴_page6.html">
    6
   </a>
   <a href="历世真仙体道通鉴_page7.html">
    7
   </a>
   <a href="历世真仙体道通鉴_page8.html">
    8
   </a>
   <a href="历世真仙体道通鉴_page9.html">
    9
   </a>
   <a href="历世真仙体道通鉴_page10.html">
    10
   </a>
   <span class="current-page">
    11
   </span>
   <a href="历世真仙体道通鉴_page12.html">
    12
   </a>
   <a href="历世真仙体道通鉴_page13.html">
    13
   </a>
   <a href="历世真仙体道通鉴_page14.html">
    14
   </a>
   <a href="历世真仙体道通鉴_page15.html">
    15
   </a>
   <a href="历世真仙体道通鉴_page16.html">
    16
   </a>
   <span>
    ...
   </span>
   <a href="历世真仙体道通鉴_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
