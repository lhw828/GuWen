<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 3 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 3 页/共 19 页</h1>
    <div class="content">　　周史卿　　刘大头
　　卷五十二
　　刘混康　　王荃　　　　徐守信　　　张润子　　王吉　　　祝大伯
　　刘益　　　魏二翕　　　王老志　　　李思广　　荣阳　　　雍广莫
　　皇甫涣　　茴香道人　　邹葆光　　　龚元正　　沈若济　　张淡
　　张拱　　　李爰　　　　蒋风子　　　莫道人
　　卷五十三
　　林灵菔　　王文卿
　　历世真仙体道通鉴卷之一
　　轩辕黄帝
　　轩辕黄帝姓公孙自周制五等诸侯后，乃有公孙姓。轩辕为黄帝，长於姬水，合以姬为姓。不知古史何据也。有熊国君少典之次子也。伏羲生少典，少典生神农。及黄帝袭帝位，居有熊之封焉。其母西乔氏女，名附宝，暝见大电光绕北斗枢星，照于郊野，附宝感之而有娠。以枢星降，又名天枢。怀之二十四月，生轩辕于寿丘地名，在鲁东门之外。帝生而神灵，幼而徇齐疾而速也，弱而能言，长而敦敏，成而聪明。龙颜日角，河目隆颗，苍色大肩。始学於大项，长於姬水。帝年十五，心虑无所不通，乃受国於有熊，袭封君之地在郑州析郑县。以制作轩冕，乃号轩辕；以土德王，日黄帝。得奢龙辨乎东方解在下文，得祝融辨乎南方心星，以火在正南，大明也。融，光明也，主火之官，号祝融，字从南，从午南求也。求为正对，为明为暗，则南为阳，北为阴也。得火封辨乎西方鹦之明旦则望东，而身居西也。酉，鹦也，以小入时名之，酉半为西也，得后土辨乎北方北，阴也，背也，故曰北。四方之名也。东者动也，日出万物乃动也。东字从日，穿木以日出，望之如穿扶桑之材木也。日所出，在扶桑东数十万里。帝娶西陵氏于大梁，曰嫘祖，为元妃，生上子，玄嚣、昌意。初，喜天下之戴己也，养正娱命，自取安而顺之，为鸿黄之代以一民也。时人未使而自化，未赏而自劝，其心愉而不伪，其事素而不饰，谓太清之始也。耕者不侵畔，渔者不争岸，抵市不预，价市不闭，鄙商旅之人相让以财，外户不闭，是谓大同。帝理天下十五年，忧念黎庶之不理，竭聪明进智力，以营百姓。具修德也，考其功德，而务其法教。时元妃西陵氏始养蚕为丝今礼记：皇后祭先蚕西陵氏。葛稚川《西京记》曰：宫内有先蚕坛，乃有天老五圣以佐理化。帝取伏羲氏之卦象，法而用之，据神农所重六十四卦之义，帝乃作八卦之说，谓之八索，求其重卦之义也。时有臣曹胡造衣，臣伯余造裳，臣於则造履，帝因之作冠冕冠者则服之文明，冕者则冠中之别名，以其后高而前下，有倪仰之形，因日冠冕也，始代毛革之弊，所谓黄帝垂衣裳而天下理也。帝因以别尊卑，令男女异处而居，取法乾坤天尊地卑之义。帝见浮叶方舟，即有共鼓、化狄三臣，助作舟楫，所谓剖木为舟，刻木为楫也。盖取诸涣，涣散也，物大通也，所以济不通也。帝又观转蓬之象以作车，时有神马出生泽中，因名泽马，一日吉光，二日吉良，出大封国亳州东古国也。文马缟身朱鬣，乘之寿千岁，以圣人为政应而出今飞龙司有吉良厩，因此也。薛综曰：与腾黄一也，所出之国各别。葛稚川曰：腾黄之马吉光之兽。则兽马各异。今据吉光即马，腾黄即兽，桧川之说又别。又有腾黄之兽，其色黄，状如狐，背上有两角，龙翼一本云：龙翼而马身，一名乘若，一名飞黄，或曰古黄，又日翠黄，出日本国，寿三千岁，日行万里。乘川令人寿二千岁，出日本国，寿二千岁《六典》曰：宋齐梁陈皆有车府乘黄之官，今太仆寺有乘黄署，即其事也。黄帝得而乘之，遂周游六合，所谓乘八翼之龙，游天下也，故迁徙往来无常。帝始教人乘马，有臣肢作服牛以用之。世本云：所谓服牛乘马，引重致远以取诸随，得随所宜也。有臣黄雍父始作舂，所谓断木为杵，掘地为臼，以济万人。取诸小过也。小过者，过而通也。帝作宠以着经，始令铸釜造饭，乃蒸饭而烹粥，以易茹毛饮血之弊。有臣挥始作弓，臣夷牟作矢，所谓弦木为弧，刻木为矢也史记云：黄帝为之也。弧矢之利以威天下，以取诸睽。睽，乖也，制不顺也。帝始作屋，筑宫室以避寒暑燥湿，谓之宫。宫，言处于中也。所谓上栋下宇以待风雨，取诸大壮。大者，壮也。帝‘又令筑城邑以居之，始改巢居穴处之弊。又重门击柝以待暴客，以取诸豫，备不虞也。又易古之衣薪，葬以棺椁，以取诸大过。有服斋於中宫，於洛水上，坐玄扈石室，与容光等内观，忽有大乌衔图置于帝前，帝再拜受之。是乌状如鹤，而鹦头燕喙，龟颈龙形，骈翼鱼尾，体备五色，三文成字。首文日慎德，背文日信义，齐文日仁智。天老曰：是乌麟前鹿后蛇颈，背有龙文，足履正尾，击武有九苞。一日包命，二心合度，三耳聪达，四舌屈伸，五彩色备，六冠巨锐钩，七金目鲜明，八音激扬，九腹大。一名鸥，其雄日凤，其雌曰凰。高五六尺，朝呜日登晨，昼呜曰上祥，夕呜日归昌，昏呜曰固常，夜呜日保长，皆应律吕，见则天下安宁。黄帝曰：此乌遇乱则去居九夷矣。出於东方君子之国，又出丹穴之山。有臣沮颂苍颉观乌迹以作文字，此文字之始也先儒论文字之始不同，或始於三皇，或始於伏羲，或云与天地并兴。今据司马迁、班固、韦延、矢秉、付玄等云：苍颉，黄帝臣。今据此载之，诸家说苍颉，亦无定据也。黄帝修德义，天下大理，乃召天老谓之曰：吾梦两龙挺白图出于河以授予，敢问於子。天老对曰：此河图、洛书将出之状，天其授帝乎，试斋戒观之。黄帝乃斋于中宫，衣黄服，戴黄冕，驾黄龙之乘，载交龙之旅，与天老五圣游於河洛之问。求梦未得，帝遂沉璧於河，乃大雾三日。又至翠妈之泉，有大鲈鱼於河中沂流而至，杀三牲以醮之，即甚雨七日七夜，有黄龙负图而出於河。黄帝谓天老五圣曰：子见河中者乎？天老五圣乃前跪受之。其图五色毕具，白图兰叶而朱文，以授黄帝。乃舒视之，名日《录错图》。令侍臣写之以示天下。黄帝曰：此谓之河图书。是岁之秋也，帝既得龙凤之图书，苍颉之文，即制文字以代结绳之政，以作书契，盖取诸夹。夹，庾也，次断万事自垂衣裳至制文字，凡事按皇甫谧《帝王代余》载此九事。昔黄帝之功，今各以当时事及众书所载列之如前，以明之。然於《易系说》九事，则上自黄帝，下至尧舜，以其先儒说者．，或以为不独黄帝。若以皇甫所载及今所引众书，则九事皆黄帝始创之以服用，后代圣人至尧舜，但仿作修饰尔。於是黄帝定百物之名，作八卦之说，谓之八索，一号帝鸿氏，一号归藏氏，乃名所制日《归藏书》，此《易》之始也。黄帝垂衣裳之后，作龙一表之服，画日月星辰於衣上以象天，故有龙衷之颂。帝纳女节为妃，其后女节见大星如虹下临华渚，女节感而接之，生少嗥代起石女节即嫘祖，非也。帝又纳丑女号模母，使训宫人而有淑德，奏六德之颂。又纳费修氏为夫人。是时庶民甘其食，美其服，乐其俗，安其居，无羡欲之心，邻国相望，鹦犬之音相闻，至老而不相往来，无求故也。所谓黄帝理天下，便民心，谓之至理之代。是时风不呜条，谓之天下之喜风也；雨不破块，谓十日一小雨，应天下文，十五日一大雨，以协运也。以嘉禾为粮，谓之大禾也，其穗异常。以醴泉为浆，谓泉水美味如酒，可以养老也。以五芝为芳，谓有异草生於圃，则芝英紫芝，黑芝五芝草生，皆神仙上药。时有水物洋涌，山车满野，於是德感上天，故有黄星之祥，谓之异星，形状似月，助月为光，名日景星。又有赤方气与青方气相连，赤方中有二星，青方中有一星，凡三星。又有异草生於庭，月一日生一叶，至十五日生十五叶，至十六日一叶落，至三十日落尽。若小月，即一叶厌而不落，谓之莫荚，以明於月也，亦日历荚。帝因铸镜以象之，为十五面神镜，宝镜也。于时大挠能探五行之情，古北斗衡所指，乃作甲乙十干以名日，立子丑十二辰以名月，以乌兽配为十二辰，属之以成六旬，谓造甲子也。黄帝观伏羲之三画成卦，八卦合成二十四气，即作纪历以定年也。帝敬大挠以为师，因每方配三辰，立孟仲季，自是有阴阳之法焉。黄帝闻之，乃服黄衣，带黄绅，首黄冠斋于中宫。即有凤凰蔽日而至，帝乃降阶，束面再拜稽首曰：天降丕佑，敢不承命。凤乃止帝束园，集於梧桐，又巢于阿阁。非竹实不食，非醴泉不饮。其饮也，则自呜舞，音如笙箫。帝即使伶伦《汉书律》作伦往大夏之西大夏国在西去长安万里，阮榆之溪，昆仑之阴懈谷，采锺龙之竹，取其窍厚均者断两节，问长七寸七分，吹之为黄锺之音十一月律为黄锺，谓冬至一阳生，万物之始也，以本至理之代，天地之风气。所谓黄帝能理日月之行，调阴阳之气，为十二律吕，雄雌各六也《晋书》云：律管长尺，六孔，十二月之音禀之，以竹取自然圆监也，以玉取坚贞温润也。时有女娲之后容成氏，善知音律，始造律历。元起丁亥《本纪》作辛卯，今准《混元实录》年谱，又推冬至日在之星南斗后星也。又问天老，得天元日月星辰之书以纪时。有臣隶首善算法，始作数着等术焉。臣伶伦作权量权，秤也；量，斗也。黄帝得蚩尤，始明乎天文据管子言云：蚩尤有卫，后乃。帝又获宝鼎，乃迎日推策。於是顺天地之纪，旁罗日月星辰，作盖天仪，测玄象，推分星度，以二十八宿为十二次。角亢为寿星之次，房心为大火之次，尾箕为析木之次，斗女为星纪之次，虚危为玄杨之次，室壁为课訾之次，奎娄为降娄之次，勖毕为大梁之次，赀参为实沉之次《左传》昭元年，子产曰：昔高辛氏有二子，伯曰关伯，季曰实沉，居于广林。不相能也，日寻干戈以相征讨。后不臧迁关伯于商丘，主辰，商人丹因故辰为商星。迁实沉于大夏，主参，唐人是因以服事夏商。由此观之，至高辛氏时方有实沉之名，不知轩辕氏时何先有实沉之名也，岂非后人以分野之名易士一宫分，以明古事耶，井鬼为鹑首之次，星张为鹑火之次，翼斡为鹑尾之次。立中外之星，作占日月之书，此始为观象之法，皆自河图而演之。又使羲和占日，常仪占月，鬼臾区占星。帝作占候之法，占日之书，以明休咎焉。黄帝有茂德，感真人来游玉池，至德所致也。有瑞兽在囿，玄楞之兽也。《尚书》中候云：麋身牛尾，狼蹄，一角。角端有肉，示不伤物也。音中黄锺，文章彬彬然。牡曰麒，牝曰麟，生於火，腾於土。春呜曰归禾，夏呜曰扶幼，秋冬呜曰养信。帝又得微虫蛄蝼，有大如羊者，大如牛者。虫名蜿大如虹者，应土德之王也。有兽名蟋，如狮子，食虎、而循常近人，或来入室，人畏而患之。帝乃上奏于天，徙之北荒。帝以景云之瑞，庆云之祥，即以云纪官。官以云为名，故有缙云之官或云：帝炼金丹，有缙云之瑞，自号缙云氏，赤多白少曰缙。於是设官分职，以云命官，春为青云官，夏为缙云官，秋为白云官，冬为黑云官，帝以云为师也。帝置四史官，令沮诵、苍颉、隶首、孔甲居其职，主图籍也《周礼》：掌版图人户，版籍也。又令苍颉主人仪。孔甲始作盘孟以代凹尊杯饮之朴，着盘盂篇，盘盂之诚也。帝作巾几之法，以着经。黄帝书中通理黄帝，史谓之坟。坟，大也孔安国曰：遭秦焚之，不可闻也。有臣史玉，始造画。又济南人公玉带上黄帝明堂图，有复道，上有楼，从西南入，此楼之始也。帝依图制之，曰合宫，可以观其行也。乃立明堂之议，以观於贤也。时有仙伯出於岐山下，号岐伯，善说草木之药性味，为大医，帝请主方药。帝乃修神农所尝百草性味，以理疾者，作内外经。又有雷公述炮炙方，定药性之善恶。扁鹊、俞附二臣定脉经，疗万姓所疾。帝与扁鹊论脉法，撰《素书》上下经汉文里阳公淳于意能知疾生死，按脉经也。帝问岐伯脉法，又制《素问》等书及《内经》今有二轶？各九卷。后来就修之。按《素问》，序云岐伯作。今卷数大约缺少，其八十一难，后来增修。又云天降素女以治人疾，帝问之遂作《素问》也。帝问少俞缄注，乃制缄经明堂图灸之法，此缄药之始也。黄帝理天下，始以中央之色称号，初居有熊之国，曰有熊帝如颛顼为高阳帝，帝誉为高辛帝，唐尧为陶唐帝也。不好战争。当神农氏之八代榆冈始衰，诸侯相侵，以黄帝称中央，故四方僭号，亦各以方色称史载而不言名号，即青帝大嗥，赤帝神农，白帝少昊，黑帝颛须。时有四帝之后子孙僭越而妄称也。食共谋之，边城曰骇。帝乃罢台榭之役，省靡丽之财，周戎士，筑营垒。帝问於首阳山在河中郡，不安其居，令来首山之金，始铸刀造弩。又於东海流波山得奇兽，状如牛，苍身元角一足，能出入水，吐水则生风，两目光如曰月，其音如雷，名曰夔牛。帝令杀之，以其皮冒之而为鼓，击之声闻五百里世本云：殷巫咸始作鼓；则非也。帝令军人吹角为龙呜，此鼓角之始也。於是又令作蹴踟之戏，以练武士令击球也。《西京记》曰：踟场即球场也。黄帝云：曰中必焚，操刀必割。狂屈坚闻之，曰：黄帝之言也。帝有天下之二十有二年，忽有蚩尤氏不恭帝命。诸侯中强暴者也，兄弟八十人，并兽身人语，铜头铁额，不食五谷，啖沙吞石蚩尤始作钟甲，时人不识，谓是铜头铁额。李太白曰：南人兵匕见北地人所食麦饭模粮，不识，谓之啖沙吞石故也。不用帝命，作五虐之刑以害黎庶，於葛庐山发金作冷制为镜甲及剑，造立兵仗刀戟大弩等，威震天下，不顺帝命。帝欲伐之，征诸侯，一十五旬未克敌。思念贤哲以辅佐，将征不义，乃梦见大风吹天下尘垢，又梦一人执千钧之弩，驱羊数万群。觉而思曰：风，号令执政者也；垢，去土解化清者也，天下当有姓风名后者。
　　夫千钧之弩，冀力能远者也；驱羊数万群，是牧人为善者也，岂非有姓力名牧者乎。帝作此二梦，及前数梦龙神之验，帝作释梦之书，令依二梦求其人。得风后於海隅，得力牧於大泽。即举风后以理民，初为侍中，后登为相，举力牧以为将，此将相之始也。以大鸿为佐理，於是顺天地之纪、幽明之数、生死之说，是谓帝之谋臣也。帝问张若谋敌之事，张若曰：不如力牧。能於推步之术，着兵法十三卷，可用之。乃习其干戈以征弗享，始制三公之职以象三台天象有三台星，风后配上台，天老配中台，五圣配下台太公《六韬》曰：风后力牧五圣为七公。则五圣，五人也。黄帝於是取合己者四人，谓之四面而理。时获宝鼎，迎曰推策。又得风胡为将，作五牙旗及烽火战攻之具，着兵法五篇。又以神皇为将，帝之夫人费修之子为太子，好张罗及弓矢，付以大将，谓之抚军大元帅，为王前敌。张若、力牧为行军左右别乘，以容光为大司马，统六师兼掌邦国之九法容光一曰常光。又真左右大监，监于万国。臣龙纡者，有勇有义，亦为将。帝之行也，以师兵为营卫，乃与榆冈合谋共击蚩尤。帝以玉为兵玉饰兵器，帝服黄冕，驾象车，交六龙，太丙太乙为御，载交龙之旅，五牙旗引之，以定方位。帝之行也，常有五色云气，状如金枝玉叶，止於帝上，如葩华之象，帝因作华盖今之缴盖是也。黄帝即与蚩尤大战于涿鹿之野地在上谷郡南有涿鹿城，帝未克敌，蚩尤作百里大雾，弥三曰。帝之军人皆迷惑，乃令风后法斗机作指南车，以别四方崔豹《古今注》曰：周公作指南之车。据此时已有指南车，即周公再修之尔。帝乃战，未胜，归太山之阿，惨然而寐。梦见西王母遣道人披玄狐之衣，以符授帝曰：太乙在前，天一在后，得之者胜，战则克矣。帝觉而思之，未悉其意，即召风后告之，风后曰：此天应也，战必克矣，真坛祈之。帝依之以设坛，稽首再拜，果得符广三寸，长一尺，青色，以血为文。即佩之，仰天叹所未捷，以精思之感天，大雾冥冥三曰三夜，天降一妇人，人首乌身。帝见稽首再拜而伏，妇人曰：吾玄女也，有疑问之。帝曰：蚩尤暴人残物，小子欲一战则必胜也。玄女教帝三宫秘略、五音权谋、阴阳之术兵法谓玄女战术也。李靖用九天玄女法，是已入神符，黄帝之阴阳卫即六壬太一遁甲运式法也，玄女传《阴符经》三百言，帝观之十旬，讨伏蚩尤。又授帝《灵宝五符真文》及兵信行，帝服佩之灭蚩尤。又令风后演河图而为式，用之创百八局，名曰遁甲周公时约为七十二局，汉张．子房共向映云：四皓口口□十八局。案神龙负图文，遁其甲，乃名之遁口□一局揭帖是也，以推主客胜负之术。黄帝又着十六神历，推太一六壬等法。又述六甲阴阳之道，作《胜负握机之图》及《兵法要诀》《黄帝兵法》三卷宋武传云：神人出之。《河图出军诀》称，黄帝得西王母兵符，又有《出军大帅年命立成》各一卷、《太一兵历》一卷、《黄帝出军新用诀》一十二卷、《黄帝夏氏占兵气》六卷此书至夏后时重修之也、《黄帝十八阵图》二卷诸葛亮重修为八阵之图、《黄帝问玄女之诀》三卷、《风后孤虚诀》二十卷、《务成子玄兵灾异占》十四卷、《鬼臾区兵法》三卷、图一卷或作鬼谷区设兵法。以来皆黄帝，亦后来增修之也。黄帝於是纳五音之策，以审攻战之事，复率诸侯再伐蚩尤于冀州。蚩尤率魑魅魍魉，请风伯雨师从天大风而来，命应龙蓄水以攻黄帝。黄帝请风伯雨师及天下女妖以止雨，於东荒之地，北隅诸山黎土羌兵，驱应龙以处南极，杀蚩尤与父，不得复上，故其下旱，所居皆不雨。蚩尤乃败于顾泉，遂杀之於中冀，其地因名绝辔之野在嫣川也。既擒杀蚩尤，乃迁其庶类，善者於邹屠之乡，其恶者以木械之。帝令画蚩尤之形於旗上以厌邪魅，名蚩尤旗。杀蚩尤于黎山之丘东荒之北隅也，掷械於大荒中宋山之上，其械后化为枫木之林《山海经》曰：融天山有枫木之林，蚩尤之栓桔所化也。所杀蚩尤，身首异处，帝悯之，令葬其首冢於寿张县名，在鄹州。冢，乔土尺。土人常以十月祀之，则赤气如绛见谓之蚩尤旗，其肩膂冢在山阳县名，在楚州。肩膂，腑脏也。收得蚩尤兵书《行军秘术》一卷、《蚩尤兵法》二卷。黄帝都於涿鹿城上谷郡。，涿鹿，地名独鹿，又曰浊鹿，声传记误也。黄帝又与榆冈争天下，榆冈恃神农氏之后，故争之。黄帝始以鹏鸦鹰鹧为旗帜《六典》曰：今妈鹅旗也，以熊熊躯虎为前驱，战于版泉之野地名，在上谷郡，今妈州也，三战而后克之。又北逐埙斋之戎即匈奴也。诸侯有不从者，帝皆率而征之。凡五十一。一战，天下大定。帝以伐叛之功，始令岐伯作军乐鼓吹，谓之箫绕歌，以为军之警卫。桐鼓曲、灵夔吼、鹏鸦争、石坠崖、壮士怒、玄朱鹭等曲，所以扬武德也，谓之凯歌《六典》曰：汉张骞得之於西域，凡八曲，军乐之遗音箫茄也。金铙如铃而无舌，有柄执之，以止鼓也。於是诸侯咸尊轩辕为天子，帝以己酉立，承神农之后，火生土帝，以土德称王，天下号黄帝，位居中央，临制四方。帝破山通道，未尝宁居。令风后负筹书，伯常荷剑，日一出流沙，夕归阴浦，行万里而一息，反涿鹿之阿，帝又试百神而朝之，帝问风后：予欲知河所泄。对曰：河凡有五，皆始於昆仑之墟。黄河出于昆仑东南脚下，即其一也余四河说，在东方朔十洲记。帝令坚亥步，自东极至于西极，得五亿十选九千八百八步，一云一亿三万三千。南北得二亿三万一千三百步一云二亿二十万，东尽泰还西穷合国，东西得二万八千里，南北得二万六千里万里日选。神农时东西九千万里，南北八千万里，逾四海之外。韦昭注《汉书》，不信此阔远於海外。臣扬道书，神农乘龙游远也，黄帝乘马以理境土，祇四海内也。《淮南子》云：北极至于南极二亿三万三千五百七十里。淮南三学道，此言绝远，亦像道书也。黄帝始画野分州，令百郡大臣授德教者先列珪玉於兰蒲席上，使春杂宝为屑，以沉榆之胶和之为泥，以分土别尊卑之位与华戎之异出卦礼记。帝旁行天下，得百里之国者万区今之县邑是也，所谓首出庶物，万国咸宁。有青乌子能相地理，帝问之以制经。帝又问地老，说五方之利害。时有瑞草生于帝庭，名屈轶，佞人入则指之，是以佞人不敢进。时外国有以神兽来进，名摒露，如鹿，一角。真於朝，不直之臣兽即触之。容成子者，得道，知声律，女娲之后，初为黄帝造律历，元起丁亥，至此时造笙以象凤呜。素女於广都来，教帝以鼓五十弦瑟右史考曰：琴则非也。黄帝损之为二十五弦，瑟长七尺二寸。伏羲寞琴，女娲和之。黄帝之琴名号锺，作清角之弄。帝始制七情，行一十义。君仁臣忠，父慈子孝，兄良弟悌，夫义妇听，长惠幼顺，十义也，帝制礼作乐之始也。东海有度索山或日度朔山误乎也，此山问以竹索悬而度也，山有神荼郁垒，神能御凶鬼，帝制驱像之礼以象之。帝以容成子为乐师，帝作云门大卷，咸池之乐。乃张乐於洞庭之野北门，曰其奏也，阴阳以之和，日月以之明，和风俗也唐至德二年，洞庭侧有人穿池得石锺，有古篆文，黄帝时乐器也。永奉二年，巴陵令康通中得采药人石季德於洞庭乡采药得古锺，上有篆，岳州刺史李萼进之。可明《庄子》所谓黄帝於洞庭张乐，诚不妄也。黄帝将会神灵於西山之上，乃驾象车六交龙，毕方并辖，蚩尤居前蚩尤，旗也，风伯进扫，雨师洒道，凤凰覆上。乃到山，大合鬼神。帝以号锺之琴，奏清角之音师旷善於琴，晋平公强请奏角弄，师旷不得已，一奏，云从西北起；再奏，大风起，大雨作。平公惧而成疾焉，登昆仑之灵峰，致丰大之祭，以诏后代，斯封禅之始也。于时有神人西王母者，太阴之精，天帝之女也。人身虎首《山海经》曰虎颜，一云虎色豹尾，蓬头戴胜，颢然白首，善啸。石城金台而穴居，坐于少广之山，有三青乌常取食。此神人西王母，慕黄帝之德，乘白鹿来，献白玉环。又有神人自南来，乘白鹿，献皂，帝德至地租也乃出。黄帝习乐以舞众神，又感玄鹤二八，翔舞左右。帝于西山尝木果，味如李，状如棠，花赤无核，因名沙棠。食之，御水不溺。帝立台於沃人国西王母之山，名轩辕台。帝乃休于冥伯之丘，昆仑之墟，帝游华胥国伏羲生于此风，伏羲母，此国人。复往天毒国居之，因名轩辕国后来日天竺，去长安一万二千里。占史考日在海外，妄也。又西至穷山女子国，北又复游逸于昆仑宫赤水。北及南望，还归而遗其玄珠，使明目人离娄求之不得，使罔象求而得之。后为蒙氏之女奇相氏窃其玄珠，沉海去为神玄珠喻道，蒙氏女得之为水神。蜀梼杭云：成都府有奇相之祠。唐英按古史震蒙氏之女窃黄帝玄珠，沉江而死，化为此神。上应震宿，旁及牛宿。郭璞《江赋》曰：奇相得珠而宅仲。今江碛庙是也。帝巡狩，东至海，登桓山，於海滨得白择神兽，能言，达於万物之情。因问天下鬼神之事，自古精气为物，游魂为变者，凡万一千五百二十种，白择言之，帝令以图写之以示天下。帝乃作辟邪之文以祝之。帝周游行，时元妃嫘祖死於道，帝祭之以为祖神。令次妃模母监护於道，以时祭之，因以模母为方相氏向其方也，以护丧，亦曰防丧氏。今人将行设酒食先祭道，谓之祖饯。祖，送也。颜师古注《汉书》曰：黄帝子为道神。乖妄也。崔皇四人《月令》复曰黄帝之子，亦妄也。皆不得审详，祖，嫘祖之义也。黄帝以天下大定，符瑞并臻，乃登封泰山，禅于亭亭山太山下小山也。又禅于几几山，勒功於乔岳，作下时祭炎帝，以观天文，察地理，架宫室，制衣服，候气律，造百工之艺。累功积德，故天授舆服斧铁，华盖羽仪，天神之兵。黄帝着轩舆之铭，帝以事周毕，即推律以定姓孔子、京房皆行此事，纪锺甄声。帝之四妃嫘祖、摸母、费修、女节是也，生二十五子，得姓者十二人一云十三人：姬、酉、祈、己、滕、箴、任、苟、僖、诂、旋、依《史记》云六十一姓，惟厘一姓不同。所云黄帝姓公孙者，十八代合一千五百年，其十二姓十三代合一千七十二年。史又云十二姓，德、专不记录，示不可也。姬、祁、滕、任、僖、诂，皆有德有名者也。所云黄帝姓公孙，虽古史相传，理终不通。且黄帝生熊长於姬水，祇合以姬为姓氏。周武王称黄帝十九代孙姬姓之后，即黄帝姬姓，非也。且周真五等诸侯，以公侯伯子男，诸侯子孙多称公孙，言公之子孙也，故连公子为姓者，且更有八十五氏，皆非黄帝时人。黄帝九子，各封一国潘安仁诗言之，未知其原。元妃嫘祖生二子，玄嚣、昌意，并不居帝位。玄嚣得道，为北方水神，昌意居弱水，弟少昊，黄帝之小子也，帝妃女节所生，号金天氏，后即帝位。黄帝之女溺於东海，化为乌，名精卫，常衔西山木石以烟东海。昌意娶蜀山氏之女，生颛顼，居帝位，号高阳氏，黄帝之嫡孙也。黄公托拔，昌意之少子也，封北土以黄帝土德，化俗以土为拓，以君为拔，乃以拓拔姓。禺强，黄帝之胤，不居帝位，亦得道，居北方为水神。少昊有子七人。颛顼时以其一子有德业，赐姓曼氏，余不闻。黄帝以天下既理，物用具备，乃寻真访隐，问道求仙，冀获长生久视，所谓先理代而后登仙者也。时有育子为陶正，有神人过，教火法，出五色烟，能随之上下，道成仙去，往流沙之所食飞鱼，暂死二百岁更生，作沙头颂曰：青叶灼烁千载舒，万龄暂死饵飞鱼。有务光子者，身长八尺七寸，神仙者也至夏时无凛，养性鼓琴，有道寿永者。有赤将子舆，不食五谷，啖百草而长年尧时为木工，能随风上下即已二千岁矣。有容成公，善补导之卫，守生养气，谷神不死，能使白发复黑，齿落复生。黄帝慕其道，乃造五城十二楼，以候神人。即访道游华山、首山，东之泰山。时致怪物，而与神仙通接。访神人於蓬莱，回乃接万灵於明庭、京兆、仲山、甘泉、寒门、谷口在长安北甘泉云阳。黄帝於是祭天圆丘，将求至道。即师事九元子，以地皇元年正月上寅日，斋於首山在河中东蒲圾县。复周游以访真道，令方明为御，昌寓胶乘，张若、谬廖导焉谬音习，廖舒氏切，一作朋，昆合滑稽从车。而至襄城之野，七圣俱迷。见牧马童子，黄帝问曰：为天下若何？童子曰：理天下何异牧马，去其害马而已。黄帝称天师而退。至于园丘，其国有不死树，食其子与叶，人皆不死。有丹峦之泉，饮之而寿。有巨蛇害人，黄帝以雄黄却逐之，其蛇留一时而反《外国记》云：留九年也。帝令三子习服之，皆寿三百岁。比到洪堤，上具茨山在於阳翟，见大院君密县大陈神也，又见黄盖童子，受神芝图七十二卷。适中岱，见黄子中，受九茄子方一云至空同之山，见中黄真人。一云其方原州有空同之山。应邵云陇右，非也。登崆峒山，见广成子问至道庄子作空同山，司马彪注云：空同，当斗下之山也。一云在梁国虞城东三十里是也。一云天下空同山三，汝时空同山乃黄帝问道处。一云陇右空同山，正黄帝问道之所，今山上有问道宫，山下有轩辕观存焉。觉黄帝见广成子问至道，亦非止一处，后皆名空同，今并存之广成子不答。帝退，捐天下，筑特室，藉白茅，问居三月方往。再问修身之道，广成子乃授以《自然经》一卷。黄帝舍帝王之尊，托豭豚之文，登鸡山，陆王屋山，开石函，发玉岌，得《九鼎神丹注诀》。南至江，登熊湘山熊山在召陵长沙也，湘山在长沙益阳县，往天台山，受金液神丹。东到青丘山，见紫府先生，受《三皇内文》大字《抱朴子》云有二十卷，以劾召万神。南真五芝玄涧，登园珑，荫建木观，百灵所登降，采若乾之芝一云花，饮丹峦之水。南至青城山，礼谒中黄丈人。乃问登云台山，见育先生，受《龙娇经》。问真一之道於中黄丈人，丈人曰：子既君海内，复欲求长生不死，不亦贪乎。频相反复，而复授道，帝拜谢。讫，束过庐山，祠使者以次青城丈人。庐山使者秩比御史，主总仙官之道，是五岳监司也。又封港山君为九天司命，主生死之录。黄帝以四岳皆有佐命之山，而南岳孤特无辅，乃章词三天太上道君，命霍山为储君，命潜山为衡岳之副以成之。时参政事，以辅佐之。帝乃造山，躬写形象，以为《五岳真形图》。黄帝往炼石於缙云堂，於地炼丹。时有非红非紫之云见，是曰缙云，因名缙云山。帝藏《兵法胜负之图》《六甲阴阳之书》於苗山。黄帝合符瑞於釜山，得不死之道。奉事太一元君，受要记修道养生之□法於玄女，素女受还精补脑之卫。玄女授帝如意神方，即藏之崆峒山。帝精推步之术于山稽力牧，着体用之诀於岐伯雷公，讲古候於风后先生。黄帝得玄女授《阴符经》义，能内合天机，外合人事。帝所理天下，南及交肚，北至幽陵，西至流沙，束及蟠木。帝欲弃天下，曰：吾闻在宥天下，不闻理天下。我劳天下久矣，将息驾於玄圃＇以返吾真矣。黄帝修舆封禅礼毕，采首山之铜，铸九鼎於荆山之下，以象太一。於州是鼎，神质文精也。孙寿三百六十岁，入九疑山仙去。后三千六百岁，尧理天下。洪水既甚，人民垫溺，禹念之，乃化生於石纽山。曰：女狄暮汲水，得石子如珠，爱而吞之有娠，十四月而生子。及长，能知泉源，乃赐号禹，后人称日神禹是也今石泉军石纽。金简玉字，黄帝之遗诚也。帝又以所佩灵宝五符真文，书金简一通，藏於宛委之山。帝尝以金铸器，皆有铭题上古之字，以记年月。或有祠也，时有熏风至，神人集，成厌代之志。即留冠剑佩乌於鼎湖极峻处昆仑之上，立馆其下，昆仑山之轩辕台也。时马师皇善医马，有神通之妙思。有龙下於庭，伏地张口，师皇视之曰：此龙病求我医也。师皇乃引缄於龙口上下，以牛乳煎甘草灌之，龙病愈，师皇乘此龙仙去。黄帝闻之，自择日卜还宅升仙之日，得戊午。果有龙来，垂胡髯下迎，黄帝乃乘龙与友人无为子及臣僚等从上者七十二人，小臣不得上者，将龙髯拔阴及帝之弓。小臣抱其弓与龙髯而号泣，弓因曰乌号，铸鼎之地后日鼎湖。其后有臣左彻，削木为黄帝像，率诸侯朝奉之。臣僚追慕罔极，或取几杖立庙而祭，或取衣冠真墓而守，是以有乔山之－冢，黄帝曾游处皆有祠。五百年后，乔山墓崩，惟剑与赤乌在焉，一旦亦失。黄帝居代总一百二十年云云，在位一百五年。自上仙后，升天为太一君，其神为轩辕之宿在南宫。黄龙之体象后来享之，列为五帝之中方君，以配天。黄帝土德，中央之位，以主四方，以镇星配为子，名枢纽之神，为佐配享於黄帝。帝之子少昊，名挚，字青阳，号金天氏，居帝位八十一年帝王世纪工石八十四年，刘恕作外纪，无少昊，都曲阜今兖州。子孙相承共四百年。黄帝之孙颛项，号高阳氏，母蜀山氏所生，有圣德，居帝位七十八年世纪云八十四年，外纪一同，寿九十八岁，都商丘濮阳今濮州，颛顼以来，以所兴之地为名。帝誉高辛氏，黄帝之曾孙也黄帝子玄嚣生娇极，娇极生高辛也。帝誉生而神灵，自言其名，居帝位七十年外纪云七十五年，都偃师今亳州河南；寿一百五岁外纪云寿一百岁。帝尧陶唐氏，黄帝之玄孙，帝誉之子也，姓伊祈，字放勋。兴於定陶，以唐侯为帝齐阴定陶，又云定州陶县，都平阳今冀州，在位七十年，寿一百一十八岁考之尚书，当是七十三年在位。一云尧十岁即帝位，在位七十载。将逊，试舜三载，传位与舜。又二十八载，乃姐落，当是一百一十七岁。外纪：在位九十八年；寿一百九十八岁。帝舜有虞氏，黄帝九代孙，姓申屠一云姓姚，摄一帝位三十年，正居位五十年，寿一百一十二岁《外纪》：在位五十年，寿一百一十岁。《史记》云舜年六十二代尧，践帝位三十九年，寿正一百岁。一云舜生三十征庸，三十在位，服丧三年，其一在三十之数，马天子五十年，凡寿一百一十岁，都蒲圾今河中府。夏禹亦黄帝之玄孙也，姓姒，居帝位，都安邑今蒲州，在位九年。子孙相承，共四百三十二年外纪同。按《遁甲卤山图》日禹，得道仙人也。古有禹，女娲十九代，知吉知凶，知存知亡，怜经能重，能息能行，不灼而沸，不汲良彻卜中生五味，真神物也。黄帝炼九鼎丹服之，逮至炼丹成，后以法传於玄子。此道至重，盟以诚之。帝以中经所记，藏於九疑山，东号委羽，承以文玉，覆以盘石其书山下江边有大禹庙，《世纪》云：孙钠有莘氏臆，胸折而生禹於石纽，六月六日生，群人常以是日黑修操享。殷汤，黄帝二十代孙黄帝子玄嚣生桥玄，桥玄生高辛，高辛生契，又十主腻彼，即天乙为殷王汤也，姓子，居帝位，都亳今亳州，在位一十三年。子孙相承，共六百丰十三年外纪萃作六百二十八年。周发，黄帝二十二代孙，姓姬黄帝孙颛顼，以黄帝居姬水，姓姬。故帝誉子后稷亦姬姓，又十六代发为风武王，居帝位六年，都镐京今永兴，后平王迁洛邑。子孙相承，共八百七十二一年外纪年谱差多作九百二十七年。黄帝子孙，各得姓於事。帝推律定姓者十二具在前，九子各封一国，总三十三氏，出黄帝之后。《先天纪》云：子孙相承，凡一千五百二十年世纪云一千二百五十年。
　　臣道一曰：轩辕屈黄帝之尊，礼七十二师，然后垂衣裳而天下治。当是时也，君明臣良，民淳俗朴。以有天下而不耻不问，是故神人悉愿归之，民到于今称之，此后世所以有黄帝王霸之品者，於此乎可见矣。《道德经》曰：是以圣人处无为之事，行不言之教，万物作焉而不辞，生而不有，为而不侍，功成而弗居。夫惟不居，是以弗去。岂非轩辕之谓乎。
　　历世真仙体道通镒卷之一竟
　　历世真仙体道通鉴序
　　白海琼先生曰：晋抱朴子作《神仙传》，所纪千有余人。刘纲法师复缀一千六百为《续仙传》，宋朝王太初集仙者九百人为《集仙传》。宣和问考古校今，述所得仙者五万人，谓之《仙史》。盛矣哉、太上无为之教也，每观超俗至士，洁己高人，或孝子忠臣，或烈妇贞女，傲节於清虚之地，游心于玄妙之乡，欲隐晦以韬光，慕超凡而跻圣。故乃嚼浑沌，握洪蒙，饵日月之精，参天地之化，澡心而浴性，养素以存真。探虚无以为立鼎之根基，究妙有以为炼丹之药物。铅升汞降，赖水火以烹煎；虎跃龙腾，仗阴阳而制伏。故有金翁诧女之号，黄婆丁老之名，是皆修炼之秘事，升玄之密旨也。太上垂教，字曰金丹，得人则传，誓盟授受。其始也，炼精为气，炼气成神，炼神合道，以至旱阴剥尽，体变纯阳，身外有身，胎仙变化。方日丹圆九转，法契大成。以至积阴功而至三千，修德行而逮八百，太一符召，移居蓬岛之间；上帝诏征，飞步大罗之境。其次功行则四种尸解，百变神游，更且师资有殊有分，修习不一。或念经持咒，饮水吞符；或存思运用，咽津服气；或饵草木之药，或烹金石之丹。万法千门，总归一道，所谓处处垂杨堪击马，家家有路到长安。然惟内炼金丹，该括万化，如遵正路，如水朝宗。故凡尸解飞升，莫不由此超度。方其修炼之时也，忘世荣华，甘心寂澹，灰头垢面，破服弊衣。或露宿而雨眠，或松餐而涧饮，或和光而混俗，或厌世而避尘。散处山林，褊游湖海，宴息洞府，涉览世途。其庸辈凡流，轻耳贱目，耆以告稚，甲以谕乙：此贫道人也，此丐子流也。近之者转身，睹之者回盼，其有能尊而事之者，畿希，有如贵宦者恃圭爵以为高，富豪者怀金赀以为重。其笑而耻为之似者，纷纷皆是矣，及其潜功外修，精心内炼，乘云驭气，策空驾浮，名纪上清，身柄碧落，则谎冕屈尊而下拜，金紫仰慕而惊心。吁，吾於道又何损益哉。惟我元始天尊，在昔大浮黎土宝珠说经，都竟天人，廓散十方。当此之时，道浃群黎，恩沾万有，茂开劫运，启迪真风。逮至无上道君太上老君继演斯玄，迭振其化。暨我昊天上帝，符历开极，真道凝虚，梯级草仙，陶冷万类。白日飞升之士，尸解神变之人，自古迄今，益盛而益隆也。愚者一介渺微，苦耽玄学，欲希度世，颇厌俗纷。常观儒家有《资治通鉴》，释门有《释氏通鉴》，惟吾道教斯文独阙。白海琼先生之所谓传、所谓史，皆不见行於世问，因录集古今得道仙真事迹，究其践履，观其是非，论之以大道而开化后人，进之以忠言而皈依太上，务遵至理，不诧虚文。但真仙玩世，显少隐多，其所留名，百不逮一。且传记行藏每有闻见之先后，踪迹变化难以次序而铺舒，是故不可例世问作史编年纪事论也。如得一名真仙证道，须是详审校定，严行笔削，不敢妄书。庶几剖判仙凡，垂名者贵，人问天上普见愚衷，惟万劫至人上士鉴之焉。编成，名之日《历世真仙体道通鉴》。浮云山圣寿万年宫道士臣赵道一再拜焚香谨序。
　　传闻异辞，所传闻异辞。死神仙狡脍，或亡氏名，变氏名，不可知。如张子房传黄石公即赤松子，赤松子即圯上老人，圯上老人即四皓，四皓即东海君，束海君即力士。人自不悟，当时若非此一老人变化，岂有平沙旷野能自蔽并蔽力士，又岂有路傍兵革，问有四老同处，为上所知，而人无闻焉。从是而推，八公能老能少，眇道士遽如许，遽如许，皆意生身，一一不足怪。又从是而推，《真诰》所称圣贤忠孝，文人才士，古今一气，有随化而无诚死。盖天地，一□人之身也；吾天地之身也。尝欲效班孟坚人名表谱，轩辕以来，得道之士虽有精有赢，有真有伪，然此为天仙，此为地仙，此为柄隐，如此而修炼成。如此而服食效，如此而无成与不幸。可师可慕，可警可惧，不得於其萃，则得於其类。如赵文子冠而受教，如诸菩萨一时对佛说法，至言满眼，诸门洞开，要为有益於无穷无量，非特记姓名事迩而已。古瑞赵全阳高士，乃能会聚刘子政、葛稚川至近年诸书，罢精竭力，朱窠细字，如虫蚀叶，不可为万计。虽传闻所传闻异，而大略具是矣。予因是又见北方所谓作者，皆不为诡怪方技与不可知，而自不可及，殆真教也。有蠹鱼者，不可谓知。然得仙字食之如发人者，得其发食之亦仙。全阳寤寐，是间食仙也。多矣，非直蝉比也，傥得其一发，足与老仙共传。敬哉，吾题是集，为顾将军人物点眼。凡质已飞，复欲疑武陵人云，我则不暇。甲午五月庐陵刘辰翁书。
　　自昔得仙者皆云名应图史，此图史在天上地下，名山洞府，不系世问。《度人经》言：元始说法始青天中，十方无极无量品至真大神无鞅之众，浮空而至。日无极，日无量，日无鞅数众，正犹佛书说三世十方河沙数，百千万亿那由他。不可说，不可说。诸佛菩萨欲人人而往名姓，字之竹帛，殆不堪纪。更生《列仙》，始赤松，终玄俗，上不及黄帝。稚川《神仙》，始广成，至封君达，下不及晋代。沈纷《续仙》，谓人问得仙之人，犹千不得闻其一。《真诰》载杨君笔受地下主者，谓有职位粗相识，其无位者不可一二尽知。如此，散者无限数也。要知，玄间有仙籍，人问有史籍。人不能知仙，仙不求闻於人，故数目悬而详略异耳。浮云山道士赵全阳，着仙鉴编纂，详考订核，可谓仙之董狐矣。抑余有疑焉，稚川传淮南王八公事甚伟，谓汉史秘之可矣，更生父德治淮南狱，得鸿宝《枕中书》，诵之以为奇，及着《列仙》，乃槟淮南八公而不列。江乡问相传旌阳事逊，焜曜耳目，及考《真诰》，载诸许真冑家世谱系、讳行伯仲君草从，上自司徒、下至虎牙玉斧，独一语不及旌阳，名不挂谱。《真诰》作於梁，距束晋不远，未应堕史之阙文，良可为怪。今全阳所纪，刘安、许太史风绩，相望於《列仙》、《真诰》，得无问然否？若天真列圣玄间地位已在经藏，若存之仙鉴之目，反似挂一漏万，一一具述，不可胜书。全阳笔削间试重思之，关逢敦胖。岁三月中渐中斋叟邓光荐书于本一庵。
　　旧见儒家有夫子礼文，史四明斥之曰：尊之乃所以小之。此考亭所以於白鹿洞亦不欲塑夫子像，止於祭时设位也。然夫子世系竟未有过而问者，此止斋老因观复实录，重为儒教感也。浮云山道士赵全阳编《仙鉴》，可谓能人所不能者。敢问夫子非海上广桑山主宰邪，此载之韩况传，列之金录醮位者，君重遗之，何也？岂君所编施仙名存者即孔门三千之徒，而夫子之尊固已隐於辞之所不及邪？噫，尘尘剎剎玉皇身，总入无边明镜裹。请以斯语为君赞云。
　　进表
　　臣道一言：伏以大道无为，先天地之始；真仙垂教，一旦今古以同。爰自三皇以前，世代绵邈，结绳为政，无文字之可稽。逮至伏羲氏，始立书契，后世则而效之。而历年滋多，竹简湮没，太古之事，后世十不得闻其一。人心不古，深可叹也。赖有太上之化身，历世出而阐教。是以世降俗末之际，犹存还淳返朴之风，不亦伟欤。臣道一诚惶诚恐稽首顿首，恭惟太上昊天金阙至尊玉皇上帝陛下，真常湛寂，智慧妙圆，作三界之师尊，总十方之玄范，永弘至道，无量度人。臣不揆愚昧，采摭经传所载，得上圣高仙真修实行之可纪者，编为《历世真仙体道通鉴》一部。于以公评论於道德，于以揭仙圣之范模，用显真宗，赞扬大化，将昭先觉，变诏方来。但真仙住世，每隐景潜形，远化莫测，留名於传记者，百不得一焉。请以浅近之见，为陛下陈之。谓如三清之境，十方诸天，海上神山，海外五岳，天真上帝，真人神王，威如雷霆，朋如星斗，皆莫不有攸司。而《度人经》所谓十方无极无量品至真大神无鞅数众，有非人世之所能尽述。今据真经所载。前列高真上圣数位以举纲维；其次羲农轩三皇之世得真仙名於世者数十人，以显天人交通之始。自三皇以降，虽真仙脉络传授接踵於其问，然多尚隐逸，不立文字，其声迩亦问闻於人。今自历五帝三代，得真仙名於世者几百人，然亦不能究其出没变化之详尽。逮至殷周，太上复化身下降，大道阐扬，故自历秦汉三国大晋南北朝隋唐五代宋朝，中问垂教立法，莫盛於此o．然而洞天福地，朝市林泉，或和光同尘，或隐形韬边，有传记之所不能尽载，耳月之所不能周知，所得真仙名於世者几千人而已。外如世人之感遇，或飞仙下降，或神仙戏游，隐姓潜名，倏忽遐迈者，多不与笔。所编者，特真仙躬行践履之接於人之闻见者尔。然而绵历今古，编载岂无差讹；臣赋禀凡愚，述作岂无谬戾。伏冀陛下察其微个，念其向慕而省览焉。然后颁付人间，以为方来证真仙子之监戒，此臣区区之至愿也。臣干冒天威，不胜战栗，所以编成《历世真仙体道通鉴》，谨奉表陈进以闻。臣道一诚惶诚恐稽首顿首谨言。
　　浮云山圣寿万年宫道士小兆臣赵道一上表
　　历世真仙体道通鉴卷之二
　　通玄天师
　　通玄天师一号玄中大法师，在天、皇时出《洞真经》一十二部，以无极大道下教人问。
　　有古大先生
　　有古大先生於地皇时出《洞玄经》一十二部，化人以无上正真之道。
　　盘古先生
　　盘古先生在人皇时出《洞神经》一十二部，化人以太平无为之道。
　　郁华子
　　郁华子在必牺时降于田野，授《天皇内文》。又降河图八卦之文，教人以顺性之道。一号宛华，称田野子，作《元阳经》三十四卷。
　　广寿子
　　广寿子在祝融时降于恒山，授《人皇内文》，教人以安神之道，俾陶铸为器，以变生玲。一号传豫子，作《按摩通精经》九十卷。
　　大成子
　　大成子又号传豫子，在神农时降於济阴，授《地皇内文》，教人以好生之道，俾播殖谷果以代烹杀，和合方药救疾养性。一云作《太一元精经》三十六卷。
　　广成子
　　广成子居崆峒之山石室之中，黄帝闻而造焉，曰：敢问至道之要。广成子曰：尔治天下，云不待族而雨，木不待黄而落，奚足以语至道哉。黄帝退而闲居，三月复往见之，膝行而前，再拜请问治身之道。答曰：至道之精，窈窈冥冥。至道之极，昏昏默默。无视无听，抱神以静，形将自正。必静必清，毋劳尔形，母摇尔精，乃可长生。慎内闭外，多知为败。我守其一而处其和，故千二百年未尝衰老。得吾道者上为皇，失吾道者下为土。予将去汝，入无穷之问，游无极之野，与日月齐光，与天地为常，人其尽死，我独存焉。乃授帝《阴阳经》黄帝纪云：授《自然经》。一号力默子，作《道成经》七十卷。
　　臣道一曰：广成子谓我守其一而处其和，故千二百年未尝衰老。《道德经》曰：昔之得一者，天得一以清，地得一以宁，神得一以灵，谷得一以盈‘，万物得一以生，侯王得一为天下正。其殆以此乎。广成之意，欲轩辕抱一为天下式而已。厥后轩辕得道，白日升天。后世帝王，卒未能及，广成之功妙矣哉。
　　随应子
　　随应子一号太极先生，在少嗥时降于崆峒山，说《庄敬经》，教以顺时行令。
　　赤精子
　　赤精子在颛顼时说微言经，教以忠顺之道。《南岳总圣集》云：芙蓉峰今有传经坛，晋咸和中，山南见数童子与群白鹤游翔其上。
　　录图子
　　录图子在帝誉时降于江湄，说《黄庭经》，教以清和之道。又命九天真王、三天真皇执八光之节，景云之符，下牧德台，授帝誉以九天真灵、三天宝符。上以奉天使，二仪无遗，下以营人，使年命无坠。帝乃祭天於北河之坛，藏符於锺山之峰。后升天为玄宫真人。录图子是时传道与赤松子、被衣子、王倪、啮缺。一云作《黄庭经》五十卷。
　　务成子
　　务成子在唐尧时降于姑射山，说《玄德经》，教以谦逊之道。一云作《政事宣化经》四十卷。
　　尹寿子
　　尹寿子在虞舜时降于河阳，说《道德经》，教以无为之道。又传道与彭祖。一云作《通玄真一经》七十卷、《道德经》千二百卷。
　　真行子
　　真行子一号育真子，在夏禹时降于商山，教以勤俭之道。授《九畴书》，又命宛委之神玄夷使者授禹玉书灵宝五符、治水真文及呈步劾召鬼神之法。玉笋山太秀法乐洞天，即授禹灵宝真文之所，遗迩存焉。今太湖中洞庭山林屋洞天，即禹藏真文之所。一名包山，昊王阖问十二年正月登包山之上，命稳者龙威丈人入包山之洞究其探远，见金城玉屋，题日天后别官太阴之堂。於玉室几上得《素书》一卷，凡一百七十四字而还。阖闻不识其书，使使问仲尼云□．赤乌衔书以授於王。仲尼日：吾昔游於西海之上，闻童谣曰：昊王出游观震湖，龙威丈人名隐居，北上包山入灵墟，乃造洞庭窃禹书。天帝大文不可舒，此文长传百六初，今强取出丧国庐。丘按谣言，乃龙威丈人洞中得之，赤乌所衔，非丘所知也。昊王惧，复归其书。一云夏禹时出为师，号季子肯，作《元始经》四十六卷，复作《妙乐经》七十卷，复作《德戒经》三十卷。
　　锡则子
　　锡则子在商场时降於僭山，说《长生经》，教以恭爱之道。今潜山天祚宫前龙堂之址，即其所也，一号锡寿子，或称戒子肯，作《道元经》七十卷。
　　燮邑子
　　燮邑子亦称赤精子，降于岐山之阳，说《赤精经》，教以仁信之道，西伯闻之，召为守藏史。
　　育成子
　　育成子，周武王克商践祚以守藏史迁为柱下史，作《游玑，经》。一云周武王时出为师，号郭叔子，亦称续成子，或号天老公，复称为老君。乍为常人，乍为柱下史，作《长生经》三十卷，以授于王。
　　经成子
　　经成子，周成王时为柱下史，说《广化经》，文以道授周公旦。乃退而闲居，因出游西极大秦、竺乾等国，号古先生。
　　郭叔子
　　郭叔子，周康王时为柱下史。
　　历世真仙体道通鉴卷之二竟
　　历世真仙体道通鉴卷之三
　　赤松子
　　赤松子者，神农时雨师，服水玉以教神农，能入火自焚。至昆仑山，常止西王母石室中，随风雨上下。炎帝少女追之，亦得仙俱去。至高辛时，复为雨师，今之雨师本是焉。《丹台录》云：为昆林仙伯，治南岳山。《抱朴子》云：赤松子以玄蛊血渍玉为水而服之，故得乘烟上下也。玉屑服之与水饵，皆令人不死，
　　南封子
　　育封子者，黄帝时人也，世传为黄帝陶正。有人过之，为其掌火，能出五色烟，久则以教封子。封子积火自焚，而随姻气上下。视其灰烬，犹有其骨，时人共葬於育北山中，故谓之育封子焉。育封先生柄於蜀之青城山北岩，黄帝师焉，请问三一之道，先生曰：吾闻天真皇人被太上劫，近在峨媚，达三一之源，可师而问之也。因以《龙跚经》、授黄帝。黄帝受之，能策云龙以游八极，乃筑坛其上，拜宝君为五岳真人。使川岳百神清都受事，乃入峨媚北岩，受皇人三一之道。周旋海岳，车辙存焉。又云『黄帝封育君主五岳，上司岳神，以水报刻漏於此，是谓六时水，阴时即飘然而洒，旸时即无。
　　马师皇
　　马师皇者，黄帝时马医也．’知马形气死生之诊，理之辄愈。后有龙下，向之垂耳张口，师皇曰：此龙有病，知我能理。乃缄其唇下口中，以甘草汤饮之而愈。后数有疾龙出其陂，告而治之，一旦龙负而去。
　　赤将子舆
　　赤将子舆者，黄帝时人。不食五谷，而瞰百草华。至尧时为木正，能随风雨上下。时与市中货缴，亦谓之缴父。
　　渥佺
　　雇佺者，槐山采药父也。好食松实，形体生毛，长数寸，两目更方，能飞行，逐走马。以松子遗尧，尧不暇服也。松者。简松也。时人受服者皆至二三百岁焉。
　　方回
　　方回，尧时隐人也。尧聘以为闲士，炼石云母粉，亦与人民之有病！莺隐於五柞山中，夏启末为官士，为人所劫，闭之室中，从求道。回化而得去，更以方回印封其户。时人言得回一圆泥涂门户，终不可开。
　　钱铿
　　镶铿，帝颛顼之玄孙。因进雉羹於尧，尧封於彭城，后谓之彭祖。有子二人，长名武，次名夷，其所隐山，后人名日武夷山。一云虞舜时尹寿子传道与彭祖，一云签铿即彭祖。有导引卫，有疾则闭气以攻所患，运行体中，下达指末，即体如常。云上士异床，中士异被，服药百裹，不如独卧。人集其术为《彭祖经》。《列仙传》云：彭祖历夏至殷末，八百余岁。常食桂皮，善导引行气。历阳有彭祖仙室，前世梼请，风雨莫不报应，常有两虎在祠左右，祠讫，地即有虎迩，云后升仙而去。一云铿隐山中，纶竹为户，餐松为粮，能乘风御气，腾身踊空。至殷之末世已七百余岁，后七百七十七岁解化。赵次公云：徐州彭城县以彭祖而得名。按。《寰宇记》：殷之贤臣彭祖，颛帝玄孙，至殷末寿七百六十七岁，今墓北故邑号大彭。《庐山名贤传》云：彭铿曾过彭蠡之滨，造其名岳，今庐山是也。遍游洞府以窥圣迩，已而把钓於台上，双鲤化为双龙，冲天而去。或云今江滨有钓鱼台，本彭祖遗边也。
　　啸父
　　啸父，冀州人，少在西周市上补履，数十年人不知也。后奇其不老，好事者造求其卫，不能得，惟梁母得其作火法。临上三亮山，与梁母别，列数十火而升天。西邑多奉祀之焉。
　　师门
　　师门者，啸父之弟子也。亦能使火，食桃李葩。为夏孔甲龙师，孔甲不能顺其心意，杀而埋之野外。一日一风雨迎之，讫则山木皆焚。孔甲杞而祷焉，还而道死。
　　按刘恕《通鉴外纪》云：孔甲好鬼神之事，不务修德，诸侯多叛。时天降乘龙有雌雄，孔甲不能食而未获。豢龙氏、陶唐氏既丧，其后有刘累学扰龙於豢龙氏，事孔甲，能饮食之。夏后嘉之，赐氏日御龙，以更豕韦之后。龙一雌死，潜酝以食夏后。夏后享之，既而使求之，累惧而迁于鲁县。据道一之见，刘累恐即是师门，未审是否，因注於下，以俟后之高人讨论。
　　臣道一曰：师门得道而仕於有夏，遇君之不幸也。孔甲始则杀而埋之，终则感悟而杞之，卒还而道死，是犹孙策杀干吉而创裂，姚苌斩王嘉而寻亡。然王嘉即逢於陇右，干吉复见於镜中。师门旦迎於风雨，於道何损焉。为人上者，可不谨诸。使有道之尊贤乐士，宁得有此。《道德经》曰：奈何万乘之主而以身轻天下，轻则失臣，躁则失君。此之谓也。
　　务光
　　务光《庄子》务光作瞥，夏时人。耳长七寸，好琴，服蒲韭根。商汤伐桀，因光而谋，光曰：非吾事也。汤曰：孰可？曰：吾不知也。汤曰：伊尹如何？曰：强力忍垢，吾不知他。汤既克桀，以天下让於光，曰：智者谋之，武者遂之，仁者居之，古之道也。吾子胡不遂之，请相吾子。光辞曰：废上非义也，杀人非仁也。人犯其难，我享其利，非廉也。吾闻非义不受其禄，无道之世不践其位《庄子》位作土，昆於尊我，我不忍也。遂负石自沉寥水《庄子》云庐水，司马作卢水，在辽东西界。一云在北平郡界。已而自匿。后四岁至武丁时，复见。武丁欲以为相，不从。武丁以舆迎而从，逼不以礼，遂投河浮山，后游尚父山。
　　臣道一曰：太朴既散，而后有汤誓之师，呜条之战，傥非有道至人出於其问，则千载而下纲常荡然矣。以务光折汤之非，明君臣之分，至於负石沈水，处生死之际，不改其操，其所以立万世忠义之标杓者，端在於此。其后有盟津之会，伯夷叔齐叩马而谏，饿死首阳，岂非本於光之道欤。《道德经》曰：国家昏乱有忠臣。愚则曰：其不幸而有昏乱也，其亦幸而有忠臣也。
　　仇生
　　仇生者，不知何许人，汤时为木正三十余年，而更壮。皆知其寿人也，咸共师奉之。其人云常食松脂，在乡北山上自作石室。祠之。
　　容成公
　　容成公者，自称为黄帝之师，见周穆王。善补导之事，炼精於玄牝。其要谷神不死，守生养气，发白反黑，齿落更生，事与老子同。亦云老子师之焉。或曰容成公得御女之卫，握固不泄，还精补脑。今不取此说，盖后世谬相继也。
　　臣道一曰：《道德经》曰：谷神不死，是谓玄牝。玄牝之门，是谓天地根。绵绵若存，用之不勤。夫得是道者上为仙，失是道者下为鬼。容成公得此道，众妙之门也。后世不得其道，而流於傍蹊曲径，抑末矣。又极而至於为御女之卫，乃托容成公以为辞，误也。
　　吕尚
　　吕尚者，冀州人也。生而内智，预见存亡。避纣之乱，隐於辽东四十年。西适周，匿於南山，钓於蟠溪，三年不获鱼。比问皆曰：可已矣。尚曰：非尔所及也。已而果得兵钤於鱼腹中。文王梦得圣人，闻尚，遂载而归。至周武王伐纣，尚作阴谋百余篇。服泽芝地髓。且二百年而告亡，有难而不葬。后子伋葬之，无尸，唯有《玉钤》六篇在棺中一万。
　　葛由
　　葛由者，羌人也。周成王时，好刻木羊卖之。一旦骑羊入蜀，蜀中王侯贵人追之上绥山。绥山在峨媚山西南，高无极也，随之者不复还，皆得仙道。故里谚曰：若得绥山一桃，虽不得仙亦足以豪。
　　范蠡
　　范蠡，字少伯，徐人也。事周，师太公望。好服桂饮水，为越大夫，佐勾践破昊。后乘轻舟入海，变名姓，适齐为鸦夷子。更后百余年，见於陶，为陶朱君，财累亿万，号陶朱公，复弃之口□卖药，后人世世识见之云。李元膺记范蠡学道於丽元山，属彭州。《二十四化志》云：范蠡於北郁山得仙。
　　那琉
　　那疏者，周封史也。能行气炼形，煮石髓而服之，谓之石锺乳，至数百年。往来入太室山中，有卧石状枕焉。
　　介子惟
　　介子推者，姓王名光，而无名，悦赵宣子，与游。晋人也。隐日一有黄雀在门上，晋公重耳异之，与出居外十余年，劳苦不辞。及还介山，伯子震晨来呼推曰：可去矣。推辞母入山中，从伯子常游。后文公遣数千人以玉帛礼之，不出。后三十年，见东海边，为王俗卖扇。后数十年，莫知所在。
</div>
    <div class="pagination">
<a href="历世真仙体道通鉴_page2.html">上一页</a><a href="历世真仙体道通鉴.html">1</a><a href="历世真仙体道通鉴_page2.html">2</a><span class="current-page">3</span><a href="历世真仙体道通鉴_page4.html">4</a><a href="历世真仙体道通鉴_page5.html">5</a><a href="历世真仙体道通鉴_page6.html">6</a><a href="历世真仙体道通鉴_page7.html">7</a><a href="历世真仙体道通鉴_page8.html">8</a><span>...</span><a href="历世真仙体道通鉴_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
