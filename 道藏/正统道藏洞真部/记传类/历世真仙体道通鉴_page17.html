<!DOCTYPE html>
<html>
<head>
    <meta charset="UTF-8">
    <title>历世真仙体道通鉴 - 第 17 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>历世真仙体道通鉴 - 第 17 页/共 19 页</h1>
    <div class="content">　　陈季卿者，江南人。举进士，至长安十年不归。一日於青龙寺谒僧不遇，憩於火合。有终南山翁亦候僧，偶坐久之，壁上有寰瀛图。季卿寻江南路，太息曰：得此归，不悔无成。翁对曰：何难，折阶前竹叶置图上渭水中，谓陈曰：注目於此即到矣。季卿熟视，即渭水，波涛汹涌，一舟甚大。恍然登舟，进棹极速。行次禅窟寺，题诗云：霜鹤呜时夕风急，乱鸦又向寒林集。此时辍棹悲且吟，独对莲华一峰立。明日次潼关，又题诗末句云：已作羞归计，犹胜羞不归。旬余至家，兄弟妻子迎见甚喜。信宿谓妻曰：我试期已逼，不可久留。乃复进棹，作诗别妻云：酒至添愁饮，诗成和泪昤。乃飘然而去，家人辈皆惊异之。倏忽复至渭水，径趋青龙寺，山翁尚拥褐而坐，僧犹未归。季卿谢曰：岂非梦耶？翁曰：他日自知之。经月，家人来访，具述其事，所题诗皆在。
　　丽谷
　　限谷累举进士，后忽如狂，市中枢吟云：一问茅屋，尚自修治，任狂风吹，连檐破碎，枓拱斜歌，看着倒也。墙壁作散土一堆，主人翁永不来归。后病死，及葬，发视但空棺耳。
　　鹿人
　　唐州有人猎於深山，射中一鹿，视之乃人也。呼猎者曰：我隋初隐此山，今日合死於子之手，但置我於石问。猎者诺之，遗巡而绝。猎人旬日再往，即亡其尸矣。
　　刘拣
　　刘拣，淄州人，有道之士也。布裘缁巾，诈为愚懵无知之状。养母甚孝，所居临池，一日一忽扶其母登山，是夕大水平地丈余，人始疑而异之。其后去城数里作窟室以居，别筑小室以居其母，朝暮惟出视母寝食，讫复还窟室默坐。坐是十余年，士大夫欲见者入窟室中相对，不交一谈，问亦不对，但云速修速修而已。母卒，营葬讫，一日一飞空弃去，不知所在。
　　白衣人
　　江陵李副使，因落第至华阴，见白衣人，曰：要知向后事否？乃书之分为三封，曰：急难则开。后五六举落第，贫甚，曰：仙兄书可开也。焚香启之，书曰：可於青州院前坐。副使遂往，少顷见主僧，曰松滋李长官识否？郎君酷似其貌。李曰：某先人也。僧曰：昔年贤先人有钱二千贯在此院，如负在心，今付郎君，予无事矣。遂载钱而归，数年不第，曰：此一生事，第二书可启也。书云：某年月日可西市按辔行坐。至日遂往，楼下有人云：主司侍郎要钱千缙与致及第。李郎上楼见之，面邀的约。明年果及第，后官至殿职副使。一日患心痛颇甚，遂启第三封曰：某年某月某日江陵副使患心痛，可处置家事。后两日而卒。
　　房州工人
　　房州竹山县阴隐客家浚井千余尺无水，工人扪壁，别一天地日月世界，署牌日天桂山。门内两童，皓齿鬓鬓，胱足未冠，问：汝胡为至此？工人具陈本末，须臾有诽衣传劫曰：以礼遣之。引泉洗浴，白泉漱饮，甘美似醉。行半日，有一国，其宫室皆金玉，城楼题云梯仙国。工人询曰：此国何如是？对曰：诸初得仙者，关送此国修行七十万日，然后至诸天，游玉京蓬莱，昆阅姑射。遂上山寻路，门人曰：汝来此顷刻之间已十数年，却出旧穴，应不可得，当奏请通天关钥匙，与卿归引上天门。须臾云问已在房州，询阴家，云：已三四年矣。工人自后不食五谷，莫知所在。
　　江叟
　　江叟善吹长笛，能作龙昤。后适闵乡玉盘豆馆道傍大槐树下寝，夜见一人数丈，曰：将谓槐畔钮麂，乃是瓮边毕卓。又指槐曰：荆山馆中二郎来看大兄。便闻槐上有人下来。候至凌明，到荆山馆中见庭槐十围，疑附神物，乃曰：某好道不逢师，树神有灵，乞与指教。神曰：但入刻山求鲍仙师，必获度世。叟入山，果遇仙师。令叟吹笛，一气清虚，五音激越，驱泉迸出，引鸦行低，槁叶辞柯，轻云出岫。仙师曰：子之艺至矣，但所吹者竹笛。今赠子美玉笛，吹三年，可致洞中龙，必获水丹吞之，便为水仙，无烦吾药，盖子有琴高之相尔。叟后三年岳阳寺楼吹之，果有龙化为人，持丹而来。叟受饵之，遂变童颜，入水不濡，乃成水仙。
　　洪志
　　道士姓洪名志，不知何许人也。少博学通经，兼明星纬医药之书，能极其妙。然未知名，或勉之趋权门以假借者，答曰：良金美玉不知以责卖之。竟不往。既而以身世梦幻，非坚牢物，乃出家为道士，遂隐庐山。常乘青牛往来，人谓青牛道士。居山草衣木食，勤行苦志。久之忽遇异人与处，授以神方。自是能明六甲，役使鬼神，变化万端，不可胜纪。一日遂及故里，手携一小篮，小人不知其有道也。或要之饮，尽罄盘飧，志遂於篮内取脯炙枣栗之物以供，坐人尽辄饱，取人皆厌餐，莫不惊而问之，志笑而不答。及宿旅舍，时天寒，人见其单服，又无他袁褥衣物之类，乃於户密窥其所为，见其於小篮内取枕褥覆卧，物物皆足，暨复携而出。於是人知其有道矣，皆曰：洪郎非若我辈。皆尊异之。后丹成仙去，人名其处曰青牛谷，坛场犹存焉。
　　桑俱凤
　　白鹿洞隐者姓桑名俱凤，不知何许人也，自称进士。阗茸性器，不近人情。尝寄闱州紫极宫，一日买堵肠充僎，就醋铛汲水洗涤。道士怪之，不借其铛釜，乃生瞰之。时冬夜斋堂唯施一榻，四面窗隙风霜切骨，俱凤乃脱布衫於架上，裸露酣寝，众人大骇。次至诸宫，谒南平王，一足草履，一只麻鞋，自号野人。或问《左传》藻摔转棒是何等物，答曰：以枣安盘，挥而食之。言论他皆仿此。后到江夏，依前狂率，节度使□简俾虞候褫之出界，至星子潭，遂踊身腾空而去。荆州客将奉使武昌，备见告报。自后又多在北地，每参谒，题膀云：庐山白鹿洞乡贡进士桑俱凤。人多戏之，竟莫知其所止云。
　　司马郊
　　道士司马郊一名凝正，一名守中，工不知何许人也。常游江上，披冠褐蹑屐而行，日可千里，衣服不改而常新，所为物撞竟无敢近之者。能诈死，以至青肿臭腐，俄而复活。尝止於池州开元观，自宣之歙，时有道士邵修默亦往歙，至城中约之与同行，修默避之，先往。至一镇戌方息於逆旅，而郊先至。修默隐身潜窥之，见郊入别店中，召主人与饮酒，旋即辱之。主人初敬谢，不得已而击之。既而互相殴击，郊忽踏於地，视之己死，体玲色变，一市聚观。乃集乡里缚其主人，检身责词，将送於州。时已向夕，欲明旦乃行。至夜半后，闻店中谊然曰：已失司马矣。人方悟郊诈死，乃释主人。修默明日乃行，至前百余里，诈问人曰：司马尊师何时过去？曰：今早已过矣。明日复行百里问之，曰：昨早已过。及到歙问之，亦然。每往来江上诸州，至一旅舍安泊，久之将去，告其主人曰：我所有竹器不能将行，取火焚之。主人阻曰：风高，且竹屋低隘，不可举火。郊不已，众共劝之，郊怒，乃发火於室中，持一大杖立於门侧，敢至者击之。郊有力，皆莫敢前。俄而火盛焰出於竹瓦之隙，众惶骇，既而火灭，郊竹器皆尽，所卧床皆专灼，而荐席无焦者。有朱翱为池州法曹，郊过诣之，谓朱曰：君色恶当病，我即去。君病中能呼我本名，当有所应。翱不之信，后十余日果然病热甚重，忽忆郊之言，意甚神之，因稽首思念垂佑。初，朱有病恶，见人在床前，有小吏陈某者，指使如意，令入室侍疾，亦叱去。家人于之外户，无得入者。至是，朱恍惚见陈某持一瓯药进，朱饮之，便觉意爽体佳，呼家人曰：适陈某所持来药甚效，当再将来服。家人惊曰：此不令入室，陈某安得至此？朱乃悟郊之垂佑也。自是朱病渐愈。郊尝居歙州某观，病痢困甚，众拟欲白官司，先以意问郊，郊怒曰：吾疾方愈，何劳若此为。而益笃，主观不得已乃口白县令，令使人候之郊，曰：长者何故知吾病也？来者以告郊，郊怒，忽起结束，径入山中，步行如飞。后十余日，持一大杖求主观将杖之，观道士共拜求救，乃兔。又至洪州市中，探买鲜食，小儿呼曰：。道士吃鲜。郊怒，以物击小儿，中额流血。巡人执郊送於虞候，虞候乃闻其名，方喜，劝说之。郊乃极口怒骂虞候，虞候忿，杖之数十。郊谓人曰：彼杖我十五可得十五日活，杖我十十日活矣。未几果然。自是入庐山居简寂观，无日不游览，虽探山峻岭人迩所不可到者，等闲一造如平地。后醉卧，数日弗起，临终置一杖於棺中，及葬，觉棺空，发之，惟杖在焉。
　　历世真仙体道通鉴卷之四十四竟
　　历世真仙体道通鉴卷之四十五
　　吕岔
　　先生吕垒，字洞宾，号纯阳子。世传以为东平人，一云西京河南府蒲圾县永乐镇人，即今河东河中府也。曾祖延之，仕唐，终浙东节度使。祖渭，第进士，德宗贞元中官至礼部侍郎，晚为潭州刺史。有四子。日温，字化光，官至衢州刺史。曰恭，岭南府判官。曰俭，为御史。日让，历太子右庶子。或曰终於海州刺史。先生乃让之子也。贞元十二年丙子四月十四日，生於林擒树下。少聪敏，日诵万言。至文宗开成二年丁巳，擢举进士。擢第时，年四十二岁，龙姿凤目，鬓发疏秀，金水之相。顶华阳巾，衣逍遥服。貌似张良，又似太史公之状。后因游庐山，遇异人，得长生诀。一云武宗会昌中，两举进士不第，因於长安道中，拟游华山。酒肆憩息，俄有一人，长髯碧眼，自西而来，亦憩此肆，遂与共炊。髯者亲爨，先生因就日负暄，不觉睡着，梦举进士，登科第，历任显官。奏对称旨，遂除翰苑，入台阁，擢侍从。俄拜执政。居朝三十余年。偶上殿应对差误，被罪。谪官，南迁江表。路值风雪，仆马俱瘁。一身无聊，方自叹息。忽然梦觉，髯者饭犹未熟。倏然笑曰：黄粮犹未熟，一梦到华胥。先生惊曰：公安知我有梦耶？髯者曰：公适来之梦，富贵不足喜，贫贱不足忧，大抵穷通荣辱，寿夭得丧，往古来今，皆如一梦。富贵则为好梦，贫贱则为恶梦。寿长则为好梦，夭折则为恶梦。如公适来之梦，诚好梦也。一失到底，转为恶梦，公备知之矣。贵即虚名，富犹孽火，金珠外物，子孙他人，一息不来，四大不顾，把甚物为坚固。即复题诗壁问，先生大悟，因拜曰：公真异人也，敢问贵姓，居何乡邦？髯者曰：吾乃天下都散汉锺离权也，居终南山。公若省悟，可从吾去。先生於是弃儒业而从游，师事之而得道。复於僖宗广明元年，遇崔公，传入药镜，即知修行性命，不差毫发。后多游湘潭岳鄂之问，人莫之识。尝题岳阳楼诗云：朝游北岳暮苍梧，袖裹青蛇胆气粗。三入岳阳人不识，朗吟飞过洞庭湖。外多有诗文留世，略见真常集。又着丹诀，演正论，述剑集，各有玄旨，以遗后学。后南游巴陵，西还关中，冲升於紫极山。一云历江州，登黄鹤楼，以五月二十日午刻升天而去，不知何年。其自作传云：吾乃京兆人，唐末累举进士不第，因游华山，遇锺离子，传授延命之术，寻遇苦竹真人，传授日月交并之法。再遇锺离，尽获金丹之妙。吾得年五十，道始成。第一度郭上鳌，第二度赵仙姑，法名何。二人性通利，吾授之以归根复命法。吾惟是风清月白，神仙会遇之时，尝游两浙、京汴、谯郡，身长五尺二寸，面黄白，鼻耸直，左眼下有一痣，如人问使者，箸头大。常着白栏衫，系阜翻，变化不可度，世言吾卖墨飞剑取人头，吾闻哂之。实有三剑，一断烦恼，二断贪啧，三断色欲，是吾之剑法也。世有传吾之神，不若传吾之法。传吾之法，不若传吾之行。何以见为人若反是，虽挽手接武，终不成道。先生自冲升之后，时降人间，化度有绿。学仙之士，出入隐显，不可测识。其先后游戏人问事迩，详载诸书。宋徽宗宣和元年七月二十八日劲封，告词云：朕嘉与斯民，偕之大道。凡厥仙隐，有载册书，司存来析，宠褒必下。吕仙爷匿景藏采，远边遐方，逮建福庭，适当茨舍，叹兹符契，锡以号名。神明不亡，尚鉴休渥。可特封妙通真人。及太元至元六年正月，褒赠纯阳演正警化真君。
　　臣道一曰：吕垒弃利斥名，逍遥物外，神示道化，疏绝尘凡。观其诗云：三入岳阳人不识，朗昤飞过洞庭湖。闻其风者悦之。《道德经》曰：知我者希，则我者贵。真吕垒之谓也。
　　施肩吾
　　施君名肩吾，字希圣，号华阳。睦之分水人。世家严陵七里濑。少举进士，习礼记，有能诗声。趣尚烟霞，慕神仙轻举之学。唐宪宗元和十五年，登进士第。主文太常卿李建，赋大羹，不和。诗早春残雪一榜，如姚康、元晦，后皆颇以诗文显，君独不仕，张司业籍赠之诗云：虽得空名不着身。又送束归诗，有折得高名到处闲之句。故希圣诗自谓元和进士，长庆隐沦者，盖登科之明年，改元长庆。希圣遂远引，不复来。文宗太和中，乃自严陵入西山，访道栖静真矣。初，希圣遇旌阳，授以五种内丹诀及外丹神方，后再遇吕洞宾，传授内炼金液还丹大道。於是终隐西山。今观西一里许为芭蕉源，沿山梯级而上，有书堂旧址，石室故在。希圣手植老柏，尚有一二存者。其所为诗文甚多，山中所传，未十之四。有得其告劝於严陵，云：观已刻之石。琼山白玉蟾跋《施华阳文集》云：李真多以太乙刀圭火符之诀，传之锺离权，锺离权传之吕洞宾。吕即施之师也。施有上足李文英。昔施君授李一十六字，世罕知者。一灵妙有，法界圆通，离种种边，允执厥中。予偶得之，故并以告胡栖真，使补其遗云。杨无为题石室诗云：玉京高谢黄金榜，石室归来白鹿车。山后暗通天宝洞，眼前便是地仙家。时闻清夜雪中犬，回视红尘井裹蛙。五百年前人未到，芭蕉源上锁姻霞。
　　徐钧
　　徐钧者，自称束海蓬莱乡人也。言谈清爽，皆引子史，捷而能文。每自吟曰：曾见秦皇架石桥，海神忙迫涨惊潮。蓬莱隔海虽难到，直上三清却不遥。腰常挂一葫芦，棹扁舟，泛於鄂渚，上及三湘，下经五湖。每将鱼就沿江市井博酒，与人吟话而去垂白。好事者言识之数十年矣，而颜貌不改。或戏留之，约名目斤数。钓鱼须臾，得鱼如其约，人皆异之。又见人有疾，即葫芦内取药救之。其药如麻粟大，不许人服食，惟以酒研，徐心腹间，其疾便愈，无不神验。人有问之：药可服食不？曰：可，只是入口便憎饭去。好道者服其药一粒，十年绝食而常须饮酒，吃水助之；颜亦红白，齿发不衰。得其药者甚多，寿皆八九十。庐山钱朗累服其药，极得长年。今江湖渔人时有见者，逐之，舟去如飞，不可近，乃水仙也。
　　钱朗
　　钱隐居名朗，字内光，洪州南昌人也。少居西山，读书精勤，有节操，五经登科，累历世宦，清直着称，去有遗爱，时论美之。唐文宗朝，开成初为安南都护副使，后为光禄卿，归隐庐山。情澹好道，师束岳道士徐钧，得补脑还元、服炼长生之术。昭宗世，钱塘彭城王钱缪慕朗得道长年，乃迎就钱塘，师事之。时朗已一百五十余岁，童颜轻健。玄孙数人，皆以明经进身，仕为宰官，已皓首矣。朗忽一日告别言：我处世多年，适为上清所召，今须去矣。俄气绝。数日颜色怡畅如生，举之就棺，身轻若空衣然，已尸解矣。其玄孙谓人曰：我之高祖，年一百七十余岁。
　　杨云外
　　杨云外字慕仙，徐州人也。世官军中，慕仙生而秀颖，独不喜介冑事。年几冠，即白其父母，丐为道士。父母不能夺其志。时荒山有废精庐舍，因往居之，俄有异人，指示一所，曰：下有座钱，尔乏食，可以取给。寻复以道授慕仙。於是神鉴顿超悟，能辟谷，驯扰虎狼。父母时念之，慕仙即还家，而人见慕仙固自处精庐也，皆大骇焉。居久之，去游庐山，亦止群虎中往来。游历洞府甚多。唐宣宗大中末，始止峡抵万州石城山，。尤多虎，夙夕燕坐其问。山高无水，已而泉忽涌出。未几，来云安之云升宫。懿宗咸通中，语人曰：吾乡有灾。是岁十月，庞勋乱彭城。僖宗乾符后，黄巢兴曹濮，浸淫褊天下。峡内险远，民恃以无恐。慕仙醉卧市道上，悲咤曰：此地多杀，奈何？其后峡内兵起，慕仙所外之地，适肆屠戮，血流赭土。光启二年，慕仙过邑子袁生，告之曰：吾於白水王氏有宿负，未尽偿行，当偿之。二月王果作难，剽云升，慕仙触强刃以死。袁生取痉之，色如平常。后有人见其往来於房陵，云安监使李文表从子亦遇於成都。袁生发痉视之，但存短褐而已。云安云升宫有碑，杜光庭文存焉。
　　王昌遇
　　王昌遇，梓州人也。为州治狱吏，尝晨食堵蹄，不尽而藏之。已而妻妾匿之，至夕将取食焉，婢红莲以不获告。昌遇意其盗也，笞掠之。不胜痛，遂诬服。妻徐出豚蹄，曰：我试君耳。君鞠狱得无类是乎？昌遇大感悟，自是多所平反，而所为亦寝近道矣。俄有老父卖药於市，能除鼠，暴终日，无售者。昌遇怜之，每遇老父，辄斋以归。如是久之，老父怪曰：君家多鼠乎？昌遇曰：吾怜丈人不售，故斋之，非求毒鼠也。药具在。老父曰：第用之，鼠未必死尔。昌遇归，投药食中，鼠大集。食已，皆化鸰飞去。昌遇大惊，往求老父，不见也。未几有道人日醉於市，外道上，人呼之为落魄仙，时白昭嗣节度束川，刘辟方阻兵禁夜行者，得辄死。昌遇为牙校，治右厢，夜过所部，见有外道上者，视之，乃落魄仙也。匿不发，掖归其家。落魄既寤，诟曰：吾有二缣，白金三两，钱二千，今失之，必汝也。昌遇不复辩，如数偿之。落魄仙持以去，曰：他日见子泸上。逾数年，官府追旧吏解纲，昌遇当解绢纲於泸州。至江安道中，遇二道士，执兵刃，挟弓矢，昌遇股栗，不敢进。道士曰：乃尔耶，慎勿恐，吾落魄仙也。挽昌遇至其居，为其设酒，已，还其元来所赏金帛，曰：正为今日设也。后昌遇得此，以偿绢纲，亏折之数，遂得交，收公文回归。道士复告昌遇曰：尔知阳精魂立，阴精魄成，两精相传而成神明，神以形用，形以神生，神去则形毙矣？昌遇曰：不知也，愿受教之。道士曰：神以道全形，以术延尔因。授以赤龙大丹诀，曰：昔者毒鼠药，乃外丹之本也。火养之三年，服之仙矣。遂名昌遇为易玄子。呼左右取焉。今昌遇乘以归，马无辔而行，若奔电，直凌霄汉问。俄尔至高峰，若蹶然，则矗立平地矣。马忽言曰：吾乃潭中龙也，子所闻丹方，尚能省乎？复为之开说。既已，即跃入潭中，化为龙沬去。寻有负樵者至，昌遇问此何地，曰：束川也。昌遇因问途而还，即诣府，丐免？后来差发，遂炼丹於北郊之长平山，西郊之凤凰山，丹成轻举。时唐宣宗大中十三年九月九日也。
　　尔朱洞
　　尔朱洞字通微，不知何许人也。少遇异人，授还元抱一之道，炼大丹不死之方，因自号归元子。唐懿宗朝，至蓬州。州有大小蓬山，世传周穆王时，有人於此刻木为羊，跨而仙去。通微曰：是与海上三山名同，又有跨羊仙迩，吾期成道於兹乎。乃援修蔓，蹑绝壁，得石室，喜甚。曰：足办吾事矣。久之，复舍去，卖药於蜀汉之问。其行飘然，如乘太虚。时时啖堵血灌肠，饮酒哦诗，人莫之测。所舍逆旅，主人每夕怪其室中膈膈有声，问窥之，则其身自榻而升，触楝而止。后伺其醉，以粉徐其腹，黎明视其栋，着其上皓然。或者於枯骸中得物如雀卵，持以问通微。通微曰：殆服神丹而不能修炼，故纯阴剥消，无阳与俱，独就丹田成此尔。女子吞之，当生异儿。果有吞卵者，生儿，神光烁日，异香满室。唐昭宗大顺中，王建围成都，通微亦在焉，馆通微者，忧懑曰：建约城陷日，夷戮无憔类，奈何？通微曰：勿忧也。施席笼，摄建及其三军入其中，有如聚蚁。建与军皆见神人乘黑云，叱其军曰：敢有一毫伤吾民，若等祸且及。建等怖伏曰：不敢。建入成都，果束兵。市不改肆，民既全济矣，通微则又往客果州。尝大醉天封精舍，呕丹於其井中，曰：后当为良药。至今炎夏病痛者饮之，必差。果州朱凤山，州之南尔，朱仙及李淳风养炼之地。通微一日谓所善郡人张洪之曰：吾久不朝元，今欲往谢氏仙山趋宸极。时冬夜晴澈，漏方中，大雪暴集。洪之念通微冻踏，漏甫尽。即出求之。见其衣单衣，外道上，举碧玉简示洪之曰：吾朝元，误坠此溪上，盘石有声，尔视之，石必断矣。视之，信然。邻有毙於酒者，通微以药灌之，即蹶然起。言已入阴府，主者令亟还，曰：真人有命，延寿一纪。洪之因是大骇，请授以道。通微曰：尔股上天鱼，首倒无益也。更一生，乃可尔。洪之股有痣，若鱼形，首素上向，至是果倒矣。通微斋丹阳一粒，需钱十二万。太守召斋之，曰：太守金多，非一百二十万钱不可售。太守怒，以为惑众。纳之竹奁，沈於江。至涪陵上流，有二人乘舟而渔。举网，怪其重，出之，乃通微，貌如常。渔者曰：必异人也，入定乎？叩铜缶寤之，少焉，通微开目视二渔者，曰：子等何人，此去铜梁几何，有三都乎？曰：我白石二江人，渔水上。此去铜梁四百里，自是而束即邓都县平都山仙都观也。通微曰：吾师谓吾遇三都，白石浮水乃仙去，殆此。即先是，通微至江滨，多投白石，待其浮，人不解也。通微既登岸，从容语二渔者曰：子类有道者，有所传乎？二渔曰：我昔从海山仙人得三一之旨，炼阳销阴，亦有年矣。通微於是索酒，与剧饮，取丹分饵之。至荔枝园下，旌节自天降，导三人升云而去。涪州松屏出石山间，尔朱先生种松於此。映山之石，皆有松文，采者祈祷，得佳天然成文。其后通微再见於世，有成都胡二郎仙井，道士遇焉。据五代史补云：尔朱先生功行甚至，遇异人与药一丸，云：君见浮石而后服之，则仙道成矣。先生如教，每遇一石必投诸水。后游峡上，将渡江，有叟蚁舟相待。问其姓，日石氏。问地所属，日涪州。先生豁然而悟，遂服其药，即时轻举矣。
　　应靖
　　应靖，不知何所人也。唐僖宗时，为登封令，有惠政。黄巢犯束都，分兵徇属邑，登封吏民惶惧无计，长官曰：吾邑无邪库，无兵肤，无粟，可以守乎。即空一邑之保，嵩高山自为殿。贼追及，长官身搏战，以死捍之。贼解去，登封之人获全。长官既而弃官学道，遂仙去。隐其姓，以名显，故谓之靖长官。宋哲宗元佑中，刘几常遇嵩高山中，天姿疏散浩然也。长官尝以道授黄蓬石，已载蓬石语中。蓬，池人何格非，仕至二千石。少慕清高。亡何，亦见长官於大蓬山飞仙岩。自是数至，长官喜，抵掌谈笑，饮酒至斗余。然坐在立亡，倏忽千里，不可测度。一日，长官过格非，吕真人寻浮空而至，并坐语。格非遽起，再拜，求指教。真人曰：子自有师矣。格非志不笃，已而不能。悉如长官言，以疾终焉。
　　历世真仙体道通鉴卷之四十五竟
　　历世真仙体道通鉴卷之四十六
　　王仙君
　　王仙君以唐昭宗天复初，自上党云游，经北那堠氏，入嵩山，旷度虚怀，澹然无边，虽与同倡相接，莫知其所为。飘忽无滞，希夷自得。因放志林谷，迷其所之。时人亦未为异也。岁余，其门人道士与其弟佺，自壶关、太行、南池、嵩少历问所经宫观，物色求之，乃於嵩山西北绝崖中见仙君。端居嵌窦之内，宴坐凝然。高耸且百仞，壁立悬绝，非攀援所到。门人等灶香瞻礼，涕泣恋慕，不忍去舍。仙君忽谓门人曰：太上以我夙有微功，署为少室仙伯。仙凡路隔，勿复悲恋。言讫，腾空而去。时嵩阳道士焦隐黄、孙玄明、费靖言、罗应之，同奉香花，瞻望崖室，虔奉敬礼而已。
　　李升
　　李升字云举，自言江夏人，生唐德宗朝。幼而聪悟。及长，博通群书，能文机捷，出口成章。为性高古，师於少室山道士，学炼气养形之术。常布衣，游行天下。时元棋廉察浙束，白居易出牧钱塘，以升旧友，皆慕升之文学道术，邀致於宾。席问，问升：生当太平之世，何不受荣禄，而久为布衣乎？对曰：不为世累。召之亦不就。乃徐吟曰：生在儒家遇太平，玄标重滞布衣轻。谁能世路趋名利，臣事玉皇归上清。元与白奇之，诗酒延留岁余，复去他游，莫知所之。僖宗广明元年，黄巢犯阙之后，天下怪然，惟江左稍安。宛陵主帅田额，常好道术。而升五十年前，宛陵有耆老，为童稚时识之，言状貌不改於当时，人甚异之。升至，濒乃延之，师事益厚。光泽轻健，若四十余许，鬓发甚黑，目瞳且方，牙齿尖锐，如排枣核。好吃石莲，须臾咬一升，皆作两截，人不可学。饮酒二斗不醉，绝粮养气，雪中单衣，而颜貌益红。时自引中指指灯丈余，若隙风所吹。莫知其服饵，人问其道术长生之事，皆托辞以对。忽告人曰：我厌此兵革纷纷，不如去矣。时昭宗为朱全忠所篡，升闻而不平，翌日，俄气绝，颜色不变。举之就棺，空衣而已。年一百四十七岁。未月余间，田濒兵败，祸及。升已先觉而去，亦尝言於人。咸思之，异人也。后累有於蜀中见之，如旧者焉。
　　伊用昌
　　伊用昌，不知何许人。唐末，披羽褐，往来江右。纵酒狂逸，世人呼为伊风子。妻年甚少，善音律女工，皆尽其妙。豪家子以言笑调之，毅然有不可犯之色。用昌好作望江南词，夫妇唱和而歌，傍若无人。夜多宿古寺废庙中。尝死於醴陵，又於哀帝天佑年问至建昌南城县。夫妇一夕俱毙，镇将丁其姓，以连条药葬路傍。后一年，镇将抵锺陵。一旦，於北市棚下见用昌夫妇唱望江南词。用昌同镇将登旗亭痛饮，大醉。夫妇连臂高唱，出城渡江。至游帷观，题殿壁，自称上方赤龙神王。因入西山，后不复出焉。
　　胡二郎
　　胡二郎，尝见一道士於成都醉卧通衢。二郎怜之，每值其醉，辄取石支其首。道士一日醒，见二郎在傍，感之，因劝修道，且歌以讽曰：欲究丹砂理，幽玄无处寻。不离铅与汞，无出水中金。金欲炼时须得水，水遇土兮终不起。但知火候不参差，自得还丹微妙旨。人世分明知有死，刚只留心恋朱紫。岂知光景片时问，将谓人生长似此。何不回心师至道，兔逐年光虚自老。临樽只解醉醺酣，对镜方知渐枯槁。二郎切切听我语，仙乡咫尺无寒暑。与君说尽只如斯，莫恋骄奢不肯去。感君恩义言方苦，火急回心求出路。吟成数句赠君辞，不觉便成今与古。二郎曰：愿闻君姓字。曰：吾，尔朱也。乃即屠肆，市猜血灌肠，置没中，使二郎食。二郎食之甘美，方知其异人也。道士既去，二郎亦化。其家将葬，怪其棺轻，发之，有竹竿存焉。
　　张鳌
　　张鳌，不知何许人也，唐末得道。既仙去，常至成都玉局化洞微大师李乘应之室。宋神宗熙宁五年九月，、亦卖药於市中，人莫识也。士大夫遇於途，怪其安坐不为礼，而神丰峻发，与他人卖药者异也。翌日，始知为先生，而不知所之。乘应字应之，能语人休咎。赵清献公扑为江源令，乘应尝言某年公当入蜀。后如期。转漕梓中，复曰：徙成都。果然。汉州太守聂仲友深欲致乘应，乘应不肯，往曰：斯人天狱星动矣。卒不能致。其言无一不验者，盖有得於先生云。
　　李梦符
　　李梦符，不知何许人，后梁太祖开平初，寓南昌。放荡不羁，常以钓竿悬一鱼，歌渔父引。其词日新，人争买之，得钱即入酒家。或敲冰入水，及出，则气如蒸。遇人与语，应口成诗。时锺传镇南昌，桂州刺史李琼以书嘱传云：梦符，吾弟也，幸为遣归。传令访於市邸，已不知其所在。
　　乐子苌
　　乐先生名子苌，海陵人也。后梁太祖开平中，家酷酿而性好道，人至即饮以酒。或诡□ 为道士服者，先生亦辄饮之。后有道人来，诧曰：人至，以三升饮之，岂能足我乎？先生问曰：其饮几何？曰：吾饮不可涯也。乃纵使饮，至夕视之，则醉堕盎中死矣。先生惧，潜升盎并座之。后三日，香发，越自痪所出。发其痪，则酒盎，色渥如丹，而芬冽异常。先生喜曰：是异人者，使吾室偕仙乎。与其家毕饮已，悉升云而去。独从子坠地，云：茹蒜不可以往也。然亦寿百余岁。后即其地筑天庆观。
　　吴涵虚
　　道士昊涵虚，字合灵，居然风采，未尝下山。终日沉湎，亦无烟火之具，俗呼为昊揉。好睡，经旬不食。常言：人若要闲即须懒，如勤即不闲也。素不攻文，忽作上升歌曰：玉皇有诏登仙职，龙吐云兮凤着力。眼前蓦地见楼台，异草奇花不可识。我向大罗观世界，世界如同指掌大。当时不为上升忙，一时携向瀛洲迈。至於后唐涤王清泰二年，上升。又有刻台隐士铁冠先生樊氏，慕合灵之道，常骑白牛访之。楚王马希范常师之，后马希范嗣位，先生不知所之。
　　李云卿
　　李云卿，不知何许人也。博通经史，尤善作诗，有山房集二十卷。当时名公辟举，皆谢不拜。每云：上真高仙，必须精持戒行，阴功济物。遂留心医道，以救人命。心神颖悟，凡用药，不犯生命，止以金石草木，乃谓古仙制方术传於后世，其间有以虫鱼为药，绿此不得轻举者有之，可以为戒也。先隐西山，后徙居庐山北阜。数州千里之地，求医者盈门，皆不受金帛之赠。绝欲断荤，其所居近九天使者庙，每旦暮祝曰：某以医药救民病苦，不图权利，尽未来世，永无退志，明神灵通，必能加护。凡居山六十余年，颜色黄润，目光射人。有识者皆云：阴功所致也。一日，因随采药人至深山中，忽睹一人，圆冠紫袍，相揖曰：我乃此山之神也，九天使者真王传命，以汝救物有功，使我授汝大清九华神丹、太微天帝君飞天纲步地纪金简玉字一通，自此当绝迩人问，精专修持。蕾买卿再拜，告曰：九天使者不审可得见否？神曰：汝虽绝欲断荤，犹接边人问，秽气未除，未可见也。方以手授神丹玉字，隐没不见。云卿由此远离世俗，乃於圣治峰空为室，自大唐穆宗至后唐庄宗同光二年八月一日，白日仙去。
　　张荐明
　　张荐明者，燕人也。少以儒学游河朔，后去为道士。通老子、庄周之说。后晋高祖天福四年己亥九月辛卯，上召见，问：道家可以治国乎？对曰：道也者，妙万物而为言，总两仪而称德。得其极者，尸居衽席之问，可以治天地。高祖大其言，延入内殿，讲《道德经》，拜以为师。忽一日，荐明闻禁中奏时鼓，曰：陛下闻鼓乎，其声一而已，五声十二律，鼓无一焉。然和之者，鼓也。夫一，万事之本也。能守一者，可以治天下。高祖善之。五年五日，赐号通玄先生。后不知所之。
　　臣道一曰：张荐明，可谓造道之探者。观其答高祖之问，曰得其极者，尸居衽席之间，可以治天地。《道德经》曰：不出户，知天下。不窥牖，见天道。其出弥远，其知弥少。是以圣人不行而知，不见而名。正以此意。又答曰：能守一者，可以治天下。皆本於《道德经》。
　　贺元
　　贺元，不知何许人也，仕后晋为水部员外郎，得道不死。宋真宗束封泰山，水部谒道左，稽首而去。至暮，行宫阅谒奏之，帝大惊。谒尾有诗，其一曰：醒日常稀醉日多，吟风味道郁嵯峨。深宫不及孤臣虑，世事纷纷奈酒何。其二曰：三朝功业独巍巍，老去忧民志不衰。欲得八方同一醉！此心那许世人知。诏有司物色，不可得。仁宗天圣初，使弟子喻澄诣阙献浮屠老子像，直数十万。又有乔全者，少得大风疾，因去家，自弃荒山。遇水部教之啖松腴，稍使学道，年八十，上下山如飞。数从水部束游，过维，却水上。哲宗元佑初，全来束都，见苏轼子瞻曰：吾师尝游密州，识君於常山道中，意若喜君者。子瞻留之，不可。曰：吾师以上元期我於蒙山矣。子胆作诗送全，并以绝句五解寄水部。自是，世莫有见水部者。
　　郭恕先
　　郭恕先，洛阳人也，五代时人。少能属文，善史书小学，通九经。七岁，举童子。后汉湘阴公辟从事，前与记室董裔争事，拂衣去。后周太祖召为周易博士。宋国初，与监察御史符昭文争忿於朝堂，贬乾州司户。秩满去官，遂不复仕。纵放岐、雍、陕、洛之间，逢人无贵贱，常口称苗。值山水，即旬日不去。几绝谷，数旬不食。盛夏，暴体日中，衣不沾汗。大寒，凿冰而浴，方冰渐释。太宗素闻其名，召归阙，入馆於内侍省押班窦神兴舍。恕先长髯而美，忽尽剃之，神兴惊问其故，恕先曰：聊以效颦尔。神兴大怒。太宗以其少检，除国子监主薄，出馆於大学。益纵酒，肆言时政，黜登州。至齐州，临邑，谓部送吏曰：我逝矣。因滞地为穴，度可容面。俯窥焉而卒，就奠葬道左。后数月，故旧取其尸改葬，但衣袅存焉。盖尸解也。
　　陈陶
　　陈陶，淑浦人。少好学，善天文，长於歌颂。知南唐李氏运祚不振，遂绝捂绅之望，乃筑室西山，以吟咏自．乐，及以修炼为事。有闲居杂兴诗传世。宋太祖开宝中，人见一叟，角髻披褐，与一炼师入城斋药，得钱即市鲜，就炉，相对饮啖，傍若无人。醉即歌唱，人以为陶走妇焉，或云已得仙。今西山香城寺有读书堂。
　　孙成
　　孙成，不知何许人。善为诗，预知休咎。至庐山，以诗题九天使者庙云：独入玄宫礼至真，焚香不为贱贫身。秦淮两岸沙堆骨，淦浦千家血染尘。庐阜云烟谁是主，虎溪风月属何人。九江太守勤王事，好放天兵渡要津。不数年，金陵板荡，九江重围，人受涂炭，竟应诗谶。后殁於南昌。人弃之江中，尸乃沂流而上，莫不异之，以为得道尸解仙去矣。
　　许坚
　　许坚，字介石，庐江人也。或日本晋长史穆之裔。形陋而怪，长满七尺。积巾芒鞋，短栏至哥。亦无资装，惟自负布囊而已。性嗜酒，善属文，尤好昤咏。尝以策干江南主，及以诗上舍人徐铉，竟拂衣去。居常无冬夏，常持一大扇，自号江南野人。书一绝于扇云：哦吟但写胸中妙，饮酒能忘身后名心但愿长闲有诗酒，一溪风月共清明。又题简寂观云：常恨真风千载隐，洞天还得恣游遨。松揪古色一坛静，鸾鹤不来清汉高。茅氏井寒丹已化，玄宗碑断梦魂劳。分明有个长生路，不向红尘叹二毛。宋太祖乾德中，其文集颇行於世。为人静默，不苟名声。所居无常，多往简寂观或白鹿洞，人莫知其趋向也。时须濯浴，便就溪涧，不解衣带，出而曝衣於石。今简寂大涧中。有许坚晒衣石尚存。坚有鼎，容三升，每得鱼，不去鳞肠，或烹或炙，不加酝盥。熟处，旋啖。素与樊若水善。樊北渡，至大宋太平兴国中，因漕江南，会坚於简寂。勉以禄仕，则颦蹙不答，乃割俸金三百缙为酒资，以券授之。坚唯而不谢。既半期，未尝一言。或为之请之，则饮酒市鱼，欢然醉舞。或有借券而往公府，亦从之。至樊将解职，就索曩券，亦亡其所之。其旷达自任如此。后往茅山，或之九华，随意所适，人不能测。亦未尝见其釜爨。又尝至阳羡，一日涉西津，忽凌波阔步而行，众方惊，以为神。真宗景德末，卒於金陵。岁余，兵部员外郎陈靖，仪舟秦淮，谓两日前於洪井见坚来谒，门刺尚在。及发其座，无所复睹，
　　人以为尸解云。
　　沈麟
　　沈麟，字廷瑞，筠阳人，唐吏部郎中彬之仲子。幼而执操已异，雅好希夷之理。性至孝，父死，庐墓三年，慈乌集其墓。后弃妻学道於麻姑山，一云玉笋山。常衣单褐，风雪不易。人遗新衣，多转以遗贫乏，或弃之。嗜酒工诗，时人呼为沈道者。直造州县，径入坐阶。一日宰正听讼。麟醉至，宰戏之曰：沈道者何日道成？麟即书几曰：何须问我道成时，紫府清都自有期。手掘药苗人不识，体含仙骨俗安知。书符解遣龙蛇走，动印还教海岳移。他日丹霄谁是倡，青童引驾紫云随。胱足日行数百里，往来玉笋浮云，林柄野宿。南唐保大中，诣玉笋精思院，隶籍冠褐，入室养气，人罕得见。宋太宗雍熙二年上元日禺中，整冠褐，闭户，焚香燕坐，握固而化。同志为藏蜕於群玉峰之西铁柱冈之东。后月二十日，有合山道士曾昭莹来访玉笋，途中遇之。因问曰：道者何之？答曰：暂到玄都，寻当入庐山。遗度人经二卷，诗一篇与昭莹。云：南北东西事，人问会也无。昔曾柄玉笋，今也返玄都。云片随天阔。泉声落石孤。丹霄人有约，去采石莒蒲。昭莹讶其语不凡，入宫首访之，其徒云：羽化去矣。昭莹出示经与诗，众识其字画，殊以惊骇。昭莹与其弟至其墓所观之，得片纸於墓侧。有诗云：虚劳茔殡玉山前，脱述谁知已蜕蝉。应是元神归紫府，更无遗魄在黄泉。药囊止有修丹诀，尘世空留悟道篇。堪叹浮生今古事，北郁山下草芋芋。验其墓，有穴可尺余，向左畔开，空棺而已。或谓尸解焉。有南中人多识之。尝有诗寄其故人陈智周云：与君相别后，别后会难期。．金鼎消红日，丹田养紫芝。访君难可约，怀我岂无诗。休羡繁华事，百年能几时。智周寻於端拱问及第，授衡阳尉终。南唐列传沈彬次子廷瑞有道术，嗜酒却粒，寒暑一单褐，数十年不易。铣行日数百里，林柄露宿，多在玉笋浮云二山。老而不衰，后不知所终。
　　黄万护
　　巫山道士黄万护，常以符药救人。蜀主王建召之，铺草荐水面，诉流而上，一日至成都。
　　历世真仙体道通鉴卷之四十六竟
　　历世真仙体道通鉴卷之四十七
　　陈搏
　　先生姓陈，名搏，字图南，号扶摇子，亳州真源人也，与老子同乡里一云普州崇宠人，恐是后来隐居之所。生而不能言。始，四五岁戏涡水之滨，有青衣媪召置怀中，乳之，自是能言，聪悟过人。及长，经史一览无遗一云自束发不为儿戏。年十五，诗礼书数至方药之书，莫不通究。亲丧，先生曰：吾向所学，足以记姓名而己，吾将弃此，游泰山之巅，长松之下，与安期、黄石辈论出世法，合不死药，安能与世俗辈脂韦汨没，出入生死轮回问哉？乃尽其家业，散以遗人，惟拥一石铛而去。唐士大夫抱其清风，欲识先生，面如景星彩云之出，争先睹之为快，先生皆不与之友。由是谢绝人事，野冠草服，行歌坐乐，日游市肆，若入无人之境。或上酒楼，或宿野店，多游京国间。后唐明宗闻先生名，亲为手诏召，先生至，长揖人主。明宗待之愈谨，赐先生号清虚处士，仍以宫女三人赐先生。先生为表谢上云：赵国名姬，汉庭淑女，行尤婉美，身本良家。一入深宫，久膺富贵，昔居天上，今落人问。臣不敢纳於私家，谨用安之别馆，臣性如麋鹿，迩若萍蓬，飘若从风之云，泛如无缆之婀。臣送彼复归清禁。及有诗上块听览，诗云：雪为肌体玉为顾，多谢君王送到来。处士不生巫峡梦，空烦云雨下阳台。以书奏付宫使，即时逛去。因肆意山水问，自言尝遇孙君仿、鹿皮处士二人，谓武当山九室岩可以隐居，遂往栖焉。服气辟谷，以恬默自处，凡二十余年。撰指玄篇八十一章，入室还丹诗五十首，又作钓潭集万余字，皆罗缕道妙，包括至真。尝夜立庭间，见金人持剑，呼曰：子道成矣，当有归成之地。先生曰：金人云归成之地，盖秋为万物之所敛而归者也。吾其隐於西方乎。是时，年已七十余。俄徙居华山，得古云台观基，辟刑榛而居之，以契归成之语。时境内有虎食人，先生至。叱虎令去，自是不为害。唐开元中，李奇者隐於华阳，颜有童色，斯须行数百里，与先生游，更相酬倡。先生常闭门卧，累月不起。周世宗显德中，有寻访者窥其户，板其无人，惟兽迩乌声而已。有樵於山麓者，见有遗骸尘坚，迫而视之，乃先生也。扪其心，独暖，良久气还。而起曰：睡酣，奚为扰我。州将罗彦威以闻，世宗召见禁中。月余方起，因问以黄白事。对曰：陛下为四海之主，当以政治为念，夫何留意於小道邪《资治通鉴》云：陛下为天子，以治天下为务，安用此为？世宗不以为性。拜谏议大夫。固辞。赐号白云先生，遣还山，诏州县长吏常存问之。先生负经济之才，历五季乱，每闻一朝革命，辄颦眉数目。尝作诗云：十年踪迹走红尘，回首青山入梦频。紫陌纵荣争及睡，朱门虽贵不如贫。愁闻剑戟扶危主。闷听笙歌聒醉人。携取旧书归旧隐，．野花啼乌一般春。一日，乘驴游华阴，闻宋太祖登极，大笑曰：天下自此定矣。遂隐华山，不复出。太祖召，不至。兴国初，始赴召。太宗赐诗云：曾向前朝出白云，后来综迹杳无闻。如今若肯随朝诏，总把三峰赐与君。先生将至阙，上言求一静室休息，乃赐观於建隆观。肩户熟寐，月余方起。诏，服华阳巾，草屦垂绦，以宾礼见於延英殿。赐坐，一延问甚久。时上方欲征河东，先生谏止之。会军已兴，上不乐其言，诏复令寐於御苑。及兵还，不利。经百余日，乞归山。太平兴国四年，复来。始云河东可取。暨王师再举，果执刘继元、年并州。上谓宰相宋琪等曰：搏，方外之士，在华山已四十余载。度其年，盖百余岁，语论甚高。因遣中使送至，中书琪等从容问曰：先生得玄默之道，可以教人乎？对曰：搏不知吐纳养生之理，神仙黄白之事，非有方术可传。假令白日冲天，亦何益於世教？圣上博达今古，深究治乱，真有道仁明之主，是君臣同德致理之时，勤行修炼，无以加此。琪等称善，以其语白上，上益重之。下诏曰：华山隐士陈传，晦迩丘樊，栖心岩穴，跌岩世表，涵味道腴。往在周朝，物色幽遁，尝应鹤板之诏，终逐鸿冥之心。自尔以来，多历年所。今复言迂高边，来仪帝庭，不有嘉名，曷彰清范，可赐号希夷先生。上屡与之属和诗什。上问曰：若昔尧舜之为天下，今可至否？先生云：土阶三尺，茅茨不剪，其边似不可及。然能清静为治，即今之尧舜也。上善其对，因出诸子使视之，先生密陈天命，实在章圣。上亦欲拜谏议大夫，固辞，乞归山。进诗云：草泽吾皇诏，图南搏姓陈。三峰十载客，四海一闲人。世态从来薄，诗情自得真。乞全麋鹿性，何处不称臣。上知其不可留，即赐宴便殿，诏宰臣两禁赴宴，为诗以宠行，仍赐龟鹤、鞍马、东帛，又诏华阳刺史王祚时就存问其愿。操几杖以师事者，不可胜数。其后再遣中使就山，宣召先生。先生曰：极荷圣恩，臣且乞居华山。先生意甚坚，使回具奏其事，上又遣中使资手诏茶药等物赐之，仍仰所属太守县令以礼遗之，安车软输之异，数迎先生。先生乃为表谢上曰：丁宁温诏，尽一札之细书；曲辑宸恩，赐万金之良药。仰佩圣慈，俯恭增感。臣明时闲客，唐室书生。尧道昌而优容许由，汉世盛而善存四皓，嘉遁之士，何代无之。再念臣形如槁木，心若死灰，不晓仁义之浅深，安识礼仪之去就。败荷作服，脱摔为冠，体有青毛，足无草履。倘临轩陛，贻笑圣明。愿回天听，得隐此山。圣世优贤，不忝前古。数行丹诏，徒烦彩凤，衔来一片闲心，已被白云留住。获饮旧溪之水，饱聆松下之风，咏味日月之清，笑傲云霞之表。遂性所乐，得意何言。精神超於物外，肌体浮乎云姻。虽潜至道之根芽，尽陶圣域之水土。敢祈睿眷，俯顺愚衷，谨此以闻。先生经史浩博，尤精易学，鉴人察物，辨别圣凡。宋太祖、太宗龙潜时，与赵忠献公游长安市，先生与之同入酒肆。公因坐右席，先生曰：汝紫微帝垣一小星尔，敢据上次乎？周世宗、宋太祖同行，先生则云：城外有三天子气。种放初从先生，先生曰：若当逢明主，名动天庭。名者，古今之美器，造物者所忌，子名将有物败之。卒如其言。忠定张公咏为布衣时，先生一见而奇之。公曰：愿分华山一半居，可乎？先生於公固可，及别去，赠以毫楮。公解其意，曰：是将婴我以世务。赠诗云：征吾入蜀是寻常，鼎沸笙歌救火忙。乞得束南佳丽地，亦应多谢鬓边苍。后果登第，以名动天下，将赴剑，南有诗寄先生云：性愚不肯林泉住，刚要清流拟致君。今日星驰剑南去，回头惭愧华山云。及还，有诗云：人生大抵重官荣，见我束归夹道迎。应被华出高士笑，天真丧尽得浮名。忠定晚年疽发於首，乃出守升州，所赠诗，无有不验者。陈康肃公尧咨既登第，过谒先生，坐中有道人，髦髻，意象轩傲。目康肃公，连言曰：南庵。语已，径去。康肃公深异之，问曰：向来何人？先生曰：锺离子也。康肃公惘然，欲去追之，先生笑曰：已在数千里外矣。康肃公曰：南庵何谓也？先生曰：他日自知之。其后康肃公转漕闽中，巡行过墟里问，闻田妇呼其子曰：汝去南庵，趣汝父归。康肃公大惊，问南庵所在。视之，则废伽蓝也。有碣云：某年月日南庵主入灭，祠其真身於此。乃康肃公生时也。清源王世则，与韩见素、赵谏议同诣先生。世则为仆隶，拜阶下。先生曰：侮人者自侮也。揖世则使坐於诸公之右，曰：将来君独首冠诸公，尽如此会也。明年，世则果第一，余皆列於次。又能逆知人意，斋中有大瓢，挂壁上，道士贾休复心欲得之而不言。先生谓休复曰：子来非他，盖欲吾瓢尔。呼侍者取与之。有郭沆者，少居华阴，尝宿观下。中夜先生呼令趣归，沆惮其远，先生与之俱往。一二里，有人号呼以报其母卒，沆始悟其言。先生因遗以药，使急去，可救。既至，果卒，灌其药，遂苏。许谏议仲宣罢，成都牧致书币以问休咎，先生召门人贾得升曰：尔为我答书，云给事此去，更不出。未几果卒。后先生稀到人问，或然游华阴。华阴令王睦闻先生来，倒履门迎。既坐，先生曰：久不饮，思得少酒。．睦曰：适有美酒。似知先生之来，命涤器具撰。既饮，睦谓先生曰：先生居溪岩，寝止何室，出使何人守之也？先生微笑，乃索笔为诗曰：华山高处是吾宫，出即凌空跨晓风。台榭不将金锁闭，来时自有白云封。睦得诗，愧谢。先生曰：子更一年，有大灾，吾之此来，有意救子。子守官如是，虽有患，神理亦佑焉。睦居守廉洁清慎，视民如子，不忍鞭扑，人性又明敏故也。先生乃出药一粒，曰：可以御来岁之祸。睦起再拜，受药服之。饮至中夜，先生如厕，久而不回，遂不见。睦替回都下，忽马惊，堕汴水，善没者救之，得不死。先生亦时时来山下民家，至今尚有人见者，今西华有先生宫观存焉。昔先生多与山下崔古往还，有衣冠子金砺多游山水之问，谒古曰：愿因子一见希夷先生。古曰：更待之，先生方睡，俟其觉方可见。砺曰：何时也？古云或半岁，或三四月，近亦不暇月余。子有所之，且去，他日复来。砺乃去，后岁余再游华山，见古，适会先生继至。砺伏谒甚恭，乃请於先生曰：砺向游华山，欲见先生，会先生睡未觉，睡亦有道乎？愿先生诲之，开其所未悟。先生哑然有声，耸肩收足，昂面颓然，曰：不意子孱琐若是也，於起居寝处尚不能识，欲脱离生死，跃出轮回，难矣。今饱食逸居，汲汲惟患衣食之不丰，饥而食，倦而外，鼾声闻於四远，一夕辄数觉者，名利声色汨其神识，酒醴膏膻昏其心志，此世俗之睡也。若至人之睡，留藏金息，饮纳玉液，金门牢而不可开，土户闭而不可启，苍龙守乎青宫，素虎伏於西室，真气运转於丹池，神水循环乎五内，呼甲丁以直其时，召百灵以卫其室。然后吾神出於九宫，恣游青碧，履虚如履实，升上若就下，冉冉与祥风遨游，飘飘共闲云出没，坐至昆仑紫府，遍履福地洞天。咀日月之精华，玩姻霞之绝景。访真人，论方外之理，期仙子为异域之游。看沧海以成尘，指阴阳而舒啸。兴欲返则足蹑清风，身浮落景。故其睡也，不知岁月之迁移，安愁陵谷之改变。因子请问，为子成诗。曰：常人无所重，惟睡乃为重。举世以为息，魂离形不动。觉来无所知，贪求心愈动。堪笑尘地中，不知身是梦。又诗云：至人本无梦，其梦乃游仙。真人亦无睡，睡则浮云姻。炉裹长存药，壶中别有天。欲知睡梦裹，人问第一玄。夫大梦大觉也，小梦小觉也，吾睡真睡也，吾梦真梦也，非世梦也。先生曰：吾非久复睡，子无所往，他日访吾，令子见真睡。先生乃去，砺块然如醉者之醒，不知出门遂归其家。他日再访先生，先生论摄生秘诀，敷演至妙之门，发明太玄之奥，曰：吾某日睡，子可来。砺如期而往，至则先生已睡矣。见先生仰外，出入无息，面色红莹。砺拜礼於床下而去。又一日，有一客访先生，适值其睡，傍有一仙人谛听其息声，则以墨笔乌徐於纸，如是数次，满纸乌涂莫辨。客怪而请问之。仙人曰：彼先生华胥调此混沌谱也。先生暇日问，喜遨游。得兴昤咏，遇景成句。尝题西峰诗云：为爱西峰好，吟头尽日昂。岩花红作阵，溪水绿成行。几夜碍新月，半川无夕阳。寄言嘉遁客，此处是仙乡。又余联：半夜天香入岩谷，西风吹落岭头莲。空爱掌痕侵碧汉，无人增叹巨灵神。先生时遇毛女，因赠之诗云：药苗不满笋，又更上危巅。回指归去路，相将入翠姻。又诗云：曾折松枝为宝栉，又编懈叶作罗懦。有时问着秦宫事，笑捻仙花望太虚。关中逸人吕洞宾有道术，虽数百里，项刻辄到，世以为神仙。常数至先生斋，酬倡如交友。先生曾当春月，於华山水边石上闲步，见壶公、赤松子、吕洞宾相继而至。四仙言语未久，有地神献一果盘，酒一器，四仙饮酌半酣，各赋诗一首。先生曰：春暖群花半开，逍遥石上徘徊。曾垂玉勒金阙，闲踏青沙碧苔。洞中睡来几载，流霞独饮千杯。逢人莫说人事，笑指白云去来。壶公曰：壶中自有楼台，四季群花竞开。闲时即饮琼液，醉后或外青苔。逍遥非关名利，落魄不染尘埃。逢人莫说人事，笑指白云去来。赤松子曰：乍离南山竹斋，因过旧隐天台。洞中美酒才熟，路上群花半开。我骨非是凡骨，君才亦是仙才。逢人莫说人事，笑指白云去来。吕洞宾曰：落魄直至此来，曾经几度花开。闷便着钱沽酒，恣意千杯万杯。闲游八十一天，醉上茅君醮台。逢人莫说人事，笑指白云去来。先生一日谓贾得升曰：今日有佳客至，当速见报。少顷一人衣短褐青巾，叩门，贾未及报，其人倏尔而去。先生遽令出，追之一里余，复遇老人衣鹿皮，因问曰：前去者尚未远否？老人曰：此神仙李八百也，动则行八百里。言竟，老人亦失所在。又悟老人鹿衣者，乃太清得道白鹿先生李阮也。先生曰：吾其不可名留世矣。端拱元年，一日语门人日；吾来岁中元后，当游峨呢。明年遣门人凿石室於张超谷。既成，先生往造之，曰：才石太华，斯谷犹为胜处，吾其归於此乎。即草遗表，其略云：臣大数有期，圣朝难恋，已於今年十月二十二日化形於莲华峰下张超谷中。又草奏疏，人莫见其言，遣贾得升并龟鹤鞍马诣阙以进。上独览久之，以龟鹤鞍马复赐得升，仍赐紫服，并赐号曰：悟真。又予钱五百万，俾营北极殿，以终其志。先生初欲示化，使尽夜然灯烛於石室中。至期，以左手支颐而终。逮七日，容色不变，其肢体尚温。有五色云蔽其谷口，弥月不散。享年一百一十八岁。使得升继其观事先生明易，以数字授穆伯长，穆授李挺之，李授康节，邵尧夫以象学授种放，种授庐江许坚，许授范，为此一枝，传於南方也。后有中使至峨媚山，有客入谒，衣冠甚伟，自称东明专相，然多语华山事。数日方悟，曰：此华山陈先生。遽令召之，已不知其所往矣。祥符中，真宗祀汾睢回，再幸云台，瞻先生之遗像，诏除其观田租。召对道士贾得升，并赐武子华等紫服，俾建圣祖并真宗本命、星官、元辰三殿。又绘眸容於北壁。先是，雍熙中，先生谓贾得升曰：吾行，老君殿后见神人，服黑衣冠，云北极开同紫微帝君，汝可以前后所赐市材立北极殿。又曰：昔唐金仙公主以此为祈真之馆，今吾复遇北辰，此观其兴矣，惟汝当得之。逮真宗临幸，果三十年，得升当之。其逆知来物，多类此。
　　臣道一曰：陈传粹於道德，以睡玩世。樵者扪心，则日睡酣，奚为扰我。宋太后召至阙，则肩户熟寐月余。希夷之号，雅称其旨。然托迩於睡，其意必有在也。《道德经》曰：众人昭昭，我独若昏。众人察察，我独闷闷。岂非陈搏睡之义乎。
　　苏澄隐
　　镇阳龙兴观道士苏澄隐者，通老庄，又善摄养。宋开宝二年闰五月，太祖驻镇阳，召之掖升殿。上曰：师瑜八十，容貌甚少，是能养生，宜以术教朕。澄隐曰：臣之养生，不过精思炼气而已。帝王之养生，则异於是。老子曰：我无为而民自化，我无欲而民自正。无为无欲，凝神太和，帝轩帝尧享国永年，皆得此道。上嘉之，宠赐殊厚。出《皇朝通鉴》
　　刘若拙
　　宋开宝五年冬十月癸卯，太祖诏功德使与左街道录刘若拙，集京师道士，试验其学业。未至而不修饰者，皆斥之。若拙，蜀人，自号华盖先生。善服气，年九十余不衰，步履轻疾。每水旱，必召於禁中，设坛致祷，其法精审。出《皇朝通鉴》
　　张白
　　张白字虚白，自称白云子，清河人也。沉静，博学能文。两举进士不第，会亲丧，乃泣而自谓曰：禄以养亲，今亲不逮，干禄何为？遂辟谷不食，以养气全神为事。道家之书，无不研迹。宋太祖开宝中，南游荆渚。时乡人韩可此为通守，延纳甚欢。会朝廷吊伐江昊，军国多事，因褫儒服为道士。适武陵，寓龙兴观。郡守刘侍郎墀、监兵张延福，深加礼重。尝以方鉴遗延福曰：收之，可以辟邪。白韬真自晦，穷日沈湎于酒，落魄无所拘。每醉於市上，不问亲疏，辄指而慢骂，而其言切中人微隐之事，有识者多异之。每遇风雪，若寒则必破冰深入，安坐水中，永日方出。衣孺沾湿，气如蒸炊。指顾之问，悉已乾燥。或与为戏，仰视正立，令恶少数辈尽力推曳，略不少偃。又或仰舒一足，令三四人举之，众但面赦，而足不动。居常入崔家酒肆，赏饮无量。一日力欲偿酒，直崔氏之酒保白其言曰：尊师每来即酒，客倍如常日，而所获之息少。崔氏闻之，即不敢算分文。忽一日，於酒肆中题壁云：武陵溪畔崔家酒，地上应无天上有。南来道士饮数斗，醉外白云深洞口。自是沽者犹倍。南岳道士唐允升、魏应时，亦当时有道之士。慕其人，常与之游。白天才敏赡，思如涌泉，数日问赋武陵春色诗三百篇，皆以武陵春色裹为首句。一篇云：武陵春色裹，十二酒家楼。大醉方回首，逢人懒点头。是非都不管，名利顿然休。戴个星冠子，浮沈逐世流。白出语成章，卒皆平易有道理，故不类寻常狂醉人言也。后一旦称疾，亟语主观者曰：我必不起，慎勿焚我，恐里中亲识来寻，但依俗礼葬於西门外。言讫神逝。经数夕，肢体如生，异香满室。倾城士庶，观睹累日。崔氏为买棺，监兵张延福出己俸，如其言座之。仅月余，圹所有一穴。未几延福复奉使江淮，有老仆夫於维杨开明桥上遇白，问方鉴在否。又云斯鉴亦不久留。仆归具道，延福疑曰：渠死久矣，汝何见邪？寻索鉴熟视，应手而碎。又鼎之步奏官余安者，以公事至杨州，亦遇白，携大葫芦货药，亟召安饮於酒肆，话武陵旧游。数日安告行，白曰：为我附书谢崔氏。余归致书，崔览之大惊。遽发棺视之，已空矣。白注升玄消灾护命经，夹着颂。其首篇云：太上本来真，虚无中有神。若能心解悟，头上更无人。末篇云：心疑随万境，随境认心缘。道非有为有，方名离种边。又着指玄篇暨七言歌诗，名为丹台集，并传於世。
　　混沌道士
　　宋太祖太宗潜耀日，尝与一道士游，无定姓名，自曰混沌，或日真无。自太祖御极，不复见。上巳被楔西沼，道士揖太祖曰：别来喜安。上亟见之，一如平昔，抵掌浩饮。上曰：我寿还得几多？对曰：但今年十月二十夜，晴则可延一纪，不尔当速措置。上留之后苑，或见宿於木乌窠中，数日不见。至所期之曰：上御太清阁以望气，是夕果晴，星斗明灿。上心方喜，俄而阴霾四起，天地陡变，雪雹骤降。移杖下．阁，急传宫钥开端门，召开封王，则太宗也。延入大寝，酌酒对饮。悉屏宫宦，遥见烛影下大宗时时避席，有不可胜之状。饮讫，禁漏三鼓，雪已数寸。帝引柱斧戳雪，顾太宗曰：好做好做。遂解带就寝，鼻息如雷。将五鼓，寂无所闻，帝已崩矣。太宗受遗诏即位。
　　丁少微
　　宋太宗太平兴国三年四月乙卯，召华山道士真源丁少微至阙。少微善服气引年，与陈搏齐名。然少微志尚清洁，搏嗜酒放旷，虽居室密迩，未尝往来。少微以金丹巨胜、南芝玄芝等献上，留数月遣还。出《 皇朝通鉴》
　　陈花子
　　陈花子在青城山得道，常剪纸花子於市中卖之，只买酒。与陈传为友，往来青城山，人常见之。
　　历世真仙体道通鉴卷之四十七竟
　　历世真仙体道通鉴卷之四十八
　　张契真
　　张契真字齐一，钱塘人也。幼孤，遂依上清官胡法师浮游江浙，上会稽，探禹穴，历缙云：游赤城，以访仙道，契真皆负筐从之。时朱天师居天台，目而器之，以其有清骨方瞳，因度为道士，久之，还钱塘，居吴山真圣宫。周世宗显德五年，受正一盟威灵宝法录於大元樊先生，由是紫蕊玉岌之书无不历览，而名振江浙。忠懿王精崇道法，每三录斋，俾总其事。王公贵人，亦从而钦尚。宋太平兴国中，太宗命有司即国之束南建太一官，诏天下戒洁之士以居之，而契真与选。未几，禁中清醮，因召见。款对称旨，赐紫衣，而上以道书鱼鲁未定，诏两街道录选优学者刊正，而契真复与。既毕，赐元静大师之号。真宗景德三年正月十一日夜就寝，髻胡问有朱衣吏持符而至，曰：奉命张某，宜速争秽，往彼职事。迟晓，召门人徐思简曰：吾且行矣，子其志之。越二十五日，沐浴讫，泊然返真，享年七十一。翼日迁神于城之东，肢体柔，软，而汗霖霖於面。及火化，得青黑色珠可升余。丞相钱惟演谓其徒曰：此浮屠氏所谓舍利，在仙经则日精气凝结而成。《步虚经》云：舍利耀金姿，龙驾钦来迎是也。师为性沉默，声利不容於心，惟嗜好文，老而不倦。手抄经史子集，凡五百余卷。善草隶弈棋，而隐晦自抑。尝独坐轩砌，乌集於怀，其忘机感物如此。 
　　张元化
　　道士张元化者，不知何许人，称华盖先生。弟游汝坟，汝人因请主北极观，焚修外以慈爱及物，而汝人无不悦之。独不知其密修何道，但混俗和光，未始自、异於人。有施油灯於北极殿者，元化以大盆贮水，泛八灯，而自成星斗之列。杓建所指，随晓昏而转。郡人有请斋者，老少无异志而预议之，然未之请而师黎明必至。其问有意欲请，而夫妻忽反目者，有男女不承顺颜色者，虽来请，而逆知其意，拒而不往，但劝谕而使之去。观之侧有果园蔬圃，里人俟其出而窃之，至其园而师已在彼，其先知之见，多此类。郡中周司马与师最相善，然不知授之以何术。师尝因岁旦，．秉苇炬绕巷陌，虽数刻方匝，而炬之烬若初。人讶而询之，对曰：有行瘟鬼，吾故逐去。人以是为狂而不信。及夏，城外果疾疫暴作，而城中贫贱富贵皆无恙，每以符药救人，有所得悉为焚修之费。一日，有客召入酒肆，元化辞以素不饮。后欲与茹荤，又辞以佩法录。客稍怒，元化熟视之、知其非人也。谓曰：暂归观中，愿子少待，即再相见。因取剑而诱出郊，叱使坐而戮之，即鬼也。朱发蓝面，脊薄如五七岁小儿。擭其首以视人，曰：此鬼辄败，吾故戮之，以去民害。遂积薪於通衢焚之，而腥气累日不散。一夕，郡人皆梦元化见别云：暂远游，希善爱。是夕寝中，忽珊化。达旦，人有疑而来访者，大小皆同。宋太宗太平兴国初，进士安鸿渐寓郡中，恃才傲物，自谓无人可意。见元化则擎踞服，从而就弟子列。既葬，｀及举衬，甚重，若有铁石物圆转於其中。鸿渐遂命酒致祷，则渐觉轻。临坟发视之，则顶上有一窍，可容臂。识者曰：此蝉蜕矣。未几，有客自河阴来，货石榴于汝坟。途中遇一道士，自云：我乃汝坟张观主，托附一书。仍市石榴数十颗，献于北极殿。客诺之。既至，其徒曰：此书乃师之真墨迩也。引客至影堂，客曰：向所见者，与此像略无异。至今汝人图像而事之。尝撰还丹诀并小词二阕，叔修行事，传於世。
　　张齐物
</div>
    <div class="pagination">
<a href="历世真仙体道通鉴_page16.html">上一页</a><span>...</span><a href="历世真仙体道通鉴_page12.html">12</a><a href="历世真仙体道通鉴_page13.html">13</a><a href="历世真仙体道通鉴_page14.html">14</a><a href="历世真仙体道通鉴_page15.html">15</a><a href="历世真仙体道通鉴_page16.html">16</a><span class="current-page">17</span><a href="历世真仙体道通鉴_page18.html">18</a><a href="历世真仙体道通鉴_page19.html">19</a><a href="历世真仙体道通鉴_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
