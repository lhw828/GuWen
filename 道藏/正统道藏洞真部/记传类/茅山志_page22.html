<!DOCTYPE html>
<html>
<head>
    <meta charset="UTF-8">
    <title>茅山志 - 第 22 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>茅山志 - 第 22 页/共 26 页</h1>
    <div class="content">　　与存此山上人山行昊兴赵公作诗意图　　梁大柱
　　一声两声松子落，三片五片枫叶飞。
　　夕阳下山新月上，道人相送一僧归。
　　凝神庵
　　庵庐占胜倚岩肩，中有高人谢俗名。
　　书卷独存标月指，松风疑听喝潮声。
　　纳摩银鼠花生颌，墨酒金鸾草问行。
　　回首浮荣空一梦，湖光蘸碧远山横。
　　计筹秋夕怀茅山道旧　　林德芳
　　两峰明月各天涯，限以具区天渺弥。
　　秋声合在飕轮顶，借我王轮铁笛吹。
　　至大三年代祀茅山宿玉晨观　　昊全节
　　星驰六辔过华阳，晋桧苍苍古道场。
　　夜鹤唳风清地肺，晓龙阁雨护天香。
　　三峰恍惚蓬莱境，万象昭回草木光。
　　青石坛高天咫尺，绿章封事答吾皇。
　　登大茅峰
　　第一福地第一峰，玉台积翠摩苍空。
　　大君成道二弟从，还丹返老颜如童。
　　绣衣趣召凌天风，此事万古将无同。
　　山高有仙水有龙，龙腹如篆朱砂红。
　　蜿蜓变化理莫穷，作霖济旱年屡丰。
　　神仙为市坛朝宗，真人涣号芝泥封。
　　猿鹤相语千载逢，葵心耿耿通宸枫。
　　万里六辔驰花聪，香飘龙篆江云束。
　　瑞凝草木气郁葱，稽首峰顶歌玄功。
　　他时归奏明光官。
　　三峰
　　午夜瑶坛谒帝还，苟舆冲雨两山问。
　　客来似觉茅君喜，净扫浮云出好山。
　　石径松云入步轻，垂垂空翠雨初晴。
　　风来山阁冻如水，小倚阑干听鹿呜。
　　崇禧观
　　曲林古观水西流，天遣皇华驷玉此。
　　高士远分龙虎派，哲人久伴凤凰游。
　　楼台山色三峰晓，池绾泉声五月秋。
　　云案凝香浮洞府，坐令和气蔼丹丘。
　　牧斋真人华阳道院
　　鳌载三峰拥客搓，采真访古意无涯。
　　云山夜雨棠梨树，宇宙春风棣萼花。
　　龙洞远分丹井水，鹤松高映赤城霞。
　　宗师应帝光前绪，仙绾新开第一家。
　　鉴止
　　山泉漱玉雨浪浪，停蓄深开一亩塘。
　　若向动中知静体，湛然泰宇发天光。
　　茅山志卷之三十竟
　　#1金蓬编：原脱，据笪本补。
　　#2己丑春正月朔：笪本作『己丑元日』。
　　茅山志卷之三十一
　　上清嗣宗师刘大彬造
　　金薤编#1
　　元诗
　　喜客泉
　　客游华阳天，山径肩竹舆。首登大茅顶，天市神仙居。回观喜客泉，稽首孙仙姑。方池鉴止水，湛湛涵太虚。仙君驱骊龙，为吐万斛珠。衮衰出石底，拍手相欢呼。有情感无情，此理妙鼓柠。泉喜客亦喜，主人当何如。我愿蚪一勺，万物同沾濡。歌诗谢山灵，临风重踌躇。
　　全清境界
　　境界全清地位高，山中尽日乐陶陶。
　　旋划白石开三径，可是青山厌二豪。
　　眼底浮荣看草露，耳根清韵起松涛。
　　明朝疋马西湖路，回首灵峰耸巨鳌。
　　别茅山
　　长松古道翠深深，回首层峦耸积金。
　　鹤语云峰人换世，凤迢#2仙路客来今。
　　连朝晴雨随人意，到处烟霞感帝心。
　　如此山川歌不足，行看褒衰出词林#3。
　　延佑元年五月重祀茅山瑞鹤诗并序
　　至大庚戌秋，百余鹤集大峰一宿，宗师刘君以其明年入觐，尝图以献。兹以上命再祀宗坛，比至下泊，有鹤十二若相迎导，遂赋二绝纪之。
　　一雨三峰分外青，岩华涧草共欣荣。
　　茅君闻道天香至，先遣西山羽驾迎#4。
　　图写丹青上九天，秋风百鹤驻山前。
　　谁知六辔重来日，又见排空十二仙。
　　重登第一峰
　　重登大峰顶，晓色正苍冻。华构烟霞壮，幽居日月长。碧云浮洞户，清露沁衣裳。水浅玄龙跃，林深黑虎藏，去天疑咫尺，胜地岂寻常。屏俯金峰画，炉分玉案香。会仙犹有市，济世得无方。药圃多春意，丹房耿夜光。何时结茅屋，稽首礼华阳。
　　二峰
　　坛高青石古，峰小白云多。乐奏仙君喜，茶香使客过。神丹藏蕴岌，清露滴松萝。路接金鳌背，回饼发浩歌。
　　三峰
　　三峰琳宇状，松老鹤知还。江白南徐月，楼青北固山。浮云通地肺，古洞敞天关。寄语寻仙者，蓬莱只此问。
　　重过喜客泉
　　万珠寒涌碧琉璃，山色天光湛一池。
　　客本喜泉泉喜客，阑干倚褊立多时。
　　前度题诗重拂尘，泉迎熟客喜津津。
　　主人不负当年约，为把殊庭总一新。
　　震灵方丈赠玉虚宗师
　　晓起南窗看白云，道心如水鬓丝银。
　　当时宣室前厘席，此日仙坛得主人。
　　方外烟霞知有喜，掌中雷雨信如神。
　　夜来亲见茅君说，五百年问再世身。
　　闲闲真人奉旨代祀三茅，攻事既归，以行卷示予。为诗若干首，并集庚戌代祀诗，援先虚靖书、刘静一诗例，求予并书，将以传焉。矛不见瓢叶久矣，读之释然，於登高能赋问而有归美报上之心，又皆以王事而从方外之乐，真如坡翁所称羡者，是皆宜书也。故为行笔，亦以想象同游之意云耳。若日拟虚靖、则不敢。延佑第一重九日，嗣天师张与村敬题。
　　送悟侍者游茅山#5　　仇远
　　云开三茅古洞天，借风一舵荆溪船。
　　所思绵绵长在梦，此行冉冉如登仙。
　　汲泉净洗黄独雪，雕石深耕瑶草烟。
　　蕙帐香凝蒲坐暖，共读南华秋水篇。
　　寄梁中砥三首　　　　　释觉恩
　　白云明月本无期，君子长吟有所思。
　　荡向石头城畔过，寄书安用牧鹅儿。
　　忆昔昊门商子家，小楼吹雪赋兰花。
　　人问百番金波满，一番清愁百洛叉#6。
　　抹电浮呕岂足凭，余生只合付腾腾。
　　华阳书出金笼首，好是泻山某甲僧。
　　伤中砥
</div>
    <div class="pagination">
<a href="茅山志_page21.html">上一页</a><span>...</span><a href="茅山志_page17.html">17</a><a href="茅山志_page18.html">18</a><a href="茅山志_page19.html">19</a><a href="茅山志_page20.html">20</a><a href="茅山志_page21.html">21</a><span class="current-page">22</span><a href="茅山志_page23.html">23</a><a href="茅山志_page24.html">24</a><a href="茅山志_page25.html">25</a><a href="茅山志_page26.html">26</a><a href="茅山志_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
