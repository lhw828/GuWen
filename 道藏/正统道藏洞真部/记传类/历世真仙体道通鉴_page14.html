<!DOCTYPE html>
<html>
 <head>
  <meta charset="utf-8"/>
  <title>
   历世真仙体道通鉴 - 第 14 页/共 19 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   历世真仙体道通鉴 - 第 14 页/共 19 页
  </h1>
  <div class="content">
   张惠明，赵郡人。结庐於中条山，受法於元真观。常行咒禁，驱驰精魅。后往长安，遇混元子，受高奔之道。行之，功济德备，道学超群。凡诸就席，皆章甫之徒。唐太宗韶之内殿，致醮有感。后乞归山林，上允软住南岳，封妙济大师。忽州夕遇南岳右英夫人，传抱一守真、三五混合之要。行之一纪，复诏之西彻，以便问事。复尸解。
　　李思慕
　　李思慕，成纪人。与束楚董练师、白先生结烟霞之友。□ 周游三湘名山，后访南岳五峰。虽师范不同，而各有指归。白既於石鼓上升，思慕入京师，高力士嫉昊筠而进之於明皇。答问称旨，后乞归山。上厚赐饯行。注清静经，行於世。后玄化於紫盖峰。惟董混边於衡阳后洞，常以咒卫治人病苦。有酬之者，惟酒一醉为妙。於是无醒时，醉迹衢路或溪谷，遇雨而衣不濡，凌严霜而皓如也。数年，巡门告人曰：各好将息。人皆讶之，亦於洞后尸解如归蜕也。唐杜甫有忆昔行诗，末句云：更访衡阳董练师，南游早鼓潇湘拖。
　　申泰芝
　　申泰芝字广祥，其先洛阳人也，因守官湖外，世代寓居长沙，，后散．徙四方。其远近钦慕，泰芝卜居邵州仁风村柳塘，数世皆修慈惠。自幼食处，不与亲友交。好读书，常清俭。游息南岳，访神仙之事。一夕於祝融顶遇真人，传金丹火龙之卫。归，炼丹云山北余胡之顶，积有年矣。大药已成，功行俱备，而能乘虚神游，隐显出入，绰有神异，人不可测。唐开元二十六年岁在戊寅八月十六日，明皇韶近臣曰：朕昨宵中秋夜寝梦神人告朕，言湖南邵州云山有道人炼丹得仙，若礼遇之，可为国师。
　　张太空
　　先生姓张名太空，隐衡岳上清宫，修行得道。唐代宗大历七年，为唐相李泌之师。后隐元阳官，於德宗贞元四年六月十三日尸解於灵隐峰。御制词文云：夫至道无名，强假名而崇道。至真无谧，必求谧以明真。惟其可称，实在全德。故南岳元阳宫道士张太空，混元育粹，玄之又玄，炼骨三清，存神八景。衡峰养德，时近百年。依罔象以冥搜，挟鸿蒙而冲用。柄迟浩气，太古真形。顷在先皇，敷崇道妙。望乎玄鹤之驾，锡以紫霓之裳。我有辅臣，格言高躅，永怀仙子，恨不同时。聊申嘉尚之情，式降昭旌之命。策名表德，庶永无穷。可赠玄和先生。其宫宋淳化、天圣、政和三经修茸。宣和元年，徽宗改赐崇明观，后三里有伏虎岩。
　　柳实
　　唐宪宗元和中，有柳实、元彻者，居於衡岳。二公俱有从父为官浙右，为理庶人连累，各窜于罐爱之州。二公俱结行迈而往省焉，至於廉州白浦县，登舟而欲越海。将抵交趾，仪舟合浦岸。夜有村人飨神，箫鼓喧哗，舟人与二公仆使咸往观焉。夜将午，俄扬风起，断缆，飘于大海，莫之所适。俄抵孤岛而风止，二公愁沮而陆焉。见玉天尊像，莹然于案，所有金香炉，而别无一物。二公周览次，忽睹束海上有巨兽出。首四顾，若有密听，良久乃役去。遗巡，有紫云自海而涌出，蔓衍数百步。有五色芙叶，高百余尺，叶叶而绽。内有帐喔，若绮绣杂错，耀夺人目。见虹桥忽展，直抵于岛上。俄有双鬓侍女，如捧玉合，持金炉似莲华，而至于天尊所。易其残烬，灶以异香。二公见双鬓，叩头再拜，辞理哀酸，求反人世。女不答，二子请益良久，女曰：子何人而至此？二子以事告。女曰：小顷有玉虚尊师当降此岛，与南淇夫人会约。子坚请之，将有所遂。言讫，有道士乘白鹿，驭彩霞，直降于岛上。二子拜而泣告．’尊师悯之，曰：子随此女而谒南淇夫人，当有归期，无虑。尊师告女曰：子暂修真，毕当诣彼二子受教。至帐前，行拜谒之礼。见女子未羿，衣五色文章。二子告以姓字，夫人哂之，曰：昔时天台有刘晨，今有柳实；昔有阮肇，今有元彻，莫非天也。设二榻而坐。俄顷尊师，至，夫人迎拜，遂还坐。有仙娥数辈，奏以笙竽箫笛，傍引鸾凤，雅合节奏。二子恍惚若梦中，人世罕闻见也。遂命飞觞。忽有玄鹤衔彩栈自空而下，曰：安期先生知尊师赴南俱会，暂请枉驾。尊师读之，谓玄鹤曰：寻当至彼。尊师语夫人曰：安期先生问阔千载，不值南游，无因访话。夫人趣侍女进饥，玉器光洁，与夫人对食，而二子不得飨。尊师曰：二客未合飨，然为致人问之食而食之。夫人曰：然。别进撰，乃人间常味也。尊师食毕，怀出丹篆一卷而授夫人，夫人拜而捧之，遂告回。谓二子曰：子有道骨，归不难。然邂逅相遇，合有灵药相既。但子宿分自有师，吾不合为子师尔。二子拜，尊师遂去。夫人命侍女曰：可送二客去。曰：所乘者何？侍女曰：有百华桥可驭。二子感谢拜别，夫人赠以玉壶一枚，高尺余。夫人命笔题玉壶诗云：来从一叶舟中来，去向百华桥上去。若到人间扣玉壶，鸳鸯自解分明语。俄有桥长数百步，栏槛之上皆有异华。二子於华问潜窥，见千龙万虹递相缴绕为桥柱石。有使者曰：吾不当为使而送子，盖有深意欲奉托，强为此行。出襟带问一合子，中有物隐隐然如蜘蛛形状。谓二子曰：吾辈水仙也，水仙则阴也，而无男子。吾昔道遇番禺少年，情之至则有子，未三岁，合弃之。夫人命与南岳神为子，其来久矣。中问南岳回鸦峰，使者有事于水府，回日凭寄吾子，所弄玉环往而使者隐之，吾颇为恨。二君子为持此合子到回鸦峰下，访使者庙而投之，当有异变。傥得玉环，为送吾子，吾子亦当有报效尔。慎勿启之。二子受之，谓使者曰：夫人诗云若到人问扣玉壶，鸳鸯自解分明语，何也？曰：子归，有事但扣玉壶，当有禽应之，事无不从意。又曰：玉虚尊师云吾辈自有师，师复是谁？曰：南岳太极先生尔，当自遇之。遂与使者别。桥之已尽，达昔日合浦维舟处。回视之，无桥矣。二子询时代，已十年也。驱爱二州，亲属姐矣。二子惆怅，问道将归衡山。中途因以手扣玉壶，遂有鸳鸯语曰：当饮食，前行自遇。俄顷道左有盂肴僎罗列，二子食而饱。数日寻即达家，昔日童稚已弱冠。然二子要各谢世已三日，家人辈悲喜不自胜。人云：郎君已没大海，服阕已九秋也。二子似厌世，体亦清虚，观妻之丧，不甚悲戚。因相共抵回鸦峰下访使者庙，以合子投之。倏有黑龙长数丈，激风喷雹，折木拔屋。霹雳一声，庙宇立碎。二子战栗，不敢熟视。空中乃有掷玉环者，二子取之而送於南岳庙。及归，有黄衣少年持二金合子各到二子家，曰：郎君持此药日返魂膏，二君子家有毙者，虽一甲子犹可涂顶而活。已而少年忽不见。二子遂以活妻，后共寻云水，访太极先生，无有其人。因雪中见老叟负薪而卖，二子哀其年老而寒，饮之以酒。睹薪檐上有刻太极二字，乃疑异之，礼为师。持玉壶以告之，叟曰：吾贮玉液者，此壶也□ 。甚喜，遂拉二子同上祝融峰，更不复出矣。
　　历世真仙体道通镒卷之三十三竟
　　历世真仙体道通鉴卷之三十四
　　陈法明
　　衡岳洞阳宫在石凛峰西北，乃施真人伏鬼会．真之所。唐陈法明应诏回，於此峰下开岩建坛，山人为之阴助。南望云阳，日一夕朝真，诵大洞经。后服丹而玄化。今尚存基旧，亦有庵
　　宇。
　　王十八
　　唐宰相刘公名晏，少好道术，精恳不倦，而无所遇。尝闻异人多在市肆间，以其谊杂可混迩也。因游长安，至一药铺，偶闻人曰：常有三四老人，纱帽拄杖，来取酒，饮讫即去。兼觅药看，亦不多买。某意非凡俗者。刘公曰：早晚至否？曰：明日合来。刘公平旦辄往俟之，少顷果有道流三人到，引满饮酒，谈谴极欢，傍若无人。良久曰：世问还有得似我辈否？一人云：王十八。遂去，自后每记之，不可求。及作刺史，往南中过衡山县。时初春，风景和暖，吃冷淘一盘香菜茵陈之类，甚为芳洁。刘公异之，问邮吏曰：侧近莫有衣冠否，此菜何所得？答曰：县有官园子，王十八能种，所以绾中常有好菜蔬。刘公忽惊记所遇道人之说，乃曰：园近远去得否？曰：即馆后是。遂往问之，见王十八衣犊鼻椅灌畦，状貌山野，望刘公趋拜战栗。渐次问其乡里家属，曰：飘蓬不省，亦无亲族。刘公益异之，令坐，索酒与吃，固不肯受。及归，乃诣县，自请同往岭外。县令不解其意，当时发遣之一王十八破衣草履，登舟而行。刘公渐与之熟，令妻子见拜之，同坐茶饭。王十八形容衣服日益秽弊，家人并窃恶之。夫人曰：岂得有异，何为如此？刘公不懈，去所诣数百里，患痢，朝夕困极。舟船隘窄，不离刘公之所。左右掩鼻罢食，不胜其苦。刘公更无厌忌之色，但忧惨而已。劝就汤粥，数日遂毙。刘公嗟叹涕泣，送终之礼无不备焉，乃葬於路隅。后年官替归朝，却至衡山，县令郊迎。既坐，曰：使君所将园子，去寻却来，应是不．堪驱使。刘公惊问：何时归？曰：后月余日即归，云奉处分放回。刘公大骇，当时步至园中，茅屋虽存，皆无所睹。邻人曰：王十八昨夜去矣。刘公怨恨加甚，向屋再拜，泣涕而反。审其到县之日，乃途中疾卒之辰也。遣人往发冢痪，空存衣服尔。数月至京城，官居朝列。偶得重疾，近至属绩家人妻子围侍号叫。俄闻扣门甚急，合者走呼曰：有人称王十八，令报。家人惧跃迎拜，王十八微笑而入其卧所。尽令去其障蔽及汤药等，乃自於腰问一葫芦中出药三丸，如小豆大，用苇筒引水半瓯，灌而摇之。少顷，腹中如雷呜。边巡开眼，蹶然而起，都不似先有疾时。夫人曰：王十八。乃涕泗交下，再拜，若不胜情。妻女及仆使并泣，王十八赓然曰：奉愧旧情，故来相救。此药一圆可延十载，至期某却再来。遂啜茶一碗而去。刘公因请少留，不可。又欲与之金帛，复大笑。后刘公拜相兼领盐铁，坐事贬忠州。三十年，一旦有疾，王十八复来，曰：要见相公。刘公感叹颇极，延入阁中。又恳求之，王十八曰：所疾即愈，且还某药。乃以灵一两投水中，饮之遂吐出药三圆，颜色与三十年前服者无异。王十八索香汤洗之，刘公堂侄侍疾在侧，遂攫其二圆吞之。王十八熟视，笑曰：汝有道气，我固知为汝掠也。趋出而去，不复言别。刘公寻痊，复数月，有诏至，乃卒。
　　孙登
　　孙登字公和，汲郡人。无家属，於郡北山为土窟居之。善长啸，好读易。抚一弦琴，性无志怒。尝往宜阳山，有作炭人见之，知非常人，与语，登不应。晋文帝闻之，使阮籍往观。既见，与语亦不应。嵇康又从之游三年，问其所图，终不答。康将别，谓曰：先生竟无言乎？登曰：子识火乎，火生而有光而不用其光，果在於用光乎。人生而有才而不用其才，果在於用才乎。故用光在乎得薪，所以保其耀；用才在乎识真，所以全其年。康又请学琴，登不教之，曰：子才多识寡，难乎免於今之世矣。康辞去，登遂白日升天。《晋书□阮籍传》云：籍尝於苏门山遇孙登，与商略终古及栖神导气之术，登皆不应。籍因长啸而退，至半岭问，闻有声若鸾凤之音，响乎岩谷，乃登之啸也。《南岳总胜集》云：孙登升弃荣位，栖遁求仙。以至露寝忍冻，茹草充饥，切求至道。感赤君得玉砂膏，久之入会稽。故记云孙登居之。祝版留之於虎山也。
　　嵇康
　　嵇康字叔夜，向北山从道士孙登学琴，登不教之，曰：子有逸郡之才，必当戮於市。康遂别去，登乃冲升。康向南行，至会稽王伯通家求宿。伯通造得一馆，未得三年，每夜有人宿者，不至天明即死。伯通见此凶，遂尝闭之。至是，康留宿馆中，一更后乃取琴弹，二更时见有八鬼从后馆出。康惧之，微祝乾元亨利贞三遍，乃问鬼曰：王伯通造得此馆，成来三年，每夜有人宿者死，总是汝八鬼杀之？鬼曰：我非杀人鬼，是舜时掌乐官，兄弟八人，号曰伶伦。舜受佞臣之言，枉杀我兄弟，在此处埋。主人王伯通造馆，不知向我上筑墙，压我问我。见有人宿者，出拟告之，彼见我等，自惧而死，即非我等杀之。今愿先生与主人说，取我等骸骨迁别处埋葬。期半年，主人封为本郡太守。今赏先生一广陵曲，天下妙绝。康闻知大悦，遂以琴与鬼。鬼弹一遍，康即能弹。弹至夜深，伯通向宅中忽闻琴声美丽，乃披衣起坐，听琴音，探怪之，乃问康。康答曰：主人馆中杀人鬼，我今见之矣。伯通曰：何以见之？康具言其事。明日伯通使人掘地，果见八具骸骨。遂别造棺，就高洁处迁埋。后晋文帝时，伯通果为太守，康为中散大夫。帝令康北面受诏，教宫人曲，康不肯教。帝后听佞臣之言，杀康於市中，康遂抱琴而死。葬后开棺，空不见尸。《晋书》云：嵇康字叔夜，谯国铨人。其先姓奚，会稽上虞人，以避怨徙焉。铨有嵇山，家于其侧，因而命氏。康早孤，有奇才，远迈不负群。身长七尺八寸，美词气，有风仪。而土木形骸不自藻饰，人以为龙章凤姿，天质自然。博览，无不该通。与魏宗室婚，拜中散大夫。常修养性服食之事，弹琴咏诗，自足於怀。以为神仙禀之自然，非积学所得，至於导养得理，则安期彭祖之伦可及。乃着《养生论》。每思郢质，惟陈留阮籍、河内山涛，豫其流者向秀、刘伶、籍兄子咸、王戎，遂为竹林之游，世所谓竹林七贤也。戎自言与康居山阳二十年，未尝见其喜愠之色。康尝采药游山泽，会其得意忽焉忘反。时有樵苏者遇之，咸谓为神。至汲郡山中，见孙登，康遂从之游。登沈默自守，无所言说。康临别去，登曰：君性烈而才隽，其能免乎。康又遇王烈，共入山。烈尝得石髓如饴，即自服半，余半与康，皆凝而为石。又入石室中，见一卷素书，遽呼康，往取辄不复见。烈乃叹曰：叔夜志趣非常，而辄不遇，命也。山涛将去选官，举康自代。康乃与涛书告绝，大略云：闻道士遗言，饵木黄精令人久寿，意甚信之。游山泽，观鱼乌，心甚乐之。一行作吏，此事便废，安能舍其所乐而从其所惧哉。今但欲守陋巷，教养子孙，时时与亲旧叔离阔，陈说平生。浊酒一杯，弹琴一曲，志意毕矣。此书既行，知其不可羁屈也。康性绝巧而好锻，宅中有一柳树甚茂，乃激水圆之，每夏月居其下以锻。束平吕安服康高致，每一相思，辄千里命驾，康友而善之。后安为兄所枉诉，以事击狱。辞相证引，遂复收康。康性慎言行，一日一缧绁，乃作幽愤诗曰：虽日义直，神辱忠沮，澡身沧浪，曷云能补。初，康居贫，尝与向秀共锻于大树之下，以自赡给。颖川钟会，贵公子也，精练有才辩，故枉造焉。康不为之礼，而锻不报。良久会去，康曰：何所闻而来，何所见而去？会曰：闻所闻而来，见所见而去。会以此憾之。及是，言於文帝曰：嵇康卧龙也，不可起，公无忧天下。顾以康为虑尔，因谱康欲助母丘俭，帝遂害之。康将形束市，太学生三千人请以为师，弗许。康顾视日影，索琴弹之，曰：昔袁孝宏尝从吾学广陵散，吾每斩固之，广陵散於今绝矣。时年四十。海内之士，莫不痛之。帝寻悟而恨焉。初，康尝游洛西，暮宿华阳亭。引琴而弹，夜分忽有客诣之，称是古人。与康共谈音律，辞致清辩。因索琴弹之而为广陵散，声调绝伦。遂以授康，仍誓不传人，亦不言其姓字。康善谈理，又能属文，撰上古以来高士为之传赞，又作太师箴。《记纂渊海》云：南海太守鲍说，通灵士也。束海徐宁师之，宁夜闻静室有琴声，怪其妙而问焉。说曰：嵇叔夜。宁曰：嵇临命束市，何得在此？说曰：叔夜虽示终，而实尸解也。
　　东郭延
　　东郭延者，山阳人也。服灵飞散，能夜书。在冥室中，身皆生光，照耀一室。又能望见平地数十里小物，知真形色。又凡见人，不计识与不识，能逆知其生死，一如其言。在乡至四百岁不老。一日一有数十人乘迎之，比邻尽见，与亲故辞别而去。云诣昆仑山也。
　　乐子长
　　潜山真君是乐史之远祖。按《总仙记》曰：真君名子长，齐人也。少好道，到霍林遇仙人韩众，受灵宝符，传巨胜、赤松散。真君服药，年一百八十岁，色如少女。妻子九人，皆服此药。入劳盛山升仙，住方丈之室。於神州受太玄生录，以五芝为粮。太上补为修门郎，位亚神次。唐玄宗梦二十八仙，称星二十八宿。内真君是星宿，於潜山得道，号潜山真君。
　　凤网
　　凤纲者，渔阳人。常采百草华，以水渍封泥之。自正月始，尽九月末止，埋之百日，煎而丸之。卒死者以药纳口中，皆立活。纲长服此药，至数百岁不老。后入地肺山中仙去。
　　赵翟
　　赵翟者，字子荣，上党人也。得癞病将死，人或告翟家云：及其生弃之，若使死於家，则后世子孙常有此病。於是家人为办一年粮，送之置於深山石室中。又恐虎狼食之，外以木訾栏之。子荣悲伤自恨，昼夜泣涕。如此百余日，夜中忽见石室前有两人并立，问子荣曰：子何人也？子荣度深山穷林之中，非人所行之处，必是神灵。乃自陈说，叩头乞哀。其人行诸訾中，有如云气，了无所碍。於是问子荣曰：汝必欲疾愈者，即当服药，能服药否？子荣曰：宿业多罪，婴此恶疾，已见流弃，死在旦夕。若刖足割鼻而可得活，犹所甘心，况於服药乎？唯乞神人丐其余生。神人乃以松子脂五升赐之，语曰：服不惟愈疾而已，得长度世矣。子荣服之未尽，癞疮尽愈，身体轻强。乃归家，家人疑之是鬼，具陈说其由，乃喜。遂更服之，经二载，颜色转少，肤肌光泽，走及乌兽，时已年七十余。食雉兔皆嚼其骨，能负重檐，终日不瘦。极百七十岁，夜外忽见屋问光大如镜者，以问左右，左右云不见。后夕渐大，数十日问一室尽明，能夜书。后夜外，见面上有二人，长三寸许，乃美女也。甚端正，但小耳，戏真鼻口之问。如是复一年许，此女稍长大，至於如人。不复东面上，出在其侧。又常闻琴瑟之声，欣欣然独乐。在民问三百余年，色如童子，乃入抱犊山仙去。
　　王玄甫
　　王玄甫，沛人也。同昊人邓伯元学道於赤城、霍山，受服青精石饭、吞日精丹景之法，内思洞房，积三十四年，乃内见五藏，冥夜中能书。晋穆帝永和元年正月十五日，大帝遣羽车迎之，玄甫与邓伯元乘云驾龙，白日升天。今在北玄圃台，受书为中岳真人。
　　尹思
　　尹思，晋人。正月十五夜，坐室中，遣儿视月中有异物否，儿曰：今年当水，月中有人披蓑带剑。思出视之，曰：非水也，将有兵乱，月中人带甲仗矛尔。
　　张里
　　司空姓张名田，字巴，玉齐广南封州封川县人也。少习儒业，众所推伏。以才干禄明帝，用之，位至司空。及东昏嗣位，叹曰：夫荣必辱，妨我之神。遂具表投进，退官南归。誓慕长生久视之方，愿卜栖真养性之地。帝留不遂，文武百僚饯送司空於东门之上。数旬至攸县文清驿，值霖雨月余。忽天色晴霁，出驿庭四顾，瞥见邑之东有一山，首出於众，独秀标奇，平生罕见，再三叹羡。遂召驿；一吏遭一遵问之一对云：晚生不知。令呼市老毛国华至，乃言：古老相传云名温水山，又名紫麟山。司空闻而异之。次日至山下，语乡人曰：余在邑中，见此山上有瑞云盖顶，紫气凝天，山中必隐神仙，适予平生之志也。遂入温水源放光峰下，创草舍三十余问居焉。全家斋戒，诵大洞真经三十九章。外日与乡人治水荫田，持三百大戒。仅二十年，忽一日见神人持华杖从山而出，来语司空曰：吾葛洪子也，奉上帝命，令授子金丹火鼎之诀。汝可秘而行之，一密济贫苦，他时功满，相见未迟。出门复语司空曰：吾常与浮丘、洪崖、赤松子、王乔、苏耽、丁令威、苏隐、严真等九人仙倡，时时期会仙峰之上今有会仙峰，以琴棋酒果，用乐元和，去住匪常，非尘俗所知也。大药金丹，得度世为神仙。汝受之，勿得轻泄。司空蒙教，俯伏而谢。忽尔神人隐形，莫知其所在。司空是时勤行斋戒，后成火鼎之功，点瓦砾为黄金，密济孤老贫病。至梁武帝天监二年至八月十四日夜半，忽闻空中有神人唤名，云：绝早可领家入山，惟留女卢琼在家。至辰巳问，女使见有一道流从空而下，身生疥癞，问曰：司空在否？曰：司空今早入山未归。问酒库何在？女使指示之，道流脱衣入酒库瓮中，以酒浴身上疥癞。及出库，整衣冠出门而去。次门首与女使曰：司空归时，可与传语，但道葛道士特来相访司空。司空闻之喜。闻库中酒有异香，遂令家僮陈席於厅上，一宅良贱，悉取库内香酒均饮，悉竭。唯守宅女使潜见道流浴疮，托疾不饮。司空饮罢，乃令家僮备汤，沐浴更衣而坐。令召乡老、诸门徒，司空乃再入山，焚香升坛，语乡老门徒曰：天将韶予，非予厌世。言讫，鸾鹤舞于空中，祥云霭於坛上，举家八十余口，白日轻举而去，惟守宅女使半空从云而坠。司空叹曰：汝无仙分，且住下土。待吾见上帝，为汝陈奏。至十八日，帝劝玄武神下降，镇守山界。以女使为土地，守护山坛。是日乡老门徒陈昂等，遂具状申县，县申州，备录诸事实状奏闻，奏颁下所司。自此故号司空山焉。至陈文帝永嘉初，有丹阳章、马二先生，不通名字，来山前语乡人曰：予张司空弟子也，特来寻司空住处。人曰：司空已於梁天监二年八月十五日拔宅冲天去矣，空有遗宅，人不敢住。二先生闻之悦喜，入山斋戒修道。一旦功就，异香满山。樵者闻之，莫知其兆，唯聆丝竹响亮遥空，举目视之，二先生各乘瑞云白鹤，冲天而去今有白云白鹤二峰。唐天宝七年五月十二夜，明皇见梦於司空山仙坛立祠堂，选差道流有德行者住持焚修，赐额朱阳观。宋徽宗政和三年七月，改赐额阳升，封张仙为太素真人。是年八月，又特封冲升真人。
　　王仲甫
　　王仲甫者，不知何所人。少有意好事神明，常吸二景餐霞之法。四十余年，都不觉益。其子亦服之，足十八年白日升天。后南岳真人忽降仲甫而教之曰：子所以不得升度者，子身有大病，脑宫亏臧，筋液不注，灵津赤溢。虽复接景餐霞，故未为身益。仲甫遂依教服药治病，兼修其事。又十八年，白日升天，今在玄州，受书为中岳真人。
　　王先生
　　王先生，不知何所人。有杨晦之者，长自安束游昊楚，至乌江，闻王先生颇有道卫，因－就门谒之。先生玄巾褐衣，隐几而坐，风骨清美。晦之再拜备礼，先生拱揖其侧，语议高畅，不觉至夕，即八月十二日也。先生召其女曰：七娘者，乃一老媪，年七十余，齿发尽衰，行步俯枢而至。先生谓晦之曰：此吾女也，惰不好道，今且老矣。既而谓七娘曰：尔为吾刻纸作今夕之月，置于室之束垣上。顷之，七娘如其言。俄而奇光焕发，一室之内纤毫尽辩。先生与晦之骯谈於室内，寒气逼人，如在半天矣。及晓将别，先生以杖画其庭，尘土暝晦，视其所居，则崖壑万仞，丛林参天，前有积水，目之无极。晦之与先生立于水滨，惊悸叹骇，今日之睹，岂非仙家一夕，人世千年。先生笑曰：吾以为娱耳。振衣挥斥，边巡即门庭如旧。晦之驰去，莫敢顾盼矣。
　　赵郎
　　赵郎、左慈等皆以气禁水，水为之逆流一二丈。又於茅屋然火煮物，物熟而茅屋不然。以一大钉钉入柱七八寸，以气吹之，钉即踊射而出。烧百沸汤，以百许钱投中，令人一一探洒取钱，而手不灼烂。禁水着中庭露之，大寒不冰。又能禁一里中，使灼者不热。
　　历世真仙体道通鉴卷之三十四竟
　　历世真仙体道通鉴卷之三十五
　　王履冰
　　王履冰本未明大道，亦不知修行大丹之法。惟偶得上清宝经、太素真人亿朝礼愿上扶，常以每月各日其夕入静室烧香，北面修行，祝之。秘行之三十年，得乘云驾钦，升入玄洲。其李仲子、赵双成、范叔及管平阿、李顺贤、延安生等，皆得此道，修勤不替，俱为真仙。或处玄洲，或升昆仑之傍，或登三元之宫矣。
　　岑道愿
　　岑道愿，江陵人也。万州两傍多大山。红之南，林壑尤虚邃，有岩，硿然甚大。隋末，先生避难，诉三峡至此。爱之，遂隐岩下。常食黄精，时百余岁，肤若冰雪，浩然莫见喜愠。积二十俘蚓适而去。肤太古不贞观十乃年化＇江商人至广棱力将还，见老人仪、圣淌丰了薇甚伟，以香铢澜喝。商人往，先生岩然之。商人归，妇方焉中舟抵湖滩，涛波雷怒，不可止。商人方惊悟，返诣岩然香，已而鼓绁平行，更无留孩。德宗贞元中，监察御。史段文昌曰：先生浩劫士也，何乃练动观听为神奇。探其迹，当以浮世聋瞽，不省至道，故以感发之。宋神宗熙宁十年，本州梼雨即应。太守闻於朝，韶封虚鉴真人。
　　王愿
　　王顺采药於终南山，得一道。今终南山有王顺峰，灵应昭彰，至今不绝。
　　吉留馨
　　胶东有异人，不知姓名，常歌舞於市，日吉留馨。后於市中，白日乘云而去。
　　王贾
　　王贾在东海山中，诣神仙胡毋丘力君，受太极上元年纪之卫，服朱草神芝得仙。其山在海中，望之甚近而不可到。山上多木芝灵木神草，苍灵龙龟，天地奇物，不可名字。洞中有河洛
　　元命历等书。
　　王叔明
　　王叔明，不知何所人也。少好道，居华阳山北，与鲍元治同志修道。不知感遇何仙，修习何卫，得仙去。皆得仙去。
　　唐若山
　　唐若山，鲁郡人也。唐睿宗先天中，历官尚书郎，连典剧郡。玄宗开元中，出守润州，颇有惠政，远近称之。若山常好长生之道，弟若水为衡岳道士，得胎元谷神之要。常召入内殿，恳求归山，诏许之。若山素好方术，所至之处，必会炉鼎之客。虽术用无取者，皆礼而接之。家财殆尽，俸禄所入未尝有余，金石所费不知纪极。晚岁尤笃志焉，以润之府库官钱以市药，宾佐骨肉每加切谏，若山俱不听纳。一旦有老叟形容赢瘠，状貌枯槁，诣门款谒，自言有长生之道。见者皆笑其衰莆，若山见之，尽礼加恭，留止月余，所论皆非丹石之旨。若山博采万诀歌诵图记，无不研考，问叟所长，皆蔑如也。复好肥鲜美酒，珍撰品膳，虽瘦老劣而所食敌三四人。若山钦奉承事，曾无倦色。一日一从容谓若山曰：君家百口，所给常若不足。贵为方伯，力尚多阙，一旦居闲，何以为赡。尸帑藏钱帛颇有侵用，诚为忧之。若山惊曰：某此不久将有交代，亦常为忧，而计无所出。若绿此获谴，固所甘心，但虞一家有冻馁之苦尔。叟曰：无多虑也。促命酒，连举数日。若山饮酒素少，是日亦饮三四爵，殊不觉醉，心甚异之。洎夜月甚明，撒觞，徐步庭下。良久，叟谓若山曰：可命一仆运铛锅铁器十数事於药室问，使仆布炭垒炉臼鼎钳之属为一聚，炽炭加之，烘然如窖，不可向视。叟於带问解小瓢，出丹二丸，投於火中，阖扉而出。谓若山曰：子有道骨，法当度世。加以马尚正真，性无忿志，仙家尤重此行。吾太上真人也，游观人问，以度有心之士。悯子勤志，故来相度尔。吾所化黄白之物，一以留遗子孙，旁济贫乏。一以支纳帑藏，无贻后忧，便可命棹游江为去世之计，翌日相俟於中流也。言讫，失其所在。若山凌晨开阅所化之物，烂然照屋。复肩闭之，即与寮吏宾客三五人整棹浮江。将金山寺，既及中流，江雾晦冥，咫尺不辨。若山独见老叟棹渔舟，直抵舫侧招揖。若山遂入渔舟中，超然而去。久之，风波稍定，昏雾开霁，已失若山矣。郡中几案收得若山诀别之书，指挥家事。又得遗表，因以奏闻。其大旨以世禄暂荣，浮生难保，惟是登真脱屐，可以后天为期。昔范丞相泛舟五湖，是知其主不堪同乐也；张留侯之去师赤松，是畏其生不可久存也。二子之志与臣不同，臣运属休明，累叨荣爵，早悟升沈之理，深知止足之规。栖心玄关，偶得丹诀。黄金可作，信淮南之昔言；白日可延，察真经之妙用。既得之矣，余复何求，是用挥手红尘，腾神碧海，扶桑在望，蓬岛非遥。遐瞻帝合，’不胜犬马恋轩之至。玄宗省表，异之，遽命优恤其家。促召唐若水与内臣资诏江表海滨寻访，杳无音尘矣。其后二十年，有若山知旧自浙西奉使淮南，於鱼肆中见若山斋鱼於市，混同常人。睨其使而延之入陋巷中，荣回数百步，乃及华第止。使与食，一及其久贫，市铁二十蜓。明日复相遇，已化金矣，尽以遗之。使姓刘，今刘子孙世居金陵，亦有修道者。《南岳总真集》云：其弟若水尸解於南岳。
　　王向
　　王君讳向，杜陵人也。生而持禀奇操，日久望终南高峰，谓父母曰：儿长大，必居此山以求出世。乡里异之。博采坟典，经目即诵之。年既冠，与里人郑爽业文，举进士，二年未中第。退居南山石门谷，以坐忘返照为事。累年，神仙孟先生降授三一五千之道，能变化飞行，分形散影。唐明皇开元末，其友人郑爽为御史，奉使杨州。既至，於途中见向弊衣偃楼，侧立道隅。郑恻然悯之，使人召至传舍，问其游息，向以旅寓困悴为答。明日复来，谓郑曰：吾子眷眷有故人之情，能易服降贵，过予弊庐乎？一郑然之。即更衣潜往，经历闯闱，复入陋巷，若由荒径，殆无人踪。革榛隘翳者数里，乃及所居。入门，则向请先入为席。久之，使侍者引郑。即进，见金楼宝台，朱甍翠殿，非人世所睹。向霞冠云衣，羽卫严盛，势若王者。郑悚悸，不敢仰视。留宴一夕，奇饥仙乐不可目名。及晓，相送於门，谓郑曰：子虽名遂功成，而力尚清困。使左右樵僮持弊盖引还传舍，即以此盖於市质钱百万，以赠於郑。自此不知所之。复往追访，无复旧边。使回京师，具以密奏。时明皇栖心神仙，亦韶淮海节度使物色访求，竟不能得。向与郑话旧之时，云已为太一仙人矣。
　　罗子房
　　冲虚子姓罗名子房，唐玄宗开元中，父子修行於玉笋元贞观。其父尸解，葬空棺於观侧。冲虚子久亦功成，驾空舟於门外杉表，腾空而去。
　　王鱼
　　小有洞真人王君讳厦，尝有过，谪於人间五年，当执房效役。南阳张茂实家华山下，唐代宗大历中，偶游洛中，假仆於南市，因得厦焉。年可四十余，勤干无私，出於深诚。苟有可为者，不待指使。茂实器之，易其名日大宝。将厚赏之，不受。其家益怜之。居五年，一旦辞茂实曰：双本居山，家业不薄。运於厄会，须执役以禳之。今吃尽也，请从此辞。茂实不测其言，不留听之今暮当去。迨暮，入白茂实曰：感君深恩，思有以奉报。厦家去此甚近，其中景象可观，能相从一游，可乎？茂实曰：可。食於是截竹数尺，於上书符，授茂实曰：君杖此入室，称腹痛，左右悉令去取药。既去，潜置杖於袁中，抽身出来可也。茂实依言为之，食曰：君可游吾居者也。相与南行一里余，有黄头执鞭驱青麟一、赤文虎二，俟於道左。茂实欲退，厦曰：无苦，但前行。既到，食乘麟，令茂实与黄头各乘虎。茂实．惧不敢前，食曰：既相信，岂必复畏。且此物人问之极骏者，但试乘之。遂托其上，稳不可言。於是奴引茂实从上仙掌越壑陵山，举意而过，殊不觉险峻。如到三更，计数百里程矣。下一山，物象鲜媚，松石可爱，楼台宫观，非人问所见。将入门，挥鞭曰：阿郎来。紫衣吏数百人罗列道侧，渐入青衣数十人，容色皆殊，衣服鲜华，不可名状，各执乐器前引，遂入中堂。宴食毕，令茂实坐。敻入，更衣反坐。衣裳冠冕，仪貌堂堂，实真仙之风度也。其窗户阶阐屏帏床榻茵褥之盛，人世非有。鸾歌凤舞及诸声乐，皆所未闻。情意高逸，不复思人寰之事。欢极，敻曰：此乃仙居，非人世所到此。君宿绿合得见此，故有逃息之遇。仙路路殊，静尘难杂，君宜归修心三五劫，当复相见。敻比者尘绿将尽，上界有名，得遇太清真人，召入小有洞中，示以九天之乐。复令下视生死之海，且曰：乐非难求，苦亦易遣，如为山者．掬土增高也。自是修历五六劫，及证此身，回认委骸，积若山岳。念念修心，倏已一世。形骸虽改，此心不忘。修致其功，则亦非远。亦时有心达气清，一言而悟者，子勉之。黄金百镒，为修身之助。令黄头与茂实等，从到乘麟处。复令黄头执之，敻步送到家，家人方环泣。茂实投金井中，敻抽去竹杖，令茂实潜卧袅中。敻曰：我当蓬莱谒大仙伯。明旦，莲华峰上有彩云束去，我乘之也。遂揖而去。茂实忽呻昤，众惊而问，茂实给之曰：初腹痛，忽若人召，遂奄然尔，不知其多少时也。家人曰：取药既来，呼之不应，已七日矣。惟心尚暖，故未能殓尔。明晨望莲华峰上，果有彩云束去。茂实遂去游名山，后不知敻所在，因号敻为麒麟客焉。
　　王四郎
　　王处士第行四郎，洛阳尉王珊之孽侄也。少时随母他适，自后或至，珊家不复录矣。唐宪宗元和中，珊常调自郑入京，过束都大津桥，四郎於马前拜。布衣草履，形貌山野，珊不之识。因言其名，珊哀愍之。四郎乃曰：叔今赴选，侄有少物奉献。即於怀内出金五两，色如鹦冠，曰：此不可与常者等之，到京於金市访张蓬子付之，当领二百千。瑭异之，即请曰：尔顷在何处，今复何适？对曰：比居王屋小有洞天，今有家往峨媚山，知叔到此，故来拜候。佩曰：尔今停泊何处？曰：中桥逆旅席家。珊曰：吾即看尔。曰：行里有期，恐不得祇候。珊径归，易服而往，则已行矣。因询席氏，乃曰：妻妾四五人，皆殊色。至於此宿，鞍马华侈非常，其王处士肩升先行，去往剑南。珊私奇之，然未甚信重。及至上都，谓家奴吉儿曰：尔将四郎所留金一访於市，果有张蓬子。出金示之，蓬子惊喜曰：何从得此，所要几缙？吉兄曰：二百千。蓬子遂依前而付，曰：若更要，则可再来。吉兄遂以钱归，珊大异之。明日自诣蓬子，蓬子曰：此道者王四郎所货化金也，西域商胡专此伺买，且无定价。但四郎本约多少尔，逾则不可售也。瑭遂更不取焉。自后访问，不复见之。
　　叶千韶
　　叶千韶字鲁聪，洪州建昌人。少师事西山道士，学十二真君道术，辟谷服气。尝独居，忽大风雨雷电，有一白衣人拜千韶言：君道德臻备，仙籍褒升，当在人问役使鬼神，更显功绩。今神人将降君，可以见之，无所畏也。於是千韶焚香拱默以坐，俄顷云中有远游朱衣真官一人降，又神将十余人，皆带剑佩龙虎符，部从鬼神甚众，有黄衣绿衣吏各执簿一卷，神将皆列拜千韶。真官谓千韶曰：天命授君此簿神将吏兵，幸备役使，以救世人。千韶拜授天书，捧其簿阅之，若人问兵籍也。吏掌其簿书，请召则应命。后自长啸，财风生林壑，叹水则雨流原野，足擦地则雷呜输输，手画空则电光烁烁。乃游行天下，每徉狂，醉傲於城市问。忽驱叱以振威，人问之，则曰：我见某处火灾，某处亢旱，使雨以救之耳。人验之，果然。常经过州县，适逢亢旱。人请千韶祈雨，即备香案启祝，须臾雨降。有请致雷者，脚擦地便呜从地底发较较声。或苦雨，祈请不应，千韶立为止雨。冬中或旱，祈雪，千韶乃单衣胱足，立於日中啸咏。俄顷风云会合，降雪连宵。又以符救人疾苦，不俟人之求请，见疾者无不悯而救之。有邪病者，闻千韶之名自愈，得符者终身病不再发。唐懿宗咸通十一年，千韶游及濠州，闻刺史刘防忽中风垂命，名医莫疗。千韶策杖入州，曰：感我此来，使君再生矣。於是书符三道，贴於肩、胁、腿。曰：驱风从脚出，三日当愈。於是风飕飕从脚心出，三日平复如故。防博通文学，素好道卫。历官得郡，善政及人。乃谓宾吏曰：防平生师道，忽中暴风，遽感异人以相救度。董奉还杜燮之魂，今可伴矣，实道力之所报也。郡人皆神於千韶，防乃迎之於郡，斋以师事之，厚以金帛谢之。千韶遽舍防而去，寻之，无踪矣。后有人於荆湘问见千韶，话濠州事而笑。十余年后，隐於西山，时有人见之者。
　　王璨
　　王璨一本作徐，唐懿宗咸通十三年壬辰岁为王屋令。尝念黄庭经六千遍，欲自注解而未了深义。罢官居山之下，绝谷咽气，乃入洞中。行三二十里，忽然平阔，壁立万仞下，嵌室石林案几俨然，若有人居。案上古经一轴，不敢辄取，再拜言曰：臣慕长生，窃入洞天，是万劫良会。今睹玉案玄经，愿真仙许尘目一披。良久，忽有一人坐於案侧曰：子勤至也。吾束极真人王太虚，与子同姓。黄庭经吾了所注，便授於子。复以桃核一片予之，大如数斗器。此桃出融皇泽中，食之者白日飞行。此核磨而服之，不惟愈疾，可以延年。子未可居此，更二十年期。言讫不见。璨乃担核与经而归，服核诵经，状貌益少。东极真人注黄庭经，世或有之。
　　李珏
　　李珏，广陵江阳人也。世居城市，贩耀自业。而珏性迥端谨，异於常辈。年十五，随父贩耀。父年老，珏继之。人有耀之与耀，珏即授之以升斗，俾令自量，不计时之贵贱，一升只取两文利，以资父母。岁月既探，衣物甚丰，父怪而问之，具以实对。父曰：吾之所业，同流者众，无不用出入升斗，出轻入重，以规厚利。虽官司以春秋较摧，莫断其弊也。吾早悟之，但一升斗，出入皆用之，自以为无偏矣。汝今更出入任之自量，吾不可及也。然衣食丰给，岂非神明之助邪。后父母殁世，及珏年八十余，不改其业。值唐，李珏出相，节制淮南。而珏以新节制同姓名，避之，乃改名宽。李珏下车，后数月修道。斋次，夜梦入洞府中，见景色正春，烟花烂慢，翔鸾舞鹤，彩云瑞霞，楼阁连延。珏独步其下，见石壁光莹，填金书字，列人姓名。内有李珏，字长二尺余。珏视之极喜，自谓生於明代，久历显官，又升宰辅，能无功德及於天下？洞府有名，我仙人也。再三为喜。方喜之际，有二仙童自石壁左右出，珏问：此何所也？曰：华阳洞天，此姓名非相公也。珏惊，复问：非珏何人也？仙童曰：此相公江阳部民也。珏及晓，历历记前事，益惊叹。问於道士，无有知者。始召江阳官属诂之，亦莫知也，乃令府城内求访同姓名者。数日，军营里巷相推，乃得李宽旧名珏。乃以车迎之入府，致今室斋沐，拜为道兄。一家钦事，朝夕参礼。李宽情性素澹，道貌秀异，须长尺余，皓然可爱。年六十时，曾有道者教以胎息，亦久不食。珏愈钦之，及月余，乃问：道兄平生得何道术，服炼何药？珏曾入梦洞府，见石壁姓名，仙童所指，是以迎请师事，愿以相授。宽辞以不知道术服炼之事。珏复虔拜以问宽所修如何，宽以愚民不知所修，遂具贩耀以对。珏再三审问，咨嗟曰：此常人之难事，阴功不可及也。复曰：乃知富贵之尽有损，贫贱用之获佑，名书仙籍，以警尘俗之流，胎息不食之事，亦以实对。珏日师其胎息，后李宽一百余岁轻健异常，忽告子孙曰：吾寄世多年，虽然养气，亦无益汝辈。一夕而卒，三日棺裂有声，视之衣带不解，如蝉蜕焉，已尸解矣。
　　许仲源
　　唐蜀中酒阁一日有道人过饮，童颜漆发，眉宇疏秀。酒酣，据肩自歌。歌曰：尾闻不禁沧淇竭，九转神丹都馒说。惟有班龙顶上珠，能补玉堂关下穴。时邻坐有许仲源者见之，顾其俦曰：此非尘俗问人也。乃起致敬，愿解所歌之辞。道人曰：今日未当说，汝必欲知此，可於重九日丈人观相寻。许因移席与饮，未终而先去。许至日绝早往观中，而道人先已在焉，乃探怀中出一短卷授许，曰：此老君返老还童之术也，吾饵此药，今寿四百二十三年矣。绿汝宿骨有分，加之至恳，故以相授。若能以阴功成就之，即当仙矣。言讫，化白鹤飞去。许乃再拜受。归，炼服不息，岁数百而有少容，行及奔马，力兼数人。后入青城山，遂不复见。弟子有得其术者，因以传人。其歌日尾问不禁沧瞑竭者，谓尾闻乃束海泄水穴也，人身泄气之所，亦名尾闻。若此不禁，虽沧俱亦竭矣。九转神丹都馒说者，谓龙虎铅汞、阴阳日月、黄牙白雪、婴儿姥女，皆不归一也。惟有班龙顶上珠，能补玉堂关下穴者，谓取鹿角一双，每三寸截之，东流河水浸刷去土。每一斤用楮实子一两，黄腊、桑白皮各二两，盛以金石之器，慢火煮三日三夜，旋添热水。日足，削去黑皮服之。
　　施无疾
　　施先生名无疾，不知何地人也。时往来京素问，多不食，动经岁月，惟日饮少酒。人强使之食，一饭能尽斗米。体有青毛，人见则运气，顶发直立。治病以水代药，教人行礼义。有狂生马存随之数日，先生云：汝於吾何求？存曰：某留心炉火有日矣，终不有所成，愿先生略言大概。先生始则仰面长叹，终射俯首责存曰：子家货不啻千万，金玉堆积，贯朽於库，粟陈於仓。然日食不过数盂，身衣不过盈疋，尚不知足，无厌之心可知也。有奸者给汝曰：得大药烧异物为黄金，用以为饮器，射神仙可学也。乃诳者之私言，非通人之至论。昔昌黎蓊洞宾初学道，有人谓之云：当得助道之术，我有卫，用药煮铜为银。访曰：有变乎？其人曰：后五百年乃变归其元。舫曰：吾不愿学，恐误五百年后人。一语感通高厚，名藏真府，迄今为神仙。存再拜，乃去。先生多在华山。
　　历世真仙体道通鉴卷之三十五竟
　　历世真仙体道通鉴卷之三十六
　　未愚
　　宋愚，京师人也。父显为游商，多往来湖湘问。显经三岁不归，其母与愚曰：汝父去何久，若无故，必回。吾日夜忧也，子可往求之。愚乃下入楚，至潭州，遇跛者与饮。跛者取巨瓯备酌。既饮，留半以授愚曰：可饮此酒。愚乃饮，即闻酒有异香。愚一饮而尽，跛者喜，为愚曰：汝来求父，还知音否？愚拜对以未知。跛者曰：吾知之。愚乃再拜而请所知，跛者曰：子明日出清泰门数里，有新茅屋数间，乃吾屋也，吾指示子父所在处。乃各散去。愚坐以待旦，乃出清泰门，行十余里，见道左有新屋数问，亦甚洁雅。有二小青衣童立於门，曰：子非宋君乎？曰：是矣。乃引入，既升堂，即见跛者峨冠紫袍，有狼虎之姿。揖愚坐，迤迩酒骰，罗列珍品异集，虽王公之家，不若也。既久，跛者曰：无以为乐，取大飞飞、小飞飞来。一童自一器中取二弹丸，光彩若白银，一置跛前，一置愚前。跛者喝云：二子各小呈仗艺，以悦坐客。□ 二丸或飞起，两两相击，即为长剑，互相击不止，即为千余剑。俱利若秋水，或散若列星，或聚如束帛，或惊若骇电，或缓若引索，或旋若规火，或去若流波。移时，跛者曰：汝欲得此道乎，即可吞一丸，其变化亦如此。愚曰：本来求父，不愿求此。跛者曰：汝久客甚倦，当乏日用，吾有一药银法，可授子。愚曰：赋命浅薄，升斗之限，常恐己不任，亦不愿学。跛者惊曰：子之道又在吾上。乃命左右攘去杯皿，曰：子之父客死於湘州，汝往求之，可知矣。异日子可复来此。愚归，翌日再去，即其室已空矣。愚入湘，果得父骨。愚后举进士，即游云水，面色红莹，至今存焉。意其饮余杯之力也。
　　韦善俊
　　韦善俊者，其先出京兆。高祖逍遥不仕，祖宣敏尝为巩县令，因家於巩，父昂好山水。母王氏初妊，每瞰血食则连夕腹痛，遂蔬食。既生，年十三岁，长斋诵道德、度人、西升、升玄等经，人有所惠，悉为赈救之用。及壮，诣嵩阳观事黄元迹参佩道法，又从临汝洞元观道士韩元最，复授秘要，常有二青童侍左右。唐高宗调露初，有刘文儿过山之西，见神人长丈余，介甲而坐。见善俊来，起近之。文儿因访识者，曰：此奉戒道之士也。文兄钦异，遂从善俊归嵩阳。天后嗣圣中，寓籍升仙观。一日复见神人，厉声曰：子何人，辄来此，请速去，不尔伤子。善俊曰：神人试我耶，何相逼太甚。神人遂逊谢而去。又尝过坛墟店束，遇黑驳犬绕旋不去，因畜之，呼为乌龙。如意中，将游少林寺，以斋食食之。僧曰：人未食而食犬，可乎？谢曰：吾过矣。寻出寺而去，望之愈远，而犬愈大，长数丈，化为龙。善俊乘之，归嵩阳，绝边不复出。长寿中，忽谓弟子曰：吾学道已九十九年，今则百矣。太上召我，当往。遂乘龙去。
　　张惠感
　　张惠感字智元，高安人，正一真人第十四代孙。自崇元观迁隐于浮云，志修神仙之道，时唐武后朝也。有游帷观道士胡惠超，寿数百岁，因游高安昊田瀑布，致敬昊仙坛道浮云师惠感。长安五年，武后召惠感为国师，斋于明堂。感庆云，见神龙，黄鹤翔集。诏往亳州太清宫修金录斋，醮九井。井久枯，时冰雪凝冱，忽有声如雷，水暴涌，二龙出戏。后异之，赐绢五百疋。归浮云，游昊田瀑布，束林二贤庙、三元观，祭六丁，谢七元，炼丹浮云。明皇天宝中，有神人降于坛曰：子修行勤苦，诸仙保举，明旦鹦呜当飞升矣。如期云物异降，白日冲升。武后久视元年庚子所铸钟，记惠感姓名可考。高安调露乡，今有惠感故里张氏坊存焉。
　　张志和
　　玄真子姓张名志和，字子同，会稽山阴人。一云姿州金华人，始名龟龄。十六擢明经，以策于唐肃宗，特见赏重，命待韶翰林，因赐名。以亲既丧，不复仕。居江湖，自称烟波钓徒。着《玄真子》，亦以自号。有韦诣者，为撰内解。志和又着《太易》十五篇，其卦三百六十五。兄鹤龄恐其迟世不还，为筑室越州束郭。茨以生草，橡栋不施斤斧，豹席梭屦。每垂钓不设饵，志不在鱼也。观察使陈少游往见，为终日留，表其居日玄真坊。以门隘，大其闳，号回轩巷。先是，门阻流水无梁，少游为构之，人号大夫桥。帝尝赐奴婢各一，志和配为夫妇，号渔童樵青。陆羽尝问孰为往来，对曰：太虚为室，明月为烛，与四海诸公共处，孰为往来。志和善画，饮酒三斗不醉，守真养气，外雪不寒，入水不濡。天下山水，皆所游览。鲁公颜真卿与之友善，真卿为湖州刺史，与门客会饮，乃唱和为渔父词。其首唱即志和之词，曰：西塞山边白乌飞，桃华流水鳜鱼肥。青箸笠，绿蓑衣，斜风细雨不须归。真卿与陆鸿渐、徐士衡、李成矩共唱和二十五首，递相夸赏。而志和命丹青剪素，写景夹词。须臾成五本，华木禽鱼，山水景色，奇绝综迹，今古无伦。而真卿与诸宾客传饭，叹服不已。其后真卿东游平望驿，志和酒酣，为戏水，铺席於水上，独坐饮酌，笑咏其席，来去迟速如刺舟声。复有云鹤随覆其上。真卿亲宾参佐观者，莫不惊异。寻於水上挥手以谢真卿，上升而去。今犹传宝在人问者。
　　朱孺子
　　朱孺子，永嘉安固人也。幼而师道士王玄真，居大箸岩岩师陶丽居修《真诰》於此，亦名真诰岩。岩之西有陶山在焉。勤苦事於玄真，深慕仙道。常登山岭，采黄精服饵，历十余年。一日就溪濯蔬，见岸侧有二小花犬，孺子异之，乃寻逐枸杞下。玄真与孺子共寻掘，乃得二枸杞根，形状如花犬，坚若石。洗洁，归以煮之，而孺子益薪看火，三昼夜不离宠侧。试尝汁味，取吃不已。及见根烂，以告玄真，共取食之。俄顷孺子忽飞升在前峰上，玄真惊异久之。孺子谢别玄真，升云而去。到今号其峰为童子峰。玄真后饵其根尽，不知其年寿，亦隐於岩之西。陶山有采捕者，时或见之。
　　王老
　　王老，坊州宜君、县人也。居於村野，颇好道爱客，务行阴德，意其妻亦同心不倦。一日有鉴缕道士造其门，王老与妻俱迎，礼居月余。问日与王老玄谈，杯酌甚相欢洽。俄患恶疮遍身，王老乃求医药看疗，益加勤切。而疮甚大，将逾年，道士曰：此不烦以凡药相疗，但将数斗酒浸之自愈。於是王老为精洁，酿酒及熟，道士言：以大瓷盛酒，吾自加药浸之，遂脱衣入瓷，三日方出。鬓发俱黑，而颜复少年，肌若凝脂。王老阖家视之惊异，道士谓王老曰：此酒可饮，能令人飞升上天。王老信之。初，瓷酒五斛余，及窥，三二斗在尔，清泠香美，异於常酒。时方与二人打麦，次遂共饮，皆大醉。道士亦饮，云：上天去否？王老曰：愿随师所适。於是祥风忽起，彩云如蒸，屋舍草树，全家人物鹦犬，一时飞去，空中犹闻打麦声。数村人共观望惊叹。惟猫鼠弃而不去。风定，其赁打麦二人乃遗在别村树下，后亦不食，皆得长年。今宜君县西三十里，有升仙乡存焉。
　　侯道华
　　侯道华自言峨媚山来，泊於河中永乐县道静院，若风狂人，众道士皆轻易之。又云陕州茵城人，诣中条山道靖观，事周尊师名悟仙。居常如风狂人，凡观舍有所损，自持斤补完之。登危立险，人所难及处，皆到。又为事贱劣，有客来，不问道俗凡庶，悉为担水汲汤，擢足洗衣。又淘捆灌园，辛苦备历，以资於众。众益贱之，驱叱甚於仆隶，而道华愈听然。又常好子史，手不释卷，一览必诵之於口。众或问之要此何为，答曰：天上无愚懵仙人。众咸笑之。经十余年，殿梁上或有神光，人每见之。相传云：唐开元中，有刘天师尝炼丹成，试犬犬死，而人不敢服，藏之於殿梁。人皆谓妄言矣《混元宝绿》云：按《宣室志》云：唐文宗时道士邓太玄炼丹成，留一合藏於院内。因殿宇损坏，道华茸之，登梁陷中得小金合，有丹，遂吞之，掷下其合。吞丹讫，遽无变动。忽一日入市，醉归。其观素有松树偃盖，甚为胜景。道华乃着木履上树，悉斫去松枝。群道士屡止之，不可。但斫曰：他日孩我上升处。众人以为风狂，怒之且甚。适永乐县令至，其吏人观其斫松，深讶之。众具白於官，官於是责辱之，道华亦圻然。后七日，道华晨起，沐浴妆饰，焚香曰：我当有仙使来相迎。但望空拜不已，众犹未信。须臾，人言见观前松上有云鹤盘旋，萧笙响亮。道华忽飞在松顶坐，久之，众甚惊忙，永乐县官道俗，奔驰瞻礼。其责辱道华县官扣磕流血，道华挥手以谢。道华云：我受玉皇诏，授仙台郎，知上清宫善信院，今去矣。复留一诗云：帖裹大还丹，多年色不移。前宵馒吃却，今日碧空飞。惭愧深珍重，珍重邓天师。昔年炼得药，留着与内芝。吾师知此术，速炼莫迟为。三清相对侍，大罗的有期。俄顷，蕾买中音乐声，幢婶隐隐，凌空而去。时唐宣宗大中五年也一云辞众云：去年七月一日，蒙老君遣真人韩众降，赐姓李名内芝，配住上清善信院。乃脱履松下，上古松之表，脱衣挂松上而升。郑云叟题中条道靖观诗云：松顶留衣上玉霄，永传圣迩化中条。不知揖褊诸仙否，岂累如今隔两宵。节度使郑公光按视，以事闻奏，诏赐绢五百匹，并赐御衣修饰殿廊，赐名升仙院。
　　臣道一曰：侯道华劳谦养道，屈己事人。观其躬持斧斤，完茸宇舍，至於汲汤灌园等事，若仆隶，以实於众。倘其后来不获飞升，人肯以仙视之乎。盖真仙阐化，必有深旨。《道德经》曰：天长地久，天地所以能长且久者，以其不自生，故能长生。是以圣人后其身而身先，外其形而形存。非以其无私邪，故能成其私。侯道华以之。
　　马湘
　　马湘字自然，杭州盥官县人也。世为县之小吏，而湘独好经史，攻文学。一日县宰令淞往西川，瓶方以为忧。行至县北一十二里，忽遇一道人，与同入一石井中，移时已到西川。取讫回书，不觉又从石井出矣，至县投落回书，莫不骇异，人因号为石井仙井见存焉。乃随道士，天下遍游。后归江南，而常醉於湖州，堕书溪经日而出，衣不湿，坐於水上，而来言：适为项王相召，饮酒欲醉，方返溪滨。观者如云，酒气犹冲人，状若风狂，路人多随看之。又时复以拳入鼻，及出拳，鼻如故。又指溪水令逆流，食顷指柳树随溪水走，来去指桥，令断复续。后游常州，遇马植出相，任常州刺史，素闻湘名，乃邀相见，迎礼甚异之。植问：道兄幸同宗姓，欲为兄弟冀师道卫，可乎？湘曰：相公何望？曰：扶风。湘戏曰：相公扶风马，湘则风马牛，但且相知，毋征同姓。意言与植风马牛不相及也。然植留之郡斋，益敬之。或饮会次，植请见小卫，湘乃於席上以瓷器盛土种瓜，须臾引蔓生华结实，取食，众宾皆称香美，异於常瓜。又於褊身及袜上摸钱，所出不计多少，掷之皆青铜钱。撮投井中，呼之一一飞出。人有取者，顷复失之。又植言此城中鼠极多，湘书一符，令人贴於南壁下，以筋击盘长啸，鼠成群而来，走就符下俯伏。湘乃呼鼠，有一大者近阶前，湘戒曰：汝毛虫微物，天与粒食，何得穿穴屋宇，昼夜挠於相公。且以慈悯为心，未欲杀汝，宜便率众离此。大鼠乃回群鼠前，皆扣头谢罪，遂作队，莫知其数，出城门去。自此城内便绝鼠。后南游越州，经洞岩禅院，僧三四百人方斋，而湘与委州永康县牧马岩道士王知微、弟子王延叟同行。僧见湘、知微，到踞而食，略无揖者，但使人以饭。湘不食，趣知微、延叟速食而起。僧斋未毕，及出门，又趣速行。到诸暨县南店中，约去禅院七十余里，深夜闻寻道士声，主人遽应之，乃二僧愿求见道士。及引见湘，但礼拜哀呜，曰：僧众不识道者，昨失迎奉，致贻怒责，三数百僧，到今不能下林。某二僧是主事，且不坐，所以得来，愿乞舍之。湘惟睡而不对、知微、延叟但笑之。僧愈哀乞，湘起曰：此后毋以轻慢人为意，回去入门，僧辈当能下林。僧回，果如其言。湘翌日又南行，时方春，见一人家好嵩菜，求之不得，仍闻恶言。命延叟取纸笔，知微言：求菜见阻，应无讼理，况在道门，诅宜施之？湘笑曰：我非讼者也，作小戏尔。於是延叟捧纸笔，湘画一白鹭鸶，以水喷之，．飞入菜畦中琢菜。其主人赶起，又飞下再三。湘又画一猾子，走赶捉白鹭鸶，共践其菜，碎尽不已。其主人见道士戏笑，求菜致此。虑复为他术，即来哀求。湘曰：非求菜也，固相戏尔。於是呼鹭鸶及猾子皆飞走，入湘怀中，视菜如故，悉无所损。又南游霍童山，入长溪县界，夜投旅店，宿舍少而行旅已多，主人戏言：无宿处，道士能壁上睡，即相容。已逼日暮，知微、延叟曰：柢能舍宿，争会壁上睡。湘曰：尔但俗旅中睡，我坐可到明。众皆睡，而湘跃身梁上，一脚挂梁倒睡。适主人夜起，烛火照见，大惊异。湘曰：梁上犹能，壁上何难。而入壁，久之不出。主人祈谢移时，请知微、延叟入家内摩处睡卧。及旦，主人留连叹悔不已。知微、延叟辞行，及数里问，见湘已在路傍候之。自霍童回永康县东天宝观驻泊，观前有大枯松，湘指之曰：此松已三千年余，将化为石。自后果化为石，忽大风雷震，石倒山侧，作数截。扬发自广州节度责授委州刺史，发性尚奇异，知之，乃徙两截就郡斋。又致之龙兴寺九松院，各高六七尺，径三尺余。其石松皮鳞铍，今犹存焉。或有告疾者，湘无药，但以竹杖打病处、腹内及身上。百病以竹杖措之，口吹杖头，如雷呜，便愈。有患腰驼脚曲，持拄杖而来者，亦以杖打之，令放拄杖，应手便伸展。时有以财帛与湘，阻让不免，留之，后散与贫人。所游行之处，或宫观岩洞，多题诗句，其登杭州秦望山诗云：太一初分何处寻，空留历数变人心。九天日月移朝夕，万里山川换古今。风动水光吞远娇，雨添岚气没高林。秦皇馒作驱山计，沧海茫茫转更深。后归故乡省兄，适兄远出，嫂侄喜见湘归。湘告曰：我与兄共此宅，今归，要分我，惟爱东园尔。嫂侄异之，曰：小叔久离家归来，兄犹未见面，何言分地，骨肉之情，必不忍如此。驻留三日，嫂侄讶之。湘不食，但饮酒，而待兄不归，及夜遽卒。明日兄归，问妻子，具以实对。兄感恸，乃曰：弟学道多年，非归要分宅，是归托化於我，以绝思望尔。乃棺殓之。其夕棺忽然有声，一家惊异，乃葬于东园去县北九里，今名马墓。唐宣宗大中十年也。明年，东川奏剑州梓桐县道士马自然白日上升。湘於东川谓人曰：我盐官县人也，新羽化於浙西，今又为玉皇所诏，於此上升。以其事奏之，遂敕浙西道覆之，发冢视棺，乃一竹杖尔。
　　邬通微
　　邬通微，不知何许人也。为道士，神气清爽，静默虚夷。或吟或醉，多游於洪州名山。人见之多年，或十数年不见，则颜状益少於当时，人莫测其服炼丹药、游行定止。后於酒楼，乘醉飞升而去。
　　许错
　　许错自称高阳人。少为进士，累举不第。晚学道於王屋山，周游五岳名山洞府o 后从峨媚山，经两京，复自刻襄、汴宋，抵江淮茅山、天台、四明、仙都、委羽、武夷、霍童、罗浮，无不褊历。到处皆於悬崖峭壁人不及处题云：许错自峨媚山寻偃月子到此。观笔踪者，莫不叹其神异，竟莫详偃月子也。后多游庐山，尝醉昤曰：闱苑华前是醉乡，治以冉切翻王母九霞觞。群仙指点嫌轻薄，谪向人问作酒狂。好事者请之，曰：我天仙也，方在昆仑就宴，失仪见谪。人皆笑之，以为风狂。后当春景，插花满头，把花作舞。上酒楼醉歌，升云而去。
　　金可记
　　金可记，新罗人也，唐宣宗朝以文章宾于国。性沈静好道，不尚华侈。或服气炼形，自以为乐。博学强记，属文清丽。美姿容，举动言谈迥有中华之风。俄以进士擢第，不仕→ 隐於终南山子午谷，茸居怀退逸之趣。手殖奇花异果极多，常焚香静坐，若有念思，久诵道德及诸仙经不辍。后三年思归本国，航海而去。复来，衣道服。复入终南，务行阴德。人有所求，无有阻者，精勤为事，人不可偕也。大中十一年十二月上表言：臣奉玉皇诏，为英文台侍郎，明年二月十五日当上升。时宣宗颇以为异，遣中使征入内，固辞不就。又求见玉皇诏，辞以为别仙所掌，不留人问。遂赐宫女四人，香药金彩。又遣中使二人专看侍，然可记独房静室，宫女中使皆不接近。每夜闻室内常有人谈笑声，中使窃窥，但见仙官仙女各坐龙凤之上，俨然相对。复有侍卫非少，而宫女中使不敢辄惊。二月十五日，春景妍媚，花卉烂焕，果有五云唳鹤，翔鸾白鹄，笙箫金石，羽盖琼输，婶幢满空，迎之升天而去。朝列士庶，观者填溢山谷，莫不瞻礼叹异焉。
  </div>
  <div class="pagination">
   <a href="历世真仙体道通鉴_page13.html">
    上一页
   </a>
   <span>
    ...
   </span>
   <a href="历世真仙体道通鉴_page9.html">
    9
   </a>
   <a href="历世真仙体道通鉴_page10.html">
    10
   </a>
   <a href="历世真仙体道通鉴_page11.html">
    11
   </a>
   <a href="历世真仙体道通鉴_page12.html">
    12
   </a>
   <a href="历世真仙体道通鉴_page13.html">
    13
   </a>
   <span class="current-page">
    14
   </span>
   <a href="历世真仙体道通鉴_page15.html">
    15
   </a>
   <a href="历世真仙体道通鉴_page16.html">
    16
   </a>
   <a href="历世真仙体道通鉴_page17.html">
    17
   </a>
   <a href="历世真仙体道通鉴_page18.html">
    18
   </a>
   <a href="历世真仙体道通鉴_page19.html">
    19
   </a>
   <a href="历世真仙体道通鉴_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
