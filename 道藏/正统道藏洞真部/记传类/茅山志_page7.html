<!DOCTYPE html>
<html>
<head>
    <meta charset="UTF-8">
    <title>茅山志 - 第 7 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>茅山志 - 第 7 页/共 26 页</h1>
    <div class="content">　　八代宗师：紫微仙卿兴世明德先生，姓孙讳游岳，字颖J达，束阳人。性禀渊淳，博学经传，拜简寂於仙都山，服#8谷精丸。居仙都四十七年，不与世接。后来茅山，简寂见而喜日：迟君来，吾高枕庐山矣。授以杨、许真法。未几，简寂化，诏先生主兴世馆，为嗣宗师。一时名士沈□陆景真，陈宝识等咸学焉。弟子百余人。先生尝梦茅君日：青华小童复降句曲，汝弟子中善护持之。永明问，陶弘景入山，先生异其丰神超迈，且闻身有斗文，因省所梦，曰：青华小童，岂非斗中真人耶？即尽哑其法，累表乞还山，诏不允。永明七年五月十五日，沐浴迁神，年九十一。赞曰：
　　百谷之精，结英中庭。人以腹实，我以虚宁。金真玉光，神文在世。青童复来，吾得攸寄。
　　九代宗师：金阙右卿司命蓬莱都水监梁国师中散大夫，镒贞白先生，宗元斓教真人，姓陶讳弘景，字通明，昊荆牧浚七世孙，丹阳秣陵人也，生宋孝建三年丙申四月三十日甲戌。十岁见淮南八公事，便嗜养生之说。既冠而不肯婚，以资营未立，薄游下位，仕齐，历诸王侍读。年二十余，从兴世馆孙先生咨禀经法#9，获前真杨，许手书。於是启假束游，诣娄惠明於大洪山，遇杜京产於太平山，寻锺义山於窕山，谒朱僧标於天台，又获真人手迹十余卷。还都，以振武将军除奉朝请。永明十一年，乃拜表辞职，时年三十七，遂来山，自称华阳隐居，岭西立华阳三馆，上馆建层楼，身居其上，弟子居中，接宾於下。梁武即位，弥加钦重，时人谓为山中宰相。天监四年，出居岭束，有事于炉燧。七年，以为林岩浅近，复思远游，乃改名氏日王整，官称外兵，夜半出山，至永嘉楠江青幛山。梦佛哑记，名胜力菩萨，住大若岩，修所着《真诰》。复泛海，诣霍山，经年还木溜屿。武帝有劝，迎还旧山，因诣郑县，礼阿育王塔，自誓受五大摄戒。既归，入住束涧。明年冬，徙朱阳馆，又移郁冈斋室。先生山世所着书二百余卷，弟子受经法者三千余人。大同二年三月十二日，作《告逝篇》示桓法阐等，即日尸解，年八十一，屋中香气积日不散。劲遣舍人主书监护丧事，十四日穷虚柩于雷平山。先生神仪明秀，盼睐有光，形细长项，耳问娇娇，显然异众矣。尝言心中恒如明镜，触形遇物不觉滞碍。紫阳王君日：陶公久入下仙之上，乃范幼冲等也。赵丞日：蓬莱都水监高光坐治水事被责，以陶代之，既且停召，当更选耳。按此乃乙未年中事，见《周氏玄通记》，后二十一年先生始去世，仙位当更升也。赞日：
　　高外白云，晨飧绛霞。弟子如林，着书满家。濯神九清，腾耀三景，与天为徒，如日之炯。
　　十代宗师：上清少室仙伯唐国师金紫光禄大夫，谧升玄先生，姓王讳远知，字德广，琅琊临沂人。父昙，选陈扬州刺史，母丁梦凤乌集其身。僧宝志谓其父日：生子当为神仙。宗伯以梁大通二年生。弱冠，师宗道先生，臧矜进而宗修隐居经法，陈主召入重阳殿，特加礼敬，送归茅山，居于洞西北岭。隋，晋王广镇扬州，具礼迎请。既至，忽须发变白，王惧而归之。大业七年，炀帝幸涿郡，召见临朔宫，扈驾洛阳，奉劫诣中岳修斋，复诏京师，建玉清玄坛以处之。唐高祖龙潜时，先生密告以符命。武德中，太宗为秦王，平王世充因与房玄龄微服谒先生，先生迎谓日：此中有圣人。秦王乃审其实，先生日：方作太平天子，愿自爱。已而请还山。贞观九年，劫建太平观，赐田度道士七七人为侍者。八月十四日，适因睡寤，喜形於色，谓弟子日：吾向暂游洞宫，仙官见报，欲以疲朽补仙伯，名位已定，行在不久。十六日，沐浴，入室，焚香，顾问侍者日时早晚？对日：辰时。日：好。即正衣冠就寝而化，年一百二十有六。高宗调露二年，赠太中大夫，谧升真先生，天后嗣圣加赠前号，时称玉法主云。赞日：
　　翩翩凤仪，览德不迟。或隐或来，景运有期。质化神通，不滞玄白。廿六岁，唐仙宗伯。
　　茅山志卷之十竟
　　#1九：原作『元』，据笪本改。
　　#2贝：原作『日』，据笪本改。
　　#3以：疑衍。
　　#4天才卓异，玄标挺拔：笪本作『天怀贞静，玄识挺拔』。
　　#5令：锯竺本增。文：原本作『誉』，据笪本改。
　　#6有：笪本作『虔』。
　　#7笃：笪本作『嗜』。
　　#8服谷精丸：原『服」前有『教』，据笪本删。
　　#9原文『法」后有『茅山』二字，据笪本删。
　　经名：茅山志。元代刘大彬编撰。三十三卷。底本出处：《正统道藏》洞真部记传类。参校本：《茅山志》，志望蟾光编订（简称望本）。
　　茅山志卷之十一
　　上志嗣宗师刘大彬造
　　上志品
　　十一代宗师：上志检校仙公唐国师太中大夫，谧体玄先生，姓潘，讳师正，字子真，贝州宗城人。父真隋通州刺史，母鲁氏善言名理，口喂以《道德经》。母卒，庐墓以孝闻。大业中，有道士刘爱道者，见而奇之日：三 志之骥，非尔谁乘之。时王法主为炀帝所尊礼，每入禁中躬荐松水以祈福。爱道日：吾甚欲子相从，然成就功道，非法主不可。由是师事法主，同还茅山。一．日，谓先生日：嵩阳乃汝修真之地，当亟往无疑。先生遂入双泉中岭间，居十许年，复深入逍遥谷，邈与世绝。上元三年，高宗幸束都，礼嵩岳，召见先生，请作符书，辞不解。又问山中所须，答日：茂松 志泉，臣之所须，此中不乏。帝异之。调露初，再杞嵩，帝乃幸逍遥谷，见薜荔绳床将朽败，余无火粒之具，唯两瓢贮青谜饭耳，因即其地劲建崇唐观。明年春，又以步辇致先生於洛城西官，仍劫改嵩阳观为奉天宫。每手韶，具弟子姓名咨白，自是乘舆屡险山阿。帝在洛阳，复召对，及请还，御制诗以送先生。尝谓弟子日：吾实无用接见帝王，惊扰灵岳。汝等学道不厌探眇，则无累矣。永淳元年六月十四日，索沐浴，书青符置汤中日：终身冷也。时造石室於北岩下，将成。十六日，遽云：去去。弟子韩文礼问何去，日：泰山检校功德。语毕，云气覆庭，须臾解蜕年九十八。天后降制若日：去年冬晚，轩皇之驾不追。今岁秋初，广成之居又寂。圣历二年，立碑嵩山。赞日：
　　绝世之资，皆思友之。仙绿有定，敢废以私。茂松 志泉，亦复何须。冥心合真，乐出太虚。
　　十二代宗师：上志玄初仙公唐国师银青光禄大夫，谧贞一先生，姓司马，讳承祯，一名子微，字道隐，世居温。晋彭城王权之后，襄滑二州长史仁最之子，生而能言，天锡神表。年二十，师体玄於嵩阳，受金根上经三洞隐书。尝有乌如凤凰，下集香几，爪痕着几，成书文日：《束华上 志真人》。由是益神其行，玄宗异之，遣使征聘，劫王屋山置阳台观以居。一日，感天帝召，遂来山礼谒华阳洞天，因撰贞白碑，阴记师以王屋小有之天总真之府：景气幽钦，神祇会昌，吾道苟行，奚足不可？翻飞投足，有终焉之志。复於观之朝维高丘之午穷极绝界，得中岩台，上直天坛，下缭长阜，巨木圆抱，呜溪中流，每养龙大谷，相鹤中峰，燎金洞之众香，吸石窗之鲜气有日矣。着坐忘论，及撰《修真秘旨》十二篇，为隐居真诀之副，师且虑帝恩深久；遂徙居天台玉霄峰以期冲举。又劫建桐梧观，其地请师五体书《道德经》。开元乙亥岁六月十八日，忽谓近侍日；吾已受职玄都，不复得住。乃部署封检，若将远适。迨暮，有赤云缭绕摩地而来，云上箫声泠然。众咸骇异，谓必上升，遽庾户而已蜕形矣。玄宗御制碑在桐相顶。赞日：
　　至神合虚，应物无边。强名坐忘，销尔尘质。高风华林，旭日丹台。蓬海无师，归求天台。
　　十三代宗师：上志真人唐国师正议大夫玄静先生，姓李讳含光，广陵江都人。本姓弘，避则天讳易焉。家世业儒，父孝威，号贞隐先生，精黄老之术。神龙初，师以 志行度为道士，居龙兴观。开元十七年，从可马先生於王屋山。一见，目之日：真玉志之客也。居嵩阳二十余年。司马传游，玄宗召诣阙与语，叹日：吾见含光，知司马真人犹然在世。一日，问及金鼎，对日：道德，公也，轻举，公中之私耳。若忽道德而求生徇欲，则以击风。玄宗深感异之，诏居阳台观，岁余称疾，乞还句曲纂修经法。天宝四年十二月，命中使资玺书征之，既至，馆於禁中。每欲咨禀，必先斋沐。请传道法，辞以疾，不能强而止，再求还山。乃特劫杨许故宅紫阳观以居之。御制诗饯别，又禁山中采捕渔猎，食荤血者不得入。时经诰真迹已多散逸，师奉韶搜访，备得宝书进上之。又诏山人王哎请师楷书上经十三纸，以补遗阙。七年三月十八日，玄宗受三洞经录于大同殿，遥礼先生为度师#1，赐号玄静先生法衣一袭，以伸师资之礼，韶刻石华阳洞宫以志之。继两征诣阙，旋皆请老而还。为国修斋，数感甘露灵芝之瑞。大历四年己酉十一月十四日，解蜕于紫阳之别院，年八十有七，以左玄大夫赠正议大夫。赞日：
　　公私之辫，至道名言。徒说弗从，频烦主恩。上经十三，妙补遗阙。参着刻铭，无愧称绝。
　　十四代宗师：上志仙伯大洞贞元先生，姓韦讳景昭，丹阳延陵人，昊司空慎十六代孙。精究儒术而不肯取科名，独慕神仙之学．o初度于延陵之寻真观，师事包士荣。士荣师崇玄观包法整，法整师包方广，方广师王轨，轨之师，升真王法主也。惟习灵宝经法，后居长安肃明观。至天宝中，奉韶侍玄静先生，归茅山。劫建紫阳观居焉。大历初，受玄静经筹正传。肃代以来，天下丧乱，师独以道为己任。贞元元年十一月癸卯，召门弟子日：吾昨见仙官持劫书，召任上 志仙伯，不复住世矣。来何为喜，去何为悲？汝等体之，毋或哀泣。时年九十二而化。赞曰：
　　神冯虚生，至灵为宝。世尘纷扬，独静以保。时成返空，我知其归。来无所欣，去无所悲。
　　十五代宗师：洞真先生，姓黄讳洞元，南岳人。早游华阳，与玄静先生为师友，尝受行中黄服日之法。后入武陵，住桃源观，有瞿童子，名相庭，自辰溪来，师事甚谨。一日独游，归语师日：桃源中有水洞，花木纷馨，洞室周缭涧中多五色石。童子得一石，状如龟，引之首尾俱动，师藏经岌中，旬余失所在。异日，约俱往，水溢，溪洞迷不知处。大历八年癸丑夏五月晦，童子辞师曰：后当於句曲相见。明年，师徙居庐山紫霄峰，凡十载。复来山住下泊宫，日诵《大洞经》，嗣韦宗师之学，又八载。瞿童子者至，师适曳杖有出，梧庭亦不留及。归闻姓名，大骇，遂易服焚香，望空拜伏，久之凝立而化，举体唯空衣耳。德宗叹异，赠先生号，寿九十五赞日：
　　瞻日得道，其知甚真。相庭之来，桃源始春。石龟五色，首动尾应。忽然亡之，妙极玄征。
　　十六代宗师：明玄先生，姓孙讳智志，不知何许人。在褪褓时，畏闻腥膻。及解事，唯进以酒，辞家入山，师洞真先生。大和六年，为山门威仪。七年，奏请重禁采捕四时、祭祀咸绝牲牢，奉劫书立石。紫阳观李卫公尊师之，尝有诗赠。武宗会昌元年，召修生神斋，劫建九层宝坛行道，因赐号焉。解化时，众见风雨中有大鱼金鳞玉鬣，师乘之，凌大峰而上，未详岁月。赞日：
　　食味养形，食气养神。鼎俎伤生，忍而害仁。我贵食母，无假于外。瞻仪有感，岂识其会？
　　十七代宗师：唐国师希微先生，姓昊，讳法通，润州丹阳人。有文学，试举子业不利，来山。明玄先生度为道士，尽授经法。瑜年，明玄化形风雨中，师大悟解。僖宗乾符二年，遣使受大洞镰，遥尊称为度师，赐先生号。天佑四载，年八十三，预知世行有变，潜入岩洞，不知所往。赞日：
　　世之将危，智者去之。而彼真人，慨然兴悲。深处岩洞，流润千里。动植遂生，夙雨时至。
　　十八代宗师；洞微元静先生，姓刘讳得常，金陵人。十七岁作大道歌见昊宗师，观其气骨，飘然出尘，日：贤者能饮茅山泉，一月当十倍今日聪明，一年特生光慧，十年闻仙道矣。师乃作玲泉吟。又日：吾有玉经妙旨，子若敛华归实，可以混合天人、离情理识。由是再拜，执弟子礼，得其道，居紫阳观二十年，不瑜户闽。华姥山一夕有童子歌日：灵菌长，金刀响。山中人数闻之，虑有兵。是年盛产黄芝，经月枯悴，师亦解真。赞日：
　　龙章凤书，可制劫运，藏之贵虚，保之贵定。全体皆用，谁执其方，欲穷所之，弟子亡羊。
　　十九代宗师：贞素先生，姓王讳栖霞，一名敬真，字玄隐，生於齐而长於鲁。七岁神童及第，而仙才灵气察於自然。天佑丁卯岁，避乱南渡，至于寿春，从问政聂先生传道法。及来华阳，又从威仪邓君启遐，受《大洞经诀》。南唐烈祖方在宾门，皇来作镇，召师至金陵，馆於玄真观。圣历中兴恩礼殊重，加金印紫绶，号玄博大师。表请还山，诏不允。又加贞素先生，号复赠洞微元静之称。保大元年壬子岁，夏四月甲寅，隐化于玄真。春秋六十有二，赙钱二十万，奉冠剑，归葬雷平山。徐铉撰碑，赞日：
　　旭日未升，众星璨如。江南之都，依我仙墟。金印紫绶，於我何有？彼以为贵，来斯顺受。
　　二十代宗师：紫阳冲虚先生，姓成讳延昭，字怀玉，润州金坛人。气禀纯素，不染世尘。初诣紫阳观王先生，伏节为弟子。宋开宝八年，平江南后刑部郎中知升州杨克让，请师为茅山威仪兼升州道正。未几，辞还紫阳旧居。门人受学甚众。淳化元年四月十四日，无疾从容观化。年七十九。赞曰：
　　域中之大，唯王与道。我以虚神，彼以位宝。华阳之传，其书孔多。以佐时功，阴阳大和。
　　二十一代宗师．□ 洞虚先生，姓蒋讳元吉，字吉甫，号碧虚子，常州义兴人。祖麟，父器之，货药不二价，为乡里醇儒。先生丰标绝尘，厌事生产作业，读书尤长於诗，常白日致鹤，飘飘有霄举之气，从冲虚先生应诏，居京师久之，同还紫阳，极论上 志之学，日：三洞玉书，非子不足付度。师日：度文不度诀，吾无望於师焉。冲虚曰：度人不度文，吾所望者，子耳。师既受度，人日：蒋氏世德之报哉。奉扬大教，屡有祯祥。咸平改元三月，以经录授弟子万保冲，十五日仙去。赞日：
　　朝游宝林，暮宿玉池。微哇所激，籁生冻扬。玄圃之英，濯濯其羽。我翔太 志，假尔飞舞。
　　二十二代宗师；冲素．先生，姓万讳保冲，字用玄，常州武进人。幼夫估侍，兄氏教抚之。及长，议析业师曰：吾无兄，无有今日，先人分业，非所愿得，寄迩黄冠足矣。遂诣腾仙观出家，后来礼洞虚坛下。咸平元年，始传上道，专善采服日霞之法。至九十二解蜕，颜貌如童。景德问，奉诏请梼，大应，玺书赐号，退隐黑虎谷中。赞曰：
　　赫阳吐芒，赤水腾光。引以神鼎，灌以灵浆。千日道成，港跃自在。盘桓玉童，缟衣玄带。
　　二十三代宗师：宋国师观妙先生，姓朱讳自英，字隐芝，句曲朱阳里人，生於太平兴国元年。八九岁从牧儿郭千村，能吹笛致鹤，父母以为不祥，弃之。乃从朱元吉着道士服，时年十二，端拱之初也。、继与明真张炼师居积金山顶，试辟谷术，人稍趋之，遂思远游。至襄阳，遇异人陈铁脚挟往青城山，复过激乡，校伟太 志官古藏经。遇水星童子武抱一，游河中府，行止神变。景德元年嗣教二年二十九。四年，真宗遣使祈胤，明年，仁宗生，事具宋史。奉旨住持玉志昭应宫，山中劫建乾元天圣两观，赐号国师。明肃太后传大洞毕法，复赐号观妙先生。还山，得武抱一蜀中所寄书，意警责姓名显耀，暴露天机，先生对之，泣数行下，弟子莫测也。天圣七年十一月坐化，手执祥符所赐玉如意，流汗浃体，额有凝珠，尸解之上法者，世寿五十又三。赞日：
　　赤子童真，宿智冥得。凌虚有音，履水无述。有道之朝，暖如中春。执玉振金，为时外臣。
　　二十四代宗师：通真明元先生，姓毛讳奉柔，建康句容人。尝侍父入茅山天市坛，遇黑虎，父终无所见，先生迫视之，虎拜其前。观妙宗师闻而异之，谓其父日：华阳之道，在君之子矣。遂留山中师事观妙。谨朴忠厚，有长者风，结庐积金山，慕隐居道靖之地居焉，苦#2志在於轻举。嘉佑八年十二月大雪中，庵前木犀#3骤花，先生心异之。少顷，有道士刘混康者自常州泰和观来，先生感其诚恳，且嘉瑞应，一时授以经法。未几，解化。崇宁元年，赠先生号。赞日：
　　积金之阴，其神孔威。港灵感符，启我仙扉。两扉阖开，神生悬景。丹光在林，人识余鼎。
　　二十五代宗师：葆真观妙冲和先生太中大夫，缢静一，姓刘讳混康，字混康，一字志通，晋陵人，景佑二年乙亥十二月二日生。十三岁，从泰和观汤含象。嘉佑五年，试经为道士，一夕梦神人告曰：汝欲学仙，当择名山。尝患世无良师，每静夜登坛，散发焚香，以天为宗。已而闻华阳毛宗师有道，往依焉。庵居积金山，常有五色云雾结为楼殿，人异之。一日，有三羽士造其庐，指庵之东隅，谓师日：汝即此居，抱神守中，德惠及人，当无愧前人也。又顾师眉问日：此无作之地，道之所尚，不可有疵。手为扪之，明日，瘢灭。元佑元年，哲宗后孟氏误吞针喉中，医莫能出，有司以高道闻，召见，师进服符，呕出针，刺符上。宫中神其事，赐号洞元通妙法师，住持上 志储祥宫。绍圣四年，劫江宁府，即所居潜神庵为元符观，别劫江宁府句容县三茅山经篷宗坛与信州龙虎山、临江军合皂山。三山鼎峙，辅化皇图。徽宗加号元符万宁宫，赐九老仙都君玉印、景震玉杨具剑、御制诗颂书画。赐予不能悉记，师累表灾变，上虽加叹而不能用其言，屡召至阙。大观二年，赴召出山，掌鹿遮道，师以意喻之，一鹿触车而毙座之道左，先是，所畜鹤闻召飞去，师日：鹤去鹿毙，吾无还期。四月至京，绾于储祥宫新作元符之别观，夜梦天帝召。诂朝驾幸储祥，就见，因进上所诵《大洞经》十#4七日临午，鲦然解蜕，年七十二。劫遣使护柩还山，葬迭玉峰，特诏建藏真观为祠室云。赞日：
　　玉华荡空，金英散香。群仙启关，受契紫皇。神明之区，有相成道。袭真绍传，天地同老。
　　二十六代宗师：凝神殿侍宸守静凝和法师冲隐先生，姓竺讳摩之，字志远，金陵人。父得一，好道卫，乡里号达舫。余杭有杜道士者，自匿其名，尝从翁游。熙宁元年，师将诞，父梦杜投其家，心异之。师幼与掌儿戏，辄画地为道家像。父拥之来山，刘先生见而奇之日：是子他日人天师也。师喜跃，誓不复归，父亦欣然。从之。元佑问，与俱入朝，先生被旨住持上 志储祥宫，以师归，主元符宫事。崇宁四年，赐法师号，兼领崇禧观，凡上恩兴建土木与夫山门之请乞，师备劳焉。撰集科仪，营救贫乏，尤所致意。政和三年七月三日，召门弟子日：吾今四十有六岁，昔先生尝授记以为过，叨朝廷厚恩，寿当不逾於此。遂索笔书遗表，盥沐更衣，泊然而逝。表闻，天子嗟悼，韶赠冲隐先生，爵及父母，葬藏真观之山。入室弟子俞希隐、徐希和。希和得旨嗣传印剑，希隐入青城山，今蜀人有闻洞法上道，俞公之行化也。师美髯长身，丰骨异俗。每入见，为上加赏云。赞曰：
　　秋空尘消，春渊冰泱。美哉仙仪，明所赞。徒赞其仪，弗究其道。终之言，帝王之要。
　　茅山志卷之十一竟
　　#1遥礼先生为度师：原作『遥礼度师』，据笪本改。后三十四代宗师文亦与笪本同。
　　#2苦：笪本作『笃』。
　　#3犀：原作『库』，据笪本改。
　　#4十：笪本作『越』。
　　经名：茅山志。元代刘大彬编撰。三十三卷。底本出处：《正统道藏》洞真部记传类。参校本：《茅山志》，志望蟾光编订（简称望本）。
　　茅山志卷之十二
　　上志嗣宗师刘大彬造
　　上志品篇
　　二十七代宗师：太中大夫凝神殿侍宸养素观妙先生，姓徐讳希和，字仲和，金陵溧水人。祖父乐施与，笞一君尤为徐君所敬慕，命师以侍巾乌，尝从入朝。上嘉其道才 志素，劲就陛前承恩为道士，冲隐解化，奉御笔嗣宗坛。政和四年，召请阙，及秋还山，赐丹台郎，转太素大夫凝神殿校籍。宣和三年，复被召内廷，建别绾处之。四年，授前职，请归故山，勃有司礼送。五年三月十八日，降御封香入山，有白鹤天灯之应。每坐大静接降仙真，侍者窥之，唯闻其语。师预知世，故常若隐忧。靖康之初，闭靖不食。一日集徒众日：吾仙期已迫，不得见圣人治世也。以建炎元年七月二十五日若坐忘长往矣。赞曰：
　　古先圣真，炼质返始。往来无方，聚散无体。我神甚真，故与之遇。外户何人，欲闻其语。
　　二十八代宗师：元观先生，姓蒋讳景彻，字通老，金陵句容。人眉目秀异，面有斗文。十一岁侍冲隐公，及闻三洞俞先生入蜀，往见於峨眉山。俞嘉其意，益其所学。临别谓师曰：三十五代，我当如阜及山，嗣掌大法。建炎寇起，毁元符宫，师独保经筹、印剑。左街道录傅希烈闻于朝，高宗赐金重建宫，师复行化至京师。前一夕，和王杨公存中、夫人赵同梦天尊降其第。明日，师谒王门，王大敬信。今宫山门，王所建者。尝叹日：吾以土木事亏损仙业，不得白日升翕。师有白玉天尊像，甚秘，比至解化，像亦亡去。绍兴十六年四月二十九日也。赞日：
　　土木之崇，时息时兴。我行无为，彼梦有征。峨峨象帝，玉质天粹。临化俱返，孰执其契。
　　二十九代宗师：崇德先生，姓李讳景合，字灵运，句容人。幼师元观，该练经法。南渡之后，坛席典仪缺落，赖师润色之。一日，游雷平山，得古剑一，以献元观，元观曰：此陶公墓中物也，神物不可泄，合归之故地。果得隐居墓，卓剑墓上。须臾雷电大风晦冥，明日往视，其剑无有，墓上复得二青李。元观闻之日：剑去李出，予当避席。即奉师登坛，是日，虎啸鹿呜，鸾鹤交至。师好施药，人一疾安，今投一钱井中，积钱盈井，人呼日药钱井，所活人可知矣。绍兴二十年九月十五日，不疾而逝，葬归真山中。赞日：
　　神物之还，雷电与俱。青李何来，报征神墟。发药韦疾，泉流林注。以无尽施，待有绿者。
　　三十代宗师：靖真先生，讳景瑛，字灵晖，崇德宗师弟也。早丧父，事母至孝，年四十不娶，母卒，从兄着黄冠。崇德公日：吾昔得二李陶公墓下，子来验矣。因作二李亭于白李溪。师至性澹泊，深宝慈俭，一入大静，弥月不出。高宗累召，辞疾不起，即山中赐号靖真先生。绍兴二十五年夏旱，留守诣师请雨，大应，守闻之。朝使一再至，师辞疾愈力。明年，为秦夫人王氏拜章，知桧击邓都事。隆兴二年正月一日，谓侍者日：吾将观化矣。遂闲静危坐不食，至六日午时化。赞曰：
　　太一好生，法容祷祠。而所福祸，则不敢私。迷国当诛，犹冀冥报。玄狱之警，亦辅名教。
　　三十一代宗师：保宁冲妙先生，姓徐讳守经，金陵溧水人。母梦流星降其室而生，十岁不能言，有道人言自茅山来，服其丹，遂能言。母乃令入山师事靖真。守一抱道，不求人知。隆兴二年，嗣主坛遗，朝廷累召，守靖真之教，确然不起。每有桧禳，遣使即山修事，辄获嘉应。及得江阴秦先生，手印剑付之，退藏於密。庆元元年三月九日，辞众而逝。赞日：
　　流星之光，下而为人。敛精含辉，忘言绝尘。神丹之来，道不苟授。应物泊然，是善玄守。
　　三十二代宗师：明教先生，姓秦讳汝达，字通远，江阴人。家贫苦学，常拾废纸遗笔学书，强记过人。访道东南名山，保宁宗师辟绾西洞，以书致之。先生来，与语通夕，明日以印剑奉先生登坛，众望见先生眉宇若神，皆服保宁公择贤之密、知人之明也。绍熙二年，朝廷遣使封香营金录斋，有白鹤彩云之异，赐先生号。庆元元年十月九日，句容簿沈来谒，比别，至山桥，闻钟声，人曰：秦宗师仙去。沈大骇，还望先生，趺坐凝然，体犹温泽，因叹曰：相逢茶已罢，一笑便升仙。入室弟子邢汝嘉时在京，为太一宫高士左街道录，是日还山，奉劫嗣教。赞日：
　　仙学所能，非人问书。示假豪素，何妨弃余？几动於微，我感以虚。谓我预知，孰究玄枢？
　　三十三代宗师：真应先生，姓邢讳汝嘉字子嘉，建康溧水人。七岁能缀文，善谈名理，身长七尺，手垂过膝。孝宗召为御前高士，师蚤年寡发，不胜冠，特赐巾裹上殿，并御制诗日：朕亲命制华阳巾，赐与茅山得道人。戴此不妨朝玉陛，免教五岳受埃尘。庆元元年十月三日，得秦宗师书日：吾近得真诰，将有回车之期，宗教甚重，子可速请劫，归领印剑，期以九日。至山奏闻，上深异之，劫送还山，为嗣宗师。嘉定元年#1重建藏室，获施与金帛数万计。谓门人日：吾非好此，明年将岁大饥矣。嘉定二年三月二十二日，不疾而化。是岁，秋歉甚，众赖以安，有余济困顿者，活人无算，其存心如此。赞曰：
　　於皇阜陵，躬动孝理。爰尚 志静，询于真士。手制华巾，俾那冠尘。畴克称兹，玉立长身。
　　三十四代宗师：冲玄明一先生，姓萨讳汝积，字德夫，常州晋陵人。．性简俭，学《周易》《老庄》，与真应先生意甚相得，真应以高士主祠尚方，音问不相涉二十余年，后卒为师友，传其道统。嘉定六年癸酉地腊日，宁宗皇后杨氏用明肃太后故事命左街鉴义上官德钦责香币受大洞毕法，遥礼先生为度师，修罗天醮。甘露降，灵芝生，白鹤彩云，嘉瑞非一。高士刘先觉撰《传录记》。七年十二月十八日，解真。先生初名克昭，字明夫，及传华阳之学，更前名，着其世德之由起也。赞日：
　　发书启玄，托易着明。出日入月，道正不倾。瑞露密降，芝英自生。白鹤起飞，遂超太 志。．
　　三十五代宗师：通灵至道先生，姓任讳元阜，字山甫，溧水人。幼负奇质，察理幽深，神貌超然，绰有仙气。薛宗师梦童子揭其坐席日：俞先生来，子慎避席。俞即元观蒋公峨眉山见之，有三十五代如阜之语，盖蜀中仙去数十年，薛公尝闻斯语矣。及师入山，薜公日：华阳再来客也。即授以玉书，学者骈踵而至。嘉定十六年，淫雨，宁宗召至阙，修大醮。师劲水至坤隅，向艮户蹑歪，若有禁劫。上亦先梦其地有妖异，人所不知也。因赐号通灵。明年，复召梼雨，加至道，赐象简冠被，皇后赐之执扇，亲书特赐妙相真人。于上。其他赐予，悉散贫者，上益加敬。嘉熙三年三月十八日，建斋罢，白众日：吾将佐司命君，理忠孝之任，宜珍重焉。鲦然而逝，寿六十四。赞日：
　　孰谓仙真，遗世去之。受职于天，忠孝是司。地道无成，含章为美。俾扬皇风，是用锡尔。
　　三十六代宗师：明微先生，姓鲍讳志真，字淳夫，栗水人。家业儒而贫，父道中得遗金，有远吏泣至，问所遗，即归之。夕梦羽人谓父日：汝有阴德，生子当仙。父母以岁疫命入山受道，是年疫，惟鲍氏一门免焉。赵葵开闯束方，请师醮拔洒城战殁之士，羽童鸾鹤见於云中。葵深敬异之，复於口义家获南岳景震剑。淳佑三年，上表解职，居陪真馆，日诵《太丘隐书》。十一年辛亥，其四月十七日，静一先生解真之日也。烧香作礼，召大众日：我当从祖师去矣。是夕蜕去。赞日：
　　千万之一，人保纯德。万亿之一，纯德之极。纯极而仙，人化而迁。父不拾遗，仙许子为。
　　三十七代宗师：灵宝先生，姓汤讳志道，镇江丹阳人。读书负奇气，髦髻跌足，坐大茅山顶三十年，誓不出山。赵善湘帅金陵访山中高道，一见奇之，使礼明微宗师，始闻大道之要。淳佑三年，传印剑。五年秋，大旱，召赴阙梼雨。师曰：雨不须梼。上日：亢旱奈何？师曰：臣闻民者，天之赤子。陛下忧民若此，雨当旋至。臣行不足格天，臣心有足知天。是夕果雨。上大悦，民举手日汤仙雨。召住太一宫，力辞还山，赐责特厚。十一年四月，上表退席。宝佑六年正月三日，说愒有云：笑入寥天一，乃一笑辞世。赞日：
　　冠巾裳衣，人饰其外。我量以游，返质非怪。桑林之忧，释以甘需。而不自神，日天所溉。
　　三十八代宗师：冲妙先生，姓蒋讳宗瑛，字大玉，毗陵人。幼习举子业，长游四方，居越之金庭山二年。尝於石壁问得《登真隐诀》一书，私甚异之，遂挟书来华阳，从汤先生游。一昔梦天门开，见游玉海仙人五字。明日传度登坛，因以为号。朝廷行郊祀礼，久雨，召诣阙祷，乃大霁。理宗赐御书上 志宗坛、圣德仁佑之殿、景福万年之殿，凡三膀，赐钱十万缙，缮修宫宇。还山，累表乞谢事，不允。开庆改元，托疾游庐山，遇鄂渚之乱，乃过天目山，往来永嘉山水问，注《大洞玉经》十六卷。上闻其高尚不可回，地主之任不可缺，遂劲高士景元范代之。大元至元十八年，世祖皇帝降特韶，便安就道，不得辞。比至燕都，六月二十七日无疾化，弟子奉冠履归葬藏真之山。赞日：
　　得书石室，古仙所留。具释隐言，以镇丹丘。天门广开，韦真毕来。匪梦伊真j万方其新。
　　三十九代宗师：架岩先生，姓景讳元范，字仲模，句曲人。幼依任宗师，为侍者。修髯广颗，如古列仙，生平不知酒肉味。嘉熙间，从任公诣都，出住建康天庆观。开庆改元，召为龙翔宫高士，历左右街鉴义。未几，劫充上 志宗师。理宗后谢氏如先朝故事，尊以师礼，受大洞毕法，其词略日：为天下母，敬持坤顺之符，尊道中师，庸受颐真之录。时师以元阳观为外靖居焉。景定壬戌十二月二十五日化。赞日：
　　伟乎架岩，誓遗世尘，食地徇形，完滞升真。处高非危，守洁非介。飞步神京，接轨玉海。
　　四十代宗师元静先生，姓刘讳宗和，溧水人。师事玉海蒋公，公弟子数十辈，师年独幼，卑顺自牧，冥心道域。宝佑问，从蒋公造朝，复从游庐山，宿紫极官。夜闻呼茅山道士日：天王校录洞中刘子可归矣。师心怪之。明日，别蒋公去，至金陵。父卒，终丧乃还句曲。一夕芝生满山，浥浥不乐，人问之，终不言。明年，北兵破四川，朝廷累征不起，深晦其道，以终天年。赞日：
　　世运向微，海二将尘飞。仙人知几，暂至迷归。山灵夜呼，芝英昼映。我保玉书，以请民命。
　　四十一代宗师．．一空真妙先生，姓王讳志心，金坛人。弃家学道，师元符知官汤元载。唯上志宗坛主其法者，世以甲乙次，盖自静一先生始。时开庆宦者董宋臣私於婆之道士朱知常，挈印剑於赤松官。师诣阙，上言暴其恶。韶如旧次，劫取印剑还山，众推登坛，挥手谢之。寒暑一纳而已。每凝坐而起，两袖常拂火光。咸淳癸酉九月二日，说愒解去，大众追礼，为复正宗师，以补系代之失。赞日：
　　道之所传，天且弗违。孰睥睨之，问以人为。苟可问者，斯非其道。告示真士，善守神保。
　　四十二代宗师：观妙先生，姓翟讳志颖，字同叔，丹阳人。年十三，入华阳洞之西便门，遇道士坐石上，指石壁题名谓师日：汝姓名在崇师之列。因顾石壁，失其人。及长，果嗣法主之任。 志容慈俭，唯道是从，始自永嘉迎玉海度师还山。北兵乙亥岁下江南，明年丙子化去。时至元十三年六月二十四日也。赞曰：
　　华阳之洞，壁以玄琼。千岁一开，列见仙名。仙之为道，有化无进。人躬火传，我返真极。
　　四十三代宗师：凝和宣静真应法师，姓许讳道杞，字祖禹，句容人，上志仙侯之裔也，宋端平三年丙申十二月二十七日生。幼事蒋度，师性行方矢，不轻然诺。国初，兵革之余，岁旱饥疫，淮邦惟，甚。时省治在维扬，省臣避堂请师至梼，雨足而疾已，遂给驿敦，送于朝。世祖以臂疾，召见大都香殿，令试以法，愈。复命祈雪止风，皆奇验。赐宝冠法服降□玺书，大护其教。佩印南还，三茅山悉统隶之。至元二十八年二月三日，微示疾握固，促召王君道孟，授之经法，谢别而逝，寿五十六。赞日：
　　上 志之宗，世以贤受。景运肇新，仙裔乃复。嘘和嗡精，保卫圣躬。翼以星斗，导之雷风。
　　四十四代宗师：养素通真明教真人，姓王讳道孟，字牧斋，句容人。方面丰颐，容止庄厉。年十四，师事元符道士沈宗绍，不饰伪而行益高，不求誉而名愈出。未四十，人以先辈属焉。比嗣教朝京师，蒙恩数，一如许先生。大德戊戌岁饥，两至维扬驱蝗请雨，大验。特赐号称真人，行业见翰林直学士元明善所撰华阳道院碑文。至大辛亥，请老而传，乃命入室弟子刘大彬袭其教，年七十有三，蜕于华阳，实宋宝佑壬寅生人。赞日：
　　养素以朴，通真以诚。内接玄同，外佐升平。辈螟伏藏，年谷成遂。少见其微，已足名世。
　　四十五代宗师洞观微#2妙玄应真人，姓刘名大彬，号王虚子，昊郡钱唐人。皇庆改元赐号#3延佑四年，得九老仙都君玉印，有司闻于朝仁宗皇特旨还赐宗坛，以传道统。赞日：
　　山岳昂藏，湖海浩汤。玄征备至，植宗华阳。承光紫阙，敷肌朱方。九老都君，锡尔宝章。
　　茅山志卷之十二竟
</div>
    <div class="pagination">
<a href="茅山志_page6.html">上一页</a><span>...</span><a href="茅山志_page2.html">2</a><a href="茅山志_page3.html">3</a><a href="茅山志_page4.html">4</a><a href="茅山志_page5.html">5</a><a href="茅山志_page6.html">6</a><span class="current-page">7</span><a href="茅山志_page8.html">8</a><a href="茅山志_page9.html">9</a><a href="茅山志_page10.html">10</a><a href="茅山志_page11.html">11</a><a href="茅山志_page12.html">12</a><span>...</span><a href="茅山志_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
