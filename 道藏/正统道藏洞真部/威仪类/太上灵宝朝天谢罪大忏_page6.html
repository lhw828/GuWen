<!DOCTYPE html>
<html>
<head>
    <meta charset="UTF-8">
    <title>太上灵宝朝天谢罪大忏 - 第 6 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太上灵宝朝天谢罪大忏 - 第 6 页/共 18 页</h1>
    <div class="content">　　锺山朱湖太生洞天仙官，
　　良常山良常方会洞天仙官，
　　紫盖山紫玄洞照洞天仙官，
　　天目山太极玄盖洞天仙官，
　　桃源山白马玄光洞天仙官，
　　金华山金华洞元洞天仙官，
　　海上东岳广桑山青帝洞仙官，
　　海上南岳长离山赤帝洞仙官，
　　海上西岳丽农山白帝洞仙官，
　　海上北岳广野山黑帝洞仙官，
　　海上中岳昆仑山黄帝洞仙官。
　　元始上帝再告左右侍真曰：吾今遣太一真人赍此经，散布万国九州，徧使人天礼念，延生保命，集福消灾。若有奉道之民，遇三元八节、本命生辰，转礼三清宝号、十方真人名位者，身坚体固，永保长生，获福无量。
　　冲妙先生烧香朝谢金阙上帝而献颂曰：
　　挺秀雍熙运，日奉至尊前。身居龙凤阙，名籍继诸仙。烧香谢天荫，长诵希夷篇。千生臻百福，列位清微天。永处逍遥境，长享福自然。
　　太上灵宝朝天谢罪大忏卷之三竟
　　太上灵宝朝天谢罪大忏卷之四
　　尔时，元始上帝在大罗天上玉京金阙紫微天台，大会群仙，敷演妙法，救度天人，咸使悟道，不历诸苦，施大威德，放大光明，普照万国，一切罪福，俱在目前，甚深微妙，方便开度，一切地狱穷魂，苦毒无量，痛楚难言。并蒙恩救拔，不溺沉沦，咸得超度。
　　是时，元始上帝慈悲广洽，更开要道，使过去未来俱沾利益，再告左右侍真曰：人之禀生，同资一气；及乎诞育，命系三元。寿夭吉凶，富贵贫贱，因缘罪福，善恶生死，各逐宿命根源，悉有报应，随其业力，永不差移，如影随形，似声应响。上元正月十五日，天曹天官主录，百司上诣天阙，进呈世人罪福之籍。七月十五日中元，地官主录，百司上诣天阙，进呈世人罪福之籍。十月十五日下元水官水府，百司上诣天阙，进呈世人罪福之籍。三元之日，与三界十方、四司五帝、善恶童子、一切灵官上朝金阙元始座前，考校男女生死之籍，罪福因缘及九幽地狱、水府穷魂，姓名黑簿。此时若有善信男女，能发自然道意，建造紫微宝台，玉京宝山，楼阁台榭，百宝庄严，香花供养，烧香行道，吟咏洞章，然灯放生，步虚法事，布施发愿，谢过上章，大建斋醮，虔告天地，昼夜不怠者，吾当遣十天真人、诸天神仙、三界四司、救苦灵童下降人间，齐到道场，为其灭罪，保佑生人。使国土安宁，男女欢泰，众善齐降，诸恶不生。地狱苦魂，一时解脱。克生天上快乐，无为率土太平。功德巍巍，获福无量。
　　元始上帝再告左右侍真曰：吾见十方无极世界，十方天王造三十二层天台宝盘。悉以紫金、珠玉、锦谷，紫网宝盖，紫节旌幢，百花饮食，器物百珍，仙乐摇曳，徧满虚空，来诣道场罗列供养。尔时天尊以神通威力，变此会中国土，悉是琉璃，洞彻内外，皆同一色远近，平等不殊，三界十方，同沾福庆，喜乐难言。九幽罢对，五苦停酸，国土安宁，人民长寿。
　　元始上帝再告左右侍真曰：下界若有善信男女，请道士法师，常於三元节日，宣说经戒，罪福因缘，忏悔自己，受身不净，臭秽四大，浮脆假合，念念无常，三业六根，构造诸恶，渐染成愆，轮回生死，堕落三涂，九幽地狱，受诸苦恼，吞火食炭，镬汤煎煮，足履刀山，手攀剑树，硙磨碓捣，锯解锥劖，铁鸟啄睛，铁犁耕舌，牛头乱拷，铁杖负身，脓血流离，身体烂坏，沉沦黑暗，流转泥犁，负石填河，昼夜拷掠。一入酆都地狱，万劫难原，皆是众生业力自受。若有善信男女能发善心，为七世祖祢及见存己身、父母骨肉，五苦三涂、穷魂饿鬼、畜生囚徒、老病众生，造玉京高座、紫微天台，挂旛献花，百珍供养，醮谢星宿，拜表上章，礼忏烧香，灭诸罪源，咸皆超度。
　　元始天尊告左右侍真曰：若有善信男女於三元节日，为一切人天建造斋醮，转经礼忏，供养天尊神仙、列曜星宿、地府百司，为祖考父母，发片善心，精诚不退，过去未来、三世父母，获福无量，灭诸罪犯。
　　元始上帝告左右侍真曰：吾见下土兆民，多有凶祸，邪鬼所害。可为先亡祖考、父母尊亲，五腊之日是天地开赦，宜建斋行道，礼忏上章，救拔先祖，咸得超度，获福无量。正月一日，天腊之日，五帝神仙集於青天安宝华林青灵阙中，校定世人罪福之籍；五月五日，地腊之日，五帝神仙集於丹天梵宝昌阳丹灵朱阙，校定世人罪福之籍；七月七日，道德腊之日，五帝神仙集於金门素灵阙中，校定世人罪福之籍；十月一日，民岁腊之日，五帝神仙集於玄天洞阴黑灵阙中，校定世人罪福之籍；十二月遇腊日，是王侯腊之日，此日五方五帝集於玄都玉京元灵戊己金阙元始上帝八景殿中，校定世人罪福之籍。此五腊日皆是天地合攒之日，定吉凶死生簿籍。若有男女为过去先祖父母，礼忏上表谢罪，灭除黑簿罪升度七祖父母，入名上清，皆得超度。夫五腊日者，皆生人九祖、父母，幽岳鬼魂。此日为酆都北阴大帝引出责问，久处阴司，年代积罪，结衅端由及子孙姓名、坟墓所在。如积劫未有追赎，因此日延累生人引问得子孙亲姻、九族姓名为生人罪状，积衅幽司，九族延灭。此日可为先祖亡过父母，上表忏谢宿愆，追拔幽涂，皆亡人一一得之。常日祭祀，不可得违，为酆都幽深，难为通彻，沐赖真猷，皆得宿愆，解释幽司，不欲久滞。死魂久滞，则天曹责及幽司官吏，亦责及生人。转福为祸，灾难自此而生。若有至孝男女此日修奉斋醮，即黑簿除名，获福无量，皆得超度。
　　元始上帝告左右侍真曰：下界众生，识见不同；习恶造善，根基各异。今说要言，各宜信奉。若众生好杀害损伤者，即以慈悲门摄之。若偷盗劫夺财物者，即以分义门摄之。若邪淫放荡者，即以贞洁门摄之。若怪贪吝惜者，即以布施门摄之。若瞋怒斗争者，即以欢喜门摄之。若愚痴颠倒者，即以方便门摄之。若绮言浮华者，即以简正门摄之。若妄语虚诳者，即以信顺门摄之。若恶口咒诅者，即以诵念门摄之。若两舌恶骂者，即以赞叹门摄之。若饮酒食肉过度者，即以斋戒门摄之。若诽谤訾毁者，即以讲说门摄之。若倨傲轻慢者，即以礼拜门摄之。若刚强豪健者，即以柔弱门摄之。若不信罪福宿命者，即以因缘门摄之。若执击有无者，即以中道门摄之。若是非彼我者，即以平等门摄之。若贪浊秽污者，即以清净门摄之。若坚固不移者，即以轮转门摄之。若造作不休者，即以无为门摄之。若局守不变者，即以圆转门摄之。若躁竞不安者，即以静定门摄之。若烦恼不释者，即以解脱门摄之。若忧悲不乐者，即以逍遥门摄之。以此二十四门常摄一切，众生不亦乐乎。
　　元始上帝曰：吾本以无摄为摄，劝化众生。众生既悟，亦无摄因。若能持奉，获福无量。
　　元始上帝再告左右侍真曰：下界兆庶，若有清信奉道之民，为九祖先远父母幽魂，或於古观灵坛，或在本家净室，建三清宝座、点七曜明灯，烧香行道，吟咏洞章，转礼经忏，大醮诸天，精诚不怠者，吾遣太乙救苦天尊，於九炁天宫开七宝云楼、青简金文，出天尊懿号，下降人间，徧使人天礼念，为削落九幽长夜玉匮之函，使七祖超度，魂上南宫，神仙接引，逍遥无为，获福无量。是故烧香，归身归命，五体投地。
　　志心朝礼，
　　玉清圣境虚无自然元始天尊，
　　上清真境太上道君灵宝天尊，
　　太清仙境太上老君道德天尊，
　　太上昊天至尊金阙玉皇上帝，
　　南极星主紫微上宫天皇大帝，
　　中天星主紫微中宫北极大帝，
　　承天效法厚德光大后土皇地祇，
　　南极长生大帝统天元圣天尊，
　　东极青华大帝太乙救苦天尊，
　　贞明大圣九天应元雷声普化天尊，
　　九天雷祖大帝除灾济物天尊，
　　紫微碧玉宫太一大天帝保制劫运天尊，
　　六天洞渊大帝伏魔上上太一天尊，
　　六波天主帝君普施法润天尊，
　　九天可韩司丈人朱陵度命天尊，
　　九天采访使应元保运妙化天尊，
　　东方九炁天中青灵始老洞空天尊，
　　南方三炁天中丹灵真老洞清天尊，
　　西方七炁天中皓灵皇老洞虚天尊，
　　北方五炁天中五灵玄老洞微天尊，
　　中央一炁天中玄灵元老洞真天尊。
　　志心朝礼，北方玄上玉宸天尊。
　　志心朝礼，玄明真仙天尊。
　　志心朝礼，玄会慈恩天尊。
　　志心朝礼，朱光妙果天尊。
　　志心朝礼，妙果四极天尊。
　　志心朝礼，无碍十华天尊。
　　志心朝礼，运明静行天尊。
　　志心朝礼，运明真文天尊。
　　志心朝礼，妙果正因天尊。
　　志心朝礼，黄道运明天尊。
　　志心朝礼，法海宝福天尊。
　　志心朝礼，运明太虚天尊。
　　志心朝礼，万行静定天尊。
　　志心朝礼，金相凝神天尊。
　　志心朝礼，灵融应体天尊。
　　志心朝礼，上运智道天尊。
　　志心朝礼，灵真丹天天尊。
　　志心朝礼，运明妙空天尊。
　　志心朝礼，元一天皇天尊。
　　志心朝礼，无等开元天尊。
　　志心朝礼，至道智明天尊。
　　志心朝礼，齐物高胜天尊。
　　志心朝礼，清响无等天尊。
　　志心朝礼，灵颜妙光天尊。
　　志心朝礼，上灵光照天尊。
　　志心朝礼，明广慧道天尊。
　　志心朝礼，拔苦慈解天尊。
　　志心朝礼，四宫真境天尊。
　　志心朝礼，大洞体玄天尊。
　　志心朝礼，洞玄开度天尊。
　　志心朝礼，金光妙湛天尊。
　　志心朝礼，结成骞林天尊。
　　志心朝礼，云宫法灯天尊。
　　志心朝礼，至玄运道天尊。
　　志心朝礼，慧光三天天尊。
　　志心朝礼，自然流铃天尊。
　　志心朝礼，静明玉帝天尊。
　　志心朝礼，普朗业行天尊。
　　志心朝礼，丹霍法成天尊。
　　志心朝礼，宝林一乘天尊。
　　志心朝礼，应会开阐天尊。
　　志心朝礼，随方传法天尊。
　　志心朝礼，中千常一天尊。
　　志心朝礼，道运真空天尊。
　　志心朝礼，上天妙严天尊。
　　志心朝礼，长乐丹元天尊。
　　志心朝礼，救生万化天尊。
　　志心朝礼，文真广运天尊。
　　志心朝礼，地皇神尊天尊。
　　志心朝礼，皓素无等天尊。
　　志心朝礼，华景一乘天尊。
　　志心朝礼，正一三天天尊。
　　志心朝礼，玉宫云营天尊。
</div>
    <div class="pagination">
<a href="太上灵宝朝天谢罪大忏_page5.html">上一页</a><a href="太上灵宝朝天谢罪大忏.html">1</a><a href="太上灵宝朝天谢罪大忏_page2.html">2</a><a href="太上灵宝朝天谢罪大忏_page3.html">3</a><a href="太上灵宝朝天谢罪大忏_page4.html">4</a><a href="太上灵宝朝天谢罪大忏_page5.html">5</a><span class="current-page">6</span><a href="太上灵宝朝天谢罪大忏_page7.html">7</a><a href="太上灵宝朝天谢罪大忏_page8.html">8</a><a href="太上灵宝朝天谢罪大忏_page9.html">9</a><a href="太上灵宝朝天谢罪大忏_page10.html">10</a><a href="太上灵宝朝天谢罪大忏_page11.html">11</a><span>...</span><a href="太上灵宝朝天谢罪大忏_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
