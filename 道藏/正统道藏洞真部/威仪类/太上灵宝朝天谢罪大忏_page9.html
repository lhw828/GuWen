<!DOCTYPE html>
<html>
<head>
    <meta charset="UTF-8">
    <title>太上灵宝朝天谢罪大忏 - 第 9 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太上灵宝朝天谢罪大忏 - 第 9 页/共 18 页</h1>
    <div class="content">　　志心朝礼，妙尊金华天尊。
　　志心朝礼，无量北真天尊。
　　志心朝礼，明化高道天尊。
　　志心朝礼，真渊无滞天尊。
　　志心朝礼，上元化度天尊。
　　志心朝礼，受持玄会天尊。
　　志心朝礼，仙灵普慈天尊。
　　志心朝礼，五老梵行天尊。
　　志心朝礼，威光金绚天尊。
　　志心朝礼，护魂无滞天尊。
　　志心朝礼，无碍自然天尊。
　　志心朝礼，上品福庆天尊。
　　志心朝礼，宝映仙飞天尊。
　　志心朝礼，妙元朱光天尊。
　　志心朝礼，大圣长乐天尊。
　　志心朝礼，九幽拔罪天尊。
　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大惠真人。
　　志心朝礼，解脱真人。
　　志心朝礼，洞玄真人。
　　志心朝礼，救苦真人。
　　志心朝礼，洞神真人。
　　志心朝礼，济苦真人。
　　志心朝礼，降魔真人。
　　志心朝礼，等照真人。
　　志心朝礼，金景真人。
　　志心朝礼，玉光真人。
　　志心朝礼，光明真人。
　　志心朝礼，救死天师。
　　志心朝礼，护生天师。
　　志心朝礼，度命天师。
　　志心朝礼，度人天师。，
　　志心朝礼，好生天师。
　　志心朝礼，好善天师。
　　元始上帝告左右侍真曰：吾今遣太华真人，以此天尊、真人、天师位号，赍往下界，散布万国九州，一切人天，转礼诵念，上消天灾，下禳毒害。若有修真之士、重道之民，本命生辰，为三公辅弼、将相寀僚、大醮星辰，转礼经忏，永臻五福，常保三元。品秩穹崇，寿龄延永，获福无量。
　　志心朝礼，
　　地肺山福地仙官圣众，
　　盖竹山福地仙官圣众，
　　清远山福地仙官圣众，
　　安山福地仙官圣众，
　　石磕山福地仙官圣众，
　　东仙源福地仙官圣众，
　　青屿山福地仙官圣众，
　　郁木洞福地仙官圣众，
　　赤水山福地仙官圣众，
　　丹霞洞福地仙官圣众，
　　君山福地仙官圣众，
　　焦源福地仙官圣众，
　　灵墟山福地仙官圣众，
　　沃洲福地仙官圣众，
　　天姥岑福地仙官圣众，
　　若耶溪福地仙官圣众，
　　金庭山福地仙官圣众，
　　马岭山福地仙官圣众，
　　鹅羊山福地仙官圣众，
　　洞真墟福地仙官圣众，
　　光天坛福地仙官圣众，
　　洞宫福地仙官圣众，
　　清玉坛福地仙官圣众，
　　陶公山福地仙官圣众。
　　元始天尊告左右侍真曰：吾今遣太华真人赍此经，散布万国九州，徧使人天礼诵，延生集福，保命消灾。若有奉道之民，遇三元八节、本命生辰，修斋礼拜，念诵三清宝号、天尊名位，愿三军万姓、普天兆庶、一切含生，烧香修奉者，众圣护门，永臻寿禄，增无量福，消无量罪。
　　冲妙先生朝谢金阙上帝而献颂曰：
　　焕赫空洞章，灵音震九天。至真开宝蕴，传受希夷篇。宝偈今仍遇，灵文拔祖先。救度长夜魂，上登朱陵天。虔心尊所奉，朝谢虚皇前。
　　太上灵宝朝天谢罪大忏卷之五竟
　　太上灵宝朝天谢罪大忏卷之六
　　尔时，元始上帝在大罗天宫黄金殿内七宝帏中，大显威神，祥光辉烁，照曜天地。真仙侍卫、无鞅数众，建节捧香，罗列左右，步虚旋绕，赞叹至尊。时见天仙、地仙、水仙各整威仪，上朝金阙，进呈万国九州兆民生死罪福之目，姓名功过，毫分不失。
　　是时，元始上帝谓左右侍真曰：吾观一切有情，皆是虚假，念念灭坏，曾不暂停，苦恼轮回，凡夫不觉，三途往返，万劫辛酸，受身生身，烦恼缠缚，皆由妄想，颠倒执见，关心生死存亡，不能自出，甚可哀伤。是时，法会中有金华真人、广福真人端简整佩，出班烧香，朝拜金阙上帝：臣等积善深厚，位列玉清，得侍左右，恭听法音，开示群品。今见下方一切众生，不顾宿命，不遵经法，是非争竞，六识昏迷，五毒萦心。造业之时，无所畏惧。或叫唤鬼神，以为救助；或上指三光七祖，以为盟誓。六亲相残，伤杀无道，临命终时，恋其室宅财宝，爱惜本身，顾怜妻女，心迫情切。或发恶愿，债主冤家，俱在目前，沉沦五道，无由解脱。伏愿天慈大开恩宥，救度群伦，出离幽冥，咸使悟道。是时，元始上帝告侍真曰：吾观下界众生，妄想颠倒，皆从心起。强生分别，击念在心，触境生迷，举心皆妄。当自定志，智慧观身，骨肉肌肤、形骸毛发、六根四大、五藏百神，谛想思惟，总无实处。共相假合，结聚成身。表裹寻求，我在何处。身既是假，心即成空。空假非真，悉为妄想。是非憎爱，贪着色声，香味触法，嫉妬悭贪，杀盗邪淫，绮言恶骂，凡诸作业，泯尔皆除。内外清虚，自悟真道。
　　元始上帝告侍真曰：汝等定智观身，总无实处。人之执见者，为六根三业未净。一曰眼根，二曰耳根，三曰鼻根，四曰舌根，五曰身根，六日意根。夫六根者，能生诸业。犹如草木生诸花叶子实，展转六情六贼六欲，能生诸业。若能用智慧思惟、六根诸业皆尽。夫三业者，一者身业，二者心业，三者口业。身则杀盗邪淫，心则悭贪瞋怒，口则绮言妄语。恶口两舌，共成十恶，谛思十恶，悉是浮虚。但自三业及六
　　根渐自除灭，损之又损，久能行之，真道自悟。
　　元始上帝告左右侍真曰：吾念下界众生，历劫以来，运心起意，多有虚妄，并不真淳，多有绮言。或於天尊圣像前，行诸绮言。或於经法道场前，行诸绮言。或於父母尊亲前，行诸绮言。或於贤人长者前，行诸绮言。或於豪贵长者前，行诸绮言。或於聪明识解前，行诸绮言。或於诸天圣众日月星辰前，举心皆行绮言，其罪深重。今日恭对三宝灵坛前忏谢，咸乞荡除，吾念众生，立身运心，绮言妄语，恶口两舌，嫉妬胜己，斗乱是非，离人骨肉，反虚成实，转伪为真。今日忏悔，皆令清净，得入信根。
　　元始上帝告左右侍真曰：吾观下界众生，立身以来，眼耳鼻舌，起意造恶，杀生偷盗，邪淫放荡，悭贪瞋怒，愚痴颠倒，绮言妄语，恶口两舌，嫉妬胜己，饮酒食肉，违犯三光，背真向伪，信邪倒见，祷祀鬼神，不奉三宝，訾毁唝嗃，轻慢傲诞，媅滞色欲，染习香味，沉迷触法，内造外作，展转相生。六根互起，更相成愆，罪根增长，念念成非，有无量罪数，结习来久，总在身中，不可称计。一发念心，皆得清净，犹如明鉴尘埃，蒙蔽脂垢，积聚生翳，内外不明。一旦遇良工，拂拭磨洗，表裹光彻，远近洞照，还复如初。何以故？性本清净，人生亦尔；神本清净，无诸滓秽。但受形之后，渐染成愆，六根六情，六贼六欲，六识分别，妄作秽弊，生身障翳，失其真性，流浪生死，动入罪根，报对相缠，便入地狱，受诸苦恼，万劫轮转。吾以慈悲怜念众生，故从劫到劫，转轮人间，或生夷夏，或老或少，或贵或贱，种种方便教化，度脱众生。经教流传，开悟一切，使离苦恼，永出泥犁。但众生智劣，不能解悟，我今为汝分别罪福因缘，令一切众生，悉得解脱。
　　元始上帝谓众真曰：若有下方善信男女受持此经，烧香忏悔，洗涤身中一切苦恼，悉得清净，消无量无边宿根恶业。诸天上圣，一切神仙，常欲令人勤烧香忏悔，则有十天善神保护，众圣护持。若罪根结身，内外缠缚，则恶神考害，疾病缠身，水火刀兵，毒虫猛兽，枷锁牢狱，众苦害身。凡夫惟知外饰面目、衣服、手足，不能内洗身心罪根恶业，可不愚哉。若夫面目、手足、衣服等事，勤加洗濯，必得清净，值遇神仙，皆获福庆。
　　元始上帝告左右侍真曰：下界若有奉道男女，於古观灵坛或本居净室，为先亡祖考，建三清宝座、五帝灵坛，诵经礼忏，大醮诸天，吾遣太乙救苦天尊，开紫微宝藏、玉简丹文，出天尊懿号，赞叹称扬，吟咏洞章，乞削落盟真九幽玉匮之函，普使人天离苦解脱，消历劫罪，获无量福。是故烧香，归身归命，五体投地。
　　志心朝礼，
　　玉清圣境虚无自然元始天尊，
　　上清真境太上道君灵宝天尊，
　　太清仙境太上老君道德天尊，
　　太上昊天至尊金阙玉皇上帝，
　　南极星主紫微上官天皇大帝，
　　中天星主紫微中官北极大帝，
　　承天效法厚德光大后土皇地祇，
　　南极长生大帝统天元圣天尊，
　　东极青华大帝太乙救苦天尊，
　　贞明大圣九天应元雷声普化天尊，
　　九天雷祖大帝除灾济物天尊，
　　紫微碧玉宫太一大天帝保制劫运天尊，
　　六天洞渊大帝伏魔上上太一天尊，
　　六波天主帝君溥施法润天尊，
　　九天可韩司丈人朱陵度命天尊，
　　九天采访使应元保运妙化天尊，
　　东方九炁天中青灵始老洞空天
　　南方三炁天中丹灵真老洞清天
　　西方七为天中皓灵皇老洞虚天尊，
　　北方五炁天中五灵玄老洞征天尊，
　　中央一炁天中玄灵元老洞真天尊。
　　志心朝礼，东南方好生度命天尊。
　　志心朝礼，开拔苦魂天尊。
　　志心朝礼，因缘高仙天尊。
</div>
    <div class="pagination">
<a href="太上灵宝朝天谢罪大忏_page8.html">上一页</a><span>...</span><a href="太上灵宝朝天谢罪大忏_page4.html">4</a><a href="太上灵宝朝天谢罪大忏_page5.html">5</a><a href="太上灵宝朝天谢罪大忏_page6.html">6</a><a href="太上灵宝朝天谢罪大忏_page7.html">7</a><a href="太上灵宝朝天谢罪大忏_page8.html">8</a><span class="current-page">9</span><a href="太上灵宝朝天谢罪大忏_page10.html">10</a><a href="太上灵宝朝天谢罪大忏_page11.html">11</a><a href="太上灵宝朝天谢罪大忏_page12.html">12</a><a href="太上灵宝朝天谢罪大忏_page13.html">13</a><a href="太上灵宝朝天谢罪大忏_page14.html">14</a><span>...</span><a href="太上灵宝朝天谢罪大忏_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
