<!DOCTYPE html>
<html>
<head>
    <meta charset="UTF-8">
    <title>太上灵宝朝天谢罪大忏 - 第 4 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太上灵宝朝天谢罪大忏 - 第 4 页/共 18 页</h1>
    <div class="content">　　志心朝礼，随愿往生天尊。
　　志心朝礼，慈悲救苦真人。
　　志心朝礼，慈悲救度真人。
　　志心朝礼，慈悲大惠真人。
　　志心朝礼，慈观真人。
　　志心朝礼，等救真人。
　　志心朝礼，慧空真人。
　　志心朝礼，宝相真人。
　　志心朝礼，玄觉真人。
　　志心朝礼，空朗真人。
　　志心朝礼，等相真人。
　　志心朝礼，慈朗真人。
　　志心朝礼，曜灵真人。
　　志心朝礼，清定天师。
　　志心朝礼，定邪天师。
　　志心朝礼，收鬼天师。
　　志心朝礼，制魔天师。
　　志心朝礼，斩邪天师。
　　志心朝礼，启天天师。
　　元始上帝告诸天神王曰：吾今以此经，遣金华真人，赍往下方，散布十方三界，使一切人民转诵。或有奉道之民、清信男女，遇本命生日，为皇后贵妃、太子天亲，大醮天地、日月、星辰、名山、洞府、得道神仙，咏诵天尊、真人、天师名号者，即有十天善神营护修奉之民，上奏天府，永消世厄，长沐天恩，镇居凤阁，日奉伏明，功德巍巍，获福无量。
　　志心朝礼，
　　太白山真德洞天仙官，
　　西山天宝极真洞天仙官，
　　大沩山好生玄上洞天仙官，
　　灊山天柱司玄洞天仙官，
　　鬼谷山太玄司真洞天仙官，
　　武夷山升真元化洞天仙官，
　　玉笥山太秀法乐洞天仙官，
　　华盖山容城大玉洞天仙官，
　　盖竹山长曜宝元洞天仙官，
　　都峤山宝玄洞天仙官，
　　白石山琼秀长真洞天仙官，
　　句漏山玉阙宝圭洞天仙官，
　　九嶷山朝真太虚洞天仙官，
　　洞阳山洞阳永观洞天仙官，
　　幕阜山洞真太玄洞天仙官，
　　大酉山大酉华妙洞天仙官，
　　金庭山金庭崇妙洞天仙官。
　　元始上帝再告左右侍真曰：吾今以此经散布万国九州，徧使人天礼念。迎祥集福，保命延生。若有善信男女，遇三元八节，烧香转礼三清宝号、金华真人名位。上愿皇后贵妃、太子天亲，礼拜供养，集福延生，永光宝历，世世不绝，长居紫庭。
　　冲妙先生烧香朝谢金阙上帝而献颂曰：
　　西灵圣母，贵曳琼琚。鸾台凤阁，密从宸舆。虹光贯斗，月莹太虚。穆清宫禁，永镇天居。
　　太上灵宝朝天谢罪大忏卷之二竟 
　　尔时，元始上帝在无上大罗天中，玉京金阙之内，坐天宝妙台，与太上玉晨道君，太上圣祖太清老君，大集群仙，敷扬妙法，讲演经戒。是时，诸天大圣，一切众真，烧香散花，持旛执节，吟咏洞章，步虚赞叹，功德巍巍，未闻未见。今日得诣宝轩，列班侍立，恭听法音，愿赐开度。
　　是时，元始上帝告左右侍真曰：吾以威光普照无极世界，下土兆民，一切群生。愚痴暗昧沉迷世网，媅滞六欲，不能自觉，常处苦恼，流浪生死，并不开悟。若有善信男女能发无上道意，为一切众生，立三清宝座、五帝灵坛，挂旛献花，烧香朝礼，转念经忏；为先祖宗亲、亡过父母、妻子眷属，灭除罪犯，使身心清净，常味灵音，不堕恶道，常行信奉，忏谢前生今世。举心运心，生不信奉心，诽谤三宝、毁坏三宝、秽污三宝、戏弄三宝、骂詈三宝、咒诅三宝、欺忽三宝、傲诞三宝、唝嗃三宝，訾毁经箓，评论真伪，改易妄言，强辩是非，分别深浅，言议短长，形容不净，衣服不净，手脚不净，口气不净，饮酒食肉，啖嚼荤辛，口出秽言，心不恭敬。或不净手，或不烧香，或不漱口，或不沐浴，即入灵坛，触犯尊像，秽辱真圣神仙、天王力士、玉女金童、直坛灵官。或对三清至真经法、出家法师，生不恭敬，形容傲诞，不肯信奉。或乘车马直入宫观灵坛，逼近尊像，狼藉福地。或见持斋受戒，永不信奉。或见礼经斋醮，即便破乱，以为妖妄。或入道场法席，高声大语，恼触法众。或发言举意，道说是非，较量真伪。或倚恃三宝，方便求财。或假法教化，诳惑百姓。或费用三宝财物，以养己身。或恐愶出家，求其长短，以取财物，养育妻子。诸如上罪，无量无边。今日发露心诚，朝谢天地三宝星辰，为先祖父母、见存眷属，起恳首陈，乞灭除罪犯，内外清净，咸获超度。
　　元始上帝再告左右侍真曰：吾伤下土兆民，见存在世，三业六根，罪业深重，长行杀戮，行诸苦酷，不念慈心，杀害群毛，食啖六畜。或为父母及己身、兄弟、妻儿、延诸亲族、众集乡闾，伤害众生，不计头数。或杀牛羊、驴马、猪狗、鸡豚依人养牧刍豢之属。或杀獐鹿、狐兔、虎豹豺狼依泊山林野兽之属。或杀鹅鸭、鸟鹊、鸠鸽、鸱鸢、凫鹜、鵁鶄飞禽之属。或杀虫蛇虺蝎蜂虿蚰蜓蜈蚣蚣蝑蝼蚁之属。或杀鼋鼉、鱼鳖、螺蚌、虾蟆、螯蟹、蟛蜞水虫之属。或杀蜣螂、蚁蠓、蝜蟠、螟蛉、蝎蠋、丘蚓小虫之属。或杀蚊、蚤虱、蜉蝣、螖蝝、蠕、蛸翘化生之属。或飞鹰走犬，张罗布网，杀害众生。或放火烧山，穷林竭泽，杀害众生。或持弓矢刀杖，杀害众生。或手揉足踏，坐按卧捺，杀害众生。或耕田种作，打墙立壁，杀害众生。或竖造舍宇，穿坑出土，拆篱作障，杀害众生。或剖胎破卵，热汤泼地，杀害众生。或对经像灵坛宫观，杀害众生。或祷祀鬼神，或为嗔怒，杀害众生。或命绝手中。或身亡刀下。或断其头足。或剥裂皮毛。或猛火煎烧。或沸汤燖煮。或生分子母，断其胎育。或固绝命根，令其磨灭。或杀贤人道士。或杀老弱女男。或杀债主冤家。或杀四方良善。或恐杀、怖杀、毒药杀、咒杀、骂杀。或自杀、教杀，诸如上杀，举手动身，杀害无数，无量无边，罪业深重，不忍听闻。今日若有奉道男女，倾心露恳，朝天礼谢，拜表上章，大醮三官，放生续命，布施财宝，救济孤贫，烧香行道，吟咏洞章，步虚礼忏。为七世祖弥、亡过父母、一切宗亲忏涤罪犯，改恶修善，洗涤身心，所求皆遂，所望皆成。所救宗亲，咸得超度，神仙接引，逍遥无为，名上南宫，得归人道，获福无量。
　　元始上帝再告左右侍真曰：下界若有清信奉道之民，或为水族介虫、蛟龙鱼鳖、虾螺蚌蛤、湿居毒兽、一切鱼龙，建三清宝座、五帝灵坛，烧香然灯，上章拜表，忏谢水居业重之罪者，吾遣太一救苦天尊於云楼青简、金文宝藏，出天尊懿号，徧使人天称扬赞叹，吟咏洞章，思神念道，乞削落明真九幽、长夜之函，使一切水族介虫，离苦解脱，灭无量罪、成获超度。是故烧香，归身归命，五体投地。
　　志心朝礼，
　　玉清圣境虚无自然元始天尊，
　　上清真境太上道君灵宝天尊，
　　太清仙境太上老君道德天尊，
　　太上昊天至尊金阙玉皇上帝，
　　南极星主紫微上宫天皇大帝，
　　中天星主紫微中宫北极大帝，
　　承天效法厚德光大后土皇地祇，
　　南极长生大帝统天元圣天尊，
　　东极青华大帝太乙救苦天尊，
　　贞明大圣九天应元雷声普化天尊，
　　九天雷祖大帝除灾济物天尊，
　　紫微碧玉宫太一大天帝保制劫运天尊，
　　六天洞渊大帝伏魔上上太一天尊，
　　六波天主帝君普施法润天尊，
　　九天可韩司丈人朱陵度命天尊，
　　九天采访使应元保运妙化天尊，
　　东方九炁天中青灵始老洞空天尊，
　　南方三炁天中丹灵真老洞清天尊，
　　西方七炁天中皓灵黄老洞虚天尊，
　　北方五炁天中五灵玄老洞微天尊，
　　中央一炁天中玄灵元老洞真天尊。
　　志心朝礼，西方太妙至极天尊。
　　志心朝礼，行明上道天尊。
　　志心朝礼，萧然紫桂天尊。
　　志心朝礼；凝尊金容天尊。
　　志心朝礼，凝光金洞天尊。
　　志心朝礼，三光神耀天尊。
　　志心朝礼，紫清九仙天尊。
　　志心朝礼，天中大行天尊。
　　志心朝礼，广运道空天尊。
　　志心朝橙，上真道运天尊。
　　志心朝礼，仙道运度天尊。
　　志心朝礼，朱光重玄天尊。
　　志心朝礼，大广运明天尊。
　　志心朝礼，随顺世间天尊。
　　志心朝礼，玄寂一乘天尊。
　　志心朝礼，金殿妙尊天尊。
　　志心朝礼，逍遥三乘天尊。
　　志心朝礼，观行仙灵天尊。
　　志心朝礼，飞天法王天尊。
　　志心朝礼，清元训广天尊。
　　志心朝礼，太和一乘天尊。
　　志心朝礼，真运明行天尊。
　　志心朝礼，金慈玉宝天尊。
　　志心朝礼，开明解智天尊。
　　志心朝礼，解脱重玄天尊。
　　志心朝礼，最胜空明天尊。
　　志心朝礼，解脱晖光天尊。
　　志心朝礼，戒生法王天尊。
　　志心朝礼，妙宝金城天尊。
　　志心朝礼，寂然太真天尊。
　　志心朝礼，洞元万果天尊。
　　志心朝礼，素王妙乐天尊。
</div>
    <div class="pagination">
<a href="太上灵宝朝天谢罪大忏_page3.html">上一页</a><a href="太上灵宝朝天谢罪大忏.html">1</a><a href="太上灵宝朝天谢罪大忏_page2.html">2</a><a href="太上灵宝朝天谢罪大忏_page3.html">3</a><span class="current-page">4</span><a href="太上灵宝朝天谢罪大忏_page5.html">5</a><a href="太上灵宝朝天谢罪大忏_page6.html">6</a><a href="太上灵宝朝天谢罪大忏_page7.html">7</a><a href="太上灵宝朝天谢罪大忏_page8.html">8</a><a href="太上灵宝朝天谢罪大忏_page9.html">9</a><span>...</span><a href="太上灵宝朝天谢罪大忏_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
