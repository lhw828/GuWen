<!DOCTYPE html>
<html>
 <head>
  <meta charset="utf-8"/>
  <title>
   修真十书玉隆集 - 第 1 页/共 2 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   修真十书玉隆集 - 第 1 页/共 2 页
  </h1>
  <div class="content">
   修真十书玉隆集卷之三十一
　　海南白玉蟾着
　　玉隆宫会仙阁记
　　山图海志，述符谶多矣；方言古语，於推步有焉。昔九州都仙太史高明大使许君上升之日，垂语有云：后吾一千二百四十年问，五陵之内当有地仙八百人出世，而师出豫章，以郡江龙沙生塞验之。今将如所谓矣。浦云昊君适际其逢，郡将闻有道以起之，主席玉隆为黄冠者，辖四方，风巾雨帽，如蚁斯集。旧有云堂矣，昊君俄然视其危，将压焉，乃撒而新之耳，建阁其上，以龙沙仙会扁之，仙人好楼居，固其所也。已而，紫清白玉蟾道八桂，航三湘，浮沔江，历卢阜。人言：玉隆为天下第一真仙之居，绵历风雨，微贤主人十纲九颓。今有人焉，克振坠绪，鼎然勃兴，帝后闻而赐之缯钱，侯伯见而为之藩花，黄冠师咸敬慕之，廉顽立懦谓之昊浦云者。玉蟾曰：浦云君者，吾别已久，往伺谒者。至则君为倒屣，茗余导行阁中，谕以名阁之意。且萃其徒而勉之曰：此西山神仙之会府，江汉湖海之士，不远而来，既以饱姻霞，妖风月矣。弥杖於壁问，外屦於户内，相与婆娑，偃仰游居，於此致身高明，寓目闲旷。可以诗，苍崖白云皆句也；可以酒，红泉碧芝皆味也。淡姻芳草，可以入吾画；古藤怪木，可以入吾书。幽禽昼啼，琴自横膝，寒乌夜语，笛自横栏。人静院探，剑或呜匣；荼清香玲，棋或敲枰。点易晓窗，丹砂研露，横经午案，宝磬传风。尘累不能扰其天真，是非不能汨其听莹。信起居为适之安矣，亦盍龙沙之识乎？逆其数但百，数寒暑而近，有能争先快睹，勇悟渐修，内以炼三龙四虎之精华，外以陶七乌九蟾之造化，穷理尽性以至命，积真累气以成精，则第神仙八百之选，为无难矣。苟尚有意当世，用力斯民，下嵩高，上兵书，讲王道，待韶金马门，追踪柱下史，则固不得而留者也。若但以楼居自娱，玩岁愒日，非特为修仙学道者之忧，抑亦为主盟斯道者之羞。诸君盍簪宜相勉旗。众心纳而首肯之。噫，余自戊寅迄今，已三过西山矣，仙凡参肩，不可测识，高凭此阁，悠然兴怀。蚓今因君之相期望者如此，又安知豫章之师不在兹乎？并录其劝进之语，而为之记。
　　合皂山崇真宫昊天殿记
　　窃闻道包坱儿，实在乎象帝之先；气运堪舆，最高者昊天之极。宅妙有玄真之国，殿弥罗无上之都，豁落光明，渺渺紫金，云梵之阙，恢宏湛寂，蒙蒙碧汉，玉清之宫，位奠太微，尊居大有，是为上圣。允号无宗，直玄范而总制十方，妙化机而统临三界。载攻南郊之典，昔有园丘之坛，其在道家，尤当祀事，莫谓无声之载，盍存临汝之诚。合皂山福地崇真宫，旧有殿帝之所，虽丽不华，似简而陋，方谋撒而新之，清江湖山杨舜臣者，崇道钦天之士，慨然捐襁奇伍阡络，独易其旧而更建焉。梓人执舆轮之役，陶氏运涎号之工，始郦於壬申之冬，讫工於乙亥之秋，首尾四年，经营万力，伟哉，亦难事也。嘉定庚辰维时季暑，予来合皂山，适冲妙师朱季湘辖官，遂以前此六年新昊天之殿为告，俾予记之。予自惟陶洪景为帝作记，李贺为帝作《玉楼记》，顾无陶李清伟之文，亦切慕之，且语冲妙曰：夫上帝之居，百千万重道气，千二百官君，结空为天，凝梵为城，混合三营以为楼台，变化九霞以为官室。霭垣而霓壤，霹楼而雷涎，飞廉督瑛桂琼槐之材，玺汇黑嘐兰珊茨之事，操禳而璜撩，琨楝而球楹。森舆卫於彤瓢之墀，萃干羽於紫扉之陛，环妃嫔如玉林之媚，罗班联如琼苑之繁，火铃天丁侍其轩，金精猛兽据其户，上有九旋麒麟之电钥，下有五琛懈露之霞关。烹瑶鸾之膏以饲琅庭雪色玉精之蟾，擘琼虎之胆以喂琳台云光金花之兔。
　　玉蛾鼓云瑟之夕，琼姬舞霓裳之晨，八鸾啸歌於庾廖，九虎飞呜於间阖，入则闲羽举凤辇於琛绾，出则飘霞衣鹤袭於瑶池。燕游玉京，蟆怡金阙，物物自化，事事无为，人享拾麻之年，寿等拂石之劫。此特记其髻髴，今舜臣所以为帝之离宫者，实依稀之。若夫宝殿渊深，云宠岌业，御容英粹，玉座委蛇。地皆砌以花砖，壁皆粉以银液，中边供具，左右羽仪，下甃凤墀，上陈鸳瓦，千楹耀日，万拱凝姻，高耸溟蒙，雄压晒幸，丹光紫氛之丽，朱扉黄合之严，羽士有所归心，名山为之增气。以世俗而言之，献豆粥麦饭者，天子嘉之，纳粟者爵之，贡马官之，虽玉帝高高在上，其视甚微，其听甚卑，则舜臣蒙福之报，宜何如也。夫以上帝之德，不可明言。开天执符，长御延康之历；含真体道，默膺混沌之图，且蚩蚩蠢蠢，林然於天地之问者，岂知乎帝力哉？尝谓至高之天，能降自求之福，鳝能谒斗，獭能祭天，况人也乎？冲妙曰然。是年七月朔，琼山白玉蟾敬於殿中书。
　　涌翠亭记
　　骚翁逸人，品藻山水，平章风月，皆曰：江南山水窟，江西风月窝。嘉定戊寅，琼山白玉蟾携剑过玉隆，访富川，道经武城。双亮凌姻，一龙批月，憩武城之西，望大江之东，抚剑而长呼，顾天而长啸。环武城皆山也。苍崖翠壑，青松白石，寒猿叫树，古涧生风，峭壁数层，断岸千尺，翼然如舞天之鹤，婉然如罩姻之龙者，柳山也。白苹红寥，紫竹苍沙，鱼浮碧波，鸥卧素月，瑁璃万顷，舢鲈千梭，窈然如霞姬之被，湛然如湘娥之谷者，修江也。山之下而江，江之上而亭，亭曰涌翠，盖取束坡山为翠浪涌之句。观其风物，披其景象，如章贡之郁孤台，如浔阳之琵琶亭者，涌翠亭也。飞单际天，倒影蘸水，天光水色，上下如镜，姻柳云丝，高低如幕。绿窗漏蟾，朱檐咬雨，华橡跃凤，鳞瓦铺鸳，四榻无尘，一问如画，玉栏截胜，银海凝清。鸥鹭不惊，龟鱼自乐，适其酒量，任其诗怀者，亭中人也。若夫风开柳眼，露浥桃腮，黄鹏呼春，青乌送雨，海棠嫩紫，芍药嫣红，宜绿柳噪丝，龙孙脱壳，鸠妇唤晴，雨酿黄梅，日蒸绿李，宜其夏也。槐阴未断，踌信初来，秋英无言，晓露欲结，薄收避席，青女办装，宜其秋也。桂子风高，芦花月老，溪毛碧瘦，山骨苍寒，千崖见梅，一雪欲腊，宜其冬也。复何所宜哉？朝阳束杲，万山青红，夕乌南飞，旱木紫翠，桐花落尽，相子烧残，闲中日长，静裹天大，渔舟唱晚，樵笛惊霞。有时而琴，胸中猿咽，指下泉悲；有时而棋，剥啄玉声，纵横星点；有时而书，春蛇入草，暮疡归芦；有时而画，溪山改观，草木生春。以此清兴，以此清幽，收入酒生涯，拥归诗世界，盖有得於斯亭，而不知有身世矣。山光浩荡，江势澎湃，松声如涛，月华如水，萤火万点，俯仰浮光，禽簧一声，前后应和，飞青舞碧，凝紫流苍，於是而日：涌翠。芦湾不尽，亮渚无穷，挽回亭前，酌以元酒。招入酒裹，咏入新诗，名公巨儒，鳞局迭副，骚板如栉，峻韵如霜，前者唱，后者和，长篇今，短篇古，亦莫罄其趣也。最是春雪浮空，高下玉树，夜月浸水，表裹冰壶。渔歌断处，碧芷浮天；帆影落时，绿芜涨岸。菰蒲萧琴，舟楫往来，中其乐自无穷也。作亭者谁？李亚夫也。一日，桐城谭元振、上清黄日新，与余抱琴而憩其上，风吹鹤袂，人讶水仙，盘砖数篇，酣腌百盏，月影在地，马仆候门，援笔不思，聊述山水风月之滋味耳。知此味者，然后可以觞咏乎？斯亭主人曰：然。予亦酩酊，明日追思，世事如电沬，人生如云萍，蓬莱在何处，黄鹤杳不来，抱琴攫剑，复起舞于亭之上。神霄散史书。
　　心远堂记
　　鹤为灵禽也，何以草於鹳鸯哉？而且与之巢丘原，饱稻梁，其视泉禽，等也。翩然离姻霞，绝风埃，宾青霞，翱碧落，则灵於鹳鸯远矣。莲为华妙也，何以族於菱英哉？且与之杂霞蛭，混伽泥，其视草华，并也。嫣然拔沮汝，濯清泠，媚银状，艳玉井则妙於菱英多矣。若夫老聪官於柱下，庄周禄於漆园，张鲁侯於闱中，许逊宰於旌阳，梅福尉於南昌，当是时无以异於人也。逮其精於内固，密行外充，隐化沦景，蹑梵登晨，驾麟龙，笞鸾鹤，乘云御气，啸风鞭霆，登昆仑，参沈寥，方且动心骇目，惊而讶之，思而慕之。朱买臣见弃於其妻，苏秦见侮於其嫂，无怪也，始其和光混俗之时，若甚侧微而耻其己不若人，似或加狎而侮之，至於惊人可喜之事，则旱惊若蜃，聚叹如鼠。殊不知，身羁樊笼，志在霄汉。吁，鸿飞冥冥，弋人何慕焉；篱下燕雀，徒自啾啾耳。然圣人初何尝求异於人，亦未始自表见於世也。鱼欲异旱鱼，舍水跃岸则死，虎欲异草虎，舍山入市则擒。然虽与之融然相忘，奉然俱化，其所以诣入者，远甚於彼矣。陶渊明当刘氏代晋之季，耻为斗米之所折腰，去而归柴桑，终日娱心於酒，是欲忘世者也，醉梦物我，糠枇天地，湛然无营，泊然不谋，故其时文超迈群俗。合皂黄冠朱君季愈，即清江之邑人，父兄皆簪缨人，独君辽然· 而老氏是祖。志趣飘逸，不可测识，两辖官事，数携琴剑诣京华，所至权贵皆倒屉之，上方紫其倨，锡其冲妙之号，今太极葛仙翁四十代剑印符录之坛属以之。凡於金汞龙虎之书，六壬八门三甲五雷之文，尤所精炼，能诗书礼乐，且碧瞳红颐，端是风流表物也。即城陉之龙源，重兴善渊观，以徒黄花镒主之，何巨源副焉。观之方丈，采陶诗心远之句以扁云，诿予记而文之。夫心者，澄之不清，挠之不浊，近不可取，远不可舍，寂然不动，感而遂通，大包乾坤，小入芥粟，如玉莲之不水，如云之已天，飘然如濯水之鱼，超然如跨山之虎，飘然如际云之鸿，贫贱不能移，富贵不能屈，居山林虽则推静，处市井未常稍喧，所谓在俗元无俗，居尘不染尘者也。朱君悟大隐居廛之说，知心远地自偏之句，曲肱莲连，箕坐习习，有诗可呜，有卷可执，初非蹈世纷而婴维挚也。业几不受尘，松窗困白昼，老树苍藤之在合，平沙远水之在壁，若颠崖狠谷，迅濑哀湍，平芜野封，虹根蛟干，风昏露晓，月夜星天，不出户庭，尽在图籍。心慵眼饱，脸酣耳热，款门无摆谶之客，横轩有狡睨之鼎，解衣盘砖据枕沉酣，是非不到心，宠辱不到耳，韬形於橐钥，融神於宇宙，履大块黍米，望长河如建瓴，眼缬己收，心花为寂，天宇奉定，虚白发，对境无心，对心无境，己绝云霄矣。於是朝朝暮暮，师老庄友、张许之与陶渊明相领会於形影之外，又何须猿鹤之与居，麇鹿之与邻，而后违心远哉？世之人或以苏、朱如上说，以为如何者不足，静中冷眼朱一笑耳，世事淡如一杯水也。嗟夫，心一也，人自歧之，所谓若亵於利禄之途，无得而远矣。有如琼蹙瓢零之士志在枫晨，有如孤迥峭拔之士志在烟霄，是皆其心远也。然不若四境红尘，万龟青烟，处此阛阓，寂若林泉，己如隔蓦。逢荚弱水之远，自非心了，如君者能之，均一元耳，未可量也。或问远之义何如？曰：空中之尘，若霏雪而未尝见；床下之蚁，若斗牛而末尝闻苟能悟，言一室之高，俯仰宇宙之大，有所见闻，则其心愈云泥矣。君字师韩敬为之记
　　牧斋记
　　合皂黄冠师刘贵伯，以牧名斋，属予为记。予闻知黄帝呼牧马童子为天师，释迦指牧牛小儿为菩萨，乾马坤牛，何以牧之圣人？故曰：谦以自牧物之为义。牧羊则先去败草，故无触藩之虞，塞翁之於牧也，初何容心於得失哉？天子置覃牧以牧民，均义也。贵伯诗甚骚而以懒辞，酒甚宽而以醉辞，华甚敏而辞以不智，琴甚清而辞以不古，能炼内丹，能役五雷，皆以不知为辞，其谦谦如此，是自牧也。不劳鞭绳，盖以驯熟矣。僧家所谓人牛俱失，道家所谓翁马两忘，孰为牧之？盖自牧也，贵伯得之矣。
　　修真十书玉隆集卷之三十一竟
　　修真十书玉隆集卷之三十二
　　海南白玉蟾着
　　听赵琴士呜弦
　　我寻屏迹到猿啼，云满山前花满溪，高峰壁立七十二，风生两腋天可梯。
　　练师两鬓束风黑，钳天不流月光白，檐牙咬雨昨已晴，松喔张空夜琴瑟。
　　兴浓抱石玄以轻，得意七弦横玉绳，膝头指弄响玲玲，灿然夺目三十星。
　　初如雨滴芭蕉夜，久坐梧桐猿啸罢，宛然幽涧听呜泉，偶杂修篁戛清夏。
　　先疑易水渡刑轲，已转似劝无渡河，美人金帐别项藉，壮士铁笛吹孟婆。
　　不然双雉两南北，或者妇牵苏武服。弦中何似湘妃怨，指下为甚昭君哭。
　　又非状下感蜡峭，更匪胡茄叫晚秋，自然疡声下遥塞，忽觉蝉噪过南楼。
　　君休弹终我畏听，满怀今古兴亡病，苍梧云愁虞舜远，鼎湖云出轩辕玲。
　　一声一声复一声，不管世问银发生，弹尽天涯夕阳影，又向山中弹月明。
　　胡长卿，去已久，韩飞琼，无此手，玉帝闻未曾？人间空白首。
　　柳花霏霏满江城，城外海棠红泪倾。恐君余思更未已，为我春昼闻晴莺。
　　赠方壶高士
　　蓬莱三山压弱水，乌飞不尽五云起。紫麟晓舞丹丘云，白鹿夜嗜黄芽药。
　　浩浩神风碧无涯，长空枯水三千里，中有一洞名方壶，玉颜仙翁不知几。
　　上帝赐以英琼瑶，缝芝缉懈佩兰芷，戏吹云和下朱尘，还炼五云长不死。
　　丹砂益驻长红容，玉石弗砺愈白齿。醉飞呈步蹑星辰，时把葫芦桔鬼神。
　　早曾探出天地根，寸田尺宅安昆仑。安知我即刘晨孙，不复更觅桃花源。
　　或者即戽身，建州武夷有藏岩，有老仙刘戽。
　　岂复别寻会仙村。在武夷第九曲。
　　一闭目顷游六合，坐裹汗漫诣浑沦。何必裹粮圆娇外，宁又远泛闻风津。
　　云屏烟障只笑傲，姻猿露鹤与相亲。
　　君不见，刚风浩气截碧落，上严天关九屏恶，俯视万方万聚落。
　　丝长岁月能几时，米大功名安用为？不将世界寄一粟，便请芥子纳须弥。
　　初从螺江问草屦，已判此身轻似叶，及其流湘过衡岳，一笑江山阔如碟。
　　如今坐断姻霞窝，已诵束皇太乙歌。不作竹宫桂馆梦，奈此四海黄冠何。
　　夜来坐我酌桂醁，不敢起舞宾云曲。何年踏踏去方壶，我欲骑风后相逐。
　　赠蓬壶丁高士琴诗
　　瓠巴骑鲸上天去，伯牙成连亦千古。浅世断无钟子期，弦中妙意为谁举？
　　春风春雨满潇湘，人在蓬窗闭竹房，竹裹鹃啼喉舌冷，花问莺宿梦魂香。
　　客从漓沅下衡岳，满怀诗愁无处着，请君拂去水晶尘，渝茗一了怃然作。
　　道人问予若为情，伊弦赓兮予莫听。一春十病九因酒，三月都无二日晴。
　　倪首沉吟声一曲，吟狙一罢捻拨续。初如雪泉漱呜玉，已转忽如雨簌簌。
　　於中亦有蟠峭呜，奖忽变作玲猿声。始疑刻轲渡易水，乃是湘妃夜涕零。
　　昔从抚断南风了，美里幽人始能晓，可叹坛中苦杏花，山高水寒即声杳。
　　道人此意非人问，笑咏洞章锵佩环。能令凤舞下丹汉，云裹大地垂头看。
　　世问鸡虫互得失，只好牧羊坐花石。何为儿女馒呢呢，候虫时呜徒戚戚。
　　输君朝朝在翠微，鹤已睡去人不知。笑思古今一俯仰，弹到千山月落时。
　　君知否，梧桐枝上双燕语，尽将万事等风絮。
　　琴中日月何修闲，肯使事逐孤鸿度。
　　南岳九真歌题毒宁冲和阁
　　笑携魏王大瓠落，往观洞庭张帝乐。醉骑人风访广谟，九天之上无南岳。
　　我寻九真诮冥漠，乱云深中涌楼阁。玉帝昔诏陈兴明，双童前吹紫鸾笙。
　　尹君道全胶后尘，先殿后卫森火铃。皓首惠度甚姓陈，却立虹桥叫霜鹰。
　　施友灿然索天笑，露玲松寒月华皎。无人为呼张法要，万山猿啼夜虎啸。
　　张复有若如珠少，炼得身形成鹤瘦。我今只忆徐灵期，漱炼华池灌玉芝。
　　天柱峰头凤邓郁，旦旦黄芽饲白龟。玉仙灵舆昔无期，想跨九凤衣羽衣。
　　香火在帝去已久，玉笋亦九门亦九。坛上仙翁何仙良，为问渺茫再来否？
　　朝粤莫梧傥可到，泠然来此全楼居。
　　修真十书玉隆集卷之三十二竟
　　修真十书玉隆集卷之三十三
　　海南白玉蟾着
　　旌阳许真君传
　　真君姓许氏，名逊，字敬之。曾祖玫，祖玉，父肃。世为许昌人，高节不仕，颖阳由之后也。父汉末避地於豫章之南昌，因家焉。昊赤乌二年己未，母夫人梦金凤街珠坠於掌中，玩而吞之，及觉，腹动，因是有娠而生真君焉。勾曲山远游君迈，护军长史穆，皆真君再从昆弟也。真君生而颖悟，姿容秀伟，少小通疏，与物无性。尝从猎，射一唐鹿，中之子堕，鹿母犹顾舐之，未竟而毙。因感悟，即折弃弓矢，克意为学。博通经史，明天文、地理、历律、五行、谶纬之书，尤嗜神仙修炼之术，颇臻其妙。闻西安昊猛得至人丁义神方，乃往师之，悉传其秘，遂与郭璞访名山、求善地，为栖真之所，得西山之阳逍遥山金氏宅，遂徙居之。今逍遥福地玉隆万寿宫是也。金氏见为神，后有传。日以修炼为事，今有丹井。药臼存焉。不求闻达，乡党化其孝友，交游服其德义。尝有售铁灯檠者，因夜燃灯，见有漆剥处，视之金也，翌日访主还之。人有馈遗，苟非其义，一介不取。郡举孝廉不就，朝廷屡加礼命，不得已，乃於太康元年，起为蜀郡旌阳县令，时年四十二。视事之初，诫吏胥、去贪鄙、除烦细、脱囚挚，悉开喻以道，吏民悦服，咸愿自新。发摘如神，吏不敢欺。其听讼，必先教以忠孝、慈仁、忍慎、勤俭、近贤、远奸、去贪、戢暴，具载文诚，言甚详悉。复患百里之远，难於户晓，乃择秀民之有德望与耆老之可语者，委之劝率，故争竞之风日销，久而至於无讼。先是岁饥，民无以输租，郡邑绳以法，率多流移。真君乃以灵丹点瓦砾为金，令人潜座於县圃。一日，籍民之未输者咸造于庭，诂责之，使服力役于后圃，民钻地获金，得以输纳，遂悉安堵。邻境流民慕其德惠，来依附者甚众，遂至户口增衍。属岁大疫，死者十七八，真君以所授神方拯治之，符呎所及，登时而愈，至於沉愈之疾，无不痊者。传闻他郡，病民相继而至者，日且千计，於是标竹於郭外十里之江，置符水於其中，俾就竹下饮之，皆瘦。其老耄赢疾不能自至者，汲归饮之，亦获痊安。蜀民为之谣吕：人无盗窃，吏无奸欺，我君活人，病无能为。其后江左之民亦来汲水於旌阳，真君乃呎水一器，置符其中，令持归置之江滨，亦植竹以标其所，俾病者饮之，江左之民亦良愈。今号蜀江。亦名锦水，今属瑞州高安县。真君任旌阳既久，知晋室将乱，乃弃官束归。旌阳县属汉州，真君飞升之后，韶改为德阳，表真君之德及民也。寻移县治於西偏，而以故地为观，今号旌阳观。蜀民感其德化，无计借留，所在立生祠，家传画像，敬事如神明焉。启行之日，赢粮而送者蔽野，有至千里始还者，有随至其宅，愿服役而不返者，乃於宅束之隙地，结茅以居，状如营垒，多改氏族，以从真君之姓，故号许家营焉。其遗爱及民有如此者。真君尝至新昊，憩于相林，忽有女童五人各持宝剑来献，真君异而受之。其地今为植林观。既而偕至真君之第，惟日击剑自娱，人莫能测。真君识其剑仙也，常礼遇之，卒获神剑之用。真君飞升之后，遂隐于首值相之下，因号桥树仙童。既而与昊君游於嵩阳，闻镇江府丹阳县黄堂靖有女师谌姆多道术，遂同往致敬，叩以道妙，姆曰：君等皆夙禀灵骨，仙名在天。然昔孝悌王自＃１上清下降，化度人世，示陈孝道，初降兖州曲阜县兰公家，谓公曰：后晋代当有神仙许逊传吾此道，是为众真之长。留下金丹宝经，铜符铁券，令公授吾，使掌之以俟子。积有年矣。吾复受孝道明王之法，亦以孝为本。子今来矣，吾当授子。乃择日登坛，依科明授，阐明孝道，誓戒丁宁，出铜符、铁券、金丹宝经并正一斩邪之法、三五飞步之术，诸阶秘诀，悉以传付许君。今序明法、五雷法之类，皆时所授也。顾谓昊君曰：君昔以神方为许君之师，今孝道明王之道独许君得传，君当返师之也。况《玉皇元谱》君位玄都御史，许君位高明大使，总领仙籍，品秩相辽，又所主十二辰配十二国之分许君玄楞之野，於辰为子，统摄十二分野，君领星纪之邦，於辰为丑耳，自今宜以许君为长也。二君礼谢讫，辞行，真君方心期每岁必来谒姆，姆觉之，曰：子勿来，吾即还帝乡矣。因取香茅一根，南望掷之，曰：子归认茅落处，立吾祠，岁秋一至足矣。二君还，首访飞茅之迹，寻於所居之南四十余里得之，已丛生矣。遂建祠宇，亦以黄堂名之，今号崇真观。每岁仲秋之三日，必往朝谒焉。初，真君往访飞茅，路傍见陂水清澈，为之少憩，曰：憩真靖。今清波林憩真观是也。又见乡民盛烹宰以杞神，且相诧曰：祭不腆，神怒，降祸矣。真君曰：怪祟敢尔耶。夜宿於逆旅，召风雷伐之，拔其林木，明日告其里人曰：妖社已驱，毋用祭也。今其地有废社，人不祭也。又见负担远汲者满道，乃以杖刺社前涸泽，出泉以济之，虽旱不竭。今大泽村紫阳靖石井也。明日登山巅，指山腰之泉坛曰：是有异物藏焉，后将为孽，遂立坛靖以镇之。今每岁朝，谌姆必憩於此，号龙城观。乃渡小蜀江，今名黄湖口。抵江干之肆，主人宋氏虽贫，而迎接甚敬，真君戏画一松于其壁而去，其家即日市利加倍。后江涨溃堤，市舍俱漂，唯松壁不坏。今名松湖市，宋氏见庙食于其地。真君尝炼神丹于艾城之黄龙山，山揪有蛟魅，护卫渊薮，辄作洪水，欲漂丹室，真君遣神兵擒之，钉于石壁。今有钉蛟石犹在。丹成，祭于幕阜葛仙公石室，遂至修州，爱其湍急而味坚，乃取神剑磨於涧傍之石。今在修川梅山，后人於其处立观，以表圣迹。今号旌阳观。寻渡水登秀峰，今号旌阳山。为坛於峰顶，以醮谢圣帝，乃服仙丹。昊君居近焉，溪南有仙村曰昊仙观，即昊真君故居也。遂造吴老之宅。过西安县，今分宁也。县社伯出谒，真君请其地分，有妖物为民害者，其神匿之。真君行过一小庙，庙神其神姓毛，兄弟五人，今号叶佑庙者，在县东四百步。迎告日：此有蛟孽害民，知仙君来，故往鄂渚藏避矣，后将复还，愿为斯民除之。真君如其言，蹑迩追之至鄂渚，路傍逢三老人，今三王庙是也。询其蛟孽所在，皆指日：见伏於前桥下。今号伏龙桥。真君至桥侧，仗剑叱之，蛟惊，奔入大江，匿于渊。今号下龙穴。乃动吏兵驱之，蛟从上流奔出，遂诛之。今号上龙江。真君怒西安社伯之不职，锢其祠门，止民享杞，今分宁县城隍庙正门常闭，开侧门。邑有火灾，祝师止从偏户出入，居民祭祀者亦少。令祀小庙。今封吁佑侯庙，食甚盛，亦多灵感。已而还郡城，真君日：此地水陆冲要，人物繁伙，岂无分合得仙之人？试以丹数粒，杂他药货之，令其信绿而取，既而赎者虽多，竟无一人遇者。真君吁叹，以世问仙才之难得也。真君闻新昊有蛟为孽，因持剑捕逐之。故所经由处日龙泉观，今改曰仙游。蛟惧窜入溪穴，至今号曰藏溪。真君乃以巨石书符，及作镇蛟文以禁之。镇蛟文石碣尚存，今为僧院，曰延真。傍建观，亦曰延真。在奉新县四十里。时海昏之上辽有巨蛇，据山海穴，吐气成云，一旦四十里，人畜在其气中者，即被吸吞，无得免者。江湖舟船亦遭覆溺，大为民害。真君闻之，乃登北岭之巅验之，今赤乌观之东日会仙峰，即其处也。果见毒气涨空，真君愍斯民之罹其害，乃集弟子，将往诛之。初入其界，远近居民三百余人，知真君道法，竞来告怨，求哀恳切，真君日：世运周流，当斯厄会，生民遭际，合受其灾，吾之此来，正为是事，当为汝曹除之，吾誓不与此蛇俱生也。有顷覃弟子至，亦同劝请。真君曰：须时至乃可。於是卓剑于地，默祷于天，良久，飞泉涌出，俄有赤乌飞过，真君曰：可矣。其地为候时观，后改赤乌观。今中行有诗云：昔有长蛇性毒威，旌阳曾此候诛夷。洞中仙子方姑会，天上灵官为报时。符使忽飞陵谷口，剑星交下鬼神悲。一千年后几兴废，可借阴功无尽期。张天觉亦有卓剑泉诗云：卓剑遽成岩下井，待时遥动日中乌。海昏妖孽今除尽，余泽犹存七靖图。遂前至蛇所，仗剑布气，蛇惧入穴，乃飞符召海昏社伯驱之，不能出，复召南昌社公助之。其符落於县东，因建观，号符落，今名太和。蛇出穴举首高十余丈，目若炬，吐毒冲天，乡民咸鼓噪相助。是时真君啸命风雷，指呼神兵，以摄服之，使不得动。昊君乃飞步踏其首，以剑劈其颗，蛇始低伏。弟子施岑、甘战等引剑挥之蛇腹，裂，有小蛇自腹中出，长数丈，甘君欲斩之，真君曰：彼未为害，不可妄诛。小蛇惧而奔行六七里，闻鼓噪声，犹返听而顾其母。今地名有蛇子港，十里许。草弟子请诛而戮之，真君日：此蛇五百年后若为民害，吾当复出诛，以吾坛前松梧为验，其枝覆坛拂地，乃其时也。又预谶云：吾仙去后一千二百四十年问，豫章之境，五陵之内，当出地仙八百人，其师出於豫章，大扬吾教，郡江心忽生沙洲，掩过井口者，是其时也。事见松沙记豫章谶。方乘：云龙江在章江西岸，石头之上，与郡城相对，潘清逸有望龙沙诗云：五陵无限人，密视松沙记。龙沙虽未合，气象已灵异。昔时蛟龙游，半作桑麻地。地形带江转，州浮有连势。此时小蛇若为害，彼八百人自当诛之，苟无害於物，亦不可诛也。蛇子遂得入江。建昌县蛇子港是。异处有庙在新建县昊城江，甚灵。本朝封灵顺昭应安济惠泽王，俗呼日小龙庙。大蛇既死，其骨聚而成洲。今号蛇骨洲。真君於海昏经行之处，皆留坛井，凡六处，通候时之地，为七，其势布若斗星之状，盖以镇弥后患。七靖者，谓进化靖、丹符靖、华表靖、紫阳靖、霍阳靖、列真靖。今皆为宫观，或为寺院官舍。复至邑之西北，见山泉清冽，乃投符其中，与民疗疾，其效亦比蜀江。今号灵水台。巨蟒既诛，妖血污剑，於是磨洗之，且削石以试其锋。今建昌县有磨剑地、试剑石。告其徒曰：大蛇虽灭，蛟精未诛，彼物通灵，必知吾有除害意，恐其伺隙溃郡城。吾归郡乎，战岑二子者从我焉。时永嘉六年也。真君道术高妙，着闻远迩，求为弟子者数百人，却之不可得，乃化炭为美妇人，夜散旱弟子处，以试之。明旦阅之，其不为所染污者，唯十人耳，即异时上升诸高弟也。自是凡周游江湖，诛蛟斩蛇，无不从焉，余多自愧而去。今建昌县西津，名炭妇市，立观曰始明。真君乃与甘施二君归郡，周览城邑。适有一少年，美风度，衣冠甚伟，通谒自称姓慎，礼貌勤恪，应对捷给，遽告去。真君谓弟子曰：适者非人，是蛟之精，故来见试也。体貌虽是，而腥风袭人，吾故愚之，庶尽得其丑类耳。迩其所之，乃在江涤化为黄牛，外郡城沙碛之上。今名黄牛洲。真君乃剪纸化黑牛，往斗之，令施岑潜持剑往，候其斗酣，即挥之，施君一挥中其股，牛奔，入城南之井中。井中横泉，今在上蓝寺束南角，墙掩井口，故亦号蛟井。真君遣符吏寻其踪，乃知直至长沙，於贾谊井中出化为人，即入贾玉史君之家。先是蛟精尝慕玉之女美，化为一少年谒之，玉大爱其才，许妻以女，因厚赂玉之亲信，皆称誉焉，遂成婚。居数岁，生二子，尝以春夏之交孑然而出，周游江湖，若营贾者。至秋则乘巨蚵重载而归，所资皆宝货，盖乘春夏大水覆舟所获也。是秋徒还，给玉云，财贷为盗所劫，且伤左股。玉举家叹惋，求医疗之。真君乃为医士谒玉，玉喜，召其婿出求医，蛟精觉之，惧不敢出。玉自起召之，真君随至其堂，厉声叱曰：江湖蛟精，害物非一，吾寻踪至此，岂容逃遁，速出，速出。蛟精计穷，乃见本形，蜿蜓堂下，为吏兵所诛。真君以法水噀其二子，亦皆为小蛟，并诛之。贾女亦几变形，其父母为哀求，真君给以神符，故得不变。真君谓玉曰：蛟精所居，其下即水，今君舍下深不瑜尺，皆洪波也，可速徙居，毋自蹈祸。玉举家骇惶，迁居高原，其地不日陷为渊潭，深不可测。今长沙昭潭是也。真君复还豫章，而蛟之余党甚盛，虑真君诛之，心不自安；乃化为人，散游城市，访真君弟子，诡言曰：仆家长安，积世崇善，远闻贤师许君有神剑，愿闻其功。弟子语之曰：吾师神剑指天天烈，指地地坼，指星辰则失度，指江河则逆流，万邪莫可当，神圣之宝也。又曰：抑有不能伤者乎？子戏之曰：惟不能伤冬瓜葫芦耳。以为诚然，继而尽化其属为葫芦冬瓜，连枝带蔓，浮泛满江，拟流出境。真君晨兴，觉妖氛甚盛，乃顾江中，见蛟精所化，即以剑授施岑，使履水斩之。党属如连，悉无瞧类，江流为之变色。真君曰：此地蛟蛎所穴，不有以镇之，后且复出为患，人不能制也。乃役鬼神於牙城南井，铸铁为柱，出井外数尺，下施八索钩锁地脉，今延真宫是也。祝之曰：铁柱若亚，其妖再兴，吾当复出。铁柱若正，其妖永除。由是水妖屏边，城邑无虞。复虑后世奸雄妄作，故因铁柱以为谶记，有：地胜人心善，应不出奸雄，纵有兴谋者，终须不到头之言。真君之虑后世也深，有如此者。次年，真君以蛟蜃之属，有散入鄱阳浔阳界者，虑其复还，乃周行江湖以珍灭之。至喜晓山岭，有绞湖三所，其孔穴透大江，通饶信，真君诛其蛟魅，立玉阳府靖以镇之，其西北石壁下湾，立开化靖以镇之，更立大城府靖。靖傍有大蛟弟走潭，深不可测，且多蛟姨。真君尽灭之，唯一蛟子迸，故立此靖以断绝之。又铸铁符镇鄱阳湖口，杜其所入之路，今在湖口县止钟石之江中。铁盖覆庐陵元潭，制其所藏之薮，仍以铁符镇之。今号飞符岭，有观号崇真。留一剑在焉。其剑长咫尺，有似玉石，又似铜螂人不可识。明年，永嘉七年也。复游长沙，遂至昭阳。又明年，至梆衡诸郡，所至皆为民诚毒除害，乃还豫章。前后凡立府靖七十余所，皆所以镇郡邑、辟凶灾也。明帝太宁二年，大将军王敦字处仲。举兵内向，次于于湖，真君与昊君同往上谒，冀说止之。时郭璞先在幕府，乃因璞与俱见。处仲喜延之，饮而问曰：予梦以一木破天，君等以为如何？真君曰：非佳兆也。昊君曰：木上破天，未字也，公其未可妄动。处仲色变，令璞筮之，璞日：无成。处仲不悦，日；予寿几何？璞日；公若举事，祸将不久，若还武昌，则寿未可量也。处仲怒曰：君寿几何？璞日：寿尽今日日中。处仲大怒，令武士擒璞斩之。《洞仙传》云：璞已预报家人，备送终之具；在行刑之所，命即穷於江侧两松问。后三日，南州市人见璞货其服饰，褊与相识共语。处仲闻之，不信，开棺无尸，乃兵解也。今为水南仙伯。真君乃举杯掷起，化为白鸰，在，处仲竟败。处仲兵败，遂惋债而死，卒有跟尸之刑。二君还至金陵，欲赁舟至豫章，而船主告以乏操舟者，真君曰：尔等但暝目安坐，切毋规视，吾自为尔驾之。乃召二龙挟舟而行，经池阳，以印印西岸之崖壁，以辟水怪。今印文犹在。舟渐凌空，俄过庐山顶，至紫霄峰金阙洞，二君欲游洞中，故其舟稍低，抹林梢戛戛有声。舟人不能忍，乃窃窥之，龙即舍舟於层岫之上，拆桅於深涧之下。后皆为铁石，今号铁船峰，并桅在涧中，为断石也。真君谓舟人曰：汝不听吾言，将何所归乎？舟人拜求济度，真君教以服饵灵草，遂得辟谷不死，尽隐於此山。后桓伊刺江州，遣人访庐山异边。至紫霄峰，见湖中有舟，及旱鹤、赤鳞鱼，骑白马二少年长啸声数百步外，疑是舟人辈。二君乃各乘一龙，分水陆还会於北岭之天宝洞。遂归旧隐，日与弟子讲究真诠，数十年问，不复以时事关意，惟精修至道，作《醉思仙》之讶，及着八宝垂训曰：忠孝廉谨，宽裕容忍。忠则不欺，孝则不悖。廉而罔贪，谨而勿失。修身如此，可以成德，宽则得众，裕然有余，容而翕受，忍则安舒。接人以礼，怨咎涤除。凡我法子，动静勤笃，念兹在兹，当守其独，有爽厥心，三官考戮。乡党化之，皆迁善远罪，孝弟兴行。平时出处，随机应物，不异常人，但所居之处，呜鹤飞翔，景云旋远而已。自束晋乱离，江左频扰，真君所居，环百余里盗贼不入，闻里晏安，年谷屡登，人无灾害，其福被生灵，人莫知其所以然也。至孝武帝宁康二年甲戌，真君年一百三十六岁，八月朔旦，有云仗自天而下，二仙乘辇，导从甚都，降于真君之庭。真君降阶迎拜，二仙曰：奉玉皇命，赐子诏。真君俯伏以听，乃宣诏曰：上诏学仙童子许逊，卿在多劫之前，积修至道，勤苦备悉，经纬愈深，万法千门，罔不师历，救灾拔难，除害荡妖，功济生灵，名高玉籍，众真推仰，宜有甄升，可授九州都仙太史兼高明大使，赐紫彩羽袍，琼旌宝节，玉膏金丹各一合。诏至奉行。真君再拜，登阶受诏。一仙曰：余乃玉真上公崔子文。一仙曰：余乃元真太卿瑕丘仲。言毕，揖真君坐，告以冲举之日，遂乘云车而去。真君乃召门弟子与乡曲耆老，谕以行期。自此朝夕会于真君之第，日设宴饮，共叔惜别，且教以行善立功以致神仙之旨。着《灵剑子》等书，又与十一弟子各为五言二韵劝诚诗十首以遗世，及以大功如意丹方，传众弟子之不与上升者。此方即丁义神方中一也。其诀必先择日斋戒设位，醮十八种药之神，然后书符，逐味诵呎而修合之，其治众疾，如意而愈。是月望日，大营斋会，褊召里人，长少毕集。至日中，遥闻音乐之声，祥云弥望，须臾渐至会所。羽盖龙车，从官兵卫，仙童彩女，前后导从，红霞紫气，舒布环逵。前二诏使又至，真君降阶拜迎，二仙复宣诏曰：上诏学仙童子许逊，脱子前世贪杀，匿不祀先祖之罪，录子今生呎水行符、治病罚恶、域毒之功，已仰潜山司命官传金丹於下界，闭迹封形，回子身及家口厨宅百好归三天。子急净秽，背土凌空，左大力天丁与流金火铃，昭一辟中黄，无或散慢。告行，仍封远祖由玉虚仆射，曾祖玫太微兵卫大夫，先祖玉太极把业录籍典者，父肃中岳仙官，赐所居宅日仙曹左府。玉真上公日：卿门弟子虽众，唯六人合从行，余各自有超举之日，不得偕往也。乃揖真君升龙车，命陈勋、时荷持册前导，周广、曾亨縿御，黄仁览与其父族侍从，吁烈与母部从，仙眷四十二口同时升举，鸡犬亦随逐飞腾。里人攀恋投地，悲号不忍别，真君曰：仙凡－路殊，悲欢自切，执奉孝慈，恭顺天地，何患无报耶？乃留下修行钟一口，并一石函，谓之曰：世变时迁，即为陈边矣，聊以此为异时之记。有仆许大者，与其妻市米于西岭，闻真君将飞升，即奔驰而归，仓忙车覆，遗米于地，米皆复生。今地名为覆车岗、生米镇。比至，一辰泣求从行，真君以其分未应仙，乃授以地仙之术，夫妇皆隐于西山。其详见于《仙姓录》。仙仗既举，有顷，坠下药臼．#2车毂各一，又坠一鸡笼于宅之束南十里余，旧名鸡柄靖，今名崇元观。并鼠数枚堕地，虽拖肠而不死，意其尝得窃食仙药也。后人或有见之者，必为瑞应焉。仙驾凌空向远，望之不可见，唯祥云彩霞弥漫山谷，百里之内，异香纷馥，经月不散。初，真君回自旌阳，奉蜀锦为传道质信於谌姆，姆制以为殿帷，至是忽飞来，周游旋远於故宅之上，竟入，复飞入云霄。后置观，故以游帷#3为名。初真君与郭璞寻真选胜，至宜春栖梧山，王长史之子朔迎真君居西亭，久之谓朔曰：吾视子可传吾术，乃密授仙方。复云：此居山川秀丽，兼有灵泉出於道南，前对洞天，俯临袁水，宜为道院。朔从之，真君乃书一 天篆靖字也。字于壁而去。飞升之日，云軿过其上，遣二青衣下，告朔以被玉皇韶命，因来别子。朔泊阖家瞻拜祈度，真君俯告日：子辈仙骨未充，但可延年。乃飞仙茅一根，授朔曰：此茅味异，植於兹地，久服长生，甘能养肉，辛能养节，苦能养气，咸能养骨，滑能养肤，酸能养筋，宜和苦酒服之，必效。言讫而别，自后王族如言服饵，各寿百龄焉。今临江军玉虚观，即其地，仙茅存焉。真君所从游者三百余人，其功行无出者，通昊＇君十有一人。
　　修真十书玉隆集卷之三十三竟
　　#1原文不清，当为『自』。
　　#2原文不清，当为『臼』。
　　#3原文不清，当为『帷』。
　　修真十书玉隆集卷之三十四
　　海南白玉蟾着
　　续真君传
　　真君飞升之后，里人与真君之族孙简，就其地立祠，以所遗诗一百二十首写竹简之上，载之巨莆，令人探取以央休咎，名曰圣签。其钟车函臼并宝藏于祠。后改祠为观，因锦帷以命名，日游帷。蜀旌阳之民竞赍金帛、负砖号来，甃坛井以报德，各镌姓名其上。蜀民砖，绿改宫修盖始彻去之，今问有存。隋炀帝时焚修中报，观亦寻废。至唐永淳中，天师胡惠超重兴建之，明皇尤加夤奉。本朝太宗、真宗、仁宗皆赐御书，真宗又遣中使赐香烛、花幡、旌节、舞偶，改赐额日玉隆，取《度人经》太释玉隆腾胜天之义也。仍禁名山樵采，镯租赋之役，复置官提举，为优异老臣之地。徽宗皇帝降玉册上尊号，醮告词文：
　　维政和二年太岁壬辰五月丁巳朔十七日癸酉，皇帝御名谨遣入内内侍省内殿程奇，请道士三七人，於洪州玉隆观建道场七昼夜，罢散日设醮一座，三百六十分位，上启神功妙济真君，伏以至神无像，虽莫能名，成德在人，姑从所示，式褒显迹，肇荐徽称，冀享褒崇，永绥福地。御名无任，诚惶诚恐，恳祷之至，谨词。
　　御降真君册诰表文:
　　臣御名祇奉高真，肇扬显迹。仰太霄之在望，被灵宇以申虔，美利所加，既作黎民之福，纯熙来被，更延景历之昌。臣无任精虔，激切之至，谨奉表奏以闻。臣御名诚惶诚恐，稽首顿首，谨言。
　　玉册文曰：
　　维政和二年岁次壬辰五月丁巳朔十七日癸酉，皇帝再拜言曰：天眷用懋，宠绥四方，爰有至真克相上帝，垣威赫德，锡羡降康，而名号弗宣，曷彰报典。乃诏有司考循秘牒，发挥遗懿，垂示无穷。恭惟真君躬握元图，密庸妙契，县魏迄晋，嗣休炳灵，赈乏镯病，一方攸赖，剪妖域毒，三气获分。肆膺谌姆之符，荣启都仙之籍，超升旋极，载祀绵邈，庙像屹崇，风烈如在。矧炎晖之有赫，方皇运之正隆，荐降嘉祥，聿彰幽赞，桧禳响答，民物阜宁，宜极徽称，以昭严奉。谨遣朝奉大夫充集贤殿修撰知洪州军州管干学事兼管内劝农使充江南西路兵马钤辖护军赐紫金鱼袋王勇上尊号，曰：神功妙济真君。洪惟降鉴，诞受丕章，佑我无疆，保兹景命，俾缉熙於纯缎，用敷锡於草伦。谨言。
　　政和六年改观为宫，仍加万寿二字，除甲乙为十方。六年五月一日辰时，御前降到荀字号不下司文字：付礼部。朕因看书于崇政殿，恍然似梦见东华门北，有一道士戴九华冠，披绛章服，左右童子持剑拂，皆衣青。后有二使者彩衣道装，捧印杖，前至丹墀，起简揖朕，．攀左龙尾上殿。朕疑非人间道士，因问：卿是何人，不诏而至。道士对曰：吾为许旌阳，权掌九天司职，上帝诏往按察西瞿耶国，经由故国，观其妖气，故来相访。朕请坐而问曰：此患为何？答曰：湖南湖北三十六万绢纲入水，此实小龙为害。盖先朝不封此子为王，当永嘉之戮，自拆母腹而奔走，未及害人，因而赦之。今乃辄为国家之患，俟吾还，当有处分，不令住於江淮问矣。朕梦中谢之，复问曰朕患安息疮，诸药不能愈，真君有药否？即取小瓢子倾药一粒，如慕豆大，呵呎抹於疮上，觉如流酥灌体，入骨清冻，遂揖而去。行数步，复回顾曰：吾弊舍久已寥落，愿圣皇举眼一看为幸。朕豁然而觉。不数日，有司奏到，果然绢纲尽数被风涛覆没。即取图经考之，见洪州分宁县梅山有许旌阳磨剑之地，诏画像如梦中所见者，赐上清储祥宫。寻依道录院奏请，於三清殿后，造许真君行宫。再降手诏，命中大夫谢景仁下分宁县，同令佐以系省官钱新换旌阳观，仍赐诏书一道，前去本观收掌。遇天宁节，即拨放童行一人。仍命采访许真君别有遗边去处，如未有观，即勒本属取官钱建造，如有宫观，屋宇损坏，即如法修换，无常住，即拨近便僧寺堪好庄田，入观供办，务令严谨。主者施行数月后，复梦真君回，如初谢上曰：分宁乃昔经行之处，重劳建造，吾卜地西山，遗边具存，但居宇隘陋，不足副西京瞻视，幸陛下一修整之耳。上寤，即诏洪州改修玉隆万寿宫，仍降图本，依西京崇福宫例，鼎新盖造。赐真君像一躯，及铜铸香炉、花瓶、烛台、钟磬之具，御书门殿二额。凡为大殿六、小殿十二，三廓七门五阁，前殿三面壁绘真君出处功行之边，后殿奉安玉册，其上建阁，宝藏三诏御书，两应复壁绘仙仗出入之仪。环以墙垣，由墙之西吁真人之故居，建道院以安道众。建炎中，金人寇江右，欲火宫庭。俄而，水自楹桶问出，火不能热，虏酋大惊，乃书壁云：金国龙虎上将军来献忠，被授元帅府上畔都统大军，届兹遍观圣像，庄严华丽，不敢焚毁。时天会八年正月初二日记，主观想知悉。写毕，戢兵而去。此壁近颓，方理其字。绍兴二十八年赐御书十轴，令宝之以镇福庭焉。凡真君之所遗物，皆有神物守护，不可触犯。殿前守植相，其荣悴常兆宫之盛衰，剪以煎汤，无疾不疗。丹井旧有神龙出没，胡洞真始置符石以镇之铁柱。唐严谬作州牧，心颇不信，尝令发掘，俄迅雷烈风，江波泛溢，城郭震动。撰惧，叩头悔谢，久之而后止。又强取真君修行钟，置之僧寺，击之声哑如土木，疑道流以术禁之，遂加囚击，欲置於刑。读忽坐寐，为神人叱责，将断其首，惊觉，遂释道流，送钟还宫。至五季乱，一夕飞去，莫知所之。车毂，州牧徐登欲见之，令取至府，犹未及观，即夕飞还，皇朝犹在，金人入寇，寻失之。石函虽有家缝，而不可开，唐张善安窃据洪州，强凿开之。其盖内丹书字云：五百年后，狂贼张善安开之。善安惧，磨洗其字，终不能灭，遂藏其盖，止留函底。今与药臼皆存焉。三朝宸翰及真君玉册，金人入寇之后，不知所存焉。真君垂迩，遍於江左、湖南北之境，因而为观府为坛靖者，不可胜计。或散在山林湖滦，绝有异处。如龙沙侧之磨剑池，池上沙壁立，略不湮塞。新建县之叹早湖，水蛭至多，以粒药投之，其蛭永绝，至今名药湖。松湖市之旅邸，真君尝少憩，至今其家无蚊纳。丰城县之秒针洞，蛟入其中，以杉木楔之，至今不朽。奉新县之藏溪，蛟藏其中，以剑劈裂溪傍巨石，书符以镇。今镇蛟石碣尚存。靖安县有刘仙姑，名懿真，年数百岁，貌若童子，谌姆尝称之，真君往见，则已飞升矣，遂留宝木华车遗之，车因风飘举，三日而下，因名其观日华车观，碑碣犹在，今号栖霞观。此类莫克婵举。每岁季夏，诸卿士庶，各备香华、鼓乐、旗帜，就寝殿迎请真君小塑像，幸其乡社，随愿祈禳，以镯除旱蝗。先期数日，率众社首，以瓜果酌献于前殿，名日割瓜，预告迎请之期也。真君之像凡六，唯前殿与寝殿未尝动，余皆随意迎请。六旬之问，迎请周褊洪瑞之境，八十一乡之人乃同诣宫醮谢，日黄中斋。黄中仪式，真君所流传也。七月二十八日，仙驾登宫左之五龙岗，禁辟蛇虎，自古以然，谓之禁坛，故远近祈禳之人昼夜往还，绝无蛇虎之患。仲秋，号净月，自朔旦开宫，受四方行香祷赛荐献，先自州府始，州府具香烛、酒币、词疏，遣衙吏驰献。远迩之人扶老携幼，肩舆乘骑，肩摩于路，且有商贾百货之射利，奇能异仗之逞巧，以至茶坊、酒炉、食肆、旅邸，相续於十余里之问，骈於关市，终月乃已。常以净月之三日，仙仗往黄堂观谒谌姆，前一夕降殿宿斋南糜，次日昧爽启行，少息于憩真靖，晚宿紫阳靖，次日早登龙城坛，渡小蜀江。初真君寻飞茅时，尝渡此江，以钱二百劳舟人，舟人请益不已，欲需一千，真君从之，既登岸，舟人持钱归，二环耳，余皆楮襁，始惊讶，知其神人。至今仙驾经由，舟人止觅二环，不敢过求也。临午至黄堂，朝谒谌姆，乡之善士咸集，陈宴享之礼，明日复留终日，初六日早由西路以还宫中。每以中秋日修庆上升斋，先一日建醮，次日黄君来觐。黄君，真君之婿也，其行多由间道。明旦，未至官五里，日侯陂，有亭曰着衣观，黄君更衣之所也，官中具威仪迎入端门。旧有门对，正殿曰黄阁门也。初朝于前殿，分宾主礼，次日享礼毕，降殿憩于西麻，俟暮西还。而宫束之市肆商贾居民，必固邀游街，以求利市，竞争牵挽，几至龙岗桥乃回。俗云：姑丈所至则利市，依合每试有验故也。每三岁上元后一日，真君仙仗往瑞阳，存问黄君，日西抚。上元日禺中，先迎置前殿，陈斋羞三献之礼，请朝乃行，初出束门，即南过圣仙桥，经茂埔入黄姑巷，次至安里，迂入元都坛，少憩，坛在庙侧，旧有观，今废。次登师姑岭，入元仙靖，寻出驿路，再迂入小路，二里许至朱塘观供，此地有养颜童子墓，旧名生碧观。复出大路至暗山头，遂至三十里铺，此地几出供。从者午食，乃度九岗九滔，过龙陂桥，抵祥符，属高安县，旧名祈仙观。瑞人多出城迎谒，号日接仙。真君降舆，与黄君宴於前殿。十七日，复受享礼，主首侍从仙驾者，乃诣后殿，酌献于许氏仙姑。自淳熙戊申岁始也。次日未五鼓而返，些处凡六供。士庶焚香迎谒者以千数，凡所经由，聚落人民、男女长幼，动数百人焚香作礼，化钱设供，至有感激悲号者。每仙驾出入，主首必再拜送迎於大门之外，至於南朝西抚，及州府迎请祈求，必主首从行焉。真君乘宠辇，白马金凤为前导，世传：昔有白马之神，庙食于真君宅东半里，今号白马塘。真君得道，愿充前驱也。金凤，意其朱雀导前之义，或置於宠辇之顶，正合上有朱雀之义。而世传以应母之祥，恐未必。肩舆之人调古歌一阕，齐声唱和，歌名《黄鹤楼》，有着高冠彩帕者数对，冠名彩楼，二者甚古怪，盖晋代之礼也。彩楼高二尺许，上大下尖，竹治，彩帛结彩戴於首，以帛县额下，唐道士熊景休诗云：世事已归唐历数，仙歌犹是晋乡风。虽唐人且怪之。盖其歌调虽在，而其词久亡，守颢今作三章以补之，其一曰：真君功行满三千，帝韶凌空度九天，鸡犬也随仙眷去，至今圣边尚依然。其二曰：真君舍我甫千龄，晨夕焚香叩杳冥，惟愿慈悲恩下土，乞将多福佑生灵。其三曰：道师谌姆住州阳，一叶飞茅着处香，仙驾不忘当日约，年年一度谒黄堂。所由之路，横斜曲直遵于古，不可少易，易之则有咎。每仙驾将出，地分之人竞先辟旧径，立表以指其处，盖非众人所常行之路也。旧记云：昔爱女所行，真君蹑踪而往，至黄君家为留信宿，乃由通道而归。其寻飞茅，亦多委曲寻访，故今南朝西抚，并袭前迩所过之地。宠有轻重迟速安危晴雨之占，肩轻、步速、安稳、清明，为地分之福，肩重、步迟、失扑、阴雨，为地分之灾，福则岁稔人安，灾则人伤物厉。唯西抚之行，往欲雨寒，还欲晴暖，反是亦灾。仙驾每行，必冲早涉暝，履茅茨刻棘之地，部从社赛之人，动逾数百，然从古未闻有伤其足者，唯忌人畜生死厌秽，凡香钱、服用、饮食、坐卧，皆须避之，否则立有卒暴之祸，后有述骞之灾，皆前人所传而今人所见之明验也。
　　修真十书玉隆集卷之三十四竟
　　修真十书玉隆集卷之三十五
　　海南白玉蟾着
　　逍遥山群仙传
　　吴君
　　吴君名猛，字世云，濮阳人。仕昊为西安令，因家焉。今分宁县是也。性至孝，龆齔时，夏月手不驱蚊，惧其去己而嗜亲也。年四十，得至人丁义神方，继师南海太守鲍说，复得秘法。昊黄龙中，天降白云符授之，遂以道术大行於吴晋之问。晋武帝时，真君从世云传法，世云尽以秘要授之。永嘉末，杜被寇蜀，攻陷州县，真君既诛大蛇，世云曰：蛇是蜀精，蛇死则杜被灭矣。卒如其言。尝见暴风大作，书符掷屋上，有青乌咖去，风即随止。或问其故，答曰：南湖有舟遇此风，中有二道士呼天求救，故以此止之。验之果然。西安令于庆死已三日，世云曰：令长数未尽，当为讼之于天，遂卧於尸傍。数日，与庆俱起。庆弟着作郎宝，感其异，遂作《搜神记》行於也。尝渡豫章江，值风涛乏舟，世云以所执白羽扇画水而渡，观者骇异。宁康二年，真君上升，世云复还西安。是年十月十五日，上帝命真人周广捧诏召世云，遂乘白鹿车与弟子四人，白昼冲升。宅号紫云府。今分宁县昊仙村西平靖仙观是也。政和二年五月，准诰封为真人，词曰：洪都福地，紫府列真沁既灵异之有闻，岂褒崇之可后。以尔早学至道，尝悟秘言，道化施行，世称慈父，功行甫就，飞升帝乡，大江之西，尚存故宅，几祷辄应，吾民是依。锡之新封，用彰厥懿、朕命惟允，其鉴于兹。可特封神列真人。
　　蜀川陈勋庐陵周广乃世族儒生
　　勋字孝举，博学洽闻，时魏遣钟会、邓艾伐蜀，刘禅降，孝举时尚少，己有出尘之志。入青城山，师谷元子，求度世之法。继闻真君在旌阳仁政及民，走谒公庭，愿充书吏。真君嘉之，付以吏职。凡表率辈流，说化民俗，抚字之术，裨益为多？遂引为门弟子，而托以腹心，典司经籍，守视药炉。真君冲翕，命执策导前焉。昔玉隆宫西麻有孝举道院，号承仙府，手植巨梧一株，其院面相而居。政和二年，诰封正特真人，其词略日：
　　以尔蚤以诚恳师事道君，门人之中，独掌奥典，功行甫就，执幢而升。大江之西，俨有遗像，几祷辄应，吾民．是依，锡之新封，用彰厥懿，朕命惟允，其鉴于兹，可特封正特真人。
　　周广
　　广字惠常，大将军瑜之后。少好天文、音律之学，长通无为清诤之教。尝与同志游巴蜀云台山，得汉天师驱剪精邪之法，救民疾苦。闻真君在旌阳，径诣公庭，愿备下执，真君纳之，令供侍杖屦。夙夜惟勤，遵行道法，始终不息。还居私第，左右无违，乃就宅西百余步问，筑室以居。真君飞举，惠常与曾兴国同胶龙车。宅号宣诏府。唐保大中，州牧周令公绍真人为祖，修营其宅，改日宣韶府。有碑刻尚存焉，今日太虚观。政和二年封
　　元通真人，其词略曰：
　　以尔早弃山宇，师事仙君，元化通神，能得其道，功行甫就，偕升帝乡，大江之西，俨有故进，几祷辄应，吾民是依，锡之新封，用彰厥懿，朕命惟允，其鉴于兹，可特封元通真人。
　　泗水曾亨巨鹿时荷皆黄冠上士
　　亨字兴国，参之后也。少为道士，天姿明敏，博学多能，修三天法师之教，逆知来物，名山列岳，有路必通，妙诀灵符，无治不愈。神人孙登见之日：子骨秀神惠，砥砺精勤，必作霄外人矣，子勉之。后隐居豫章之丰城，闻真君道誉，投谒门下，愿侍巾几。真君雅器重之，神方秘诀，无不备传，后縿龙车升天。今丰城县真阳观是其遗迩。政和二年，诰封神惠真人，其词略
　　曰：
  </div>
  <div class="pagination">
   <span class="current-page">
    1
   </span>
   <a href="修真十书玉隆集_page2.html">
    2
   </a>
   <a href="修真十书玉隆集_page2.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
