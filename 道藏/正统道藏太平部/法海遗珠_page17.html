<!DOCTYPE html>
<html>
<head>
    <meta charset="UTF-8">
    <title>法海遗珠 - 第 17 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 17 页/共 63 页</h1>
    <div class="content">　　唵。啮□□□吽□□萨婆诃。
　　呼唬呼唬嚧呼嚧呼轰轰轰。
　　又咒
　　青帝之巾，赤帝之节，白帝之衣，黑帝之勒。黄帝之孙，太昊之职。来自无来，去向无域。出为风雷，动为霹雳。火星奔驰，雷光垣赫。鬼哭神愁，天地昏黑。日月交会，阴阳顺则。吾佩天印，奉帝之敕。召汝变化，汝急动息。真炁聚手，速速急急。准真王便宜运雷律令勑。
　　动已五岳四渎，想欻火扇动，天地皆黑也。
　　丙丁神，勑摄灵。轩辕命欻火，急急从吾行。
　　想效火自东南而下降坛前。
　　离吉利，娄吉利。轩辕命欻火，急急随吾行。
　　想雷神从五方乘黑云，上冲霄汉。默念运雷咒。
　　唵。玉帝嚤呢总雷吽咤钵呵摄。
　　驱雷伐恶致雨咒坎至午
　　太玄皓师离火精，结阴聚阳守雷城。
　　阏伯风火澄渊庭，作雨兴雹起幽灵。
　　飘诸太华命公宾，上帝有勑急速行。
　　收阳降雨顷刻生，驱雷掣电出玄泓。
　　我今奉勑急速行。此乃天帝命君名，
　　敢有违者罪不轻。急急如律令。
　　用此符咒驱邪治病祈祷，皆可行之。务在精心虔恭，无有不感不灵也。
　　运雷密咒
　　唵。嘿咧□雷兵吽吽□哩不见形摩呢帝勑。吼煞合猛将烈神都摄。邪魔化作微尘。
　　右两手雷局，东北炁吹，想黑云中雷公电母神雷哮吼。去某处行雨，或往患人身中打邪鬼。
　　阳光咒
　　相从三界，首赴元洪。江波化命，微听玄穹。隐藏之日，惊动炁浓。普化人天，邪不敢当。急急如雷霆律令。
　　阴光咒
　　波流胁真江，河伯仙真火，仙炎洪通真。急速摄。
　　阴阳雷霆停天太岁煞方起例
　　甲子寻猜甲戌寅，甲申辰上起分明。甲午离宫甲寅戌，甲辰申上好安身。逆行隔一宫闻之子丑冤雠路，次第逢之不可行。唯有丑寅连位去，逢癸之年跳两辰。若起雷霆激出煞，金刚犯着也成尘。
　　且如甲寅旬十年，太岁从戌上逆行。跳一官至寅上，即是戊午年头，太岁便於太岁上起，正月逆行连官数去，寻见本月，便从月上顺行连官数去，起亥时数至卯，即是霆煞。起处为雷，止处为霆。
　　起月例
　　太岁支辰便起正，逆来寻月要知情。本月将住时加亥顺，起处为雷煞数至卯宫是煞神心止处煞为霆若起雷霆激出煞，金刚犯着也成尘。
　　雷霆金虎流火凶星日时大煞起例#2
　　甲乙居坤戊癸西，顺飞甲子细寻推。乙庚离位逆甲子，丁壬巽上顺行移。巽上起甲子丙辛震动雷声，逆飞入中宫仔细推。
　　看逆顺先起飞六甲，但看日辰所属，在甚甲内，便以此旬甲头寻数，至本日日辰住处，便从日辰上加起子时，数至所用时，即是大煞所临之方也。顺则顺行，逆则逆行，但到中官，并寄坤位用事。假令戊午年七月十三日庚申日为例，起逆行甲子，便自午上起六甲，甲子、甲戌、甲申、甲午、甲辰、甲寅、甲寅，在巽震上，起乙卯，遁到所用日辰上，便就此加子时，遁到所用时辰，即是大煞。余仿此例甲子一旬是，甲头不用寻，六甲便从乙丑数去。
　　飞煞炁诀
　　甲已龙飞鸡正啼，辰酉出乙庚虎啸怕羊飞。寅出未丙辛猴犬同其炁。申戌出丁壬南宫坎户归。午子出戊癸雷从兑宫发，卯酉出天雷杀伐盛天机。天下邪魔皆怕惧，霹雳从空电掣辉。
　　如甲已日，金虎暗雷在辰，巳日在酉，即对此方步斗，依法焚符，叱叱之。
　　变用风火令罡
　　第一常用治鬼
　　第二祈雨
　　第三祈晴
　　第四祈雪
　　第五起雷
　　太上皇老帝君说运雷天童真经
　　启经咒
　　天之所育，地之所成。一受灵符，已得长生。神仙辅我，玉女佐形。上清无极，捕鬼天丁。断邪仆射，收摄邪精。随声降下，侍卫身形。所犯吮者，诛刑。有一不从，雷斧速诛。急急如皇老帝君律令。
　　运雷经
　　太上曰：
　　皇天生我，皇地载我，日月照我，罗致神王，罗魔神王。星辰荣我，
　　诸仙举我，罗根神王，罗和神王。司命与我，太乙任我，罗呼神王，
　　罗迦神王。玉宸召我，三官保我，罗吸神王，罗世神王。五帝卫我，
　　北辰相我，罗江神王，罗枳神王。南极佑我，北斗辅我，罗须神王，
　　罗灵神王。三台护我，四圣助我，呵罗神王，呵植神王。金童侍我，
　　玉女从我。呵修神王，呵僧神王。六甲直我，六丁进我，呵卒神王，
　　呵婆神王。天门开我，地户通我，呵妙神王，呵提神王。山泽容我，
　　江河渡我，呵式神王，呵枝神王。风雨送我，雷电随我，呵呮神王，
　　呵法神王。八卦遵我，九宫遁我，波耶神王，波政神王。阴阳宗我，
　　四时成我，波罗神王，波摄神王。五行扶我，我命着我，波斗神王，
　　波伽神王。太清玄籍，三宫升降，波普神王，波稽神王。上下往来，
　　无穷不息。波竟神王，波弥神王。金饭玉浆，向求皆至，波既神王，
　　波澄神王。虚梵日月，与天为誓，五帝雷公，阴阳雷公。□□□□，
　　□□□星，四令雷公，六甲雷公。唵嚤咤瀶，唵咭□咤，霹雳雷公，
　　发水雷公。嚤摄馘哪，唵咽炁和，八风雷公，十雨雷公。中养三魂，
　　内育七魄，六道雷公，闪电雷公。雷公电母，随鼓而击，兴风雷公，
　　行雨雷公。铜爪唵飞，羽毛咤摄，五岳雷公，四读雷公。唵冲南北，
　　摄至东西，八节雷公，六候雷公。临色灰，馘逐飞空，大川雷公，
　　溪谷雷公。黄中理炁，黑暗荡荡，江河雷公，四海雷公。震起斗牛，
　　笑奔鬼愁，呜鼓雷公，轰轮雷公。三令闭塞，五申徘徊，火车雷公，
　　火轮雷公。金神腾驾，木郎大神，移山雷公，走石雷公。水充玄女，
　　火降离明，兴云雷公，洒雨雷公。土安五宫，日月朗明，行云雷公，
　　布雾雷公。龙虎交横，风雨应生，打瘟雷公，破阵雷公。江河倒迸，
　　山岳摧崩，驱邪雷公，光明雷公。冲天破地，万丈英行，黑暗雷公，
　　火印雷公。福禄如川，金玉丰隆，所求者得，所向者亨，所欲者合，
　　所为者成。种种变化，与道合真，何神不使，何令不行。前有朱雀，
　　后有玄武，左有青龙，右有白虎，上天有勑，六甲六丁，神灵操恶，
　　大降威灵，吐雾兴云，动雷掣电，散布乾坤，助吾道法，速赐威灵。
　　上顶华盖，下蹑魁罡，神通光焰，威震十方。爱我者生，恶我者殃，
　　谋我者死，憎我者亡。灵童神女，铁甲神王，破邪金刚，三千六百，
　　常在我傍。执节捧符，与我同游。太上摄京，天大吉昌。琅函宝轴，
　　金箓玉书。二十四符，与星历俱。雷公闪电，所往无虞。腾云入空，
　　所以无虑。龙宫海藏，宝贝骊珠，世间珍宝，由吾所需。天下鬼神，
　　受吾所驱，有一不从，雷斧速诛。明离大神，有功之日，名书上清，
　　自然清静。太玄保举，玉班有名，前排力士，后拥天丁。驱雷霹雳，
　　飞走火铃，城隍社令，不得留停。唵罗萨咤，驱役天丁，五方使者，
　　霹雳大神。急急准奉太上皇老帝君律令救。
　　法海遗珠卷之十一竟
　　#1《雷霆玉经》绿水内功：此内功正文亦收载《道法会元》卷七七，称为『雷霆梵号咒』，唯词句次序略有不同，且缺少数句。
　　#2雷霆金虎流火凶星日时大煞起例：此诀与《道法会元》卷七八《雷霆妙契》之『金虎大煞起例』所言相同，但词句大异，可相互参订。
　　法海遗珠卷之十二
　　璇玑建坛祈告次序
　　诵天地咒
　　洞中虚玄，晃朗太元。八方威神，使我自然。灵宝符命，普告九天。乾罗怛那，洞罡太玄。斩妖缚邪，杀鬼万千。中山神咒，元始玉文。持诵一遍，却鬼延年。按行五岳，八海知闻。魔王束首，侍卫我轩。凶秽消荡，道炁长存。急急如律令。
　　入户咒
　　四明功曹，通真使者，灵宝生炁，侍靖玉女，开明童子，与臣俱入黄房。急急如律令。
　　先进左足，洞案前上香，祝白，咒曰：
　　玉华散景，九炁凝烟。香云密罗，径冲九天。侍香金童，傅言玉女。接侍香烟，上闻帝前。令臣所启，咸赐如言。
　　诵仙曹总章
　　高天之上，玉清为主。玄罡大魁，太玄生府。中有帝君，灵虚玉女。校精辨魔，统制百史。上达三天，形神司举。传奏教令，蠲灾救苦。备卫正道，束缚鬼侮。流行诸天，济生度死。解厄摧凶，通达紫府。十天告命，召其所主。急急如律令。
　　次存四圣左右前后，金童玉女侍卫，踼魁斗一座，存金光满室，召将，念天蓬咒：
　　天蓬天蓬，九元煞童。五丁都司，高刁北翁。七政八灵，太上皓凶。长颅巨兽，手把帝钟。素枭三神，严驾夔龙。威剑神王，斩邪灭踪。紫炁乘天，丹霞赫冲。吞魔食鬼，横身饮风。苍舌绿齿，四目老翁。天丁力士，威南御凶。天驺激戾，威北衔锋。三十万兵，卫我九重。辟尸千里，祛却不祥。敢有小鬼，欲来见状。镢天大斧，斩鬼五形。炎帝烈血，北斗然骨。四明破骸，天猷灭类。神刀一下，万鬼自溃。急急如律令。
　　护身咒
</div>
    <div class="pagination">
<a href="法海遗珠_page16.html">上一页</a><span>...</span><a href="法海遗珠_page12.html">12</a><a href="法海遗珠_page13.html">13</a><a href="法海遗珠_page14.html">14</a><a href="法海遗珠_page15.html">15</a><a href="法海遗珠_page16.html">16</a><span class="current-page">17</span><a href="法海遗珠_page18.html">18</a><a href="法海遗珠_page19.html">19</a><a href="法海遗珠_page20.html">20</a><a href="法海遗珠_page21.html">21</a><a href="法海遗珠_page22.html">22</a><span>...</span><a href="法海遗珠_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
