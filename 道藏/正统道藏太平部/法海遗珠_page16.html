<!DOCTYPE html>
<html>
<head>
    <meta charset="UTF-8">
    <title>法海遗珠 - 第 16 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 16 页/共 63 页</h1>
    <div class="content">　　电火飞空 开天门闭地户留人门塞将军八百万众五雷火车霹
　　鬼路穿鬼心破鬼肚五雷霹雳腥烟烧灭鬼贼人道安全
　　雷火欻火大神急急随符令行星飞　电火电转转斩流星奉帝勑煞摄
　　亨滑辣救敬摄雷　轰威才动便惊人
　　勑曰
　　天灵地灵，六甲六丁。风伯雨师，五雷神兵。电母威光，霹雳将军。随符奔去，速伐鬼精。急急如律令。
　　太乙三山大木郎神咒
　　乾精流辉玉池东，盟威圣者名青童。掷火万里坎震宫，勇骑迅发来太蒙。
　　混沌凿开透崆峒，绿波擎天转勾戎。青华密旨令司封，总领符命下皇宫。
　　木郎太乙三山雄，上奉玄微循至恭。歙欻驱雷起垊，霹雳破石泉源通。
　　坤至巽户皓灵翁，流晶郁光奔祝融。猛马四张欻火冲，巨乘太华登云中。
　　金锤玉铁烁火弓，惊天鼗鼓呜冬冬。天罡大圣降真聪，神霄符命耀灵通。
　　震击万邪无遗踪，我今奉命召雷公。东西南北欻火丛，旗旛昼下扬虚空。
　　修罗隔日回桑雍，毗离使者田元庸。鲲尾摆动天纸，炎帝蒸雨屯云浓。
　　须臾坎位黑气隆，虚皇赫烜射双瞳。阏伯撼动昆仑峰，驱雷掣电跨火龙。
　　飞沙走石扬虚空，幽灵翻海玄冥同。冯夷鼓舞长呼风，织女四哥号前锋。
　　句娄吉利赶苍龙，丁辛滴昔握帝锺。盟威使者霜凝冬，玉光童子长舂舂。
　　哑□啧恕号穹窿，蠢明期灭焚毒蚣。黄利持剑斩□，汉臣奉命阅汝躬。
　　蓬莱弱水兴都功，瀛洲仙仗回玎。玉府令下无懒慵，百司捧檄无不从。
　　天雷隐隐撞金钟，神雷威烈摧帡幪。龙雷震动天火红，水雷鼓浪海盈充。
　　社令击伐妖孽丛，离阳旱魃灭其踪。隅康长弩扫霓虹，六一捷疾先御凶。
　　朱发巨翅双目瞳，雷电吐毒驱五龙。四溟霭霭罗阴重，随吾禹步降灵通。
　　震响天地皆匆匆，斩馘旱灵诸魔宗。火光一撒万里红，烧尽邪魔无尘踪。
　　符命一到即雨通，起发雷电鼓冬冬。驱驾雷部黑雨从，一声四海皆蒙蒙。
　　金华兑泽飞肃雍，坎肇离伦勑玄宗。水文催变天门颙，电光迸空烈焰烘。
　　公宾统戟降共工，雨阵所至川流洪。霹雳大震环海中，君亮元皇号前锋。
　　商羊呼呣云髻松，赤鸡紫鹅翻金笼。流丹瑞气将蒙茸，天门九重垂丹枫。
　　泰山丈人将逢蒙，南岳衡灵领赤松。西华金天役四凶，恒山黑陶惊郁供。
　　中弥五曜朝天嵩，百神降空驰神驄。咄遮鸠罗诛飞虫，冰鸠暖寮石阿雄。
　　执圭延年贞耳熊，昊猛黄荆钊振宗。荣雄圭延闪鸠蓬，思全子真威天公。
　　洞渊二祖回帝衷，持夫使者横吹空。天魔塞道无相攻，芙蓉锦江歌崆峒。
　　神霄察人善恶悰，玉札大驱雷神众。斩馘虎豹诛狞狨，无鞅将吏忧心憧。
　　一心顶戴礼玉容，诸天列宿无错综。万象皆属璇玑宗，运水使者来往中。
　　天泽降下长溶溶，辅我道法日兴隆。辅我救旱变时丰，辅我救旱功勋隆。
　　万邪杀伐灭其踪，万物成就归陶镕，天荣共享功无穷。
　　勑南极紫皇元君降。急急如火令摄。
　　又勑咒
　　都天大雷公，霹雳震虚空。刀兵三十万，炎赫紫洞中。敢有不伏者，严令辄不容。摄赴魁罡下，永为清静风。急急如律令。
　　遣咒
　　谨请欻火大神邓伯温，领雷火兵士十万神将，入吾符中，焚烧鬼贼，分明报应。急急准，上帝敕令。速奔风火急受命，明噀彰报应。急急。
　　咒毕，噀水剔斗盖之，巽炁入水。再念：
　　欻火大神邓伯温。唵。煞摄。律令大神雷公，霹雳电火摄。
　　凡欲破邪庙师巫，以绯素朱书，安置坛上，遣将祝事。毕，於地户埋之，毋令人见。秘之秘之。
　　紫庭玄隐
　　召将
　　存元帅驾龙，六丁六甲诸将森列，卓笔三下，然后行事。
　　炎神符
　　右符存大将丁松，朱衣，天丁冠，朱履，仗剑，乘火车，自南方来下。存吾身太阳炁自下丹田出混合布入符
　　补炁符
　　静定作此圈书吭噙二字
　　右符成，念天灵节荣咒，东炁入，再剔
　　格巳正辰机卯罡寅衡大指上卫大指中文。大指根。
　　再拾煞文入。
　　法海遗珠卷之十竟
　　#1神霄上道：神霄振传法。
　　法海遗珠卷之十一
　　雷机玄秘
　　飞罡交乾布斗诀
　　火师曰：玉清隐语，元始秘文，非下士可闻。昔玉清真王传於五岳丈人，乃传於世。雷霆电光，乃阴阳激搏之炁。有神人谢仙火，即七十二部风火之总领也。又有欻火大神邓伯温，发施号令之威，焚妖伐庙，致雨作晴，即雷部律令之元帅也。奉法之士审而行之，每岁仲春惊蛰节前后三日，雷乃发声。即冥心变神如法，以罡炁充实，清净脏腑，以助神威。次结五雷印，闭爪藏甲，叉腰正坐，厉声作色，威震天门，取电光炁，以应阳合九九之数。於地户摄雷火之炁，以应阴成六六之数。掣电飞雷，俱纳於元宫。伏藏於坎，行住坐卧，皆为之。凡遇雷电交作，皆可用而不可缓。得炁之盛，可白日召雷於空中，则自然响应。春夏即想风伯雨师，雷公电母，迅然从空而下。秋冬存雷电，从星斗中来。凡平时用，即遣人观天之位，有怪云恶风自何方而生。法师即想元炁，掣电呜雷向何方，自顶而发。不过一时，即便报应。行之三年，随作随应。凡想雷，结五雷印，自戌亥至申上发号。得法之后，勤修奉行，代天行威，救治民物，驱除邪妖，岂是细事。兆以神寓神，精神与天地通流。虽云天地相去八万四千里之远，而精神交驰，不出兆之一身也。所谓万化生乎身，宇宙在乎手。当审而思之，保而秘之，勿泄凡流。道不负人，人达大道，勤苦精切，自致轻举矣。
　　《万宗师传》曰：夫雷自八月收声，藏於坤土之下。自酉八月至亥，十月养于三阴。自子十一月至寅，正月成於三阳。三阴三阳，然后至卯二月而发声焉。盖为天地发生之始，物意萌运之初，必以伸其淹抑之情，而宣其湮郁之炁，使天地之间气脉，由此而震动，生意由此而流通，自非有大力量，不能有大发挥。半年凝聚，一日一发声焉，万物莫之能御，皆以土之余黑发泄。故发生之日，不以他辰，或戊己，或辰戌丑未，或土日立春之辰，与发生之辰，支干纳音之相克。虽间或不然，十而八九皆是矣。此先贤所以取象，为神雷之火者。盖以一阳来复，成就於戊己之下，有不可遏之势。则知造化半年之号令，必有半年藏养，而后成其功用，岂浅浅哉。
　　服电光咒
　　电光电光，出自坎方。喷火万里，上至天堂。吾奉帝救，收入心王。急急如电光摄。
　　玉帝亲机符诀
　　风为天，寅火为地，巳日月为输，申四山勑摄。亥山火烈，寅山火烈，卯绝绝辰灭灭巳摄。午出雷火，背指一弹。
　　玉清上帝 上清上帝 太清大帝 雷祖真皇大帝敕 角亢氏房心尾箕 斗牛女虚危室璧 奎娄胃勖毕赀参 井柳星张鬼翼轸 金木水火土五星真君 日宫太阳 月宫太阴 东井箕使雷公 二十四炁雷公十二时令雷公 三十六天龙雷部众 天雷速起 水雷速起 龙雷速起 神雷速起 社令雷速起 天地昏黑日月无光 五方雷神速降玄坛场 闭目九转一笔直上过山字
　　咒曰
　　一转乾坤震动，二转速起狂风，三转阴雷混合，四转太乙离宫，五转五雷速起，六转霹雳奔冲，七转玉符告下，八转万神速从，九转雷电风雨，飞砂走石，速出地户，来降坛席，听令奉行，不得违令准。
　　雷祖真皇大帝劫降呜雷律令。
　　咒毕，抬诀就掷笔，指震巽速应，指离三时应，指坎兑坤不应，指乾艮半应。
　　玉帝亲机咒
　　金阙命令，颁降玄真。亲机垣赫，天地皆惊。玉符真字，点画分明。一咒斗黑，再咒日冥。七咒电掣，霹雳震声。金符才至，不得久停。万魔皆折，化作微尘。急急如玉帝敕摄。四十九遍
　　雷霆要妙
　　阴阳大煞最通灵，祷雨祈晴顷刻生。玉帝亲机留秘诀，谪仙方始得留传。
　　不将文字飞金阙，举目长呼闪电倾。披发步呈寻煞炁，剑尖然火爇真文。
　　须臾只见长空黑，仿髴之时起火云。霹雳一声天地震，阎浮处处避天声。
　　雷霆玉经绿水内功#1
　　绿水青波湛湛清，
　　先步豁落斗，至天英星，结伽坐星，两手握固，掐亥文，以口吸上肾炁，入心府交会，却叩华池三十六咽，存神水清明。
　　千斤斧刃背头轻。
　　以两手按坐，存千筋脉络皆通，神水自复脊骨度，白虎河车直至泥丸宫顶门。
　　傍河柳树风吹倒，
　　存见天树倒天池上，下至十二楼，入三关。柳，星名。天池，额也。
　　抱着姮娥也不惊。
　　以两手相叉，於脐下兜定，有神水灌溉五脏不泄，有姹女居中制神水。
　　白时白如天上雪，
　　以两手结五雷印，口中吐风云，出巽户震宫，会合天雷风，自坎至兑过巽出也。
　　红时红似猩猩血。
　　以两手雷局，舌为雷斧，胆为霹雳，心为效火，领五炁，兴雷雨，出天门，彻巽户，为风云，际会造化，两手雷局，从胁至头，起手挑诀。
　　轻时轻如空裹尘，
　　诸神既出，两手络中指中，集脾神守舍。
　　重时重如千斤铁。
　　再两手五雷诀，收所出诸神入，各变雷霆正真之炁覆身，是谓冲悦身已重千斤也。
　　织女四哥，
　　二十八宿，土蝠是也。领八方八卦雷神，在吾身八节手足即是也。
　　句娄吉利。
　　八卦之姓名，以二雷火相合，下坐雷神拥从。
　　急急如雷霆欻火律令。
　　即持令牌上坛，化效火印信符命合同。右咒五遍，取巽方真雷炁五口入茶内，存神光紫炁注入，换午诀，移丁向面南，念：
　　持运迦持。家车大火输，南方丙丁摄。真火疾降。
　　右咒三遍，吸南方火炁三口，吹入茶内，变神，破地罡，默召雷神，咒事意，献茶，焚合同符命并牒文合明天帝符、大煞雷符，用阳光阴光印、合同印，乃风云雷雨电总印也。再步破地罡，不念破地罡咒，但内作用雷神三步罡诀。默念起雷咒：
</div>
    <div class="pagination">
<a href="法海遗珠_page15.html">上一页</a><span>...</span><a href="法海遗珠_page11.html">11</a><a href="法海遗珠_page12.html">12</a><a href="法海遗珠_page13.html">13</a><a href="法海遗珠_page14.html">14</a><a href="法海遗珠_page15.html">15</a><span class="current-page">16</span><a href="法海遗珠_page17.html">17</a><a href="法海遗珠_page18.html">18</a><a href="法海遗珠_page19.html">19</a><a href="法海遗珠_page20.html">20</a><a href="法海遗珠_page21.html">21</a><span>...</span><a href="法海遗珠_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
