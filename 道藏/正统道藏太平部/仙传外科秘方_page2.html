<!DOCTYPE html>
<html>
<head>
    <meta charset="UTF-8">
    <title>仙传外科秘方 - 第 2 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仙传外科秘方 - 第 2 页/共 16 页</h1>
    <div class="content">　　仙传外科秘方卷之三
　　浚仪原场子赵宜真集
　　敷贴热药品第四
　　回阳玉龙膏性热
　　草乌三两，炒　南星一两，煨　军姜二两，煨　白芷一两，不见火　赤芍药一两，炒　肉桂半两，不见火
　　一此方治阴发背，冷流注，鼓椎风，久损痛，冷痹风湿，诸脚气冷肿无红赤者，冷痛不肿者，足顽麻，妇人冷血风，诸阴证之第一药也。用法详具于於后，用热酒调涂。
　　夫杂病虽见於皮肤手足之间，而因必本於五脏六腑。盖脏腑之血脉，经络一身，昼夜运行，周而复始。一脏受病，必见於本脏脉息所经之处，即阴阳分手足之所属也。其为病，有冷有热，热者易治，冷者难疗。夫玲必由脏腑元阳虚弱，然后风邪得以乘间而入，血气不匀，遂自经络而客於皮肤之间，脉息不能周流，遂涩於所滞，愈冷则愈积而不散，复加庸医用冻剂，而内外交攻，则其为病鲜有不危者矣。学者当观其外之为证，而察其内之所属，表裹相应，万无失一。此药有军姜、肉桂，足以为热血生血。然既生既热而不能散，又反为害，故有草乌、南星，足以破恶气，驱风毒，活死肌，除骨痛，消结块，唤阳气。又有赤芍、白芷，足以散滞血，住痛苦，生肌肉，加以酒行药性，散气血，虽十分冷证，未有不愈，端如发寒灰之焰，回枯木之春。大抵病冷则肌肉阴烂，不知痛痒。其有痛者，又多附骨之痛，不除则寒根透髓，非寻常之药所能及。惟此药大能逐去阴毒，迎回阳气，住骨中痛，且止肌肉皮肤之病，从可知矣。但当斟酌用之，不可大过，则为全美，治法加减，疏举如左。
　　一发背发於阴，又为冷药所误，又或发於阳而误於药冷，阳变为阴，满背黑烂，四围好肉上用洪宝丹把住，中间以此药敷之，一夜阳气回，黑者皆红。察其红活，即住此药，却以冲和收功。如不效，欲作脓，又以南星、草乌加於冲和用之。如阳已回，黑已红，惟中间一点黑烂，不能红者，盖血已死，可以朴消、明矾。又云白丁香、硼砂、乳香，用唾调匀，於黑红交处作一圈，上用冲和盖之，至明早起药，自然去黑肉如割，却以药洗之，掞以生肉，合口收功。
　　一流注冷证多附骨，肉硬不消，骨寒而痛，筋缩不伸。若轻用刀针，并无脓血。若止有乳汁清流，或有瘀血，宜用此药敷之。若稍缓止，以军姜、白芷、肉桂、草乌等分，热酒调敷。骨寒除而痛止，则气温和而筋自伸，肉硬自消矣。然治流注不可无木腊，以其性能破积滞之气，消坚硬之肿最妙，又不可多，多则能解药性，盖此证主於温药故也。
　　一鼓椎风起於中湿，或伤寒余毒，又或起於流注之坏证，或起於风湿虚痹。此证有三：一是两膝相搕，行步振掉，膝□经骨微肿；二是膝□经骨交接处大如椎，腿股肉消，皮缩裹骨；三是上腿肿大，下股冷消。盖足膝属肝，肝经有风寒湿气，则血脉不流而作此，遂为膝寒所涩，凝流不动，下股之血脉有去而无返，是以愈瘦愈冷而饬愈缩。上腿之血脉有积而无散，是以愈肿愈热而肉愈瘦。其原若起於流注，则肉痴者为烂，烂则冷毒腐骨，腐骨一出，神仙无术。未破则肌肉尚未死，急以此药热酒调敷膝□骨上腿处，以住骨痛，回阳气。又以冲和涂下腿冷处，引其血气，使流动而下，通贯血脉。又以此方敷经骨交处，以接所引之血脉，以散所积之阴气。内则用追风丸倍加乳香以伸筋，如法服之，无不愈者。如人欲出，方可用五积散加姜、桂、芷、归，又加大川乌、牛膝、槟榔、木瓜，或茶或酒调。
　　一男子妇人，久患冷痹血风，手足顽麻，或不能举动，可用绵子夹袋此药在中心，却以长长缠在痛处，用绢袋击定，此药能除骨痛。附在肉上，觉皮肤如蚁缘，即其功也。如痹可加丁皮、吴茱萸、没药、大川乌等分，然后全在追风丸表裹交攻，去病如神。
　　一风脚痛不可忍，内用追风丸，外用此方，加生面，姜汁调，热敷。欲得立止，可依法加乳香、没药，化开酒调为妙。
　　一久损入骨者，盖因坠压跌扑，伤折不曾通血，以至死血在所患之处，久则如鸡肺之附肋，轻者苔藓之晕石，年少之时，血气温和，尤且不觉，年老血衰，遇风寒雨湿，其病即发。宜以此方热酒调敷，内则用搜损寻痛元，表裹交攻为妙。虽然血气虚弱之人，病在胸肋腰背之间者，谓之脱垢不除，变为血结劳，不论老少，远年近岁，大而遍身，小而一拳半肘，医之则一。此等乃根蒂之病，此非一剂可愈，磨以岁月方可安，未成劳者易已，成劳者难。
　　一法只用南星、草乌，加少肉桂，能去黑烂溃脓，谓之小玉龙。
　　一治石痈，用此方热酒调敷，外却用洪宝箍住四围，待成脓后破。
　　一妇人乳痈，多因小儿断乳之后，不能回化；又有妇人乳多，孩儿饮少，积滞凝结；又有经候不调，逆行失道；又有邪气内郁，而后结成痈肿。初发之时，切不宜用凉药冰之。盖乳者，血化所成，不能漏泄，遂结实肿核。其性清寒，若为冷药一冰，凝结不散，积久而外血不能化乳者，方作热痛，蒸逼乳核而成脓，其苦异常，必烂尽而后已，故病乳痈者，既愈则失其乳矣。盖乳性最寒，而又滞以凉剂，则阴烂宜也。然凉药亦未尝不用，用於既破之后则佳。如初发之时，宜於此方中用南星，姜汁、酒两停调匀，热敷即可内消。欲急则又佐以草乌，此药味性烈，能破恶块，逐寒热，遇冷即消，遇热即溃，如已成痈肿，则又从冲和，依常法用之，或加此草乌、南星二味。亦可破后观其原，原於冷用冲和收功，原於热用洪宝生肌，且须用乳没住痛，以减其苦。至於吃药，只用瓜篓散，随人虚实，参以通顺散、十宣相间服之。多口者为乳发，乳房坚硬者为乳石，正在乳觜处肿者为吹乳，在乳兜囊下为乳漏，以肉悬垂而血易满故也，故为难治。一囊一口为乳痈，五十岁老人无治法。外有老人乳节，又为可治，盖在垂囊肉上为痈，若近脑则为节矣。
　　一宿痰失道，痈肿无脓者，可用此药点头，病必旁出，再作为佳。不然则元阳虚耗，此为败证。如元阳虚耗败证者，急用全体玉龙敷之，拔出成脓，服药则通顺散加桔梗、半夏、当归、肉桂等药。若病红活热骤，则当归冲和为佳，切不可误投冻剂。此方但能拔毒作脓，病回即止，不可过。若能参用蹈脉神剂尤妙，出《外科精要》。
　　一肚痈一证，十有九死，盖胃属阴，外寒裹热。凡气血朝聚，趋热避寒，故多为内痈，不能外现，间有微影欲出，则又为冷药所触，及服凉剂，虽有神仙，莫施其巧，医者可不慎乎。凡有此证，初觉腹痛，且以手按之，痛苦走闪移动，则为气块。若根不动，外面微有红肿，则为内痈。急以此方拔出一毒气，作成外痈，然后收功冲和，内则用通顺散加忍冬藤，治法如前。若痈自能外现者，不必用此方，只用冲和为妙，不可轻用针刀。如犯铁器，口不能合，只用玉龙贴痈头上，四边以冲和围之，依法自破。若脓流不快，依法用洪宝三分，姜汁七分，茶调敷之，脓皆出尽。内用十宣平补生肌，外则依然收功冲和。此证阴多阳少，损人最害，将安之际，倍服内补以生气血，庶几易愈，否则消而复胀，口不合。既安之后，尤宜多服内补加附子，否则气弱难平。证冷者，未破之先尤宜先服附子方好，既破之后切不可用急涩敛口之药，恐食毒不散。服药力到，自然合口。至於内痈已成，不能拔出，只用冲和外贴，使在外温和成脓，自脏腑而出，不至内烂。死生所系，全在服药之功，治法见前。最忌毒食，食毒即发，反覆难疗。又有孕妇病此者，又与此异，内用紫苏饮安胎，勿轻与他药。若临月则儿与脓俱下，若尚远则脓自大腑中下，若初萌只服药可消，若痈在外面，其证必热，惟可用冲和收功，亦须审轻重用之，恐有误也。
　　仙传外矜秘方卷之三竟
　　仙传外科秘方卷之四
　　浚仪原阳子赵宜真集
　　敷贴凉药品#1第五
　　洪宝丹又名金丹、寸金、四黄散、一黄散、破血丹、黄药。
　　天花粉三两　姜黄一两　白芷一两　赤芍药二两
　　右为末，茶酒汤使，随证热涂诸般热证痈肿、金疮之证。
　　此一药一凉而已，能化血为水，又能使血瘀积；又能凉肌生肉，又能去死肌烂肉；及能破血退肿，又能滞气为浮；能止痛，又能为痛；能闭脓，又能出脓，一反一覆。此方药性无他，遇凉效少，遇热效多，故非十分阳证不可轻用，恐或凝寒，治疗费力。若夫金疮出血，非此不可，乃第一药，余外但可为前二药之佐使尔，当审之审之。大抵此三药，可合力同功者，可独将专权者，可分司列职者，可合围交攻者，可借援求救者，可勇力相持者，可正兵先锋、奇兵取胜者，可奇兵先锋、正兵取胜者，神圣工巧，端与兵法无异。然兵随印转、将逐令行，故立功取胜存乎其人，苟非明理通变之士，何足言哉。用法如后。
　　一若病势大热，可用热茶调敷。如证稍温，则用酒调。若用以撮脓，可用三分姜汁、七分茶调，何也？此药最凉，能使血退，姜汁性热，能引血潮。故血退则被引，血潮被逐，进退相持，而后成脓作破，逼脓尽流也。
　　一凡疮口破处肉硬不消者，疮口被风所袭也。此方中加独活以去风，用热酒调。如又不俏，则风毒已深，肌肉给实，又加紫荆皮，有必消之理矣。
　　一此方莫善去金疮及诸热证赤肿，断诸血根，不使掀赤。若痈疽不可轻用，恐贴处不散，□毒入内，在骨则成骨痈，在喉项则毒气聚喉，在胸背则阴烂脏腑，在腹肚则为内痈，杀人不救，可不慎欤。只以冲和、玉龙，依法详证用之为妙。
　　一年少血壮之人，衰老血败之士，如有溅血无药可止，血尽人亡。若在手足，可用茶调敷手足上下尺余远。若在胸背腰腹，则全体敷之，把住血路方能止，却用断血药五倍末，方见后，或神效军中方，换口，方得安愈。
　　一治金疮重者，筋断脉绝，血尽人亡，如要断血，须用绳及绢袋缚住人手臂，却以此方从手臂上用茶调敷住血路，然后却用断血药掞口。却不可使内补及四物等药，却又能令人发呕吐，甚则口眼蜗邪，少焉发烦发热，成破伤风，只可下对金饮加川芍、白芷，姜枣煎自安，却徐徐补血。如或有破伤风证，又须用破伤风药，即葛根汤之类方见后。疮口用军中方加九肋鳖甲酥炙碾。
　　一凡金疮在头面上者，血不止，急用此方茶调团围敷颈上截血，疮口边亦用此敷，军中方掞口，重十日，轻者三日效。
　　一凡金疮着水，肉番花者，可用薤汁调此方，敷疮口两旁，以火微炙之。或用早稻秆烟熏之，疮口水出即愈。如无水出，即是风袭，可用南星茶调敷之即愈，然后以军中方掞口妙。
　　一治妇人产后，或经绝血行逆上，心不能主，或吐血、鼻衄、舌衄，可以此方，用井花水调敷颈上，生艾汁调亦妙，其血立止，然后服药以绝原。如舌衄，必有血泡，破之复胀，可用线於舌根颈缚住勿除，於颈项上截血，内用黄苓、荆芥凉心之药以收其原。舌上用蜜调结口之药以治之，泡破除线，血不胀矣。服凉心药，四物汤加荆芥、薄荷、朱砂。
　　一此方用药调涂热毒，恐随乾随痛，赤肿不退，当用鸡子清调敷，诸热毒难乾妙。汤火疮同。
　　一打破伤损在胸膈上者，药通血不下，可用绿豆水调此药末吞之，即吐出而安。又有从高坠下，用通血药不下，数日病人几死，此必天时寒冻服大黄等药冰之，血凝片不行，可用热酒调军姜末饮之，片时血通，人得更生。盖借热性以活死血，则前药方能行矣。
　　合用诸方第六
　　黄矾丸，即护膜散。
　　明矾一两重，生用，为末　黄蜡
　　右以蜡溶开出火，俟及九分冷，倾入矾末在内，和为丸，如梧桐子大。每服十丸，加至二十丸，或米汤下。未破者即溃，已破者即合，大能护膜救心，防毒内攻。
　　柞木饮子，治发背痈疽，已成未成并宜服之。此乃救贫良方。
　　乾柞木叶四两　乾荷叶心蒂　萱草根　甘草节　地榆各一两重
　　右为散，每服半两，水二碗，煎至一碗，分作二服。早晚各进一服，再合滓煎。有脓者自乾，成脓者自消。忌一切毒食。
　　三石散，治患疮消渴，小便数，宜服此药。
　　人参一钱　白木一钱　当归一钱　白芍药一钱　枯梗一钱　知母一钱　山栀子一钱　狭苓二钱　连翘二钱　天花粉二钱　乾葛二钱　肉桂半钱　藿香半钱　木香半钱　甘草六钱　朴消一两六钱　寒水石八钱　石膏八钱　滑石一两　大黄一两
　　右作末散，每服五钱，水一盏，姜三片，煎至一半，用布绢绞汁，入蜜少许服。渐加一两重，一日三服，常使小便疏通。如有自利，不用朴消、大黄。《外科精要》八味丸亦治此证。
　　瓜篓散，治痈疽。
　　瓜篓新旧皆可，和椒炒碎　川椒二十粒　甘草三五寸，锉　乳香五粒，如皂角子大
　　右用无灰酒三碗，煮一碗，去滓温服，其毒立散。未成即破，已成者脓自出，皆不用手。
　　海上方，治内痈有脓，败血腥秽殊甚，遂至脐腹冷痛，此乃败脓所致，用此方推下脓。
　　白芷一两　白芍药半两　白矾枯，半两　单叶红蜀葵根二两
　　右为末，蜡矾溶为丸，梧桐子大，空心食前米饮下三十丸。挨脓出尽，十宣散补之。
　　一方，猜膏煎鲫鱼，治肠痈。
　　一方，鳖甲烧存性服。
　　真君妙贴散
　　通明硫黄三两　养麦粉二两
　　右作末，以井花水调和，稀稠得所，捏作饼子，晒乾或焙乾收之。如有恶疮，再用研碎，以井花水调敷之。如痛即不痛，如不痛即痛而愈。
　　追风丸，治男子妇人冷痹血气，手足顽麻，流注经络，成鼓椎风，并皆治之。
　　沉香五钱　牛膝三两，酒浸炒　当归三两，焙　薏苡仁二两　白芷二两　川芎二两　羌活五钱　防风五钱，炒　川乌一只，泡　赤芍五钱，炒　天麻五钱，炒　草乌五钱，炒黄　肉桂五钱　乾姜一两，炒　丁皮五钱　乳香五钱　没药五钱　木香五钱　木瓜三两，炒
　　右为末，蜜丸，每服三十丸，酒下。如脚气，用酒糊为丸，温酒下。为末则用酒调服，忌热食。
　　搜损寻痛丸，能接骨，遍身疼痛，久损至骨。如金刃伤，则在后用之。
　　乳香二钱　没药二钱　当归一两　军姜五#2炒　肉桂三钱　川芎一两　薏苡仁炒，一两，如筋绝、脉绝，多加此一味　丁皮五钱　独活炒，五钱　茴香炒，二钱　草乌五钱，炒黄色　骨碎补炒，二两　赤芍炒，五钱　白芷炒，五钱　石枯藤炒，五钱，一云二两
　　右作末，蜜为丸，用生姜细嚼，温酒吞下。如为末，用姜酒调服亦可，浸酒吃亦可。如折伤，则须用药，遍身顽麻，方可用药。接骨加草乌一匕，多热酒调服，量人老弱虚实加减用之。如其人麻不解，可用大乌豆浓煎汁解之。如无豆，淡煎浓豉亦可。如吐，加姜汁。
　　复煎散，治痈疽发背。
　　黄柏一钱　黄苓一钱　黄连一钱　知母一钱　生地黄一钱，酒洗　防风半钱　山栀子半钱　羌活半钱　黄蔑半钱　麦门冬半钱　甘草半钱，炙　独活半钱　人参半钱　当归尾二钱　陈皮　防风稍　甘草梢生　苏木　当归身　五味子　猪苓　稿本　连翘　桔梗#3
　　右□咀，每服四钱，水二盏，煎至七分，去滓。随证上下，食前后服。
　　神锋散又名替针膏。
　　饼药　针水　白丁香七粒　硇砂一字
　　右用针水调匀敷贴。
　　乌金散，去恶肉，溃滞脓。
　　巴豆半钱　寒食面二两
　　右用水和面，作饼子，包巴豆烧黑色，量疮口大小乾掞。
　　索血散，凡刀刃伤，有潮热、面肿、气喘，乃破伤风者，此药治之。
　　乾葛虚弱老人出血多者，去此加川芎代　防风三钱　赤芍药三钱　细辛三钱　羌活三钱　桔梗三钱，炒　甘草三钱　肉桂三钱　白芷三钱
　　右为散，姜懃煎服。
　　葛根汤，治刀刃伤后，发寒热，男女流注，初发潮热，红肿赤痛者，以此发散。
　　升麻一两　葛根二两　甘草二钱　半夏五钱　苏叶五钱　白芷五钱　丁皮五钱　川芎五钱　香附子五钱　陈皮五钱
　　右为散，每服二钱重，姜葱煎，空心服。
　　散血散，被刀刃伤，血出过多，用此补之。
　　人参五钱　当归五钱　白芷五钱　白狭苓五钱　黄芪五钱　砂仁二钱　陈皮二钱　丁香二钱　棋壳三钱，炒　牛膝三钱，酒浸　川芎一两　苍木一钱，炒　茴香一钱，炒　甘草一钱　肉桂一钱，去血多，多用此一味
　　右□咀，每服三钱，姜枣煎，不拘时。凡疮口及杖疮要生肉，须服此药，十宣散亦可。
　　通血散，如肉伤无血出者，及打扑遍身赤肿，大小便不通，以此通之。
　　大黄三钱，面裹煨　当归二钱，焙
　　右用苏木、枳壳煎汤，调温服。如用酒，加童便，有潮热不用酒。如不通，用炒枳壳煎汤引发。
　　鸡呜散，亦通血。
　　大黄末生用　杳仁去皮尖，炒
　　右为末，调服。
　　伯颜丞相军中方，治刀箭兵刃所伤，无不愈者。
　　乳香　没药　羌活　紫苏　细辛　乌药一云草乌　麝香半字　蛇含石煅　厚桂　白芷不见火　降香　当归　苏木　檀香　龙骨　南星　硫黄　寄生尾　花蕊石童便淬十数次
　　右等分为未，乾掞伤处，止血止痛，去风生肌。疮口四围用洪宝丹敷贴，神妙。
　　熏洗方，治一切痈疽发背诸疮，打破伤损，骨断未破，或未断而肿痛者，并皆治之。
　　桑白皮杀伤此为主　白芷一两半　赤芍二两　乌药肿骨痛此为主　左缠藤　荆芥　橘叶　藿香臭烂加此　桕叶根亦可
　　右到散，随证加减，每药一两重，用水二碗煎。如洗金疮加荆芥、桑白皮，臭加藿香、毒疮加乌桕根皮，温温用瓶斟洗。如伤投遍身重者，可於小房内无风之处，用火先烧红大砖数片，先用热药汤熏洗。如气息温，又用红砖逐旋淬起药气令热，得少汗出为妙。
　　麝香轻粉散又名桃红#4散生肉合口，去痛住风。一切痈疮伤折口不合，用药洗后，以此方乾掞。
　　乳香 没药 五倍子焙，为主 白芷#5不见火，去风生肌 赤芍药散血止痛 轻粉 国丹水飞 赤石脂煅性急 麝香 血竭止血生肉槟榔止血 宣郎 当归酒洗焙 海嫖蛸
　　右研为细末，换口。
　　神异四七膏，治一切疰疮、恶疮、毒疮久不愈者。
　　乳香　没药　防风　羌活　白芷　赤芍　当归　宣连　肉桂　皂角　五倍子　巴豆去壳　木鳖子　国丹　萆麻子　无名异　槟榔　水粉 轻粉　枫香　荜茇一用乌药　松香　黄蜡各等分　桃柳槐枝　蜡膏　清油
　　右除乳、没、麝、轻粉、丹另研外，先用清油煎诸药令焦，方下枫香、松香、黄蜡、蜡膏，又熬令溶，用绢滤去前药，却下国丹、水粉再熬令紫色，然后下乳、没、麝、轻末，用桃柳槐枝不停手搅匀，滴水不散为度，将瓦器收贮，出火毒方用。
　　又方，治止血生肉合口，通变用法。
</div>
    <div class="pagination">
<a href="仙传外科秘方.html">上一页</a><a href="仙传外科秘方.html">1</a><span class="current-page">2</span><a href="仙传外科秘方_page3.html">3</a><a href="仙传外科秘方_page4.html">4</a><a href="仙传外科秘方_page5.html">5</a><a href="仙传外科秘方_page6.html">6</a><a href="仙传外科秘方_page7.html">7</a><span>...</span><a href="仙传外科秘方_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
