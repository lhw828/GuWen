<!DOCTYPE html>
<html>
<head>
    <meta charset="UTF-8">
    <title>法海遗珠 - 第 44 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 44 页/共 63 页</h1>
    <div class="content">　　取炁神方
　　甲乙辰，丙丁卯，戊己子，庚辛申，壬癸午。
　　右前秘符二道，每遇行持，先将二道入文牒人焚之，又书二道，临时焚催文书二道大神符在坛下，令号召辛君符，入水盂中，喷噀，加天罡炁入水中。
　　心法内秘
　　凡行玉音召雷，当用前功法，运用徧身怒炁如火热，从顶门出二将，合巽方二将二，方书符咒，须一炁急念，如雷霆之音，拍令喝咄，行持水盂中。当先请水火二炁入水中，先火入，次水入，运用火炁，化为水炁，水火混合。次用天罡炁入水中，激发吸水，喷噀雷神所居之方，拍令号召，叱咄行事书符。当按日依方，取炁布符中。
　　右法先於自身两目火光迸出，变为欻火，次变为辛天君於空中，却存自身变为张使者，传玉帝敕旨发令。次右手书一虚字；左手书一张字，存自身怒如火热，以两手掩耳，内外相合，水激火发。先用碧纸二小幅，书虚张二字，各搏成丸，先塞左耳。存黑炁自右耳出为雨，以两手掐雷局，握固。目视怒炁，以手一拍，发其号令，用皂旗一面，内书北斗，念辛志，用金钱七贴，大甲马一疋，马上书后符，及烧，并念咒。兆眼口皆开，朱笔点之。师云：念头动则云雨易合，须当节欲，神炁完全，方可行也。不必起奏，心念稍定，天炁则清，云不能合也。
　　玄都枢雷内功
　　每夜子时，披衣静坐，屏去思念，叩齿，暝目，凝神，内存五藏成金楼玉室，叩齿聚津，满口□下丹田，急提谷道。如此三三九作，至第九作，紧缩谷道，不可放下，觉炁涌地，直上遍身，上至泥丸。存兆为丹元君，乘紫云现帝，奏事得旨。毕，求报应乘云部众将，下沧溟取水，再提谷道，自夹脊而上入昆仑，微放谷道。如见报应毕，然后具奏行事。
　　雨应
　　顶如虫行，至额顶动痒，变窍如痒，云雨至。身上痒汗蒸热，雷雨至。头额森然清凉有汗，望雨至。
　　雷应
　　心惊耳呜霹雳声，顶上隐隐有声雷声，炁急喘雷声。
　　晴应
　　身心清凉，晴明热燥晴，顶上动晴。
　　风应
　　头顶额轻清凉风。
　　雷门左右伐魔使苟毕二元帅法
　　五雷口诀
　　认得先天太极根，便从太极立乾坤。
　　龙呼丹火从空降，虎吸黄河直上奔。
　　耳混雷风开巽户，眼飞闪电破雷门。
　　一声霹雳无寻处，月照寒潭自吐吞。
　　变神咒
　　唵。北方那咤神。唵。咤咭咈。急速藏吾身，立变天真摄。存为上真急急如律令聻。存想金光
　　敕火精将疾。离存天关
　　敕水精将疾。坎存地轴
　　右存前二将合于坛前，次念召咒曰：
　　唵。赤帝尼盘咤火精那速降摄。谨召雷霆左直使者大黑天神苟元帅，乘火云，驾火龙，速归坛左。
　　存本帅乘赤金光炁，自天门而降。
　　唵。乌烟精吉□水精那速降摄。谨召雷霆右直使者黑露大神毕元帅，乘黑云，驾黑龙，速归坛右。
　　存本帅乘白银光炁，自地户而涌。
　　内功
　　大定寂然，注射先天穴，存金光化为明月，自两肾中间，直透顶上，化身为上真。次存脐下清水中，有天关地轴交媾，龟北面，蛇南面，口吐青白二炁，自脐间出，与外二炁交媾。兆吸来咽下先天穴，分入两肾，左青右白之炁，与中间黄炁合媾，至脐间黄庭凝聚。次运心火下降，炼此聚炁威光可畏，成紫金丹。运夹脊，上透过重楼，将至顶，以鼻引清炁，从鼻根直提上冲，存二神乘红黑二炁，分左右出，与天门地户降出二将合，而乘金光中立，忽合为内丹，送入元穴，大定。如书符时，但闪目七作，念金光咒一次，存神为上真，闪目提出二将，存外将降合而行。
　　神运符
　　唵唵□□吽咥乾□□摄丑未斗存银色合吹入 太阴化生辰文水位之精戌真精变化丑交媾丙壬未闻吾呼召中火急降临子存金光合中宫入 唵茹宾秀铎罗火摄掐未丑斗存赤色合呵入 天敕金德郁苟灵掐戌辰斗存精入 唵茹□獬摄目存摄入 敕召石精南毕帝掐辰戌斗存将入 唵□遂后摄目存摄入 存白色字自中天而降入 念唵□□啰□咤利婆诃运成一块紫金，光如日轮大，照耀三界，鬼神潜伏也，再加唵吽吽，众神稽首，邪魔归正，敢有不伏，化作微尘，急急如
　　玉皇上帝律令敕
　　摄亡合唵弗怜罡神摄降神念唵弗灵其几神摄常用念唵袅娜浙制摄
　　蒙附水
　　握固，大定，丁立，舌搅待水满口，三咽至脐间，双局送下，冲动平日所纳火丹，以雷局运旋，觉如雷声直起，闪目作雷电火光，在水中布入。先存水为黑海，次待雷电入海中，与海底白光闪射，隐然见毕帅乘黑虬在内翻涌，但见金波荡漾，电火交飞不住，照耀人目分明，其水涌沸万丈，吸来，先自脑后连局打去，就以口中水，分作二次噀去，存黑雾自下涌起，急以口中余水，自前合去，化金光从上罩下，存将入体行事，不见童子。
　　蒙附咒诀
　　火丹内运冲发雷车
　　唵坎咤坤那震盘巽曲中大乾黑兑敕艮摄。高文出
　　蒙附符
　　虚中空中水中地上罩童子。
　　大定存中丹田如前运转念三七次取外炁咽下合化聻□□三字金玄赤色冲上十二重楼红左黑右空中如后用水罩之黄额门出中玄帝左苟右毕乘各色炁立如降则存将入体 吉精虚摩尼天中白炁吞摄抢子午斗取入中官合化 祆神□音田赤役苟□掐合丑未斗南赤炁入左肾化 □景月华精毕帝掐子午斗取北黑炁入右肾合化 以本身前造化提起从目中出青白金炁而下仍以水洒加太阴咒金光咒七字咒入虚书旛上以双手斗诀番压加煞炁布旛役毕帅守亡附旛如入体加蒙魂水存亡体 唵□石真南毕帝倒书涂之坠下掐亥戌兑子丑卯寅斗覆手坠下存定
　　腾降咒
　　金星金星，速现真水。水精火精，速现真灵。人魂附鬼，鬼魂附人。水火既济，火急降灵。灵魂灵魂，即便通灵。收魂摄魄，不得久停。手提魂袋，巡游乾坤。生魂入袋，鬼魂附身。如若有违，考打阳魂。二将疾速，火急通灵。急急如律令。
　　拷咒
　　雷电雷霸，霹霹形，勑神劫煞。唵。吽吽娑诃。急急如律令。
　　缚咒
　　黑丑陀申□巳盘寅咤未哪子摄。午
　　催辖咒
　　唵。神叉鬼叉大降疾。喝将吏疾速缚下
　　右咒毕，祟蒙魂入炁风咒，存童魂被罩住，空洞中有诸将监缚。
　　役将咒
　　黑龙骑，驱魂精。存将持铁索入黑虎骑，驱魂神。存将持铁甲入铁龙铁虎铁骑，速缚魂神疾。存诸将吏缚祟入体
　　醒魂咒用水解
　　天灵节荣，愿保长生。太玄之一，守其真形。五藏神君，各保安宁。急急如玉皇上帝律令。
　　帝壮符
　　贪巨禄文廉武破斗 念太阴化生咒存帝接北方降存肾炁自尾间出黑炁 天蓬天猷黑煞玄武元帅摄存大黑苟獬黑露毕狻摄 急降天神急附亡魂急捉鬼魂急摄精邪 五方五帝敕 将咒掐贪巨禄文廉武破斗 将咒掐□□□□□□□斗 念金光咒作雷声运用入 一转收城隍二转监当境三转收家亲四转收鬼王五转收五道六转收司命七转收捉患人身中一切邪鬼妖魔外祟等押赴魁罡之下受死不得动作
　　敕咒
　　上清三景，总炁上元。八景冥合，炁入玄元。中有二将，辅佐重玄。黑风霹雳，黑雾昏腾。为祸下鬼，驱出患身。急急奉北帝律令敕。
　　响报符
　　唵□智洞葛瞿摄掐巳文 啼苏屠獬摄 唵□茹狻摄 唵瞿吽呢□摄 念金光咒作用取天门金光字入 唵□□吽咥乾□□摄坎文北炁唵茹宾秀铎罗火摄高文取南炁 开天门闭地户留人门塞鬼路穿鬼心破鬼肚 唵嘘□乾萼摄唵共利喡车摄煞文北炁
　　右符朱书，用黄纸七寸，书成后加焰焱炓三字，迭书足下，仍念唵焰灼□□□摄，至夜静时，用金钱甲马烧於灶中，求报应也。
　　敕咒
　　翼轸二星，水火化身，移山倒岳，过海飞魂。黑云叆叇，雷电奔腾，急捉妖魅，不得久停，太上有敕，火急奉行。急急如北帝律令敕。
　　右咒毕，书符成了，却於足下停笔一圈，呵心炁一口入，出笔，存一条火索周围患家，随笔一剔，存索掷起声，如霹雳，光如掣电，迸火无边，响彻三界矣。
　　咒枣治万病诀
　　凡行治病法，先以好药枣一枚不破者，左手掐斗诀，如甲子日以枣尖朝斗口，如乙丑日以枣蒂朝斗口，反手按背心，右手剑诀按心前了，侧头向左，次念秘咒曰：
　　唵。吽吽碧碧澄澄摄。一炁七徧
　　右咒毕，存天罡真炁三道，取剑锋火炁入枣中，以剑诀指定，再念密咒曰：
　　汝乃树之精，吾乃天之灵，借汝树之精，助吾天之灵。急急如律令。一炁七徧
　　右咒毕，然后除剑诀，却以□□□□□□□斗，自午至子，运成雷局，打
　　入枣中，存如红码碯色也。仍念默咒曰：
　　急急奉上帝敕。
　　法海遗珠卷之三十四竟
　　#1《紫微玉音召雷大法》：宋元西河派所传。《道法会元》卷二四一至二四三所收《雷霆三五火车灵官王元帅秘法》、《豁落灵官秘法》、《南极火雷灵官王元帅秘法》，皆为萨守坚传授，系同一法统，可资参证。
　　法海遗珠卷之三十五
　　太岁武卷雷法#1
　　将班
　　正将地司太岁殷，名郊。
　　赤体，青面，青身，焦黄发竖起，顶上一骷楼一个，项带骷髅八个，豹皮护臀，两眼出两手，右金锺，左印，中两手，左黄旛，右豹尾，下两手，左戟，右火剑，印堂中金光一条射人。赤脚，足下及徧身俱是飞火。
　　副帅亚大将侯彪。
　　大黑道五鬼大神张金。
　　黑道灭门大祸将余文。
　　吟神三煞大将耿通。
　　奏书主簿薛深。
　　博士大将昊友。
　　力士杀鬼大将赵玉。
　　十恶大败将何仲。
　　曲尺大耗吞鬼大将封孟。
　　腾魂摄魄大将罗士文。
　　赞神伏神大将谢飞廉。
　　红钞照道红奁大神覃造。
　　青牛金狗大将卢德。
　　青龙大神马文。
　　白虎大神陈友。
　　朱雀大神冯逵。
　　玄武大神汤恺。
</div>
    <div class="pagination">
<a href="法海遗珠_page43.html">上一页</a><span>...</span><a href="法海遗珠_page39.html">39</a><a href="法海遗珠_page40.html">40</a><a href="法海遗珠_page41.html">41</a><a href="法海遗珠_page42.html">42</a><a href="法海遗珠_page43.html">43</a><span class="current-page">44</span><a href="法海遗珠_page45.html">45</a><a href="法海遗珠_page46.html">46</a><a href="法海遗珠_page47.html">47</a><a href="法海遗珠_page48.html">48</a><a href="法海遗珠_page49.html">49</a><span>...</span><a href="法海遗珠_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
