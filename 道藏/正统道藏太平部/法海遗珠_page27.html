<!DOCTYPE html>
<html>
<head>
    <meta charset="UTF-8">
    <title>法海遗珠 - 第 27 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 27 页/共 63 页</h1>
    <div class="content">　　其印诀向身弹出，即叩齿三通。以双手握固，闭目，念咒曰：
　　气合神，神合气。交受神，神受交。玉泉液，舌搅华池三匝，咽液三口。艮火爻。离宫格，明受包。急急如律令。
　　想肺中白炁如云，徒鼻而出，旋绕身外。次想心炁下降，肾炁上腾，流入脾宫交媾，结成圣胎。闭炁，徒十二楼而上泥九官，出神，金光罩定齿九通。次念咒曰：
　　神辞绛宫，魂离玉府。雷公捧符，布摄雷雨。飞神一出，直接帝所。急急如律令。
　　其神出，存升天衢而行，自有灵官元帅前引，五雷使者风伯雨师导从左右，如到金楼玉室七宝宫内，见金童玉女相从，引进真官通引至玉帝前，三拜。次起焚心章，再伏地奏事。想引进真官传旨，依准行事。次起三拜致谢，再入天枢省院，就师前三礼，启事请兵见师指拨兵将同回。即寻金桥，下玉室重楼而入通。次念咒曰：
　　神归五体，百骸俱畅。神人侍我，精魂还乡。五体既备，万神齐唱。道本和合，自然灵光。飞光一吸。存顶上金光炁三吸咽下禹步回罡。急急如律令。
　　右罡步入破军，却回身入向斗口，再步五雷役使万灵罡。
　　右虚书雷字在地下，次两手雷局，从肾腧拂起，过耳门，默运三匝。次念咒曰：
　　天雷隐隐，想顶上雷呜龙虎交横。想肝肺二炁交集日月罗列，想左右日月光明转动照我身形。承差将吏，火急奉行。急急如律令。
　　右咒毕，噀水一口，想成云雾，下令一声，有如空谷雷响，天兵雷神直至地所捉祟，法师发罩行持。毕，定坐片时，叩齿三通。次念咒曰：
　　天昌地罡，与我相当。神归本室，一如故乡。各还玉阙，受道无方。上帝有敕，守卫丹房。急急如律令。
　　　右令侍者煎枣汤，吞下灵字符，再叩齿三通，下坛，两手斗印垂腰，次念起斗咒曰：
　　天罡地纪，万神拱卫。真炁归心，罡随步起。急急如律令。
　　想斗光从头转归口吞下！乃默奏法也。
　　默告符
　　黄纸朱书。
　　敕咒
　　馘退阴魔，阳神上升。魂追魄缚，洞达幽冥。上天入地。威真化神。急急如律令。
　　灵宝章奏秘法
　　凡未拜章，七日之前，斋戒三日，入靖，不交人事。每日作用心章符、太平符、伏章符，向旺方以净水吞之。服时含符於口中，舌拄上腭，仰面看东方，以鼻引青炁在口，存青炁。次仰看天上，以鼻引红炁入口。次俯看地下，以鼻吸地中黄炁入口。存三色炁混合，并在口中，团成一丸，灿烂光芒如日。存符在光中，以水吞下，每日服符之。次持念通章咒曰：
　　心中神，丹元君。长三寸，广七分，着朱衣，系绛裙。乘威德，显至灵。通造化，达至真。住心中，莫离身。外有急事，疾来告人。今有心章，伏请报应。急急如律令。
　　心章符
　　此符乃章中之秘，以黄纸朱书方寸，烧了用井华水，依法修之，行持吞服，使得身心清净，速见上帝。鬼神见之，即回避也。
　　开心太平符
　　伏章符
　　已上三符，并用玉清诀书，取金光炁入。
　　敕咒
　　餐食神符，通招真灵。百神走使，调彻中情。六甲肃卫，渊渊清清。五行元炁，窈窈冥冥。混沌未始，百物逃形。闻色已知，天地神经。号曰开心，服之太平。达知自然，飞升紫庭。急急如上帝律令。
　　开天符
　　天洞天真速降威灵 上通天关开进无穷 三部使者玉女灵童 阴阳决吏持火当胸 减除魔鬼浩炁消融
　　开天符檄
　　太上开天符命。
　　今仰符中使者正一功曹，流金火铃大将，赍捧章奏，速令达御所，过罡风等处，不得妄有遏截。如违即仰
　　摄赴
　　天狱。一如诰阁命施行。
　　空符 黄中策炁，馘灭邪踪。罡风九丑，浩炁群凶。开天符命，九天径冲。傥遏章奏，束送罗酆。流金火铃，照彻黄中。龙虎骑吏，执奏云宫。普天同庆，万劫无终。一如告命，风火驿传。
　　太岁　年　月　日　时告下。
　　具　位　臣姓某承　诰奉行。
　　祖师三天扶教正一静应显佑真君。
　　法海遗珠卷之十九竟
　　法海遗珠卷之二十
　　召紫姑仙法
　　凡行持，先造小筲箕一只，以筋一枚，插於首，用净灰二升许，贮以净器。立供牌一座，题曰蓬莱紫姑仙众。扫靖室，置三物於其内，晨夕熏事，务在馘洁。有祷则以灰铺案面，取箕临之，主召者行持焚符。毕，令善淑者一人立宾次，主召者立主次，各虚手托箕，夹案而立。令筋剌灰，仙至则箕动，或书至字，或书降字，或书所降仙名号，随心酌献，祷以事意。或求解经籍奥义，或求文章，或问机密，或求尽格，或推命课，或合婚姻，或卜庐墓风水，皆能感通。先代英贤，如香山谪仙东坡于湖之辈，间亦有降者，非言可禅，书满则录之。仍旧扫平，接续书去。若初请未至，切不可怨亵，但请之以屡，则精神感动，无不降矣。若能积以岁月，自可以绳悬箕，不用手托，或去筯，用笔书之於纸，顾所事何如耳。仙降宜速叩之，稍缓则去矣。念勑水咒曰：
　　天一生水，地六成之。一六既合，五行乃基。吾令噀荡，秽逐尘飞。急急如律令。
　　咒毕，噀水净室。次灶香，东望叩齿，默祷曰：某稽首顿首再拜，上启九天玄女元君，以今遵奉真科，书篆灵符，召请蓬莱仙众，欲望遥降正真生炁，灌注某身心，及所用笔墨纸素之间。令某书写符篆，速遂通灵。某下情无任虔祷之至，馑言。次默念勑纸咒曰：
　　楮玉之英，先天地生。龙章凤篆，资之以陈。符飞迅速，遍历壶天。急急如律令。
　　次默念勑墨咒曰：
　　神墨灵灵，通幽达明。松君效职，兰友凝馨。仙真降格，速驾云軿。急急如律令。
　　次默念勑笔咒曰：
　　神笔扬扬，万古传芳。吾今书篆，飞召十方。云舆驭，速降灵场。急急如律令。
　　右各咒毕，法师凝神，存想，取炁吹笔，然后书符。
　　降仙符黄纸墨书
　　祝符咒
　　太乙灵阳，紫炁煌煌。精严院宇，粉饰充堂。紫姑紫姑，洞府真儒。云鬓霞帔，冰肌玉肤。知人吉凶，能赋诗书。曹姑已出，紫姑登途。愿排軿驭，暂降云衢。急急如律令。
　　右咒毕，置符箕上，焚香，叩齿，述意祝曰：
　　奉请三界仙府符吏，为某赍此九天玄女符命，径诣三岛十洲，洞天福地，诸仙宫府。仰启紫姑元真玉肌素女，三江太湖，映雪玉真，玉轴道老，仙女云妹，仙女桂英，庆奴雪奴，首奴真卿，天上地下，水府阳间，古往今来，一切仙众。以今召请，普望来临。伏为某事祈求，伏愿驾鹤乘鸾，飞云走雾，暂离洞府，来降尘寰。愿彰箕下之灵，式副由中之捆，某下情不胜祝望之至。
　　次将符命，就灯烛上焚之。仍吹灰令飞，望束叩齿，吸炁一口，吹於箕上，托箕临案，若箕动则仙至矣。未动且托住箕，再叩齿，念咒曰：
　　天上人间，云水迢迢，敢请仙童，队仗迎邀。霓旌羽盖，俯降云霄。毋令凝滞，心黯魂销。急急如律令。
　　右咒毕，想仙降随意酌献。次念秘咒曰：
　　云收雾卷，仙真倏到。愿附神箕，推诚乐告。急急如律令。
　　咒毕，随事请求，或写一去字，则是仙欲去矣。宜旋下神箕，再焚香启谢云：
　　诸天诸地，洞府仙众，适来召屈仙真，已蒙赐降尘寰，扰扰难以久留，敬热宝香，攀送軿驭。后有所祈，还当奉请。
　　事毕，再叩齿，念咒曰：
　　无路不通，去路难寻。四海之内，谁同此音。急急如律令。
　　玄天急奏灵文
　　凡行事，先解秽，变神，存四灵卫身。次剔阴阳斗，左手煞文，右手剑诀，取金光炁，密念召将咒曰：
　　玄天之精，曰直威灵。元帅有令，疾速降灵。立降坛前，听令奉行。急急如玄天上帝律令。天地之灵，化汝之精。乾元亨利，日月五星。四直使者，疾速降临。急至坛下，报应通灵。急急如玄天上帝律令。玄天有令，勑召陈安、刘吉、孙德、张丙四直使者，火急降灵。急急如律令。
　　右咒三遍，毕，存四方青红白黑炁聚香上，如彩云一团，有金色光芒闪烁。兆吸入肾官，历肝上心达肺，用吹呬嘘呵出香炉上，存金光迸开，见四直使者随各方服色，乘金光在坛前，再焚香，述意。毕，兆捧章在手，密诵中篇一遍，运金光吹章上，存金光八角垂芒罩布。又密念咒三遍，存诸司帅将拥护其章，仍就香上度过，兆再云：
　　开天门，舌拄上腭，掐亥文。闭地户。舌拄玉地，外掐巳文。留人门，瞬双目，掐申文。塞鬼路。闭炁，丁立，寅文。
　　毕，再念咒曰：
　　玄天诰命，四直咸遵。代天行化，普济群生。人民疾苦，事有激情。短章急奏，速达至真。急急如律令。
　　咒毕，焚香请将吏。次读关文，然后化财。仍以章文用符包之，投在炉中焚化。次念遣章咒曰：
　　五色之烟，冲章上天。五色之炁，冲章达帝。下宫故炁，不得妄干。急急如律令。
　　右咒毕，师存五色之云涌起，兆平坐，存心中红光一团，左手剔□□□□□□斗一座，即存红光上出，随诀弹直接天门，万里极远。存四将居前捧章，兆神部领众将，随红光而去。良久，见一长桥，上有光芒烜赫。良久，升上十二重楼，再历绛桥，而上直至中天玉阙，有紫云垂荫，将吏侍阙外。兆与四直入阙内，望左边横转入佑圣府，门阙威严，万神环卫。存四直使者付章奏与典奏真官，至殿下九拜，起居自左街登殿，於案前奏事，长跪，存真官呈章，玄帝允奏。就拜自右街，降至殿下，九拜，谢恩出府门外，有四直前引，官将后随，出玉阙外，循故道而回，恍惚至坛前，收红光，入心，叩齿，咽津三过。再祝云：
　　向来关召四直功曹，仰荷引进，今则朝谒已竟，伏请各还所治。后有关召，一如故事
　　捷诀
　　澄心静念，存元神在绛官。次召四直，自脑府降。祝事毕，烧奏章，存四直捧章，前引元神，乘红光升至脑府殿上，金光中玄帝坐，侍卫森列。兆跪进口奏事，因四直呈章，圣意允奏，拜谢回归绛官。默念心咒曰：
　　唵。□哆都□都□□都□呵哪□啡哪□□咤娑诃。
　　右咒毕，静定，待报。看得何景像，随机推之。非急切事务，不可举此。
　　每日朝礼
　　每日清旦，或静夜，正坐，叩齿二十四通，咽液二十四过，念玄帝全号三遍，存两肾中间一点光明，冲自夹脊上脑后，至泥九官，存金光闪烁，口念金阙化身天尊三七声。须臾光散，遍映十方，见玄帝端坐玉山上京，即泥丸也兆身如山分明。次存四直自心出左目，自肝出右目，自肺肾出两耳根，立云中朝拱，兆自身如真人状，自黄庭端简出前朝礼，长跪启事。毕，存金光四合如故。兆还绛官，俯视两肾中间光明，大定，是为事毕。若捉祟存玄帝披发跣足，圣容忿怒，神兵罗列，左右森严。若平常存圣容喜悦。若解厄存圣容慈悲。
　　召四直咒
　　灵虚五炁，一炁分形。太初溟涬，爰及杳冥。周环六合，普植神灵。千变万化，一炁而分。万神俱集，统领吏兵。收捕逆鬼，擒捉妖精。四直使者，水火真形。闻吾呼召，速疾降临。与枷与拷，与捉与擒。吾在坛前，立待报应。急急如律令。
　　四直馘魔符
　　天地合德日月合明 玄天上帝 敕召万神 年直大将月直大将日直大将 时直大将天关大将地轴大将 六甲大将奔云急至 六丁大将火急前来 天煞地煞年煞月煞日煞时煞三元煞鬼大将 蓬头大将急捉鬼黄头大将急缚鬼牢头大将急斩鬼
　　勑咒
　　玄天上帝，壬癸灵神。化身金阙，统领神兵。威容赫奕，列宿分精。轰雷掣电，馘斩妖精。巨蛇威猛，神龟震惊。六丁六甲，八煞将军。四直使者，黑煞威灵。摆撼天地，队仗纷纭。闻召立降，震布威声。九州社令，血食之神。敢有拒逆，粉碎身形。神符一下，十方肃清。急急如律令。
　　右符黄纸黑书，掐煞文，取北炁入，掐真武印，存身为玄帝，叱四将自北方领兵驾黑云入符。治祟则召将熏服，平常解厄，皆可行用。
　　四直信符
　　念玉皇光全号掐玉文取金光炁布入 勑召四直功曹陈安文子刘吉午文孙德卯文张丙酉文念 奉玉皇上帝勑 玄帝全号述意涂之玄天上帝令
　　右符存天门金光中，降金勑字入。次存金色满目。其符先黑书皇字，次下四直姓名，掐四诀，以玄帝号涂之。次用朱书勑字，又书玄天令三字盖，用玉皇号涂其符，包章用之。
　　瓦符
　　右符黄纸朱书，以玉皇全号书敕字，再用玄帝全号书本身，下入号涂之。自天门降秘字入符，从亥上出笔。如焚符，则取患家屋栋上瓦一片洗净，於瓦上牯符。阳日瓦仰，阴日瓦覆。符上排钱马，钱马上安章，章上撒五色散花盖之。烧时存烟化为五色云，缠绕章上，四直使者赍捧而升。
　　天文符章
　　某年某月某日某时，就某处遣发，为某事，谨取某月某日某时，如何报应，伏候师旨。
　　臣某告行
　　书符咒
　　神云焕层虚，梵罗屯碧霄。元始九龙驾，皇人按青朝。灵光集万真，珠景开阳寥。出示灵宝篇，福德由是招。洞玄隐高岩，玉音泛云璈。无量匪得思，道海生波涛。法义同涓流，滋植成嘉苗。用以赈穷饥，教兴卫中朝。帝尊寿亿年，太平灭兵刀。稽首望玉宸，灵华散金毫。急急如律令。
　　右符黄纸，方圆五寸，一半朱书符，一半墨书事意。如书符章，先念金阙化身天尊，次存太上老君居兆项上，然后念咒书章符，存纸笔墨俱是金光梵炁。如捉祟伐庙，黑纸墨书。消灾治病，黄纸朱书。祈晴，青纸朱书。祈雨，红纸墨书。祈雪，青纸粉书。
　　短章式
</div>
    <div class="pagination">
<a href="法海遗珠_page26.html">上一页</a><span>...</span><a href="法海遗珠_page22.html">22</a><a href="法海遗珠_page23.html">23</a><a href="法海遗珠_page24.html">24</a><a href="法海遗珠_page25.html">25</a><a href="法海遗珠_page26.html">26</a><span class="current-page">27</span><a href="法海遗珠_page28.html">28</a><a href="法海遗珠_page29.html">29</a><a href="法海遗珠_page30.html">30</a><a href="法海遗珠_page31.html">31</a><a href="法海遗珠_page32.html">32</a><span>...</span><a href="法海遗珠_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
