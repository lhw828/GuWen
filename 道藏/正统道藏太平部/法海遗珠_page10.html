<!DOCTYPE html>
<html>
<head>
    <meta charset="UTF-8">
    <title>法海遗珠 - 第 10 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 10 页/共 63 页</h1>
    <div class="content">　　机法论
　　凡祈祷香於坛之五方，火猛则发怒召役雷神使者。或怒炁，或笑声，或烹炼。至於沃东井，翻四溟，击鼓召雷，走马起龙，爆竹发符，翻香破令，立坛近水，借炁团云，煮海牒龙，骈风驭雨者，皆使神随於机转也。师曰：夫击鼓召雷，爆竹发符之类者，皆鼓其勇也。立坛近水，借炁团云之类，皆假其势也。
　　相有说
　　使者不可无太乙，太乙不可无使者。彼为使者，子即太乙。彼为余所使，余为彼主者，是余与使者不可相无也。余之左为雷，右为霆，开为召，闭为收，使者未尝相离也。由其不可相离，故相有焉。
　　摄风云雷雨诀
　　以目光虚书字於左手心，两手合摩极令热，想一团金光在兆手心，削於面前，去虚书空中。想号金色在光中，双手八卦，归子文作局，仍作怒，念八字：落现耶利咤波吽速。两手相摩不住局，摄五事至坛，念十六字摩之。
　　起风诀
　　存巽上黑云中有鬼，面青巾绿袍，大将一员，执虎皮风袋，跨苍龙。次想祖炁入肝中三匝，化为□□二字，金色。嘘呬出於巽户，与大将合青红二炁。存号中以双目注定，念唵叱咤啼当最摄。不住。口念嘘呬二炁合，存红青晨二号，想兆双袖为风袋，以袖招摇而引不绝。亦念十六字咒，并喝云：霞牙商冯夷速兴。咒毕，仍云：风雷大将速降。
　　团云掩日
　　师曰：外事俱了，用舌拄上腭，先书炓字，吞下心宫，存心斗踢翻肾水。次用心火书日号在华池，仍书月号，如日光明。存肾水如潮涌，水满华池，浸了日号，以赤龙搅水盈溢，浸了月号。吸前作用水盂中水，收口中之作用，噀之立昏。此造化口口相授，不形纸笔。恐久失讹，今序於此。或缸中瓮中俱可，然后赶起风云五事。
　　起云斡运
　　师默坐，运巽方黑云叆叇，始开目，自然云起。仍运两肾极黑，化为大海，风浪衮起，用肺炁一呬，两肾波浪发生，至下大海底，转见三脚能，口吐黑云，从脊背上接天门而出涌黑，却用团摩法。
　　掩日诀
　　师念玉皇诰，用神光书 号，合风云之造化。玉皇诰毕，又以自己造化，舌拄上腭，书此号呵入水盂中。念后咒，吸天罡炁，喷日月，立暗。仍用煞炁，念掩三光咒：
　　太微童子敕。掣利娑诃。
　　唵。罗喉计都土宿摄。
　　唵。聻聻吽吽。黑暗天昏摄。
　　念此咒不计遍数，用目光虚书前号，掩蔽日月，加之噀法，待日光微昏，可用团云法。如不然则阴炁不能近阳也。
　　团云诀
　　火霄火
　　水鑀水
　　先将水盂於火上烘极热，用黑笔书一日君号，念
　　唵。嚩□啰喗拏利娑诃。郁贞离
　　咒毕，取日光炁在内，存日朗。次书月君讳於日号上。念：
　　唵。嚩□啰□啰娑婆萨诃。结亨坎
　　咒毕，取月光炁入化为月。次加前二号，谓之甲乙号，盖之。又加大团云符於上，念团云咒涂之。然后摩掌。
　　摩掌诀
　　师用剑诀，以右手书毕字在左手心，运肾水炁吹之。次以左手书角字於右手心，取心火炁呵之。却用双手相摩。如火之热，削入水盂中，吸水噀日，叱咤行事。如未报应，再用握风雷咒。
　　摩掌咒
　　聻聻吽吽，黑暗大神。天旋地转，日月失昏。罗喉土宿，煞炁飞腾。天地昏暗，东西不分。三界混沌，霭炁立升。霹雳震地，风火疾行。唵。呜轮咤乌突咤黑暗咤。漫天黑暗咤，急急如律令。
　　握风雷咒
　　风伯来，雨师来，急急如火令摄。一炁七遍
　　雷罡
　　右歪自艮步起，震巽巳午申酉戌亥住，自乾过巽，存目射电光，口吐黑云，叱喝风雷。
　　大团云符
　　寅申巳亥金井万丈 奉勑开天奉令破地统领雷兵风雷立至疾
　　水火交并急急如上帝。 上帝勑运金光祖炁人 东方雷神速起南方雷神
　　速起西方雷神速起北方雷神速起中央雷神速起
　　念后咒涂
　　勑咒
　　上帝赐法勑，命我役雷电。笔开云炁生，笔合云炁合。五岳撼动，翻倒四凕。龙升沧海，万里阴云。云不得散，风不得停。云满八极，四天浓云。郁结浓雨，化作甘霖。急急捷捷摄。
　　散云诀
　　以目光射元官，仿髴红金光中有□字，如大橘大。微挺脊梁。用□提起，自夹脊运上顶门，於天目金光化出，冲开黑云。
　　斩虹诀
　　左手玉诀，右手剑诀，运造化，结□字，自夹脊而至天目，出冲虹上。默念：
　　天吽真神，希真塞英。利聂末烈，户怒咏音。奏争炎啖，障猛飞伦。神威震伐，敕斩妖蜕。神威三界，火急奉行。急急如律令。
　　咒毕，取罡炁吹剑诀上，於未上剔，喝天将斩断妖虹，以先天无合罡炁吹之。
　　又法
　　凡螮蝀隔雨，法师备五色线，长一尺五寸，左雷局，步杀伐罡，想虹蜕吸於五色线上，用童子牵线，师召将，步雷火罡，仗剑挥断。如不应，可用草一根，两手捉定两头，以口咬断，应之无差。
　　四凕黑水符
　　日月星光雷居电堂 真王有勑诛锄汝殃 天帝号令立召行藏呼云吐雾雷雨四阡 飞沙走石鼓舞雷霆
　　蒸雨流通四海四溟 四瞑承命浩荡无边急急如律令
　　右用鸡子清，磨墨书，沈水墨中，先遣吹，以波斯伽磨墨，诵雷经八十一遍，浓洗墨水八池咒曰：
　　天黑地黑黄河黑，亥子丑万里山川黑墨黑。寅卯辰风云雷雨电疾滋，巳午未乌龙皂缁墨黑漆。申酉云雷风雨遍长空，大黑天神急急。戌申
　　咒毕，想肾黑，金炁吹出，频用立应。
　　遏南风掩日星太乙黑符
　　太乙连环书符咒
　　连环主学道，兼备阿叉行五雷。速猛叱尼律益随，六丁六甲速降临。吾奉昊天玉皇上帝敕令。敕召雷部神刘圣光，掩日兴云，疾疾。
　　右用新砖一片切，莫令人见，埋於坤上，即日无光，遏住南风。
　　遏南风咒
　　魁令列岳，风息艮角。敢有不伏，当遣天豁。谨召刘字，为吾掩日光，遏南风，疾速兴云。疾。
　　右用剑诀，焚合炁符於水盂中，望太阳噀水，一咒一噀，七遍噀之。
　　五雷合炁符
　　五雷雷公，四圣风伯，三光星斗，二龙动格。一真元皇，刘圣光刘孛。急急速速速至。阳晶阴灵，六甲六丁。水火二炁，连结胎形。阳晶火光，真炁速灵。入吾掌握，不得稽停。急急如律令。
　　掩日光咒
　　锁天门，闭地户，留人门，塞鬼路。日无光，月自黑，雷电至，布风伯，鬼神愁，形自灭。崆峒令，六丁摄。召丁至，急急急。
　　雷晶符
　　符毕，展目光，蹙局入符，急书真王讳。桓字入符腹盖，吹祖炁入，与神合，存符即使者，方於足下雷字中迭书九字：雰零。默念九天号，九运，坎上出笔，咽下津。再於雷字上书 ，入朒字，运心火下降，肾水上升，想海中黑炁包红炁，结为朒字，黑云拥起，吹出与号合。自兹云气郁蒸，雨势满天地。仍念九号，九运，坎上出笔，念波咤咒，如法遣。或未报应，召运书符，入将入号，一依前法。毕於符前手书 卦，入胸号。又於符足雷字中书 卦，入烜号，就於符下运笔，拖至手上，极力一扫火一路，笔顺下如风之疾，踢开一雨路，就提祖炁吹於内。此乃颠倒妙用。如前咒遣，如起雷书符，咬牙闭炁，默念：唵啮□□□。不计遍数。
　　炼神
　　每夜端坐，平息，凝神，叩齿，闭目，使神光自内注神台，二炁自然交姤，有□字於中，金色，觉心腹如火，金光罩定，如丹。於杳杳之中，见使　者，一意注定，寂无一念。如行持时，只心目一顾使者，提起发霆户出，同天门使者合一。如意用之，不可轻泄，秘之秘之。
　　祖炁入符
　　存心炁下降，肾水上升，二炁交合，以□字提起，自夹脊双关直上，衮出口来， 此字入符中。
　　催风云雷雨
　　如云未上，雨未至，存心火下肾水中，紫金色，从眉间出此矿字，闭炁，喷水向所方，仍存矿字在水中，更以八字催。
　　天河取水
　　存南斗第六星上□字边，有小星放金光，下斗口。存兆身白炁混沌，上接天河金光。但见白炁被金光炁冲开，见使者。然后运曹溪之水，自尾闾升上昆仑，逆上天河，一喷入符，即以笔两拂起。
　　秘字
　　□咦□□喝摄六咄□呢□呵五轰一。
　　能符
　　五炁灵龟 一吉二宜收摄无道旱魃逆鬼无道旱魃逆鬼 唵嚩□啰喗□□哩娑诃 唵□□啰□啰娑婆萨诃 唵吽哩娑喗哒诃 五方五雷使者速降五炁 霹雳金光速现形辰戍斗天皇伽耶霹雳摄戌辰斗唵吽吽众神稽首邪魔皈正敢有不顺化作微尘急急如律令
　　能有九尾按九州口吐黑炁聻字凡作用取太阴炁合肾炁入符可兴云致雨蔽日用红纸黑书或黑纸鸡血书
　　咒曰
　　北方壬癸精，南方大火铃。哮吼奔雷电，呼吸云雨生。转风凝水火，掌中霹雳生。撼折昆仑柱，河源翻四溟。阏伯摧山岳，百川雨如绳。氤氲凝水火，霶成方盈。不得违吾令，上奏於四灵。如逆吾令者，如同逆上清。天帝灭汝身，风刀斩汝形。急急如紫微大帝敕。
　　念咒，存五方五雷降五炁入符。次存九州社令雷神，助五雷神将，踏能去水潦方衮水，风云雷电雨一时大作。
　　右法先抬酉文，见西方太阴内有朒字，如十五夜月一般圆明。吸此金炁，并月华入肺经。次咽下肾府，与聻字混合，涌冲心火。又虚书莫□行三字於空中，鼻引口吸，咽下心经，激搏衮出，蔽日降雨，存想入能符中。焚能符时，亦如此作用。
　　又法
　　横天伯温敕 转运汉臣律 真雷元伯令 存符为三足能在离宫鼓浪翻海扬波召雷行雨
　　咒曰
　　雷怒天威，凿破天池。玄户大有，两曜六仪。云行雨施，雷掣风驰。唦咤吽咤，□咤哩咤。一到真位，不许违真。急急如律令。天徒艳芳，碧蟾紫乌。水上火下，混合沾濡。雷电随召，风雨从呼。夜叉击石，九土荣敷。阿香骑骥，起雷行雨。吃吽唦咤哩。急急如律令。
　　玉勑符
　　咒曰
　　上帝玉勑，告下雷霆诸神，火急听行，驱役雷电，大布风云，普施甘雨，扫除阴翳。大济群生。玉敕急速，立便奉行。急急如玉皇上帝玉敕律令。
　　右玉帝诀，朱书铁叶上，投水瓮中。又黄纸朱书，望空烧，召雷神，无不从也。此符乃上帝之勑，与令符同烧，则勑令行矣。
　　法海遗珠卷之七竟
　　#1九天雷晶使者梵炁隐书机法：神霄振传法。据《道法会元》卷八三至八七所载《先天雷晶隐书》言，该派由青华帝君李亚、火师汪守真、侍宸王文卿开祖，继为宗师者有白玉蟾、金志远、陈仲济、赵子寅、闵子文。
　　法海遗珠卷之八
　　九天雷晶使者梵炁隐书机法
　　起雷造化
　　立定五行相克结为号
　　头归于坎宫发自胆宫
</div>
    <div class="pagination">
<a href="法海遗珠_page9.html">上一页</a><span>...</span><a href="法海遗珠_page5.html">5</a><a href="法海遗珠_page6.html">6</a><a href="法海遗珠_page7.html">7</a><a href="法海遗珠_page8.html">8</a><a href="法海遗珠_page9.html">9</a><span class="current-page">10</span><a href="法海遗珠_page11.html">11</a><a href="法海遗珠_page12.html">12</a><a href="法海遗珠_page13.html">13</a><a href="法海遗珠_page14.html">14</a><a href="法海遗珠_page15.html">15</a><span>...</span><a href="法海遗珠_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
