<!DOCTYPE html>
<html>
<head>
    <meta charset="UTF-8">
    <title>云山集 - 第 14 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>云山集 - 第 14 页/共 21 页</h1>
    <div class="content">　　其四
　　天光宇泰自分明，射透闲浮破铁城。
　　遍界疏通无拥塞，山河大地坦然平。
　　其五
　　天机消息有无问，斡运乾坤万象闲。
　　拨动亘初关戾子，一时春色满人寰。
　　其六
　　天游蒿目莫能窥，舍故趁新刻刻移。
　　握掌开拳还过去，活机无不堕今时。
　　其七
　　天府无容无不容，一毫包尽太虚空。
　　打开封锁交君见，笑倒应眉祖老访。
　　其八
　　天倪本分具神通，一体洪纤用不同。
　　试向束风问无语，柳稍青浅小桃红。
　　其九
　　天钧无我亦无人，万有浮沉局局新。
　　残腊尽时回暖律，野花芳草一般春。
　　云山集卷之三竟
　　＃１此诗之后，疑缺《外》诗一首。
　　云山集卷之四_七言绝句
　　知常真人姬志真撰
　　钓空
　　芦苇潇潇几度秋，可怜人老未归休。
　　细鳞不食云霞饵，空向晴波侵月钩。
　　真乐
　　无乐无知有活机，不妨人侮太愚痴。
　　谁知无乐无知者，一点闲愁许上眉。
　　友山
　　杖华宜访知心友，茅屋须邻得意山。
　　益友好山相对面，不妨终日笑谈闲。
　　养性
　　夺得玄珠唯罔象，正宜恬智交相养。
　　年深放出大光明，照破乾坤无尽藏。
　　夜月
　　窗户风清月满怀，洒然飞步到蓬莱。
　　世人不得愁城破，殃及壶中够秀才。
　　驸荡
　　赭沫天倪势不拘，纵横寰海任驰驱。
　　太平无象人难遇，赤水空沉罔象珠。
　　玉簪
　　阆苑飞琼舞翠霞，遗簪堕地长成花。
　　联芳不断传青白，付与云山道士家。
　　有诗
　　万尘削落气神安，默转当空活眼环。
　　不意有诗来触拨，五云归路不相干。
　　盘山四咏
　　春
　　山色密传真造化，水声敷演道因缘。
　　良心用处纵横是，何必猖狂肉案前。
　　夏
　　亭下风清衣袂寒，山前行客汗垂颜。
　　仙凡不远云泥隔，名利催人不放闲。
　　秋
　　暑去山中浑不知，怪来黄菊竞芳菲。
　　西风一日传严令，错落半天红叶飞。
　　冬
　　霜雪摧残锦绣空，四围山色旧形容。
　　夜深特室燃香坐，一色风呜万壑松。
　　滞坐
　　句裹搜寻向上机，迷家稚子转忘归。
　　不知突破窗问纸，放出痴蝇自在飞。
　　迩身
　　海童戏水鸥先觉，痴痪持竿蝉不知。
　　深眇藏身无所住，季咸相见恰如痴。
　　动静赠许绍明二首
　　其一
　　动必随他静必痴，两忘中有活关机。
　　直交无舌人能语，始信名言果是非。
　　其二
　　中原狼虎怒垂涎，幸有桃源隐洞天。
　　流水落花依旧在，请君乘取断头船。
　　同前
　　掌仙高会话方壶，笑指蓬莱水渐枯。
　　莫更饭牛歌白石，好寻罔象□ 索玄珠。
　　钓归
　　枯愀死水无鱼钓，轻饵筱竿尽日闲。
　　不似会稽任老子，小舟和月夜探还。
　　同前
　　弱丧家园已不知，忘羊路上转增迷。
　　早回收拾云霞饵，一棹清风明月溪。
　　性月
　　浩浩灵风纵扫除，性天挥斥片云无。
　　乾坤一色如银界，放出光明不夜珠。
　　警世
　　倏忽光阴一掷梭，须臾衰老鬓双墦。
　　间家不测来追唤，手足樟惶奈若何。
　　心机
　　心机用尽干家门，白发垂垂眼又昏。
　　未后不知何处落，临行犹嘱付儿孙。
　　百岁
　　百岁光阴顷刻间，贪婪终日用机关。
　　一针一草皆前定，刚使身心不暂闲。
　　阎老
　　阎老无情孰不谙，目前光景且贪婪。
　　莫防一日来头上，没可支吾何太症。
　　林泉
　　草木丛林总是玄，泠泠寒玉漱流泉。
　　坐忘遗照人谁解，露滴松梢月正圆。
　　闲人
</div>
    <div class="pagination">
<a href="云山集_page13.html">上一页</a><span>...</span><a href="云山集_page9.html">9</a><a href="云山集_page10.html">10</a><a href="云山集_page11.html">11</a><a href="云山集_page12.html">12</a><a href="云山集_page13.html">13</a><span class="current-page">14</span><a href="云山集_page15.html">15</a><a href="云山集_page16.html">16</a><a href="云山集_page17.html">17</a><a href="云山集_page18.html">18</a><a href="云山集_page19.html">19</a><span>...</span><a href="云山集_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
