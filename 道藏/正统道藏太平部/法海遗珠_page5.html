<!DOCTYPE html>
<html>
<head>
    <meta charset="UTF-8">
    <title>法海遗珠 - 第 5 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 5 页/共 63 页</h1>
    <div class="content">　　雷水解　解秽治寒热咒水服
　　雷风恒　驱邪催生小儿夜啼用瓦书符安灶上
　　风雷益　治颠镇怪祈雨晴镇龙井用铁牌书
　　火雷噬嗑　祈晴摄祟附体治颠邪
　　符并用北斗名转了书盖雷字，后面写年月日时具法位盖之。治病驱邪，宜仔细行持，正直无失。凡治颠醒魂解秽，望空取炁一口，吹在符中，醋炭熏，妙。
　　勑符咒
　　唵哺□神乾咤魁魒摄。
　　咒毕，於雷字上念斗讳，七转涂震上，或雷上，加卦五转，斗咒敕五方炁入，书将名入事意盖之。治颠醒魂，取火炁呵入，烧熏用油醋，烟冲病人立醒。治妖怪，析雨，击龙井，并用铁牌镇之。凡书符，取火炁一口，闭炁，一炁成符，然后书斗讳及卦。
　　法海遗珠卷之三竟
　　#1《太乙火府秘法》：据此书与《太乙火府五雷大法》、《太乙火府奏告祈禳仪》等言，太乙火府雷法传自华山陈搏，继为宗师者有刘浩然、许志高、杨耕云、黄云庄、叶玉田、黄澄心、陈清溪等。《道法会元》卷一八八《太乙火府五雷大法》有南宋咸淳辛末年黄云庄所撰《法源事绩》，记述该振渊源、传承非常清晰，谓其法肇自中唐，以西蜀青城为祖庭，广播京师、江南，其徒甚众。
　　#2希夷陈真人：即华山陈搏。据《法源事绩》希夷陈搏居华山，『得其接于石室中，此书传于西蜀。』故该振奉其为祖师。
　　#3通玄刘真人：据《太乙火府五雷大法》载，刘系该派二代祖师。号浩然，字仲方，讳晋。为成都青城大面山丈人观观主，尝在观中收六天魔女，而显太乙秘法，曾奉南宗　高宗诏至京师治大内妖怪，阐教于青城，赐号通玄。年一百五十而仙化。
　　#4伏魔许真人：据《太乙火府五雷大法》载，许系该派三代祖师，字志高，讳翊。四川阆州人。自幼受清净，入青城山出家，师刘通玄习太乙雷法，刘令其将道南传，度弟子六百。『先生自得法后，游江南宁庙，朝诏入内伏魔，两住名山，后管辖天市玄坛。』道法甚高，有天书见赐为天枢相。
　　#5清隐杨真人：据《太乙火府五雷大法》载，杨系该派四代祖师，字耕常，讳燮。祖籍福建延平，其父任教授于蜀江口，遇许真人赐丹药，返老还童。后许真人至延平，带耕常云游修道，先后至西蜀、建康、茅山等处，秘传大法。《法源事绩》亦曰：许真人未升仙时，『得道法及雷篆家书、秘印、雷霆都司印、都天大雷火印、统天印、天宝家书印，尽数传与。』耕常道法精深，凡『戏役雷电，开现星斗，祈梼雨旸，卷舒云霓，皆在指呼。』后以大法传黄云庄、薛管辖等。
　　#6云庄黄真人：据《法源事绩》载，黄真人字一炫，福建南浦人。师事杨耕常学道，尽得其秘，奉法传教三十余年，后以法传李拱祥、祖逢吉、黄澄心、詹山立、陈清溪等。
　　法海遗珠卷之四
　　太乙火府秘法
　　起雷击庙符
　　望巽方虚书，用天目，或剑诀，见金光灿然，吸金光书符，口念：
　　唵。四明破骸，天猷灭类，神刀一下，万鬼自溃。急急如律令。
　　万鬼自溃。急急如律令。
　　右符伐神治瘟，无施不可。
　　玉帝青圭符
　　又名碎珠符，又名收木客山魑符，又名收祟符。
　　变火炁布中文
　　咒曰
　　玉清敕召，中雷部某帅，巳风伯威灵，子速至左右，午同斩邪精。煞吾奉大赤天帝令。
　　又捉勘咒
　　赤帝斩令，玉清注籍。玉文当日某帅，辰火急统令。奉上帝命，卯诛摄邪精。子丹炁烧空，午斩灭鬼形。丑电光照彻，命奏天庭。当日某帅，巳照敕扫除。辰急急如大赤天帝君律令敕。
　　右符青纸朱书，黄封皮。符前事意，后书火急照令速行，内书当日某帅行。此符牧山魈木客，岩庙狂祟。尾具法位姓名，告行诛伐，并牒社中焚。今用只粘编前一道。或社中焚一道，或灶中焚。不可轻用。用时一样二道，坛中遣发一道，一道付请符人。如前焚。平常黄纸朱书，急则青纸朱书，至急红纸朱书。
　　起雷伐恶符
　　大事用之入二将。
　　焚淫祠符
　　天冥地冥，火急神明。闻吾令者，火急速焚。有犯令者，敬灭将灵。火急施行，速速行疾。
　　右用雷局布炁入符
　　退土符
　　熏服皆可。
　　书符先掐卯文，当心凝神定，志存土神闻符，各归方位，或起去。
　　勑咒
　　太上尊命，收捉飞流之煞，东南二千石土神，西北三千土炁，中央星飞毒土公土母，一切年灾月厄日煞时炁，各安方位，患身康泰。急急如上帝律令。
　　右符内书神煞速。起安用雷令急速字盖。用桃板一尺二寸，书符在上，或挂竹上，或打入所犯方向地上，深三寸至六寸。
　　五雷开天禹步制雷神咒
　　又名太乙火府召咒
　　九炁青灵，威镇诸星。乾坤之内，奎朗大明。俱通达迩，焕赫流金。婆离流演，风雷鼓停。掷火威猛，辟荡炎云。斗魁玄备，雷电交横。三炁雷君，飞火炎铃。散云掷雨，救死复生。古婆电母，和羲阳青。威灵火府，荫覆清宁。横身万亿，吞日食星。室离九满，魒鲁乾停。雷公闪电，霹雳金晶，七炁雷神。金精提幽，威光威摄。集骑尘收，八宏雷火。飞煞玄周，飒风掷火。三界周流，庚辛有将。斩域无休，五炁水精。从帝龙轩，兰黎那由。鼓领三官，飞光普应。提武罗先，仙服帝赐。挂体冲天，多延还颜。辉朗九天，二仪会合。飞火炎延，化身万亿。咸受帝言，冲天雷电。帝成单晟，忠义拱宸。蒙罗平亿，姚天马苌。阳焰云雨，敷演木郎。日初天傅，传奴扶王。八天猛将，吾召汝名。上帝有勑，赐汝威灵。有功之日，同登玉清。吾不负汝，立誓分明。汝若负道，魂死不生。殃及九祖，师堕幽冥。常行正直，日月同明。身为列仙，辅佐雷霆。急急如玉皇上帝元降律令敕。
　　剑尖符
　　祈告治病四角四行，就本命星书事意，依法作用。
　　坤刘乾陈 巽伏魔艮披云
　　剑尖符背式
　　信字一号至八号，周而复始。如要见斗，改火急轰雷摄，作轰雷现斗摄。随事改用。四角用统天印印之。此符中间裁开，一半粘家书前，一半贴奏斗状具位前。如事轻则全粘在家书前。随意行之，看事轻重。
　　四真人花押#1
　　凡符背书四花押字盖就，合同上加书，召用统天印印之，姓某上名记印　之。符背以二十字密咒，分写两边。其家书勘合符，可破心剪开作二片，贴于字之前，后具姓名。状处内边与前相对，贴於奏状前。符下差将如何疾速前去，不得停违时刻。
　　合同雷令
　　贴家书后年月日，召合同雷令奉行。
　　右用直日神将，子日丘，丑日王照位，次亥日谢直日编中。小事只用直日一位，亦得进拜家书。秘旨中有。
　　唵嘧啰三字，念。秘之秘之。
　　信符纸照师衔位长，牯家书正面封皮边，用统天印符后缝。
　　右家书上先信符，次破罡风符，谨封处及家书皮背上。用雷霆都司印印之，姓某上用天宝家书印印之，三宝檄不可轻用。
　　信符
　　破罡风符
　　风火速传咒
　　符吏捧表，辰上闻帝阍。子罡风猛吏，巳有违敕书。巳照律施行，急急如律令。
　　信符阔一寸二分，长四寸，四角用四师心印。符上批云：符请直符谢佑，雷神纪茂卿，火急赍捧家书，上诣雷府祖师几前进呈，不许稽延。仍请师旨，回坛报应。火急奉行，符内再加上家书云传达家书摄，治病云除邪治病摄。祈雨云三天风火烈，令下鬼神灭，奉请五雷神，火急轰雷降雨摄。告斗云火急轰雷现斗摄。随事改用又用五字盖，□降缝瓮悉。毕，取天门金光炁，布书。午出，又加合同符。
　　发奏大开天符
　　出神咒
　　唫唫皆是我，□□彻彻也。是吾如意耶，唱耶昌精唫。□咤奉请，镇灵洞天。万象森罗，齐摇法鼓。卫魂王主，八万四千。身神等众，侍吾在右。吾今识神定志，呼召身中五体真官，诸雷吏兵。与吾飞神，遥往天阙，奏陈事目，即达帝御。令我所作所指，一如所愿。急急如律令。
　　九钥玄珠咒
　　九钥玄珠，监仙飞度。紫霄太上，元辰华盖。紫庭北极，玉房藏形。化精太极之基，九真王成之赐。愿得飞仙，得行雷霆。反步天罡，魂魄俱生。乘龙化关，得道之名。左佩玉铛，右策金铃。虎带虎裙，啸摄天丁。乘步三境，飞升上清。急急如太微玉帝敕摄。
　　右二咒勑前符，念三遍。
　　剑尖符
　　咒曰
　　上清有令，中统摄众神。卯闻吾法令，王岳渎摧云。子呼召速降，玉闻召速临。急急如太上符命奉行敕。
　　右符先书四围并内画，却加剑斗，加□□□□□□□於七星内，就於本命星上，书所告某事，即令所禳者，却所告者成。祝曰：臣谨奏为某人如何，恭望圣慈，赐颁敕命，宣告玄曹，咸与依应施行。於某日某时告析之际，乞明示报应，伏候敕旨。存斗座自眉心而出，有火光炁，布於符上四个大字，要东西南北四方火炁，随方吸入火字内。此符剪作两边，家书上粘一边，笺奏上粘一边。恐事急，将本命一半於家书上，先烧一半。降斗时烧。至紧不告，斗将符全粘於家书内，口授 内书斗母勘
　　合符。
　　天宝檄#2
　　全幅青纸朱书，祈雨祈晴，治祟祈告。
　　天宝玉清大洞尊神
　　敕軿辙朝□。今檄起太乙火府某将，及本法靖官将。只今会同某将，仰照依檄内事理，如何施行。随意增减恭准元降符命，谨当告下。
　　右符到，奉
　　敕如前。谨檄。
　　太岁　年　月　日　时告下。
　　具位　臣姓某承　诰奉行。
　　祖师中天枢相伏魔真君许在天。
　　神宝檄#3
　　全符黄纸朱书。
　　灵宝玄集元华大神
　　敕辅轕輎。今檄起太乙火府某将，及本靖官将。只今会同某将，仲照依檄内事理，如何施行。随意增臧恭准元降符命，谨当告下。
　　右符到，奉敕如前。谨檄。
　　太岁　年　月　日　时告下。
　　具位　臣姓　某承　诰奉行。
　　祖师中天枢相伏魔真君许在天。
　　神宝檄。#4
　　全幅白纸朱书。
　　神宝开集洞元合明大神
　　敕□。今檄起
　　太乙火府某将，及本靖官将。只今仰照依檄内事理，如何施行。随事改换恭准元降符命，谨当告下。
　　右符到，奉敕如前。谨檄。
　　太岁　年　月　日　时告下。
　　具位　臣姓　某承　诰奉行。
　　祖师中天枢相伏魔真君许在天。
　　右三宝三檄，每月用一符。书篆时存金光自天降下符中，召将祝意宣遣，钱马焚之。
</div>
    <div class="pagination">
<a href="法海遗珠_page4.html">上一页</a><a href="法海遗珠.html">1</a><a href="法海遗珠_page2.html">2</a><a href="法海遗珠_page3.html">3</a><a href="法海遗珠_page4.html">4</a><span class="current-page">5</span><a href="法海遗珠_page6.html">6</a><a href="法海遗珠_page7.html">7</a><a href="法海遗珠_page8.html">8</a><a href="法海遗珠_page9.html">9</a><a href="法海遗珠_page10.html">10</a><span>...</span><a href="法海遗珠_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
