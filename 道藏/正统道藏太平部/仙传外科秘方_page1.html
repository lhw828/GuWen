<!DOCTYPE html>
<html>
<head>
    <meta charset="UTF-8">
    <title>仙传外科秘方 - 第 1 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仙传外科秘方 - 第 1 页/共 16 页</h1>
    <div class="content">仙传外科集验方
　　经名：仙传外科集验方。又名：仙传外料秘方。元· 杨清叟撰，明· 赵宜真集。十一卷。底本出处：《正统道藏》太平部。参校本：明刻本、北京图书馆藏清抄本（简称抄本）、弭刻本《秘传外秤方》。
　　目录
　　仙传外科集验方序
　　卷一
　　叙论痈疽发背品第一
　　服药通变品第二
　　卷二
　　用敷贴温药品第三
　　卷三
　　敷贴热药品第四
　　卷四
　　敷贴凉药品第五
　　合用诸方第六
　　卷五
　　治痈疽经验品
　　卷六
　　治诸疔疮经验品
　　卷七
　　神效治瘰痉品
　　经验治咽喉品
　　经验疯狗咬人方
　　卷八
　　诸痈疮方论
　　卷九
　　发背形证品
　　卷十
　　治诸杂证品
　　神医华陀云
　　救解诸毒伤寒杂病一切等证
　　卷十一
　　治诸杂证品　附录
　　仙传外科集验方
　　经名：仙传外科集验方。又名；．仙传外料秘方。元· 杨清叟撰，明· 赵宜真集。十一卷。底本出处：《正统道藏》太平部。参校本：明刻本、北京图书馆藏清抄本（简称抄本）、弭刻本《秘传外秤方》。
　　仙传外科集验方序
　　余少读书，尝闻先哲云：为人子者，不可不知医。於是遇好方书，辄喜传录，累至数十帙。见有疾者，如切己身，常制药施与。一日先君子训曰：施人以药，不若施人以方，则所济者广。从而有已验之方，必与乐善之士共。及冥栖方外，悉弃旧学，况#1经尘劫，煨烬无遗。仅《外科集验方》一帙，乃禾川杨清叟所编述，以授吴宁极；宁极之子有章，以授西平善观李先生；先生以授於宜真者。其方简要，惜未版行，故独存之。昨来游金精福地，道经雩都，吾徒萧天倪凤冈，本西昌望族，自幼学道於紫阳观二十载，前尝从予游，亦能召风雨、济旱涝，盖道缘深重，履践端恪之所致也。其师弟刘致柔顺川，数年间遍身苦疮疖，服荆黄汤、败毒散诸药，俱不效。予因以外科方授之，用返魂汤未终剂而愈。天倪乃欣然捐己赀绣梓，散施流通，其惠济之意如此，则雨旸之应，祷也宜哉。虽然予有故人曾害鼓椎风，往来寒热，数月伏枕，诸医不能疗，最后一医士诊之曰：虽成痼疾，而有客邪在少阳经未解，若曾服五积散则误矣。询之果然。因投小柴胡汤数服，寒热顿除，却用本科追风丸等药，理其风证，而全廖矣。夫杂病有方，伤寒有法，二者兼尽其道，乃为良医。若以大方、外科各专其一，正恐或有所误而不自知，则又岂能全美乎。此外科论证处方，虽极其造理，校於诸方为独优，在圆机之士，临证之时，尤当加审焉。时洪武戊午九月朔日，浚仪赵宜真原阳子序。
　　医之为艺尚矣。自神农氏始尝百草，辨温凉寒热之性，以济民於夭枉，其功莫大焉。厥后扁鹊、华陀最精於技，治疗之法，效验如神，惜其术不尽传。今之外科，乃其绪余也。外科之证，痈疽为甚。盖疽有阴阳虚实之不同，用药稍差，则立至危殆。其次如疔咽喉之属，尤易以杀人，世之工外科者，因为不少，求其能精，类不多见。浚仪原阳赵炼师，以通儒名，家学於老氏，道行高洁，超迈辈流，处心切於济人。以平昔所获奇异方书，汇聚成帙，中经兵火散失，唯外科方仅存。戊午秋，挟其书游金精，寓雩都之紫阳观，盖二十年前尝以道法授其观之高士箫凤冈。今而重过，又能愈其徒刘顺川积年不治之疮疾，凤冈即欲版行，以广其扶危救急之意。而雩都谷邑艰於得匠，因循至壬戌夏五月，而原阳仙化，遗命嘱其徒终其志，将所受秘方总编为一卷。观原阳之自叙，与凤冈之捐赀版行，其用心皆极其忠厚。是书之行，可以拯危急，利仓卒，使凡为人子者皆得此书，可不陷於不孝。使凡为医者皆得此书，可不堕於不仁，则仁人孝子之心具在此。予故为之序，庶几不负其编缉之勤也。时洪武阳复月，庐陵友兰父昊有壬序。
　　#1况：抄本作『沉』。
　　仙传外科秘方卷之一
　　浚仪原阳子赵宜真集
　　叙论痈疽发背品#1第一
　　外科冠痈疽於杂病之先者，变故生於顷刻，性命悬於毫发故也。夫痈疽之名，虽有二十余证，而其要有二，何则？阴阳二证而已。发於阳者，为痈，为热，为实；发於阴者，为疽，为冷，为虚。故阳发则皮薄、色赤、肿高，多有椒眼数十而痛。阴发则皮厚、色淡、肿硬，状如牛颈之皮而不痛。又有阳中之阴，似热而非热，虽肿而实虚，若赤而不燥，欲痛而无脓，既浮而复消，外盛而肉腐。阴中之阳，似冷而非冷，不肿而实，赤微而燥，有脓而痛，外虽不盛而内实烦闷。阳中之阴，其人多肥，肉紧而内虚。阴中之阳，其人多瘦，肉缓而内实。而又有阳变而为阴者，草医凉剂之过也。阴变而为阳者，大方热药之骤也。然阳变阴者，其证多，犹可返於阳，故多生。阴变而阳者，其证少，不复能为阳矣，故多死。然间有生者，此医偶合於法，百中得一耳。所谓发者，积於中而发於外也。大抵人之一身，皆本於五脏。五脏之气，皆禀於胃气。胃为五脏之根本，故胃受谷，脾化之以生气。脾主肌肉，胃气传五脏而行血脉，以经络一身，而昼夜一周。虽痈疽有虚实寒热，皆由气郁而成。其因有三，内因、外因、不内外因。内因候於人迎，人迎者，左手关前一分也。外因候於气口，气口者，右手关前一分也。人迎气口之脉和平，则为不内外因也。其源有五，一天行时气，二七情内郁，三体虚外感，四身热搏於风冷，五食炙、饮法酒、服丹石等热毒。以此五者，为邪气郁於胃中，胃气盛而体实，则邪气相搏而流注於经络，涩於所滞血脉，会聚壅结而成痈。胃气弱而体虚，则邪气盛而宿於经络，凝涩流积，血脉不潮，内腐而成疽。故曰外形如粟，中可容谷；外貌如钱，裹可着拳；恶毒脓管，寸长深满；脓血交枯，用药可痊；臭秽无丝，血败气衰；肠绝阴盛，神仙难医。医之用药，当量人虚实，察病冷热，推其所因，究其所原，而后治之。使内外相应，不可一概而论。如病发於阳而极热，则当有顺其气，匀其血。气顺财毒气宣通而不滞，血匀则血脉流动而自散。盖气为阳，血为阴，阴阳调和，病者自安。外则用凉药而触之，热盛则血得凉而易散，不散则热已痿而血凝於凉，此阳变为阴之渐，乃坏烂之根本也。急归得凉以治之，解其外攻四围之血路，出其中间已成之脓毒，然后依法以收其功也。如病发於阴而极冷，则内用平补之药，以宣其气、滋其血、助其元阳，从其脾胃，待其饮食进、精神回，然后顺气匀血如常法。外用热药以潮会一身之气血，回死肌，拔毒气，然后用温药以散之。其极冷者，或又为冷药所误者，不得已於三建而回阳，则病必旁出再作，方为佳，此阴变为阳之候，更生之兆也。若内阳不回，外证不见，是为独阳绝阴，不可为矣。盖阳者气也，阴者血也，阳动则阴随，气运则血行。气不运而血死，血死则肌死，肌死则病死矣。冷证则用热药者，不过行其气血也。盖血气遇热则行，遇凉则止也。虽然凉热之药用之固妙，尤当先乳香豆粉救其心，护其膜。盖心为一身之主宰，膜为五脏之囊櫜。病之初发，毒必上攻心胞络，故先呕逆而后痈疽，或先痈疽而后呕逆者，胞络根於心也。苟治之不早，勋心主受毒，神无所舍，元气昏暝矣。病之初发，毒必旁腐肌肉，苟治之不早，则毒气透膜，膜透则元气泄，藏府失养，精神枯槁，脉坏绝矣。故病至盛而生者，内见五脏而膜完全者也。亦有至微而死者，肌肉未溃而膜先透者也。此救心护膜所以为第一义欤。是方乃遇神仙秘授，神圣工巧，不可具述，非寻常草医一草一木、一针一刀之比。得其要者，宝之宝之。
　　服药通变品#2第二
　　荣卫返魂汤又名通顺散，又名何首乌散。
　　何首乌不犯铁　当归　木通去皮节#3赤芍药炒　白芷不见火　茴香炒　土乌药炒　陈枳壳面炒，若恶心加姜汁炒　甘草
　　右方止此九味，各等分，水酒汤使，随证用之，水酒相半亦可。惟流注，加独活。每服四钱，病在上食后服，病在下食前服。
　　此一药，流注痈疽、发背伤折，非此不能效。至於救坏病、活死肌，弭患於未萌之前，拔根於既愈之后，中间君臣佐使，如四时五行更相迭旺，真神仙妙剂，随证加减，其效无穷。何则？此药大能顺气匀血故也。夫气阳也，血阴也，阳动则阴随，气运则血行，阳滞则阴凝，气弱则血死，血死则肌死，肌死则病未有不死者矣。故必调其阳，和其阴，然后气血匀，二者不可偏废。只调阳不和阴，则气耗而血凝，肌必不活，如五香连翘之类是已。只和阴不调阳，则血旺而气弱，疾必再作，如内补十宣之类是已。然二药亦参用之，不可执一为妙。此药扶植胃本，不伤元气，荡涤邪秽，自然顺通，不生变证，真仙剂也。用法开具於后。
　　一发背既久不愈，乃前医用凉药过也。凉药内伤其脾，外冰其血。脾主肌肉，脾其受伤，饮食必减，颜色痿瘁，肌肉不生。血为脉络，血一受冰，则气不旺，肌肉糜烂。故必理脾，脾健肉自生，宜於此方中去木通，少用当归，倍加厚朴、陈皮，盛则用家传对金饮子，又盛则加白豆蔻之类为妙。
　　一凡治流注，可加独活。流注者，气血凝滞，故气流而滞，则血注而凝。加此药者，可以动荡一身血脉，血脉既动，岂复有流注乎。
　　一流注起於伤寒，伤寒表未尽，余毒流於四肢经络，涩於所滞，而后为流注也。如病尚有潮热，则裹有寒邪未尽散，此方中可加升麻、苏叶。如服此而热不退，可加乾葛。如有头疼，加川芎，并用姜水煎。如无潮热，可用水酒相半煎，酒大能行血生气故也。气生血行，病愈可必。然流注须表者，何也？所以推其因，究其源，不忘病之本根也。寒邪既尽，表之太过，则为冷流注，尤为难治，故宜略表为妙。表后第二节，宜服温平之药，乃十宣内补是已。如不效，第三节宜加附子，或服四柱散数服即止。温药亦不可多用，恐增痛苦，返成脓血不乾。第四节仍归本方收效。然表未尽，则余毒附骨而为骨痈。夫流注者，伤寒之余毒；骨痈者，又流注之败证也。流注非伤寒之罪，乃医者表之未尽也。骨痈非流注之过，又庸医凉药之过也。庸医无识，心盲志聋，妄称明见，虽知为骨痈，而治之无法，又复投之凉药，烈之毒刃，则毒气滞，凉药触铁器，则愈附骨而不能愈矣。不然则人之骨何以有痈？骨而成痈，非药可治，故名附骨疽，又名白虎飞尸。留连周期，展转数岁，冷毒朽骨出尽自愈。其不愈者，至於终身有之，此皆失於初也。其骨腐者，多为副骨尤或可痊，正骨腐则终身废疾。放脓白而清者，碎骨初脱，肉探难取；脓黄而脓者，碎骨将出，肉浅可取，宜以利刀取之。详在后章。此不过治骨痈之概耳。又有病经数月，伤於刀刃，羸弱拳孪，咳嗽脓血，坏肉阴烂者，此皆冷极，阳弱阴盛，不可以唾红为热，宜以好附子加减治之。又有毒自手脚头面而起，疼痛遍身，上至颈项，经络所系去处，如疡贯珠者，此为风湿流气之证，宜以加减小续命汤及独活寄生汤，与此方参错用之。又有两膝痛起，以至遍身骨节皆痛，妇人类血风，男子类软风，此名风湿痹，又名节，宜以附子八物汤加减用之。又有痈肿在项腋、两乳旁、两胯软肉处，名为瘎痉痈，此冷证无热，宜以内补十宣散与此方参用。小儿不可轻用附子，恐生惊痫。切不可更犯针刀。薄血无脓，弩肉难合，宜以湿热药贴散内消。倘犯针刀，生弩肉，亦以此药收功。倘用药微疼，略有惊痫，宜用全竭观音散加减用之。惊定，药如故事。又有小儿，亦患宿痰失道者，痈肿见於颈项、臂膊、胸背等处，是为冷极，全在热药敷贴之功。留口，病须再作为佳，治法在后。
　　一又有流注大如匏瓠覆碗，见於' 胸背，其证类发而甚恶，用药之后，形论势一有微动，即非发矣，宜以内补十宣与此方随证通变用之，可以内消。大抵诸证皆原於冷，故为痛者，骨痛也，骨者肾之余，肾虚则骨冷，骨冷所以痛。所谓骨疽皆起肾者，亦以其根於此也。故补肾必须大附子方能作效，肾实则骨有生气，疽不附骨矣。凡用药不可执一，贵乎通变。
　　一凡痈疽初萌，必气血凝滞所成，为日既久，则血积於所滞，而后盛作，故病人气血盛者，此方中减当归，多则生血，发於他所，再结痈肿，生生不绝。斯乃秘传，医者少知也。
　　一凡痈疽生痰有二证，一胃寒生痰，此方中加半夏健脾化痰；二热郁而成风痰，此方中加桔梗以化咽膈之痰，并用生姜，和水酒煎。
　　一凡脑发背发在上者，此方中可去木通，恐导虚下元，为上盛下虚之病，难於用药，老人虚弱者尤宜去之。
　　一凡病人有泻者，不可便用此方，宜先用止泻药白矾生用，为末，溶开黄蜡为丸，米饮下三十丸，俟泻止方用此药。盖人身以血气为主，病痈之人，气血潮聚一处为脓，若脏腑不固，必元气泄而血愈寒难愈，此药大能顺气故也。大抵气顺则血行，气耗则血寒，气寒则血死，血死则肌肉不生。投之热药则肌肉无，元气不足以当之，徒增苦，投之凉药则无是理。是方虽仙授，要在用之得当，不然则有刻舟之患矣。至於流注，又不可一概论也。若凉药耗散，元气虚败，有用三建取效者，其疾多缘於冷故也。尤当审其脉、辩其证，的出於冷而然后用之，亦不可过，过亦有害。但阳脉回，肿处红活，骨有生气，寒气不能相附为疽，即归功本方以取效，此万全妙法。
　　一此药元、散、末皆可，水酒汤使临时裁度用之。贵人加木香为衣。病者有热痰咳嗽，富沉香、贫苏叶汤，皆可下。圆用蜜为丸。
　　一此方非但治痈疽、发背、伤折，至於男子妇人疝气血气皆可用，屡获效矣。有一妇人患气疾五年，发时只是块痛呕逆，水浆不下，一发便死，用此药为丸，木香汤下；一服呕止，再服痰气顺，遂愈。
　　一凡伤折皆不脱此方，但加减有差，详见伤折类中。如寻常打破伤损，或伤心胞，并皆治之。在头上则去木通、枳壳，加川芎、陈皮。常用加丁皮、苏叶能活血，加破故纸、五灵脂能破宿血。水煎熟了，却用浓酒一盏侵入，候再沸，却入大黄末，空心服之。如通顺，药只四服，先二服中入大黄末，后二服不必用，只是催发便下。如不通，用枳壳汤一向催。如若不通，即不可治。不可坐视人死而不知也。补血十宣散之类。
　　一凡伤折常用此方，可去木通，名何首乌散，盖首乌能扶血故也。如刀刃伤，有潮热，面肿气喘，乃破伤风证，可服索血散、葛根汤数服，姜葱煎发散或败毒散三四服，外用敷贴药，依法治之，无不愈者。
　　一经年腰痛，加草萆藓、玄胡索，酒煎服。
　　一脚气加槟榔、木瓜、川山甲，水煎服。
　　一宿痰失道，非惟人不识，自仙授以来，惟余一派知之。人身有痰润滑一身，犹鱼之有涎。然痰居胃中，不动则无病，动则百病生，或喘或咳，或呕或晕，头痛睛疼，遍身拘急，骨节痹疼，皆外来新益之痰，乃血气败浊凝结而成也。何则？脏腑气逆，郁结生痰，当汗不汗，蓄积生痰；饮食过伤，津液不行，聚而生痰。其常道则自胃脘达肺院而出，其失道自胃脘而流散，冷肌肉皮毛之间。脾主肌肉，肺主皮毛，故凡胸背、头项、腋胯、腰腿、手足结聚肿硬，或痛或不痛，按之无血潮，虽或有微红，亦淡薄不热，坚如石，破之无脓，或有薄血，或清水，或如乳汁，又有坏肉如破絮，又恐如瘰在皮肉之间，如鹦卵浮浴於水中，可移动，软活不硬，破之亦无脓血，针口弩肉突出，惟觉咽喉痰实结塞，作寒作热，即皆其证。急於此方中加南星、半夏等药以治其内，外用玉龙热药以拔其毒，便成脓破为良。其轻无脓者，必自内消。如热极痰壅，则用控涎丹紫大戟、甘遂、白芥子，等分为末，米糊丸。如遍身肿硬，块大如杯盂，生於喉项要处者，尤为难治。夫血气和畅，自无他病，气行不顺，血化为痰。痰复失道，则血气衰败，不能为脓，但能为肿硬，理必然也。此证阳少阴多，随证用药，回阳生气，补血控涎，外则用后法作起一身气血，引散冷块。万一肿不消，不作痛，不为热，体气实，无他证，肉块与好无异，此又一证也。切不可轻用针刀自戕，如草医曾用针灸阴烂其肉，或用毒药点脱，使人增寒壮热，法当通顺其气血，於此方中加升麻以除其寒邪，用敛口结痂之药以安之，使为疣赘而已。万一病自作臭秽糜烂，不兔动刀，则有妙剂可以代刀，不可轻泄即白矾、枯朴消，二味为末敷之。
　　一肚肠内痈，宜服十宣散，与此方相间用之，并加忍冬藤，此药最治内痈，但当审其虚实，或通或补，补须用附子，通则用大黄。如不明虚实，则此方亦自能通顺，十宣自能内补，可无他变。至於肺痈，初觉饮食有碍，胸膈微痛，即是此证。急须察脉审其虚实，虚则用此方加附子相出入用之，若稍再作，即用十宣散内补之，即自消散。实则用此方加大黄略通之，使毒气下宣为妙。盖肺与大肠相表裹故也。如内痈已成，宜以海上方与此方加减参用之。喘咳脓血者，肺痈也。大便有脓自脐出者，肚痈也。忍冬藤、甘草节煮酒妙。
　　仙传外科秘方卷之一竟
　　#1品：明刻本无。
　　#2品：明刻本作『方』。
　　#3节：明刻本作『尖』
　　仙传外科秘方卷之二
　　浚仪原阳子赵宜真集
　　用敷贴温药品#1第三
　　冲和仙膏一名黄云膏又名仙膏，治冷热不明者用之，茶酒随证。
　　川紫刻皮五两重，炒，又名红肉#2；又曰内消　赤芍药二两重，炒　独活三两重，炒，不用节　白芷一两重，不见火　木腊又名望见消、阳春雪，随加减，炒用，即石菖蒲
　　右五件并为细末，用法详见於后。
　　夫痈疽流注杂病，莫非气血凝滞所成。遇温即生，遇凉即死，生则散，死则凝。此药是温平，紫判皮，木之精，能破气逐血消肿；独活，土之精，能止风动血引气，拔骨中毒，去痹湿气，更能与木腊破石肿坚硬；赤芍药，火之精，微能生血住痛去风；木腊，水之精，能生血住痛消肿，破风散血；白芷，金之精，能去风生肌止痛。盖血生则不死，血动则流通，肌生则不烂，痛止则不掀作，风去则血自散，气破则硬可消，毒自散，五者交攻，病安有不愈乎。
　　一凡病有三证，治有三法。如病极热，则此方中可倍加紫荆皮、木腊。少用三品，亦能消散之，但功少迟耳。如病极冷，则此方微加赤芍药、独活，亦能活血，而消散之功亦稍迟，而不坏病。
　　一如病热势大盛，切不可用酒调，但可用葱泡汤调此药，热敷上，葱亦能散气故也。血得热则行，故热敷也。如病稍减，又须用酒调，酒能生血，遇热则血愈生，酒又能行血，遇温则血愈行矣。
　　一疮面有血泡成小疮，不可用木腊，恐性枯起药时生受，宜用四味先敷，后用木腊盖在上面，覆过四围，以截助攻之血路。凡敷药，皆须热敷，乾则又以元汤湿透之，使药性湿蒸而行，病自退。
　　一如用正方，四面黑晕不退，疮口皆无血色者，是人曾用冷药大过，不可便用玉龙，盖肌未死也，恐药力紧添痛苦，宜於此方加肉桂、当归，以唤起死血，自然黑晕退，见功效。血回即除加药，只以正方取效。
　　一如用正方痛不住，可用酒化乳香、没药，於火上使溶，然后将此酒调药，热涂痛止。
　　一流注筋不伸者，可於此方加乳香敷之，其性能伸筋故也。
　　一如疮口有赤肉突出者，其证有三：一是着水，二着风，三是刀破后刀口番突。宜以此方加少南星以去风，用姜汁酒调。其不消者，必是庸医以手按出脓核大重，又以凉药凉了皮，以致如此。若投以热药，则愈糜烂，此又有口诀焉，宜用白矾、枯朴消，二味为末敷之，次用硫黄掺#3之，外服荣卫加对金饮，外贴冲#5和。
　　一若病势热盛者，不可便用凉药，热盛则气血壅会必多，大冻则血退不彻，返凝於凉，故宜温冷相半用之，血得温则动，挟凉则散，可用此方加对停洪宝丹，用葱汤调涂贴。
　　一此方乃发背流注之第一药也，学者当通变妙用，表裹相应，则病在掌握之中。但发背甚者，死生所系，惟此药功最稳重，终始可恃，决无变坏。若发之轻者，草医亦能取效，然有变证流弊之患。此无他，发於阴则非草医之可治矣。岂如是剂兼阴阳而并治，夺造化之神功哉。至如流注一疾，虽不能死人，而十有九为废疾，废疾流连，死亦随之，纵有医之能愈者，亦必半年周岁之后方见其效。此乃百中之一，然终为残弱之身矣。惟吾此派仙方，药奇效速，万不失一，端有起死回生之效，非有言所能尽述。夫流注乃伤寒之余毒也，故有表未尽者，余毒客於经络，气血不匀，则为热流注。所谓医之能愈者，热也。热病少见有表散太过，气血衰者，余毒流入胜理，腠理或疏或密，为冷流注。所谓医之难愈者，也。冷病常多，故伤寒表未尽者，非为热证而已，其余毒亦多，为冷证，皆特冷瘫如下原於肾虚，故作骨疽。冷则气愈滞而血愈积，故但能为肿，而不能为脓。若医者投之以冷剂，则所谓冷其所冷，而阴死於阴，惟有坏烂肉腐，毒气着骨，而为骨痈，流为废疾。故曰骨痈者，流注之败证也。又日骨痈非流注之罪，乃医者凉剂之过也。夫流者，动也；注者，住也。气流而滞则血注而凝。气为阳，血为阴，阳动则阴随，气运则血行，吾所以能移流注於他处而散之者，取其能动故也。动则可移，阳既移而动矣，阴岂能独住而不随之者乎。是故以独活引之者，以其性能动荡气血也。引之一动则阴阳调和，不能为脓，而散之於所移之处，势之必然矣。
　　一流注在背膊腰腿紧要处，当用此方厚敷患处，却单用一味独活末酒调热涂一路，其尽处以玉龙诱之，此移法也。使血气趋於他所，聚於无紧要处作脓。又或消之，若已成脓，则引不，急将此药拔之出毒气，免作骨疽。庸医用了凉药，犯了针刀，使成骨痈，非药所愈，又待其碎骨出尽方愈。若怯用针刀取之，则用玉龙，治法在后。若正骨出，无治法，副骨出可安。
　　一方用白芷、紫荆皮酒调，以内消初生痈肿，名一胜膏。又方只用赤芍、木腊、紫剩皮作箍药，名三胜膏。
　　一方治大人小儿偶含#5刀在口，剧断舌头，已垂落而未断，用鸡白软皮袋了舌头，用破血丹蜜调涂舌根，断血却以蜜调和蜡稀稠得所，调此正方敷在鸡子皮上，取性软薄能透药性故也。如在口，溶散勤勤添敷，三日舌接住，方可去鸡子白皮，只用蜜蜡调药，勤勤敷上，七日全安。学者观此，则知通变活法妙用，不在师传之功。如无速效，以金疮药参错治之，尤妙尤妙。
　　一治痈肿未成脓，不可便用洪宝丹敷贴头上，恐为冷药一冰，血凝不消，不能成脓，反能烂肉，只用此方敷贴，如不消，欲其成脓，却以玉龙贴痈头以燥之。次用此正方在玉龙之下，四围用洪宝丹箍住，以截新潮之血。又若病未甚冰於凉药者，玉龙之下，不必用此方，止以洪宝丹围之。
　　一如救坏病，未见可用玉龙，只用此方自然稳当，免病人苦。
　　一发背初生未成，单用紫荆皮末酒调箍住，自然撮细不开。服药止用柞木饮子，乃救贫良剂。
　　一此方加南星、草乌二味三分之二，热酒调敷，诸痈可以溃脓不痛。若单玉龙要洪宝丹箍住，不若此法妙。
　　一猘犬咬人，单用紫交沙糖调涂，留口，金丹退肿，嚼杏仁置口中，去毒。
　　一法加南星、草乌二味，与此方各一半，热酒调敷，可治久损，至妙至妙。
　　一小儿软节，用此方加军姜，酒调敷。若初发，只用此方酒调敷，成脓而止。若初发之时，用紫荆皮、木腊，酒调敷，可以必消，切不用洪宝丹。
　　一熛疽，心火热毒也，见於五心，痛不可忍。其状如泡疮而血赤，外形虽小，内有热毒，在心腌者难治，在手足心者可疗。然治之须早，稍迟或在心腌则腐肉粉碎，神仙莫医。凡有此疾，在手心则用洪宝丹，於手心环围敷之，以截其血，却用仲和於手心，留口收功。在脚心则用洪宝敷，在脚经交骨四围一二寸长，以冲和收功如前。
　　仙传外科秘方卷之二竟
　　#1品：明刻本无。
　　#2肉：疑当作『内』。
　　#3掺：明刻本作『掞』。
　　#4饮，外贴仲：原作『欠卜占中』，均脱半边，据明刻本及抄本改。
　　#5含：和『今』，据明刻本及抄本改。
</div>
    <div class="pagination">
<span class="current-page">1</span><a href="仙传外科秘方_page2.html">2</a><a href="仙传外科秘方_page3.html">3</a><a href="仙传外科秘方_page4.html">4</a><a href="仙传外科秘方_page5.html">5</a><a href="仙传外科秘方_page6.html">6</a><span>...</span><a href="仙传外科秘方_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
