<!DOCTYPE html>
<html>
<head>
    <meta charset="UTF-8">
    <title>悟真集 - 第 1 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>悟真集 - 第 1 页/共 5 页</h1>
    <div class="content">悟真集
　　经名：悟真集。金李通玄撰。二卷。底本出处：《正统道藏》太平部。
　　悟真集卷上
　　锦屏山通玄子李先生集
　　烧药包歌
　　药包药包离我肘，二十年来作知友。也曾因你服绫罗，也曾因你欢花酒。
　　有贫有富百千家，无日无时编户走。昧井荣，迷寸口，灾上添灾乱针灸。
　　积行行功为你无，是非冤业因伊有。今朝烧你没狐疑，只为侬心不仍旧。
　　药包冒火奋神威，声出如雷聒天吼。较些我送你擭汤，你悔身心先下手。
　　福源清，罪根朽，踊身跳出尘凡壳。障山千丈势凌云，苦海千寻浪冲斗。
　　天道高兮有甚高，地道厚兮有甚厚。地有窍兮天有梯，日月阴晴没昏昼。
　　青云白气净时交，黑雾红霞空裹斗。混合中央结宝光，光明直彻青霄透。
　　元形妙体乐平生，一样大虚无极寿。
　　昏镜歌
　　嗟昏镜，嗟昏镜，净体不堪尘惹定。拈来坚确有铜形，面目比初浑不莹。
　　模样虽然依旧圆，中问昧了圆明性。欲施妙药复揩磨，洗涤从前秽污病。
　　全身透脱得玲珑，昭破他人不端正。玉匣深藏入洞房，地久天长常清净。
　　悟馒劳歌
　　悟馒劳，悟馒劳，悟来甘分啜腌糟。首阳山色枉含恨，汨水波翻空怒涛。
　　十阵功成诛首剑，一场拒谏剖心刀。古人未识逢斯害，何事今人识又遭。
　　明可现，暗可韬，知难不退亦愚曹。焚尸吞炭三思短，掷瓢埋输一着高。
　　我辈庸夫痴且拙，纡青拖紫骋英豪。速宜决断收三宝，莫待迁延白二毛。
　　梦中省，物外逃，轻裘罗带换麻袍。瘦节七尺敲龙杖，颜线三寻缚虎绦。
　　布袖拂开无事路，草鞋踏破有情牢。长明宫裹栽金粟，生气园中种玉膏。
　　鸡化凤，鲤变鳌，修真志气抹云高。声腾绛阙能呜道，浑似仙禽唳九皋。
　　村丑歌
　　二仪高厚为奇耦，万物生成从此有。万物之中贵者人，人身几个能贵守。
　　昨朝自叹我今生，无辱无荣谢天佑。也曾聚散结英豪，不被饥寒事箕篇。
　　而今老矣旧形骸，深恨傍人笑村丑。如聋似瞽半呆痴，跛足弓腰缄利口。
　　等闲不敢向人开，吐出忠言益知友。华池斡转八琼浆，浇灌无根树不朽。
　　别人忙乱有中无，我咱活计无中有。或夤夜，或白昼，坐卧住行忘体究。
　　寂然澄定不时问，斡动天轮运机臼。地气腾，天雨骤，涨溢江河充宇宙。
　　龟随蛇引觅争驰，虎啸龙吟竞交媾。重楼栋宇玉峥嵘，京山穴窟灵风吼。
　　乘此风升返太空，远彻天门冲撞透，香云馥馥捧蟾光，瑞霭霏霏罩星斗。
　　修行莫道不艰难，徒怨知他恐为谬。到还未到誓须到，就还未就终要就。
　　发弘誓愿芜心香，乞与仙师共长久。
　　叹不识性命歌
　　修行不识真空性，胶漆盆中磨垢镜。用尽功夫磨更磨，到头难得圆明莹。
　　真空性，真空性，无色无声难视听。隐显虚空空弗空，寻之不见呼之应。
　　修真不识真元命，摘叶寻枝强门钉。空见苗生秀不实，失养元精果难证。
　　真元命，真元命，太极分形为本柄。万物无为造化中，功超造化能成圣。
　　只修命，不修性，恰似乌金饰顽磬。打碎顽形空落空，终身未免沉空净。
　　只修性，不修命，水火不交如堕饭。命不全兮性不真，顽空空亦游阴境。
　　修之性，修之命，出脱来时迷昧病。性命两全玄又玄，一超远离轮迥径。
　　叹世知己歌
　　混元朴散兮物形贻，物灭物生兮寒暑推。世泰世凶兮人孽兆，情哀情乐兮事合离。
　　有身有性兮来且昧，寿长寿短兮去又迷。我因悟此兮远离害，闲居陋巷兮心自侠。
　　一年过隙兮春秋变，一昼转头兮旸昧移。竹篱茅舍兮逍遥我，名场利阵兮荣辱谁。
　　是非蛮触兮辨休辨，烟霞蓬岛兮斯可期。无为大道兮鬼神重，彻底至真兮天地知。
　　恨不逢知音歌
　　道家活计兮人难觅，纵逢觅者兮工他术。图名索利兮外相严，迷言滞教兮内功失。
　　道体微，德用密，诤赤条条空寂寂。说时莫说他徒迷，忧时只忧自不及。
　　君不见，千流万振兮浪虽殊，得源得流兮终归一。又不见，
　　殊途异径兮步即差，知辙知轨兮同启迪。
　　恢弘本性兮，体动静之圆明；养育真命兮，剖乾坤之变易。
　　面墙宴坐兮，访达磨之遗风；高枕恣眠兮，效希夷之芳迹。
　　性停命住兮，得杳冥之自然；玲珑禅定兮，显灵源之消息。
　　或梦入於洞天，或飞行而游逸。或玉女以担浆，或金童而捧救。
　　三千功虽未满足，姓名九转金丹籍。异日圆成，功标仙历。
　　问闻斯行，则理必精通；愿安承教者，顿镯迷执。
　　忠告言，须委悉，切恐因循虚度日。性鉴昏时旋擦磨，心灯暗处勤挑剔。
　　保气精，炼神液，朝种暮收须自识。个中玄关是真修，此地不修修甚的。
　　舌上圆通心未通，内假外真街糙饰。岂不闻子期身丧兮，伯牙之一琴闲；
　　又不闻张华命逝兮，剑雄而孰击。既而见用，方丈一席，
　　蟠垫身若也无拘，天涯四海飘蓬力。愿逢同契话行藏，呼吸虹霓吐胸臆。
　　因道友恶疾歌
　　嗟哉嗟哉，这个形骸。既有也、因何死去；既无也、为甚生来。
　　为当是、你能贩首；不知是、我爱投胎。粪材粪材，送我输回。
　　今番撇下，尽拖尽埋。莫对画棺浇酒奠，休寻彩举挽歌抬。
　　上士赞扬下士笑，一场儿戏送身媒。心切切，口哈哈，冗冗人情鱼阵排。
　　播头不认无生饵，收拾纶竿下钓台。万古清风拂襟袖，一轮明月照蓬莱。
　　贻嘱门人歌
　　召门弟子听，少有忠言嘱。我病也休医，我去也休哭。
　　三寸真气无，四体尸筋骨。送莫彩花棺，宅莫阴阳卜。
　　休占吉凶时，便座云烟谷。盘荐罢阎板，赙仪闲骨肉。
　　无罪住人天，有罪归地狱。莫求贤圣慈，莫畏鬼神族。
　　设凭赞咏功，脱体罪难赎。有个出尘机，预备修真福。
　　七言律诗
　　述怀
　　清闲无事志超然，砺食庞衣绝万绿。目倦罢看残画轴，手慵不续断琴弦。
　　息心常是耽诗债，乐性何凭买酒钱。伸屈任随绿分过，萍踪蓬迹度流年。
　　贫甘鹑结弊袍单，不畏狂风透骨寒。恐动一身慵洗面，怕劳十指不簪冠。
　　困眠石榻清还爽，兴坐绵窝暖又宽。顿觉身心人壳外，雨倾征发不相干。
　　自乐
　　利锁名缰满世问，佣贫且喜得安闲。心头白境多殊胜，身外红尘任往还。
　　无争岂消投洞水，弃荣何用隐商山。柳阴深处绳状稳，默默终朝不启关。
　　述怀警众
　　心头无事气神和，歌罢狂吟又载歌。芝草荣华含地气，琼浆流转贯天河。
　　剪除俗念存仙念，赶退诗魔作道魔。会得这些魔意思，教君比我更魔多。
　　善恶同生用不同，两般元出一心中。慈言喜作养花雨，怒气休为送雪风。
　　凤屋门前栽柳老，虎窝村外种瓜翁。古贤不是无能智，念道忘言乐固穷。
　　警世害众
　　舌香腹臭恶最寻，交结令人陷陆沉。令色敢违承色戒，巧言徒昧慎言箴。
　　欺心起处心违口，诳口开时口昧心。休怠只谋长得胜，败来祸取海般深。
　　勤修
　　悟真莫恋五湖水，心了休游万迭山。颠倒乾坤升降裹，卷舒云雨吸呼间。
　　五行炼就三田宝，万化驱令九气还。六尺皮囊无作相，更因何事不清闲。
　　暇日述怀
　　门柳庭松地种瓜，药炉经卷老生涯。戏惊啼乌敲芳树，闲引游蜂弄野花。
　　襟袖舞风从展转，簪冠枕石任欺斜。有人笑问安栖处，万迭云深是我家。
</div>
    <div class="pagination">
<span class="current-page">1</span><a href="悟真集_page2.html">2</a><a href="悟真集_page3.html">3</a><a href="悟真集_page4.html">4</a><a href="悟真集_page5.html">5</a><a href="悟真集_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
