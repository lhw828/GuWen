<!DOCTYPE html>
<html>
<head>
    <meta charset="UTF-8">
    <title>云山集 - 第 3 页/共 21 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>云山集 - 第 3 页/共 21 页</h1>
    <div class="content">　　识面不数月，软语接犹希。无何复相别，缓辔策轻肥。朔方晚春色，杨柳自依依。联翩西北往，暗尘随马飞。去天不盈尺，作霖心莫违。举首一明月，万家同是辉。老我寄泉石，俟君衣锦归。
　　云山集卷一_七言律诗
　　七言律诗
　　赞道
　　浩荡神光彻太虚，主张高厚定元初。
　　大包宇宙极无外，细入毫芒光有余。
　　万象斡旋通造化，草生出没赖吹嘘。
　　物情不许通消息，动植飞潜各自如。
　　庆长春
　　雾卷千山万里｀晴，壶天春满气盈盈。
　　花心露滴无尘虑，柳眼风开不世情。
　　稚子执迷游广莫，老仙高会约蓬瀛。
　　坐倾碧酒欢无极，醉裹云车倒载行。
　　乞纸被
　　此形端似护悬疣，勘破元真事事休。
　　任唤马牛皆不应，从交鸡犬不知求。
　　一瓢糊口生涯足，百纳沿身岁计周。
　　更向侯门乞纸被，夜寒蜗舍坐蒙头。
　　顷年欲作纸被今幸成之
　　柔绵细迭软溪藤，自制青绫一样新。
　　昼卷野云飞不动，夜披江月照无垠。
　　相宜质素功非俗，别得阳和暖似春。
　　老去瘾锺资火力，矮床枯几伴闲身。
　　省迷
　　粹淳一散成浇漓，悠悠弱丧迷所之。
　　视听食息作者谁，流连不返徒自疲。
　　隋珠弹雀痴所用，取者愈轻索者重。
　　几时勘破人牛非，白云是蹑帝乡归。
　　又
　　储金畜帛自遗咎，砾社散棂那有灾。
　　玉通润色碎泯石，珠出夜光剖蚌胎。
　　藏身不厌在深眇，外物已知真傥来。
　　直此报渠难自信，又玄关枪岂能开。
　　倦住持
　　出家移入道人家，换上清虚冷铁伽。
　　既悟幻绿非实相，何堪病目认空花。
　　胥疏不及南山豹，跨诗真成坎井蛙。
　　好藉十年闲杖屦，水云游历兴无涯。
　　郭子渊北行索诗时在通州
　　此别燕山第一程，涤川冰雪送君行。
　　道人简事为繁事，对客无情似有情。
　　铨穴但宜容垫物，搏风从此奋鹏程。
　　神游八极无穷尽，未卜何时会玉京。
　　瑞雪
　　大地纤毫色色空，寥天望极一鸿蒙。
　　夜凝冷浸梅魂月，朝拂轻回缟带风。
　　身世密移尘境外，乾坤收入玉壶中。
　　虚堂瑞草琼林合，压尽蓬莱第一峰。
　　打睡
　　放倒形山睫已交，耳边尘冗任喧嚣。
　　杳冥忘记先生责，劓贻宁知弟子嘲。
　　何碍梦鱼游泽国，不妨为蝶戏花梢。
　　惺惺一点莲然觉，遍界纵横无不包。
　　中秋
　　尘世无能解所忧，相邀拥手上南楼。
　　道人午夜亦何乐，清坐仰天冥内游。
　　乾坤表裹忽莹彻，大千沙界纤毫收。
　　廓然物我忘所在，真境真欢无尽头。
　　月韬光
　　万籁沉沉秋气豪，游云薄薄天弥高。
　　庾楼袁渚不成赏，倚棹停杯空望劳。
　　月本圆明自如故，逢时掩霭光宜韬。
　　人生真为物逆旅，忧喜去来无所逃。
　　觉梦
　　而今说者夜来梦，夜来梦者而今说。
　　说者梦者莫非吾，如何觉梦生分别。
　　为周为蝶物之化，若为抽钉与拔楔。
　　一念回机觉梦空，灵明透出尘沙劫。
　　希遇
　　万世一遇同旦暮，千里有贤如比肩。
　　两曜忽忽驹过隙，旱生冗冗絮漫天。
　　识情暂与云泥隔，念虑才分物我缠。
　　今古是非俱倒置，梦中谁暇救头然。
　　独坐
　　梦回周蝶两谁分，跨鹤腰金各勿论。
　　耐久两邻松与石，虚明益友月兼云。
　　乌呜风度张天籁，山色溪光示地文。
　　真境洒然尘事外，不劳重访白元君。
　　失己
　　道人所住无所住，大用全机任逢遇。
　　有心观面不相逢，失己亡行言意路。
　　楚些招魂魂未归，利名终莫近离披。
　　微阳浮滚如麻粟，徒趁口鼓非实机。
　　自照
　　灵风鼓崇应何常，返照家家尽葆光。
　　绝相岩前丰瑞草，不萌枝上剩真香。
　　交梨火枣非他物，威凤仁麟自致祥。
　　金钥玉匙开放得，水云依约水云乡。
　　空代
　　蛮触未知蜗缩出，槐坛空遣皑交侵。
　　山河示汝虚兴废，日月束西自古今。
　　得失不停翻复手，是非无定爱憎心。
　　谁能眼孔车轮大，一见空华尽陆沉。
　　心迷
　　梦幻境中朝复暮，利名场上是兼非。
　　纷纷乃致太多事，冗冗胡为宁不归。
　　眉斧有情嗟自伐，鼻斤无质为谁挥。
　　几时攻许愁城破，拨转重玄向上机。
　　初任长春观
　　而今压尽范莱芜，釜破厨空饭亦无。
</div>
    <div class="pagination">
<a href="云山集_page2.html">上一页</a><a href="云山集.html">1</a><a href="云山集_page2.html">2</a><span class="current-page">3</span><a href="云山集_page4.html">4</a><a href="云山集_page5.html">5</a><a href="云山集_page6.html">6</a><a href="云山集_page7.html">7</a><a href="云山集_page8.html">8</a><span>...</span><a href="云山集_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
