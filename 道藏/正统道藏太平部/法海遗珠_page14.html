<!DOCTYPE html>
<html>
<head>
    <meta charset="UTF-8">
    <title>法海遗珠 - 第 14 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>法海遗珠 - 第 14 页/共 63 页</h1>
    <div class="content">　　右奉三清大帝二极帝君敕命，召某处龙王，急驾云軿。立降雨泽。准敕依命，急速奉行。稍有停延，恐贻天责。立待报应。
　　具位　姓某承　诰奉行。
　　天皇御座符#8
　　青素朱书
　　右眼为月左眼为日 天圆地方雷居雷堂 五方蛮雷使者速起 乾坎艮震巽离坤兑雷公霹雳轰震八方欻火大神银牙猛吏身驾火龙威震天地霹雳一声雨泽万里若违此令永沉下鬼 天皇伽耶霹雳摄
　　勑咒
　　天皇大帝，南极至真。炎火之祖，句陈之精。蓬头黑面，人首蛇身。口吐黑炁，盘绕昆仑。总持万化，节制雷霆。九天所至，三十六部。上制九天，日月星辰。中御五岳，城隍威灵。天神地祇，不得隐形。江河淮济，十二泉扃。北斗水垒，水陆阳冥。神拒者灭，鬼拒者倾。令命到处，无敢不遵。敕符所到，御座尊临。有不顺者，霹雳一声。急急准天皇伽耶霹雳摄。
　　右符存兆身为五雷大使，项生圆像，存符为天皇大帝，蓬头蛇身，盘绕坛上，口吐黑云。闭息，却召将行事。用符书，一道烧，一道戴於头上，一道书於旗上，一道贴於坛上。
　　搅潭
　　凡搅潭，用铁符，长五寸，阔三寸，朱书能符，於上书请雨咒，於下用黄绢袋盛之，用牒一道，牒本处龙王於某日行雨，令人投於潭中。
　　符式
　　断虹
　　凡断虹，先左雷局，右仗剑，望虹一斩，或以衫袖一拂，即剔。
　　斧劈魁罡天煞敕。敕煞天罡魁劈斧。
　　左右子午
　　再咒
　　神卷龙首，天魔自干，设位大罗，笑咏同歌。急急如太上律令。
　　又以茅一茎，仰面取天罡炁，吹茅上，念天蓬咒三遍，将茅格断，又念三遍，以斗诀打，即没。
　　大黑霹雳符
　　又名九火九水符
　　离夷帝敕洞炯咤摄 震司霹雳掣电兴 霹雳破石泉源通三界邪魔皆灭踪 大黑北水飞四溟一切妖精皆灭形 雷公左充右令窿 绿罗四轧雷火之图 九三五炁命帅鞭风飞火掣电剿灭妖踪　七九飞化汪洋四征巡检鬼营 　阳日用大黑飞火暗曜乾坤先搜恶鬼后斩祸源 黑雾飞步助龙行雨飞星流电流光四空摄啼帝拽天雷天雷急发疾声
　　五方使者雷电青光变现成形来入吾心急急疾
　　午文震炁入
　　勑咒
　　都天大雷公，霹雳震虚空。刀兵三十万，严驾此符中。若有不顺者，严令央不容。摄赴魁罡下，化为清静风。急急如雷霆都司律令。
　　又勑咒
　　雷穴风锥，成天演威。左奔赤道，右控玄龟。慧命括天，武卿信圭。铁城紫洞，煞金坎离。芒角森藏，真命合持。昴柳魁宿，南北东西。旸谷龙台，火府河魁。玉书所统，这利急催。急急如，六波天帝律令敕。
　　五雷枢机起雷作雨符
　　凡书符，用本日、长生、冠带方诀入。木生亥，土水生申，金生巳，火生寅。长生、沐浴，冠带，临官，帝旺，衰病，死墓，绝，胎养。假如甲子日，甲子乙丑海中金，即金生在巳，剔巳诀雷一，冠带在未，剔未雷二之义。余仿此。
　　轩辕掐本日宫长生上中向巽 纣子间二宫掐冠带文上西方炁入 禹王亦间二宫掐子文布北方炁入 蚩尤间二宫掐卯文布东方炁入 轩辕又长生上离炁布入
　　勑涂咒
　　雷公大圣，运动天机。乾坤圣力，日月二仪。今日阏召，速降云霓。随吾所召，省我祷祈。神雷大作，风雨急施。祝祝祝祝，盘盘盘盘，吽吽吽吽，呜呜呜呜，阏阏阏阏。一神背吾，化作微尘。吾奉六波天帝律令。
　　咒毕，取煞炁吹之，再加：□□。寅文
　　烘蒙。午文
　　五雷纵横总摄符
　　四纵五横华盖已成轩辕治世蚩尤辟兵违吾令者头破脑分急急如律令
　　□□□□□□□子午斗取流金大煞炁入逆转 □□□□□□□寅午斗取大煞方炁布入 雷主有令运召云霓都天勑到雷烈风摧雷一
　　轩辕用长生宫掐起念取本日将炁布入 五方真炁交结太虚 天地申章雷兵伏藏我诵大洞兵甲狂忙赴吾坛所魁星天罡急急如六波天帝勑摄
　　次涂念咒
　　雷公大圣，运动天机。乾坤圣力，日月二仪。今日关召，速降云霓。随吾所召，省我祷祈。神雷大作，风雨急施。祝祝祝祝，盘盘盘盘，吽吽吽吽，呜呜呜呜，阏阏阏阏。一神背吾，化作微尘。五奉六波天帝律令。
　　右符成，取独火煞方炁吹之，加五帝讳，书
　　漩东锺黄南金虎西龙围北玄灵中金光炁入，再加 □□烘□入符。念：
　　唵。□□□□齿□齿□勑煞摄。
　　起雷咒涂勑
　　雷火霹雳电光摄。霹雳真光现形摄。乌烈黑甲霍速摄。
　　又勑咒
　　雷神雷神，汝职於天。风火之祖，雨泽之源。九丑来集，六波乘轩。倾江倒海，齐召斗仙。下救焦枯，神即帝宣。震雷霹雳，立现坛前。玉清秘敕，三清急传。急急如律令。
　　咒毕，存雷祖皂衣冠冕，以目相顾，　以阴召阳，吸炁入书敕字，剔玉诀，念：
　　唵。吽吽咤哩。群神听命，百鬼受诛，敢有拒逆，化作微尘。吾奉昊天玉皇上帝律令。金光炁入
　　轩辕誓雷天篆霹雳符
　　唵啹吽□修喝药叉 雷车响彻轰令疾行　啹咤嚤□玉帝勑行 炎灵变化天地交腾 嚤啰鸠离 □□□啊左紫微印右剑诀发已真火自心出三匝接南方火炁打入符 剔玉诀金光炁入念天帝降勑蛮雷现形雷飞电激风伐火征飞雷急降运起天灵急至急至 雹飞六合电照四围开图元汉云龙四施 六波有勑速遣雷神金书玉韶不及雷城 紫虚元君降令 前驱火令五雷将军临茶急勑五方蛮雷马郁休郭元京方仲高邓拱辰田元宗准勑至准勑摄 后驱八冲猛火飞云吁嚤□胥摄郭君亮邓元皇成子真威天公何思全急至急至火急摄准令疾 涂符下雷字念咒曰天地申章雷兵伏藏我诵大洞兵戈狂忙赴吾坛所魁星天罡急急如六波天帝敕摄
　　符成，再加十七字：
　　桃宾阳光，柳星之精，六通使者，急速应声。疾。
　　五帝玉讳真符
　　始青九老青炁君急急驱役蛮雷神 元皇丹灵三老君急急召役蛮雷神 素真皓灵七炁君急急召役战雷神 北玄天一神玄灵五老君急急令雷神 中黄十二炁火急役雷神
　　勑咒
　　雷神雷神，汝职於天。风火之祖，雨泽之源。九丑来集，六波乘轩。倾江倒海，齐召斗仙。下救焦枯，神即帝宣。震雷霹雳，立现坛前。玉清秘敕，三清急传。谨召雷霆欻火律令大神邓天君，部领雷公电母，风伯雨师，当季行雨龙王，火急赴坛，兴云致雨，掣电轰雷，救济生灵，大彰玄化。急急如律令。
　　青函咒
　　一名轩辕誓雷咒。
　　五方雷神，蠢明其神。炎辉奋厉，少阳洞真。黄利昌申，从吾洞真。急行运用，急速通灵。急灭急灭，急寻讨申。阏伯从官，同兴火云。三千六百，六十万兵。风雷速至，部从同升。收捉拒逆，酆都收魂。急急如雷祖大帝敕。
　　阴雷生水符
　　天圆地方 尺竖天横 起雷复兴 太清利剑 诛斩早灾 阴水甲乙 地水丙丁 太阴戊己 神水九江 壬癸化水 壬水上升 六甲天水 在吾掌中 水帝掌握运化龙宫天一生水勑令蛮雷神水五转霹雳复奔急急如北方水帝敕
　　用瓦背墨书作用同火符
　　阳雷生火符
　　六甲九章 竖火柱 横金梁 驾火输 摄太阳 甲子天火帝 乙丑天火帝 丙寅天火帝 丁卯天火帝 辰戊天火帝 已己天火帝 庚午天火帝 炎帝君 雷天地雷水雷太乙蛮雷神令摄
　　用朱书於瓦　用枫香熏瓦　念勑咒
　　咒曰此咒勑遣皆可
　　有风火山，名号太玄。明魔守正，正烈太玄。摧山扫地，摄毒焚虹。山中大火，山上大火。山明曰天，山守太阳，山鬼关闭，山不常一。山皆火风。山仗真正。洞炁含元，名鬼山门。道合天关，何灾不退，何鬼敢当。上帝赐我主守，高真护卫我身，中山火主通藏，乾坤火为神充，动耀火令，元佑助者。元亨利贞中山冥主。火骡百千，巨目猛兽。列之太玄，告守六毒。酆城为船，杀鬼万千。急急如律令。
　　咒毕，存肾中黑炁五口。次存心中红炁三口交姤，吹入瓦上。再用红黑二纸，各篆一道，各中焚之。再书翼轸二字於左右手，擦之八十一遍。存风云雷雨，遍满天地。更念有风火山咒一遍。两手撒之，喷水一口，怒目，以瓦符望风来方向打去，其雷雨到矣。如雷起迟，则以青纸书符催之。
　　祈雨捷法
　　凡祈雨，止要雨下，而牒蛮雷，默奏上帝，於半夜子时，面正东，备香案时果，五分酒，四十八分枣汤，十二分乌水，一盆盛乌龟七个，用青纸三寸，朱书起雨符，用枫香烈火，念祈雨木郎咒八十一遍，烧符，雨便来也。
　　起雨符
　　黄纸朱书。
　　咒曰
　　五灵太极，斡旋神雷。东升阳谷，西运龙台。南旋火府，北转河魁。轮摧崆峒，天地旋回。急急如北方黑帝律令。　　　　　　　　　　　　　
　　又执符仗剑，念咒曰：
　　吾奉上帝敕，速召北方威郭二使者，火急监督。本处城隍社令，某处龙王，火急严行甘雨，速令霶霈沾足，起救苗稼，不得有违。急疾。念
　　起雨咒三遍
　　飞天转火，斡旋神雷。东升旸谷，西运龙台。南旋火府，北转河魁。输摧崆峒，天地旋回。翻天霹雳，河海奔摧。驱龙致雨，符到速追。急急如北方黑帝勑。
　　次宣牒文。酌献。毕，再念：
　　催雨咒
　　太阴玄冥，五气应精。兴云致雨，大逞威灵。吐水救物，却除邪氛。辰星名位，六甲分兵。升降和炁，上下交应。龙蛇速起，雷霆游亨。吽吽急急如律令。
　　咒毕，烧此符在水盂中，念水郎咒，洒水四方，掐午至子，剔布北炁。次烧跃龙符，念玉皇大君木郎元尊咒。
　　木郎咒
　　乾晶瑶晖玉池东，盟威圣者命青童。
　　掷火万里坎震宫，雨骑迅发来大蒙。
　　木郎太乙三山雄，霹雳破石泉源通。
　　坤震巽土皓灵翕，猛马四张欻火冲。
　　流精郁光奔祝融，巨神泰华登云中。
　　黑旛皂蠢扬虚空。掩曦蒸雨屯云浓。
　　阏伯撼动昆仑峰，幽灵翻海玄溟同。
　　冯夷鼓舞长呼风，蓬莱弱水兴都功。
　　龙鹰捷疾先御凶，朱发巨翅双目彤。
　　雷电吐毒驱五龙，四溟叆叇罗阴容。
　　一声四海皆昏蒙，雨陈所至川流洪。
　　金光流精斩旱虹，洞阳幽灵召窿。
　　玉雷皓师变崆峒，虚皇太华扫妖虫。
　　群梁玄皇号前锋，祠泉恣蜃威天公。欻火律令穹窿，鞭击妖魅驱蛇虫。句娄吉利炎赫踪，登僧泽赜悉听从。织女四哥心公忠，辅我救早功勋隆。赤鸡紫鹅飞无穷，摄虐缚祟送北酆。敕紫虚元君降摄。急急如火铃大帅律令。
　　九天捷疾驱雷赶龙致雨符
　　上台一黄松却不祥中台二白护身镇宅下台三青治病除精台星到处大赐威灵 吾奉太乙天帝勑下 九天太乙玉晨洞明洞渊紫虚上清大帝敕 紫微玉帝九炁木德星君 敕天歪飞火令鼓水雷飞霹雳役社令赶雷神四羯帝斩阴精摄 敕召雷神三炁合并敕召雷神致雨如倾唵□咤嚤叱摄 唵唫嚧□吱咤叱摄 唵炬烜炉林咤叱摄 役使社令三炁合并役使社令不得稽停 唵吽哩咭太咤叱摄 唵吽叹咤贯咤勑摄 唵吽哆咤咭咤勑摄 九龙致雨九天合我木德致雨跃起苍龙 将咤勑摄 坤神奉迎 九龙准行 四天制魔羯帝羯帝波罗僧羯帝菩提萨摩诃霹雳大神九炁元君九龙神君准东震木德君告行 吾奉天帝命敕召社令役使雷兵驱雷行雨普要沾恩吾奉告命唵勑奉行急急如上帝律令 内书马郁休郭元京方仲高邓拱辰内田元宗毕阴阳斗剔入再书跃龙行雨普要沾恩
</div>
    <div class="pagination">
<a href="法海遗珠_page13.html">上一页</a><span>...</span><a href="法海遗珠_page9.html">9</a><a href="法海遗珠_page10.html">10</a><a href="法海遗珠_page11.html">11</a><a href="法海遗珠_page12.html">12</a><a href="法海遗珠_page13.html">13</a><span class="current-page">14</span><a href="法海遗珠_page15.html">15</a><a href="法海遗珠_page16.html">16</a><a href="法海遗珠_page17.html">17</a><a href="法海遗珠_page18.html">18</a><a href="法海遗珠_page19.html">19</a><span>...</span><a href="法海遗珠_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
