<!DOCTYPE html>
<html>
<head>
    <meta charset="UTF-8">
    <title>仙传外科秘方 - 第 12 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仙传外科秘方 - 第 12 页/共 16 页</h1>
    <div class="content">　　右用新绵裹了，塞於所患耳内，口中衔少生铁，觉耳内风雨声即愈，须作三五次方可。
　　恶虫叮咬，大纸捻一个，麻油点灯，照熏伤处，其毒尽入油烟内。
　　误吞马蝗蜞致腹痛者，用田泥为丸，以水吞下，其虫必随土泻出也。
　　蜘蛛疮，用羊乳敷其上，或用清油搽之，即安。
　　颠狗咬，韭菜根捣汁多服。又桃白皮煎服，或灸伤处三五壮。又真胆矾为末，贴疮上立愈。
　　蜈蚣咬，嚼茱萸擦之。又鸡粪涂。又生姜汁调蚌粉搽。又以刀斫桑树皮取汁涂，立愈好。又疼痛不可忍，用艾火灸伤处三五壮。又以清油灯草点灯，以灯烟熏之亦止，不问其他毒虫伤，亦可用此熏，极验。
　　黄蜂蜇，以热酒洗之立效。或用清油搽上。
　　虎伤，先吃清油一碗，次用油洗疮口。又以乾葛煎水洗。又沙糖水调涂，仍服沙糖水一两碗。
　　蛇伤服药。
　　细辛五钱 白芷五钱 雄黄二钱半
　　右为末，入麝香少许，每服二钱，温酒调下。
　　又方，贝母为末，酒调冷服，能饮者，尽量饮之。须久酒，因伤处为流清水，候出水尽，却以药滓敷疮上即愈矣。
　　汤火伤，水磨炭末涂，或磨土朱涂，或用真桐油涂。又用柏叶捣烂敷痛处，黄蜀葵花叶捣敷。
　　凡汤火伤，急向火炙，虽痛强忍一食顷，即不痛。又不可以冷水冷物榻之，热气不出，必烂人肉，切宜保之。
　　刀斧伤损，血不止，痛难忍者，用葱白锅内炒热捣烂，乘热缚定，痛与血随止。葱冷再换，盒痛处。葱叶杵碎，炒热盒。又用多年石灰研细，加大黄为末，等分，炒粉红色为度，傅伤处。
　　又方，锅底墨煅研傅之。又白芨、石膏炒同为末，糁疮上，亦可收口。
　　又方，无名异末搽。
　　治闪拗，手足疼痛，生姜烂捣，和面炒热食之，加葱白妙。
　　物入眼中不出，清水磨好墨，点眼角即出。
　　耳出脓水，生白矾末吹入耳中，日三次立效。
　　针铁竹木刺入肉不出者，乾乌羊屎十数粒为末，水调厚敷其上，痛即住，刺自出。
　　一方，嚼栗子黄傅之。
　　一方，竹木刺入肉，黑豆研烂，水调涂之。
　　又方，萆麻子仁烂研，先以绢帛衬伤处，然后傅药，时时看之。若见刺出，即放之。恐药紧，弩出好肉。或加白梅肉，同研傅妙。
　　冬月手足皲裂，白芨末水调塞之。忌三五日不犯水。
　　治寒足跟冻烂，五月五日午时，用姜葱艾揩一时许，更不再发矣。
　　治牙痛，青蒿一握，水一碗，煎至半碗，待温漱之，疼即止。
　　一方，良姜、草乌二件为末，揩齿有涎即吐，不可吞，吐涎毕，以盐汤漱口。
　　又方，虫牙风牙吃药，有阴阳虚实服之。
　　春正气散，夏败毒散加大黄、枳壳，秋冬五积散、消风散。
　　去虫积，槟榔一味为末，蜜水调下，令患者先日少吃饭，临晚亦勿食，次早五更服之。
　　穿掌毒，新桑叶研烂，包盒上即愈。
　　仙传外科秘方卷之十竟
　　#1干：抄本作『千』。
　　#2 二：抄本无。
　　#3染：此下抄本有『淀』字。
　　#4脓：原作『浓』，据抄本改。
　　#5筋：疑当作『箸』。
　　#6汁：抄本作『汗』。
　　#7 □：抄本作『皆』。
　　#8羊：疑当作『王』。
　　仙传外科秘方卷之十一
　　浚仪原阳子赵宜真集
　　治诸杂证品
　　小儿五心烦热，渴欲饮水者，煮黑豆与食之安。
　　小儿慢惊昏沉，时或搐掣，乌药磨水，暖热与服。
　　小儿急慢惊风，震灵丹二十粒、来复丹十粒、白圆子十粒，三味研匀，糯米糊丸，如绿豆大。大者五丸，小者三丸。慢惊用北枣、陈皮煎汤吞下，急惊用生姜自然汁百沸汤下。
　　小儿十种丹瘤，许学士云：此十种丹毒，如三日不治，攻入肠胃，则不可治也。宜逐一子细辨认，依此方治之，万不失一。
　　一飞灶丹，从顶头起肿光用葱白研取自然汁涂。
　　二吉灶丹，从头上红肿痛用赤小豆末，鸡子清调搽。
　　三鬼火丹，从面起赤肿用宠心土，鸡子清调涂。
　　四天火丹，从背起赤点用桑白皮末，羊脂调涂。
　　五天灶丹，从两臂赤肿黄色用柳木烧灰，水调搽。
　　六水丹，从两胁虚肿用生铁屑末，猪粪调搽。
　　七胡次丹，从脐上起黄肿用槟榔为末，米醋调。
　　八野火丹，从两脚赤肿用乳香末，羊脂调涂。
　　九烟火丹，从两脚有赤白点用猪槽下土，麻油调搽。
　　十胡漏丹，从阴上起黄肿用屋漏处土，羊脂调搽。
　　小儿头疮胎毒，诸风热恶疮，痘疮用。
　　黄柏　黄连　白芷　五倍子
　　右四味，等分研细末，用井花水调，稀稠得所，涂开在碗内，覆架两砖上，中空处灼艾烟熏蒸，以黑乾为度，仍取下前药，再研作末，清油调涂。如有虫，则用煎油调搽。
　　又方，五倍子、白芷等分为末，有脓水乾渗其上，其脓水即收。如乾瘕，以清油调涂。
　　小儿痘眼，以谷精草为末，以白柿或猪肝或肠糖点吃。
　　生犀复明散，治诸般眼疾。
　　赤芍药二两　黄苓一两　木通二两　桑白皮二两　龙胆草二两　防风二两　羌活二两　当归尾二两　大黄八钱　枳壳去禳，六钱
　　右□咀，每服五钱，水一盏半，新取桑白皮少许，同煎至八分，食后服。如目赤障厚者，加生蚌粉；痛肿者，加生地黄效。
　　点眼药，宣黄连洗净，锉碎，不拘多少，以瓦器水煎至半，滤去滓，用瓦盏盛在汤瓶上，蒸之至汁少，却入脑子少许，用净器或角筒收贮，点眼内，或点烂眩亦妙。熬药时须用密绢绵子滤过，毋令尘屑在内。
　　治暴赤烂眩眼。
　　黄连五钱　当归尾三钱　朴消三钱　板杏二钱　黄柏二钱　川续断一钱
　　右锉碎，以盏子盛在汤瓶上，浓蒸，乘热蘸汁点入眼内。
　　又法，治赤眼及昏痛，紧闭眼勿开，盛热汤一器，以手掬沃之，汤冷即止，日频沃即安，妙处在闭眼。
　　点障翳诸眼，朴消十两，明净者，汤泡，以筲箕盛，好纸滤过，将瓦碗盛，以炭火熬乾，置地上一宿；用黄丹二两飞过，麝香半钱重，同研极细，绢罗过，加脑子再研，点眼内。
　　熏暴赤眼，用瓦瓶子煎薄苛、荆芥、防风汤，乘热气熏之，仍以手沃洗。
　　换骨丹，治风湿腰脚诸疾，草乌六两重，略去皮尖，研为末，用生豆腐二两，捣和成饼子，沸汤煮令浮，再沸取出，煮时最要斟酌，盖煮过则药力轻，煮不及则药力又过重也。又用米泔浸过苍木三两焙乾，天麻一两明净者，全蝎半两洗去土微炒，与草乌饼子同研为末，和米糊为丸，如梧桐大，至晚勿食，临卧以木瓜嚼温酒下二十丸，中夜药透遍身及脚上，觉麻痹即其效也。
　　舒筋散，治血脉凝滞，筋络拘孪，肢节疼痛，行步艰难，活血化气第一品也。
　　玄胡索　当归　官桂
　　右等分为末，每服二钱，空心温酒调服。
　　活络丹，治腰脚诸疾。
　　胡芦巴四两重，二两用海金沙四两同炒，令立两用巴豆四两炒令赤色；海金沙者，即俗名竹园粪，八九月内多采下，用纸糊团箕，日下晒至乾，却以竹子敲下，去叶取子用，卖者思伪，巴豆去壳，取完者用　苍耳草四两，焙乾；俗名野茄叶，本草名枲耳　左缠藤四两，连叶焙乾用
　　右三味为末，以好生酒煮面糊为丸，如梧桐子大，用生酒吞下三四十丸。病在腰半饥服，病在膝脚空心服。
　　治诸疮膏药方，清油一斤，将头发二两煎至熔，却随意入甘草节、当归尾、黄连、巴豆、草麻子、黄瓜篓、木鳖子各半两，煎二沸，去滓，却入水粉五两，又煎至沸；入黄丹七两；又煎至沸；入乳香末一两，用桃柳枝不住手搅，挑入水中滴成珠，不枯手则膏成矣。
　　又方，麻油五两重，巴豆二十八粒，柳条二十八寸，以火煎，候巴豆黑色，滤去滓，以谷丹二两重，逐惭放入，用柳枝不住手搅，滴水中不散成膏，不黏手在火，却将乳香末一钱和匀，瓦器盛之，候冷摊用。
　　神授香苏散，治四时瘟疫，方注云：昔城中大疫，有白发老人教一富人家合施，城中病者皆愈。其后疫鬼问其富人家，富人遂以实告，鬼相顾曰：此老教三人矣。遂稽颡而退。凡服此药，戒食荤腥酒肉，无不应效。又前元时，江西吉安太和县温疫大作，有医者视病中夜而回，忽遇神人骑马导从而来，医知非人，忙拜伏於地，神至叱曰：汝何人也？答曰：某医人也。神曰：汝今医病用何药？答云：随病冷热轻重，用药治之。神曰：不然，只一类用香苏散好。医者归，明日遂如其言，试之皆效，医道大行，因获福利，终身敬祀其神。并记於此。
　　香附子炒去毛　紫苏叶各四两　陈皮一两　甘草炙一两
　　右到为粗末，每服三盏，水一盏，煎至七分，去滓热服，不拘时，日三服。
　　仙方三补丸，大补诸虚百损，不问老少，有疾皆效。
　　破故纸二两，隔纸炒令香熟　白狭苓一两，去皮、没药一两，用无灰酒浸
　　右候酒浸没药如钖糖样，用前药二味为末，药酒糊为丸，如梧桐子大，每服二三十丸，空心熟水下。仙方云：昔有人服此药者，至老颜容不衰，盖破故纸补肾，茯苓养心，没药养血，三者既壮，自然身安。
　　酒疸脾黄，木别子磨醋服之一二盏，必利见功。
　　盗汗不止，五倍子末，以唾调，填满脐中，以帕缚定，一宿即止。
　　治阴汗，绵黄芪争洗，横切细，入铫中，滴酒炒乾脆为末，以猪心煮熟点吃之妙。
　　又方，蛇床子、石菖蒲等分为末，一日三两次涂掺。
　　治痤疿，切断黄瓜，擦疿子上安。
　　或以枣叶煎汤浴之。
　　又方，玉英粉　真蚌粉四两、滑石一两、绿豆粉二两，为末乾擦。
　　治□嘎，萆麻子随多少，去粗壳炒熟，吃甜者，苦者吐出，多吃见效。
　　治舌忽胀出口外，是蜈蚣毒，用雄鸡冠割血，瓦盏盛，浸舌就咽下即缩。
　　治人恍惚，见鬼发狂，平胃散加辰砂末，枣汤调服。
　　治猪寒风证，如圣散，不问男女年久者皆效。
　　威灵仙多 防风 刻芥 防己 麻黄 杏仁 细辛 川芎 白芷各等分
</div>
    <div class="pagination">
<a href="仙传外科秘方_page11.html">上一页</a><span>...</span><a href="仙传外科秘方_page7.html">7</a><a href="仙传外科秘方_page8.html">8</a><a href="仙传外科秘方_page9.html">9</a><a href="仙传外科秘方_page10.html">10</a><a href="仙传外科秘方_page11.html">11</a><span class="current-page">12</span><a href="仙传外科秘方_page13.html">13</a><a href="仙传外科秘方_page14.html">14</a><a href="仙传外科秘方_page15.html">15</a><a href="仙传外科秘方_page16.html">16</a><a href="仙传外科秘方_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
