<!DOCTYPE html>
<html>
<head>
    <meta charset="UTF-8">
    <title>黄帝素问灵枢集注 - 第 6 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝素问灵枢集注 - 第 6 页/共 11 页</h1>
    <div class="content">　　黄帝曰：人之韩者，何气使然？岐伯曰：胃不实则诸脉虚，诸脉虚则筋脉懈惰，筋脉懈惰则行阴用力，气不能复，故为韩。因其所在，补分肉间。
　　黄帝曰：人之哀而泣涕出者，何气使然？岐伯曰：心者，五藏六府之主也；目者，宗脉之所聚也，上液之道也；口鼻者，气之门户也。故悲哀愁忧则心动，心动则五藏六府皆摇，摇则宗脉感，宗脉感则液道开，液道开故泣涕出焉。液者，所以灌精濡空窍者也，故上液之道开则泣，泣不止则液竭，液竭则精不灌，精不灌则目无所见矣，故命日夺精。补天柱经挟颈#6。
　　黄帝曰：人之太息者，何气使然？岐伯曰：忧思则心系急，心系急则气道约，约则不利，故太息以伸出之。补手少阴、心主、足少阳留之也。
　　黄帝曰：人之涎下者，何气使然？岐伯曰：饮食者，皆入於胃，胃中有热则虫动，虫动则胃缓，胃缓则廉泉开，故涎下。补足少阴。
　　黄帝曰：人之耳中呜者，何气使然？岐伯曰：耳者，宗脉之所聚也，故胃中空则宗脉虚，虚则下，溜脉有所竭者，故耳呜。补客主人、手大指爪甲上与肉交者也。
　　黄帝曰：人之自噙舌者，何气使然？岐伯曰：此厥逆走上，脉气辈至也。少阴气至则噙舌，少阳气至则噙颊，阳明气至则喷唇矣。视主病者，则补之。
　　凡此十二邪者，皆奇邪之走空窍者也。故邪之所在，皆为不足。故上气不足，脑为之不满，耳为之苦呜，头为之苦倾，目为之眩；中气不足，搜便为之变，肠为之苦呜；下气不足，则乃为痿厥心悦。补足外踝下溜#7之。
　　黄帝曰：治之奈何？岐伯曰：肾主为欠，取足少阴；肺主为喊，取手太阴、足少阴；唏者，阴与阳绝，故补足太阳、写足少阴；振寒者，补诸阳；噫者，补足太阴、阳明；嚏者，补足太阳、眉本；韩，因其所在，补分肉问；泣出，补天柱经侠颈，侠颈者，头中分也；太息，补手少阴、心主，足少阳溜之；涎下，补足少阴；耳呜，补客主人、手大指爪甲上与肉交者；自喷舌，视主病者，则补之；目眩头倾，补足外踝下溜之；痿厥心悦，刺足大指问上二寸溜之，一曰足外踝下溜之。
　　黄帝内经灵枢集注卷之十竟
　　#1先病而后生热者，治其本：此十字原脱，据《甲乙经》卷六第二补。
　　#2病：循例『病』下疑脱『而』字。
　　#3小：《太素》卷三十《喜怒》作『少』。
　　#4刺：原作『次』，据赵府居敬堂本改。
　　#5喊：原作『岁』，据《甲乙经》卷十二第一改。
　　#6颈：《太素》卷二十七《十二邪》作『项』。
　　#7溜：赵府居敬堂本作『留』。
　　黄帝内经灵枢集注卷之十一
　　师传第二十九
　　黄帝曰：余闻#1先师，有所心藏，弗着於方。余愿闻而藏之，则而行之，上以治民，下以治身，使百姓无病，上下和亲、德泽下流，子孙无忧，传於后世，无有终时，可得闻乎？岐伯曰：远乎哉问也。夫治民与自治，治彼与治此，治小与治大，治国与治家，未有逆而能治之也，夫惟顺而已矣。顺者，非独阴阳脉论气之逆顺也，百姓人民，皆欲顺其志也。
　　黄帝曰：顺之奈何？岐伯曰：入国问俗，入家问讳，上堂问礼，临病人问所便。黄帝曰：便病人奈何？岐伯曰：夫中热消瘴则便寒；寒中之属则便热。胃中热则消谷，令人悬心善饥，脐以上皮热；肠中热则出黄如糜，脐以下皮寒。胃中寒则腹胀；肠中寒则肠呜飧泄。胃中寒、肠中热则胀而且泄；胃中热、肠中寒则疾饥，小腹痛胀。黄帝曰：胃欲寒饥#2，肠欲热饮，两者相逆，便之奈何？且夫王公大人，血食之君，骄恣从欲，轻人而无能禁之，禁之则逆其志，顺之则加其病，便之奈何？治之何先？岐伯曰：人之情，莫不恶死而乐生，告之以其败，语之以其善，导之以其所便，开之以其所苦，虽有无道之人，恶有不听者乎？
　　黄帝曰：治之奈何？岐伯曰：春夏先治其标，后治其本；秋冬先治其本，后治其标。黄帝曰：便其相逆者奈何？岐伯曰：便此者，食饮衣服，亦欲适寒温，寒无赓怆，暑无出汗。食饮者，热无灼灼，寒无沧沧，寒温中适，故气将持，乃不致邪僻也。
　　黄帝曰：本藏以身形支节胭肉，候五藏六府之小大焉。今夫王公大人，临朝即位之君而问焉，谁可扪循之而后答乎？岐伯曰：身形支节者，藏府之盖也，非面部之阅也。黄帝曰：五藏之气，阅於面者，余已知之矣，以支节知而阅之奈何？歧伯曰：五藏六，骚府者，肺为之盖，巨肩陷咽，候见其外。黄帝曰：一善一岐伯曰：五藏六府，心为之主，缺盆为之道，□骨有余以候厦、谒计黄帝曰：善。岐伯曰：肝者主,为将，使之候外，欲知坚固，视目小大。黄帝白：善。岐伯曰：脾者，主为卫，计，使之迎粮，视唇舌好恶，以知吉凶。黄帝曰：善。岐伯曰：一肾者主为外，使擘吗之远听，视耳好恶，以知其性。黄帝曰：善。愿闻六府之候。
　　岐伯曰：六府者，胃为之海，广骸，大颈，张胸，五谷乃容。鼻隧以长，以候大肠。唇厚，人中长，以候小肠。目下果大，其胆乃横。鼻孔在外，膀胱漏泄。鼻柱中央起，三焦乃约，此所以候六府者也。上下三等，藏安且良矣。
　　【音释】
　　便平声。
　　决气第三十
　　黄帝曰：余闻人有精、气、津、液、、稣勺余意以为一气耳，今乃辩为六，余不知其所以然。歧乱伯曰：两神呕、争相搏神合而成形，常先身生，是谓精。俗户、胄乏何谓气？岐伯曰：上焦开发，宣五谷｀州斗味，黑肤充身泽毛，若雾露之溉，是谓气。何谓津？岐伯曰：腠理发泄，汗‘叩出漆漆，是谓津。何谓液？岐伯曰：谷入气满，潭泽注於骨，骨属屈伸，泄泽补益脑髓，皮肤润泽，是谓掖P何谓血．岐伯曰：中焦受气取汁，变化而赤，是谓血。何谓脉？岐伯曰：壅遏营气，令无所避，是谓脉。黄帝曰：六气者，有余不足，气之多少，脑髓之虚实，血脉之清浊，何以知之？岐伯曰：精脱者，耳聋；气脱者，目不明；津脱者，腠理开，汗大泄；液脱者，骨属屈伸不利，色夭，脑从消，经酸，耳数呜；血脱者，色白，夭然不泽；脉脱者#3，其脉空虚。此其候也。
　　黄帝曰：六气者，贵贱何如？岐辞伯曰：六气者，各有部主也，其贵贱善恶，可为常主，然五谷与胃为大梅也。
　　【音释】溱音臻。
　　肠胃第三十一
　　黄帝问於伯高曰：余愿闻六府传谷者，肠胃之小大长短，受谷之多少奈何？伯高曰：请尽言之，谷所从出入浅探远近长短之度：唇至齿长九分，口广二寸半，齿以后至会厌，深三寸半，大容五合；舌重十两，长七寸，广二寸半；咽门重十两，广二#4寸半，至胃长一尺六寸；胃纡曲屈，伸之，长二尺六寸，大一尺五寸，径五寸，大容二#5斗五升；小肠后附脊，左环回周迭积，其注於回肠者，外附於脐上，迥运环十六曲，大二寸半，径八分分之少半，长三丈三#6尺；回肠当脐，左环迥周叶积而下，回运环反十六曲，大四寸，径一寸寸之少半，长二丈一尺；广肠傅脊，以受回肠，左环叶脊上下，辟大八寸，径二寸寸之大半，长二尺八寸。肠胃所入至所出，长六丈四寸四分，迥曲环反，三十二曲也。
　　平人绝谷第三十二
　　黄帝曰：愿闻人之不食，七日而死何也？伯高曰：臣请言其故。胃大一尺五寸，径五寸，长二尺六寸，横屈受水谷三斗五升，其中之谷，常留二斗，水一斗五升而满。上焦泄气，出其精微，栗悍滑疾，下焦下溉诸肠。
　　小肠大二寸半，径八分分之少半，长三丈二尺，受谷二斗四升，水六升三合合之大半。回肠大四寸，径一寸寸之少半，长二丈一尺，受谷一斗，水七升半。广肠大八寸，径二寸寸之大半，长二尺八寸，受谷九升三合八分合之一。肠胃之长，凡五丈八尺四寸，受水谷九斗二升一合合之大半。此肠胃所受水谷之数也。
　　平人则不然，胃满则肠虚，肠满则胃虚，更虚更满，故气得上下，五藏安定，血脉和利，精神乃居，故神者，水谷之精气也。故肠胃之中，当留谷二斗，水一斗五升，故平人日再后，后二升半，一日中五升，七日五七三斗五升，而留水谷尽矣。故平人不食饮七日而死者，水谷精气津液皆尽故也。
　　海论第三十三
　　黄帝问於岐伯曰：余闻刺法於夫子，夫子之所言，不离於营卫血气。夫十二经脉者，内属於府藏，外络於支节，夫子乃合之於四海乎？岐伯答曰：人亦有四海、十二经水。经水者，皆注於海。海有束西南北，命曰四海。
　　黄帝曰：以人应之奈何？岐伯曰：人有髓海，有血海，有气海，有水谷之海，凡此四者，以应四海也。
　　黄帝曰：远乎哉，夫子之合人天地四海也，愿闻应之奈何？岐伯答曰：必先明知阴阳表里荣输所在，四海定矣。
　　黄帝曰：定之奈何？岐伯曰：胃者，水谷之海，其输上在气街，下至三里；冲脉者，为十二经之海，其输上在於大杼，下出於巨虚之上下廉；膻中者，为气之海，其输上在於柱骨之上下，前在於人迎；脑为髓之海，其输上在於其盖，下在风府。
　　黄帝曰：凡此四海者，何利何害？何生何败？岐伯曰：得顺者生，得逆者败，知调者利，不知调者害。
　　黄帝曰：四海之逆顺奈何？岐伯曰：气海有余者，气满胸中，悦息面赤；气海不足，则气少不足以言。血海有余，则常想其身大，怫然不知其所病；血海不足，亦常想其身小，狭然不知其所病。水谷之海有余，则腹满；水谷之海不足，则饥不受谷食。髓海有余，则轻劲多力，自过其度；髓海不足，则脑转耳呜，经酸眩冒，目无所见，懈怠安卧。
　　黄帝曰：余已闻逆顺，调之奈何？岐伯曰：审守其输，而调其虚实，无犯其害，顺者得复，逆者必败。黄帝曰：善。
　　五乱第三十四
　　黄帝曰：经脉十二者，别为五行，分为四时，何失而乱？何得而治？岐伯日．一五行有序，四时有分，相顺则治，相逆则乱。
　　黄帝曰：何谓相顺？岐伯曰：经脉十二者，以应十二月。十二月者，分为四时。四时者，春秋冬夏，其气各异，营卫相随，阴阳已和，清浊不相干，如是则顺之而治。
　　黄帝曰：何谓逆而乱？岐伯曰：清气在阴，浊气在阳，营气顺脉，卫气逆行，清浊相干，乱於胸中，是谓大悦。故气乱於心，则烦心密嘿，俯首静伏；乱於肺，则俯仰喘喝，接手以呼；乱於肠胃，则为霍乱；乱於臂经，则为四厥；乱於头，则为厥逆，头重眩仆。
　　黄帝曰：五乱者，刺之有道乎？岐伯曰：有道以来，有道以去，审知其道，是谓身宝。黄帝曰：善。愿闻其道。岐伯日；．气在於心者，取之手少阴、心主之输；气在於肺者，取之手太阴荣、足少阴输；气在於肠胃者，取之足太阴、阳明，不下者，取之三里；气在於头者，取之天柱、大杼，不知，取足太阳荣输；气在於臂足，取之先去血脉，后取其阳明、少阳之荣输。
　　黄帝曰：补写奈何？岐伯曰：徐入徐出，谓之导气。补写无形，谓之同精。是非有余不足也，乱气之相逆也。黄帝曰：允乎哉道，明乎哉论，请着之玉版，命日治乱也。
　　胀论第三十五
　　黄帝曰：脉之应於寸口，如何而胀？岐伯曰：其脉大坚以涩者，胀也。黄帝曰：何以知藏府之胀也？岐伯曰：阴为藏，阳为府。黄帝曰：夫气之令人胀也，在於血脉之中耶？藏府之内乎？岐伯曰：三一云二字者皆存焉，然非胀之舍也。黄帝曰：愿闻胀之舍。岐伯曰：夫胀者，皆在於藏府之外，排藏府而郭胸胁，胀皮肤，故命日胀。
　　黄帝曰：。藏府之在胸胁腹里之内也，若匣匮之藏禁器也，各有次舍，异名而同处，一域之中，其气各异，愿闻其故。黄帝曰：床解其意，再问#7。岐伯曰：夫胸腹，藏府之郭也。膻中者，心主之宫城也。胃者，太仓也。咽喉小肠者，传送也。胃之五窍者，闲里门户也。廉泉玉英者，津液之道也。故五藏六府者，各有畔界，其病各有形状。营气循脉，卫气逆为脉胀，卫气并脉，循分为肤胀。三里而写，近者一下，远者三下，无问虚实，工在疾写。
　　黄帝曰：愿闻胀形。岐伯曰：夫心胀者，烦心短气，卧不安。肺胀者，虚满而喘咳。肝胀者，胁下满而痛引小腹。脾胀者，善喊，四支烦悦，体重不能腠衣，迹不安。肾胀者，腹满引背央央然，腰脏痛。六府胀：胃胀者，腹满，胃院痛，鼻闻焦臭，妨於食，大便难。大肠胀者，肠呜而痛濯濯，冬日重感於寒，则飧泄不化。小肠胀者，小腹缜胀，引腰而痛。膀胱胀者，小腹满而气瘾。三焦胀者，气满於皮肤中，轻轻然而不坚。胆胀者，胁下痛胀，口中苦，善太息。凡此诸胀者，其道在一，明知逆顺，针数不失。写虚补实，神去其室，致邪失正，真不可定，粗之所败，谓之夭命。补虚写实，神归其室，久塞其空，谓之良工。
　　黄帝曰：胀者焉生？何因而有？岐伯曰：卫气之在身也，常然并脉循分肉，行有逆顺，阴阳相随，乃得天和，五藏更始，四时循序，五谷乃化。然后厥气在下，营卫留止，寒气逆上，真邪相攻，两气相搏，乃合为胀也。黄帝曰：善。何以解惑？岐伯曰：合之於真，三合而得。帝曰：善。
　　黄帝问於岐伯曰：胀论言：无问虚实，工在疾写，近者一下，远者三下。今有其三而不下者，其过焉在？岐伯对曰：此言陷於肉肓而中气穴者也。不中气穴，则气内闭；针不陷肓，则气不行，上越中肉，则卫气相乱，阴阳相逐。其於胀也，当写不写，气故不下，三而不下，必更其道，气下乃止，不下复始，可以万全，乌有殆者乎？其於胀也，必审其脍，当写则写，当补则补，如鼓应柠，恶有不下者乎？
　　黄帝内经灵枢集注卷之十一竟
　　#1闻：原作『问』，据赵府居敬堂本改。
　　#2饥：《甲乙经》卷六第二作『饮』。
　　#3脉脱者：此三字原脱，据《甲乙经》卷一第十二补。
　　#4二：赵府居敬堂本作『一』。
　　#5二：赵府居敬堂本作『三』。
　　#6三：赵府居敬堂本作『二』。
　　#7黄帝曰：未解其意，再问：《甲乙经》卷八第三、《太素》卷二十九《腹论》并无此九字。
　　黄帝内经灵枢集注卷之十二
　　五宪律液别第三十六
　　黄帝问於岐伯曰：水谷入於口，输於肠胃，其液别为五。天寒衣薄则为溺与气，天热衣厚则为汗，悲哀气并则为泣，中热胃缓则为唾，邪气内逆则气为之闭塞而不行，不行则为水胀，余知其然也，不知其何由生，愿闻其道。
　　岐伯日：水谷皆入於口，其味有五，各注其海，津液各走其道。故三焦出气，以温肌肉，充皮肤，为其津；其流而不行者为液。天暑衣厚则腠理开，故汗出；寒溜於分肉之问，聚沫则为痛。天寒则腠理闭，气湿不行，水下溜於膀胱，则为溺与气。五藏六府，心为之主，耳为之听，目为之侯，肺为之相，肝为之将，脾为之卫，肾为之主外。故五藏六府之津液，尽上渗於目，心悲气并则心系急，心系急则肺举，肺举则液上溢。夫心系与肺，不能常举，乍上乍下，故咳而泣出矣。中热则胃中消谷，消谷则虫上下作，肠胃充郭故胃缓，胃缓则气逆，故唾出。
　　五谷之津液，和合而为高#1者，内渗入於骨空，补益脑髓，而下流於阴股。阴阳不和，则使液溢而下流於阴，髓掖皆臧而下，下过度则虚，虚故腰背痛而经酸。阴阳气道不通，四海闭塞，三焦不写，津液不化，水谷并行肠胃之中，别於回肠，留於下焦，不得渗膀胱，则下焦胀，水溢则为水胀，此津液五别之逆顺也。
　　五阅五使第三十七
　　黄帝问於岐伯曰：余闻刺有五官五阅，以观五气。五气者，五藏之使也，五时之副也。愿闻其五使当安出？岐伯曰：五官者，五藏之阅也。黄帝曰：愿闻其所出，令可为常。岐伯曰：脉出於气口，色见於明堂，五色更出，以应五时，各如其常，经气入藏，必当治里。
　　帝曰：善。五色独决於明堂乎？岐伯曰：五官已辩，阙庭必张，乃立明堂。明堂广大，蕃蔽见外，方壁高基，引垂居外，五色乃治，平博广大，寿中百岁。见此者，刺之必已，如是之人者，血气有余，肌肉坚致，故可苦已针。黄帝曰：愿闻五官。岐伯曰：鼻者，肺之官也；目者，肝之官也；口唇者，脾之官也；舌者，心之官也；耳者，肾之官也。黄帝曰：以官何候？岐伯曰：以候五藏。故肺病者，喘息鼻张；肝病者，青；脾病者，唇黄；心病者，舌卷短，倾赤；肾病者，颜与颜黑。
　　黄帝曰：五脉安出，五色安见，其常色殆者如何？岐伯曰：五官不辩，阙庭不张，小其明堂，蕃蔽不见，又埤其墙，墙下无基，垂角去外，如是者，虽平常殆，死加疾哉！
　　黄帝曰：五色之见於明堂，以观五藏之气，左右高下，各有形乎？岐伯曰：府藏之在中也，各以次舍，左右上下，各如其度也。
　　逆顺肥瘦第三十八
　　黄帝问於岐伯曰：余闻针道於夫子，众多毕悉矣。夫子之道，应若失#2而据未有坚然者也。夫子之问学熟乎，将审察於物而心生之乎？岐伯曰：圣人之为道者，上合於天，下合於地，中合於人事，必有明法，以起度数，法式检押，乃后可传焉。故匠人不能释尺寸而意短长，废绳墨而起平水#3也，工人不能置规而为员#4去矩而为方。知用此者，固自然之物，易用之教，逆顺之常也。
　　黄帝曰：愿闻自然奈何？岐伯曰：临探庾水，不用功力，而水可竭也。循掘次冲，而经可通也。此言气之滑涩，血之清浊，行之逆顺也。
　　黄帝曰：愿闻人之白黑肥瘦小长，各有数乎？岐伯曰：年质壮大，血气充盈，肤革坚固，因加以邪，刺此者，深而留之，此肥人也。广肩腋，项肉薄，厚皮而黑色，唇临临然，其血黑以浊，其气涩以迟，其为人也，贪於取与，刺此者，深而留之，多益其数也。黄帝曰：刺瘦人奈何？岐伯曰：瘦人者，皮薄色少，肉廉廉然，薄唇轻言，其血清气滑，易脱於气，易损於血，刺此者，浅而疾之。
　　黄帝曰：刺常人奈何？岐伯曰：视其白黑，各为调之，其端正敦厚者，其血气和调，刺此者，无失常数也。
　　黄帝曰：刺壮士真骨者奈何？岐伯曰：刺壮士真骨，坚肉缓节监监然，此人重则气涩血浊，刺此者，深而留之，多益其数。劲则气滑血清，刺此者，浅而疾之。
　　黄帝曰：刺婴儿奈何？岐伯曰：婴兄者，其肉脆，血少气弱，刺此者，以豪针，浅刺而疾发针，日再可也。
　　黄帝曰：临探庾水奈何？岐伯曰：血清气浊，疾写之，则气竭焉。黄帝曰：循掘决冲奈何？岐伯曰：血浊气涩，疾写之，则经可通也。
　　黄帝曰：脉行之逆顺奈何？岐伯曰：手之三阴，从藏走手；手之三阳，从手走头；足之三阳，从头走足；足之三阴，从足走腹。
　　黄帝曰：少阴之脉独下行何也？岐伯曰：不然。夫冲脉者，五藏六府之海也，五藏六府皆禀焉。其上者，出於顽颗，渗诸阳，灌诸精。其下者，注少阴之大络，出於气街，循阴股内廉，入胭中，伏行箭骨内，下至内踝之后属而别。其下者，并於少阴之经，渗三阴。其前者，伏行出驸属，下循驸，入大指间，渗诸络而温肌肉。故别络结则驸上不动，不动则厥，厥则寒矣。黄帝曰：何以明之？岐伯曰：以言导之，切而验之，其非必动，然后乃可明逆）lM 之行也。黄帝曰：窘乎哉！圣人之为道也。明於日月，微於毫厘，其非夫子，孰能道之也。
　　血络论第三十九
　　黄帝曰：愿闻其奇邪而不在经者。岐伯曰：血络是也。黄帝曰：刺血络而仆者，何也？血出而射者，何也？血少黑而浊者，何也？血出清而半为汁者，何也？发针而肿者，何也？血出若多若少而面色苍苍者，何也？发针而面色不变而烦悦者，何也？多出血而不动摇者，何也？愿闻其故。
　　岐伯曰：脉气盛而血虚者，刺之则脱气，脱气则仆。血气俱盛而阴气多者，其血滑，刺之则射；阳气畜积，久留而不写者，其血黑以浊，故不能射。新饮而液渗於络，而未合和於血也，故血出而汁别焉；其不新饮者，身中有水，久则为肿。阴气积於阳，其气因於络，故刺之血未出而气先行，故肿。阴阳之气，其新相得而未和合，因而写之，则阴阳俱脱，表里相离，故脱色而苍苍然。刺之血出多，色不变而烦悦者，刺络而虚经，虚经之属於阴者，阴脱，故烦闷。阴阳相得而合为痹者，此为内溢於经，外注於络，如是者，阴阳俱有余，虽多出血而弗能虚也。黄帝曰：相之奈何？岐伯曰：血脉者盛，坚横以赤，上下无常处，小者如针，大者如筋，则而写之万全也。故无失数矣。失数而反，各如其度。
　　黄帝曰：针入而肉着者，何也？岐伯曰：热气因於针，则针热，热则肉着於针，故坚焉。
　　阴阳清浊第四十
　　黄帝曰：余闻十二经脉，以应十二经水者，其五色各异，清浊不同，人之血气若一，应之奈何？岐伯曰：人之血气，苟能若一，则天下为一矣，恶有乱者乎？黄帝曰：余问一人，非问天下之众。岐伯曰：夫一人者，亦有乱气，天下之众，亦有乱人，其合为一耳。
　　黄帝曰：愿闻人气之清浊。岐伯曰：受谷者浊，受气者清。清者注阴，浊者注阳。浊而清者，上出於咽；清而浊者，则下行。清浊相干，命曰乱气。
　　黄帝曰：夫阴清而阳浊，浊者有清，清者有浊，清浊别之奈何？岐伯曰：气之大别，清者上注於肺，浊者下走於胃。胃之清气，上出於口；肺之,浊气，下注於经，内积於海。
　　黄帝曰：诸阳皆浊，何阳浊甚乎？岐伯曰：手太阳独受阳之浊，手太阴独受阴之清。其清者上走空窍，其浊者下行诸经。诸阴皆清，足太阴二独受其浊。
　　黄帝曰：治之奈何？岐伯曰：清者其气猾，浊者其气涩，此气之常也。故刺阴者，深而留之；刺阳者，浅而疾之；清独相干者，以数调之也。
　　【音释】
　　悦音闷。空音孔。
　　黄帝内经灵枢集注卷之十二竟
　　#1高：赵府居敬堂本作『膏』。
　　#2失：疑当作『矢』。
　　#3水：赵府居敬堂本作『木』。
　　#4员：赵府居敬堂本作『圆』
</div>
    <div class="pagination">
<a href="黄帝素问灵枢集注_page5.html">上一页</a><a href="黄帝素问灵枢集注.html">1</a><a href="黄帝素问灵枢集注_page2.html">2</a><a href="黄帝素问灵枢集注_page3.html">3</a><a href="黄帝素问灵枢集注_page4.html">4</a><a href="黄帝素问灵枢集注_page5.html">5</a><span class="current-page">6</span><a href="黄帝素问灵枢集注_page7.html">7</a><a href="黄帝素问灵枢集注_page8.html">8</a><a href="黄帝素问灵枢集注_page9.html">9</a><a href="黄帝素问灵枢集注_page10.html">10</a><a href="黄帝素问灵枢集注_page11.html">11</a><a href="黄帝素问灵枢集注_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
