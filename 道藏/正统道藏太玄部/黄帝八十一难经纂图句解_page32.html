<!DOCTYPE html>
<html>
<head>
    <meta charset="UTF-8">
    <title>黄帝八十一难经纂图句解 - 第 32 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝八十一难经纂图句解 - 第 32 页/共 35 页</h1>
    <div class="content">　　背为阳，五藏之俞皆在背。肺俞穴，在第三椎下，两傍相去同身寸一寸五分。心俞穴，在第五椎下，一寸五分。肝俞穴，在第九椎下，两傍相去一寸五分。脾俞穴，在第十一椎下，两傍相去一寸五分。肾#38俞穴，在第十四椎下，两傍相去一寸五分。
　　何谓也？
　　募阴俞阳如何。
　　然：阴病行阳，阳病行阴。
　　内藏有病，则出行於阳，阳俞在背也。外体有病，则大#39行於阴，阴募在腹也。
　　故令募在阴，俞在阳也。
　　所以令募在於阴，俞在於阳。
　　六十八难曰：
　　五藏六府各有井、荣、俞、经、合。
　　肝井大敦，荣行问，俞大冲，经中封，合曲泉。肺井少商，荣鱼际，俞大渊，经经渠，合尺泽。心井少冲，荣少府，俞神门，经灵道，合少海。肾井涌泉，荣丽#40 谷，俞大溪，经复溜，合溜谷#41。脾井隐白，荣大都，俞大白，经商丘，合陵阴泉。心包络井中冲，荣劳官，俞大陵，经问使，合曲泽。此五藏各有井、荣、俞、经、合也。胆井窍阴，荣侠溪，俞临泣，经阳辅，合阳陵泉，原丘虚。大肠井商阳，荣二问#42俞三问，经阳溪，合曲池，原#43 合谷。小肠井少泽，荣前谷，俞后溪，经阳谷，合小海，原#44 腕骨。胃井厉兑，荣内庭，俞陷谷#45经解溪，合#46三里，原冲阳。膀胱井至阴，荣通谷#47，俞束骨，经昆仑，合委中，原京骨。三焦井关冲，荣液门，俞中都，经支沟，合天井，原阳池。此六府各有井、荣、俞、经、合，之外有原也。
　　皆何所主？
　　井、荣、俞、经、合，各何所主。
　　然#48：经言所出为井。
　　山谷之中，泉水所出之处为井。
　　所流为荣。
　　泉水既出，荣迂未成大流为荣。
　　所注为俞。
　　停留既深，使有注射为俞。
　　所行为经。
　　流行经历而成渠径为经。
　　所入为合。
　　经行既达，会合於海为合。
　　井主心下满。
　　井法木#49以应肝，脾泣在心下，今邪在肝，肝裹脾，故心下满。今治之於井，不令木乘土也。
　　荣主身热。
　　荣为火，以法心。肺属金，外主皮毛。心火灼乎肺金，故身热，谓邪在心也，故治之於荣，不令火之乘金则身热又愈。
　　俞主体重节痛。
　　俞法土，应脾，今邪在土，主#50必刑水，水者肾，肾主骨，故病则节痛，邪在土，土自病，则体重，宜治俞穴。
　　经脉主喘咳寒热。
　　经法金，应肺，今邪在经，则肺之为病，得寒则咳，得热则喘。今邪在金铃克木，木者肝，肝在志为怒，怒则气逆，故喘。何以然，谓肝之支别，从肝别贯膈金不刑於木。
　　合主气逆而泄。
　　合法水，应肾，肾气不足，伤於冲脉，则气逆而裹逆，肾主开窍於二阴，肾气不禁，故泄注。邪在水，水必承火，火者心，法不受邪，肝木为心火之母，为肾水之子，一忧母受邪，二忧子受刑，肝在志为怒，忧则怒，怒则气逆，今治之於合，不令水之乘火，则肝木不忧，故气逆止，邪不在肾，则无注泄。
　　此五藏六府其井、荣、俞、经、合所主病也。
　　以上井荣俞经合之生#51病，各依四时而调治之，谓四时之邪，各奏荣俞中留止也。
　　用针补泻第十二#52
　　六十九难日：
　　经言虚者补之。
　　藏府虚弱者补之。
　　实者泻之。
　　藏府充实者通利之。
　　不虚不实，以经取之。
　　诸藏皆不相乘，初无偏虚偏实之患，止得就本经次补泻之法。
　　何谓也？
　　三者如何。
　　然：虚者补其母。
　　春得肾脉为虚邪，是肾虚不能传气於肝，故补肾，肾有病则传之於肝，肝为肾子，故日补其母。
　　实者泻其子。
　　春得心脉为实邪，是心气盛实，逆来乘肝，故泻心。心平则肝气通，肝为心母，故云泻其子。
　　当先补之，然后泻之。
　　母能令子实，补其母者，不可不先。子能令母虚，泻其子者，不可不后。
　　不实不虚，以经取之者，是正经自生病，不中它邪也，当自取其经，故言以经取之。
　　不实不虚，诸藏不相乘也。春得弦多，及但弦者，是肝藏自病也，於足厥阴少阳之经而补泻焉。当经有金木水火土，随时而取之也。
　　七十难曰：
　　经言春夏刺浅。
　　春夏刺井荣，从肌肉浅薄之处。
　　秋冬刺深。
　　秋冬刺经合，从肌肉深厚之处。
　　何谓也？
　　浅深如何。
　　然：春夏者，阳气在上，人气亦在上，故当浅取之。
　　春气在毫毛，夏气在皮肤，阳气与人气皆在上，故用针以刺毫毛皮肤之浅处。
　　秋冬者，阳气在下，人气亦在下，故当深取之。
　　秋气在分肉，冬气在筋骨，阳气与人气皆在下，故用针以刺分肉筋骨之深处。
　　春夏各致一阴。
　　春夏，阳也。致者，到也，及也。春夏养阳，叉政一阴之气以养阳，虑其成孤阳。
　　秋冬各致一阳。
　　秋冬，阴也。秋冬养阴，铃致一阳以养阴，虑其成孤阴。
　　何谓也？
　　四时所致不同如何#53。
　　然：春夏温，必致一阴者。
　　春夏病行於阳，故引阴以和阳。
　　初下针，沉之至肾肝之部得气，引持之阴也。
　　人之肌肤，皆有厚薄之处，皮肤之下为肝肾之部，阴气所行，故用针沉手内针入皮五分，至肝肾之部，得气，引时#54阴气以和其阳。
　　秋冬寒，必致一阳者。
　　秋冬病行於阴，故内阳以和阴。
　　初内针，浅而浮之，至心肺之部，得气，推内之阳也。
　　皮肤之上为心肺之部，故用针浮浅，入皮三分，心肺之部得气，推内针入，引持阳气以和其阴。
　　是谓春夏必致一阴，秋冬必致一阳。
　　再缴上文。
　　七十一难曰：
　　经言刺荣无伤卫。
　　针刺荣血，无伤卫气。
　　刺卫无伤荣。
　　针刺卫气，无伤荣血。
　　何谓也？
　　二者如何。
　　然：针阳者，外．而刺之。
　　卫为阳，故针阳者，入皮二分，病在卫，用针则浅，故低针而刺之，恐其深伤荣气也。
　　刺阴者，先以左手摄按所针荣俞之处，气散乃内针。
　　荣为阴，刺入皮五分为荣气，故先按所针之穴，待气散乃内针，恐其深伤卫气也。
　　是谓刺荣无伤卫，刺卫无伤荣也。
　　再缴上文。
　　七十二难曰：
　　经言能知迎随之气，可令调之。
　　迎，逆也，取也。随，顺也，补也。卫气逆行，荣气顺行，能知此者，可令调之。
　　调气之方，必在阴阳。
　　调摄荣卫之方法，叉在於阴阳虚实。
　　何谓也？
　　此理如何。
　　然：所谓迎随者，知荣卫之流行，经脉之往来也。
</div>
    <div class="pagination">
<a href="黄帝八十一难经纂图句解_page31.html">上一页</a><span>...</span><a href="黄帝八十一难经纂图句解_page27.html">27</a><a href="黄帝八十一难经纂图句解_page28.html">28</a><a href="黄帝八十一难经纂图句解_page29.html">29</a><a href="黄帝八十一难经纂图句解_page30.html">30</a><a href="黄帝八十一难经纂图句解_page31.html">31</a><span class="current-page">32</span><a href="黄帝八十一难经纂图句解_page33.html">33</a><a href="黄帝八十一难经纂图句解_page34.html">34</a><a href="黄帝八十一难经纂图句解_page35.html">35</a><a href="黄帝八十一难经纂图句解_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
