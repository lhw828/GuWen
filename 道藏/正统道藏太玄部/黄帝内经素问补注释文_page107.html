<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 107 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 107 页/共 108 页</h1>
    <div class="content">　　方盛衰论篇
　　新校正云：按全元起本在第八卷。
　　雷公请问：气之多少？何者为逆？何者为从？黄帝答曰：阳从左，阴从右，
　　阳气之多少皆从左，阴气之多少皆从右。从者为顺，反者为逆。《阴阳应象大论》曰：左右者，阴阳之道路也。
　　老从上，少从下，
　　老者谷衰，故从上为顺。少者欲甚，故从下为顺。
　　是以春夏归阳为生，归秋冬为死，
　　归秋冬，谓反归阴也。归阴则顺杀伐之气故也。
　　反之，则归秋冬为生，
　　反之，谓秋冬。秋冬则归阴为生也。
　　是以气多少逆皆#22厥。
　　阳气之多少反从右，阴气之多少反从左，是为不顺，故日气少多逆也。如是从左从右之不顺者，皆为厥。厥，谓气逆。故日皆为厥也。
　　问曰：有余者厥耶？
　　言少之不顺者为逆，有余者则成厥逆之病乎？
　　答曰：一上不下，寒厥到膝，少者秋冬死，老者秋冬生。
　　一经之气厥逆上而阳气不下者，何以别之？寒厥到膝是也。四支者，诸阳之本，当温而反寒上，故曰寒厥也。秋冬，谓归阴，归阴则从右发生其病也。少者以阳气用事，故秋冬死。老者以阴气用事，故秋冬生。○新校正云：按杨上善云：虚者，厥也。阳气一上於头，不下於足，足经虚，故寒厥至膝。
　　气上不下，头痛巅疾，
　　巅，谓身之上。巅疾，则头首之疾也。
　　求阳不得，求阴不审，五部隔无征，若居旷野，若伏空室，绵绵乎属不满日。
　　谓之阳乃脉似阴盛，谓之阴又脉似阳盛，故曰求阳不得，求阴不审也。五部，谓五藏之部。隔，谓隔远。无征无征，犹无可信验也。然求阳不得其热，求阴不审是寒，五藏部不久#23隔远，无可信验，故日求阳不得，求阴不审，五部隔无征也。夫如是者，乃从气久逆所作，非由阴阳寒热之气所为也。若居旷野，言心神散越。若伏空室，谓志意沉潜。散越以气逆而痛甚未止，沉潜以痛定而复恐再来也。绵绵乎，谓动息微也。身虽绵绵乎且存，然其心所属望，将不得终其尽日也。故日绵绵乎属不满日也。○新校正云：按《太素》云：若伏空室，为阴阳之一。有此五字，疑此脱漏。
　　是以少阴之厥，令人妄梦，其极至迷。
　　气之少有厥逆，则令人妄为梦寐。其厥之盛极，则令人梦至迷乱。
　　三阳绝，三阴微，是为少气。
　　三阳之脉悬绝，三阴之诊细微，是为少气之候也。○新校正云：按《太素》云：三阳绝气#24，是为少气。
　　是以肺气虚则使人梦见白物，见人斩血籍籍#25
　　白物，是象金之色也。斩者，金之用也。籍籍，梦死状也。
　　得其时则梦见兵战。
　　得时，谓秋三月也。金为兵革，故梦见兵战。
　　肾气虚则使人梦见舟船溺人，
　　舟船溺人，皆水之用，肾象水，故梦形之。
　　得其时则梦伏水中，若有畏恐。
　　冬三月也。
　　肝气虚则梦见菌香生草，
　　菌香草生，草木之类也。肝合草木，故梦见之。○新校正云：按全元起本云：菌香是桂。(菌，扶伦切。)
　　得其时则梦伏树下不敢起。
　　春三月也。
　　心气虚则梦救火阳物，
　　心合火，故梦之。阳物，亦火之类。
　　得其时则梦墦灼。
　　夏三月也。
　　脾气虚则梦饮食不足，
　　脾约#26水谷，故梦饮食不足。
　　得其时则梦筑垣盖屋。
　　得其时，谓辰戌丑未之月来合#27十八日。筑垣盖屋，皆土之用。
　　此皆五藏气虚，阳气有余，阴气不足，
　　腑者阳气，藏者阴气。
　　合之五诊，调之阴阳，以在《经脉》。
　　《灵枢经》曰：备有调阴阳合五诊，故引之日以在经脉。《经脉》则《灵枢经》之篇目也。
　　诊有十度，度人脉度、藏度、肉度、筋度、俞度，
　　度各有其二，故二五为十以量度。
　　阴阳气尽，人病自具。
　　诊备尽阴阳虚盛之理，则人病自具知之。
　　脉动无常，散#28阴颇阳，脉脱不具，诊无常行，诊必上下，度民君卿，
　　脉动无常数者，是阴散而阳颇调理也。若脉诊脱略而不具备者，无以常行之诊，而察候之，则当度量民及君卿三者，调养之殊异尔。何者？忧乐苦分，不同其秩故也。
　　受师不卒，使术不明，不察逆从，是为妄行，持雌失雄，弃阴附阳，不知并合，诊故不明，
　　皆谓学不该备。
　　传之后世，反论自章。
　　章，露也。以不明而授与人，反古之逵，自然章露也。
　　至阴虚，天气绝；至阳盛，地气不足。
　　至阴虚，天气绝而不降；至阳盛，地气微而不升。是所谓不交通也。至，谓至盛也。
　　阴阳并交，至人之所行。
　　交，谓交通也。唯圣人乃能调理使行也。
　　阴阳并交者，阳气先至，阴阳后至。
　　阴阳之气，并行而交通於一#29处者，则当阳气先至，阴阳后至。阳气先至，阴气后至。何者？阳速而阴迟也。《灵枢经》曰：所谓交通者，并行一数也。由此则二气亦交会於一处也。
　　是以圣人持诊之道，先后阴阳而持之，《奇怛之势》乃六十首，诊合微之事，追阴阳之变，章五中之情，其中之论，取#30虚实之要，定五度之事，知此乃足以诊。
　　《奇恒势》六十首，今世不传。
　　是以切阴不得阳，诊消亡，得阳不得阴，守学不湛，知左不知右，知右不知左，知上不知下，知先不知后，故治不久。知丑知善，知病知不病，知高知下，知坐知起，知行知止，用之有纪#31，诊道乃具#32，万世不殆。
　　圣人持诊之明诫也。
　　起所有余，知所不足，
　　《宝命全形论》曰：内外相得，无以形先。言起已身之有余，则尝知病人之不足也。
　　度事上下，脉事因格。
　　度事上下之宜，脉事因而至於微妙矣。格，至也。
　　是以形弱气虚死；
　　中外俱不足也。
　　形气有余，脉气不足死；
　　藏衰，故脉不足也。
　　脉气有余，形气不足生。
　　藏盛，故脉气有余。
　　是以诊有大方，坐起有常，
　　坐起有常，则息力调适，故诊之方法，叉先用之。
　　出入有行，以转神明，
　　言所以贵坐起有常者何？以出入行运，皆神明随转也。
　　必清必静，上观下观，司八正邪，别五中部，按脉动静，
　　上观，谓气色。下观，谓形气也。八正，谓八节之正侯，五中，谓五藏之部分。然后按寸尺之动静而定死生矣。
　　循尺滑涩，寒温之意，视其大小，合之病能，逆从以得，复知病名，诊可十全，不失人情，故诊之或视息视意，故不失条理，
　　数息之长短，候脉之至数，故诊之法，或视喘息也。知息合脉，病处叉知，圣人察侯条理，斯皆合也。
　　道甚明察，故能长久。不知此道，失经绝理，亡言妄期，此谓失道。
　　谓失精微至妙道也。
　　解精微论篇
　　新校正云：按全元起本名《方论解》。
　　黄帝在明堂，雷公请曰：臣授业传之，行教以经论，从容形法，阴阳刺灸，汤药所滋。行治有贤不肖，未必能十全。
　　言所自授，用可十全，然传所教习，未能叉尔也。肾，谓心明志#33远。不肖，谓拥造不法。
　　若先言悲哀喜怒，燥湿寒暑，阴阳妇女，请问其所以然者，卑贱富贵，人之形体所从，群下通使，临事以适道术，谨闻命矣。
　　皆以先闻圣旨，犹未究其意端。
　　请问有毚愚仆漏之问，不在经者，欲闻其状。
　　言不智狡见，顿问多也。漏，脱漏也，谓经有所未解者也。毚，校也。愚，不智见也。仆，犹顿也，犹不渐也。○新校正云：按全元起本仆作，朴。
　　帝曰：大矣。
　　人之所大要也。
　　公请问：哭泣而汨不出者，若出而少涕，其故何也？
　　言何藏之不#34为而致是乎？
</div>
    <div class="pagination">
<a href="黄帝内经素问补注释文_page106.html">上一页</a><span>...</span><a href="黄帝内经素问补注释文_page102.html">102</a><a href="黄帝内经素问补注释文_page103.html">103</a><a href="黄帝内经素问补注释文_page104.html">104</a><a href="黄帝内经素问补注释文_page105.html">105</a><a href="黄帝内经素问补注释文_page106.html">106</a><span class="current-page">107</span><a href="黄帝内经素问补注释文_page108.html">108</a><a href="黄帝内经素问补注释文_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
