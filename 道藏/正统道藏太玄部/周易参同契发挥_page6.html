<!DOCTYPE html>
<html>
<head>
    <meta charset="UTF-8">
    <title>周易参同契发挥 - 第 6 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周易参同契发挥 - 第 6 页/共 8 页</h1>
    <div class="content">　　旁门小卫，其法繁难，易遇而难成。金丹大道，其法简易，难遇而易成。如审遭逢，睹其端绪，即物类以相况，揆物理之终始，则天地之问形生气化，洪纤高下，有情无情，头头是道，皆可触类而长之也。有如鹤呜夜半，鸡唱五更，其故何也？盖与天地之气相应也。他如寒蝉之吸风、犀牛之望星、老蚌之含月、顽石之怀玉、蝶翅之开阖、萤焰之明灭、描睛之舒敛、鹿尾之逆运、龟之纳息、鳌之射影、风袋之鼓风、水滴之吸水、磁石之引针、琥珀之拾芥、桔杆槐鲈之运水、莒蒲稻花之凝露、蛇之入垫、鱼之在水，蜕蚊之转九、蟋蜻之呢子、鸡之抱卯、兔之怀胎、牛之有黄、龙之有珠、梅核之生仁、甜瓜之脱蒂，与夫芭蕉春风之机、梧桐秋雨之秘、碧潭之夜月、青山之暮云，无非金丹法象。张紫阳谓炼金丹者须洞晓阴阳，深达造化，岂不信哉？
　　五行相克，更为父母。母含滋液，父主禀与。
　　丹法之要，莫大乎五行。五行之妙，无出於坎离。坎为水，金水合处，而水中有金；离为火，木火为倡，而火中有木，是为四象。加以坎纳戊土，离纳己土，是为五行。《悟真篇》云：震龙汞出自离乡，兑虎铅生在坎方。二物总因儿产母，五行全#2要入中央。又云：离坎若还无戊己，虽含四象不成丹。只绿彼此怀真土，遂使金丹有返还。其说明矣。丹法以火炼金，以金伐木，火盛则水沃之，水盛则土遏之，是谓五行相克。金生水，水乃金之子，而水中生金。木生火，火乃木之子，而火中生木。是谓更为父母。父犹天也，母犹地也。天气降而至於地，地受之而成生育之功，故曰：母含滋液，父主禀与。《赤龙大丹诀》云：妙在天交地，功能返与还。《翠虚篇》云：父精母血结胎成，尚似他形似我形。身内认吾真父母，方才捉得五行精。修炼之士，能以自己之天交自己之地，以自己之五行钻簇於其内，则相吞相啖却相亲，始觉无中有孕，而结成圣胎也。
　　凝精流形，金石不朽。
　　五行之精凝结於天地问，或为金，或为石，历千百载而不朽。人能反身而求之，以吾自己五行之精凝结成宝，则将与天地相为无穷。金石奚足多哉？
　　审专不泄，得成正道。
　　专者，谢绝人事，一心修炼，念兹在兹，而用志不分也。不泄者，终念默默，如鸡抱卵，神若出便收来，常在腔子之内也。审如此，则功夫纯粹，药材不至销耗，火力不至问断，道乃成矣。昧者惑於下衍，乃谓手按尾闲，闭其淫决感合之秽物，谓之不泄不思。精虽不泄，神气盖已去矣。徒留其底滞挠败之物积於腰间，以成奇僻之疾，何其昧也如此。《楞严经》云：若不断淫，修禅定者如吞沙石欲其成饭，经百千劫只名热沙。况此金丹大道，以性命兼修，宜如何耶？《翠虚篇》云：若欲延年救老残，断除淫欲行旁门。果将留形永住世，除非运火炼神丹。学者其审思之。
　　立竿见影，呼谷传响。岂不灵哉，天地至象。
　　立竿而影见，呼谷而响传，盖未有感而不应者也。乃若日月悬象於当天，取火则火生，取水则水至，感应如此其速，岂不至灵也哉？然天下莫不见，而莫能知也。《翠虚篇》云：日乌月兔两轮圆，根在先天探取难。月夜望中能探取，天魂地魄结灵丹。学者诚能盗天地之机於日月相望之夜，以自．己日月交光於中央，则内真外应丹自来，而和他日月被烹煎矣。
　　若以野葛一寸、巴豆一两，入喉辄僵，不得俯仰。当此之时，虽周文蝶曹，孔子占象，扁鹊操缄，巫咸扣鼓，安能令苏，复起驰走？
　　野葛、巴豆，草药中之至毒者也。若以野葛啖至一寸，巴豆服至一两，即时僵仆。虽周文、孔子为之蝶着、占象，扁鹊、巫咸为之操缄、扣鼓，亦不能使之复苏矣。然而今人但信毒药入口能使人速死，而不信灵丹入口能使人长生，是何不思之甚欤。
　　河上女，灵而最神。见火则飞，不见埃尘。鬼隐龙匿，莫知所存。将欲制之，黄芽为根。
　　真汞产於离，离为女，居午。以分野言之，午为三河，故称河上女。究其所从来，盖由虚心凝神而得之，实自心中出。是以谓之灵汞，又谓之神汞。其性猛烈，见火则飞走无踪，犹如鬼隐龙匿，莫知所存。非用黄芽为根，何以制之？黄芽，即真铅也。汞得真铅擒制交结，然后不能飞走，此所以用之为金丹之根也。
　　物无阴阳，违天背原。牝鸡自卵，其雏不全。夫何故乎？配合未连，三五不交，刚柔离分。
　　一阴一阳谓之道，偏阴偏阳谓之疾。譬之牝鸡不牡而自卵，则其无雏铃矣。何者？独阳不生，独阴不成也。《悟真篇》云：莫把孤阴为有阳，独修一物转赢旭。劳形引按已非道，炼气养霞更是狂。举世护求金汞伏，何时得见虎龙降？劝君穷取生身处，返本还源是药王。人能回光返照，以吾自已阴阳交媾於内，则刚柔配合，三五归一。何铃他求？《还源篇》云：自家燮理内阴场。《玉芝书》云：阴阳非探他人物。《还丹篡云：阴阳须探自家真。岂可外吾身而求之他哉？《翠虚篇》云：宁可求师安乐法，不可邪淫#3探精血。古云天地悉皆归，须学无为清静诀。盖金丹者，清静无为之道也。或者溺於邪僻之说，以为金丹铃用妇人，惑之甚矣。
　　施化之道，天地自然，犹火动而炎上，水流而润下。非有师导使其然者，资始统政，不可复改。
　　天地之施化，水火之炎润，此岂人力使之？乃自然而然尔。吾身自有天地，自有水火，其施化炎润，亦岂人力使之？皆不过自然而然尔。《指玄篇》云：叉知会合东西路，切在冲和上下田。盖人之一身，法天象地，首即天也，腹即地也，但潜神内守而勿忘勿助，调匀鼻息而勿纵勿拘，自然一阖一辟、一察一受与天地施化之道无异。若夫时至气化，机动籁呜，则火从脐下发，水向顶中生，其参妙自有不期然而然者，初不在劳神用力而后得也。是道也，乃天造地设，一定而不可易者也。魏公恐学者不明身中之阴阳上下，遂以天地之施化、水火之炎润为喻，可谓详且明矣。
　　观夫雌雄交媾之时，刚柔相结而不可解。得其节符，非有工巧以制御之。
　　《全真集》云：气调神定呼交媾。《翠虚篇》云：譬如夫妇交媾时，一点精血结成婴。盖金丹之所谓交媾，乃阴阳内感，神气交结。曰雌中雄，曰夫妇，皆譬喻也。《还源篇》云：神气归根处，身心复命时。这般真孔窍，料得少人知。当其神入气中，气与神合，得其节符，真有刚柔相结而不可解之状，又岂有工巧以制御之？但见其然而然，吾亦不知其所以然而然，妙哉妙哉。
　　若男生而伏，女偃其躯。禀乎胞胎，受气之初。非徒生时，着而见之。及其死也，亦复效之。此非父母，教令其然。本在交媾，定制始先。
　　储华谷《松疑说》云：辟气为男，阖气为女。一阖一辟，男女攸分。李玉溪注《心印经》云：男女禀受同也，但感合先后而分阴阳尔。盖阳气聚面，故男子面重，生时叉伏。阴气聚背，故女子背重，生时叉仰。岂独生时为然？其死也亦然。故男子溺死叉伏，女子溺死叉仰，走兽溺死伏仰皆然。此岂父母教其若是？盖於受气之初，一辟一阖，一先一后，已定之也。今魏公讲明清静之道，乃及於男女之伏仰，何也？曰：无他。欲学者洞明吾身之阴阳上下，而知造化自然之理而已。
　　坎男为月，离女为日。日以施德，月以舒光。日改月化，体不亏伤。阳失其契#4阴侵其明。晦朔薄蚀，奄冒相包。阳消其形，阴凌生灾。
　　乾之中爻交於坤而成坎，於是坎为中男。坤之中爻交於乾而成离，於是离为中女。然则离本乾体，其中爻乃坤画，阳中有阴，故有日之象。坎本坤体，其中爻乃乾画，阴中有阳，故有月之象。《悟真篇》云：离居日位反为女，坎配蟾官却是男。不会个中颠倒意，休将管见事高谈。此盖身中之阴阳颠倒，学者诚未可以浅见窥也。夫曰以施德，夫道也；月以舒光，妇道也。今以月为坎男，则是妇为男矣；以日为离女，则是夫为女矣。此其为颠倒也。而所以日改月化，体不亏伤者，由阴阳之相资也。夫日月之食，数之交也。日望月则月食，月掩日则日食，是故日食於朔，月食於望。然而有食有不食者，交则食，不交则不食也。今魏公举日月二者比喻#5丹道，而拳拳於晦朔薄蚀，其意盖有在矣。学者得不回光返照，寻吾身中之日月，求吾身中之晦朔哉？《上清集》云：因看斗柄运周天，顿悟神仙妙诀。点真阳生坎位，点却离官之缺。自古乾坤这些，离坎日月#6无休歇。今年冬至，梅花依旧凝雪。先圣此曰闭关，不通来往，皆为群生设。物物总含生育意，正在子初亥末。造物无声，水中起火，妙在虚危穴。如今识破，金乌飞入蟾窟。如此直指天机，显陈道要，益足证魏公之言，昭晤乎不我欺也。
　　男女相须，含吐以滋。雌雄错杂，以类相求。
　　男女雌雄，皆吾身中阴阳二物也。二物气类相得，自然一吐一含，交结成胎。《上清集》云：自家身裹有夫妻，说向时人须笑杀。是道也，学者当以清静无为求之，不可以邪见喻也。
　　金化为水，水性周章。火化为土，水不得行。
　　金生於坎官，气而已矣。盖未#7化为水也。因太阳真火伏需於其下，遂镕化为水，水性周章，沛然孰能御之？然火热既极，则又化而为土，火化为土，则土克水，水见土则止，故不得行也。
　　故男动外施，女静内藏。溢度过节，为女所拘。魄以钤魂，不得淫奢。
　　《入药镜》云：水能流，火能焰，在身中，自可验。是故调和铅汞要成丹，不可溢度过节。今夫坎男动而施於外，离女静而藏於内。一或溢度过节，则离女从而拘铃之，庶几魂魄相制，而不致乎淫奢也。
　　不寒不暑，进退合时。各得其和，俱吐证符。
　　探药时，调火功，不得疾，不得缓，但欲其和平而交媾尔。《复命篇》云：刚柔相会气均匀，妙在无伤兑震。大要以和为贵也。
　　丹砂木精，得金乃并
　　元阳子《大道歌》云：欲识丹砂是木精，移来西位与金并。盖汞性飞走，最难降伏。惟投入於铅炉之内，与铅相合，然后不飞不走也。
　　金水合处，木火为倡。四者浑沌，列为龙虎。龙阳数奇，虎阴数耦。
　　天一生水，位居北，其象为玄武。地二生火，位居南，其象为朱雀。天三生木，位居东，其象为青龙。地四生金，位居西，其象为白虎。四者各居一方，各为一象，本不相涉也。今曰金水合处，木火为倡者，阳龙元自离官出，阴虎还从坎位生也。夫既各为一象，则当举四象而并称之。今乃不言朱雀、玄武，而独以龙虎言之者，南北为经，东西为纬也。夫所谓金水合处者，以西四白虎之金降入水中也。木火为倡者，以东三青龙之木升入火中也。此所以金不在西而与水合处於北，木不在东而与火为倡於南，白虎变为黑虎，青龙化为赤龙也。盖金、水、木、火之四者，、聚而为一，则浑浑沌沌，如太极之未分。列而为二，则震龙汞出自离乡，兑虎铅生在坎方。张紫阳深得其旨，遂一言以蔽之曰：四象不离二体。后之学者不知四象果为何物，或以眼、耳、鼻、舌为四象，或以肝肺为龙虎，体认既差，源流益别。又安识四象不离二体之妙哉？
　　肝青为父，肺白为母。心赤为女，脾黄为祖。肾黑为子，子五行始。三物一家，都归戊己。
　　《翠虚篇》云：肝心脾肺肾肠胆，尽是空屋旧藩篱。唾涕精津气血液，只可接助为阶梯。谓金丹乃无中生有之妙道，非有形有质之物所可为也。今魏公乃以五脏言，何也？曰：非用五脏也，特借五脏以比喻五行尔。盖肝青脾白，言金木也；心赤肾黑，言水火也；金生水，木生火，故以肝肺为父母，心肾为子女。而金木二者，又从土中生，故以脾为祖也。夫既肾为子矣，而以为五行之始，何也？曰：肾属水，水数一，一日之气起於子，生於肾，然后传及肝、心、脾、肺也。然而肝、心、脾、肺、肾之五者，不名为五脏，而名为蛊三物，又何也？曰：金水合处，木火为倡，与中央戊己之土合而成三也。盖四象五行全藉土，若无戊己不成丹，此其所以三物一家都归戊己也。
　　刚柔迭兴，更历分部。龙西虎东，建纬卯酉。刑德并会，相见惧喜。刑主杀伏，德主生起。二月榆死，魁临於卯。八月麦生，天歪据酉。子南午北，互为纲纪。
　　刚柔迭兴者，二气相资运转也。更历分部者，周流经历诸辰也。龙西虎东，建纬卯酉，刑德并会，相见惧喜者，象纬一动而卯酉相加，金、木不问隔也。刑主杀伏者，沉归海底，如秋气肃杀敛万物以入也。德主生起者，般上南淇，如春气发生畅万物以出也。二月检死，魁临於卯者，二月建卯而月将为河魁；河魁属戌而戌中有辛，检死於此月，由辛金之杀气临於卯也。八月麦生，天呈据酉者，八月建酉而月将为天呈，天呈属辰而辰中有乙，麦生於此片，由乙木之生气据於酉也。子南午北，互为纲纪者，日行西陆谓之春，而二月卯时西陆在东，北陆在南。日行东陆谓之秋，而八月酉时东陆在西，南陆在北也。盖南北为天地之经，东西为天地之纬。鼎中魁呈一转，则龙走西而虎走东，子在南而午＇在北，与二、八月卯酉之造化无异。故《悟真篇》谓兔鸡之月及其时，刑德临门药象之也。象也者，像此者也。魏公设此象以示人，其理尽自明白。奈何执文泥象者往往只就纸上搜索，更不去身中寻思，於是迷迷相引而无有出期。殊不知魏公所谓龙西虎东、子南午北，即吾身之天地反覆也。若能晓悟吾身天地反覆之妙，则东西之所以建纬，南北之所以互为纲纪，皆可默会其机矣。又何用区区向外寻也哉。。
　　一九之数，终而复始。
　　一九之数，即戴九履一之数也。自一而九，自九而一，往来上下，周流不息。
　　含元虚危，播精於子者。
　　含元虚危者，日到虚危夜夜同，而元气胚胎於此也。播精於子者，子时气到尾闲关，而真精至此而生也。金丹之妙，含元於先天，播精於后天，何谓先天？寂然不动，窈窈冥冥，太极未判之时是也。何谓后天？感而遂通，恍恍惚惚，太极已判之时是也。先天惟一气尔，后天然后化为真精也。《翠虚篇》云：半斤真汞半斤铅，产在虚无太极先。须趁子时当#8探取，炼成金液入丹田。其说是已。盖所谓#9虚危者，亥子之问阴极阳生之时也。子时者，一阳动处是也。过此以往，则有一子母分胎路，妙在尾箕牛斗女。吾身之阴阳知此哉？
　　关关睢#10鸠，在河之洲。窈窕淑女，君子好述。雄不独处，雌不孤居。玄武龟蛇，蟠纠相扶。以明牝牡，竟当#11相须。假使二女共室，颜色甚妹。令苏秦通言，张仪结媒，发辩利舌，奋舒美辞，推心调谐，合为夫妻，弊发腐齿，终不相知。若药物非种，名类不同，分剂参差，失其纪纲。虽黄帝临炉，大乙执火，八公捣炼，淮南调合，立宇崇坛，玉为阶陛，麟脯凤腊，把籍长跪，祷祝神祇，请哀诸鬼，沐浴斋戒，妄有所翼，亦犹和胶补釜，以炮涂疮，去玲加冰，除热用汤，飞龟舞蛇，愈见乖张。
　　金丹大道，一阴一阳而已。参之人事物理，莫不皆然。今魏公取《关堆》淑女配君子之义，以喻身中男女之相匹；又取玄武、龟蛇、蟠纠之义，以喻身中牝牡之相须，可谓广譬曲喻，纤悉不遗矣。且如兑女艮男，上下感应以相与，则谓之《咸》。离兑二女同居#12，其志不同行，则谓之《睽》。以明阴阳贵乎相得，不可以一偶也。乃若炉火暖炼之事，亦铃阴阳两齐，傥药物非其种类，分两失其纪纲，虽黄帝临炉，太乙执火，八公、淮南祷炼调合，金玉以为坛陛、麟凤以为脯腊，斋戒沐浴，把籍长跪，陈青词，拜朱章，祷#13尔于上下神祇，吾见其废时乱日，劳而无功，犹如和胶泥以补破釜，以硵#14砂而涂恶疮，与夫去玲而加冰，除热而用汤，飞龟舞蛇，愈见乖张矣。或泥雄不独处、雌不孤居之说，谓修丹不用妇人则为寡阳，遂妄引此章以证其邪僻之谬论，而反笑正道之迂阔，多见其不知量也。
　　周易参同契发挥卷之七竟
　　#1『拘』，原作『物』，据四库本改。
　　#2『全』，四库本作『金』。
　　#3『邪淫』，四库本作『积涵』。
　　#4『其契』，原作r其气』，据四库本改。
　　#5『比喻』，原作『此喻』，据四库本改。
　　#6『日月』，四库本作『日日』。
　　#7『未』，四库本作『金』。
　　#8『当』，原作『光』，据四库本改。
　　#9『所谓』，原作『所请』，据四库本改。
　　#10『睢』，原作『之』，据四库本改。
　　#11『竟当』，原作『见当』，据四库本改。
　　#12『同居』，原作『固居』，据四　　库本改。
　　#13『捣』原作『梼』，据四库本改。
　　#14『以炮』，原作『以钢』，据四库本改。
　　周易参同契发挥卷之八
　　林屋山人全阳子俞琰述
　　下篇第一
　　惟昔圣贤，怀玄抱真。
　　无视无听，抱神以静，广成子之怀玄抱真也。专气致柔，能如婴兄，老子之怀玄抱真也。乃若女娲氏炼五色石以补天，冉相氏得其环中以随成，此又列御寇、漆园史之丹法也。学》者勿谓风有仙骨方可希求，要之但办肯心无不可者，圣贤何人哉？予何人哉？有为者亦若是。志道之士，诚能发勇猛心，办精进力，勤而行之，夙夜不休，则时至而气自化，水到而渠自成。又何息乎煮顽石之不烂，磨铁杵之不为针也哉？但恐学而不遇，遇而不得，虽得真诀，复不能守；朝为而夕欲其成，坐修而立望其效；升勺之利未坚，而钟石之费相寻；根黄#1之据未极，而冰霜之毒交攻，如是则虽有广成、老子为之师，列子、庄子为之友，亦末如之何也已矣。马丹阳《金玉集》云：炼气作生涯，怡神为日用。常教龙虎调，不使马猿弄。又云：观天行大道，默然得交泰。本师传口诀，无为功最大。盖古之修丹者，一念不生，万法俱忘，澄澄湛湛，惟道是从。於静定之中抱冲和之气，出息微微，入息绵绵，上至泥九，下至命门，周流不已，神气无一刻之不相聚。及其内丹将成，则元气兀然自住於丹田中，与天地分一气而治。昔者黄帝闲居大庭之馆，三月内视，盖用此道也。此道至简至易，於一日十二时中，但使心长驭气，气与神合，形乃长存，与日月而周回，同天河而轮转，轮转无穷，寿命无极。《指玄篇》云：但能息息皆相顾，换尽形骸玉液流。其说是已。至若呼而不得神宰，则一息不全；吸而不得神宰，亦一息不全。要在心与息常相依，神与气常相守，念念相续，打成一片，然后形神俱妙，与道合真。《灵源大道歌》云：神是性兮气是命，神不外驰气自定。《仙药集》云：气神相见，性住命定。盖不可斯须少离也。常人则不然，气虽呼吸於内，神常萦役於外。自幼而趋壮，自壮而趋老，未尝有一息驻於形中，遂使神与气各行而不相守。卒之宅舍空虚，－墙壁颓毁，而主人不能以自存。此岂天地杀之、鬼神害之哉？失道而自逝也。施柄真《锺吕传道集》云：所呼者，自己之元气从中而出。所吸者，天地之正气自外而入。若其根源牢固，元气不损，则呼吸之问，尚可夺天地之正气。苟或根源不固，精竭气弱，上则元气已泄，下则本官无补，所吸天地之正气随呼而出，身中之元气不为己之所有，而反为天地之所夺。是故仙人多云探炼贵及时，鼎器一败，则不可救药。苏子由晚年问养生之说於郑仙姑，仙姑曰：君器败矣，难以成道。盖药材贵乎早年修炼，若至晚年#2行持，则老来精亏气耗，铅枯汞少，纵能用力，惟可住世安乐尔。《翠虚篇》云：分明只在片言问，老少殊途有易难。盖谓此也。或曰：吕纯阳五十岁而始闻道，马自然、刘朗然皆得道於六十四岁之后。何也？ 曰：屋破修容易，药枯生不难。但知归复法，金宝积如山。顾吾平日所养何如尔。
　　服炼九鼎，化迹隐沦。
　　九鼎，火候之九转也。九转火侯数足，则变化踪迹，凭虚御空，而逍遥乎天地之问也。吕纯阳《审头逐歌》云：九年火候都经过，忽尔天门顶中破。真人出现大神通，从此天仙来相贺。此之谓也。
　　含精养神，通德三元。
　　三元，上中下之三田也。含养之久，力到功深，则精神内藏，和气充周於一身，而百骸万窍无不贯通，自然如天河之流转。《混元宝章》云：岁久不劳施运用，火轮水轴自回环是也。夫所谓含精养神者，外不役其形骸，内不劳其心志也。盖神太用则歇，精太用则竭，日复一日，斯丧殆尽，而与草木俱腐，岂不奇哀乎？是故修丹者虚其心，忘其形，守其一，抱其灵，故能固其精，保其气，全其神，三田精满，五脏气盈，然后谓之丹成。谭景升《化书》云：悲则雨泪，辛则雨涕，愤则结痿，怒则结疽心之所欲，气之所属，无所不育。邪苟为此，正又为彼。是以大人节悲辛，戒愤怒，得濒气之门；所以收其根，知元神之囊；所以韬其光，若蚌内守，若石内藏；所以为珠玉之房。诚至论也。
　　精溢胜理，筋骨致坚。
　　胜理，皮肤之问也。修炼至於精溢胰理，则血皆化为膏矣。《翠虚篇》云：如今通身是白血，已觉四季无寒热。盖修炼之功，莫大乎填脑。脑者，髓之海。脑髓满，则纯阳流溢。诸髓皆满，然后骨实筋坚，永无寒暑之忧也。
　　众邪辟除，正气常存。
　　人之所以能修炼而长生者，由其能盗天地之正气也。人之所以能盗天地之正气者，由其有呼吸也。呼至於根，吸至於蒂，是以能盗天地之正气，归之於丹田也。人之呼吸，犹天地之呼吸也。《皇极经世书》云：冬至之后为呼，夏至之后为吸，此天地一岁之呼吸也。张观物注云：冬至之后，阳长阴消，舒万物以出，故为呼。夏至之后，阴长阳消，敛万物以入，故为吸。若自日言，则子以后为呼，午以后为吸。天之一年一日，仅如人之一息。是以一元之数十二万九千六百年，在大化中为一年而已。今以丹道言之，一日有一万三千五百呼，一万三千五百吸。一呼一吸为一息，则一息之问，潜夺天运一万三千五百年之数；一年三百六十日，四百八十六万息，潜夺天运四百八十六万年之数。於是换尽秽浊之躯，变成纯场之体，始而易气，次而易血，次而易脉，次而易肉，次而易髓，次而易筋，次而易骨，次而易发，次而易形，积九年而阅九变，然后阴－久斗＇尽阳纯，而与天地齐年，兹其为长生超脱之道也。今魏公谓众邪辟除，正气常存者，昼夜运火，炼尽阴气，变为纯阳，而正气常存，乃能长生也。《翠虚篇》云：透体金光骨髓香，金筋玉骨尽纯阳。炼教赤血流为白，阴气销磨身自康。盖纯阳者为仙，纯阴者为鬼，阴阳相半者为人。人能炼阳以销阴，乃可以为纯阳之仙。若有纤毫阴气暖炼未尽，则不得谓之纯阳也。
　　累积长久，化形而仙。
　　大矣哉，丹道之法天也。难矣哉，丹功之不息也。何以言之？《阴符经》云：观天之道，执天之行，尽矣。夫天之所以长且久者，以其昼夜之运也。人能观天之道，反而求之吾身，亦如天道昼夜之运，则长生久视之道实在於此，拾此更无他道也。盖昼夜之运，即天之道也。人以藐然六尺之躯，乃能法天之道，而与天道同其运，则其为道也，岂不大矣哉？《易》曰：天行健，君子以自强不息。夫子作象之‘意，欲使知道君子象天行之健也。天之所以常行而不已者，以其健尔。健则能行之无已。君子欲其行之不息，当法乾健以自强其志，斯可矣。盖不息者，人之所难也。天道之运，昼夜而不息，人而象天道昼夜之运而不息，岂不难矣哉？然而天下之大事叉作於其细，天下之难事秘作於其易，合抱之木生於毫末，九层之台起於累土，千里之行始於足下，是故圣人图难於其易，为大於其细，亦在夫积久之功耳。《黄庭经》云：仙人道士非有神，积精累气乃成真。故自片饷结胎之后，百日而功灵，十月而胎圆，一年而小成，三年而大成，以至九年功满，人事皆尽，然后可以遗世独立，羽化而登仙。盖未有不自积累长久而得之者。若日不铃积久功夫而可以平地登仙，则犹一锹而欲掘九仞之井，一步而欲登亿丈之城，岂有是理哉？《通玄真经》云：寸步不休，跛鳌千里。累土不止，丘山从成。临河欲鱼，不如归而识网。故夫人之学道，不息不成，惟息不勤；不息不勤，惟患无久远之心。盖久远之心，最为难也。吴宗玄《玄纲论》云：知道者千，而志道者一。志道者千，而专精者一。专精者千，而勤久者一。是以学者众，而成者寡也。若知者能立志，立志者能绝俗，绝俗者能专精，专精者能勤久，未有学而不得者也。世降俗末，去圣逾远，学者每以躁竞之心涉希静之涂，意速而事迟，望近而应远，皆莫能相终。夫既立志不坚，信道不笃，朝为而夕改，始勤而中辍，悦於须臾，厌於持久，乃欲与天地齐年，不亦愚乎？《内观经》云：知道易，信道难。信道易，行道难。行道易，得道难。得道易，守道难。若使不难，则满市皆神仙矣。安足为异耶？吕纯阳诗云：三亩丹田无种种，种时须假赤龙耕。曾将此种教人种，不解营治道不生。兹岂道之远人哉？人自远道尔。人徒见《悟真篇》云：赫赤金丹一日成，古仙实语信堪听。若言九载三年者，尽是推延欺日程。遂执此以讪笑累积长久之说，殊不究紫阳此诗盖引用韩逍遥之语，以晓夫世之不知有一日见效之妙，而徒事三年九载之勤者尔。非日一日便可登仙，更不用累积长久之功也。尝试论之，《上清集》云：教我行持片饷间，骨毛寒，心花结，成一粒红叶。言即此是金丹。又云：开禧元年中秋夜，焚香跪地口相传。羯尔行持三两日，天地日月软如绵。又云：纵使功夫汞见铅，不知火候也徒然。大都全藉周天火，十月圣胎方始圆。虽结丹头终耗失，要知火候始凝坚。如此，则金丹之小效，固可以片饷见之；而金丹之大功，盖不止於一日矣。抑尝以古人之说砍之，如王易玄云：九转一年功，寿可同天地。又云：火运经千日，炉开见八琼。又如韩逍遥云：十月满足，丽乎二仪。又云：三年法天行道，永世无为金质。王、韩二公，皆唐之得道真仙也，肯妄言哉？又如吕纯阳云：千日功夫不暂闲，河车般#3载上昆山。又云：才得天符下玉都，三千日裹积功夫。又如刘海蟾云：炉闭八关终九五，药通七返是三年。又云：九转功成千日候，已知名姓列仙都。夫洞宾之与海蟾，乃列仙中之铮铮者，肯妄言哉？不特此也。又如陈朝元云：含养胞胎须十月，焚烧丹药在三年。又云：九年还返无差错，炼取纯阳作至真。又如王良器云：大将天法烹千日，急时除假只留真。又云：灵芝种满三丹田，千日功夫延万年。又如薛紫贤云：四象包含归戊己，精勤十月产婴孩。又云：升腾须假至三年，携养殷恋多#4爱恋。又如刘虚谷云：颜容可定因三住，胎息成功合一周。又云：大力欲就三千日，妙用无亏十二时。又如陈默默云：熙侯簇成须百日，功夫炼就是三年。又如李长源云：勿谓丹成消一日，到头须下数年功。又如陈翠虚云：片饷功夫修便现，老成须是过三年。又云：千朝火侯知时节，铃定芽成汞自乾。诸公之说，岂皆谬为此论，以诳惑后人者？丘长春《播汉集》云：假使福轻魔璋重，挨排功到铃周全。吾党其勉诸。
　　忧悯后生，好道之伦。随傍风采，指画古文。着为图藉，开示后昆。露见枝条，隐藏本根。托号诸石，覆谬众文。学者得之，报椟终身。子继父业，孙踵祖先。传世迷惑，竟无见闻。遂使宦者不仕，农夫失耘，商人弃货，志士家贫。吾甚伤之，定录此文。字约易思，事省不繁。披列#5其条，核实可观。分两有数，因而相循。故为乱辞，孔窍其门。智者审思，以意参焉。
　　《指玄·三十九章》云：求仙不识真铅汞，闲读丹书千万篇。盖丹书所谓铅汞，皆比喻也。在学者触类而长之尔。殆不可执文泥象，舍吾身而求之外也。载惟古之圣贤，忧悯后世有好道之士，不得其说，遂为之随傍风采，指画古文，着为图籍，以开示之，实欲使学者有可以为迩流寻源之地也。然其着书立言，往往隐藏本根，不肯明言其事，惟托五金八石为号，以露见枝条而已。后之得其书者，不究其旨，徒尔镒椟终身，以至子子孙孙，世世迷惑，烧竭朱汞，竟无所得，遂使在官者弃官，服田者废田；商人失其本业，志士无以聊生，甚可伤也。魏公伤其如是，遂乃定录此《参同契》一书，传行於世。其问分两有数，不妄发一句；因而相循，不闲着一字；枝条一披，核实随见，可谓字约而易思，事省而不繁矣。或者见其三篇之多，疑其太赘，殊不知三篇即一篇也，一篇即一句也。以一句口诀散布於三篇之内，所以错乱其辞，孔窍其门者，不敢成片漏泄也。智者诚能审而思之，以意参之，铃当自悟焉。
　　法象莫大乎天地兮，玄沟数万里。
　　道之大，无可得而形容。若铃欲形容此道，则惟有天地而已矣。天地者，法象之至大者也。有玄沟焉，自尾、箕之问至柳、星之分，界断天盘，不知其几万里也。修丹者诚能法天象地，反而求之吾身，则身中自有一壶天，方知魏公之所谓玄沟，吾身亦自有之，盖不用求之於天也。何谓玄沟？天河是也。
　　河鼓临星纪兮，人民皆惊骇。
　　河鼓，天河边之星也。其位在斗、牛之问。星纪，天盘之丑位也。河鼓临星纪，则驱回尾穴连空焰，赶入天衢直上奔。正当其斩关出路之时，一身之人民，岂不练然惊骇？《翠虚篇》云：曲江之上金乌飞，姐娥已与斗牛欢。即河鼓临星纪之谓也。又云：山河大地发猛火，於中万象生风雷。即人民皆惊骇之谓也。
　　昴景妄前却兮，九年被凶咎。
　　昴景，即火候也。前却，即进退也。九年，即九转也。以九年蹙而小之，则一月一还为一转，《翠虚篇》谓九转功夫月用九是也。更蹙而小之，则一刻之中自有小九转，《金丹大成集》谓九转功夫在片时是也。晷景妄前却兮，九年被凶咎者，火侯之进退，不可毫发差殊，然后九转之问，稳乘黄牝马，而可保无答。反是，则九转之问，翻却紫河车，而凶咎随至矣。《悟真篇》云：大都全藉修持力，毫发差殊不作丹。信不可不慎也。
　　皇上览视之兮，王者退自后。
　　《太上素灵经》云：人身有三一，上一为身之天帝，中一为绛官之丹皇，下一为黄庭之元王。夫上一天帝，即泥丸太一君也。中一丹皇，即绛官天子也。下一元王，即丹田元阳君也。今魏公谓皇上览视之者，运神火照入坎中，以驱逐坎中之真阳也。王者退自后者，真阳因火逼而出位於坎也。於此驾动河车，则真阳飞腾而起，以点化离官之真阴矣。
　　关枪有低昂兮，周天遂奔走。
　　天形如弹丸，昼夜运转，周匝无休。其南北两端，一高一下，乃关挞也。人身亦然。天关在上，地轴在下，若能回天关，转地轴，上下相应，则一息一周天也。
　　江河无枯竭兮，水流注於海。
　　海乃百川所归之地。江河之水所以注於海而无枯竭者，名山大川孔窍相通而往来要循环也。人身亦然。一气流通，则八路之水皆逆流奔注於元海中也。
　　天地之雌雄兮，徘徊子与午。
　　午者，天之中也。子者，地之中也。子午为阴阳相交、水火相会之地，日月至此，势叉徘徊。今人以太阳当天谓之停午，即徘徊之义也。以丹道言之，上升下降，一起一伏，亦徘徊於子午。盖与天地同途，初无异也。
　　寅申阴阳祖兮，出入终复始。
　　斗指寅而天下春，阳气自此而发生，畅万物以出。斗指申而天下秋，阴气自此而肃杀，敛万物以入。则知寅申者，阴阳之祖，万物出入之门也。以丹道言之，自寅而出，自申而入，周而复始，与天地岂有异哉？循斗而招摇兮，执衡定元纪。
　　《史记·天官书》云：北斗七星，杓携龙角，衡殷南斗，魁枕参首；用昏建者杓，夜半建者衡，平旦建者魁。又云：斗为帝车，运于中央，临制四乡。分阴阳，建四时，均五行，移节度，定诸纪，皆系乎斗。《索隐》曰：《春秋运斗极》云：斗，第一天枢，第二靛，第三玑，第四权，第五衡，第六闻#6阳，第七瑶光。一至四为魁，五至七为杓。今魏公谓循斗而招摇兮，执衡定元纪者，吾身之天呈所指起於子，而周历十二辰也。夫斗，居天之中，犹心居人身之中。是故天以斗为机，人以心为机。丹法以心运火候，犹天以斗运十二辰也。《翠虚篇》云：夺取天机妙，夜半看辰杓。一些珠露，阿谁运到稻花头。盖谓此也。
　　升熬於瓯山兮，炎火张於下。白虎唱导前兮，苍龙和於后。
　　饭山，即昆仑山也。药升之时，金炉火炽，玉鼎汤煎，虎先啸，龙后吟，犹夫倡而妇随也。《金丹大成集》云：夜深龙吟虎啸时，急驾河车无暂歇。须臾般入泥九顶，进火玉炉烹似雪。盖发明此义也。
　　朱雀翱翔戏兮，飞扬色五彩。遭遇罗网施兮，压止不得举。嗷嗷声甚悲兮，婴儿之慕母。颠倒就汤擭兮，摧折伤毛羽。
　　朱雀，火也。颠倒运於鼎中，驱趣五行，因成五彩，翱翔于上，为罗网所罩，则风云满鼎，呜作婴兄之声也。既被网罗压止而不得飞举，遂敛身束羽伏於鼎中也。《赤龙大丹诀》云：朱乌爱高飞，蟾蛛捉住伊。号虽称妮女，啼不过婴儿。赫赫威从盛，冥冥力渐衰。即此说也。元阳子《大道歌》云：青龙逐虎虎随龙，赤禽交会声咙吧。调气运火逐离官，丹砂入腹身自冲。亦此义也。
　　刻漏未过半兮，龙鳞甲鬣起。五色象炫惧兮，变化无常主。橘橘鼎沸驰兮，暴涌不休止。接连重迭累兮，犬牙相错拒。形如仲冬冰兮，阑干吐锺乳#7。崔鬼以杂厕兮，交积相支拄。
　　刻漏未过半兮，龙鳞甲鬣起者，探之炼之未片饷，一气眇眇通三关，而黄云成阵，白羊成队，金钱、金花、金鳞纷纷而来也。五色象炫耀兮，变化无常主者，风摇宝树光盈目，雨打琼花雪满衣，而彤霞、紫雾变现不一也。谲清鼎沸驰兮，暴涌不休止者，丹田火炽，泥九风生，而三官气满，有如饭骯需透之时，热汤沸涌於釜中也。接连重迭累兮，犬牙相错拒；形如仲冬冰兮，阑干吐锺乳；崔鬼以杂河兮，交积相支拄者，一抽一添，渐凝渐聚，浇灌黄芽出土，而自然结药复生英也。《翠虚篇》云：辛苦都来只十月，渐渐探取渐凝结。学者诚能潜心内炼，昼夜无倦，则丹体逐时时不定，火功一夜夜无差，如上景象当一一自见之也。
</div>
    <div class="pagination">
<a href="周易参同契发挥_page5.html">上一页</a><a href="周易参同契发挥.html">1</a><a href="周易参同契发挥_page2.html">2</a><a href="周易参同契发挥_page3.html">3</a><a href="周易参同契发挥_page4.html">4</a><a href="周易参同契发挥_page5.html">5</a><span class="current-page">6</span><a href="周易参同契发挥_page7.html">7</a><a href="周易参同契发挥_page8.html">8</a><a href="周易参同契发挥_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
