<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 34 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 34 页/共 108 页</h1>
    <div class="content">　　肺主皮，
　　包裹前肉，闭拒诸邪也。
　　肝主筋，
　　东络机关，随神而运也。
　　脾主肉，肾主骨，
　　脾主肉，覆藏筋骨，通行卫气也。肾主骨，张筋化髓，干以立身也。
　　是谓五主。五劳所伤：久视伤血，
　　劳於心也。
　　久外伤气，
　　劳於肺也。
　　久坐伤肉，久立伤骨，久行伤筋，
　　久坐伤肉者，劳於脾也。久立伤骨者，劳於肾也。久行伤筋者，劳於肝也。
　　是谓五劳所伤。五脉应象：肝脉弦，
　　奥虚而滑，端直以长也。
　　心脉钩，
　　如钧之偃，来盛去衰也。
　　脾脉代，肺脉毛，肾脉石，
　　脾豚代者，奥而弱也。肺豚毛者，轻浮而虚，如毛羽也。肾豚石者，况坚而搏，如石之投也。
　　是谓五藏之脉。
　　血气形志篇
　　夫人之常数，太阳常多血少气，少阳常少血多气，阳明常多气多血，少阴常少血多气，厥阴常多血少气，太阴常多气少血，此天之常数。
　　血气多少，此天之常数。故用针之道，常写其多也。○新校正云：按《甲乙经十二经水篇》云：阳明#2多血多气，刺深四分，留十呼。太阳多血多气，刺深五分，留七呼。少阳少血多气，刺深四分，留五呼，太阴多血少气，刺深三分，留四呼。少阴少血多气，刺深二分，留三呼。厥阴多血少气，刺深一分，留二呼。太阳太阴血气多少，与《素问》不同。又《阴阳二十五人形性血气不同篇》与《素问》同。盖皇甫疑而两存之也。
　　足太阳与少阴为表裹，少阳与厥阴为表裹，阳明与太阴为表裹，是为足阴阳也。手太阳与少阴为表裹，少阳#3与心主为表裹，阳明与太阴为表裹，是为手之阴阳也。今知手足阴阳所苦，凡治病必先去其血，乃去其所苦，伺之所欲，然后写有余，补不足。
　　先去其血，谓见血脉盛满独异於常者乃去之，不谓常刺则先去其血也。
　　欲知背俞，先度其两乳问，中折之，更以他草度去半已，即以两隅相拄也，乃举以度其背，令其一隅居上，齐脊大椎，两隅在下，当其下隅者，肺之俞也。
　　度，谓度量也，言以草量其乳问，四分去一，使斜与横等，折为三隅，以上隅齐脊大椎，则两隅下当肺俞也。拄，知俞切。
　　复下一度，心之俞也。
　　谓以上隅齐脊三椎也。
　　复下一度，左角肝之俞也，右角脾之俞也。复下一度，肾之俞也。是谓五藏之俞，灸刺之度也。
　　《灵枢经》及《中诰》咸云：肺俞在三椎之傍，心俞在五椎之傍，肝俞在九椎之傍，脾俞在十一椎之傍，肾俞在十四椎之傍。寻此经草量之法，则合度之人，其初度两隅之下，约当肺俞，再度两隅之下，约当心俞，三度两隅之下，约当七椎，七椎之傍，乃鬲俞之位。此经云左角肝之俞，右角脾之俞，殊与《中语》等经不同。又四度则两隅之下约当九椎，九椎之傍乃肝俞也。经云肾俞，未究其源。
　　形乐志苦，病生於脉，治之以灸刺。
　　形，谓身形。志，谓心志。细而言之，则七神殊守；通而论之，则约形志以为中外尔。然形乐，谓不甚劳役。志苦，谓结虑深思。不甚劳役，则筋骨平调；结虑深思，则荣卫乖否，气血不顺，故病生於脉焉。夫盛写虚补，是灸刺之道，犹当去其血络而后调之，故上文曰：几治病铃先去其血，乃去其所苦，伺之所欲，然后写有余，补不足。则其义也。
　　形乐志乐，病生於肉，治之以针石。
　　志乐，谓悦悍忘忧也。然筋骨不劳，心神悦悍，则肉理相比，气道满填，卫气怫结，故病生於肉也。夫卫气留满，以针写之；结聚脓血，石而破之。石，谓石针，则砭石也。今亦以外针代之。锋，音铍。
　　形苦志乐，病生於筋，治之以熨引。
　　形苦，谓修业就役也。然修业以为，就役而作，一过其用，则致劳伤，劳用以伤，故病生於筋。熨，谓药熨。引，谓导引。
　　形苦志苦，病生於咽隘，治之以百药。
　　修业就役，结虑深思，忧则肝气并於脾，肝与胆合，哑为之使，故病生於隘也。《宣明五气篇》曰：精气并於肝则忧。《奇病论》曰：肝者中之将也，取决於胆，咽为之使也。○新校正云：按《甲乙经》咽哑作困竭，百药作甘药。
　　形数惊恐，经络不通，病生於不仁，治之以按摩醪药。
　　惊则脉气并，恐则神不收，脉并神游，故经络不通，而为不仁之病矣。夫按摩者，所以开通闭塞，导引阴阳。嘐药者，所以养正秘邪，调中理气。故方之为用，宜以此焉。嘐药，谓酒药也。不仁，谓不应其用，则□痛痹矣。
　　是谓五形志也。刺阳明出血气，刺太阳出血恶气，刺少阳出气恶血，刺太阴出气恶血，刺少阴出气恶血，刺厥阴出血恶气也。
　　明前三阳三阴血气多少之刺约也。○新校正云：按《太素》云：刺阳明出血气，刺太阴出血气。杨上善注云：阳明太阴虽为表裹，其血气俱盛，故并写血气。如是则太阴与阳明等，俱为多血多气。前文太阴一云多血少气，一云多气少血，莫可的知。详《太素》血气并写之旨，则二说俱未为得，自与阳明同尔。又此刺阳明一节，宜续前写有余补不足下，不当隔在草度法五形志后。
　　宝命全形论篇
　　黄帝问曰：天覆地载，万物悉备，莫贵於人，人以天地之气生，四时之法成。
　　天以德流，地以气化，德气相合，而乃生焉。《易》曰：天地氤氲，万物化醇。此之谓也。则假以温凉寒暑，生长收藏，四时运行而方成立。
　　君王众庶，尽欲全形，
　　贵贱虽殊，然其宝命一矣，故好生恶死者，贵贱之常情也。
　　形之疾病，莫知#4其情，留淫日探，着於骨髓，心私虑之。
　　新校正云：按《太素》虑作患。
　　余欲针除其疾病，为之奈何？
　　虚邪之中人微，先见於色，不知於身，有形无形，故莫知其情状也。留而不去，淫衍日深，邪气袭虚，故着於骨髓。帝矜不度，故请行其针。○新校正云：按别本不度作不庶。
　　岐伯对曰：夫盥之味咸者，其气令器津泄；咸，谓盐之味苦，浸淫而润物者也。
　　夫咸为苦而生，咸从水而有水也，润下而苦泄，故能令器中水津液润渗泄焉。几虚中而受物者皆谓之器，其於体外则谓阴囊，其於身中所同则谓膀胱矣。然以病配於五藏，则心气伏於肾中而不去，乃为是矣。何者？肾象水而味咸，心合火而味苦，苦流汗液，咸走胞囊，火为水持，故阴囊之外津润如汗而渗泄不止也。几咸之为气，天阴则润，在土则浮，在人则囊湿而皮肤剥起。
　　弦绝者，其音嘶败；
　　阴囊津泄#5而脉弦绝者，诊当言音嘶嘎，败易旧声尔。何者？肝气伤也，肝气伤则金本缺，金本缺则肺气不全，肺主音声，故言音嘶嘎。嘎，所嫁切。
　　木敷者，其叶发；
　　敷，布也。言木气散布外荣於所部者，其病当发於肺叶之中也。何者？以木气发散故也。《平人气象论》曰：藏真散於肝。肝又合木也。
　　病深者，其声哕。
　　哕，谓声浊恶也。肺藏恶血，故如是。
　　人有此三者，是谓坏府，
　　府，谓胸也。以肺处胸中故也。坏，谓损坏其府而取病也。《抱朴子》云：仲景开胸以纳赤饼。由此则胸可启之而取病矣。三者，谓脉弦绝，肺叶发，声浊喊也。
　　毒药无治，短针无取，此皆绝皮伤肉，血气争黑。
　　病内溃#6於肺中，故毒药无治。外不在於经络，故短针无取。是以绝皮伤肉，乃可攻之。以恶血久与肺气交争，故当血见而色黑也。○新校正云：详岐伯之对，与黄帝所问不相当。别按《太素》云：夫盐之味咸者，其气令器津泄；弦绝者，其音嘶败；木陈者，其叶落；病深者，其声喊。人有此三者，是谓坏府，毒药无治，短针无取。此皆绝皮伤肉，血气争异。三字与此经不同，而注意大异。杨上善注云：言欲知病微者，须知其候。盐之在於器中，津液泄於外，见津而知盐之有咸也。声嘶，知琴瑟之弦将绝。叶落者，知陈木之已尽。举此三物衰坏之微，以比。声喊识病深之侯，人有声喊同三譬者，是为府坏之候。中府坏者，病之深也。其病既深，故针药不能取，以其皮肉血气各不相得故也。再详上善作此等注义，方与黄帝上下问答义相贯穿。王氏解盐咸器津，义虽渊微，至於注弦绝音嘶，木敷叶发，殊不与帝问相协，考之不若杨义之得多也。
　　帝曰：余念其痛，心为之乱惑，反甚#7其病，不可更代，百姓闻之，以为残贼，为之奈何？
　　残，谓残害，贼，谓损劫。言恐涉於不仁，致嫌於黎庶也。
　　岐伯曰：夫人生於地，悬命於天，天地合气，命之曰人。
　　形假物成，故生於地。命惟天赋，故悬於天。德气同归，故谓之人也。《灵枢经》曰：天之在我者德，地之在我者气，德流气薄而生者也。然德者道之用，气者生之母也。
　　人能应四时者，天地为之父母；
　　人能应四时和气而养生者，天地怛畜养之，故为父母。《四气调神大论》曰：夫四时阴阳者，万物之根本也，所以圣人春夏养阳，秋冬养阴，以从其根，故与万物沉浮於生长之门也。
　　知万物者，谓之天子。
　　知万物之根本者，天地常育养之，故谓日天之子。
　　天有阴阳，人有十二节；
　　节，谓节气。外所以应十二月，内所以主十二经脉也。
　　天有寒暑，人有虚实。
　　寒暑有盛衰之纪，虚实表多少之殊，故人以虚实应天寒暑也。
　　能经天地阴阳之化者，不失四时；知十二节之理者，圣智不能欺也；
　　经，常也。言能常应顺天地阴阳之道而修养者，则合四时生长之宜。能知十二节气之所迁至者，虽圣智亦不欺侮而奉行之也。
　　能存八动之变，五胜更立；能达虚实之数者，独出独入，阶吟至微，秋毫在目。
　　存，谓心存。达，谓明达。怯，谓欠怯。吟，谓吟叹。秋毫在目，言细铃察也。八动谓八节之风变动。五胜谓五行之气相胜。立谓当其王时。变谓气至而变易。知是三者，则应效明着。速犹影响，此自#8神之独出独入，亦非鬼灵能召遣也。○新校正云：按杨上善云：怯，核遮切，谓露齿出气。
　　帝曰：人生有形，不离阴阳，天地合气，别为九野，分为四时，月有小大，日有短长，万物并至，不可胜量，虚实阶吟，敢问其方？
　　请说用针之意。
　　岐伯曰：木得金而伐，火得水而灭，土得木而达，金得火而缺，水得土而绝，万物尽然，不可胜竭。
　　达，通也。言物类虽不可竭尽而数，要之皆如五行之气，而有胜负之性分尔。
　　故针有悬布天下者五，黔首共余食，莫知之也。
　　言针之道，有若高悬示人，彰布於天下者五矣。而百姓共知余食，咸弃蔑之，不务於本，而崇乎末，莫知真要，深在其中。所谓五者，次如下句。○新校正云：按全元起本余#9食作饱食。注云：人愚不解阴阳，不知针之妙，饱食终日，莫能知其妙益。又《太素》作饮食。杨上善注云：黔首共#10服用此道，然不能得其意。黔，音钤。
　　一日治神，
　　专精其心，不妄动乱也。所以云手如握虎，神无营於众物，盖欲调治精神，专其心也。○新校正云：按杨上善云：存生之道知此五者，以为摄养可得长生也。魂神意魄志以为神主，故皆名神，欲为针者，先须治神。故人无悲哀动中，则魂不伤，肝得无病，秋无难也；无休惕思虑，则神不伤，心得无病，冬无难也；无愁忧不解，则意不伤，脾得无病，春无难也；无喜乐不极，则魄不伤，肺得无病，夏无难也；无盛怒者，则志不伤，肾得无病，季夏无难也。是以五过不起於心，则神清性明；五神各安其藏，则寿延遐算也。
　　二日知养身，
　　知养己身之法，亦如养人之道矣。《阴阳应象大论》曰：用针者，以我知彼，用之不殆。此之谓也。○新校正云：按《太素》身作形。杨上善云：饮食男女，节之以限，风寒暑湿，摄之以时，有异单豹外凋之害，即内养形也。实慈恕以爱人，和尘劳而不进，有殊张毅高门之伤，即外养形也。内外之养周备，则不求生而久生，无期寿而长寿，此则针布养形之极也。玄元皇帝曰：太上养神，其次养形。详王氏之注，专治神养身於用针之际，其说甚狭，不若上善之说为优。若叉以此五者解为用针之际，则下文知毒药为真，王氏亦不专用针为解也。
　　三曰知毒药为真，
　　毒药攻邪，顺宜而用，正真之道，其在兹乎？
　　四曰制砭石小大，
　　古者以砭石为针，故不举九针，但言砭石尔。当制其大小者，随．病所宜而用之。○新校正云：按全元起云：砭石者，是古外治之法，有三名：一针石，二砭石，三馋石，其实一也。古来未能铸铁，故用石为针，故名之针石，言工铃砥砺锋利，制其小大之形，与病相当。黄帝造九针，以代馋石，上古之治者，各随方所宜，束方之人多瘫肿聚结，故砭石生於束方。
　　五曰知府藏血气之诊。
　　诸阳为府，诸阴为藏，故《血气形志篇》曰：太阳多血少气，少阳少血多气，阳明多气少#11血，少阴少血多气，厥阴多血少气，太阴多气少血。是以刺阳明出血气，刺太阳出血恶气，刺少阳出气恶血，刺太阴出气恶血，刺少阴出气恶血，刺厥阴出血恶气也。精知多少，补写万全。
　　五法俱立，各有所先。
　　事宜则应者先用。
　　今末世之刺也，虚者实之，满者泄之，此皆众工所共知#12也。若夫法天则地，随应而动，和之者若响，随之者若影，道无鬼神，独来独往。
　　随应而动，言其效也。若影若响，言其近也。夫如影之随形，响之应声，岂复有鬼神之召遣耶？盖由随应而动之自得尔。
　　帝曰：＇愿闻其道。岐伯曰：凡刺之真，必先治神，
</div>
    <div class="pagination">
<a href="黄帝内经素问补注释文_page33.html">上一页</a><span>...</span><a href="黄帝内经素问补注释文_page29.html">29</a><a href="黄帝内经素问补注释文_page30.html">30</a><a href="黄帝内经素问补注释文_page31.html">31</a><a href="黄帝内经素问补注释文_page32.html">32</a><a href="黄帝内经素问补注释文_page33.html">33</a><span class="current-page">34</span><a href="黄帝内经素问补注释文_page35.html">35</a><a href="黄帝内经素问补注释文_page36.html">36</a><a href="黄帝内经素问补注释文_page37.html">37</a><a href="黄帝内经素问补注释文_page38.html">38</a><a href="黄帝内经素问补注释文_page39.html">39</a><span>...</span><a href="黄帝内经素问补注释文_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
