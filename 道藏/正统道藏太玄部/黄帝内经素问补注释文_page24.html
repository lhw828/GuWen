<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 24 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 24 页/共 108 页</h1>
    <div class="content">　　推而下之，下而不上，头项痛也。
　　推筋按之，寻之而下，脉沉下掣，是阳气有余，故头项痛也。○新校正云：按《甲乙经》下而不上作上而不下。
　　按之至骨，脉气少者，腰脊痛而身有痹也。
　　阴气大过故尔。
　　黄帝内经素问补注释文卷之十三竟
　　#1青：顾本作『毗』。
　　#2法：顾本作『志』。
　　#3短：原作『病』，据顾本改。
　　#4帛：原作『白』，据顾本改。
　　#5知病之所在奈何：此七字原脱，据顾本补。
　　#6如：顾本作『知』。
　　#7情：原作『精』，据顾本改。
　　#8晓：原作『听』，据顾本改。
　　#9迎：原作『逆』，据顾本改。
　　#10干：原作『肝』，据顾本改。
　　#11巅：原作『岭』，据顾本改。
　　#12详：原作『谓』，据顾本改。
　　#13附：『附』上疑脱『中』字。
　　#14为：原作『而』，据顾本改。
　　黄帝内经素问补注释文卷之十四
　　唐太仆令启玄子王冰次注宋光禄卿直秘阁林亿等校正宋守尚书屯田郎孙兆重改误
　　平人气象论篇
　　黄帝问曰：平人何如？
　　平人，谓气侯平调之人也。
　　岐伯对曰：人一呼脉再动，一吸脉亦再动，呼吸定息脉五动，闰以太息，命曰平人。平人者，不病也。
　　经脉一周於身几长十六丈二尺。呼吸脉各再动，定息脉又一动，则五动也，计二百七十定息，气可环周。然尽五十营，以一万三千五百定息，则气都行八百一十丈。如是则应天常度，脉气无不及太过，气象平调，故日平人。
　　常以不病调病人，医不病，故为病人平息以调之为法。人一呼脉一动，一吸脉一动，曰少气。
　　呼吸脉各一动，准候喊平人之半，计二百七十定息，气行八丈一尺，以一万三千五百定息，都行四百五丈，少气之理，从此可知。
　　人一呼脉三动，一吸脉三动而躁，尺热日病温，尺不热脉滑曰病风，脉涩日痹。
　　呼吸脉各三动，准过平人之半，计二百七十息，气几行二十四丈三尺，病生之兆，由斯着矣。夫尺者，阴分位也；寸者，阳分位也。然阴阳俱热，是则为温，阳独躁盛，则风中阳也。《脉要精微论》曰：中#1风者，阳气受也。滑为阳盛，故病为风。涩为无血，故为痛痹。躁，谓烦躁。○新校正云：按《甲乙经》无#2脉涩日痹一句，下文亦重。
　　人一呼脉四动以上曰死，脉绝不至曰死，乍疏乍数日死。
　　呼吸脉各四动，准候过平人之倍，计二百七十息，气凡行三十二丈四尺，况其以上耶。《脉法》曰：脉四至日脱精，五至日死。然四至以上，亦近五至也，故死矣。然脉绝不至，天真之气已无，乍数乍疏，胃谷之精亦斯#3，此皆死之侯。是以下文日。○新校正云：按别本斯一作败。
　　平人之常气察於胃，胃者平人之常气也，
　　常平之气，胃海致之。《灵枢经》曰：胃为水谷之海也。《正理论》曰：谷入於胃，脉道乃行。
　　人无胃气曰逆，逆者死。
　　逆，谓反平人之候也。○新校正云：按《甲乙经》云：人常禀气於胃，脉以胃气为本，无胃气日逆，逆者死。
　　春胃微弦曰平，
　　言微似弦，不谓微而弦也。钧及奥弱、毛、石义并同。
　　弦多胃少日肝病，但弦无胃日死，
　　谓急而益劲，如新张弓弦也。
　　胃而有毛日秋病，
　　毛，秋脉，金气也。
　　毛甚日今病。
　　木受金邪故今病。
　　藏真散於肝，肝藏筋膜之气也。
　　象阳气之散发，故藏真散也。《藏气法时论》曰：肝欲散，急食辛以散之。取其顺气。
　　夏胃微钩日平，钩多胃少日心病，但钩无胃日死，
　　谓前曲后居，如操带钧也。
　　胃而有石曰冬病，
　　石，冬脉，水气也。
　　石甚日今病。
　　火被水侵，故今病。
　　藏真通於心，心藏血脉之气也。
　　象阳气之炎盛也。《藏气法时论》曰：心欲奥，急食咸以更之。取其顺气。
　　长夏胃微奕弱日平，弱多胃少曰脾病，但代无胃日死，
　　谓动而中止，不能自还也。
　　奥弱有石曰冬病，
　　石，冬脉，水气也。次其胜克，石当为弦，长夏土绝，故云石也。
　　弱甚日今病。
　　弱甚为土气不足，故今病。○新校正云：按《甲乙经》弱作石。
　　藏真濡於脾，脾藏肌肉之气也。
　　以含藏水谷，故藏真濡也。
　　秋胃微毛白平，毛多胃少日肺病，但毛无胃日死，
　　谓如物之浮，如风吹毛也。
　　毛而有弦日春病，
　　弦，春脉，木气也。次其乘克，弦当为钧，金气逼肝则脉弦来见，故不钧而反弦也。
　　弦甚曰今病。
　　木气逆来乘金，则今病。
　　藏真高於肺，以行荣卫阴阳也。
　　肺处上焦，故藏真高也。《灵枢经》曰：荣气之道，内谷为实，谷入於胃，气传与肺，流溢於中，布散於外，精专者行於经隧。以其自肺宣布，故云以行荣卫阴阳也。○新校正云：按别本实一作宝。
　　冬胃微石日平，石多胃少日肾病，但石无胃日死，
　　谓如夺索，辟辟如弹石也。
　　石而有钩日夏病，
　　钧，夏脉，火兼土气也。次其乘克，钧当云弱，土王长夏，不见正形，故石而有钧，兼其土也。
　　钩甚日今病。
　　水受火土之邪，故今病。
　　藏真下於肾，肾藏骨髓之气也。
　　肾居下焦，故云藏真下也。肾化骨髓，故藏骨髓之气也。
　　胃之大络，名日虚里，贯鬲络肺，出於左乳下，其动应衣，脉宗气也。
　　宗，尊也，主也，谓十二经脉之尊主也。贯鬲络肺出於左乳下者，自鬲而出於乳下，乃络肺也。
　　盛喘数绝者，则病在中；
　　绝，谓暂断绝也。
　　结而横，有积矣；绝不至曰死。
　　皆左乳下脉动状也。中，谓腹中也。
　　乳之下其动应衣，宗气泄也。
　　泄，谓发泄。○新校正云：按全元起本无此十一字。《甲乙经》亦无。详上下文义，多此十一字，当去。
　　欲知寸口太过与不及，寸口之脉中手短者，曰头痛。寸口脉中手长者，曰足陉痛。
　　短为阳气不及，故病於头。长为阴气太过，故病於足。
　　寸口脉中手促上击者，曰肩背痛。
　　阳盛於上，故肩背痛。
　　寸口脉沉而坚者，曰病在中。寸口脉浮而盛者，日病在外。
　　况坚为阴，故病在中。浮盛为阳，故病在外。寸口脉沉而弱，曰寒热及疝痕少腹痛。沉为寒，弱为热，故日寒热也。又沉为阴盛，弱为阳余，余盛相薄，正当寒热，不当为疝痕而少腹痛，应古之错简尔。○新校正云：按《甲乙经》无此十五字，况下文已有寸口脉况而喘，日寒热。脉急者，日疝痕少腹痛。此文衍，当去。
　　寸口脉沉而横，日胁下有积，腹中有横积痛。
　　亦阴气内结也。
　　寸口脉沉而喘，曰寒热。
　　喘为阳吸，沉为阴争，争吸相薄，故寒热也。
　　脉盛滑坚者，曰病在外。脉小实而坚者，病在内。
　　盛滑为阳，小实为阴，阴病病在内，阳病病在外。
　　脉小弱以涩，谓之久病。
　　小为气虚，涩为无血，血气虚弱，故云久远之病也。
</div>
    <div class="pagination">
<a href="黄帝内经素问补注释文_page23.html">上一页</a><span>...</span><a href="黄帝内经素问补注释文_page19.html">19</a><a href="黄帝内经素问补注释文_page20.html">20</a><a href="黄帝内经素问补注释文_page21.html">21</a><a href="黄帝内经素问补注释文_page22.html">22</a><a href="黄帝内经素问补注释文_page23.html">23</a><span class="current-page">24</span><a href="黄帝内经素问补注释文_page25.html">25</a><a href="黄帝内经素问补注释文_page26.html">26</a><a href="黄帝内经素问补注释文_page27.html">27</a><a href="黄帝内经素问补注释文_page28.html">28</a><a href="黄帝内经素问补注释文_page29.html">29</a><span>...</span><a href="黄帝内经素问补注释文_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
