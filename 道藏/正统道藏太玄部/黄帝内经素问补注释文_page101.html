<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 101 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 101 页/共 108 页</h1>
    <div class="content">　　热气大来，火之胜也，金燥受邪，肺病生焉；
　　流於回肠大肠。○新校正云：详注云回肠、大肠，按《甲乙经》回肠即大肠也。
　　寒气大来，水之胜也，火热受邪，心病生焉；
　　流於三焦小肠。
　　湿气大来，土之胜也，寒水受邪，肾病生焉；
　　流於膀胱。
　　风气大来，木之胜也，土湿受邪，脾病生焉。
　　流於胃。
　　所谓感邪而生病也。
　　外否#18其气，而内恶之，中外不喜，因而遂病，是谓感也。
　　乘年之虚，则邪甚也；
　　年木不足，外有清邪。年火不足，外有寒邪。年土不足，外有风邪。年金不足，外有热邪。年水不足，外有湿邪。是年之虚也。岁气不足，外邪奏甚也。
　　失时之和，亦邪甚也；
　　六气临统，与位气相克，感之而病，亦随所不胜而与内藏相应，邪复甚也。
　　遇月之空，亦邪甚也。
　　谓上弦前，下弦后，月轮中空也。
　　重感於邪，则病危矣。
　　年已不足，邪气大至，是重#19感也。年已不足，天气克之，此时感邪，是重感也。内气召邪，天气不佑，欲病之不危，可乎？
　　有胜之气，其必来复也。
　　天地之气不能相无，故有胜之气，其叉来复也。
　　帝曰：其脉至何如？岐伯曰：厥阴之至，其脉弦；
　　软虚而滑，端直以长，是谓弦。实而强则病，不实而微亦病，不端直长亦病，不当其位亦病，位不能弦亦病。
　　少阴之至，其脉钩；
　　来盛去衰，如偃带钧，是谓钧。来不盛去反盛则病，来盛去盛亦病，来不盛去不盛亦病，不偃带钧亦病#20不当其位亦病，位不能钧亦病。
　　太阴之至，其脉沉；
　　沉，下也。按之乃得，下诸位脉也。沉甚则病，不沉亦病，不当其位亦病，位不能况亦病。
　　少阳之至，大而浮；
　　浮，高也。大，谓稍大诸位脉也。大浮甚则病，浮而不大亦病，大而不浮亦病，不大不浮亦病，不当其位亦病，位不能大浮亦病。
　　阳明之至，短而涩；
　　往来不利，是谓涩也。往来不远，是谓短也。短甚则病，涩甚则病，不短不涩亦病。不当其位亦病，位不能短涩亦病。
　　太阳之至，大而长。
　　往来远是谓长。大甚则病，长甚则病，长而不大亦病，大而不长亦病，不当其位亦病，位不能长大亦病。
　　至而和则平，
　　不大甚，则为平调。不弱不强，是谓和也。
　　至而甚则病，
　　弦似张弓弦，滑如连珠，沉而附骨，浮高於皮，涩而止住，短如麻黍，大如帽簪，长如引绳，皆谓至而大甚也。
　　至而反者病，
　　应弦反涩，应大反细，应沉反浮，应浮反沉，应短涩反长滑，应软虚反强实，应细反大，是皆为气反常平之候，有病乃如此见也。
　　至而不至者病，
　　气位已至，而脉气不应也。
　　未至而至者病，
　　按历占#21之，几得节气，当年六位之分，当如南北之岁，脉象改易而应之。气序未移而脉先变易，是先天而至，故病。
　　阴阳易者危。
　　不应天#22常，气见交错，失其常位，更易见之，阴位见阳脉，阳位见阴脉，是易位而见也，二气错乱故气危。○新校正云：按《六微旨大论》云：帝曰：其有至而至，有至而不至，有至而太过何也？岐伯曰：至而至者和，至而不至来气不及也，未至而至来气有余也。帝曰：至而不至，未至而至何如？岐伯曰：应则顺，否则逆，逆则变生，变生则病。帝曰：请言其应。岐伯曰：物生其应也，气脉其应也。所谓脉应，即此脉应也。
　　帝曰：六气标本，所从不同，奈何？岐伯曰：气有从本者，有从标本者，有不从标本者也。
　　帝曰：愿卒闻之。岐伯曰：少阳太阴从本，少阴太阳从本从标，阳明厥阴不从标本，从乎中也。
　　少阳之本火，太阴之本湿，本末同，故从本也。少阴之本热，其标阴，太阳之本寒，其标阳，本末异，故从本从标。阳明之中太阴，厥阴之中少阳，本末与中不同，故不从标本从乎中也。从本从标从中，皆以其为化生之用也。
　　故从本者，化生於本，从标本者，有标本之化，从中者，以中气为化也。
　　化，谓气化之元主也。有病以元主气用寒热治之。○新校正云：按《六微旨大论》云：少阳之上，火气治之，中见厥阴#23。阳明之上，燥气治之，中见太阴。太阳之上，寒气治之，中见少阴。厥阴之上，风气治之，中见少阳。少阴之上，热气治之，中见太阳。太阴之上，湿气治之，中见阳明。所谓本也。本之下，中之见也。见之下，气之标也。本标不#24同，气应异象。此之谓也。
　　帝曰：脉从而病反者，其诊何如？岐伯曰：脉至而从，按之不鼓，诸阳皆然。
　　言病热而脉数，按之不动，乃寒盛格阳而致之，非热也。
　　帝曰：诸阴之反，其脉何如？岐伯曰：脉至而从，按之鼓甚而盛也。
　　形证是寒，按之而脉气鼓击於手下盛者，此为热盛拒阴而生病，非寒也。
　　是故百病之起，有生於本者，有生於标者，有生於中气者，有取本而得者，有取标而得者，有取中气而得者，有取标本而得者，有逆取而得者，有从取而得者。
　　反佐取之，是为逆取。奇偶取之，是为从取。寒病治以寒，热病治以热，是为逆取。从，顺也。
　　逆，正顺也；若顺，逆也。
　　寒盛格阳，治热以热，热盛拒阴，治寒以寒之类，皆时谓之逆，外虽用逆，中乃顺也，此逆乃正顺也。若寒格阳而治以寒，热拒寒而治以热，外则虽顺，中气乃逆，故方若顺，是逆也。
　　故曰：知标与本，用之不始，明知逆顺，正行无问#25此之谓也。不知是者，不足以言诊，足以乱经。故《大要》曰：粗工嘻嘻，以为可知，言热未已，寒病复始，同气异形，迷诊乱经。此之谓也。
　　嘻嘻，悦也。言心意怡悦，以为知道终尽也。六气之用，粗之与工，得其半也。厥阴之化，粗以为寒，其乃是温。太阳之化，粗以为热，其乃是寒。於#26此差互，用失其道，故其学问识用不达，工之道半矣。夫太阳少阴，各有寒化，然#27量其标本应用则正反矣。何以言之？太阳本为寒，标为热，少阴本为热，标为寒，方之用亦如是也。厥阴阳明，中气亦尔。厥阴之中气为热，阳明之中气为湿，此二气亦反，其类太阳少阴也。然太阳与少阴有标本，用与诸气不同，故日同气异形也。夫一经之标本，寒热既殊，言本当究其标，论标合寻其本。言气不穷其标本，论病未辨其阴阳，虽同二#28气而主#29，且阻寒温之候，故心迷正理，治亦乱经，呼日粗工，允膺其称。
　　夫标本之道，要而博，小而大，可以言一而知百病之害。言标与本，易而勿损，察本与标，气可令调，明知胜复，为万民式，天之道毕矣。
　　天地变化，尚可尽知，况一人之诊，而云冥昧，得经之要，持法之宗，为天下师，尚卑其道，万民之式，岂日大哉。○新校正云：按《标本病传论》云：有其在标而求之於标，有其在本而求之於本，有其在本而求之於标，有其在标而求之於本。故治有取标而得者，有取本而得者，有逆取而得者，有从取而得者。故知逆与从，正行无问#30，知标本者，万举万当，不知标本，是为妄行。夫阴阳逆从，标本之为道也。小而大#31，言一而知百病之害#32；少而多，浅而博，可以言一而知百也。以浅而知深，察近而知远，言标与本，易而勿及。治反为逆，治得为从。先病而后逆者，治其本；先逆而后病者，治其本；先寒而后生病者，治其本；先热而后生病者，治其本；先热而后生中满者，治其标；先病而后#33泄者，治其本；先泄#34而后生他病者，治其本。爻且调之，乃治其他病。先病而后生中满者，治其标；先中满而后烦心者，治其本。人有客气，有同气。小大不利治其标，小大利治其本。病发而有余，本而标之，先治其本后治其标；病发而不足，标而本之，先治其标后治其本。馑察问甚，以意调之，问者并行，甚者独行。先小大不利而后生病者，治其本。此经论标本尤详。
　　帝曰：胜复之变，早晏何如？岐伯曰：夫所胜者，胜至已病，病已愠愠，而复已萌也。
　　复心之愠，不远而有。
　　夫所复者，胜尽而起，得位而甚，胜有微甚。复有少多，胜和而和，胜虚而虚，天之常也。帝曰：胜复之作，动不当位，或后时而至，其故何也？
　　言阳盛於夏，阴盛於冬，清盛於秋，温盛於春，天之常候。然其胜复气用，四序不同，其何由哉。
　　岐伯曰：夫气之生，与其化，衰盛异也。寒暑温冻，盛衰之用，其在四维。故阳之动，始於温，盛於暑；阴之动，始於清，盛於寒。春夏秋冬，各差其分。
　　言春夏秋冬四正之气，在於四维之分也。即事验之，春之温正在辰巳之月，夏之暑正在未申#35之月，秋之冻正在戌亥之月，冬之寒正在丑寅#36之月。春始於仲春，夏始於仲夏，秋始於仲秋，冬始於仲冬。故丑之月，阴结层冰於厚地；未之月，阳焰电掣於天垂；戌之月，霜清肃杀而庶物坚；辰之月，风扇和舒而陈柯荣秀。此则气差其分，昭然而不可蔽也。然阴阳之气，生发收藏，与常法相会，征其气化及在人之应，则四时每差其日数，与常法相违。从差法，乃正可#37之也。
　　故《大要》曰：彼春之暖，为夏之暑，彼秋之忿，为冬之怒。谨按四维，斥候皆归，其终可见，其始可知。此之谓也。
　　言气之少壮也。阳之少为暖，其壮也为暑；阴之少为忿#38其壮也为怒。此悉谓少壮之异气，证用之盛衰，但立盛衰於四维之位，则阴阳终始应用皆可知矣。
　　帝曰：差有数乎？岐伯曰：又凡三十度也。
　　度，日也。○新校正云：按《六元正纪大论》云：差有数乎？日…后皆三十度而有奇也。此云三十度也者，此文为略。
　　帝曰：其脉应皆何如？岐伯曰：差同正法，待时而去也。
　　脉亦差，以随气应也。待差日足，应王气至而乃去也。
　　《脉要》曰：春不沉，夏不弦，冬不涩，秋不数，是谓四塞。
　　天地四时之气，闭塞而无所运行也。
　　沉甚日病，弦甚曰病，涩甚日病，数甚日病，
　　但应#40天和气，是则为平。形见大甚，则为力致，以力而致，安能久乎！．故甚皆病。
　　参见日病，复见曰病，未去而去日病，去而不去曰病，
　　参，谓参和诸气来#41见。复见，谓再见已衰已死之气。去，谓王已而去者也。日行之度未出於差，是为天气未出。日度过差，是为#42天气已去，而脉尚在，既非得应，故日病。
　　反者死。
　　夏见况，秋见数，冬见缓，春见涩，是谓反也。犯违天命，生其能久乎！○新校正云：详上文秋不数，是谓四塞，此注云秋见数，是谓反，盖以脉差只在仲月，差之度尽而数不去，谓秋之季月而脉尚数，则为反也。
　　故曰：气之相守司也，如权衡之不得相失也。
　　权衡，秤也。天地之气寒暑相对，温清相望，如持秤也。高者否#43下者否，两者齐等，无相夺伦，则清静而生化各得其分也。
　　夫阴阳之气，清静则生化治，动则苛疾起，此之谓也。
　　动，谓变动常平之候，而为灾青也。苛，重也。○新校正云：按《六微旨大论》云：成败倚伏生乎动，动而不已则变作矣。
　　帝曰：幽明何如？岐伯曰：两阴交尽，故日幽；两阳合明，故日明。幽明之配，寒暑之异也。
　　两阴交尽於戌亥，两阳合明於辰巳，《灵枢系日月论》云：亥，十月，左足之厥阴。戌，九月，右足之厥阴。此两阴交尽，故日厥阴。辰，三月，左足之阳明，巳，四月，右足之阳明。此两阳合於前，故日阳明。然阴交则幽，阳合则明，幽明之象，当由是也。寒暑位西南、束北，幽明位西北、束南。幽明之配，寒暑之位，诚斯异也。○新校正云：按《太始天元册文》云：幽明既位，寒暑弛张。
　　帝曰：分至何如？岐伯曰：气至之谓至，气分之谓分，至则气同，分则气异，所谓天地之正纪也。
　　因幽明之问，而形斯义也。言冬夏二至是天地气主岁至其所在也。春秋二分，是问气初二四五，四气各分其政於主岁左右也。故日至则气同，分则气异也。所言二至二分之气配者，此所谓是天地气之正纪也。
　　帝曰：夫子言春秋气始於前，冬夏气始於后，余已知之矣。然六气往复，主岁不常也，其补写奈何？
　　以分至明六气分位，则初气四气，始於立春立秋前各一十五日为纪法。三气六气，始於立夏立冬后各一十五日为纪法。由是四气前后之纪，则三气六气之中，正当二至日也。故日春秋气始於前，冬夏气始於后也。然以三百六十五日易一气，一岁已往，气则改新，新气既来，旧气复去，所宜之时#44，大#45地不同，补写之方，应知先后，故复以问之也。
　　岐伯曰：上下所主，随其攸利，正其味，则其要也，左右同法。《大要》曰：少阳之主，先甘后咸；阳明之主，先辛后酸；太阳之主，先咸后苦；厥阴之主，先酸后辛；少阴之主，先甘后咸；太阴之主，先苦后甘；佐以所利，资以所生，是谓得气。
　　主，谓主岁。得，谓得其性用也。得其性用，则舒卷由人，不得性用，则动生乖件，岂驱邪之可望乎！适足以伐天真之妙气尔。如是先后之味，皆谓有病先写之而后补之也。
　　帝曰：善。夫百病之生也，皆生於风寒暑湿燥火，以之化之变也。
　　风寒暑湿燥火，天之六气也。静而顺者为化，动而变者为变，故日之化之变也。
　　经言盛者写之，虚者补之，余锡以方士，而方士用之尚未能十全，余欲令要道必行，柠鼓相应，犹拔刺雪污，工巧神圣，可得闻乎？
　　针日工巧，药日神圣。○新校正云：按《难经》云：望而知之谓之神，闻而知之谓之圣，问而知之谓之工，切脉而知之谓之巧，以外知之日圣，以内知之日神。
　　岐伯曰：审察病机，无失气宜，此之谓也。
　　得其机要，则动小而功大，用浅而功深也。
　　帝曰：愿闻病机何如？岐伯曰：诸风掉眩，皆属於肝；
</div>
    <div class="pagination">
<a href="黄帝内经素问补注释文_page100.html">上一页</a><span>...</span><a href="黄帝内经素问补注释文_page96.html">96</a><a href="黄帝内经素问补注释文_page97.html">97</a><a href="黄帝内经素问补注释文_page98.html">98</a><a href="黄帝内经素问补注释文_page99.html">99</a><a href="黄帝内经素问补注释文_page100.html">100</a><span class="current-page">101</span><a href="黄帝内经素问补注释文_page102.html">102</a><a href="黄帝内经素问补注释文_page103.html">103</a><a href="黄帝内经素问补注释文_page104.html">104</a><a href="黄帝内经素问补注释文_page105.html">105</a><a href="黄帝内经素问补注释文_page106.html">106</a><span>...</span><a href="黄帝内经素问补注释文_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
