<!DOCTYPE html>
<html>
<head>
    <meta charset="UTF-8">
    <title>上清太玄集 - 第 1 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清太玄集 - 第 1 页/共 19 页</h1>
    <div class="content">上清太玄集
　　经名：上清太玄集。十卷。金侯善渊撰。底本出处：《 正统道藏》 太玄部。
　　上清太玄集卷之一
　　姑射侯善渊述
　　通明论
　　上清元化章第一
　　上清元化，隆睦开图。豫而为之者，道也。终而复始者，性也。忠不宗则含德之容冲玄髻髯，象若琼瑭间间，而以徽徽然哉。悦风韵之音，倡元晶之旭，颉翼无拘，乃游道之方矣。冲祖则大而无外，细而无内，上圆下方，天地形名，内阐氤氲之气。束出西没，日月升沉。巨化暹昱之明，心物凝之炯然，无不敏其令也。
　　奕善之逵章第二
　　奕善之逵，在用之常也。视之大象，大象无形，形之则非眩於目，自然光溢无极矣。是以离娄能视，犹斯未证其慧也。听之大音，大音希声，声之则非乱於耳，自然欲适无方矣。是以师旷能听，犹斯未证其聪也。至聪至慧、至变至通，皆授生夷道之中矣。
　　表物穷理章第三
　　表物穷理，靖式若容。咀移玄览、璟泄凝彤。明则匿於间，生则伏其衰。机禧释悯以至常容，淳伸之格乃绝祸患之门也。
　　契道登真章第四
　　契道登真，以致善功。三界之动，非碍不通。一者物之随化，道之体也；应而显形，神之用也。用之无用，用之至矣。二者机临众象，仰启瞳蒙，光而不耀者，是以无色。无色之色，色之至矣。三者符空非有，执有不空。不空之空，是谓真空。总而通之，出乎无伦。
　　巩性无生章第五
　　巩性无生，悦之有化，善应则终身无塞。外禅宽舒，旷然虚静者，人道与天道相通也。嚏息和融，氤氲应兆，皓然精粹者，冲气与元气相接也。举盼凝祥，灵乌降瑞，两耀交光者，睛瞳与日月合其明也。然则飞玄六洞，妙化三宫，分而为之九气，聚而为之一真。一真之变，在乎无为之为也。
　　得之与失章第六
　　得之与失，应用不同。得者，贵精爱气，保命颐神，抱其道而怀其德也。失者，矜饕嗜欲，意乱心荒，忘其本而匿其真也。通玄释伪，勃章威灵，开元醒聪者，遂即提毅之功也。
　　敛意精思章第七
　　敛意精思，怡然致靖。内敌琅函，颇若婴儿之貌也。摄理之庸，顺常之豫者，谊无过失，正性善感其机也。谧之则非碎之眸，益欲之至也。俑之则不砚之砚，益防之及也。衷格之变通易无、极方隅不定者，是在用无化之化也。
　　道伟含融章第八 
　　道伟含融，肆无不际。上覆无极，提挈乾纲，天圆立像，日月星临，垂光昼夜，神而通之，无不合其明也。下宰无极，掌握坤柔，地方立像，山谷盈虚，依时泄化，万物生成，无不在其中矣。至弘至大，大无不包，至微至细，细无不入，衍之则混理，同机甫摄，谊无不和也。
　　非道之道章第九
　　非道之道，存而忘之，顺理之常，忘其物而存其真者，所以致其度也。一应物忘心，弃常之理，存其欲而失其本者，所以致其叩也。哲截通之不然，如斯非见之见，是谓真见；非应之应，是谓真应。应化不临，遍知无极之道也。
　　衷息之逵章第十
　　衷息之逵，知夫致敏。静者制其动，正者制其邪。顺渝之宪，巩质规一函，存夷之动者，遂即裕常之肇也。
　　无所不化章第十一
　　无所不化，是谓大通。纳流而不溢者，乃道之渊也。凝虚而不满者，乃道之邃也。混气而不盈者，乃道之弘也。在朝而不明者，乃道之常也。在徊，昏而不昧者，乃道之理也。应物而不绝者、乃道之化也。通神而不失者，乃道之信也。授命而不择者，乃道之德也。背之者，司之具足，孰证其真。乃自投其毙矣。
　　释伪存真章第十二
　　释伪存真，忘机绝虑，徇密俱无，诚心笃志。处其静则喧挠不．烦，恬然守素，神息安绵者，所以澄其清也。处其忠瓢禁戒无私，怡然养浩，叔奕淳亨者，所以立其信也。处其德则谦光晦迹，精粹含容，纯风隐韵，所以合其道也。真道独行，秽道尽镯。知斯有碍，是谓不然。
　　至伥至矩章第十三
　　至伥至矩，迷悟两机。迷者，执其幻也。悟者，陶其真也。真非目视，视之则眩於物矣。幻非意识，识之则证其慧矣。神盈虚谷，裕必游方，截而通之者，宴坐华园之问矣。
　　背觉合尘章第十四
　　背觉合尘，返渝至道。有货之货，预於无货之货者，得而失之，故以身之患也。有用之用，预於无用之用者，存而忘之，故以心之捆也。有色之色，预於无色之色者，明而晦之，故以目之磷也。有声之声，预於无声之声者，语而泯之，故以耳之聘也。有化之化，预於无化之化者、拯而侮之，故以神之懵也。守正归淳，精思翌敏者，善缎绝其尤也。
　　陶腆茕徽章第十五
　　陶腆茕徽，奚为疮徇。嚣之与华，自执其器。密之与恩，自致其僭。殷孙妍钊，夹然有悟惺擭者，偃翕灵眸，神霄宴息，坐致自然。自然为然，是谓不然。不然而然，然之至矣。
　　赞曰
　　祈真奉教，志愿谆谆。斋心澡雪，荡秽除荤。二威灵禅奕，剿锐镯氛。忘形留质，释伪存真。体如缭屑，用若璘编。玉虚盈状，灵宝滋纯。扶曦叔弈，契道登晨。混元凝祖，太一无分。先天历化，是谓生神。
　　冲明论
　　上清之道章第一
　　上清之道，妙化无疆。一气分而天地判，二仪合而日月明。三才应象，万物滋生。颐神运气，保炼元精。凝而化之，感然有象。应之则千真具宰，通之则万圣齐臻。千真万圣，无或不在。斯悟之明之，是谓混微之要者哉。
　　玄阳晶璨章第二
　　玄阳晶璨，焕明十方。散琼瑛之秀，放玉瑞之祥。上弥乾纲，下覆坤柔。恢张万化之枢，斡运千机之柄。物不禀而不生，神不通而不灵。灵滋众妙，昱遍五方之时者哉。
　　冲明赫奕章第三
　　冲明赫奕，咙噎交光。焰炊日月之晶，烽炽乾坤之体。焕然辉灿，周回万返之灵。释然洞达，方摄千屿之截。混内凝珠，经嗣灵哲。升上绛霄之宫，宴坐九阳之阙。帝命仙真永延，遐寿纽一衰矣。
　　元始之体章第四
　　元始之体，洁白虚盈。纯素无物，澹泊无形。无形之形，能育众形。．无色之色，能张众色。非无非有，有无自应。非动非静，动静自随。天不禀而不清，地不感而不宁。物不通而不化，神不受而不灵。至道之常，人在其中，日用而不知。如鱼在水不识其水，人之在道不识其道。鱼识水，则弊挣深潭，不吞香饵，久而成大者，超於吕梁，化龙之状，乃得水之妙也。人识其道，弊居幽静，去华薄，绝嗜欲，内存元气，外抱神风，久而功备者，超於玄关，化为羽客，真人授其度者，乃得道之要也。
　　表里精思章第五
　　表里精思，内含灵哲。玉炼真形，化肌无血。体若冰霜者，是存精保命之理也。外抱灵风，神飞展翼，轻举升玄，存亡不测，透金石、游方之外者，是炼神合道之机也。
　　动静之机章第六
　　动静之机，善用不武。明混兀象帝之先，晓大洞虚谷之外。静则皓旷无心，卓然独立，大体绝其塞也。动者内施元气，外烁神光，混入太虚，遍应实其腹也。归宗则纯而无杂，证祖则献而不测。是以拨筑之风，心无断常之见也。
　　太素之分章第七
　　太素之分，周而三过。一者彝敌之第，绰奕无隅，覆载物无不济者，是谓皇宫之域也。二者扶瞳流灿，焕烂诸方，长养物无不惠者，是谓华阳之国也。三者泄化登琳，凝祥伟灿，混里含胎者，是谓养我之乡也。
　　形生浊质章第八
　　形生浊质，盥雪之心。心清无欲，迪僩其威。动则应其虚，虚则溢其气。气壮保其精，精壮保其神。神不灵而道不清，气不定而性不明。明幽不定，与道通真。通真之翼，出化先天之表也。
　　道尊无位章第九
　　道尊无位，配偶无双。恢张万化，洪摄千机，及乎大道不足为其物，未尝无象之象也。山岳崩摧，风雷迅烈，及乎大道不足为其声，未尝无音之音也。钻之九地，降逸黄泉，及乎大道不足为其深，未尝下玄无底也。仰之三天，升弥昊境，及乎大道不足为其高，未尝上玄无顶也。日月星辉，交光灿烂，遍照十方者，对吾大道不足为其明也。太空无物，洞彻无心，寂寥绝迹者，对吾大道不足为其虚也。至玄至妙，是谓万法之宗。至幽至微，是谓三乘之祖。慧而无穷，神而不测者，何圣焉？乃无上玄元之理也。
　　至信不慝章第十
　　至信不慝，适然无想。性历开途，龙颉日月之明。神翌玄都，凤羽乾坤之体。碾路无踪，敌夷非迹，运化盘砖之中。常居泰华之域也。
　　神机之变章第十一
　　神机之变，六正同科。一者颐身不塞，五胆皆通，七窍应无不顺也。二者叩道幽邃，极理宽舒，大阐象无不包也。三者元气流行，周回虚梵，布化物无不和也。四者冲气保满，内施不绝，融息混理之元也。五者胎光微密，瞬盼星流，参罗郁密，无不保其耀也。六者神帝出化，日炫高奔，珠玉金石无不发其光也。上合三宫，是谓气中之气，神中之神，道中之道，三乘混一，如太虚无物之象矣。
　　煜遍知明章第十二
　　煜遍知明，孰证其慧。在用而不契其常，在体而不鞠其睡。疵之甚情之深，随流而迷源，舍本而逐末，远道之仪者死矣。育善之期，诚肃之志，释然开化，精穆太虚，无殊者也。
　　志廉贞洁章第十三
　　志廉贞洁，谨慎精诚。和柔清诤，恭顺通亨。志廉则守真无欲，抱道无私也。贞洁则居尘不染，怀玉无瑕也。谨慎则非理莫作，非道不为也。精诚则直忠非曲，正信无邪也。和柔则阳生顺命，气化归神也。清净则皎然不垢，莹彻无心也。恭顺则运用不绝，随化无方也。通亨则与道同一，纯粹无杂也。进善不戒，乃得道之要也。
　　领精养气章第十四
　　颐精养气，保炼神真。举身轻丽，绰约随风，乘六虚之飕，游乎大方之外者，具化无黩，随机顺命，应变不失其常也。下降则同地之宁，生成万物，不匠而自合其功也。升上则同天之清，密罗万象，不炳而自张其明也。守中无失，同虚之化，统摄万灵，不传而自得其度也。然则含横巨圣，遍历诸方，及乎玄阳者，犹斯覆载而不普也。
　　道常无物章第十五
　　道常无物，混气通元，法天象地，长养成熟，皆在其中矣。假使胎卵湿化，蠢动含灵，无不赖其德；水谷山原，金石草木，无不借其真矣。人若悟之，存精无失，养浩无亏，保炼形神，混同一则，是谓玄之又玄之理也。
　　赞曰
　　太古初张，运化玄阳。开元神帝，瞬目胎光。明冲黄甫，朗照青苍。下通源海，上彻恢纲。金堂结秀，宝洞凝祥。光如玉屑，莹若冰霜。融滋丹体，点化神方。无穷妙理，不测真常。抱元知足，死而不亡。
　　圆明论
　　混沌未开章第一
　　混沌未开，中於恍惚，杳杳冥冥，无能辨形，瞑瞑津津，焉能致明。日洪蒙搏握，剖判初分，显於元气者，运於至精者也；动乎升降者，定乎浮沉者也。天地弘於覆载，日月象於照临，万物禀於生成。通而化之，易乎至神，无所不可，无所不之。曰应其体，用其真，立乎象，致乎神，乘於政信者，可以全其圣功者也。
　　道之至无章第二
　　道之至无，为之至有。有之者，神之化也。无之者，静之极也。动静之逵，天文之象，地理之形。中息之变，固之则存其灵，以至於命；俑之则播其精，以至於性。曰焕然非迹，释然有应者，及阳全其体也。全其体则合其真，备其物则累其身。其身不殆，出乎天地，无伦者哉。
　　期彝之勃章第三
　　期彝之劫，凭羽知方。劳而化者，外以阀之，内以阐之。政以顽而降，降以敌而沉。曰圜而陶者，内以闱之，外以辟之，政以颉而升，升以司之浮。日上之通，下之存，中乎息，非以高明，孰能有於此哉。
　　一气之政章第四
　　一气之政，分化形生。立其体，返乎真，政於道者，极乎象帝者也。日通之元，混之先，明於四达，表於一真之理者。何谓邪？政於性，及乎命，释然出化，园羽先天。先天之制，易乎位者，可以还於象矣。
　　混元之化章第五
　　混元之化，气象之分。政于动静者，运乎浮沉者也。日天地立其位，山泽通其气，川谷盈其虚，虚之致其神。日道化之精气邪，德化之血脉邪。上下观之，若扎之体，中流之息，若枫之用。日近而不可亲，亲之者远矣。远而不可疏，疏之者近矣。及乎通化者，得乎远近之所也。非以探迹，孰能理於此哉。
　　政于物象章第六
　　政于物象，混于致空。奕乎性，裕乎存，左右之所者，辨乎精义也。顺乎理者，铣铣之进者也。明乎道者，控控之信者也。日刚之体，柔之用。刚柔之粹，易象之极。日道之化，德之生。天地分於清浊，日月运於踱度。万物从於造化，化而欲作，常以镇之。镇之者，返于至道之中矣。
　　乾元天体章第七
　　乾元天体，道广嘉通。会合旱灵者，资乎众妙者也。日爱於天下者，天下自爱者，是吾至精者也。顺於天下者，天下自顺者，是吾至神者也。日居中处正，与道玄同，全其元象、任其自然矣。
　　诚肃之志章第八
　　诚肃之志，唯心之估，伊尹于性，性之穆穆，然哉不然，则聘之磷之，怃政于未明者也。曰屹屹於形，惰惰於性者，迷之深矣，惑之甚矣。日默然而敏之者，明而所以通之者，何谓邪？盖以圣人明虚无而为体，自神化而为用也。飞瞳顺释，眩若璘珊，拯于至理者，焕乎天地之中者也。
　　抱一归淳章第九
　　抱一归淳，中於见素。欲於未萌者，致乎元象者也。返于至道者，复于神帝者也。曰忘其一致，徇密形名，暨乎愤慢者，患於终身者也。穷乎理者，易乎常道者也。日至道之神，神之至通，明於众妙，入乎玄门。
　　奕善之真章第十
　　奕善之真，与物不杂，清虚旷远，应化无穷。运行不息者，与天地同其一也。情性不专，与道之殊者，悔之穗之，以致於患矣；璟之恳之，以致於性矣。日抱其真者，释其伪也。辅其正者，除其邪也。日、犹如敌僩之威，换然出化，善窥俟俟之仪也。明於一至，保利纯亨，资乎乾用者，乘乎变化之功也。
　　乾元弥广章第十一
　　乾元弥广，缈邈无方，其道日大矣，奚为契焉？□ 屈伸之兆，旬盼灵眸。运乎至神者，集乎常用者也。曰摄于覃心，政于一．辏。臻乎理者，孰不能自黑也。曰离其迷，入其悟，抱其德，防其危，明资至＇道，光泽於天下者，万物从其化也。日无不安其分，无不司其命，法此行道，利润於周方者，岂不为重玄之始者也。
　　道法资纯章第十二
　　道法资纯，湛然不动。仲渊若虚者，渭瞑无所穷极者也。旬乎升降者，运乎浮沉者也。曰柔顺之德，嘉美之功，随时渝变。化象还真，阐乎朕联旺者，明乎库肇腥之终矣。日太玄之际，至德咸和，颉顽勖勖者，晏园上清之宫也。
　　万化开元章第十三
　　万化开元，致于一真。一真之变，大无不通，细无不际。集乎众妙者，明于元象者也。日登琳徽，日幽邃，凝焰吻，规无隅者，淘注伴式之规也。伴渝栉戮，黑上乾元，俯临众象者，库化于太始之先也。
　　饲库之尴章第十四
　　饲库之道，伟无不济。泛泛淇洋者，飞踪现奕者也。曰毕之致理，奚为穗焉。未然则倪倩不保，疵碍于喔矣。是以圣人之敏，默然而定，豁然而升者，扶瞥阐慧者也。日移睛僚缭，其德敏焉，弘于致教者，奄摄覆载之曹者也。
　　终於至道章第十五
</div>
    <div class="pagination">
<span class="current-page">1</span><a href="上清太玄集_page2.html">2</a><a href="上清太玄集_page3.html">3</a><a href="上清太玄集_page4.html">4</a><a href="上清太玄集_page5.html">5</a><a href="上清太玄集_page6.html">6</a><span>...</span><a href="上清太玄集_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
