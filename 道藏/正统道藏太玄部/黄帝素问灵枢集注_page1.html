<!DOCTYPE html>
<html>
<head>
    <meta charset="UTF-8">
    <title>黄帝素问灵枢集注 - 第 1 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝素问灵枢集注 - 第 1 页/共 11 页</h1>
    <div class="content">黄帝内经灵枢集注
　　经名：黄帝内经灵枢集注。黄帝内经灵枢约成书於春秋战国时期，撰人不详，宋·史嵩音释。二十三卷。底本出处：《正统道藏》太玄部。参校本：明赵府居敬堂刻本。
　　目录
　　序
　　卷一
　　九针十二原第一
　　卷二
　　本轮第二　小针解第三　邪气藏府病形第四
　　卷三
　　根结第五　寿夭刚柔第六　官针第七
　　卷四
　　本神第八　终始第九
　　卷五
　　经脉第十
　　卷六
　　经别第十一　经水第十二
　　卷七
　　经筋第十三
　　卷八
　　骨度第十四　五十营第十五　营气第十六　脉度第十七　营卫生会第十八　四时气第十九
　　卷九
　　五邪第二十　寒热病第二一　癫狂第二二　热病第二三　厥病第二四
　　卷十
　　病本第二五　杂病第二六　周痹第二七　口问第二十八
　　卷十一
　　师传第二九　次气第三十　肠胃第三一　平人绝谷第三二　海论第三三　五乱第三四　胀论第三五
　　卷十二
　　五疟津液别第三六　五阅五使第三七　逆顺肥瘦第三八　血络论第三九　阴阳清浊第四十
　　卷十三
　　阴阳系日月第四一　病传第四二　淫邪发梦第四三　顺气一日分为四时第四四　外揣第四五
　　卷十四
　　五变第四六　本藏第四七
　　卷十五
　　禁服第四八　五色第四九　论勇第五十　背脸第五一　卫气第五二
　　卷十六
　　论痛第五三　天年第五四　逆顺第五五　五味第五六　水胀第五七　贼风第五八
　　卷十七
　　卫气失常第五九　玉版第六十　五禁第六一　动输第六二
　　卷十八
　　五味论第六　三阴阳二十五人第六四
　　卷十九
　　五音五味第六五　百病始生第六六　行针第六七　上膈第六八　忧患无言第六九
　　卷二十
　　寒热第七十　邪客第七一　通天第七二
　　卷二十一
　　官能第七三　论疾诊尺第七四　刺节真邪第七五
　　卷二十二
　　卫气行第七六　九宫八风第七七　九针论第七八
　　卷二十三
　　岁露论第七九　大惑论第八十　瘫疽第八一
　　黄帝内经灵枢集注序
　　昔黄帝作《内经》十八卷，《灵枢》九卷，《素问》九卷，乃其数焉，世所奉行唯《素问》耳。越人得其一二而述《难经》，皇甫谧次而为《甲乙》，诸家之说，悉自此始。其问或有得失，未可为后世法。则谓如南阳活人书称：咳逆者，喊也。谨按《灵枢经》日：新谷气入於胃，与故寒气相争，故日喊。举而并之，则理可断矣。又如《难经》第六十五篇，是越人标指《灵枢》本输之大略，世或以为流注。谨按《灵枢经》日：所言节者，神气之所游行出入也，非皮肉筋骨也。又日：神气者，正气也。神气之所游行出入者，流注也，井荣输经合者，本输也。举而并之，则知相去不啻天壤之异。但恨《灵枢》不传久矣，世莫能究。夫为医者，在读医书耳，读而不能为医者有矣，未有不读而能为医者也。不读医书，又非世业，杀人尤毒於梃刃，是故古人有言曰：为人子而不读医书，由为不孝也。仆本庸昧，自髻迄壮，潜心斯道，颇涉其理，辄不自揣，参对诸书，再行校正家藏旧本《灵枢》九卷，共八十一篇，增修音释，附於卷末，勒为二十四卷。庶使好生之人，开卷易明，了无差别。除已具状经所属申明外，准使府指挥依条申转运司选官详定，具书送秘书省国子监。今嵩专访请名医，更乞参详，免误将来。利益无穷，功实有自。
　　时宋绍兴乙玄仲夏望日。锦官史嵩题
　　黄帝内经灵枢集注卷之一
　　九针十二原第一法天
　　黄帝问於岐伯曰：余子万民，养百姓，而收其租税。余哀其不给，而属有疾病。余欲勿使被毒药，无用砭石，欲以微针通其经脉，调其血气，营其逆顺出入之会。令可传於后世，必明为之法。令终而不灭，久而不绝，易用难忘，为之经纪。异其章#1别其表里，为之终始。令各有形，先立针经。愿闻其情。
　　岐伯答曰：臣请推而次之，令有纲纪，始於一，终於九焉。请言其道。小针之要，易陈而难入，粗守形，上守神，神乎，神客在门，未睹其疾，恶知其原？刺之微，在速迟，粗守关，上守机，机之动，不离其空，空中之机，清静而微，其来不可逢，其往不可追。知机之道者，不可挂以发，不知机道，叩之不发，知其往来，要与之期，粗之间乎，妙　　哉工独有之。往者为逆，来者为顺，明知逆顺，正行无问。迎#2而夺之，恶得无虚，追而济之，恶得无实，迎之随之，以意和之，针道毕矣。凡用针者，虚则实之，满则泄之，宛陈则除之，邪胜则虚之，《大要》日：徐而疾则实，疾而徐则虚。言实与虚，若有若无，察后与先，若存若亡，为虚与实，若得若失。虚实之要，九针最妙，补写之时，以针为之。写曰必持内之，放而出之，排阳得针，邪气得泄，按而引针，是谓内温，血不得散，气不得出也。补日随之，随之意，若妄之，行若按，如蚊虻止，如留如还，去如绝，令左属右，其气故止，外门已闭，气乃实，必无留血，急取诛之。持针之道，坚者为宝，正指直刺，无针左右，神在秋毫，属意病者，审视血脉者，刺之无殆。方刺之时，必在悬阳，及与两卫，神属勿去，知病存亡。血脉者，在脸横居，视之独澄，切之独坚。
　　九针之名，各不同形：一曰才针，长一寸六分；二曰圆针，长一寸六分；三曰缇针，长三寸半；四曰锋针，长一寸六分；五日铍针，长四寸，广二分半；六曰圆利针，长一寸六分；七曰毫针，长三寸六分；八日长针，长七寸；九曰大针，长四寸。才针者，头大末锐，去写阳气；圆针者，针如卵形，揩摩分问，不得伤肌肉，以写分气；锅针者，锋如黍粟之锐，主按脉勿陷，以致其气；锋针者，刃三隅，以发症疾；铍针者，末如剑锋，以取大脓；圆利针者，大如骛，且圆且锐，中身微大，以取暴气；毫针者，尖如蚊虻喙，静以徐中弦若尖者往，微以久留之而养，以取痛痹；长针，锋利身薄，可以取远痹；大针者，如梃，其锋微圆，以写机关之水也。九针毕矣。
　　夫气之在脉也，邪气在上，浊气在中，清气在下。故针陷脉则邪气出，针中脉则浊气出，针太深则邪气反沉，病益。故曰：皮肉筋脉，各有所处，病各有所宜，各不同形，各以任其所宜，无实无虚，损不足而益有余，是谓甚病，病益甚。取五脉者死，取三脉者框；夺阴者死，夺阳者狂，针害毕矣。刺之而气不至，无问其数；刺之而气至，乃去之，勿复针。针各有所宜，各不同形，各任其所为。刺之要，气至而有效，效之信，若风之吹云，明乎若见苍天，刺之道毕矣。
　　黄帝日：愿闻五藏六府所出之处。岐伯曰：五藏五脸，五五二十五脸；六府六脸，六六三十六脸。经脉十二，络脉十五，凡二十七气以上下，所出为井，所溜为荣，所注为脸，所行为经，所入#3为合，二十七气所行，皆在五脸也。节之交，三百六十五会，知其要者，一言而终，不知其要，流散无穷。所言节者，神气之所游行出入也，非皮肉筋骨也。
　　睹其色，察其目，知其散复。一其形，听其动静，知其邪正。右主推之，左持而御之，气至而去之。
　　凡将用针，必先诊脉，视气之剧易，乃可以治也。五藏之气已绝於内，而用针者反实其外，是谓重竭，重竭必死，其死也静，治之者，辄反其气，取腋与膺；五藏之气已绝於外，而用针者反实其内，是谓逆厥，逆厥则必死，其死也躁，治之者，反取四末。刺之害中而不去，则精泄；害中而去，则致气。精泄则病益甚而惬#4。致气则生为瘫疡。
　　五藏有六府，六府有十二原，十二原出於四关，四关主治五藏，五藏有疾，当取之十二原，十二原者，五藏之所以禀三百六十五节气味也。五藏有疾也，应出十二原，二原各有所出，明知其原，睹其应，而知五藏之害矣。
　　阳中之少阴，肺也，其原出於太渊，太渊二。阳中之太阳，心也，其原出於大陵，大陵二。阴中之少阳，肝也，其原出於太冲，太冲二。阴中之至阴，脾也，其原出於太白，太白二。阴中之太阴，肾也，其原出於太溪，太溪二。膏之原，出於鸠尾，鸠尾一。育之原，出於脖腴，脖腴一。凡此十二原者，主治五藏六府之有疾者也。胀取三阳，飧泄取三阴。
　　今夫五藏之有疾也，譬犹刺也，犹污也，犹结也，犹闭也。刺虽久，犹可拔也；污虽久，犹可雪也；结虽久，犹可解也；闭虽久，犹可决也。或言久疾之不可取者，非其说也。夫善用针者，取其疾也，犹拔刺也，犹雪污也，犹解结也，犹次闭也，疾虽久，犹可毕也。言不可治者，未得其术也。
　　刺诸热者，如以手探汤，刺寒清者，如人不欲行。阴有阳疾者，取之下陵三里，正往无殆，气下乃止，不下复始也。疾高而内者，取之阴之陵泉；疾高而外者，取之阳之陵泉也。
　　【音释】
　　宛陈上音郁，又音蕴，又於阮切。□莫高切，又音毫。在腧春遇切。镵鉏衔切。鍉音低。铍音皮。虻喙下调秽切。取三脉者恇曲王切。谨按：恇，谓不足也。脖胦上蒲没切，下乌朗切，又於桑切。溜谨按：《难经》当作流。荥音营，绝小水也。
　　黄帝内经灵枢集注卷之一竟
　　#1异其章：覆刻《太素》卷二十一《九针要道》作『异其篇章』。
　　#2迎：赵府居敬堂本作『逆』。
　　#3入：原作『以』，据《甲乙经》卷三第二十四改。．惬：原作『惟』，据赵府居敬堂本改。
　　黄帝内经灵枢集注卷之二
　　本输第二
　　黄帝问於岐伯曰：凡刺之道，必通十二经络之所终始，络脉之所别处，五输之所留，六府之所与合，四时之所出入，五藏之所溜处，阔数之度，浅深之状，高下所至。愿闻其解。
　　岐伯曰：请言其次也。肺出於少商，少商者，手大指端内侧也，为井木；溜於鱼际，鱼际者，手鱼也，为荣；注於太渊，太渊，鱼后一寸陷者中也，为脸；行於经渠，经渠，寸口中也，动而不居，为经；入於尺泽，尺泽，肘中之动脉也，为合。手太阴经也。
　　心出於中冲，中冲，手中指之端也，为井木；溜於劳官，劳官，掌中中指本节之内问也，为荣；注於大陵，大陵，掌后两骨之问方下者也，为脸；行於问使，问使之道，两筋之问，三寸之中也，有过则至，无过则止，为经；入於曲泽，曲泽，肘内廉下陷者之中也，屈而得之，为合。手少阴也。
　　肝出於大敦，大敦者，足大指之端，及三毛之中也，为井木；溜於行问，行问，足大指问也，为荣；注於太冲，太冲，行问上二寸陷者之中也，为脸；行於中封，中封，内，踝之前一寸半，陷者之中，使逆则宛，使和则通，摇足而得之，为经；入於曲泉，曲泉，辅骨之下，大筋之上也，屈膝而得之，为合。足厥阴也。
　　脾出於隐白，隐白者，足大指之端内侧也，为井木；溜於大都，大都，本节之后下陷者之中也，为荣；注於太白，太白，腕骨之下也，为脸；行於商丘，商丘，内踝之下，陷者之中也，为经；入於阴之陵泉，阴之陵泉，辅骨之下，陷者之中也，伸而得之，为合。足太阴也。
　　肾出於涌泉，涌泉者，足心也，为井木；溜於然谷，然谷，然骨之下者也，为荣；注於太溪，太溪，内踝之后，跟骨之上，陷者中#1也，为脸；行於复留，复留，上内踝二寸，动而不休，为经；入於阴谷，阴谷，辅骨之后，大筋之下，小筋之上也，按之应手，屈膝而得之，为合。足少阴经也。
　　膀胱出於至阴，至阴者，足小指之端也，为井金；溜於通谷，通谷，本节之前外侧也，为荣；注於束骨，束骨，本节之后陷者中也，为脸；过於京骨，京骨，足外侧大骨之下，为原；行於昆仑，昆仑，在外踝之后，跟骨之上，为经；入於委中，委中，腘中央，为合，委而取之。足太阳也。
　　胆出於窍阴，窍阴者，足小指次指之端也，为井金；溜於侠溪，侠溪，足小指次指之问也，为荣；注於临泣，临泣，上行一寸半陷者中也，为脸；过於丘墟，丘墟，外踝之前下，陷者中也，为原；行於阳辅，阳辅，外踝之上，辅骨之前，及绝骨之端也，为经；入於阳之陵泉，阳之陵泉在膝外陷者中也，为合，伸而得之。足少阳也。
　　胃出於厉兑，厉兑者，足大指内次指之端也，为井金；溜於内庭，内庭，次指外问也，为荣；注於陷谷，陷谷者，上中指内问，上行二寸陷者中也，为脸；过於冲阳，冲阳，足驸上五寸陷者中也，为原，摇足而得之；行於解溪，解溪，上冲．阳一寸半陷者中也，为经；入於下陵，下陵，膝下三寸，腑骨外三里也，为合；复下三里三寸为巨虚上廉，复下上廉三寸，为巨虚下廉也，大肠属上，小肠属下，足阳明胃脉也，大肠小肠皆属於胃，是足阳明也。
　　三焦者，上合手少阳，出於关冲，关冲者，手小指次指之端也，为井金；溜於液门，液门，小指次指之问也，为荣；注於中渚，中渚，本节之后陷者中也，为脸；过於阳池，阳池，在腕上陷者之中也，为原；行於支沟，支沟，上腕三寸，两骨之问陷者中也，为经；入於天井，天井，在肘外大骨之上陷者中也，为合，屈肘乃得之；三焦下脸，在於足大指之前，少阳之后，出於腘中外廉，名日委阳，是太阳络也。手少阳经也。三焦者，足少阳太阴一本作阳之所将，太阳之别也，上踝五寸，别入贯端肠，出於委阳，并太阳之正，入络膀胱，约下焦，实则闭瘾，虚则遗溺，遗溺则补之，闭瘾则写之。
　　手太阳小肠者，上合於太阳，出於少泽，少泽，小指之端也，为井金；溜於前谷，前谷，在手外廉本节前陷者中也，为荣；注於后溪，后溪者，在手外侧本节之后也，为脸；过於腕骨，腕骨，在手外侧腕骨之前，为原；行於阳谷，阳谷，在锐骨之下陷者中也，为经；入於小海，小海，在肘内大骨之外，去端半寸陷者中也，伸臂而得之，为合。手太阳经也。
　　大肠上合手阳明，出於商阳，商阳，大指次指之端也，为井金；溜於本节之前二问，为荣；注於本节之后三问，为脸；过於合谷，合谷在大指岐骨之问，为原；行於阳溪，阳溪，在两筋问陷者中也，为经；入於曲池，在肘外辅骨陷者中，屈臂而得之，为合。手阳明也。
　　是谓五藏六府之脸，五五二十五脸，六六三十六脸也。六府皆出足之三阳，上合於手者也。
　　缺盆之中，任脉也，名曰天突。一次任脉侧之动脉，足阳明也，名日人迎；二次脉手阳明也，名日扶突；三次脉手太阳也，名曰天窗；四次脉足少阳也，名曰天容；五次脉手少阳也，名曰天牖；六次脉足太阳也，名曰天柱；七次脉颈中央之脉，督脉也，名日风府。腋内动脉，手太阴也，名日天府。腋下三寸，手心主也，名日天池。
　　刺上关者，阶不能欠；刺下关者，欠不能阶；刺犊鼻者，屈不能伸；刺两关者，伸不能屈。
　　足阳明，挟喉之动脉也，其脸在膺中。手阳明，次在其脸外，不至曲颊一寸。手太阳当曲颊。足少阳在耳下曲颊之后。手少阳出耳后，上加完骨之上。足太阳挟项大筋之中发际。阴尺动脉在五里，五脸之禁也。
　　肺合大肠，大肠者，传道之府；心合小肠，小肠者，受盛之府；肝合胆，胆者，中精之府；脾合胃，胃者，五谷之府；肾合膀胱，膀胱者，津液之府也。少阴#2属肾，肾上连肺，故将两藏。三焦者，中渎之府也，水道出焉，属膀胱，是孤之府也。是六府之所与合者。春取络脉诸荣大经分肉之问，甚者深取之，问者浅取之。夏取诸#3脸孙络肌肉皮肤之上。秋取诸合，余如春法。冬取诸井诸脸之分，欲深而留之。此四时之序，气之所处，病之所舍，藏之所宜。转筋者，立而取之，可令遂已，痿厥者，张而刺之，可令立快也。
　　【音释#4】
　　阔数下色角切。足跗下音夫。□袪遮切。□时兖切。
　　小针解第三法人
　　所谓易陈者，易言也。难入者，难着於人也。粗守形者，守刺法也。上守神者，守人之血气有余不足，可补写也。神客者，正邪共会也。神者，正气也。客者，邪气也。在门者，邪循正气之所出入也。未睹其疾者，先知邪正何经之疾也。恶知其原者，先知何经之病，所取之处也。
　　刺之微在#5数迟者，徐疾之意也。粗守关者，守四支而不知血气正邪之往来也；上守机者，知守气也。机之动不离其空中者，知气之虚实，用针之徐疾也。空中之机清摩以微者，针以得气，密意守气勿失也。其来不可逢者，气盛不可补也。其往不可追者，气虚不可写也。不可挂以发者，言气易失也。扣之不发者，言不知补写之意也，血气已尽而气不下也。知其往来者，知气之逆顺盛虚也。要与之期者，知气之可取之时也。
　　粗之间者，冥冥不知气之微密也。妙哉，上#6独有之者，尽知针意也。往者为逆者，言气之虚而小，小者逆也。来者为顺者，言形气之平，平者顺也。明知逆顺，正行无问者，言知所取之处也。迎而夺之者，写也。追而济之者，补也。
　　所谓虚则实之‘者，气口虚而当补之也。满则泄之者，气口盛而当写之也。宛陈则除之者，去血脉也。邪胜则虚之者，言诸经有盛者，皆写其邪也。徐而疾则实者，言徐内而疾出也。疾而徐则虚者，言疾内而徐出也。言实与虚，若有若无者，言实者有气，虚者无气也。察后与先，若亡若存者，言气之虚实，补写之先后也，察其气之已下与常存也。为虚与实，若得若失者，言补者秘然若有得也，写则悦然若有失也。
　　夫气之在脉也，邪气在上者，言邪气之中人也高，故邪气在上也。浊气在中者，言水谷皆入於胃，其精气上注於肺，浊溜於肠胃，言寒温不适，饮食不节，而病生於肠胃，故命曰浊气在中也。清气在下者，言清湿地气之中人也，必从足始，故日清气在下也。针陷脉则邪气出者，取之上。针中脉则邪#7气出者，取之阳明合也。针太深则邪气反沉者，言浅浮之病，不欲深刺也，深则邪气从之入，故曰反沉也。皮肉筋脉各有所处者，言经络各有所主也。
　　取五脉者死，言病在中，气不足，但用针尽大写其诸阴之脉也。取三阳之脉者唯，言尽写三阳之气，令病人惬然不复也。夺阴者死，言取尺之五里，五往者也。夺阳者狂，正言也。睹其色，察其目，知其散复，一其形，听其动静者，言上工知相五色於目，有知调尺寸小大缓急滑涩，以言所病也。知其邪正者，知论虚邪与正邪之风也。
</div>
    <div class="pagination">
<span class="current-page">1</span><a href="黄帝素问灵枢集注_page2.html">2</a><a href="黄帝素问灵枢集注_page3.html">3</a><a href="黄帝素问灵枢集注_page4.html">4</a><a href="黄帝素问灵枢集注_page5.html">5</a><a href="黄帝素问灵枢集注_page6.html">6</a><span>...</span><a href="黄帝素问灵枢集注_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
