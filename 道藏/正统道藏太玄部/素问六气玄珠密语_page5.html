<!DOCTYPE html>
<html>
<head>
    <meta charset="UTF-8">
    <title>素问六气玄珠密语 - 第 5 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>素问六气玄珠密语 - 第 5 页/共 12 页</h1>
    <div class="content">　　四、甲子，算数依阳年，运交时以见黄气自甲至子也。今有青气次来者，是左间气，厥阴木来刑木运也。土南正，故木在左也。
　　五、乙卯，算数同阴年，运交时先见白气，中赤气并至，即知火来胜金，其次有赤气至者，是右问气，相火之气也。
　　六、癸卯，等数依阴年，运交时先见赤气，中有黑气并至，即知水来胜火也。其次有黑气至者，是左问太阳水之气也。
　　七、乙丑，等数依阴年，运交时先见赤气，与白气并至，即知火来胜金也。其次有赤气至者，是左间气相火来刑金也。
　　八者，更有君火为右问气，左问即右问不来，右问即左问不来，故别立一年，故名一数为八也。
　　九、壬申，算数依阳年，运交时如阴年，有白气后至者，此是阳明左问气刑木运也。
　　十、丙申，等数依阳年，运交时黑气过后，有黄气如阴年者，此是右问气太阴土来刑水运也。
　　客刑运五法
　　一、木运不及，金行胜后，次有客气至者，即居气也，乃名小问气也。观时其气傍来，气色虽小，横穿过其运，即是客气，其气有胜不来，无胜即至，是小白气穿过木运也。
　　一不火运不及，水胜，气同来，又有太阳来居，即有黑气横穿火气是也。
　　三．、土运不及，木气并来，有厥阴来居，青气横穿土气是也。
　　四、金运不及，火气并来，又有相火来居，有赤气横穿白气是也。君火亦然为午。
　　五、水运不及，有黄气并来，又有太阴来居，有黄气穿黑气是也。
　　天符胜运六法
　　前於平气中有六天符，是阴年中遇者，与此六胜天符别也。
　　一、戊子火运太过，算数依阳年，其赤气自戊至子，其气相鲜明，天有赤气合，上与少阴君火合德。言胜天符者，自胜也，乃刑金令也。
　　二、戊午亦然，火运太过，算数依阳年，其赤气自戊至午，天有赤气相口，上与少阴君火合德，其气合时若天无云翳，皆主吉祥，故名胜也。
　　三、戊寅火运太过，上与少阳相火共胜，不同君火之善也。火太盛即万物焦枯，流金烁石，波水沸腾，甲虫乃夭，民病喘嗽。
　　四、戊申火运太过，上与少阳相火共胜，胜至即甚，金乃失正致困，终无水复，以表自胜也。亢极即万物焦枯，太白乃小。
　　五、丙戌水运太过，上遇太阳寒水司天，天运二气相合，如是即夏令反玲，冬行凛冽，寒雾#6数作，阳光不治，致甚，即土不来复，以表胜也。荧惑失色，羽虫乃夭。
　　六、丙辰水运太过，上与太阳寒水合令，二气合德，客气相佐#7，冰雹卒至，玲风逼人，地气凛，天气凝，人气收，致冽切，土不来复，赤气彤云，尽皆不见。
　　太乙天符运四法
　　即天地运三合会也。
　　一、戊午，上少阴君火司天，中火运太过，年午属#8南方，离位火，故名太一天符三合会也。等数加十六，午为离，其数九，火运太过，其数七，七九共成十六也。运交时面向午望，赤气光辉，天有赤气相合，此运下必生贵人也。
　　二、乙酉，上阳明金司天，中金运不及，天符乃平。酉为西方兑，应金，故名三合会也。筹数标年臧七，运加七，运交时面向辰望，白气自乙至酉，天有白气相合，其运下当时生人，主生名将也。
　　三、己未，上太阴土司天，中土运不及，天符乃平年。未为坤土，算数加五臧五。运交时自己至未，黄气光辉，天有黄气相合，其运下主生名相也。四、己丑，上太阴土司天，中土运不及，天符乃平年。丑中宫土，故名三合会也。算数加五臧五，运交时自己至丑黄气光辉，天有黄气相合，其运下主生宰相。此四太一天符，主生贵人也。
　　同天符四法
　　少阴司天於子午，午年同天符，一也；阳明司天於卯酉，酉年同天符，二也；太阴司天於丑未，丑未俱同天符，四也。运气如观法，四岁会於前平气中已明同此。
　　同岁会运十二法
　　一、庚子金运，下见阳明金在泉，地举白气，以佐金运之胜也。
　　一不庚午金运，下见阳明金在泉，地举白气，以佐金运之胜也。
　　三、癸丑水运，下见太阳水在泉，地发黑气，以佐水运之胜也。
　　四、癸未水运，下见太阳水在泉，地发黑气，以佐水运之胜也。
　　五、壬寅木运，下见厥阴木在泉，地发苍埃，以佐木运之胜也。
　　六、壬申木运，下见厥阴木在泉，地发苍埃，以佐木运之胜也。
　　七、癸卯火运，下见少阴君火在泉，地发赤气，以佐火运之胜也。
　　八、癸酉火运，下见少阴君火在泉，地发赤气，以佐火运之胜也。
　　九、甲辰土运，下见太阴土在泉，地发黄埃，以佐土运之胜也。
　　十、甲戌土运，下见太阴土在泉，地发黄埃，以佐土运之胜也。
　　十一、癸巳火运，下见少阳相火在泉，地蒸赤气，夜明郊野，以佐火运之胜也。
　　十二、癸亥火运，下见少阳相火在泉，地蒸赤气，夜明效野，郊外见火，以佐火运之胜也。
　　天郁运五法
　　一、木运之岁，上见金司天，天克之运不胜，次岁阴年，司天已退，运木未交，木伏郁气，化作青气，灾临世问，使民卒中暴亡也。
　　二、火运之岁，上见水司天，天伏之运不胜，次岁阴年，运气交晚，天气已退，火伏郁气，冲散世间，与民为病，民皆烦燥，惊骇，小便赤，疮疡，疗疹。
　　三、土运之岁，上见厥阴木司天，天伏之运不胜，次岁阴年，天气已退，运气未交，土伏郁气，冲散世问，与民成病，民病肿满，黄疸，腹大，水胀，滑泄，四肢不收。
　　四、金运之岁，上见君相二火司天，天伏之运不胜，次岁阴年，天气已退，运气未交，金伏郁气，流散世问，与民为病，民病四肢满闭，填胀，筋挛，淋没，小便难，燥生上院，目暝喜怒，面白悲思。
　　五、水运之岁，上见太阴土司天，天伏之运不胜，天气退后，运气未交，水伏郁气，流散於世#9，与民为病，民病痿厥，气闭心#10通，泄注速下，食不及化，小腹满痛。
　　天杀运五法
　　一、木运太过，其运来早，其气有余，上见阳明金司天，天气未退，天金克之，木不伏，乃变雷声，与民为病，故名天杀。民病疯疾皆动，草木早荣，天有寒霜，复来杀之，民#11烦燥，闭满，渴饮，狂言也。
　　二、火运太过，其运来早，其气有余，上见太阳水司天，天气未退，天水克之，火不伏，乃化暴暄，水有冰雹，故名天杀。与民为病皆卒亡，寒热往来，心腹痞满，嗑乾，鬲咽不通。
　　三、土运太过，土气来早，其气有余，上见厥阴木司天，天气未退，天木克之，土不伏，乃化雾翳埃昏，细雨微微，后有大风摧拉，故名天杀。与民为病，肢满肿湿，黄疸水肿，不食。
　　四、金运太过，金气来早，其气有余，上见君火或相火司天，天气下克，金气不伏，乃化松簧发籁，虎啸猿啼，风声飕响，故名天杀。与民为病，病皆烦燥，齿槁，咽渴饮水，毛焦，喘嗽。
　　五、水运太过，水气来早，其气有余，上见太阴土司天，天气未退，下克水，水不伏，乃化雨雪相合，倪阴不散，故名天杀。与民为病，乃骨痿，足经酸，阴痿失溺，四肢闭厥，手足肢节痛，小腹满也。
　　灾祥应纶纪篇
　　太平运一法於五运太过之年，观如前法，於运本位傍边，令有五色如虹霓，两傍有耳，又有日#12耳，运过后久而不消者，一见主三十年太平。
　　升平运一法升平运者，以帝家得王之运也。以火即火，以水即水也。各逐．太过之年，本运色傍亦如虹霓，久而不消者，见之而民丰乐业，帝道昌隆，即其气小如太平运也。
　　天兵运一法天兵运者，於五运中不论太过与不及，各有之，於运过后令有白气如练，次有云相附者，其云亦白云之状，如同狼虎者，见之时主次年兵戈大动。
　　天亢运一法天亢运者，於金太过之岁有之。或木不及，金行胜之岁，或金运上见天符之岁，不离燥化金胜之年也。又或土不胜之年，多见此运也。运过后白气散而为赤，赤白相问之者，见之主亢旱也。
　　天泽运一法天泽运者，多於土太过之运，或水不及土行胜之年，或土共天符之年多见之。土太过之年黄气见，胜水之年黄黑中见，其气青黑细如毛，又如马尾者，见之皆水捞之灾也。
　　搀抢运一法搀抢运者，於五运中取帝家得王之运也。其运过，即别有白气犯运，於白气中，气有小赤点子如火星子，次有云相附，其云之状如同蛇虫，此主不臣也。
　　明君运一法明君之运，於帝家本运太过见之。其运大而明，傍有紫气相附者是也。又或如紫盖，或如紫人，或如五色龙，见此者，帝道昌隆也。
　　圣人运一法圣人乃天地之所产也，一千年后生一圣人也，於太一天符岁，或天符岁，或运与天合，其色后令有赤气辉天，天气复焕山谷，於是山岩谷穴之内，生出圣人也。
　　贤人运一法贤人者，五百年生一贤人也，非天地所生也。於天符岁，或天运顺临岁，运气过后，各逐分野不定，其处有白气上冲霄汉，其气矗然莹洁，气下多生贤人也。
　　天蝗运一法於天运相刑之运，不於相得之岁，不俱太过与不及也。於运中如黄块，其块不散，蝗虫见之不为灾，其块若散，散如碎星，遍散即甚多，散处为分野。
　　饥荒运一法五运相刑克之运，运过后，后有云或黄、或黑、或云遮其运，其云如鬼神，又如鹅鸭，或如覆船，见之皆不稔也。
　　天疫运一法天疫者，於诸运中皆有其气至，或不见运而气便来。小灾即为瘟，黄气也。大灾即於黄气中晕，晕紫赤色，如环相似，大小不等，散之如小电蚯蚓，摇摇曲曲而动，紫赤相问於黄气之中，见之人死大半也。
　　丰登#14运一法丰登运者，於不及运中其澹而反深，又不胜气不相并，或太过运，五色皆间黄气，气过后有云如人，或如凤，或如鹤，见之皆丰稔也。
　　嘉祥运一法嘉祥运者，太过不及皆有之。於本运外或紫或赤，皆如芝草，又如山，山上有树，见亦主太平，国家乐业，民安丰稔。
　　真应运一法真应运者，主将有圣明君出见，应於未来之天子。其运於太过运中见其五色不定，应木见木，应火见火也。见之其色大，左右有从色，皆同一色，是数条小气随之也。每一条之气是一帝也，即小气是子孙之气也。
　　素问六气玄珠密语卷之七竟
　　#1超：抄本作『气』。
　　#2遇：抄本作『逢』。
　　#3有：此上抄本有『次』。
　　#4乙：抄本作『己』。
　　#5三：原作『二』，据抄本改。
　　#6云：抄本作『零』。
　　#7佐：抄本作r伍』。
　　#8属：此上抄本有『上字』。
　　#9世：抄本作『母』。
　　#10心：抄本作『不』。
　　#11民：据文例，此下似脱『病』字。
　　#12日：抄本作『目』。
　　#13逐：抄本作『承』。
　　#14登：抄本作『稔』。
　　素问六气玄珠密语卷之八
　　启玄子述
　　南正顺司纪篇
　　南正司天十二
　　法南正司天，自干顺行於支，次用支数加於生成数也。
　　一、甲子土运，南正司天，天面向北，左西直，右东直，上正征，君火在天，天气顺转。自甲至子顺迁十一位，子坎数一，火成数七，至天时於天数前八刻正也。至后十一日火始治天，始行天令也。治天后五日，太宫来和，赤气在上，热行於天，青霞见夕，黄云发旦，此侍直从司天之色也。
　　二、甲午土运，南正司天，天面向北，左西直，右东直，上太征，君火在天，天气顺转，自甲至午顺行五位，午为离，其数九，火生数二，九二成十一也。至天时於天数前十一刻至也。至后五日，火始治天，始行天令。治天后五日，太宫兴#1太征来和，赤气上见，青霞夕彰，黄气旦发，此天道顺候，吉也。
　　三、己丑土运，南正司天，天面向北，左西直，右东直，上正宫，太阴土在天，天气顺转，自己至丑左迁七位，丑为土，其数五，土不成数亦五，二五成十。至天时於天数后十刻至也，至后七日，土始治天，少宫与上正宫同和，始化天令，黄气在上，湿行於天，赤气红云，朝夕频见，此左右从司之正也。
　　四、己未土运，南正司天，天面向北，左西直，右东直，上正官。太阴土司天，天气顺转，己本在未，更不左迁，未为土，其数五，运土其数五，二五成十也。至天时於天数后十刻至也，当日土治天，便行天令，至天后一十八日，少宫与正宫会同，黄气在上，湿行於天，朝夕赤气共直天令也。
　　五、甲戌土运，南正司天，天面向北，左西直，右东直，上太羽。太阳寒水司天，天气顺转，自甲至戌左迁九位，戌为土，其数五，运土其数五，二五成十也。至天时於天数前十刻至也。至后九日，水始治天，太宫来刑太羽，羽无亏，气不和，黑气在上，寒行於天，朝见黄气，夕有黄霞，终还紫，紫变黑色也，此顺化之候也。
　　六、甲辰土运，南正司天，天面向北，左西直，右东直，上太羽。太阳寒水司天，天顺左迁，自甲至辰左迁三位也。辰土其数五，运亦五，二五成十也。至天时於天数前十刻至也。至后三日，水始治天，始行天令也。至后五日，太宫来刑太骊，羽不亏，黑气在上，寒行於天，黄气上腾，每刑天令也。
　　七、己亥土运，南正司天，天面向北，左西直，右东直，上正角。厥阴木司天，天气左迁，自己至亥左迁五位也。亥为乾，其数六，土运其数五，五六成十一。至天时於天数后十一刻至也。至后五日，木始治天，始化天令。后一十八日，少宫来伏正角，苍气在上，风行於天，朝升黑气於东，暮见红霞斑斑问碧，此天共司之色也。
　　八、己巳土运，南正司天，天面向北，左西直，右东直，上正角。厥阴木司天，天顺左迁，自己至巳左迁十一位也。己为巽，其数四，土数五，四五成九。至天时於天数后九刻至也。至后十一日木始治天，始化天令，后一十八日，少官来伏正角，青气在上，风行於天，朝东见黑，夕西见赤，二直从司之候也。
　　九、甲申土运，南正司天，天面向北，左西直，右东直，上太征，少阳相火司天，天顺左迁，自甲至申左迁七位也，申为坤，其数二，土数五，二五成七也。至天时於天数前七刻至也。至后七日，相火始治天，始行天令。后五日，太宫来和太征，赤气在上，热行於天，朝有白埃，夕生黄气，左右二直之候也。
　　十、甲．寅土运，南正司天，天面向北，左西直，右东直，上太征，少阳相火司天，天气左迁，甲木在寅，更无迁动，寅为艮，其数八，土数五，八五成十三也，至天时於天数前十三刻至也。当日相火治天，便行天令，后五日，太宫来和太征，赤气在上，热行於天，白气东彰，黄云西举，顺天应化於下。
　　十一、己酉土运，南正司天，天面向北，左西直，右东直，上#2正商。阳明金司天，天顺转，自己至酉左迁三位也。酉为兑，其数七，土数五，七五成十二也。至天时於天数后十二刻至也。至后三日，金始治天，始化天令。后一十八日，少宫来和正商，白气在上，燥行於天，朝有彤云，夕生黑气，此左右二直同司之候也。
</div>
    <div class="pagination">
<a href="素问六气玄珠密语_page4.html">上一页</a><a href="素问六气玄珠密语.html">1</a><a href="素问六气玄珠密语_page2.html">2</a><a href="素问六气玄珠密语_page3.html">3</a><a href="素问六气玄珠密语_page4.html">4</a><span class="current-page">5</span><a href="素问六气玄珠密语_page6.html">6</a><a href="素问六气玄珠密语_page7.html">7</a><a href="素问六气玄珠密语_page8.html">8</a><a href="素问六气玄珠密语_page9.html">9</a><a href="素问六气玄珠密语_page10.html">10</a><span>...</span><a href="素问六气玄珠密语_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
