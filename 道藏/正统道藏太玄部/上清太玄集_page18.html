<!DOCTYPE html>
<html>
<head>
    <meta charset="UTF-8">
    <title>上清太玄集 - 第 18 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清太玄集 - 第 18 页/共 19 页</h1>
    <div class="content">　　玉女笼轻素，金婴裹绛纱。问云何是道，笑指日晶华。
　　海藏凝珠翠，龙宫伴水银。问云何是道，笑指玉京春。
　　鬼子穿金户，神公透玉窗。问云何是道，笑指汩罗江。
　　黄婆乘白马，赤子跨青牛。问云何是道，笑指月当秋。
　　乾坤相否泰，日月自交光。问云何是道，笑指水银行。
　　抽添分水火，加减□阴阳。问云何是道，笑指白云房。
　　金龙蟠宝鼎，玉虎绕丹炉。问云何是道，笑指一冰壶。
　　风吹寰宇静，两过暮云晴。问云何是道，笑指太虚明。
　　幽微神莫见，玄妙鬼难看。问云何是道，笑指玉炉寒。
　　冲天生瑞炁，满地泛灵砂。问云何是道，笑指美金花。
　　除邪决正
　　鼎炼三尸灭，炉烧五鬼亡。问云何是道，笑指碧天长。
　　剪断青龙尾，劈开白虎头。问云何是道，笑指月华楼。
　　豁开金水岸，劈碎玉京山。问云何是道，笑指夕阳关。
　　慧刀诛鬼魅，神剑斩妖魔。问云何是道，笑指上天河。
　　龙吟青雾起，虎啸黑风生。问云何是道，笑指太阳星。
　　剑封三界静，符镇五方安。问云何是道，笑指玉虚坛。
　　强兵除六害，战胜杀三尸。问云何是道，笑指转光旗。
　　敲开无缝锁，打碎鬼门关。问云何是道，笑指玉连环。
　　屏欲凭神剑，除情仗慧刀。问云何是道，笑指月登高。
　　酒色财和气，都来一剑挥。问云何是道，笑指白云飞。
　　颐真释伪
　　滞法难明祖，穷经不见宗。问云何是道，笑指玉华峰。
　　见物中无相，明空复有形。问云何是道，笑指古风庭。
　　堪叹浮生事，於身不久长。问云何是道，笑指甲龙光。
　　济物难明性，回观认本心。问云何是道，笑指洞渊深。
　　上通三界远，下达九幽深。问云何是道，笑指碧波心。
　　尽说无中有，皆言有裹无。问云何是道，笑指太玄珠。
　　地裂分金井，天开涌玉泉。问云何是道，笑指月中仙。
　　迷邪千里远，悟正亦非遥。问云何是道，笑指玉芝苗。
　　执有皆非有，知空未是空。问云何是道，笑指碧潭中。
　　无心由自障，作相亦为魔。问云何是道，笑指定风波。
　　混俗无杂念，和光不染尘。问云何是道，笑指自然人。
　　月澄天地秀，风静太虚宽。问云何是道，笑指紫金丸。
　　云根生瑞草，水谷秀灵芽。问云何是道，笑指玉皇家。
　　击物三江响，敲空四海呜。问云何是道，笑指洛肠城。
　　壶中收日月，鼎内撮乾坤。问云何是道，笑指太玄门。
　　赤蛇水底转，乌龟火裹朝。问云何是道，笑指彻丹霄。
　　满山轻雾起，极目淡烟横。问云何是道，笑指雨初晴。
　　水中青到蛭，雪裹白虾蟆。问云何是道，笑指大牛车。
　　金鸡如走玉，玉兔似飞金。问云何是道，笑指五云深。
　　志清如玉洁，谨静若冰清。问云何是道，笑指玉京城。
　　三一混元
　　东海阳光灿，西江月色鲜。问云何是道，笑指地和天。
　　烧成两鼎药，炼就一炉丹。问云何是道，笑指玉京山。
　　颐神如朗月，通道若清风。问云何是道，笑指玉晨宫。
　　两条玉柱杖，一对剔天关。问云何是道，笑指雪三间。
　　木人三只眼，石女两双眉。问云何是道，笑指水牛儿。
　　岩前开两曜，顶上现三星。问云何是道，笑指洞圆成。
　　劈开天鼎眼，露出杳冥精。问云何是道，笑指紫芝生。
　　睁开眉底眼，露出目中睛。问云何是道，笑指珏光瑛。
　　道心常不昧，法眼自然明。问云何是道，笑指素光清。
　　舒眉开慧跟，后目现神光。问云何是道，笑指露明堂。
　　一至七字诗
　　题
　　题，题。诀正，除迷。开妙教，演真机。分明真指，脱洒无疑。妄言天地折，速报业相随。两眼滴为凝血，一身堕落倾危。酆都永受刀山劫，万刃攒身到肉泥。
　　诀
　　诀，诀。方便，提挈。救群生，无分别。大道明传，天机漏泄。炼性似银霜，透入玲珑雪。放开两道清光，抱定一输明月。寿同天地永无．穷，不离目下朝金阙。
　　养
　　善，善。慈悲，方便。行周旋，功施遍。普济群生，不分贵贱。应物显真常，露个灵雯面。一条炁焰明空，两点神光出现。秘受天符玉帝宣，金童引入长生殿。
　　恶
　　恶，恶。嫌贫，欺弱。损道德，行轻诺。善惠不为，凶豪喜作。狡佞虎狼心，很毒窥人药。酆都谴责无词，罪感刚锋焰烁。寒冰凛凛剑千层，身遭悔懊前程错。
　　戒
　　戒，戒。於身，稳快。去三毒，除六害。断除邪见，莫学奇怪。今世不修真，来生还宿债。清廉谨慎无私，处一勿生僧爱。聚散氤氲喷苑香，祥光结就天花盖。
　　定
　　定，定。颐神，养命。守真源，归真正。默默澄清，寥寥虚静。冲玄固蒂真，契道心通圣。自然百怪潜藏，始觉万神齐庆。混合灵光入太初，空中现出明心镜。
　　清
　　清，清。绝念，忘情。修正觉，顿圆成。海静冲虚，浩洌林京。玉壶秋水冷，金井碧寒倾。云开露出高天，灵台皎洁分明。三千境上澄神廓，月楼独坐看蓬瀛。
　　静
　　静，静。虚心，入定。立真功，修真行。洒洒清凉，澄澄觉性。湛湛素波渊，渺渺秋江映。三天明月无尘，万里仙风碧莹。物物头头一剑挥，孤然独坐修身命。
　　稽
　　稽，稽。归元，复始。有中生，无中起。神游溟漠，贯穿表裹。内外觉虚空，三阳流入体。同尘物我归元，万化生乎无彼。碧潭一派起寒光，遍照蓬壶明彻底。
　　首
　　首，首。通神，户牖。望南辰，盻北斗。千变之尊，万化之主。运机天斗柄，斡转夷门肘。阐开玉兔金精，混合灵空惠口。旷然溢目遍生涯，升玄道太无中有。
　　珍
　　珍，珍。无旧，无新。除贵贱，绝疏亲。自然升降，暗摄鬼神。光明冲赫日，皎洁莹无尘。大道同观一体，悟来无我无人。七宝林中婴姹戏，高空风月近为邻。
　　重
　　重，重。无极，无尽。日月同，天地共。遍济虚空，撼摇不动。奣鄂不纤瑕，赫奕寥无缝。用吾大力神通，拶碎细微可近。任从乌兔往来飞，灵光始觉知常用。
　　修
　　修，修。慷慨，回头。开道眼，阐清眸。华池冲满，神水盈流。日光明浄境，月莹照清秋。坐看天文玉篆，行骑地马金牛。昊景经行无过迹，越踏天空物外游。
　　行
　　行，行。谨慎，至诚。修上士，处无争。颐神养炁，保命长生。步虚通大道，旋绕踏空清。古径端然夷正，不迷郊野奔倾。路土红尘飘不到，一程游玩上琳京。
　　刀
　　刀，刀。三尺，吹毫。无垢腻，绝尘嚣。剪除鬼魅，劈碎尘劳。山头擒兕虎，海底斩龙蛟。夜寄南辰北斗，明封海岳天腰。样入空中人不识，一条清气上丹霄。
　　枪
　　枪，枪。致大，无方。辉日灿，耀天光。善降鬼魅，战退魔王。豁开圆觉海，刺透碧空苍。立起冲天拄地，横持镇压边疆。学人还会金枪法，不恋蛆虫臭秽疮。
　　龙
　　龙，龙。异出，超群。行勇猛，坐英雄。口喷炎火，耳咂寒风。两跟藏日月，一腹纳乾坤。舒爪扳翻法界，磨角擦透昆仑。一声霹雳惊天吼，三江四海尽知闻。
　　虎
　　虎，虎。中央，牝母。众兽王，群山祖。勇猛英雄，乾坤主甫。一毛吞四梅，两眼消今古。扳山动地摇天，跑空踏开紫府。怒然哮吼聒天衢，一声震地惊玄武。
　　神
　　神，神。无相，法身。心之宝，道之珍。大包天地，细入微尘。拨开星斗柄，斡转日光输。暗藏不侧之机，明分太古玄真。砸破千门开万法，长空灼灼化阳纯。
　　炁
　　炁，炁。无遮，无闭。天地根，虚无系。大道相通，神机相契。匝界混元冲，冲和周普济。绵绵运息通融。默默颐真相制。自然虚谷化元神，玉花散处朝天帝。
　　明
　　明，明。地静，天清。太虚阔，旷然宏。寰中虚静，海岛云晴。旱日炎炎灿，神光睍睍凝。照鉴万物临晞，银渊满目夷平。灵空任我精神戏，玉童跳入水晶城。
　　精
　　精，精。透日，沉瀛。氤氲秀，瑞炁生。风恬浪浄，泛晕流星。交光烹玉雪，耿耿月华明。乾坤立为金鼎，漱溢满水银平。昕天击玉翠霞琳，灿灿寥空现太清。
　　真
　　真，真。莹浄，光新。细无测，大无穷。弥罗元始，梵昊夷通。风清飘坎户，月朗射离宫。在欲神渊无欲，居尘道大无尘。道兮非道知常道，神化无神所以神。
</div>
    <div class="pagination">
<a href="上清太玄集_page17.html">上一页</a><span>...</span><a href="上清太玄集_page13.html">13</a><a href="上清太玄集_page14.html">14</a><a href="上清太玄集_page15.html">15</a><a href="上清太玄集_page16.html">16</a><a href="上清太玄集_page17.html">17</a><span class="current-page">18</span><a href="上清太玄集_page19.html">19</a><a href="上清太玄集_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
