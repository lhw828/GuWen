<!DOCTYPE html>
<html>
<head>
    <meta charset="UTF-8">
    <title>黄帝八十一难经纂图句解 - 第 25 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝八十一难经纂图句解 - 第 25 页/共 35 页</h1>
    <div class="content">　　其脉浮大而缓。
　　浮大心脉，缓者脾。
　　何以知伤寒得之？
　　问伤寒也。
　　然：当谵言妄语。
　　既伤於寒，则言语当语妄。
　　何以言之？
　　如何言语谵妄。
　　肺主声。
　　金扣之有声，故五音出於肺。
　　入肝为呼。
　　木畏金，故呼。
　　入心为言。
　　金火相当，夫妇相见，故言故笑。
　　入脾为歌。
　　土母金子，子母相见，故有歌。
　　入肾为呻。
　　金母水子，子之见母，发娇呻声。
　　自入为哭。
　　肺主秋，秋愁也。其音商，商伤也。故自为哭。
　　故知肺邪入心，为谵言妄语也。
　　心主暑，肺主寒。谵言妄语，皆肺邪#14入心之所致。
　　其病身热，酒洒恶寒，甚则喘咳。
　　身热者，心病。恶寒喘咳者，肺病。
　　其脉浮大而涩。
　　浮大心豚，涩肺豚。
　　何以知伤湿得之？
　　问伤湿之由。
　　然：当喜汗出不可止。
　　既伤於湿，则叉自汗不止。
　　何以言之？
　　如何自汗。
　　肾主湿。
　　肾主水，水流湿，五湿皆出於肾。
　　入肝为泣。
　　悲哀动中则伤魂，魂伤则感而泣下，谓肺主悲，悲则金有余，木乃畏之，水乃木之母，母忧子息，肝入为泣。
　　入心为汗。
　　水火交泰，蒸之为汗。
　　入脾为涎。
　　土夫水妻，从夫生涎。
　　入肺为涕。
　　北方生寒，寒生肾，今寒感皮毛，内合於肺，肺寒则涕。
　　自入为唾。
　　肾之脉上络於舌，故自病为唾。
　　故知肾邪入心，为汗出不可止也。
　　故知自汗不止，皆肾邪入心之所致。
　　其病身热，而小腹痛，足经寒而逆。
　　身热心病，余皆肾病，见十六难。
　　其脉沉濡而大。
　　大者心豚，沉濡肾豚。
　　此五邪之法也。
　　五邪脉之法度。
　　五十难曰：
　　病有虚邪，有实邪#15有微邪，有正邪，何以别之？
　　问此五邪，何所辫别。
　　然：从后来者为虚邪。
　　心主之时，脉当洪大而长，反得弦小而急，是肝主思，木传於心，夺心之主，是肝往乘心，故言从后来。肝为心之母，母之乘子，是为虚邪。
　　从前来者为实邪。
　　心主得脾豚，心主毕当传脾。今心主未毕，是脾来逆夺其主，故言从前来。脾者心之子，子之乘母，为实邪O
　　从所不胜来者为贼邪。
　　火从所不胜於水，今病肾脉来乘，故为贼邪。
　　从所胜来者为微邪。
　　火从所胜於金，心病肺脉来乘，故云微邪。
　　自病者为正邪。
　　心主之时，豚反实强太过，反得虚微，为正邪。又无他邪相乘也。
　　何以言之？
　　又问。
　　假令心#16得之为正邪。
　　心主暑，今自病伤暑，故言正邪。
　　饮食劳倦得之为实邪。
　　从前来者，脾乘心也，故云实邪。
　　伤寒得之为微邪。
　　从所胜来者，肺乘心也，肺主寒，又畏心，为微邪。
　　中湿得之为贼邪。
　　从所胜不中者#17，肾乘心也，肾主湿，水克火，故为贼邪。
　　五十一难曰：
　　病有欲得温者。
　　有病欲得温暖之处。
　　有欲得寒者。
　　有病欲得寒冻之处。
　　有欲得见人者。
　　有病欲与人得见。
　　有不欲得见人者。
　　有病不欲与人相见。
　　而各不同。
　　所欲不同。
　　其病在何藏府也？
　　所沾疾病，在何藏府。
　　然：病欲得#18见人者，病在府也。
　　府万物#19病在府，故欲得见人。
　　病欲得温，而不欲得见人者，病在藏也。
　　藏属阴，病在藏，故欲得温暖，而不欲见人。
　　何以言之？
　　又问如何。
　　府者阳。
　　六府属阳。
　　阳病欲得寒，又欲见人。
　　手三阴三阳应天，主暄者#20燥，故得寒又欲见人。
　　藏者阴。
　　五藏属阴。
</div>
    <div class="pagination">
<a href="黄帝八十一难经纂图句解_page24.html">上一页</a><span>...</span><a href="黄帝八十一难经纂图句解_page20.html">20</a><a href="黄帝八十一难经纂图句解_page21.html">21</a><a href="黄帝八十一难经纂图句解_page22.html">22</a><a href="黄帝八十一难经纂图句解_page23.html">23</a><a href="黄帝八十一难经纂图句解_page24.html">24</a><span class="current-page">25</span><a href="黄帝八十一难经纂图句解_page26.html">26</a><a href="黄帝八十一难经纂图句解_page27.html">27</a><a href="黄帝八十一难经纂图句解_page28.html">28</a><a href="黄帝八十一难经纂图句解_page29.html">29</a><a href="黄帝八十一难经纂图句解_page30.html">30</a><span>...</span><a href="黄帝八十一难经纂图句解_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
