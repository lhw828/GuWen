<!DOCTYPE html>
<html>
<head>
    <meta charset="UTF-8">
    <title>黄帝八十一难经纂图句解 - 第 13 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝八十一难经纂图句解 - 第 13 页/共 35 页</h1>
    <div class="content">　　#20太：原作『不』，据文意改。
　　#21各：疑当作『合』。
　　#22二：原作『』』，据《本义》、《集注》改。
　　#23人：原作『今』，据文义改。
　　#24日：原作『目』，据文义改。
　　#25良时：疑当作『艮时』，三十难、三十七难注即作『艮时』。
　　#26朝：原作『脾』，据《本义》、《集注》改。
　　#27朝：此下《本义》、《集注》有『使』字。
　　黄帝八十一难经纂图句解卷之四
　　卢国秦越人撰临川晞范子李駉子野句解
　　二十四难曰：
　　手足三阴三阳气已绝，何以为候，可知其吉凶不？
　　手三阴三阳，足三阴三阳，其气死绝，何者为证侯，可以知其吉凶生死否。
　　然：足少阴气绝，即骨枯。
　　答足少阴肾之经，内荣骨髓，肾气死绝，则枯随枯槁。
　　少阴者，冬脉也。
　　足少阴肾，乃冬之脉。
　　伏行而温於骨髓。
　　肾气隐伏流行，骨髓自然温和。
　　故骨髓不温，即肉不着骨。
　　骨髓无肾气以温养，故肉肌不着於骨。
　　骨肉不相亲，即肉濡而却。
　　骨肉相离而不相亲，则肉濡滞而却缩。
　　肉濡而却，故齿长而枯。
　　齿，骨之余。齿断之肉结缩，故齿渐长而枯燥，谓齿乾燥，色不泽。
　　发无润泽。
　　脑者，髓之海，肾主骨髓。发者，脑之所养，故华在发。今骨髓既枯，故发不润。
　　无润泽者，骨先死。
　　发无润泽，是骨先死之证。
　　戊日笃，己日死。
　　戊己，土也；肾，水也。土能克水，故云戊笃己死。
　　足太阴气绝，则脉不营其口层。
　　足太阴脾之经，脾之合。肉也，其荣唇也，脾气既绝，故血豚不荣口唇。
　　口唇者，肌肉之本也。
　　脾，其华在唇四白，其充在肌，口唇肉之所终，脾气内养肌肉，外华於口唇。
　　脉不荣，则肌肉不滑泽。
　　血豚不荣，则肌肉粗涩不滑泽。
　　肌肉不滑泽，则肉满。
　　肌肉粗涩不滑，则脾满无文。
　　肉满则唇反。
　　肉肿满则唇反无文。
　　唇反则肉先死。
　　唇反无文，是肉先死之绝。
　　甲日笃，乙日死。
　　甲乙木也，脾土也，木能克土，故云甲笃乙死。
　　足厥阴气绝，即筋缩引卵与舌卷。
　　足厥阴肝之经，肝主筋，人之运动皆筋力之所为。又上通於舌，下关於卯；肝气死绝，则诸筋缩急，舌巷卵缩。
　　厥阴者，肝脉也。
　　足厥阴属肝。
　　肝者，筋之合也。
　　肝之精气，生#3养筋也。
　　筋者聚於阴器。
　　阴毛中横骨上下之竖筋，谓之宗筋，故筋聚於阴器。
　　而络於舌本。
　　肝之络豚，出於舌根。
　　故脉不荣，则筋缩急。
　　肝咏不荣，则筋缩短而於急。
　　筋缩急，即卵与舌。
　　筋一缩急，卯舌於缩。
　　故舌卷卵缩，此筋先死。
　　舌卷卯缩，是筋先死之证。
　　庚日笃，辛日死。
　　庚辛金也，肝木也，金能克木，故云庚笃辛死。
　　手太阴气绝，即皮毛焦。
　　手太阴肺之经，肺之合皮也，其荣毛色，肺气阴绝，则皮毛焦枯。
　　太阴者，肺也。
　　太阴属肺。
　　行气温於皮毛者也。
　　肺之精气生养皮毛，使之气温。
　　气弗荣，则皮毛焦。
　　肺气不荣，则皮毛焦。
　　皮毛焦，则津液去。
　　胜理发泄，汗出胜理，是谓津；液之渗於空窍，津则不行，是谓液。皮毛焦枯，津液皆去。
　　津液去，则皮节伤。
　　津液皆去，则皮肾．骨节皆伤损。
　　皮节伤，则皮枯毛折。
　　皮节既伤，皮毛枯折。
　　毛折者，则毛先死。
　　毛羽损折，是谓毛先死之证。
　　丙日笃，丁日死。
　　丙丁火也，肺金也，火克金，故丙笃丁死。
　　手少阴气绝，则脉不通。
　　手少阴心之经，心主脉，真心气绝则血脉不通。
　　脉不通，则血不流。
　　心豚已绝，血乃不行。
　　血不流，则色泽去。
　　血所以荣，荣华人身，有光华之色泽。血不流行，则身之颜色润泽皆去。
　　故面黑如梨，此血先死。
　　梨乃人所食之果，其色黄黑，心血既散，故面无血所养，有如梨之黄黑，此血先死之证。
　　壬日笃，癸日死。
　　壬癸水也，心火也，水克火，故心病则壬笃癸死。
　　三阴气俱绝，则目眩转目暝。
　　三阴者，手足三阴也。眩，乱也；暝，闭也。五藏之豚皆属三阴，皆会於目，三阴气绝，故目眩目暝。
　　目瞑者，为失志。
　　人之五志皆属於阴，肝志怒，心志喜，脾志思，肾志恐，肺志忧。三阴已绝，五藏皆失其志，故无喜怒思忧恐，五志俱亡，故日失志。
　　失志者，则志先死。
　　阴阳相离，怅然失志。
　　死即目眩#5 也。
　　欲观五志之死，但观目眩乱。
　　六阳气俱绝，则阴与阳相离。
</div>
    <div class="pagination">
<a href="黄帝八十一难经纂图句解_page12.html">上一页</a><span>...</span><a href="黄帝八十一难经纂图句解_page8.html">8</a><a href="黄帝八十一难经纂图句解_page9.html">9</a><a href="黄帝八十一难经纂图句解_page10.html">10</a><a href="黄帝八十一难经纂图句解_page11.html">11</a><a href="黄帝八十一难经纂图句解_page12.html">12</a><span class="current-page">13</span><a href="黄帝八十一难经纂图句解_page14.html">14</a><a href="黄帝八十一难经纂图句解_page15.html">15</a><a href="黄帝八十一难经纂图句解_page16.html">16</a><a href="黄帝八十一难经纂图句解_page17.html">17</a><a href="黄帝八十一难经纂图句解_page18.html">18</a><span>...</span><a href="黄帝八十一难经纂图句解_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
