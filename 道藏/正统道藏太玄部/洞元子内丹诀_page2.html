<!DOCTYPE html>
<html>
<head>
    <meta charset="UTF-8">
    <title>洞元子内丹诀 - 第 2 页/共 2 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>洞元子内丹诀 - 第 2 页/共 2 页</h1>
    <div class="content">　　诀曰
　　青龙久居南岳里，白虎翻藏北海底，天符若不下天催，只倚嵌崆石壁睡。
　　帝君有命垂丹招，抖擞鳞医离古道，裂破阴云放电光，全角低昂日争耀。
　　顺天左转投旸谷，朋霞锁断黄金屋，叱他白虎出玄宫，微微一笑生清风。
　　清风当右旋，直入火城裹，城中事不烦，且要诤安止。
　　如是使三回，行时弗急催，龙虎若能役，已是神仙才。
　　元火篇第十四
　　火非离火也，坎户有之，肾为一体之宗，人败之则灭其身，故曰元。坎内阳而外阴，故曰元火。是以圣人积其火，而温其室，使万神咸安其居，室不焕则万神得而去之也。其能任而运者，即毕矣！
　　诀曰
　　四时首有王相日，子后先排离坎毕，开却南方大火城，城中有泉甘如蜜。
　　一杯澄彻深元底，养得金乌不老死，何人特为决沙堤，教放通流舟可楫济。
　　崩奔一注朝元首，惊他玉兔狼忙起，避却罟碍直出脐，倒入阴关过九里。
　　逢着泥丸犹不住，直见苍华方回去，烘然遍满天地问，谆得群魔走元处。
　　俄然一众秋毫中，一一依资归绛宫，蟾蛉飞入明月去，金乌却上白日中。
　　沐浴篇第十五
　　修炼之士，必洁其身。洁其身者，元尚於沐浴，沐浴者，非尘世香水之谓欤！神仙之倡，必非水而焉能净诸！故非水之水，是真水也。真水之源，其振甚微，庾而用之，历劫莫尽，贮之秋毫不能盈，包天地不能备，故用之者非圣贤，必溺诸！ 
　　诀日
　　金乌飞翕未乃午，安排坎卦须依叔，然后决乎北海泉，直使玉蟾乾处住。
　　波涛汹涌注南蛮，陷却千山与万山，玲泻秋天月一轮，攻人肌骨森森寒。
　　冲动南方丙丁火，不敢依城安稳坐，驾得金轮奔月宫，来结蟾蛛权且过。
　　遗巡骇浪出秋毫，渺弥无际涨波涛，青龙自镇元阳海，孰敢持竿钓巨鳌。
　　真人自向其中浴，钳发童颜眉更绿，为是平生好洁身，尽日浮沉都不足。
　　离宫浑是水，坎室却纯阳，造化一何变，天地能弛张。
　　孰留此毕术，龙虎非久潜，只销一粒药，倒女却成男。
　　母子篇第十六
　　子非母弗育，母非子弗守，育不以道失其母，守不以寂失其子。苟子母聚而不散，道为至矣！
　　诀曰
　　三魂与七魄，尽在人身中，唯神与其意，二要互相通。
　　保之弗使散，大道之始终，子母若团圆，蛇焉不作龙。
　　抱元守一篇第十七
　　自古圣贤得道者，皆自此而出，得其道未尽者，咸想脱之谓也。即今之释子，安禅入定坐化者，皆明道得其至要者，谓之阴脱，即今之道士尸解之类也。修此秘道，成有关键，其诀在口。
　　诀日
　　抱元不迁要道全，抱元得迁定可仙，守一不失万事毕，我命在我不在天。
　　丹田有物炎如火，淡然滋味甘如蜜，但能冥守不参差，一日精妍胜一日。
　　时迁彼位来绛宫，往来车马自相通，有时亲附谷神来，出入天地玄门中，
　　初时一步至两步，十步百步旋如风，一里二里不行到，百里千里去无踪。
　　出时门户关键了，重重卦记无草草，盗贼兴心欲劫时，千里之中须便到。
　　世间道士无轻忽，莫将己物为他物，宫宅如能修补全，自在其中入或出。
　　渲数篇第十八
　　人晚悟道修炼者，修炼未成，历数未至，必无能免乎死而飞仙矣！苟知数至，而能这诸，已为地仙，然后可以修长生冲霄之道。
　　诀日
　　世人寿命有长短，大数看看朝夕满。神光若去门户炁，发火三焚焚不转。
　　然知数至必须逃，静定玄关至在牢。目前多见神仙倡，或曳朱巾佩绛销。
　　手持太上玄元动，谦辞苦苦来相邀。更说冲天诸种事，共子身同上九霄。
　　或有此言终勿听，或欲同行慎勿争。但知闭在朱门首，称向玄宫安大静。
　　游神千里隔关山，侍伊去后来相看。游神去后有神呎，呎自仙师付金口o 
　　神光篇第十九
　　近代道士采诸俗之说，后神光者，必手刻乎目訾，自见焉！斯咸非也。夫道出自然，何必力求，力求得者，不名道德也。但於五更鹦呜已前，面束正坐，暝目息虑於无明处，伺之片时，其神光自至。运日月之象，或类灯烛之光，上下旋回，没而复出，候之久久，暝目则至。或伺之三日，不至者，人数至焉！宜急这也。
　　诀日
　　但知瞑目居玄室，半夜子时多便出。或如电影突然来，似逐流波浮又没。
　　或如日月耀荧煌，或若灵珠炫五光。炳然万物皆可睹，半白半红填洞房。
　　或若不来人数至，急锁门庭且回避。远去名山旧隐藏，莫逐张三并李四。
　　菱花切在频频照，认取神仙须缕细。左旋右转往来熟，便见乔林蝉自蜕。
　　斯言不尽世人迷，尽言还恐泄天机。莫言修炼无门户，自是神仙有路岐。
　　总要篇第二十
　　修卦庶爻，风雨不行，风雨过而后作坎离二卦，晦日弗卜卦，终一十二爻，布三｀十六是也。坎离九月续水火，又有九月兼坎离，成既济未济，又九月正乾坤，三月道若，就居玄室，百日而成。总而计之，千日备矣！夫色败之士，亦千日不可以补之，必久久行之，以填阳关。坎一阳而二阴也，火生於水，其道自然。人嗜欲者，竭乎一阳，一阳力尽矣，人至於死。故必命元和之炁以补焉！补之备，人生矣！且天高地卑，阴阳之道列矣！一动一静，刚柔之位见矣，．得类而合，得党而群，本群而分，吉凶之义彰矣，天列乎象，日月星辰也，坤设乎形，山泽草木也。六爻互变，阴阳相交，风雨以润，雷电以震，秋往春来，寒藏暑格，上下交通，日盈月反。龙翕云逐，虎动风生，龙虎之道，可亲而不可远，可伏而不可使。勃勃则害人，亲则可久，既久则大，既大则久，贤人之德，业备矣！夫圣人设易象，知存亡，是为下也。易者变也，道至而后变，故日易象者，像也，像者，想也，想而睹之，通於神明，神明者，长生之道备矣！故曰象。是故君子知进知退，知柔知刚，俾夜作昼，变阴为阳，乱居而静，安居而忙，耽而味之，乐而玩之。动则观其神光，静则观其魂魄，不远千里，这其数也，弗瑜千日，成其功也。故天必佑之，吉无不利尔，故谓弥纶天地之道。仰以观乎天文，俯以察乎地理，是以知幽明之故。原始反终，故知死生之说是也。游魂为神，元炁为物，神物须备，物无所漏，漏则囊堕。弗知者游魂变怪，怪言鬼尔，鬼神之状，以明失得。失而为鬼，得而为神，随日月之精运，合龙虎之情，范天地之周备，通昼夜之幽显。神无方而从方来，故有方也；易无体而生乎体，故有体也。一动一静，阴阳之道，孰、可测矣！生者是死，死者是生，阴阳变化，继之者昌。圣贤之道，民日用而不知，故圣人者，资道以见之，所以谓之仁。智者明文以见之，所以谓之智。藏其物以待诸仁，君子盛德着矣吃故《易》谓日新之为盛德，生生之谓易是也。居其室而知其数，以其光而察其候，上效其乾，下法於坤，乾坤之道，故能造化。《易》谓极数知来之谓占，变通之谓事，阴阳不测之谓神是也。动静有常时，得失有常道，得彼而失此，得此而失彼。一昼一夜，一寒一暑，昼明而夜幽，或反之；寒暑往来，或差之。故日占，故曰象，故曰易，善穷者故日洞，善了者故曰玄。
　　广玄篇第二十一
　　广玄者，所以广洞玄之义也。天地无形，而生有形，男女无象，育有象也。资於无象故有形，资於有象，故名所以立，故强为，是谓天地，是谓男女，是谓生死。生者，自无而得有；死者，自有而得无。自无而得者道也，自有而失者愚也。愚不以道得。知有之为有，是有也；生，元炁未散以可教，荡而成阴阴，阴始生，阴始生全臧知无之为无有也。故男之生也锺，凝结其形，是生九窍，备而既育，阳炁淳实，故其象得乾。
　　乾者健也欲未作，饮乎血好恶，触之则慎怒，工贾之利纯阳之炁。凡人始固关未开，守乎一纯其神尔！至於十岁随见以可立。文武之道推而得之旨，其卦得遘。
　　遘者，遇也北方之首也力未壮也强豭五阳也遇将荡其身冠裳所被，所蛊，志有於室二阳俱遁故《易》谓君不知无之为一阳肇降，四熙爰贪爱未生六爻不荡玩之则戏乐礼乐所拘口爽滋味合有故淫应变系之故初九一阳初败，势始归其位曰亥。亥之故《易》赢豕遇强豭赢豕一阴也淫欲之道将萌
　　天下有山，遁将缺其健，合？人止此一，其进众豭，而遇乎害也。至於弱冠婚媾所役，故其卦得遁。遁者，嫉拓退也，谓阴炁方长，阳未子以远小人是也。小人者女子，君子知道，能固其身。欲能丧其身，在阴方盛，必戒欲乐，以补乎遁，阳其志尔。至於三十，壮於血炁，家室之作成矣！子孙之后继矣！施忠於国，则宦利所行，不能息也，报怨在俨，则刚断之勇，不能戢也。贪利於家，欲千古之不能耗，毒爵於身，欲九迁之贵不尚。不知淫欲为伐命之斧，滋味为腐肠之药，故三阳见缺，其卦得否。
　　天地否，否非健也，刚已去半，柔居其盛，故人之壮室，色虽其茂，炁虽其猛，苟顺而弗载其欲，则刚健之德日消矣！外强而内弱，是以《易》谓外君子而内小人。人止於此，弗能修炼，日有耗臧，故《易》谓大往而小来，小人道长，君子道消者，是矣！以君子之不然，知大之往，小之来，必节饮食，慎淫欲，固根蒂，抱乎元，守乎一，以消乎阴也。故《易》谓君，子以俭德避难此之谓也。至於四十，子孙盛立，淫欲道过，齿发将暮，则缺乎四阳，其卦得观。
　　风行地上曰观，九五为君，君则人之心焉！人以四十，淫欲未足，故能悔，悔身之有败，是以心观形，则慎房室，诚贪欲，·用补元和之炁。君子止于是，则修之，小人反是毁之，四十而不慎，然后见弃。故《易》谓六三观我生之进＂退，其道明矣！至于是，以勤于修养，以阳补阴，尚能不失，故《易》谓九五观我生，君子无咎也。至於五十弗奉厥道，阳德衰乱，阴鬼日盛，则缺乎九五，其卦得剥。
　　山下有地日剥，剥者，落也，其如草木之落归乎秋也。初六剥足，自微剥也，足，人之所履，人非足无能适，故易谓剥床足矣！床，人之所安；剥之则不利。所安者，人之身尔，人之有形，其犹止之有床。床之坏则无能憩形，形枯则无能宅神，神苟去，形必丧也。剥之义大矣哉，刚变乎柔，阳变乎阴，贞变乎凶。阴炁斯盛，小人道长，故《易》谓不利有攸往。至此弗悟，得舆利庐之事显矣t．至於六十，弗补其道，垣见颓矣！室见坏矣！人见亡矣！阴盛而阳丧，魄笑而魂悲，顺以行之，亢龙有缺，其卦得坤。
　　坤者，顺也、其名地，其形土，其性柔，其事隆。夫人至於六十，不能修炼，纯阴备作，则肝道衰，肺道枯，心道懵，脾道败，胆道弱，肾逍竭。六事既备，至於死而为鬼，故曰鬼之言归也。魂归於。天，魄归於地，故顺乾日生，顺坤曰死，生死之道见矣！知而炼者，反坤道焉！是以《易》谓乾坤为易之门户。易乃圣人变化生死之书也。六十而知其道，犹修炼乎！其能炼阳销阴，补其初九，则其卦得复。
　　雷在地曰复，刚动而阳反其中，本见矣！本者天地之心焉！凡人六十而悟修其至道，方复厥初。必以至日运乎坎离，用亦以时，无失厥度，闻其所睹，默然自守，安乎大静，以从其政而得於本，故《易》谓复其见天地之心乎！又日先王以至日闭关，商旅不行，《易》日湛寂，然而大静，先王则天地而行者也。《象》曰：不远之复，以修身也。勤而不倦，以朝夕击安其大静，补其六二，成乎正阳，则其卦得临。
　　泽上见地日临，阳炁复盛，阴炁虽茂，日见消也。故君子道长，小人道消，勤而弗息，至於阴月无失其理，刚炁侵而日蔓，则无。咎称复乾卦，其事泰矣！故《易》曰至于八月，凶八月之众阴也，不炼阳而销之终凶也。临之为义，大矣哉！复厥天数，故易曰：刚中而应，大亨以正之道也。人能知咎承刚，以修复乎三阳，其卦得泰。
　　地天日泰，君子以积德累行，炼阳消阴，日萌其进，弗息。其九窍通利，四体盈实，起居和节，万神通泰，阴炁日微，阳炁日大，内刚健而正行，外柔而和，从往则咸利，故《易》曰：天地交而万物泰，君子道长，小人道消。斯之谓也。至强不息，日进其道，消乎六四，则其卦得之大壮。
　　雷在天上曰大壮，壮顺天之道，震发万物，迅雷之用，莫不蠢然。君子以观乾之道，尽乾之功，而行矣！执乎大静，群魔不作，妮事不兴，以心观炁，庶想悉断。垢则沐以真水，疾则炙以元火，余阴一日为阳所烬，小人道丧於斯矣！刚正内作，发之於外，外虽柔顺，其何以制乎盛阳者焉！然三尸欲叛，七魄待离，必畏乎刚健，而无能矜其拓也。以阳德大王，故曰大、壮。是以《易》日，正大而天地之情可见矣！修之弗已，变乎九五，则其卦得夬。
　　泽上於天曰夬，君子以修身慎行，夙夜罔懈，省刑狱，恤狐寡，救沉溺，扶颠危，息嫉拓，游神运炁，抱元守一，炼乎太阳，以消阴炁。小人道消，则得乎夬，夬者，庾也，至此有决於解脱之道也。凡君子之生，基於卯角，则曰全阳；止於十岁，缺，其初九，则卦得娠；卯之年未知修炼，至於弱冠，其卦得遁，二十而能修炼。养摄其初九，其卦得同人。
　　天与火同人，至於三十，能全其真道，复其初九，则其卦得无妄。
　　天下雷行无妄，至于四十，能省其咎，守其一，寂无所求，复其初九，则其卦得益。
　　雷日益，至子五十，修其至道，补于初九，则其卦得颐
　　山雷日颐，二十而补炁，至于九二，则其卦得履。
　　上天下泽日履，至于四十，复其九二，则其卦得中孚。
　　泽上有风曰中孚，四十而不倦，能行其炁，以炼乎阴，补乎三阳，则其卦得小畜。
　　风行天上日小畜，至於五十，能知其道，精行无怠，补其阳炁，至於九二，则其卦得损。
　　山下有泽曰损，阳炁上消其阴，故《易》谓损上而益下是也。五十知损之道，能损其六三，变乎九三，则其卦得大畜。
　　天在山下日大畜，六十而无惑，至行其道，上损下壮其炁，炼其六四，成乎纯阳，则其卦得大有。
　　火在天上日大有，凡纳乾坤坎离四象，抽运失度，则八卦荡而更矣！是成六十四也。圣人演易，变化之道备矣！阳盛而阴伏，则神仙可见矣！阴盛而阳伏，则魂魄可离，魂魄离而人夭，神仙见而尸解，其道至矣！不远千里，自顾而笑，是以君子观上天之道，执而行之，荡五味而修乎身，蕴五常而洁其行，为贼盗人生也，圣人反盗矣！天地至大，日月至明，昼夜以革，尊卑位定，鬼关是闭，意马弗驰，在乎手也。关键既密，静定既固，出入往来，得乎自在万变，化之在乎身也。天之大者人也，人之大者机也，顺天以行其炁，从时之义，以伏其机，机无泄，元阳固实，炼阴至阳，乾道弥着，立乾之位，坤基方见定矣！.
　　阳盛阴消，阴炁解散，故天起煞心，龙蛇溃矣！君子以下三尸，束群魔，逐青龙，走白虎，颠之倒之，日就月将，离纯阴而坎纯阳，故天地反矣！乾坤位定，人事固久，外邪不入，内阳则盛，守一不失，抱元得志，俟乎蝉蜕，漏形遗矣！故天人道合，基弃而神出也。天地生人，长短有定，巧拙之性，任运自可游神，移神，故可藏可伏也。耳听目视，鼻香口味，心劳欲作者，必损乎寿。君子能瞑目於内，视盲於色也，塞耳於外，积於声也，窒鼻於物，能於香也，缄口於僎，绝於味也，弗劳其心，存乎寿也，不贪其欲，固乎基也。是以目观其色，心所爱矣，爱而后动，令难忘矣。是故塞九窍而邪不入，在乎盲目灰心，慎欲於三也。动而有失，静而有得，是也。人能贮心，心能败人，心为帝主，总统万神。．心者在乱，淫欲大作，万神离散，人将死矣！故木生火而自焚，国生奸而自叛。男子知目不可视色，心不可乱欲，口不可贪味，故修炼之，以全其身，是为圣人也。天地用仁而生乎，人用不仁而杀乎，人道之常也。乾坤之候，百谷草木，盗时而出之；百谷草木之味，人盗秋而食之。百谷草木之毒，盗人之生者也。君子以安乎三才，无使盗作，然后以坎水离火，烹而饵之，饵之以时，百骸自理。故先王以至日闭关，商旅不行之类是也。人识像神之像为神，不知舍於身之神而为神也，人身之神，炼之为仙，故为神也。尸解之道，日月运行，左旋右没，右旋左没，其数有三。安其身，修其神，处其室，绝其念，始有小静，百日之功着矣！次安大静，千日之行积矣！功着而行积，神光为之出，故日之与月，其数是也，大之与小，其功一也。神明为之以生，圣功为之以立，君子以固穷守道，不泄其机；小人则反矣！安其子，息其母，抱其元守其一，厥志不荡，厥邪自屏。炼刚消柔，积功不倦，其若聋之视，瞽之听，示乎专也。绝利其一者也，绝利其一，功加十倍，日月出没，三反其数。道成以一，秽形将坠，明神是出，故功加百倍矣！心之所欲，复所弃，故生於物。人之失者，己之得，得而能守不失以道，制之在心，运而归元。故禽之於气，端居玄室，默守其道，湛然无虑，可往可来，人坏而神立。故生者是死，死者是生也，凡势动而爻变，可聚而可分，日月有度，刚柔相炼，有功则久，既久则盛，君子之基固矣！一进一退，变化之道明矣！以刚消柔，乾坤之理着矣！是以贤人之处默，所居而安者，求乎修炼之至也。明鉴在侧，扬乎光也，则鬼神之情状睹矣！百姓日用而不知，以诸物禽诸气，其动也刚，其静也柔，止观其形容，俟其进退，则吉凶之道断矣！故知之修炼，谓之圣人，其是之谓欤！
　　洞元子内丹诀卷下竟
　　
</div>
    <div class="pagination">
<a href="洞元子内丹诀.html">上一页</a><a href="洞元子内丹诀.html">1</a><span class="current-page">2</span>
    </div>
    <div class="pagination"><a href="index.html">返回目录</a></div>
</body>
</html>
