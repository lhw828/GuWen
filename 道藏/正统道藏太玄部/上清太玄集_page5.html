<!DOCTYPE html>
<html>
<head>
    <meta charset="UTF-8">
    <title>上清太玄集 - 第 5 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清太玄集 - 第 5 页/共 19 页</h1>
    <div class="content">　　一悟太玄机，昆冈列二仪。骊珠光海岛，罔象照天池。
　　雪浪烹金液，云涛化玉肌。忘形心适外，游奕化龙夔。
　　六言绝句
　　玄精出乎众类，幻释凝祥拔萃。至理易俗移风，运化灵阳天瑞。
　　荡荡十方道祖，巍巍三界独尊。追荐灵魂授度，启兹元始劝文。
　　道太清虚渺邈，神通寥廓无边。一点灵光出现，升玄游奕丹天。
　　碧海轻浮丹桂，泠源泛出琼花。飞童启兹妙理，玄灵立御升霞。
　　元始帝一先天，劝文受命冲玄。宝益丹风途顺，玉辰宫里飞仙。
　　青幛日魂玄照，眉问慧鉴精通。黄甫三元翼御，素天一色纯风。
　　日照冥阳洞济，风吹顶裂天开。满国龙光进彩，神功两翼徘徊。
　　昨夜云收雨歇，现出玉峰宝月。灵飞混入中元，万派阳光照彻。
　　昆山一泉金水，周流泛出琼波。本性盈虚处下，冲玄逆上星河。
　　妙哉玉洞长春，其中游奕仙真。易性金堂羽客，忘形送故迎新。
　　至道生天生地，中流日月经盈。运化四时成象，混合一性高明。
　　道太无边无际，神游广漠之乡。缅现天光赫奕，大哉至德真祥。
　　七言全篇
　　放回二物洗沉昏，卯酉敲开戊己门。鳌底寒灰重发焰，昆前枯木渐生根。
　　胎生鼎里祥烟罩，赤子炉中瑞气腾。既得万神归子母，便将一物献元尊。
　　与君直捷露根源，妙化灵机在目前。泻出素波穿宇角，放开红焰满周天。
　　纯精一色江山秀，浩气同元景物鲜。道力资扶凭慧照，了然一法夺仙权。
　　寂寂柔雌守大雄，大雄突突出穹窿。运周日月藏天地，流演精华满太空。
　　老氏悟兹成玉象，如来达此证金容。自从我遘玄元后，传与人问处处通。
　　闲闲真乐绝疏狂，一片云心炼九阳。天降火龙游海底，地升黑雾入空苍。
　　金丹飞出先天祖，玉象还归道德乡。欲识玄元真妙趣，五千言内细消详。
　　滚出扶桑日一输，辉辉焰赫照虚空。乾元鼎里添离火，太一炉中起巽风。
　　炼就金丹飞宇宙，烧成大乐出穹窿。神功化象超千劫，越上昆仑第一峰。
　　寂寂寥寥万象空，空中恍惚见神通。无圆无缺长天月，非动非摇太古风。
　　月照离娄睛失鉴，风吹师旷耳忘聪。精思神圣功尤雅，大启玄元上上功。
　　一别乡关舍六亲，心灰形槁出嚣尘。青童日进文中宝，赤子常添鼎内珍。
　　云水京山空出没，驿途商旅馒劳神。神游八表乘空驭，别有人问紫府春。
　　雾林高外古音亭，岚蟑猿啼醉里醒。半夜隔帘疏月白，凌晨轩外逸风清。
　　清如物外瑶琴冷，玲似云中佩玉声。尘垢一无星眼莹，飞童点破大兰城。
　　北冥仙子谒束皇，途顺丹风入帝乡。散瑞玉英通日殿，敛霞金镜焕明堂。
　　形移影转超三界，物换星流出四方。彻地通天无个物，孤然一点照中央。
　　不持斋法不看经，至炼真元入大乘。天上一炉赤凤髓，眉间两鼎黑龟精。
　　阳光照彻明幽谷，浩气冲玄入杳冥。物我两忘全体现，功成位列九天星。
　　眉山孤秀锁云英，一陌留心便蜕形。两道素光穿碧落，一条青雾泻寒庭。
　　桂华推出精神爽，皓气冲开物象明。两耀交光天顶灿，五灵仙子可飞升。
　　世态尘情一剑挥，神风威烈匹玄机。日魂月魄通爻象，木液金精易坎高。
　　九曲江心乘凤翼，三山顶上抱龙飞。默朝象帝归辰化，轶御瑶天路不迷。
　　玄关出入运纵玑，剖判阴阳设二仪。太一昆前奔玉兔，昆仑顶上翼金鸡。
　　西江浪裹翻红锦，束海波中引白龟。吐出瑞光心鼎照，神丹进彩透天飞。
　　天质融滋七宝身，等闲未肯丧其真。两条青雾归源海，一段光明照谷神。
　　每把此机携上士，常将至道接顽器。同徒稍得诗中趣，也作清闲无事人。
　　三圣铭二篇
　　三圣之规，始道为先。越於事矣，胡为自然。启周书兮寂然不动，明爻象兮感而通玄。涉释典兮忘标指月，觉圆明兮可以为禅。览道德兮谷神不死，冲玄牝兮出入绵绵。仿徨乎游尘垢之外，磊落兮易太极之前。众流混提皆归海，万象森罗尽属天。
　　又
　　曩之二子，启我灵篇。谠一言而诀开混沌，阐二仪兮劈破坤乾。廓大音兮胡为角征，明大象兮非以苍玄。穷庄周兮得乎象罔，测仲父兮拟乎忘荃。体如来兮觉乎妙趣，崇老氏兮探乎重玄。玄哉玄哉，无始无终，非自非然。达五行之象外，出万化之先天。岂虚语哉，凭乎实见。返未始兮，万古绵绵。
　　又颂曰
　　天垂圆象若冰轮，莹净都无一点尘。
　　十二玉童扶紫诏，虚皇命我饮长春。
　　七言藏失诗一首
　　朴黄冠貌若愚冲浩　珠间数枝红玛脑气
　　化凭谁鉴颗流藏雪　蚌下居外象珠两肌
　　壶一方须龙赤道肤　冰上汞凝铅鼎金澄
　　大张仙问十二颂四言绝句
　　上清
　　上清之中，混一无分。先天之祖，万圣之尊。
　　太玄
　　太玄之道，上极元宫。清阳真智，妙化无穷。
　　天径
　　一条天径，两路齐分。玉婴神变，面现高真。
　　蓬莱
　　蓬莱真境，地秀长春。神游碧幛，悟达天真。
　　清净
　　清净之中，育养元神。灵光通照，太极之真。
　　魂魄
　　地魄天魂，上下相吞。混成至宝，永劫常存。
　　道太
　　道太无形，固养神灵。千真以辏，万圣安宁。
　　阴阳
　　阴魄阳魂，日月相奔。冲开地户，撞透天门。
　　日月
　　日月光明，天地冲盈。舒开道眼，一体圆成。
　　婴童
　　两个婴童，合抱纯风。灵源觉海，跳入龙官。
　　金水
　　一泉金水，两道银河。渊流彻底，泛出灵波。
　　偃月
　　偃月炉开，蠢出琼梅。化成神物，结就仙胚。
　　卫仙问十六颂五言绝句
　　天宝
　　一块天庭宝，收来入绛宫。聚成玄月盖，遍覆我家风。
　　随机
　　见物明真性，无隅无曲正。冲玄入太空，始觉精神兴。
　　至清
　　清清可嘿清，清净碧天明。透谷秋波玲，渊深入故京。
　　至净
　　净诤觉清清，清清诤裹明。一天元始道，无倡太空平。
　　月谷
　　月谷照华池，银渊定渺弥。九江流满济，一振接天齐。
　　祥感
　　善行感天功，神游北帝官。清名周四海，万里播仙风。
　　聚散
　　铅汞养胎仙，冲虚立浩然。掺开霄汉顶，迸碎水晶天。
　　混微
　　日月混同镯，星河洌皎然。三先明彻底，一颗宝珠悬。
　　不测
　　不测太音希，灵光接太微。阴阳穷不到，神鬼不能窥。
　　真武 
</div>
    <div class="pagination">
<a href="上清太玄集_page4.html">上一页</a><a href="上清太玄集.html">1</a><a href="上清太玄集_page2.html">2</a><a href="上清太玄集_page3.html">3</a><a href="上清太玄集_page4.html">4</a><span class="current-page">5</span><a href="上清太玄集_page6.html">6</a><a href="上清太玄集_page7.html">7</a><a href="上清太玄集_page8.html">8</a><a href="上清太玄集_page9.html">9</a><a href="上清太玄集_page10.html">10</a><span>...</span><a href="上清太玄集_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
