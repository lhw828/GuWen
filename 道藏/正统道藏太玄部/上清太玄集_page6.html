<!DOCTYPE html>
<html>
<head>
    <meta charset="UTF-8">
    <title>上清太玄集 - 第 6 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清太玄集 - 第 6 页/共 19 页</h1>
    <div class="content">　　真武谒束华，灵官在本家。黑龟寻水府，背上缴金蛇。
　　应用
　　寥寥道太空，颐我大神通。混合金光结，相交一体同。
　　隐显
　　土宿见罗喉，擎天跨火牛。剑光无血污，斩下赤龙头。
　　心火
　　真火进无烟，炉中鼎沸煎。丹成光耀日，红焰满周天。
　　安静
　　虚极定元神，灵明道太真。洞元光入鼎，隐映四时春。
　　难易
　　入道非为易，归真不足难。恐君无执志，自远隔千山。
　　灵明
　　一点灵明性，生从浩劫来。朗如天上日，光似月华开。
　　马校尉问隐· 潜忘言通路登仙
　　隐潜
　　茅庐独隐潜，默默守贞廉。汞水瓶中长，铅砂鼎内添。
　　忘盲
　　得意似忘言，於中达妙玄。颐神烹大象，育性炼胎仙。
　　通路
　　两耀明通路，存神坚握固。千条紫雾舒，万振银霞布。
　　登仙
　　功满自登仙，翱翔出九天。鸾随归紫府，凤引去朝元。
　　五言全篇
　　何先生问居庵
　　幼小乐林泉，贫居养浩然。颐神全一气，保命育三田。论道朋真理，谈机说妙玄。是非心已罢，久望鹤冲天。
　　大张仙问出家入道
　　昔年迷酒色，今日悟黄根。有意归真路，无心入故乡。玉霄争圣赋，金阙应科场。受命天仙职，神游入大方。
　　韩二郎问识破归真
　　惊觉悟南柯，归真离爱河。虚心烹浩气，实腹炼冲和。鼎进铅砂少，炉添汞水多。绛宫仙子怒，拥剑上烟罗。
　　田仙问太一
　　玄元
　　玄元生古蒂，太一混先天。应物千真首，凝空万象权。精宏穿九径，神用出三镯。上彻无生界，欣然达妙玄。
　　赠棘谷信法师坐择
　　瞬目蟾睛坐，扬眉道眼开。知心无垢腻，识性绝尘埃。介月光三昧，孤高照八垓。旷然无动静，顿见佛如来。
　　员老宿问顿悟
　　端坐觉朦胧，澄澄佛眼通。双林穿皓月，鹿野透清风。瑞气蟠金鼎，祥烟篆宝官。太玄开正教，随化悟真空。
　　牛老仙问金乌降落寻戊己
　　金乌寻戊己，玉兔见壬庚。混物心珠灿，凝空慧日明。澄橙天地秀，湛湛太渊清。始觉乾元象，冲和养至精。
　　小张仙问阴阳造化
　　日月飞腾降，天摇转斗星。龙吞金凤髓，虎饮玉蟾精。鼎炼神丹就，炉烧大药成。病人还入只，无限鬼神惊。
　　题个道同斋
　　同会赴修斋，欣然喜满怀。僧谈般若路，野客话蓬莱。大道传心印，禅门法性开。混然飞皎日，光照射瑶台。
　　和遇长老
　　上善无瞋患，修真岂用强。知心冲昊景，达道立玄刚。照眼神通室，明空入太苍。疑珠含宝月，日用得天长。
　　李仙问京山水晶堂
　　灿烂水晶堂，玉兰满地柱。白云穿碧蟑，紫雾照金光。焕焕凝神室，煌煌出洞房。不因游此地，悟我入仙乡。
　　劝门人十首
　　真言至诀贞，何必惧人情。指引清冻路，提携业火坑。不图君子重，孰怕小儿轻。语嘿依天理，忠心化普平。
　　学道恋居家，年深事有差。口头夸净洁，心上闹如麻。酒色常增长，气财日转加。劝君闻早悟，随我卧云霞。
　　人我太矜夸，於真返作邪。狡心如兕虎，狠性似蚯蛇。好色非修道，贪财岂养家。两般焉足正，举步有参差。
　　数年离欲海，今日恋繁华。未免孤枪苦，还遭两股校。不明准异果，暗地吃冬瓜。弃欲重增欲，离家却入家。
　　清秀艳风光，妖烧玉腕香。柳眉星眼剑，嫩脸绛唇枪。锦帐为牢狱，幌帏建法场。虽然头未落，损气败精堂。
　　嫉拓转生瞋，邪淫性不仁。终朝迷酒色，每日恋红尘。猜狗常为伴，狐狸日夜亲。色心犹未断，何幸论天真。
　　说者飞龙前，行之跛鳖后。修山果未成，作业功先就。贪淫似野禽，好色过山兽。常作畜生心，勿思天地佑。
　　学道无刚烈，空将巧论舌。常存意马颠，每使心猿劣。暗地色情魔，人前夸净洁。亏心业报深，有日天公折。
　　口辩说奇功，常居酒色丛。未能通圣教，自己立家风。性染红尘裹，身居火院中。临危一念错，永劫堕沉空。
　　真实又何曾，虚脾斗葛藤。自知巢斥鸥，岂见海鲸鹏。行短夸机巧，功亏街己能。不因多谄诈，恶业万重增。
　　尽在玄元祖，都归太上宗。头头皆受命，物物总相通。包廓乾元象，含容太始中。欲穷知古蒂，讯取五明宫。
　　河中府张六郎问神气精
　　神光眩物明，随化显真形。湛湛青霄月，澄澄碧落星。杳冥归紫府，恍惚入黄庭。至圣无穷测，通玄万化灵。
　　一气始初分，随机四序通。冥冥天地匝，默默太虚纵。升降分清浊，浮沉定祖宗。含灵皆受命，无物不包容。
　　混沌杳冥精，交光灿日明。乾元知有象，虚谷见无形。纯粹凝心鼎，阳光混宝瓶。含宏天地秀，焕焕照华清。
　　赠牛殿试道号通亨子字国祥
　　国祥呈瑞秀，善利宝通亨。雾敛金乌莹，云收玉兔明。三天居净境，四海播清名。道德俱全备，移神入帝京。
　　入定观想十首
　　极大宁心观，明知造化权。日魂冲雾霭，月魄趁云烟。照眼凝心莹，颐神混物镯。洞元光皎皎，悟理达幽玄。
　　极目凝祥观，神游天地通。婴儿离月殿，诧女入辰宫。同会香帏裹，相邀锦帐中。水晶帘下坐，照见玉芙蓉。
　　剖觉开元观，明同日月长。细微穷莫测，至大妙无疆。率化千功着，周滋万物张。明知有造化，谁肯细消详。
　　日出扶桑观，方知道眼明。观天天本静，察地地安宁。际物非无象，凝空岂有形。临机相应对，一体见圆成。
　　心目通真观，通真在目前。两条光彻地，一道素冲天。月照澄辉莹，星临静皎然。若人逢此法，立便化飞仙。
　　慧日心通观，光明遍十方。善神皆拥护，恶鬼尽消藏。湛湛乾坤静，澄澄天地冻。太玄真体现，灵觉透清光。
　　顿悟虚心观，符真合自然。万神朝象帝，一性达仙权。面启玄元祖，心通浩劫先。至真明彻底，返性上瑶天。
　　正一冲虚观，舒光万里明。遍天清瑞降，满国紫烟生。玄牝通来往，眉问取自行。真人无阻隔，四海任纵横。
　　通明融息观，极目是天真。宝殿香风异，琼台翠色新。华池浇惠谷，神人灌灵桩。满树花争发，光辉绝点尘。
　　离欲朝真观，长春别有天。缭缭红雾灿，冉冉紫光鲜。赤子连云外，青童抱月眠。玉霄泠露逼，微觉水晶寒。
　　上士十首
　　上士鬼神钦，灾消祸不侵。万邪俱远避，众圣福齐临。顿觉未来性，能知过去心。现前常不昧，日用守清音。
　　上士炼还丹，还丹透二关。清光离九地，红焰出三山。冲塞乾坤裹，虚明天地问。满空诸圣现，尽是列仙斑。
　　上士悟玄真，凝然内外同。囊中观静境，身外看清风。日月通天象，虚无透世空。混然归一体，至道永无穷。
　　上士悟乾元，於中烹小鲜。涛涛金鼎沸，滚滚玉炉煎。始觉神丹就，方知大药全。饵因朝上界，永住大罗天。
　　上士达玄微，灵光满室辉。分明开道要，脱洒露心机。此法通知少，灵文悟见稀。若能知此意，妙化入无为。
　　上士处无争，无争胜转经。展开明有象，收默暗无形。守一五神定，存三七魄宁，炼成仙子貌，跳入玉虚城。
　　上士炼形神，形神看合真。火中飞碧玉，水底跃红银。满地皆为宝，冲天尽化珍。玄珠知有象，莹净绝嚣尘。
　　上士弃缠绵，逍遥入洞天。云霞为伴倡，松桧是家缘。每诵黄庭卷，常看道德篇。悟兹真妙理，何虑不成仙。
　　赠知明子杨清
　　上士弃荣华，逍遥入洞霞。铅烹壶内雪，汞炼鼎中砂。药就颜滋美，丹成色转加。元黄分五彩，至理妙无差。
　　赠湛然子许济
　　上士弃顽刚，逍遥入洞房。天空垂妙体，心地混真阳。姥女眠蟾影，婴儿抱日光。元神知有主，万古得清冻。
　　上清太玄集卷之五竟
　　上清太玄集卷之六
　　姑射侯善渊述
　　七言绝句六十首
　　妙哉心适大方家，不逐中流接远涯。醉裹坠车因白酒，醒中执履为清茶。
　　元精出汨透天飞，掉约游风逊二仪。因此脱胎归未始，青童邀我赴丹池。
　　幼年何事去担家，子细寻思可叹嗟。不是象玄流入鼎，至今犹自驾盐车。
　　龙涎凤烛篆烟馨，目照疏林浩气清。一枕寒风惊鹤梦，星坛犹叫步虚声。
　　幽关遗照便忘形，两耀交光一处明。物我两忘全体现，混成一点太虚精。
　　放开眉羽亮天宏，杲日灵风耀太清。换体不容风火性，自知身属少微星。
　　一炉金火发铅华，晃耀乾坤起翠霞。内守不交阴鬼盗，自然宝鼎结灵砂。
　　养就一炉丹凤髓，炼成两鼎赤龙精。放开宇宙通天目，混沌初分眼界明。
</div>
    <div class="pagination">
<a href="上清太玄集_page5.html">上一页</a><a href="上清太玄集.html">1</a><a href="上清太玄集_page2.html">2</a><a href="上清太玄集_page3.html">3</a><a href="上清太玄集_page4.html">4</a><a href="上清太玄集_page5.html">5</a><span class="current-page">6</span><a href="上清太玄集_page7.html">7</a><a href="上清太玄集_page8.html">8</a><a href="上清太玄集_page9.html">9</a><a href="上清太玄集_page10.html">10</a><a href="上清太玄集_page11.html">11</a><span>...</span><a href="上清太玄集_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
