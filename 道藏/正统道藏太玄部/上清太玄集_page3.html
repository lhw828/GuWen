<!DOCTYPE html>
<html>
<head>
    <meta charset="UTF-8">
    <title>上清太玄集 - 第 3 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清太玄集 - 第 3 页/共 19 页</h1>
    <div class="content">　　赞曰
　　上清玄境，理寂幽深。元神升降，象帝浮沉。肇制天地，运移古今。炎陵凤叫，水谷龙吟。弥罗仙梵，洞彻灵音。日辉丹桂，月照琼林。妙祥丰郁，玄瑞盈岑。出乎杂类，纯一贞心。历超象外，截哲来钦。
　　太无万梵天光铭
　　道之可无，启之而不无。德之可有，感之而非有。默然虚诤，湛然常清。谷神出化，一往一来，推日月之升降。元气流行，一上一下，随天地之浮沉。迭运阴阳，而物生焉。迁移寒暑，而岁成焉。四通五泰，九和十合。阐而明之，真不离假。阀而昧之，假不离真。迷悟同途，总归其要。仙凡异路，各适其玄。背觉合尘，返游魂之遘幻。辅正除邪，复室魄之登辰。声之无声，大音不乱於真人之耳。色之有色，高明无启於愚鄙之心。失常之理，见而不见，始落顽空。契道之机，知而不知，终归实相。大成若缺，丰智源而不示。大白若辱，袭其光而不耀。抱其元，藏其虚，督其精，奕其然。慷而理之，必而适之，三一忘意，混内无分，象出先天，道斯明矣。
　　赞曰
　　太虚渺邈，感而咸归。天真有期，公正无私。清圆玉衡，琅然游玑。拟诸形容，象其物宜。冲而不盈，约之无亏。湛然泠然，玄之妙之。上元清华，中天紫微。神函至精，星貌徽徽。
　　上清太玄集卷之三竟
　　上清太玄集卷之四
　　姑射侯善渊述
　　太始金光玉容铭
　　且君子立身行道，严尊国法，谨奉玄真。剿除嗜欲，屏绝嚣尘。积功而恤孤念寡，累行而爱老怜贫。仰贤善勿生懈息，举顽骆莫起胜心。上和下睦，建德以慈悲为本。内正外端，至道以清＇净为门。事繁则心无内适，绝念则意不外游。止盈防亏，须明进退之机。居安虑危，可辨存亡之理。有无相济，动静同源。静之曰道，动之日神。寂然有应，感而无心。通元益气，洞彻渊明。聚阳魂灿然纯粹，换阴魄晒曜天真。星凝玄照，道释华风。至理研穷，朝闻之夕死可矣。是有死而不亡，岂羡启期三事之美。非无长生久视，不图林类百年之期。胡不念有身有患，终落沉空；无相无形，始超象外。慎守勤功，功成名遂，堕质升仙，奚足为难矣者哉。
　　赞曰
　　太极高渺，洞济渊玄。一气盈虚，万物生焉。灵风秀丽，皓月华妍。山藏玉瑞，草坼金钿。滋荣一国，润植百川。无心俱妙，有欲临边。迷之为鬼，悟则登仙。出乎无穷，象帝先天。
　　太渊辰境清心铭
　　夫道者，默然而不弊，应化之无方。德者，显然而不武，随变之有位。立象则明日月乾坤之理，安爻则体阴阳否泰之机。坎中满，在天为月，在人为耳；耳能廓震巽风雷之声，是谓闻而知之日圣。离中虚，在天为日，在人为目；目能鉴艮泽山水之秀，是谓望而知之日神。仰之则法象於天，俯之则法象於地。冲玄则观象於变，变则通幽明之故。原始返终，故知死生之说。易日：探迹索隐，钩深致远。远不可穷，近不可测。杳杳冥冥，莫能知其然而然也。毁之费之，不失其体。信之奉之，不见其形。天长地久，孰能功以高迁。彼奉其道，自为志信不厚，盖中路而退者，此之谓也。
　　赞曰
　　含横神秀，翠影瑶岑。蟾华束出，日色西沉。道明玄境，德合辰拎。云泠澡雪，元气斋心。旱仙下降，众圣齐临。腰金佩玉，宝瑞盈簪。光垂素羽，韵出寒琳。轻敲玉磬，再举清音。
　　太清玄明玉辰铭
　　太清玄陛，无化不生。象帝开明，无幽不烛。二神蕴素，焕乎日月之前。一气盈虚，混於天地之表。玄之又玄，探迹无穷。妙中为妙，精思莫测。惠施能辩，辩之未证其容。端木能言，言之讯无启口。离娄擅视，方昼舒眉，眨而望之，弗见其形。师旷擅聪，方夜倪首，晤而听之，弗闻其声。拔其萃，出乎类，始为物先，而未尝全其理也。忘其气，益乎神，方成道纪，混於太初，而未尝尽其机也。然则玉炼金容，纯真滋益，宝式琅函，浊质消忘。海灵凝秀，象出丹华，三一混然，精流天秘。内适星悬宝晏，未始之先矣。
　　赞曰
　　太清之道，纯一真孚。天风高洁，海月清孤。昂霄晦迹，俯里忘图。璇冈峻泽，钊提润虞。玄精玉璨，妙质灵无。光华游奕，瑞气祥符。混元凝秀，丹象流珠。内含星彩，游宴灵都。
　　太空圆象通神铭
　　夫道者，寂兮无声，寥兮无色，一旦古亘今，独立而不改。无状之状，迎之不见其前。无物之象，随之不见其后。言乎弘，包罗天地，不足为其大。称乎微，贯穿沙芥，不足为其小。探迹无方，袭之弥远。精思有感，测之弥近。失然若昏，听之内聪。冥冥杳杳，藏乎至精。昭一然独见，视之外明。恍恍惚惚，运乎至灵。灵源一致，导化三成。一者夺阴阳之气，二者焕日月之精，三者诱天地之秀。知之修炼，千日有期。混然适之，明於象罔。象罔通玄，穿金透石。泳水蹈火，履锋涉危。千变万化，无以穷极。逢物而不栗，其谓何哉？乃纯气之守。有如事者，是谓修真德士，神圣之功者也。
　　赞曰
　　内适杳冥，外通辰景。道此一无，
　　德斯三省。玄象着明，几心耀禺。四气朗清，五神虚静。冠韩华轩，貌乘云鉼。天外风清，潭心月泠。旷兮若昏，默然如炯。隐显分明，妙哉吉庆。
　　太玄宝旺星徽铭
　　玄元垂教，感无不应。道德开元，物无不生。且太虚浩浩而无涯，天地茫茫而有象。乾坤含化，庶物流形。阴阳受气，代谢相因。禀化者不止於一生，含胎者岂尽於一· 形。在天垂象，可见吉凶之兆。在地成形，可辩有无之理。在人为变，可明动静之机。释子启之日佛，儒贤理之日圣二德士通之日仙。异派同源，道斯一矣。然则天真地祇、神明帝主、日月星辰、仙真上圣、玉女金童、官僚将吏、古佛罗汉、天龙八部、四恩三有、山川大泽、江河淮济、珠玉金石、玄黄甘苦，乃至胎生卵生、湿生化生、有色无色、有相无相、有化无化、非化非非化。同一尊奉者二乃无上之道也。化而通之者，乃无极之神也。其神者，在下则为鬼，在中则为人，在上则为星。星释无形，返於太易之先。先天无祖，然而通之是谓至道之元矣。
　　赞曰
　　幽玄纯粹，天真微密。儒释道风，天地人悉。分而为三，妙归精一。执有本无，体虚若实。形释清聪，慧通灵质。神游海角，魂飞天奕。醉抱瑛华，眠云卧日。九色星氛，万法俱毕。
　　太冥皓济颐神铭
　　道者，虚无之体。德者，神化之用。体用相须，是谓大通。夫大通者，在乎真气精神之理也。其气者，轻清而简妙也。其精者，放旷而飘逸也。其神者，浩渺而幽邃也。默然则昏暝而意存，昭然则炳曜而心忘。曲成则辟天地玄黄之色，正化则泄阴阳否泰之机。偷然而随风云之出没，厥然而历江海之波涛。凝然而冒山川之秀丽，郁然而容草木之茂植。煌煌兮发金玉之光华，淇淇兮兴鱼龙之变化。然则不渝而色，不雕而形，不疾而速，不为而成。无可无不可，无能无不能。玄之又玄，妙之为妙。屿质神游，洞达於广寞之乡也。
　　赞曰
　　宗乘至道，祖圣流传。非持像法，何假名言。无用之用，不然而然。二神启妙，一气通玄。龙游碧汉，凤翼丹天。明辉宝界，光耀芝田。中正刚健，精粹纯乾。易乎未始，象帝之先。
　　玉清玄上登辰铭
　　道明玄览，始一先天。象帝出乎万梵，肇气以御三元。天地澄彻，日月鲜明。精照无外，微妙玄通。爱物利生，和而不畅。换然则易乎不神而神，臆然则适乎无体之体。志凝宇宙，混入中元，虚室生白，是谓吉祥之兆。其道静而生神，其神感而通道。非视非听，现于天瑞，益神圣之无方。非动非静，虚无澄湛，惠灵宝之有应。寂兮寥兮，藏乎诸用。恍兮惚兮，示显诸仁。妙哉玄道，至德神功，旷然大启跟乎，星奕之元矣。
　　赞曰
　　玉清玄上，帝一登辰。混沌瞑津，元始赤文。丹皇奕御，灵宝滋纯。神凝宇宙，玄照天风。黄华流素，精耀璘编。忘形适象，契道生神。交光焕烂，皎洁华瑛。中元奕象，是谓玄真。
　　颂曰
　　昔年昏昧心源闭，今日分明道眼开。喜见碧天如玉案，双轮碾破白云堆。
　　太极玄精神游铭
　　原夫入道修真，宗崇三宝，孝敬二亲，戒除嫉拓，解释贪慎。逢三教而勿生彼我，遇四众之共结良因。含灵授化，皆如父母之恭诚。草居则卑谦慎口，独坐则进慧防心。行须款步，语要低声。见如不见，视大象之无形；无形曰道旺而至明，是谓通神之妙理。闻如不闻，听大音之希声；希声日德。晤而至聪，是谓入圣之玄机。内适则上下冲融，肌肉若一，纯精无象，莹似玄霜。外感则忘形流素，混气倾阳，旷然虚寂，净若天光。然则内外一居，周流六出，易遘重玄，成乎美之为美。李士方明，忘水月而登真。列御亲穷，易灵风而入圣。道不远人，人之远道。呜呼，世家之子，多迷酒色，总惑功名；失妙道之根源，堕沉沦之恶趣。若也回头省察，洁列灰心，授乎至道，原殷行之，登辰脱质，升玄於妙境之中矣。
　　赞曰
　　抱道怀德，善美无加。玄中宝鉴，睫内琅邹。猷毒妖氛，剿锐矜夸。存真释伪，守正亡邪。炉瞿凤彩，鼎戮龙沙。南辰晒耀，北帝流霞。神游天绎，星适中华。玉京金阙，元始之家。
　　太易生神变象铭
　　道玄德妙，全神会灵。浮沉天地，升降阴阳。总三才之造化，统四序之生成。通元益气，混物流精。施之则山川华丽，感之则日月鲜明。光而不耀，默契真宗。为而不恃，雕刻众形。形神俱妙，各适其真。颐神日五气，其气者苍丹龄素玄也。育形日五味，其味者酸苦甘辛咸也。味之无味，是谓真味。色之无色，是谓真色。声之无声，是谓真声。大无不周，细无不应。应天曰清，应地日宁。应山日秀，应水日泠。应虚白化，应物曰生。应形日质，应象日星。星悬高洁，位列华清。玄龄久视，宝福延生。众真享祚，皆赖於太上之风也。
　　赞曰
　　顺动天道，运化人伦。威明显德，光奕含真。寂然妙理，会精全神。晴凝宝篆，慧接氤氲。元灵宝赛，雯质彬彬。百姓日用，万物化纯。日容昱昱，神貌间间。藏云羽士，玄谷真人。
　　太虚宝鉴容神铭
　　夫建德修仁，明施道行，间积神功，澄心止念，息虑忘机。韬光兮若石中隐玉，晦迹兮似蚌蛤离珠。蒿目蓬心，多迷像法，慧眼灵源，广达无生。体天行道，随日月之高奔。容地方仪，用游玑之斡运。三宫妙启，六洞玄明。有无察浮沉之理，动静审升降之机。金炉火炽进阳光，遍通道体。玉鼎汤煎泛雪花，滋益神肌。虚白华丽，柔弱浮轻，入水不溺，蹈火不焦。游乎大方，透山泽不踬其步。体入圆明，越云雾不孩其窥。达五行之外，出万法之前。亲远疏近，左右逢元。元分未始，视之不见其形。道适玄精，听之不闻其声。非无非有，一旦万古而不弊。不动不播，冲一性以长存。辟而入之，物无不理。推而行之，道无不亨。通元益气，气之益精，精之益象，象之益星。星华光丽，游奕太清，清微无上，是谓圆成。
　　赞曰
　　大道无形，常居杳冥。始分一气，法禀三成。天地郁秀，日月华精。神交伟灿，物焕圆明。阳光聚鼎，阴质离形。寂然冲妙，感而通灵。洁白纯素，元亨利贞。刚健中正，柔顺轻清。升玄入圣，玉霄徽星。
　　上清太玄聚宝铭
　　《阴符经》 云：机在於目。黄帝日：朕不知机在目。此者何也？天真皇人曰：道之远者，在於八荒之外，道之近者，在於眉睫之间。大则包含天地，细则贯穿毫毛矣。广成子曰：神机内动，目睫飞铅。故神机在目也。为目问有神光动，则在目也。夫九天秘密之机，出自在目前机者，换动之变也。呼阳召阴，把握权舆，出清入玄，故在目两大角头，号曰眉。青穴上贯，泥丸下通，两肾乃卯酉之户也。亢仓子曰：我体合於心，心合於气，气合於神，神合於无，其有介然之有，唯然之音，虽远在八荒之外，近在眉睫之间，来干我者，我必知之。乃不知是我七孔四肢之所觉，心腹六脏之所知，其自知而已矣。列子曰：精神者天之分，骨骸者地之分。属天清而散，属地浊而聚。精神离形，各归其真，故谓之鬼。鬼，归也。归其真宅。真宅者，太虚之域也。黄帝曰：精神入其门，骨骸返其根，我尚何存？太上曰：道冲而用之，或不盈，渊兮似万物之宗。挫其锐，解其纷，和其光，同其尘。湛兮似或存，吾不知谁之子，象帝之先。吕公曰：温温铅鼎，光透帘帏。徐神翁注云：温温即人体也，铅鼎初交，神光发溢，闭目见帘帏也。目者，眼目也。故指玄子曰：凝神柄洞府，闭目下帘帏也。造化争驰，言人运用神功与造化争驰，是人之神用也。海蟾子颂曰：温温铅鼎入中元，放出三光养瑞莲。莲就自然通圣法，步步神光在眼前。宋齐丘曰：目所不见，设明镜而照之；耳所不闻，设虚气闻之。精神在我，视听在彼。又云：耳中磬我自闻之，目中花我自见之。我之昼夜，彼之昼夜。是。昼不得谓之明，夜不得谓之昏，能齐昏明者，其唯大人乎。又云：水至清而洁冰不清，神至明而结形不明，冰释返清，形散返明。能知其死者，可以游太上之京也。
　　上清太玄集卷之四竟
　　上清太玄集卷之五
　　姑射侯善渊述
　　七言绝句
　　昆仑顶裂火龙飞，宝晏天光耀紫微。一颗灵砂交伟灿，方知道力有神威。
　　瑶池宴诤日输孤，照破尘寰一物无。寂寞太虚谁我伴，水晶帘映夜明珠。
　　金明奕奕瑞云浮，莹净琅然点垢无。蕴素二神通一象，翠微仙子妙功夫。
　　一包红露滴芙蓉，润泽灵苗出太新。小蕾乍开凝日笑，束君还报一枝春。
　　神奇臭腐两虚名，患世浮游宠辱惊。争似脱胎归未始，兔交俗眼顾相轻。
　　三尺龙泉夜有声，斩邪诛魅擅通灵。含光不染乌蛇血，飞上瑶天化玉瑛。
　　二气交宫守正阳，阳光宝璨进玄霜。生天生地归元祖，独立寥寥象帝乡。
　　寂寂虚堂半掩肩，神光迤通内分明。直饶月落咸池口，犹现寒林数点星。
　　一轮杲日出疏林，皓气盈眸得意探。悟入大全明可道，象玄飞去碧天心。
　　外抱甲龙离水殿，内驱庚虎入炎宫。炼成一物纯精粹，跟御天元太古风。
　　坐断草机万虑忘，内澄心适顿清冻。凝阳厅质阴消灭，不觉神游北帝乡。
　　慷慨男儿志气刚，便充仙举应科场。摸邹劈碎昆山顶，迸彩玄珠混玉阳。
　　虚心心适悟希夷，更有玄元上上机。雨点谷神飞月殿，一天星彩润芝眉。
　　铅华金鼎瑞云浮，炼就无余照海珠。一粒亮能通法界，九天光散入清虚。
　　苍龙老虎媾红炉，玄牝丹风任吸呼。灼灼焰辉三昧火，明明照破旧昏衢。
　　二神交灿入中央，点点泠然混玉阳。玄象着明韬晏阙，玉楼深琐碧云房。
　　闲骑白鹿骯瑶池，俟入蟾宫折桂枝。大梵巍巍唯有象，便移星彩润芝眉。
　　宝精童子采蟾华，焰进飞魂放紫霞。混提逆流霄汉外，不须烟浪抱灵搓。
　　德厚先生貌若痴，内容无血化冰肌。颐然妙觉归元象，升入中天谒紫微。
　　梵气轻浮混帝先，丹光叔奕亮通玄。玉晨不假茅斋力，顿觉虚飓执素天。
　　荡荡茫茫万象初，天元一气混清虚。玄阳普皇含灵质，尽化无余五色珠。
　　黑汞红铅化玉瑛，润眉金碧照玄精。寒林宝桂灵砂结，糙点琅牙散瑞星。
　　握固存神入妙机，男儿一志永无移。炼开天鼎心珠迸，冒雪童儿骯玉溪。
　　黑水红霞照碧天，苍龙老虎入闻渊。相吞海底灵鳖髓，进甲骊珠颗颗圆。
　　列鼎魂游混太苍，苍昊夹夹焰飞扬。三元密固归乾象，宏秘无隅入大方。
　　瑞气祥云满目生，一天真秀化丹婴。灵风不逐杨花去，飞入炎宫伴晓星。
　　因出阳关旧路行，聆然四顾任纵横。精瑛非作占泥絮，冲破长天一点清。
　　混沌元流梵气升，通天惠日甚分明。静中一鉴凭谁力，降落玄珠晃太清。
　　天风海日耀华清，上下流金散宝晶。叩道廓然光杲杲，移神辉焰眼惺惺。
　　梵气周流混百川，威眸一顾泛灵烟。云山高枕华胥梦，非欲长安市上眠。
　　红日半含山色翠，碧烟一抹水光微。锦鳞不钓空归去，千尺纶丝安用为。
　　撞透海门求罔象，冲开虚谷索玄珠。天庭至宝谁堪付，说与人间大丈夫。
　　一醉人问四十春，忽然惊觉梦中身。忘形自有通霄路，升入南宫列玉宸。
　　寂寂虚堂半掩扉，碧桃红杏出疏篱。南轩一枕春风外，不比庄周蝶梦时。
　　仓角雾收红日莹，江隅烟敛碧天清。忘形逸士心通快，冒雪神人眼界明。
　　昨宵独坐夜更阑，内守丹炉四体安。怪得隔帘疏影白，蟾华尔访耀琅牙。
　　乾元太易妙含宏，炼质流金紫气生。家有瑞童凝日笑，一天风景为谁明。
　　妙启朱扉碧洞开，五灵仙子任徘徊。龙烟篆出诗千首，琥珀量斟饮百杯。
　　恍惚魂游太一家，云烟飞篆走龙蛇。天祥以降人问有，万点流精混物华。
　　远接瑶天近在眉，象含天质妙清微。始曾探迹归元祖，大梵寥寥化玉霓。
　　形槁心灰笃志坚，抱神守一自遐年。延龄不必长留世，别有壶中日月天。
　　土釜怎煎金液沸，石潭无底混周流。惊天波浪冲牛斗，独驾虚帆一叶舟。
</div>
    <div class="pagination">
<a href="上清太玄集_page2.html">上一页</a><a href="上清太玄集.html">1</a><a href="上清太玄集_page2.html">2</a><span class="current-page">3</span><a href="上清太玄集_page4.html">4</a><a href="上清太玄集_page5.html">5</a><a href="上清太玄集_page6.html">6</a><a href="上清太玄集_page7.html">7</a><a href="上清太玄集_page8.html">8</a><span>...</span><a href="上清太玄集_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
