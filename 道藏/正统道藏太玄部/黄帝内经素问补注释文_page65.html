<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 65 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 65 页/共 108 页</h1>
    <div class="content">　　内着不散故胀。
　　夏刺经脉，血气乃竭，令人解传；
　　血气竭少，故解仿然不可名之也。解传，谓寒不寒，热不热，壮不壮，弱不弱，故不可名之也。
　　夏刺肌肉，血气内却，令人善恐；
　　却，闭也。血气内闭，则阳气不通，故善恐。
　　夏刺筋骨，血气上逆，令人善怒。
　　血气上逆，则怒气相应，故善怒。○新校正云：按经阙夏刺秋分。
　　秋刺经脉，血气上逆，令人善忘；
　　血气上逆，满於肺中，故善忘。
　　秋刺络脉，气不外行，
　　新校正云：按别本作血气不行○全元起本作气不卫外，太素同。
　　令人卧不欲动；
　　以虚甚故。○新校正云：按经阙秋刺长夏分。
　　秋刺筋骨，血气内散，令人寒栗。
　　血气内散，则中气虚，故寒栗。
　　冬刺经脉，血气皆脱，令人目不明；
　　以血气无所营故也。
　　冬刺络脉，内气外泄，留为大痹；冬刺肌肉，阳气竭绝，令人善忘。
　　阳气不壮，至春而竭，故善忘。○新校正云：按经阙冬刺秋分
　　凡此四时刺者，大逆之病，
　　新校正云：按全元起本作六经之病。
　　不可不从也。反之一则生乱气相淫病焉。
　　淫，不次也．不次而行，如浸淫相染而生病也。
　　故刺不知四时之经，病之所生，以从为逆，正气内乱，与精相薄，必审九候，正气不乱，精气不转！
　　不转，谓不逆转也。
　　帝曰：善。刺五藏，中心一日死，其动为噫；
　　《诊要经终论》曰：中心者环死。《刺禁论》曰：一日死，其动为噫。
　　中肝五日死，其动为语；
　　《诊要经终论》阙而不论。《刺禁论》曰；中肝五日死，其动为语。○新校正云：按《甲乙经》语作欠。
　　中肺三日死，其动为咳；
　　《诊要经终论》曰：中肺五日死。《刺禁论》曰：中肺三日死，其动为咳。
　　中肾六日死，
　　新校正云：按《甲乙经》作三日死#20。
　　其动为吞。
　　《诊要经终论》曰：中脾五日死。《刺禁论》曰：中肾六日死，其动为吞。然此三论，皆岐伯之言，而死日动变不同，传之误也。
　　刺伤人五藏皴必死，其动则依其藏之所变候知其死也。
　　变，谓气动变也。中心下至此，并为逆从，重文也。
　　标本病传论篇
　　新校正云：按全元起本，在《皮部论篇》前。
　　黄帝问曰：病有标本，刺有逆从奈何？岐伯对曰：凡刺之方，必别阴阳，前复相应，逆从得施，标本相移，故日有其在摔而求之於标，有其在本而求之於本，有其在本而求之於标，有其在标而一求乞计本。故治有取标而得者，有取本而得者，有逆取而得者，有从取而得者
　　得病之情，知治大体，则逆从皆可，施铃中焉。
　　故知逆与从，正行无问，知标本者，万举万当
　　道不撰惑，识断深明，则无问於人，正行皆当。
　　不知标本，是谓妄行。
　　识犹褊浅，道朱高深，举且见违，故行多妄。
　　夫阴阳逆从标本之为道也，小而大，言一而知百病之害，
　　着之至也。言别阴阳，知逆顺，法明着，见精微，观其所举则小，寻其所利则大，以斯明着，故言一而知百病之害
　　少而多，浅而博，可以言一而知百也。
　　言少可以贯多，举浅可以料大者，何法之明，故非圣人之道，孰能至於是耶？故学之者，犹可以言一而知百病也。博，大也。
　　以浅而知深，察近而知远，言标与本，易而勿及。
　　虽事极深玄，人非咫尺，略以浅近，而悉贯之。然标本之道，虽易可为言，而世人识见无能及者。
　　治反为逆，治得为从。先病而后逆者治其本，先逆而后病者治其本，先寒而后生病者治其本，先病而后生寒者治其本，先热而后生病者治其本，先热而后生中满者治其标，先病而后泄者治其本，先泄而后生他病者治其本，必且调之，乃治其他病，先病而后生中满者治其标，先中满而后烦心者治其本。人有客气有同气。
　　新校正云：按全元起本同作固。
　　小大不利治其标，小大利治其本。
　　本先病，标后病，铃馑察之。
　　病发而有余，本而标之，先治其本，后治其标。病发而不足，标而本之，先治其标，后治其本。
　　本而标之，谓有先病复有后病也。以其有余，故先治其本，后治其标也。标而本之，谓先发轻微缓者，后发重大急者。以其不足，故先治其标，后治其本也。
　　谨察问甚，以意调之，
　　问，谓多也。甚，谓少也。多，谓多形证而轻易。少，谓少形证而重难#21也。以意调之，调审量标本不足有余，非谓拾法而以意妄为调之也。
　　问者并行，甚者独行。先小大不利而后生病者治其本。
　　并，谓他脉共受邪气而合病也。独，为一经受病而无异气相参也。并甚则相传，传急则亦死。
　　夫病传者，心病先心痛，
　　藏真通於心，故心先痛。
　　一日而咳，
　　心火胜金，传於肺也。肺在变动为咳故尔。
　　三日胁支痛，
　　肺金胜木，传於肝也。以其豚循胁肋故如是。
　　五日闭塞不通，身痛体重，
　　肝木胜土，传於脾也。脾性安镇，木气乘之，故闭塞不通，身痛体重。
　　三日不已死。
　　以胜相伐，唯弱是从，五藏四伤，岂其能久，故为即死。
　　冬夜半，夏日中。
　　谓正子午之时也。或言冬夏有异，非也。昼夜之半，事甚昭然。○新校正云：按《灵枢经》：大气入藏，病先发於心，一日而之肺，三日而之肝，五日而之脾，三日不已，死。冬夜半，夏日中。《甲乙经》曰：病先发於心，心痛，一日之肺而咳，三日之肝，肋支痛，五日之脾，闭塞不通，身病体重，三日不已死，冬夜半，夏日中。详《素问》言其病，《灵枢》言其藏，《甲乙经》及并《素问》、《灵枢》二经之文，而病与藏兼举之。
　　肺病喘咳，
　　藏真高於肺而主息，故喘咳。
　　三日而胁支满痛，
　　肺传於肝。
　　一日身重体痛，
　　肝传於脾。
　　五日而胀，
　　自传於府。
　　十日不已死。冬日入，夏日出。
　　孟冬之中，日入於申之八刻二分。仲冬之中，日入於申之七刻三分。季冬之中，日入於申，与孟月等。孟夏之中，日出於寅之八刻一分。仲夏之中，日出於寅之七刻三分。季夏之中，日出於寅，与孟月等也。
　　肝病头目眩，胁支满，
　　藏真散於肝，脉内连目胁，故如是。
　　三日体重身痛，
　　肝传於肺。
　　五日而胀，
　　自传於府。
　　三日腰脊少腹痛，经酸，
　　谓胃传於肾。以其脉起於足，循端内出胭内康，上股内后康，贯脊属肾络膀胱，故如是也。腰为肾之府，故腰痛。
　　三日不已死。冬日入，
　　新校正云：按《甲乙经》作日中。
　　夏早食。
　　日入早晏，如冬法也。早食谓早於食时，则卯正之时也。
　　脾病身痛体重，
　　藏真濡於脾，而主肌肉故尔。
　　一日而胀，
　　自传於府。
　　二日少腹腰脊痛，经酸，
</div>
    <div class="pagination">
<a href="黄帝内经素问补注释文_page64.html">上一页</a><span>...</span><a href="黄帝内经素问补注释文_page60.html">60</a><a href="黄帝内经素问补注释文_page61.html">61</a><a href="黄帝内经素问补注释文_page62.html">62</a><a href="黄帝内经素问补注释文_page63.html">63</a><a href="黄帝内经素问补注释文_page64.html">64</a><span class="current-page">65</span><a href="黄帝内经素问补注释文_page66.html">66</a><a href="黄帝内经素问补注释文_page67.html">67</a><a href="黄帝内经素问补注释文_page68.html">68</a><a href="黄帝内经素问补注释文_page69.html">69</a><a href="黄帝内经素问补注释文_page70.html">70</a><span>...</span><a href="黄帝内经素问补注释文_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
