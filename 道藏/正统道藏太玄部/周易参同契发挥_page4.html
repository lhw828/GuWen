<!DOCTYPE html>
<html>
<head>
    <meta charset="UTF-8">
    <title>周易参同契发挥 - 第 4 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周易参同契发挥 - 第 4 页/共 8 页</h1>
    <div class="content">　　《复命篇》云：一物分为二，能知二者名。二者即金、木也。金与木本无二体，故以金为名，则以木为字；以木为性，则·以金为情。其实即一物尔。盖金公本是束家子，送在西邻寄体生，未可以称还丹也。惟以之倾入於东阳造化炉中，归家与青娥相见，则产个明珠似月圆，乃得称还丹也。或日：寂然不动，而情复乎性，故称还丹。是则是矣，然非魏公此章金情木性之本义也，
　　吾不敢虚说，仿效圣人文。古记显龙虎，黄帝美金华。淮南炼秋石，王阳嘉黄芽。
　　古记之龙虎，黄帝之金华，淮南之秋石，王阳之黄芽，无非托号以寓其微意而已。今夫魏公之作是书，岂肯凿空驾虚以肆其臆说？盖亦仿效古人之微意也。朱子谓其用字皆根据古书，诚非虚说。
　　贤者能持行，不肖母与俱。
　　鬼谷子从子华子游者十有二年，业成而辞归。子华子戒之日：今汝之所治，吾无问然矣。然子之志则广取而泛与也。恐汝之后夫择者也，其将有剥汝之外乳而自筑之官庭者矣，登汝之车而乘之以驰骋於四郊者矣，取汝之所以为璧者毁裂而五分之者矣。夫道固恶於不传也，不传则妨道。又恶於不得其所传也，不得其所传则病道。今汝则往矣，而思所以慎厥与也，则於吾无间然矣。今魏公谓贤者能持行，不肖母与俱，其虑亦深矣。盖不肖则又佻薄，佻薄则铃无义，其不关射羿之弓者鲜矣。《复命篇》云：此道至神至圣，无令漏泄轻为，全凭德行两相宜，言语须防避·忌。当知金丹大道惟可传与贤者，苟非其人，则不惟不可与语，虽远之可也。呜呼，古今出世者，传载皆英杰；控鹤御烟霞，固非愚与拙。彼不肖者，何足以知之？
　　古今道由一，对谈吐所谋。
　　子得一，万事毕。大哉一乎，其千经万论之原，千变万化之祖乎，信矣哉。天下无二道，圣人无二心，而万巷仙经语总同，金丹即此是根宗也。
　　学者加勉力，留念深思惟。至要言甚露，昭昭不我欺。
　　魏公谓学者能反覆玩味此书，一旦心领神会，则知予至要之言，果为甚露而昭昭然，无一毫之欺隐也。噫，魏公接引后学之心盖切矣。学者得不信受魏公此说，诵持魏公此书，而留念深思之哉？
　　周易参同契发挥卷之四竟
　　#1『寨』，四库本作『搴』。
　　#2『仔』，原作『子』，据其文义改。
　　#3『倪仰J，四库本作『俯仰一。下文同。
　　#4『此时』，原作『此状』，据四库本改。
　　#5『迨夫』，四库本作『逮夫』。下文同。
　　#6『厅』，四库本作『麓』。
　　#7『紧缓』，四库本作『谨缓』。
　　#8『今焉』，四库本作『周焉』。
　　#9『天歪』，四库本作『天冈』。
　　#10『化』，原作『他』，据四库本改。
　　#11『达』，原作『远』，据四库本改。
　　周易参同契发挥卷之五
　　林屋山人全阳子俞琰述
　　中篇第一
　　乾刚坤柔，配合相包。
　　大哉人之有息也。张横渠《正蒙》云…人之有息，盖刚柔相摩，乾坤阖辟之象也。何谓息，一呼一吸是也。夫人一呼豚再动，气行三寸。一吸豚亦再动，气行三寸。呼吸定息，气行六寸。一昼夜百刻之中，总一万三千五百息，气行八百一十丈。上下灌注，如环之无端，莫知其纪极也。且人之未生也，居母之腹，随母呼吸，无视无听，惟有一息存焉。及其生也，剪去脐带，则一点真元之气聚於脐下，日复一日，神出气移，遂不复再守胎中之一息。今夫神仙修炼之法，使人回光内照，呼吸太和，盖将返本还源，而复归於生身受气之初也。许旌阳《醉思仙歌》云：内交真气存呼吸，自然造化返童颜。《灵源大道歌》云：千经万论讲玄微，命带由来在真息。外此皆邪说妄行，非真要自然之道也。今魏公谓乾刚坤柔，配合相包，言作丹之时，以乾阳下交於坤阴，使呼吸相含，刚柔相当，配为夫妇，打成一片，则神气归根，性命合一，而至药孕於其中也。或名之日龙虎交媾。又日金木交并。又日龟蛇蟠纠。又曰红黑相投。又日天地交泰。又曰玄黄相杂。又日金土混融。又日金汞同鼎。又曰金火同炉。．又曰赤白相交。又日日月同官。又日乌兔同穴。又日夫妇欢合。又日牛女相逢。又曰牝牡相从。又日魂魄相没。又曰水土同乡。究而言之，不过心息相依，而阴阳内感，神气交结尔。
　　阳禀阴受，雄雌相须。
　　阳禀阴受者，琼瑶花发露珠凝，花渐开苞露渐深也。雄雌相须者，甲龙庚虎镇相随，铅汞同炉始可为也。所谓禀受，所谓相须，即交媾之说也。天地以阴阳交媾而生物，丹法以阴阳交媾而生药。盖未有不交媾而可以成造化者也。《玉芝书》云：玄黄若也无交媾，争得阳从坎下飞。是乃作丹之大端，修仙之第一义也。元阳子《大道歌》云：玄天汪汪配地黄，两情和合入洞房。是此义也。《还金篇》云：先贤明露丹台旨，几度灵乌宿桂柯。是此义也。《还元篇》云：西方金母最坚刚，走．入壬家水裹藏。是此义也。《悟真篇》云：赤龙黑虎合西束，四象交加戊己中。是此义也。王良器《悟解篇》云：好将魂就魄，阴尽变纯阳。是此义也。《复命篇》云：要知大道希夷理，太阳移在月明中。是此义也。《崇正篇》云：两般灵物天然合，些子神机这裹求。是此义也。《上清集》云：别无他衍，只要神水入华池。是此义也。知此乃可以产药，乃可以结胎，更得火候之诀炼之，则天鼓冬冬震地来，玉尘糁掺散葭灰，而升入泥丸矣。若仅知有此而不得火候之诀，则惟可暖其下元耳，非还丹也。古歌云：从红入黑是真修，炼黑入红天仙已。盖丹．法有先天后天、无为有为之不同。在先天则凝神入於坤脐而产药，至后天则移神入於乾顶而成丹。先天则无为，后天则有为，不可以一律齐也。
　　偕以造化，精气乃舒。
　　《翠虚篇》云：每常天地交合时，夺取阴阳造化机。是机，即天地合发之机也。夫人身中造化与天地造化相应，今日偕以造化者，论其至妙全在天机与人机对举，人能虚心凝神，与天地之机偕作，则造化在五掌握中矣。天隐子云：傥三百六十日内运自己之气，适合天地之真气，三两次则自觉身体清和，异於常时，况久久习之，积累冥契，则神仙之道不难至矣。或日：要坐便坐，何铃辨川源，识时日？兹盖不知有造化者耳，未足与议也。
　　坎离冠首，光耀垂敷。
　　坎、离，日、月也。丹法有内日月，有外日月。《黄庭经》云：出日入月呼吸存。此言内日月也。又云：三光焕照入子室。此言外日月也。二者盖可相有，而不可相无者也。《指玄·三十九章》云：外若交时内亦交，三关通透不须劳。作丹之时，内日月交精於其内，外日月交光於其外，内外钻簇，久而不散，则恍恍惚惚，其中有物；窈窈冥冥，其中有精，而满空白云乱参差也。夫日月之照於天地间，螺蚌吸之则生珠，顽石蓄之则变玉，何况人身自有日月，岂不能回光自照，结自己之真珠、产自己之真玉哉？《上清集》云：乾坤运用，大都不过坎和离，石裹绿何怀玉，因甚珠藏蚌腹。借此显天机，可谓道在眼前矣。道在眼前而学者犹或弗悟，只绿天机太近，故昧者往往当面蹉过，而莫之能见也。
　　玄冥难测，不可画图。圣人揆度，参序元基。
　　《赤龙大丹诀》云：有物号玄冥，金丹向此生。是物也，寂兮寥兮，眇不可测，岂可得而画图哉？既不可得而画图，则惟可心知意会而已。然在己者固可心知意会，而示人者得不假象托文而使之默会其机乎？圣人於是探迹索隐以发明先天之极玄，广譬曲喻以参序金丹之元基，此丹经、子书所以传行于世，而《参同契》所以准《易》而作也。元基，即根基也。《悟真篇》云：要得谷神长不死，须凭玄牝立根基。盖伏铅制汞全在玄牝，所以玄牝为还丹之根基。男子玄牝立则精气固，女子玄牝立则月事绝。修炼若不知此，则药材从何而生，还丹从何而结，火侯从何而运用哉？
　　四者浑沌，径入虚无。
　　四者，即乾、坤、坎、离也。合而为一，故日浑沌。《指玄篇》云：苗苗裔裔绵绵理，南北束西自合来。此乾、坤、坎、离之所以合而为一也。合而为一则神气归根，径入虚无，窈窈冥冥，莫知其所以然矣。《灵源大道歌》云：混合为一复忘一，可与化功同出没是也。然而丹家所谓虚无，非无心无念，槁木死灰之谓也。文子《通玄真经》云：阮#1於冥冥，听於无声，冥冥之中独有晓焉，寂寞之中独有照焉。此盖不可言传之妙也。或者不悟，乃认为禅家之寂灭，则又谬矣。若使金丹即禅学，则径自参禅可也。何铃从事乎乾、坤、坎、离之多端，而爻须洞晓阴阳，深达造化，然后为得哉？
　　六十卦用，张布为舆。龙马就驾，明君御时。和则随从，路平不邪。邪道险阻，倾危国家。
　　丹法以乾、坤为鼎器，以坎、离为药物，遂用其余六十卦自《屯》、《蒙》以至《既济》、《未济》，周回列於鼎外，以为周天火候，故曰：六十卦用，张布为舆。此舆张布，则六十卦皆为吾用，而龙马归吾驾御矣。《上清玉真胎息诀》云：吾以神为车，以气为马，终日御之而不倦。不倦即绵绵若存，用之不勤也。不勤云者，亦非忘，亦非守，似有似无，而不至于勤劳迫切也。善乎广成子之告黄帝日：我守其一以处其和，故我修身千二百岁矣，五p形未尝衰。夫身犹国也，心犹君也。心定则神凝气和，三官自然升降，百脉自然流通。勤而行之，无有不仙者。谷神子《了然论》云：治身之道，以至神为本，以至精为药，以冲和为用，以无为为治。无为则神凝，神凝则和气所锺，和气所锺则深根固柢，深根固柢则长生久视之道成矣。若不由此，即非金液大还丹之法也。大抵气血之寓於人身，贵乎不挠。修炼之功，至简至易，不过抱元守一，专气致柔如婴兄耳。是故作丹之际，亦无他卫，但虚心静默，凝神入於气穴，顺其往来，绵绵延延，勿令间断。久之则神自凝，息自定。息定而气聚，气聚而丹成，更不用按摩导引、吐纳存想之劳也。《内指通玄秘诀》云：日往即往，月来即来。随之出入，不离丹台。自今观之，大丹之道，唯一味元和之气，以成其变化，余无别径也。
　　君子居其室，出其言善，则千里之外应之。谓万乘之主，处九重之室。发号施令，顺阴阳节。
　　人君居万乘之尊，处九重之邃，出其言善，则千里之外应之。修炼之士，含光默默，返照於内，虚极静笃，则天地之气自来归之。何者？此有感则彼有应，自然之理也。发号施令，)lM阴阳节者，古之圣王，孟春则命相布德和令，孟秋则命将选士厉兵。盖亦依时应节，而顺夫天地之阴阳也。治道如此，丹道当何如哉？
　　藏器待时，勿违卦日。
　　《还金篇》云：莫教违漏刻，长在一阳中。盖炼丹之法，先当知时，尤当待时。时苟未至，则惟含光默默，虚以待之而已，不可为之先也。许旌阳《三药歌》云：存心绝念候晶凝。《指玄江二十九章》云：塞兑垂帘默默窥。即藏器待时之谓也。呜呼，时辰若至不劳心，内自相交自结凝。入室按时须等着，一轮黄道自腾升。岂可为之先也哉？
　　《屯》以子申，《蒙》用寅戌。六十卦用，各自有日。聊陈两象，未能究悉。
　　《屯》，下震而上坎。《屯》以子申者，震之初九庚子爻，坎之六四戊申爻也。《蒙》，下坎而上艮。《蒙》用寅戌者，坎之初六戊寅爻，艮之六四丙戌爻也。盖子、申、寅、戌，即子、午、卯、酉也，即春、夏、秋、冬也，即金木、水、火也，即龟、蛇、龙、虎也，皆寓言也。今以六十卦观之，始於《屯》、《蒙》，终於《既济》、《未济》，其闲阴爻、阳爻互相交错，虽则各自不同，而反体、对体各自有合，其实卦卦一般。而魏公谓聊陈两象，未能究悉者，欲使学者缔观《屯》、《蒙》两卦之象，由此触类而长之，自可默会其余诸卦之义也。盖卦有六爻，两卦计十二爻，应一日十二时之数。六十卦计三百六十爻，应一月三百六十时之数。魏公本意不过借此以论吾身火候之分至启闭而已。如移之《需》、《讼》，则日：《需》以子、申，《讼》用寅、午。移之《师》、《比》，则日《师》以寅、丑，《比》用未、申。他卦皆仿此。故日：聊陈两象，未能究悉也。《悟真篇》云：南北宗源翻卦象，晨昏火侯合天枢。亦不过发明此义。若使执文泥象，而叉欲推算卦体之策数，求合卦画之阴阳，吾恐终身役役而不见其成功，菁然#2疲役而不知其所归。可不哀耶。
　　在义设刑，当仁施德。
　　西方为义，束方为仁。刑主杀伏，德主生起。今曰在义设刑者，所以暖西方之铅也。当仁施德者，所以炼束方之汞也。铅属金，其性至刚，藏於坎中，非猛烹极缎则不能飞上，故用武火逼之而不可施以文。汞属木，其性至柔，隐於离中，一见真铅，则自然不动，故用文火炼之而不可施以武。《崇正篇》云：守城须假施文德，野战当先着武功。作用两般明辨取，顺宜得吉逆成凶。此之谓也。
　　按历法令，至诚专密。
　　高鸿蒙《梦仙谣》云：探有时，取有日，探兮取兮须馑密。故叉按历法令，知下手之。诀，至诚专密，无纤毫之杂想，然后神芝可录。乃若一年处室，自朝至暮，内运灵旗，亦当至诚专密，用志不分，然后丹可成，身可仙。若将大道为儿戏，而轻易窃弄天机，则朝行暮辍，又非诚矣。《黄庭经》云：积功成炼非自然，是由精诚亦由专。古今修丹之士，固未有不诚而得之者，亦未有不专心致志而可以成事者也。昔者弈秋诲＃３二人弈j一人专心致志，惟弈秋之为听；一人虽听之，一心以为有鸿鹊将至，思援弓缴而射之，虽与之俱学，弗若之矣。夫弈之为数，小数也，弗专心政志则弗得也。况於道乎？司马子微《坐忘论》云：无事安闲，方可修道。盖学道当得清静无为，不可以一毫外物累其心。若夫内接家事以自羁，外综王事以杂役，此亦道之不专也。张虚静《大道歌》云：神驭气，气留形，不须杂衍自长生。衍则易知道难遇，纵然遇了不专行。所以千人万人学，毕竟终无一二成。其说信矣。今之学者不知仙道由积累而成，但欲以片饷功夫游戏而得之，殊不思片饷乃结丹功夫，而周年火候温养，则一日之内，行坐寝食总如如，惟恐火玲丹力迟，奚可须突问断哉？
　　谨候日辰，审察消息。
　　《悟真篇》云：天地盈虚自有时，审观消息始知机。又云：月亏盈，应精神之衰盛。日出没，合荣卫之寒温。盖一月有一月之盈虚消息，一日有一日之盈虚消息。晦朔弦望，一月之盈虚消息也。昼夜晨昏，一日之盈虚消息也。人身法天象地，其气血之盈虚消息，悉与天地造化同途。《素问》云：平旦人气生，日中而阳气隆，日西而阳气已虚，气门乃闭。又云：月始生则血气始精，卫气始行。月郭满则血气实，肌肉坚。月郭空则肌肉喊，经络虚，卫气去形独居。是故天地有昼夜晨昏，人身亦有昼夜晨昏；天地有晦朔弦望，人身亦有晦朔弦望。其问寒暑之推迁，阴阳之代谢，悉与天地胥似，所以丹法以天为鼎，以地为炉，以月为药之用。而探取叉按月之盈亏，以日为火之候。而动静铃视日之出没，自始至末，无一不与天地合。有如《皇极经世书》，以寅为开物，犹岁之惊垫，数自此而始；戌为闭物，犹岁之立冬，数至此而止，非丹法运火之候乎。亥、子、丑三时，则日入于地而不见，有数而不行。其问一阳初动处，万物未生时，是圣人所以见天地之心。又以范围天地，油成万物，造化在我者也，非丹法探药之时乎。几而抽添运用，沐浴交结，一一取法天地造化而为之，是以谓之至道。若不依天地造化而别求他法，则是旁门小卫、区区臆度之说，非至道也。《淮南子》云：蛤蟹龟珠，与月盛衰。又云：月虚而鱼脑喊，月死而赢范瞧。夫以至微之物，尚或与天地造化相应，而况於人乎？於此见修丹於月望则气血满而药力全，望后则气血喊而药力少。所以《翠虚篇》谓：月夜望中能探取，天魂地魄结灵丹。而又谓交加二八为丹母，望远徒劳觅虎龙也。又如《悟真篇》云：八月十五望蟾辉，正是金精壮盛时。若到一阳才起复，便堪进火莫延迟。《崇正篇》云：兑金万宝正西成，桂魄中秋倍样明。便好炼头施探取，用功拟待一阳生。《金丹大成集》云：恰恰相当妙绝奇，中秋天上月圆时。阳生急探无令缓，进火功夫要虑危。即非以八月十五金精壮盛取譬，亦非日一年止有八月十五可以探取。乃若白紫清、廖蟾辉，皆谓八月十五夜子时入室。盖以八月昼夜均，阴阳分，此时秋高气清，金精正旺，不寒不暖，最宜修炼。古仙於此时结胎，所以盗天地之金精，感天地之清气也。或者不得其传，弗知其的，惟於八月十五夜吸探月光，是乃悬网以捕风，握绳以系影者也。奚足语至道哉？抑又有说焉。晁文元公《随因纪迷》云：唐中岳隐士柄真子施肩五。迷《灵响词》，其序中云：偶览《三静经》云：夫修炼之士，当须入三静关，陶炼神气，补续年命，大静三百日，中静二百日，小静一百日，遂发至恳。且试小静，即以开成三年戊午岁起，自正月一日庚申，闭户不交人事，克期百日，方出静室。未瑜月而神光照目，百灵集耳，精爽不昧。此三者皆应，则知仙经秘典不虚设也。今夫修炼大丹，亦当如此。盖静久则神清气和，鼎器内完，方可以修炼，如终日汨没於尘绿，劳其筋骨，役其心志，而遽欲於八月十五一举成功，、亦戛戛乎难矣。
　　纤芥不正一悔吝为贼。二至改度，乖错委曲。隆冬大暑，盛夏霰雪。二分纵横，不应漏刻。风雨不节，水旱相伐。蝗虫涌沸，山崩地裂。天见其怪，群异旁出。
　　《悟真篇》云：纵识朱砂及黑铅，不知火侯也如闲。大都全藉修持力，毫发差殊不作丹。所谓火者，非存心想肾之火，乃身中天然之真火也。所谓候者，非轮刻格时之候，乃身中天然之气候也。火之为性，遇风则炽，遇土则藏，用之不可太过，亦不可不及，全在调其文武，审其寒温，微以巽风吹之，炽以坤土藏之，使之得中，而无太过不及之患，则大小无伤两国全，而片饷之闲见丹头矣。调停运用正谓此也。傥毫发差殊，则二至改度於南北，二分纵横於束西，隆冬变为大暑，盛夏翻作霰雪，而铅汞飞走，群异旁出矣。
　　孝子用心，感动皇极。近出己口，远流殊域。
　　《复命篇》云．．一夫一妇资天地，三女三男合始终。盖乾生三男，坤生三女，总日六子。今乾父坤母，位乎上下，而六子运用於其间，往来上下，一惟父母是从，故名之日孝子。皇极者，中央正位也，周回八方会归之所也。孝子能用心而感动之，则虎啸一声龙出窟，鸾飞凤舞入金城矣。如其举动悖乱，不协于极，则玄珠迸散，灵汞逃亡。六子非孝子，乃丹道之逆贼焉尔。
　　或以招祸，或以致福。或兴太平，或造兵革。四者之来，由乎胸臆。
　　《悟真篇》云：火生於木本藏锋，不会钻研莫强攻。祸发总因斯害己，要能制伏觅金公。盖有药而行火候，则金被火逼，奔腾至於离官，化而为水，反以克火，故火无炎上之患。若无药而行火候，则虚阳上攻，适所以自焚其躯，此招祸致福之所由分也。又云：日月三旬一遇逢，以时易日法神功。守城野战知凶吉，增得灵砂满鼎红。盖真铅生於坎官，浊而不起，欲其擒制离官之真汞，当用武火猛烹极缎，然后飞腾而上。及其至於离官与真汞交结之后，则宜守城沐浴，更不可加以火，此太平兵革之迥不同也。或以招祸，或以致福，或兴太平，或造兵革，其所以然者，岂由他哉？反求诸心而已矣。
　　动静有常，奉其绳墨。
　　寂然不动，反本复＇静·《坤》之时也，吾则静以待之。静极而动，阳气潜萌於黄锺之官，《复》之时也，吾则动以应之。故日：动静有常，奉其绳墨。当动而或杂之以静，当静而或问之以动。或助长於其先，或忘失於其后，则非奉其绳墨焉。夫古之至人，其动也天行，其静也渊默，当动则动，当静则静，自有常法。今之学者，不知丹法之动静有常，或专主乎动，或专主乎静。其所谓动者，乃行气之动。其所谓静者，乃禅定之静。二者胥失之矣。《指玄·三十九章》不云乎：人人气血本通流，荣卫阴阳百刻周。岂在闭门学行气，正如头上又安头。曷尝以行气为动哉？《翠虚篇》不云乎：惟此乾坤真运用，不叉兀兀徒无言。无心无念神已昏，安得凝聚为胎仙。又岂以禅定为静哉？《金丹大成集》云：阳主动，阴主静。《翠虚》日：动中求静，静中有为，动静有作。口口传之，学者殆未可以管见轻议也。
　　四时顺宜，与气相得。
　　四时者，身中之春、夏、秋、冬也。下功之时，善调停而顺其宜，然后温、冻、寒、暑各得其所。吕纯阳诗云：水火均平方是药，阴阳差互不成丹。其功皆在乎调停也。
　　刚柔断矣，不相涉入。
　　刚，阳刚也。柔，阴柔也。刚柔断矣，不相涉入者，阳刚用事，则一意在下，不可涉於上也；阴柔用事，则一意在上，不可涉於下也。张紫阳《石桥歌》云：水生火，火生水，水火须分前后队。此之谓也。
　　五行守界，不妄盈缩。
　　王良器《天童经颂》云：金木中央并水火，五般守定一丹田。孰谓不守而可得哉？盖此五者散财周身为气，聚则丹田成宝。今峡之凝然端守於丹田，而不妄盈缩，则相与混融，化为一气，而凝成金液矣。盈者，太过之谓也。缩者，不及之谓也。《翠虚篇》云：灵汞通真变化多，只宜存守不宜过。盖太过则伤物，不及则又不能生物。惟当绵绵若存，以意守之而已。守之之久，则时至气化，罐满叉溢，神明当自来也。
　　《易》行周流，讪信反覆。
　　易，日月也。日月行於黄道，昼夜往来，周流不息。上半月阳伸阴屈，魂长魄消。下半月阴伸阳屈，魂消魄长。循环反覆，无有穷已。人身首乾而腹坤，俨如天地，其二气上升下降亦如天地。《内指通玄秘诀》云：日月常行黄赤道，众真学此作还丹。其法即与天地无异，然其所以效日月之运用，与天地峡同功，其要在乎任、督二豚。盖任、督二脉为一身阴阳之海。五气真元，此为机会。任脉者，起於中极之下，以上毛际，循腹裹上关元，至咽喉，属阴豚之海。督脉者，起於下极之脸，并於脊裹上至风府，入脑上巅，循额至鼻柱，属阳脉之海。所以谓之任脉者，女子得之以妊养也；谓之督豚者，以其督领经豚之海也。鹿寿长生，五百岁为白鹿，千岁为青鹿，盖能通其督脉者也。如龟×纤、蟾蛛皆寿千岁，盖能通其任脉者也。《南华真经》云：绿督以为经，可以保身，可以全生。人能通此二脉，则百脉皆通，自然周身流转，无有停壅之息，而长生久视之道断在此矣。《内指通玄秘诀》云：法水能朝有秘关，逍遥日夜遣轮环。於中壅滞生诸病，才央通流便驻颜。其是之谓乎。又如朗然子诗云：沂流直上至泥九，关节才通便驻颜。又云：常使·气冲关节透，自然精满谷神存。岂皆虚言哉？陈希夷以为：改换腥肥气脉行。韩逍遥以为：转轮才一月，便契#4玄中玄。若有作用，实无作用。似乎静定，即非静定。盖自高上元君密传以来，递相付嘱，迄至于今，除此道外，更无别道。有言环中者，有言周天者，兹盖周身上下、阴阳升降之正路也。《道德经》云：谷神不死，是谓玄牝。玄牝之门，是谓天地根。绵绵若存，用之不勤。《阴符经》云：三反昼夜，用师万倍。《黄庭经》云：皆在心内运天经，昼夜存之自长生。《度人经》云：旋斗历箕，回度五常。《天童经》云：三官升降，上下往来，无穷无已。《上清玉真胎息诀》云：上至泥丸，下至命门，二景相随，可救#5残老。刘虚谷《易传》云：柄神上玄，总气下牝。反覆运转，升降无穷。白紫清《束楼法语》云：上自天谷，下及阴端，二景相逢，打成一块。崔公《入药镜》云：归根窍，复命关，贯尾闲，通泥丸。许旌阳《三药歌》云：三田内转长流布，青目乌髭发黑时。吴宗玄《学仙歌》云：坎离反覆颠倒颠，天地日月俱回旋。《指玄篇》云．．一马自随天变化，六龙长驾日循环。吕纯阳诗云：时人若要学长生，先是枢机昼夜行。《静中吟》云：驰驾登天轴，昼夜如车轮。《还金篇》云：默运乾坤一合泰，从他日月两边流。《玉芝书》云：束转西流人莫测，地腾天降鬼难知。《灵源大道歌》云：元和内运即成真，呼吸外施终未了。张鸿蒙《还元篇》云：十二时中子作头，般添运用勿停休。《悟真篇》云：五行妙用法乾坤，乾坤运兮五行分。《复命篇》云：巡行十二位，赤脚猛将军。刘高尚《法语》云：神存生气，气非口鼻。阴降阳升，同流天地。刘虚谷《还丹篇》云：下降上升循毂轴，左旋右覆合枢机。《崇正篇》云：般运有功连昼夜，斡旋至妙体玑漩。《混元宝章》云：自强不息同乾运，六尺身中抱九天。《翠虚篇》云：昼运灵旗夜火芝，抽添运用切防危。《还源篇》云：谁能知运用，大意要黄婆。《上清集》云：昼夜河车不暂停，默契大造同运行。《全真集》云：气血转流浑不漏。《渐悟集》云：斡运日月轮。《水云集》云：常耕清静田三段，定守无为舍一问。刘长生《仙药集#6》云：住行坐外，运坎迎离。《呜道集》云：安闲自得长生道，昼夜无声转法轮。王玉阳《云光集》云：干运内丹凭火侯，载搬乌兔走琼轮。《太古集》云：周天度数还知道，关节需吞处处通。不过皆是此道也。或谓之翻筋斗，或谓之转心轮。一曰法天之枢，仙寿万亿。一日元和内运，可保长生。千经万论，无往不同，引古证今，若合符节。即非行气，即非存想，亦非肘后飞金精，亦非运心思脊骨，兹盖呼吸太和，保守自然，真要之道也。奈何世之学者每每悦难而不悦易，求远而不求近。虽有道者钦与开发，孰为之信？《内指通玄秘诀》云：世人不乐正法，论东却乐说·西，苟非洞晓阴阳造化，见得透彻，莫之信也。
　　晦朔之问，合符行中。
　　晦朔之问，乃三十日半夜以前是也。丹法以时易日，则每日亥子之交即晦朔之问也。天地开辟於此时，日月合璧於此时，草木孳萌於此时，人身之阴阳交会於此时；神仙於此时而作丹，则内真外应，若合符节，不先不后，正当其中。在《乾》四德为真元之问，在十二卦为《坤》之末、《复》之初，乃天地人之至妙至妙者也。
　　浑沌鸿蒙，牝牡相从。
　　浑沌鸿蒙者，一气未分之时也。牝牡相从者，阴阳混於其中而未相离也。当其未相离也，神凝气聚，混融为一，内不觉其一身，外不知其宇宙，与道冥一，万虑俱遗，淇淇津津，不可得而名，强名之曰：太一含真气。或名之曰：先天一气。《翠虚篇》云：大药须凭神气精，探来一处结交成。丹头只是先天气，炼作黄芽发玉英。盖神仙之修炼，别无他衍，只是探取先天一气，以为金丹之母，动而行之，指日可与锺吕并驾。《复命篇》云：探二仪未判之气，夺龙虎始媾之精，闪入黄房，毁成至宝。又云：探取须教密，诚心辨丑妍。至难寻意豚，容易失寒泉。特恐学者执於有为而不明大道之先天，泥於探取而不能寻其意豚尔。《崇正篇》云：寒渊万丈睡骊龙，颌下藏珠炯炯红。馑密不惊方探得，更依时日法神功。盖探者以不探而探之，取者以不取而取之，在於静定中有非动作可为也。昔黄帝遗其玄珠，使知索，使离朱索，使吃诟索，索之皆不得。乃使象罔，象罔得之。象罔者，忘形之谓也。铃忘形罔象，然后先天一气可得。《击壤集．先天吟》云．．一片先天号太虚，当其无事见真腴。又云：若问先天一字无，后天方要着功夫。其说是已。盖太极未判，阴阳未分，此天地之先天也。以丹法言之，则寂然不动，反本复静之时是也。《混元宝章》云：寂然不动感而通，窥见阴阳造化功。信乎寂然不动，则心与天通，而造化可夺也。《翠虚篇》云：莫向肾中求造化，却须心裹觅先天。可谓深切着明矣。《击壤集·思虑吟》云：思虑未起，鬼神莫知。《还金篇》云：鬼神不见处，龙虎定相寻。先天大道须是致虚极，守静笃，不可以一毫思虑加乎其间。当其寂然不动、万虑俱泯之时，河海静默，山岳藏烟，日月停景，靛玑不行，八脉归源，呼吸俱无。既深入於窈冥之中，竟不知天之为盖、地之为舆，亦不知世之有人、己之有躯，少焉三官气满，机动籁呜，则一剑凿开浑沌，两手擘裂鸿蒙，是谓无中生有。专玄子诗云：不在尘劳不在山，直须求到窈冥端。岂不信然哉？今人不知大道之祖，或指真铅为先天，或指天一生水为先天，或指两肾中问一点明为先天，或指脐问为先天，或指鼻祖为先天，或指目光为先天，或指运气为先天，此皆寻枝摘叶之偏见非大道之先天也。《易》日：先天而天弗后天而奉天时。夫先天而天弗违者违也纯乎天理之自然，虽天亦不能后天而奉天时者，天时之至，吾当奉承之也，非天下之至通其孰能与於此哉？
　　滋液润泽，施化流通。
　　《还丹篇》云：万里阴沉春气合，九霄清彻露华凝。妙矣哉，其阴阳交感之真景象欤。斯时也，精神四达并流，无所不极。上际於天，下蟠於地，冥冥兮如烟岚之罩山，蒙蒙兮如雾气之笼水，霏霏兮如冬雪之渐凝渐聚，沉沉兮如浆水之渐订渐清，此乃身中之天地捆缢、身中之男女构精也。迨夫时至气化，感而遂通，则倏尔火轮煎地豚，愕然神汉涌山椒。天地之间，被润泽而大丰美矣。《击壤集·恍惚吟》云：恍惚阴阳初变化，捆缢天地乍回旋。中问些子好光景，安得功夫入语言。苟非亲造实诣，又岂信有如此之真景象哉？天地神灵，不可度量。阴阳相交而神煞藏没，此天地神灵之时也。龙虎相交而鬼神不知，此吾身神灵之时也。以吾身之神灵合天地之神灵，则内真外应，巽门於定中豁开，而两畔同升，合为一矣。《还元篇》云：只於罔象无形处，有个长生不死根。信乎惟忘形罔象，然后可，得见也。若使可以存想存思计较度量而得之，则不谓之神灵矣。
　　利用安身，隐形而藏。
　　晦朔之问，日月合璧於北方，光耀隐而不见。丹法以时易日，於半夜《坤》、《复》之交，迭足端坐如山石之不动，口缄舌气如冬蛇之垫伏，此即利用安身，隐形而藏也。其时含光默默，返照於其内，一呼一吸，悠悠绵绵，迤逦归於命蒂。久之，但觉窈窈冥冥，如临万丈不测之渊潭，此乃神气归根、身心复命、金液凝结之时也。《翠虚篇》云：气入丹田养白鸦，斯时方日结黄芽。如其心猿不定，意马四驰，则神气散乱於外。欲望结成还丹，其可得乎？
　　始於东北，箕斗之乡。旋而右转，呕轮吐萌。潜潭见象，发散精光。勖毕之上， 震出为征。阳气造端，初九潜龙。阳以三立，阴以八通。故三日震动，八日 兑行。九二见龙，和平有明。三五德就， 乾体乃成。九三夕惕，亏折神符。盛衰渐革，终还其初。 巽继其统，固济操持。九四或跃，进退道危。 艮主进止，不得瑜时。二十三日，典守弦期。九五飞龙，天位加#7喜。六五 坤承，结括终始。报养众子，世为类母。上九亢龙，战德于野。
　　始於束北，箕斗之乡。束北，火侯造端之地也。易毕之上，震出为征。震，亦火候造端之卦也。《翠虚篇》云：有一子母分胎路，妙在尾箕牛斗女。盖谓此也。此章引用先天六卦及《乾》六爻以象月体之盈亏，又杂以二十八宿月所临之位，无非譬＇喻也。学者未得其诀而冒然读，之，其不心目俱眩者鲜矣。夫修丹火候与月之消长无异。月三日哉生明，盖始於束北箕斗之乡，旋而右转，至晚呕轮吐萌於西南勖毕之上，其象如震，以《乾》卦言则应《乾》之初九，此喻吾身阳火起绪之初也。月初八上弦，其光半明，其象如兑，以《乾》卦言则应《乾》之九二，此喻五。身阳火用功之半也。月三五十五，与日相望，魂盛光盈，其象如乾，以《乾》卦言则应《乾》之九三，此喻五。身阳火圆满之时也。月十六望罢，载#7生魄，其象如巽，以《乾》卦言则应《乾》之九四，此喻吾身阴符继统之始也。月二十三下弦，其光半亏，其象如艮，以《乾》卦言则应《乾》之九五，此喻吾身阴符用功之半也。月六五三十，光尽泯，其象如坤，以《乾》卦言则应《乾》之上九，此喻吾身阴符结括之时也。魏公以六卦喻火候，而又配以《乾》之六爻，何也？盖丹乃纯阳之宝，《乾》乃纯阳之卦也。於六卦之中，《乾》称九三夕惕，亏折神符；坤称上九亢龙，战德于野。又何也？盖守城於乾而用文，野战於坤而用武，皆当防危虑险也。
　　用九翩翩，为道规矩。阳数已讫，讫则复起。推情合性，转而相与。循据纵玑，升降上下。周流六爻，难以察睹。故无常位，为《易》宗祖。
　　九，阳数也。《易》日：参天两地而倚数。盖取五行之生数，天一、天三、天五，参天相倚而成九；地二、地四，两地相倚而成六。此《坤》之所以用六，而《乾》之所以用九也。丹法之所谓用九，乃刻中火候之九转，盖法《乾》也。用九翩翩，为道规矩，阳数已讫，讫则复起者，一爻才过，一爻又来，而不敢毫发差殊也。《复命篇》云：数中无走失，火候莫教迟。盖谓此也。情，金情也。性，木性也。一物分二，问隔束西。若得斗柄之机斡运，则木性爱金，金情恋木，不问隔矣，故日：推情合性，转而相与，循据仿玑，升降上下也。周流六爻，难以察暗，故无常位，为《易》宗祖者，周流一身，潜天而天，潜地而地，如六爻之变动也。六爻，谓前《乾》卦之六爻也。引而伸之，触类而长之，为六卦，为六十卦，其义一也。《还金篇》云：九转极玄机，开炉迸火飞。盖谓九转功夫自寅而起，至戌而止，乃刻中火侯之秘诀。其问有抽添进退之妙，沐浴交结之奥，是故谓之极玄。修炼若不知此，则虽得真药，安能成丹？此魏公所以不敢轻泄，而姑借乾元用九之说以露其机也。自今观之，神仙之还丹，乃身中之《易》也。火侯之九转，乃身中之乾也。身中之乾，无爻画之可观，无象数之可求，迎之不见其首，随之不见其后，又安有方体，而得以察睹也哉？
　　周易参同契发挥卷之五
　　#1『豚』，四库本作『视』。
　　#2『然』，四库本作『茶然』。
　　#3『诲』，原作『语』，据四库本改。
　　#4『契』，原作『葬』，据四库本改。
　　#5『救』，原作『据』，据四库本改。
　　#6『仙药集』，原作『仙乐集』。据四库本改。
　　#7『加』，原脱，据四库本补。
　　#8『载』，四库本作『哉』。
　　周易参同契发挥卷之六
　　林屋山人全阳子俞琰述
　　中篇第二
　　朔旦为 《复》，阳气始通。出入无疾，立表微刚。黄锺建子，兆乃滋彰。播施柔暖，黎需得常。
　　斗《复》，一阳之卦也，律应黄锺。以一日言之，为夜半子；以一月言之，为初一至初三半；以一岁言之，则斗杓建子之月是也。此时阳气始通，喻身中阳火发动之初，火气至微，要在不纵不拘、不疾不缓，使温温柔暖，播施於鼎器闲也。《崇正篇》云：黄锺为子一阳兴，受气之初数未增。用火温温无暖制，每愁龙弱虎威凌。盖初爻之运，一阳始通，止可轻轻地默默举，未堪用力，故日：出入无疾。然又不可太柔，要当拨动顶门关捩，微微挈之，故日：立表微刚。须突火力炽盛，逼出真铅，至于箕、斗之乡，则河车不敢暂留停，运入昆仑峰顶也。《金丹大成集》云：《复》卦起潜龙，戊己微调未可攻。九二见龙，《临》卦主神通，从此炉中次第红。《泰》卦恰相逢，猛火烧乾藉巽风。炼就黄芽并白雪，奇功还返归坤道始穷。火侯之口诀尽於此矣。
　　《临》炉施条，开路生光。光耀渐进，日以益长。丑之大吕，结正低昂。
　　《临》，二阳之卦也，律应大吕。以一日言之，为鸡呜丑；以一月言之，为初三半至初五；以一岁言之，则斗杓建丑之月是也。此时阳气渐进，喻身中阳火渐渐条畅，而黄道渐渐开明，故言光耀渐进，日以益长也。
　　仰以成 《泰》，刚柔并隆。阴阳交接，小往大来。辐辏於寅，运而趋时。
　　《泰》，三阳之卦也，律应太簇。以一日言之，为平旦寅；以一月言之，为初六至初八半；以一岁言之，则斗杓建寅之月是也。此时阳气出地，喻身中三阳上升，渐渐起，渐渐仰，当急驾河车搬归鼎内，故言运而趋时也。运而趋时者，火侯之运至此不可留停也。然有一日之寅，有一刻之寅。朗然子诗云：动吞津液过千口，长记存神听五更。此言一日之寅也。《金丹大成集》云：交得三阳逢泰卦，便堪进火法神功。此言一刻之寅也。一日之寅固依天上之日辰以为期度，世固有知之者矣。若夫一刻之寅乃身中火侯之秘，古今丹书皆不敢明言，真所谓千人万人中，一人两人知者也。玄哉玄哉心。
　　渐历 《大壮》，侠列卯门。榆荚堕落，还归本根。刑德相负，昼夜始分。
　　《大壮》，四阳之卦也，律应夹锺。以一日言之，为日出卯；以一月言之，为初八半至初十；以一岁言之，则斗杓建卯之月是也。此时阴佐阳气，聚物而出，喻身中阳火方半，气候停匀，故言刑德相负，昼夜始分。然万物莫不当春而发生，而榆荚至是堕落，何也？盖阳中有阴也。
　　《夬》阴以退，阳升而前。洗擢羽翮，振索宿尘。
　　《央》，五阳之卦也，律应姑洗。以一日言之，为食时辰；以一月言之，为十一至十三半；以一岁言之，则斗杓建辰之月是也。此时阳气既盛，逼近天际，喻身中阳火升上，故言阳升而前。而又言洗濯羽翩，振索宿尘者，盖大鹏将徙天池，则水击而上，其势当音发也。
</div>
    <div class="pagination">
<a href="周易参同契发挥_page3.html">上一页</a><a href="周易参同契发挥.html">1</a><a href="周易参同契发挥_page2.html">2</a><a href="周易参同契发挥_page3.html">3</a><span class="current-page">4</span><a href="周易参同契发挥_page5.html">5</a><a href="周易参同契发挥_page6.html">6</a><a href="周易参同契发挥_page7.html">7</a><a href="周易参同契发挥_page8.html">8</a><a href="周易参同契发挥_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
