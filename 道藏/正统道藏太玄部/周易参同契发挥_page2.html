<!DOCTYPE html>
<html>
<head>
    <meta charset="UTF-8">
    <title>周易参同契发挥 - 第 2 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周易参同契发挥 - 第 2 页/共 8 页</h1>
    <div class="content">　　月至三十日为晦，晨在东方乙位，明尽丧，其象如坤，应坤卦之纳乙，以喻吾身阴符穷尽之侯也。
　　节尽相禅与，继体复生龙。
　　魏公以一月三十日分为六节。自朔旦至五日为第一节，属震。六日至十日为第二节，属兑。十一日至十五日为第三节，属乾。十六日至二十日为第四节，属巽。二十一日至二十五日为第五节，属艮。二十六日至三十日为第六节，属坤。六节既尽，则日月合朔之后，阳又受阴之禅，复变为震。震为龙，一阳动於二阴之下。震也，重渊之下有动物，岂非龙乎？
　　壬癸配甲乙，乾坤括始终。
　　乾纳甲、壬，坤纳乙、癸，故日；壬癸配甲乙。十干始於甲、乙，终於壬、癸，故日：乾坤括始终。盖纳甲者，火候之取象也。火侯之抽添与月之盈亏无异。今以六卦布於一月，则震象三日，月出於庚；兑象上弦，月见於丁；乾象望日，月满於甲：巽象十六日，月亏於辛；艮象下弦，月消於丙；坤象晦日，月没於乙。不过借此以论身中六卦火候之进退，非真以为一月三十日也。何以明之？盖参以历法，则昼夜有短长。若昼短日没於申，则月合於申，望於寅。昼长日没於戌，则月合於戌，望於辰。十二月问，三日之月未铃尽见庚，十五日之月未铃尽见甲。合朔有先后，则上下弦未铃尽在八日、二十三日，望晦未铃尽在十五日、三十日。今魏公谓：三白出为爽，震受庚西方。十六转受统，巽辛见平明。盖指二、八月昼夜均平之时，姑以取象而已，非真以月出庚之时进火，月亏辛之时退符也。学者但观月体之盈亏，反而求之吾身，则身中一阳生，即三日月生之震象也。二阳长，即八日月弦之兑象也。三阳满，即十五日月圆之乾象也。一阴生，即十六日月亏之巽象也。二阴长，即二十三日月弦之艮象也。三阴足，即三十日月没之坤象也。岂可拘以月出没之方位，而律以卦体爻画之数，与夫历家盈／缩短长之法哉？
　　纳甲图
　　七八数十五，九六亦相当，四者合三十，《易》象索灭藏。
　　七，火数也；八，木数也，合之得十五。九，金数也；六，水数也，合之亦得十五。四者合之，共得三十，应一月三十日之数。三十数终则日月合璧，《易》象索然而灭藏也。《复命篇》云：一月一还为一转，一年九转九还同。唯凭二卦推刑德，五六回归戊己中。五六即三十也。
　　四象图
　　象彼仲冬节，草木皆摧伤。佐阳诂商旅，人君深自藏。象时顺节令，闭口不用谈。天道甚浩广，太玄无形容。虚寂不可睹，匡郭以消亡。谬误失事绪，言还自败伤。
　　丹法所谓冬至，所谓晦朔之间，皆比喻阴极阳生之时也。以一月言之，则如月晦之夜，月光索然而灭藏。以一年言之，则如仲冬之节，草木索然而摧尽。其义一也。《易》日：雷在地中，复；先王以至日闭关，商旅不行，后不省方。盖安静以养其动，而仰顺乎天道也。然而天道甚浩广，真机在於顷刻之间。太玄无形容，妙处在於窈冥之内。故当日中冬至之时，父先闭塞其兑，澄心守默，使金汞同归於炉中，如日月合璧之时，隐藏其匡郭，沉沦於洞虚，则神凝气聚，金液乃结。傥或忘其缄默，任重楼浩浩而出，则是自取其伤败也。
　　别序斯四象，以晓后生盲。
　　四象，即七、八、九、六也，即上文所谓七八数十五，九六亦相当是也。以七、八、九、六合之，则为三十，应一月三十日之数，皆设象比喻也。魏公恐学者不得其说，以盲引盲，妄认三十日之盈虚消息为一月火侯，故又别序此七、八、九、六之四象，以晓其未晓者，庶有以显夫一月三十日之数皆譬喻，而非真以月之三日进火，月之十六日退符也。有如子午卯酉、子申寅戌、春夏秋冬、分至启闭、昼夜晨昏、还返归居，皆此义也。学者若知七、八、九、六即一月三十日之数，则其余泛引曲喻，皆可默而识之矣。何铃执文泥象哉？八卦布列曜，运移不失中。中者，黄道也。八方布以八卦，周回列以二十八宿，乃日月往来之行路也。《悟真篇》云：既驱二物归黄道，争得灵丹不解生。作丹之时，但恐心猿奔逸於外尔。苟能收视返听，凝神片时，使二物归於黄道而不失其中，则氤氲交媾，结成一滴露珠，而飞落丹田中矣。
　　元精眇难睹，推度效符征。
　　元精生於窈冥，眇不可睛。《道德经》云：窈兮冥兮，其中有精；其精甚真，其中有信。盖大丹之道，与造化相符。天信至，则琼钟一扣，玉洞双开，此其征也。古歌云：始青之下月与日，两畔同升合为一。非洞晓天地之阴阳，深达五p身之造化，岂可俄而度也？
　　居则观其象，准拟其形容。
　　作丹之时，当外立表漏以测天运之晷刻，内修真一以验本身之刻漏，庶不失天地之机。然神定气和，则内外符合；神昏气躁，则时刻差互，不可不定也。
　　立表以为范，占候定吉凶。
　　大丹火侯，不甩时辰，何叉立表占侯哉？所以立表占候者，恐失天人合发之机也。若不会玄机，而自朝至暮从事於土圭刻漏以为火候，则又谬之甚矣。
　　发号顺节令，勿失爻动时。
　　地雷震动巽门开，龙向东潭踊跃来。此身中一阳爻动之时也。此时暖气冲融，心觉恍惚，便堪进火，勿可缓也。《珠玉集·还源篇》云：万籁风初起，千山月乍圆。急须行政令，便可运周天。此之谓也。《指玄篇》云：歼谭光中扶赤子，鼓鼙声裹用将军。亦此之谓也。
　　上察河图文，下序地形流，中稽於人心，参合考三才。
　　施柄真《三住铭序》云：与日月而周回，同天河而轮转。轮转无穷，寿命无极。谓大丹之道与天道相参合也。施柄真《静中吟》云：妙用如江河，周流无穷已。长养玄谷芝，灌溉瑶池水。谓大丹之道，与地道相参合也。夫大丹之道，所以与天地相参合者，何哉？皆在乎此心默为之运用也。古之修丹者，仰以观於天文，俯以察於地理，中以稽於人心。於是虚吾心，运吾神，回天关，转地轴，上应河汉之昭回，下应海潮之升降，天地虽大，造化虽妙，而其日月星辰之着明，五行八卦之环列，皆为五攘入於一身之中。或为五之鼎炉，或为吾之药物，或为吾之火侯，反身而观三才，皆备於我。盖未尝外五身而求之他也。《击壤集·观易吟》云：一物其来有一身，一身还有一乾坤。能知万物备於我，肯把三才别立根。天向一中分造化，人於心上起经纶。天人安有两般义，道不虚行只在人。渊乎其有旨哉？
　　动则依卦变，静则循《象》辞。
　　《道德经》云：致虚极，守静笃，万物并作，五以观其复。夫物芸芸，各复归其根。归根日静，静日复命，至矣哉。此万物之所以复命也。吾身之金丹大药，其胚胎於至静之中，而产於阴极之时乎。《易》日：至哉坤元，万物资生，乃顺承天。坤厚载物，德合无疆。盖坤为地，纯阴之卦也。地能翕受天气，故百昌皆产於土。丹法含光返照之时，潜神于内，与纯阴之月，闲塞成冬，略无少异。《复命篇》云：受得真仙诀，阴中炼至阳。盖谓此也。然静极又有动以继之，顷之一阳动於六阴之下，一变而为《复》，再变为《临》，三变为《泰》，四变为《大壮》，五变为《央》，至六变为纯《乾》，则阳气周遍於六虚，而现出深潭日一轮矣。
　　乾坤用施行，天地然后治。
　　乾、坤之用，坎、离是也。天地得坎、离，运用於其问，所以阴阳交泰而和气致祥。天地一日而非坎、离，则造化或几乎熄矣。大丹妙用法乾坤，安有异於乾坤者哉？
　　可不慎乎，御政之首。
　　一阳才动作丹时，犹人君御政之首也。发号施令，可不慎乎？
　　管括微密，阅舒布宝。
　　管括微密者，眼含其光，耳凝其韵，鼻调其息，舌缄其气，迭足端坐，潜神内守，不可一毫外用其心也。盖眼既不视，魂自归肝。耳既不听，精自归肾。舌既不声，神自归心。鼻既不香，魄自归肺。四肢既不动，意自归脾。然后魂在肝而不从眼漏，魄在肺而不从鼻漏，神在心而不从江漏，精在肾而不从耳漏，意在脾而不从四肢孔窍漏。五者皆无漏矣，则精、神、魂、魄、意相与混融，化为一气，而聚於丹田也。迨夫一息换鼻，吾心恍然，则龙虎冲关#5大路开，而一渠流转八琼桨矣。
　　要道魁杓，统化纲纽。
　　丹道之要，全在乎斗。斗者，所以斡运一身之阴阳，统摄一身之万化，犹网#6之有纲，衣之有纽也。盖、人身三田，分於三处。若得斗柄之机干运，则真气上下循环，如天河之流转，此之谓要道也。若夫《复命篇》云：驱回北斗转天呈，手握南辰入洞房。
　　是又要之又要者也。
　　爻象内动，吉凶外起。
　　《悟真篇》云：受气之初容易得，抽添运用切防危。盖一阳生于身内，是谓受气之初，得之固易；然於此时下手，则吉凶悔吝生乎动，不可毫发差殊也。
　　五纬错顺，应时感动。四七乖戾，诊离仰俯。
　　五行要钻簇，金火要同炉，亦在人一念问返本还源尔。否则鼎中列宿皆差违，而天地悬隔矣。
　　文昌统录，诂责台辅。百官有司，各典所部。
　　《史记．天官书》云：斗魁戴匡六星日文昌官。今日文昌统录者，绛官#7天子统乾坤#8也。人身之中，安有所谓文昌者哉？无非譬喻也。天有三台四辅，丹有三龙四虎。诂责台辅者，甲乙无令失，庚辛莫要差也。天有众星分野，丹有众卦火符。百官有司，各典所部者，按一年二十四气，列周天二十八宿，而鼎炉火候密推排也。由是言之，则天之万象森罗，皆在吾一身中矣。
　　日含五行精，月受六律纪。五六三十度，度竟复更始。
　　日有十干，五干刚而五干柔。月有十二管，六管阴而六管阳。以丹道言之，日即火也。日含五行精者，一物含五彩也。月即药也。月受六律纪者，白金烹六卦也。五六三十度，度竟复更始者，太阳一日行一度，行至三十度，则又与太阴交合，周而复始，未尝暂停也。
　　原始要终，存亡之绪。
　　始，月朔也。终，月晦也。存亡之绪者，晦朔之闲，阴将尽而犹未尽，阳将生而犹未#9生也。然所谓晦朔，乃譬喻尔，非真所谓三十日之终，初一日之始也。
　　或君骄溢，亢满违道。或臣邪佞，行不顺轨。弦望盈缩，乖变凶咎。执法刺讥，拙阁过贻主。
　　君乃神也，臣乃气也。作丹之时，铅汞归土釜，身心寂不动。盖身动则气散，心动则神散。须是凝神聚气，心息相依，然后灵胎可结。不然，则身中之弦望有盈缩，而乖变凶咎矣。推求其故，盖由心君放肆而违道，於是气亦邪佞而行而顺轨，故日：执法刺讥，诂过贻主。
　　辰极处正，优游任下。
　　《复命篇》云：北斗南辰下，眉毛眼睫边。灰心行水火，定息探真铅。又云：精气元为本，神灵共一家。但能擒五贼，自可结三花。当其含光默默之时，要在绵绵若存，任其自然，不可劳其神也。
　　明堂布政，国无害道。
　　《史记．天官书》云：东宫苍龙房心。心为明堂，在人身则洞房紫极灵门户是也。《黄庭经》云：明堂金匮紫房问，上清真人当吾前心黄裳子丹气频烦，借问何在两眉端。於此垂光下照，则犹人君坐明堂而布政，而通道於九夷八蛮也。《复命篇》云：洞门常寂照，蓬岛镇长春。与此同旨。
　　内以养己，安静虚无。
　　王重阳《全真集》云：玄关妙用不难穷，只在无言静默中。盖心安而虚，道自来居；虚极静笃，则元阳真气自复也。
　　原本隐明，内照形躯。
　　《全真集》云：如通须是搜元有，要见还应向内观。盖返本还源、回光内照，乃修炼之大端。先儒谓道家养生之法，收视返听，如金水潜光於内。诚哉是言也。
　　闭塞其兑，筑固灵株。
　　兑，口也。灵株，坎官也。闭塞其兑则上不泄，筑固灵株则下不漏。扬子#10《太玄经》云：藏心于渊，美厥灵根。盖神不外驰，则和气充周，美在其中也。
　　三光陆沉，温养子珠。
　　三光，洞房之灵象也。人能撮聚三光，返照於其内，则中央正位产玄珠矣。《黄庭经》云：洞房灵象斗日月，三光焕照入子室。明眼之士，请试思之。
　　视#11之不见，近而易求。
　　金丹大药，只在目前，岂不近耶？奈何视之不见，搏之不得，虽近犹远也。若得法度求之，则不过片饷功夫，便有满目黄华显露。夫何远之有？《悟真篇》云：功夫容易药非遥，说破人须失笑笑也者，笑其近而易求，而人自索之於高远也。《复命篇》云：分明只在眼睛前，自是时人不见天#12。惟其不见也，於是舍内务外，或探日精月华，或炼金石草木，或行房中之衍，正所谓道在迩而求诸远，事在易而求诸#13难。悲夫。
　　黄#14中渐通理，润泽达肌肤。
　　丹田有物而一气流通，则和顺积中而英华外发#15也。
　　初正则终修，干立末可持。
　　表端则影直，源深则流长。得其一，则万事毕矣。
　　一者以掩蔽，世人莫知之。
　　大道之祖，不出一气而成变化。析而为黑白#16分而为青黄。喻之日日月，名之日龙虎。有如许之纷纷，是皆阴阳二字也。其实即一物也。又如神水、华池之名，铅炉、土釜之号，皆一处也。或曰冬至子时，或日晦朔之间。人不知，以为一阳来复铃在冬至子时，日月合璧叉在晦朔之．间。於是检寻历日，轮刻拾时，谬之甚矣。抑孰知钻年蹙月、钻月蹙日，钻日蹙时，而一时之中，自有一年一月之造化哉。然一时即一处也，一处即一物也，故几冬夏二至、春秋两分、卯酉甲庚、晦朔弦望、子午巳亥、子申寅戌、二十四气、七十二候、一年交合、一月周回、离坎之时，兔鸡之月、巽乾之穴、二八之门、朝《屯》暮《蒙》、昼《娠》夜《复》，尽在此一中出。《翠虚篇》云：后来依旧去参人，勘破多少野狐精。个个不知真一处，总是旁门不是真。世之知此一者，能有几人哉？
　　周易参同契发挥卷之二竟
　　#1『庵』，原作『庵』，据四库本改。
　　#2『蹙』，四库本作『蹙』。
　　#3『与』，四库本作『在』。
　　#4『寄体』，四库本作『继体」。
　　#5『冲关』，原作『冲开』，据四库本改。
　　#6『网』，原作『纲』，据四库本改。
　　#7『绛官』，四库本作『纬官』。
　　#8『乾坤』，四库本作『坤乾』。
　　#9『未』，原脱，据四库本补。．
　　#10『扬子』，原作『杨子』，据四库本改。
　　#11『视』，原脱，据四库本补。
　　#12『天』，四库要作『夫』。
　　#13『诸』，原作『之』，据四库本改。
　　#14『黄』，原脱，据四库本补。
　　#15『外发』，四库本作『发外』。
　　#16『白』，原作『日』，据四库本改。
　　周易参同契发挥卷之三
　　林屋山人全阳子俞琰述
　　上篇第三
　　上德无为，不以察求。下德为之，其用不休。
　　《道德经》云：上德无为而无以为，下德为之而有以为。今日上德无为，不以察求者，神守於玄官#1，而默默无为也。下德为之，其用不休者，气腾於牝府，而绵绵不绝也。盖借老子之说，以发坎、离两穴之秘也。
　　上闭则称有，下闭则称无。无者以奉上，上有神德居。此两孔穴法，有无亦相须。
　　上闭则称有者，离官有象藏真水也。下闭则称无者，坎户无形隐赤龙也。无者以奉上，上有神德居者，元神柄於本官则气皆随之而升。上所以妙在八门，牢锁闭也。《悟真篇》云：长男乍饮西方酒，少女初开北地花。若使青娥相见后，一时关锁住黄家。黄家，即上田元神所居之官也。此两孔穴法，有无亦相须者，下不闭则火不聚，上不闭则药不升也。《悟真篇》云：送归土釜牢封闭，次入流珠配厮当#2。故爻相须而后可也。何谓流珠、土釜？即坎、离两穴之异名也。
　　知白守黑，神明自来。白者金精，黑者水基。
　　白者，金也。黑者，水也。丹法以水为基，而金精生於水中，所以知白者惟守其黑，守黑则白自现也。守之何如？即如猫之守窟以待鼠，至其身不动，其目不瞬，而此心惟鼠是务，更无他念也。神明者，天机也。如欲盗其机，爻先虚其心。心虚则神凝，神凝则息定，息定则两畔同升共一斤，而神明自来也。《离骚·远游篇》云：毋滑而魂兮，彼将自然。壹气孔神兮，於中夜存。虚以待之兮，无为之先。与此同旨。紫阳朱子注云：盖广成子之告黄帝不过如此，实神仙之要诀也。
　　水者道枢，其数名一。阴阳之始，玄含黄芽。五金之主，北方河车。故铅外黑，内怀金华。被褐怀玉，外为狂夫。
　　水者，道之枢，阴阳之始也。何者？天一生水，居五行之首也。水一加以土五，是为水之成数，其玄含黄芽之象乎。玄含黄芽者，水中产铅也。铅为五金之主，在北方玄冥之内，得土而生黄芽。黄芽，即金华也。金华乃铅之精英，故铅体外黑，而金华隐於其中，犹至宝藏於褐夫之怀也。北方河车，即帝车也。以其随天河而轮转，故称河车。今夫真铅生於水中，得真火毁炼而出，则河车不敢暂留停，运入昆仑峰顶也。
　　金为水母，母隐子胎。水者金子，子藏母胞。
　　金生水，故日：金为水母。水者金子，水中有金，故日：母隐子胎，子藏母胞。学者若知水中金之义，则知产药之川源矣。
　　真人至妙，若有若无。髻实大渊，乍沉乍浮。
　　真人，元神也。若有若无者，绵绵若存，用之不勤也。髡髯大渊，乍况乍浮，言真人往来於大渊，微茫髡髯，浮沉不定也。萧紫虚《金丹大成集》云：昆仑山上黄华路，时引元神去复还。盖大渊，即昆仑也。
　　进退分布，各守境隅。
　　丹法自子而进，自午而退，进退分布，各守境界，不相涉入。杨虚白《金丹纯粹吟》云：子午炉前分进退，乾坤鼎内别浮沉是也。
</div>
    <div class="pagination">
<a href="周易参同契发挥.html">上一页</a><a href="周易参同契发挥.html">1</a><span class="current-page">2</span><a href="周易参同契发挥_page3.html">3</a><a href="周易参同契发挥_page4.html">4</a><a href="周易参同契发挥_page5.html">5</a><a href="周易参同契发挥_page6.html">6</a><a href="周易参同契发挥_page7.html">7</a><a href="周易参同契发挥_page8.html">8</a><a href="周易参同契发挥_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
