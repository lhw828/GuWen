<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 9 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 9 页/共 108 页</h1>
    <div class="content">　　在音为角，
　　角，谓木音，调而直也。《乐记》曰：角乱则忧，其民怨。
　　在声为呼，
　　呼，谓叫呼，亦谓之啸。
　　在变动为握，
　　握，所以牵就也。○新校正云：按杨上善云：握忧喊咳栗五者，改志而有名，日变动也。
　　在窍为目，
　　目，所以司见形色也。
　　在味为酸，
　　酸，可用收敛也。
　　在志为怒。
　　怒，所以禁非也。
　　怒伤肝，
　　怒伤肝者，虽志为怒，甚则．自伤。
　　悲胜怒；
　　悲胜怒者，悲则肺金并於肝木，故胜#13怒也。《宣明五藏#14气篇》曰：精气并於肺则悲。○新校正云：详五志云怒喜思忧恐，悲当云忧，今变忧为悲者，盖以患忧而不解则伤意，悲哀而动中则伤魂，故不云忧也。
　　风伤筋，
　　风胜则筋络拘急。○新校正云：按《五运行大论》曰：风伤肝。
　　燥胜风；
　　燥为金气，故胜木风。
　　酸伤筋，
　　酸伤筋者，过节也。
　　辛胜酸。
　　辛胜酸者，辛，金味，故胜木酸也。
　　南方生热，
　　阳气炎烁故生热。
　　热生火，
　　钻燧改火，惟热是生。
　　火生苦，
　　几#15物之味苦者，皆火气之所生#16也。《尚书洪范》曰：炎上作苦。
　　苦生心，
　　几味之苦者，皆先生长於心。
　　心生血，
　　心之精气，生养血也。
　　血生脾，
　　《阴阳书》曰：火生土。然心火之气，内养血已，乃生脾土。○新校正云：按《太素》血作脉。
　　心主舌。
　　心别是非，舌以言事，故主舌。
　　其在天为热，
　　暄暑炽燠，热之用也。
　　在地为火，
　　炎上翕绝，火之性也。赭，许极切。
　　在体为脉，
　　通行荣卫而养血也。
　　在藏为心，
　　其神神也。《道经义》曰：神处心。神守则血气流通。
　　在色为赤，
　　象火也。
　　在音为征，
　　征谓火音，和而美也。《乐记》曰：征乱则哀，其事勤。在声为笑，笑，喜声也。
　　在变动为忧，
　　忧可以成务。○新校正云：按杨上善云：心之忧，在心变动，肺之忧，在肺之志。是则肺主於秋，忧为正也。而心主於夏，变而生忧也。
　　在窍为舌，.
　　舌，所以司辨五味也。《金匮真言论》曰：南方赤色，入通於心，开窍於耳。寻其为窍，则舌义便乖，以其主味，故云舌也。
　　在味为苦，在志为喜。
　　在味为苦者，苦，可用燥泄也。在志为喜者，喜，所以和乐也。
　　喜伤心，
　　虽志为喜，甚则自伤。
　　恐胜喜；
　　恐则肾水并於心火，故胜喜也。《宣明五气篇》曰：精气并於肾则恐。
　　热伤气，
　　热胜则喘息促急
　　寒胜热；
　　寒为水气，故胜火热。
　　苦伤气，
　　以火生也。○新校正云：详此篇论所伤之旨，其例有三，束方云风伤筋，酸伤筋，中央云湿伤肉，甘伤肉，是自伤者也；南方云热伤气，苦伤气，北方云寒伤血，咸伤#17血，是伤已所胜；西方云热伤皮毛，是被胜伤已，辛伤皮毛，是自伤者也。几此五方所伤，有此三例不同。《太素》则俱云自伤。
　　咸胜苦。
　　咸，水味，故胜火苦。
　　中央生湿，
　　阳气盛薄，阴气固升，升薄相合，故生湿也。《易义》曰：阳上薄阴，阴能固之，然后蒸而为雨。明湿生於固阴之气也。○新校正云：按杨上善云：六月四阳二阴，合蒸以生湿气也。
　　湿生土，
　　土湿则固，明湿生也。新校正云：按杨上善云：四阳二阴，合而为湿，蒸腐万物成土也。
　　土生甘，
　　凡物之味甘者，皆土气之所生也。《尚书洪范》曰：稼穑作甘。
　　甘生脾，
　　甘生脾者，凡味之甘者，皆先生长於脾。
　　脾生肉，
　　脾生肉者，脾之精气，生养肉也。
　　肉生肺，
　　肉生肺者，《阴阳书》曰：土生金。然脾土之气，内养肉已，乃生肺金。
　　脾主口。
　　脾受水谷，口纳五味，故主口。
　　其在天为湿，
　　雾露云雨，湿之用也。
　　在地为土，
　　安静稼穑，土之德也。
　　在体为肉，
　　覆裹筋骨，充其形也。
　　在藏为脾，
　　其神意也。《道经义》曰：意托脾，意宁则智无散越。
　　在色为黄，
　　象土色也。
　　在音为宫，
　　官，谓土音，大而和也。《乐记》曰：官乱则荒，其君骄。
　　在声为歌，
　　歌，叹声也。
　　在变动为喊，
　　喊，谓喊噫，胃寒所生。○新校正云：详王谓喊为喊噫，噫，非喊也。按杨上善云：喊，气溯．也。秽，乙劣切。噫，乌界切。
　　在窍为口，
　　口，所以司纳水谷。
</div>
    <div class="pagination">
<a href="黄帝内经素问补注释文_page8.html">上一页</a><span>...</span><a href="黄帝内经素问补注释文_page4.html">4</a><a href="黄帝内经素问补注释文_page5.html">5</a><a href="黄帝内经素问补注释文_page6.html">6</a><a href="黄帝内经素问补注释文_page7.html">7</a><a href="黄帝内经素问补注释文_page8.html">8</a><span class="current-page">9</span><a href="黄帝内经素问补注释文_page10.html">10</a><a href="黄帝内经素问补注释文_page11.html">11</a><a href="黄帝内经素问补注释文_page12.html">12</a><a href="黄帝内经素问补注释文_page13.html">13</a><a href="黄帝内经素问补注释文_page14.html">14</a><span>...</span><a href="黄帝内经素问补注释文_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
