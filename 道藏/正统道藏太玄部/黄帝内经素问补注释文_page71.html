<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 71 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 71 页/共 108 页</h1>
    <div class="content">　　喜胜忧；
　　神悦则喜，故喜胜忧。
　　热伤皮毛，
　　火有二别，故此再举热伤之形证也。火气薄烁则物焦乾，故热气盛则皮毛伤。
　　寒胜热；
　　以阴消阳，故寒胜热。○新校正云：按《太素》作燥伤皮毛，热胜燥。
　　辛伤皮毛，
　　过节也，辛热又甚焉。
　　苦胜辛。
　　苦，火味，故胜金之辛。
　　北方生寒，
　　阳气伏，阴气升，政布而大行，故寒生也。太虚澄冷，黑气浮空，天色黯然，高空之寒气也。若气似散麻，本末皆黑，微见川泽之寒气也。太虚清白，空尤雪映，遐迩一色，山谷之寒气也。太虚白昏，火明不翳，如雾雨气，遐迩肃然，北望色玄，凝零夜落，此水气所生，寒之化也。太虚凝阴，白埃昏翳，天地一色，远视不分，此寒湿凝结，雪之将至也。地裂水冰，河渠乾涸，枯泽净#14咸，水敛土坚，是土胜水，水不得自清，水所生，寒之用也。
　　寒生水，
　　寒资阴化，水所由生，此寒气之生化尔。寒气施化则水冰雪零，其为变极则水涸冰坚。运乘丙寅、丙子、丙戌、丙申、丙午、丙辰之岁，则寒气大行。乘辛未、辛巳、辛卯、辛丑、辛亥、辛酉之岁，则寒气#15少。
　　水生咸，
　　物之有咸味者，皆始自水化之所成结也。水泽枯涸，卤咸乃蕃，沧海味咸，盐从水化，则咸因水产，其事炳然，煎水味咸，近而可见。
　　咸生肾，
　　咸物入胃，先归於肾，故诸丙岁咸物多化，诸辛岁咸物少化。
　　肾生骨髓，
　　咸味入肾，自肾藏布化，生养骨髓。
　　髓生肝。
　　咸气自生骨髓，乃流化生气，入肝藏也。
　　其在天为寒，
　　神化也。凝惨冰雪，寒之化也。凛冽霜雹，寒之用也。岁属太阳在上则寒化於天，太阳在下则寒行於地。
　　在地为水，
　　阴气布化，流於地中，则为水泉。澄澈流衍，水之体也。漂荡没溺，水之用也。
　　在体为骨，
　　强干坚劲，骨之体也。包裹髓脑，骨之用也。
　　在气为坚，
　　柔软之物，遇寒则坚，寒之化也。
　　在藏为肾，
　　肾藏有二，形如红#16豆相并，而曲附於膂筋，外有脂裹，裹白表黑，主藏精也。为作强之官，仗巧出焉。乘辛岁，则肾藏及经络受邪而为病。膀胱府同。
　　其性为凛，
　　凛，寒也，肾之性也。
　　其德为寒，
　　水以寒为德化。○新校正云：按《气交变大论》云其德妻怆。
　　其用为□#17，
　　本阙。
　　其色为黑，
　　物禀水成，则表被玄黑之色。今北方之野，草木之上，色皆兼黑。乘辛岁，则黑色之物，兼黄及赤。
　　其化为肃，
　　肃，静也。○新校正云：按《气交变大论》云其化清谧。详水之化为肃，而金之政太过者为肃，平金之政劲肃，金之变肃杀者，何也？盖水之化肃者，静#18之政肃者，肃杀也。文虽同而事异。
　　其虫鳞，
　　鳞，谓鱼蛇之族类。
　　其政为静，
　　水性澄彻而清静。○新校正云：按《气交变大论》云其政凝肃。详水之政为静，而平土之政安静。土太过之政亦为静，土不及之政亦为静定。水土异而静同者，非同也。水之静清冷也，土之静安静也。
　　其令□□#19
　　本阙。
　　其变凝冽，
　　寒甚故政是。○新校正云：按《气交变大论》云其变凛冽。
　　其青冰雹，
　　非时而有及暴过也。○新校正云：按《气交变大论》云其灾冰雪霜雹。
　　其味为咸，
　　夫物之化之变而有咸味者，皆水化之所凝散也。今北方川泽，地多咸古团。
　　其志为恐。
　　恐以远祸。
　　恐伤肾，
　　恐甚动中则伤肾。《灵枢经》曰：恐惧而不解则伤精。肾藏精，故精伤而伤及於肾。
　　思胜恐；
　　思见祸机，故无忧恐。思一作忧，非也。
　　寒伤血，
　　肾胜心也。寒甚血凝，故伤血也。
　　燥胜寒；
　　寒化则水积，燥用则物坚，燥与寒兼，故相胜也。天地之化，物理之常也。
　　咸伤血，
　　味过於咸，则咽乾引饮，伤血之义，断可知乎。
　　甘胜咸。
　　渴饮甘泉，咽乾自己，甘为土味，故胜水咸。○新校正云：详自上岐伯日至此，与《阴阳应象大论》同，小有增损，而注颇异。
　　五气更立，各有所先，
　　当其岁时，气乃先也。
　　非其位则邪，当其位则正。
　　先立运，然后知非位与当位者也。
　　帝曰：病之生变何如？岐伯曰：气相得则微，不相得则甚。
　　木居火位，火居土位，土居金位，金居水位，水居木位，木居君位，如是者为相得。又木居水位，水居金位，金居土位，土居火位，火居木位，如是者虽为相得，终以子僭居父母之位，下陵上，犹为小逆也。木居金土位，火居金水位，土居水木位，金居火木位，水居火土位，如是者为不相得，故病甚也。皆先立运气及司天之气，则气之所在相得与不相得可知矣。
　　帝曰：主岁何如？岐伯曰：气有余则制己所胜而侮所不胜；其不及则己所不胜侮而乘之，己所胜轻而侮之；
　　木余，则制土，轻忽於金，以金气不争，故木恃其余而欺侮也。又木少金胜，土反侮木，以木不及，故土妄凌之也。四气卒同。侮，谓侮慢而凌忽之。
　　侮反受邪，
　　或以己强盛，或遇彼衰微，不度卑弱，妄行凌忽，虽侮而求胜，故终叉受邪。
　　侮而受邪，寡於畏也。
　　受邪各谓受己不胜之邪也。然拾己官观，适他乡邦，外强中乾，邪盛真弱，寡於敬畏，由是纳邪，故日寡於畏也。○新校正云：按《六节藏象论》云：未至而至，此谓太过，则薄所不胜，而乘所胜，命日气淫。至而不至，此谓不及，则所胜妄行，而所生受病，所不胜而薄之，命日气迫。即此之义也。
　　帝曰：善。
　　黄帝内经素问补注释文卷之三十九
　　#1曰：顾本作『之』。
　　#2行：顾本作『备』。
　　#3先：原作『见』，据顾本改。
　　#4卷：顾本作『敌』。
　　#5胜：原作『伤』，据顾本改。
　　#6於：顾本无『於』字。
　　#7彤：顾本作『行』。
　　#8戌：顾本作『戊』。
　　#9住：顾本作『注』。
　　#10湿：原作『温』，据顾本改。
　　#11风：原作『方』，据顾本改。
　　#12渗：原作『洛』，据顾本改。
　　#13德：顾本『德』下有『化』字。
　　#14摩：顾本作『浮』。
　　#15气：顾本作『化』。
　　#16红：顾本作『取』。
　　#17口：本脱，《素问昊注》补『藏』字，《素问直解》补『操』字。
　　#18静：顾本『静』上有『肃』字。
</div>
    <div class="pagination">
<a href="黄帝内经素问补注释文_page70.html">上一页</a><span>...</span><a href="黄帝内经素问补注释文_page66.html">66</a><a href="黄帝内经素问补注释文_page67.html">67</a><a href="黄帝内经素问补注释文_page68.html">68</a><a href="黄帝内经素问补注释文_page69.html">69</a><a href="黄帝内经素问补注释文_page70.html">70</a><span class="current-page">71</span><a href="黄帝内经素问补注释文_page72.html">72</a><a href="黄帝内经素问补注释文_page73.html">73</a><a href="黄帝内经素问补注释文_page74.html">74</a><a href="黄帝内经素问补注释文_page75.html">75</a><a href="黄帝内经素问补注释文_page76.html">76</a><span>...</span><a href="黄帝内经素问补注释文_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
