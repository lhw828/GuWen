<!DOCTYPE html>
<html>
<head>
    <meta charset="UTF-8">
    <title>素问六气玄珠密语 - 第 1 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>素问六气玄珠密语 - 第 1 页/共 12 页</h1>
    <div class="content">素问六气玄珠密语
　　经名：素问六气玄珠密语。简称玄珠密语。原题唐王冰撰。十七卷。底本出处：《正统道藏》太玄部。参校本：北京图书馆藏明抄本（简称抄本）。
　　目录
　　玄珠密语序
　　卷一
　　五运元通纪篇
　　迎随补写纪篇
　　卷二
　　运符天地纪篇
　　卷三
　　天元定化纪篇
　　观象应天纪篇
　　卷四
　　天运加临纪篇
　　卷五
　　占候气运纪篇
　　卷六
　　天罚有余纪篇
　　阴亏平正纪篇
　　卷七
　　运临超接纪篇
　　运通灾化纪篇
　　灾祥应纶纪篇
　　卷八
　　南正顺司纪篇
　　北正右迁纪篇
　　卷九
　　司天配轮纪篇
　　卷十
　　正化令专纪篇
　　对司易正纪篇
　　卷十一
　　司天问化纪篇
　　卷十二
　　三元配输纪篇
　　卷十三
　　地应三元纪篇
　　地合运胜纪篇
　　卷十四
　　胜符会对纪篇
　　灾郁逆顺纪篇
　　卷十五
　　地土问物纪篇
　　卷十六
　　五行类应纪篇
　　生禀化源纪篇
　　卷十七
　　六元还周纪篇
　　玄珠密语序
　　余少精吾道，苦志文儒，三冬不倦於寒窗，九夏岂辞於炎暑。后因则天理位，而乃退志休儒，继日优游，栖心至道。每思大数，忧短景以无依；欲究真荃，虑流年而不久。故乃专心问道，执志求贤，得遇玄珠，乃师事之尔。即数年问，未敢询其太#1玄至妙之门，以渐穷渊源，方言妙旨，授余曰：百年问可授一人也，不得其志求者，勿妄泄矣。余即遇玄珠子，与我启萌，故自号启玄子也，谓启问於玄珠子也。今则直书五本，每本一十卷也。头尾篇类义同，其目日《玄珠密语》 一乃玄珠子密而口授之言也。余於百年间，不逢志求之士，亦不敢隐没圣人之言，遂书五本，藏於五岳探洞中，先飨山神，后乃#2藏之，恐后人志求者，可以遇之。如得遇者，可以珍重之，宝爱之，勿妄传之，不得奇人，不可轻授尔。此玄珠子授余之深诚也。此十卷书，可见天之令，运之化，地产之物，将来之灾害，可以预见之。《素问》 中隐奥之言，可以直而申之，可以修养五内，资益群生，有罚弱#3补弱之门，有扶邪全正之法。故圣人云：天生天杀，道之理也。能究其玄珠之义，见之天生可以延生，见之天杀可以逃杀。《阴符经》 云：群#4天之道，执天之行，尽矣。此者是人能顺大#5之五行六气者，可尽天年一百二十岁矣。其有夭亡，盖五行六气递相罚夭，故祖师言六气之道，本天之机，其来可见，其往可追，可以注之玉版，藏之金柜，传之非人，殃堕九祖。竟
　　#1太：抄本作『 大』 。
　　#2乃：抄本作『 而』 。
　　#3 弱：抄本作『 强」。
　　#4群：抄本作r 观』 。
　　#5大：抄本作『 天」。　
　　素问六气玄珠密语卷之一
　　启玄子述#1
　　五运元通纪篇
　　夫运者，司气也，故居中位也。在天之下，地之上，当气交之内，万化之中，人物生化之问也。故运者动也，转动也，即轮流运动，往来不歇也。於是太极始判，横五运於中，轮流至今，终而复始。圣人望而详之，自开辟乾坤，望见青气横於丁壬，故丁壬为木运也；赤气横於戊癸，故戊癸为火运也；黄气横於甲己，故甲己为土运也；白气横於乙庚，故乙庚为金运也；黑气横於丙辛，故丙辛为水运也。故先轮#2五运，后纪司天也。即常#3以，司天为客也，运气为主也。在泉亦为客，居气间气。为次客也。故五运之气上合於天。於是木运之气上合苍天，火运之气上合丹天，土运之气上合龄#5天，金运之气上合素天，水运之气上合玄天。故苍天之气经於鬼柳危室，即丁壬二分也；丹天之气经於角翰牛女，即戊癸二分也；龄天之气经於心尾参井，即甲己二分也；素天之气经於亢氏毕赀，即乙庚二分也；玄天之气经於张翼娄胃，即丙辛二分也。故苍天有青气，经於四宿，下合木运，以伺丁壬也；丹天有赤气，经於四宿，下合火运，以同戊癸；龄天有黄气，经於四宿，下合土运，以同甲己；素天有白气，经於四宿，下合金运，以同乙庚；玄天有黑气，经於四宿，下合水运，以同丙辛。於是五运五色之中，经流之内，乃分六气。於是青气之中天生风，风生木於地也；赤气之中天生暄暑，即君相二火也，即热生火於地也；黄气之中天生湿，湿生土於地也；白气之中天生清燥，燥生金於地也；黑气之中天生寒，寒生水於地也。故天有六气者，是风、暄、暑、湿、燥、寒是也。地产五行者，是水、火、土、金、木是也。於六气五行上下相合，万化生成悉由之尔，五虫衰夭生王悉由之尔。五虫者，即毛虫、羽虫、保虫、甲虫、鳞虫是也。即以师#6子为毛虫之长，应木也；凤凰为羽虫之长，应火也；人为保虫之长，应土也；龟为甲虫之长，应金也；龙为鳞虫之长，应水也。此五者，总於万类也。故运者，丁壬木运，即壬主刚，丁主柔。刚为太过，柔为不及，太过即木气伤土，不及即自衰，自衰即反受金刑。戊癸火运，即戊主刚，癸主柔。刚为太过，柔为不及，太过即火气伤金，不及即反受水刑。甲己土运，即甲主刚，己主柔。刚为太过，柔为不及，太过即土气伤水，不及即反受木刑。乙庚金运，即庚主刚，乙主柔。刚为太过，柔为不及，太过即金气伤木，不及即反受火刑。丙辛水运，即丙主刚，辛主柔。刚为太过，柔为不及，太过即水气伤火，不及即反受土刑。此者是运气之刚柔，盛衰之意也。故运从干生，干有十，即五阳、五阴，配地之六阴、六阳，共成六十甲子也。即甲、戊、丙、庚、壬为阳干，阳干主阳年，阳年即子、寅、辰、午、申、戌，此六岁即阳干相临也，皆主太过也。於是乙、丁、己、辛、癸为阴干，阴干主阴年，阴年即丑、卯、巳、未、酉、亥，此六岁即阴干相临也，皆主不及也。又不及者，谓其中有平气也。其平气者，假令丁卯岁木运，故日平气也。何以故？丁虽为木之柔，卯虽阴年，谓卯为木相佐於丁之柔，故得平气也。假令乙酉年金运，故曰平气也。何以故？乙虽为金之柔，酉虽阴年，谓酉为金相佐於乙之柔，故得平气也。假令辛亥年水运，亦曰平气也。何以故？辛虽为水之柔，亥虽阴年，谓亥为水相佐於辛之柔，故日平气也。假令癸巳年火运，亦日平气也。何以故？癸虽为火之柔，巳虽阴年，谓巳为火相佐於癸之柔，故日平气也。假令己年遇丑未岁，己虽为土之柔，丑未虽阴年，谓丑未土相佐於己之柔，故日平气也。其辰戌亦是土位，此二年为阳年，各主太过也。又一法：每年交司於年前大寒日。假令丁年，交司之日遇日朔为壬日，丁得壬，名日干德符也。符者合也，便为平气也。若过此一日#7纵遇皆不相济也。若交司之时，遇时直符见壬亦然，过#8 此亦不相济也。其余皆类也。即己逢甲，辛遇丙，癸逢戊，乙逢庚，皆为干德符也，非交司日时，除此日时不相济也。又於不及岁中逢月干，皆得符合也，不相济也。若未逢胜而见之干合者，即平气也。若行胜以后，行复以毕逢月干者，即得正位也。细述於后秘文也。
　　迎随补写纪篇
　　五行六气各有胜复，故木将行胜也，苍埃先见於林木，木乃有声，震星光芒是其兆也。又木将胜也，宫音失调，保虫不滋，雨湿失令也，十二月先取其化源也，此谓迎而取之也。迎者，於未来而先取之也。故取者，写也，用针写其源也。即木气将欲胜者，即先写肝之源，出於太冲，在#9足大指本节后三寸陷者中，乃肝脉所过为源。先以左手按其源穴，得动气乃下针。针入三分，乃阳之位也，以得天气而住针，留三呼，即应木之生数三也。乃四面以手弹之，令气之针下，即推而进至五分，留八呼，应其木之成数八也。是引天气而得地气也。针头似动，气相接也，乃急出其针，次以手扪之。此是预知木胜，写木肝之源也，令不克其土也。其用药者，即用辛平之，罚木之胜；用甘全之，佐土之衰。无令食酸物，佐木之胜也。火之将胜也，远视天涯光辉赤气，山川草木先乃焦枯，甲虫之体遍生燥疥，商音之声先乃失调，於三月迎而取之化源火，木王之前先取其心之源也。故心之源出於太#10陵。掌后两骨问陷者中，乃心之所过为源也。先以左手按其源穴，得动气乃下针。针入三分，乃阳之位也，以得天气乃住针，留二呼，乃火生数也。乃四面以手弹之，气至针下，即推而进针至於五分，留七呼，应火之成数也。是引天气而接地气也。针头似动，其气相接也，急出其针，可泄写有余之气。此写包络小心之源也，应相火之胜也，其君火之源者，故名曰少阴之源也。少阴之源出於兑骨，此是真心之源，在掌后兑骨之端陷者中，一名神门，一名中都。刺法同前法。其用药者，即用咸平之，罚火之胜也；用辛全之，补金之衰。勿食其苦物，佐火之胜也。土将胜也，山石先润，黄埃四起，褥暑乃作，蕾买气乃扰，雾翳乃施，羽音先少，是其候也。於五月迎而取其化源也，先取写脾之源也。故脾之源出於太白，在足内侧校#11骨陷者中，是足太阴所过为源。先以左手按其源穴，得动气乃下针。针至三分，阳之位也，留五呼，应土之数也。以手弹之，气至针下，乃推而针#12 至五分，留五呼，亦应土之数也。是谓引天气而接地气也。针头似动，急出其针，取写其有余之气，令脾气不盛，勿伤肾也。其用药者，用酸平之，罚土之胜；用咸全之，补肾之衰。勿食其甘物，佐土之胜也。金将胜也，西风数起，松篁发籁，土生卤白，地气先燥，山彰白气，肃杀乃作，木凋草萎，角音乃亏，是其兆也。於六月迎而取其化源，即先写肺之源也。故肺之源出於太渊，在掌后大筋一寸五分问陷者中，是手太阴所过为源。先以左手按其源穴，得动气乃下针，至三分阳之位也，留四呼，应金之生数也。以手四面弹之，气至针下，推而进针至五分，留九呼，应金之成数也。是谓引天气而接地气也。得气乃急出之，可写肺气之有余也，令勿伤肝也。其用药者，即用苦平之，罚金之胜；用酸全之，补肝之衰。勿食其辛物，佐金之胜也。水将胜也，天色沉阴，呜乌不语，太虚暝黯，阳光不治，玲气先至，征音不及，荧惑不见，是其兆也。於九月迎而取其化源也，即先写肾之源也。故肾之源出於太溪，在足内踝下起大骨下陷中，是足太阴所过为源也。先以左手按其源穴，得动气乃下针，针入三分，阳之位也，留一呼，应水之生数也。以手四面弹之，令气至针下，即推而进针至五分，留六呼，应水之成数也。是谓引天气而接地气也。得气即急出之，即写肾气之有余，无令伤於心气也。其用药者，即用甘以平之，罚肾气之胜也；用苦全之，补心气之衰也。无令食咸物，佐肾之胜也。凡资其化源者何也？故资者补之，取者写之，当写其胜实，补其衰弱也。假令木气之胜，土当衰弱也，故写其肝源，补其脾源也。火气之胜，金当衰弱也，故写其心源，补其肺源也。土气之胜，水当衰弱也，故写其脾源，补其肾源也。金气之胜，木当衰弱，故写其肺源，补其肝源也。水气之胜，火当衰弱，故写其肾源，补其心源也。故资补其化源者，故先以左手按其源穴，得动气乃下针，便#13至五分阴分，地之气。留呼，即从其五行之生数也。得地气之动乃抽针，至三分阳分，天之气。是谓引阴至阳，日#14资补化源，留呼，即次#15从五行之成数也。故以外至内而出日写也，以内至外而出日补也。故以补为资，以取为写也，即胜者取之，虚者资也。
　　素问六气玄珠密语卷之一竟
　　#1启玄子述：抄本作『唐启玄子王冰述』。各卷同。
　　#2轮：抄本作『论』。
　　#3常：抄本作『当』。
　　#4气：抄本无。
　　#5龄：抄本作『黄』。下同。
　　#6师：抄本作『狮』。
　　#7一：：抄本作『二者』。
　　#8过：抄本作『遇』。
　　#9在：原作『左』，据抄本改。
　　#10太：抄本作『大』。
　　#11校：疑当作『核』。
　　#12针：依前后文例，此前疑脱『进』字。
　　#13便：据文义似当作『使』。
　　#14日：原作『白』，据抄本改。
　　#15次：抄本作『以』
　　素问六气玄珠密语卷之二
　　启玄子述
　　运符天地纪篇
　　甲子中土运太宫，土气有余，其名日敦阜。土行雨化，即岁中湿令过多，气伤肾藏受病，久及膀胱，鳞虫不资，保虫太盛，脾气之胜也，民病腹痛，清厥，意不乐，体重烦冤。上应镇星，甚则肌肉萎，足痿不收，行善契，脚下痛，饮发中满，食臧，四支不举。变生得位，藏气伏化，气独治之，泉涌河衍，涸泽生鱼，风雨大至，土崩溃，鳞见於陆地，病腹满塘泄，肠呜反下甚。雨化五，此土太过之令也。甲午之年化令同。
　　乙丑中金运少商，灾七#1宫，七宫即西方兑，在人为肺，四时应秋。此即谓金不及也，其名从革。即火行胜令来胜於金，庶物以茂，燥烁以行，民病肩背瞥#2重，勋嚏，血便注下。收气乃后令，胜之至甚，有金子为水，水来救母，名曰复胜，复胜即寒雨暴至，零冰雹雪霜杀气，阴厥且格阳，上行头脑户，痛延胸项，发热，丹谷不成，民病口疮，甚则心疼。情化四，从生数。乙未之岁，化令之正同於此年。
　　丙寅中水运太羽，水气有余，其名流衍。上刑天令不化也，中克心藏受病，即寒气流行，邪害心火，民病身热，烦心燥悸，阴厥，上中下寒，谵忘，心痛。寒气早至，甚则腹大经肿，喘咳，寝汗出，懵风。大雨至、埃雾□#3 郁，寒化六，从成数，此太过之政。丙申之岁，化令准前。此水化之令转盛之尔，何以故？申金，金生水运之余，逢申之年更甚也。
　　丁卯中木运正角，运得平气也，其名敷和。所谓平气也，即金不来胜木，亦不灾土，故化令各得其时，故曰平气也，又日岁会也。谓丁木运，卯为木，其气相佐，丁年正月是壬寅月，壬与丁合其干德，名日干德符也。故岁胜，风化三，从生数也。正化日也，即化令依时，元他令至，故正化日也。故丁酉岁运同，即不得年力也。年酉为金也，正月壬寅月，亦名干德符也。胜符亦不至也，即不名岁会。风化三，生数也。同丁酉年，化令更甚。
　　戊辰中火运太征，火气有余，名日赫曦。即气胜，肺藏受病，久及大肠，甲虫乃殃，秋冬热，夏令炎热，其化之政，只其半也。何以故？上见司天水临之，火臧其半也。热化七，从成数，正化度，无他。令也。戊戌之年皆如此。
　　己巳中土运少宫，灾五官，五宫即中宫也，卦应坤位，在人为脾，四时应夏，虫为保虫，土不及，名曰卑蓝；即四时化气之令不正，木乃来胜，大风数举，民病痞满，黄疸，驸肿。雨湿之气不化，保虫乃夭。胜之深也，金乃来复，复之至也，白埃四起，肃杀乃至，木叶凋落，民病肝藏，毛虫反困。复罢，脾气犹虚，至九月甲戌月，己得甲力，得其干合，方还正宫。雨化五，巳亥之政同於此化。
　　庚午中金运太商，金气之有余也，其名坚成也。气胜即伤肝，白埃四起，杀气如云，生气不令，成气乃过，毛虫过困，草木晚荣，民病即胱胁气痹，四支筋挛，目瞑，喜怒。其化虽灾，亦不至甚也，只得其半也。何故？谓上见少阴君火临之，年午亦为火也，故金令衰其半也，木之灾亦少也。燥化九，从成数也，庚子之年亦#6同也。年子是水，金气相得，其灾至胜也，情化九，从成数也。
　　辛未中水运少羽，灾一宫，一宫坎位，在人为肾，四时应冬，虫即鳞虫也，水气不流，名日涸流也。即土来行胜，湿乃大行，长气反用，其化乃速，暑雨数至，民病腹满身重，濡泄，寒疡，流水不冰，腰股痛发，胭端股膝不便，烦冤，足痿睛厥，脚下痛，甚则驸肿。藏气不正，复之发也，木来救水，大风暴至，草偃木零，生长不鲜，面色时变，筋骨并辟，肉娴痪，目视略略，物莹肌肉眇发气，并膈中痛於心腹。黄气乃损，档谷不发，复罢，水气宁，至七月丙申月，水运正羽。寒化一，从生数，邪化日令时不正也。辛丑之令如此也。
　　壬申中水运太角，木气有余，其名发生也。即大风摧拉，气刑脾藏，久及其胃也。风气流行，脾土受邪，民病发泄，食减，体重，烦冤，肠呜支满。化气独治，蕾买物飞动，草木不宁，甚则摇落，反胁疼而吐。风化八，从成数，邪化度也，正令失时也。壬寅之岁，其气更甚也，亦名岁会也，寅木壬木#7相会合也。
　　癸酉中火运少征，灾九宫，九宫南方离位，在人应心，四时为夏，即火气不及也，其名伏明也。心藏自衰，夏令不正，羽虫乃夭，即水来行胜。水之至也，胜则寒乃大行，长气不正，物荧而下，凝惨而甚，则阳气不化，乃折荣美，民病胸中痛，胁支满，胁痛，背肩脚#8间及两臂内痛，郁胃#9蒙#10昧心痛。胜至深，火有子为土来救之，母复胜之，至埃郁大雨且至，黑气乃褥，民病瞥塘腹满，食饮不下，中寒，肠呜泄注，痛挛痿痹，足不任身。复罢，火气始平。后五月戊午月，癸遇干合火，还正征，热化二，从生数，邪化日失於正令也。癸卯之岁亦如此也。
　　甲戌中土运太宫，土气有余，其名敦阜。土行雨令，即褥暑埃湿，太虚埃昏云雨，时令气过即伤肾，久及膀胱，化气有余，藏气不令，民病即气厥，阴痿，足经寒，少力，失精，鳞虫乃困。气盛即风举胜迁，民病瞋患否塞，黄疸。上胜天令弗从，雨化五，亦曰邪化，则政令失时。甲辰之年，对化斯令。
　　乙亥中金运正商，平气也，其名审平也。所谓平气者，谓三月得庚辰月，早见干德符也。乙柔见庚刚，即气还正位也。火未得王，故未胜而先平也，火不胜即水不复也。又亥是水，亦得年力，故火不胜也。情化四，从生数也。正化日无他令，即本化依时也。乙巳岁火来小胜之，为巳为火，可佐於胜也。即於二月中气间，君火时化日火来行胜，金气行胜，少商从大征，胜之不久，不待水来复，即遇三月庚辰月，乙见庚而气自全，金还正商，气以平也。
　　丙子中水运太羽，水气有余也，其名流衍。水之盛也，上克司天，化令不从。丙为水运，．干之刚也，亦是水也#11。太阳司天，太过即水气临火，令长不从。藏气之胜也。心藏受病，久及小肠，羽虫乃殃，鳞虫乃育。寒化六，从成数也。亦邪化日，夏失时正也。丙午之岁小异之尔。午即火也，火得年力，丙虽运刚，水之胜也。谓火居南方午位，得离正气佐，故夏令得化，心藏不病，羽虫不灾，热化得正化日，无他邪所至也。
　　丁丑中木运正角，木德平气也，其名敷和。何谓也？不候金行胜，而先得干符合也。始得初气遇正月壬寅月，丁虽为木运柔，丑虽阴年，谓壬为木运之刚，与丁合德也。丁遇壬而气还全，即金不行胜，火亦不复，故木德正角生气，时令木亦不伤土，民乃康。保虫、毛虫、甲虫各得其育。风化三，从生数，正化日也。依时，政令不失时也。丁未之岁，气化运齐天，依丁丑之政也。
　　戊寅中火运太征，火气太过，其名赫曦也。气运行先天也，即太过来早，故云先天也。又运与天合德，名曰天符也。即上见少阳相火司天，即运与天同火，其气甚盛，暑流行，金肺受邪，民病病#12疟，少气咳喘，血溢，泄注下，隘燥耳聋，中热，肩背热，甚则胸中痛，胁肢#13满，膺背肩胛问痛，两臂内痛，身热骨痛，而为浸淫，收气不行，长气独明，以表火胜。热化七，从成数，邪化日政令失时。戊申年小异之，即申为金，佐於肺，肺受火刑，其气稍实，民病得半也，故小异之尔。其余之令亦如此。
　　己卯中土运少宫，土气不及，灾五宫，五宫即中央也。在人应脾，气分四气，虫为保虫，土#14其名卑蓝#15。木乃来刑，即木行风胜於土，风乃大行，化气不令，草木茂荣，飘扬而甚，秀而不实，民病飧泄，霍乱，体重腹痛，筋骨县复，肌肉哨酸。胜至甚也，金子来复，复之至，则收政严峻，草木苍凋，胸腹暴痛，下引小腹，善太息，虫食甘黄，气客於脾，龄谷乃臧，食少失餐。复罢，土气未正。后至九月甲戌月，土还正宫，雨化五，邪化日失正令也。己酉之年，异於此岁。酉金也，胜之惧之，故木胜之微#16尔。
　　庚辰中金运太商，金气有余，其名坚成。金气有余，即生气乃萎，收气乃杀，即白埃四起，草木苍落，林木肃杀，燥乃卤田白色，民病於肝，毛虫还#17困，肚胁气痹，淋没便难，目瞑转筋。燥化九，从成数，邪化日春令失政。庚戌之运准此。
　　辛巳中水运少羽，水气不及也，灾一宫，一宫北方坎位，在人应肾，虫为鳞。水之衰也，其名涸流，即乾涸竭也，即土行胜水也。土行雨令，即名曰雨化行胜。胜之至也，至於第四气中，即大雨霖霪，肾病乃危，久及膀胱，鳞虫还#18瘁，弗令水危困笃，木乃来复胜也，大风数作，扬尘高举，摧折林木，飞砂走石。如是，即土气亏，脾藏乃病，保虫反殃。木复罢，土犹未全，至七月丙申月，辛得丙合，水还正羽，水黑方全，寒乃化一，邪化日失政令也。辛亥之年小异之尔。何以故？亥为水，虽阴年亥水与辛水运相佐之日岁会，水得平气，即土不胜，木不复，故得正羽。正化日，寒化一，从生数也。
　　壬午中木运太角，木气之有余也，其名发生。壬木运，运之刚也，午阳年，阳年太过，故太气之盛也，即生气之令太过，运行先天，风化乃盛，化气不令，雨湿还亏，脾藏受病，久及其胃，保虫不育。风化八，从成数，邪化气失令。壬子之岁亦然也。
　　癸未中火运正征，火得平气也，其名升明。何以故？即左右二火为问气相佐之也。又五月戊午月，先得干符也。癸见戊而气全也，先得符力，水未行胜，故曰平气，即水不胜而土不复也。火又不灾九宫，故名正征。热化依时令，正化日无他令，热化二，从生数。癸丑之令准前。
</div>
    <div class="pagination">
<span class="current-page">1</span><a href="素问六气玄珠密语_page2.html">2</a><a href="素问六气玄珠密语_page3.html">3</a><a href="素问六气玄珠密语_page4.html">4</a><a href="素问六气玄珠密语_page5.html">5</a><a href="素问六气玄珠密语_page6.html">6</a><span>...</span><a href="素问六气玄珠密语_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
