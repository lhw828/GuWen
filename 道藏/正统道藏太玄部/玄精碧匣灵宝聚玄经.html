<!DOCTYPE html>
<html>
<head>
    <meta charset="UTF-8">
    <title>玄精碧匣灵宝聚玄经 - 第 1 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玄精碧匣灵宝聚玄经 - 第 1 页/共 5 页</h1>
    <div class="content">玄精碧匣灵宝聚玄经
　　经名：玄精碧匣灵宝聚玄经。撰人不详。三卷。底本出处：《正统道藏》太玄部。
　　玄精碧匣灵宝聚玄经卷上
　　赤明开图部
　　天机之书，开明大道，顿泄根源。统之有宗，会之有元。范围天地，通乎幽玄。阴阳匹配，天道自然。玄黄定位，剖而为二，轻清覆地，重浊承天。轻清积气，化为云烟。重浊积气，水出高源。一气化水，坎卦生焉。
　　冬至上　　夏至上　　
　　惊垫上　　白露上
　　清明中　　寒露中
　　立夏中　　立冬中　　
　　坎卦生於子，谓阳气始生之地也。万物方动，萌芽渐滋，天始布其阳气，人欲进其常道。以此占人，将欲升新事始然。坎为天地之中，运动如在半途。星旺门顺方可济事。
　　二气乃土，与地相连。水中阳聚，土石城川。阴阳接结，坤卦神全。云烟之下，土石之上。阴精凝结，阳升而前。
　　小寒上　　小暑上
　　立春下　　立秋下
　　谷雨中　　霜降中
　　小满中　　小雪中
　　坤卦在申，极阴至柔。先缺文
　　继母终始，蔽翳动静。不缺文
　　能行止不能止，有谋不能见其终也。
　　三气乃木，发萌於地。震卦当位。
　　大寒上　　大暑上
　　春分上　　秋分上
　　雨水下　　处暑上
　　芒种中　　大雪中
　　震卦生卯，震厉成刚也。震则动，动则光耀渐进吹嘘之利时以益长变易，更盛消息相因。占人动谋而遇人，又曰雷门。凡事遇登门有惊，尚未能入其室。星旺门顺，凡事可成矣。
　　絮齐万物，巽卦四气。风行乎中，电光发厉。
　　冬至下　　夏至下
　　惊垫下　　白露下
　　清明上　　寒露上
　　立夏上　　立冬上
　　巽卦生巳，谓四缺，百川流溢，皆归之也。大往小来，则天地未交，而万物先通。阴阳已交，而卦气未合。始立者生荣，已萌者不长。占人有先后，事达其始，而塞其萌。卦象宽，江海尚归之。凡事当可折衷而兆。
　　百灵始立，中央五气。天始覆□□□□□□五气絪缊，人兹以始。
　　小寒下　　小暑下
　　立春中　　立秋中
　　谷雨上　　霜降上
　　小满上　　小雪上
　　定章曰中央象空谓戊己之位土寄於坤，母乘之也。万物得之而生，理之而长。山川定形，则百灵始出。天地之数，五五谓二十五，成大道而行鬼神也。
　　六气健明，刚柔得位。万物咸荣，阴阳大利。百脉才通，乾坤发丽。
　　大寒下　　大暑下
　　春分下　　秋分下
　　雨水中　　处暑中
　　芒种上　　大雪上
　　乾卦生亥，阴气极也。故欲变化之道，夬阴必退，纯阳初生，小往大来之义。金水交通，直以大而生焉。故乾其静也，专其动也。健天倾於上，日月归之。占人吉凶兆半犹豫循环之事，遂则当有折阙。
　　金气无依，肃杀来至。不觉凄然，卦出于兑。莫逃乎七，天地惊烟。
　　冬至中　　夏至中
　　惊蛰中　　白露中
　　清明中　　寒露下
　　立夏下　　立冬下
　　兑卦生酉，月门系焉。夕阳亏折，万物老死。行肃杀之，令故谓天地赏善罚恶之地，兑者说也。占人当有口舌，讼官不能明理，阴谋者事当泄也。又为日月之门，凡事阻滞而终。
　　艮止於八，万物港杀。火出于寅，铸鋾七金。覆观坎陷，仰见离明。
　　小寒中　　小暑中
　　立春上　　立秋上
　　谷雨下　　霜降下
　　小满下　　小雪下
　　艮卦生寅，谓进退无常。时止则止，时行则行。动静不失其时，艮者止止其所也。占人进退，不离其居。建寅之月，阳气大申。可进不可退当遂也。
　　火炎于上，水润其下。动静其中，分乎书夜。夜阳九高，颠倒变化。
　　大寒中　　大暑中　
　　春水中　　秋分上
　　雨水中　　处暑下
　　芒种下　　大雪下
　　离卦生午，阴气生焉。阳气分位，相干犯也。刚处其外，而能安居。阴柔在外，而不能定分。大往小来，明而□□。□□既竭，事将亡矣。占人当有不正之义。
　　接气超神，依宫八卦。剎拆盈亏，乘除上下。南北往来，以成冬夏。东西出没，以分昼夜。日月循环，不至交差。乾为天兮，万吻之父。坤为地兮，万物之母。阴气既衰，巽为长女。经纬九虚，总摄八土。以齐七政，归於紫微，维纲天地，星日纵玑。纽枢定坎，斗柄朝高。
　　森罗万象部
　　天刚指月将。昼夜分速迟。黄赤并黑道，永短从其魁。森罗垂万象，环卫帝拱随。四极立大曜，四时经纬推。东方太阳帝君，岁星天宫天蓬。青春主之南方，荧惑地水，宫罗天猷。赤夏主之西方，统运中界，太阴后星，镇星太白，计都月孛黑杀。白秋主之北方辰星，紫为玄武。黑冬主之二十八宿：角、亢、氏、房、心、尾、箕、斗、牛、女、虚、危、室、壁、奎、娄、冑、昴、毕、觜、参、井、鬼、柳、星、张、翼、轸、虚外周围三十六曜。皇太清玄，元文虚极。由皓动翰，素无释变，奕车升崖，定孝重思，。天昙碧珠，华曜空。堂瑞广寿，飞照临日。时诸星协赞，五行四维。主张气运，人物兴衰。调理阴阳，永世可期。
　　雷霆风雨部
　　太乙雷霆，八卦所系。天冲破军，雷祖大帝。运入乾宫，是为开天。进入坤宫，是为阖地。运入巽宫，名曰风师。运入坎宫，名曰雨师。运入艮官，名曰番山。运入兑宫，名曰覆水。运入震宫，名曰□□。运入离宫，名曰电会。又有伤门，直事雷神。在乾霹雳，在□口□。在高掣电，在坎雨兴。在兑翦物，在震伐人。在坤并艮，□□□□。又推旺相，阳使高飞。休囚阴使，势缓低微。变化节后，遇□□□。阴阳明晦，预合天机。地气上升，云虚有篆。生成之数，河图之先，癸分十尽，寅十三元。子丑巳午，甲申加己未，青黄之气，存乎母育，发泄於乾。乙丁出震，壬午齐肩。丙辛戌亥，兑泽之源。卯酉日月之门，艮为枢户。庚辰游於高卦，翼火星炎，踱次黑道，皎洁光圆。又推天气下降，混元之宿南辰，在治风雨司之。次其二使，风逆循支。雨师顺仲，同隶而为水。风即发月，火即霏金，木即止日，土微微木。金虚霭金水，云低水火大作，水月淋漓。太阴一曜，躔次黑道。天施全机，权衡入於雷府。未会诸神，非雨则晦。月禽神会，权衡入未，只降昏迷。若遇天星，风水火二神归四正，猛风折木，山岳崩顽。望晴阴降阳止，阳降阴灭。只以南辰宫制，立见晴晖。如乃相生，同类又有临交得母，转添云翳，黯黯空垂。更忌太白荧惑，又见青朱同位，月躔黑道，返起风雷风到。太阴同酉，风狂不弱雨到。太阴同卯，雨生暴雷，轰雷震雨。太阴躔於毕宿，扬尘播土。月曜度到箕星，太阴离於毕宿，风起天相。若别箕宿，雨出天机，风乃阴阳盛气。天府天同，风之绝地。天梁天枢，风之广位。天相天机，司风雨吏。日月之行，亦经高坎。中分二道，唯黑主风。出於九地，隐见无踪。要玄之奥，分於夏冬。雷霆之府，格有大小。大格为府，小格为宫。入府主雨，入宫主风。天机在日，□□□□。正根寻源，变遁而通。三返昼夜，水火交攻。三要动静，□□□□。直事伏吟，论日真宗。前后二辰，先降其中。自然之道，不□□□。阴阳一判，风雨数终。
　　九皇直符部
　　阳遁一局，丙辛日戊子时，以甲申天冲为直符，加乙宫六戊天蓬时。
　　巍巍九皇，直符九宫。主张元气，变化无穷。性各有常，万事克从。天蓬子禽，保固长久。水灾火盗，莫大其凶。利用安边，筑城垒土，远行千里，是以不中。安营建寨，却利天蓬。春夏用之，兵威雄雄。婚杀公妇，埋葬兴隆。秋冬之月，收损主公。修造不吉，火焰烧空。若占久出，千里回踪。天内子成，其符时干各天内时也。崇上受道。结交传业，却有和容。若图非事，蛊怪瘟锺。行军斩将，人马无功。嫁娶起造，宜向秋冬。迁移不吉，官盗交攻。二百里灾，春夏相逢。行人归矣，雨水蒙蒙。天冲子翘，报冤伸耻。行军大胜，却立奇功。破围攻敌，覆怨堪通。春夏商贾，得利重重。移徙亡女，一年之中。修造之者，三载逢凶。嫁者产死，娶者困穷。上官利武，占取天冲。天辅之星，名号子卿。设礼修教，守道安身。扬兵万里，威耀朔庭。上官利武，起造祥贞。婚姻移徒，春夏忻忻。秋冬盗贼，不可加临。营求商贾，百事不成。天禽居中，祭杞求福。战征神助，德号子公。执仇讨贼，剿获不空。秋冬大利，春夏多凶。婚姻商贾，埋葬尤隆。上官大吉，四季雍雍。乾宫子襄，治疾求灵。将兵大胜，星日天心。求□□□，得遇至真。春夏不利，秋冬嘉仁。天柱子申，隐形藏迹。□□□□，不利行军。人伤马死，车损其轮。阴私谋匿，无险有亨。□□□□，庆贺通达。战斗大胜，星日天任。嫁生贵子，商贾财成。□□□□可保安宁。子房直时，远行作乐。召和得就，星日天英。用兵战斗，伤损军人。莫言移徙，主火光生。修营筑室，腰眼伸吟。休囚从建，悮触灾深。天数主之，凡当敬钦。
　　八卦直事部
　　八门直事，逆顺数分。乾德乃开，主司属金。举事博戏，大利远征。坎宫休水，源事必清。修造尚进，取和治兵。私谋称欲，友利行军。艮生山继，营谋事始。不宜侵伐，利谒贵人。征战败北，反受天刑。震伤主之，辅杀称心。讨奸捕寇，中道而擒。吉行为用，自有灾迍。巽神杜塞，诛谬逃奔。百不遂一，道逢凶人。高明之景，上书启陈。又宜□阵，又宜巽兵。吉行中道，失物伤神。坤维受死，戮灭之刑。不宜出入，疾病俱生。如行吉事，人斗财争。兑梁惊门，掩捕称心。破围攻敌，他危我存。休囚逐节，依卦而更。逆则灾至，迫则刑名。日辰临卦，天乙之灵金化生水，水流木荣。木动火赫，火炎土平。土精金长，上下相承。如斯得吉，几有通亨。金动木折，木动土萌。土动水灭，水动火尘。火动金缺，是谓逆行。子首其父，弟陈厥兄。以水得水，臣亢君情。以水得土，文书官刑。以土得水，才福竞争。以木得金，口舌来临。以金得火，乖逆人情。以火得水，损□□□。符事相得，若君若臣。君若损臣，杜绝贤人。臣若贼君，□□□□。君臣庆会，驾车登云。
　　阴阳变化部
　　太初混一，阴阳相娱。遂成孛格，悔吝殊途，格荣反枯，青龙反首。跌穴飞乌，乾震杜死。凶有吉无，星门顺旺。宣握权殊，白虎亡叛。陷财龙走，坤高覆之。事当衰朽，出师病生。居者不久，妄言朱雀。忧盗胜蛇，位分乾巽。文书交加，惊忧相疑。披引其他，事多不实。虚名谈夸，二星相入。天门艮维，主之斗争。事迟支遮，事来金入。奸主亡失，皇又犹豫。火入退也，大刑飞伏。祸乱兵□，□□必北。举身无涯，寇俨相值。不可离家，官灾病至。财破谋差，天乙入白。尊位灾至，事从内起，动则伤差。若言战斗，将必亡家。太白入乙，外静灾疲。门加太白，离者复合。太白入门，合者将离。出阵逢之，军将失威。休咎存亡，欲察人事。格则格应，随格明之。占事审庚，岁月日时。若值飞干，欣喜开眉。若值伏格，万事得达。岁为父母，月弟兄知。日为自己，时属妻儿。或占亡失，随类知期。时格时获，岁格岁追。日格日得，不格三奇。符事犯荧，烦恼吝乱。门逆主失，谋叛设讥。日时孛格，事当防危。暗昧相通，盗寇未持。刑德聚集，动静从奇。变化万端，阳符阳时。更会吉门，万事可施。符阴将弱，百事不宜。有奇无门，内生艰阻。有门无奇，中路而回。返吟伏吟，事主单疑。天地之合，居者须移。不容须臾，合者将离。关隔□□，□□亦迟，迟知三避，五力不至。疲乾落阳，宫艮巽速。至天□□，主曰开时。开通得吉，阖塞逢危。克应之法，直使临时。□□□□，不比取比。天地交互，于下而为。开人来也，阖人不归。宫□□□，主失大事。损身破财，立见伤悲。宫神德合，前使可追。犯之墓迫，未兔多疑。三元九遁，大得其时。日月流精，万里杨辉。恨事失望，入墓三奇。昏旸蔽翳，是者返非。五行不遇，百事莫为。阴阳相残，遂成乖违。六甲得使，用之有威。奇门犯迫，虚事如雷。更加奇墓，谋者心灰。九地之下，大利潜伏。九天之上，安战扬麾。太阴六合，私谋发机。勾神之宫，理讼堪依。犯之墓迫，成者将危。□□六甲，宴尔怡嬉。会朋召将，各各忻嬉。惊门在上。斗打相持。玉女守户，习雪妍嬉。阴私如意，文书光辉。执怨申耻，天辅时居。扶持忠良，去削邪非。斧钺在颈，天神佑之。讼逃失狱，占网而推。坎坤震巽，讼入逃回。乾兑艮高，讼出逃追。五音姓数，商金宫土。征火羽水，角音木雷。阴阳□职，战炁高低。阳时得利，高鼓张旗。为□者胜，以黑阳威。阴时战斗，衔枚不嘶。以静客胜，乃合天机。天干定位，下临次支。一干一支，各有其宜。天玄遁地，开阖主之。人与飞甲，周游八表。不落阴位，大利诛夷。存亡定矣，悔吝无违。
　　制伏神鬼部
　　返闭之法，旋斗历箕。先天后地，风雨不移。上应九星，下接九域。幽冥之中，此说洞知。天刚豁落，万法总持。洞依刚斗，咒□□□。切勿四时，任意施为。避病神鬼，战斗被围。制伏邪昧，□□□□。覆斗冲关，而宣咒诗。斗要妙兮十二神，步天罡兮□□□。□□仿髴兮浮青云，七变动兮登阳明。知变化兮有吉凶，历斗□兮□天关。合律令兮将甲乙，履天英兮乘天任，抱天柱兮达天心。以此度兮登天禽，倚天辅兮蹑天冲。入天内兮出天蓬，斗道通兮刚柔济。天福禄兮留万世，清泠泉兮何陆沉。入杳冥兮千万岁，豁落神兮除百秽。千鬼万神皆自毙，埋头向地无动无作。急急如北斗九皇帝星君律令。
　　巍巍洪范太丹玉岌禁书，非中下界所闻之法。文虽口受，诀在天传。芜秽真文，不登仙品。妄传混俗，罪积非常。轻易泄机，祸连九族。非得志人秘之宜也。
　　玄精碧匣灵宝聚玄经卷上竟
　　六气混元部
　　太初肇判，三景开明。九玄之中，清阳絪缊。八景冥合，挺生六神。光焕紫虚，郁流玉精。分道散躯，六十之辰。五行凝结，洞耀九宫。金木水火土，变化雌雄。分景散灵，千有八十。出玄入微，洞达无穷。气包天地，精冠太空。能离能合，能阴能阳。能上能下，能死能生。能有能无，能成能败。天无六甲，三光不明。地无六甲，五岳不成。人无六甲，不能保生。遁而演之，妙道之根。能通此灵，六合齐真。用参天地，万法之门。六气顺运，旋转十天。六甲流布，局行幽冥。甲子之祖，名曰桃平。甲子之父，合景游并。甲子之孙，曰王文卿。甲戍之祖，名曰避方。甲戌之父，刀兵万重。甲戌之孙，曰展子江。甲申之祖，名曰上盖张。甲申之父，三会龙英。甲申之孙，曰扈文长。甲午之祖，名曰五冲。甲午之父，三练六爻。甲午之孙，曰卫上卿。甲辰之祖，名曰三宁。甲辰之父，罗列羽兵。甲辰之孙，曰益非轻。甲寅之祖！名带理非。甲寅之父，秉金荷旎。甲寅之孙，曰明文章。在帝之庭，调理阴阳。六十之子，造化维纲。所居六官，祚运休祥。正宫直符，前官六合。左官太阴，后宫九地。中宫勾陈，循环逆顺，上佐高真。六十甲子，助成天德。年建月建，日建时建。期神立之，垂名遁典。
　　飞天法轮部
　　廓落高张，八卦分列。刚柔磨荡，经纬不竭。俯仰天地。弥纶日月。天斡地旋，始生丹元。一气才通，上应天蓬。运水於下，幽都玄宫亡壬癸乘位，变化无穷。元气凝滞，闭塞而冬。天道不备，上昏下蒙。金至财结，木至则空。水至勋冰，土至则崩。火至财灭，神明莫通。坎卦已陷，门生其中。故名休门，阳气始布。万物以萌，远行练卒。事始取行，为无不利。出逢阴人，紫碧之衣。或见交争，若守高官。乃迫乃凶，风尽气溃。朱灵开昧，因他之利。戊己生外，厚载之基。上应天内，立秋物死。日损之乡，金至则质。木至则藏，水至则澄。火至无光，土积为丘。万物皇皇，地气不升。门主其中，故名死门。阴气盛焉，葬埋吊咳。形戮追失，吉有所行。中途异疾，出途患人，或闻哭泣。运入坎宫，迫塞之凶。气行乎震，兰台之宫。雷藏雷垫，上应天冲。春令方布，旸谷潜通。甲乙来位，万药千红。金至则缺，木至则森。水至则润，火至则魂。土至则阜，万有部分。气运大通，门生其中。故名伤门，得以理功。大宜渔猎，杀伤有获。若以言行，中逢盗贼。出见火光，伐木取梁。运入坤艮，迫则凶殃。气接天霐，蓄风巽户。春夏之交，上应天辅。金至则伐，水至则墓。火至则炎，土至则库。木至则林，万该鼓舞。发泄过中，门名曰杜。杜者塞也，六阳绝数。邀击诛逆，隐伏神助。出逢男女，并行道路。剔损手足，以应其玄。又为吉事，如入昏雾。运入艮坤，谋者必误。中来□□，宫生黄庭。五星齐耀，上应天禽。上下无常，坤母而乘。天□□□，灵府之兴。为父之道，上应天心。金刚为体，百灵已成。金至则响，木至则荣。火至则育，水至则清。土至则巍，熟知其神。高不可仰，低不可侵。门生其中，故名开门。阴气尽矣，变化之因。远行得喜，大宜出军。为无不就，酒食交迎。出逢茶酒，或见贵人。运至震巽，迫则虚名。大化以彰，肃杀可惧。尚书宫中，上应天柱。庚辛之神，严令以布。金至则光，木至则荒。水至则涸，火至则亡。土至则竭，万木焦黄。天地不安，故名惊门。吉事必危，凶事必贞。战斗攻破，他危我存。出逢害脚，眇目之人。或闻恐怖，或见交争。吉行中道，为吏所擒。运至震巽，其祸立生。天地失德，酷之大甚。宫生玉房，上应天任。阴阳回运，万有俱刑。金至则朗，木至则萌。水至则润，火至则温。土至则穑，故得生成。天道大同，故名生门。于谋必获，谒贵得亲。出逢巧艺，皂衣独行。或见车马，紫黄衣人。和气已播，不可杀生。出征战敌，必犯天慎。坎宫迫害，取渎幽冥。挺立绛霄，南陵炎星。纯阴交结，上应天英。夏之为气，丙丁之精。金至则冶，木至必焚。水至则死，火至则兴。土至则飞，万物熏蒸。四方赫奕，故名景门。上书遗赐，鏖战破围。吉行中道，路必亡遗。出逢乌噪，或有追呼。又有酒食，见人赤须。穷神知化，悔吝殊途。九星八门，旺相之图。鼓之雷霆，旺子之符。润之风雨，相身之居。日月相继，死父之模。寒暑运行，囚鬼之户。阴阳相薄，休妻为预。动静有常，群分物聚。逆之则灾，迫之则苦。八卦已彰，八门同处。吉凶荣辱，逐时为主。万用皆知，非特军旅。凡欲有为，兴衰是取。
　　旋斗历箕部
　　大哉九皇，喉舌天地。变化九垓，各分其隶。天蓬子禽，上归丹元，下守地玄。保守长久，立国安边。起造移徙，失火连绵。嫁娶伤产，商贾逢冤。出行军旅，春夏宜前。秋冬莫往，难保回辕。性主水火，盗贼之愆。安坟立冢，却保万全。此日之时，黑云霭天。赤云大胜，青云莫先。白云无功，黄云沛颠。日奇乘之，搀抢凶源。月奇乘之，伏龙不炊。星奇乘之，文昌英鲜。天内子成，上居朱灵，下守地阜。交结受道，最得良助。迁移筑室，大有迷误。嫁娶讼修，秋冬益户。大忌出军，军亡将□。出行经商，分财散倡。口舌非理，八方塞杜。此日之时，云生烟雾。黑云则吉，白云难拒。赤云盗侵，青云事悮。日奇乘之，浮云蔽注。月奇乘之，脱厄可去。星奇乘之，解攻挫武。天冲之翘，上居兰台，下守地苍。行军伸耻，威耀八方。破围攻敌，得以安康。嫁娶产厄，伤败相妨。上官移徙，死亡不臧。祭杞商贾，离流他方。此日之时，云气潜藏。猛风激雷，四极飞扬。日奇乘之，龙威得光。月奇乘之，印绶永长。星奇乘之，福禄繁昌。天辅子卿，上居天霐，下守地刚。行军大胜，万里雄强。秋冬无功，可遏边疆。移徙婚姻，春夏荣昌。上官利武，起造尤良。秋冬用之，盗贼凶殃。商贾不利，筑室祯祥。此日之时，天末云忙。青云胜敌，赤云□□。黑云亡败，白云彷徨。日奇乘之，百战百长。月奇乘之，五福悠长。星奇乘之，冠带荣装。天禽子公，上居黄庭，下享地龄。祭□□□，断灭凶群。行军四季，立爵边巡。执仇讨贼，不战俱擒。葬埋□□，五福来临。上官文吉，移徙如心。春夏之月，小挠来侵。所为百事，无不丰荣。此日之时，云气深沉。日光晃朗，敌畏其名。日奇乘之，双辅得人。月奇乘之，日月踊轮。星奇乘之，还同七珍。天心子襄，上居灵府，下守地魁。求灵治疾，不至徘徊。行军战伐，得胜擒魁。春夏不利，秋冬无灾。迁移嫁娶，得遇梯媒。筑室祠祀，惹起凶衰。行船隐遁，称欲而回。商贾起造，立见崩颓。此日之时，云气崔鬼。不可出战，动则锋摧。天清朗然，万里通开。日奇乘之，曜明九垓。月奇乘之，试水探财。星奇乘之，车驷迎来。天柱子由，上居尚书，下守地晶。大宜固守，勿可行军。全师不返，将者哀声。嫁娶离别，修造灾侵。移徙商贾，百事不任。私藏隐迹，却保安宁。此日之时，云气如蒸。青云丧乱，赤云兵临。黑云奸至，黄云有惊。日奇乘之，匿辜绝音。月奇乘之，杜塞防擒。星奇乘之，复荣而成。天任子韦，上居玉房，下守地牡。行军大胜，万里无阻。嫁娶大倡，上官不武。商筑修移，反招忧苦。春夏尤宜，谒贵神助。此偶之时，云生烟雾。东西南北，八方得路。不战用谋，敌人自惧。日奇乘之，金玉如堵。月奇乘之，重光入户。星奇乘之，龙寿升举。天英子房，上居绛云，下守地形。远行舟楫，君子交迎。出师败溃，商贾财空。修造屋宇，失火重重。上官祠祭，瘟疫来锺。若言嫁娶，大有兴隆。此日之时，赤气阴浓。攻击退失，亦有狂风。是为不吉，动则兵凶。日奇乘之，雷奋天中。月奇乘之，障翳英雄。星奇乘之，御镞难通。休囚乘之，出户呼从。凡出天蓬，三称子公。万神逊避，得以全功。凡为将臣，切记心胸。
　　回度五常部
　　天道高邈，五常回度。阴阳位分，干有十数。甲为天福，开闱门户。能知三甲，一开一杜。不知三甲，六甲尽杜。攻战行来，客兵神助。赏功封爵，伏吟喜遇。闻事并虚，冥谒及贾。入宫有喜，移迁嫁娶。不可行移，天庭不护。六乙为直，往来恍惚。日精相从，与时俱出。行兵大胜，名曰天德。攻者必权，杀者必获。闻忧不忧，闻喜不喜。移徙上官，商贾大利。若行威刑，欺妄立至。六丙为直，万兵莫往。比若侯王，攻战毋赏。大宜行军，聚立营杖。月精相从，受人钦让。入宫者迁，市贾无量。闻忧不忧，闻喜必畅。不可私惠，乃主逆叛。又名天威，所为兴旺。六丁为直，出幽入冥。神鬼难明，至了不刑。安刀在颈，尚安无惊。逃亡绝迩，人不见形。忧喜半无，灾因妇人。人市有利，上官迁名。又曰玉女，勿可扬兵。六戊为直，乘龙万里。道无呵止，大宜远征。无忧有喜，上官市贾，并得少利。又为天武，凶亡必治。六己为直，如神所使。不知勾神，出没凶咎。秘密阴私，为无不就。无喜有忧，入官迁授。嫁者半吉，市利半有。又曰□□，发明故旧。六庚为直，抱木而行。强有出者，必逢阙争。又曰□□，事多邪触。举事之时，必被酸辱。若也得知，不抱三木。不□□□，反缚入狱。闻忧必忧，闻喜未卜。固守主□，□□必戮。嫁娶□□，利市必蹙。大行斩伐，以为天哭。六辛为直，行逢死人。强有出者，罪罚缠身。又为天庭，毁垣而行。若也不知，身被扭刑。罗网自缠，罪系公庭。行军主胜，忧喜平平。入官有位，后不迁名。市贾不售，嫁娶灾临。以正法律，却可戒惩。六壬为直，为吏所禁。强有出者，非福来临。又为天牢，必遇冤雠。为无吉利，吏必呵留。行兵主胜，追盗必囚。入官移徙，三县五州。忧喜俱无，市利难收。六癸为直，众人莫视。不知网神，出门即死。又为天藏，求仙可以。忧喜俱无，嫁娶无子。兵行绝踪，入官迁起。移室困穷，市贾中止。天干主司，吉凶所倚。顺吉避凶，如斯已矣。
　　受度历关部
　　上官摄柄，八门最良。六神司之，以阴辅阳。阳年开门，直□为主。乾宫起子，顺九天堂。阴年起杜，勾神为主。年起子逆，次九地傍。年定起月，月定而桩，就起初一，巡至何方。视龟涤篆，坎宫宜祥。坐其伤门，任不久长。星加天内，尤为不良，蓬英冲柱，若起凶殃。惊门在坎，虚度时光。必招愆期，治迭还乡。
　　下元　　死门　　　　　　开门
　　太阴　　　　　　　真阳年起
　　符子顺行
　　景门　　　　　　休门
　　六　　　　　　　　九天
　　上元　　柱门　　　　　生门
　　勾陈　　　　　　九地
　　阴年起子逆行
　　至本年起正月
　　至本月就初一　　　
　　若会开门，终始安康。恩沾宠渥，朝见君王。若会休门，万□□□。政声美誉，九天称扬。若会生门，不威而治。八方无竞，九地□□。若会景门，公明得荐，名传六合，紫诏来翔。若会杜门，勾陈上□。水火盗贼，堤备按章。若会死门，太阴下兀。号令失正，立有停丧。伤惊二门，日月之方。日逢二兀，急且潜藏。凡得日吉，复欲时利。星门位吉，方成大器。一切孛格，为官不遂。符事相刑，立致败戾。门立三奇，永嘉鼎位。
　　战斗必胜部
　　凡欲战斗，先审日时。阳时高鼓，呜铎张旗。阴宜潜伏，消敌之威。我寡得安，彼众必危。仓卒接战，循门安奇。立於天乙，万里锋摧。次居直事，敌畏如雷。背生击死，得胜无疑。天阴雨沉，四方昏迷。又无刻漏，难分疋时。须凭运式，或气可知。奇门合处，已午未知。或临日将，奇门同比。又有三胜，法背亭亭。击其白奸，向其天门。又背月建，次背生神。二星相入，疋马不存。四散全备，难保朝昏。符事加白，大损其军。大刑飞伏，车马损输。九星衰弱，败势伤魂。九天之上，大宜扬耀。九地之下，可以守屯。太阴之宫，隐伏如神。六合之宫，私谋潜奔。大凶大杀，宫犯勾陈。甲丙相互，威德之灵。上五阳宅，下三吉星。奇门不迫，星仪不刑。绎此四科，万事必宁。时干克日，将主虚声。行军出阵，亡败之名。静则晦昧，动则无荣。丙加死门，孛乱将成。死加丙奇，阵乱纵横。丙加伤门，战口□口。伤加丙奇，内乱纷纭。乙加死门，营寨空存。死加乙奇，军器□口。乙加伤门，不可攻击。伤加乙奇，败不堪轮。如有此式，将口□□。来不可敌，去莫可追。与君一法，斩桃阴枝。取皮书符，足履斗魁。草木化人，助我军威。争山夺险，克敌破围。如瑕投卵，顺合天机。不可肆杀，恐招愆期。告尔将成，正心勿迷。
　　宿命因缘部
</div>
    <div class="pagination">
<span class="current-page">1</span><a href="玄精碧匣灵宝聚玄经_page2.html">2</a><a href="玄精碧匣灵宝聚玄经_page3.html">3</a><a href="玄精碧匣灵宝聚玄经_page4.html">4</a><a href="玄精碧匣灵宝聚玄经_page5.html">5</a><a href="玄精碧匣灵宝聚玄经_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
