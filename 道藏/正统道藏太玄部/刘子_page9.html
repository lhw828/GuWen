<!DOCTYPE html>
<html>
<head>
    <meta charset="UTF-8">
    <title>刘子 - 第 9 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>刘子 - 第 9 页/共 11 页</h1>
    <div class="content">　　恬静熏香。
　　春兰秋蕙，
　　尽是香草。
　　众鼻之所芳也；海人悦至见之夫，不爱芳馨之气。
　　海人者，其人在海畔住，乐闻死人极皇之气。有一人独来海边，其人受性身作死人皇。海人闻之，竞逐死人皇，竟曰闻气不足也。
　　若斯人者，皆性有所偏也。执其所好而与众相反，则倒白为黑，变苦成甘，移角成羽，佩犹当熏，美丑无定形，爱憎无正分也。
　　兵卫第四十
　　太古淳朴，民心无欲。世薄时浇，则争起而战斗生焉。神农氏弦木为弧，刻木为矢。弧矢之利，以威天下。其后蚩尤强暴，好习攻战，销金为刃，割革为钾，而兵遂兴矣。黄帝战于涿鹿，颛顼争於不周，
　　不周，山名，在西海。共工氏与颛顼战於不周山。工氏败绩，以头触不周，山倾，天柱跌，四维绝。故西北倾，令曰落西。工氏以脚踏束方，得地道绝。故水向束流。俗云天倾西北隅，地绝束南界也。
　　尧战丹水，舜征有苗，夏讨有扈，殷攻葛伯，周伐崇侯。夫兵者凶器，财用之蠹而民之残也。五帝三王弗能弥者，所以禁暴而讨乱，非欲耗财以害民也。然众聚则财散，锋接则民残，势之所然也。故兵贵伐谋，不重交刃，百战百胜非用兵之善也。善用兵者，不战而胜，善之善也。王者之兵，修正道而服人；霸者之兵，奇谲变而取胜。夫将者，国之安危，民之性命，不可不重。故诏之以庙堂，授之以斧铁。受命既已，则设明衣凿凶门，临军之曰则忘其亲，援鼓之时援，鼓杖也。则忘其身，用能无天於上，无地於下，无敌於前，无顾於后，以全国为重，以智谋为先。故将者，必明天时，辨地势，练人谋。明天时者，察七纬之情，洞五行之趣，听八风之动，鉴五云之候。辨地势者，识七舍之形，列九地之势。
　　居山陵之战，不逆高；水草之战，不涉深；平地之战，不涉虚险。
　　明人者，抱五德之美，握二柄之要。五德者，智信仁勇严也。二柄者，赏罚也。智以能谋，信以约束，仁以爱人，勇以陵敌，严以镇众，赏以劝功，罚以惩过。故智者变通之源，运奇之府也。兵者，诡道而行，以其制胜也。是以万弩上壳，孙膑之奇；
　　魏遣庞涓为将来伐赵，赵投於齐。齐遣孙膑往救。孙膑至彼，与涓交战，兵尚少不敌庞涓，遂退自弱。涓曰：我知齐人怯，未战而退。於是庞涓趁齐军。孙膑遂於马陵险阻之上，伏弩万张，皆急上弦，发箭齐射。其日庞涓大败，被杀也。
　　千牛俱奔，田单之策；
　　齐将善守城，燕来攻齐，齐有七十城并输燕军。田单在即墨城中，被燕军围城，守之不降。燕将语田单曰：汝可急降，不然吾当破城尽诛。田单曰：待我明曰来降。燕将遂宽一夜。田单乃於城内掘地道，内水牛千头，乐刃剑戟缚置牛角上，画牛身作龙文衣五彩，夜穿地道将烛以油灌之，缚於牛尾。临欲相攻一时，放火烧牛尾，烛遣牛从地道中出，牛被火烧尾，搪换燕军，并皆破散，走死无路。田单发兵逐后，押背趁杀，燕军大败。
　　囊土拥水，韩信之权；
　　汉将引兵伐赵，楚来救赵。韩信令军各负土两袋，以壅滩水断河。遂渡水与楚战，佯败退军，楚兵逐之。渡水一半，信遣人於滩头次破土袋，楚军兵将不得回，被信央破，楚军大败。
　　拽柴扬尘，乐枝之谲；
　　乐技是晋国将，兵少，使军卒佯拽柴木动尘起，众望唯见尘起，谓晋大有兵马，以动尘也。
　　舒车豕突，尹子之卫；
　　将军载猪以向军营也。
　　云梯烟浮，鲁生之巧。
　　鲁攻宋城，使鲁般造云梯也。
　　用奇出於不意，少可以挫多，弱可以折强，况夫以众击寡，以明攻昧。兵形象水，水之行避高而就下，兵之势避实而击虚，避强而攻弱，避治而取乱，避锐而击衰。故水因地而制，兵因敌而制胜，则兵无成势，水无定形。观形而运奇，随势而应变，反经以为巧，无形以成妙。故风而有形，则可以帷幕捍，寒暑无形，不可以关钥遏也。是以善攻者，敌不知其所守，如畏雷电，击无常处；善守者，敌不知其所攻，如寻寰中，不见其际。视吾之谋，无畏敌坚；视吾之坚，无畏敌谋。以此言之，不可不知也。夫将者，以谋为本，以仁为源。谋以制敌，仁以得人。故能谋制敌者将也，力能胜敌者卒也。将以权失为本，卒以齐力为先。是以列宿满天不及胧月者，形不一，光不同也；虎尤多力而受制於人者，心不一，力不齐也。万人离心，不如百人同力；千人递战，不如十人俱至。今求同心之众，必死之士在於仁，恩洽而赏罚明，胥靡者
　　胥，相也；靡，无也。
　　临危而不惧，履冰而不栗，以其将刑而不忧生也。今士枪白刃而不顾死，赴水火而如归，非轻死而乐伤，仁恩驱之也。将得众心，必与同患，暑不张盖，寒不御裘，所以均寒暑也；隘险不乘，丘陵必下，所以齐劳逸也；军食熟然后敢食，军井通而后敢饮，所以同饥渴也；三军合战，必立矢石之下，所以共安危也。故醇酝注流，军下通醉；
　　越王勾践行营，有使献一樽酒。践曰：饷吾此酒，众不褊。遂以酒泻河中，随水流下，军士於下饮之，皆闻水作酒味，俱醉饱也。
　　温辞一洒，师人挟绩。
　　楚庄王出兵，遇天大雪，三军皆冻。王以温辞慰劳，士卒闻其言，皆如挟演绵在身中温暖。
　　苟得众心，则人竞趋死。以此众战，犹转石下山，庾水赴壑，孰能当之矣。
　　阅武第四十一
　　司马法曰：
　　司马禳直法也。
　　国家虽大，好战则亡；天下虽安，忘战必危。亟战即民雕，不习则民息。
　　怠，懈怠也。
　　雕非保全之术，怠非拟寇之方。故兵不妄动而习武不报，所以养民命而修戎备也。孔子曰：不教民战，是谓弃之。《易》曰：君子修戎器，以备不虞。是以春搜夏苗，秋弥冬狩，皆以农隙＃２以讲武事，三年而治，兵习战敌也。出曰治兵始其事也，入曰振旅言整众也。还归而饮，至告于庙，所以昭文章，明贵贱，顺少长，辨等列，习威仪。夫三军浩漫，则立表号，言不相闻，故为鼓铎以通其耳；视不相见，故制旌麾以
　　宣其目。若民不习战，则耳不闻鼓铎之音，目不察旎麾之号，进退不应令，疏数不成行。故士未战而震栗，马未驰而沬汗，非其人怯而马弱，不习之所致也。昊王宫人教之战阵，约之法令，回还进退，尽中规矩，
　　吴人教官人妃女，皆令习战，尽中规矩之节也。
　　虽蹈水火而不顾者，非其性勇而气刚，教习之所成也。摸邹不为巧者锐而为拙者钝，然而巧以生胜，拙而之负者，习与不习也。阖闻习武，试其民於五湖，
　　五湖是越水。胡越人好水战也。
　　剑刃加肩，流血不止；勾践习战，试其民於寝处，民争入水火，死者千余，遽击金而退之，岂其恶生而贪死，赏罚明而教习至也。是逢蒙善射，不能用不调之弓；
　　逢蒙就羿学射，尽羿之卫，故言善射。
　　造父善御，不能策不服之马；
　　造父是赵简子七代祖，周穆王时人，为王御马而上昆仑山。
　　般捶
　　神农时巧人也。
　　善断，不能运不利之斤；孙昊善将，不能战不习之卒。貌琳戾兽而黄帝教之战，鹰鹧鸶乌而罗氏教之击。夫乌兽无知之性，犹随人指授而能战击者，教习之功也，奚叉国之士民而不习武乎。故射御惯习，至於驰猎则能擒获，教习之所致也。若弗先习，覆逸是惧，奚据望获。今以练卒与不练卒争锋，若胡越争游，不竞明矣。是以先王因於闲隙大阅简众，缮修戎器，
　　缮即战治。
　　为国豫备也。
　　明权第四十二
　　循理守常曰道，临危制变曰权。权之为称，譬犹权衡也。衡者测邪正之形，权者揆轻重之势。量有轻重，则形之於衡。今加一环於衡左则右蹶，加之於右则左蹶，唯莫之动则平正矣。人之於事，临宜制变，量有轻重，平则行之，亦犹此也。古之权者审於轻重，必当於理而后行焉。《 易》 称：巽以行权。《论语》 称：可与适道，未可与权。权者反於经而合於道，反於义而后有善。若棠棣之华，反而更合也。孝子之事亲，和颜卑体，尽孝尽敬；及其溺也，则揽发而拯之，非敢侮慢以救死也。故溺而拌父，祝则名君，势不得已，权之所设也。慈爱者人之常情，然大义灭亲，灭亲益荣，由於义也。是故慈爱方义二者相权，义重则亲可灭。若虞舜之放弟象傲，周公之诛管叔，石碏之杀子厚，
　　石错是卫大夫，而子厚作乱，石错杀之也。
　　季友之酴叔牙，
　　季友是鲁庄公同母弟，叔牙是异母弟。庄公有疾，叔牙欲立同母兄，庄公欲立季友不立异母弟。季友乃於黔牙兄家置酒而与叔牙共饮，乃欢酒与叔牙。黔牙曰：饮则死矣。叔牙饮之而死。季友立叔牙子以继父位也。
　　以义权亲，此其类也。欺父娇君，臣子悖行，然舜取不告，弦高娇命者，
　　弦高是郑国商徒，将财璧欲向外国兴贩，路逢秦军欲来伐郑。弦高於路遇之，乃谓秦军曰：郑君知秦师来，而遣我将珍璧物来献。秦师乃言郑君知之，铃有预备，军兵将来，遂取其财，便回军，止伐郑，郑乃得存。此弦高之计，权却秦士也。
　　以绝祀之罪重，不告娇命之过轻於灭国，权之义也。夫有道则无权，道失则权作。道之於用，犹衣冠之在身也；权之轻重，犹介冑之卫体也。介冑御冠而不可常服，权以理度而不可常用，自非贤哲莫能处矣。
　　刘子卷之八竟
　　＃１『而』原缺，据文渊阁本增补。
　　＃２『隙』 原作『陈』，据文渊阁本改。
　　刘子卷之九
　　播州录事参军袁孝政注
　　贵速第四十三
　　成务虽均，机速为上；庾谋成同，迟缓为下。何者？才能成功以速为贵，智能央谋以疾为奇也。善济事者若救火拯溺，明其谋者犹骥捷矢疾。今焚燃嫖室，则飞驰灌火；湍波漂人，必奔游拯之。
　　游是水名也。
　　若穿井而救火，则嫖扬楝焚矣；方凿舟而拯溺，则葬江鱼之腹中矣。骥所以见珍者，以其曰行千里也，满旬而取，至则与驽马均矣。箭所以为贵者，以其弦直而至也，穷曰而取，至者则与不至者同矣。智所以为妙者，以其应时而知，若事过而后知，则与无知者齐矣。昔昊起相楚，贵族攻之，
　　吴起相楚，用法严厚，尽削楚公子贵族官爵，贵族以此恶之。楚王卒，太子未至，贵族欲杀吴起，吴起走入王官，伏王尸后，贵族射之不中。吴起闻太子至，拔箭以插王尸，方始开门见太子，曰：贵族射王尸。太子闻之，尽诛贵族。此是报怜，吴起之功速也。
　　起欲讨俨，而插矢王尸。阳虎在围，鲁人出之，
　　阳虎是季氏家臣，桓子是季氏之孙。虎囚桓子，鲁人以其族乱诛之，桓子得出，使囚阳虎。鲁人在门守虎，虎语鲁人曰：汝但放我，我自福汝。於是放虎。虎得出，自曳戈伤所围放之人。桓子责问阳虎所在，其人又曰：阳虎出，以戈伤臣，臣捉不获，是迟也。
　　虎欲报德而伤之以戈，谋不斯须一嫌得报，其智可谓应时而知矣。张禄之入秦，
　　张禄，即范睢也。睢在魏被谗，鞭之三百致死，送於厕中，后乃活，而伟须贾也。
　　魏冉悔不先索而后行，故势移而身逐。晁错之穴懦垣，申屠悔不先斩而后奏，
　　是汉王内使府从南出，向省不便。而内使府在燸垣之内，晁错遂穿濡垣，墙在束门出向省。申屠嘉是丞相，因奏晁错欲杀之，错乃知过，先自入奏见王，讫王并知错穿燸垣束出向省不以为过。申屠嘉后始奏错穿垣合死。王曰：此乃燸垣墙，非过也，晁错不致於事。申屠懊恨，遂乃自愤而死也。
　　故发愤而致死。智不早决，败而方悔，其智可谓与无智者同矣。故有智而不能施，非智也；能施而不能应速者，亦非智也。暗曰：力贵疾，智贵卒。此之谓也。
　　观量第四十四
　　夫曲思於细者必忘其大，锐精於近者必略於远，由心不并驻，则事不兼通，小有所系，大必所忘也。故仰而贯针，望不见天；俯而拾虱，视不见地。天地至大而不见者，眸掩於针虱故也。是以智者知小道之妨大务，小察之伤大明，捐弃细识，舒散情性。以斯观之，人有小察细计者，知其必无遐志，广度亦可知矣。奚以明之。夫睹焦尧之节知非防风之经，
　　焦尧，国客，其国人长三尺也。防风，国名，其国内人长四丈也。
　　视象之牙知其大於豕也，见狸之尾知其小於豹也。故睹一可以知百，观此可以明彼。是以蹄洼之内不生蛟龙，培坟之上不植松梧，非水土之性有所不生，乃其营宇隘也。数粒而炊，
　　庚桑子也。
　　秤薪而爨，
　　杨朱为性褊而有细碎。
　　非苟为艰难，由性褊悟而细碎也。项羽不学一艺，
　　楚王少时父遣学书，书未成，乃言曰：书足以记姓名而已。归学剑，击剑只有一夫之力，乃学万人之敌，后与汉争天下。故言不学书而学剑者也。
　　韩信不营一餐，非其心不爱艺、口不嗜味，由其性大不缀细业也。晋文种米，
　　晋文学外国种米。种虽不生，言其志大也。
　　曾子植羊，
　　鲁国曾参学外国人到羊皮，用土种之。虽不生，其志大也。
　　非性间意不辨方隅，以其运大不习小务也。智伯庖人亡炙一筐七叶切
　　又云是晋王相也。身为庖厨，为王炙肉，亡失一筐，而王则知是其志小，不务其大，后被赵王诛而不能知也。
　　而即知之，韩魏将反而不能知；那邓子阳园亡一桃
　　邓邺王园中失一颗桃，王即知之，及至被臣谋杀而不能知，言志在於小而不能谋大也。
　　而即觉之，其自亡也而不能知，斯皆锐情於小而忘大者也。夫钩者虽有簪竿纤纶，芒钩芳饵，增以詹何之妙，不能与历罟争多；
　　詹何是古时善钓之人，以茧丝为纶，屈针为钧，串米为饵，垂之於万仞之潭，乃获盈车之鱼，而纶不绝，而钧不曲，而竿不屈者也。
　　弋者挟繁弱之弓，贯会稽之箭，加以蒲苴之巧，
　　楚国善射弋之人也。
　　不能与厨罗竞获。何者？术小故也。江湖之流烂赀漂尸，纵横接连，而人饮之者，量大故也；盆盂之水，鼠尾一曳，必呕吐而弃之者，量小故也。视棘之生数寸而抽枝，豫章之植百尺而蒋柯。其何故耶岂非质小者而枝条蔑之，
　　蔇，多条也。
　　而体大者节目疏乎。是以达者之怀则况潜而无涯，褊人之情必刻窍而烦细。自上观之，趁舍之迹，宽隘之量，断可识矣。
　　随时第四十五
　　时有淳浇，俗有华戎，不可以一道治，不得以一体齐也。故无为以化三皇之时，法术以御七雄之世，德义以柔中国之心，政刑以威四夷之性。故易贵随时，礼尚从俗，适时而行也。霜风惨烈，周弃不执禾，炎气赫曦，曹明不制裘，知时不可也。货章甫者不造闽越，
</div>
    <div class="pagination">
<a href="刘子_page8.html">上一页</a><span>...</span><a href="刘子_page4.html">4</a><a href="刘子_page5.html">5</a><a href="刘子_page6.html">6</a><a href="刘子_page7.html">7</a><a href="刘子_page8.html">8</a><span class="current-page">9</span><a href="刘子_page10.html">10</a><a href="刘子_page11.html">11</a><a href="刘子_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
