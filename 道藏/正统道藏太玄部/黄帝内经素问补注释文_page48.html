<!DOCTYPE html>
<html>
<head>
    <meta charset="UTF-8">
    <title>黄帝内经素问补注释文 - 第 48 页/共 108 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝内经素问补注释文 - 第 48 页/共 108 页</h1>
    <div class="content">　　肝痹者，夜外则惊，多饮数小便，上为引如怀。
　　肝主惊骇，气相应，故中夜外则惊也。肝之脉循股阴入髦中，环阴器，抵少腹，侠胃属肝络胆，上贯鬲，布胁肋，循喉咙之后上入顽颗。故多饮水，数小便，上引少腹如#2怀任之状。
　　肾痹者，善胀，尸以代踵，脊以代头。
　　肾者胃之关，关不利则胃气不转，故善胀也。尸以代踵，谓足孪#3急也。脊以代头，谓身蜷屈也。踵，足跟也。肾之脉起於足小指之下，斜趣足心，出於然骨之下，循内踝之后，别入跟中，以上瑞内，出胭内康，上股内后康，贯脊属肾络膀胱；其直行者，从肾上贯肝鬲，入肺中，气不足而受邪，故不伸展。○新校正云：详然骨一作然谷。
　　脾痹者，四支懈惰，发咳呕汁，上为大塞。
　　土王四季，外主四支，故四支懈惰，又以其脉起於足，循踹腑上膝股也。然脾脉入腹属脾络胃，上鬲侠咽，故发咳呕汁。脾气养肺，胃复连咽，故上为大塞也。
　　肠痹者，数饮而出，不得中气，喘争，时发餐#4泄。
　　大肠之脉入缺盆络肺，下鬲属大肠。小肠之脉，又入缺盆络心，循咽下鬲抵胃属小肠。今小肠有邪，则脉不下鬲，脉不下鬲，则肠不行化而胃气蓄热，故多饮水而不得下出也。肠胃中阳气与邪气奔喘交争，得时#5通利，以肠气不化，故时或得通则为养泄。
　　胞痹者，少腹膀胱按之内痛，若沃以汤，涩於小便，上为清涕。
　　膀胱为津液之府，胞内居之；少腹处关元之中，内藏胞器，然膀胱之脉，起於目内毗，上额交巅上，入络脑，还#6出别下项，循肩脏内，侠脊抵腰中，入循膂，络肾属膀胱；其支别者，从腰中下贯臀，入胭中，今胞受风寒湿气，则膀胱太阳之脉不得下流於足。故少腹膀胱按之内痛，若沃以汤涩於小便也。小便既涩，太阳之脉不得下行，故上烁其脑而为清涕出於鼻窍矣。沃，犹灌也。○新校正云：按全元起本内痛二字作两□。
　　阴气者，静则神藏，躁则消亡。
　　阴，谓五神藏也。所以说神藏与消亡者，言人安静不涉邪气，则神气宁以内藏，人躁动触冒邪气，则神被害而离散，藏无所守，故日消亡。此言五藏受邪之为痹也。饮食自倍，肠胃乃伤。藏以躁动致伤，府以饮食见损，皆谓过用越性，则受其邪，此言六府受邪之为痹也。
　　淫气喘息，痹聚在肺；淫气忧思，痹聚在心；淫气遗溺，痹聚在肾；淫气乏竭，痹聚在肝；淫气肌绝，痹聚在脾。
　　淫气，谓气之妄行者，各随藏之所主而入为痹也。○新校正云：详从上几痹之客五藏者至此，全元起本在《阴阳别论》中，此王氏之所移也。
　　诸痹不已，亦益内也。
　　从外不去，则益深至於身内。
　　其风气胜者，其人易已也。帝曰：痹，其时有死者，或疼久者，或易已者，其故何也？岐伯曰：其入藏者死，其留连筋骨问者疼久，其留皮肤问者易已#7。
　　入藏者死，以神去也。筋骨疼久，以其定也。皮肤易已，以浮浅也。由斯深浅，故有是不同。
　　帝曰：其客於六府者何也？岐伯曰：此亦其食饮居处，为其病本也。
　　四方虽土地温凉高下不同，物性刚柔，食居不异，但动过其分，则六府政伤。《阴阳应象大论》曰：水谷之寒热，感则害六府。○新校正云：按《伤寒论》曰：物性刚柔，养居亦异。
　　六府亦各有俞，风寒湿气中其俞，而食饮应之，循俞而入，各舍其府也。
　　六府俞，亦谓背俞也。胆俞在十椎之傍，胃俞在十二椎之傍，三焦俞在十三椎之傍，大肠俞在十六椎之傍，小肠俞在十八椎之傍，膀胱俞在十九椎之傍，随形分长短而取之如是，各去脊同身寸之一寸五分，并足太阳脉气之所发也。○新校正云：详六府俞并在本椎下两傍，此注言在椎之傍者，文略也。
　　帝曰：以针治之奈何？岐伯曰：五藏有俞，六府有合，循脉之分，各有所发，各随其过，
　　新校正云：按《甲乙经》随作治。
　　则病廖也。
　　肝之俞日太冲，心之俞日太陵，脾之俞日太白，肺之俞日太渊，肾之俞日太溪，皆经脉之所注也。太冲在足大指问本节后二寸陷者中。○新校正云：按《刺腰痛》注云：太冲在足大指本节后内问二寸陷者中动脉应手。○刺可入同身寸之三分，留十呼，若灸者可灸三壮。太陵在手掌后骨两筋问陷者中，刺可入同身寸之六分，留七呼，若灸者可灸三壮。太白在足内侧核骨下陷者中，刺可入同身寸之三分，留七呼，若灸者可灸三壮。太渊在手掌后陷者中，刺可入同身寸之么分，留二呼，若灸者可灸三壮。太溪在足内踝后跟骨上动脉陷者中，刺可入同身寸之三分，留七呼，若灸者可灸三壮。胃合入於三里，胆合入於阳陵泉，大肠合入於曲池，小肠合入於小海，三焦合入於委阳，膀胱合入於委中。三里在膝下三寸，随外康两筋问，刺可入同身寸之一寸，留十呼，若灸者可灸三壮。阳陵泉在膝下一寸，腑外康陷者中，刺可入同身寸之六分，留十呼，若灸者可灸三壮。小海在肘内大骨外，去肘端五分陷者中，屈肘乃得之，刺可入同身寸之二分，留七呼，若灸者可灸五壮。曲池在肘外辅，屈肘曲骨之中，刺可入同身寸之五分，留七呼，若灸者可灸三壮。委阳在足蝈中外廉两筋问，刺可入同身寸之七分，留五呼，若灸者可灸三壮，屈伸而取之。委中在胭中央约文中动脉，刺可入同身寸之五分，留七呼，若灸者可灸三壮。○新校正云：按《刺热》注：委中在足膝后屈处。余并同此。○故经言循脉之分，各有所发，各随其过，则病疹也。过，谓脉所经过处。○新校正云：详王氏以委阳为三焦合，按《甲乙经》云：委阳，三焦下辅俞也，足太阳之别络。三焦之合，自在手少阳经天井穴，为少阳咏#8之所入为合。详此六府之合，俱引本经所入之穴，独三焦不引本经所入之穴者，王氏之误也。王氏但见《甲乙经》云三焦合於#9委阳，彼说自异。彼又以大肠合於巨虚上康，小肠合於下廉，此以曲池、小海易之，故知当以天井穴为合也。帝曰：荣卫之气亦令人痹乎？岐伯曰：荣者，水谷之精气也，和调於五藏，洒陈於六府，乃能入於脉也，
　　《正理论》曰：谷入於胃，脉道乃行；水入於经，其血乃成。又《灵枢经》曰：荣气之道，内谷为实。○新校正云：按别本实作宝。○谷入於胃，气传与肺，精专者上行经隧。由此故水谷精气合荣气运行，而入於脉也。
　　故循脉上下，贯五藏，络六府也。
　　荣行脉内，故无所不至。
　　卫者，水谷之悍气也，其气栗疾滑利，不能入於脉也，
　　悍气，谓浮盛之气也。以其浮盛之气，故栗疾滑利，不能入於脉中也。
　　故循皮肤之中，分肉之问，黑於肓膜，散於胸腹。
　　皮肤之中分肉之问，谓脉外也。肓膜，谓五藏之问鬲中膜也。以其浮盛，故能布散於胸腹之中，空虚之处，需其肓膜，令气宣通也。肓，音荒。
　　逆其气则病，从其气则愈，不与风寒湿气合，故不为痹。帝曰：善。痹或痛，或不痛，或不仁，或寒，或热，或燥，或湿，其故何也？岐伯曰：痛者，寒气多也，有寒故痛也。
　　风寒湿气客於肉分之问，迫切而为沬，得寒则聚，聚则排分肉，肉裂则痛，故有寒则痛也。
　　其不痛不仁者，病久入深，荣卫之行涩，经络时疏，故不通，
　　新校正云：按《甲乙经》不通作不痛。详《甲乙经》此条论不痛与不仁两事，后言不痛，是载#10明不痛之为重也。
　　皮肤不营，故为不仁。
　　不仁者，皮顽不知有无也。
　　其寒者，阳气少，阴气多，与病相益，故寒也。
　　病本生於风寒湿气，故阴气益之也。
　　其热者，阳气多，阴气少，病气胜，阳遭阴，故为痹热。
　　遭，遇也。言遇於阴气，阴气不胜故为热。○新校正云：按《甲乙经》遭作乘。
　　其多汗而濡者，此其逢湿甚也，阳气少，阴气盛，两气相感，故汗出而濡也。
　　中表相应，则相感也。
　　帝曰：夫痹之为病，不痛何也？岐伯曰：痹在於骨则重，在於脉则血凝而不流，在於筋则屈不伸，在於肉则不仁，在#11皮则寒。故具此五者，则不痛也。凡痹之类，逢寒则虫，逢热则纵。帝曰：善。
　　虫，谓皮中如虫行。纵，谓纵缓不相就。○新校正云：按《甲乙经》虫作急。
　　痿论篇
　　黄帝问曰：五藏使人痿何也？
　　痿，谓痿弱无力以运动。
　　岐伯对曰：肺主身之皮毛，心主身之血脉，肝主身之筋膜，
　　新校正云：按全元起本云：膜者，人皮下肉上筋膜也。
　　脾主身之肌肉，肾主身之骨髓。
　　所主不同，痿生亦各归其所主。
　　故肺热叶焦，则皮毛虚弱急薄，着则生痿璧也。
　　璧，谓挛蹙，足不得伸以行也。肺热则肾受热气故尔。壁，必亦切。
　　心气热，则下脉厥而上，上则下脉虚，虚则生脉痿，枢折挈，经纵而不任地也。
　　心热盛则火独光，火独光则内炎上，肾之脉常下行，今火盛而上炎用事，故肾脉亦随火炎烁而逆上行也。阴气厥逆，火复内墦，阴上隔阳，下不守位，心气通脉，故生脉痿。肾气主足，故膝腕枢纽如折去而不相提挈，经筋纵缓而不能任用於地也。
　　肝气热，则胆泄口苦筋膜乾，筋膜乾则筋急而挛，发为筋痿。
　　胆约肝叶而汁味至苦，故肝热则胆液渗泄，胆病则口苦，今胆液渗泄，故口苦也。肝主筋膜，故热则筋，膜乾而挛急，发为筋痿也。《八十一难经》曰：胆在肝短叶问下。
　　脾气热，则胃乾而渴，肌肉不仁，发为肉痿。
　　脾与胃以膜相连，脾气热则胃液渗泄，故乾而渴也。脾主肌肉，今热薄於内，故肌肉不仁，而发为肉痿。
　　肾气热，则腰脊不举，骨枯而髓臧，发为骨痿。
　　腰为肾府，又肾脉上股内贯脊属肾，故肾气热则腰脊不举也。肾主骨髓，故热，热则骨枯而髓喊，发则为骨痿也。
　　帝曰：何以得之？岐伯曰：肺者，藏之长也，为心之盖也，
　　位高而布叶於胸中，是故为藏之长，心之盖。
　　有所失亡，所求不得，则发肺呜，呜则肺热叶焦。
　　志若#12不畅，气郁故也，肺藏气，气郁不利，故喘息有声而肺热叶焦也。
　　故曰：五藏因肺热叶焦，发为痿璧。此之谓也。
　　肺者所以行荣卫治阴阳，故引日五藏因肺热而发为痿蹙也。
　　悲哀太甚，则胞络绝，胞络绝则阳气内动，发则心下崩数没血也。
　　悲则心系急，肺布叶举，而上焦不通，荣卫不散，热气在中，故胞络绝而阳气内鼓动，发则心下崩数波血也。心下崩，谓心包内崩而下血也。没，谓溺也。○新校正云：按杨上善云：胞络者，心上胞络之脉也。详经注中胞字，俱当作胞#13。全本胞又作肌也。
　　故《本病》曰：大经空虚，发为肌痹，传为脉痿，
　　《本病》，古经论篇名也。大经，谓大经脉也。以心崩波血，故大经空虚，脉空则热内薄，卫气盛，荣气微，故发为肌痹也。先见肌痹，后渐脉痿，故日传#14为脉痿也。
　　思想无穷，所愿不得，意淫於外，入房太甚，宗筋弛纵，发为筋痿，及为白淫。
　　思想所愿，为析欲也，施写劳损，故为筋痿及白淫也。白淫，谓白物淫衍，如精之状，男子溺便而下，女子阴器中绵绵而下也。
　　故《下经》曰：筋痿者，生於肝，使内也。
　　《下经》，上古之经名也。使内，谓劳役阴力，费竭精气也。
　　有渐於湿，以水为事，若有所留，居处相湿，肌肉濡渍，痹而不仁，发为肉痿。
　　业惟近湿，居处泽下，皆水为事也。平者久而犹贻感之者尤甚矣。肉属於脾，脾气恶湿，湿着肌肉则卫气不荣，故为肉痿也。
　　故《下经》曰：肉痿者，得之湿地也。
　　《阴阳应象大论》曰：地之湿气，感则害皮肉筋脉。此之谓害肉也。
　　有所远行劳倦，逢大热而渴，渴则阳气内伐，内伐则热舍於肾，肾者水藏也，今水不胜火，则骨枯而髓虚，故足不任身，发为骨痿。
　　阳气内伐，谓伐腹中之阴气也。水不胜火，以热合於肾中也。
　　故《下经》曰：骨痿者，生於大热也。
　　肾性恶燥，热反居中，热薄骨乾，故骨痿无力也。
　　帝曰：何以别之？岐伯曰：肺热者色白而毛败，心热者色赤而络脉溢，肝热者色苍而爪枯，脾热者色黄而肉蠕动，肾热者色黑而齿槁。
　　各求藏色及所主养而命之，则其应也。
　　帝曰：如夫子言可矣，论言治痿者独取阳明何也？岐伯曰：阳明者，五藏六府之海，
　　阳明，胃脉也。胃为水谷之海。
　　主润宗筋，宗筋主束骨而利机关也。
　　宗前，谓阴髦中横骨上下之竖筋也。上络胸腹，下贯髋尸，又经於背腹上头项，故云宗筋主束骨而利机关也。然腰者，身之大关节#15，所以司届伸，故日机关。髋，音宽。尸，枯熬切。
　　冲脉者，经脉之海也，
　　《灵枢经》曰：冲脉者，十二经之海。
　　主渗灌溪谷，与阳明合於宗筋，
　　寻此则横骨上下齐两傍竖筋，正宗筋也。冲脉循腹侠齐傍各同身寸之五分而上，阳明脉亦侠齐傍各同身寸之一寸五分而上，宗筋脉於中，故云与阳明合於宗筋也。以为十二经海，故主渗灌溪谷也。肉之大会为谷，小会为溪。○新校正云：详宗筋脉於中，一作宗筋总#16於中。
　　阴阳总宗筋之会，会於气街，而阳明为之长，皆属於带脉，而络於督脉。
　　宗筋聚会，会於横骨之中，从上而下，故云阴阳总宗筋之会。总宗筋侠齐下合於横骨，阳明辅其外，冲脉居其中，故云会於气街而阳明为之长也。气街，则阴髦两傍脉动处也。带脉者，起於季胁，回身一周，而络於督脉也。督脉者，起於关元，上下循腹。故云皆属於带脉而络於督脉也。督脉、任脉、冲脉三脉者，同起而异行，故经文或参差而引之。
　　故阳明虚则宗筋纵，带脉不引，故足痿不用也。
　　阳明之脉，从缺盆下乳内康，下侠齐至气街中；其支别者，起胃下。循腹裹下至气街中而合，以下脾，抵伏菟，下入膝体中，下循腑外廉，下足附，入中指内问；其支别者，下膝三寸而别，以下入中指外问。故阳明虚则宗筋纵缓，带脉不引，而足痿弱不可用也。引，谓牵引。髋，音牝。
</div>
    <div class="pagination">
<a href="黄帝内经素问补注释文_page47.html">上一页</a><span>...</span><a href="黄帝内经素问补注释文_page43.html">43</a><a href="黄帝内经素问补注释文_page44.html">44</a><a href="黄帝内经素问补注释文_page45.html">45</a><a href="黄帝内经素问补注释文_page46.html">46</a><a href="黄帝内经素问补注释文_page47.html">47</a><span class="current-page">48</span><a href="黄帝内经素问补注释文_page49.html">49</a><a href="黄帝内经素问补注释文_page50.html">50</a><a href="黄帝内经素问补注释文_page51.html">51</a><a href="黄帝内经素问补注释文_page52.html">52</a><a href="黄帝内经素问补注释文_page53.html">53</a><span>...</span><a href="黄帝内经素问补注释文_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
