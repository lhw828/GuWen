<!DOCTYPE html>
<html>
<head>
    <meta charset="UTF-8">
    <title>皇极经世 - 第 125 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇极经世 - 第 125 页/共 283 页</h1>
    <div class="content">　　己卯：陈武帝霸先终，兄临川王情立，是谓文帝。以子伯宗为太子。周宇文毓称天王，改元武成。齐宣帝洋卒，子殷继于晋阳。以诸父演为太师，湛为司马，元氏宗室无少长皆杀之，投于漳水。
　　庚辰：陈改元天嘉。周乱，宇文护弒其君毓，立其弟邕，是谓武帝。齐改元乾明。太师高演弒其君殷代立，是谓昭帝，改元皇建。
　　辛巳：周改元保定。齐帝演卒于晋阳，大司马湛立，改元太宁，是谓武成。
　　壬午：齐改元河清，还都邺。后南梁萧察卒，子归继，改元天保#64。
　　癸未
　　甲申：周、齐战于洛阳。
　　乙酉：齐高湛传子纬位，改元天统。
　　丙戌：陈改元天康。文帝蒨终，太子伯宗嗣立，庶兄顼录尚书，都督中外军事，专制。周改元天和。
　　丁亥：陈改元光大。
　　戊子：陈乱，安成王陈顼弒其君伯宗代立，是谓宣帝。
　　己丑：陈改元太建，以子叔宝为太子。
　　庚寅：齐改元武平。
　　辛卯
　　壬辰：陈将吴明彻伐齐有功。周袭封李渊为唐国公，诛太宰晋公护，改元建德。
　　癸已：陈伐齐有功。
　　经世之酉二千二百五十四
　　甲午：陈宣帝顼七年，周武帝邕十五年，齐武帝纬十年，后南梁萧寿十二年。
　　乙未：周大伐齐，围其晋州及洛阳。
　　丙申：周拔齐平阳及晋阳，齐拒周不利。晋州陷于周，纬走并州。周围并州，纬走邺，改元隆化。兄宗德王延宗称帝并州，改元昌德。并州又陷于周。
　　丁酉：周军围齐之邺，纬传子恒位，改元承光。纬走青州，恒又禅丞相任城王湝#65。湝称守国天王。邺又陷于周，国遂亡。纬亦就擒于青州。
　　戊戌：周改元宣政。帝邕卒于伐齐，子赞继，是谓宣帝。以杨坚为上柱国大司马，都督扬州。改元天成。
　　己亥：陈将昊明彻伐周，不利于吕梁，淮南之地尽没于周。周帝赞传子阐位#66，是谓静帝。赟称天元大帝。改元大象。
　　庚子：周大帝赟终，大司马杨坚自杨州入总朝政，假黄钺，都督中外军事，专制。坚召宇文宗室在蕃者六王至长安，皆杀之。天下兵起，尉迟迥称兵相州，宇文冑称兵荣州，石逊称兵建州，席毗称兵沛郡，席人罗称兵兖州，王谦称兵益州。坚悉平之，进爵为隋王，用天子服器。郧州萧难以邓州入于陈。
　　辛丑：周改元大定。是年，隋王杨坚代后周命于长安，是谓文帝。改国曰隋，元曰开皇。以高颎、虞庆则、李德林、康世、康晖、元岩、长孙毗、杨尚希、杨惠十人为之辅，册妃独孤氏为皇后，子勇为太子，广为晋王。降其君阐为介国公，杀之。
　　壬寅：陈宣帝项终，子叔宝继，是谓后主。隋起新宫于龙首冈。
　　癸卯：陈改元至德。隋徙居新宫。
　　甲辰：后南梁萧岿朝隋。
　　乙巳：后南梁萧岿卒，子琮继。
　　丙午：隋成国公梁士彦、杞国公宇文忻、舒国公刘昉谋兴复不克，伏诛。梁萧琮改元广运。
　　丁未：陈改元祯明。梁萧琮纳国于隋，太传安平王萧岩、刻州刺史萧瓛降于陈#67。
　　戊申：隋命晋王广、秦王浚、清河公杨素督总管九十兵五十一万，为八路大伐陈，以寿春为行台府。
　　己酉：隋师灭陈，以陈后主叔宝归于长安。
　　庚戌：苏、越、饶、泉、婺、乐安、蒋山、永嘉、余杭、交址未服，杨素悉平之。
　　辛亥
　　壬子
　　癸丑
　　甲寅：东巡封泰山。
　　乙卯
　　丙辰
　　丁巳
　　戊午：伐高丽无功。
　　己未庚申：废太子勇，立晋王广为皇太子。
　　辛酉：改元仁寿，命十六使巡行天下。
　　壬戌：命七大臣定礼。
　　癸亥
　　经世之戌二千二百五十五
　　甲子：隋文帝二十四年。帝崩，晋王广即位，是谓炀帝。改元大业。
　　乙丑
　　丙寅
　　丁卯
　　戊辰
　　己巳：西幸河右，征吐谷浑至于覆土展川。
　　庚午：南幸江都。
　　辛未：北幸涿郡。
　　壬申：以兵一百一十三万三千八百为二十四军#68，分左右道大伐辽东，不利，全陷九军。
　　癸酉：以代王侑留守长安，越王侗留守东都，秦王浩从驾征辽东，复大集兵于涿郡。天下群盗起，杨玄感以本兵叛于黎阳。
　　甲戌：高丽请降，乃班师。扶风盗称帝，延安寇称王，离石贼称天子。
　　乙亥：北巡至于雁门，为突厥所围。
　　丙子：南幸江都。群盗李密称兵河南，窦建德称兵河北，林士弘称兵江南，徐圆朗称兵山东，刘武周称兵代北，薛举称兵陇右。
　　丁丑：炀帝在江都。唐公李渊自晋阳入，立代王侑于长安。以江都帝为太上皇，改元义宁。渊称唐王，专制。群盗窦建德称王河北。李密进据兴洛#69，称公，国曰魏，元曰永平。薛举称帝陇右，国曰秦，元曰秦兴。梁师都称兵夏州，李轨称兵凉州，萧铣称兵巴陵，李子通称兵海陵，朱集称兵冠军，沈法兴称兵毗陵，杜伏威称兵历阳。
　　戊寅：五月，唐王李渊代隋命于长安，是谓神尧皇帝。改国曰唐，元曰武德。以裴寂、刘文静为辅相，世子建成为皇太子，次子世民为秦王。降其君为□国公。是年，宇文化及弒炀帝于江都，立秦王浩为#70。化及称王，专制。北转至魏州，化及又杀浩代立，称帝，国曰许，元曰天寿。又北走聊城。王世充立越王侗于东都，改元皇泰#71。世充称郑王，专制。群盗窦建德进有河北，都乐寿。陇右薛举卒，子仁果立#72。刘武周进有河东，称帝，国曰汉，元曰天兴。梁师都进有朔方，称帝，国曰梁，元曰永隆。李轨进有河右，称帝，国曰凉，元曰安乐。萧铣进有江右及岭表，称帝，国曰梁，元曰鸣凤#73。李子通进有江都，称帝，国曰吴，元曰明政。朱集进有山南，称帝，国曰楚，元曰昌达。沈法兴进有江东，称王，国曰梁，元白延康。林士弘称帝虔州，国曰楚，元曰太平。杜伏威进有淮南，受唐封楚王。秦王平陇右，获薛仁果。
　　己卯：唐秦王平河右，获李轨。李密与王世充相攻，不利，奔唐，复叛，死于桃林#74。徐世绩以河南十郡降。窦建德灭宇文化及于聊城，自立为帝，甫有黎阳之地，称国曰夏，元曰五凤。萧铣灭林士弘于虔州。杜伏威南保江都，李子通西保江陵。王世充杀越王恫于东都，称帝，国曰郑，元曰开明。朱粲降于唐，复杀唐使者，奔王世充。
　　庚辰：唐秦王平河东，刘武周走突厥。李子通灭沈法兴于江东，徙居余杭。工部尚书独孤怀恩以谋逆伏诛。
　　辛巳：唐秦王平河南、河北，获王世充及窦建德以归。杜伏威灭子通于余杭。窦建德将刘黑闼复称兵河北。
　　壬午：唐李靖灭萧铣于金陵，江南及岭表平。
　　癸未：唐秦王平河北，获刘黑闼，又平徐圆朗于曹州。江淮杜伏威来朝，其将辅公祏称王丹徒#75，国曰宋。
　　甲申：唐李靖平辅公祏于江淮。
　　乙酉：唐加秦王中书令。
　　丙戌：皇太子建成、齐王元吉作难，杀秦王不克，秦王以长孙无忌、尉迟敬德、侯君集、张公谨、王君廓、房玄龄、杜如晦、长孙顺德、柴绍、罗艺、刘师玄、李世绩、刘弘基、王孝恭平之于玄武门。帝乃授秦王世民位，退居太安宫，称太上皇。高士廉为侍中，房玄龄为中书令，萧璃为尚书右仆射。
　　丁亥：改元贞观。尚书封伦卒，萧瑀为左仆射，长孙无忌为右仆射。
　　戊子：平梁师都于朔方。
　　己丑：相裴寂以罪兔，房玄龄为尚书左仆射，杜如晦为尚书右仆射，李靖为兵部尚书，魏征守秘书监，关议朝政。
　　庚寅：李靖平突厥，获颉利可汗。戴冑、萧瑀参预朝政#76，温彦博为中书令。
　　辛卯：春大搜于昆明，冬幸温汤。
　　壬辰：祀南郊。
　　癸巳：魏征为侍中，颁新定五经于天下。
　　经世之亥二千二百五十六
　　甲午：唐广孝皇帝九年。
　　乙未：李靖平吐谷浑，获其王，放还本国。太上皇崩于太安宫，葬高祖于献陵。
　　丙申：魏征迁特进，温彦博迁右仆射。
　　丁酉：幸洛阳宫。
　　戊戌：高士廉为右仆射。
　　己亥：幸九成宫，荒服十国来修贡。
　　庚子：侯君集平高昌，获其王以归。弘化公主嫔于吐谷浑，至日圆丘，祀吴天上帝。
　　辛丑：幸洛阳，文成公主嫔于吐蕃。
　　壬寅：幸岐阳。
　　癸卯：图二十四勋臣于凌烟阁。内难作，皇子齐王佑以齐叛，废太子承乾为庶人，徙之黔。幽魏王泰于北苑，徙之均。以晋王治为皇太子。诛侯君集。至日祀南郊。
　　甲辰：岑文本、马周为中书令。幸洛阳及亲征辽东。
　　乙巳：平高丽。
　　丙午：李绩破薛延陀。荒服十一国修贡。
　　丁未：起翠微宫于终南山。
　　戊申：阿史部平龟兹#77，获其王以归。征松州蛮。司空房玄龄特进。萧瑀卒，褚遂良为中书令。
　　己酉：帝崩于翠微宫，皇太子治践位，葬太宗于昭陵。长孙无忌、褚遂良辅政。复李绩官，仍加特进。于志宁、张行成进侍中，知政事。
　　庚戌：改元永徽。褚遂良罢政。
　　辛亥：征贺鲁至千金领，至日有事于南郊。
　　壬子：册陈王忠为皇太子，韩瑗、来济为相，宇文节为侍中，柳奭为中书令。
　　癸丑：驸马都尉房遗爱、柴令武、薛万彻、刑王元景及二公主以谋逆伏诛，遂杀吴王恪。褚遂良复为右仆射。睦州女寇乱。
　　甲寅：筑长安罗城，亲谒昭陵。
　　乙卯：废皇后王氏、良姊萧氏为庶人，册昭仪武氏为皇后，罢长孙无忌、褚遂良政事，以许敬宗、李义府为相。武后杀庶人王氏及萧氏。崔敦礼为中书令。
　　丙辰：废皇太子忠为梁王，册代王弘为皇太子。改元显庆。杜正伦为相。
</div>
    <div class="pagination">
<a href="皇极经世_page124.html">上一页</a><span>...</span><a href="皇极经世_page120.html">120</a><a href="皇极经世_page121.html">121</a><a href="皇极经世_page122.html">122</a><a href="皇极经世_page123.html">123</a><a href="皇极经世_page124.html">124</a><span class="current-page">125</span><a href="皇极经世_page126.html">126</a><a href="皇极经世_page127.html">127</a><a href="皇极经世_page128.html">128</a><a href="皇极经世_page129.html">129</a><a href="皇极经世_page130.html">130</a><span>...</span><a href="皇极经世_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
