<!DOCTYPE html>
<html>
<head>
    <meta charset="UTF-8">
    <title>周易参同契发挥 - 第 1 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周易参同契发挥 - 第 1 页/共 8 页</h1>
    <div class="content">太玄部
　　周易参同契发挥
　　经名：周易参同契发挥。原题全阳子俞琰述。九卷。底本出处：《正统道藏》太玄部。参校版本：文渊阁四库全书本子部道家类（简称四库本）。
　　目录
　　序
　　卷一　　上篇第一
　　卷二　　上篇第二
　　卷三　　上篇第三
　　卷四　　上篇第四
　　卷五　　中篇第一
　　卷六　　中篇第二
　　卷七　　中篇第三
　　卷八　　下篇第一
　　卷九　　下篇第二
　　鼎器歌
　　序
　　赞序
　　周易参同契发挥序#1
　　《参同契》乃万古丹经之祖，其辞古奥密微，莫可测议。然亦未有真知实践，得其正传，而不能通此者也。若其论议与之相戾，而曰我自有秘授，焉用此为，则亦妄人而已。昔者紫阳朱夫子，呜道於淳熙庆元问，旁通百氏，有异乎吾之说者，未尝随声附和而苟同也。乃独爱伯阳之书，为之精研熟究，而不自以为癖。有注释，有考异，且尝日：邵子得於希夷，希夷源流自《参同契》。又日：眼中见得了了如此，但无下手处。又曰：今始得头绪，未得其作料孔穴。及西山蔡先生编置道州，夫子送之，留寒泉精舍，相与订正是书，而竟夕不寐。至西山卒，又得所谓策数之说，恨不得与西山讲之，居无何而夫子卒矣。是书之注，盖行於西山既没之后，而一时门人亦未有及此者，故不复有所询访。其问所未满意者，正不无也。石涧俞君玉吾所着
　　周易参同契发挥卷之一
　　林屋山人全阳子俞琰述
　　上篇第一
　　乾、坤者，《易》之门户，众卦之父母。
　　阖户谓之坤，辟户谓之乾。一阖一辟谓之变，往来不穷谓之通，此乾、坤所以为《易》之门户也。乾生三男，坤生三女，男女构精，万物化生，此乾、坤所以为众卦之父母也。夫人之一身，法天象地，与天地同一阴阳也。人知此身与天地同一阴阳，则可与论还丹之道矣。
　　坎离匡郭，运毂正轴。
　　坎，月也。离，日也。日月行於黄道，昼夜往来，循环无穷，如匡郭之周遭也。毂犹身也，轴犹心也。欲毂之运，铃正其轴。修还丹者，运吾身中之日月，以与天地造化同途，不正其心可乎？
　　牝牡四卦，以为崇钥。覆冒阴阳之道，犹御者之执衔辔，有准绳，正规矩，随轨辙，处中以制外。数在律历纪，月节有五六。经纬奉日使，兼并为六十，刚柔有表裹。朔旦《屯》直事，至暮《蒙》当受。昼夜各一卦，用之依次序。《既》《未》至昧爽，终则复更始。
　　乾，纯阳牡卦也。坤，纯阴牝卦也。坎，阴中有阳。离，阳中有阴。牝牡，相交之卦也。丹法位乾、坤於上下，列坎、离於束西。而乾坤之阖辟，坎离之往来，俨如崇钥之状，故日：牝牡四卦，以为崇钥。崇钥者，虚器也。崇即鞯囊，钥其管也。老子《道德经》云：天地之问，其犹崇钥乎？虚而不讪，动而愈出。盖太虚寥廓，犹崇钥之体。气之阖辟往来，犹崇钥之用。知此则还丹之道思过半矣。然是道也，操则存，舍则亡，故铃慎汝内，闲汝外，有如列子《冲虚至德真经》所谓泰豆氏之御，然后可以从事於此。盖泰豆氏之御也，齐辑乎辔衔之际，而急缓乎唇吻之和；正度乎胸臆之中，而执节乎掌握之间；内得於中心，而外合於马志，是故能进退履绳墨。而旋曲中规矩。炼丹之法，亦犹是也。数在律历纪者，巡行十二位，应律之十二声、历之十二月、纪之十二年也。月节有五六者，以一月三十日分为六节也。经乾、坤，南北之定位也。纬坎、离，束西之妙用也。奉日使者，奉日之所使也。其候与天同运，随日升沉，无少异也。兼并为六十者，《易》有六十四卦，除《乾》、《坤》、《坎》、《离》四卦之外，恰有六十卦。一日十二时用两卦直事。每一爻当一时，两卦计十二爻，应律历纪之数。以一月三十日并之，共得六十卦也。以六十卦布於一月三十日内，则朔日朝为《屯》，暮为《蒙》。昼夜十二时，恰应两卦十二爻之数。自此朝《需》暮《讼》，朝《师》暮《比》，依次而用，以至晦日用《既济》、《未济》，晦朔循环，周而复始。其间卦象内外刚柔之体，或反或对，皆不铃执泥也。张紫阳《悟真篇》云：此中得意休求象，若究群爻馒役情。盖非真以六十卦布於一月三十日之内也。或者不悟此理，惟执泥卦象之说，乃谓日用两时为火候，从而准则铢爻，推测气候，汲汲焉日视土圭，夜瞻刻漏，岂不大谬哉？
　　日辰为期度，动静有早晚。
　　陈泥九#2《翠虚篇》云：天上分明十二形，人皆分作炼丹程。即日长为期度之谓也。日即火也，辰即候也。人能以天上之日辰反而求之吾身，则日临之位即时辰也。《悟真篇》云：炼药须知昏晓。即动静有早晚之谓也。动者，日出而作也。静者，日入而息也。盖吾一身之中，自有日出日入之早晚，其火候动静，一一暗合天度，即非#3用天枢潮候而为下功之时也。
　　春夏据内体，从子到辰巳。秋冬当外用，自午讫戌亥。
　　卦有六爻，下三爻为内，上三爻为外。试即《屯》、《蒙》二卦明之。朝用《屯》，阳火上升之候也。而《屯》之初九，正当身中之子，由内而外，故日：春夏据内体，从子到辰巳。暮用《蒙》，阴符下降之候也。而《蒙》之上九，正当身中之午，由外而内，故日：秋冬当外用，自午讫戌亥。然所谓春夏秋冬、子午巳亥，与夫内体外用之说，皆譬喻也。乃若泥象执文而行卦气，则徒自劳苦#4，何益哉？
　　赏罚应春秋，昏明顺寒暑。爻辞有仁义，随时发喜怒。如是应四时，五行得其序。
　　阳气当春而发生，阴气当秋而肃杀。丹法之赏罚，亦犹是也。永日自寅而束出，短日自申而西入。丹法之昏明，亦犹是也。爻辞有仁义，随时发喜怒者，潜藏飞跃，进退加喊，各随其时也。薛紫贤《复命篇》云：火候抽添思绝尘，一爻才过一爻生。阴文阳武依加喊，一颗还丹火裹成。岂真有所谓卦爻哉？他如赏罚昏明，仁义喜怒，与夫四时五行之说，皆譬喻也。
　　天地设位，而《易》行乎其中矣。
　　一高一卑，天地之位也。一阴一阳，天地之《易》也。阳生於子，自子、丑、寅、卯而极於巳，积一百八十日而阴又生。阴生於午，自午、未、申、酉而极於亥，积一百八十日而阳又生。阴生阳，阳生阴。阴复生阳，阳复生阴。阴阳相生，循环无穷，是之谓《易》。是《易》也，天地有之，人身亦有之，岂不闻？《悟真篇》云：先把乾坤为鼎器，次搏乌兔药来烹。此岂谓身外之乾、坤，身外之乌兔哉？学者当求之於身中可也。今夫天位乎上，地位乎下，二气则运行乎其中，一升一降，往来不穷，犹弃钥也。人受冲和之气，生於天地问，与天地初无二体。若能悟天地弃钥之妙，此心冲虚湛寂，自然一气周流於上下。开则气出，阖则气入。气出则如地气之上升，气入则如天气之下降，自可与天地齐其长久。《子华子》云：古之知道者，筑垒以防邪，疏源以毓真，深居静处，不为物樱，动息出入，而与神气俱。魂魄守戒，谨窒其兑。专一不分，真气乃存。上下灌注，气乃流通，如水之流，如日月之行而不休。阴营其藏，阳固其府。源流汕汕，满而不溢，冲而不盈。夫是谓之久生。拾此而日我自有登云捷法，则是旁蹊曲学，非吾大丹之道也。
　　天地者，乾、坤之象也。设位者，列阴阳配合之位也。《易》谓坎离。坎离者，乾坤二用。二用无爻位，周流行六虚。往来既不定，上下亦无常。
　　乾为天，坤为地，吾身之鼎器也。离为日，坎为月，吾身之药物也。先天八卦，乾南坤北，离束坎西。南北列天地配合之位，束西分日月出入之门。反而求之吾身，其致一也。乾、坤其体也，坎、离其用也。坎、离二者，周流升降於六虚，往来上下，盖无爻位。吾身之坎、离，运行乎鼎器之内，潜天而天，潜地而地，亦岂有爻位哉？
　　幽潜沦匿，变化於中。
　　幽潜沦匿者，神入气中，气入脐中，而沉归海底去也。变化於中者，时至气自化，静极机自发，而抱出日头来也。陈希夷《指玄篇》云：邈无踪迹归玄武，潜有机关结圣胎。此之谓也。
　　包裹万物，为道纪纲。
　　《悟真篇》云：道自虚元生一气，便从一气产阴阳。阴阳再合生三体，三体重生万物昌#5。盖金丹之母，不过先天一气而已b裂而为二，分而为三，散而为万，皆自此一气中来，故日：包裹万物，为道纪纲。
　　以无制有，器用者空。
　　《道德经》云：三十辐共一毂，当其无，有车之用。挺垣#6以为器，当其无，有器之用。凿户牖以为室，当其无，有室之用。故有之以为利，无之以为用。林庸斋注云：毂，车之容轴者也。辐，轮之股也。毂惟虚中，故可以行车。涎值，陶者之器也，虚而圆，故可以成器。户牖，室中之通明处也。此三者皆是譬喻虚者之为用，故日：有之以为利，无之以为用。车、器、室皆实有之利也，而其所以为车为器为室，皆虚中之用。今魏公谓以无制有，器用者空，实用老子之说。盖丹法以太虚为鼎炉，而太虚之中自有天然妙用，奇哉奇哉。《关尹子》云：衣摇空得风，气嘘物得水。陈抱一注云：知摇空得风，则鼓吾弃钥，可以生气。知嘘物得水，则胎吾之气，可以化精。苟昧此而他求，所谓鼎器，则非虚无之道矣。
　　故推消息，坎离没亡。
　　息者，进火之侯，坤三变而成乾也。消者，退符之侯，乾三变而成坤也。今自朔旦震卦用事之后，历兑至乾。望罢巽卦用事之后，历艮至坤。其间不见坎离爻位，是谓坎离没亡欤。日：坎离非没亡也，行乎六虚之问，而往来不定尔。
　　言不苟造，论不虚生。引验见效，校度#7神明。推类结字，原理为征。坎戊月精，离己日光。日月为易，刚柔相当。土旺四季，罗络始终。青赤白黑，各居一方。皆禀中宫，戊已之功。
　　坎外阴而内阳，月之象也。离外阳而内阴，日之象也。坎纳戊；戊，阳土也。离纳己；已，阴土也。二土交合，则阴阳相济，刚柔相当，犹日月两字合之而辏成易字也。青、赤、白、黑，即木、火、金、水也。木、火、金、水，各居一方，惟土居中央，分旺辰、戌、丑、未，而罗络一岁之始终，是故木得之以旺，火得之以息，金得之．以生，水得之以止，四者皆禀其功也。然是土也，遍满乎宇内，本无定位焉。在坎则为戊土，在离则为己土，在中官则为戊己土，在四季则为辰、戌、丑、未土，均是物也。旨哉，《悟真篇》之诗有日；四象五行全藉土。又曰：只缘彼此怀真土，遂使金丹有返还。盖非真土调和，则阴阳否隔，刚柔离分，不能成丹也。呜呼，魏公作是书以发明斯道之秘，无非引验见效，亲到实诣之说，复恐其说未足以取信於后人，遂又校度日月之神明以为法，推原《易》卦之道理以为证，可谓深切而着明矣。又岂肯苟造无稽之言，虚生无益之论，以诳惑后之来者哉？
　　《易》者，象也。悬象着明，莫大乎日月，穷神以知化，阳往则阴来。辐辏而轮转，出入更卷舒。
　　《易》者，象也，即上文所谓日月为易是也。夫魏公之为是说也，将以指陈身中之阴阳。而身中之阴阳，则无形可求，百姓日用而不知。苟非假象托物，将何以发明，而使人穷其神，知其化哉。於是仰观俯察乎天地之问，惟有日月之象显然着明，故以其显然着明者示人，使之洞见天地之阴阳，而默识乎神化之妙，则吾身之日用不知者，自可以不言而喻也。盖日月往来乎黄道之上，一出一入，迭为上下，互为卷舒，昼夜循环，犹如车轮之运转，无有穷已。人能反身而思之，触类而长之，则吾一身之中，自有日月，与天地亦无异矣。韩逍遥《内指通玄秘诀》云：法轮要转常须转，只在身中人不见。驾动之时似日轮，日轮向我身中转。又云：法轮转得莫停留，念念不离轮自转。何用外求哉？
　　《易》有三百八十四爻。据爻摘符，符谓六十四卦。
　　一部全《易》计三百八十四爻，一斤大药计三百八十四铢，此丹道、《易》道之相通，而《参同契》所以作也。爻者，卦画也。符者，卦之合体也。《易》有六十四卦，丹法以乾、坤为鼎器，以坎、离为药物，以其余六十卦为火候。今以《乾》、《坤》观之，始於《屯》、《蒙》，终於《既济》、《未挤》，其问反体、对体，无一不相合。於此，见一阴一阳之谓道。而古仙据爻摘符，以比喻鼎器、药物、火候，可谓巧且备矣。
　　晦至朔旦，震来受符。当斯之时，天地构其精，日月相撢持。
　　晦至朔旦者，晦朔之问也。震来受符者，乾交於坤而成震，身中之一阳生也。斯时神与气交，气与神合，有如天地之构精，日月之合璧，故日：当斯之时，天地构其精，日月相撢持。天地即吾身之乾坤也，日月即吾身之坎离也。天地、日月以时而相交，故能陶万汇而成岁功。乾坤、坎离以时而相交，故能夺造化而成圣胎。魏公恐学者不明身中之阴阳造化，遂借日月相交之时为喻，非曰一月止有晦朔之间可以用功也。《悟真篇》云：日月三旬一遇逢，以时易日法神功。学者能知以时易日之妙，则能窃天地之机，而成大丹矣。
　　雄阳播玄施，雌阴统黄化。
　　雄阳播玄施者，天气降而至於地也。雌阴统黄化者，地承天气而生物也。《悟真篇》云：甘露降须天地合，黄芽生要坎离交。盖丹法之生药与天地之生物相似，皆不过阴阳二气，一施一化，而玄黄相交尔。
　　浑沌相交接，权舆树根基。
　　阴阳二气上下交接，混而为一，故谓之浑沌。浑沌乃天地之邪郭，万物之胞胎也。丹法以之为权舆而树立根基，则天地万物皆在吾身，而不用求之外矣。
　　经营养鄞鄂，凝神以成躯。
　　鄞鄂，即根蒂也。丹法经营於此而回光内照，则神恋气而凝，气恋神而住，自然交结成胎。如其神光内泄，气马外驰，则日月失道，金汞异炉，欲望成丹，不亦远乎。白紫清《珠玉集·丹髓歌》日：昔日遇师亲口诀，只要凝神入气穴。此所以称之为神丹，而号之日神仙也。
　　众夫蹈以出，蚊动莫不由。
　　阴阳交接之道，乃生生化化之源也，不特人举禽兽。由此而出，虽蜈飞蠕动，跋行喙息，至微之类，莫不皆然，故日：众夫蹈以出，蠕动莫不由。是道也，施之於人则生人，存之於己则生药，但有圣几逆顺之分尔。
　　周易参同契发挥卷之一竟
　　#1『绳墨』，四库本缺『墨』字。
　　#2『泥丸』，四库本误作『泥九』。
　　#3『即非』，四库本作『莫非』。
　　#4自『劳苦』至『《悟真篇》云先』一段文字，四库本缺略，并误把『云先』之后文直接置於『劳苦』该段落之后。
　　#5『昌』，四库本作『张』。
　　#6『涎垣』，四库本作『涎坛』。
　　#7『校度』，四库本作『校度』。下文同。
　　周易参同契发挥卷之二
　　林屋山人全阳子俞瑛述
　　上篇第二
　　於是仲尼赞鸿蒙，乾坤德洞虚。稽古当元皇，《关睢》建始初。冠婚气相纽，元年乃芽滋。
　　尝观《易》首乾、坤，《书》称稽古，《诗》以《关维》为先，《礼》以冠婚为重，《春秋》以元年为第一义，是知圣人之作经，皆有所托始也。炼丹而不究其始，又安能洞晓阴阳，深达造化哉？
　　圣人．不虚生，上观显天符。天符有进退，讪信以应时。
　　符者，合也。月行於天，一月一度，与日交合，故谓之天符。天符有进退，屈信以应时者，月自初一以后光渐进，魂长魄消，阳伸阴屈，象一日之子至巳。十六以后光渐退，魄长魂消，阴伸阳屈，象一日之午至亥也。古之至人，观天之道，执天之行，遂借天符之进退、阴阳之屈伸，设为火侯法象以示人。盖天地俨如一鼎器，日月乃药物也。日月行乎天地问，往来出没，即火侯也。人能即此反求诸身，自可默会火侯进退之妙矣。
　　故《易》统天心，《复》卦建始初。
　　《易》者，一阴一阳之谓也。天心，北方子之中也。《复》，十一月之卦也。《复》之为卦，正当北方子位之中，气应冬至，邵康节《击壤集·冬至吟》云冬至子之半，天心无改移是也朱晦庵#1以为康节此诗最好。盖立冬是十月初，小雪是十月中，大雪是十一月初，冬至是十一月中，小寒是十二月初，大寒是十二月中，冬至子之半即十一月之半也。人言夜半子时为冬至，盖夜半以前一半属子时，今推五行者多不知之。然数每从这处起，略不差移，此所以为天心。今魏公谓《易》统天心，《复》卦建始初者，阳气潜萌於孟冬纯阴之月，而始於《坤》卦之下，积成一昼之阳，然后变为《复》卦也。人固知十月为《坤》，至十一月则五阴之下变一阳画而为《复》，殊不知十一月冬至，无绿平白便生一画之阳，遽变为《复》。盖十月小雪，《坤》下爻已有阳生其中。但一日之内，一月之问，方长得三十分之一，爻积之一月，至十一月冬至，始满一画为《复》。然此亦譬喻也。年以冬至为《复》，月以朔旦为《复》，日以子时为《复》，无非借以发明身中造化，殆不铃泥於年、月、日、时也。《翠虚篇》云.．一月三旬一日同，修丹法象夺天功。盖年与月同，月与日同，日与时同，於是蹙#2年成月，蹙月成日，蹙日成时，一时之中，自有一阳来复之机。是机也，不在冬至，不在朔旦，亦不在子时，非深达天地阴阳，莫知玄机，如是其秘也。
　　长子继父体，因母立兆基。
　　乾父下交於坤母之初爻而成震，震为长男，故曰：长子继父体。震自坤体而生，犹婴兄生於母腹中，故曰：因母立兆基。《悟真篇》云：金公本是东家子，送与．西邻寄体。生。与此同旨。知此则知炼丹不用寻冬至，身中自有一阳生，而不泥乎年、月、日、时之说矣。
　　消息应锺律，升降据斗枢。
　　自子至巳为息，自午至亥为消。消息应锺律者，锺律於一岁十二月之内，每月换一管，一岁换尽十二律。吾身火候之消息，亦犹是也。自下而上为升，自上而下为降。升降据斗枢者，斗枢於一日十二时之内，每时移一位，一日移遍十二辰。吾身火候之升降，亦犹是也。《指玄篇》云：寥寥九地移钟管，黯黯长天运斗魁。盖不过取象比喻而已，即非用律管之短长、天歪之所指而为期度也。
　　三日出为爽， 震受庚西方。
　　月三日哉生明，昏在西方庚位，其象如震，应震卦之纳庚。若以吾身之火侯言之，则所谓河车不敢暂留停之时是也。
　　八日 兑受丁，上弦平如绳。
　　月至八日为上弦，昏在南方丁位，其象如兑，应兑卦之纳丁，以喻五p身阳火上升之半也。
　　十五 乾体就，盛满甲东方。
　　月至十五与日相望，昏在东方甲位，其象如乾，应乾卦之纳甲，以喻吾身阳火盛满之候也。
　　蟾蛉与兔魄，日月无双明。
　　蟾蛛者，月之精。兔魄者，日之光。日月无双明者，日以昱乎昼，月以昱乎夜。日出则月没，月出则日没。昼夜递照，而出入更巷舒也。人之呼吸，何异於是哉？岂不见《黄庭经》云：出日入月呼吸存。盖呼吸，即日月也。
　　蟾蛛视卦节，兔者吐生光。
　　丹法以上半月为阳，属震、兑、乾；下半月为阴，属巽、艮、坤，故日：蟾蛛视卦节。月为太阴，日为太阳；阳主吐，阴、王纳；月本无光，受日之光而白，故日：兔者吐生光。
　　七八道已讫，屈折低下降。
　　七、八即十五也。阳火自震而升，至于十五纯乾，则已满上半月之侯，其势极矣，其道危矣。盖不容不屈曲折旋而低降也。陈朝元《玉芝书》云：九重城裹龙车发，十二楼前虎驾回。即此义也。
　　十六转受统， 巽辛见平明。
　　月至十六日既生魄，晨在西方辛位，明乍亏，其象如巽，应巽卦之纳辛。以吾身火侯言之，则阴受阳禅，峰回路转之时也。
　　艮直於丙南，下弦二十三。
　　月至二十三日为下弦，晨在南方丙位，明半亏，其象如艮，应艮卦之纳丙，以喻吾身阴符下降之半也。
　　坤乙三十日，东方丧其明。
</div>
    <div class="pagination">
<span class="current-page">1</span><a href="周易参同契发挥_page2.html">2</a><a href="周易参同契发挥_page3.html">3</a><a href="周易参同契发挥_page4.html">4</a><a href="周易参同契发挥_page5.html">5</a><a href="周易参同契发挥_page6.html">6</a><a href="周易参同契发挥_page7.html">7</a><a href="周易参同契发挥_page8.html">8</a><a href="周易参同契发挥_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
