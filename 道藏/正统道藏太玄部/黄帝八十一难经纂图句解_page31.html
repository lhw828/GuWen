<!DOCTYPE html>
<html>
<head>
    <meta charset="UTF-8">
    <title>黄帝八十一难经纂图句解 - 第 31 页/共 35 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>黄帝八十一难经纂图句解 - 第 31 页/共 35 页</h1>
    <div class="content">　　东方甲乙木也，正月与甲乙皆属於春，故十二月之始则在甲。
　　故以井为始也。
　　惟因岁与月，故知井为始。
　　六十四难曰：
　　十变言，阴井木，阳井金。
　　井者，谷井也，非掘作之井，山谷之中泉水初出之处，名之曰井。同一井也，阳则木，阴则金#25。
　　阴荣火，阳荣水。
　　泉水既出，留停於近，荣污#26未成大流也，名之曰荣。荣者，小水之状。同一荣也，阳则水，阴则火。
　　阴俞土，阳俞木。
　　留停既深，便有射注轮人#27 之处，名之日俞。同一俞也，阴则土，阳则木。
　　阴经金，阳经火。
　　经者，径也，经营之义也。委积逐流，经历而成渠径也。同一经也，阴则金，阳则火。
　　阴合水，阳合土。
　　合者，会也，留停既深，便有指射轮人#28 之处也。同一合也，阴则水，阳则土。
　　阴阳皆不同，其意何也？
　　阴阳迥然不同，则其意是如何。
　　然：是刚柔之事也。
　　五藏为阴、为柔，六府为阳、为调#29。孤阳不生，孤阴不长，夫妇刚柔相因而成。
　　阴井乙木，阳井庚金。
　　乙为阴，属木；庚为阳，属金。凡所克者为妻，故以阴井乙木，配阳井庚金。乙与庚金，正夫妇之义。
　　阳井庚，庚者乙之刚也。
　　庚为刚，为夫，为阳，故庚是乙之夫。
　　阴井乙，乙者庚之柔。
　　乙为柔，为妇，为阴，故乙是庚之妇。
　　乙为木，故言阴井木也。
　　东方甲乙小#30，乙阴也，所以乙为木。
　　庚为金，故言阳井金也。
　　西方庚辛金，庚阳也，金克木，所以阳井金。
　　余效此也。
　　阴荣火，阳荣水，壬水为刚，丁火为柔，丁与壬合。阳俞木，阴俞土，甲木为刚，己木#31 为柔，甲与己合，阴经金，阳经火，丙火为刚，辛金为柔，丙与辛合。阴合水，阳合土，戊土为刚，癸水为柔，戊与癸#32 合。
　　六十五难曰：
　　经言所出为井，所入为合，其法奈何？
　　经豚所出为井，所入为合，其法度如何。
　　然：所出为井。
　　人之阳气随四时而出入，井乃阳气初生之时。
　　井者，东方春也。
　　东乃四方之始，春乃四时之始，井乃经水之始，故井者东方春也。
　　万物始生，故言所出为井也。
　　万物始生於春，故言经水所出为井。
　　所入为合。
　　合乃经水会合也，阳气伏藏实似之。
　　合者，北方冬也。
　　北乃四方之终，冬乃四时之终，合乃经水之终，故合者北方冬。
　　阳气伏藏。
　　阳气至冬至北退，入而伏藏。
　　故言所入为合也。
　　故言经水所入为合。
　　六十六难曰：
　　经言肺之原，出於太渊。
　　太渊在右手鱼际下，是脉之大会，手太阴之豚动也。
　　心之原，出於太陵。
　　在掌后两筋问陷中，是心包络之原。
　　肝之原，出於太冲。
　　在足大指本节后二寸。
　　脾之原，出於太白。
　　在足内侧核骨下。
　　肾之原，出於太溪。
　　在足内踝后根骨闲。
　　少阴之原，出於兑骨。
　　五藏皆陕俞为原。少阴，真心豚也，亦有原，在掌后兑骨端陪中，一名神门，一名中都。前云心之原出於太陵，是心包络豚也。凡云心病者，皆在心包络豚，真心不病，故无俞。今有原者，外经之病，不治内藏也。
　　胆之原，出於丘虚。
　　在足外踝下微前。
　　胃之原，出於冲阳。
　　在足附上五寸，骨问动脉。
　　三焦之原，出於阳池。
　　在手小指次指本节后陷中。
　　膀胱之原，出於京骨。
　　在足外侧大骨下，赤白肉际。
　　大肠之原，出於合谷。
　　在大指次指问虎。内。
　　小肠之原，出於腕骨。
　　在手小指腕骨内。
　　十二经皆以俞为原者，何也？
　　俞，谓井荣俞经合，非者#33 俞也。十二经皆以俞为原如何。
　　然：五藏俞者，三焦之所行，气之所留止也。
　　三焦由此俞以通行气，亦於此俞以流止。
　　然#34脐下肾问动气者。
　　注见八难。
　　人之生命也。
　　肾乃人生性命根本。
　　十二经之根本也。
　　注见八难。
　　故名曰原。
　　三焦合气於肾，故名日原。
　　三焦者，原气之别使也。
　　注见三十八难。
　　主通行三气。
　　人之二#35焦，法天地三元之气，所以通行三气。
　　经历於五藏六府。
　　上焦在心肺问，中焦在脾胃，下焦在肝肾，经历常周遍。
　　原者，三焦之尊号也。
　　原者，元也。元气者，三焦之气也。其气尊大，故原乃其尊号。
　　故所止辄为原。
　　气所留止，辄以为原。
　　五藏六府之有病者，皆取其原也。
　　藏府有病，皆取其原，故治之。
　　六十七难曰：
　　五藏募皆在阴。
　　腹为阴，五藏之募皆在腹。肺之募，中府二穴，在云门下一寸，乳上三肋问。心之募，巨阙二#36穴，在鸠尾下一寸。脾之募，章#37门二穴，在季胁下直脐。肝之募，期门二穴，在不容两傍一寸五分。肾之募，京门二穴，在腰中季胁。
　　而俞皆在阳者。
</div>
    <div class="pagination">
<a href="黄帝八十一难经纂图句解_page30.html">上一页</a><span>...</span><a href="黄帝八十一难经纂图句解_page26.html">26</a><a href="黄帝八十一难经纂图句解_page27.html">27</a><a href="黄帝八十一难经纂图句解_page28.html">28</a><a href="黄帝八十一难经纂图句解_page29.html">29</a><a href="黄帝八十一难经纂图句解_page30.html">30</a><span class="current-page">31</span><a href="黄帝八十一难经纂图句解_page32.html">32</a><a href="黄帝八十一难经纂图句解_page33.html">33</a><a href="黄帝八十一难经纂图句解_page34.html">34</a><a href="黄帝八十一难经纂图句解_page35.html">35</a><a href="黄帝八十一难经纂图句解_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
