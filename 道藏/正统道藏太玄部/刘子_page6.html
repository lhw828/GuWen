<!DOCTYPE html>
<html>
<head>
    <meta charset="UTF-8">
    <title>刘子 - 第 6 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>刘子 - 第 6 页/共 11 页</h1>
    <div class="content">　　非其经迟，所托赛也。是以观之，附得其所，则重石可浮，短翅能远；附失其所，则轻羽沦溺，迅足成赛。夫燕之巢幕，衔泥补缀，烂若绶纹，虽陶匠逞妙不能为之，可谓固矣。然凯旋剔幙，
　　军还而为之，凯旋剔模问除去也。
　　则巢破子裂，是所托危也。鹤鹑巢苇之茎，跌之以丝发，珠圆罗绉，虽女工运巧不能为之，可谓固矣。然虻风钦至，
　　虻风是未风也。
　　则苇折卵破者，何也？所托轻弱使之然也。故乌有择木之性，鱼有选潭之情，所以务其翔集，盖斯为美也。
　　心隐第二十二
　　二仪之大，可以章程测也；
　　廿九年为程限也。
　　三纲之动，可以表裹度也；雷霆之声，可以锺鼓传也；风雨之变，可以音律和也。故有#1象可观不能匿其影，有形可见不能隐其迹，有声可闻不能藏其响，有色可察不能灭其情。夫天地阴阳之难明，犹可以卫数揆而耳目可知。至於人也，心居於内，情伏於裹，非可以筹数测也。凡人之心，险於山川，难於知天。天有春夏秋冬旦暮之期，人者厚貌探情不可而知之也。故心有刚而色柔，容强而质弱，貌愿而行慢，性忆火还切而事缓。假饬於外以明其情，喜不必爱，怒不必憎，笑不必乐，泣不必哀，其藏情隐行未易测也。日在天之外而心在人之内#2，物亦照焉。照之於外不可而伪内者也，而伪犹生焉。心在人之内，而智又在其内，神亦照焉。外#3之於内所无取征也，而欲求其情不亦难乎。不洁在面，人皆耿之；不洁在心，人不肯愧。以面露外，而心伏内，故善饬其情，潜奸隐智，终身不可得而见也。少正卯在鲁与孔子同时，
　　同其时代生在鲁也。
　　孔子门人三盈三虚，唯颜渊不去，独知圣人之德也。夫门人去仲尼而皈少正卯，非不知仲尼之圣，亦不知少正卯之佞。子贡曰：少正卯，鲁之文人也。夫子为政，何以先之。子曰：赐也，还非尔所及也。夫少正卯心逆而检，
　　诐，佞也，善问辫论而词论，亦佞也。一本作论注，误也。
　　行僻而圣，
　　词利急如坪烽，强也。刚如急，利也。
　　言伪而辩，词鄙而博，顺非而泽。
　　博言泽语。
　　有此五伪而乱圣人，以子贡之明见不能见#4，知人之难也。以是观之，佞与贤相类，诈与信相似，辩与智相乱，愚直相像，若荠危奴礼切之乱人参，蛇床之似藦芜也。
　　席芜者，是今之首穷。
　　俗之常情，莫不自贵而鄙物，重己而轻人。观其意也，非苟欲以愚胜贤，以短加长。由于人心难知，非可以准衡乎。未能虚己相推，故有以轻抑重，以短凌长。是以摸母闱井，自谓媚胜西施；齐桓矜德，自称贤於尧舜。若子贡始事孔子，一年自谓胜之，二年以为同德，三年方知不及。以子贡之才，犹不识圣人之德，望风相崇，奚尸世人而能推己耶。是以真伪绮错，贤愚杂揉，自非明哲，莫能辨也。
　　知少正卯为鲁大夫作乱之课，孔子为鲁司寇，语鲁定公曰：勇而有谋，此乱天下也。君可杀之。定公诛少正卯也。
　　通塞第二十三
　　命有否泰，遇有屈伸。否与泰相翻，屈与伸殊贯。邀泰遇伸不尽截智，遭否会屈不专肤敏。何者？否泰由命，屈伸在遇也。命至於屈，才通即壅；遇及於伸，才壅即通。通之未也，非其力所招；壅之至也，岂非智所回。势苟就壅，则口目双掩；遇苟属通，则声眺俱明。故处穴大呼，声郁数仞；顺风长叫，响通百里。入井望天不过圆盖，登峰眺目极於烟际。向在井穴之时，声非卒嘎，目非暴昧，而闻见局者，其势壅也。及其乘风蹈峰，声非孟贲，
　　古之多力人也。
　　目非离娄，
　　古之明目人也。
　　而响彻眺远者，其势通也。买臣忍饥而行歌，王章苦寒而坐泣，苏秦握锥而愤懑，班超执笔而慷慨。
　　徐令之子，高祖封为定远侯也。
　　当彼四子势屈之时，容色熏黑，神情沮忸，言为瓦砾，行成狂狷，发露心忧，影销貌悴，引叹而雷转，喷气则云涌。如麒骥之伏於盛车，玄猿之束於笼圈，非无千里之鴂，万仞之捷，然而不异赢钝者无所肆其巧也。何异处穴而望声彻，入井而欲娣博哉。及其势伸志得，或佩锦而还乡，或声玉於廊庙，
　　朱买臣少时贫贱探樵，后乃入汉，得为本郡太守，佩锦还乡也。王章少时贫贱外牛衣而泣，后於汉得为京兆尹，常为廊庙之臣者也。
　　或合纵於六国之内，
　　苏秦，字季子，洛阳秦州人也。少与张仪同事鬼谷先生，二人才名一等。苏秦初时历说六国，三年而归，黄金用尽，名位无闻，乃归。人问神情沮忸，嫂不为炊饭，妻不为下机，父母兄弟不与语。秦遂家中读太公阴符之书，数月又束事赵，得为丞相。于时六国微弱，常惧秦侵，总朝於秦。秦又主纵六国以拒秦，秦人欲吞六国自以为横。苏秦谓赵王曰：今者天下以为横，六国为纵。今又莫共事秦，如秦兴兵，六国共击之，六国自安，秦国无为。赵王遂许之，秦乃即说六国，与曹魏燕齐赵楚合纵，不事於秦，经二十年。其后苏秦死，张仪相秦，又来说六国云：苏秦为人言语反覆，以非为是，以是为非。又与六国合纵不事於秦，非久长之计也。以春秋论之，小不事大，非安国之基。於是破纵入横，后被秦总并吞，遂至始皇焚烧诗书，坑杀学士，渎被神明。始皇后死，葬於骊山，三世至子婴降汉高祖於軏道者也。
　　或悬旌於昆仑之外。
　　班超少时贫贱，尝为人佣顾写书。遇汉伐匈奴，超投笔入幕，伐於西域，遂得勋效，封为定远侯。三十年后方得还乡，去时少壮归时发白也。
　　当斯之时也，容彩光液，神气开发，言成金玉，行为世则，乘肥衣轻，怡然自得，快若轻鸿之泛长风，沛若巨鱼之纵大壑。何异顺风而纵声，登峰而长晒色滓切。
　　视貌也。
　　人犹是也，而昔如彼，今如此者，非为昔愚而今贤，故丑而新美，壅之与通也。水之性清，动壅以堤，则波翻细与韬同而气腐；决之使通，循势而行，从涧而转，虽有朽骸烂赀不能污也。非水之性异，通之与壅也。人之通，犹水之通也。德如寒泉，假有沙尘，弗能污也。以是观之，通塞之路与荣悴之容，相去远矣。
　　遇不遇第二十四
　　贤有常质，遇有常分。贤不贤，性也；遇不遇，命也。性见於人，故贤愚可定；命在於天，则否泰难期。命运难遇，危不必祸，愚不必穷；命运不遇，安不必福，贤不必达。故患齐而死生殊，德同而荣辱异者，遇不遇也。春日丽天而隐者不照，秋霜被地而蔽者不伤，遇不遇也。昔韩昭侯醉外而寒，典官加之以衣，觉而问之，知典官有爱於己者，以越职之故而加诛焉。卫之胶乘，见御者之非，从后呼车，有救危之意，不蒙其罪。加之以衣恐主之寒，呼车忧君之危，忠爱之情是同，越职之愆亦等，典官获罪，呼车见德，遇不遇也。鹧堕腐鼠非虞氏之慢，
　　虞氏将姊妹登楼而宴，时有游侠之客从楼下过。正值老鹊在天半遗一鼠，适值虞氏兴乐之际，齐声大笑。侠客谓是楼上人故堕此腐鼠，从上下之，故将欺侠客以为笑乐，侠客乃诛灭虞氏也。
　　瓶水沃地非射姑之秽，事出虑外，固非其罪；而侠客大怒，虞氏见灭；邾君大怒，而射姑获免，
　　邾君是邾国之君，与射姑醉而起。鄹君守门人就射姑乞酒钱，射姑不与。守门人心生恶害，知邾君性急，乃覆一盆水於门限。邾君出见，问曰：此地何故。门人报曰：射姑尿之。邾君性急，故即呼杖杀射姑，曰：落火坑堕火而死矣。射姑免死者也。
　　遇不遇也。齐之华士栖志丘壑而太公诛之，魏之干木遁世幽居而文侯敬之。
　　魏文侯往干木之闲而见之。文侯曰：此非干木闲。吾闻干木不肯事寡人，寡人何敢不敬。干木广於德，寡人广於地；干木优於义，寡人富於财。地财不如德义，寡人以师礼事之，何况敬乎。遂致厚禄。后闻秦反，秦司马唐沮谏曰：魏有干木其人，丰於德义，文侯敬之，爻得人心，未可侵也。遂乃止兵不侵也。
　　太公之贤非有臧於文侯，干木之德非有逾於华士，而或荣或戮者，遇不遇也。董仲舒智德冠代，位仅过士；
　　董仲舒是广川人也，言书通於群籍，问无不知，仕於汉，取位至太中大夫也。
　　田千秋无他殊操，以一言取相，
　　胡关三老姓田名千秋，年八十。汉武帝年老心多，惮为群臣厌梼，遣江充专求巫蛊之气。江充与太子不善，恐武帝崩太子立，遂放狂云：太
　　子请铜人埋在御床下，乃使师巫诈言官中有蛊气奏帝。帝遣江充就官，掘床下得金人，云是太子厌帝。太子博士得罪，乃谓太子曰：今者江充与师巫反得铜人，不知实有耶。无以自明，可执讧充等推问取其实。於是遂发兵袭杀江充，以火炙，师巫皆钦承江充诏桔太子。帝其时在甘
　　泉官中，刘．屈厘走报曰：太子反杀江充。帝是速出令，将兵来围太子。太子以兵拒之，战於长安。太子奔走。一月三日田千秋上表救太子
　　云：江充不仁，奸为巫枉。太子无反意。子弄父兵，以将救命。太子无罪，可命追之。帝年老思忆太子，自遣人追访太子。太子已死，帝感千秋，拜为丞相。所为一言取相。刘屈厘领三辅之兵，左冯斓右扶风及京兆与太子战。太子败绩，奔向城自缢而死。后知太子无逆心，遂
　　起思子台也。
　　同遇明主而贵贱悬隔者，遇不遇也。庄姜适卫，美而无宠，瘦瘤适齐，丑而蒙幸。
　　齐国有瘦瘤之女，在田探桑，遇齐王出游，诸人悉来看王，唯痿瘤女不看。王使人问曰：人皆看王，女独不看，何也。女答曰：奉父母命只
　　於探朵，不令看王，所以不敢看王也。於是王曰：此女是贤女。欲以车载还国。女曰：王欲载去，不敢有辞。今若随王去，是奔走之女，是
　　以不去。王后乃将财帛往聘之。将入国，诸女及后官人皆闻王内妃探桑，看之，见是一丑痿瘤之女，尽乃笑之。后王最宠幸之者也。
　　遇不遇，命也，贤不贤，性也。怨不肖者不通性也，伤不遇者不知命也。如能临难而不慑，贫贱而不忧，可为达命者矣。
　　命相第二十五
　　命者，生之本也，相者，助命而成者也。命则有命不形於形，相则有相而形於形。有命必有相，有相必有命，同禀於天，相须而成也。人之命相，贤愚贵贱，修短吉凶，制气结胎。受生之时，其真妙者或感五行三光，或感龙迹气梦降生。凡庶亦禀天命，皆属星辰，其值吉宿则吉，值凶宿则凶。受气之始，相命既定，即鬼神不能改移，而圣智不能回也。华胥履大人之迹而生伏羲，女娲感瑶光贯日而生颛顼，庆都与赤龙合而生唐尧，握登见大虹而生舜，修纪见洞流星而生夏禹，夫都见白气贯月而生殷汤，大任梦见长人而生文王，颜征感黑帝而生孔子，刘媪感赤龙而生汉祖。微子感牵牛星，颜渊感中台星，张良感狐星，樊呛感狼星，老子感火星，若此之类皆圣贤，受天瑞相而生者也。相者或见肌骨，或见声色。贤愚贵贱，修短吉凶，皆有表诊。故五岳崔鬼有峻极之势，四渎皎洁有川流之形；五色郁然有云霞之观，五声铿然有锺磬之音。善观察者犹风胡之别剑，
　　风胡是秦时别剑人也。
　　孙阳之相马，
　　孙阳即伯乐，善能相马者也。
　　览其机妙，不亦难乎。伏羲曰角，黄帝龙颜，帝誉戴肩，颛项骈哥，尧眉八采，舜目重瞳，禹耳三漏，汤臂二肘，文王四乳，武王饼齿，孔子返宇，颜回重瞳，皋陶乌喙，若此之类皆圣贤，受天殊相而生者也。舜目重瞳是至明之相，而项羽王莽亦目重瞳子。越王句践长颈乌喙非善终之象，夏禹亦长颈乌喙。王莽之重瞳，譬驽马有骥之一毛而不可谓之骥也。禹之长颈乌喙，犹龙有蛇之一鳞而不可谓之蛇也。爰及众庶，皆有诊相。故谷子丰下，叔兴知其有后，
　　谷子，鲁君之子也。谷，姓也。初生兑上丰下，叔兴善相，占之，曰：此人有相。后果王於鲁。兑与丰，《周易》 卦也。
　　卫青方颗，鲸徒明其富贵；
　　卫青父与公主家婢私通，生青。后长成，公主家自官大奴之见，欺於卫青，令共黑奴牧马。鲸谓青曰：汝额方，应贵。青曰：今为奴仆，有何贵乎。后善骑射。汉家欲灭匈奴，青乃应募，征讨匈奴有功，汉封为大将军，建慕府。
　　亚夫纵理，许负见於饿死；
　　亚夫，姓周名亚夫，是周勃第三子也，为细柳将军。许负相之曰：纵理入。，后主饿死。亚夫后坐事在狱，七曰不食而死，如许负之言也。
　　羊纣声豺，叔姬鉴其灭族。
　　羊纷者为晋大夫。初生之时，其祖母叔姬欲往看声，小儿啼作豺声，姬曰：此子豺声，叉当灭族。遂回不看。至长果大乱晋，夏五月被晋杀之，尽灭其族也。
　　命相吉凶，悬之於天。命当贫贱，虽贵犹有祸患；命当富贵，虽欲杀之，犹不能害。夏孔甲畋於箕山，大风晦冥，入于人家。主人方乳，或占之曰：后来而产，是子不祥，终必有殃。孔甲取之曰：苟以为余子，谁敢殃之。子长析薪斧，斩其左足，遂为大合，孔甲曰：呜呼，有疾命矣。夫汉文以梦而宠邓通，
　　文帝梦见落井而得邓通救之。后蒙加於宠用。
　　相者占通当贫饿死。帝曰：能富在我，何谓贫乎。与之铜山，专得冷铸。后假衣食，寄死人家。子文之生，妖子弃之，
　　妘本是祝融之后，不知姓也。子文即是国伯比之子也。伯比父早亡，随母归在舅姑之家。后长大，乃奸纭子之女，生子文。其纭子妻耻女不嫁而生子，乃弃於山中。纭子游猎，见虎乳一小儿，归与妻说。妻曰：此是我女与伯比私通生。此小兄我耿之，送於山中，纭子乃迎归养之，配其女将与伯比。楚人呼子文为之谷乌菟，仕至楚相也。
　　虎乃乳之，遂收养焉，卒为楚相。褒离国王侍婢有娠，王欲杀之，婢曰：气从天来，故我有娠。及子之产，捐堵圈中，堵以气嘘之，弃马柜中，马复嘘之，故得不死。卒为夫余之王。故善恶之命，若从天堕，若从地出，不得以理数推，非可以智力要。今人不知命之有限而妄觊於多贪，命在於贫贱而穿凿求富贵，命在於短折而临危求长寿，皆惑之甚也。
　　刘子卷之五竟
　　＃１『有』 原作『其』，据文渊阁本改。
　　＃２『日在天之外而心在人之内』文渊阁本作『日在天之内而光在人之外』。
　　＃３『外』文渊阁本作『纳』。
　　＃４『以子贡之明见不能见』文渊阁本作『以子贡之明而不能见』。
　　刘子卷之六
　　播州录事参军袁孝政注
　　妄瑕第二十六
　　天#1道混然无形，寂然无声，视之不见，听之不闻，非可以影响求#2，不得以毁誉称也。降此以往，则事不双美，名不并盛矣。虽天地之大，三光之明，圣贤之智，犹未免乎訾也。故天有拆之象，地有裂之形，日月有薄蚀之变，五星有孛彗之妖，尧有不慈之诽，舜有囚父之谤，汤有放君之称，武有杀主之讥，齐桓有贪淫之目，晋文有不臣之声，伊尹有诬君之迩，管仲有僭上之名。以夫二仪七曜之灵不能无亏沙，尧舜汤武之圣不能免於嫌谤，桓公伊管之贤不能无纤瑕之过。由此观之，宇宙儒流奚能自免於怨谤而无悔怯耶。是以荆岫之玉必含纤瑕，骊龙之珠亦有微颜。
　　海中龙王颌下有明月之珠。其龙在九重渊下。尝有近海之人有一小儿过，值龙道开，得入龙官中。又值龙睡，偷於颌下，取得明月珠。将出天下无价，由有微类，海人恐儿更入九重渊，被龙毒之，方呼，儿对面以明月珠扑碎之也。
　　然驰光於千载，飞价於侯王者，以小恶不足伤其大美者也。今忌人之细短，妄人之所长。以此招贤，是书空而寻迹，披水而觅路，不可得也。定国之臣亦有细短，人主所以不弃之者，不以小妨大也。以小掩大，非求士之谓也。伊尹，夏之庖厨；傅说，殷之胥靡；百里奚，虞之亡虏；段干木，魏之大驻。
　　干木，晋国人，侩卖交买之人也，隐才不仕。文侯知其贤，往聘干木之家。干木坐不起，文侯侧立不敢辞倦，乃聘干木为国相。后秦简公欲伐魏，干木大贤在文侯为相，秦公怕不能用谋策，遂自罢兵而止也。
　　此四子者非不贤也，而其边不免污也。名不两盛，事不俱美。昔魏文侯问於李克曰：昊起何如人也。
　　吴起，卫人，向楚求仕。啮母臂为誓九年，未遂，其母遂亡。楚朝卿相言王曰：吴起亲亡不归于葬，此不孝也。岂得为相乎。其吴起归家持孝三年，毕乃往魏求仕。文侯用为西河太守。文侯先被秦夺五城，吴起乃为文侯复五城。於是伐秦复魏五城，乃更北征燕赵，并归於魏。此者吴起之功也。
　　克对曰：起贪而好色，然其善用兵，司马秾直不能过也。乃以为将。拔秦五城，北灭燕赵，盖起之力也。魏无知荐陈平於汉王，或人谗之曰：平虽丈夫，美#3如冠玉耳，其中未必有可用也。且闻盗嫂而受金。王乃疏平让无知。无知曰：臣进奇谋之士，诚足以利国耳。且其小过，岂妨公家之大务哉。乃擢为护军，得施其策。故范增疽发死而楚国亡，阙氏开阵而汉军全者，平之谋也。
　　范增是楚之大臣。项羽将兵围汉王城，陈平设谋多将珍宝与楚王大将。楚王知，乃欲斩大将。范增谏曰：此是陈平之计，王勿诛之。王曰：
　　攻战之士，亡心其忠武，受他财宝，岂为臣子。遂杀之，范增疽发而死。平又刻木作人，罗绮衣之为女於城上，云是汉之美女，欲将与单于。单于妻板氏闻之心妇忌，恐宠爱美女，遂开阵救汉军出。此皆陈平之谋计也。
　　高祖弃陈平之小警音愆，采六奇之大谋；文侯舍吴起之小失，而取五城之功。向使二主以其小过，弃彼良材，则魏国之存亡不可而知，汉楚之雄雌未可决也。而昊起必埋名於贪好，陈平陷身於贿盗矣。俗之观士者，见其威仪屑屑，好行细洁，乃谓英彦；士有大趣不修，容仪不惜小俭，而谓之弃人。是见朱橘一子蠹，因剪树而弃之；睹褥锦一寸点，乃全疋而墦之。齐桓深知育戚，将任之以政。草臣争谗之曰：育戚，卫人，去齐不远，君可使人问之。若果真贤，用之未晚也。公曰：不然。患其有小恶者民，人知小恶忘其大美，此世所以失天下之士也。乃夜举火而爵之，以为卿相。九合诸侯，一匡天下，桓公可谓善求士矣。故仲尼见人一善而忘其百非，鲍叔闻人一过而终身不忘。夫子如斯之弘，鲍叔如斯之隘也。以是观之，圣哲之量相去远矣。牛躅之霪不生纺腆，巢幕之窠不容鹊卵，崇山廓泽不辞污秽，佐世良才不拘细行。何者？量小不足以
　　包大形，器大无分小瑕也。人之情性皆有细短，若其略是也，虽有小疵，不足以为累。若其略非也，虽有衡门，
　　横木为门，言巷头之门也。
　　小操未足与论大谋。樊灌屠贩之坚，萧曹斗筲之吏，
　　萧何、曹参小时皆作庸吏，妻贫不可计也。
　　英布刑墨之隶，
　　人仆也。王官之中门，每门四人，晨昏开闭。寺禁刑人墨者使之守门，非在家守门也。非国君离官，即名官门之卫，以为离卫。离卫者两人，一人左一人右，相离而行，一戈在前一戈在后，以自防卫。英布，姓英名布，少时相师占之曰：先被点，后爻王。点者，墨刑之罪。英布后果坐法被默，作守门之贱卫。布乃笑曰：相者其实也。后项羽与高祖争天下，封英布为九江王者矣。
　　周勃俳优之任，
　　徘优是戏技之名。晋时有优游，《史记· 滑稽传》 有优孟。优游皆善为戏着名。《 急就篇》 云：唱是优，徘是笑。徘优一物二名，令散乐戏为可笑之语也。周勃，少时是徘优侠儿，解吹箫及诸管弦，每与人送丧以徘优，卑贱之士。后为汉高祖右丞相，才越朝廷，莫能过也。其行皆中律，其质则将相才也。张景阳郢中之大淫也，而威诸侯；颜浊邹梁父之大盗也，
</div>
    <div class="pagination">
<a href="刘子_page5.html">上一页</a><a href="刘子.html">1</a><a href="刘子_page2.html">2</a><a href="刘子_page3.html">3</a><a href="刘子_page4.html">4</a><a href="刘子_page5.html">5</a><span class="current-page">6</span><a href="刘子_page7.html">7</a><a href="刘子_page8.html">8</a><a href="刘子_page9.html">9</a><a href="刘子_page10.html">10</a><a href="刘子_page11.html">11</a><a href="刘子_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
