<!DOCTYPE html>
<html>
<head>
    <meta charset="UTF-8">
    <title>素问六气玄珠密语 - 第 6 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>素问六气玄珠密语 - 第 6 页/共 12 页</h1>
    <div class="content">　　十二、己卯土运，南正司天，天面向北，左西直，右东直，上正商。阳明金司天，天顺行，自己至卯左迁九位也。卯为震，其数三，土数五，三五成八也。至天时於天数后八刻至也。至后九日，金始治天，始化天令，白气在上，燥行於天，朝生赤气，暮有黑云，顺天之候也。
　　北正右迁纪篇
　　北正司天四十八
　　法北正司天逆行，自干至支右迁逆数，次加生成数也。
　　一、乙丑金运，北正司天，天面向南，左东直，右西直，上正宫。太阴土司天，天气右迁，自乙至丑右迁四位也。丑为土，其数五，金不及，从生其数四，四五共成九也。至天时於天数后九刻至也。。至后四日，土始治天，始化天令，后一十七日，少商来和正宫，黄气在上，湿行於天，东见赤气，西见赤色，左右二火从司之候。
　　二、乙未金运，北正司天，天面向南，左东直，右西直，上正宫。太阴土司天，天气右迁，自乙至未右迁十位也。未为土，其数五，金不及，从生其数四，五四成九也。至天时於天数后九刻至也。至后十日，土始治天，始化天令也。后一十七日，少商来和上宫，黄气在上，湿行於天，东西赤气见於朝夕，此从司二直也。
　　三、丙寅水运，北正司天，天面向南，左东直，右西直，上太征。少阳相火司天，天气右迁，自丙至寅右迁四位也。寅为艮，其数八，水太过，从成其数六，八六成十四也。至天时於天数前十四刻至也。至后四日，火始治天，始行天令，后六日太羽来刑太征，赤气在上，热行於天，寒乃行之，赤气东彰，黄云夕见，此从司二直也。
　　四、丙申水运，北正司天，天面向南，左东直，右西直，上太征。少阳相火司天，天气右迁，自丙至申右迁十位也。申为坤，其数二，水太过，从成其数六，二六成八也。至天时於天数前八刻至也。至后十日，火乃治天，始行天令，后六日，太羽来刑太征，赤气在上，热行於天，寒每胜之。
　　五、丁卯木运，北正司天，天面向南，左东直，右西直，上正商。阳明金司天，天气右迁，自丁至卯右迁五位也。卯为震，其数三，木运不及，从生其数三，二三成六。至天时於天数后六刻至也。至后五日，金始治天，始行天令。后一十六日，少角来伏正商，白气在上，燥行於天，东见黑云#3 ，西生赤气，此二直之色也。
　　六、丁酉木运，北正司天，天面向南，左东直，右西直，上正商。阳明金司天，天气右迁，自丁至酉右迁十一位也。酉为兑，其数七，木不及，从生其数三，三七成十，至天时於天数后十刻至也。至后十一日金始治天，始行天令。后十六日少角来伏正商也。白气在上，燥行於天，朝见黑气，夕举红云、东西二直也。
　　七、戊戌火运，北正司天，天面向南，左东直，右西直，上太羽。太阳寒水司天，天气右迁，自戊至戌右迁八位也，戌为土，其数五，火太过，从成其数七，五七成十二，至天时於天数前十二刻至也。至后八日水始治天，始行天令。后七日太征来伏太羽，黑气在上，寒行於天，东生青霞，西彰白气，东西二直之候也。
　　八、戊辰火运，北正司天，天面向南，左东直，右西直，上太羽。太阳寒水司天，天气右迁，自戊至辰右迁二位也。辰为土，其数五，火太过，从成其数七，七五成十二，至天时於天数前十二刻至也。至后二日，水始治天，始行天令，后七日，太征来伏汰羽，黑气在上，寒行於天，东见青气，西有白埃，二直之候也。
　　九、庚午金运，北正司天，天面向南，左东直，右西直‘，上太征。少阴君火司天，天气右迁，自庚至午右迁三位也。午为离，其数九，金太过，从成其数九，二九一十八也，至天时於天数前一十八刻至也。至后三日，火始治天，始行天令。后九日太商来伏太征，赤气在上，热行於天，东有黄云，西生青气，东西二直也。
　　十、庚子金运，北正司天，天面向南，左东直，右西直，上正征。少阴君火司天，天气右迁，自庚至子右迁九位也。子为坎，其数一，金太过，从成其数九，一九成十也。至天时於天数前十刻至也。至后九日，火始治天，始行天令。后九日太商来伏正征也。赤气在上，热行於天，东有黄气，西有青霞，东西二直也。
　　十一、辛丑水运，北正司天，天面向南，左东直，右西直，上正官。太阴土司天，天气右迁，自辛至丑右迁十位也。丑为土，其数五，水不及，从生其数一，一五成六也。至天时於天数后六刻至也。至后十日，土始治天，始行· 天令也。后十四日，少羽来伏正宫也。黄气在上，湿行於天，东有赤晖，西生赤气，此二直之候也。
　　十二、辛未水运，北正司天，天面向南，左东直，右西直，上正宫。太阴土司天，天气右迁，自辛至未右迁四位也。未为土，其数五，水不及，从生其数一，一五成六也。至天时於天数后六刻至也。至后四日，土始治天，始行天令。后十四日，少羽来伏正宫也。黄气在上，湿行於天，东西二直频生赤气也。
　　十三、壬申木运，北正司天，天面向南，左东直，右西直，上正征。少阳相火司天，天气右迁，自壬至申右迁四位也。申为坤，其数二，木太过，从成其数八，二八成十也。至天时於天数前十刻至也。至后四日，火始治天，始行天令。后八日，太角来和正征也。赤气在上，热行於天，东起白埃，西生黄气，二直之候也。
　　十四、壬寅木运，北正司天，天面向南，左东直，右西直，上太征。少阳相火司天，天气右迁，自壬至寅右迁十位也。寅为艮，其数八，木太过，从成其数八，二八十六也。至天时於天数前十六刻至也。至后十日，火始治天，始行天令也。后八日，太角来和太征，赤气在上，热行於天，东生白埃，西彰黄气，二直之候应色也。
　　十五、癸卯火运，北正司天，天面向南，左东直，右西直，上正商。阳明金司天，天气右迁，自癸至卯右迁十一位也。卯为震，其数三，火不及，从生其数二，二三成五也。至天时於天数后五刻至也。至后十一日，金始治天，始行天令。后十五日，少征来刑正商，白气在上，燥行於天，东有黑云，西生赤气，二直之候也。
　　十六、癸酉火运，北正司天，天面向南，左东直，右西直，上正商。阳明金司天，天气右迁，自癸至酉右迁五位也。酉为兑，其数七，火不及，从生其数二，二七成九也。至天时於天数后九刻至也。至后五日，金始治天，始行天令也。后十五日，少征来刑正商，白气在上，燥行於天，东生黑气，西举赤云，二直之候也。
　　十七、乙亥金运，北正司天，天面向南，左东直，右西直，上太角。厥阴木司天，天气右迁，自乙至亥右迁六位也。亥为乾，其数六，金不及，从生其数四，四六成十也。至天时於天数后十刻至也。至后六日，木始治天，始行天令。后十七日，少商来刑太角，青气在上，风行於天，东生赤气，西有黑埃，此二直之候也。
　　十八、乙巳金运，北正司天，天面向南，左东直，右西直，上正角。厥阴木司天，天气右迁，自乙至巳右迁十二位也。巳为巽，其数四，金不及，从生其数四，二四成八也。至天时於天数后八刻至也。至后十二日，木始治天，始行天令也。后十七日，少商来刑正角，青气在上，风行於天，东有赤晖，西生黑气，二直之候也。
　　十九、丙子水运，北正司天，天面向南，左东直，右西直，上正征。少阴君火司天，天气右迁，自丙至子右迁六位也。子为坎，其数一，水太过，从．成其数六，六1 成七也。至天时於天数前七刻至也。至后六日，火始治天，始行天令也。后六日，太羽来刑正征，赤气在天，热行於上，东有黄晖，西生青气，二直之候也。
　　二十、丙午水运，北正司天，天面向南，左东直，右西直，上正征。少阴君火司天，天气右迁，自丙至午右迁十二位也，午为离，其数九，水太过，从成其数六，六九成十五也。至天时於天数前十五刻至也。至后十二日，火始治天，始行天令也。后六日，太羽来刑正征，热行於天，赤气在上，东生黄气，西有黑云，二直之候也。
　　二十一、丁未木运，北正司天，天面向南，左东直，右西直，上正宫。太阴土司天，天气右迁，丁本在未，更不移位也。未为土，其数五，木不及，从成其数三，三五成八也。至天时於天数后八刻至也，当日土便治天，始行天令也，后一十六日，少角来刑正宫，黄气在上，湿行於天，东西二直皆彰赤气。
　　二十二、丁丑木运，北正司天，天面向南，左东直，右西直，上正宫。太阴土司天，天气右迁，自丁至丑右迁七位也。丑为土，其数五，木不及，从生其数三，三五成八也。至天时於天数后八刻至也。至后七日，土始治天，始行天令。后一十六日，少角来刑正宫，黄气在上，湿行於天，东西二候俱为赤气。
　　二十三、戊寅火运，北正司天，面向南，左东直，右西直，上太征。阳相火司天，天气右迁，自戊至寅右迁四位也。寅为艮，其数八，火太过，从成其数七，七八成十五也。至天时於天数前十五刻至也。至后四日，火始治天，始行天令。后七日，正征来同太征，赤气在上，热行於天，东生白气，西有黄云，二直之候也。
　　二十四、戊申火运，北正司天，天面向南，左东直，右西直，上正征。少阳相火司天，天气右迁，自戊至申右迁十位也。申为坤，其数二，火太过，从成其数七，二七成九也。至天诗於天数前九刻至也。至后十日，火始治天，始行天令也。赤气在上，热行於天，东生白气，西有。黄云，此二直之候也。
　　二十五、庚戌金运，北正司天，天面向南，左东直，右西直，上太羽。太阳水司天，天气右迁，自庚至戌右迁十一位也。戌为土，其数五，金太过，从成其数九，九五成十四也，至天时於天数前十四刻至也，至后十一日，水始治，始行天令也。后九日，太商来和太，黑气在上，寒行於天，东起青霞，西彰白气，二直之候也。
　　二十六、庚辰金运，北正司天，天面向南，左东直，右西直，上正羽。太阳水司天，天气右迁，自庚至辰右迁五位也，辰为土，其数五，金太过，从成其数九，五九成十四也。至天时於天数前十四刻至也。至后五日，水始治天，始行天令也。后九日，太商来和正羽，黑气在天，寒行於上，东有青霞，西生白气，二直之候也。
　　二十七、辛巳水运，北正司天，天面向南，左东直，右西直，上正角。厥阴木司天，天气右迁，自辛至巳右迁六位也。巳为巽，其数四，水不及，从生其数一，四一成五。至天时於天数后五刻至也。至后六日，木始治天，始行天令也。后十四日，少羽来和正角，青气在上，风行於天，东生赤气，西有黑气，二直之候也。
　　二十八、辛亥水运，北正司天，天面向南，左东直，右西直，上太角。厥阴木司天，天气右迁，自辛至亥右迁十二位也。亥为乾，其数六，水不及，从生其数一，一六成七也。至天时於天数后七刻至也。至后十二日，木始治天，始行天令。后十四日，少羽来和太角，青气在上，风行於天，东赤西黑，二直之候也。
　　二十九、壬子木运，北正司天，天面向南，左东直，右西直，上正征。少阴君火司天，天气右迁，自壬至子右迁十二位也。子为坎，其数一，木太过，从成其数八，八一成九也，至天时於天数前九刻至也。至后十二日，火始治天，始行天令也。后八日，太角来和正征，赤气在上，热行於天，东有黄云，西生青气，二直之候也。
　　三十、壬午木运，北正司天，天面向南，左东直，右西直，上太征。少阴君火司天，天气右迁，自壬至午右迁六位也。午为离，其数九，木太过，从成其数八，八九成十七也。至天时於天数前十七刻至也。至后六日，火始治天，始行天令也。后八日，太角来和太征，赤气在天，热行於天，东有黄埃，西生碧气，二直之候也。
　　三十一、癸未火运，北正司天，天面向南，左东直，右西直，上正宫。太阴土司天，天气右迁，自癸至未右迁七位也。未为土，其数五，火不及，从生其数二，二五成七也。至天时於天数后七刻至也。至后七日，土始治天，始行天令也。后十五日，少征来和正宫，黄气在上，湿行於天，东西见其赤气，此二直之候也。
　　三十二、癸丑火运，北正司天，天面向南，左东直，右西直，上正宫。太阴土司天，天气右迁，癸本在丑，更无迁动也。丑为土，其数五，火不及，从生其数二，二五成七也，至天时於天数后七刻至也。至后当日，土便治天，始行天令也。后十五日，少征来和正宫也，黄气在上，湿行於天，东西赤气，左右二直之候也。
　　三十三、乙卯金运，北正司天，天面向南，左东直，右西直，上正商。阳明金司天。天气右迁，自乙至卯右迁二位也。卯为震，其数三，金不及，从生其数四，四三成七也。至天时於天数后七刻至也。至后二日，金始治天，始行天令也。后十七日，少商来与正商同也，白气在上，燥行於天，东生黑气，西有红霞，二直之候也。
　　三十四、乙酉金运，北正司天，天面向南，左东直，右西直，上太商。阳明金司天，天气右迁，自乙至酉右迁八位也。酉为兑，其数七，金不及，从生其数四，四七成十一也。至天时於天数后十一刻至也。至后八日，金始治天，始行天令也。后十七日，少商来同正商也，白气在上，燥行於天，东见黑气，西有红霞，二直之候也。
　　三十五、丙戌水运，北正司天，天面向南，左东直，右西直，上太羽。太阳水司天，天气右迁，自丙至戌右迁八位也。戌为土，其数五，水太过，从成其数六，六五成十一也。至天时於天数后十一刻至也。至后八日，水始治天，始行天令也。后六日，正羽来和太羽也。黑气在上，寒行於天，东有青霞，西生白气，此二直之候也。
　　三十六、丙辰水运，北正司天，天面向南，左东直，右西直，上正羽。太阳水司天，天气右迁，自丙至辰右迁二位也。辰为土，其数五，水太过，从成其数六，五六成十一也。至天时於天数后十一刻至也。至后二日水始治天，始行天令也。后六日，太羽来同正羽也，黑气在上，寒行於天，东有青霞，西生白气，此二直之候也。
　　三十七、丁巳木运，北正司天，天面向南，左东直，右西直，上正角。厥阴木司天，天气右迁，自丁至巳右迁三位也。巳为巽，其数四，木不及，从生其数三，四三成七也。至天时於天数后七刻至也。至后三日，木始治天，始行天令也。后三日少角来同正角也，青气在上，风行於天，东有赤晖，西生黑气，此二直之候也。
　　三十八、丁亥木运，北正司天，天面向南，左东直，右西直，上正角。厥阴木司天，天气右迁，自丁至亥右迁九位也。亥为乾，其数六，木不及，从生其数三，三六成九也。至天时於天数后九刻至也，至后九日，木始治天，始行天令也。后十六日，少角来同正角，青气在上，风行於天，东生赤气，西有黑云，二直之候也。
　　三十九、戊子火运，北正司天，天面向南，左东直，右西直，上正征。少阴君火司天，天气右迁，自戊至子右迁六位也。子为坎，其数一，火太过，从成其数七，一七成八也。至天时於天数前八刻至也。至后六日，火始治天，始行天令也。后七日，太征来同正征，赤气在上，热行於天，东有黄埃，西生碧气，二直之候也。
　　四十、戊午火运，北正司天，天面向南，左东直，右西直，上#5太征。少阴君火司天，天气右迁，自戊至午右迁十二位也。午为离，其数九，火太过，从成其数七，七九成十六也。至天时於天数前十六刻至也。至后十二日，火始治天，始行天令也。后七日，正征来同太征也，赤气在上，热行於天，东有黄气，西有青霞，二直之候也。
　　四十一、庚寅金运，北正司天，天面向南，左东直，右西直，上太征。少阳相火司天，天气右迁，自庚至寅右迁七位也。寅为艮，其数八，金太过，从成其数九，九八成十七也。至天时於天数前十七刻至也。至后七日，火始治天，始行天令也。后九日，太商来伏太征，赤气在上，热行於天，东生白埃，西生黄气，此二直之候也。
　　四十二、庚申金运，北正司天，天面向南，左东直，右西直，上正征。少阳相火司天，天气右迁，庚本在申，更无迁动也。申为坤，其数二，金太过，从成其数九，二九成十一也。至天时於天数前十一刻至也。至后当日，火乃治天，始行天令也。后九日，太商来伏正征，赤气在上，热行於天，东生白埃，西生黄气，二直之候也。
　　四十三、辛卯水运，北正司天，天面向南，左东直，右西直，上正商。阳明金司天，天气右迁，自辛至卯右迁八位也。卯为震，其数三，水不及，从生其数一，一三成四也。至天时於天数后四刻至也。至后八日，金始治天，始行天令也。后十四日，少羽来和正商也，白气在上，燥行於天，东有黑气，西见赤云，此二直之候也。
　　四十四、辛酉水运，北正司天，天面向南，左东直，右西直，上太商。阳明金司天，天气右迁，自辛至酉右迁二位也。酉为兑，其数七，水不及，从#6生其数一，一七成八也。至天时於天数后八刻至也。至后二日，金始治天，始行天令也。后十四日，少羽来和太商，白气在上，燥行於天，东有黑气，西有赤云，此二直之候也。
　　四十五、壬辰木运，北正司天，天面向南，左东直，右西直，上正羽。太阳水司天，天气右迁，自壬至辰右迁八位也。辰为土，其数五，木太过，从成其数八，八五成十三也。至天时於天数前十三刻至也。至后八日，木始治天，始行天令也。后八日，太角来和正羽，黑气在上，寒行於天，东有青气，西有白埃，此二直之候也。
　　四十六、壬戌木运，北正司天，天面向南，左东直，右西直，上太羽。太阳水司天，天气右迁，自壬至戌右迁二位也。戌为土，其数五，木太过，从成其数八，八五成十三也。至天时於天数前十三刻至也。至后二日，水始治天，始行天令也。后八日，太角来和太羽也，黑气在上，寒行於天，东生青气，西有白埃，二直之候也。
　　四十七、癸巳火运，北正司天，天面向南，左东直，右西直，上正角。厥阴木司天，天气右迁，自癸至巳右迁九位也。巳为巽，其数四，火不及，从生其数二，二四成六也。至天时於天数后六刻至也。至后九日，木始治天，始行天令也。后十五日，少征来和正角也，青气在上，风行於天，东有赤气，西有昏埃，二直之候也。
　　四十八、癸亥火运，北正司天，天面向南，左东直，右西直，上太角。厥阴木司天，天气右迁，自癸至亥右迁三位也。亥为乾，其数六，火不及，从生其数二，二六共成八也。至天时於天数后八刻至也。至后三日，木始治天，始行天令也。后十五日，少征来和太角也，青气在上，风行於天，东有赤气，西有黑埃，此二直之候也。
　　素问六气玄珠密语卷之八竟
　　#1兴：疑当作『与』。
　　#2上：原脱，据前后文例补。
　　#3云：抄本作『气』。
　　#4从：原作『后』，据前后文例改。
　　#5上：原脱，据抄本补。
　　#6从：原作『后』据抄本改。
　　素问六气玄珠密语卷之九
　　启玄子述
　　司天配轮纪篇
　　运胜司天六法
　　一、丙子，少阴君火司天，热行於上。中见水运太过，黑气冲天，上胜天火，不行炎令。
　　一、丙午，少阴君火司天，热行於上。中见水运太过，黑气冲天，上胜天火，不行炎化。
　　三、丙寅，少阳相火司天，热行於上。中见水运太过，黑气冲天，上胜天火，暑热炎令皆失其化。
　　四、丙申，少阳相火司天，热行於上也。中见水运太过，黑气冲天，上胜天火，不行炎化。
　　五、甲戌，太阳水司天，寒行於上也。中见土运太过，黄埃四起，上克天水，寒乃化湿。
　　六、甲辰，太阳水司天，寒行於上也。中见土运太过，黄埃四起，上克天州水，寒乃不化，反生湿令。
　　六运承司天六法
　　一、乙亥，厥阴木司天，风行於上也。中见金运，白气承之，金运刑木，风化失令。言运承者，为运不及，即不如太过也，即承之喊其半令也。
　　二、乙巳，厥阴木司天，风行於上也。中见金运，白气承之，风化失令也。
　　三、癸酉，阳明金司天，燥行於上也。中见火运，赤气承之，燥令喊半也。
　　四、癸卯，阳明金司天，燥行於上也。中见火运，承之赤气上行，燥失其令。
　　五、丁未，太阴土司天，湿行於上也。中见木运，青气承之，湿令还风。
　　六、丁丑，太阴土司天，湿行於上也。中见木运，青气承之，湿令间风。
　　直符司天十二法
　　夫直者，是与天同也；符者，合也，是干合司天之名也。
　　一、丙午，少阴君火司天，其丙者，南方火干也。
　　干与天狗，远视太虚逼遥，赤气上接天涯，：无间令，与天同德也。
　　二、丙子，少阴君火司天，丙为南方火干也。干与天同，遥升赤气，远接天涯。
　　三、乙亥，厥阴木司天，乙为束方木位，木干与天水合德，苍气如姻，遥依林木。
　　四、乙巳，厥阴木司天，乙为东方木干，与天合德，上与天同、间气还小。
　　五、已未，太阴土司天，己为中央土干，上与天同，黄起於维，天气得之小佐也。
　　六、己丑，太阴土司天，己为中央土干，与天合德，小佐於天。
　　七、辛酉，阳明金司天，辛为西方金干，与天合德，小佐於间行小令也。
　　八、辛卯，阳明金司天，辛为西方金干，与天合德，与金同佐。
　　九、壬戌，太阳水司天，壬为北方水干，与天合德，上同天化，小佐於天。
　　十、壬辰，太阳水司天，壬为北方水干，与天合德，上与天同，小佐天令。
　　十一、丙寅，少阳相火司天，丙为南方火干，与天同，小佐天令。
　　十二、丙申，少阳相火司天，丙为南方火干，与天合德，小佐於天。
　　运合司天十二法
　　一、丁亥，厥阴木司天，中见木运，与天合德，青气上同，风化同令，天运相佐，气化令同，上中相得。
　　二、丁巳，厥阴木司天，中见木运，与天合德，青气上同，风化同令，天运相佐，气化令实，上中无克。
　　三、戊子，少阴君火司天，中见火运，与天合德，赤气上同，热化同令，天运相佐，化令乃实。
　　四、戊午，少阴君火司天，中见火运，与天合德，赤气上同，热化同令，天运相佐，令化同一。
　　五、乙酉，阳明金司天，中见金运，与天合德，白气上同，燥行同一。
　　六、乙卯，阳明金司天，中见金运，与天合德，白气上同，燥化令合。
　　七、己未，太阴土司天，中见土运，与天合德，黄气上同，湿化共令。
　　八、己丑，太阴土司天，中见土运，与天合德，黄气上同，与天同令，雨湿令化同一。
</div>
    <div class="pagination">
<a href="素问六气玄珠密语_page5.html">上一页</a><a href="素问六气玄珠密语.html">1</a><a href="素问六气玄珠密语_page2.html">2</a><a href="素问六气玄珠密语_page3.html">3</a><a href="素问六气玄珠密语_page4.html">4</a><a href="素问六气玄珠密语_page5.html">5</a><span class="current-page">6</span><a href="素问六气玄珠密语_page7.html">7</a><a href="素问六气玄珠密语_page8.html">8</a><a href="素问六气玄珠密语_page9.html">9</a><a href="素问六气玄珠密语_page10.html">10</a><a href="素问六气玄珠密语_page11.html">11</a><span>...</span><a href="素问六气玄珠密语_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
