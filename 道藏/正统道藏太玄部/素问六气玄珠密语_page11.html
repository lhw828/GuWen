<!DOCTYPE html>
<html>
<head>
    <meta charset="UTF-8">
    <title>素问六气玄珠密语 - 第 11 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>素问六气玄珠密语 - 第 11 页/共 12 页</h1>
    <div class="content">　　二十一、甲戌下见己丑，甲己土运，地见太阴在泉，对化有间，与运相得，即小间，小间即一间也。地从奇即先左间不右间，从偶即先右间不左间也。
　　二十二、丙戌下见辛丑，丙辛水运，地见太阴在泉，对化有间，运不胜地，即小间，小间即一间也。地从奇即先左间不右间，从偶即先右间不左间也。
　　二十三、戊戌下见癸丑，戊癸火运，地见太阴在泉，对化有间，与运相得，即小间，小间即一间也。地从奇即先左间不右间，从偶即先右间不左间也。
　　二十四、庚戌下见乙丑，乙庚金运，地见太阴在泉，对化有间，与运相得，即小间，小间即一间也。地从奇即先左间不右间，从偶即先右间不左间也。
　　二十五、壬戌下见丁丑，丁壬木运，地见太阴在泉，对化有间，与运不相得，即大间，大间即左右俱间也。地从奇即先左间次右间，从偶即先右间次左间也。
　　二十六、乙巳下见庚申，乙庚金运，地见少阳在泉，对化有间，运不胜地，即小间，小间即一间也。地从奇即先左间不右间，从偶即先右间不左间也。
　　二十七、丁巳下见壬申，丁壬木运，地见少阳在泉，对化有间，与运相得，即小间，小间即一间也。地从奇即先左间不右间，从偶即先右间不左间也。
　　二十八、己巳下见甲申，甲己土运，地见少阳在泉，对化有间，与运相得，即小间，小间即一间也。地从奇即先左间不右间，从偶即先右间不左间也。
　　二十九、辛巳下见丙申，丙辛水运，地见少阳在泉，对化有间，与运不相得，即大间，大间即左右俱间也。地从奇即先左间次右间，从偶即先右间次左间也。＇
　　三十、癸巳下见戊申，戊癸火运，地见少阳在泉也，对化有间，与运相得，即小间，小间即一间也。地从奇即先左间不右间，从偶即先右间不左间也。
　　次有运刑六小间
　　一、戊午下见癸酉，戊癸火运，地见阳明正化在泉。正化本无间也，故火运太过，下克司地金，故小间也。地从奇即左间不右间，从偶即右间不左间也。
　　二、庚申下见乙亥，乙庚金运，地见厥阴正化在泉。正化本无间，故金运太过，下刑厥阴木，木受金胜，故小间也。地从奇即左间不右间，从偶即右间不左间也。
　　三、壬辰下见丁未，丁壬木运，地见太阴土在泉。地正化本无间，故木运太过，下克司地土，故小间也。地从奇即左间不右间，从偶即右间不左间也。
　　四、辛亥下见丙寅，丙辛水运，地见少阳相火在泉。地正化本无间，故水运下克司地火，故小间也。地从奇即左间不右间，从偶即右间不左间也。
　　五、辛卯下见丙午，丙辛水运，地见少阴君火在泉。地正化本无间，故水运之岁，下克司地火，故小间也。地从奇即左间不右间，从偶即右间不左间也。
　　六、己未下见甲戌，甲己土#5运，地见太阳寒水在泉。地正化本无间，故土运之岁，下克司地水，故小间也。地从奇即左间不右间，从偶即右间不左间也。
　　土间在泉十法
　　一、少阴在泉，遇其正化者，中不见木运者，左右不来间化也。只少阴自行苦化，於是苦物转加肥盛也，即火行於地，得其气也，火能生土，土乃间也，即甘物亦多，黄花亦盛也。为木不来间，故土间也。
　　二、阳明司地在泉，正化无间者，上下左右火不来干中运，不相刑克者，地金自化，白物生多，辛物味甚，故司地之气甚美，土乃来间也，甘物味亦长，黄物生还深，此土气侵金之令而至也。
　　三、少阳相火司地在泉，正化无间。又无水运，地得自令，苦味乃众，赤芳甚鲜，丹谷结实。正王之时，土来间化，甘物争肥，黄花竞长，此土乘火美而来也。
　　四、太阳寒水正化司地，左右无间，亦无土运，地得自令，咸物之味其味乃长，化气之专，其气乃令，正令之作，甘土来间，间而不刑，於水自专，甘化甘味之物，别成一化，自名土间也。
　　五、少阴对化司地在泉，地气乃虚。间物未化之时，或间物来气甚晚，甘土之化又作，与间物竞味，甘来添苦之衰，於是苦中复生其甘也。
　　六、阳明对化司地，地气乃虚。辛物味薄，间化来晚，未及间味，甘土来资於金亏，於辛物中或有甘味间之，此甘土佐金之间化助味也。
　　七、少阳相火对化司地，地有间化。若味不专，间物欲生，土气先作。若味之中甘生其内，令咸不生，其间甘土之情，其化急速，多来接间。
　　八、太阳对化司地在泉，地气乃虚，咸物味薄，甘物偏胜，於是咸物之中反，或甘味资其咸，其味长，此甘立刑胜回味之间也。
　　九、太阴对化司地，地气乃虚，自受他间，或木来刑甘，甘味合当衰矣。甘物与黄花及龄谷皆当气薄也。其甘味亦惧木而衰，应年虚而臧，却移味在咸物之中，味当不臧。
　　十、太阴正化在泉，其左右间不至，又无木运，甘主自专，即#6诸味中皆有甘间之，不同别味也。此在泉之中，惟土多间，地土合得大地佐之也。
　　素问六气玄珠密语卷之十五竟
　　#1纪：抄本作『化』。
　　#2及：抄本作『反』。
　　#3化：此下原有『地』字，据抄本及前后文例删。
　　#4一：原作『二』，据前后文例改。
　　#5土：原作『上』，据抄本改。
　　#6即：抄本作『而』。
　　素问六气玄珠密语卷之十六
　　启玄子述
　　五行类应纪篇
　　草木、风、岁星、毛虫、雷电皆应木
　　束方之类，厥阴主之，四时主春，时化主初气，八卦为震，九宫为三宫，上象为岁星。天化令为风，为和暖；虫化之类为毛虫，即师#1子、麒麟为长；地产之化，味酸，色青。地之化物，天之星象，风之应候，吉祥应时，凶应凶兆，吉应吉祥也。此天束方之类，皆应其木也。即风木春令暄和之候，风敷发生，太虚埃昏，大风摧拉，其气候远视苍埃，四气青霞辉彩，芳卉蕃秀，其产化酸，生肥盛，草木滋荣。天正令运太过，即独行风令，雨滋乃亏，土乃从令，木气不刑，土不从而化雨令，化即大风伏之，如是即雨中大风以相胜也。如运符天德，即岁星明盛，青霞每彰，苍气远见，毛虫乃化，即异兽同祥，地产灵芝，林生异木，野有名草，共合木德。束方之正，春无杀令，和气频舒，花卉媚发，雷起春中，电发应时，虹霓应候，顺之即万化舒荣，逆之即变成灾祸。日辰甲乙，卦有震巽，岁星失度，行年大饥，民多疾病。观视岁星小者，即民灾；至大，即君圣国安，民有福，即庆合。其星润泽光明，体白安静，行中道即性正也，行正即君心乃正，行邪即君心乃邪，行舒即为重福，迟疾失位皆虚也。色青即民安，色黄即丰稔，色黑即大哭泣，色赤而动摇即起兵。大而芒角即国君有子之庆。色白而小者，国有当诛权臣也。色青黑而忽大忽小，有赤晕围之，有大黑风至。岁星所行，逆顺守常，必为福也，失常必为灾也。岁星超舍而前，日盈，将有兵，王候主不安；运舍而后，日缩，其将死师#2败。岁星与月相掩蚀，国多哭泣，或大臣后妃薨。与荧惑合，当戮奸臣。与太白相阙相合，主大次战。又金与木星合，金在木南，南方兵败；金在木北，北方兵败，束西亦然。木星无光，进退无常，此国失政也，国有忧。逆行凌国，会合环守，国君无道也。甲乙木德也，风雷木令也，春风呜素。夏风飘扬，秋风萧瑟，冬风飕飕，此是四时之常候也。於是顺之则万化安，逆之即民皆病。春风飘扬，即天下瘟疫；春风萧瑟，即天下搀抢；春风飕飕，即饥荒失业。此春风失政也。夏风呜素，国政不安；夏风飕飕，民多暴亡；夏风萧瑟，兵戈大动。此夏风失政者也。秋风呜素，即来年不稔；秋风飘扬，即民病疯疾；秋风飕飕，国有奸臣。此秋风失政者也。冬风呜素，即瘟病生於冬；冬风飘扬，即旱泌不匀；冬风萧瑟，五谷不登。此冬风失政者也。雷者，木之意气也。雷震卦，束方卯位也。电者，雷之先也。雷始震於束方，五谷丰登。雷始震於南方，小旱也。雷始震於西方，必暴露尸骸，牛马疫死。雷始震於北方，百川溢注。冬雷於上朔，皆为亡国之兆。发雷之地，露尸於野。雷电同占，八魁日有疾。雷主大战，大风起，国有急令。八魁日者，春己巳丁丑#3，夏甲子壬戌，秋己亥丁未，冬甲午壬辰也。冬戊子日不雨而电，电光起而雷不发，主天下兵乱。天无云而雷，大灾於民。雷电发帝室，大夫欲为逆，五年期交兵流血。雷电击於宗庙，是名天戒，君行不道。再击之，八年削地夺国。雷电击贵人甲第，有佞人持政，六年削地。雷电击於贵人从官车骑，此国君惑於女人，失政事。雷一声而止，此国君出重令。雷声霹雳，蛟龙见，国有贤士出。雷雨中大风拔树木，‘损舍屋，小人居上位，贤士出走。雷雨霹雳，大杀人，此国君听谗言以杀忠良。雷至夏不发声，君振不威武，退强臣。雷声季秋名天狗呜，夷狄动兵。雷发春前，民发瘟病。草木者，地之形应也。有灵芝、异木生於宗庙者，主君心专祀，天下太平。有灵芝异木生於郊社者，主天下丰登太平。有灵芝生於殿宇者，主帝家后昌。有树生连理枝者，国之瑞也。帝宫室中生异木，国有庆。木死再荣，国易政。桑夏枯，五谷不熟。伐木有血，君侯有忧。陵墓有树自生，国失政也。社稷中树自死，国君失地。社稷，郊社是也，於郊社中有大树死。树木非其时而落，是贼金伐之，二年有暴兵外来。木自拔者，其国将乱。树再生花，君有灾。夏有霜，木凋陨，飘叶七十步，国有大兵，人弃故国。木生夏枯不熟，民灾。竹柏夏凋，侯王失位。树泣，天下有兵。不雨而树湿谓之泣，其色赤，有兵败。竹生无节，国失政事。竹生同根双竿，权臣谋位。竹叶枯死忽复生，权臣执政。枯木冬生，是谓阴阳易位，二年国亡。木冬开花，当生者死，花生於冬，主兵起。除梅及款冬花并四季花，余外皆凶。木再荣实，当死者复生。木春冬再结实，君凶。秋冬再结实，邻国必有侵。杳再实，夏有冰雹。李再实，春有霜。竹再实，三年民大饥。木忽呜，其主死。木忽生道中，君失理。木生屋上，其地有圣人。木生非类者，并人民。木自呜如金声，地将分裂。木变生枝，国必倾。草木如人形状，国有大难。草#4木自除，国将太平。人苋生，多病死。莒蒲生，多有大水。帘草生，多必饥荒。汉华多，必搀抢。毛虫，木类之形，化麒麟，生师#5子，见懈蚕，来绉虞，见比肩兽出，并应明王之瑞。白狐来，政及远矣。独角兽见，天下太平。白象至，君倾於邑。白鹿见，君事疾。六足兽至，卦公而不乱。三目兽至，谋及庶人。赤熊熊出，权任臣下。龙马来资，服其制。文狐见，恩及鳏寡。九尾狐见，王道昌。虎有两口，世主将起，大臣逆害。虎相食，三年大荒。虎狼入国，郡邑凶。狼逐人，夷狄来库入国被屠。野兽与乌国，邑中兵乱野兽无故入水，其国亡。兽入邑中群呜，邑空虚。野兽自缢於市中，岁邑有大水。野兽大小群入邑及国都若道上，有大害。野兽生子如人形，时将易主。兽生子如六畜形，邑虚。野兽生子如乱，人君国亡。野兽生有翼如乌，天下有兵。兽生子无耳鼻，邑有兵乱。兽生子无目，邑有忧。兽生子如蛇，邑有火灾。野兽生子多足，邑有民灾。野兽生子无尾，君无后。家畜亦同。野兽生子於郭，邑旱大灾。狼鹿呜於邑中作妖，其年民死。众狐入室及屋，有暴亡，君以淫色亡。野兽衔枯木入邑里道路，君国废。六畜忽言，善恶如其言。偃鼠出，妖人起。狐格嗥呜於舍庭，必有凶祸。猿猴入城，主水灾。獭入邑，主大水。白兔自至，王者瑞。兔上城，邑必虚，兔无故入宫殿生子，国有忧。兔行王宫，其君亡。紫兔出见，必丰登。兔有三足，天下大疫。牛马忽变作异相，君之忧。人家马变色，其主凶。牛生马，主君不保宗庙。牛马或言，善恶如其言。牛生南#6头，主军分土。牛生六足，有上齿，世主为盗。牛生犊头尾似鱼，兵大起。牛生犊人面畜身，天下民病。牛交马，主世乱。马忽角生，国将亡，又主天子亲征伐戎。马变尾如牛，名日易衣，小人理大政。马生四耳者，国分为四。马生羊者，民安。牛亦同。羊有四目，名日并耀，天下四争。犬生豕，时大安。豕生犬，时不安。犬与豕交，诸侯妾妇谋害。犬忽变毛色，黑犬忽变白，白犬或变黑。家主被刑罚。犬豕从土中生出者，郡邑有大灾。大#7郡#8会於街衢中，有大贼将起。犬向人悲泣，有大丧。犬相将入水及上舍屋，有大丧。犬忽戏井，有惊恐之事。犬尿屎井中、庙堂、床席，皆为大称。犬自食子，忧牢狱。犬忽自死，大凶。犬生子无头，家大凶。犬生无后足，门凶之兆。鼠一日三生其子，主饥。鼠於树上作窠，有大水。鼠聚於市大呜，群#9主将反。鼠舞於中庭及道上，家将破。於地中问鼠声，家将破。鼠自食子，邑虚。鼠将子去不回，有火灾。鼠将子移穴，大雨至。鼠群居高墙头，有大水。鼠断头道上，主世乱杀人。鼠生子数头，天下搀抢。鼠子无足，主凶年。鼠聚物出，主大荒。鼠害稼穑，国刑罚曲法。
　　荧惑、夏令火、羽虫、翮虫皆应火
　　南方丙丁，火德行令於夏，以应君相二火，上应荧惑、员煌二星，虫应羽、翮。仰视荧惑，大且光辉，其星即喜，民乃康和。小且赤，即怒，民乃灾病，荧惑观之近女宿，即孕妇灾，产妇多死。荧惑近南斗，即君灾。荧惑近日，月亦赤，主大旱。荧惑大而芒角生，青晕围之，主大赤风化，为热病。荧惑失度远游行，主民灾流血。荧惑芒角左右小，小赤星侍之，主民问火妨舍屋，伤人之众。荧惑黄且大，为天下瘟疫。荧惑变白，兵来犯帝阙。荧惑变青，风多燥旱。荧惑忽昏，旱后大水。丙丁天火墦宗庙人君不谨敬，淫泱又失冬令。天火烧官殿社稷，有大#10 殃，人君内无正法。人君内无正法，外无信行，於臣下为火灾#11也。天火烧宫观寺舍，君失正德。君听妊#12妇之言，并少后妃矣。天火烧郡郭门，外叛欲发。天火烧马厅，兵起。天火烧人舍之众，国亏刑法。天火烧野中五谷，郡主失政。天火烧山谷，宰相不直。天火烧万物，君心不慈。天火烧牛，国兵有怨。天火烧川‘原，武臣在下位。天火烧军中帐幕，兵将败。天火烧树木，木呼呜，奸人将起。天火烧牢狱，囚有曲贵人。天火烧街道，主民走失地。天火烧正殿，是人君不听谏。天发焰於夜，明不见火综，君不明。火自生自灭，天下欲相吞灭。火烧城郭，大水漂流。地忽生火，光如照耀，忧国亡。军中地火出，兵败将死。宫室无故火焦臭，帝阙流血。水中火出，贼起兵凶。凤凰来，一见之，天下百年太平。比翼乌至，德及幽隐。白鸠来，君不以新失旧。白燕来巢，君有孝德。星坠为乌，有大兵至。文乌居野，不出三年有丧且旱。鹳与鹊同巢，贤人据伐，主衰失之象。鹊巢树，其岁民多死。乌有三头，民多病死。乌有四足，天下不稔。乌有二头四足，天下战争。有乌如鸦深红足黑，见之有火灾。有乌大如鹊，身黑肉翅，头如燕尾长毛，名日水魑，见之有水灾。鸿雁翔来官室上两日或三日，郡邑反叛。乌呜人君门上作人声，其君亡。五色飞乌翱翔於帝室作异声，主君不安。群乌象人形而飞，主君亡，民失业。众乌下饮人家井中水者，家虚。乌飞作六畜形者，世乱。众乌飞作蛟龙形者，主帝离阙走。众乌飞作蜂蝇形者，有火灾。鸰下子如鹰者，主大风，地分为三。鸠一首三身者，地动损。众乌持於水上，女持政，王道绝。众乌盘旋如争者，其地流血。蝗虫食草，国政由女人。蝗虫所出而飞，从他来忽自死，不出三年大兵。蜂生国舍内，凶。蝼蛄众飞集朝廷，有名将出。蝗虫赤头黑身，或黑头赤身，皆政残克，贼兴在野。怪虫生，民伤杀。汉建武二年，河北有怪虫出，大如鸿，头有发如皂钱绾，着草即飞不得，化为青泥，如此天下民苦。伯劳乌为怪，人君灾。毛众色，大如乌，头如猫，赀扁长也。伯劳聚居，中岁有水。伯劳呜，主凶丧。伯劳国於屋上，及呼呜不止，六十日祸起。群乌频夜呜，都邑有惊。众乌住在人家舍屋上，有火灾。乌与家鹦交，国有奸淫。大乌伤五谷苗穗，郡主不持政。雀巢井中，贼人伐君。雀巢木上，有大水。雀与燕争，邻国乱。雀鸥并飞，臣反於君。群雀打乌，忧水旱。雀不见，岁中不稔。雉巢木上，大水至。雉入人家，有忧。雉相戏於君殿上，君灾。雉群呜，国分地。雉来与家鹦国，去而再来，有战争。夜半雌鹦呜起，天下奸。雄鹦入井中，有牢狱。鹦与乌阔，君#13 主杀。鹦卒然众死，主虚耗。鹦昏黄呜，主任女子为政。鹦逐野乌高飞去，土居人流散。鹦至日出不呜，主不圣。鹦不下卵，生杂异虫，小人得位。鹦至午不下巢，国令不时。雌鹦化为雄，后必有女主乱政。唐显庆二#14 年，有雌鹦化为雄鹦，后武后为君矣。雌鹦生冠，主不臣。晋元帝兴元中，衡阳雌鹦生冠，八十日桓玄建国，后八十日败。鹦下卵化为蜂，五谷不成。鹦下卵化为鼠，主搀抢。鹦与野乌入人家，有大灾。鸭不入水，主大旱。鸭起高飞，小人居上位。鹅下卵如走兽，臣不忠。鹅有双头，起二主。鹅鸭生兽尾，天下民灾。有大乌生百头，如众呜，天下兵乱主生众。有大乌食野兽，奸雄。捕有大蚊如蜂来伤人，民灾祸。有异虫如蝉，众有声钧，小人得路。有大乌柄於帝殿，久立不起，无声吉，有声凶。有大乌柄树，众乌侍之，国吉民昌。
　　中央、镇星、地土、保虫皆应土
　　中央镇星，土之曜，仰观之顺度皆吉，流逆失度皆主凶也。镇星合於土运，上应太阴司天，皆视土曜以合灾祥也。镇星大且光，主民安；小且暗，主君民灾；大且芒，角艮煌，赤气绕之，主天下瘟疫。并天郁黄同见，举黄风，后为大疫也。镇星小并退，逆有白气侵之，主大旱民灾。镇星大而黄，次有五等小黄星侍之，主大丰民安也。镇星流而不行，所临分野灾。镇星逆而退度大，并芒角，主兵动民灾。镇星於五星中最行迟，二年半行得一宫，以为常度也。若非次行疾者，军民皆灾，万化不安。镇星忽青色，主大风后五谷不登。镇星忽伏者，先燥而后泽也。即早泌不匀，先泽而后有大雨也。镇星忽黑者，主久雨霖霪。镇星不近太阳，忽伏者，主君亡。镇星小有晕围之，主民死多灾。镇星动而左右移易，主人并兵乱。镇星下有赤气长一丈余，主谋臣持政。镇星初出至大，上有白气长五丈余，主杀人流血千里。镇星大而顺度，有紫气逐之，主帝子为君。镇星犯南斗，主君灾。镇星入天河且暗，如留不，行人相食也。镇星犯北斗，十二年易主。镇星下有群星侍之，天下归明。星坠为土，大饥流血；星坠为沙石，兵动亡国。地大震，世主失位，不出千日。地动千里，土功兴，其年凶。凡地动皆凶。地动城郭屋室，损人物，是谓失，四海有兵。地裂一丈，损五谷。地裂地上门下，臣从中起。地裂市中，国有忧。地生血，主流血。地变赤如丹，立搀抢。地生乌卵，为民病。地裂一里，将亡国。山崩破，为谷有水天下流亡。地忽增起，生道中，天下大通。地自陷，其国亡。晋安帝元兴八年春三月，山阴地陷四尺，有声如雷，其后兵起应兆。地增起，城邑下理毁败。地增市中，国有利。地增社稷中，王者益。土地生石，春夏昌利。地陷入君室，臣下起谋。地自陷下，或成泉，及生杂物，民灾起大水。冢墓中自作声，主祸乱。冢墓自移，天灾国破。冢墓自陷，民流亡。冢墓上树自死，民多疫。军中野营中地动，有交战。军在野营中地生蝇虫，军破将死。军中#15地成坑，将军死。军营中地裂，宜移营吉。宗庙中地陷及地裂，国将亡。地裂龙出，君离邦。地裂生火，兵将亡。地冬不冻，国易政。地忽生土钱，民流散。人家屋室下地生穴，家将破#16。帝阙中地生穴，国破。地朝生毛，有水灾。地夕生毛，有反叛。地生肉块，军民灾。地穴中起飞虫□ #17 万千，民多疫死。地穴中有黑气起，国有阴谋。地穴中有白气生，散为雾翳，主反乱。冬月雾中有微雨一两点，名天泣尸，主民失主。地破生蛇，主反叛。地破生人，主灾。地破生鱼，主水灾。地破生金类，主大兵。地破见鼠，藏且荒乱。地生人面，有屈刑人。地生人眼，主祸乱。地生土马，主兵乱。地生土人，诸侯不臣。地生土兽，狄人兵乱。地生土牛，弃之吉。地中有人声，人灾死。地中有犬声，国有忧。地中飞乌声，民灾。地中钟声，大臣灾。地中有雷声，民疫疠。人头上生头，天下有兵。人死而复生，如此多者，民饥，有兵乱。昊孙皓时，焦氏#18 经七月穿土而复生，俄国亡矣。人生而言，国有谗贼。人生而不见形者，王事急，民流亡。人生龙蛇，国有伐。童女产者，男吉女凶。人生鼠者，其地被夺。人生野兽，一年夷狄动。人生牛马，兵动。人生犬豕，君失道。人生鱼头者，有大水。人生有四目，国衰。人生目在腹，五谷贵。人生闭口者，天下饥荒。人生无头及手足，君失朝政。人生无耳鼻者，君昏不明谏。人生多足，流民四出。人生手如足，国生奸臣。人生一头两身者，君忧失权柄。人生无足者，有兵丧乱世，又主国基虚。人生有翼而飞去，主大旱。人生夜叉者，起奸雄。人生牛角者，主兽争。人生飞乌者，二年流亡。人生无二臂，国失辅佐。人生一臂，国失忠贤。人生一足，国失贤谋。人生十子，诸侯竞位。人生三子，主太平。人生三女，国淫失政。人生肉块，天下饥荒。人生无阴，国无朝典。人生赤发如朱，主旱，又主绝门。人生反#19胁必奸雄。人生无发，主凶年。人生眉长过足，国有寿。人生满面有毛，国有多事。人背生面，国生背臣。人生四足，天下鼎沸。人生有毛如猴，天下搀抢。人生头如驴，直臣不佐。人生有尾，民灾害。人生二口，五谷不收。人生鼻有二柱三窍，国生嘉庆。人生目有二瞳子，乃上瑞之兆。人生目中七瞳子，天下多事。人生四乳，天下吞并。人生三目，天下进昌。人生犬头，君心不正。人生羊头，淫荒失政。人生猜头，奸淫女人权正。人生猴头，外臣不忠。人生无九窍，天下不通，君不明。人生面观背，国不祥。人生三头，国有争。人生驴唇，国生逆臣。人生乌卯#20，国不进贤。雾从地起，亦应土德。雾中有赤气，将有大疫。雾变作黄云，有大疫疠。雾大起先紫后黑，变昼如夜者，内有阴谋。雾化青云，后成紫气者，圣帝在野中。大雾经七日不散，君昏不明。雾起变雨，久不晴者，君听淫妇之言。黄云翳日后生黑雾，主大雨。青气犯日，散为黄气，主风雨。夕占赤气，后化黑云，云中有黄杂之后，乃久雨。白气抱日，黑云盖之，后蕾买中化雹。
　　太白星、金石、山谷、甲虫皆应金
　　西方庚辛金德，上应太白，上合阳明司天，中合金运太过，下应阳明在泉。太白高且小，主太平。太白大且光芒，主兵起。太白失度，近南即南有兵，近北即北起兵。太白行宿，其形上锐下大，进退合度，天下昌。太白当伏不伏，主不臣。太白不伏却伏，主兵不利。太白昼见，主大次战。太白与月相掩蚀易时，主将受戮。太白入月中，星色分明，臣有谋上。太白束出，月未圆，星在月南即利，星在月北即破军。太白在西方，月初生，星在月北阴，国兵强；星在月南，中国兵胜。太白与月相逼，中问通三指兵强，通两指城忧，一指拔城将走。太白在镇星北者，失地亡国。太白在束方，日出犹见，主兵戈。太白始出时大，后小者，主兵弱。太白始出时小，后大者，主兵强。太白荧惑相合，一束一西，王侯受苦。太白沉河汉中，小且昏，主杀人百万，流血千里。星坠为金铁，天下有兵。鼎沸於野，地中出见，不出三年夺国。魏青龙年中，成#21修宫室，西取京安，盆火承露盘，折树声千里金天泣，於是因流霸城，此乃金失其性也。锺自呜，三年内兵乱。晋安帝永兴十年，霍山崩出锺六口，后律#22 位於宋公刘裕也。石鼓自呜，国不安。三昊时石鼓呜，明年孙恩作乱。金鼓自呜，将有兵兴。刀自呜，凶。刀刀#23生血，战胜。国君之刀佩自拔，乃血光有声，并主兵伤。戈戟锋刃有声，皆起兵。昭一镜不见其头，主遇害。国库金忽跃，其分野易主。市中金玉宝贝忽贱，贵人失利。军中釜呜，将立功。石人泣，世将乱。野中及山中石人自出，有庶人为君。昊孙权五凤二年五月，阳羡县离黑山有石人长一丈余，直立，案京房易传庶人为天子之祥应也。石生如禽兽形，诸侯兴。石如飞乌形，外戚女与近臣谋。石生如小儿形，君绝孕嗣。石生道上，国亡主。石生石方，三军谋逆。石生发如丝，不出五年兵谋事。石生重累，不出五年，相谋且成。石生水中上见者，近臣与女子连谋。山生紫气如芝草，圣明君见。山出器车，圣君应。舜君理位，山出车，白精奉承，即老人星，见水通，海不扬波，灌不失时，则日月扬光，圣德无所不通者也。山生宝气，以合太平。宝气见，贤人出野，君子在朝。山无故昼夜如人哭声，有兵丧。欲亡之岁，石泣鬼哭，天雨血。山无故自崩，国分，君德销。春崩国伐，夏崩有大水，秋崩有大兵，冬崩大饥。山分裂，君臣等争。山吼作雷声，半年贼来。山崩分，其地有战。山中出异物，非人所见者，有形质音声者，其邑大水，及饥荒。山非时动摇，主天下战争。山忽生光，臣下不祥。山忽赤如血者，诸侯不助，父子绝。山化为人形，其国虚。山洞中水漱瑶音，圣主临朝。瑶音，即玉音#24也。山见青黑气，即山水害人物。山有白气如练玉，乃呈祥。山有五色霞彩见合，王升平，民安乐。龟生绿毛见之太平。龟白眼如珠，明君出见。龟如玉合，圣主将出。蟹众出，主大风。海螺呜，主大风。蚌吐光，主阴雨。枯螺自鸣，主祸乱。龟与蛇交，见之众者，主国败政。螺蛤相国，贼军生乱。飞乌食蛤，主饥荒。龟作人言，主臣反叛。龟鳖食鱼，主饥荒。龟三足，主太平。龟三尾，主丰登。龟九尾，国有昌。龟四目，天下乱。螺蛤甚众，主民灾患。螺蛤水上乱游走，主兵乱。鳖白色，外臣反叛。鳖三足，诸侯得王。蟹四甲者，战争。龟鳖游於市，主兵乱。龟生角，主搀抢。鳖生角，小人得位。霜依时令，国有威严。日中霜未消，见日而反为霜，此臣行刑不避君也。霜下日未出而消，此人君不#25行刑罚。霜见日而不消，此人君执坚不可犯。或不见星而有霜，此臣行君诛罚。霜不杀物，臣改君威。霜下有声，兵来伐人。春三月霜杀草木，有兵，岁饥，。季秋不霜，国政失事。
　　江海百川及井、鳞虫、辰星、水雹帝颈应水
　　北方辰星水德，上应太阳寒水司天，中合水运，下应太阳在泉。辰星非常可见，见之光彩顺度以合，民安太平。辰星见，大且光芒，主大寒雪。辰星见之小且昏，主民灾。辰星见之光而不芒，明且莹，主文明圣德也。辰星下有黑气绕之，主大水。辰星小且黄色，主冬温不寒。辰星失度，动摇游走，皆主凶年。壬癸水德也，河出图，洛出书，醴泉生，甘露降，皆主明君之瑞也。黄帝生寿丘，生时醴泉出，应瑞符，明君之德也。海不扬波，明君之德。黄河澄清，以应太平。遇明时即清，非三千年一度清也。水不润下，即刑不正。百川潮宗，君持政事。水变如血，其地杀人。陈太建二年，江水变为血，至金陵，其后兵起，后主国亡之兆。水中洲屿长，其分野益，土星坠为水，主兵丧，水旱荒饥之灾。天不雨而生泉，其国大水。天不雨而涌泉，民乱。昊孙休永安五年八月壬午，江水溢长，后二年起大兵。水忽逆流，妇人惑乱政。流水不行，天下饥荒。停水忽流，天下兵起。流水忽易道，国易政令。都邑水忽自绝及易其处所，邑人流亡。池水忽自盈溢，国君亡。清水忽浊，天将乱。水自流於朝市，兵乱政。水结冰於季春，国失政。夏水为冰，岁不登。＇秋水为冰，岁主乱世。冬水不冰，即民病。水忽自呜，民苦。水作金声，人民别国土#26 。水忽出於石缝，臣下谋位。井水缢出，人逃难走。井水忽浊，天下搀抢。井中有声，忧兵起。井中出黑云，有大水。夏井有气出，即阴阳失正，天下民病。井中起雷，即旱洪不匀。江河中见龙卵，主大水。人家中庭忽出水，将大富。陂泽忽自竭，邑虚不利。河个无水，是谓阴反，五年人流亡。海潮不及，君道亏。河水涌起，水如山峰，是谓威厌，五年臣背叛。海潮久不退，国有乱政。海涌水高如山，世乱不宁。江河忽变，六年国易主。湖如海潮，主臣反。高陵变野泽，主削其地。流水浮金，主太平。流水浮文字，主太平。流水浮锦绣。主民灾。水流浮异木，明君将出见。流水浮异兽，主世乱。兵#27雹及雪皆合，水化也。夏有雹，即藏冰不时也。冬时斗建北陆，日缠虚宿，国家当藏冰，藏冰要杞宗庙，如不依时，即夏雹至也。雹过人，君要闻其过。雹下杀乌，君听谗言。雹下剥树皮，折木枝，即君行酷疟，民有自害者也。雹下杀五谷，雹上如有眼，即天罚之戒，民过也。雹下如珠，君欲害民。雹下如鹅卵，人君侮慢也。雹下如乌赀，天戒臣谗言也。凡太阳司天，即寒侵夏令，夏令奉天，不行炎灼，即雹不至。如君相二火不奉天，即行炎令，即冰雹至，故名天休火化也。凡冬行大寒，不下雪，君无政事也。冬有雨无雪，是阴阳易令也。雪下空中大，至地小，是刑有失政也。雪下积雪如人形者，民灾。雪下积雪如飞乌形，国有谗臣也。雪下积雪如狼虎，阴地兵胜。雪下漫物，不漫山，国不奄大贤也。，雪下未至地却上而复下，君欲冤无罪。雪下而温，此君免有罪。鳞虫水之形，化之用也。龙来见，主太平。鱼生二头，主战争。黄龙见，君瑞。舜摄位，有黄龙负玉环而见，显大圣明君。龙国，国有争。鲁昭公时，有龙闯，子产曰：修德可无患也。龙下饮军营中水，国虚。龙见於川，君有灾。龙入人居室，若出去池中，皆臣下谋上。蛇集道上及都邑，国於市，国不祥。蛇冬见於正寝凶，勿杀之。蛇交於市，国亡。冬见蛇於市，大臣谋。蛇入井中，民疾患。蛇生两头，主战争。蛇生一角，诸侯王。蛇生二足，民灾患。蛇生二尾，贼寇多。蛇生四足，主搀抢。人民呼蛇作龙，国不安。蛇生鼠头，国之虚。蛇生乌赀，见腻之凶。蛇生人头，民灾死。蛇生乌翼，起奸雄。鱼生头似兽，国不安。鱼生人头，多疾病。鱼生乌赀，见之灾。比目见众，恩行於天下也。鲤鱼生角，诸侯听政。天雨下鱼，有兵丧。鱼行人道，兵乱世。海罚大鱼，出於陆地，主大臣薨。鲸鱼出海，世主亡。鱼生乌翼，世将乱。鱼生四目，主灾凶。鱼众见，主不稔。鱼贱於市，将饥荒。鱼生乌尾，国将变。蜕鱼见，众小儿灾。鱼如女面，奸淫乱。江湖绝鱼，暴兵起。昊楚及昊王刘潭关畴女海鱼为盥，其年鱼绝於江湖，其时乱。鱼飞去水不还#28，国暴兵。鱼生三口，国不祥。鱼无目，国政亏。鱼生人手，起搀抢。鱼跃出水，人民灾。鱼生人足，小人为臣。鱼无尾，世乱人流散，鱼相群阙，主兵乱。
　　已上五等变异之化，非变异#29，自古有之，即随天地运气报应生也，即凶应凶兆，吉应吉祥也。
　　生禀化源纪篇
　　且夫有物混成，自元始虚，无一黑凝然。太初妙道之始，从无入有，天地未形之时，太初结而成太极，太极判而生天地，即以清气上升为天，浊气降下为地，地之阴精为月、天之阳精为日，日月交合而生五星於天，地始开辟，中有子号五行，即与五星一类，六气一□ □ #30。即地生渊源为水，月之坎位为北，即先生水，水数故一。次天之阳气为火，日之离位居南，故次生火，火数二。次水脉资生，乃成草木，坎位北方，生於震，震生束方木，故木数三。其次元之化生山岳，山岳之中产金玉，故坤元之位生於兑，兑生西方金，故金数四。次四方被象生中土，故土数五，而居中央，於是五行中以土为尊者，即坤土是也。此非是火之子也，此是太初始分，浊气下降为地也。即坤元也。坤元始於太初妙道，故坤土尊也。次有火生之子者，即中央土也，非坤元也。即坤与中央须分两位也。即在地成形为五行，在天为气名六气，即天之号令乃为风，即厥阴木是也，故为初气。束风生和乃为暄，即少阴君火是也，故为二气。暄中有热乃为暑，即少阳相火是也，故为三气。暑中蒸褥乃为湿，太阴土是也，故为四气。雨湿之中化为清，阳明金是也，故为五气。清中生寒乃为凛，太阳水是也，故为六气。寒中生风，终复初也。从此至今，如环无端，终而复始也。即天生岁星，地生木，地生木时天生风，丁壬相合生毛虫。天生荧惑地生火，地生火时天生热，戊癸相合生羽虫。即君相二火同。天生镇星地生土，坤土先生巳火，即此时火生土也。地生土时天生湿，湿化为雨露也。甲己相合生保虫。天生太白地生金，地生金时天生情。又金化燥者何也？故辛嫁丙为夫，庚壬时辛归，辛归时戴火金归，故金化燥也，即夫之令也，此清化者，是金本性也。乙庚相合生甲虫。天生辰星地生水，地生水时天生寒，丙辛相合生鳞虫也。天生生气地生春，地生酸时天生角，木运流行乃生青，青龙之象配於束方。天生长气地生夏，地生苦时天生征，火运流行乃生赤，朱雀之象配於南方。天生化气地生长夏，即夏季是也，土王四季，即季夏应坤，真土位也，名长夏者，即长养之时者也。地生甘时天生宫，土运流行乃生黄，贵神之象配中坤。贵神总诸土神也。天生收气地生秋，地生辛时天生商，金运流行乃生白，白虎之象配於西方。天生藏气地生冬，地生咸时天生羽，水运流行乃生黑，玄武之象配於北方。地生坎卦，天生一宫。地生坤卦，天生二官。地生震卦，天生三宫。地生巽卦，天生四宫。地生中土，天生五宫。地生乾卦，天生六宫。地生兑卦，天生七宫。地生艮卦，天生八宫。地生离卦，天生九宫。九宫配地八卦画地，天九为奇数乃阳也，地八为偶数乃阴也，即天奇阳生造，地偶阴生化，即名造化也。故阳造而阴化也，即名造生化源也。故造化二字即阴阳相生也，究其宗则阴阳并生於太初也，后来阴阳相生也，即阳生阴中，阴生阳中也。即阳极生阴，阴极生阳也。且夫草木果谷花卉万物即性生之宗祖，皆是大道自然一气而成也。然后分造化也。即以苗为造，子为化也。若以苗从子生，子自苗成，如此究之，即不可窍源也。即始於天地自然一气为初也，当此时根苗齐生也，后来苗生子，子生苗，故名造化也。故以苗为造，生子为化源也。万化源也，如此五虫之化亦然也。五虫者，即总世界之中，万般动活之类，不离五虫也。即总而分五，以应五行也。且夫人者，应土为保虫，如为保虫之长也。始自太初太极，天地初开辟一气，大道自然而成也。当此之时，男女并生，后来因交合而生人也，即以身为造生也，阴气为化源也。阴气者，即男茎物，女牝所也，为化源也。即身生阴器，阴器生人，因交合而成也。如万物苗生子，子生苗也。又如乌下卵，卵自乌下，乌自卵生，如此即不可穷其源也。究其始，自天地初分，自然之化下亦然。雌雄并生，后分造化，因交合而成也。卵中生乌，各有雌雄也。故以形为造生，卵是化源。今说此，即五虫皆如即万种生化，皆以天地始也。
　　素问六气玄珠密语卷之十六竟
　　#1师：抄本作『狮』。
　　#2师：抄本作『帅』。
　　#3丑：原作『五』，据文义改。
　　#4草：抄本作『山』。
　　#5师：抄本作『狮』。
　　#6南：抄本作『两』。
　　#7大：疑当作『犬』。
　　#8郡：抄本作『群』。
　　#9群：抄本作『郡』。
　　#10大：抄本作『火』。
　　#11火灾：抄本作『大艮』。
　　#12妊：抄本作『娌』。
　　#13君：抄本作『群』
　　#14二：抄本作『一』。
　　#15中：原作『口』，据抄本改。
　　#16破：此下抄本有『败』字。
　　#17口：抄本作『及』。
　　#18氏：抄本作『死』。
　　#19反：抄本作『支』。
　　#20卯：抄本作『卵』。
　　#21成：抄本作『咸』。
　　#22律：抄本作『禅』。
　　#23刀刀：抄本作『刀刃』。
　　#24音：原本作『响』，据抄本改。
　　#25不：此下抄本有『好』字。
　　#26土：抄本作『亡』。
　　#27兵：抄本作『水』，疑当作『冰』。
　　#28还：抄本作『远』。
　　#29异：抄本作『易』。
　　#30□□：抄本作『宗也』。
　　素问六气玄珠密语卷之十七
　　启玄子述
　　六元还周纪篇
　　帝曰：太阳之政奈何？岐伯曰：辰戌之纪也。
　　太阳木运太阳，故以为初。太角中木运太过，角木音，故太角也。太阴下见太阴在泉。壬辰壬戌戌正化，辰对化。其运风木化风也，丁壬木运，故风化。其化呜素启拆得初气，风呜条素裂启拆，万物萌芽始生也。其变振拉摧拔风本木化，太过即自伤木也。其病眩掉目瞑气令太过即肝自病。太角初以木为初，即壬戌对，壬辰正。少征即壬戌生癸亥，壬辰生癸巳，此初元生二元，癸火运巳亥阴#1，故少征，征即火之阴也。太宫此癸亥生甲子，癸巳生甲午也。子午阳年也，故太过甲土运，故太官，宫土音也，此资生第三元。少商此甲子生乙丑，甲午生乙未。乙金运，丑未阴年不及，故少商，商金音也，此资生第四元也。太羽终常以木初水终，是六气之首尾也。即角羽二字见初终也。此是乙丑生丙寅，乙未生丙申也心丙水运，寅申阳年，主太过，故太羽，羽水音也，此资生第五元。少角此一阴，素问户不下即屦於还周也。此第六元复始还周也，却至於角也，即复於始也·。次有一位，即别起元头，此第六元。丙寅生丁卯，丙申生丁酉。丁木运，故少角，卯酉阴年不及，故少也。即丁复见壬也。丁壬合其干德，丁壬木运，复见角，故日还周也。
　　太阳火运太阳，故为第二，是司天也。太征中火运太过，征火音，故太征。太阴下见太阴在泉。戊辰戊戌辰对化，戌正化。其运热戊火运，辰戌阳年，火行热令，故热。其化暄暑郁燠皆火，其气有余，故热甚也。其变炎烈沸腾火令盛变野水如汤，故沸腾也。应火太过也。此即不然也，若戊寅、戊申、戊子、戊午皆应热化，主太过，今不然者，戊戌、戊辰，上太阳水司天，故不应也。其病热郁亦不应也。少征征火音也，即戊辰、戊戌，戊火运，辰戌阳年也，阳年当大过，今反少征者，司天水克之，故少征也。少宫即戊辰生己巳，戊戌生己亥也。己土运，己亥阴年，阴年不及，故少宫也。官土音也。此资生第二元故也。太商此己巳生庚午，己亥生庚子，庚金运，故商也。子午阳年，阳年主大过，故太商。商金音也。此即资生第三元也。少羽终羽水主终也。此即庚子生辛丑，庚午生辛未也。辛水运也，丑未阴年不及，故少羽。羽水音也。此资生第四元也。太角初常以木为初气也。此是辛丑生壬寅，辛未生壬申也。壬木运，故角也。寅申阳年，阳年主太过，故太角。角木音也。此资生第五元也。少征此壬寅生癸卯，壬申生癸西。癸火运，故欢。卯酉阴年，阴年不及，故少征。征火音也，前元首戊，今六元见癸戊，癸干合火也，故日还周也。
　　太阳司天也，上#2运太肠，故为第三。太卜勿,官中见土运，宫土音也。太阴下见太阳在泉。甲辰岁会、甲戌岁会戌正化，辰对化。运同在泉土，故名同岁会。其运阴埃土运行湿化，故沉阴埃昏也。其化柔润重泽土施雨令，即雳课#3霏彻，即万物润译也。其变震惊飘骤甚即雷震暴骤，主下大雨施行也。其病湿下重太过即伤脾，病多泄沾也。太宫土音也。甲土运，即甲辰、甲戌。辰戌阳年，阳年生#4太过，故太官为元首。少商此甲辰生乙巳，甲戌生乙亥。乙金运，商金音。己亥阴年，阴年不及，故少商也。此资生第二元也。太羽终此乙巳生丙午，乙亥生丙子。丙水运，羽水音也。子午阳年，阳年主太过，故太羽也。此资生第三元也。太角初此丙午生丁未，丙子生丁丑。丁木运，角木音也。丑未阴年，当不及，今太角者何，丁本在未，此中合直符。故太角也。即丁未太角，丁丑少角，故两说也。此资生第四元也。太征此丁未生戊申，丁丑生戊寅。戊火运，征火音。寅申阳年主太过，故太欢。此资生第五元。少宫此戊寅生己卯，戊申生己酉。己土运，宫土音也。此以复见甲，甲己相合，此六元还周复始也。
　　太阳司天也，此金运太阳，故为第四。太商中见金运。太阴下见太阴在泉。庚辰庚戌辰对化，戌正化。其运凉金运行清令，故冻金之性。其化雾露萧扬金布气候白埃之中，雾生岭露，树木凋零，金风萧扬也。其变肃杀凋零金运行肃杀，叶不待黄而苍落凋衰。其病燥，背瞥胸满金病乃燥太过，即肺病久及於肝，故胸满瞥闷。太商商金音也，庚金运，庚辰、庚戌，辰戌阳年，故太商也。少羽终此庚辰生辛巳，庚戌生辛亥也。辛水运，羽水音也。己亥阴年不及，故少羽。此资生第二元。少角此辛巳生壬午，辛亥生壬子。壬木运，角木音，子午阳年，阳年当太过，今少角者，此为午为火，木得火而虚也，故少角，即壬午少角，壬子太角，故两说。此资生第三元。太征此是壬午生癸未，壬子生癸丑。癸火运，征火音。丑未阴年，当不及。今太征者，何也？此癸本在丑，名干合直符，故癸丑太征，癸未少征，资生此第四元。少宫此是癸未生甲申，癸丑生甲寅。甲土运，宫土音也。寅申阳年，当太过。今少宫者，此是申为金，名支罚干亏，即甲惧申，故少宫即甲申少宫，甲寅太宫，两说。此资生第五元。少商此甲申生乙酉，甲寅生乙卯。乙金#5商金音，卯酉阴年，故少商。此第六元，首庚尾乙，乙庚合商，名曰还周也。
　　太阳司天也，水运太阳，故为第五。太羽中见水运。太阴下见太阴在泉。丙辰丙戌辰对化，戌正化。其运寒水行寒令，故寒化也。其化凝惨凛冽上见司天水，中见水运，故二水相合，故凝惨凛冽。其变冰雪霜雹二水相合，即易反玲行炎，即冰雹杀之，冬政严凝，大雪布化也。其病大留於溪谷病在肾，久及於心，病留畜血於下，可刺溪谷穴也。太羽终此水运，丙水也，羽水音也。辰戌阳年太过，故太羽。太角初此丙辰生丁巳，丙戌生丁亥也。丁木运，角木音也。己亥阴年，当少角，今太角者，此己亥年也。上见厥阴司天，丁合天符，故太角。此资生第二元。太征此丁巳生戊午，丁亥生戊子。戊火运，征火音。子午阳年，阳年太过，故太征。此资生第三元。太宫此戊子生己丑，戊午生己未。己土运，宫土音。丑未阴年，当不及，今太官者，是己本生未，干合直符也，故太宫。即己未太宫，己丑少宫，两说。四元。少商此己丑生庚寅，己未生庚申。庚金运，商金音，寅申阳年，当太过，今少商者，此寅申上见相火克之，名天刑。此资生第五元。少羽此庚申生辛酉，庚寅生辛卯。辛水运，羽水音。此辛见丙，后水运，第六元还周也。
　　帝曰：愿明阳明之政奈何？岐伯曰：卯酉之纪也。
　　阳明司天也，水运阳明，故为第一也。少角中见木运。少阴下见少阴在泉。清热胜复同此木不及，灾三宫，即金行清於木，胜至甚，火来复胜，金被火胜，木乃平复，即名情胜，热复同初，初胜也。正商司天阳明金也，有味复之年，天不太盛，故正商。丁卯岁会丁未#6运，卯为木也，运与年同，故岁会。丁酉正化也，不名会。其运风情热风即木，木运化晴，即金来克木，热即火复胜金，故三化。正角初角木音也，丁木运也。卯酉阴年，当少角为丁卯，卯木为岁会，当太角，今正角，金胜之下太也，丁酉少角也，即两说。此元首。少征此丁卯生戌辰，丁酉生戊戌。戊火运，征火音也。辰戌阳年，当太征，今少征者，上见司天水克之，此资生第二元。少宫此戊戌生己亥，戊辰生己巳。己#7土运，宫土音。己亥阳年，主不及，故少宫。此资生第三元也。太商此己亥生庚子，己巳生庚午。庚金运，商金音也。子午阳年，当太角，今少商者，何也？此子午年上见少阴君火司天，天火克之，命日天刑，故少商，此资生第四元也。少羽终此庚午｀生辛未，庚子生辛丑。辛水运，羽水音也。丑未阴年，阴年主不及，故少羽也。此资生第五元也。少角初此辛未生壬申，辛丑生壬寅。壬木运，角木音也。寅申阳年，当太角，今少角者，何也？此申为金克木运，名天#8刑，即申少寅太，此还周之说详矣。
　　阳明司天也，火运阳明，故为第二。少征中见火运。少阴下见少阴在泉，下合同火，同岁会。寒雨胜复同火不及，灾九宫，水行寒胜之，胜至甚也，土行雨令，复胜水，火乃平，故寒雨胜复同。癸卯癸酉酉正化，卯对化。其运热寒雨热者火运本化，寒者水来行胜，雨者土复胜水，故三化。正征癸卯、癸酉火运，征火音也。卯酉阴年，当少征，今正征者，地火少阴符之，此元首。太宫此癸卯生甲辰，癸酉生甲戌。甲土运，宫土音也。辰戌阳年，阳年太过，故太宫。此资生第二之元也。少商此甲辰生乙巳，甲戌生乙亥。乙金运，商金音也。巳亥阴年，故少商。此资生第三元。太羽终此乙巳生丙午，乙亥生丙子。丙水运，羽水音也。子午阳年，故太羽。此资生第四元。太角初此丙午生丁未，丙子生丁丑。丁木运，角木音也。丑未阴年，当少角，今太角者，何也？此丁本在未，名干合直符，故太角。即未太丑少两说。此资生第五元也。太征此丁未生戊申，丁丑生戊寅，此前癸见戊，戊癸合火，运合元。此第六□#9还周口#10始。
　　阳明司天也，土运阳明，故为第三。少宫中见土运。少阴下见少阴在泉。风冻胜复同土不及，灾五宫，木行风令来胜之，胜至甚也。金来复胜，冻克风土乃平，故名风冻胜复同。己卯己酉酉正化，卯对化。其运雨风冻雨者土之本化，风者木来胜土，凉者金复胜木，故三化也。少宫此己酉己卯岁，己土宫，此元首。太商此己卯生庚辰，己酉生庚戌。庚金运，商金音也。辰戌阳年，阳年当太过，故太商。此资生第二元。少羽终此庚戌生辛亥，庚辰生辛巳。辛水运，羽水音也。巳亥阴年不及，故少羽。此资生第三元。少角初此辛巳生壬午，辛亥生壬子。壬木运，角木音也。子午阳年，当太角，今少角者，为午为火，木见火虚，故少角，即子太午少也。此资生四元也。太征此壬午生癸未，壬子生癸丑。癸火运，征火音也。丑未阴年，当少征，今太征者，此癸本在丑，名干合直符，故太征，即丑太未少也。此资生第五元也。太官此癸未生甲申，癸丑生甲寅。甲土运，宫土#11音也。首己终甲，申巳合土。此第六元周而复始也。
　　阳明司天也，金运阳明，故为第四也。少商中见金运。少阴下见少阴在泉，即地胜金运。热寒胜复同金不及，灾七宫，即火行热令来胜之，胜至甚也，金有子，即水行，寒来复胜，火金乃平调，故名热寒胜复同也。乙卯、乙酉岁会太一天符岁会者，乙本在卯，故名岁会也。太一天符者，三合会也。即上见阳明金，中金运，下酉为金，三金相合，命日太一天符也。其运冻热寒凉者金运本化也，即三合会，金少当太，即热寒二化不应，即胜复不至也。太商乙卯乙酉，乙金运，商金音也。卯酉阴年，当少商，今太商者，即是太一三合会，故太商。为此元首也。太羽终此乙卯生丙辰，乙酉生丙戌。丙水运，羽水音也。辰戌阳年太过，故太羽。此资生第二元也。太角初此丙辰生丁巳，丙戌生丁亥。丁木运，角木音也。巳亥阴年，当少角，今太角者，即巳亥厥阴木司天，运合天符，故太角。此资生第三元也。太宫此戊午生己未，戊子生己丑。己土运，宫土音也。丑未阴年，当少官，今太宫者，何也？即己本在未，此干合直符，故太宫，即未太丑少。此资生第五元也。太商此己未生庚申，己丑生庚寅。庚金运，即首乙尾庚，庚乙合金运。此第六元还周复始也。○第四原无。
　　阳明司天也，水运阳明，故为第五。少羽中见水运。少阴下见少阴在泉，运水克地火也。雨风胜复同水不及，灾一宫，即土行雨令来胜之，胜至甚也，水有子为木，即木来复胜之。风胜雨也，水乃平。此风雨胜复同也。辛卯辛酉酉正化，卯对化。其运寒雨风寒者，水运之本化也；雨者，土来胜之；风者，木来复胜之。故三化令也。少羽终辛卯、辛酉。辛水运，羽水音也。卯酉阴年不及，故少羽。元首。太角初此辛卯生壬辰，辛酉生壬戌。壬木运，角木音也。辰戌阳年，故太角。此资生第二元。太征此壬辰生癸巳，壬戌生癸亥。癸火运，征火音也。巳亥阴年，当少征，今太征者，何也？此为火年支佐之，故大征，即癸巳太征，癸亥少征，当两说之。此资生第三元。太宫癸巳生甲午，癸亥生甲子。甲土运，宫土音也。子午阳年，故太宫。此资生第四之元也。太商此甲午生乙未，甲子生乙丑。乙金运，商金音也。丑未阴年，当少商，今太商者，何也？此丑未土，土生金，金资之，故太商。此资生第五元也。太羽终此乙未生丙申，乙丑生丙寅。丙水运，羽水音也。辛首丙尾，丙辛合元羽水。此第六元还周复始。
　　帝曰：善。少阳之政奈何？岐伯曰：寅申之纪也。
　　少阳司天也，木运少阳，故为第一。太角中见木运。厥阴下见厥阴木在泉。运木相合，同岁会。壬寅壬申寅正化，申对化。其运鼓风木运行风化令。其化呜素启拆木太过，风呜条素，启地裂，启萌开，拆花卉，春风启发也。其变振拉摧拔木怒即风伤其木，故摧拔陨落。其病掉眩，支胁惊骇太过即伤肝，久及於脾病也。太角初壬寅、壬申。壬木运，角木音也。寅申阳弋故太角，即元首。少征此壬寅生癸卯，壬申生癸酉。癸火运，征火音。卯酉阴年，当不及，故少征也。此资生第二元也。太宫此癸卯生甲辰，癸酉生甲戌。甲土运，官土音也。辰戌阳年，阳年太过，故太宫。此资生第三元。少商此甲辰生乙巳，甲戌生乙亥。乙金运，商金音也。巳亥阴年，阴年不及，故少商。此资生第四元。太羽终此乙巳生丙午，乙亥生丙子。丙水运，羽水音也。子午阳年太过，故太羽。此第五元也。少角初此丙午生丁未，丙子生丁丑。丁木运，角木音也。首壬尾丁，丁壬合木运。此第六元还周复始。
　　少阳司天也，火运少阳，故为第二也。太征中见火运，上与天同。厥阴下见厥阴木风在泉。戊寅天符，戊申天符符者合也。上少阳火司天，中戊火运，上与天同合德。其运暑火运暑化。其化暄嚣郁燠相火化第#12合二气，当此，万物暄嚣茂盛也。其变炎烈沸腾火太过，炎灼流金，即野泽如汤沸。其病上热郁，血溢血泄，心痛火太过即伤心，久及於肺，火司天，热病行於上也。血溢即吐血、叨#13血，血泄即下血、便血，心痛即心中满痛。太征戊寅、戊申。戊火运，征火音也。寅申阳年太过，故太征也。此为元首也。少宫此戊寅生己卯，戊申生己酉也。己土运，宫土音也。卯酉阴年，少宫。此第二元。太商此己卯生庚辰，己酉生庚戌。庚金运，商金音也。辰戌阳年，主太过，故太商也。此资生第三元也。少羽终此庚辰生辛巳，庚戊生辛亥。辛水运，羽水音也。巳亥阴年，阴年不及，故少羽也。此资生第四元。少角初此辛巳生壬午，辛亥生壬子。壬木运，角木音也。子午阳年太过，当太角，今少角者，何也，．即午为火，木逢火虚，故壬午少角，壬子太角，故两说之。此资生第五元也。太征此壬午生癸未，壬子生癸丑。癸本在丑，干遇直符，故太征。即首戊尾癸，戊癸合火运，此元首还周。
</div>
    <div class="pagination">
<a href="素问六气玄珠密语_page10.html">上一页</a><span>...</span><a href="素问六气玄珠密语_page6.html">6</a><a href="素问六气玄珠密语_page7.html">7</a><a href="素问六气玄珠密语_page8.html">8</a><a href="素问六气玄珠密语_page9.html">9</a><a href="素问六气玄珠密语_page10.html">10</a><span class="current-page">11</span><a href="素问六气玄珠密语_page12.html">12</a><a href="素问六气玄珠密语_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
