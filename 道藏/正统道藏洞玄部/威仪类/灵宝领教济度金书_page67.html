<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 67 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 67 页/共 621 页</h1>
    <div class="content">　　玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部尊经玄中大法师， 
　　上相上宰上保上傅，太平下教二十四真人，西城总真王君，太乙真人，东岳上卿司命茅君，定录保命二真人，名山洞府得道神仙，三界官属 
　　，一切真灵。臣闻赤明开图，鼓真精而立极。清微导运，敷神景以流形。金书焕而或沉或浮，玉字彰而乍遐乍迩。玄云高覆，祥开翠盖之辉 
　　。惠露澄滋，瑞映黄舆之彩。碧落垂芒於舞凤，丹霄流响於翔鸾。是三洞之根宗，为群灵之主宰。臣等坎蛙陋质，辙鲋微踪。佩乾坤豁落之 
　　玄，面墙志郁。契离坎飞登之妙，入室心悠。幸陶师匠之风斤，虚老化工之月钥。兢兢渊涉，觊补过於女青。切切海涵，期积勋於大赤。宫 
　　商帝载，黼黻皇灵，具有心词，谨当宣奏。
　　宣词
　　按如词言，情深激切。臣闻紫金御浮黎之座，三景停轮。碧玉辉腾胜之区，十华迅驾。焕琅音於珠黍，流琼笈於芳骞。帝室虚圆，万神混雌 
　　雄之妙。天关保制，八威镇纲纪之基。周十转以回灵，符五行而度命。泽覃生死，灵宝之囿巍巍。义贯人天，道德之渊荡荡。今斋主某，吁 
　　天激切，叩地凌兢。痛逝魄之颠冥，九京莫返。惧惊魂之震慑，千劫谁扶。期下拯於郁单，庸上祈於闾阖。爰严蓬宇，恭启芝坛。圭影正中 
　　，耀绛霞於黄道。瑶光在上，凝碧蔼於玄虚。灵风陶十极之春，法雨散八埏之润。紫烟掩画，琳琅玉振於飞鲸。翠葆翳宵，炜烨金笼於舞凤 
　　。仰龙光之临御，肃鹭序以趋朝。羽盖琼轮，垂荫焕流精之彩。丹舆绿辇，倾光昭耀景之华。监真度生，临轩校录，愿俯自民之视听，庸殚 
　　事帝之精诚。明检鬼营，严待卫送迎之令。敕制泉曲，无拘留逼合之冤。庶高步於阳光，获超迹於阴暗。乾坤均庆，家国咸熙，以今临午行 
　　道，请法众等，运兹初捻上香。愿此香烟腾空径上，供养无上至真道宝大罗元始天尊，金阙至尊玉皇上帝，无上清微天宫真仙众圣。臣等皈 
　　身皈神皈命，首体投地，仰依太上三尊，愿以是功德，皈流宗祧先圣，社稷尊灵。伏愿泛景琼林，凝真瑶圃。神超渺渺，衍玉历於千龄。炁 
　　入玄玄，茂游源於万叶。
　　皇帝尧云广荫，舜日增华。万年瞻龙凤之姿，车书拱北。三极耀龟麟之瑞，玉帛期东。登朝野於福庭，纳华民於寿域。祥开震索，表命闻之 
　　象贤。庆溢坤仪，着徽音之懿德。槐庭位万锺之贵，榆关屹九鼎之增。今故烧香，自皈依师尊大圣，众至真之德，得道之后，保天长存。和 
　　：与道合真。以今临午行道，请法众等，运兹二捻上香。愿此香烟腾空径上，供养无上至真经宝玉晨灵宝天尊，紫微天皇大帝，禹余天宫真 
　　仙圣众。臣等皈身皈神皈命，首体投地。仰依太上三尊，愿以是功德，皈流斋主家，七玄九祖，亿劫种亲。伏愿地域超神，天关驭气。业障 
　　报障烦恼障，风掠秋云。恶根毒根生死根，日溶晓露。服霓裳而谒帝，参羽葆以期元。斋主某箫勺七神，权衡三炁，景星焕彩，华芒罗四七 
　　之躔。彗耀韬威，瑞蔼御五三之位。来千祥於德履，消万厄於福襟。筦簟冰清，乐壶天之日月。门庭春盎，息尘地之风波。庆浃松萝，泽覃 
　　桑梓。今故烧香，自皈依师尊大圣众，至真之德，得道之后，升入无形。和：与道合真。以今临午行道，请法众等，运兹三捻上香。愿此香 
　　烟腾空径上，供养无上至真师宝，五灵玄老天尊，紫微北极大帝，后土皇地祇，大赤天宫无边圣众。臣等皈身皈神皈命，首体投地，仰依太 
　　上三尊。愿以是功德，皈流圆穹仙圣，方泽真灵，三界职僚，十华主宰。伏愿承符布德，佐运同仁。三光全，寒暑平，天无氛秽。五谷熟， 
　　民人育，地绝妖尘。萃和气於飞潜，袭欢声於动植。勋藏紫笔，玉京膺九赉之华。功纪丹珉，金阙峻三元之赏。次冀栖真道士，炼景高人。 
　　偃月澄辉，悟虎龙而混景。餐霞胤粹，含乌兔以奔晨。绵绵永固於谷神，湛湛常存於夜炁。后天难老，与道合真。今故烧香，自皈依师尊大 
　　圣众，至真之德，得道之后，长享自然。和：与道合真。
　　礼方　忏悔　命魔
　　步虚
　　控辔适十方，旋憩玄景阿。仰观劫刃台，俯盻紫云罗。逍遥太上京，相与坐莲花。积学为真人，恬然荣卫和。永享无期寿，万椿奚足多。
　　又
　　大道师玄寂，升仙友无英。公子度灵符，太乙捧洞章。舍利曜金姿，龙驾欻来迎。天尊盻云舆，飘飘乘虚翔。香花若飞雪，氛霭茂玄梁。头 
　　脑礼金阙，携手遨玉京。
　　又
　　骞树玄景园，焕烂七宝林。天兽三百名，狮子巨万寻。飞龙踯躅鸣，神凤应节吟。灵风扇奇花，清香散人衿。自无高仙才，焉能耽此心。
　　三启
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨同诚，上启虚无自然元始天尊，无极沐道太上道君，太上老君，高上玉皇，十方已得道大圣众，至真诸君丈人，三十二天帝君 
　　，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部尊经玄中大法师 
　　，上相上宰上保上傅，太平下教二十四真人，西城总真王君，太乙真人，东岳上卿司命茅君，定录保命二真人，名山洞府得道神仙，三界官 
　　属，一切真灵。臣闻高邈云层，霖慈恩於雨露。幽寥风泽，总威宪於雷霆。北魁崇玄范之司，西璧记紫英之职，武鸾统制，御铁券以宣威。 
　　神虎骏奔，佩金札而啸命。上禀玄都之道炁，下敷紫极之真光。提魄阴都，返魂阳境。今斋主某，仰虑亡过某，爰从无始，迨至有终。爱网 
　　胶缠，荡五欲七情於觉地。业机周运，结六因十习於灵天。弃十善而弗修，纵五朋而不瀹。卑卑蚁磨，驾黑风游苦海之津。忽忽驹窗，乘毒 
　　雾奔迷途之径。背金科之戒行，忘玉检之威仪。过奏玄曹，凛十宫之考对。愆书黑簿，森六洞之推研。惊心沦幽暗之居，极目绝阳光之照， 
　　匪由拯拔，曷遂升迁。斋按三元，露丹诚而肘步。坛崇十极，敷素悃以膝行。为蠲鼎钺之刑，俾雪岱溟之谴。获离园室，来觐方坛。伏冀上 
　　圣流恩，下愚膺泽。降东华之敕诏，颁北祚之威章。峨峨丘寒庭，煦春阳而照耀。炎炎烈火狱，沛膏雨以流滋。天尊垂微妙之光，地祇禀希 
　　夷之令。雄提雌摄，遵火令而毁锁张门。阳返阴还，策灵威而开关启路。法桥稳驾，道岸高登。疾辞金刚之风轮，径陆玉虚之梵景。鸾和粹 
　　穆，虎拜勤渠，蒙聆万一之诚，允拜亿千之造。斋主某神扶步武，圣翊精神，庆于公驷马之荣，膺荀氏八龙之盛。融光风於庭宇，耀霁月於 
　　帘栊，百顺丰滋，千殃涣散。更愿二仪昭泰，四象熙平，星宿辉华，风云静谧。三农藏富，野无鸿雁之忧。四鄙收烽，里有鸡豚之乐。耀祥 
　　云於玉宇，凝甘露於金茎。兽舞凤仪，开八荒之圣治。鸢飞鱼跃，融万汇之天和。仁浃九幽，福覃五道。则上明天尊大慈之化，下副臣等皈 
　　命之诚，谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣向来临午升坛，行道之所，自然生金液丹碧之英，百灵众真交会，在此香火炉前。令臣学道得 
　　道，求仙得仙，斋主受福，幽显沾恩。当愿十方仙童玉女，接侍兰烟，传臣向来所奏之诚，速达径御太上无极大道至真玉皇上帝御前。
　　灵宝领教济度金书卷之四十三竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之四十四
　　科仪立成品
　　开度黄箓斋
　　九朝行道仪
　　第一日晚朝
　　各礼师存念如法
　　宣卫灵咒
　　神光朗耀，瑞炁匝旋。箕斗澄辉，芝字晏然。玉眸金真，宝坛纯乾。变夜作昼，回子午前。太华流彩，丹凤飞圆。息魔灭奸，高步祥烟。天 
　　真普集，齐到帝前。和：与道合真。
　　呜法鼓二十四通
　　发炉
　　无上三天玄元始三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域，真官正神。臣今落景升坛行道，朝谒帝真，奉为入斋意，其诸情悃，具载缄誊。愿得太上 
　　十方至真道炁灵宝妙光下降，流入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻 
　　。令臣所启之诚，速达径御太上无极大道至真玉皇上帝御前。
　　请称法位
　　具位臣某，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人，三十二天帝君 
　　，玉虚上帝，玉帝大帝东华、南极、西灵、北真、玄都、玉京金阙七宝琼台、紫微上宫、灵宝至真明皇道君，三十六部尊经玄中大法师，上 
　　相上宰上保上傅，太平下教二十四真人，西城总真王君，太乙真人，东岳上卿司命茅君，定录保命二真人，名山洞府得道神仙，三界官属， 
　　一切真灵。臣闻碧落空歌，九霄御虚无之炁。
　　紫虚郁秀，三灵生空洞之神。瞻翠玉於华京，仰玄珠之上景。神光凝妙，符璇象以朗清。圣化超玄，俯瑶空而登引。二章振玉音而敕地，三 
　　篇传金敕以开天。泽普南州，恩苏北郁。大矣灵宝之囿，妙哉功德之林，生死仁周，人天庆浃。臣等井梧质陋，社栎材庸。枕中紫凤之章， 
　　庆缘身佩。肘后丹鸾之箓，玄运心传。莫炼景於烟霞，幸依光於日月。纷葩逐逐，勋无丝粟之圆。象网营营，过有丘陵之积。尚依帝造，俾 
　　代天工，坚素志以学真。励丹忱而领教。凡有陈告，敬为关闻，今有青词，谨当敷奏。
　　宣词
　　按如词言，备殚激切。臣闻界尊长乐，罗七宝之骞林。宫俨妙严，映九光之莲座。虹蜺耀赤圆之象，剑戟射青玄之辉。慧力寻声，焕祥烟於 
　　死户。威神应念，覆庆云於生门。空青枝洒，十极之清凉。天宝泉苏，三途之热恼。九幽共仰，万类咸宗。今斋主某，心斡苦魂，神驰乐国 
　　。仰玉清应化，现东极之慈容，而空碧流精，沛北酆之惠泽。爰严黄箓，皈命苍穹。旋杓影於瑶坛，风扬八素。转霄辉於银汉，月湛三华。 
　　龙光翻太素之衢，狮御来始青之境。千真围绕，万圣森罗。撷兔擒乌，摇曳珠篝之影。飞此舞凤，威羹翠干之华。肃羽葆以朝元，拥佩环而 
　　拱极。蓊殚真切，葑采勤渠。太乙真光，降重泉而照耀。大千慈敕，提积垒以超腾。庶俾幽爽之冥冥，径上高虚之渺渺。恩颁无上，惠及有 
　　情。以今静夜升坛行道，请法众等，运兹初捻上香。愿此香烟腾空径上，供养无上至真道宝大罗元始天尊，金阙至尊玉皇上帝，无上清微天 
　　宫真仙圣众。臣等皈身皈神皈命，首体投地，仰依太上三尊。愿以是功德，皈流宗祧先圣，社稷尊灵。伏愿月辂凌空，云耕宴景。凝神游圃 
　　，袭炁母而佩鸾书。毓粹琼林，翼化儿而扶龟历。皇帝笙镛万国，冠冕百王。瞻日观之摩霄，永培寿址。望云瀛而援汉，丕行福源。梯航鼓 
　　舞以归仁，包轨讴歌而慕义。龙楼问寝，英明符赤水之珠。凤掖趋朝，和懿协丹山之璧。耀旗裳於麟阁，崇旄钺於虎垣，国泰民安，家给人 
</div>
    <div class="pagination">
<a href="灵宝领教济度金书_page66.html">上一页</a><span>...</span><a href="灵宝领教济度金书_page62.html">62</a><a href="灵宝领教济度金书_page63.html">63</a><a href="灵宝领教济度金书_page64.html">64</a><a href="灵宝领教济度金书_page65.html">65</a><a href="灵宝领教济度金书_page66.html">66</a><span class="current-page">67</span><a href="灵宝领教济度金书_page68.html">68</a><a href="灵宝领教济度金书_page69.html">69</a><a href="灵宝领教济度金书_page70.html">70</a><a href="灵宝领教济度金书_page71.html">71</a><a href="灵宝领教济度金书_page72.html">72</a><span>...</span><a href="灵宝领教济度金书_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
