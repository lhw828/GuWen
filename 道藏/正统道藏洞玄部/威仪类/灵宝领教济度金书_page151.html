<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 151 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 151 页/共 621 页</h1>
    <div class="content">　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为斋意。以今设醮谢恩，烧香行道，愿得玉清道炁灵宝妙光下降 
　　，流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位奉行迁拔道场法事小兆臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大 
　　圣众，至真诸君丈人，三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇 
　　道君，三十六部尊经玄中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二 
　　真人，名山洞府得道神仙，三界官属一切真灵。臣闻炁混太无，高拱清微之表。功恢妙有，昭弘紫极之中。宰二仪而御阴肠，运五灵而调经 
　　纬。金书流演，仁风丕扇於黄垓。玉字飞浮，湛露膏濡於黑郁。自龙汉而启运，至鹤鸣而流芳。斋按三天，结灵宝飞玄之炁。醮敷九地，遵 
　　正一空洞之文。有感斯通，无文不度。今醮官某凝神碧落，励志清虚。飞死炁於阴关，已承初惠。妙生神於阳境、更藉终仁。爰抒葵藿之恭 
　　，格致苹蘩之敬。伏愿丹舆绿辇，骖朱凤以徘徊。羽盖琼轮，翼玄龙而迅迈。八极之真灵混合，十华之仙圣旁昭。俱会道场，普矜德悃。臣 
　　不胜望天瞻圣，激切之至，稽首再拜奏请。
　　请圣
　　三界众真，醮筵列圣，适伸拜请，谅沐光临，请各整於仙班，共祇迎於帝驭。
　　降九位
　　鸾舆至止，鹤驾临轩，与醮众真，如仪朝礼，朝礼既周，请升醮席，斋官上香，设拜初进酒。
　　法事
　　重称法位
　　具位臣某，与临坛官众等，谨同诚上启三清上圣，七御玄尊，天府朝元一切真宰。臣闻黍珠入妙，祥开腾胜之天。碧玉凝玄，瑞应浮黎之土 
　　。八纬霞明於神谷，七经日耀於灵关。中有度人，集群真而校录。上无复祖，超五大以包罗。龙文开赤明之图，凤炁结紫霄之牒。九幽科品 
　　，三箓威仪，是灵宝之渊宗，实玄元之阃奥。臣等志惟知白，心昧回黄。抱裁金鸾简之文，风云庆会。缀曳玉鸳班之武，雨露沾濡。既鼓舞 
　　於仁风，宜汪涵於圣泽。凡有投告，盍为关闻，爰有青词，谨当宣奏。
　　宣词
　　按如词旨，备露忱恂。斋主某仰吁圆穹，俯矜方垒。念情缠骨肉，倏四大之各离。而势隔音容，痛百身之莫赎。冥冥长夜，杳杳丘寒。生后 
　　生前，宁免冤轮之运。劫终劫始，难忘业网之张。黑编纷紏於真曹，青律张皇於狱吏。匪繇帝力，曷免神威。爰皈心九豹之关，庸请命八鸾 
　　之御。芝坛日近，移晻蔼之霓旌。骞座云开，辂郁华之云盖。弘抒丹愊，肆迩清光。荷葑菲之不遗，鉴刍荛之可采。玉龙迅告，提夜壑而无 
　　拘天门。金马驿程，廓寒庭而拔出地户。亡故某乘晨有庆，离夜无忧。临真度生，俓陟虚无之界。回骸起死，永跻清净之乡。万罪清平，千 
　　冤和释。允拜拯提之造，敢忘皈谢之诚。敬祓清筵，僭陈礿祭。伏望昭昭日鉴，赫赫时歆。翠斝流金，拥伶华而激响。珠篝耀玉，昭符宝以 
　　流明。扣琼临三秀之筵，鸣玉映五明之座。大钧坱圠，倾心愿享於克诚。小物徊徨，励志恪殚於庸敬。皈依激越，尘冒凌兢。臣不胜瞻天望 
　　圣，俟命之至。
　　亚献
　　具位臣某，与临坛官众等，谨同诚上启三清上圣，七御玄尊，四府万灵一切列圣。臣闻始青出教，昭祖炁於五文。大赤垂科，焕灵光於二禁 
　　。慧烛耀人天之境，慈航驾生死之津。诸天临轩，混虬轮而肆会。众真侍座，拱狮御以浮空。胎婴结育於齐仙，魔疠奔飞於严摄。万天万地 
　　，一阴一阳。大哉灵宝之奇，至矣虚玄之妙。今斋主某丹衷罔极，素志堪矜。北郁返魂，已藉三天之圣泽。南丹度命，更资九地之灵功。庶 
　　永宴於青华，式上宾於紫极。伏愿恩纶鼓动，德綍飞流。慈云泛荫於初忱，法雨宜覃於终惠。即俾亡故某，性天朗悟，心地昭融。一尘不染 
　　於生根，愆尤冰散万翳。罔干於命蒂，冤债风清。金符辉焕其襟怀，玉券昭华其步武。神升碧落，登云路以高跻。炁合玄虚，憩月庭而迅步 
　　。得预黍珠之妙会，常聆骞翠之空歌。注讼停闲，考殃绝灭。福云仍於兰畹，荫姻族於芝林。克为金阙之臣，永侍玉京之圣。斋主某道心开 
　　发，德性充周。脸润霞明，固金花而不老。体融月莹，迎玉树以长新。壶天华金屋之春，福地映玉阶之晓。松茂栢悦，南山介寿於期颐，芝 
　　秀兰芳，东海衍祺於纯嘏。齐眉穆穆，坐膝诜诜。弘诵相欢，畅承家之文献。箕裘自乐，溥济世之声猷。蒙如丹祷之私，允拜洪厘之被。上 
　　愿三灵昭瑞，五气呈祥，风静云藏，天光澄寂，川流岳峙，地景凝安，握千秋玉镜之辉，开万年金枝之耀。桑麻雨足，欢击壤以讴歌。禾黍 
　　云逮，乐荷锄而鼓舞。四塞不闻於刁斗，千林普息於樵苏。恩周动植之生，泽遂飞潜之性。阴僚幽掾，成擢阳班，苦爽穷魂，均登道岸。臣 
　　不胜虔祷之至。
　　终献
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻至敬无文，莫露加遵之实。大礼必简，深怀掩豆之羞。事天既罄於多仪，享帝宜殚於明德。拳拳炁应，切切神 
　　交。以今百和烟微，千枝烬冷。云飞华盖，将旋景於萧台。月湛参期，亟回光於蕊阙。鸣鞘逸响，法从旋班。万圣倾光，御紫烟而上迈。诸 
　　天复位，乘彩雾以高征。臣等拜手瑶墀，驰神碧落。运元会道，密瞻绛室之嵯峨。度命登真，仰企玄关之缥缈。臣不胜攀恋，激切之至，谨 
　　稽首再拜奉送。
　　回軿颂
　　复炉
　　焚燎
　　向来
　　灵宝领教济度金书卷之一百十二竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百十三
　　科仪立成品
　　迁拔道场用
　　十方忏仪
　　入坛
　　步虚
　　东方
　　臣等今故烧香，皈身皈神皈命，忏悔亡故某。劫劫禀资，生生赋质，一真汨没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，何繇拔赎。因今烧香行道，发露祈恩。伏愿东方无极太上灵宝天尊，九炁天君，东乡神仙诸灵官，广运慈悲，特垂原赦。告下东岳泰 
　　山府，木官司禁，东方风雷地狱之中，拔度魂仪，断除考对。俾亡故某，出离幽夜，得睹光明，万罪荡除，冤仇和释。上天堂纳善之界，登 
　　华林惠静之乡。衣食自然，形神俱妙，得道之后，升入无形。和：与道合真。
　　南方
　　臣等今故烧香，皈身皈神皈命，忏悔亡故某。劫劫禀资，生生赋质，一真汨没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷繇拔赎。因今烧香行道，发露祈恩。伏愿南方无极太上灵宝天尊，三炁天君，南乡神仙诸灵官，广运慈悲，特垂原赦。告下南岳衡 
　　山府，火官司禁，南方火翳地狱之中，拔度魂仪，断除考对。俾亡故某，出离幽夜，得睹光明，万罪荡除，冤仇和释，上宛利契贤之界，登 
　　梵天端化之乡。衣食自然，形神俱妙，得道之后，升入无形。和：与道合真。
　　西方
　　臣等今故烧香，皈身皈神皈命，忏悔亡故某。劫劫禀资，生生赋质，一真汨没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷县拔赎。因今烧香行道，发露祈恩。伏愿西方无极太上灵宝天尊，七炁天君，西乡神仙诸灵官，广运慈悲，持垂原赦。告下西岳华 
　　山府，金官司禁，西方金刚地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上福堂威行之界，登 
　　金光利益之乡。衣食自然，形神俱妙，得道之后，升入无形。和：与道合真。
　　北方
　　臣等今故烧香，皈身皈神皈命，忏悔亡故某。劫劫禀资，生生赋质，一真汩役，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷县拔赎。因今烧香行道，发露祈恩。伏愿北方无极太上灵宝天尊，五炁天君，北乡神仙诸灵官，广运慈悲，特垂原赦。告下北岳恒 
　　山府，水官司禁，北方溟泠地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上郁单清净之界，登 
　　真灵救度之乡。衣食自然，形神俱妙，得道之后，升入无形。和：与道合真。
　　东北方
　　臣等今故烧香，皈身皈神皈命，忏悔亡故某。劫劫禀资，生生赋质，一真汩没，万妄纷纭。耳混官商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷繇拔赎。因今烧香行道，发露祈恩。伏愿东北方无极太上灵宝天尊，梵炁天君，东北乡神仙诸灵官，广运慈悲，特垂原赦。告下东 
　　北方水官司禁，东北方擭汤地狱之中，拔度魂
　　仪，断除考对。俾亡故某，出离幽暗，得睹光明，万罪荡除，冤仇和释，上福集长乐之界，登妙严周雨之乡。衣食自然，形神俱妙，得道之 
　　后，升入无形。和：与道合真。
　　东南方
　　臣等今故烧香，皈身皈神皈命，忏悔亡故某。劫劫禀资，生生赋质，一真汨没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷繇拔赎。因今烧香行道，发露祈恩。伏愿东南方无极太上灵宝天尊，梵炁天君，东南乡神仙诸灵官，广运慈悲，特垂原赦。告下东 
　　南方雷霆司禁，东南方铜柱地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上福田用贤之界，登 
　　妙严碧霞之乡。衣食自然，形神俱妙，得道之后，升入无形。和：与道合真。
　　西南方
</div>
    <div class="pagination">
<a href="灵宝领教济度金书_page150.html">上一页</a><span>...</span><a href="灵宝领教济度金书_page146.html">146</a><a href="灵宝领教济度金书_page147.html">147</a><a href="灵宝领教济度金书_page148.html">148</a><a href="灵宝领教济度金书_page149.html">149</a><a href="灵宝领教济度金书_page150.html">150</a><span class="current-page">151</span><a href="灵宝领教济度金书_page152.html">152</a><a href="灵宝领教济度金书_page153.html">153</a><a href="灵宝领教济度金书_page154.html">154</a><a href="灵宝领教济度金书_page155.html">155</a><a href="灵宝领教济度金书_page156.html">156</a><span>...</span><a href="灵宝领教济度金书_page152.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
