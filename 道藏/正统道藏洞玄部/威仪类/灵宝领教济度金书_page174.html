<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 174 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 174 页/共 621 页</h1>
    <div class="content">　　运役自然炁，於是息三途。一唱万劫感，庆贺西玉那。
　　谨上请无极昙誓天中元宫黑色极阴之炁下降，为所度亡灵，净六轻尘，历关天中，度命登真。
　　焚符
　　昙誓高澄，虚落十回。青精始周，元炁敷辉。
　　大有通明，赤帝徘徊。五符流焕，元公放威。
　　万灵伏爽，群魔消摧。天清地除，九幽廓开。
　　亿劫苦对，承运各归。断根绝胞，死尸生辉。
　　七祖受灵，皆得仙飞。灭度无极，福庆巍巍。
　　度人无量天尊
　　某重诚上启色界天大魔王，惟愿不舍慈悲，曲垂拯济。俾所度亡灵，过度色界，兔试其身。魔王之章，谨当赞咏。
　　诵第二界魔王章
　　焚符
　　度人无量天尊
　　谨上请皓庭霄度天琼瑶宫碧色阴生之炁下降，为所度亡灵，清净心业，历关天中，度命登真。
　　焚符
　　皓庭映十，素辉西浮。朱童振杖，策灵九丘。
　　飞步摄魔，制灵召无。总炁御运，元始熙游。
　　倏欻四八，大象交周。历度开生，五帝焕符。
　　十转回玄，清泽霶流。地藏发泄，金玉满偶。
　　死魂竞归，白骨生躯。逍遥高台，飞天为俦。
　　谨上请渊通元洞天真元宫紫色阴仪之炁下降，为所度亡灵，清净心识，历关天中，度命登真。
　　焚符
　　元洞浩明，太白上精。金仙黄母，号曰素灵。
　　右侠月女，左带扶生。七元吐光，日童掷铃。
　　威振渊通，焕赫奔星。总监万万，受度仙庭。
　　炁不绝死，梵行生生。金阙积简，上有劫名。
　　功满升度，月宫炼形。欲得羽衣，当识朱婴。
　　朱婴相度，简入华清。五帝携别，降致飞轮。
　　七祖同欢，俱行上清。
　　谨上请太文翰宠妙成天灵幽宫白色阴
　　明之炁下降，俾所度亡灵，入於炁观，历关天中，度命登真。
　　焚符
　　妙哉上京，玄范化通。周回梵行，弥乐十方。
　　无形乘运，观世大公。左日右月，项有威光。
　　一朗天地，生死普隆。诸苦拔难，长离北酆。
　　冠带南冶，沐浴朽容。枯骸起步，飞登太空。
　　逍遥玄虚，衣食福堂。元始同运，世世仙王。
　　谨上请太素秀乐禁上天化灵宫黄色阴洞之炁下降，所度亡一灵，升入虚无，心业俱净，历关天中，度命登真。
　　焚符
　　秀乐劫运，禁上回神。周历诸天，三十二关。
　　轮并空洞，倏欻上轩。诸圣朝庆，齐礼玉门。
　　飞行步虚，萧条灵篇。庆霄流明，反香拂尘。
　　月水莹华，日精炼仙。飞景四雾，金玉缠旋。
　　大运冥会，万劫蒙迁。生死同乐，熙怡欣欣。
　　飞天提携，游宴紫宸。握运留年，永享自然。
　　度人无量天尊
　　某重诚上启无色界大魔王，惟愿不舍慈悲，曲垂拯济。俾所度亡灵，过度无色界，免试其身。魔王之章，谨当赞咏。
　　诵第三界魔王章
　　焚符
　　度人无量天尊
　　谨上请太虚无上常融天万福宫绿色阴灵之炁下降，俾所度亡灵，断除结习，惟存性识，历关天中，度命登真。
　　焚符
　　常融灌灵炁，诸天承其真。集采日月华，奔景步结璘。
　　上啜无上道，长更续暮年。不乐腾天飞，取度经北玄。
　　荡荡龙汉始，无有恶对民。但患仙者苦，乐为游方圆。
　　飘飘乘运归，亦不为苦辛。经右履来会，今得同天宾。
　　齐景西那都，肆欢善因绿。常融无地官，皆是圣皇臣。
　　生死三色上，斯乐岂可陈。
　　谨上请大释玉隆腾胜天日盖宫青色阴魂之炁下降，俾所度亡灵，喜乐清净，与道合并，历关天中，度命登真。
　　焚符
　　玉隆何崔鬼，腾胜万道基，三炁生杳烟，紫微焕郁仪。
　　无色飞空上，眇眇难可思。中有不死神，姓桃字回孩。
　　自非玄都民，色内莫能知。为人正命籍，勒算延康期。
　　运为长乐世，相与同一时。自以开皇去，万劫各何之。
　　虽是不终界，下世将难治。诸天欲救苦，勤礼七宝台。
　　谨上请龙变梵度天灵宝官赤色阴结之炁下降，俾所度亡灵，随炁升降，与道俱生，历关天中，度命登真。
　　焚符
　　龙变重霄上，梵度行劫端。三罗飞天界，总开十仙门。
　　眇眇入定炁，唯有帝一君。运度诸天纽，长回亿劫关。
　　大会元始交，玉台简灵魂。上圣旋七宝，飞行诵灵文。
　　一唱众仙和，十转死生分。拔出无穷幽，开度七祖奔。
　　万始集福堂，冠带飞天裙。振翮洪波上，麾我度命旛。
　　俄顷二仪判，倏欻谒帝君。
　　谨上请大极平育贾奕天天宝宫苍色阴极之炁下降，俾所度亡灵，洞入道境，无为自然，历关天中，度命登真。
　　焚符
　　眇眇大罗上，太极玉清畿。贾奕沌元炁，八通坦幽微。
　　梵行无景色，高固无倾危。数尽大劫交，独为澄清晖。
　　天地并化消，众圣皆竞归。旋绕七宝台，蹑空振羽衣。
　　遨游玉园圃，琼林何凄凄。熙怡不觉朝，倏欻大度回。
　　此时乐何乐，灵宝焕真仪。五文植玄根，豁落诸天开。
　　生遇大罗分，大小悉仙飞。今日众真会，元始难常希。
　　拊掌和空洞，弦歌一何悲。高唱称万劫，太上命长麾。
　　度人无量天尊
　　知磬举四梵偈
　　种民梵境冠诸天，道炁鸿蒙入自然。
　　心识兼忘惟性在，业尘俱净独真存。
　　三灾不染无终劫，万炁齐仙入妙门。
　　惟愿亡灵超上境，更升金阙礼元尊。
　　和：不可思议功德。
　　侍职移旛，来座前
　　亡故某宿植良因，生逢道化。诸天上帝，既保举以历关。三界大魔，复慈悲而兔试。可进上清之境，升入大罗之都。所宜证悟大乘，圆明一 
　　性。万形有弊，惟道妙以长存。千劫无终，随元炁而独运。永侍玉皇之案，克为金阙之臣。勿生尘心，再罹世境。升天有路，入门合符，请 
　　整威仪，恭行给授。
　　宣升天左右券
　　宣功曹关　　发天门牒
　　宣灵宝升天大券
　　负玉券以合符，万魔屏迹。登金门而稳步，千圣同游。既飞空之匪伊，盍凌霄而直上。玄坛符牒，一一披宣，宜肃身心，勤拳佩奉。
　　给付符箓
　　宣功德牒
　　某重诚上启十方无极飞天神王，长生大圣，无量度人君。愿赐慈悲，同垂鉴映，一如始青法会之日，不忘元始付祝之言。部卫亡灵，时刻升 
</div>
    <div class="pagination">
<a href="灵宝领教济度金书_page173.html">上一页</a><span>...</span><a href="灵宝领教济度金书_page169.html">169</a><a href="灵宝领教济度金书_page170.html">170</a><a href="灵宝领教济度金书_page171.html">171</a><a href="灵宝领教济度金书_page172.html">172</a><a href="灵宝领教济度金书_page173.html">173</a><span class="current-page">174</span><a href="灵宝领教济度金书_page175.html">175</a><a href="灵宝领教济度金书_page176.html">176</a><a href="灵宝领教济度金书_page177.html">177</a><a href="灵宝领教济度金书_page178.html">178</a><a href="灵宝领教济度金书_page179.html">179</a><span>...</span><a href="灵宝领教济度金书_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
