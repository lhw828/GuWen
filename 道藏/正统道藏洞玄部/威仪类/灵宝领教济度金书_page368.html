<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 368 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 368 页/共 621 页</h1>
    <div class="content">　　之驾。天和易失，人伪多趋。四维每叛於躬行，三惑益缠於践履。三元玉格，四极金科，昭昭夏日之威，凛凛冬霜之令。匪凭忏涤，曷迓祯 
　　祥。烧香散花，企十华而请命。修斋行道，瞻三宝以凝神。愿宏有造之仁，为瀹无涯之垢。云开阊阖，飞丹凤於三天。日近浮黎，焕金鸡於 
　　四界。削字宪章之箓，移名福寿之编。霞映朱颜，云凝绿鬓。椿杉益茂，片尘风扫於门庭。兰桂长新，百顺云臻於院宇。极润屋润身之乐， 
　　膺宜家宜室之华。道炁百千万重，起居密覆。岁功一十二月，出入昭融。诗书之世泽千龄，文献之芳猷百世o 勤拳伺命，激切祈恩。上愿洞 
　　辅宣行，乾坤辉焕，日星明润，风雨均调，山川呈瑞世之符，海岳孕佐时之彦。边沉万柝，榆关闲卧於貔貅。野遍三农，枌社不惊於鸡犬。 
　　操瓢自乐，击壤相欢。则上明天尊大慈之泽，下副臣等皈命之忱。谨启以闻。
　　发念
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，妖恶自灭，贤圣日生。
　　三念法师功德大建，教化明达，俱获飞仙o四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动蚑行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　复炉
　　香官使者，左右龙虎君，侍香诸灵官，当令臣升坛行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫兰烟。传臣向来所启，速达俓御太上无极大道至真玉皇上帝御前。
　　出堂颂
　　回坛　　谢师
　　灵宾领教济度金书卷之一百四十八竟
　　洞微高士开光救苦真人宁全真授灵宝通玄弘教水南先生林灵真编
　　卷一百四十九
　　科仪立成品
　　祈禳黄箓斋用
　　第－日午朝行道仪
　　步虚　烧香颂
　　各礼师存念如法
　　卫灵
　　谣歌空洞，帝君存坛。五帝校录，受符三官。备卫四门，束魔去奸。流铃掷火，除秽焚残。身佩金书，炼液芝颜。玄虚素合，心动三关。骑 
　　龙跨鹤，控虬乘鸾。众星守舍，千魔不干。道炁常存，万仙悉安。和：与道合真。
　　呜法鼓二十四通
　　发垆
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今午朝，升坛行道，愿得玉清道炁灵宝妙光下降， 
　　流入臣等身中。即使玄坛清浄，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚，速达俓御太 
　　上无极大道至真玉皇上帝御前。
　　请称法位
　　具位奉行黄箓大斋法事小兆臣某，与临坛官众等，谨同诚上启太上无极大道虚无自然元始天尊妙无上帝，虚皇玉晨大道君妙有上帝，万变混 
　　沌玄元老君至真大帝，诸天上帝，十极高尊，十方灵宝天尊，高上玉皇，十方已得道大圣众，至真诸君丈人，三十二天帝君，东华南极，西 
　　灵北真，上宰上相，上保上傅，日月星宿，北斗南辰，周天真宰，十方无极无量品至真大神，飞天神王，长生大圣，无量度人君，妙行真人 
　　，天真皇人，三十六部尊经玄中大法师，灵宝玄一经籍度师，侍经五帝，玉童玉女，岁德尊神，土地主执，三界应感一切真灵。臣闻三乘凝 
　　妙，开龙汉之玄图。七部流光，垂鹤呜之紫策。经纬彰而神光凝日，英元拱而祖炁回风。金书流演於紫阳，玉字徘徊於碧落。三皇凤篆，制 
　　玄黄以召风云。六甲麟符，策阴阳而驾霄汉。流金魔辟，呜玉真朝，实三极之根宗，为群灵之柱石。臣等承恩芝陛，印步彤墀，辅元敦金石 
　　之盟，领教励丹青之信。凡伸投告，盍为关闻。
　　宣词
　　按如词旨，备殚衷素。爰清茅室，恭罄刍悰。袭鹭序之陆离，觐龙宸之赫奕。云阶九奏，翔丹鹤於云间。月陛三成，舞紫鸾於霄外。奠瑶缯 
　　而效款，罗金璧以投诚。翠盖扶摇，霓旌容与。鼓天花於四界，奏钧乐於十华。骞木空歌，琳琅振浮黎之土。华林耀日，光明达劫仞之台。 
　　拱至尊於光中，罗群真於象外。扣头皈命，造膝摅诚。为斋主某，冰瀹千愆，云臻五福。行契随心之祉，身符如意之祥，泽被人天，恩沾今 
　　古。伏以金珰玉佩，碧霞流二景之精。翠锦珠囊，紫雾蔼三华之耀。飞灵光於碧汉，驾华盖於青冥。以今午朝行道，请法众等，运兹初捻上 
　　香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿帝降神灵， 
　　天纵圣武。提封万井，箫韶来仪凤之祥。御宇八圆，河洛启神龟之瑞。中掖徽柔於四海，东宫仁孝於三朝，治蔼槐庭，威行榆塞。今故烧香 
　　，自皈依师尊大圣众。至真之德，得道之后，保天长存。和：与道合真。
　　伏以出入华房，凝百神而混合。周流密户，会万炁以回灵。丹林郁勃於神风，碧干扶摇於圣雨。以今午朝行道，请法众等，运兹二捻上香。 
　　愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是功德，皈流斋主某。湛恩河润，余庆山崇。 
　　九五箕畴，袭天和於启处。十三羲象，成地利於家庭。香生涧藻之春，瑞衍阶兰之晓。蠲消厄难，迎迓祯祥。今故烧香，自皈依师尊大圣众 
　　。至真之德，得道之后，身入无形。和：与道合真。
　　伏以云层峨峨，凝紫清之帝阙。风输混混，拱玄碧之天关。回一炁之周流，后三光而容与。以今午朝行道，请法众等，运兹三捻上香。愿此 
　　香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是功德，皈流臣等三师四友，隐士高人。并愿华池 
　　呈妙，丹谷凝玄。虎啸龙吟，湛灵光於神鼎。乌飞兔走，朝玉液於昆峰。怡空山之白云，挹函关之紫炁，金瞳照夜，玉脸酣春。今故烧香， 
　　自皈依师尊大圣众。至真之德，得道之后，升入无形。和：与道合真。
　　礼方　　忏方　　命魔
　　三启颂　　三礼
　　重称法位
　　具位臣某，谨重诚上启太上无极大道元始天尊，太上大道君，太上老君，高上玉皇，十方已得道大圣众，至真诸君丈人，大帝天帝，三十六 
　　部尊经玄中大法师，三界官属一切真灵。臣等冲和禀炁，精粹凝姿。兔逐红尘，曷润天根之妙。驹驰白日，徒窥圣蒂之和。藉浩劫之庆基， 
　　际昌辰之道运。目耽琼笈，心佩瑶函。羡林泉而身莫幽栖，乐烟霞而迹赊高蹈。九思业业，三省皇皇。荷鸿恩尚逭青律之严，誓蚁悃期赞玄 
　　风之运。勤拳领教，激切度生。今斋主某，疏瀹五官，澄清二炁，奉紫微之宝典，宣黄箓之冲科。上消天灾，下禳地疠。袭蕃厘於蓬华，延 
　　纯嘏於枌榆。宿劫回环，根尘轮转。性天云障，放鸡犬而不求。心地烟迷，纵马猿而罔系。穿石峻机关之险，笑刀藏谋策之锋。每思利己以 
　　妨人，惟念责人而恕己。外缺谦和之行，内亏廉让之风，致纪字於黑编，莫刊名於青简。非凭帝监，曷副民期。接武仙坛，按龙章而谢过。 
　　承颜月陛，披凤简以修斋。期敷汪濊之恩，为洗输囷之咎。移书五帝，啸命三官。不在大不在小之愆，俄然削落。无私覆无私载之德，蔚若 
　　包荒。庶清静以无尘，可光明而有耀。阳春白雪，亭亭操寡和之音。霁月光风，耿耿耀超群之趣。门庭昼永，院宇春闲。长幼熙怡，迓景星 
　　之绚彩。尊卑燕喜，蔼霏雾之流芳。仓箱盈金谷之藏，陇亩富桑麻之积。诗书芳润，文献光华，逍遥道德之风，自在熙明之运。上愿乾坤宁 
　　谧，日月辉明，河洛呈祥，山川荐瑞。来梯航於万里，同文轨於八荒。玉烛宣和，疵疠不干於六炁。金禳应运，旱蝗无扰於三农。动植均生 
　　，飞潜乐性。则上明天尊大慈之泽，下副臣等皈命之忱，谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦是修，预以同学，普得升虚，与天相　　　　　　　　　 
　　保，长存无忧。
　　二愿诸天结炁澄清，高虚广覆，保真固灵，气调节序，四运和平，国安民丰，普天闲宁，广济一切，惠逮有生，保劫长　存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得愿载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润惠，泽洒众生。
　　五愿星辰与日月齐光，转烛照耀，映朗十方，各安其位，经纬直行，保镇家国，无有灾伤，四海宁一，普天兴昌。
　　六愿四时随节推迁，景炁和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同归，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化洋洋，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元炁，受阳之形，草木果林，经冬不零，一切济度，靡不鲜荣。　和：与道合真。
　　复炉
　　香官使者，左右龙虎君，侍香诸灵官，当令臣午朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百四十九竟
　　洞微高士开光救苦真人宁全真授灵宝通玄弘教水南先生林灵真编
　　卷一百五十
　　科仪立成品
　　祈禳黄箓斋用
　　第一日晚朝行道仪
</div>
    <div class="pagination">
<a href="灵宝领教济度金书_page367.html">上一页</a><span>...</span><a href="灵宝领教济度金书_page363.html">363</a><a href="灵宝领教济度金书_page364.html">364</a><a href="灵宝领教济度金书_page365.html">365</a><a href="灵宝领教济度金书_page366.html">366</a><a href="灵宝领教济度金书_page367.html">367</a><span class="current-page">368</span><a href="灵宝领教济度金书_page369.html">369</a><a href="灵宝领教济度金书_page370.html">370</a><a href="灵宝领教济度金书_page371.html">371</a><a href="灵宝领教济度金书_page372.html">372</a><a href="灵宝领教济度金书_page373.html">373</a><span>...</span><a href="灵宝领教济度金书_page369.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
