<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 607 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 607 页/共 621 页</h1>
    <div class="content">　　。臣诚惶诚惧，稽首顿首谨言。
　　太岁　年　月　日具位臣姓某上表。
　　斋主请三百六十四位请状
　　具位臣姓某，兹以修崇斋事，消灾谢过，一请福延生，克获圆成，实叨洪阴。谨涓某日夜，修设三界清醮二座，款筵飙驭，上谢恩私。 
　　谨具状奏请某帝真，欲望慈仁，俯矜愚昧。至期特与降临醮席，饮鉴微诚。庶得斋福罗敷，愿心称遂。臣下情不胜激切，祈恩俟命之至，伏 
　　候勑旨。谨状。
　　太岁　年　月　日具位臣姓某状
　　奏。
　　右请献诸表状，申状关发，并同前预修黄箓。只换斋意。发回监临一宗，亦同前式。
　　灵宝领教济度金书卷之三百一十四竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之三百一十五
　　洞微高士开光救苦真人宵全真授灵宝通玄弘教水南先生林灵真编
　　文檄发放品
　　消灾集福道场用
　　投词
　　乡贯某住居奉道弟子姓某，本命某甲子某月日时生，行年若干岁。伏念。随事入斋意拟涓某月日，就某处崇建消灾集福道场几昼夜。仰 
　　祈天泽。随事迷词所合具词，投告灵宝领教法师。伏惟师慈，特垂俞允。谨状。
　　斋意
　　乡贯某住居奉道弟子姓某，本命某甲子某月日时生，行年若干岁。伏念。随事意至。臣职惟领教，理难抑违。敬自今月某日为始，依按 
　　灵宝嗣师秘典，恭就某处，肃建玄坛，入夜宿启关灯醮，送流年临照星宰。翊日三朝行道，入夜设三界高真清醮一座，六十分位，延奉飙斿 
　　。集此殊勋，总祈福佑，其诸丹悃，具载青词。
　　奏三天门下
　　具位臣姓某，谨据乡贯某住居奉道弟子姓某，本命某甲子某月日时生，行年若干岁。伏念。入事意。拟涓某节，恭就某处，崇建消灾集 
　　福道场几昼夜。仰祈天泽。随事述词职惟领教，理难抑违。谨涓今月某日为始，依按灵宝嗣师秘典，恭就某处，开建玄坛，入夜宿启关灯醮 
　　，送流年临犯星宰。日三朝行道，入夜修设三界高真清醮一座，六十分位，延奉飙斿。集此殊勋，总祈福佑。除已依教奉行外，未敢擅便， 
　　须至奏闻者。右臣谨录状，上奏三天门下。恭望天慈，允兹奏请，特降勑命，遍告三界十方，合属真司。专为斋主消灾。事意至。干冒威严 
　　，下情元任惶惧之至。谨状。
　　太岁　年　月　日具位臣姓某状奏。
　　奏三省　北极　南极　天皇
　　后土　九天　玄师　五老
　　申七曜南斗北斗九天曹
　　三天曹天官地官水官
　　东岳　度师
　　牒本靖　州城隍　县城隍　里域
　　札司命　关功曹　关灯　献疏
　　设醮申三天降圣司　天曹降圣司
　　关功曹
　　申三天掌醮司　天曹掌醮司
　　关功曹立　幕关功曹
　　彻幕关功曹
　　以上奏申牒关状，并同前析禳黄箓式，事情各项投词。
　　安宅斋合用投词
　　乡贯某住居奉
　　道弟子姓某，本命某甲子某月日时生，行年若干岁。言念尘笼赋质，世网谋生。缔创经营，久未成於居室。辛勤负荷，宜有愧於传家。急景 
　　易流，私衷莫遂。近自某月某日，量徒授役，就某处择材兴工，幸获成就。深虑方隅向背，时日推移，上触天星，下作地煞，致招灾咎，莫 
　　保康宁。非赖道恩，曷符德悃。拟涓某日恭就某处，崇建灵宝安宅妙斋几昼夜。仰祈天泽，曲垂荫既，为奠阳居所合，具词投告灵宝领教法 
　　师某君门下。伏乞法慈，特垂俞允。谨状。
　　斋意
　　乡贯某住居奉道弟子姓某，本命某甲子某月日时生，行年若干岁。伏念。事意。臣职惟领教，理难抑违。谨自今月某日为始，依按灵宝 
　　嗣师秘典，恭就某处开启斋坛，入夜宿启告斋关，祝九宫八卦地面星灯。翊日三朝行道，进拜镇安家宅禳谢土炁朱章，入夜设土府醮，安镇 
　　方隅。至某日转诵真经，散坛拜表，入夜修设三界高真清醮一座，六十分位，上谢天恩。集此殊勋，总祈安泰，其诸丹悃，具载青词。
　　奏昊天
　　具位臣姓某，谨据，斋意。至安泰。除画一具奏泰玄枢机三省，乞为敷奏外，未敢擅便，须至奏闻者。右臣谨录状，上奏太上昊天玉皇 
　　大天尊玄穹高上帝。恭望天慈，允兹奏请，特降勑命，宣告十方三界，合属真司。严切戒谕、斋主营造所在，方隅禁忌，一切星煞。即俾镇 
　　守封维，沉灭灾害，导迎善瑞，荣进家庭，利旺子孙，昌隆福寿，以昭宸贶。干冒天慈，下情元任惶惧之至。谨状。
　　太岁　年　月　日具位臣姓某　状奏。
　　奏北极天皇并同
　　具位臣姓某，谨据斋意，安泰。除已具奏诸天上帝，申牒三界真司外，未敢擅便，须至奏闻者。右臣谨录状，上奏紫微中天北极大帝。 
　　恭望天慈，允兹奏请，特降勑命，宣告十方三界，合属真司。严切戒谕土部主执圣众，斋主营造所在方隅禁忌，一切星煞。即俾镇守封维。 
　　沉灭灾害，导迎善瑞，荣进家庭，利旺子孙，昌隆福寿，以昭宸贶。干冒天慈，下情元任惶惧之至。谨状。
　　太岁　年　月　日具位臣姓某状奏。
　　奏五老
　　具位臣姓某，谨据斋意。除已具奏
　　诸天上帝，申牒三界真司外，未敢擅便，须至奏闻者。右臣谨录状，上奏东方青灵始老九炁天君，南方丹灵真老三炁天君，西方皓灵皇老七 
　　炁天君，北方五灵玄老五炁天君，中央元灵元老一炁天君。恭望天慈，允兹奏请，特降勑命，宣告十方三界，合属真司。严切戒谕土部主执 
　　圣众斋主营造所在方隅禁忌一切星煞，即俾镇封维，沉灭灾害，导迎善瑞，荣进家庭，利旺子孙，昌隆福寿。以昭宸贶，安镇五方。愿赐恩 
　　光，证明修奉。干冒威严，下情元任惶惧之至。谨状。
　　太岁　年　月　日具位臣姓某状奏。
　　奏后土
　　具位臣姓某，谨据斋意。安泰。除已具奏诸天上帝，申牒三界真司外，未敢－擅便，须至奏闻者。右臣谨录状，上奏承天效法后土皇地 
　　祇。恭望睿慈，允兹奏请，特降勑命，宣告十方三界，合属真司，高皇九土，四司五帝，十二仙君。严切戒谕斋主营造所在，方隅禁忌，一 
　　切星煞。即俾镇守封维，沉灭灾害，导迎善瑞，荣进家庭，利旺子孙，昌隆福寿，以昭宸贶。干冒天威，下情元任惶惧之至。谨状。
　　太岁　年　月　日具位臣姓某状奏。
　　奏玄师
　　具位臣姓某，谨据斋意，安泰。除已具奏诸天上帝，申牒三界真司外，未敢擅便，须至奏闻者。右臣谨录状，上奏三天化主玄中大法师 
　　静老天尊。恭望师慈，允兹奏请，特与敷奏上玄，请降勑命，宣告十方三界，合属真司。严切戒谕土部主执圣众，斋主营造所在方隅禁忌， 
　　一切星煞。即俾镇守封维，沉灭灾害，导迎善瑞，荣进家庭，利旺子孙，昌隆福寿，以昭宸贶。建斋之日，敢乞恩光，证明修奉，干冒师严 
　　，下情元任惶惧之至。谨状。
　　太岁　年　月　日具位臣姓某状奏。
　　奏三天门下
　　具位臣姓某，谨据斋意，恭按真科次第修奉，所有请陈事宜，合画一奏闻者。
　　一臣取今月某日开启斋坛，入夜宿启告斋关，祝九官八卦神灯。
　　一臣取今月某日，三朝行道，进拜镇安家宅禳谢土黑朱章，入夜设土府醮，安镇五方。
　　一臣取今月某日言功散坛，入夜修设三界高真清醮，六十分位，上谢天恩。以上关行法事，欲乞天慈，特降勑命，宣告十方三界，合属 
　　真司，咸令照应。
　　一臣切见斋主某，克择阴阳，营造室宅，绵延岁月，喜遂圆成。深虑涓日拣时，不能避凶趋善，动招祸患。全假忏禳，兼以八干四维十 
　　二方向凶神恶煞，镇守参罗。一有触伤，便兴坎凛灾害虚耗不吉祥事，种种现前。自非归命玄穹，投诚大道，曷克康泰。俾炽而昌，以今洁 
　　己修斋，委堪矜悯。欲望天慈，特降勑命。先为宣告五星四曜，南北二斗，关谕营室，芒宿土公，弧矢星君，戒饬地下一切神煞，合令从今 
　　向去，镇守封维，沉灭灾患。仍祈宣告土府太皇五帝，土下公卿大夫，二千万令长，协力同心，戒饬斋主营造所在，二十四方太岁尊神，部 
　　领一百二十座吉凶神煞。即与原除触犯，收敛威强，安利方隅，协和疆分。专为斋主导迎善瑞，荣进家庭，利旺子孙，昌隆福寿。
　　一臣进拜朱章，欲望
　　天慈，特降
　　勑命，宣告九灵飞步章奏司，正一章奏司仙灵官吏，应时下降，辅佐行持。庶得护卫章文，疾速上御。
　　右臣件状如前，谨百拜上奏三天门下。恭望天慈，允兹奏请，特降勑命，遍告十方三界，合属真司，一依今来条具事理施行。干冒天威，下 
　　情无任惶惧之至。谨状。
　　太岁　年　月　日具位臣姓某状奏。
　　奏泰玄枢机三省
　　具位臣姓某，谨据斋意。一依三天门下式，但添一臣建斋之日，敢乞三天大圣正一天师真君，俯赐恩光，证明修奉。右臣件状如前谨录 
　　，上奏玉清上相天君，泰玄上相天君，天机上相天君，天机内相天君，天枢使相天君，天枢左丞相天君，天枢右丞相天君，泰玄都省主三天 
</div>
    <div class="pagination">
<a href="灵宝领教济度金书_page606.html">上一页</a><span>...</span><a href="灵宝领教济度金书_page602.html">602</a><a href="灵宝领教济度金书_page603.html">603</a><a href="灵宝领教济度金书_page604.html">604</a><a href="灵宝领教济度金书_page605.html">605</a><a href="灵宝领教济度金书_page606.html">606</a><span class="current-page">607</span><a href="灵宝领教济度金书_page608.html">608</a><a href="灵宝领教济度金书_page609.html">609</a><a href="灵宝领教济度金书_page610.html">610</a><a href="灵宝领教济度金书_page611.html">611</a><a href="灵宝领教济度金书_page612.html">612</a><span>...</span><a href="灵宝领教济度金书_page608.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
