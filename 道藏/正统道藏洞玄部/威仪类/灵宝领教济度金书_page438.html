<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 438 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 438 页/共 621 页</h1>
    <div class="content">　　三符七煞，五鬼九良，岁刑月刑，定命撞命，或生灾难，不自觉知。以今升坛烧香，转经行道。伏愿天皇锡庆，斗极流恩，赦其既往之愆， 
　　锡以方来之祉，精神茂悦，步武康宁。身有光明，进吉星於分野。家无厄难，退凶煞於疆隅。五福天膺，三寿神锡，子孙荣显，眷属和平。 
　　凡有谋猷，悉彰善庆。得道之后，升入无形。和：与道合真。
　　第九
　　臣等今故烧香，皈身皈神皈命。奉为斋主某，仰谢上尊宫玉台紫馆大帝，真人府内弼星君徘徊三阳真人玉皇帝真元晨君，常宝宫隐元星空玄 
　　变灵上皇夫人，上尊宫中帝君，化金石山河高皇右夫人，下谢一白坎位仁王大神，玄枵分野一切神仙，诸灵官，忏悔修斋信士某，爰从无始 
　　，逮至有生，三业纷纭，六情浩荡，多违禁戒，每背纲常，上触天文，下逆地理，阳干人纪，阴忤神灵，自作教他，心生口语，阳罪阴过， 
　　无量无边。致使名录玄曹，愆书黑简，未经禳谢，易致灾危。其或身命加临，运限守照，冲犯南方离位的煞劫煞，伏吟返吟，六害三刑，四 
　　冲二刃，荧孛恶曜，首尾威神。匪赖禬禳，曷臻吉庆。又恐谋家营宅，旧葺新修，触犯住宅离方太岁太阴，黄旛豹尾，三符七煞，五鬼九良 
　　，岁刑月刑，定命撞命，或生灾难，不自觉知。以今升坛烧香，转经行道。伏愿天皇锡庆，斗极流恩，赦其既往之愆，锡以方来之祉，精神 
　　茂悦，步武康宁。身有光明，进吉星於分野。家无厄难，退凶煞於疆隅。五福天膺，三寿神锡，子孙荣显，眷属和平。凡有谋猷，悉彰善庆 
　　。得道之后，升入无形。和：与道合真。
　　灵宝领教济度金书卷之二百二十三竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十四
　　科仪立成品
　　传度道场用
　　早朝行道仪
　　烧香颂
　　各礼师存念如法
　　宣卫灵咒
　　五星虚映，焕景神庭。包罗无外，合炁群灵。潜形杳默，周游五经。扬威耀日，役使甲丁。却灾除祸，涤秽消氛。万魔恐怖，龙虎飞奔。紫 
　　云交覆，万炁齐并。和：与道合真。
　　鸣法鼓二十四通
　　无上三天玄无始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地、里域真官正神，急上关，启臣今奉为入意。以今早朝，升坛行道。愿得玉清道炁灵宝妙光下降，流入 
　　臣等身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大 
　　道至真玉皇上帝御前。
　　请称法位
　　具位臣某，谨同诚上启太上无极大道虚无自然元始天尊，虚皇玉晨大道君灵宝天尊，万变混沌玄元老君道德天尊，玉皇大天尊玄穹高上帝， 
　　北极紫微大帝，紫微天皇大帝，南极长生大帝，东极青华大帝，后土皇地祇，九微大真青童大道君，紫微元灵青金大道君，十方灵宝天尊， 
　　九天生神上帝，三十二天上帝，五灵五老大帝，上清十一曜真皇君，南斗六阙上真道君，北极九府上真道君，周天二十八宿星君，泰玄枢机 
　　三省诸相天君，灵宝五师真君，三元三官帝君，北极四圣真君，九天诸司真君，天曹诸司真君，灵宝天仙内院主宰高真，三洞四辅诸司府院 
　　主宰高真，上相、上宰、上保、上传真君。大洞祖师，紫虚元君，杨许二真人，灵宝祖师徐葛郑三真人，科教祖师陆张杜三真人，符法箓中 
　　神仙将吏，灵宝诸部南北两司仙真灵官，五岳五帝真君，五天圣帝，洞天福地、靖庐治化仙官，北阴酆都大帝，水府扶桑大帝，四海四渎、 
　　六洞十宫、九州社令司主者，本府州县城隍主者，三界符使，四直功曹，大帝尊神，里域土地，三界应感，一切真灵。臣闻祖炁凝精，圣日 
　　御鸿蒙之表。灵光孕粹，灵流混洞之中。涵万象以斡阴阳，钥群生而裁经纬。上极无上，覆苍盍於八遐。高拱弥高，抚皇舆於九宅。耀函三 
　　之变化，彰得一之神奇。道大难名，功宏不宰。凡禀生而受命，悉委炁以流形。臣等昌运欣逢，庆基夙植。丹霄步武，幸陶师匠之风斤。红 
　　精神，虚老化工之月钥。荷恩昭於雨露，俾谴逭於雷霆。济美前修，誓炳丹青之信。流芳后觉，期徼今日之忱。庶领教以度人，庸宪天而 
　　弘道。凡有投告，盍为关闻。今有心词，谨当敷奏。
　　宣词
　　按如词旨，灼见精诚。臣闻飞天翼云锦之囊，陆离空碧。典禁俨紫微之卫，焕烂始青。四万劫而真圣一传，七千年而仙灵三授。期惩泄秘， 
　　潜彰天上之遥。格重宗乘，申焕人间之迩。玉晃金鳞而证誓，丹砂青缕以徼盟。得贤则传，非人勿示。今弟子某，幸生昌运，欣际清时。肘 
　　步膝行，玄妙觊参於洞辅。目驰心遡，希夷期赞於枢机。宏九地之祥烟，湛三天之惠露。庶敦勋行，徼大道以鉴观。庸报生成，俾微臣而传 
　　授。自惟愚钝，莫究渊微。既殚皈向之诚，盍罄甄陶之力。绿章露奏，斥阴试於十愆。朱表风驰，辂阳灵於九赉。洁己建斋，修之典省。身 
　　殚忏谢之科，道炁罗敷。晕扶桑晓色，灵光郁勃。腾骞树之朝辉，合鹓鹭以趋朝。企龙鸾而肆觐，恪希渊听，昭锡慈观。许厕迹於芝班，俾 
　　游心於蕊笈。天人欣庆，幽显欢愉。以今早朝，升坛行道，请法众等，运兹初捻上香。愿此香烟腾空径上，供养无上至真道宝，臣等皈身皈 
　　神皈命，首体投地，仰依太上三尊，愿以是功德，上祝当今皇帝陛下。伏愿化敷道德，政契真常。八遥昭文轨之同，天彰休征。六合被弦歌 
　　之广，地拥祥符。嵩衡镇地以齐龄，溟渤浮天而并福，诸王宰牧，光赞皇基。列御妃嫔，克扶帝业。今故烧香，自皈依师尊大圣众，至真之 
　　德。得道之后，保天长存。和：与道合真。
　　以今早朝，升坛行道，请法众等，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，仰依太上三尊。 
　　愿以是功德，归流师资同学，父母周亲。伏愿心地卢明，性天昭朗。金花润晓，灵芽湛湛於丹房。玉树酣春，圣蕊辉辉於玄牝。既往宴虚无 
　　之境，见存登妙有之庭。朱火怡神，云凝八素，青玄定命，日丽三华。今故烧香，自皈依师尊大圣众，至真之德。得道之后，升入无形。和 
　　：与道合真。
　　以今早朝，升坛行道，请法众等，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，仰依太上三尊。 
　　愿以是功德，归流嗣法弟子某。伏愿中扃澄湛，外境圆通。保命存神，化婴儿而永固。修真学道，袭炁母以长存。灵光垂荫於天门，神景朗 
　　明於地户。庆臻经纬，恪着芳名，冠绝阴阳，益绵动履。今故烧香，自皈命师尊大圣众，至真之德。得道之后，永保安宁。和：与道合真。
　　礼方　　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启三清上圣，十极高真，玄虚之主宰仙僚，洞府之神灵主执。三界内外，一切圣众。臣闻英元内拱，凝三素之神晖。仪 
　　璘高奔，挹五华之宝耀。履魂魄而云翔二极，步空常而霞映九阴。二十七宫，罗阳神而变化。三十九户，守生炁以飞腾。三奇潜运於雌雄， 
　　二景密扬於当佩。进五灵而度符籍，策六周而役甲丁。召龙八威，舞天七变。修之则腾霄驾景，朝天纪於紫清。存之则毓粹凝真，超地纲於 
　　玄白。上乘微妙，下教周详。今弟子某，切切寻师，依依慕道。罗科仪於七部，励志参傅。昭符法於诸司，矢心佩奉。尚虑三彭内讧，五贼 
　　中攘。曰精曰炁曰神，莫混琼柯之真蒂。惟身惟心惟口，徒凋瑶叶之生根。昧还返於玄关，堕飞腾於丹谷。四始十直，莫识朝修。五腊三元 
　　，罔明忏谢。奉师之威仪错揉，诵经之戒律诪张。或七世愆尤，黑简尚刊於黑业。或三生冤对，玄编未纪於玄功。动有障缘，难成道果。匪 
　　赖宸厘而锡覆，曷昭玄愿以玉成。月壝三重，谢过辂虬轮之会。云阶九仞，祈恩朝狮座之崇。似万水之流东，若众星之拱北。伏愿玄穹锡羡 
　　，紫极储休。月莹业尘，飞金鸡於阊阖。云臻道炁，来丹凤於寥阳。庶令万累之洁清，可使百关之泰定。移名仙籍，示隐诀以心傅。勒字真 
　　编，开明科而面授。勑玄司之官吏。宣法部之曹僚。常佐行持，咸归统摄。升天入地，彰寂感之真功。返阴还阳，明潜昭之妙化。播声猷於 
　　遐迩，圆勋行於形神。为圣君金阙之臣，友真仙玉京之佐。毋负保举，咸获升迁。蒙旌万一之忱，实荷再三之祷。上愿圆灵静晏，高厚澄宁 
　　，仪璘辉华，风云藏敛。桑麻雨润，熙熙藏富於三农。榆柳春闲，蔼蔼收烽於四鄙。动植遂生生之性，飞潜超化化之机。五道开明，九幽昭 
　　泰。上明天尊大慈之化，下副臣等皈谢之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当今臣早朝建斋之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官蒙福，幽显沾恩，十方仙童玉女，侍卫兰烟。传臣向来所启之言，速达径御太上无极大道至真玉皇上帝御前。
　　出堂颂　　引至幕
　　谢师
　　午朝行道仪
　　烧香颂
　　各礼师存念如法
　　宣卫灵咒
　　黄中策炁，斩馘妖宗。遏绝邪源，制断魔踪。太上符命，召制神功。万灵斯格，却祸除凶。王炁三轮，洞运真风。紫户含琼，大度无终。左 
　　命青腰，右摄芝童。逍遥飙景，总御九空。玄坛应机，乘炁虚冲。万真普降，济度无穷。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入意。以今午朝，升坛行道，愿得玉清道炁灵宝妙光下降，流入 
　　臣等身中，即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大 
</div>
    <div class="pagination">
<a href="灵宝领教济度金书_page437.html">上一页</a><span>...</span><a href="灵宝领教济度金书_page433.html">433</a><a href="灵宝领教济度金书_page434.html">434</a><a href="灵宝领教济度金书_page435.html">435</a><a href="灵宝领教济度金书_page436.html">436</a><a href="灵宝领教济度金书_page437.html">437</a><span class="current-page">438</span><a href="灵宝领教济度金书_page439.html">439</a><a href="灵宝领教济度金书_page440.html">440</a><a href="灵宝领教济度金书_page441.html">441</a><a href="灵宝领教济度金书_page442.html">442</a><a href="灵宝领教济度金书_page443.html">443</a><span>...</span><a href="灵宝领教济度金书_page439.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
