<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 101 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 101 页/共 621 页</h1>
    <div class="content">　　，五天三界大魔王，三洞四辅经箓法科高真上圣，三天门下三元真君，直日引进仙官，上下词表灵官，本靖诸省府院司仙灵官吏，五岳五帝 
　　真君，五天圣帝，北阴玄天酆都大帝，东霞扶桑丹林大帝，洞天神地靖庐治化仙官，本靖祖玄真师列位真人，经籍度师列位真人，城隍社令 
　　里域正神，虚空鉴察，一切真灵。臣闻至敬无文，丕显告成之悃。大礼必简，僭伸昭事之仪。献情既罄於三周，奠飨幸殚於一念。以今河澄 
　　月淡，夜漏将中，斗转参横，宵缠已半，金鼎烟沉於兰篆，银缸光暗於芝膏。凤筛后先，将返霄衢之仗。鸾旗上下，行旋辇路之班。万骑云 
　　奔，千辕风动。臣等翘倾徒极，攀恋无阶。入妙凝真，万气齐仙於玄牝。运元会道，百神混合於泥丸。臣下情无任不胜激切，攀恋之至，再 
　　拜奉送。
　　存神复炉
　　香官使者，左右龙虎君，侍香诸灵官，当令臣设醮之所，自然生金液丹碧芝英，百灵众真交会，在此香火炉前。令臣学道得道，求仙得仙。 
　　斋主受福，幽显沾恩。十方仙童玉女侍卫，香烟传臣向来所启之诚，速达俓御太上无极大道至真玉皇上帝御前。
　　回軿颂
　　焚燎
　　灵宝领教济度金书卷之六十八竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之六十九
　　科仪立成品
　　净供合用
　　玉清溟津大梵甘露净供仪
　　静默堂序立
　　赞引至斛前
　　洒净　　祝香
　　具位臣姓某，谨焚宝香，虔诚供养太上无极大道虚无自然元始天尊洞真天宝上帝，虚皇玉晨大道君洞玄灵宝上帝，万变混元老君洞神神宝上 
　　帝，玉清应化青玄老君，运明保元上帝，南极真王朱陵大帝，玉清神霄长生大帝，东华上相青童太明道君，西灵金真太妙丹皇道君，九天上 
　　帝，三十二天上帝，二景五星北斗南辰列宿真宰，三元三官大帝，泰玄枢机三省诸相真君，玄中大法师，三天大法师，灵宝玄一三真人，太 
　　极冲应真人，十方无极飞天神王，长生大圣无量度人君，诸天丞相，南昌上宫度人不死尊神，南极长生大君，南上司命司录延寿益算度厄尊 
　　神，回骸起死监生太神，好生韩君丈人，灵宝仙曹玄局真宰，玉清溟涬大梵灵官，五岳四渎地水职司召山大川无鞅圣众，本靖诸省府院司官 
　　吏，三界符使，四直功曹，五道大神，九州社令，城隍里域，主执威灵。仗此宝香，普同供养，仰冀真慈，俯垂省录。臣闻虚皇启运，昭回 
　　三洞之仁风。灵宝垂光，浩荡八弦之化雨。提死魂於北壤，炼生魄於南宫。巍巍妙道以难明，赫赫神功而莫测，金符焕耀，三极长春。玉箓 
　　铺张，九幽不夜。大矣皈依之主，妙哉生育之师。凡伸造请之勤，必沐陶镕之泽。伏念臣叨恩领教，契玄学真。九室珠联，绛彩映雌雄之妙 
　　。三宫璧合，金光耀龙虎之精。离动静以息化机，契生成而回祖炁。敢守空山，以冒清微之玉律。合度无间，以奉喜元之金科。式昭覆载之 
　　无私，庸体乾坤之有造。以今斋主某，望紫宸而稽首，瞻碧落以倾心，依依慧日之流辉，恩周万宇。切切慈云之广荫，泽遍三途。愿矜祈扣 
　　之忱，俯赐鉴观之造。倾光寥廓，五色之玄座空浮。驻景虚玄，十极之丹舆混合。恍若始青之会，昭然宝黍之垂。梵炁弥罗，灵光郁勃，甘 
　　露化三天之云馔，周遍十方。神辉开九地之阳春，超离五苦。珍羞显设，妙馔宏陈，如细雨密雾而来，咸令饱满。皆飞空步虚而去，悉获逍 
　　遥。顿趋众妙之门，尽禀无为之化，幽途快乐，苦海光明。遂微臣闻度之诚，副万类皈依之望。臣不胜祈恩，伺命之至，恭望天慈，密垂报 
　　应。
　　度人无量天尊三声
　　众诵大行梵炁
　　大行梵炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。中有南上，司命司录。延 
　　寿益算，度厄尊神。回骸起死，无量度人。今日校录，诸天临轩。
　　焚梵炁符
　　大圣元始天尊
　　向乾方至心奏请玉清圣境元始天尊妙无上帝，愿赐慈悲之泽，广垂感应之恩，普放神光，降流真反，灌注玉清溟涬大梵甘露净供之中，摄化 
　　无穷，神变莫测，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饱满。俾令六道幽灵受食等众，形神 
　　俱妙，定慧双圆，大圣大慈清微天宝君无上尊。
　　焚清微天符
　　元始洞空无，三炁精上门。紫翮焕太空，四明植灵根。妙化发东琼，三便启西昆。皓映九玄清，五华带锦云。离罗焕神灯，七星耀北元。飘 
　　飘上清畿，翼翼帝一尊。落落高上章，羽章何纷纷。流香本无色，洞入万仙群。左回三流劫，右转九天关。金华缨玉童，八风舞空轮。四时 
　　无停机，青白早明分。九九改劫运，三三度一春。天地有终会，否激归在翻。洞明正一法，严校六天文。太平返空无，奉翊后圣君。
　　大圣灵宝天尊　　向艮方
　　至心奏请上清真境灵宝天尊妙有上帝，愿赐慈悲之泽，广垂感应之恩，普放神光，降流真炁，灌注玉清溟津大梵甘露净供之中，摄化无穷， 
　　神变莫测，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饱满。俾令六道幽灵受食等众，形神俱妙， 
　　定慧双圆，大圣大慈禹余灵宝君无上尊。
　　焚禹余天符
　　灵风起西门，锦云生束琼。三炁焕玉洲，流香乘烟轻。五华披风散，倏忽朗九清。骞林耀朱日，黄华逐月生。中有采芝童，衣羽带飞青。飙 
　　景万岭峰，逍遥宴绿軿。总御九空轮，运开无稽程。左命三天文，右摄六天兵。检炁返空洞，天度应运倾。劫运自有会，谁测败与成。洪波 
　　沦云纲，六合无遗形。白尸飘长流，孤魂因复灵。悲此去来际，方觉正法明。至学加精修，东华结琼名。欣有白简人，相与乐太平。
　　大圣道德天尊　　向离方
　　至心奏请太清仙境道德天尊至真大帝，愿赐慈悲之泽，广垂感应之恩，普放神光，降流真炁，灌注玉清溟涬大梵甘露净供之中摄化无穷，神 
　　变莫测，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饱满。俾令六道幽灵受食等众，形神俱妙，定 
　　慧双圆，大圣大慈太赤神宝君无上尊。
　　焚太赤天符
　　洞关运天纲，五炁转三微。紫户吐琼简，玉合照灵珠。重楼耀精彩，金门纳神辉。八会交真风，晃朗重明开。天际九清外，落落高神回。三 
　　色返空无，四候应王畿。河侯已鼓笔，五行潜相推。六度无终劫，运炁乘炁归。万魔罗天布，群雄兢吐辉。兆人负灾充，积尸令人悲。妙哉 
　　正法文，履劫明不衰。至时相奉迎，契在九天扉。与尔期太平，放身无翼飞。
　　至心奏请东方自然八天上帝，愿赐慈悲之泽，广垂感应之恩，普放神光，降流真炁，灌注玉清溟涬大梵甘露净供之中，摄化无穷，神变莫测 
　　，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饭满。俾令六道幽灵受食等众，形神俱妙，定慧双圆 
　　，大圣大慈青灵九炁君无上尊。
　　焚东方八天符
　　森廓连华阙，神尊帝一真。灵虚交日月，玄觉照冥津。玉关回运数，梵炁启都明。麾旛扬洞唱，天君乘化轮。金华领仙箓，郁带龙山宫。宝 
　　秀焕真境，宴戏高上塘。霏烟散妙霭，陶精养我形。飞天观劫会，赞咏元始文。太极建青钥，晨辉布发生。爽耀应穹观，熙怡存玉婴。皇育 
　　旋景舆，升度七祖魂。弥梵飞流纲，周维天地根。祥霞翳霄仞，紫馆真人君。轩奕青玄府，灭试摧凶奸。道应混高元，神结泥丸精。灵丘三 
　　素云，罗耀交琳峰。七九齐至用，三五合同功。并协冲和德，变炼超仙誴。
　　至心奏请南方自然八天上帝，愿赐慈悲之泽，广垂感应之恩，普放神光，降流真炁，灌注玉清溟涬大梵甘露净供之中，摄化无穷，神变莫测 
　　，琼浆宝饭，异果奇花，非色非香，非空非假，神云宝雾，甘露霏烟，应念充周，随感饱满。俾令六道幽灵受食等众，形神俱妙，定慧双圆 
　　，大圣大慈丹灵三炁君无上尊。
　　焚南方八天符
　　和阳焕明奕，炎辉玉炼颜。灵梵隐玄关，空朗照神功。九华破幽录，四极延生津。黄房神景居，绵绵保长存。窈窕腾月妃，万界超劫轮。混 
　　洞翳玉书，龙汉明耀精。神文摄六天，察制祆魔群。邪试莫干我，列名．标上清。超度五苦难，逍遥玄仞峰。飞神开大运，明观九云重。南 
　　上炼我魂，旋盖游骞林。泛霭缠虚纲，十转回天关。大魔咸来宾，八景朝紫微。龙渊注东井，黄华养成真。大罗无色光，寂度无穷人。朱陵 
　　协王炁，大和合福堂。玄台映郁萧，诵洞遵西灵。神功布元范，反婴齐自然。
　　至心奏请西方自然八天上帝，愿赐慈悲之泽，广垂感应之恩，普放神光，降流真炁，灌注玉清溟涬大梵甘露净供之中，摄化无穷，神变莫测 
　　，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饱满。俾令六道幽灵受食等众，形神俱妙，定慧双圆 
　　，大圣大慈皓灵七炁君无上尊。
　　焚西方八天符
　　洞阳映霄阙，受度好生君。灵童火炼功，福馆涉生津。太漠明道彰，真人翔景云。高清布元化，荡秽除祆氛。接我琅碧章，升入微妙门。扬 
　　辉浩极家，洞耀九玄精。造化回幽关，杳渺固灵根。景星连郁秀，检校超仙魂。萧仞白元子，同担列帝宾。始皇天中王，寂寂虚无庭。玉晨 
　　张大范，流庆涤我尘。穹楼演洞唱，收魔束鬼形。三元分祖化，九度悉宣陈。阿丘驰素骈，那耶契所缘。弥罗大圣神，更生升福庭。逸化乘 
　　云归，削死永合欢。琼府巍峨境森扶霭华骞。云芽挹三晖，享此亿遐年。至心奏请北方自然八天上帝，愿赐慈悲之泽，广垂感应之恩普放神 
　　光，降流真炁，灌注玉清溟涬大梵甘露净供之中，摄化无穷，神变莫测，琼浆宝饭，异果奇花，非色非香，非空非假，祥云宝雾，甘露霏烟 
　　，应念充周，随感饱满。俾令六道幽灵受食等众，形神俱妙，定慧双圆，大圣大慈玄灵五炁君无上尊。
　　焚北方八天符
　　开化无上神，霄度凝玄炁。阳华真一精，太和育妙惠。九灵镇西昆，机化停枢会。凤车升羽轮，越此大劫津。云阿拥圆浩，育生天神君。受 
　　符羽林宫，蔼秀虚霞襟。空霄飞玄章，接举身超腾。天统摄八难，开济九幽魂。兰宫连紫微，按格升朱陵。南宫有妙童，琅耀炼我形。苍霞 
　　浮绿辇，传庆供高尊。灵风飘泛响，可保无穷龄。九仙颁运箓，释散宿业根。流纲抗灵梵，廓达皈无名。大混百骸死，徊烟合紫云。庆重七 
　　叶孙，祸塞三途源。解滞离尘网。齐辔逍逼宾。倏忽登龙台，稽首玉帝前。
　　梵炁弥罗天尊
　　侍职捧水盂，围绕洒斛筵
　　众诵灵书三十二遍
　　焚玉字真文
　　自然甘露天尊
　　焚三炁符
</div>
    <div class="pagination">
<a href="灵宝领教济度金书_page100.html">上一页</a><span>...</span><a href="灵宝领教济度金书_page96.html">96</a><a href="灵宝领教济度金书_page97.html">97</a><a href="灵宝领教济度金书_page98.html">98</a><a href="灵宝领教济度金书_page99.html">99</a><a href="灵宝领教济度金书_page100.html">100</a><span class="current-page">101</span><a href="灵宝领教济度金书_page102.html">102</a><a href="灵宝领教济度金书_page103.html">103</a><a href="灵宝领教济度金书_page104.html">104</a><a href="灵宝领教济度金书_page105.html">105</a><a href="灵宝领教济度金书_page106.html">106</a><span>...</span><a href="灵宝领教济度金书_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
