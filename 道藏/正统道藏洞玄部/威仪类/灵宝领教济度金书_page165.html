<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 165 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 165 页/共 621 页</h1>
    <div class="content">　　。奈六贼抢攘於神舍，致五官个溺於灵台。遽操入室之戈，贪欲恣性。孰执破关之斧，恩爱谋生。忽四大之各离，惊九泉之莫返。不思解脱 
　　，惟极沉迷。是以碧落流慈，紫虚垂悯。敷度星之玉典，弘灭罪之琼科。俾已往飞霄，获逍遥而离夜。庶见存宴景，俱安乐以乘晨。今斋主 
　　某，上叩苍穹，下敷玄泽，愿威灵之密赞，期神圣之潜扶。稽首清微，遵虚无自然元尊之教。倾心紫禁，乘节度奎光大帝之威。灵光混合於 
　　华灯，正炁贯通於彩缕。玉符保命，和阴阳而荣卫安康。金简藏形，扶干枝而精神泰定。六遁七隐於华盖，千和万合於泥丸。凡斯精微，亶 
　　依甄别。所冀疰气辟斥，纳庭户之祥光。故炁消除，来门阑之瑞色。耄倪均享於安乐，尊卑咸底於康荣。分人鬼以断复连，别幽明而截流逮 
　　。倘违霄律，俓送酆刑。庶彰有造之仁，永被无为之化。拳拳心祷，切切神依。某不胜虔祝之至，恭陈终献。
　　终献
　　以今玉醴三周，琼章四奏。既蚁忱之毕露，谅鸿渥之克孚。愿驻襜帷，暂留幕帟，候宣行於妙化，潜扶翊於玄功。帝有恩言，已拜降祥之赐 
　　。神无旷职，当昭迁赏之常。某不胜虔祝之至。
　　向来颂
　　关祝神灯仪
　　步虚
　　酒净
　　伏以烟凝华盖，篝飞兰篆之花。雾蔼霄虚，玉鼎舞芝煤之彩。丹诚郁勃，玄贶罗敷。先炷宝香，供养
　　太上无极大道三清上圣，十极高真，东方苍龙，角、亢、氏、房、心、尾、箕七宿星君，南方朱雀，井、鬼、柳、星、张、翼、轸七宿星君 
　　，西方白虎，奎、娄、胃、昴、毕、觜、参七宿星君，北方玄武，斗、牛、女、虚、危、室、壁七宿星君，中斗勾陈，□、□、□、□、□ 
　　、□、□七宿星君。仗此宝香，普同供养。伏闻百千万重，道炁弥罗於八陛。三十五分，灵光洞焕於九垓。周黄道以斡神机，拱紫垣而孚灵 
　　泽。函三临下，既昭命蒂以凝精。得一受中，斯保生根而孕粹，自天和之流荡，致人伪之奔驰。不思养炁御神，始击七星之妙合。遂使离真 
　　丧本，终随六贼之玄迷。阴夜倏沦，阳神斯滓。心萦骨肉，流殃注以无终。惟恋姻亲，致复连而莫已。故上圣示紫庭之典，令下愚遵玉匮之 
　　条。矜往怜存，为降天元之正炁。济今度古，俾除地禁之游氛。丹有征呼，永行继绝。今斋主某勤拳请命，激切投诚。趋列宿以凫趋，望中 
　　枢而虎拜。灯然宝烛，依烯梵唱之飞扬。罪灭金科，彷佛羽章之激响。恭愿灾凶退舍，福禄临门。长幼咸宁，袭祥光之动静。尊卑泰定，遏 
　　故炁於起居。衍百世以蕃昌，合九亲而辑睦。先亡超迈，后裔绵延。稽首皈依无极大道。
　　福生无量天尊
　　臣等志心皈命，苍龙东井，角、亢、氏、房、心、尾、箕七宿星君，星中神仙。和：诸灵官。
　　伏闻苍龙垂象，流灵炁於肝魂。碧落凝芒，啸神津於皮爪。帷六凿奋抢攘之变，故百关亏恬淡之常。凋瘁斯彰，复连攸启。今有斋主某建某 
　　斋，断绝复连，超升往逝。故遵玉范，肃建灯坛。皈命东方角、亢、氏、房、心、尾、箕七宿星君。伏愿疰炁风清，考殃云散，神扶步武， 
　　四时开寿域之春。天赋精神，五世衍福庭之旦。宗亲宴喜，眷序和平。稽首皈依，虔诚赞咏，
　　信礼高上太虚天束方七宿星君。
　　焚符
　　角亢氏房，心连尾箕。位司震域，职赞坤舆。领兵九万，队仗前驱。流殃注毒，古埋伏尸。星光所指，立即剿除。臣今皈命，愿降神威。和 
　　：断绝复连。
　　福生无量天尊
　　臣等志心皈命，朱雀南斗，井、鬼、柳、星、张、翼、轸七宿星君，星中神仙。和：诸灵官。
　　伏闻朱雀垂象，流正炁於心精。丹蔼凝华，哺神津於毛发。惟三业逞纷纭之扰，故七官迷真粹之和。颠顿既彰，复连攸萃。今有斋主某建某 
　　斋断绝复连，超升往逝。故遵玉范，肃建灯坛。皈命南方井、鬼、柳、星、张、翼、轸七宿星君。伏愿流逮无虞，征呼克绝。天开地辟，常 
　　凝和气於门庭。日居月诸，永殄忧氛於眷序。四魔烟灭，万嘏云臻。稽首皈依，虔诚赞咏，
　　信礼高上太虚天南方七宿星君。
　　焚符
　　井鬼柳星，张翼轸星。垂象离方，太阳之精。领兵三万，受任玉清。征呼冢讼，遏人年龄。光辉下照，随即摧倾。臣今皈命，断绝复连。和 
　　：愿保康宁。
　　福生无量天尊
　　臣等志心皈命，白虎西斗，奎、娄、胃、昴、毕、觜、参七宿星君，星中神仙。和：诸灵官。
　　伏闻白虎垂象，流灵气於音声。素霭凝华，哺神津於肺魄。惟六欲恣飘流之苦，故五官荒保御之奇。沈迷斯彰，复连攸启。今有斋主某建某 
　　斋，断绝复连，超升往逝。故遵玉范，肃建灯坛。皈命西方奎、娄、胃、昴、毕、觜、参七宿星君。伏愿毒根疾除，注芽随萎。云笼宗戚， 
　　帘栊融乐事之多。日永姻亲，庭院茂欢声之洽。常居吉庆，永殄凶灾。稽首皈依，虔诚赞咏，
　　信礼高上太虚天西方七宿星君。
　　焚符
　　奎娄胃昴，毕宿觜参。流辉照西，万神所钦。领兵七万，佐助天心。伏尸故炁，病鬼祆淫。星光所指，何敢克当。臣今皈命，享福何穷。和 
　　：愿保康宁。
　　福生无量天尊
　　臣等志心皈命，玄武北斗，斗、牛、女、虚、危、室、壁七宿星君，星中神仙。和：诸灵官。
　　伏闻玄武垂象，流正炁於肾精。黑霭凝华，哺灵津於齿骨。惟八识恣奔驰之扰，致六淫乱清净之源。殄瘁斯彰，复连攸染。今有斋主某建某 
　　斋，断绝复连，超升往逝。故遵玉范，肃建灯坛。皈命北方斗、牛、女、虚、危、室、壁七宿星君。伏愿考逮不生，注殃无染。一真呈露， 
　　门庭晓拂於光风。万妄消澄，眷序秋迎於霁月。松萝同庆，桑梓均欢。稽首皈依，虔诚赞咏，
　　信礼高上太虚天北方七宿星君。
　　焚符
　　斗牛女虚，危宿室壁。位列坎方，赞司神极。五亿万丘，飞戈飘戟。故炁流殃，承光永释。律令所加，罔有拒逆。臣今皈命，愿降神力。和 
　　：愿保康宁。
　　福生无量天尊
　　臣等志心皈命，勾陈中斗□、□、□、□、□、□、□七宿星君，星中神仙。和：诸灵官。
　　伏闻勾陈垂象，流灵炁於股经。黄霭凝华，哺神津於脾意。惟五蕴纵缠萦之害，故百骸失澄湛之玄。冥晦斯彰，复连攸逮。今有斋主某建某 
　　斋，断绝复连，超升往逝。故遵玉范，肃建灯坛。皈命中央□、□、□、□、□、□、□七宿星君。伏愿绝逮沉凶，除殃断注。行住坐卧， 
　　永居夏屋以渠渠。出入起居，常陟春台而侃侃。姻亲冥乐，院宇澄宁。稽首皈依，虔诚赞咏，信礼高上太虚天中央七宿星君。
　　焚符
　　□□□□□□□星。位司中极，部领天兵。一十二万，队仗纷纭。复连故炁，流注家门。星光所指，永灭无存。臣今皈命，愿保长生。和： 
　　断绝复连。
　　福生无量天尊
　　诵大圣北斗七元君
　　能解复连厄四十九遍
　　行持
　　伏以七星介祉，降真炁於五方。五斗扶衰，袭华芒於七舍。离玉纬之升沉橐钥，皆金经之隐见纲维。禀精炁以流形，既资变化。保冲和而固 
　　命，宜藉生成。况正炁焕烂於朝阳，而邪炁零瀼於晓露。依科辟斥，如律告行。仰凭神运之灵，敢忘圣恩之谢。臣向来奉为某，宣行秘诀， 
　　关祝神灯。请降星真，断除注逮。荷垂鉴映，克获圆成。中垣辉斥绝之威，九光下照。外舍奋驱除之武，万象旁临。伏愿斋主某，视履相欢 
　　，淳熙自乐。庭户斥阴阳之寇，起处优游。宗亲逃经纬之虞，公私迪泰。克臻家庆，永际昌和。为如上缘，志心称念
　　福生无量天尊
　　五方忏仪
　　入坛如式
　　东方
　　臣等今故烧香，皈身皈神皈命东方九炁天君，青龙东井角、亢、氏、房、心、尾、箕七宿星君。忏悔亡故某，禀命以来，赋形之后，五灵降 
　　炁，七星哺津。不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑简，过纪玄曹，不尽天年，遽罹地禁， 
　　冥冥长夜，解脱无期。因今烧香修斋，转经行道。伏愿青帝九炁天君，斗中众圣，上告三天三十六曹典户长侯，监生舍人，左右司命。依女 
　　青诏书，敕下东方风雷之狱，泰山考对之府。拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝， 
　　考注消平，利佑见存，常蒙贞吉。得道之后，升入无形。和：与道合真。
　　南方
　　臣等今故烧香，皈身皈神皈命南方三炁天君，朱雀南斗井、鬼、柳、星、张、翼、蓉七宿星君。忏悔亡故某，禀命以来，赋形之后，五灵降 
　　炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地禁， 
　　冥冥长夜，解脱无期。因今烧香修斋，转经行道。伏愿赤帝三炁天君，斗中众圣，上告三天三十六曹典户长侯，监生舍人，左右司部。依女 
　　青诏书，敕下南方火翳之狱，衡山考对之府，拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝， 
　　考注消平，利佑见存，常蒙贞吉。得道之后，升入无形。和：与道合真。
　　西方
　　臣等今故烧香，皈身皈神皈命西方七炁天君，白虎西斗、奎、娄、胃、昴、毕、觜、参七宿星君。忏悔亡故某，禀命以来，赋形之后，五灵 
　　降炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地禁 
　　，冥冥长夜，解脱无期。因今烧香修斋，转经行道。伏愿白帝七炁天君，斗中众圣，上告三天三十六曹典户长侯，监生舍人，左右司命。依 
　　女青韶书，敕下西方金刚之狱，华山考对之府。拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝 
　　，考注消平，利佑见存，常蒙贞吉。得道之后，升入无形。和：与道合真。
　　北方
　　臣等今故烧香，皈身皈神皈命北方五炁天君，玄武北斗斗、牛、女、虚、危、室、壁七宿星君。忏悔亡故某，禀命以来，受形之后，五灵降 
　　炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地禁， 
　　冥冥长夜，解脱无期，因今烧香修斋，转经行道。伏愿黑帝五炁天君，斗中众圣，上告三天三十六曹典户长侯，监生舍人，左右司命。依女 
　　青诏书，敕下北方溟泠之狱，恒山考对之府。拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝， 
</div>
    <div class="pagination">
<a href="灵宝领教济度金书_page164.html">上一页</a><span>...</span><a href="灵宝领教济度金书_page160.html">160</a><a href="灵宝领教济度金书_page161.html">161</a><a href="灵宝领教济度金书_page162.html">162</a><a href="灵宝领教济度金书_page163.html">163</a><a href="灵宝领教济度金书_page164.html">164</a><span class="current-page">165</span><a href="灵宝领教济度金书_page166.html">166</a><a href="灵宝领教济度金书_page167.html">167</a><a href="灵宝领教济度金书_page168.html">168</a><a href="灵宝领教济度金书_page169.html">169</a><a href="灵宝领教济度金书_page170.html">170</a><span>...</span><a href="灵宝领教济度金书_page166.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
