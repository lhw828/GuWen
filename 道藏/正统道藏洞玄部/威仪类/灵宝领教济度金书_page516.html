<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 516 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 516 页/共 621 页</h1>
    <div class="content">　　结符勑咒
　　七元神君，四圣神君，五行正法，济度皇民。用天之命，速召彦遐，部领真众，急成结形。急急如高上神霄玉清真王律令。唵句卢摩吽诃薄 
　　临象罗摄。急急。
　　右符朱素墨书，呼结神名九华君，字彦遐摄。掐辰文，取元辰炁布入。
　　精符勑咒
　　太上道君，玉帝有勑。谨召元除，承吾帝命。部领众神，侍从前奔。水火二将，冷炼成精。急急如高上神霄玉清真王律令。波罗帝菩娑婆诃 
　　。急急。
　　右符朱素青书，呼精神名元除君，字祝祝摄。掐子文，取北玄炁布入。
　　炁符勑咒
　　玉帝上符，五星助照，紫光玉女，五炁朗清。符命召至，元英炼炁。急急如高上神霄玉清真王律令。鸠茶尼般咤帝苏支其诃。急急。
　　右符黄素白书，呼炁神名元英君，字毳毳摄。掐中指上节，引入下节，取辰上炁布入。
　　神符勑咒
　　元始混合，百神来迎。玉帝符命，谨召矢生。急持帝箓，速炼成真。急急如高上神霄玉清真王律令。唵律又般茶味吽吽摄。急急。
　　右符，青素朱书，呼神神名矢生君，字灵父摄。掐中指中文，取巽方炁布入。
　　命符勑咒
　　阴阳交结，命胞元君。正中急至，冶炼成人。急急如高上神霄玉清真王律令。唵咄帝吘吘居结成帝摄。急急。
　　右符白素青书，呼命神名正中君，字长生摄。掐中指根，引入上节，取巽方炁布入。
　　灵宝领教济度金书卷之二百七十九竟
　　#1解三涂五苦符：底本无此句，据卷首目录补。
　　#2溟涬甘露变食符：底本无此句，据卷首目录补。
　　#3去锁断索开咽接续解冤诸符：底本无此句，据卷首目录补。
　　#4天医治病符：底本无此句，据卷首目录补。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十
　　书篆诀目品
　　三部八景符#1
　　上部第一景脑神符
　　脑神讳觉元子，字道都，衣白色衣，长一寸一分。念沐浴东井符咒：
　　天河灌东井，石景水母精。圆光拂灵耀，玄晖映高明。元始彼长夜，天人逐月生，沐浴兰池上，驾龙负长庚。金童洒香华，玉女流五星。冠 
　　带濯玉津，炼度五仙形。体香万神降，乘景高仙明。
　　上部第二景发神符
　　发神讳元父华，字道衡，衣玄色衣，长一寸一分。念五岳真形圆咒：
　　妙哉元始道，五灵敷真文。上开龙汉劫，焕烂二景分。十部飞天书，安镇五帝神。灵岳承玄宫，郁勃吐宝云。上有不死炁，殖芽炼五灵。玉 
　　芝元中奥，体洁自生熏。精思高灵降，交游上帝君。
　　上部第三景皮肤神符
　　皮肤神讳通众仲，字道运，衣黄色衣，长一寸一分。念通灵诀精八史图咒：
　　三景吐灵华，景照八门开。中有智慧神，披服飞天衣。八史通灵炁，玉符洞幽微。宝香映玉字，巨兽振天威。焕烂八会宫，纷纷灵神飞。精 
　　思招真炁，五符生光辉。八景策玉奥，登空入紫微。
　　上部第四景目神符
　　目神讳虚监生，字道童，衣五色衣，长三寸五分。念六甲通灵图咒：
　　灵宫飞天女，六真晏常阳。抱日负月明，御挹三景光。通灵究玄微，洞观照十方。招致自然厨，五芝六府昌。变化炼万神，分形改正容。乘 
　　空步元都，高奔入空洞。时降金霄人，解衿三素房。携契策飞盖，逍遥升玉京。
　　上部第五景顶髓神符
　　变化空无中，五行兆身形。洞思自然炁，金木水火精。土为隐测府，六戊合景庭。玉衣变衣裳，老壮应响生。细入毫厘黍，大包山岳灵。种 
　　植通神妙，身与八吏并。万化随所欲，逍遥可娱情。
　　下部第六景两胁神符
　　两滕神讳辟假马，字道成，衣赤白色衣，长四寸一分。念探芝开山图咒：
　　灵岳郁嵯峨，翠阜凌景霄。五芝秀玄岭，仙草茂霜条。上有采芝人，被服乘羽飙。灵洞万劫开，一焕诸天交。得妙安觉淹，尘沙如一朝。
　　下部第七景左阳神符
　　左阳神讳扶流起，字道圭，衣青黄色衣，长二寸三分。念神仙明镜图咒：
　　妙哉生威光，流焕照八冥。洞彻方圆内，通真别鬼精。自然观重阳，照耀诸天形。伏膺致神仙，变化入紫庭。
　　下部第八景右阴神符
　　右阴神讳包表明，字道生，衣青黄白色衣，长二寸三分。念无极太一图咒：
　　焕烂帝一真，身生龙凤文。威光洞九天，烂照大囿园。上御诸天炁，总为万仙君。巍巍至道家，落落大梵门。
　　化生十二经络符
　　肾符　符吏丁忠
　　一炁之化
　　神以最灵
　　千神佐卫
　　神炁混心
　　勑咒
　　元洞玄罡，炁源神强。与生遄呼，八景静昂。灵机漏脉，奎乘昆黄。混神二一，登彼黄堂。急急如长生大帝律令。唵三慕哆之。
　　右符密咒，召肾神玄冥，字育婴摄。掐于文，取肾炁合北方黑炁，吹入符中。
　　心符　符吏杨元光
　　万火之主
　　急束魔王
　　一身而定
　　勑下无当
　　勑咒
　　丹灵含离，同寂为玄。越亶替华，韩司灵源。吉孚随神，逸化变迁。乾曦蔚死，由度神仙。急急如长生大帝律令。唵嗏轮西那尼。
　　右符密咒，召心神丹元，字守灵摄。掐午文，取心炁合南方赤炁，布入符中。
　　肝符　符吏丁迁善
　　水官之德
　　脉炁如泉
　　安魂结聚
　　混合精连
　　勑咒
　　帝炁合都，降彼神卢。绵变会奕，龙符察苏。尾召冲融，昌消定区。摄炁宫猷，九真肃图。急急如长生大帝律令。唵啰咬啰哆呢。
　　右符密咒，召肝神龙烟，字含明摄。掐卯文，取肝炁合东方青炁，布入符中。
　　肺符　符吏陈志元
　　魂精魄灵
　　肺府合形
　　水官合象百丞附身
　　勑咒
　　扶骞定华，金精晨霞。珪疏神沐，邈初元华。圣元增妙，羽真觉拏。和明招韬，浩素之家。急急如长生大帝律令。
　　唵哩□唏咤摄。
　　脾符　符吏王先之
　　上帝有勑
　　百魔敬听
　　飞神御化
　　一炁化生
　　勑咒
　　混理元首，罪罚翘亢。幽虚斗轮，枢微密会。神志迎威，土灵畴。极瑶静漠，贯始中黄。急急如长生大帝律令。唵曳都翳昙。
　　右符密咒，召脾神常在，字魂停摄。掐中指中文，取脾炁合中央黄炁，入符。
　　膀胱符　符吏张周
　　阴阳二炁
　　四神接灵
　　魂魄结聚
　　一体正形
　　勑咒先掐辰文
</div>
    <div class="pagination">
<a href="灵宝领教济度金书_page515.html">上一页</a><span>...</span><a href="灵宝领教济度金书_page511.html">511</a><a href="灵宝领教济度金书_page512.html">512</a><a href="灵宝领教济度金书_page513.html">513</a><a href="灵宝领教济度金书_page514.html">514</a><a href="灵宝领教济度金书_page515.html">515</a><span class="current-page">516</span><a href="灵宝领教济度金书_page517.html">517</a><a href="灵宝领教济度金书_page518.html">518</a><a href="灵宝领教济度金书_page519.html">519</a><a href="灵宝领教济度金书_page520.html">520</a><a href="灵宝领教济度金书_page521.html">521</a><span>...</span><a href="灵宝领教济度金书_page517.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
