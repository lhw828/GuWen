<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 74 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 74 页/共 621 页</h1>
    <div class="content">　　迁，北都寒池，部卫形魂，制魔保举，度品南宫。死魂受炼，仙化成人。生身受度，劫劫长存。随劫轮转，与天斋年。永度三途，五苦八难 
　　，超凌三界，逍遥上清。
　　今日欣庆受度，历关诸天，请灭三恶，斩绝地根，飞度五户，名列太玄，魔王监举，无拘天门，敕制地祇，侍卫送迎，拔出地户，五苦八难 
　　，七祖升迁，永离鬼官，魂度朱陵，受炼更生。
　　上天度人，严摄北酆。神公受命，普扫不祥。八威吐毒，猛马四张。天丁前驱，大帅仗旛。掷火万里，流铃八冲。敢有干试，拒遏上真。金 
　　钺前戮，巨天后刑，屠割鬼爽，风火无停。千千截首，万万剪形，魔无干犯，鬼无祆精。三官北酆，明检鬼营，不得容隐，金马驿程，普告 
　　无穷，万神咸听。急急如灵宝本章律令。
　　灵符放赦天尊
　　高功三拜，起引众官移班，向地户
　　侍职唱
　　上清灵宝玄坛，恭奉道旨，颁行玉清大赦，三官九府，百二十曹，三界十方，九幽九垒，五岳四渎，城隍社令，冥关幽路，一切真宰，各宜 
　　恭肃，拱听宣布。
　　宣赦
　　宣关
　　吟飞空步虚颂
　　焚赦
　　吟偈
　　真源尘滓堕沈沦，帝泽如天万象均。
　　丹凤衔来沾惠露，金鸡飞下湛慈云。
　　神光郁勃三途旦，祖炁敷罗九垒春。
　　从此超凌升妙境，任他尘劫转机轮。
　　转班向坛前
　　高功长跪叙谢
　　具位小兆臣某，再拜上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人，三十二天帝君 
　　，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部尊经玄中大法师 
　　，上相上宰上保上傅，太平下教二十四真人，西城总真王君，太乙真人，东岳上卿司命茅君，定录保命二真人，名山洞府得道神仙，三界官 
　　属，一切真灵。恭望洪慈，俯垂鉴映。臣一介愚庸，千生庆幸，不量微贱，冒渎崇严。遂跧伏於龙墀，拟诞敷於鹤赦。天颜粹穆，喜承俞允 
　　之音。地禁廓清，欣遂颁行之愿。夜壑停轮於五道，寒庭罢对於九泉，幽曲空虚，罗酆肃静。亡故某克承提拔，俓获飞翔。拜上帝开度之仁 
　　，慰下民翘勤之切。臣下情无任，欣
　　忭之至，谨稽首称谢以闻。
　　三拜退静默堂
　　向来
　　灵宝领教济度金书卷之五十二竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之五十三
　　科仪立成品
　　开度黄箓斋用
　　六上转经仪
　　第一日早朝
　　烧香颂
　　各礼师存念如法
　　七灵隐神，三元混形。变阴化阳，外清内明。洞彻太和，九宫摄英。飞丹郁秀，炼度八门。脱胎却死，七魄散分。百神混合，兆为帝宾。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启此间土地里域正神。臣今奉为入意其诸情悃，具载缄誊。以今升坛诵经行道，愿得太上十方正真生炁，流注臣等身中。令臣所 
　　启速达俓御无上至真三十二天帝君御前。
　　请称法位
　　具位臣某，恭焚宝香，虔诚上奏太上无极大道元始天尊，太上道君，太上老君，玉皇大天尊，玄穹高上帝，神霄九宸上帝，五灵五老上帝， 
　　十方灵宝天尊，三宝丈人，三宝帝君，三十二天帝君，太阳、太阴、五星、五斗、璇玑、玉衡一切真宰，诸天圣众，天真大神，上圣高尊， 
　　诸天丞相，南昌上宫韩司主录，监生大神，度人不死尊神，度世司马大神，好生韩君丈人，南上司命、司录、延寿、益算、度厄尊神，回骸 
　　起死无量度人五帝，护魂、侍魄、养炁、通血中主君，五天三界大魔，十方无极飞天神王，长生大圣，无量度人君，玄中大法师，妙行真人 
　　，天真皇人，太极太虚真人，太极左宫仙群冲应真人，玄都、玉京、金阙七实琼台、紫微上宫侍经玉郎、玉童、玉女、神仙、灵官，灵宝领 
　　仙监斋，飞龙骑吏，玄坛受事，香官使者，左右龙虎君，虚空下降应感灵司。仗此真香，普同供养，恭望洪慈，俯垂省录。臣闻黍珠入妙， 
　　昭回腾胜之天。碧玉凝玄，洞焕浮黎之土。狮座端临而灵光御运，虬轮肆会而灵宝开图。道冠一乘，溥幽明之惠露。教敷十极，宏经纬之慈 
　　云。听之者如细雨密雾而来，悟之者皆酸空步虚而去，巍巍大梵，赫赫深功。今有斋主某，开度某，溥及幽冥，冤亲平等，崇建黄箓大斋。 
　　乞於斋次升坛行道，转诵《太上洞玄灵宝无量度人上品妙经》，期辂洪恩，曲符丹祷。臣等澄清五体，疏沦一心，端剑履以御芝图，肃簪绅 
　　而开蕊笈。琅琅啸泳，遵三箓之威仪。侃侃宣扬，按七真之条律。以此功德，上献太上无极大道三宝上帝，高上玉皇，十方己得道大圣众， 
　　至真诸君丈人，三十六部尊经侍经仙公、仙侯、仙卿、仙伯、玉童、玉女，飞天典禁，翊卫真灵，玄中大法师，三宝官属，无边圣众。恭望 
　　灵光罗络，祖炁回旋。道纪峨峨，玉字垂芒於五亿。玄纲荡荡，金书耀景於三千。真风舒万叶之华，祖日发千灯之焰，回资玄坛，所度一切 
　　亡魂，千愆冰释，万罪风清。乘功德光，登南官之真籍。破烦恼暗，削北府之罪书。阴济祖玄，阳扶孙子，九垒化春台之境，三途成夏屋之 
　　区，家国咸宁，天人胥庆，臣等下情无任激切，恳祈之至，皈依三宝。
　　三皈依
　　志心皈依，
　　十方道宝，当愿众生，起心回向，一切信礼。
　　志心皈依，
　　十方经宝，当愿众生，心开悟解，受持读诵。
　　志心皈依，
　　十方师宝，当愿众生，普上法桥，无有障碍。
　　宿命赞
　　宿命有信然，弱丧谓之无。皆欲眼前见，过目即言悠。大贤明道教，惨戚悯顽夫。依依念子苦，勤勤令我忧。今当开启琅函，敷宣琼笈，恭 
　　愿玄霄流响，紫禁飞华。持为亡故某，历关诸天，俾疾跻於帝所。普告三界，为明检於鬼营。飞五户以升神，开八门而度命，无文不度，有 
　　感斯通，稽首皈依，无极大道。
　　平坐赞
　　道场众等人，各运心平坐，诵经如法。
　　玄蕴咒
　　请转宝经
　　众诵经
　　结经
　　仰惟三宝慈尊，十华上圣，俯垂洪造，愿赐证明。以今奉为斋主某，崇建无上黄箓大斋，开度亡故某。乞於斋次升坛，转诵《太上洞玄灵宝 
　　无量度人上品妙经》，上献太上无极大道三宝上帝，高上玉皇，十方已得道大圣众，至真诸君丈人，三十六部尊经侍经仙公、仙侯、仙卿、 
　　仙伯、玉童、玉女，飞天典禁，翊卫真灵，玄中大法师，三宝官属，无边圣众，并已周圆。伏愿妙道宏开，真经流演，三炁启圆方之旦，九 
　　垓开夷夏之春，然慧烛於昏衢，驾法桥於彼岸。
　　即俾亡故某，到逍遥境，登解脱山。水绝盟言，证无为之慧径。地除简对，超有漏之稠林。惠逮先灵，庆延后嗣，沛蕃厘於三极，锡纯缎於 
　　八遐，为如上缘，念度人无量天尊。
　　三闻经
　　举愿念
　　复炉如故
　　仙灵仙官，金童玉女，五帝五岳神仙真人，三炁正神，左右龙虎君，天仙地仙，五灵香官，当令召致十方正炁，自然生金液丹碧芝英，百灵 
　　众真交会，在此香火炉前。令臣等学道得道，求仙得仙，十方仙童玉女侍卫，香烟传臣向来所启之诚，速达径御无上至真三十二天帝君御前 
　　。
　　出堂颂下　坛回　静默
　　谢师
　　第一日午朝
　　入坛
　　具位臣某，恭焚宝香，启奏太上无极大道元始天尊，太上道君，太上老君，玉皇大天尊，玄穹高上帝，神霄九宸上帝，五灵五老上帝，十方 
　　灵宝天尊，三宝丈人，三宝帝君，三十二天帝君，太阳、太阴、五星、五斗、游玑、玉衡一切真宰，诸天圣众，天真大神，上圣高尊，诸天 
　　丞相，南昌上宫韩司主录，监生大神，度人不死尊神，度世司马大神，好生韩君丈人，南上司命、司录、延寿、益算、度厄尊神，回骸起死 
　　无量度人五帝，护魂、侍魄、寿炁、通血中主君，五天三界大魔，十方无极飞天神王，长生大圣，无量度人君，玄中大法师，妙行真人，天 
　　真皇人，太极太虚真人，太极左宫仙翁冲应真人，玄都、玉京、金阙七宝琼台、紫微上宫侍经玉郎、玉童玉女、神仙灵官，灵宝领教监斋， 
　　飞龙骑吏，玄坛受事，香官使者，左右龙虎君，虚空下降，应感灵司。仗此真香，普同供养，恭望洪慈，俯垂省录。臣闻碧落空歌，焕十回 
</div>
    <div class="pagination">
<a href="灵宝领教济度金书_page73.html">上一页</a><span>...</span><a href="灵宝领教济度金书_page69.html">69</a><a href="灵宝领教济度金书_page70.html">70</a><a href="灵宝领教济度金书_page71.html">71</a><a href="灵宝领教济度金书_page72.html">72</a><a href="灵宝领教济度金书_page73.html">73</a><span class="current-page">74</span><a href="灵宝领教济度金书_page75.html">75</a><a href="灵宝领教济度金书_page76.html">76</a><a href="灵宝领教济度金书_page77.html">77</a><a href="灵宝领教济度金书_page78.html">78</a><a href="灵宝领教济度金书_page79.html">79</a><span>...</span><a href="灵宝领教济度金书_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
