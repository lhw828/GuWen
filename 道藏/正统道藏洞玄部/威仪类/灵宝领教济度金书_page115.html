<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 115 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 115 页/共 621 页</h1>
    <div class="content">　　平坐赞
　　道场众等人，各运心平坐如法。
　　大行梵炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。
　　中有南上，司命司录。延寿益算，度厄尊神。迥骸起死，无量度人。今日校录，诸天临轩。
　　谨请九天主水灵官，随我神运，变化水池，荡形濯质。
　　焚石景水母真符
　　侍职洒水池
　　玄玄无上真，宝籍契天仙。神机妙澄湛，东井自渊仙。返胎生太虚，鸾鹤齐翩翩。至哉万化祖，生根保自然。
　　九天生神天尊
　　谨请九天主火灵官，随我神运，变化火池，炼神成真。
　　焚阳精玉胎炼仙符
　　侍职洒火池
　　朱明炼金池，阳景焕天中。元始披宝笈，真文朗太空。郁郁丹霞敷，诸天纪玄功。死魂离幽夜，妙用流初终。
　　伏以育炁金池，有换骨度生之妙。陶形玉沼，施过骸起死之功。惟兹二景之英华，可涤万生之垢翳。超凡入圣，百神莹彻於玄宫。返胎更生 
　　，五炁充盈於丹室。坎离交媾，子午循环，三田辞恶浊之尘，万窍备轻清之质。飞行自在，哺朗虚空，畴非水火之玄功，能结阴阳之正化。 
　　谨请炼度真灵，部卫正度亡过某，即赴玄坛。依科受炼。
　　九天生神天尊
　　引旛诣炼度所
　　九天有命，普告万灵。地水社令，列职真灵。部卫亡魂，炼质还精。玉符所告，风火无停。万召万至，受炼更生。疾证妙果，上升玉京。咨 
　　尔真灵，部卫亡过某，随我神运，赴水池受炼。
　　移旛诣水池
　　焚水炼第一符
　　结璘孕粹，东井澄澜。飞流降炁，郁勃过环。亡魂一炼，万滓莫干。九天有命，举形天关。
　　九天生神天尊
　　焚水炼第二符
　　天乙孕化，华池耀现。扶东合景，七炁齐并。亡魂二炼，神炁充盈。天河灌沐，上升紫庭。
　　九天生神天尊
　　焚水炼第三符
　　阴精布化，石景飞鲜。黄华荡形，玉质轻圆。亡魂三炼，形仪自然。还真离妄，飞行帝轩。
　　九天生神天尊
　　焚水炼第四符
　　坎阴水帝，坎玄含虚。流华降英，混炁东诸。亡魂四炼，万冤消除。玉田云满，游行天衢。
　　九天生神天尊
　　焚水炼第五符
　　玄英御炁，瑶汉垂精。旸谷布化，万神丰盈。亡魂五炼，太乙返生。洞观逍遥，亿劫无倾。
　　九天生神天尊
　　焚水炼第六符
　　石景水母，灵耀玄光。宝津下注，润泽无疆。亡魂六炼，乘晨希阳。罪根解化，飞行神乡。
　　九天生神天尊
　　焚水炼第七符
　　长庚结秀，水神孕真。三河四海，宝梵絪缊。亡魂七炼，阴翳俱蠲。九霄八极，高步宾天。
　　九天生神天尊
　　焚水炼第八符
　　天河东注，炁灌昆仑。结炁宝池，离合自然。亡魂八炼，玉貌凝仙。水帝有敕，升入九天。
　　九天生神天尊
　　焚水炼第九符
　　太阴真水，五行玄机。北阴大渊，涵停泓池。亡魂九炼，佩服天仪。更生受化，神觐彤墀。
　　九天生神天尊
　　咨尔真灵，部卫亡故某，随我神运，赴火池受炼。
　　九天生神天尊
　　移旛诣火池
　　焚火炼第一符
　　太阳流景，南阎洞浮。炎光下灌。丹天度幽。亡魂一炼，梵炁消遥。洞朗太空，高登紫霄。
　　九天生神天尊
　　焚火炼第二符
　　金辉列耀，炎炽凌空。太阳布化，流铃激风。亡魂二炼，返形易容。行之帝乡，浩劫无终。
　　九天生神天尊
　　焚火炼第三符
　　郁仪布景，赤紫凝霞。委炁流汨，混合三华。亡魂三炼，荡涤芬葩。罪根咸原，升饵云芽。
　　九天生神天尊
　　焚火炼第四符
　　南丹朱火，受化更生。中有炎池，陶冶爽灵。亡魂四炼，血气滋荣。云衢游宴，御景无形。
　　九天生神天尊
　　焚火炼第五符
　　南离垢质，紫金凝烟。赤炉丹景，炎花飞天。亡魂五炼，消释阴愆。返胎还元，翱翔云骈。
　　九天生神天尊
　　焚火炼第六符
　　金霄流火，注射光鲜。赤明和阳，洞照无边。亡魂六炼，本始根源。俱脱胞节，登真自然。
　　九天生神天尊
　　焚火炼第七符
　　金晶启运，左摄炎辉。玉眸诜诜，阳燧发舒。亡魂七炼，宴景太虚。上朝仙宗，后天无衰。
　　九天生神天尊
　　焚火炼第八符
　　朱陵丹华，大帝司钧。分光降炁，枯朽发生。亡魂八炼，故爽咸新。泛景郁罗，飞觐紫宸。
　　九天生神天尊
　　焚火炼第九符
　　洞阳掷火，披丹衣朱。炎精射注，绛霞呈舒。亡魂九炼，身服琼琚。真元湛寂，周流帝庐。
　　九天生神天尊
　　焚九天全形符
　　侍职引旛至九炁坛中
　　臣闻恍惚无象，光明凝空洞之中。溟津有生，精化孕飞玄之表。散太微而接景，分华盖以流英。九天结形，媾阴阳之本始。三元成德，合混 
　　沌於根源。期胞胎魂魄藏府窍景神之经络周圆，藉混洞浩旻景游融炎演之辉光郁勃。金楼玉室，万神俱备以得生。紫户黄房，五炁充盈而耀 
　　景。亶繇造化，恪证希夷。载念所度亡故某，四大各离，六如已化。茫茫宫府，飘命带以沉沦。寂寂机关，散生根而陷溺。虽役阴阳而炼质 
　　，更资离坎以还形。非凭九炁之功，曷返五行之妙。欲望三宝九天上帝至尊，飞玄景於三田，锡真光於万窍。敬诺敬顺，备还太极之精明。 
　　唱奉唱恭，密契先天之形象。降九霄之正炁，缠万体之灵源，一时生神，诸天品命。全大道回生之力，昭帝真起死之功，稽首皈依无极大道 
　　。
　　焚九天真炁符
　　第一炼
　　志心皈依奏启无上大罗天无鞅玄台中郁单无量天尊。
　　焚炼胞符
　　混合空洞炁，飞爽浮幽寥。延康无期劫，眇眇离本条。苦魂沉九夜，桑晨希阳翘。大有通玄户，郁单降晨霄。黄云凝灵府，阴阳炁象交。胞 
　　元结长命，恶根应化消。桃康合精延，二帝秀玉飘。灌溉胞命门，精练神不凋。九天命灵章，生神神自超。元君遏死路，司马诵洞谣。一唱 
　　万真和，九遍诸天朝。稽首恭劫年，　　　庆此荣旧苗。
　　九天生神天尊
　　第二炼
　　志心皈依，奏请无上大罗天无鞅玄台中上上禅善无量寿天尊。
　　焚炼胎符
　　无量结紫户，炁尊天中王。开度飞玄爽，凝化轮空洞。故根离昔爱，缘本思旧宗。幽夜沦遐劫，对尽大运通。帝真始明精，号曰字元阳。婴 
　　儿伯史元，结胎守黄房。斩根断死户，熙颐养婴童。禅善导灵炁，玄哺飞天芳。华景秀玉质，精练自成容。务玄育上生，罗列备明堂。太虚 
　　感灵会，命我生神章。一唱动九玄，二诵天地通。混合自相和，九遍成人功。大圣庆元吉，散花礼太空。诸天并欢悦，一切稽首恭。
</div>
    <div class="pagination">
<a href="灵宝领教济度金书_page114.html">上一页</a><span>...</span><a href="灵宝领教济度金书_page110.html">110</a><a href="灵宝领教济度金书_page111.html">111</a><a href="灵宝领教济度金书_page112.html">112</a><a href="灵宝领教济度金书_page113.html">113</a><a href="灵宝领教济度金书_page114.html">114</a><span class="current-page">115</span><a href="灵宝领教济度金书_page116.html">116</a><a href="灵宝领教济度金书_page117.html">117</a><a href="灵宝领教济度金书_page118.html">118</a><a href="灵宝领教济度金书_page119.html">119</a><a href="灵宝领教济度金书_page120.html">120</a><span>...</span><a href="灵宝领教济度金书_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
