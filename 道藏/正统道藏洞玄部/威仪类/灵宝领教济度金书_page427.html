<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 427 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 427 页/共 621 页</h1>
    <div class="content">　　富贵以周旋。功德祖宗，圣智圆通而变化。惟昭昭於尊礼，斯赫赫以安宁。今斋主某，迷谬自惭，瞻依是切。念心纷八识，易沦恶趣於方来 
　　。而性契一元，盍种善根於见在。仰中极杓明之峻，瞻比辰星拱之尊。回死注生，门聿开於忏罪。消灾度厄，路斯辟於归真。敬遵芝陛之清 
　　崇，庸建蕊图之峻极。霏烟绿霭，笼羽盖以玲珑。青炁白云，拥霓旌而缭绕。舞苍鸾於霄外，翔白鹤於云端。圭影正中，丽色映虹桥之仗。 
　　瑶光在上，灵华舒闾道之旗。来槐柳之玄场，监刍荛之素悃。玄黄均庆，经纬俱祥。以今午朝，升坛行道，请法众等，运兹初捻上香。愿此 
　　香烟腾空，供养至真无上道宝天尊。臣等皈身皈神皈命，五体投地，愿以是功德，上祝皇帝陛下。伏愿福并八溟，寿齐五镇。梯航慕义。恩 
　　同击壤之欢。玉帛归仁，德照覆盆之隐。万年枝瑞，凝於甘露。千秋镜祥，拥於景星。内掖东宫，光赞无为之允治。中僚外睦，昭扶有道之 
　　太平。今故烧香，自皈依师尊大圣众，至真之德。得道之后，保天长存。和：与道合真。
　　以今午朝行道，请法众等，运兹二捻上香。愿此香烟腾空，供养无上至真经宝天尊。臣等皈身皈神皈命，首体投地，愿以是功德，皈流斋主 
　　某。伏愿智慧圆明，虚灵朗彻。业分黑白，停威笔以句朱。善纪丹青，耀恩纶而焕紫。畅朱颜於寿域，宴清景於福庭。斯仓斯箱，粲玉润金 
　　坚之贵。宜家宜室，昭珠联璧合之荣。今故烧香，自皈依师尊大圣众，至真之德。得道之后，永保安宁。和：与道合真。
　　以今午朝行道，请法众等，运兹三捻上香。愿此香烟腾空，供养无上至真师宝天尊。臣等皈身皈神皈命，首体投地，愿以是功德，皈流山林 
　　逸士，湖海高人，及臣等四友三师。迩遐同学。并愿性契天灵，心符道觉。万二千戒行，雍雍全生白之虚。百八十威仪，穆穆养混黄之朴。 
　　朗返还於偃月，昭和合於回风。重立玄功，证虚无而趋正教。密修至道，升空洞以入仙宗。今故烧香，自皈依师尊大圣众，至真之德。得道 
　　之后，身入无形。和：与道合真。
　　礼方　　忏方
　　命魔　　步虚
　　控辔适十方，旋憩玄景阿。仰观劫仞台，俯盻紫云罗。逍遥太上京，相与坐莲华。积学为真人，恬然荣卫和。永享无期寿，万椿奚足多。
　　又
　　大道师玄寂，升仙友无英。公子度灵符，太一捧洞章。舍利耀金姿，龙驾倏来迎。天尊盻灵舆，飘飘乘虚翔。香花若飞雪，氛霭茂玄梁。
　　又
　　头脑礼金阙，携首遨玉京。骞树圆景园，焕烂七宝林。天兽三百名，狮子巨万寻。飞龙踯躅吟，神凤应节呜。灵风扇奇华，清香散人襟。自 
　　无高仙才，焉能眈此心。
　　三启颂
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行玄灵璇机妙斋法事小兆臣某，与临坛官众等，谨重诚上启斗极祖师洞真大道元始天尊，斗极宗师洞玄大道太上道君，斗极真师洞神 
　　大道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝，玄卿大帝君，中天大圣 
　　北斗九晨上道君，九皇夫人，九阴内妃，斗极玄曹一切真宰。臣闻元精混沌，凝太朴於虚无。至道杳冥，运神功於妙有。得一耀人灵之旨， 
　　并三尊性贵之文。中拱明堂，罗七官而洞焕。上列华谷，符九府以弥纶。惟霞关飞步於丹元，则灵宅游神於玄牝。俯殚卑悃，仰见尊仪。今 
　　斋主某，皈命勤渠，投诚激越。虑三元五腊，乏忏谢之良心。或八莭四时，无桧禳之善性。历甲子庚申而罔觉，际生辰本命而莫知。致迷本 
　　以轻生，莫延年而保命。爰崇坛律，恭启斋盟。仰三宝之浮空，罪因忏灭。企九皇之列御，福逐悔生。伏愿碧汉流华，紫宸耀彩，拥蕃厘之 
　　正炁，锡纯嘏之灵光。道德官君，解二十四厄难於身命。威权将吏，彰一十五应验於家庭。光风融太宇之华，霁月映灵标之粹。无灾无障， 
　　保眷序以安宁。有翼有严，俾宗祊而昌炽。福德云委，寿量天开。蒙如丹祷之私，允拜洪厖之造。上愿圆清澄晏，方渴流宁，璇玑朗辉，星 
　　宿明润，编室享春台之乐，穆穆风和。穹卢成厦屋之欢，熙熙日朗。静绿林於方野，鞠青草於园扉。则上明天尊大慈之化，下副臣等皈命之 
　　诚。谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得覆载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与日齐光，转烛照耀，朗映十方，各安其位，经纬直行，保镇家国，无有灾伤，四海宁一，普天兴昌。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，爱其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬扬，兆庶称庆，长乐未央。
　　十二愿蠕飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　存神烧香
　　香官使者，左右龙虎君，侍香诸灵官，当令臣午朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋官蒙福，幽显沾恩，十方仙童玉女，接侍兰烟。传臣向来所启之诚，速达俓御至真无极大道中天二大尊帝九皇玉宸道君御前。
　　出堂颂
　　引至幕
　　谢师
　　灵宝领教济度金书卷之二百十二竟
　　洞微高士开光救苦真人宁全真授灵宝通玄弘教水南先生林灵真编
　　卷之二百十三
　　科仪立成品
　　璇玑斋用
　　晚朝行道仪
　　启堂颂
　　各礼师存念如法
　　宣卫灵咒
　　五星高耀，瑞炁飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁周流。神 
　　光照夜，阴翳俱消。万仙降格，扇景乘飙。群生咸遂，惠遍神州。
　　呜法鼓二十四通
　　发炉
　　无上三天九皇玉帝，当召九皇灵官，飞龙骑吏，绣衣使者，三炁正神，急上关启玄坛土地方域神真，臣今晚朝升，坛行道，谨奉为入意。其 
　　诸丹悃，已录奏闻。愿得元皇正炁，来合臣身。令臣所启，速达俓御至真无极大道中天二大尊帝。九皇玉宸道君御前。
　　请称法位
　　具位奉行玄灵璇玑妙斋法事小兆臣某，与临坛官众等，谨同诚上启斗极祖师洞真大道元始天尊，斗极宗师洞玄大道太上道君，斗极真师洞神 
　　大道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝玄卿大帝君，北斗太尉阳 
　　明贪狼玉晨君，北斗上宰阴精巨门玉晨君，北斗司空真人禄存玉晨君，北斗游击玄冥文曲玉晨君，北斗斗君丹元廉贞玉晨君，北斗太常北极 
　　武曲玉晨君，北斗上帝天关破军玉晨君，北斗玉帝洞明外辅玉晨君，北斗帝真隐光内弼玉晨君，斗中天罡万真节度奎光帝君，北斗九皇夫人 
　　，九阴内妃，三台华盖星君，三官五帝，九府四司，斗中道德诸君，无鞅圣众，六十甲子本命星君，玄中大法师，三天大法师，宝上真人， 
　　二仙使者，九宫官属，一切真灵，臣闻河图三奇，昭虚无之妙炁。混元六甲，彰变化之灵功。凌空则履玑衡以回飞，宴坐则乘魁罡而激指。 
　　三五以变，运豁落以耀神奇。四七为常，首摄提而移节度。万灵统御，群品裁成。臣等誓奉真宗，期修至道。佩玉清洞阳之箓，迹混纷葩。 
　　缀紫宸御景之班，志期霄汉。素履敢干於邪见，丹衷克证於玄功。日月如驰，风云莫际。圣垂教法，盍宣化以同仁。天降吉祥，庶承流而锡 
　　福。凡有投告，敢不关闻。
　　宣词
　　按如词旨，备切虔祈。臣闻龙汉分精，道冠大千而御运。鹤呜演粹，教弘正一以提封。自金阙之真尊，敷玉垣之妙化。功沾水陆，真敬礼而 
　　圣护持。善及存亡，鬼潜消而精伏匿。倘罄急难之悃，俱蒙保护之恩，斋主某，负阴抱阳，戴天履地。念野马纷逐，宁无谋身以谋家。而织 
　　乌迅飞，盍罄立功而立德。惟仰玉杓於地北，实提金纪於天中。请福延生，作苦海‘慈悲之棹。消灾忏罪，为迷途智慧之灯。爰肃蓬居，庸 
　　徼芝握。两番匡卫，拱真灵之金墀。六府泰阶，接璇玑之玉阙。飞翠葆流精而下迈，飘珠旛耀景以前驱。夜炁玲珑，舞参旗於黄道。霄辉郁 
　　勃，泻银汉於碧虚。鹤驭徘徊，鸾和混合。探刍荛之素祷，鉴葑菲之丹忱。惠蔼乾坤，德符幽显。以今晚朝，升坛行道，请法众等，运兹初 
　　捻上香。愿此香烟腾空，供养至真无上道宝天尊。臣等皈身皈神饭命，五体投地，愿以是功德，上祝皇帝陛下。伏愿道参无极，德浃有生。 
　　颁朔授时，五纪契天轮之运。提封御宇，九畿逾地轴之旋。彰鸿福於亿年，历龟龄於万载。后妃列御，端六宫而正君心。太子诸王，总百工 
　　而励臣节。今故烧香，自皈依师尊大圣众，至真之德。得道之后，保天长存。和：与道合真。
　　以今晚朝行道，请法众等，运兹二捻上香。愿此香烟腾空，供养无上至真经宝天尊。臣等皈身皈神皈命，首体投地，愿以是功德，皈流斋主 
</div>
    <div class="pagination">
<a href="灵宝领教济度金书_page426.html">上一页</a><span>...</span><a href="灵宝领教济度金书_page422.html">422</a><a href="灵宝领教济度金书_page423.html">423</a><a href="灵宝领教济度金书_page424.html">424</a><a href="灵宝领教济度金书_page425.html">425</a><a href="灵宝领教济度金书_page426.html">426</a><span class="current-page">427</span><a href="灵宝领教济度金书_page428.html">428</a><a href="灵宝领教济度金书_page429.html">429</a><a href="灵宝领教济度金书_page430.html">430</a><a href="灵宝领教济度金书_page431.html">431</a><a href="灵宝领教济度金书_page432.html">432</a><span>...</span><a href="灵宝领教济度金书_page428.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
