<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 140 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 140 页/共 621 页</h1>
    <div class="content">　　十一愿帝王国主日昌，四镇安健，兵革不扬，天人歌唱，吉应来翔，敷教济济，威化洋洋，兆庶称庆，长乐未央。
　　十二愿喧飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　存神烧香
　　香官使者，左右龙虎君，侍香诸灵官，当令臣午朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫香烟，传臣向来所启之诚，速达俓御太上无极大道至真玉皇上帝御前。
　　出堂颂
　　回静默堂
　　谢师
　　灵宝领教济度金书卷之一百二意
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百三
　　科仪立成品
　　明真斋
　　晚朝行道仪
　　烧香颂
　　各礼师存念如法
　　卫灵
　　五星高照，瑞炁飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁周流。神 
　　光照夜，阴翳俱收。万仙降格，扇景乘飙。群生咸遂，惠遍神州。和：与道合真。
　　鸣法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，臣今奉为入意。其诸情悃，具载状文。以今晚朝，升坛行道，愿得玉清道炁灵宝 
　　妙光下降，流入臣等身中。令臣所启之诚，速达俓御太上无极大道至真玉皇上帝御前。
　　请称职位
　　具位奉行九幽玉匮明真大斋事小兆臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已 
　　得道大圣众，至真诸君丈人，三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫灵宝 
　　至真明皇道君，三十六部尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录 
　　、保命二真人，名山洞府得道神仙，三界官属一切真灵。臣闻无色无渊，祖炁妙凝於混沌。成形成象，真精焕落於洪蒙。因五太以开图，奠 
　　三灵而立极。道尊元始，光明洞辅之中。教演虚皇，化育堪舆之表。无文不度，有感斯通。臣等运际庆期，缘逢福会，膺九清之玉牒，佩三 
　　洞之琼书。结友云扃，未符高步，承流尘路，徒叹陆沉。藉师宝之相携，感帝恩之下烛。尚宽玄责，犹服真乘。惟金科昭赞於仁风，度人是 
　　切。而玉律扶持於化日，济物为先。凡有皈投，敢忘关奏，况奉词旨，敢不上闻。
　　宣词
　　按如词言，理宜拯济。臣闻三界上云层峨峨，强名道本。九垒下风轮混混，不睹阳光。分六洞以握化机，赞三元而裁政柄。香林诸座，宣九 
　　幽报对之琼章。龙崛临轩，扬三箓威仪之宝典。妙哉化育，大矣生成。凡切切以皈投，必昭昭而度命。今斋主某，仰虑亡故某。劫终劫始， 
　　宿垢周遭。身后身前，客尘浩荡。徇四大假合之质，冒三元禁戒之章。口语心生，人非鬼责。未落北酆之罪簿，曷登南上之仙名。亶赖天恩 
　　，庶宽地禁。庸洁玄坛而事帝，恭依黄律以登斋。奉玉币於十华，散金花於五界。愿垂睿览，申衍蕃厘。敕制地祇，有护卫送迎之喜。超凌 
　　福舍，无拘留逼合之忧。广及际蟠，溥沾利益。以今落
　　景，升坛行道，请法众运兹初捻上香。愿此香云腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德 
　　，上祝社稷尊灵，宗祧先圣。游神紫极，泛景玄虚。荫芝盖以凝真，密扶圣祚。蹑莲台而纵步，垂佑神孙。皇帝凤历开祥，龟图昭瑞。御八 
　　骏而问道，翠葆清尘。乘六龙以御天，珠旒听政。震索灿珠星之彩，坤仪昭璧月之辉。麟阁书勋，缉熙帝载，虎垣赞化，丕阐皇灵。衍百世 
　　於本支，式九围於泰定。今故烧香，自皈依师尊大圣众，至真之德，得道之后，保天长存。和：与道合真。
　　以今落景，升坛行道，请法众等，运兹二捻上香。愿此香云腾空俓上，供养无上至真经宝。臣等皈身皈神皈命，首体投地，仰依太上三尊。 
　　愿以是功德，归流斋主家九玄七祖，亿劫种亲。受化朱丹，削愆黑郁。脱水火阴阳之对，荣领天祺，绝胞胎结节之根，永绵家庆。登瑶台而 
　　游宴，诣琼圃以逍遥，衣食自然，形神俱妙。斋主某为善最乐，与道合真。润屋润身，衍窦桂庄椿之乐。学诗学礼，茂庭兰涧藻之华。百顺 
　　凝增，千灾散释。今故烧香，自皈依师尊大圣众，至真之德，得道之后，升入无形。和：与道合真。
　　以今落景，升坛行道，请法众等，运兹三捻上香。愿此香云腾空俓上，供养无上至真师宝。臣等皈身皈神皈命，首体投地，仰依太上三尊。 
　　愿以是功德，归流臣等师友先亡，道俗往逝。慧源昭朗，觉海澄清，浴神流火之庭，云纲旋蹑。荫质明霞之馆，天步高跻。见在宗亲，俱沾 
　　善利。沐灵辉而保命，漱琼醴以留形。五道三途，承阳辉阴灵而变炼。八弦九极，膺玉符金液以熏陶。飞潜离化化之机，动植遂生生之性， 
　　无边含识，普入大乘。今故烧香，自皈依师尊大圣众，至真之德，得道之后，长享自然。和：与道合真。
　　礼方　　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行九幽玉匮明真大斋事小兆臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已 
　　得道大圣众，至真诸君丈人，三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫灵宝 
　　至真明皇道君，三十六部尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录 
　　、保命二真人，名山洞府得道神仙，三界官属一切真灵。臣闻道函万象，玄云混洞於清微。教出三乘，慧月流明於灵宝。琼阙俨飞天之御， 
　　华堂严曲禁之藏。因启请以开光，遂传宗而导运。金科错落，玉篆昭明，为生死之津梁，实幽明之柱石。再念亡故某，无始以来，禀形之后 
　　，波情海欲，失精粹之生根。道貌天形，遂纷华之障业。目眩黼黻，耳荡宫商，鼻贪馨馥之香，舌慕珍甘之味，身耽绮丽，性溺繁奢，迷清 
　　静於六尘，陷希夷於千苦。形归厚土，愆书五帝之曹。神掩重阴，过纪三元之府。非由解释，曷脱羁维。是以崇建玄坛，敷陈素悃。瑶钟璧 
　　磬，引梵唱以虚徐。玉佩珠珰，耀仙仪而璀璨。紫宸日近，黄道云开，愿鉴映於斋功，俯开明於幽路。降东华九龙之符命，申锡天光。削北 
　　郁六洞之简书，超凌地暗。升形神於空界，度魂识於仙乡。冤讼消除，注殃散灭，垂荫奕叶，流福云仍。斋主某厄难波澄，祯祥川至。南庭 
　　多暇，乐青春白日之闲。亲族增荣，介绿鬓朱颜之喜。祖玄超度，孙子流芳，均保合於泰和，益茂隆於眉寿。上愿三光朗晏，六气和平，四 
　　极雍熙，九围昭着。五山镇地，配皇祚以齐龄；八海浮天，比圣躬而介福。华夷拱极，文轨朝宗。谷稼丰盈，乐尧天於畎亩。干戈偃戢，熙 
　　舜日於寰瀛。文明昌泰定之期，弦歌乐可封之俗。阳辉布德，阴域同仁。冥曹峻陆於仙阶，苦爽超登於道境。林林庶品，蠢蠢群灵，均承旷 
　　荡之恩，共福生成之祉。则上明天尊之化，下副斋主皈命之诚，谨启以闻。
　　举愿
　　一愿大道流行，普天怀德。
　　二愿一切有生，咸皆悟道。
　　三愿九夜幽魂，一时解脱。
　　四愿孤爽无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　存神烧香
　　香官使者，左右龙虎君，侍香诸灵官，当令臣晚朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫香烟，传臣向来所启之诚，速达俓御太上无极大道至真玉皇上帝御前。
　　出堂颂
　　下坛
　　回静默
　　灵宝领教济度金书卷之一百三竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百四
　　科仪立成品
　　明真斋
</div>
    <div class="pagination">
<a href="灵宝领教济度金书_page139.html">上一页</a><span>...</span><a href="灵宝领教济度金书_page135.html">135</a><a href="灵宝领教济度金书_page136.html">136</a><a href="灵宝领教济度金书_page137.html">137</a><a href="灵宝领教济度金书_page138.html">138</a><a href="灵宝领教济度金书_page139.html">139</a><span class="current-page">140</span><a href="灵宝领教济度金书_page141.html">141</a><a href="灵宝领教济度金书_page142.html">142</a><a href="灵宝领教济度金书_page143.html">143</a><a href="灵宝领教济度金书_page144.html">144</a><a href="灵宝领教济度金书_page145.html">145</a><span>...</span><a href="灵宝领教济度金书_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
