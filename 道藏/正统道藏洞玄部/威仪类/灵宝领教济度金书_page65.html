<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 65 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 65 页/共 621 页</h1>
    <div class="content">　　宣疏移班第七殿，引旛。同前
　　焚香供养第七殿太山大王神变万灵真君，恭惟圣造位列阴宫。凡下元生人，运应灭度，身经太阴，期周七七日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依地府太山王，神变威灵德巨量。
　　权领九垓提死籍，势分八极典生方。
　　峨峨劫仞承参赞，寂寂泥犁藉主张。
　　七七亡魂经殿陛，清夷万业乐无疆。
　　宣疏移班第八殿，引旛。同前
　　焚香供养第八殿平等大王无上证度真君，恭惟圣造位列阴官。凡下元生人，运应灭度，身经太阴，期周一百日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依平等大慈王，无上仁心翊帝纲。
　　六洞生春天广大，三途不夜地汪洋。
　　民乐妄业随风释，帝有真恩耀日光。
　　百日亡魂经殿陛，际高蟠厚庆生方。
　　宣疏　移斑第九殿，引旛。同前
　　焚香供养第九殿都市大王飞魔演庆真君，恭惟圣造位列阴宫。凡下元生人，运应灭度，身经太阴，期周小祥日，则属真君考校，毫发无遗。 
　　今有孝子某，切念亡故某人，生有恶缘，死罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依都市大慈王，演庆持平藉栋梁。
　　威凛虎扉刑德判，泽流凤阙宪恩详。
　　沉沉园土春先到，眇眇方垓夜已光。
　　灵议小祥经殿陛，天衢平步挂霓裳。
　　宣疏移班第十殿，引旛同前
　　焚香供养第十殿转轮圣王五化威灵真君，恭惟圣造位列阴宫。凡下元生人，运应灭度，身经太阴，期周天祥日，则属真君考校，毫发无遗。 
　　今有孝子某，切念亡故某人，生有恶缘，列罹按问，辄诣行幕，拜首祈恩。恪冀真慈，特垂矜悯，灵符昭告，善颂敷陈，无涯罪由，曲赐消 
　　灭。
　　告符
　　皈依地府转轮王，五化威灵雨露瀼。
　　天吏权纲凭燮理，地司宪令藉扶将。
　　春回郁绝光风远，阳到罗酆皎日彰。
　　灵识大祥经殿陛，步虚缥缈上金堂。
　　宣疏
　　移班与孝子执旛，同诣左班官僚前，设拜如前。
　　焚香供养真君殿下左班同德佐理，诸司执职，官僚圣众。恭惟圣造，职赞阴曹。凡下元生人，运应灭度，身经太阴，则属真君考校，各有程 
　　限，毫发无遗。今有孝子某，伏虑亡故某人，生有恶缘，死罹按问，已诣真君行幕，拜首祈恩。仰惟参赞裁成，亶由神运，谨诣贵案，总乞 
　　赦原，冀体慈悲，为除罪簿。
　　左曹阴掾职刑编，上体天慈赞化权，狱吏虽尊回惠泽，圜扉四辟乐无边。　和：不可思议功德。
　　宣疏移班诣右班，引旛同前
　　焚香供养真君殿下右班佐理，诸司执职僚圣众，恭惟圣造，职赞阴曹。凡下元生人，运应灭度，身经太阴，则属真君考校，各有程限，毫发 
　　无遗。今有孝子某人，伏虑亡故某，生有恶绿，死罹按问，已诣真君行幕，拜首祈恩。仰惟参赞裁成，亶由神运。谨诣贵案，总乞赦原，冀 
　　体慈悲，为除罪簿。
　　右曹阴缘赞刑书，以德宣威帝泽舒。
　　百万牛头生善念，苍生积业尽蠲除。
　　宣疏移班归位，孝子引旛居中
　　十宫真宰，赞祝已陈，列位神灵，恳祈复罄。更为亡灵忏悔三业，清净六根，了悟昨非，圆成今是。
　　至心皈命，奉为亡灵，忏悔心业罪。心业无边罪，浩浩实难量。悭吝恣贪婪，僧嗔多忿怒，愚痴贱名检，毒害世间人。恭对真君前，一心勤 
　　忏悔。愿此心业罪，消除永不生，北朔免沉沦。和：南官常快乐。
　　至心皈命，奉为亡灵，忏悔身业罪。身业无边罪，浩浩实难量。杀害好戕生，偷盗谋残贼。邪淫妖秽滥，恼乱世间人。今对真君前，一心勤 
　　忏悔。愿此身业罪，断灭永不生，度命离黑单。和：受书登南上。
　　至心皈命，奉为亡灵，忏悔口业罪。口业无边罪，浩浩实难量。恶口骂嗔言，反覆恣两舌，胡谎语不实，妆饰世间人。今对真君前，一心勤 
　　忏悔，愿此口业罪，解释永不生，黑郁快超浚。和：朱陵膺福庆。
　　至心皈命，奉为亡灵，忏悔六根罪，六根无边罪，浩浩实难量。浓艳逞歌辞，清轻沸弦管，悲乐喧朝夕，是罪属耳根。花木玩玄黄，绮纨翻 
　　黼黻，妆饰斗新巧，是罪属目根。金鼎喷沉檀，华枝送兰麝，娉婷悦脂粉，是罪属鼻根。艳冷逞妖言，喧饰翻妄语，是非争变乱，是罪属舌 
　　根。轻狂衣绮罗，浮浪流市陌，酒色姿迷恋，是罪属身根。毒害造阴谋，走作随宴乐，终朝恣骄骛，是罪属意根。如此六根罪，结习乱形神 
　　，今对真君前，一心勤忏悔。愿兹六根罪，清净永不生，解脱出地中。和：逍遥归天上。
　　三业俱永释，六根常断除。红日烁冰山，清蟾澄定水。一真方寸彻，万妄悉虚明，惟愿十真君。和：垂情常救拔。更愿圆清锡羡，方浊开祥 
　　，五苦停轮，三途罢对，地除简对，水绝盟言，一切含生。和：成无上道。
　　向来钦礼十宫游幕，忏悔三业六根，功德周圆。伏愿回骸起死，监真度生。庆云徘徊，舞霓裳而接引。霏烟罗络，乘月盖以邀迎。俓上妙严 
　　，高跻长乐，随心具足，任性圆通，稽首皈依无极大道。
　　终献
　　具位某，谨焚香，上启北阴玄天酆都大帝，地府十殿真君，左右文武曹僚，案掾侍从主执，一切威灵。以今露冷风清，河澄月淡。兰缸烬冷 
　　，觉云驭之将旋。莲鼎烟沉，谅风旅之欲迈。百司复位，列属还班。既荐献之毕陈，复赞扬之已罄。莫留部从，惟剧瞻依。某不胜激切，望 
　　恩之至，谨伸奉送。
　　回軿颂　　十愿
　　臣等一愿化形十方界，二愿同声救罪人，
　　三愿天堂享大福，四愿地狱无苦声，
　　五愿火翳成清署，六愿剑树化为骞，
　　七愿上登朱陵府，八愿下入开光门，
　　九愿超度三界难，十愿径上元始天。
　　存神复炉
　　功曹使者，侍卫香官，仙灵土地等神，当令向来设醮之所，自然生祥烟甘露，阳和之炁周流六虚，九垒光明罗酆焕耀，罪性澄寂，游爽升迁 
　　。今日直符直事，接侍香烟，遍传向来所启，速达俓御北阴玄天酆都大帝、地府十殿真君圣前。
　　大学仙出坛向来
　　起灵三奠仪
　　步虚
　　伏以生死夜旦之常，孰云恒化。天地阴阳之变，奚有停机。故东鲁兴川逝之悲，而南华发舟藏之叹。驹阴暗老，蝶梦俄醒。惟能了假合四大 
　　之缘，斯可观虚妄六如之法。恭惟某人，诗书世泽，执绮家声。富哉插架之签，芝兰晓润。侈以堆床之笏，梧竹春凝。众夸金屋之藏，遽赴 
　　玉楼之召。女人女箴，贞洁妇道微柔。宜室宜家，庆举案齐眉之乐。鼓琴鼓瑟，宴扶床坐膝之荣。倏兴薤露之歌，恍若萍云之散。孝眷某情 
　　锺哀痛，义重劬劳。建灵宝斋，步武谅超於地暗。悟玄元道，形神直上於天光。得炼黄华，即登碧落。一家唯诺，求聚首以无由。万劫循环 
　　，顾倾心而莫已。辄致束刍之奠，冀饮采菲之诚。灵其格斯，夜将阑矣，恭陈初献。香醪一奠夜何其，星斗芒寒彩陆离。淅淅松风添惨戚， 
　　泠泠竹露逞伤悲。前朝乐意随流水，后夜哀情付落晖。今古英雄都变灭，何如猛省悟真机。伏以宇内寓形，极目兔乌之升降。寰中寄迹，惊 
　　心见鹤之短长。皆袭炁毋以常行，岂超化儿而致尔。势行月塞，因威严九鼎之尊。勋纪云台，天禄享万锺之贵。梁园兴逸，梓泽欢浓。生也 
　　有涯，虽焰焰虎头之相。死而后已，皆巍巍马鬣之封。奚辨彭殇，曷分颜蹑。亡灵偶入鬼录，遽返神乡。倏去倏来，宜识万形之有弊。不生 
　　不灭，须知一性之常存。孝眷某请命紫虚，升神碧汉。宣灵宝旨，可昭回骸起死之荣。乘功德光，获遂监真度生之乐。自此超离於地禁，行 
　　看游宴於天衢。二景流精，炼本来之面目。五灵导性，回固有之精神，俓上南宫，永离北府，恭陈
　　亚献。
　　香醪再奠漏初长，梵唱依稀送别觞。义重齐眉休眷恋，爱深坐膝莫思量。妄缘易障玄元路，真谛能开道德乡。珍重庄生南面乐，何须一事挂 
　　衷肠。伏以劳我以生，世路之崎岖历尽。息我以死，冥途之寂寞奚堪。自非识破妄缘，曷能悟入真谛。扮榆义重，桑梓情锺，吹填吹伦而原 
　　鹊急难，鼓瑟鼓琴而镜鸾和合。虽云情重义重，未免恩生害生。一息不来，六亲何处。亡灵回头，猛省着意思惟。辞生前眼底之虚花，认身 
　　后心中之实果。孝眷某皈依玉笈，建设瑶坛，开正路於朱陵，闲邪门於炁郁。炼形炼神炼气，洗涤千愆。礼道礼经礼师，圆明一性。从此永 
　　辞於尘世，伫看高诣於仙乡，　自在逍遥，永无轮转，恭陈三献。
　　香醪三奠泪盈盈，势隔冥阳话不成。
　　门外风軿催夙驾，庭前云驭趣归程。
　　人间岁月飞俄顷，天上春秋迈劫龄。
　　从此殷勤相别后，受书返景宴朱陵。
</div>
    <div class="pagination">
<a href="灵宝领教济度金书_page64.html">上一页</a><span>...</span><a href="灵宝领教济度金书_page60.html">60</a><a href="灵宝领教济度金书_page61.html">61</a><a href="灵宝领教济度金书_page62.html">62</a><a href="灵宝领教济度金书_page63.html">63</a><a href="灵宝领教济度金书_page64.html">64</a><span class="current-page">65</span><a href="灵宝领教济度金书_page66.html">66</a><a href="灵宝领教济度金书_page67.html">67</a><a href="灵宝领教济度金书_page68.html">68</a><a href="灵宝领教济度金书_page69.html">69</a><a href="灵宝领教济度金书_page70.html">70</a><span>...</span><a href="灵宝领教济度金书_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
