<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 233 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 233 页/共 621 页</h1>
    <div class="content">　　宣西方破狱符
　　西方幽狱号金刚，威烈玄曹领兑方。
　　摇曳天魂趋业囿，沉沦地魄堕冥乡。
　　青华玉敕提圆幅，紫极金符耀混黄。
　　祖炁真光齐接引，福堂境界任翱翔。
　　九幽拔罪天尊　旋行至北方
　　九幽之北，坎宫幽邓之地，有溟泠狱，冰戟霜刃，击刺罪人。今有斋主某，崇建某斋，开度亡故某人，溥及幽冥，冤亲平等。依按灵宝科格 
　　，然点九狱神灯，皈依清微应化北方救苦玄上玉晨天尊。愿运威神，下破坎狱。庆云蒙蔼，顿消凛烈之威。法雨周流，开廓阳和之境。罪根 
　　断灭，尸秽沉沦。辞北府以升真，上南宫而受度。仗兹功德，回荐亡灵，清众运诚，皈依赞咏。
　　仰启北方主，玄上玉晨尊，愿临溟泠狱，拔度九幽魂。和：往生神仙界。
　　宣北方破狱符
　　北方幽狱号溟泠，万雉周回镇坎城。
　　心逐阴溟亏暖律，神辞阳耀堕寒冰。
　　丹纶晓映金鸡唤，玄简宵随玉兔升。
　　祖炁真光齐接引，郁单境界任腾浚。
　　九幽拔罪天尊旋行至东北方九幽东北，艮宫幽都之地，有镬汤狱，毒波炎火，渍煮罪人。今有斋主某，崇建某斋，开度亡故某人，溥及 
　　幽冥，冤亲平等。依按灵宝科格，然点九狱神灯，皈依清微应化东北方度仙上圣天尊。愿运威神，下破艮狱。慈光灌沐，均超不死之乡。梵 
　　炁经行，悉化长春之境。八门度命，五道停轮。辞炁壤以升神，纪苍元而定录。仗兹功德，回荐亡灵。清众运诚，皈依赞咏。仰启东北主， 
　　度仙上圣尊，愿临钻汤狱，拔度九幽魂。和：往生神仙界。
　　宣东北方破狱符
　　幽关东北镬汤牢，帝网恢张重宪曹。
　　步武生来慈雨洒，精神死去业风号。
　　天衢焕紫蠲悲恼，地禁回黄赦绎骚。
　　祖炁真光齐接引，妙严境界任逍遥。
　　九幽拔罪天尊旋行至东南方
　　九幽东南，巽宫幽治之地，有铜柱狱，手抱足登，炮炙罪人。今有斋主某，崇建某斋，开度亡故某人，溥及幽冥，冤亲平等。依按灵宝科格 
　　，然点九狱神灯，皈依清微应化东南方救苦好生度命天尊。愿运威神，下破巽狱。晨风鼓舞，悉除热恼之威。神景清明，永绝攀悬之苦。三 
　　途罢对，六度回灵。超北郁以升神，诣南丹而高步。仗兹功德，回荐亡灵。清众运诚，皈依赞咏。
　　仰启东南主，好生度命尊，愿临铜柱狱，拔度九幽魂。和：往生神仙界。
　　宣东南方破狱符
　　东南铜柱巽维中，权领威神势望崇。
　　正路为迷神吏奋，邪涂棘合鬼官雄。
　　翩翻甘露辉丹凤，浩荡慈风舞玉龙。
　　祖炁真光齐接引，碧霞境界任西东。
　　九幽拔罪天尊旋行至西南方
　　九幽西南，坤宫幽关之地，有屠割狱，锋芒利刃，割切罪人。今有斋主某，崇建某斋，开度亡故某人，溥及幽冥，冤亲平等。依按灵宝科格 
　　，然点九狱神灯，皈依清微应化西南方救苦太灵虚皇天尊。愿运威神，下破坤狱。阳光赫奕，顿消剑戟之威。真性圆明，早悟虚无之妙。善 
　　根自复，业障本空。登瑶圃以栖神，诣金华而定籍。仗兹功德，回荐亡灵。清众运诚，饭依赞咏。
　　仰启西南主，太灵虚皇尊，愿临屠割狱，拔度九幽魂。和：往生神仙界。
　　宣西南方破狱符
　　西南屠割位阴□，赫奕威权耀海寰。
　　业网千寻辞世牖，冤机万仞卧冥关。
　　天心化合玄符命，地性恩承紫诏颁。
　　祖炁真光齐接引，耀真境界任盘桓。
　　九幽拔罪天尊旋行至西北方
　　九幽西北，乾宫幽府之地，有火车狱，火轮风刃，烧剖罪人。今有斋主某，忠不建某斋，开度亡故某人，溥及幽冥，冤亲平等。依按灵宝科 
　　格，然点九狱神灯，皈依清微应化西北方救苦无量太华天尊。愿运威神，下破乾狱。天光照耀，顿消苦恼之威。圣泽涵濡，获睹阳明之胜。 
　　生根返复，死炁顿摧，离苦岸以升神，酸苍穹而稳步。仗兹功德，回荐亡灵。清众运诚，皈依赞咏。
　　仰启西北主，无量太华尊，愿临火车狱，拔度九幽魂。和：往生神仙界。
　　宣西北方破狱符
　　火书幽府领刑书，权峻乾维焕八区。
　　止水波翻迷觉海，业山云拥趣冥都。
　　符飞阳曜天恩溥，救拯阴灵地禁疏。
　　祖炁真光齐接引，延贤境界任欢呼。
　　九幽拔罪天尊
　　旋行至灯前面中立
　　九幽之中，土皇幽狱之地，有普掠狱，刀山剑树，驱逐罪人。今有斋主某，崇建某斋，开度亡故某人，溥及幽冥，冤亲平等。依按灵宝科格 
　　，然点九狱神灯，皈依清微应化上方救苦玉虚明皇天尊。愿运威神，下照中狱。慈云覆被，顿消攀践之威。化雨霖零，获诣升腾之路。阳辉 
　　洞朗，阴夜焕明，辞黄壤以飞神，诣玄坛而受记。仗兹功德，回荐亡灵，清众运诚，皈依赞咏。
　　仰启上方主，玉虚明皇尊，愿临普掠狱，拔度九幽魂。和：往生神仙界。
　　宣中央破狱符
　　上方普掠总天机，中御罗酆镇八维。
　　方域冤愆归掌握，圆扉宪令藉扶持。
　　鸾台颁诏雷霆迅，鸳陛承符雨露垂。
　　祖炁真光齐接引，紫霄境界任欢嬉。
　　九幽拔罪天尊旋行至众狱九幽之外，北都罗酆之境，有二十四狱，三十六狱，随方显化，考系攸司，难尽名摄，无有穷际，世人造罪， 
　　散落其中。今有斋主某。崇建某斋，开度亡故某人，溥及幽冥，冤亲平等。恭按灵宝科格，皈依清微应化下方救苦真皇洞神天尊。愿运威神 
　　，下破众狱。祥风扇惠，悉除讯鞫之威。祖炁返元，永复清明之性。一真呈露，众罪消镕。朝金阙以受书，登玉清而御景。仗兹功德，回荐 
　　亡灵。清众运诚，皈依赞咏。
　　宣破诸狱符
　　下方诸狱列神乡，校录霜明定否臧。
　　燮理阴阳思帝宪，裁成经纬握天章。
　　三天焕耀金图启，九地超汝玉简彰。
　　祖炁真光齐接引，水莲境界任翱翔。
　　次法师执水盂，自念化形咒
　　吾师天中救苦尊，常善化形十方界。
　　以此威神兴大慈，济彼众生无量苦。
　　九夜重昏幽暗府，普令廓照生光明。
　　牛头狱卒尽升仙，万苦沉魂俱解释。
　　三途五苦诸囚系，考对停闲上紫情。
　　见闻有识及有情，感此皆成无上道。
　　次法师自怀中取出天尊破酆都符，同回光符，散烧狱中，众官远狱洒水，念玉清破酆都咒三遍。茫茫酆都中，重重金刚山。灵宝无量光 
　　，洞照炎池烦。亡者承光明，朝礼玄元坛。生神超碧汉，童子导灵旛。向来然灯忏狱，功德周圆。伏愿天恩下济，地爽上升。身化金刚，自 
　　识通於宿命。月瞻玉相，各悔悟於前愆。永超幽暗之乡，俓上光明之境。春回阴域，阳复寒庭，冥官共进於仙阶，鬼趣咸登於道岸。亡故某 
　　乘兹妙果，了悟真机，会万善以俱融，荡一尘而不染，形神俱妙，衣食自然，福被群生，恩沾庶类。为如上良缘，念：
　　超浚仙界天尊。引法师诣元始前，纳策杖法师再拜，上香。
　　小兆臣某，诚惶诚恐，稽首顿首，再拜上言。臣闻上帝溥好生之德，恩洽三灵。下民昧趋死之机，神沉九垒。已藉提携之造，重殚激切之忱 
　　。臣向来奉为斋主某，依律修斋，然灯破狱，请威神之策杖，开郁绝之幽关。狱吏承符，冥曹察令。茫茫夜壑，苦魂快乐以仙飞。寂寂寒庭 
　　，罪爽逍遥而神举。岂臣愚昧，能致感通，实帝慈悲，获令化育。佩如天之厚惠，惭无地以酪恩。谢语期期，德心切切，祈有元请到策杖， 
　　恭对道前，特伸奏纳，仰祈睿鉴，俯赐允俞。干冒天威。臣不胜俯伏战兢之至，谨再拜称谢以闻。
　　赞引归静默堂
　　灵宝领教济度金书卷之三十三竟
　　洞微高士开光救苦真人宁全真授灵宝通玄弘教水南先生林灵真编
　　卷之三十四
　　科仪立成品
　　开度通用
　　九幽灯仪
　　静默堂序立
　　赞引至灯坛
　　步虚具位臣某，谨焚宝香，遥瞻供养太上无极大道三宝上帝，十极高真，三界灵司无鞅主执，玄坛应感内外威灵，愿运慈光，俯垂明证。伏 
</div>
    <div class="pagination">
<a href="灵宝领教济度金书_page232.html">上一页</a><span>...</span><a href="灵宝领教济度金书_page228.html">228</a><a href="灵宝领教济度金书_page229.html">229</a><a href="灵宝领教济度金书_page230.html">230</a><a href="灵宝领教济度金书_page231.html">231</a><a href="灵宝领教济度金书_page232.html">232</a><span class="current-page">233</span><a href="灵宝领教济度金书_page234.html">234</a><a href="灵宝领教济度金书_page235.html">235</a><a href="灵宝领教济度金书_page236.html">236</a><a href="灵宝领教济度金书_page237.html">237</a><a href="灵宝领教济度金书_page238.html">238</a><span>...</span><a href="灵宝领教济度金书_page234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
