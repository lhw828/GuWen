<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 426 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 426 页/共 621 页</h1>
    <div class="content">　　具位奉行玄灵璇玑始斋法事小兆臣某，与临坛官众等，谨同诚上启斗极祖师洞真大道元始天尊，斗极宗师洞玄大道太上道君，斗极真师洞神 
　　大道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝玄卿大帝君，北斗太尉阳 
　　明贪狼玉晨君，北斗上宰阴精巨门玉晨君，北斗司空真人禄存玉晨君，北斗游击玄冥文曲玉晨君，北斗斗君丹元廉贞玉晨君，北斗太常北极 
　　武曲玉晨君，北斗上帝天关破军玉晨君，北斗玉帝洞明外辅玉晨君，北斗帝真隐元内弼玉晨君，斗中天罡万真节度奎光帝君，北斗九皇夫人 
　　，九阴内妃，三台华盖星君，三官五帝，九府四司，斗中道德诸君，无鞅圣君，六十甲子本命星君，玄中大法师三天大法师，宝上真人，二 
　　仙使者，九宫官属，一切真灵。臣闻清微御运，敷紫炁於紫微。太极开图，焕灵光於北极。华盖映玉垣之邃，句陈罗金阙之崇。提挈玄黄， 
　　运帝车而齐七政。统制经纬，握天罡而建五行。飞豁落於龟图，耀奎光於凤简。巍巍功德，赫赫神灵。臣等夙种善根，生逢道化。飞登而履 
　　魂魄，未契虚无。流吹而溷精神，徒纷浊滓。过易盈於钧石，功冥积於刀圭。曲荷洪慈，俾陶玄职。承天领教，誓宏济下之仁励己学真，敢 
　　叛由中之愿。凡有投告，所盍上闻。
　　宣词
　　按如词言，备殚诚悃。臣闻地涌玉局，延万劫混沌之尊。天锡金章，启六合高明之圣。缘轸慈观於大赤，故倾慧听於虚玄。经诀心傅，建法 
　　桥而达荣界。道机面授，出迷俓而升妙门。惟昭昭皈向之诚，祈赫赫主持之泽。今斋主某，归真知命，随力建功。念汩汩尘笼，易纵罪根而 
　　累性。致恢恢宪网，难期善果以臻身。仰中枢喉舌之司，实右骖股肱之任。延生注福，亶由纲纪之公。忏罪消灾，悉赖权冲之正。爰遵丹笈 
　　，肃建玄坛。徼三色之灵芒，降九天之妙景。仰瞻阊阖，凝珠座以云开。前敞洞渊，罗玉楼而日近。羽葆翩翻於黄道，旌霓晻霭於青冥。静 
　　监心香，动符意烛。扶桑耀彩，开乌轮初浴之辉。骞木流华，辂鹤驾来游之庆。合天人而欣幸，溥家国以咸休。以今清旦行道，请法众等， 
　　运兹初捻上香。愿此香烟腾空，供养至真无上道宝天尊。臣等皈身皈神皈命，五体投地，愿以是功德，上祝皇帝陛下。伏愿道契圆清，德符 
　　方粹。日重轮，月重晕，庶微咸休。车同轨，书同文，诸福毕至。彤馆着徽柔之德，青宫彰仁泰之风。麟趾诜诜，表群工之赞治。虎头翼翼 
　　，端列木以承流。今故烧香，自皈依师尊大圣众，至真之德。得道之后，保天长存。和：与道合真。
　　以今清具行道，请法众等，运兹二捻上香。愿此香烟腾空，供养无上至真经宝天尊。臣等皈身皈神皈命，首体投地，愿以是功德，皈流斋主 
　　某。伏愿福德日新，罪花风散。天锡纯缎，合正炁於七元。管翼期颐，沐灵光於十极。金鼎胤虚无之宝，玉田融玄妙之珠。湛露飞霄，润家 
　　庭而咸若。盻云疑晓，覆眷序以常宁。今故烧香，自皈依师尊大圣众，至真之德。得道之后，永保安宁。和：与道合真。
　　以今清旦行道，请法众等，运兹三捻上香。愿此香烟腾空，供养无上至真师宝天尊。臣等皈身皈神皈命，首体投地。愿以是功德，皈流普天 
　　率土，四海九围，万姓三军，百昌庶品。并愿尧云丕冒，舜日辉华。雨足桑麻，乐犁锄於犊陇。春闲揄柳，息刁斗於狼烽。家庭多弦诵之声 
　　，闾里绍箕裘之业。政敷塞外，遂生生而慕衣冠。仁满寰中，离化化而脱罗毕。今故烧香，自皈依师尊大圣众，至真之德。得道之后，升入 
　　无形。和：与道合真。
　　礼方
　　忏方
　　臣等今故烧香，皈身皈神皈命，中天大圣比斗九晨皇上道君，九皇夫人内妃，至真大圣，真人玉女，斗中神仙，诸灵官众。忏悔弟子某，涉 
　　世以来，禀生之后，轻慢四大，秽贱三光，多纵罪根，多诸巧诈，多恣淫杀，多爱贪嗔，上逆天文，下逆地理，阳干人纪，阴忤神灵，忠孝 
　　有亏，行义不守，莫修斋戒，乃犯科条，日积月深，曾无觉悟。因今烧香行道，咸乞荡除，蠲消灾厄，和合年龄，眷属安宁，门庭快乐，魔 
　　精伏匿，真圣护持，运限亨嘉，命身康泰，疾病远离，福德昭彰。得道之后，身入无形。
　　三启颂
　　乐法以为妻，爱经如珠玉。持戒制六情，念道遣所欲。担泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体，超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称职位
　　具位奉行玄灵璇玑妙斋法事小兆臣某，与临坛官众等，谨重诚上启斗极祖师洞真大道元始天尊，斗极宗师洞玄大道太上道君，斗极真师洞神 
　　大道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝，玄卿大帝君，中天大圣 
　　比斗九晨上道君，九皇夫人，九阴内妃，斗极玄曹一切真宰。臣闻圣佐乾坤，玉池发琼莲之瑞。灵章经纬，金阙列琪树之祥。自龙劫以流光 
　　，故鸾函而焕景。枕参觿角，定冬夏四七之期。运斗建杓，参昼夜十二之度。御仙圣真灵而并隶，裁鬼神人物以总监。为幅圆之津梁，实版 
　　舆之柱石。今斋主某，劫终劫始，身后身前，不思神御炁，炁留形，密凝两半。惟以情溺心，心蔽性，潜滓一元。迷云锁慧月之辉，定水鼓 
　　业风之浪。三彭内讧，过直奏於天曹。五贼外攘，愆屡书於地府。易招厄难，曷保康宁。爰殚觉性之忱，式露虔恭之祷。冥心北望，稽首中 
　　驰。誓酌水以散花，庸烧香而行道。伏愿元皇委照，玉宸流光。勑五帝四司，纪善功於青简。启三官九府，刊恶障於玄编。东华呈不老之符 
　　，南极进长生之籍。襟期快乐，挺梧竹之英姿。步武高华，袭芝兰之逸韵。生护养而二台锡庆，希夷微而众妙流华。融道日於门阑，耀德星 
　　於眷属。拳拳阍扣，切切阶升。冀垂拥护之仁，下慰翘倾之悃。上愿金书流演，玉字昭明，川后呈祥，山灵荐瑞。五谷熟而民人育，地拥醴 
　　泉。三光全而寒暑平，天垂甘露。朝有凤凰之喜，里无狐鼠之忧。动植生全，幽明昭泰。则上明天尊大慈之化。下副臣等皈命之诚。谨启以 
　　闻。
　　发愿
　　一念为道四大，令得斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，六夷宾伏，妖恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好向仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切含生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣清旦升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋官蒙福，幽显沾恩，十方仙童玉女，接侍兰烟。传臣向来所启之诚，速达俓御至真无极大道中天二大尊帝，九皇玉宸道君御前。
　　出堂颂
　　引至
　　谢师幕
　　灵宝领教济度金书卷之二百十一竟
　　洞微高士开光救苦真人宁全真授灵宝通玄弘教水南先生林灵真编
　　卷之二百十二
　　科仪立成品
　　璇玑斋用
　　午朝行道仪
　　启堂颂
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。进威包罗，交变万方。流金豁落，群魔灭踪。辟奸破妖，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。
　　呜法鼓二十四通
　　发炉
　　无上三天九皇玉帝，当召九皇灵官，飞龙骑吏，绣衣使者，三炁正神，急上关启玄坛土地方域神真，臣今午朝，升坛行道，谨奉为入意其诸 
　　丹悃，已录奏闻。愿得元皇正炁，来合臣身。令臣所启，速达俓御至真无极大道中天二大尊帝，九皇玉宸道君御前。
　　请称法位
　　具位奉行玄灵璇玑妙斋法事小兆臣某，与临坛官众等，同诚上启斗极祖师洞真大道元始天尊，斗极宗师洞玄大道太上道君，斗极真师洞神大 
　　道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝，玄卿大帝君，北斗太尉阳 
　　明贪狼玉晨君，北斗上宰阴精巨门玉晨君，北斗司空真人禄存玉晨君，北斗游击玄冥文曲玉晨君，北斗斗君丹元廉贞玉晨君，北斗太常北极 
　　武曲玉晨君，北斗上帝天关破军玉晨君，北斗玉帝洞明外辅玉晨君，北斗帝真隐元内弼玉晨君，斗中天罡万真节度奎光帝君，北斗九皇夫人 
　　，九阴内妃，三台华盖星君，三官五帝，九府四司，斗中道德诸君，无鞅圣众，六十甲子本命星君，玄中大法师，三天大法师，宝上真人， 
　　二仙使者，九宫官属，一切真灵。臣闻回元九道，璇玑蹑纪以飞霄。移度七星，步纬乘虚而御景。五五耀空常之妙，三三昭戴履之玄。炁冠 
　　虚无，秘龙文於西禁。道敷元始，彰凤策於东华。探玄则玄之又玄，凝妙则妙而益妙。下仙莫睹，上士堪闻。臣等左籍登名，右垣缀武。驾 
　　飞龙於象外，莫混阳华。告驿马於身中，冀消阴试。转眼杓轮之中运，惊心羲御之西驰。进寸未圆，惜分徒竞。兢兢改过，敢云学道以求灵 
　　。切切立功，犹冀宪天而领教。凡有投告，盍为关闻。斋主青词，谨当宣奏。
　　宣词
　　按如词旨，备切丹衷。臣闻道御延康，神宝挺生於祖炁。教敷永寿，灵音振朗於法身。瑶章耀玄灵之奇，琼式焕璇玑之妙。信相根本，聪明 
</div>
    <div class="pagination">
<a href="灵宝领教济度金书_page425.html">上一页</a><span>...</span><a href="灵宝领教济度金书_page421.html">421</a><a href="灵宝领教济度金书_page422.html">422</a><a href="灵宝领教济度金书_page423.html">423</a><a href="灵宝领教济度金书_page424.html">424</a><a href="灵宝领教济度金书_page425.html">425</a><span class="current-page">426</span><a href="灵宝领教济度金书_page427.html">427</a><a href="灵宝领教济度金书_page428.html">428</a><a href="灵宝领教济度金书_page429.html">429</a><a href="灵宝领教济度金书_page430.html">430</a><a href="灵宝领教济度金书_page431.html">431</a><span>...</span><a href="灵宝领教济度金书_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
