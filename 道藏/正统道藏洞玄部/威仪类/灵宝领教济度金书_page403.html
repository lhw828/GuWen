<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 403 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 403 页/共 621 页</h1>
    <div class="content">　　经尊大圣众，至真之德。得道之后，升入无形。和：与道合真。
　　以今升坛行道，请法众等，运兹三捻上香。愿此香云腾空，供养
　　十方无上师宝天尊。臣等皈身皈神皈命，首体投地，仰依太上三尊。愿以是功德，归流斋主某，伏愿光风耀景，霁月流华。廓身心口以冰清 
　　，一尘不滓。葆精炁神而云拥，万妄俱消。仓箱饶素对之声，图史焕清流之誉。松筠悦茂，开寿域以期颐。兰桂敷荣，耀福庭於纯嘏。惠日 
　　流辉而远照，慈烟凝景以遥临。七叶长春，五华不夜。今故烧香，自皈依
　　师尊大圣众。至真之德。得道之后，升入无形。和：与道合真。
　　礼方　　忏方　　三启
　　三礼
　　重称法位□具位奉行灵宝自然大斋小兆臣某，与临坛官众等，谨同诚上启
　　太上无极大道虚无自然元始天尊，太上玉晨大道君，金阙后圣玄元老君，高上玉皇上帝，十方灵宝天尊，已得道大圣众，至真诸君丈人，三 
　　十二天帝君，诸天丞相，宰辅众真，瑶坛设象列位高真，三界应感一切威灵。臣闻元始御清微之运，三洞流光。虚皇开赤明之图，九清布化 
　　。焕凤牒鸾图而演妙，昭龙章虬策以凝玄。上焕云层，制天政於碧落。下通风泽，御地禁於黄垓。况受中得一以分灵，可语上并三而作圣。 
　　方寸民欲既露祷於螭蚴，咫尺天威必日宣於御陛。今斋主一心激切，五体勤渠。念身为万业之都，多生逐妄。而心作众冤之府，累劫迷真。 
　　倚日成而不思，空色循环。恃舌在而罔悟，是非颠倒。天常既陨，人纪斯乖。图蜗角之虚名，争蝇头之微利。六贼游戏，岂知策马之玄。五 
　　鬼挪揄，莫悟牧牛之妙。元腊不明於忏谢，节会罔识於朝修。司非司危，有愆尤之可纪。司命司录，无功行之堪书。致招厄难以来锺，莫迓 
　　祯祥而革止。庸依玉格，式演金章。极迁善之丹忱，罄知非之素恳。转经行道，过发露於十华。烧香散花，恩可祈於三宝。伏愿紫宸锡庆， 
　　皇极流祥。温诏风行，敕玄曹而移名青箓。德音雷动，勒丹局而刊字黑编。祥光融福地之春，瑞炁蔼壶天之旦。英生庭桂，克凤翼於九霄。 
　　秀发阶兰，遂鹏程於万里。长幼咸宁而济济，公私泰定以悠悠。九祖七玄，受纪南陵之紫策。五亲六族，登名东极之苍图。蒙鉴微忱，允昭 
　　大造。上愿神光焕映，道炁罗敷，五纬光华，三辰澄晏。青鸾紫凤，开先有道之长。天马神龟，聿识无为之治。动植均陶於舜日，华夷齐覆 
　　於尧天。则上明天尊布大慈之化，下副臣等伸谢过之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣行道建斋之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官受福，幽显沾恩，十方仙童玉女，侍卫香烟。传臣向来所启之诚，速达俓御太上无极大道三清上圣，昊天玉皇上帝御前。
　　出堂颂
　　谢师　向来
　　灵宝领教济度金书卷之一百八十四竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十五
　　科仪立成品
　　消灾集福道场用
　　早朝行道仪
　　法事升坛如式
　　各礼师存念如法
　　宣卫灵咒
　　青阳虚映，耀日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布，合景黄庭。和：与道合真。
　　呜法鼓二十四通
　　发炉
　　无上三天玄元始三炁太上道君，太上老君，召出臣身中三五功曹，左右官使者，左右捧香，驿龙骑吏，侍香金童，传言散花玉女，五帝直符 
　　，直日香官，合三十六人出。出者严装显服，冠带垂缨，关启玄坛土地方域神真，臣今清旦行道，谨奉为入意。其诸诚悃，具载缄誊。愿得 
　　太上十方正真道炁灵宝瑞光下降，流入臣身中。令臣所启，速达俓御至真无极大道三清上圣，昊天玉皇上帝御前。
　　请称法位
　　具位奉行消灾集福道场法事小兆臣某，与临坛官众等，谨同诚上启太上无极大道虚无自然元始天尊，太上玉晨道君灵宝天尊，太上老君道德 
　　天尊，昊天玉皇上帝，勾陈天皇大帝，北极紫微大帝，承天效法后土皇地祇，神霄九宸上帝，诸天天尊上帝，丞相宰辅帝君，上清列曜，诸 
　　垣帝座，拱极高真，消灾散祸扶衰度厄益算真君，本命元辰，建生星君，禄元马元寿元尊神，三元三官大帝，启教宗师，侍宸仙众，雷霆岳 
　　酆诸司官将吏兵，玉童玉女，岁德尊神，城隍祀典主执灵祇，三界应感一切真灵。臣闻祖炁凝精，奠三灵於鳌极。神功孕粹，斡万类於鸿钧 
　　。生成陶经纬之机，化育范阴阳之囿。帝车密运，裁玉垣而制五行。天毂潜周，御金图而旋二炁。落落高张於紫极，寥寥宏覆於黄垓。道运 
　　无垠，化周有截。凡受中而委质，悉济下以回灵。臣等缀武鸳班，承颜螭陛。宪天弘道，誓罄金石之初忱。济物利人，盍赞丹青之终志。凡 
　　有投告，敢不关闻。
　　宣词
　　按如词言，备殚恳款。斋主某斋明洁己，昧爽铭心。虑迹混尘，笼衮衮轮乌之迅迈。而神劳世网，悠悠磨蚁之回旋。期昭作善之符，亶迓降 
　　祥之泽。仰瞻龙汉，载览鹤呜。始青开灵宝之图，经辉天上。大赤启玄元之策，教衍人间。真风恢廓於九清，化雨涵濡於三洞。乘晨御景， 
　　太无之步武高跻。集嘏迎厘，妙有之精神克畅。天人柱石，今古津梁。爰激切於问钧，觊皈依於典钥。星坛辉焕，来中极之灵光。云笈罗敷 
　　，召十华之梵炁。拥翠华於辇路，呜清跸於霄衢。狮座端临，虬轮肆会。芳腾骞树，九霄流碧象之辉。彩晕扶桑，万宇落金乌之影。凤璇击 
　　响，龙簴和呜。朝浩劫之元尊，罄勤渠之德悃。以今清旦行道，请法众等，运兹初捻上香。愿此香烟腾空，供养
　　无上至真道宝天尊。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿道迈羲黄，功高炎燧。沧溟接汉，等 
　　福海之汪洋。嵩岱摩霄，齐寿山之峻极。启宇聿遥於亥步，弼基光越於邹谈。望着青宫，领群生而宣帝德。位隆彤掖，率列御而赞皇猷。回 
　　祝社稷先灵，宗祧先圣。栖神碧落，腾景清都。衍百世之本支，英君继武。迓万年之休运，哲辅笃生。今故烧香，自皈依
　　道尊大圣众，至真之德。得道之后，保天长存，和：与道合真。
　　以今清旦行道，请法众等，运兹二捻上香。愿此香烟腾空，供养
　　无上至真经宝天尊。臣等皈身皈神皈命，首体投地，仰依太上三尊。愿以是功德，归流斋主某。伏愿观颐自乐，御履相欢。润屋润身，月旦 
　　奖卧龙之美。学诗学礼，朝阳推呜凤之华。金花润晓於壶天，玉树酣春於福地。光风霁月，融庭院之欢声。景星庆云，萃里闾之乐事。次冀 
　　九玄七祖，亿劫种亲，黑郁削名，朱陵纪字。断烦恼网，流余庆於方来。乘解脱轮，释深愆於既往。今故烧香，自皈依
　　经尊大圣众，至真之德。得道之后，升入无形。和：与道合真。
　　以今清旦行道，请法众等，运兹三捻上香。愿此香烟腾空，供养
　　无上至真师宝天尊。臣等皈身皈神皈命，首体投地，仰依太上三尊。愿以是功德，皈流普天率土，徼外域中，四海九州，六军万姓。并愿仁 
　　风披冒，化雨涵濡。影转春犁，翻黄云於犊垄。声沉夕柝，闲白日於貅营。九圻之弦诵相闻，四民之箕裘克绍。水焚数罟，恣洋洋圉圉之欢 
　　。山绝斧斤，遂苍苍亭亭之性。次愿臣等三师四友，敻消地累，早悟天倪。四炁朗清，克证神光於丹谷。三花和合，快融灵景於玄关。今故 
　　烧香，自皈依
　　师尊大圣众，至真之德。得道之后，升入无形。和：与道合真。
　　礼方　　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行消灾集福道场法事小兆臣某，与临坛官众等，谨同诚上启三清上圣，十极高真，天地灵仙，三界官属。恭望洪慈，俯回昭鉴。臣闻 
　　圆清立象，包五太以开光。空碧凝华，冠八遐而御炁。渺渺仰玄都之峻，巍巍瞻紫阙之崇。五亿回旋，皆朝宗於劫刃。三千蔓衍，悉拱极於 
　　郁罗。无私运日月星辰之期，不言示风雨霜露之教。神机密运，昭福善之珍符。圣瑟参调，彰益谦之休征。臣等身乘道纪，心契玄机，佩神 
　　龙云叶之书，盍寻高蹈。混野马风埃之迹，久遂卑栖。过有积於渊陵，功莫圆於丝粟。曲涵洪荫，俾逭玄章。誓宴坐以学真，遂经行而领教 
　　。鞠躬班着，奏对宸严。今斋主某，慕道依依，探玄切切。顾百千万事，觊咸副於襟期。况三十六旬，愿常宁於步武。匪藉如天之福，曷符 
　　若水之祥。爰洁蓬居，聿彰葵悃。皈诚十极，雪既往之冤愆。请命三元，辂方来之福庆。伏冀东华定籍，南极增龄。廓心口意以冰清，尘劳 
　　风散。葆精炁神而混合，真粹云凝。绝三灾九厄於阳华，超九祖七玄於阴沉。棒萱永茂，兰桂齐芳。紫炁朝笼，耀家庭之喜色。瑶光夕照， 
　　辉阶砌之欢声。合桑梓以相欢，荫松萝而有庆。人所愿者，天必从之。上愿乾清坤宁，风调雨顺，璇机焕彩，河汉流华。四夷宾爱日之春， 
　　九野启祥烟之旦。云耕月钓，疾了悟於大乘。川泳云飞，均超凌於元上。冥关不夜，幽壑长春。上明天尊大慈之化，下副臣等忏谢之诚。谨 
　　启以闻。
　　发愿
　　存神烧香
　　香官使者，左右龙虎君，侍香诸灵官，当令臣早朝建斋之所，自然生金液丹碧芝英，百灵众真交会，在此洞案炉前。令臣学道得道，求仙得 
　　仙，斋官获福，幽显沾恩，十方仙童玉女，侍卫香烟。传臣向来所启之诚，速达俓御太上无极大道三清上圣，昊天玉皇上帝御前。
</div>
    <div class="pagination">
<a href="灵宝领教济度金书_page402.html">上一页</a><span>...</span><a href="灵宝领教济度金书_page398.html">398</a><a href="灵宝领教济度金书_page399.html">399</a><a href="灵宝领教济度金书_page400.html">400</a><a href="灵宝领教济度金书_page401.html">401</a><a href="灵宝领教济度金书_page402.html">402</a><span class="current-page">403</span><a href="灵宝领教济度金书_page404.html">404</a><a href="灵宝领教济度金书_page405.html">405</a><a href="灵宝领教济度金书_page406.html">406</a><a href="灵宝领教济度金书_page407.html">407</a><a href="灵宝领教济度金书_page408.html">408</a><span>...</span><a href="灵宝领教济度金书_page404.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
