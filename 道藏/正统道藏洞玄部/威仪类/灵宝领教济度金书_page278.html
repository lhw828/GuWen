<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 278 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 278 页/共 621 页</h1>
    <div class="content">　　帝，东极青玄老君，太乙救苦天尊运明保元上帝，南极真王朱陵大帝，后土皇地只，十方无极太上灵宝天尊，九微太真东华青童大道君，紫 
　　微元灵青金丹皇大道君，无上九天生神上帝，三十二天上帝，五灵五老上帝，上清十一曜上真道君，南辰六阙上真道君，北极九府上真道君 
　　，上清二十八宿真君，泰玄枢机三省诸相天君，天地水三元帝君，北极四圣真君，玄中大法师真君，三天大法师真君，灵宝经籍度师真君， 
　　灵宝监斋大法师真君，十方无极飞天神王，五天三界大魔王，三洞四辅经箓法科高真上圣，三天门下三元真君，直日引进仙官，上章词表灵 
　　官，本靖诸省府院司仙灵官吏，五岳五帝真君，五天圣帝，北阴玄天酆都大帝，东霞扶桑丹林大帝，洞天福地靖庐治化仙官，本靖祖玄真师 
　　列位真人，经籍度师列位真人，城惶社令里域土地，虚空鉴察一切真灵。臣闻一炁洪蒙，包圆清而统经纬。万形坱圠，罗方浊而御阴阳。道 
　　大无垠，德周有截。善生善死，静观五亿之裁成。潜地潜天，动听三千之化育。皆统承於元始，悉橐钥於虚皇，上极太无，洞辅冠玄元之奥 
　　。下张妙有，枢机周空洞之英。至矣神功，大哉圣化。臣等参真学道，炼景求仙。樗栎散材，迹尚游於黄混。枫梧弱质，心期契於青冥。莫 
　　融九室以存思，誓运三田而领教。今斋主某，洁涓蓬宇，疏瀹茅衷，期开度於幽沈，庸圆成於勋行。果蒙帝力，式慰民情。辄修苹藻之恭， 
　　爰罄菲葑之敬。伏愿紫关洞朗，黄道昭回。绿舆丹举，拥朱幢而来下。琼轮羽盖，罗翠节以前临。十华之月驷参陪，八极之云龙混合，不遗 
　　德悃，恪赴道场。臣不胜显俟之至，谨稽首再拜，奉迎圣驾。
　　请圣
　　重称法位
　　具位奉行某斋谢恩清醮法事，小兆臣某，与临坛官众等，谨重诚上启虚无自然无极大道元始天尊，玉晨元皇道君，万变混沌玄元老君，高上 
　　玉皇昊天上帝，三宝丈人，三宝帝君，九天应元雷声普化天尊，度人三十二天上帝，三十六部尊经玄中大法师，三界应感，一切威灵。臣闻 
　　道斡鸿蒙，统百昌而燮理。象涵鳌极，周庶类以森罗。混茫凝妙於华京，亭毒融英於丹谷。无声无臭，廓然得一之功。有数有滋，至矣函三 
　　之力。威灵莫测，变化难量。今斋主某，凝二五之真精，融一三之至粹。性天冰洁，每怀恻隐之灵源。心地星辉，常抱哀矜之渊府。念四生 
　　之飘荡，与六道之流吹，五苦颠连，三途汩没。生无福业，放鸡犬而不求。殁有罪缘，纵鹤猿而罔牧。冤憎结习，仇敌缠萦，背纲常而三惑 
　　不除，贱名检而四知何畏。三彭构衅，二竖乘危，愆毕纪於简书，过悉罗於簿录。致使神归厚夜，魂堕重泉。舍生受生，善恶之殊途轮转。 
　　历劫趋劫，惨舒之异路循环。匪由提援之勤，曷遂超凌之愿。爰依丹陛，恭建玄坛，颁玉札以啸命群灵，承金符而惠徼万类。果蒙应念，普 
　　赐追呼，筵开大献於玉山，恩罄小心於金阙。灌精华於东井，流演云泉。解饥渴於北单，洁清霞馔。配乾坤而合妙，降离坎以凝真。业垢洁 
　　清，受化丹陵之府。尘氛陶冶，返生朱火之宫。悉由紫极以汪涵，亶藉清微之覆育。上德不德，敢云琼玖之殚。知恩报恩，当效珠环之谢。 
　　敬陈瀹祭，庸格飙符，腾尺奋以摅丹，露寸忱而写素，词文敷告，恪冀鉴观。
　　宣词
　　词旨备敷，圣心简在。茅茨不剪，僭羞绵绝之仪。黍稷非馨，恪寓粟丝之敬。伏愿盖高无外，听卑不遗，享奠献之小心，锡维持之大造，珠 
　　彝泛玉，翠斝流金。琼三成，彻云镛而激响。瑶坛九奏，拊月磬以和鸣。霓旌腾百和之芳，羽葆鼓千枝之丽，伶振逸，符宝卫严，俯歆 
　　万一之诚，曲翰再三之祷。
　　亚献
　　具位臣姓某等，谨同诚上启三清上圣，十极高真，圆穹之帝后仙灵，方域之曹僚主宰，三界应感一切威灵。臣闻万帝临轩，濡八遥之湛露。 
　　千真拱座，流三极之卿云。况寒庭焕赫於阳光，而夜壑开明於阴暗。天无私覆，既施惠以弥罗。帝有恩言，谅报功而赫奕。先愿斋主九玄七 
　　祖，亿劫种亲，削落罪根，解除恶簿。超凌鬼趣，辞金粟之凄凉。游宴仙都，升玉虚之寥廓。泽覃姻族，福被云仍。次愿斋主某动静和宁， 
　　起居康泰。云瀛接汉，彰浩浩之福基。日观摩霄，锡亭亭之寿祉。院宇之光风自到，门庭之霁月常新。芝秀兰芳，乐清时之文献。椿荣萱茂 
　　，昭盛世之仪刑。衣冠恪绍於箕裘，诗书聿符於弦诵。次愿玄坛所度亡爽，前愆云散，宿债烟消。乘晨永希於阳翘，咸跻道境。离夜齐超於 
　　阴翳，永脱神乡。绝冢讼之勾连，断考殃之滞累。臣等久依玄荫，获睹彤庭，洁己敷陈，虑金科之紏过。斋心奏对，或玉律之书愆。朝夕冰 
　　兢，夙宵山负，愿颁鹤赦，曲垂有造之仁。庶戴龙恩，永拜无私之惠。上愿二仪澄晏，四象宣平。泽隐龟龙，出图书而荐瑞。彩飞鸾凤，同 
　　文轨以呈祥。荒陲息饮马之声，陇亩绝遗蝗之影，野除萧艾，朝富芝兰。九土春融，措五邢而生生不息。万方风静，歌九功而化化无垠。遂 
　　跂行喙息之情，乐蠢动含灵之性，三途罢对，五苦停轮。臣不胜虔祝之至。
　　终献重称法位
　　具位臣姓某，谨重诚上启太上无极大道虚无自然元始天尊妙无上帝，虚皇玉晨大道君灵宝天尊妙有上帝，万变混沌玄元老君道德天尊至真大 
　　帝，玉皇大天尊玄穹高上帝，紫微中天北极大广，太微上宫天皇大帝，高上神霄玉清真王长生大帝，东极青玄老君，太乙救苦天尊，运明保 
　　元上帝，南极真王朱陵大帝；后土皇地祇，十方无极太上灵宝天薄，九微太真东华青童大道君，紫微元灵青金丹皇大道君，无上九天生神上 
　　帝，三十二天上帝，五灵五老上帝，上清十一曜上真道君，南辰六阙上真道君，北极九府上真道君，上清二十八宿真君，泰玄枢机三省诸相 
　　天君，天地水三元帝君，北极四圣真君，玄中大法师真君，三天大法师真君，灵宝经籍度师真君，灵宝监斋大法师真君，十方无极飞天神王 
　　，五天三界大魔王，三洞四辅经箓法科高真上圣，三天门下三元真君，直日引进仙官，上下词表灵官，本靖诸省府院司仙灵官吏，五岳五帝 
　　真君，五天圣帝，北阴玄天酆都大帝，东霞扶桑丹林大帝，洞天神地靖庐治化仙官，本靖祖玄真师列位真人，经籍度师列位真人，城隍社令 
　　里域正神，虚空鉴察，一切真灵。臣闻至敬无文，丕显告成之悃。大礼必简，僭伸昭事之仪。献情既罄於三周，奠飨幸殚於一念。以今河澄 
　　月淡，夜漏将中，斗转参横，宵缠已半，金鼎烟沉於兰篆，银缸光暗於芝膏。凤筛后先，将返霄衢之仗。鸾旗上下，行旋辇路之班。万骑云 
　　奔，千辕风动。臣等翘倾徒极，攀恋无阶。入妙凝真，万气齐仙於玄牝。运元会道，百神混合於泥丸。臣下情无任不胜激切，攀恋之至，再 
　　拜奉送。
　　存神复炉
　　香官使者，左右龙虎君，侍香诸灵官，当令臣设醮之所，自然生金液丹碧芝英，百灵众真交会，在此香火炉前。令臣学道得道，求仙得仙。 
　　斋主受福，幽显沾恩。十方仙童玉女侍卫，香烟传臣向来所启之诚，速达俓御太上无极大道至真玉皇上帝御前。
　　回軿颂
　　焚燎
　　灵宝领教济度金书卷之六十八竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之六十九
　　科仪立成品
　　净供合用
　　玉清溟津大梵甘露净供仪
　　静默堂序立
　　赞引至斛前
　　洒净　　祝香
　　具位臣姓某，谨焚宝香，虔诚供养太上无极大道虚无自然元始天尊洞真天宝上帝，虚皇玉晨大道君洞玄灵宝上帝，万变混元老君洞神神宝上 
　　帝，玉清应化青玄老君，运明保元上帝，南极真王朱陵大帝，玉清神霄长生大帝，东华上相青童太明道君，西灵金真太妙丹皇道君，九天上 
　　帝，三十二天上帝，二景五星北斗南辰列宿真宰，三元三官大帝，泰玄枢机三省诸相真君，玄中大法师，三天大法师，灵宝玄一三真人，太 
　　极冲应真人，十方无极飞天神王，长生大圣无量度人君，诸天丞相，南昌上宫度人不死尊神，南极长生大君，南上司命司录延寿益算度厄尊 
　　神，回骸起死监生太神，好生韩君丈人，灵宝仙曹玄局真宰，玉清溟涬大梵灵官，五岳四渎地水职司召山大川无鞅圣众，本靖诸省府院司官 
　　吏，三界符使，四直功曹，五道大神，九州社令，城隍里域，主执威灵。仗此宝香，普同供养，仰冀真慈，俯垂省录。臣闻虚皇启运，昭回 
　　三洞之仁风。灵宝垂光，浩荡八弦之化雨。提死魂於北壤，炼生魄於南宫。巍巍妙道以难明，赫赫神功而莫测，金符焕耀，三极长春。玉箓 
　　铺张，九幽不夜。大矣皈依之主，妙哉生育之师。凡伸造请之勤，必沐陶镕之泽。伏念臣叨恩领教，契玄学真。九室珠联，绛彩映雌雄之妙 
　　。三宫璧合，金光耀龙虎之精。离动静以息化机，契生成而回祖炁。敢守空山，以冒清微之玉律。合度无间，以奉喜元之金科。式昭覆载之 
　　无私，庸体乾坤之有造。以今斋主某，望紫宸而稽首，瞻碧落以倾心，依依慧日之流辉，恩周万宇。切切慈云之广荫，泽遍三途。愿矜祈扣 
　　之忱，俯赐鉴观之造。倾光寥廓，五色之玄座空浮。驻景虚玄，十极之丹舆混合。恍若始青之会，昭然宝黍之垂。梵炁弥罗，灵光郁勃，甘 
　　露化三天之云馔，周遍十方。神辉开九地之阳春，超离五苦。珍羞显设，妙馔宏陈，如细雨密雾而来，咸令饱满。皆飞空步虚而去，悉获逍 
　　遥。顿趋众妙之门，尽禀无为之化，幽途快乐，苦海光明。遂微臣闻度之诚，副万类皈依之望。臣不胜祈恩，伺命之至，恭望天慈，密垂报 
　　应。
　　度人无量天尊三声
　　众诵大行梵炁
　　大行梵炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。中有南上，司命司录。延 
　　寿益算，度厄尊神。回骸起死，无量度人。今日校录，诸天临轩。
　　焚梵炁符
　　大圣元始天尊
　　向乾方至心奏请玉清圣境元始天尊妙无上帝，愿赐慈悲之泽，广垂感应之恩，普放神光，降流真反，灌注玉清溟涬大梵甘露净供之中，摄化 
　　无穷，神变莫测，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饱满。俾令六道幽灵受食等众，形神 
　　俱妙，定慧双圆，大圣大慈清微天宝君无上尊。
　　焚清微天符
　　元始洞空无，三炁精上门。紫翮焕太空，四明植灵根。妙化发东琼，三便启西昆。皓映九玄清，五华带锦云。离罗焕神灯，七星耀北元。飘 
　　飘上清畿，翼翼帝一尊。落落高上章，羽章何纷纷。流香本无色，洞入万仙群。左回三流劫，右转九天关。金华缨玉童，八风舞空轮。四时 
　　无停机，青白早明分。九九改劫运，三三度一春。天地有终会，否激归在翻。洞明正一法，严校六天文。太平返空无，奉翊后圣君。
　　大圣灵宝天尊　　向艮方
　　至心奏请上清真境灵宝天尊妙有上帝，愿赐慈悲之泽，广垂感应之恩，普放神光，降流真炁，灌注玉清溟津大梵甘露净供之中，摄化无穷， 
　　神变莫测，琼浆宝饭，异果奇花，非色非香，非空非假，祥云宝雾，甘露霏烟，应念充周，随感饱满。俾令六道幽灵受食等众，形神俱妙， 
　　定慧双圆，大圣大慈禹余灵宝君无上尊。
　　焚禹余天符
　　灵风起西门，锦云生束琼。三炁焕玉洲，流香乘烟轻。五华披风散，倏忽朗九清。骞林耀朱日，黄华逐月生。中有采芝童，衣羽带飞青。飙 
　　景万岭峰，逍遥宴绿軿。总御九空轮，运开无稽程。左命三天文，右摄六天兵。检炁返空洞，天度应运倾。劫运自有会，谁测败与成。洪波 
　　沦云纲，六合无遗形。白尸飘长流，孤魂因复灵。悲此去来际，方觉正法明。至学加精修，东华结琼名。欣有白简人，相与乐太平。
　　大圣道德天尊　　向离方
　　至心奏请太清仙境道德天尊至真大帝，愿赐慈悲之泽，广垂感应之恩，普放神光，降流真炁，灌注玉清溟涬大梵甘露净供之中摄化无穷，神 
</div>
    <div class="pagination">
<a href="灵宝领教济度金书_page277.html">上一页</a><span>...</span><a href="灵宝领教济度金书_page273.html">273</a><a href="灵宝领教济度金书_page274.html">274</a><a href="灵宝领教济度金书_page275.html">275</a><a href="灵宝领教济度金书_page276.html">276</a><a href="灵宝领教济度金书_page277.html">277</a><span class="current-page">278</span><a href="灵宝领教济度金书_page279.html">279</a><a href="灵宝领教济度金书_page280.html">280</a><a href="灵宝领教济度金书_page281.html">281</a><a href="灵宝领教济度金书_page282.html">282</a><a href="灵宝领教济度金书_page283.html">283</a><span>...</span><a href="灵宝领教济度金书_page279.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
