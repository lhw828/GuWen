<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 170 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 170 页/共 621 页</h1>
    <div class="content">　　西南方
　　臣等今故烧香，皈身皈神皈命，仰谢西南方无极太上灵宝天尊，西南方始素天太清无极元皇真君，至真上圣，太灵虚皇，灵宝始素老君，洞 
　　虚太阳尊神，俯谢地司西南乡无极世界、五岳四渎神仙至真。忏悔亡故某，普及幽明，冤亲平等。积劫循环，历生报对，六根三业，五欲七 
　　情，阴过阳愆，日增月累，罪结西南方九幽长夜之府，魂击西南乡诸大地狱之中，苦恼备婴，莫由解赎。因今转经行道，忏悔首陈。伏冀上 
　　圣矜怜，列真开宥，告下西南方三官九署百二十曹，宿世罪根，咸与落灭。梵天司命，注上生名。飞度南宫，永辞北府。不经轮转，衣食自 
　　然，见在欢荣，普天康泰。得道之后，升入无形。和：与道合真。
　　西北方
　　臣等今故烧香，皈身皈神皈命，仰谢西北方无极太上灵宝天尊，西北方始玄天尊上元皇道君，九天元虚洞宝太上真老君，无量大华灵宝始玄 
　　老君，至真上圣，灵宝尊神，俯谢地司西北方无极世界、五岳四渎神仙至真。忏悔亡故某，普及幽明，冤亲平等。积劫循环，历生报对，六 
　　根三业，五欲七情，阴过阳愆，日增月累，罪结西北方九幽长夜之府，魂击西北乡诸大地狱之中，苦恼备婴，莫由解赎。因今转经行道，忏 
　　悔首陈。伏冀上圣矜怜，列真开宥，告下西北方三官九府百二十曹，宿世罪根，咸与落灭。梵天司命，注上生名。飞度南宫，永辞北府。不 
　　经轮转，衣食自然，见在欢荣，普天康泰。得道之后，升入无形。和：与道合真。
　　上方
　　臣等今故烧香，皈身皈神皈命，仰谢上方无极太上灵宝天尊，太上无形无名无顶无极至真太上大道高皇大帝，九天尚父，元始天王，元始丈 
　　人至真，灵宝洞玄太上元灵老君，无极大圣至真诸君丈人，诸天至极上圣尊神。忏悔亡故某，普及幽明，冤亲平等。积劫循环，历生报对， 
　　六根三业，五欲七情，阴过阳愆，日增月累，罪结上方九幽长夜之府，魂系上乡诸大地狱之中，苦恼备婴，莫由解赎。因今转经行道，忏悔 
　　首陈。伏冀上圣矜怜，列真开宥，告下上方三官九府百二十曹，宿世罪根，咸与落灭。梵天司命，注上生名。飞度南宫，永辞北府。不经轮 
　　转，衣食自然，见在欢荣，普天康泰。得道之后，升入无形。和：与道合真。
　　下方
　　臣等今故烧香，皈身皈神皈命，仰谢下方无极太上灵宝天尊，已得道大圣众，至真尊神，无极大道下方玄黄洞玄灵宝高皇，九土四司五帝， 
　　十二仙君，太灵皇母，四司真人后土，九地元皇九君，四渎五岳佐命十仙，储佐丈人，三十六洞天、七十二福地、三百六十名山、二十四治 
　　化真人，九江四海十二溪真，灵洞山泽一切神仙至真。忏悔亡故某，普及幽明，冤亲平等。积劫循环，历生报对，六根三业，五欲七情，阴 
　　过阳愆，日增月累，罪结下方九幽长夜之府，魂击下乡诸大地狱之中，苦恼备婴，莫由解赎。因今转经行道，忏悔首陈。伏冀上圣矜怜，列 
　　真开宥，告下下方三官九署百二十曹，宿世罪根，咸与落灭。梵天司命，注上生名。飞度南宫，永离北府。不经轮转，衣食自然，见在欢荣 
　　，普天康泰。得道之后，升入无形。和：与道合真。
　　出堂如式
　　灵宝领教济度金书卷之一百二十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百三十
　　科仪立成品
　　度星斋用
　　经法炼度仪
　　静默堂序立
　　赞引至坛前
　　设炼度醮
　　赞引升座祝香
　　具位小兆臣某，谨焚香再拜，奏启虚无自然元始天尊，虚皇玉晨大道君，万变混沌玄元老君，高上玉皇大帝，运明保元青玄上帝，南极真王 
　　朱陵大帝，元阳慈父，九微太真木公尊神，九光玄女，紫微元灵金母尊神，无上三十二天上帝，十方飞天神王，长生大圣，无量度人君，南 
　　昌上宫朱陵火府真宰，诸天丞相，妙行真人，度人不死尊神，南极长生大君，度世司马大神，好生韩君丈人，迥骸起死尊神；青帝护魂君， 
　　白帝侍魄君，赤帝养炁君，黑帝通血君，黄帝中主君，灵宝度人无鞅真众，北魔大神王，非魔大神王，灵魔大神王，制魔大神王，太玄大魔 
　　王，三界大魔王，五帝大魔王，灵虚仙曹众真，监度司，敕制地祇司，断地逮役司，十二河源司，上解祖考司，疾除罪簿司，落灭恶根司， 
　　不得拘留司，时刻升迁司，北都寒池司，部卫形魂司，度品南宫司，死魂受炼司，仙化成人司，生身受度司，随劫轮转司，永度涂苦司，超 
　　凌三界司，逍遥上、清司，欣庆受度司，历关诸天司，请减三恶司，斩绝地根司，飞度五户司，名列大玄司，魔王监举司，无拘天门司，青 
　　帝护魂司，白帝侍魄司，赤帝养为司，炁帝通血司，黄帝中主司，万神无越司，掷火万里司，明检鬼营司，普受开度司、死魂生身司，身得 
　　受生司，名度南宫司，魔王保举司，飞升太空司，过度三界司，魔王敬形司，披出地户司，七祖升迁司，永离鬼官司，魂度朱陵司，受炼更 
　　生司，普度天人司，大勋保举司，无所不度司，玄局主宰，内外应感真灵，愿运慈悲，俯垂鉴映。臣闻七部流光，灵宝扇慈风於夜壑。三天 
　　御运，虚皇舒慧日於昏衢。金真明化育之仁，玉匮溥生成之德。巍巍妙道，拯提北郁之群灵。荡荡神功，橐钥南陵之二炁。皈依有自，覆祷 
　　无边。伏念臣缘运天来，希夷师授。三田九室，学真绍运於东华。八纬四玄，领教承流於西极。拊烟霞而自乐，傲泉石以怡神。风静云藏， 
　　湛见玉清之境。龙吟虎啸，密凝金鼎之胎。精神肯逐於纷葩，步武甘同於象罔。惟立功而度无间，帝有恩言。敢自足而守空山，律存至戒。 
　　凡伸哀吁，合为关闻。以今奉为斋主某，克卜今宵，奉宣冶炼。欲望倾光回驾，监真度生。羽盖琼轮，驻景清虚之上。丹与绿辇，凝玄碧落 
　　之中。指挥东井之仙灵，策役南昌之官吏。容臣恭依师范；密运神功。提郁仪，携结璘，降英华而膏沐。挹方诸，映阳燧，藉精神以陶镕。 
　　庶俾正度亡灵，洗涤尘根，圆明正性。一得永得，克离三十六垒之幽深。六尘不尘，俓陟八十一天之寥廓。副斋主皈依之悃，遂微臣开度之 
　　忱。臣不胜恳祷之至。
　　平坐赞
　　上清灵宝玄坛，焚香关启：朱陵火府，南昌上宫，流火神庭、黄华东井，流汨西池，主炼真灵，主水大将军，水沼神将，水沼童子，黄华玉 
　　女，石景水母，十二河源大将，主火大将军，火池神将，火池童子，火铃灵童，九光仙吏，掷火万里大将，炼度合局应感威灵。愿遵玉敕， 
　　莅止玄坛，化景分辉，宣通役使。伏闻三洞开图，玉匮启度人之典。千官转极，玄曹扬济物之仁。帷朱陵炼度之司，实清微化育之任。我以 
　　夙因庆幸，妙旨修持。金液炼形，受炁幸符於子午。玉华散景，坐忘嘉运於乾坤。既膺济度之权，盍赞生成之德。以今奉为斋主某，克取今 
　　宵，奉行炼度。睠兹逝魄，孰非祖炁之分灵。忽堕幽途，忍使天元之丧本。己荷帝师之广运，更资圣力之溥施。随我神机，廓彼妙化。五龙 
　　橐钥，黄华飞东井之精。九凤徘徊，炎光射南阎之炁。水上火下而虎龙混合，阴升阳降而乌兔飞奔。为洗涤於根尘，更陶镕於冤垢。形成神 
　　而神成炁，飞步紫清。散成炁而聚成人，游行霄极。体天尊大慈之化，副斋主真切之忱。各运神功，当局行事。
　　度人无量天尊三声
　　众诵大行梵炁至诸天临轩三遍
　　咨尔真灵，随我神运，变化水池，荡涤亡灵，炼形濯质。
　　侍职捧水，酒水池
　　众诵中篇
　　焚建水池符
　　霐池无镜，神龙之渊。运东井华，以涤幽魂。
　　揽姿运容，太和流津。玄和玉女，灌之于神。
　　焚降真水符
　　东井黄华，玄龙飞津。荡涤幽魂，灌尘瀹形。
　　玉清仙将，服御华新。上承帝敕，降炁炼神。
　　石景水母，流汨之英。
　　焚真水合同符
　　太阴正炁，壬癸流精。上接东井，下注八冥。
　　兰池混合，玄英至灵。天浆润洒，华景鲜澄。
　　度人无量天尊
　　咨尔真灵，随我神运，变化火池，陶冶亡灵，炼神返炁。
　　侍职捧水洒火池
　　众诵中篇
　　焚建火池符
　　南方天真，火府大神，降炁变易，流火神庭。
　　亡魂炼质，逍遥上清。金光焕落，玉眸回形。
　　焚降真火符
　　赫赫妙府，南上将军。丹天流化，降御神庭。
　　主宰炼魂，表裹清明。炎池崇景，换育胎婴。
　　陶冶万翳，结仙固精。
　　焚真火合同符
　　阳精凝化，二炁合陈。九凤翔舞，炎烟散新。
　　陶魂炼魄，符契融神。天光下照，妙合仪璘。
　　度人无量天尊
　　引旛坛前立
　　水火变炼，形神疾证於朱宫。劫石转轮，冤业虑存於黑府。欲期超度，先盍解除。亡故某涉迹世缘，萦心俗网，有形有累，宁无举动之非彝 
　　。谋身谋家，易致运为之背正。上则九玄七祖之冢讼，外则三生四负之冤仇，名书考校之曹，过纪宪章之格。倘不经於和释，必有累於超凌 
　　。庸按金科，诞敷玉篆。阴关幽域，既无考对之虞。坎粹离精，可受陶镕之乐。仰惟大道，同赐证明。
　　焚解先世冢讼符
　　太上符命，普告十方。先亡冤债，冢讼兴殃。
　　乘恶流注，魂堕幽乡。铁围铜锁，万劫无光。
　　今日受度，同登吉昌。
　　焚解身后冤业符
</div>
    <div class="pagination">
<a href="灵宝领教济度金书_page169.html">上一页</a><span>...</span><a href="灵宝领教济度金书_page165.html">165</a><a href="灵宝领教济度金书_page166.html">166</a><a href="灵宝领教济度金书_page167.html">167</a><a href="灵宝领教济度金书_page168.html">168</a><a href="灵宝领教济度金书_page169.html">169</a><span class="current-page">170</span><a href="灵宝领教济度金书_page171.html">171</a><a href="灵宝领教济度金书_page172.html">172</a><a href="灵宝领教济度金书_page173.html">173</a><a href="灵宝领教济度金书_page174.html">174</a><a href="灵宝领教济度金书_page175.html">175</a><span>...</span><a href="灵宝领教济度金书_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
