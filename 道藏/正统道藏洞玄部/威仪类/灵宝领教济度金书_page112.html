<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 112 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 112 页/共 621 页</h1>
    <div class="content">　　宣词
　　按如词言，衷忱激切。臣闻阳光焕赫，万天拱仙圣之都。阴景冥迷，六洞号鬼神之府。惟人禀命，视物最灵。自客尘云扰於形神，莫超阳界 
　　。致业垢烟迷，於精粹，遂堕阴乡。非依三炁之返魂，曷免千龄之轮转。今斋主某痛念亡故某，命元荡失，灵蒂飞奔，四大支离，散天魂於 
　　眇莽。百关消化，沉地魄於幽寥。冥冥夜壑以谁怜，戚戚寒庭而孰诉。三途极目，五道惊心。故瑶坛崇飨帝之仪，而玉范吁领天之敬。紫烟 
　　上下，佩环振响於玄虚。翠葆后先，黼扆低回於碧落。宝花四雨，钧籁九成。觊善应之孔昭，斯真忱之默契，恩周幽显，泽洽人天。以今临 
　　午行道，请法众等，运兹初捻上香，愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德， 
　　上祝社稷尊灵，宗祧先圣，栖真玄极，证品清虚。凝旒侍金阙之尊，垂休宝祚。御跸朝玉京之圣，衍庆金枝。迈景运於劫千，并太和於三五 
　　。今故烧香，自皈依道尊大圣众，至真之德，得道之后，保天长存。和：与道合真。
　　以今临午行道，请法众等，运兹二捻上香，愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，归流斋主所荐亡灵，普及幽冥，冤亲平等。伏愿性天彻朗，觉地澄虚。业山摧万仞之峰，晨阳照映。定水止千寻之浪，祖炁回还。升 
　　步武於霄衢，荫声猷於世泽。今故烧香，自皈依经尊大圣众，至真之德，得道之后，升入无形。和：与道合真。
　　以今临午行道，请法众等，运兹三捻上香，愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，归流九州万国，五道三途，旧爽新囚，孤魂滞魄。并愿慈云流润，法雨含滋，幽关开坱儿之春，疾除罪簿。寒谷启融怡之旦，落灭恶 
　　根。升碧落以证真，泛绿罗而蹑景。今故烧香，自皈依师尊大圣众，至真之德，得道之后，永处福庭。和：与道合真。
　　礼方　忏方　命魔
　　步虚　三启　三礼
　　重称法位
　　具位奉行灵宝生神妙斋法事小兆臣某与临坛官众等，谨同诚上启虚无自然无极大道元始天尊，玉晨元皇道君，万变混沌玄元老君，高上玉皇 
　　昊天上帝，三宝丈人，三宝帝君，九天应元雷声普化天尊，无上九天生神上帝，元父真母元皇帝君，三十六部尊经玄中大法师，玉辅上宰， 
　　四协侍宸，飞天神王，九天真众，三界应感一切真灵。臣闻三宝开图，演金书而裁万有。九清布化，敷玉篆以拯群灵。惟苍赤青绿黄白紫碧 
　　黑之结形，实胞胎魂魄藏府窍景神之备体。从无入有，唱恭奉以监生。返阴还阳，浮幽寥而度死。至哉化育，大矣生成。臣等道运欣逢，玄 
　　呕快睹，奉天符而济物，宣帝化以逢春。重念亡故某，衅积生生，愆萦劫劫，从心猿而丧本，轻慢三元。奔意马以焚和，伤残五炁。下违地 
　　理，上逆天文，中干人纪之常，旁忤神灵之正。蝇营狗苟，逐名利以争驰。兔走乌飞，凋形神而罔觉。一朝沦溺，九夜凄凉。莫登南上之生 
　　名，惟结北都之死籍。浮沉异趣，往返业轮。非帝真密灌於阳精，则性识曷超於阴滓。庸严蓬宇，恭饬芝坛，象葵藿以由中，洁苹蘩而事上 
　　。伏冀恪从民欲，俯赐天休，穷朔单郁绝之区，灵光蓊蔼。极洞渊刚泽之境，道炁罗敷。超溟漠之苦魂，登虚无之乐界。五行返复，二景周 
　　流。聚精会神，和合而胚胎有始。还淳返朴，逍遥而尘劫无终。阴消考讼之虞，阳衍云仍之祉。斋主某千愆冰释，万福川增，庆云凝庭户之 
　　华，春回福地。霁月映帘笼之景，日永壶天。茂诗礼以自将，荫屋身而俱润。天伦有序，人事无忧。上愿三境辉华，二仪呈泰，龙图衍瑞， 
　　凤历延祥。云荫八遐，绝烽烟於榆柳。风清九轨，挹甘露於桑麻。山栖谷汲而成味道腴，川泳云飞而普全生意，九幽昭晏，万类欢和。则上 
　　明天尊大慈之化，下副臣等皈向之诚，谨启以闻。
　　发愿
　　一愿大道澹泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民具从，养生安死，惠周十方，禾稼滋植，营运日丰，成得覆载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与日齐光，转烛照耀，朗映十方，各安其位，经纬直行，保镇家国，无有灾伤，四海宁一，普天与昌。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结气聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受其发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰宗。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年同劫石。
　　十一愿帝王国土日昌，四镇安睦，兵革不扬，天人歌唱，吉应来翔，敷教济济，威化扬扬。兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　复炉
　　香官使者，左右龙虎君，侍香诸灵官，当令臣午朝行道之所，自然生金液丹碧芝英，百灵众真交会，在此香火炉前。
　　令臣学道得道，求仙得仙，斋主受福，幽显沾恩。十方仙童玉女，侍卫香烟，传臣向来所启，速达径御虚无大道九天元皇玉帝御前。
　　出户
　　灵宝领教济度金书卷之七十七竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之七十八
　　科仪立成品
　　生神斋用
　　晚朝行道仪
　　各礼师存念如法
　　宣卫灵咒
　　五星高耀，瑞气飞浮。元始集神，天地交周。玉符宝节，啸命微幽。掷火扬威，奸凶无留。万魔振伏，纷葩却消。摧怪伐恶，道炁周流。神 
　　光照夜，阴翳俱收。万神降格，扇景乘飙。群生咸遂，惠遍神州。和：与道合真。
　　鸣法鼓二十四通
　　发炉
　　无上三天玄元始三炁太上虚无道君，召出臣等身中三五功曹，左右官使者，侍香金童，传言玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入意，以今落景行道，愿得灵宝自然生神妙炁下降，流入臣等 
　　身中，令臣所启，速达径御虚无大道九天元皇玉帝御前。
　　请称法位
　　具位奉行灵宝生神妙斋法事小兆臣某，与临坛官众，谨同诚上启虚无自然无极大道元始天尊，玉晨元皇道君，万变混沌玄元老君，高上玉皇 
　　吴天上帝，三宝丈人，三宝帝君，九天应元雷声普化天尊，无上九天生神上帝，元父真母元皇帝君，三十六部尊经玄中大法师，玉辅上宰， 
　　四协侍宸，飞天神王，九天真众，三界应感一切真灵。臣闻道分三洞，生清微禹余大赤之天。炁布九霄，历赤明龙汉上皇之劫。仰妙无之玉 
　　相，开大有之金书。抚料兆民，雍和万化。琅音转而生神凝妙，混合百神。玉章响而死炁飞玄，返还五炁。下越幽遐之列垒，上超溟漠之层 
　　霄，悉赖裁成，亶由宰御。臣玄门宿挺，圣域叨游，膺八景之鸾书，佩九清之凤检。白云怡悦，未符炼景之心。红纷华，莫挽和光之迹。 
　　皇皇鲲化，劫劫驹驰。惟春育海涵，许知非於已往。而渊临冰履，誓补过於方来。勉积微勋，庸酬大造，况奉词旨，敢不上闻。
　　宣词
　　按如词言，备殚诚切。臣闻三官九府，宪章昭冰鉴之明。五苦三途，报对揭水衡之正。况化机之轮转，与密网之周遭。羁阴地而性识凄迷， 
　　孰伸援手。返阳天而形神快乐，亶切倾心。今斋主某痛念亡故某，九炁内凋，六淫外扰。神圣工巧，莫坚命树以长春。地水火风，遂散生根 
　　於厚夜。神飘飘而曷寄，魂杳杳以何之。非上沐於晨辉，曷下提於鬼趣。瑶坛日近，象紫禁之崇严。黄道云开，想翠华之容与。宝花四雨， 
　　钧乐九成。龙烟袅百和之芳，凤炬灿千枝之秀。对扬有翼，既激越於丹衷。鉴映无私，愿敷罗於玄贶。以今落景行道，请法众等，运兹初捻 
　　上香，愿此香烟腾空径上，供养无上至真道宝。臣等皈身皈神皈命，首体投地，仰依太上三尊。愿以是功德，上祝社稷尊灵，宗祧先圣。伏 
　　愿龙軿泛景，鸾軿飞霄，泝骞圃以游神，流祥帝业。荫莲台而高步，垂庆皇图。延玉历於亿年，茂金芝於万世。今故烧香，自皈依道尊大圣 
　　众，至真之德，得道之后，保天长存。和：与道合真。
　　以今落景行道，请法众等，运兹二捻上香，愿此香烟腾空径上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，皈流斋主所荐亡灵，普及幽冥，冤亲平等。伏愿琼林毓粹，瑶沼凝神，登碧玉以闻经，访紫金而问道，性天朗彻，觉海澄清，涤浩浩 
　　之尘根，延巍巍之家庆。今故烧香，自皈依经尊大圣众，至真之德，得道之后，升入无形。和：与道合真。
　　以今落景行道，请法众等，运兹三捻上香，愿此香烟腾空径上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流阴关夜域，若爽囚徒，旷野荒郊，孤魂滞魄。伏愿一真独静，万业俱空。企青府以升神，瑞光肆觐。入朱宫而度命，妙炁回灵。 
　　开寒谷之春阳，照昏衢之昼景。今故烧香，自皈依师尊大圣众，至真之德，得道之后，升入福乡。和：与道合真。
　　礼方忏方三启
　　三礼
　　重称法位
　　具位奉行灵宝生神妙斋法事小兆臣某，与临坛官众等，谨重诚上启虚无自然无极大道元始天尊，玉晨道君，万变混沌玄元老君，高上玉皇吴 
　　天上帝，三宝丈人，三宝帝君，九天应元雷声普化天尊，无上九天生神上帝，元父真母元皇帝君，三十六部尊经玄中大法师，玉辅上宰，四 
　　协侍宸，飞天神王，九天真众，三界应感一切真灵。臣闻生炁结形，三宝布慈云之泽。炼神返本，九阳腾慧日之辉。金文玉字以开光，紫笈 
　　锦囊而阐妙，百神混合，万品生成，为天地之根宗，实幽冥之柱石。臣等承流道纪，宣化玄纲，愿彻济下之仁，庸冒盖高之听。重念亡故某 
　　，循环宿劫，展转多生，六凿风驰，莫清明於夜炁。七情云扰，每蒙翳於灵光。动违十善之修，静昧四知之戒。天形道貌，既亏精粹以离真 
　　。鬼责人非，倏瘁形神而丧本。三元宪令，六洞条章，纷恶业以荧煌，履畏途而流曳，惊心业网，侧耳恩纶。洪惟大德之好生，深轸下愚之 
　　就死。爰遵宝范，肃建瑶坛，瓣香殚虎拜之恭，多福企鸾和之御。伏冀晨辉曲映，灵盻迂回。降九炁之鸿蒙，灌除阴垢。凝三色之混沌，还 
　　返阳精。削罪目於黑篇，往生名於丹简。五龙橐钥，澄神东井之华池。九凤徘徊，炼质南宫之炎冶。逍遥碧落，游宴玄虚，长为金阙之臣， 
　　永侍玉京之圣。斋主某为善最乐，与道合真，冰清门外之风波，一尘不染。云净壶中之日月，万境俱融。芝兰袭文献之华，椿桂享期颐之乐 
　　，仓箱天富，陇亩云联，来万福於家庭，纳千祥於筦簟。人所欲者，天必从之。上愿圆盖高澄，方舆静晏。卿云耀彩，龟图开亿万之基。瑞 
　　露凝甘，鸿祚启半千之运。万姓讴歌於化日，三农鼓舞於仁风。人鬼龙仙，各图性性。飞潜动植，均遂生生。开幽域以乘晨，跻春台而宴景 
　　。则上明天尊大慈之造，下副臣等皈命之诚，谨启以闻。
　　发愿
　　存神复炉
　　香官使者，左右龙虎君，侍香诸灵官，当令臣晚朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
</div>
    <div class="pagination">
<a href="灵宝领教济度金书_page111.html">上一页</a><span>...</span><a href="灵宝领教济度金书_page107.html">107</a><a href="灵宝领教济度金书_page108.html">108</a><a href="灵宝领教济度金书_page109.html">109</a><a href="灵宝领教济度金书_page110.html">110</a><a href="灵宝领教济度金书_page111.html">111</a><span class="current-page">112</span><a href="灵宝领教济度金书_page113.html">113</a><a href="灵宝领教济度金书_page114.html">114</a><a href="灵宝领教济度金书_page115.html">115</a><a href="灵宝领教济度金书_page116.html">116</a><a href="灵宝领教济度金书_page117.html">117</a><span>...</span><a href="灵宝领教济度金书_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
