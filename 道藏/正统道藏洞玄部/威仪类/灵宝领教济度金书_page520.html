<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 520 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 520 页/共 621 页</h1>
    <div class="content">　　降真火符勑咒
　　南昌上宫，神化火庭。天光所注，炎池丹英。郁勃万丈，炼质陶形。真火下布，正炁自生。丙丁大神，荧惑降仙。阳炁炼化，化光亘天。流 
　　注万里，日耀炎烟。降炼亡魂，仙化成人。急急如律令。
　　真火合同符
　　太上慈勑
　　流火之庭
　　南阎洞浮
　　玉眸诜诜
　　浮焰之庭
　　真炁下降
　　炼度沉魂
　　勑咒
　　天中之灵，日月俱通。甲乙炁令，五行旺充。八景玉音，守符真形。招灵致真，速降通灵。承符奉令，辄莫容情。急急如律令。
　　右符先取太阳炁吹笔，左手自卯历至午，复归巳上剔出，取火炁三口，呵布符中。
　　引魂水火炼诸符#5
　　引魂入炼符
　　右符，掐玉文书，用洞章勑之。
　　水炼符勑咒
　　北方少微，金门炼真。天河东井，流注四倾。耀芳濯彩，黄华吐精。表裹莹净，天地肃清。今日炼魂，出离幽冥。上登朱宫，升化神庭。急 
　　急如律令。
　　右符掐子文书。存天河东井之水，自西北流下，注炁入符。复存北方有水炼官吏，仙人童子，俱入符中。
　　月华符勑咒
　　阳藏阴生，结璘元君，八景罗列，宝光负形，身生玉液，内灌外清。急急如律令。唵嚩明啰□啰娑婆萨诃。
　　右符青素黄书，掐月君诀。即酉文念密咒十遍，存见皓月一轮黄光十芒，吸引月中玉光太阴真炁，注入符中。
　　月简符勑咒
　　玉胎炼仙，结璘飞英。圆光散辉，变炼幽冥。九阴齐化，流芳耀形。内外莹彻，飞观紫庭，尸累清荡，天灵节荣。急急如律令。
　　右符掐酉文，存月中娥眉少女，长三寸，戴七珍进贤宝冠，服素罗之衣，乘光下降。却存自己右目，亦如月轮之状，中有娥眉少女，冠 
　　服一同，与前月中少女合成一体，随光降入符中。
　　真水炼形符勑咒
　　东井黄华，石景玉精。飞灵灌炼，精洁神形。散辉玉女，合耀长庚。三田流润，五脏鲜荣。荡除尘秽，万炁合并。急急如律令。
　　右符书毕，存真水注入符中。
　　黄华荡形符勑咒
　　坤母东覆，形摄上玄。以灌神水，内洁外蠲。招真致灵，炼化自然。亡魂受炼，举形飞仙。
　　右符存月华黄精，与东井天河坎水之炁，下注入符。
　　太玄阴生符勑咒
　　阴生梵唱，流演太玄。尸解坐忘，暂灭世缘。形神合并，日月奔迁。会遇再生，飞行琼轩。神炁周备，尘劫多年。回骸炼度，胎婴自然。上 
　　帝有勑，永宴高仙。急急如律令。
　　水炼变仙符勑咒
　　太阴之精，黄华流晶。五行之首，炼化成形。真王有勑，胎胞结婴。赤子养炁，离合玉清。得为真人，万成千成。急急如律令。
　　火炼符勑咒
　　南丹太微，流汩之池。炎光冲勃，九凤交飞。腾芳奋耀，上混郁仪。炼除阴浊，陶冶冥机。九阳司化，万灵攸归。劫尘荡尽，朱焰齐宜。急 
　　急如律令。
　　右符掐午文书，存南陵丹池之火，自东南注下，灌炁入符。复存南方有火炼官吏，仙童神兵，俱入符中。
　　日精符勑咒
　　郁仪接生，司命天君。九天齐景，三光同軿。我得同升，高奔三天。急急如律令。唵嚩□啰喗□哩娑诃。
　　右符红素青书，掐日君诀。即卯文念密咒九遍，存见红日一轮紫光九芒，吸引日中太阳真炁，注入符中。
　　日简符勑咒
　　阳精已通，飞行已新。灵芝流溢，荫注内缠。仰餐流润，芳华来臻。宫宅开张，荡涤嚣尘。体映玉光，面发金真。云飞禹步，上造日门。急 
　　急如律令。
　　右符掐卯文，存日中有阳童君，长七寸，戴天丁冠，衣朱服丹裳，乘光下降。却存自己左目，亦如日轮之状，中有赤童君，冠服一同，与 
　　前日中赤童君，合为一体，随光入符。
　　真火炼形符
　　炎光烹冶，大火奔飞。升降不息，南陵真机。炼化罪秽，形神洁齐。内外肃清，阴翳涓除。圆灵童子，混合郁仪。急急如律令。
　　右符书毕，存真火注入符中。
　　玉眸炼质符勑咒
　　南阎洞浮，玉眸诜诜。流火之庭，阳炁齐新。炼魂易质，万阴消捐。上帝有勑，陶冶成人。反形改貌，超凌九天。急急如律令。
　　右符存日华真精，与南陵火炁混合，下注符中。
　　太玄阳生符勑咒
　　九阳司化，死炁成人。独阴不生，混合阳精。太上慈光，普济幽冥。阳炁交罗，已枯即荣。司命司录，结胎反婴。尘劫迁变，我道亿龄。回 
　　骸起死，天地齐并。急急如律令。
　　火炼变仙符
　　朱明上景
　　日月合形
　　石景水母玉胞金精
　　中有赤帝南极老人名曰洞浮
　　玉眸诜诜
　　洞阳火炼阴消魂精
　　十干受炼
　　胎化玉婴回骸起死长生大君朱陵度命受炼更生急急如灵宝度人律令
　　三台真人台光爽灵幽精
　　右符，先面南，取炁入笔。掐午文，扣齿三通，存见玉童三人，玉女七人，降炁入符。
　　正度交炼符勑咒
　　阳精已明，阴粹已新。水火变化，二炁合并。右濯尘垢，左陶罪冤。形神受炼，百骸洁清。正度亡灵，冠带严精。急急如律令。
　　右符书毕，左手掐午文，右手掐子文，念勑咒。普度交炼符同此，只改正度作普度字。又自子至亥，顺轮一匝。
　　丹阳符
　　扶桑合形炎帝清晶
　　光布三景天帝四倾
　　混合玄元中藏阳精
　　日耀光精阳炁炎升
　　精神飞爽光转五行
　　日有赤童二炁交并
　　东井黄华玉体金精
　　浴魂炼魄日月高奔
　　勑咒
　　阳藏阴生，二炁交周。天元混合，三五应符。服御黄华，灵降我躯。长享景炁，与神同休。沐浴九玄，参驾飞浮。
　　总咒
　　灵音混合，总统元关。流光交焕，洞明乾坤。灵光朗彻，与我合仙。
　　右符书毕，写郁仪字於左上，念唵嚩□啰，吸太阳炁，掐午文，吹涂之。次写结璘字於右上，念唵嚩□啰，吸太阳炁，掐未文，涂之。次 
　　写红杏字於左，念青帝护魂，吸东方炁，掐卯文，涂之。次写袜臈字於上，念赤帝养炁，吸南方炁，掐午文，涂之。次写磨针字於右，念白 
　　帝侍魄，吸西方炁，掐酉文，涂之。次写墨黑字於下，念黑帝通血，吸北方炁，掐子文，涂之。次写灵宝字於中，念黄帝中主，吸中央炁， 
　　掐中指中文，涂之。
　　金液炼形回尸起死尸#6
　　金液炼形符
　　面东南，存见红光降注笔砚中，念金液炼形咒书。咒曰：
　　死魂受炼，仙化成人。
　　右符掐玉清诀，密念死魂受炼，仙化成人，三十二遍，吹诀入符。
　　回尸起死符勑咒
　　回尸起死，白骨成人。
　　右符掐玉清诀，念回尸起死咒，三十二遍，出祖炁，吹诀入符。
　　五神混合炼身符#7
</div>
    <div class="pagination">
<a href="灵宝领教济度金书_page519.html">上一页</a><span>...</span><a href="灵宝领教济度金书_page515.html">515</a><a href="灵宝领教济度金书_page516.html">516</a><a href="灵宝领教济度金书_page517.html">517</a><a href="灵宝领教济度金书_page518.html">518</a><a href="灵宝领教济度金书_page519.html">519</a><span class="current-page">520</span><a href="灵宝领教济度金书_page521.html">521</a><a href="灵宝领教济度金书_page522.html">522</a><a href="灵宝领教济度金书_page523.html">523</a><a href="灵宝领教济度金书_page524.html">524</a><a href="灵宝领教济度金书_page525.html">525</a><span>...</span><a href="灵宝领教济度金书_page521.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
