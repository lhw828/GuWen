<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 548 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 548 页/共 621 页</h1>
    <div class="content">　　右用青纸方九寸，两面朱书，绛囊盛，给付如前式。此券本为得道之人飞升日带，世人不许僭用。若其人精勤修炼，未能升举，身经太阴 
　　，亦许告行。
　　灵宝升天宝券
　　升天宝券，给付某人灵魂，佩服升天，上朝帝庭，急急如律令。
　　太岁年月日告下具位姓某奉行。
　　右用青纸方五寸，两面朱书，给付如式。
　　拔度亡魂升天券
　　右券追度某人灵魂，炼度登真，上升道境，一如告命。
　　太岁年月日告下具位姓某奉行。
　　右用青纸方七寸，两面朱书，给付如式。
　　长生度命黄箓
　　太上洞玄灵宝长生度命无上黄箓
　　维某年太岁某月朔某日某乡贯某人，伏为入斋意，今就黄箓斋坛，乞传授太上洞玄灵宝长生度命无上黄箓一阶，付某人灵魂。赍执过度三界 
　　，超升九天。谨按经云：元始天尊昔在九清妙境三元宫中，与诸天圣众，敷弘至妙，开化人天，标纪善功，注名黄箓。金格玉简，陈列三清 
　　。一一地狱，皆见十方救苦天尊，入於九幽地狱，拔诸罪苦。天尊普告四众，汝等若能受持金箓白简，九真妙戒，救苦真符，长生灵符，当 
　　消九幽大罪，标名九宫。察命童子，护戒威神，五帝直符，六官掾吏，自当随逐简文，覆护受戒弟子。今当为汝演说九真妙戒，金箓白简受 
　　持功德，难可思议。众真稽首，伏听教命。
　　天尊告曰：一者克勤，忠於君主。二者敬让，孝养父母。三者不杀，慈救众生。四者不淫，正身处物。五者不盗，推义损己。六者不嗔，凶 
　　怒凌人。七者不诈，谄贼害善。八者不骄。傲忽至真。九者不二，奉戒专一。
　　神威戒护
　　察命童子救苦真符　告文用天篆
　　百二十曹长生灵符　告文用天篆
　　回骸超死尊神帝君品命监生大神右受度某人灵魂，即日恭诣黄箓斋坛，拜受太上洞玄灵宝长生度命无上黄箓一阶。如法受持，永充济拔。人间天上，敬信奉行，一如玄科律 
　　令。
　　太岁年月日某处黄箓斋坛给。
　　摄　行　度　师　具　位　姓　某　押。
　　太上洞玄灵宝长生度命无上黄箓
　　赤明开化，元始披图。混合自然，成章成象。琼书玉篆，炁结为形。上度生身长存，下济幽魂超度。仰蒙道荫，永荷玄恩。今为入乡贯斋意 
　　开度某人灵魂。拜受无上明真玉匮南昌上生黄箓一阶，以悟真诠。谨上请南昌上生炼魂君度，南昌上生炼魄君度，南昌上生炼形君度，南昌 
　　上生好生君度，南昌上生炼神君度，南昌上生度生君度，南昌上生上生君度，南昌上生炼真君度，南昌上生化生君度，南昌上生炼胎君度， 
　　南昌上生受生君度，南昌上生火炼君度，南昌上生注生君度，南上生保命君度，南昌上生保制君度，南昌上生生根君度，南昌上生流火君度 
　　，南昌上生保全君度，南昌上生注寿君度，南昌上生判生真人度，同垂巨泽，受度某人灵魂，上资往生，俓陟南宫，化生人天，魂神解悟， 
　　一合来下，咸乞护持。
　　玉清三天宝箓
　　告文作上帝神符告闻诸天。
　　九天金书宝诰
　　告文。
　　出离生死真符
　　告文。
　　玉清玉简真符
　　告文作上帝玉符上开八门。
　　玉清金简真符
　　告文。
　　右南昌上生黄箓，普告三界无极神乡，泉曲之府，北都罗酆，三官九署，十二河源。上解祖考亿劫种亲，疾除罪簿，落灭恶根，不得拘留， 
　　逼合鬼群，一如告命，风火驿传。
　　太岁年月日於某处黄箓斋坛给。
　　摄　行　度　师　具　位　姓　某　押。
　　右给付正度亡魂，并如前箓。
　　升度幽魂超生左券告文
　　右券度幽魂用之，以厚黄纸方七寸，并用朱书，以绛纱囊盛之。
　　右升天左券，付九州分野一切幽魂等众。不以罪业轻重，拔擢沉魂，调理阴阳，制魔保举，度品南宫，死魂受炼，仙化成人。承此左券符命 
　　，俓诣天门。守卫诸神，不得邀遏，速超天界，一如告命，风火驿传。
　　太岁年月日告下具位姓某奉行。
　　升度幽魂超生右券告文
　　右升天右券，付九州分野一切幽魂等众。不以罪业轻重，拔擢沉魂，调理阴阳，制魔保举，度品南宫，死魂受炼，仙化成人。承此右券符命 
　　，俓诣天门，守卫诸神，不得邀遏，速超天界。一如告命，风火驿传。
　　太岁年月日告下具位姓某奉行。
　　升度水溺亡魂左券告文
　　右升天左券，付水溺亡魂，冥冥长夜，曲河源，一切溺死等众。不以罪业轻重，拔擢沉魂，调理阴阳，制魔保举，度品南宫，死魂受炼，仙 
　　化成人。承此左券符命，俓诣天门，守卫诸神，不得邀遏，速超天界。一如告命，风火驿传。
　　太岁年月日告下具位姓某奉行。
　　升度水溺亡魂右券告文
　　右升天右券，付水溺亡魂，冥冥长夜，泉曲河源，一切溺死等众，不以罪业轻重，拔擢沉魂。调理阴阳，制魔保举，度品南宫，死魂受炼， 
　　仙化成人，承此右券符命，俓诣天门，守卫诸神，不得邀遏，速超天界。一如告命，风火驿传。
　　太岁年月日下具位姓某奉行。
　　二箓券式
　　右券如宗坛券式，阔九寸，高五寸，朱界中大字篆书某箓合同券契，右边自外边起书，直抵合同券契。其文云：
　　维太岁某年某月朔某日某乡贯，伏为某亲年月日时身亡，即日谨赍法信，诣某法师坛下，崇建无上黄箓大斋五昼夜，用伸荐拔。仍传授某箓 
　　，付亡故某人，受持奉行，永为身宝，不敢怨道咎师，轻泄息慢。如或负约，一依玄科律令。
　　右边亦自外边起书，倒写至合同契券住。临交度时，以刀截中央篆文作两，去其环用锡为之。上开写度命某箓，三界所宗，受持勿怠，循 
　　环无终，其一同右券付亡人，其一同左券法师自收，并如宗坛式。
　　普度给付
　　上清灵宝玄坛
　　恭奉玉格，翻给诸真开度符命，付受度亡魂，请灭三恶，斩绝地根，飞度五户，名列太玄，魔王监举，无拘天门。具列于后。
　　青玄普度大券　　　超度朱陵真券
　　太上拔罪解冤真符　青宫救苦九龙符命
　　太上生天宝箓　　东极运明保元玉诰
　　太上玉帝托生真符。
　　右给付受度某人灵魂，解释罪对，荡除冤憎，敬奉修持，永为身宝，不经苦恼，常睹光明，一如律令。
　　太岁年月日於黄箓普度斋坛给。
　　具　位　姓　某　承　诰　奉　行。
　　普度给黄线式、
　　太上洞玄灵宝长生度命黄箓
　　元始天尊普告四众曰：汝等若能受持黄箓白简，九真妙戒，救苦真符，长生灵符，当消九幽大罪，标名金格，列字玉清。察命童子，护戒威 
　　神，五帝直符，六宫掾吏，自当随逐简文，覆护受戒弟子。今当为汝演说受持功德，难可思议。众真稽首，伏听教命。
　　洞玄灵宝九真妙戒。
　　元始符命黄箓白简救苦真符。
　　元始符命黄箓白简长生真符。
　　右受度某人灵魂，即日恭诣
　　灵宝玄坛，拜受
　　太上洞玄灵宝长生度命黄箓一阶。佩奉修持，永为身宝，不经轮转，常得逍遥，一如灵宝无量度人律令。
　　太岁年月日於黄箓普度斋坛给。
　　具　位　姓　某　承　诰　奉　行。
　　青玄斋合用
　　录功符告文
　　无上至圣，太一度生，功勤录纪，典格昭明。领魂登真，上造帝庭。天心受化，书名朱陵，一如告命。
　　监察符告文
　　太一迥骸，保仙监真。生有善业，察校精勤。合生仙道，保举诚臻。得超夜,府，形神飞腾，一如告命。
　　右二符并青纸朱书，折角封如常。
　　元皇敕赦血湖用
</div>
    <div class="pagination">
<a href="灵宝领教济度金书_page547.html">上一页</a><span>...</span><a href="灵宝领教济度金书_page543.html">543</a><a href="灵宝领教济度金书_page544.html">544</a><a href="灵宝领教济度金书_page545.html">545</a><a href="灵宝领教济度金书_page546.html">546</a><a href="灵宝领教济度金书_page547.html">547</a><span class="current-page">548</span><a href="灵宝领教济度金书_page549.html">549</a><a href="灵宝领教济度金书_page550.html">550</a><a href="灵宝领教济度金书_page551.html">551</a><a href="灵宝领教济度金书_page552.html">552</a><a href="灵宝领教济度金书_page553.html">553</a><span>...</span><a href="灵宝领教济度金书_page549.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
