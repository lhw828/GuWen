<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 358 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 358 页/共 621 页</h1>
    <div class="content">　　罗於紫极。运帝车而四方临制，鼓化瑟而万范恢张。中垣领喉舌之司，东藩俨权衡之任。朝三五於地纪，明十二於天罡。召运舞轮，九五应 
　　阴阳之度。枕参携角，四七定冬夏之期。履魂魄以飞翔，妙空常而变化。裁成五炁，调理群灵，金池开龙汉之祥，玉局启鹤呜之运。灵光烨 
　　烨，拱帝座於勾陈。圣化巍巍，荫民生於与辐。法桥稳驾，真路宏开，惟殚积善之丹忱，斯契降祥之玄监。以今斋主某，福基夙挺，道运欣 
　　逢，辄邀环佩之班，庸对璇玑之御。霞披药笈，遡玉汉以瞻星。风洁蓬居，列银缸而建斗。飞晨合景，耀彩凝芒，紫烟联三素之辉，丹焰吐 
　　九华之瑞。伏愿青华定箓，壶天宴乐於春台。丹简上生，福地回旋於寿域。吉祥止止，福庆熙熙，稽首皈依无极大道。
　　臣众等志心皈命，中天大圣北斗食狼阳明玉皇君，斗中神仙。和：诸灵官。
　　伏以灵华天上，玄魁注青炁之精。太上宫中，太尉御玉楼之邃。执玄图以司万化，列琪树而开九门。司政紏非，
　　录功察过。总九天之真圣，参赞紫枢。，监五岳之飞仙，昭明玄格。下提后学，中领神灵，分野应秦徐之乡，建生推子极之位。是为日配， 
　　所主天元，占身象於星灯，表英名於遁甲。今有斋主某，驰神璇阙，蒇事瑶坛，皈命中天大圣贪狼阳明玉皇君。伏愿玉箓书名，青精定命， 
　　箕畴九五，福并东海。以天开庄算八千秋，斋南山而地久。慧源波莹，神观风清，溢和气於家庭。袭灵光於动履。宸恩久被，民欲有孚。稽 
　　首皈依，虔诚赞咏，
　　信礼高上紫微垣北斗贪狼星君。
　　北斗延生，回真四灵。流辉下映，朗达玄冥。七元命籍，名列紫琼。保身续寿，永亨利贞。耳目开爽，魂魄长宁。摄养精炁，与神同明。延 
　　生自然，上升玉清。和：愿得长生。
　　臣等志心皈命，中天大圣北斗巨门阴精玉皇君，斗中神仙。和：诸灵官。
　　伏以神华天上，玄斗注黑气之精。中元宫中，上宰御玉楼之邃。执羽节以参万化，列琼树以开五门。宿命攸司，禄存是职。总普天之列宿， 
　　经纬运行。领率土之万灵，阴阳燮理。下监兆姓。中理真仙，分野应楚益之乡，建生推丑亥之位。是为月配，所主地元，占命象於星灯，表 
　　任名於遁甲。今有斋主某，驰神璇阙，蒇事瑶坛，皈命中天大圣北斗巨门阴精玉皇君。状愿朱台书名，玄芝定命，根尘烟灭，灵光开晓鉴之 
　　辉。业障云消，定水映秋蟾之影。北真落死，南极上生，垂奕叶之芳猷，庆连枝之乐事。天休滋至，民愿允谐。稽首皈依，虔诚赞咏，
　　信礼高上紫微垣北斗巨门星君。
　　北斗度厄，高仙上灵。流辉遍照，内外肃清。七元纪籍，名列紫庭。扶身延寿，禄位长亨。脏腑开朗，动止咸宁。光运合景，与神同荣。度 
　　厄自然，上升玉京。和：愿得长生。
　　臣众等志心皈命，中天大圣北斗禄存玉皇君，斗中神仙。和：诸灵官。
　　伏闻玄皇天内，上精注黄炁之芒。真元官中，司空御玉楼之邃。执青录以敦帝化，列琳树以开华门。位领仙曹，职司神籍，总九圣之真宰班 
　　，秩森罗监五岳之神灵。过功昭朗，下提学道，中领仙真，分野应梁冀之乡，建生推寅戌之位。是为火配，所主日元。占福象於星灯，表柱 
　　名於遁甲。今有某驰神游阙，蒇事瑶坛，皈命中天大圣禄存真人玉皇君。伏愿方诸书名，黄绢定命。一千二百戒行，炁宇高华。八万四千尘 
　　劳，神光照耀。朱颜不老，紫气长新，芝兰衍文献之传，桑梓茂弦歌之俗。民情溥遂，帝渥旁敷，稽首皈依，虔诚赞咏，
　　信礼高上紫微垣北斗禄存星君。
　　北斗保命，玄灵散陈。丹田通畅，运合仙真。七元定籍，名列紫文。护身注寿，禄庆维新。辟除邪恶，善瑞日臻。去来无碍，与神同伦。保 
　　命自然，上升玉宾。和：愿得长生。
　　臣众等志心皈命中天大圣北斗文曲玄冥玉皇君，斗中神仙。和：诸灵官。
　　伏闻皇华天上，纲极注紫炁之精。纽幽官中，游击御玉楼之邃。执命灵而裁万化，列琅树而开三门。伐逆攸司，悖凶是职。总九天之神鬼， 
　　清肃虚玄。监万地之死生，提携品类。下衡地府，中领北宫，分野应荆昊之乡，建生推卯酉之位。是为木配，所主月元。占禄象於星灯，表 
　　心名於遁甲。今有斋主某，驰神璇阙，蒇事瑶坛，皈命中天大圣文曲玄冥玉皇君。伏愿玉格书名，丹芝定命。三灵备体，并洪福於沧溟。五 
　　炁朝元，等龟龄於箕翼。川增百顺，云散千灾，漱玉醴以酣和，固琼颜而味道。宸光密映，民欲协从。稽首皈依，虔诚赞咏，
　　信礼高上紫微垣北斗文曲星君。
　　北斗益算，明霞散敷。流光普市，真炁长扶。七元度籍，名列紫书。治身添寿，常庆欢娱。飞仙蹈舞，游宴玄都。彻视表裹，与神同居。益 
　　算自然，上升玉虚。和：愿得长生。
　　臣众等志心皈命中天大圣北斗廉贞丹元玉皇君，斗中神仙。和：诸灵官。
　　伏闻元皇天上，灵关注白炁之精。纲神宫中，斗君仰玉楼之邃。执青箓以成万化，列丹树以开七门。命籍攸司，混舆是统。总空霄之谱录， 
　　主宰圆方。领鬼神之簿书，权衡善恶。下提地庶，中领仙真，分野应赵兖之乡，建生推辰申之位。是为土配，所主江元。占官象於星灯，表 
　　禽名於遁甲。今有斋主某，驰神璇阙，蒇事瑶坛，皈命中天大圣廉贞丹元玉皇君。伏愿昆台书名，金精定命。亭亭寿址，摩翠岱於青冥。浩 
　　浩福源，泻银潢於碧汉。阶兰茂秀，庭桂光华，景云开步武之祥，彩雾蔼家门之瑞。民生咸庆，帝化均沾。稽首皈依，虔诚赞咏，
　　信礼高上紫微垣北斗廉贞星君。
　　北斗消灾，玄黄开阳。仙灵影现，光彻十方。七元掌籍，名列紫房。卫身益寿，长启福祥。明真降佑，涤荡凶殃。华精炁结，与神同乡。消 
　　灾自然，上升玉堂。和：愿得长生。
　　臣众等志心皈命中天大圣北斗武曲北极玉皇君，斗中神仙。和：诸灵官。
　　伏闻中皇天上，紫极注绿炁之精。纪明宫中，太常御玉楼之邃。执玉策以明万化，列玄树以开八门。升进功勤，转轮阶级。总九天之真圣， 
　　迁赏跻班。统五岳以飞仙，录勋加秩。下司得道，普领学人，分野应燕扬之乡，建生推己未之位。是为水配，所主河元。占寿象於星灯，表 
　　辅名於遁甲。今有斋主某，驰神璇阙，蒇事瑶坛，皈命中天大圣武曲北极玉皇君。伏愿金台书名，水瑛定命。珠星辉润，袭佳炁而门庭相欢 
　　。璧月涵清，湛灵台而精神永固。流芳燕翼，化戴鸿钧，无三灾九厄之忧，感万圣千真之护。天祥允集。民欲潜孚。稽首皈依，虔诚赞咏，
　　信礼高上紫微垣北斗武曲星君。
　　北斗扶衰，真宗降灵。流霞散光，仙伏交盈。七元典籍，名列紫营。固身养寿，庆合连并。高玄接引，优游五明。驾景飞翔，与神同龄。扶 
　　衰自然，上升玉庭。和：一愿得长生。
　　臣众等志心皈命中天大圣北斗破军天关玉皇君，斗中神仙。和：诸灵官。
　　伏闻真皇天上，运天注绛炁之光。关会宫中，上帝御玉楼之邃。执神章以敷万化，列华树而开一门。机运攸司，劫会是职。总四时长短之度 
　　，消息调和。领二仪否泰之期，盈虚统济。机参造化，权斡阴阳，分野应齐豫之乡，建生推午支之位。是为金配，所主海元。占妻象於星灯 
　　，表衡名於遁甲。今有斋主某，驰神漩阙，蒇事瑶坛，皈命中天大圣破军天关玉皇君。伏愿玉箓书名，芝膏定命，八景含兔乌之影，福树春 
　　融。千龄齐龟鹤之期，寿基日辟。蓬茅有耀，梨枣无尘。敦学诗学礼之风，极润屋润身之乐。民情上彻，帝渥下敷。稽首皈依，虔诚赞咏，
　　信礼高上紫微垣北斗破军星君。
　　北斗散祸，玄英御凶。灵威备守，妖邪绝踪。七元注籍，名列紫彤。荣身增寿，享福无穷。仙官扶卫，步蹑云中。正真降集。与神同聪。散 
　　祸自然，上升玉宫。和：愿得长生。
　　臣众等志心皈命中天大圣、北斗外辅洞元玉皇君，斗中神仙。和：诸灵官。
　　伏闻太常天上，空真注碧炁之芒。帝席宫中，尊帝御玉楼之邃。执火铃以旋万化，列青树而开八门。真仙攸司，神灵是职。天地岳渎之广， 
　　典领无违。罪福功过之繁，分别有要。总领乐事，考察元臣，占吉象於星辰，表内名於遁甲。今有斋主某，驰神璇阙，蒇事瑶坛，皈命中天 
　　大圣外辅洞元玉皇君。伏愿上清书名，芝瑛定命。岁功三百六十时，迎紫炁以龙( )。天高八万四千里，耀华芒而郁勃。金丹驻景，玉液延 
　　年，门庭消五浊之尘，步武被三灵之庆。玄恩诞布，丹悃僭通。稽首皈依，虔诚赞咏，
　　信礼高上紫微垣北斗外辅星君。
　　北斗洞明，神彩发辉。内畅真元，外集玄微。九光领籍，名列紫墀。消灾注福，邪害不欺。骨清气爽、晓畅灵威。长生受庆，与臣同飞。游 
　　行自然，上升玉虚。和：愿得长生。
　　臣众等志心皈命中天大圣北斗内弼隐元玉皇君，斗中神仙。和：诸灵官。
　　伏闻变灵天上，元宝注玄炁之芒。上尊官中，太常御玉楼之邃。执帝章而参万化，列华树以开九门。变化无方，隐藏莫逆。九州万国之众， 
　　考察无私。三公九卿之尊，权衡有赖。裁成庶务，化育群工，占福象於星灯，表蓬名於遁甲。今有斋主某，驰神璇阙，蒇事瑶坛，皈命中天 
　　大圣内弼隐元玉皇君。伏愿九天书名，曜晖定命。光风霁月，融和气於门阑。景星卿云，拥祥光於步武。灾消未兆，福衍方来。湛定水以无 
　　尘，耸仁山而益秀。洪休密映，素悃潜孚。稽首皈依，虔诚赞咏，
　　信礼高上紫微垣北斗内弼星君。
　　北斗隐元，潜耀紫微。回灵飞景，真炁含辉。九光典籍，名列紫芝。延龄注福，吉庆相随。耳目清畅，身心协熙。扫荡妖祸，与神同归。徘 
　　徊自然，上升玉墀。和：愿得长生。
　　福生无量天尊
　　众诵大咒旋绕
　　大慈延寿天尊
　　向来关祝北斗星灯，功德周圆。伏以飞登道妙於函三，孰窥天宝。祈忏旨宣於正一，爰露神机。惟秉阳崇临下之纲，故垂象总受中之柄。玉 
　　垣左灿，制天政於九晨。金阙前辉，溥帝恩於六合。权衡是赖，橐钥无私。今有斋主某，觉性命之根宗，企玄元之阃域。灯辉玉药，章唱金 
　　玄。虹梁步接於紫云，鹤驭跸移於璇极。允孚帝监，仰荷宸休。伏愿降豁落之华芒，四魔灭迹。挹元皇之正炁，三景齐年。与道合真，为善 
　　最乐。簪绂耀堆床之笏，诗书华插架之签。陇亩云连，仓籍星灿。畅欢声於庭户，袭世庆於曾玄。万善悉陶，千祥加被，祖宗超迈，眷属安 
　　宁，普及含灵，俱登道岸。为如上缘，请圣证明。志心称念，福生无量天尊，长生保命天尊，延寿益筹天尊。和：不可思议功德。
　　灵宝领教济度金书春之一百三十六竟
　　洞微高士开光救苦真人宁全真授灵宝通玄弘教水南先生林灵真编
　　卷一百三十七
　　科仪立成品
　　祈禳通用
　　南斗灯仪
　　步虚　洒净　祝香
　　庆云蒙蔼，结玉字於玄虚。霏雾罗敷，腾金辉於碧落。丹诚应感，玄泽昭回。以今恭爇宝香，遥瞻供养太上无极大道三清上圣，三宝至尊， 
　　南极长生大帝，南极注生大帝，南极老人寿德星君，南斗天府宝光王玉玄上真道君，天相丹精玄明宝室上真道君，天梁灵瑶宝耀赤天上真道 
　　君，天同景明碧虚真王，天德上真道君，天柱极真太玄宝仙玉皇太上上真道君，天机紫宸绛房玄玄大帝玉真上真道君，南斗道德玄曹圣众， 
　　火铃将军，六星童子。斋主某建生本命，元辰星君，运限照临，一切星宰，太岁尊神，日直香官，虚空监察，应感神只，土地真灵，里域主 
　　宰，仗此宝香，普同供养。伏闻大微三光之庭，拱紫微而分政。南极二仪之钥，对北极以宣符。凝精耀天庙之芒，经度罗星纪之舍。位尊太 
　　宰，典枢机於三十六禽。权领都曹，职阴阳於七十二候。御火配九光之运，处离参七政之衡。万象依光，百灵受命。朱纲玉纬，妙魂魄以飞 
　　登。翠盖黄舆，总人神而掌握，贤明受爵，金华宣威，灵光赫赫以陶镕，圣化巍巍而统制。欲徼善应，宜畅真宗。今有斋主某，禀炁尘笼， 
</div>
    <div class="pagination">
<a href="灵宝领教济度金书_page357.html">上一页</a><span>...</span><a href="灵宝领教济度金书_page353.html">353</a><a href="灵宝领教济度金书_page354.html">354</a><a href="灵宝领教济度金书_page355.html">355</a><a href="灵宝领教济度金书_page356.html">356</a><a href="灵宝领教济度金书_page357.html">357</a><span class="current-page">358</span><a href="灵宝领教济度金书_page359.html">359</a><a href="灵宝领教济度金书_page360.html">360</a><a href="灵宝领教济度金书_page361.html">361</a><a href="灵宝领教济度金书_page362.html">362</a><a href="灵宝领教济度金书_page363.html">363</a><span>...</span><a href="灵宝领教济度金书_page359.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
