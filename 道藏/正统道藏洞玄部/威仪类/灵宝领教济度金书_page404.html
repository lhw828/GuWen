<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 404 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 404 页/共 621 页</h1>
    <div class="content">　　出堂颂
　　诣师堂　　谢师
　　灵宝领教济度金书卷之一百八十五竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十六
　　科仪立成品
　　消灾集福道场用
　　午朝行道仪
　　法事升坛如式
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀元功。金符召制，蹑云策龙。谣 
　　歌庆会，散花太空。神化明运，四极安隆。伏御帝前。罔有不恭。和：与道合真。
　　呜法鼓二十四通
　　无上三天玄元始三炁太上道君，太上老君，召出臣等身中三五功曹，左右官使者，左右捧香，驿龙骑吏，侍香金童，传言散花玉女，五帝直 
　　符，直日香官，各三十六人出。出者严装显服，冠带垂缨。关启玄坛天帝神君，当召此间土地方域神真。臣今午朝行道，谨奉为入意。其诸 
　　丹悃，具载缄誊。愿得太上十方正真道炁灵宾端光下降，流入臣等身中。令臣所启，速达俓御至真无极大道三清上圣，昊天玉皇上帝御前。
　　请称法位
　　具位奉行消灾集福道场法事小兆臣某与临坛官众等，谨同诚上启太上无极大道虚无自然元始天尊，太上玉晨大道君灵宝天尊，太上玄元老君 
　　道德天尊，昊天玉皇上帝，勾陈天皇大帝，北极紫微大帝，承天效法后土皇地祇，神霄九宸上帝，诸天天尊上帝，丞相宰辅帝君，上清列曜 
　　，诸垣帝座，拱极高真，消灾散祸扶衰度厄益算真君，本命元辰，照临真宰，禄元马元寿元尊神，三元三官大帝，法主四圣真君，启教宗师 
　　，侍宸仙众，天雷岳酆诸司官将，玉童玉女，岁德尊神，城隍祀典主执灵祇，三界应感一切真灵。臣闻碧落垂芒，玉字乍遐而乍迩。紫虚耀 
　　彩，金书或隐而或彰。自清微御运於虚无，故赤明开图於混洞。风缠云络，罗洞辅之希夷。月镂冰裁，赞枢衡之微妙。文五千而上乘道备， 
　　劫四万而下教期遥。自生神启琼阙之藏，故度命灿金房之秘。惠覃幽显，泽贯玄黄。臣等委质芝坛，承符枫陛。退思补过，期上契於天心。 
　　进励图功，庶下符於民欲。凡有投告，敢不关闻。
　　宣词
　　按如词旨，备极翘勤。斋主某夙植庆基，幸逢昌运。念祸福由己，宁无谋身谋家之缘。而视听自民，愿罄立德立功之悃。庶凭一善，庸涤千 
　　非。若稽云锦之瑶图，式览紫微之琼韫。上极无上，天灵神宴御於虚皇。高拱弥高，圣真仙统承於元始。策慈威则六天辟斥，散慧光则九地 
　　朗明。内混雌雄，回风混合灵之妙。外符经纬，非烟融御景之玄。皈依密契於祯祥，尊礼必徼於福德。聿严玄墠，式衍丹科。烟袅珠篝，拱 
　　九华之宝御。日笼翠萼，象七映之琼林。天花散而仙鹤翱翔。钧乐奏而祥鸾鼓舞。瑶光在上，辂龙驾以低徊。圭影正中，肃鸳班而肆觐。郁 
　　勃空浮於羽葆，玲珑景驻於霄轮。殚蝼蚁之微恭，徼鸿庞之大惠。以今临午行道，请法众等，运慈初捻上香。愿此香烟腾空，供养
　　虚无自然元始天尊。臣等皈身皈神皈命，首体投地，仰依太上三尊。愿以是功德，上祝皇帝陛下。伏愿八溟并福，五镇齐龄，执大象以凝旒 
　　，化周坤轴。御飞龙而负扆，祥启乾符。车书拱北於仁风，包篚朝东於爱日。储宫仁孝，佐掖徽柔。霭霭之吉士盈朝，肃肃之正人阃列。共 
　　赞时雍之化，咸扶大定之风。回祝社稷先灵，宗祧列圣。芝房毓圣，骞圃游神。蹑云纲而泛麟骖，流祥瑶祚。拥霞光而飞鸾驭，衍庆璇源。 
　　今故烧香，自皈依
　　道尊大圣众，至真之德。得道之后，保天长存。和：与道合真。
　　以今临午行道，请法众等，运兹二捻上香。愿此香烟腾空，供养
　　玉晨道君灵宝天尊。臣等皈身皈神皈命，首体投地，仰依太上三尊。愿以是功德，归流斋主某。伏愿与道合真，为善最乐。乾乾不息，动符 
　　秉德之机。绵绵若存，静契参玄之钥。发天光於泰宇，蠲地累於灵扃。五福朋来，千祥萃止。松茂□悦，珠星昭室家之宜。芝秀兰芳，碧月 
　　焕阶庭之瑞。次冀九玄七祖，亿劫种亲，断生死机，灭去来相。无想无结无爱，永遂逍遥。有运有劫有年，曷逃轮转。今故烧香，自皈依
　　经尊大圣众，至真之德。得道之后，升入无形。和：与道合真。
　　以今临午行道，请法众等，运兹三捻上香。愿此香烟腾空，供养
　　太上老君道德天尊。臣等皈身皈神皈命，首体投地，仰依太上三尊。愿以是功德，皈流溥天率土，徼外域中，万姓三军，百昌庶品。并愿地 
　　平天成，河清海晏。三农藏富，野无鸿雁之忧。四鄙消烽，朝有凤凰之喜。静绿林於方域，鞠青草於圜扉。祥涌醴泉，瑞凝甘露。进旃裘而 
　　敦礼乐，舜日辉华。变穹庐而袭衣冠，尧云覆冒。臣等三师四友，天倪游泳，帝祉涵濡，七返九还，证玄功而作圣。千和万合，乘灵运以飞 
　　神。今故烧香，自皈依
　　师尊大圣众，至真之德。得道之后，升入无形。和：与道合真。
　　礼方　　忏方　　命魔
　　步虚　　三启　　三礼
　　重称法位
　　具位臣某，谨同诚上启九清上帝，十极高真，天地灵仙，三界官属。恭望洪慈，俯回洞鉴。臣闻势奠方舆，结六阴之博厚。形凝圆幅，融五 
　　浊之幽寥。上承紫阙於云层，下配黑都於风泽五山镇地，瞻巍巍日观之尊。八海浮天，仰缈缈烟瀛之大圣。真星罗而调理纲纪，仙灵霜灿而 
　　统济权衡。是是非非，曷逃玉鉴。善善恶恶，亶藉冰裁。臣等小物无知，大钧有造。心心鲲化，幸窥肘后之丹章。步步驹驰，莫瀹眼中之红 
　　。企木鸡而未粹，叹刍狗而已陈。曲荷玉成，终承锦覆。获依光於日月，俾逭责於雷霆。誓赞生成，庶符皈向。今斋主某，抗尘志切，耽 
　　道诚周。回首左弧，翕霍双丸之梭掷。惊心右磨，等闲百虑之机呜。知非三省於夙兴，好善九思於明发。愿敷天泽，庶毓民生。肘步膝行， 
　　登螭蚴助而请命。目驰心遡，瞻龙座以皈神。愿消三际之尘，俾辂一元之祉。伏冀移名一真籍，刊字仙图。德星耀彩於身躔，素曜韫威於命 
　　宇。祥开金井，永蠲经纬之灾。庆袭玉垣，克绝阴阳之寇。福禄寿云臻於履御，玄元始日荫於躬行。冤累乘晨，祖玄离夜。奏埙箎鼓琴瑟， 
　　乐事无垠。敦弦诵袭箕裘，家声有耀。凡经营於阳务，悉依被於阴休。上愿三极澄清，五灵协泰，仪璘焕耀，草木荣鲜。来神龟天马於林泉 
　　，耀赤雁白麟於郊薮。家给人足，民情腾击壤之怀之欢。国泰民安，帝德照覆盆之稳。溥乌兽鱼鳖以咸若，极山川鬼神以攸宁。则上明天尊 
　　布大慈之化，下副臣等伸忏谢之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣午朝升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋官蒙福，幽显沾恩，十方仙童玉女，侍卫香烟。传臣向来所启之言，速达俓御太上无极大道三清上圣，昊天玉皇上帝御前o　　　出堂颂
　　谢师
　　灵宝领教济度金书卷之一百八十六竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十七
　　科仪立成品
　　消灾集福道场用
　　落景行道仪
　　法事升坛如式
　　各礼师存念如法
　　宣卫灵咒
　　五炁玄天，元始徘徊。辰星焕烂，光耀太微。黑灵尊神，号曰层威。统冠飞天，仙裙羽衣。备卫五门，检精捕非。敢有干试，豁落斩摧。玉 
　　符所告，神镇八威。邪门闭塞，正道明开。映照我身，三光同辉。策空驾浮，举形仙飞。和：与道合真。
　　呜法鼓二十四通
　　无上三天玄元始三炁太上虚无道君，召出臣身中三五功曹，左右官使者，左右捧香，驿龙骑吏，侍香金童，传言散花玉女，五帝直符，直日 
　　香官，各三十六人出。出者严装显服，冠带垂缨。关启玄坛天帝神君，当召此间土地方域神真，臣今落景升坛，烧香行道，谨奏为入意。其 
　　诸诚悃，具载丹诚。愿得太上十方正真道炁灵宝瑞光下降，流入臣身中。令臣所启，速达俓御至真无极大道三清上圣，昊天玉皇上帝御前。
　　请称法职
　　具位奉行消灾集福道场法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君灵宝天尊，太上玄元老 
　　君道德天尊，昊天玉皇上帝，南极天皇大帝，北极紫微大帝，承天效法后土皇地祇，神霄九宸上帝，诸天天尊上帝，丞相宰辅帝君，上清列 
　　宿，诸垣帝座，拱极高真，消灾散祸扶衰度厄益算真君，本命元辰，照临真宰，禄元马元寿元尊神，三元三官大帝，法主四圣真君，启教宗 
　　师，侍宸仙侣，天雷岳酆诸司官将，玉童玉女，岁德尊神，城隍祀典主执灵祇，三界应感一切威灵。恭望洪慈，洞回昭格。臣闻炁冠虚无， 
　　肇鸿蒙而立象。教宏洞辅，开混沌以垂光。仰块圠於天纲，俯扶持於地纪。清微御运，鼓圣海而道统峨峨。紫极膺图，凿帝江而师宗奕奕。 
　　济美绍前修之轨，流芳垂后觉之华。叶叶舒翘，灯灯续焰。悉宫商於玄纪，庸黼黻於苍生。臣等语上师，陶受中帝。锡簪绅效职，肯忘化育 
　　之仁。剑履趋朝，盍赞生成之德。凡有投告，敢不上闻。
　　宣词
　　按如词言，备详恳款。今斋主某，澄清一念，疏瀹五神。念尘海茫茫，盍省吾而回首。况天关荡荡，每临汝以惊心。期昭膺百善之祥，须密 
　　辂一元之祉。仰惟瑶笈，快睹琅函。湛露昭天，化聿尊於灵宝。慈云覆地，德惟重於玄元。制劫运则八威龙文，提阴阳则九光凤检。威仪翼 
　　翼，宏三箓之金章。科品昭昭，廓九幽之玉匮。玄黄共仰，夷夏攸崇。凡露祷以葵倾，心日宣而芹采。瑶坛星拱，碧霞罗络於霓旌。宝簴风 
　　清，紫雾回旋於羽盖。兰炬灿绛葩之丽，蓉枝耀朱实之华。影湛参旗，瞻玉杓之曲转。彩辉阁道，粲银汉之飞斜。瞻帝座於萧台，拱天颜於 
　　禁路。由中悃罄，济下恩敷。以今落景，升坛行道，请法众等，运兹初捻上香。愿此香烟腾空俓上，供养无上至真道宝天尊。臣等皈身皈神 
　　皈命，首体投地，仰依太上三尊。愿以是功德，上祝皇帝陛下。伏愿乾坤佐运，河洛昭符。握万年枝，镂登封之玉牒。献千秋镜，锡告成之 
　　玄圭。位隆震器而赞治中朝，德配坤仪而参机内掖。云台竹帛，纪盖世之元勋。月塞钺旄，宣济时之伟绩。回祝社稷先灵，宗祧尊圣。云骈 
　　翳凤，霓葆飞虬。炁入玄玄，腾翠微而觐圣。神超眇眇，登紫极以参真。今故烧香，自皈依道尊大圣众，至真之德。得道之后，保天长存。 
　　和：与道合真。
　　以今落景行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三尊。愿 
　　以是功德，皈流斋主某。伏愿妄业非心，真机乐意。知白守黑，漱金醴以酣和。抱紫回黄，固王颜而韫妙。万累俱清於性地，一尘不染於心 
</div>
    <div class="pagination">
<a href="灵宝领教济度金书_page403.html">上一页</a><span>...</span><a href="灵宝领教济度金书_page399.html">399</a><a href="灵宝领教济度金书_page400.html">400</a><a href="灵宝领教济度金书_page401.html">401</a><a href="灵宝领教济度金书_page402.html">402</a><a href="灵宝领教济度金书_page403.html">403</a><span class="current-page">404</span><a href="灵宝领教济度金书_page405.html">405</a><a href="灵宝领教济度金书_page406.html">406</a><a href="灵宝领教济度金书_page407.html">407</a><a href="灵宝领教济度金书_page408.html">408</a><a href="灵宝领教济度金书_page409.html">409</a><span>...</span><a href="灵宝领教济度金书_page405.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
