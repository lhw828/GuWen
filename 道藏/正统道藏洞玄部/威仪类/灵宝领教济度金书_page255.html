<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 255 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 255 页/共 621 页</h1>
    <div class="content">　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之五十五
　　科仪立成品
　　开度黄箓斋投三简
　　投山简仪
　　烧香颂
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。刊名玉简，录字帝房。乘飙散景，飞腾太空。出 
　　入冥无，游宴十方。五云覆盖，招神摄风。役使万灵，上卫仙翁。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为斋意。以今投龙奠简，愿得玉清道炁灵宝妙光下降，流入臣等 
　　身中。令臣所启之诚，速达俓御太上无极大道至真玉皇上帝御前。
　　请称法位
　　具位奉行黄箓投龙法事臣某，谨奏启大罗玉清无极无上至真大道太上道君，三十六部尊经玄中大法师，三宝圣众一切威灵。恭望应感分辉， 
　　垂慈下降，谨奉请某州某洞天仙官，得道神仙诸圣众，飞仙真人，一切威灵，伏望真慈俯垂下降。谨奉请当境主司，虚空鉴察，香官使者， 
　　里域真官，翊卫将吏。伏望威聪，同垂下降，香茶净酒，普伸供献。
　　三献茶酒散花
　　臣某谨上启太上无极大道太上三尊，十方已得道大圣众，至真诸君丈人，东华、南极、西灵、北真，三十六部尊经玄中大法师，太极真人， 
　　玄一三真人，诸天日月星宿昆仑上宫诸神仙，西灵金母，五岳真君，灵山正职储副佐命，五岳大神，三官北部、六宫幽司、天上地下冥灵飞 
　　神，监生、主录、南上三司至神至灵，一切群仙。臣胎生浊质，宿际昌时，道运兴行，灵宝演化，获以微贱，佩奉宣扬，领教立功，度人济 
　　物。今奉为某，修设黄箓大斋，荐拔亡灵，忏罪请福。行道事竟，投简灵山，金龙驿传。乞削罪录，愿神愿仙，解释殃考，拔赎苦根，九玄 
　　七祖，亿劫种亲，脱离地狱，获睹光明，免经苦恼，受化福地，坟墓安稳，注讼不生，举家安泰，福绿无倾。臣学业日就，行满功成，三界 
　　证度，正法通灵，国土清谧，帝王和宁。谨启以闻，乞如所陈。臣诚惶诚恐，稽首顿首再拜。
　　读山简文
　　大明国某州某县某乡某里某，奉为亡故某，修建黄箓大斋，几昼夜满，散设醮几分位，仰答恩光，斋坛解散，投简灵山。伏愿天官赐福，地 
　　府除愆，酆山削罪，罪，幽狱停冤，注名朱府，运度自然，见存得道，即往生天，缯璧效信，金龙驿传，一如告命。
　　太岁某年某月某日某洞天告下
　　玄上开明，元始监真，上帝玉老，赤书丹文。天地本始，总领三元，摄召炁会，催促齐仙。高上符命，普告十天，
　　日月星宿，五岳灵山。天上地下，溟泠大神，监生主录，南上三门。关领玉简，勒名丹编，削落罪书，上补帝臣。臣归正道，修斋立功，拔 
　　赎九祖，一切苦魂。行道事竟，谨依灵山，请投玉简，乞削罪名。皆蒙解脱，无有冤亲，去离三恶，魂升九天。生死开度，万劫长存，今日 
　　上告，万神咸闻。请以龙简，关盟真官，乞如所告，金龙驿传。三声
　　投简颂
　　太上法微妙，简箓度人天。元始告符命，时刻获升仙。传授救沉溺，皆得自翛然。书名金箓简，逍遥玉帝前。
　　投简
　　发愿
　　一愿乾坤明素，二愿气象清玄，三愿圣君万寿，四愿化洽八涎，五愿天垂甘露，六愿地发祥烟，七愿四时应候，八愿万物生全，九愿家多孝 
　　悌，十愿国富才贤，十一愿斋功广被，十二愿善瑞日臻。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩。十方仙童玉女侍卫，香烟传臣向来所启之诚，速达俓御太上无极大道至真玉皇上帝御前。
　　出堂颂下坛
　　回师
　　投水简仪
　　入坛如前
　　具位臣某，谨奏启大罗玉清无极无上至真大道太上老君，三十六部尊经玄中大法师，三宝圣众一切威灵，恭望应感分辉，垂慈下降。谨奉请 
　　某州某江水帝，得道神仙，水府威灵诸圣众。伏望真慈，垂光下降。谨奉请当境主司，虚空鉴察，香官使者，里域真官，翊卫将吏。伏望威 
　　聪，同垂下降，香茶净酒，普伸奉献。
　　三献茶酒　散花
　　臣谨上启太上无极大道太上三尊，十方已得道大圣众，至真诸君丈人，东华、南极、西灵、北真，三十六部尊经玄中大法师，太极真人，日 
　　月五星、北斗七元、五岳四方、日窟常旸、洞谷洞阴神仙大王，扶桑大帝，三河四海、九江淮济、三官九署、十二河源九府水帝，溟泠大神 
　　，水府仙众，一切威灵。臣禀质愚蒙，幸依宿庆，遭逢大法，与善因缘，灵宝赤书，辅宣正化，禀弘慈训，佐国立功。今奉为某，修建黄箓 
　　大斋，荐拔亡灵，忏罪祈福。法事都毕，投简灵渊，金龙驿传。乞除死籍，赐以自新，销愆削咎，解释苦根，九祖父母，胎元种亲，出离旸 
　　谷，幽夜寒庭，沐浴炼度，普遂超升，殃注削灭，坟冢安荣，长幼受庆，万愿从心。臣参真学道，所向利贞，功圆行满，玄都纪名，帝王享 
　　福，世祚无倾。谨启以闻，乞如所陈，臣诚惶诚恐，稽首顿首再拜。
　　读水简文
　　大明国某州某县某乡某里某，奉为亡故某，修建黄箓大斋几昼夜。满散设醮几分位，仰答恩光，斋坛解散，投简灵泉。伏愿水官解厄，告命 
　　重泉，五湖四海，十二河源，疾除罪簿，息考停冤，亡灵受度，超化南天，功加一切，注籍金编，缯璧效信，金龙驿传，一如告命。
　　太岁某年月日某处告下
　　元始五老，上帝高尊，十方至真，太华灵仙。赤文告命，无幽不闻，上御九天，请下玉文。日月五星，北斗七元，中告五岳，四元灵山。下 
　　告河海，十二泉源，九府水帝。溟泠大神。今日上告，万愿开陈，修斋行道，普为存亡。请赎七祖，宿对罪根，谨投玉简，乞得上闻。纪名 
　　水府，过去升天，生死开度，万神咸闻。请以龙简，告盟水官，赐如所陈，金龙驿传。三声
　　投简颂　投简　发愿
　　复炉并同前
　　投土简仪
　　入坛如前式
　　具位臣某，谨奏启大罗玉清元极无上至真大道太上道君，三十六部尊经玄中也甩大法师，三宝圣众一切威灵。恭望应感分辉，垂慈下降。谨 
　　奉请斋主家土府太岁，九垒土皇灵官，一切威灵。伏望真慈垂光下降，谨奉请当境主司，虚空鉴察，香官使者，里域真官，翊卫将吏。伏望 
　　威聪同垂下降，香茶净酒；普伸奉献。
　　三献荼酒　散花
　　臣某谨上启太上无极大道太上三尊，十方已得道大圣众，至真诸君丈人，东华、南极、西灵、北真五老上帝，三十六部尊经玄中大法师，太 
　　极真人，酆都大帝君，九府六洞泉曲主司，无极世界高皇九土皇灵季帝高真，中皇九土戊己黄神，土府五帝，三界官属，一切威灵。臣诞形 
　　下土，禀炁凡愚，会遇宿因，真文降世，奉参灵宝，宣化积功，夙宵受持，罔敢废息。今奉为某，修崇黄箓大斋，荐拔亡魂，削罪乞福。忏 
　　谢都毕，投简灵坛，金龙驿传。乞销罪名，愿度愿生，灭除殃考，削落罪根，七世父母，先亡宗亲，俓辞太漠，八难超凌，永离幽苦，玉历 
　　注名，冤愆消释，家宅清宁，见存清吉，禄庆咸臻。臣学识开悟，智慧洞明，真道圆就，登名紫清，溥天宁晏，国祚隆兴，谨启以闻，乞如 
　　所陈。臣诚惶诚恐，稽首顿首再拜。
　　读土简文
　　大明国某州某县某乡某里某，奉为亡故某，修建黄箓大斋丧昼夜，满散设醮胧分位，仰答恩光，斋坛解散，投简灵坛。伏愿地官赦罪，罢对 
　　罗酆，刀山断刃，剑树摧锋，中央戊己，上奏苍穹，有情众类，普度南宫，见存得道，亿劫无终，缯璧效信，金龙驿传，一如告命。
　　太岁某年月日某处，斋坛告下
　　天地开张，九炁分灵。三元洞府，十方朗清。五老上帝，开真领生。丹书赤文，元始上精。普告天下，九土皇灵。今日上吉，万仙定生。修 
　　斋行道，普为存亡。我愿我仙，请投玉名。土府太皇，勒除罪刑。奏简上宫，列簿华清。早得飞腾，天地同灵。九祖种亲，腐骸更荣。魂升 
　　南宫，受化仙庭。今日告命，万神咸听。请以金纽，表明至情。请如所告，金龙驿传。三声
　　投简颂　投简　发愿
　　复炉并同前式
　　灵宝领教济度金书卷之五十五竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之五十六
　　科仪立成品
　　开度黄箓斋用
　　上十方忏仪
　　入坛如式
　　东方
　　臣等今故烧香，志心皈身皈神皈命。谨为黄线斋主某，忏悔亡故某，普及幽冥，冤亲平等，爰从无始，逮至有生，颠倒六情，纷纭三业，日 
　　累月积，阳造阴谋，自作教他，心生口语，千愆万罪，纪录灵曹，兆劫亿龄，沉沦恶对，匪繇忏赎，曷遂解除。今依明真玉匮女青上宫拔度 
　　科品，皈命东方无极太上灵宝天尊，九炁天君，东乡神仙诸灵官。烧香散花，转经行道，生死宿过，咸乞赦原。伏冀碧落开光，青元定录， 
　　超神长乐，御炁始青，流庆家庭，垂芳眷序，三灾日烁，五福云蒸，普福含灵，均蒙利泽，得道之后，升入无形。和：与道合真。
　　南方
　　臣等今故烧香，志心皈身皈神皈命。谨为黄箓斋主某，忏悔亡故某，普及幽冥，冤亲平等，爰从无始，逮至有终，颠倒六情，纷纭三业，日 
</div>
    <div class="pagination">
<a href="灵宝领教济度金书_page254.html">上一页</a><span>...</span><a href="灵宝领教济度金书_page250.html">250</a><a href="灵宝领教济度金书_page251.html">251</a><a href="灵宝领教济度金书_page252.html">252</a><a href="灵宝领教济度金书_page253.html">253</a><a href="灵宝领教济度金书_page254.html">254</a><span class="current-page">255</span><a href="灵宝领教济度金书_page256.html">256</a><a href="灵宝领教济度金书_page257.html">257</a><a href="灵宝领教济度金书_page258.html">258</a><a href="灵宝领教济度金书_page259.html">259</a><a href="灵宝领教济度金书_page260.html">260</a><span>...</span><a href="灵宝领教济度金书_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
