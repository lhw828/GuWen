<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 523 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 523 页/共 621 页</h1>
    <div class="content">　　亦诵，金光下映我身，我乘金光，上殿至元始前，左旋九匝，与元始合为一体。诵经不辍，驾祥云狮座，与万真侍卫，自大殿门而出，直度 
　　虹桥，入绛宫，端坐狮子之上。再诵经三徧，咽液三过，行神光大定之法，乃寂无遗响之时也。
　　此默朝大罗之诀也。若不与元始合形，只忏罪祈恩毕，伏在殿墀下，以伺报应，存元始降金光下注，得报应讫，又再拜谢恩，遂辞元始，自 
　　右廊而出至大殿门，辞直日灵官，出三重门，辞直日守吏，出三天门下，见运神会道功曹，四直功曹，欣跃相引，度桥度重楼至赤天，依前 
　　诵经序立，叩齿咽液而退。
　　诵经分章
　　祈雨诵
　　元洞玉历，龙汉延康，眇眇亿劫，混沌之中。上无复色，下无复渊，风泽洞虚，金刚乘天。天上天下，无幽无冥，无形无影，无极无穷。溟 
　　涬大梵，寥廓无光。急急如灵宝元量度人律令。
　　祈晴诵
　　琳琅振响，十方肃清。河海静默，山岳吞烟。万灵振伏，招集群仙。天无氛秽，地无妖尘。冥慧洞清，大量玄玄也。急急如灵宝无量度人律 
　　令。
　　祈雪诵
　　玉音摄炁，灵风聚烟。紫虚郁秀，辅翼万仙。千和万合，自然成真。急急如灵宝无量度人律令。
　　禳火诵
　　郁罗萧台，玉山上京。上极无上，大罗玉清。渺涉劫仞，若亡若存。三华离便，大有妙庭。金阙玉房，森罗挣霐。大行梵炁，周回十方。急 
　　急如灵宝无量度人律令。
　　禳兵诵
　　神公受命，普扫不祥。八威吐毒，猛马四张。天丁前驱，大帅仗旛。掷火万里，流铃入卫。敢有干试，拒遏上真。金钺前戮，巨天后刑。急 
　　急如灵宝无量度人律令。
　　护国诵
　　安镇国祚，保天长存。世世不绝，常为人君。安镇其方，民称太平。急急如灵宝无量度人律令。
　　禳疫诵
　　赤明开图，运度自然。元始安镇，敷落五篇。赤书玉字，八威龙文。保制劫运，使天长存。急急如灵宝无量度人律令。
　　安镇诵
　　元始安镇，敷落五篇。赤书玉字，八威龙文。保制劫运，使天长存。梵炁弥罗，万范开张。元纲流演，三十二天。轮转无色，周回十方。旋 
　　斗历箕，回度五常。三十五分，总炁上元。八景冥合，炁入玄玄。玄中太皇，上帝高真。泛景太霞，啸咏洞章。金真朗郁，流响云营。玉音 
　　摄炁，灵风聚烟。紫虚郁秀，辅翼万仙。千和万合，自然成真。急急如灵宝无量度人律令。
　　起土诵
　　一国地土，山川林木，缅平一等，无复高下。土皆作碧玉，无有异色，众真侍座。急急如灵宝无量度人律令。
　　保安诵
　　真中有神，长生大君。无英公子，白无尊神。太一司命，桃康合延。执符把箓，保命生根。上游上清，出入华房。八冥之内，细微之中。下 
　　镇人身，泥丸绛宫。中理五炁，混合百神。十转回灵，万炁齐仙。急急如灵宝无量度人律令。
　　馘毒诵
　　青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天担力。五帝大魔，万神之宗。飞 
　　行鼓从，总领鬼兵。麾幢鼓节，游观太空。自号赫奕，诸天齐功。上天度人，严摄北酆。神公受命，普扫不祥。八威吐毒，猛马四张。天丁 
　　前驱，大帅仗旛。掷火万里，流铃八冲。敢有干试，拒遏上真。金钺前戮，巨天后刑。屠割鬼爽，风火无停。千千截首，万万剪形。魔无干 
　　犯，鬼无妖精。三官北酆，明检鬼营。不得容隐，金马驿程。普告无穷，万神咸听。三界五帝，列言上清。急急如灵宝无量度人律令。
　　开度诵
　　三十二天，三十二帝。诸天隐讳，诸天隐名，天中空洞，自然灵章。诸天隐韵，天中之音。天中之尊，天中之神。天中大魔，天中之灵。九 
　　和十合，变化上清。无量之奥，深不可详。敷落成真，普度天人。今日欣庆受度，历关诸天。请灭三恶，斩绝地根，飞度五户，名列太玄， 
　　魔王监举，无拘天门。急急如灵宝无量度人律令。
　　摄召诵
　　普告三界无极神乡，泉曲之府，北都罗酆，三官九署，十二河源，上解祖考，亿劫种亲，疾除罪簿，落灭恶根，不得拘留，逼合鬼群。元始 
　　符命，时刻升迁。北都寒池，部卫形魂，制魔保举，度品南宫，死魂受炼，仙化成人。生身受度，劫劫长存，随劫轮转，与天齐年。永度三 
　　途，五苦八难，超凌三界，逍遥上清。急急如灵宝无量度人律令。
　　炼度诵
　　魂神澄正，万炁长存。不经苦恼，身有光明。三界侍卫，五帝司迎。万神朝礼，名书上天。功满德就，飞升上清。急急如灵宝无量度人律令 
　　。
　　三十二天默朝内颂
　　赤天中步斗作用，如前度重楼，度虹桥，入三天门下，望紫炁祥云，照映四方，有三十二天宫阙，布列环拱。玄虚真人入三天门下，从西北 
　　乾位为始，望见宫阙有金牌玉字，云太皇黄曾天，即入阙门朝谒。次亥位太明玉完天，次壬位清明何童天，周围三十二天，朝谒都毕。即到 
　　三天门下，默诵中篇一徧，祈恩忏罪。再拜辞，出历虹桥、重楼，过绛官，咽液而止。若每天诵中篇一徧，尤佳，但只费时光耳。
　　申发文檄
　　凡入坛作用，一如炼秽变神步罡之仪。但文檄尽经凡人之手，须步破秽罡，念净身咒、净天地咒，以解其厌秽，方得清净。法宜於真人入赤 
　　天之后，即默念净身咒，方宣解秽符。吾以日洗身，以月炼真。仙人辅己，玉女侍形。二十八宿，与吾合并。千邪万秽，逐炁而清。急急如 
　　律令。
　　破秽罡
　　九掐寅凤辰破四指二节秽子，邪中指中文精午灭申亡戌，遂以手点破秽罡。口念破秽咒。毕，存金光焕发，随点而起，照耀天地，我面前有 
　　九凤破秽灵官，乘九头飞凤，衣朱衣，右手执羽枝，左手执水盂，凤口吐火炎炎，焚烧一切秽浊之气，悉令清净，灵官以羽枝飞洒，火势渐 
　　灭，天地肃清。即念净天地咒。咒毕，方变神，念左右中三咒。讫遂默召本靖诸部承受发放官吏，及本靖主副，监坛护道，里域土地司命等 
　　神。方宣勑召符，启白三请初献。自此以后，法师惟默念三天讳，不辍。至三献毕，读文檄，宣开天符，宣度火符，焚燎。法师存四直功曹 
　　三符使，各领本界文檄驰去，有如风云之速。遂望天门，左手点玉掐四指第二节清，子扣寅关二指二节剔出，存金光随剔而发文字，直过星 
　　界。次点火掐四指第二节轮子火寅捷。二指二节急巳剔出，存金光如前文字，直入天门。又手点祛掐四指第二节魔子天寅君，二指二节立巳 
　　正未剔出，存金光如前文字，达御前。法师遂念：吾本太上真，三千为从神。干凡归下界，有命达上清。持此章奏词，须速入天门。若还迟 
　　滞者，有误害皇民。左门钱明德，右门张德麟，提军鲁曰正，副将唐芒卿，天文若到此，急须达真灵。急急如律令。
　　咒毕，默召运神会道功曹，步九灵斗三座伏地，存诸将侍卫森列，飞云芳降华京二天丁前引真人，直至玉几前，奏陈文檄内事意，允与不允 
　　，乞赐报应。遂凝神俯伏殿下，候得报应，讫再拜谢恩，归至绛宫，咽液而起。如不得报应，只念九字咒、十七字咒，各一百徧。亦退，其 
　　夜梦中必有昭报矣。
　　禁坛溗秽
　　法师作用，变神炼秽。如申发文檄法，至焚四灵侍卫符八方威神符，五帝大魔符，十方飞天神王符，各存其形貌服色仪卫，各自其方而来， 
　　镇守其方而已。其形貌服色仪卫，备见金书。
　　开启变坛
　　法师三拜，伏地作用如常。真人自赤天中上朝元始，见元始天尊坐於五色狮子之座，遂密祝降真变坛之意。两手玉清诀，存元始面前有一宝 
　　珠，去地五丈，九芒注射。忽然此珠豁开，见天地廓清，无浮翳，无祆尘，惟见玉京山在空玄中，祥风庆云，景象融和，三光焕耀，四炁朗 
　　清，天乐和鸣，神灯交焕，天乐财金石丝竹云璈间作，天灯则小大高下闪烁齐辉。羽葆霓旌，骞林琪树，青鸾白鹤，飞绕周围，圣真仙灵， 
　　乘龙跨凤，仪卫卤簿，罗列后先，光彩陆离，互相映发。所筑三层之坛，化为玉京山，不在地面。太上三尊坐玉京山中，右虎左龙，千乘万 
　　骑，群真众圣，环侍周匝。五帝兵马及天地飞仙神仙，真人神人，日月星宿，河海岳渎等兵马，各衣其衣，来朝左右，各守其坐立之处，见 
　　朝奏次序品。一时气象，与浮黎土说经之时，无以异也。然后辞元始，归绛宫，三拜起。次转班宣召灵符，召平日所用灵宝诸司，南北二院 
　　，雷司列职，土地监临，前来听候翊卫。次宣誓宣榜，献茶酒散，自开启后入坛及朝奏，并依此存用建斋之次，食息起居，不可暂息。
　　呼阴召阳
　　振金钟以召阳神。鸣钟时，存上界诸仙真，皆乘云驾雾，飞空步虚而来。振玉磬以召阴神。鸣磬时，存下界诸神祇，皆云龙月驷，追风蹑云 
　　而过。交振钟磬，以召中界神真仙灵。存中界诸仙灵，皆金舆玉辇，杂还而集，各有队仗，衣服仪饰，悉依金书存之。
　　宣表卷帘
　　法师存金阙寥阳殿内，隐隐群真，侍卫元始，星斗飞芒，龙灯凤烛并在帘裹，惟遥认而已，帘之外无景光也，宣表后举稽首虚皇天尊前。法 
　　事毕，忽然卷帘内外，华灯璀璨，宛如浮黎土矣。
　　敷露安镇
　　侍职宣白法师，执东方真文香上熏，诵之，吸震炁吹。存真文上金光焕耀，冲映东方九炁之天，回光下照东方世界，悉皆开朗，无有故炁， 
　　五方同此。
　　卫灵宣咒
　　法师宣东方卫灵咒，吸震炁吹，存东方青灵始老天君，部领吏兵，来驻东方，斥逐鬼贼，辟扫氛秽，五方同此。
　　升坛朝奏
　　法师先入静默堂，变炼如仪。次焚解秽符，宣净天地咒。次序立，次启白朝奏之意，存玉童玉女，钧天广乐，龙灯凤烛，璀璨嘹亮，并介於 
　　众官次序前行。惟本派经籍度三师，在法师前，将引过玄师幕，本派三师密陈启奏事意於玄师前，吟道赞。法师存下丹田有玄冥君，天尊服 
　　。上至中田，见丹元君，揖曰：愿同朝谒。遂左转九匝，与丹元君混合为一。又上至上田，见华峰君，揖曰：愿同朝谒。又左转九匝，与华 
　　峰君混合为一。又自上田下至中田，仰望三天金阙，在泥丸中，三尊坐其上，光芒映耀，侍卫俨然。三田有青黄白之炁，交焕弥罗，内过一 
　　室，外至天地，无不周徧。次举华夏序行，存玄师在法师前，同三师将引，左旋至都门外。存本靖四大神将，盛服，执器械，守门吏兵随之 
　　。遂念咒，掐诀，入都门，左旋至地户外。存五方五帝，兵马骑乘，并披甲冑，执器械，随其方色巡守。遂念咒，掐诀，入地户，左旋至天 
　　门外。存十方飞天神王，冠服如常，部领仪卫巡守。遂念咒，掐诀，入天门。依灵宝思神仪存思，见朝奏次序品。然后上十方香，次上三宝 
　　香，举烧香颂，存三宝降临，见朝奏次序品。次存玄师升在本方，坐归位举，各礼师鸣法鼓，各有存思作用，并见朝奏次序品。次称法位启 
</div>
    <div class="pagination">
<a href="灵宝领教济度金书_page522.html">上一页</a><span>...</span><a href="灵宝领教济度金书_page518.html">518</a><a href="灵宝领教济度金书_page519.html">519</a><a href="灵宝领教济度金书_page520.html">520</a><a href="灵宝领教济度金书_page521.html">521</a><a href="灵宝领教济度金书_page522.html">522</a><span class="current-page">523</span><a href="灵宝领教济度金书_page524.html">524</a><a href="灵宝领教济度金书_page525.html">525</a><a href="灵宝领教济度金书_page526.html">526</a><a href="灵宝领教济度金书_page527.html">527</a><a href="灵宝领教济度金书_page528.html">528</a><span>...</span><a href="灵宝领教济度金书_page524.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
