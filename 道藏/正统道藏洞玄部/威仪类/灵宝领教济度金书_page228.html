<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 228 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 228 页/共 621 页</h1>
    <div class="content">　　西方摩真司瑞泽，北方墨黑度玄津。
　　中央灵宝玄元始，五炁旋虚妙入神。
　　瘫挛跛痾蒙伸曲，耳目无聪返慧明。
　　自害自刑俱复体，堕胎伤折得回魂。
　　中毒夭亡皆强体，雷嗔暗馘得全灵。
　　青帝护魂肝木旺，赤帝养炁心火亨。
　　白帝侍魄生成肺，黑帝通血肾玄清。
　　黄帝中主脾土安，梵炁弥罗自合真。
　　起死回骸炼离坎，白骨成人万炁明。
　　济度垂死元生灭，九和十合结胎婴。
　　五老运灵监受度，逍遥变化宴上清。
　　回灵宝养素天尊
　　金液玉精，拯百骸而具体。黄房紫户，妙一炁以生神。荷帝师旷荡之恩，感仙灵威神之力。心无苦恼，身有光明。虽形魂可遂於超腾，柰冤 
　　累犹怀於执对。幸承丹渥，均会玄坛。宜体道化之慈悲，休分秦越。共识法门之平等，勿起爱憎。三毒波澄，六尘烟散。无人无我，齐登解 
　　脱之乡。为友为朋，均证逍遥之路。玉符所告，如律奉行。见前亡爽，普及冤亲。各宜整肃，恭伺天恩。
　　解冤释结天尊
　　准上帝敕，请灵宝解冤释结灵官，五经博士，能谈善说灵官，如意万司解释冤对三大神，疾赴坛前，为系荐亡灵，开释仇伟，和同冤对，一 
　　如灵宝玄坛律令。
　　宣焚解冤符
　　阴景长夜，幽幽冥冥。亿劫天光，黑风飘零。元始开化，诸天齐明。玉符所至，万神敬听。解冤释结，执对和平。衅垢消荡，斩绝地根。身 
　　乘玉虚，开度福庭。
　　宣焚和释冤对符
　　符命开度，大神衍行。冤仇执对，和释来临。明承符命，不得留停。长夜开泰，溥睹光明。齐同慈爱，异骨成亲。
　　宣焚拔皋解冤符
　　灵宝符命，焚荡罪缘。冤恨消散，宿债停轮。解释冤结，永灭恶根。北司销籍，炼化成人。慈光灌育，上升玉庭。
　　百体虚明，千冤开悟。一真澄寂，万类消镕。回祖炁以返还，灭恶根而容与。盍荡黄华之水，更听绿字之章。克保仙飞，永超尘劫。见前灵 
　　爽，普及冤亲，共赴兰汤，慈悲引导。
　　医治全形科
　　伏以成象成形，混仲和而立人极。善生善死，凝恬淡以葆天常。百神罗络於华房，万炁周流於玄谷。本无亏欠，宁有疾伤。自业机凿混沌之 
　　根，而尘网溷阴阳之祖。寒暑燥湿，鼓二坚以乘危。地水火风，结三彭而构衅。阳天既殒，阴景斯羁。心未忘於生前，病源犹在。冤复怀於 
　　殁后，业海朵深。况经络荣卫之支离，有魂魄精神之荡失。孰伸援手，第剧寒心。是以元始法王虚皇教主，布慈云於三洞，流法雨於十华。 
　　建仙医天曹，运神丹而灌注。崇解结神吏，飞圣象以调和。降灵宝三八之曹，役混元二六之将，为奔飞於死炁，俾返复於生神。泽溥九幽， 
　　恩沾八极。今之夜奉为斋主某，开度某人。已奉紫宸之命，幸提炁郁之魂。来诣玄坛，将朝玉陛。切虑亡故某，压世遘疾，虽形散而神或郁 
　　纡，历劫遭冤，纵命沉而性犹束缚。五脏六腑之已坏，百体九窍之莫完。匪藉神功，曷全灵质。绿章露奏，已颁降於玄曹。丹篆风行，盍昭 
　　宣於洪泽。兹伸召役，宜副翘倾。庶昭息黥补劓之勋，毋增续长截短之叹。玄科焕耀，次第颁宣。稽首皈依，召役如法。
　　还形返生天尊
　　心为形主，心安而形亦安。形乃病都，心病而形亦病。倘心病之未愈，岂形体之能痊。谨召灵宝玄局天医，尚药一行官吏，普请真慈，随我 
　　神运。以灵丹神芝云腴玉醴，为亡故某人，医治疾伤，断除心病。急急如灵宝玄坛律令。
　　焚天医灵官符
　　焚治病功曹符□　　　焚亡人何病身亡符
　　冤由心造，心空而冤亦空。冤逐业生，心有而业亦有。凡业冤之未释，因心冤之不忘。谨召灵宝玄局解冤释结灵官一行官吏，溥请真慈，随 
　　我神运，以软言调伏异骨成亲。为亡故某人，齐同慈爱，解脱心冤。急急如灵宝玄坛律令。
　　焚解冤释结三符
　　心病已除，心冤复释。慧源莹彻，高台凝晓鉴之辉。觉海澄清，碧汉挂秋蟾之影。犹虑神随炁散，炁逐神驰，形体既堕於阴冥，神炁易全於 
　　阳耀。盍召摄其生炁，为整具其形神。庶得神御炁而炁留形，可使心藏神而神保命。混元本始，无欠无余。谨召十二炁混元化生大将军一行 
　　官吏，随我神运。为亡故某人，摄召生炁，返复灵根。急急如灵宝玄坛律令。
　　焚混元十二炁十二符
　　凝生炁於紫户，青房已全阳质。降真神於金楼，玉室庶化阴灵。俾罗络以成人，可飞腾而御景。谨召三部八景二十四神，随我神运。为亡故 
　　某，镇安百体，荣固三田。急急如灵宝玄坛律令。
　　焚三部八景符
　　神炁为生死之根宗，形骸乃神炁之郛廓。神炁和合，形乃得生。神炁分离，形斯趋死。今复初生之神炁，可还未
　　死之形骸。九窍光华，百关焕映。步武轻盈而容与，精神洞朗以光明。伏愿亡故某，澄清受病之源，疏沦结冤之本。保合生炁，毓养真神。 
　　超二极以长存，复三元而不老。既完芝宇，请赴兰汤。法众运诚，慈悲引导。
　　慈悲接引天尊
　　引旛诣浴堂前
　　灵宝领教济度金书卷之二十九竟
　　洞微高士开光救苦真人宁全真授灵宝通玄弘教水南先生林灵真编
　　卷之三十
　　科仪立成品
　　开度通用
　　沐浴仪
　　先置净水一器在道前
　　召魂全形毕
　　法师诣道前上香
　　具位臣某，诚惶诚恐，稽首顿首，再拜上言。臣闻北酆黑郁，迷途扬五浊之泥。东井黄华，定水度三清之岸。既返魂於冥漠，期濯质於纷葩 
　　。敢扣虎关，庸伸蚁悃。以今奉为斋主某，开度亡故某人。切虑根尘互染，业垢交周。阴景栖迟，已昧灵源之澄湛。阳光快睹，未还觉海之 
　　清明。敬资疏瀹之功，庶显陶镕之妙。欲望玄尊垂悯，至圣兴怜。道炁化八解之池，灵光变五香之室。仪璘映耀，慈云滃蔼以交罗。河汉流 
　　辉，法雨纷飞而遍洒。容臣仗兹神水，挹彼甘泉。候沐浴於灵仪，为激扬於障累。澡身浴德，俾回本始以虚灵。炼质荡形，得证逍遥而快乐 
　　。拳拳心祷，翼翼神驰。臣不胜祈恩，伺命之至。
　　次再拜，捧水当心，以杨枝搅旋，众诵隐语。
　　法师存变。独念瞻仰颂：
　　巍巍道德尊，功德已圆齐，降身来接引，师宝自相携。慈悲洒法水，以用洗群迷，永度三清岸，长辞五浊泥。
　　天河灌沐天尊
　　引水诣浴室前
　　众诵变化浴室咒
　　太玄之水，天一之精，开明三景，梵炁流井。云泉甘露，金真降灵，变化浴室，天地同清。内外洞朗，香雾芳盈，今日沐浴，道炁光明。
　　法师以盂中水，分置正魂浴室中，及男女二室，以杨枝洒之，行持如前。
　　泠泠甘露，羽枝飞洒於紫虚。飘飘素华，梵炁弥纶於空际。九凤灌玄泉之彩，五龙吐灵液之精。玉女金童，卫兰汤而高映。石景水母， 
　　荫芝室以流明。仰荷宸恩，式符至愿。伏愿浣濯官吏，沐浴仙灵，宣德倾光，吁恭效职。伺提魂而来格，为荡质以回灵。天步高跻，地尘永 
　　谢。清众运诚，引魂沐浴。
　　清水度魂天尊
　　引旛诣浴室前
　　阴灵阳耀，摄魂魄以来临。天清地宁，运圣神而莫测。惟兹功德水，发自智慧源。内可咽漱三田，流华五炁。外可澄清百体，荡涤千愆。洗 
　　爱网趋解脱之门，灌冤轮归逍遥之径。神闲意定，性彻心融。何幸灵仪，躬承帝渥。聆宝释琳琅之韵，听云章缥缈之音。伏望正度亡魂，端 
　　肃身心，虔诚就浴。其有冤亲一众，宜分男女两班，俱藉慈悲，各趋左右，疏瀹有漏，证悟无为。清众运诚，加持功德。
　　黄华荡形天尊
　　焚符，道众卷帘，引旛
　　入浴室，再下帘
　　三途热恼，锁郁勃之迷云。万圣慈悲，洒清凉之甘露。欲超腾於苦海，宜灌沐於华池。沐浴东井咒，今当宣诵。天河灌东井，石景水母精。 
　　圆光拂灵耀，玄辉映高明。元始披长夜，天人逐月生。沐浴兰池上，龙负长庚瓶。金童散香花，玉女流五星。冠带濯玉津，炼度生仙形。体 
　　香万神降，乘景登高明。
　　黄华荡形天尊
　　焚符
　　寒庭悲恨，怅业垢之牵缠。道岸高华，假灵津而利济。正翻身於浊浪，方稳步於清都。三元品戒沐浴荡秽咒，今当宣诵。
　　天炁澄清，五色高明。日月吐辉，濯质身形。神真内盥，香汤炼精。光景洞耀，焕映上清。炁不受尘，五府纳灵。罪灭三途，祸消九冥。身 
　　得开度，升入帝庭。
　　黄华荡形天尊
　　焚符
　　尘识流吹，绿千生之结习。甘泉灌沐，还一性之精明。欲洞焕於灵光，盍荡除於宿累。九真沐浴炼真咒，今当宣诵。太一高真，九灵之精， 
　　使魂飞仙，上登紫庭。沐浴华池，神目澄清，精通太虚，万炁自生。
</div>
    <div class="pagination">
<a href="灵宝领教济度金书_page227.html">上一页</a><span>...</span><a href="灵宝领教济度金书_page223.html">223</a><a href="灵宝领教济度金书_page224.html">224</a><a href="灵宝领教济度金书_page225.html">225</a><a href="灵宝领教济度金书_page226.html">226</a><a href="灵宝领教济度金书_page227.html">227</a><span class="current-page">228</span><a href="灵宝领教济度金书_page229.html">229</a><a href="灵宝领教济度金书_page230.html">230</a><a href="灵宝领教济度金书_page231.html">231</a><a href="灵宝领教济度金书_page232.html">232</a><a href="灵宝领教济度金书_page233.html">233</a><span>...</span><a href="灵宝领教济度金书_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
