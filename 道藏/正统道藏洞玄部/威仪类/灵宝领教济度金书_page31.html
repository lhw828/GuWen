<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 31 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 31 页/共 621 页</h1>
    <div class="content">　　堪叹庄周梦。庄周梦，一梦梦，庄周能几何。和：大圣灵宝天尊。
　　堪叹黄粱梦。黄粱梦，一梦梦，黄粱能几何。和：大圣道德天尊。
　　五方童子偈
　　奉请东方青灵启道童子，手执青莲花，接引此亡灵。和：往生神仙界。
　　奉请南方金辉启道童子，手执红莲花，接引此亡灵。和：往生神仙界。
　　奉请西方真觉启道童子，手执白莲花，接引此亡灵。和：往生神仙界。
　　奉请北方开明启道童子，手执碧莲花，接引此亡灵。和：往生神仙界。
　　奉请中央妙光启道童子，手执黄莲花，接引此亡灵。和：往生神仙界。
　　灵宝领教济度金书卷之十一竟
　　洞微高士开光救苦真人宁全真授灵宝通玄弘教水南先生林灵真编
　　卷之十二
　　科仪立成品
　　祈禳开度通用
　　九灵飞步上章仪
　　烧香颂　　各礼师
　　九天上仙，道化常生。神室太景，霞映珠琼。逸宅丹元，受事玉清。十转九回，七混五成。神辉共耀，振策黄庭。道达三变，录神合灵。玉 
　　帝散慧，隐玄羽经。千神倾轮，五星命真。帔朱巾羽，森列帝庭。左命神虎，右佩金兵。九天征伐，焕掷火铃。灭魔破祆，辟邪却精。风火 
　　赫震，六天摧倾。豁落北酆，九魔沈零。失道者诛，顺道者生。上帝有令，敕卫神兵。千邪灭试，万鬼敢停。敢有千试，以付天丁。有祆则 
　　戮，有毒则刑。保神守卫，摄邪戮精。六天已诛，威振万灵。宝神驱秽，霄朗三清。万真受事，俱会帝庭。六象渊和，七景辉明。神风散魔 
　　，道场肃清。神威荡鬼，玉帝祝生。九天垂命，摄真御灵。请奉皇命，仙道克成。
　　鸣法鼓二十四通
　　无上玄元太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装。关启玄坛 
　　天帝神君，当召此间土地，里域真官正神，臣今奉为，斋意祈恩玉阙，进拜朱章。愿得玉清道炁，灵宝妙光，下降流入，臣等身中。即使紫 
　　精郁勃，玉关开明，五老辅根，万帝摄真，体圆珠映，乘景縿晨，金光焕奕，御炁上清。令臣所启，速达径诣太上无极大道无形无名虚无自 
　　然金阙玉陛下。
　　请称法位
　　具位臣某与临坛官众等，谨同诚上启，虚无自然元始天尊妙无上帝，太平金阙前圣虚皇玉晨大道君，太平金阙后圣万变混沌玄元老君，玄都 
　　玉京上帝高真万天上帝，东华上相木公青童大道君，九灵太真金母丹皇大道君，太上丈人，天帝丈人，九炁丈人，上相丈人，青龙宫太乙玄 
　　生帝君，凤凰阁诸天司命道德众尊，少吴金楼太上三师君，天曹门下四司君，玄冥宫太真门下太乙灵妃君，太阳炎光郁明上皇道君，太阴黄 
　　华素曜圣后元君，南辰六阙上真道君，北极九府上真道君，三元三官大帝君，五老五灵天帝君，玄中大法师，三天大法师，玉清上相大罗无 
　　极神公，泰玄上相天机，内相天机上相，天枢使相，天枢左相，天枢右相，天曹诸司真君，天曹门下上官典者引进真官，上章词表真官，上 
　　章二十四真人，三天门下上仙道化真君，上灵定志真君，上神护正真君，十方至真飞天神王，五岳真君，东岳上卿司命神君，太平下教二十 
　　四真人，南极紫真太极玉宸圣后，金阙上保检仙司命东华道君，金阙大夫东华领真上清仙君，三洞三乘经箓法中上圣高真、神仙将吏，流传 
　　至教经籍度师，得道真人，正一嗣师、系师、真人，太岁尊神，土地主执，三界官属一切威灵。
　　臣闻绿霞八浮，琼珊翼金华之邃。紫烟九素，云珠联玉映之崇。耀流日於郁罗，蔼飞霄於劫仞。清微高拱，俨天宝而焕圆华。碧落空凝，湛 
　　晨辉而腾秀朗。皆无无上真之境，廓玄玄中澄之微、惟祖炁之凝，精分三华谷。瞻神光之胤，粹联九泥城。玉京象天晨金霄之奇，琼闱列洞 
　　阳元景之妙。玄峰澄寂，运八纬以云升。丹室虚灵，昭七经而日焕。非内非外，无形无名，臣以禀炁太无，流形妙有，刊玄图於西禁，帝渥 
　　罗敷，定紫策於东储，师恩郁勃。寄影烟林之邃密，栖心云汉之飞翔。结节流披，玉蕊嚼空青之宝，精神泰定，金花全虚白之珍。流珠斯焕 
　　於经文，鸣玉敢敷於道炁。缅惟下教，盍翼上乘。金石初忱，快睹三天之圣日。丹青终誓，宜弘九地之真风。今有某人为某事拜某章，上扣 
　　紫虚，下披丹悃。苍苍正色帝阙、罗虎豹之严。渺渺大罗天陛，肃龙鸾之卫。茂八骞而飞云蓊蔼，华三秀而祥雾玲珑，徒心企於鸿厘，曷面 
　　敷於龙御。仰冀玄尊锡庆，上圣流恩，焕黄道以周回，敞玄关而洞朗。流铃振响，摄浩炁於霄衢。仗幡卫严，扫刚风於云路。令臣神光洞焕 
　　、梵反弥罗，步金霞而芝玉凝真，灵虚参混。乘琼烟而黍珠入妙，定慧双圆。飞豁落於灵台，觐玄丹於华盖。臣无任赡天，望圣激切，恳祈 
　　之至谨，稽首再拜。
　　重呜法鼓二十四通
　　简阅吏兵行事
　　谨出臣身中玉门紫户、三十九阙上真灵官，三部八景二十四真，五体真官，丹元真人，上清虚无自然左右领仙玉郎，飞仙玉虚侍郎，各二十 
　　四人出。五帝五色元皇，太真飞龙功曹，上元功曹，飞行功曹，各二十四人出。玉虚飞仙使者，太仙使者，神仙使者，各二十四人出。玉虚 
　　金童玉女，飞行金童玉女、八节直言直事，各二十四人出。某治建节监功大将军，前部效功，后部效杀，驿庭令，驿庭丞，四部监功谒者， 
　　上仙上灵二官，直使正一功曹，左右官使者，阴阳神央吏，科车赤符吏，刚风骑置吏，驿马上章吏，飞龙骑吏，各二人出。出者严装显服， 
　　冠带垂缨，整其威仪。领仙玉郎，冠飞玄玉冠，衣九色龙文虎衣，执命魔灵幡，立左。玉虚侍郎，冠元晨玉冠，衣五色飞仙羽衣，执九色灵 
　　幡，立右。飞龙功曹，冠九德通天之冠，衣九色凤衣，腰带虎书，执召神之符，在上。飞仙功曹，冠九德通天之冠，衣五色羽衣，腰带金铃 
　　，执摄煞之律，在下。飞仙使者，冠飞天玉冠，衣五色斑文之衣，手执金符建节，在前。神仙使者，冠朱阳玉冠，衣九光飞仙之衣，手执玉 
　　版持幢，在后。玄黄太真功曹使者，冠带羽，服金真凤章豁落七元，手执玉案，对立臣前。正一功曹，弁朱阳之帻，冠通天之冠，衣皂纹单 
　　衣，腰带龙头之剑，捧持谒簿。二官使者，弁玄阴之帻，冠九德之冠，衣绛章单衣，腰带虎符，赍执玉版建节，持幢立臣前后。狼吏虎贲， 
　　察奸勾骑，都官仆射，天驺甲卒，天丁力士，洽正执正吏，收神食神吏，收鬼食鬼吏，收炁忞吏，收毒食毒吏，收邪食邪吏，收精食精吏， 
　　治中主簿，治中校尉，云中督吏，干佐小吏，金光童子，典章从官，通章舍人，行章童子，元始小吏，玄都力士，九光玉伯，高车司马，通 
　　章小吏，承章令史，通章书佐，部章督邮，典录功曹，典录小吏，呈章从事，通章从事，校章从事，定章从事，刺章从事，印章从事，赍章 
　　从事，太初直符直事，太无直符直事，太素真符直事，太真直符直事，太玄直符直事，太一直符直事，虚无直符直事，五帝直符直事，四直 
　　直符直事，五行直符直事，六律直符直事，七政直符直事，八卦直符直事，九宫直符直事，四部监章从事，进章凤凰骑，上章云龙骑，言章 
　　风发骑，御章神龙骑，奏章飞龙飞虎骑，某靖侍靖仙官，金童玉女，灵官功曹，诸省府院司通进仙官神吏。一时严装，罗列卤簿，屯驻围绕 
　　，受臣词语，分别关启玄坛，土地四面真官，三洞威神，三宝官属，三五功曹，左右官使者，侍香金童，传言玉女，五帝直符直日香官，左 
　　右龙虎君，侍卫灵官，三天承章典者，三天飞章灵官，三天通章玉女，三天捧香素女，三天承受玉女，十天承受玉女，三十二天承受玉女， 
　　三天上奏灵官，诸天传奏灵官，左右绣衣二使者，十方飞天使者，传言奏事飞龙骑吏，在时受事应感仙灵，道上二玄三元四始甲子诸官君将 
　　吏。并乘玉举绿辕，云軿琼轮，羽盖飞虬之乘，飞行紫虚，上登三天之上，金阙玉殿，琼房丹室。为臣同诚，上启太上无形无名虚无自然至 
　　真大道无上玄尊金阙玉陛下。臣以昌运欣逢，庆基夙挺。神凝九室，睹三元以珠联。云蔼三宫，罗九真而璧合。御震灵之宝座，佩景霄之神 
　　锋，林壑怡神，樊笼息影，爰念乾坤化育，盍证质於玄功。经纬生成，宜恢宏於洪范。学真宴坐，翊教经行，凡有归投，理宜敷告。今为某 
　　人某事拜某章，祈三天之惠泽，宏九地之慈恩。臣谨依元降九灵飞步秘典，誊笺饬函，依科操进。伏望功曹使者，受事仙灵，洞览翘勤，对 
　　臣料理，务契玄格，上诣金门，龙刀瑶环，金鱼玉雁，舒镇洞案，请省章文。
　　宣章　校章　封章
　　谨上请十方无极飞天神王，九天尚父天蓬大元帅，九天佐翊天猷大元帅，九天上辅黑煞大元帅，九天游奕玄武大元帅，三天阳精门左上仙蔽 
　　身大将军，洞华门右上灵隐影大将军，正阳门中上神藏形大将军，左门钱将军，右门李将军，押军陈将军，麒咢麟索二大天丁，天门守御诸 
　　神，刚风上吏。谨上请三天门下上官典者，引进仙官，上章词表灵官，上章帝妙真人，上善真人，执幡真人，明月真人，白华真人，韩老真 
　　人，龙骑真人，陀罗真人，善达真人，洞观真人，救苦真人，流光真人，白一真人，定国真人，黄华真人，白慈真人，洞安真人，丞相真人 
　　，上将真人，北都真人，相如真人，小游真人，吕吕真人，九光真人，青帝庆寿功曹，白帝纪善功曹，赤帝注生功曹，黑帝元命功曹，黄帝 
　　中治功曹，甲子促炁功曹，甲戌治病功曹，甲申直使功曹，甲午正一功曹，甲辰中部功曹，甲寅四部功曹，四直玉文功曹，运神会道功曹， 
　　承受典吏。
　　谨上请五方五黑镇章大将，奏章灵官，十二月奏章灵官，奏章大将，十二月呈章灵官，点检进章灵官，三界传奏功曹，报应呈章灵官，通章 
　　从事，玉清总召三界金阙上佐发放，九天御史大夫，天枢发放司主吏佐吏，流金火铃大将，九天云路正一功曹，开天符命使者，九天通章使 
　　者，通进仙吏。
　　谨上请上清灵飞太玄玉女，青腰玉女，玄精玉女，绛宫玉女，太素玉女，黄素玉女，顺炁玉女，足月玉女，开心玉女，寄房玉女，得喜玉女 
　　，曹泽玉女，金晨玉童，太华玉女，玉清妙华金童，紫光玉女，神府绣衣玉童，绣衣玉女，诸天五色玉童，绣衣玉女，洞天、洞玄、洞灵飞 
　　行侍香玉童，散花玉女，灵官仙吏。
　　谨上请玉清八威治魔都统，神慧杀鬼都伯史，总领鬼兵三天大元帅，九天尚父执麾左领神王，执幢右领大神，鼓楼后部力士，执节前引天丁 
　　，麒麟天马大神，命魔仗幢大帅，玉清掷火万里大将军，玉清流铃八冲大将军，金钺前戮大神，巨天后刑大将，玉清屠割使者，风火征伐大 
　　将军，剪截鬼秽大神，明检鬼营大将，金马驿呈大神，列言上清录事，灵虚辨魔护道仙灵官吏。
　　谨上请玉清雌一将军，雄一将军，大洞将军，黄室将军，白云将军，隐道将军，真讳将军，龙骑将军，凤车将军，总监大将军，统兵大将军 
　　，发放大将军，伏魔大将军，九天越天大将军，正天大将军，九道大将军，九纲大将军，营门大将军，五盖大将军，玄老大将军，玄留大将 
　　军，周天大将军，中玄大将军，五元大将军，盖天大将军，中律大将军，还天大将军，中域大将军，中微大将军，中庭大将军，中建大将军 
　　，东夷老青领将军，青始车骑除逆伏卫兵，南越老赤领将军，赤玄车骑扁鹊伏卫兵，西氏老白领将军，白玄车骑捍厄铁轮兵，北羌老黑领将 
　　军，墨玄车骑反甲逆鳞兵，中央秦老黄领将军，黄始车骑部领黄云兵，太上西域兵营门兵，南溪兵，督天兵，发地兵，虎贲兵，柱天兵，施 
　　天兵，中宫五营兵，九元中野兵，九天丈人，五方五盖兵将帅骑吏。
　　谨上请太玄自然三洞天仙兵马，地仙兵马，神仙兵马，飞仙兵马，真人兵马，神人兵马，日月星宿兵马，九官五帝兵马，五岳四渎兵马，三 
　　河四海兵马，金龙飞龙骑，游龙神龙骑，驿龙云龙骑，跃龙腾龙骑，太空自然辅仙飞玄骑，辅真飞腾骑，辅神飞行骑，辅帝腾空骑，辅灵腾 
　　虚骑，飞轮策空骑，飞仙腾空骑，飞琼羽盖策辔骑，龙辕绿軿策辔骑，制地飞龙骑，流光耀电骑，兴云降雨骑，耀激追电骑，执节金光骑， 
　　飞龙骑吏。
　　谨上请雷霆都部署负天欻火律令大赤元帅邓将军，九天游奕北极正一魁神纯真元帅马将军，护道崇宁威烈关将军，昭武翊灵正佑温将军，部 
　　领威烈修乘万骑，本靖诸省府院司将吏兵马。臣御箓膺符，昭图佩券，空常飞步，履魂魄於二辰。仪璘高奔，灌精华於八素。振佩珰而旋运 
　　，姤离坎以奔飞。混景融三，御神光於丹阙。回婴守一，摄生气於玄关。将腾碧落之崇，肆觐清都之邃。凌空背土，期肃卫於軿轮。御炁飞 
　　神，庸戒严於室宅。以今飞龙后从，驿马前驱，梵炁弥罗，焕金光而上映。元纲流演，舒绛彩以高征。愿章奏之，职司与翊卫之官属。中严 
　　卤簿，外办钺麾，八威森掷火之扬，四张俨流金之焕。应感倏忽，与臣同升，恭按威仪，遣章操伏。
</div>
    <div class="pagination">
<a href="灵宝领教济度金书_page30.html">上一页</a><span>...</span><a href="灵宝领教济度金书_page26.html">26</a><a href="灵宝领教济度金书_page27.html">27</a><a href="灵宝领教济度金书_page28.html">28</a><a href="灵宝领教济度金书_page29.html">29</a><a href="灵宝领教济度金书_page30.html">30</a><span class="current-page">31</span><a href="灵宝领教济度金书_page32.html">32</a><a href="灵宝领教济度金书_page33.html">33</a><a href="灵宝领教济度金书_page34.html">34</a><a href="灵宝领教济度金书_page35.html">35</a><a href="灵宝领教济度金书_page36.html">36</a><span>...</span><a href="灵宝领教济度金书_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
