<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 392 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 392 页/共 621 页</h1>
    <div class="content">　　修斋颂上香　请三师
　　某上启三师真人。切以建斋行道，凝妙炁以精修。正位辨方，奠真文而敷露。内辟魔试，外达斋忱。今有斋主某，崇建大斋。将陈安镇之仪 
　　，先致恳祈之敬。仰冀慈悲应感，智慧昭彰。集福预修，永不经於黑郁。生身受度，获俓上於朱宫。五方真文，请师安镇。
　　入天门　五灵安镇天尊
　　东方真文请师安镇
　　上东方香
　　师执真文香上熏之，众诵真文
　　岁星辅肝，角亢镇真。氐房心尾，四景回旋。箕主七辰，正斗明轮。承炁捕非，扫除灾群。
　　臣众等志心皈命，东方九炁天君，东乡神仙诸灵官。今有预修弟子某，修建某斋。恭依玉清南极典令，敷露东方消灾真文，安镇东方九炁之 
　　天，宿启告斋，明晨行道。伏愿九炁天君，旌别功德，考察灾祥。特为弟子某，解释愆尤，和平寿命，辟斥金制，扶助木威，一切灾危，俱 
　　蒙殄灭，百年运尽，径上南宫。一如玉清真王长生大帝律令。
　　焚符
　　东方青灵童子，明承符命，告下东方无极世界，洞空洞虚，洞元洞玄，九炁总司，三界神灵，东岳太山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇东方。
　　南方三炁天君
　　南方真文请师安镇
　　上南方香
　　师执真文香上熏之，众诵真文
　　赤帝命灵，万法开通。魔鬼绝种，世无灾凶。神府玉勑，皇道永丰。
　　臣众等志心皈命，南方三炁天君，南乡神仙诸灵官。今有预修弟子某，修建某斋。恭依玉清南极典令，敷露南方消灾真文，安镇三炁之天 
　　，宿启告斋，明晨行道。伏愿三炁天君，旌别功德，考察灾祥。特为弟子某，解释愆尤，和平寿命，辟斥水制，扶助火威，一切灾危，俱蒙 
　　殄灭，百年运尽，径上南宫。一如玉清真王长生大帝律令。
　　焚符
　　南方丹灵童子，明承符命，告下南方无极世界，洞空洞虚，洞元洞玄，三炁总司，三界神灵，南岳衡山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇南方。
　　西方七炁天君
　　西方真文请师安镇
　　上西方香
　　师执真文香上熏之，众诵真文
　　素女素福，把符紫清。受命玉阶，斩伐百精。世土荡荡，君王晏平。
　　臣众等志心皈命，西方七炁天君，西乡神仙诸灵官。今有预修弟子某，修建某斋。恭依玉清南极典令，敷露西方消灾真文，安镇西方七炁 
　　之天，宿启告斋，明晨行道。伏愿七炁天君，旌别功德，考察灾祥。特为弟子某，解释愆尤，和平寿命，辟斥火制，扶助金威，一切灾危， 
　　俱蒙殄灭，百年运尽，俓上南宫。一如玉清真王长生大帝律令。
　　焚符
　　西方皓灵童子，明承符命，告下西方无极世界，洞空洞虚，洞元洞玄，七炁总司，三界神灵，西岳华山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇西方。
　　北方五炁天君
　　北方真文请师安镇
　　上北方香
　　师执真文香上熏之，众诵真文
　　黑灵北君，总摄天门。消灾世土，剪灭妖氛。神霄玉书，保天无倾。
　　臣众等志心皈命，北方五炁天君，北乡神仙诸灵官。今有预修弟子某，修建某斋。恭依玉清南极典令，敷露北方消灾真文，安镇北方五炁 
　　之天，宿启告斋，明晨行道。伏愿五炁天君，旌别功德，考察灾祥。特为弟子某，解释愆尤，和平寿命，辟斥土制，扶助水威，一切灾危， 
　　俱蒙殄灭，百年运尽，俓上南宫。一如玉清真王长生大帝律令。
　　焚符
　　北方黑灵童子，明承符命，告下北方无极世界，洞空洞虚，洞元洞玄，五炁总司，三界神灵，北岳恒山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇北方。
　　中央一炁天君
　　中央真文请师安镇
　　上中央香
　　师执真文香上熏之，众诵真文
　　天皇禀炁，保制万方。掷火流金，照除不祥。黄老勑令，世土永康。
　　臣众等志心皈命，中央一炁天君，中央神仙诸灵官。今有预修弟子某，修建某斋。恭依玉清南极典令，敷露中央消灾真文，安镇中央一炁 
　　之天，宿启告斋，明晨行道。伏愿一炁天君，旌别功德，考察灾详。特为弟子某，解释愆尤，和平寿命，辟斥木制，扶助土威，一切灾危， 
　　俱蒙殄灭，百年运尽，俓上南宫。一如玉清真王长生大帝律令。
　　焚符
　　中央元灵童子，明承符命，告下中央无极世界，洞空洞虚，洞元洞玄，一炁总司，三界神仙，中岳嵩山，侍卫安镇，遵依典令，火急奉行。
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，安镇真文。和：安镇中央。
　　宣咒
　　元始上帝，玉清金文。上御九天，监真领仙。北斗七元，中关五岳。名山大川，下勑九地。河海泉源，今日上告。万神咸闻，修斋行道。请 
　　命三官，消愆受福。保天长存，罪根消荡。愿神愿仙，南上定录。纪名丹编，世世安镇。保制劫元，享寿无穷。世祚亿千，消灾度厄，金龙 
　　驿传。
　　向来敷露消灾真文，功德圆满。伏愿福乡高步，削罪垢以无形。寿域长新，散灾期而不息。弗经轮转，长处逍遥。稽首皈依，无极大道。志 
　　心称念，
　　五灵安镇天尊。
　　和：不可思议功德。
　　起镇仪
　　东方九炁天君
　　东方真文请师起镇
　　熏读如前
　　角龙负河，护世辟非。真王下降，万恶俱摧。世土永延，亿千无衰。
　　臣谨重诚上启，东方九炁天君，东乡神仙诸灵官。以今奉为预修弟子某，夙宵行道，安镇东方，仰荷慈光，俯垂鉴映。法筵告罢，斋事圆成 
　　，恭起真文，再扬妙化。伏愿东方青灵童子，明承符命，俓诣东方无极世界，上告诸天星宿，省府司曹；中关岳渎山川，神明主执；下逮神 
　　乡泽垒，一切冥灵。特为预修弟子某，消伏冤愆，增延福禄，魔无干犯，身有光明，世世生生，南宫受化，不经苦恼。一如玉清真王长生大 
　　帝律令。
　　焚真文
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇束方。
　　南方三炁天君
　　南方真文请师起镇
　　赤帝命灵，万法开通。魔鬼绝种，世无灾凶。神府玉勑，皇道永丰。
　　臣谨重诚上启，南方三炁天君，南乡神仙诸灵官。以今奉为预修弟子某，夙宵行道，安镇南方，仰荷慈光，俯垂鉴映。法筵告罢，斋事圆成 
　　，恭启真文，再扬妙化。伏愿南方丹灵童子，明承符命，速诣南方无极世界，上告诸天星宿，省府司曹；中关岳渎山川，神明主执；下逮神 
　　乡泽垒，一切冥灵。特为顶修弟子某，消伏冤愆，增延福禄，魔无干犯，身有光明，世世生生，南宫受化，不经苦恼。一如玉清真王长生大 
　　帝律令。
　　焚真文
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇南方。
　　西方七炁天君
　　西方真文请师起镇
　　素女素福，把符紫清。受命玉阶，斩伐百精。世土荡荡，君王晏平。
　　臣谨重诚上启，西方七炁天君，西乡神仙诸灵官。以今奉为预修弟子某，夙宵行道，安镇西方，仰荷慈光，俯垂鉴映。法筵告罢，斋事圆成 
　　，恭启真文，再扬妙化。伏愿西方皓灵童子，明承符命，俓诣西方无极世界，上告诸天星宿，省府司曹；中关岳渎山川，神明主执；下逮神 
　　乡泽垒，一切冥灵。特为预修弟子某，消伏冤愆，增延福禄，魔无干犯，身有光明，世世生生，南宫受化，不经苦恼。一如玉清真王长生大 
　　帝律令。
　　焚符
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇西方。
　　北方五炁天君
　　北方真文请师起镇
　　黑灵北君，总摄天门。消灾世土，剪灭妖氛。神霄玉书，保天无倾。
　　臣谨重诚上启，北方五炁天君，北乡神仙诸灵官。以今奉为预修弟子某，夙宵行道，安镇北方，仰荷慈光，俯垂鉴映。法筵告罢，斋事圆成 
　　，恭启真文，再扬妙化。伏愿北方玄灵童子，明承符命，俓诣北方无极世界，上告诸天星宿，省府司曹；中关岳渎山川，神明主执；下逮神 
</div>
    <div class="pagination">
<a href="灵宝领教济度金书_page391.html">上一页</a><span>...</span><a href="灵宝领教济度金书_page387.html">387</a><a href="灵宝领教济度金书_page388.html">388</a><a href="灵宝领教济度金书_page389.html">389</a><a href="灵宝领教济度金书_page390.html">390</a><a href="灵宝领教济度金书_page391.html">391</a><span class="current-page">392</span><a href="灵宝领教济度金书_page393.html">393</a><a href="灵宝领教济度金书_page394.html">394</a><a href="灵宝领教济度金书_page395.html">395</a><a href="灵宝领教济度金书_page396.html">396</a><a href="灵宝领教济度金书_page397.html">397</a><span>...</span><a href="灵宝领教济度金书_page393.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
