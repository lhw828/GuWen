<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 87 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 87 页/共 621 页</h1>
    <div class="content">　　宣护送牒
　　宣天门关
　　炼度事毕，亡灵超升，乘元始紫金之光，御百宝飞仙之辈，大魔鼓节，神王扶轮，灵童握五色之莲，驿吏持黄箓之简，千乘万骑，九凤八鸾 
　　，导从前驱，逍遥云路，永辞大地，径诣南宫，面朝金阙之尊，克遂玉京之乐，庆流宗衍，及姻亲，法众运诚，谨当奉送。
　　飞空步虚颂
　　灵宝领教济度金书卷之五十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之六十
　　科仪立成品
　　净供合用
　　玄都大献玉山净供仪
　　静默堂序立
　　华夏引至大道前
　　上香长跪
　　具位臣某，诚惶诚恐，稽首顿首，再拜上言。臣闻三宝开图，散元精於万有。九霄御运，宏妙粹於拿灵。受中而觉海虚圆，语上而真源澄湛 
　　。初无盈缩，奚有升沉，自业风鼓既倒之澜，与毒雾笼再驰之驾。祸淫福善，昭经纬以无私。恶盈益谦，焕阴阳而不忒。四生轮转，六道循 
　　环，匪由提拯之恩，曷免沉沦之苦。今有斋主某人，依依博物，切切同仁。念形逐业迁，性本中涵於祖炁。命随尘报，神非外烁於灵光。倘 
　　凝定水以清明，期泮冰山而开悟。敬涓吉旦，恭启清场，修奉玉山净供，上奉三宝，中供千真，下责神灵，旁资品类。俾离恶趣，永依上圣 
　　之慈光。庶发善根，照破下愚之尘暗。顿造无为之妙，永超空色之机。金马朝驰，已负丹章而露奏。玉龙夕迅，谅颁玉简以风行。承德虚玄 
　　，宣恩郁绝。今则兰场已备，蕊范将宣，不胜恳切之情，僭沥便蕃之悃。欲望元尊锡庆，大道流光，啸命仙曹，各昭宣於民欲。劫制灵局， 
　　均寅亮於天工。容臣会道运元，存神合景，旱灵受度，如细雨密雾而来。庶类回光，皆飞空步虚而去，遂斋主皈依之悃，副微臣开度之忱， 
　　臣下情无任，恳祈之至谨言。
　　十方灵宝天尊
　　引至斛前洒净
　　普献颂
　　普献无边圣，香烟散十方。愿乘七宝台，垂光五浊世。运度人天众，咸令上法桥。同会证无为，勤修不退转。
　　宣降真召灵符
　　祝香
　　具位臣某，谨焚宝香，供养太上无极大道虚无自然元始天尊妙无上帝，虚皇玉晨大道君妙有上帝，万变混沌玄元老君至真大帝，东极青玄老 
　　君，太乙救苦天尊，运明保元上帝，玉清神霄真王长生大帝，南极真王朱陵大帝，九微太真青童玉明大道君，紫微元灵青金丹皇大道君，九 
　　霄自然生神帝君，灵宝三十二天帝君，五老四梵十极十华诸天上帝，太阳郁仪帝君，太阴结璘元君，五方五德上真道君，北极九府玉晨君， 
　　南辰六阙上道君，周天经纬列宿星君，三元三官大帝君，玄中大法师，静老天君，三天大法师，六合高明大帝，灵宝经籍度、三阳开泰枢机 
　　三省诸相天君，九天诸司真君，天曹诸司真君，上清黄箓院使真君，南昌上宫朱陵火府主宰高真，青玄黄箓左右府主宰真君，九天普度院主 
　　宰真君，南天度人不死尊神，南极长生大君，好生韩君丈人，度世司马大神，回骸起死监生大神，灵宝玄局施用仙曹，三界所向仙曹圣众， 
　　三洞四辅经箓法教上圣高真，祖师玄一玉舆真人，宝舆真人，绿舆真人，太极左宫仙公冲应葛真人，玄坛受事诸省府院司仙灵官吏，五岳五 
　　帝真君，五天圣帝，洞天福地名山大川靖庐治化仙官主宰，本靖祖玄真师列位真人，经籍度师列位真人，北阴玄天酆都大帝，水府扶桑大帝 
　　，地府十殿真君，九垒六洞诸司冥官，四海四渎三江九河俱泠大神，五道大神，北冥执职曹僚掾吏，九州社令司主者，十方道都大主者，城 
　　隍里域远近庙貌无鞅神众，斋主家土地司命六神，虚空应感鉴察威灵太岁尊神，四直功曹，三界符使，愿运慈悲，俯旌恳款。臣闻函三御炁 
　　，敷龙汉之慈云。得一分灵，散鹤呜之法雨。玉字徘徊於碧落，金书罗络於黄垓。丹谷流精，阳耀生神之妙。玄关御景，阴飞死炁之华。陶 
　　冶八圆，范围九邈。伏念臣鸳班缀武，凤检颐真。坤兔乾乌，胤偃月虚无之宝。坎龙离虎，结明霞恍惚之珠。凝九室以神交，步三田而炁混 
　　。心期霄映，迹尚尘游，誓弘领教之宗，庸励度人之泽，庶裨洪造，密证玄功。今有斋主某人，恭启瑶坛，恪遵琼笈，希金阙洪恩之被，开 
　　玉山大献之筵。仰格圣贤，希均提於化化。俯徽品汇，冀咸证於生生。属兹兰篆氤氲，莲辉晻蔼，万象湛璇霄之影，九华沈玉籁之音。宝梵 
　　开玄，金章演妙。群灵霓望，欣道岸之将登。庶类云从，徯法桥之稳驾。欲望圣神广运，智慧帝周，流梵炁以回旋，舒真光而褊覆。祥烟耀 
　　景，神奇融霞馔之珍。甘露流华，圣化映云厨之妙。弥纶六合，郁勃十方，开阴垒以提魂，辟阳隅而召魄。池明八解，为沐浴於形仪。服映 
　　三光，俾庄严於容止。灵芽灌而百关炁续，玄芝饵而五脏神宁，豁七世之昏蒙，解三生之冤对。南丹阳燧，郁仪舞凤以陶情。东井方诸，结 
　　璘飞龙而沦性。竟超凌於地域，快容与於天衢，无任罄芹，恪祈采菲，臣不胜瞻圣，望恩激越，俟命之至，清众运诚，关行法事。
　　十方灵宝天尊
　　众诵大行梵炁章三遍
　　大行梵炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。中有南上，司下司录。延 
　　寿益算，度厄尊神。回骸起死，无量度人。今日校录，诸天临轩。
　　宣大行梵炁符
　　大圣元始天尊向乾方
　　至心奏启玉清圣境元始天尊妙无上帝，愿赐慈悲之泽，昭垂应感之恩，普放神光，降流真炁，灌注玉山大献清净法食之中，摄化无穷，神变 
　　莫测，琼浆宝饭，异果奇葩，非色非香，非空非假，祥云甘露，彩雾瑞烟，应念二充周，随感饱瞒。上奉诸天尊帝，中熏三界真灵，下供神 
　　祇，回资品类。俾令六道幽灵受食等众，形神俱妙，定慧双圆。大圣大慈清微天宝君无上尊。
　　宣清微天符
　　元始洞空无，三炁精上门。紫翮焕太空，四明植灵根。妙化发东琼，三便启西昆。暗映九玄清，五华带锦云。离罗焕神灯，七星耀北元。飘 
　　飘上清畿，翼翼帝一尊。落落高上章，羽童何纷纷。流香本无色，洞入万仙群。左回三流劫，右转九天关。。云华缨玉灵，八风舞空轮。四 
　　时无停机，青白早明分。九九政劫运，三三度一春。天地有终会，否激归在翻。洞明正一法，严终六天文。
　　太平返空无，奉翊后圣君。
　　大圣灵宝天尊向艮方
　　至心奏启上清真境灵宝天尊妙有上帝，愿赐慈悲之泽，昭垂应感之恩，普放神光，降流真炁，灌注玉山大献清净法食之中，摄化无穷，神变 
　　莫测，琼浆宝饭，异果奇葩，非色非香，非空非假，祥云甘露，彩雾瑞烟，应念充周，随感饱满。上奉诸天尊帝，中熏三界真灵，下供神祇 
　　，旁资品类。俾令六道幽灵受食等众，形神俱妙，定慧双圆。大圣大慈禹余灵宝君无上尊。
　　宣禹余天符
　　灵风起西门、锦云生东琼。二炁焕玉洲，流香乘烟轻。五华披风散，倏欻朗九清。骞林耀朱日，黄华逐月生。中有采芝童，衣羽带飞青。飙 
　　景万岭峰，逍遥宴绿軿。总御九空轮，运开无稽程。左命三天文，右摄六天兵。检炁返空洞，天度应运倾。劫运自有会，谁测败与成。洪波 
　　沦云纲，六合无遗形。白尸飘长流，孤魂因复零。悲此去来际，方觉正法明。至学加精修，东华结琼名。欣有白简人，相与乐太平。
　　大圣道德天尊　　向离方
　　至心奏启太清仙境道德天尊至真大帝，愿赐慈悲之泽，昭垂应感之恩，普放神光，降流真炁，灌注玉山大献清净法食之中，摄化无穷，神变 
　　罔测，琼浆宝饭，异果奇葩，非色非香，非空非假，祥云甘露，彩雾瑞烟，应念充周，随感饱满。上奉诸天帝尊，中熏三界真灵，下供神祇 
　　，回资品类。俾令六道幽灵受食等众，形神俱妙，定慧双圆。大圣大慈大赤神宝君无上尊。
　　宣大赤天符
　　洞关运天罡，三炁转三微。紫户吐琼简，玉阁照灵珠。重楼耀精彩、金门纳神辉。八会交真风，晃朗重门开。天际九清外，落落高神回。三 
　　色返空无，四候应王圻。河侯已鼓笔，五行潜相推。六度无终劫，运极乘炁归。万魔罗天布，群雄竞吐威。兆人负灾冲，积尸今人悲。妙哉 
　　正法文，履劫明不衰。至诗相奉迎，契在九天扉。与尔期太平，放身无翼飞。
　　大圣东华天尊　　向东方
　　至心奏启东方自然八天上帝，愿赐慈悲之泽，昭垂应之恩，普放神光，降流真炁，灌注玉山大献清净法食之中，摄化无穷，神变罔测，琼浆 
　　宝饭，异果奇葩，非色非香，非空非假，祥云甘露，彩雾瑞烟，应念充周，随感饱满。上奉诸天尊帝，中黛三界真灵，下供神祇，回资品类 
　　。俾令六道幽灵受食等众，形神俱妙，定慧双圆。大圣大慈青灵九炁君无上尊。
　　宣东方八天符
　　东华吐灵凤，西宫和瑶音。二炁结空洞，太虚生中心。灵书披七条，宝文翠碧林。凤歌逐天响，六时应节吟。上有度命童，焕夜朗长阴。万 
　　劫保形明，渺渺莫能寻。长炼不死年，与运同浮沉。日月照灵魂，璇玑回东南。九星落形影，宝华生五心。自有不凋神，与我契丹金。赤书 
　　检籍炁，玉诀妙自陈。朱宫有录籍，魔神莫能侵。
　　大圣南极天尊　　　向南方
　　至心奏启南方自然八天上帝，愿赐慈悲之泽，昭垂应感之恩，普放神光，降流真炁，灌注玉山大献清净法食之中，摄化无穷，神变罔测，琼 
　　浆宝饭，异果奇葩，非色非香，非空非假，祥云甘露，彩雾瑞烟，应念充周，随感饱满。上奉诸天尊帝，中黛三界真灵，下供神祇，回资品 
　　类。俾令六道幽灵受食等众，形神俱妙，定慧双圆。大圣大慈丹灵三炁君无上尊。
　　宣南方八天符
　　绛云翠羽虚，灵风拂太微。辽辽六炁降，渺渺吐灵晖。乘我日中影，振辔顺天回。朱童披灵夜，洞阳炼落晖。玉章度促年，灵歌五神开。长 
　　限无绝景，一念入九围。亿劫超幽期，华命不凋衰。飞天披重关，南宫朗凶机。朱陵定绛籍，神备便形飞。七祖上生天，福德高巍巍。转轮 
　　空洞魂，出我九玄扉。夜景披朝阳，飘飘乘运归。
　　大圣西灵天尊　　向西方
　　至心奏启西方自然八天上帝，愿赐慈悲之泽，昭垂应感之恩，普放神光，降流真炁，灌注玉山大献清净法食之中，摄化无穷，神变罔测，琼 
　　浆宝饭，异果奇葩，非色非香，非空非假，祥云甘露，彩雾瑞烟，应念充周，随感饱满。上奉诸天尊帝，中炁三界真灵，下供神祇，回资品 
　　类。俾令六道幽灵受食等众，形神俱妙，定慧双圆。大圣大慈皓灵七炁君无上尊。
　　宣西方八天符
　　琨台生琅音，王炁遐九冥。宝章洞太虚，摄真入无形。锦云翠朱日，圆华逐月生。混合。自然炁，迢迢九遐清。六慧纯梵行，五神有高灵。 
　　绛宅耀朱景，万劫不凋零。长存好生君，太一合黄宁。保命度符籍，炼魂金华庭。引归不死炁，飘飘乘运生。七玄入南宫，枯骸更鲜荣。长 
　　乐登云浮，高飞戏彩軿。逍遥大罗外，三界莫能轻。
</div>
    <div class="pagination">
<a href="灵宝领教济度金书_page86.html">上一页</a><span>...</span><a href="灵宝领教济度金书_page82.html">82</a><a href="灵宝领教济度金书_page83.html">83</a><a href="灵宝领教济度金书_page84.html">84</a><a href="灵宝领教济度金书_page85.html">85</a><a href="灵宝领教济度金书_page86.html">86</a><span class="current-page">87</span><a href="灵宝领教济度金书_page88.html">88</a><a href="灵宝领教济度金书_page89.html">89</a><a href="灵宝领教济度金书_page90.html">90</a><a href="灵宝领教济度金书_page91.html">91</a><a href="灵宝领教济度金书_page92.html">92</a><span>...</span><a href="灵宝领教济度金书_page88.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
