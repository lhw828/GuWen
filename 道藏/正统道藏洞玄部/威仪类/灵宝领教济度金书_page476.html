<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 476 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 476 页/共 621 页</h1>
    <div class="content">　　少，皆见其形影。茭为人身，不必用也。刘天师有朝礼天尊诀，遇志人高士口传之。灵书有修养法，及脱解之道，养道之术，非缘分有仙骨 
　　之士，不可轻泄。
　　产科功曹华佗。降胎功曹丁仲文。
　　天医功曹王德文。三五功曹张德进。
　　治病功曹陈彪。太医生形博士尚善夫。
　　敷药灵童吕道。砭石小吏丁迁。
　　诸天承受功曹文老。符宝仙官金守。
　　飞章骑吏王修。十天承受玉女二员，云回，宝华。
　　辩魔玉女二员。杨卿，张丽。
　　辩精妖怪异人物大将军陈齐。黄判官。雷使者。
　　南极四季灵童召摄符
　　回西蜀余真人法
　　春 夏 秋 冬  召五方灵童符
　　师曰：九天上玄玉清神母，行上清大洞雌雄三一混元之道。毛公坛刘天师，召摄亡魂之祖师，总领仙籍。三天真皇圣母上元夫人，回风 
　　混合，凝神飞化。云华夫人太虚九光白玉龟台金母元君，乃长生大帝圣母，生八子。长生帝君乃长子，一身三名，其圣一也，曰南极长生大 
　　帝，亦号太阳九龙扶桑日宫大帝，亦号高上神霄玉清王。凝神金阙，思念世间众生，三灾八难，九幽泉曲，酆都之苦，受报冤对，浩劫相缠 
　　，无量苦恼，不舍昼夜，生死去来，如旋车轮。以神通力，即诣玉清天中元始上帝金阙之下，礼请殷懃。乞开紫微上宫紫玉琼蕊之笈，紫英 
　　灵书灵宝大法。救度众生三灾八难，拔度幽魂苦爽，出离天牢地狱，永辞长夜之苦。明治人鬼，保安家国。修真之士，名书金阙。学真之士 
　　，行持大法，当以忠孝为本。上卫帝王，安镇长生，无为享祚。次及万祖宗亲，及自己修行，得道尸解，去仙不远矣。慎勿轻泄，秘之秘之 
　　。
　　凡得授真文者，非宿使应玄，骨缘合仙之士，莫得而受焉。玄师曰：凡修神仙之道，形炁内全，出入无间，上朝太虚，下游五岳，一念之间 
　　，洞然无碍。凡所誊奏三清九霄，诸天三界，则受灵书符命，召摄呼请仙官吏兵，六丁六甲将军，玉女金童，功曹使者，书符吞服，则与身 
　　中三元正神，窈然泰定，冥合虚无，上升九天与道合炁，与真合化。非宿命应仙之士，焉能洞解此大法乎。若下学之士，虽慕至道，以其资 
　　业浅薄，禀炁不真，秽质凡躯，尸气所灼，行道难成。但坚心守行，从此而积功，动无纤愆，则大法局中仙官将吏，日注善功。自始及终， 
　　不越科律，则三官紏善，五帝列名，保举上仙，方获超度。学真之士，当以救度为先。玉律天文曰：万神奉律，玄文公平，忠孝道之间，胡 
　　为自足守空山，何不立功救无间。自然天帝锡子仙信，知救拔幽魂，除邪辅正，为上功也。
　　师曰：凡行灵宝大法之士，上摄天魔，下驱鬼毒，邪精疫疠，无不救治。或境域方隅之中，山川河海之内，土木精怪之炁，五行不正之 
　　神，妄作异端，擅兴妖怪，伤残物命，损害王民，诸正法不能治者。当召天狱正神，洞天福地仙官，五岳四渎，江河山川，城隍社令，从官 
　　兵马。搜擒斩伐灭绝，随事轻重，召摄行之。其或九幽泉曲，洞阴酆都，妖鬼邪神，冤仇相对，缠缚生人，上延下续，诸法不能解者。当召 
　　九垒重阴，罗酆北帝，九州社令，从官兵马，随事行持，驱除解免。但以济世之功为心，莫以世财为念。若以法取非财，则罪延及九祖，可 
　　不戒之。
　　师曰：每遇行持大法，修进之日，则朱书篆摄真召灵、命仙飞丹、九光太元、上道真符，及呼召法中六丁六甲、诸大将军、金童玉女、 
　　功曹使者真符。以法身中三宫正神，混合妙化，上朝三境，随意所陈，无不克应。一如玄科律令。
　　师曰：升度之法，灵宝大法有三品。
　　上有大洞回风混合之道。元始付玉晨道君
　　中有五帝育物之道。付五方五老帝君。
　　下有万炁齐仙之道。付灵宝诸仙真。
　　外有济生度死二品，以升度为首也。
　　师曰：善信男女，有生身受度之法，有默朝上帝升举之道，书之别卷。
　　治崇立狱秘诀
　　凡被邪祟侵害之家，来投词验状，委有邪祟，其本人志诚向道，求乞救治。法师即判状，初给符遣将。不伏者，次给煎鬼符，暗遣符札 
　　，付司命土地。又不伏，增给煎鬼符，口诀心授斩鬼及牒诸猛将符，及牒遣将吏，前去收捕。又牒城隍，申东岳及合属，收捉为祸鬼。又不 
　　伏，愈兴妖害，百端为怪，并无畏惧者。依法录奏三天斗极，申牒合属，就本人家，建立天狱，收捕为祸邪鬼。须看病人轻重如何，方可施 
　　行。既立天狱之后，当专一入靖为行持。口传。每法师到患人家，不可饮食，并施利之类，深可戒之。建岳只许三日，即解发。如鬼邪收捕 
　　未尽，止於十四日。如过此限，久禁鬼神，天谴立至。今将立狱诀法，编次于后。
　　建天狱取鬼败时法
　　子日，鬼败未时。丑日，鬼败子时。
　　寅日，鬼败已时。卯日，鬼败酉时。
　　辰日，鬼败戍时。巳日，鬼败未时。
　　午日，鬼败未时。未日，鬼败酉时。
　　申日，鬼败丑时。酉日，鬼败丑时。
　　戌日，鬼败辰时。亥日，鬼败卯时。
　　建天狱方位
　　正月，丑位。二月，戌位。三月，未位。
　　四月，辰位。五月，丑位。六月，戌位。
　　七、十一月，未位。八、十二月，辰位。
　　九月，丑位。十月，戌位。
　　去人家治邪存思口诀
　　凡有恶祟凶邪，皆当防之，必用存思造化。盖法从心灭，以心使法，以正除邪，诚有所立，事无不验。先用三昧火焚化，并依日月，行 
　　持赤天三五步罡。讫，次立仙宫宝殿，以座帝真。次存门左右龙虎君，作威而立。次存门外毒龙猛兽将军，铁甲骑兵，旌旗钲鼓，雷电霹雳 
　　，相间罗列九重。次甲兵之，外江河围之。次存壁为星斗纲纬围罩。次存藩篱为牙戟。次存厅堂为黄闼。次存屋柱为日游四将军。次存椅为 
　　狮子宝座。次存廊应为天狱，山兵卒森然，毒火铜狗铁蛇吐火，枷栲有声。次存病床为宝床帐子，有五兽侍立。次存一家人口，皆为仙童将 
　　吏，应有动用，皆从智心，存变口诵咒，行持大祝，或青天祝。
　　靖中出兵口诀
　　凡人来请，启状看，次用罩罩了状。次判状。次动雷部，次思病家黑云倒暗，存病家雷震霹雳。次兵，次流水，次第直到病家。次噀水 
　　，步斗，出靖。次上马，存为龙坐，轿为丹舆绿辇，前后兵甲威仪，旌旗两边，天神拥护，导引直至病家。用前法施为。如路远，常存经历 
　　之处，水陆鬼神，皆来护送参迎，随行仆从，皆为将吏。夜卧，常存大火中焰烈猛，百邪不能见矣。
　　灵宝无量度人紫清降福天尊永劫宝符
　　太皇万福天尊延运宝符
　　太平护国天尊宝世真符
　　此三真符，以金银铜铸，镇於阙门殿堂之上。吉利。学道之士佩之，却灾度厄。青地丹书。
　　三天元始真符隐讳
　　玉清紫微天隐讳元始真符
　　上清禹余天隐讳灵宝真符
　　太清太赤天隐讳道德真符
　　元始三符，乃三天之上，飞空之中，玄变神符，自然成文。太乙真符，三洞真君行符，拔度尸魂幽魄。得此真符，受炼更生，度化自然 
　　，生身受度，护身保命，劫劫长存。非入勿授焉。符以黄素朱书，阔一尺二寸，长九寸，青对，以绛囊盛之。付亡魂收执应系，幽牢天狱， 
　　无敢拘执，一切冤仇，自然和释矣。学道之士佩带，则妖魔不敢干，三洞真君，百万吏兵，常行护卫。凡书符，入静室默念三天隐讳。存思 
　　三境而书。学道之士，宜信奉行。
　　灵宝领教济度金书卷之二百六十竟
　　洞微高士开光救苦真人宁全真授灵宝通玄弘教水南先生林灵真编
　　卷之二百六十一
　　炼尸生仙品
　　上清灭度炼尸生仙科法
　　序说
　　人生复载，间得一分灵，禀五凝妙。上不能回黄抱紫，翳凤骖虬。次
　　不能还雪返霜，冲霄驾景，红尘帽集，白日驹驰，飘荡爱河，流吹欲海，桑榆到眼，荆棘蒙心，亦可怜也，是以虚无教主混元导师，矜元元 
　　之本心，示生生之妙法。神锋灵杖，坐在立亡，圣药奇方，尸解羽化。俾世之学子，宴坐山林，精思而力学之。所谓灭度炼尸生仙符法者， 
　　五方安镇，见於生尸妙经，周身符文，见於升天宝诀。有沐浴冠带之法，殓殡安葬之文，魂升玉京，魄寄土府，冤愆俱释，神识安闲，缘会 
　　到来，时节契合，形神俱妙，振衣霄衢，暂灭即生，与天地相保。此则从来师友传袭，而授受者也。余先人箓参大洞，法受灵宝，开庆己未 
　　，倏焉无疾而化。时余年方弱冠，闻有炼尸生仙符，可为灭度津梁，而未尝抄录。隆暑仓卒，常服就殓。迨今每一关念，涕泗交颐。后十余 
　　年，方得此本。际烧经及山寇陆梁之变，道书尽失，惟此独存，岂天意故欲彰。余晚年备用，而委曲覆护若是耶。余今老矣，谨录数本，徧 
　　授二三子，俾皆识施为次序，以母重余少年不孝之愆。中缺数符，近与观静借录，方为全本。然经目所载，有三洞送终仪，有大洞送终仪， 
　　有正一送终仪，其详略异同，谩无考证，次第当就勾曲道藏求之。虽余受三洞箓，传大洞及灵宝法，若无假他寻，亦不容不识也。时旃蒙协 
　　洽岁孟秋，水南天游子林灵真书。
　　原终
　　应道俗曾受三洞箓。谓大洞、中盟二箓也。洞神已附中盟，故称三洞。世所谓三洞五雷经箓者，非也或只受大洞箓者，临终时家人未可 
　　哭。以钟一口，不拘大小，用水一盂，安钟下，火炬五把，安水盂四角，锁匙十枝，缚作一束为钟槌，刀子一柄，打钟人右执槌，左执刀， 
　　以亡人白衣盖头，跪膝南向，从天门上右转，发火，灭则扣之七下。依次五处火，共三十五下。外更呜钟六十五声。数满一百，乃当一千。 
　　待打钟人到亡人边，即动哭，不哭则损。打钟之人衣刀亦并与之。先以白纸造旛四首，各长三尺，阔七寸。第一首画一真人，执龙刀。第二 
</div>
    <div class="pagination">
<a href="灵宝领教济度金书_page475.html">上一页</a><span>...</span><a href="灵宝领教济度金书_page471.html">471</a><a href="灵宝领教济度金书_page472.html">472</a><a href="灵宝领教济度金书_page473.html">473</a><a href="灵宝领教济度金书_page474.html">474</a><a href="灵宝领教济度金书_page475.html">475</a><span class="current-page">476</span><a href="灵宝领教济度金书_page477.html">477</a><a href="灵宝领教济度金书_page478.html">478</a><a href="灵宝领教济度金书_page479.html">479</a><a href="灵宝领教济度金书_page480.html">480</a><a href="灵宝领教济度金书_page481.html">481</a><span>...</span><a href="灵宝领教济度金书_page477.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
