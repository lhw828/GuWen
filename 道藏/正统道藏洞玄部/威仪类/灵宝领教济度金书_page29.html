<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 29 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 29 页/共 621 页</h1>
    <div class="content">　　万仞霞山峙玉虚，四司冠剑护灵都。众真稽首持天乐，腰佩仙皇逸箓符。
　　太清乐十首
　　太乙元君掌列仙，彤辉绛彩射芝田。功圆会遇刊名籍，可但洪崖笑拍肩。
　　其二
　　五节清香夜半焚，天人玉女尽遥闻。味同炁合遥相应，绛节霓旌下五云。
　　其三
　　太极元君翠翮车，万魔奔走听神符。九龙纵步齐骧首，时见空中吐火珠。
　　其四
　　蕊珠官裹七言成，十一真君二名。云拥苍虹归火府，风随素虎出沧瀛。
　　其五
　　金阙明光后圣君，流精焕彩结丹云。不因太上相传授，安得人问有玉文。
　　其六
　　元景岩峦耸太空，超超仙室在霞中。九云变化俄离合，羽驾飘飘不可穷。
　　其七
　　东井中涵皓月精，群龙奋跃运金罂。仙人灌沐知何代，惟见玻璃透骨明。
　　其八
　　渺渺三津绕帝川，川连红雾雾连天。玉灵仙母时游息，侍卫森罗日月軿。
　　其九
　　九灵玉馆接昆仑，山隔流纲不可亲。嘱付紫兰令说与，红尘何苦弊精神。
　　其十
　　左右灵妃运甲庚，琳宫八景炼华精。常阳宴罢归何处，掷火流金事克成。
　　白鹤词十首
　　胎化灵禽唳九天，雪毛丹顶两相鲜。世人莫认归华表，来瑞升平亿万年。
　　其二
　　瑶台风静夜初分，仰啄惊鸣露气新。太液徘徊归未得，曾於往劫作麒麟。
　　其三
　　灵鹤翩翩下太清，玉楼金殿晓风轻。昂昂不与鸡为侣，时作冲天物外声。
　　其四
　　三山碧海路非遥，来瑞清都下紫霄。霜雪羽毛冰玉性，瑶池深处啄灵苗。
　　其五
　　金火纯精见羽仪，长随王母宴瑶池。玉坛夜醮神仙降，飞过维山人不知。
　　其六
　　五云宫殿步虚长，斗转璇霄夜未央。白鹤飞来通吉信，清音齐逐返风香。
　　其七
　　一声暸唳九皋禽，换骨轻清岁月深。辽海等闲人不识，大罗天上有知音。
　　其八
　　白毛鲜洁映霜华，丹顶分明夺绛砂。千六百年神炁就，飞鸣长伴玉仙家。
　　　其九
　　蓬莱会散列仙归，羽驾飘然白鹤飞。明代为祥人惯见，何须乐府咏金衣。
　　其十
　　玉宇沈沈瑞雾开，香风未断鹤徘徊。奇姿迥与青田别，定是仙人次第来。
　　七言散花词
　　南斗瓓珊北斗移，众星情璨月华辉。元始传言齐授箓，道君开教尽皈依。
　　其二
　　小有洞中千岁草，玉京山上万年桃。九龙阁上集真圣，大仙台畔步虚谣。
　　其三
　　三真玉女持花节，一双童子捧金炉。月帔珠穿九彩绶，云裾香透六铢衣。
　　其四
　　静扫蓬莱山上路，相邀王母下瑶台。五色祥云随步起，六铢仙服着身来。
　　其五
　　日月相催人渐老，不如修道学长生。昨朝暂到昆仑顶，人间早已数千年。
　　其六
　　昨日朝元过紫微，玉坛风冷杏花稀。碧桃疑我传消息，何事人间更不归。
　　其七
　　五色彩云随步起，六铢仙服着身来。三岛羽人朝玉阙，九天仙子下瑶台。
　　其八
　　五色云中呈彩凤，一炉香枭见朱烟。三岛神仙来入座，十洲鸾鹤引冲天。
　　五言散花十首
　　绛节徘徊引，天花散漫飞。高仙无染着，片片不沾衣。
　　八陛旋琼级，千花畅锦英。绿停并紫柰，焕丽不知名。
　　浅浅黄金萼，匀匀白玉英。天风随羽驾，吹满九重城。
　　绰约荣空际，缤纷落座隅。韶华长不老，何处觅仙都。
　　净侣吟仙曲，人人赞善哉。万花兴供养，飞舞自天来。
　　宝蕊开琪圃，珍柯在紫微。不教蝴蝶采，长共彩鸾飞。
　　圣境三千岁，仙花始一开。如何金箓会，并奉列仙来。
　　几席延飙驭，香灯建宝坛。丹心无可献，碎锦洒云端。
　　碧绿相差次，红黄迭浅深。化工应自失，雕琢本无心。
　　洞案炉烟起，无为道德香。同根无异炁，喷鼻更芬芳。
　　凡散花，每两句为一首，上一句吟毕，继吟散花礼三字，方吟下一句。吟毕，继吟满道场圣真前供养八字。
　　灵宝领教济度金书卷之十竟
　　洞微高士开光救苦真人宁全真授灵宝通玄弘教水南先生林灵真编
　　卷之十一
　　赞颂应用品
　　开度祈禳通用
　　五方卫灵咒
　　九炁青天，明星大神，焕照东方，洞映九门。转烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。三炁丹天，焕景流光，荧星转烛，洞照太阳。上有赤精，合契虚皇。开明 
　　童子，号曰华芳。总御火兵，备守玉堂。斩邪束妖，剪截魔王。北帝所承，风火冲当。流铃交焕，翊卫坛场。正炁流行，敢有猖狂。我享上 
　　功，坐运魁罡。亿劫长存，保天无疆。七炁素天，太白流精。光耀金门，洞朗大冥。中有素皇，号曰帝灵。保神安镇，卫我身形。断绝邪源 
　　，王道正明。宫殿整肃，三景齐并。道合自然，飞升紫庭。灵宝符命，普卫万生。元皇正炁，来合我身。功加一切，天地咸宁。五炁玄天， 
　　元始徘徊。辰星转烛，洞焕大微。墨灵尊神，号曰层威。统冠飞天，仙裙羽衣。备守五门，检精捕非。敢有干试，豁落斩摧。玉符所告，神 
　　真八威。邪门闭塞，正道流辉。三光映照，我身无衰。策空驾浮，举形仙飞。黄炁中央，调理乾坤。陶镕阴阳，总统玄真。镇星吐辉，流耀 
　　九星。开明童子，号曰天璘。阳炁焰上，朱焕炎精。洞照内外，运我身形。百邪摧落，摄役鬼灵。中山神咒，普天使闻。五灵安镇，身飞上 
　　清。
　　三日九朝卫灵咒
　　金真绿霞，焕映三天。飞云丹霄，诸天控軿。晨辉启旦，阴翳俱蠲。九微震空，五星回旋。万仙应感，自然妙玄。杳冥散景，分形亿千。蒙 
　　昧光耀，瑞降坛乾。生死蒙恩，灌炼金泉。魔王恐惧，合景三田。谣歌空洞，帝君存坛。五帝校录，受符三官。备卫四门，束魔去奸。流铃 
　　掷火，除秽焚残。身佩金书，炼液芝颜。玄虚素合，心动三关。骑狮跨鹤，控龙乘鸾。万星守舍，千魔不千。道炁长存，万仙悉安。神光朗 
　　耀，瑞气雨旋。箕斗澄辉，芝宇晏然。玉眸金真，宝坛纯乾。变夜作画，回子午前。太华流彩，丹凤飞圆。息魔灭奸，高步祥烟。天真普集 
　　，齐到帝前。五星虚映，焕景神庭。包罗无象，合炁群灵。潜形杳默，周游五经。扬威耀日，役使甲丁。却妖除祸，涤秽消氛。万魔恐怖， 
　　龙虎飞奔。紫灵交覆，万炁齐并。黄中策炁，斩馘妖宗。遏绝邪源，制断魔踪。太上符命，召制神功。万灵斯格，却祸除凶。王炁三轮，洞 
　　运真风。紫户含琼，大度无终。左命青腰，右摄芝童。逍遥飙景，总御九空。玄坛应机，乘炁虚冲。万真普降，济度无穷。金真空降，神虎 
　　检营。玉帝披霞，诸天命灵。九晨回驾，万魔束形。九微迸烟，神威摄精。流金掷火，百恶消并。神辉耀夜，洞映长庚。圣道荡荡，十方肃 
　　清。保制劫运，元享利真。天书敷罗，下盻太微。元化生成，灵烟九回。八景六周，圣运所持。左宾赤方，右启帝扉。东华南府，灌炼辟非 
　　。回轮日耀，转盻月辉。今日大庆，万道同归。玄坛正炁，保天无衰。普告三界，驿龙风驰。元始虚皇，集炁居中。三境洞杳，肇生穹窿。 
　　七转九虚，混合回风。变化万神，天地开通。吉日行道，万魔敬从。晨辉朗照，默运元功。执节建麾，散花太空。十方普度，劫运无终。玄 
　　阴七灵，九炁合形。魂精魄爽，二景回轮。飞光赫奕，焕耀长春。日月吐辉，回合华英。大梵流布，奔飞炎铃。魔王受事，朝谒帝京。含灵 
　　普济，广惠幽冥。玉文敷告，万炁腾升。
　　一日三朝卫灵咒
　　青阳虚映，耀日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡消。左啸中黄，右策六丁。七 
</div>
    <div class="pagination">
<a href="灵宝领教济度金书_page28.html">上一页</a><span>...</span><a href="灵宝领教济度金书_page24.html">24</a><a href="灵宝领教济度金书_page25.html">25</a><a href="灵宝领教济度金书_page26.html">26</a><a href="灵宝领教济度金书_page27.html">27</a><a href="灵宝领教济度金书_page28.html">28</a><span class="current-page">29</span><a href="灵宝领教济度金书_page30.html">30</a><a href="灵宝领教济度金书_page31.html">31</a><a href="灵宝领教济度金书_page32.html">32</a><a href="灵宝领教济度金书_page33.html">33</a><a href="灵宝领教济度金书_page34.html">34</a><span>...</span><a href="灵宝领教济度金书_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
