<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 133 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 133 页/共 621 页</h1>
    <div class="content">　　谨召火府度亡真人，守魂逐魄将军，明承符命，追摄横病侵害死伤亡，复旧还形，赴旛受度。
　　焚符
　　太乙救苦天尊
　　谨召水宫拔亡真人，驱魂逐魄将军，明承符命，追摄疾患善丧死伤亡，复旧还形，赴旛受度。
　　焚符
　　太乙救苦天尊
　　谨召九天普度真人，十方普度真人，追魂摄魄将军，明承符命，追摄四百四病死亡魂魄等众，复旧还形，赴旛受度。
　　焚符
　　太乙救苦天尊
　　谨召守雄大将，神虎将军，夜光玉女，朋承符命，追摄一切男伤魂魄等众，复旧还形，赴旛受度。
　　焚符
　　太乙救苦天尊
　　谨召抱雌大将，敌虎将军，倒悬玉女，明承符命，追摄一切女伤魂魄等众，复旧还形，赴旛受度。
　　焚符
　　太乙救苦天尊
　　运明保元上帝，敕召真人将军，今准符命，依法召魂。上至九天金阙，下至九地重阴，三界水府，六道四生，九州社令，五岳河源，搜寻亡 
　　魂，急附吾旛，随光受度，复旧还形，急疾来现，不得留停。急急如青玄老君律令。
　　符命颁宣，三界咸遵於帝令。幽冥品类，十方悉赴於玄坛。法众运诚，慈悲接引。
　　移旛至坛前
　　众讽青玄仙魂章
　　玉京万法大罗尊，千重宝范亿玄言。
　　碧霞绛云列众道，玉阙金阁敷真文。
　　偃定高真游至空，八极飞神度无边。
　　郁郁昭昭万炁中，吐声如婴炁成文。
　　振动梵天是空道，静明法耀拥慈云。
　　超辟昏衢北罗酆，列上金简还灵明。
　　炎炎火池成清凉，解刃挫锋悉摧纷。
　　豁散业境空法力，保召罪性来吾坛。
　　天尊圣济本无际，万天万地承真元。
　　莫有不从不化度，超波三界佐虚玄。
　　随心所召愿心归，仙信梵言如甘泉。
　　一闻百骨解热恼，朱陵开度成至玄。
　　超凡大道入慈悲，不濯巨细惟翩跹。
　　华夏泠泠引汝魂，逍过独步紫虚天。
　　冥关幽路，亿劫不睹於阳光。玉字金章，瞬息可提於阴暗。惟四生之流浪，洎六道之沉沦。幸诣玄坛，将歆法供。爰念畜生一类，业报多岐 
　　，胎卵湿化之受形。或殊过去，来今之因缘未脱。洪慈曲悯，丹篆昭垂。俾完复於人形，方逍遥於仙路。冀九天普度之官吏，遵太乙玉帝之 
　　慈悲。密运神功，廓施妙化，一如告命，恭恪奉行。
　　焚普度改貌还形符
　　元始上帝，太乙玉真。五星正炁，入吾法中。真人水洒，畜生相形。变为魂魄，元逝亡灵。黄华玉液，日月精英。元皇炁灌，太乙改形。甲 
　　乙为炁，丙丁作形。戊己助炁，炁化作魂。听师经法，炼度飞升。急急如青玄老君运明保元上帝律令。
　　太乙救苦天尊
　　复质金形，四生已鼓舞於化日。澡身浴德，万类盍灌濯於兰汤。道众运诚，依科沐浴。
　　引亡入浴
　　灵宝领教济度金书卷之九十六竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之九十七
　　科仪立成品
　　青玄斋用
　　普度净供仪
　　慈悲接引天尊　引亡至浴所
　　焚黄炁阳精洞明符
　　焚普度解秽除尘符
　　焚普度仙衣符
　　清净度魂天尊　引亡朝礼
　　次引旛绕斛筵，插旛当中
　　天尊言：混茫剖判，真粹运行。天地人虽分三极之殊，精炁神实贯一元之妙。回黄抱紫，出青入玄，五炁朝而灵液周流，两半合而云泉灌溉 
　　。本无饥渴，奚有沉沦。自六贼之抢攘，致七情之流浪。离真丧本，心心业罪之修。趋死背生，步步轮回之苦。是以清微教主，无极道师， 
　　曲阐慈悲，化身救苦，处青华长乐之界，居东极妙严之宫，耀百宝之光明，洒一枝之甘露。设立净供，济彼饥虚，期脱沉冥，同登快乐。入 
　　斋意我以夙抱真元之炁，身膺济度之章。庸按玄科，普施法食。神光璀璨，摄万类以同归。宝咒宣扬，檄千灵而共享。幸离冥漠，来睹阳辉 
　　。宜生欣庆之心，共迓逍遥之路。所冀同沾妙味，充满饥肠。悟从前迷妄之非，觉本来正真之性。守雄抱雌二大将，各按所部，部卫形魂， 
　　前来受食。
　　清凉甘露天尊
　　移旛至斛前
　　道众洒水如常
　　众念
　　功德金色光，辉辉开幽暗。华池流真香，莲盖随云浮。千灵冲元和，常居十二楼。急宣灵宝旨，自在天堂游。
　　焚甘露符
　　清凉甘露天尊
　　悲夫长夜魂，热恼三途中。猛火入咽喉，常生饥渴念。一二三洒甘露浆，如热得清凉。神魂生大罗，润及於一切。
　　焚开咽喉符
　　清凉甘露天尊
　　泠泠甘露滋，法味难思议。骞香流七真，明明何生疑。享此法食者，生天登紫微。
　　清凉甘露天尊
　　众念中篇，旋洒如常
　　大慈平等天尊
　　慈灵广覆三途，除热恼之悲。甘露周流万类，饱醍醐之味。妙哉化育，大矣生成。惟久滞於幽关，幸来临於阳路。宿根结滞，积业缠萦，非 
　　凭炼质以荡形，曷俾超凌而驾景。五龙橐钥，黄华飞东井之精。九凤徘徊，炎光射朱陵之炁。盍依秘旨，宣演金章，召役仙曹，欢欣听命。
　　水火炼形天尊
　　焚香谨召青玄黄箓左右府，陶魂炼魄司官吏，监察司命司官吏，领魂录功司官吏，持符告命飞云通游移籍司官吏，专度曲度普度司官吏，朱 
　　陵火府火炼大将军，火炼灵官，南昌上宫炼度大将军，炼度灵官，火炼童子，火炼玉女，黄华冶炼玉女，黄华荡形玉女，黄华炼质玉女，黄 
　　华炼度玉女，光容玉女，光容童子，莹身玉女，莹身童子，清神玉女，清神童子，发光玉女，发光童子，水火交光大将军，水火合形大将军 
　　，水火聚炁大将军，水火聚神大将军，金木炼形玉女，金木合炁玉女，金木仙衣玉女，金木仙带玉女，金木仙车玉女，九天普度院火府度亡 
　　真人，水宫拔亡真人，火炼丹界真人，水济无边真人，水火交炼真人，守雄抱雌二大将，炼度合属官吏，直日功曹主事。愿遵玉敕，克赴玄 
　　坛，应感分辉，宣通役使。窃以青玄开府，符经纬以同仁。黄箓设官，统阴阳而宣德。上藉三天之圣泽，下提九地之愚魂。剑佩蝉联，侍赫 
　　奕狮头之座。旌旄鹭立，环陆离龙尾之班。九勋夙着於三灵，弘业久彰於万劫。凡伸召役，必沐感通。以今奉为斋主某，开度某。提魂北郁 
　　，已承帝渥之敷罗。炼魄南宫，更赖神功之妙密。玄坛日近，朱表风驰，谅上承於德音，为曲矜於哀悃。欲望慈悲广运，智慧张施。建流火 
　　庭，赐金膏而炼质。立黄华沼，注玉醴以澄神。运东西离坎之枢机，发南北乾坤之橐钥。陶镕翳累，钢百炼而愈清。疏瀹昏尘，金屡陶而始 
　　莹。察其良性，录其善功，移名真籍之崇，定字仙班之峻。专度曲度，永超离於神乡。送迎保迎，疾飞翔於帝所。遂斋主皈依之悃，副慈尊 
　　开度之仁。玄敕既颁，神功速应，某不胜虔祝之至。
　　焚降真召灵符
　　众诵隐语一遍
　　谨请水池真灵将吏，随我神运，变现水池，荡涤亡魂。
　　焚青玄建水池符
　　东井真精，天一生灵。宝光霞映，洞朗八冥。渺渺御运，神辉高明。络罗郁焕，黄华降澄。经纬交并，金池方盈。云眸玉质，飞玄聚英。急 
　　急如青玄老君运明保元上帝律令敕。
　　太乙救苦天尊
　　谨请火池真灵将吏，随我神运，变现火池，冶炼亡魂。
　　焚青玄建火池符
　　阳光焕赫，高化炎辉。丹阳宝耀，朱陵罗机。流火炎烈，紫金炽嬉。绛霞万道，琼宫郁仪。丙丁行事，万梵敷施。南昌上宫，炎帝之居。急 
　　急如青玄老君运明保元上帝律令敕。
</div>
    <div class="pagination">
<a href="灵宝领教济度金书_page132.html">上一页</a><span>...</span><a href="灵宝领教济度金书_page128.html">128</a><a href="灵宝领教济度金书_page129.html">129</a><a href="灵宝领教济度金书_page130.html">130</a><a href="灵宝领教济度金书_page131.html">131</a><a href="灵宝领教济度金书_page132.html">132</a><span class="current-page">133</span><a href="灵宝领教济度金书_page134.html">134</a><a href="灵宝领教济度金书_page135.html">135</a><a href="灵宝领教济度金书_page136.html">136</a><a href="灵宝领教济度金书_page137.html">137</a><a href="灵宝领教济度金书_page138.html">138</a><span>...</span><a href="灵宝领教济度金书_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
