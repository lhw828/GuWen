<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 69 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 69 页/共 621 页</h1>
    <div class="content">　　道神仙，三界官属，一切真灵。臣闻开明三景，灵根流衍於上玄。回度五常，天纪扶摇於大梵。焕箕斗历旋之运，配璧奎飞击之维。环拱清 
　　微，三界上尊於无色。周罗碧汉，十方旁御於有形。仙圣聿都，帝真攸宰，福生灵於黄混，提飞爽於黑单，普度天人，流明幽显。今斋主某 
　　，仰虑亡故某，五贼诅讧，三惑飘流。风荡心旌，昧有初而颠倒。烟迷情辙，纵无始以纷纭。灵珠光障於容尘，宝鉴影摇於意叶。八节四始 
　　，罔殚洁己之勤。五腊三元，莫罄省身之祷。凿七窍於倏忽，冠百关於阴阳。河源泉曲之司，惊魂杳杳。岱宗罗酆之狱，震魄幽幽。匪上叩 
　　於玉清，曷下提於金粟。爰遵丹笈，恭启玄坛。龙璧罗敷，奠五灵而贽敬。凤缯陈设，朝十极以疏愆。伏冀灵景居中，威颜在上。真光遍覆 
　　，穷碧落以彻黄泉。梵炁经行，摄阴灵而通阳耀。面礼狮头之座，身亲龙尾之墀，饱听法音，瀹生生之性垢。旋餐玄味，净劫劫之尘根。了 
　　悟真元，断除虚妄。征连永绝，百年之债讼冰清。慈爱齐同，三际之冤憎风散。明心见性，飞空步虚，蒙寂感之不遗，拜潜昭之有造。斋主 
　　某岳崇寿峙，河润福源，朗蟾玉於碧天，一襟潇洒。耀骊珠於沧海，八面玲珑。融百福於方来，洗千愆於已往。上愿乾枢清晏，坤轴昭宁， 
　　五炁流祥，四灵荐瑞。赤书流焕，保劫运以徘徊。紫简辉煌，定基图而巩固。林泽不逢於沙蜮，田畴无挠於霖蝗。蠢动蛸翘，德溥流於和炁 
　　。龙仙人鬼，恩均被於祥光。林林有生，熙熙无上，则上明天尊大慈之化，下副臣等皈命之诚，谨启以闻。
　　发愿
　　一念为道四大合德，斋主七世父母，免堕忧苦，上升天堂，衣食自然。
　　二念帝王国主道化兴隆，庠序济济，皇教恢宏，威仪翼翼，普天所瞻，民称太平，四夷宾伏，妖恶自灭，圣贤自生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念捐己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贯前生今世罪对，立功补过。
　　九念家门隆盛，宗庙有人，世生贤才。
　　十念尊受经师，不敢中息，平等一心广度，克获上仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣向来清旦升坛，行道之所，自然生金液丹碧，芝英百灵，众真交会，在此香火炉前。令臣学道 
　　得道，求仙得仙，斋主受福，幽显沾恩。十方仙童玉女侍卫，香烟传臣向来所启之诚，速达径御太上无极大道至真玉皇上帝御前。
　　出堂颂　　　下坛
　　回师
　　灵宝领教济度金书卷之四十五竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之四十六
　　科仪立成品
　　开度黄箓斋
　　九朝行道仪
　　第二日午朝
　　各礼师存念如法
　　宣卫灵咒
　　黄中策炁，斩馘妖宗。遏绝邪源，制断魔踪。太上符命，召制神公。
　　万灵斯格，却祸除凶。王炁三输，洞运真风。紫户含琼，大度无终。
　　左命青腰，右摄芝童。逍遥飙景，总御九空。玄坛应机，乘炁虚冲。
　　万真普降，济度无穷。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域，真官正神。臣今临午升坛行道，朝谒帝真，奉为入斋意，其诸情悃，具载缄誊。愿得太上 
　　十方至真道炁灵宝妙光下降，流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人 
　　，三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部 
　　尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录保命二真人，名山洞府得 
　　道神仙，三界官属，一切真灵。臣闻道冠鸿钧，八会未彰於凤气。象涵鳌极，九光始焕於龙章。徘徊而按笔裁金，浮沉而拂筵镂玉。劫周四 
　　万，帝开肇运之期。字益五千，圣衍通玄之秘。洞辅教分於七部，灵宝义贯於一乘，膏泽天人，梯航今古。臣等志昏知白，心昧钩玄。红埃 
　　同流，徒悦纷华而逐景。白云独笑，莫融冲粹以乘晨。四极科明，三元仪炴。进思天覆，尚鼓吹於琼纲。退省渊临，冒羽仪於瑶陛。铺张阳 
　　泽，提拯阴灵。凡有皈依，敢忘关告，况奉词旨，所合上闻。
　　宣词
　　按如词言，诚深激切。臣闻神文焕瑞，河图彰经纬之奇。圣画昭祥，洛书显生成之妙。总九章於八卦，类十数於五行。经演周回，国显始青 
　　之境。教传微妙，座悬空碧之珠。拯盲聋疮跛以复形，感老少孕胎而反质。符先天之妙化，开大地之玄机，十遍参同，二篇响应。今斋主某 
　　归心道域，请命天阍。轸长夜之穷魂，心灯云障。痛积阴之苦爽，性鉴尘笼。孰开回光返照之机，安有破暗命灵之妙。庸翻霞笈，恭启星坛 
　　。郁仪流金紫之华，亭亭转午。浮黎空碧之炁，奕奕拱长。骖朱凤以翼辕，驾玄龙而卫乘。五灵耀景，象水月之交辉。十绝飞霄，庆风云 
　　之混合。至尊端御，列圣朝班，步虚扬玉籁之音，香花散金葩之影。洁蠲芝侣，奏对枫庭。愿扬有造之恩波，俯采无垠之德悃。灵光灌沐， 
　　俾跻虎豹之关。慧力提携，永侍龙鸾之御。混舆胥庆，幽显均休。以今临午升坛行道，请法众等，运兹初捻上香。愿此香烟腾空俓上，供养 
　　无上至真道宝大罗元始天尊，金阙至尊玉皇上帝，无上清微天宫真仙众圣。臣等皈身皈神皈命，首体投地，仰依太上三尊。愿以是功德，归 
　　流宗祧先圣，社稷尊灵。伏愿月庭驭炁，日阙怡神。万年枝开，甘露之祥潜扶龙种。千秋镜耀，景星之瑞密卫鸾图。翼圣运於丹霄，侍帝宸 
　　於紫禁。皇帝享龄有永，受命无疆。浮天浴日之波，神威雷动。积雪层冰之野，圣武风行。观风采康衢之谣，望云竞华封之祝。瑞星耀彩， 
　　三朝克继於离明。碧月凝辉，四德允毗於乾政。百官燮理，万姓熙平。今故烧香，自皈依师尊大圣众，至真之德，得道之后，保天长存。和 
　　：与道合真。
　　以今临午升坛行道，请法众等，运兹二捻上香。愿此香姻腾空俓上，供养无上正真经宝玉晨灵宝天尊，紫微天皇上帝，禹余天宫真仙圣众。 
　　臣等皈身皈神皈命，首体投地，仰依太上三尊。愿以是功德，归流斋主家，九玄七祖，亿劫种亲。伏愿天纶纪绩，地宪消愆。死蒂飘零，脱 
　　阴郊之暗雾。生根敷畅，蹑阳境之明霞。与道合真，保天有庆。斋主某名高千圣，清浃三神。端福履以酣春，庆腾梓泽。粹德容而凝昼，香 
　　蔼芸窗。命身无刑战之忧，运限免斗克之咎。齐眉举桉，耀居之嘉声。坐膝扶床，兆承家之休征。尊卑侃侃，中外融融。今故烧香，自皈依 
　　师尊大圣众，至真之德，得道之后，升入无形。和：与道合真。
　　以今临午升坛行道，请法众等，运兹三捻上香。愿此香烟腾空俓上，供养无上至真师宝五灵玄老天尊，紫微北极大帝，救苦青玄上帝，后土 
　　皇地祇，大赤天宫无边众圣。臣等皈身皈神皈命，首体投地，仰依太上三尊。愿以是功德，归流中朝宰辅，外国公卿，岳牧臣僚，郡邑守宰 
　　。伏愿作帝股肱，为民父母。槐庭日永，敦正本以惠八方。棘寺风清，肃化原而绥九有。绣斧揽澄清之辔，钺旄韬肃杀之锋。剖竹香凝，蔼 
　　龚黄之异政。种花春满，茂卓鲁之奇材。上沛君恩，下苏民瘼。次愿山栖谷汲之士，云耕月钓之徒，游神圣津，抱经纶而龙卧，宅心道域， 
　　精服御以龟延。密圆八百之勋，式佐半千之运。今故烧香，自皈依师尊大圣众，至真之德，得道之后，长享自然。和与道合真。
　　礼方　忏悔　命魔
　　步虚
　　三启
　　三礼
　　臣等志心稽首，礼
　　太上无极大道。
　　臣等志心稽首，礼三十六部尊经。臣等志心稽首，礼玄中大法师。重称法位
　　具位臣某，与临坛官众等，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人 
　　，三、十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六 
　　部尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录保命二真人，名山洞府 
　　得道神仙，三界官属一切真灵。臣闻函三启运，昭覆载以流精。得一分灵，禀阴阳而毓粹。玄谷胤虚无之室，丹房凝空洞之珠。应运乘玄， 
　　乐椿林而百龄宴集。返真飞化，登蕊阙而万劫怡神。本无去以无来，奚有生而有死。醇风既远，圣日斯漓。三毒云滋，纵斧斤於灵宅。九幽 
　　雾障，惨剑戟於寒庭。上轸帝心，下敷民欲。今斋主某，仰虑亡故某，爰从曩劫迨至今，生逞人伪於心源，焚天和於性海。业风助长，恶根 
　　抽万干之花。欲雨滋生，毒芽茂千枝之叶。叶布条而蔓衍，花结实以枝离，覆荫邪途，荒芜正路。北斗定考魂之目，南辰镌炼魄之名。惨惨 
　　泥犁，幽幽朔郁，非流恩於紫极，曷削过於玄曹。玉壝罗敷，礼十华而恳愿。琼科宣演，叩三极以虔祈。冀殚一瓣之香，恪赐九光之烛。伏 
　　愿嘘枯吹朽，煦骀荡之春阳。焕暗灼朦，启融怡之昼景。拯提阴爽，变化阳灵。玉体琼芝，为浣除於心病。金泉云液，密灌濯於形尘。佩服 
　　天衣，翔飞云路。劫氛清静，得为天上种民。宿垢消除，永侍玄中之至圣。斋主某五官调泰，一气宣平。院宇无尘，兆欢声於涧藻。门庭有 
　　耀，来盛事於阶兰。溥及耄倪，均陶福寿。上愿璇玑朗耀，寒暑和平，风雨顺调，烟云藏敛。黍秽丰茂，地开同颖之祥。草木辉华，天荐连 
　　枝之瑞。朝多鸣凤，野绝遗蝗。水府仙真，佐运纪丹台之籍。阴关僚职，宣仁宽黑簿之刑。凡厥有情，同归至化。则上明天尊大慈之化，下 
　　副臣等皈命之诚，谨启以闻。
　　发愿
　　一愿大道淡泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，炁候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民具从，养生安死，惠周十方，禾稼滋植，营运日丰，咸得厚载，万类皆从。
　　四愿日月二景，高明无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与日齐光，转烛照耀，朗映十方，各安其位，经纬直行，保镇家国，无有灾伤，四海宁一，普天兴昌。
</div>
    <div class="pagination">
<a href="灵宝领教济度金书_page68.html">上一页</a><span>...</span><a href="灵宝领教济度金书_page64.html">64</a><a href="灵宝领教济度金书_page65.html">65</a><a href="灵宝领教济度金书_page66.html">66</a><a href="灵宝领教济度金书_page67.html">67</a><a href="灵宝领教济度金书_page68.html">68</a><span class="current-page">69</span><a href="灵宝领教济度金书_page70.html">70</a><a href="灵宝领教济度金书_page71.html">71</a><a href="灵宝领教济度金书_page72.html">72</a><a href="灵宝领教济度金书_page73.html">73</a><a href="灵宝领教济度金书_page74.html">74</a><span>...</span><a href="灵宝领教济度金书_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
