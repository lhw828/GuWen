<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 144 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 144 页/共 621 页</h1>
    <div class="content">　　万天拱中宸，控驾玉化根。翘机贯亿历，洞朗辟四门。大有混皇真，纠制星宿魂。非帝道不运，有方赖之存。威忿即霜秋，和豫为阳春。生 
　　成握元纪，仰荷戴无垠。
　　谨召白帝直符，上诣七炁素天七宝金门玉阙皓灵黄老天君白帝宫，请以西华白炁，灌注亡魂，流入泥丸，分布七炁，洞焕金宫，调和液气， 
　　守护肺神皓华虚成，七魄主之，使肺炁清凉，上卫神庐，下灌黄庭，植华挺秀，受炼更生。
　　焚白帝符
　　六甲抱金关，七政守灵坛。流铃掷火化，威剑巨龙蟠。邈彼素灵真，明宪孰敢干。束制祆鬼魔，凛落霄风寒。沴炁既已息，万天俄而安。真 
　　俦荷天庇，抵颡相歌欢。
　　谨召黑帝直符，上诣五炁玄天洞阴朔单郁绝玄滋黑阙五灵五老天君黑帝宫，请以幽昌黑炁，灌注亡魂，流入泥丸，分布五炁，光耀太微，流 
　　芳布泽，守护肾神玄冥育婴，玉女灵珠主之，使肾炁盈溢，精通日月，上达昆仑，下守玉扃，植华挺秀，受炼更生。
　　焚黑帝符
　　无质统有物，渊兮上帝心。不启不发道，蕴妙化机深。恐尔漏未尽，阴想勿侵淫。轮转无涯波，苦道相迷寻。万年尝谨约，一旦自烟沉。无 
　　冲落鬼境，殃谴不可任。
　　五帝全形天尊
　　理五炁，返五神，已承帝力。灌五芽，滋五体，又藉天休。谨为亡魂，摄降东方青芽朝华之炁，南方朱丹凌霞之炁，西方白石玉醴之炁，北 
　　方玄滋琼饴之炁，中央琳华醴泉之炁，流布五藏，灌沐百关，俾表裹之丰盈，庶形神之澄正。
　　五帝全形天尊
　　焚五芽符
　　九炁青精，肝魂卫生。三炁丹华，心神辉明。七炁素液，肺魄调宁。五炁玄津，肾精摄英。一炁黄胎，脾意流荣。帝一尊君，握灵万神。五 
　　内鲜泰，回灵固婴。得成胎仙，逍遥上清。
　　五灵升举天尊
　　谨召玉清化灵合形大将军，运灵变形大将军，度灵成形大将军，为受炼亡魂，混合神灵，装严形体。
　　仙化成人天尊
　　炁化成人，尸变八玄。三化九炼，升入九天。九天之上，更度魂神。受炼更生，得为真人。
　　水炼功圆，灵仪周备。实圣真提携之赐，拜仙灵燮理之功，喜庆难言，感戴罔极。谨请守雄抱雌大将，引领亡魂，出离水池，伺候火炼。
　　水火炼形天尊
　　引旛入火池
　　准上帝敕，谨召灵宝玄局火炼仙灵官吏，随我神运，引领亡魂，赴火池受炼。
　　宣火炼符
　　南方炎帝，凝精太微。丙丁正炁，朱雀腾辉。丹凤流响，朱烟散飞。融英降炁，冶炼阴仪。流汩之沼，丹陵耀离。
　　玉眸炼质天尊
　　宣日精符
　　炎精凝圆，绛光流鲜。九龙策驾，掷火扬前。朱明散辉，陶铸胚腪。阴灵炼翳，胎根潜蠲。身飞玉都，永固劫年。
　　玉眸炼质天尊
　　宣日简符
　　郁仪朗照，六合洞明。摄幽开光，流华飞英。紫赤飙象，丹霞炼形。九叶冤障，镕化无生。阳神聚景，受书朱陵。
　　玉眸炼质天尊
　　宣真火炼形符
　　炎神散精，八冥流光。圆灵正炁，符合天阳。注英丹池，炼冶玄黄。幽爽飞仙，百骸乘芳。玄祖易质，太虚飞翔。六府返炁，三宫运芒。群 
　　阴振伏，尸根灭张。荧星转烛，出入福乡。
　　玉眸炼质天尊
　　宣玉眸炼质符
　　流火炼质，玉婴返形。九阳施化，五神合灵。南离正炁，上贯朱陵。左命飞火，右啸炎精。南阎洞浮，太微神庭。飞英聚炁，摄阴返生。真 
　　火陶炼，形神肃清。罪翳消灭，冤债和平。经络藏府，元阳敷荣。魂魄关节，一时回灵。改除故貌，万窍光明。永离冥乡，乘化霄征。寿均 
　　天地，亿劫无倾。
　　玉眸炼质天尊
　　宣太玄阳生符
　　太阴炼形，太阳回灵。幽尸沉翳，受阳之精。元炁重敷，摄归万神。百骸复故，五藏录真。荣卫鲜畅，魂魄还明。周旋生门，高奔帝宸。
　　玉眸炼质天尊
　　宣火炼变仙符
　　务猷运化，炼质成神。皮肤毛发，肝神含明。耳目鼻口，心神守灵。筋骨牙齿，肺神虚成。孔窍精液，肾神育婴。内外荣卫，脾神魂停。十 
　　二罗络，阴极阳生。洞阳火炼，玉胞金晶。得为真人，蹑景神庭。
　　玉眸炼质天尊
　　谨召上清灵宝二十四真，脑神道都，发神道衡，皮肤神道运，目神道童，顶神道通，窍神道柱，鼻神道微，舌神道岐，喉神道仙，肺神道平 
　　，心神道明，肝神道清，胆神道敷，左肾神道卿，右肾神道主，脾神道骞，胃神道展，大肠神道微，小肠神隐空，脏腑神开明，胸膈神蔽日 
　　，两胁神解形，左阳神灭迹，右阴神腾虚。为亡故某，安镇身中，周匝罗布，俾三部整具，八景完全。
　　焚二十四真符
　　上元虚无，元洞九五。太上阿房，流灵威户。玉衡摄炁，脑华元睹。统御上部，通神达古。赤明开真，三天洞和。洞纳阳光，五藏不枯。三 
　　炁所保，朱宫扶疏。纳炼流泉，生元无徂。黄中理炁，元生白尊。胃管幽通，六府俱存。白元无英，桃康得淳。养育朱丹，洞神往还。
　　回灵养素天尊
　　臣谨上启无上九天主神王帝道君。切以三极凝精，契虚灵而孕质。九霄降炁，妙恍惚以生神。凡胞胎魂魄藏府窍景神之周圆，藉苍碧黄白紫 
　　绿绛玄丹之灌沐。幸逢昌运，敢罄愚衷。以今奉为亡故某，恭按真科，神化火池，奉行炼度。切虑业缘夙抱，阴景久沉，九炁分离，百骸枯 
　　朽，匪再假於摄聚，曷具备於神灵。欲望圣鉴孔昭，皇兹诞布。降化九阳之妙化，保真固灵。敷九炁之宸辉，全形正性。为整具於法体，即 
　　超迈於神乡。臣不胜虔祝之至，具有表文，谨当宣奏。
　　宣表
　　谨召郁单无量仙吏，上诣无映玄台，请降帝真胞命元元一黄演之炁，九重下降，为受炼幽灵缠其胞，使胞元宣通，上彻於天以生成。混合空 
　　洞炁，飞爽浮幽寥。延康无期劫，眇眇离本条。苦魂沉九夜，乘晨希阳翘。大有通玄户，郁单降晨霄。黄霄凝灵府，阴阳气象交。胞元结长 
　　命，恶根应化消。桃康合精延，二帝秀玉飘。灌溉胞命门，精练神不雕。九天命灵章，生神神自超。元君遏死路，司马诵洞谣。一唱万真和 
　　，九遍诸天朝。稽首恭劫年，庆此荣旧苗。
　　焚符
　　谨召上上禅善无量寿仙吏，上诣九宝琼台，请降帝真胎命元洞冥紫户之炁，九重下降，为受炼幽灵缠其胎，使胎结解根，下响於地以固灵。 
　　无量结紫户，炁尊天中王。开度飞玄爽，凝化轮空洞。故根离昔爱，缘本思旧宗。幽夜沦遐劫，对尽大运通。帝真始明精，号曰字元阳。婴 
　　儿伯史原，结胎守黄房。斩根断死户，熙颐养婴童。禅善导灵炁，玄哺飞天芳。华景秀玉质，精练自成容。务玄育上生，罗列备明堂。太虚 
　　感灵会，命我生神章。一唱动九玄，二诵天地通。混合自相和，九遍成人功。大圣庆元吉，散花礼太空。诸天并欢悦，一切稽首恭。
　　焚符
　　谨召梵监须延仙吏，上诣玉京灵都宫，请降帝真魂命元长灵明仙之炁，九重下降，为受炼幽灵缠其魂，使魂门通神以达精。
　　须延总三云，玄元始炁分。落落大梵布，华京翠玉尊。
　　明梵飞玄景，开度长夜魂。游爽赴期归，炁炁返故根。
　　太帝号阳堂，字曰八灵君。九关回绿道，胎炁生上元。
　　陵梵度命籍，太一辅精延。泥丸敷帝席，三部八景分。
　　魂生摄游炁，九转自成仙。琅琅九天音，玉章生万神。
　　三徧列正位，炁参八宸门。玄关遏死户，灵真津液源。
　　应感会灵数，明道潜回轮。庆此婴儿蜕，稽首赞洞文。
　　焚符
　　谨召寂然兜术仙吏，上诣朱官琼台，请降帝真魄命元码尸冥演由之炁，九重下降，为受炼幽灵缠其魄，使魄户闭关，天王降仙以安宁。寂然 
　　无色宗，兜术抗大罗。灵化四景分，万条翠朱霞。游魄不顾反，一逝洞群魔。神公摄游炁，飘飘练素华。荣秀椿劫期，乘运应灵图。空洞生 
　　神章，琼音逸九霞。一唱万真会，骞爽合成家。九转景灵备，郁郁耀玉葩。兜术开大有，一庆享祚多。上圣回帝驾，婴儿欻以歌。不胜良辰 
　　会，一切稽首和。
　　焚符
　　谨召彼罗尼密不骄乐仙吏，上诣九层玉台，请降帝真藏府命元五仙中灵之炁，九重下降，为受炼幽灵缠其五藏，纳凝作清凉，五帝朝真以存 
　　神。翻翻五帝驾，飘飘玄上门。游步黄华野，回灵骄乐端。采集飞空景，旧爽多不存。太微回黄旗，无英命灵旛。摄召长夜府，开度受生魂 
　　。公子辅黄宁，总录具形神。玉章洞幽虚，五转天地分。炁练元藏府，紫户自生仙。数周众真会，启阳应感繁。玉女灌五香，圣母庆万年。 
　　三界并欢乐，稽首礼天尊。
　　焚符
　　谨召洞玄化应声仙吏，上诣琼林上宫，请降帝真灵府命元高真冲融之炁，九重下降，为受炼幽灵缠其六府，使六府调泰，胃筦生津以纳和。 
　　应声无色界，霄映冠十方。回化轮无影，冥明趣道场。灵驾不待辔，朗然生神章。空洞量无崖，玄爽亦为疆。练胎返本初，长乘飞玄梁。蕲 
　　畜丧天真，散思候履常。斩伐胞树滞，心游超上京。愿会既玄玄，悟我理兼忘。介福九天端，交礼地辰良。混化归元一，高结元始王。稽首 
　　俦灵运，长谢嚣尘张。
　　焚符
　　谨召灵化梵辅仙吏，上诣南上七映宫，请降帝真元府命元高仙洞笈之炁，九重下降，为受炼幽灵缠其九窍，使九窍开聪，星辰朗明以开通。 
　　玄会统无崖，混炁归梵辅。务猷运灵化，潜推无寒暑。乘数构贞条，振袂拂轻羽。琼房有妙韵，泛登高神所。圆轮无停映，贞仙森列序。上 
</div>
    <div class="pagination">
<a href="灵宝领教济度金书_page143.html">上一页</a><span>...</span><a href="灵宝领教济度金书_page139.html">139</a><a href="灵宝领教济度金书_page140.html">140</a><a href="灵宝领教济度金书_page141.html">141</a><a href="灵宝领教济度金书_page142.html">142</a><a href="灵宝领教济度金书_page143.html">143</a><span class="current-page">144</span><a href="灵宝领教济度金书_page145.html">145</a><a href="灵宝领教济度金书_page146.html">146</a><a href="灵宝领教济度金书_page147.html">147</a><a href="灵宝领教济度金书_page148.html">148</a><a href="灵宝领教济度金书_page149.html">149</a><span>...</span><a href="灵宝领教济度金书_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
