<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 429 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 429 页/共 621 页</h1>
    <div class="content">　　礼方　　忏方
　　命魔　　三启颂
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极天道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行玄灵璇玑妙斋法事小兆臣某，与临坛官众等，谨重诚上启斗极祖师洞真大道元始天尊，斗极宗师洞玄大道太上道君，斗极真师洞神 
　　大道太上老君，玉皇大天尊玄穹高上帝，斗中之尊天皇大帝，斗中之主紫微大帝，北斗高上玉皇尊帝君，太微玉帝，玄卿大帝君，中天大圣 
　　北斗九晨上道君，九皇夫人，九阴内妃，斗极玄曹，一切真宰。臣闻大赤传经，地聿崇於玉局。神霄启教，天垂焕於金图。仰玄灵宝典之尊 
　　荣，瞻璇玑琼编之焕耀。旨参三洞，义贯九清。回死注生，开智慧灯於邪径。消灾度厄，鼓慈悲焯於迷津。真敬礼而圣护持，魔灒消而精伏 
　　匿。凡伸皈奉，可保康荣。今斋主某，仰叩紫清，虔摅丹赤。念受中炁，禀彻得一以分灵。而语上材，疏获并三而称贵。敢迷真道，妄入邪 
　　宗。犹虑五贼抢攘，定水恣狂澜之倒。三彭奋迅，道山迷峻坂之趋。耳溷官商，目耽黼黻，恍甘肥而适口，贪轻暖以华躬，馨香入而鼻观受 
　　尘，纷华趋而心田逐翳。庚申甲子，罔知忏谢之门。本命元辰，曷识首禳之路。四司纠过，五帝书愆。轻生迷本以罔知，保命延生而曷晓。 
　　觊织乌於霄外，转眼桑榆。告驿马於身中，倾心葵蕾。爰效芝坛之峻，肆翻蕊笈之玄。请命玉垣，归神瑶阙。元皇锡羡，斗极垂慈。监悔过 
　　之丹忱，察归真之素悃。移名青简，定字丹台。勑道德官君，解厄难於身命。勒威权仙吏，留应验於家庭。襟期流誉以冰清，步武高华而玉 
　　洁。珠星散彩，扶耄耋於春台。璧月流辉，翊齔髻於夏屋。宗祖遂超凌之望，鲁玄绵绍续之传。五福川增，乐时和而奕奕。百龄山固，衍家 
　　庆以熙熙。蒙烛愚情，允昭圣贶。上愿天元澄晏，地纪安宁，二曜连珠，五星合璧。时调玉烛，四灵开薮泽之祥。崴庆金穰，百谷耀田畴之 
　　瑞。草木涵仁於阳地，鬼神感德於阴区。提拯有成，皈依无上。则上明天尊大慈之化，下副臣等皈命之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣建斋行道之所，自然生金液丹碧芝英，百灵众真交会，在此香火炉前。令臣学道得道。求仙得 
　　仙，斋官蒙福，幽显沾恩，十方仙童玉女，接侍兰烟。传臣向来所启之诚，速达俓御至真无极大道中天二大尊帝，九皇玉宸道君御前。
　　出堂颂
　　引至幕
　　谢师
　　灵宝领教济度金书卷之二百十四竟
　　洞微高士开光救苦真人宁全真授灵宝通玄弘教水南先生林灵真编
　　卷之二百十五
　　科仪立成品
　　璇玑斋用
　　开启变坛仪
　　静默堂序立
　　华夏赞引至坛前
　　上香
　　金炉晻霭，腾碧雾以芳菲。玉鼎玲珑，袅紫烟而上迈。丹诚攸达，玄造孔昭。先伸供养，三界符使，四直功曹，应感灵司，传奏真吏。愿锡 
　　慈观，曲聆真祷。以今奉为某为某事，其诸委折，已录奏闻。今当开启斋坛，关行法事。欲望上通斗极，普告星宫，命魔却妖，招真摄景。 
　　即使琳琅振响，内外肃清。愿念感通，斋功成就，天人均庆，遐迩俱欢。稽首皈依，无极大道。
　　金真演教天尊
　　宣降真召灵符
　　具位恭爇真香，遥瞻供养道经师三宝天尊，中天大圣北斗九晨上道星皇君，玄中大法师，三天大法师，宝上真人，二仙使者，斗中千乘万骑 
　　，中天黑煞都副统兵大将军，太岁尊神，香官使者，四灵神君，玄坛土地，本家司命六神。恭望洪慈，俯垂省录。臣闻金真演教，散三洞之 
　　琼音。玉局传经，蔼九清之瑶韵。法雨普滋於黄混，慈风丕冒於苍生，今古咸遵，华夷克拱。皈真知命，宜广置於坛场。随力建功，盍惠徼 
　　於驾卫。臣等奉为入意，冒尘微听，已奏衷忱。今当陛设三成，坛周四界，仰三五璇玑之变，企九一豁落之常。肃环佩以朝元，列旗旄而拱 
　　极。仰惟北斗，实斡中枢，为三界之都曹，乃万天之会府。崇楼绛阙，映阊阖以巍峨。青炁白云，锁勾陈而缭绕。况五渴喧嚣之境，非九灵 
　　神妙之乡。莫格飙斿，曷迎灵贶。欲望玄恩曲运，洪泽垂怜。鼓翠树之灵风，变凡为圣。发红莲之圣水，化妄成真。如玄都洞渊之门，若碧 
　　落灵真之殿。至尊端拱，列圣旁临。月地云阶，舞霓旌而容与。星桥雾汉，迥羽葆以弥罗。诸天之鹤驾徘徊，八极之龙舆混合，灵光焕络， 
　　瑞霭昭腾。容臣会道运元，凝真合景。依女青而受事，纯嘏天来。遵大赤以垂科，蕃厘帝锡。拳拳有祷，切切无违。遂微臣造请之忱，副斋 
　　主恳祈之愿。瞻天望圣，激切屏营之至，法众运诚，虔行赞咏。
　　北斗太上宫，青城玉楼中。九百二十里，太尉居其中。五色玉楼中，第二中元宫。五百五十里，上宰职攸穹。黄台玉楼中，第三真元宫。七 
　　百二十里，主者为司空。朱台玉楼内，第四纽幽宫。星围八百里，真人乘六龙。素台玉楼中，第五纲神宫。七百二十里，天禽字子公。玄台 
　　玉楼内，第六纪明官。星围七百里，太常位尊崇。九层玉楼内，第七瑶光宫。星围九百里，圣号乃天冲。紫极玉楼内，第八帝席官。真人九 
　　百品，司察过与功。紫馆玉楼内，第九上尊宫。九百九十品，内弼为天蓬。九宫亿万炁，九炁亿万重。上总诸天宿，下总北罗酆。中主万民 
　　命，录籍定吉凶。消灾度厄力，回生起死功。性相此根本，真圣此祖宗。若有急告者，福禄常增崇，臣今立坛墠，稽首礼玄穹。性命愿主持 
　　，圣智愿圆通。灾殃愿消灭，寿禄愿无穷。存亡愿济度，水陆愿沾功。大圣庆元吉，所愿无不从。流光九元坛，永与道境同。
　　真灵感应天尊
　　法师三拜起
　　臣今仰仗天恩，神化坛墠。金花转烛，琼彩流明。隐然碧汉之星垣，中有紫微之帝座。奇花郁勃，异霭回旋。使者三千人，聚精神而拥护。 
　　仙官亿万众，混灵景以周维。如闻鸾鹤之啸歌，似见虬龙之浮戏。更析道旨，告下有司。凡左右会道之真灵，与中外承符之官属。挥幢鼓节 
　　，为翊卫於玄功，显服严装，各辅成於厘事。恭依典式，告召班联。稽首皈依，无极大道。
　　转班召将
　　真灵感应天尊
　　玉晨紫庭，天真大神。南陵使者，三千神君。出扶经教，扫荡妖氛。七千神将，侍卫身形。金童玉女，龙虎神君。北极四圣，亿万神兵。随 
　　心所祷，辅佐相迎。承符速应，时达玄真。
　　臣今恳愿，为奏帝庭。速临坛所，翊扶香烟。上通斗府，密运诚虔。火速报应，违令有愆。
　　宣召万灵符
　　龙符飞焕，谅一炁之孔绍。虎旅骈罗，宜万司之莅止。有严有翼，无傲无哗。 以今奉为某，崇建某斋，盍仗威灵，如律修奉。伏愿随司驻 
　　创，当局宣行。扈跸中严，颜不违於咫尺。秉旄外辨悃克副於再三。祓沴除妖，迎祥集福，洁蠲三献，申明一忱。
　　三献
　　散花
　　神威赫奕，愿翊卫於玄坛。帝德昭彰，当飞驰於朱表。真经安奉，仙驭迟留。为如上缘，念十方三宝天尊，长生保命天尊，消灾度厄天尊。 
　　和：不可思议功德。
　　肃启仪璇玑斋用
　　法事如常
　　启堂颂
　　各礼师存念如法
　　宣卫灵咒
　　东方
　　九炁青天，明星大神。焕照东乡，洞映九门。辅烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。
　　南方
　　三炁丹天，焕景浮光。荧星转烛，洞照太阳。上有赤精，合契虚皇。开明灵童，号曰华房。总统火兵，备守玉堂。斩邪束妖，剪截魔王。北 
　　帝所承，风火莫当。流铃交焕，翊卫坛场。正道流行，敢有巴狂。我享上功，坐运魁罡。亿劫长存，保天无疆。
　　西方
　　七炁素天，太白流精。光耀金门，洞照太冥。中有素皇，号曰帝灵。保神安镇，卫我身形。断绝邪源，王道正明，宫殿整肃，三景斋并。道 
　　合自然，飞升紫庭。灵宝符命，普惠万生。元皇正炁，来合我身。功加一切，天地咸宁。
　　北方
　　五炁玄天，元始徘徊。辰星焕烂，光耀太微。黑灵尊神，号曰层威。统冠飞天，仙裙羽衣。备卫五门，检精捕非。敢有干试，豁落斩摧。玉 
　　符所告，神镇八威。邪门闭塞，正道明开。映照我身，三光同辉。策空驾浮，举形仙飞。
　　中央
　　一炁黄天，调理乾坤。陶镕阴阳，总统玄真。镇星吐辉，流焕九天。开明童子，号曰天璘。元气阳精，焰上朱烟。洞照天下，及臣等身。百 
　　邪摧落，杀鬼万千。中山神咒，普天使然。五灵安镇，身飞上仙。
</div>
    <div class="pagination">
<a href="灵宝领教济度金书_page428.html">上一页</a><span>...</span><a href="灵宝领教济度金书_page424.html">424</a><a href="灵宝领教济度金书_page425.html">425</a><a href="灵宝领教济度金书_page426.html">426</a><a href="灵宝领教济度金书_page427.html">427</a><a href="灵宝领教济度金书_page428.html">428</a><span class="current-page">429</span><a href="灵宝领教济度金书_page430.html">430</a><a href="灵宝领教济度金书_page431.html">431</a><a href="灵宝领教济度金书_page432.html">432</a><a href="灵宝领教济度金书_page433.html">433</a><a href="灵宝领教济度金书_page434.html">434</a><span>...</span><a href="灵宝领教济度金书_page430.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
