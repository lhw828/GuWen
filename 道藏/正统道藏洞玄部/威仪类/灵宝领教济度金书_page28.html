<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 28 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 28 页/共 621 页</h1>
    <div class="content">　　众生多障难，大道实矜怜。济度垂科教，咸令忏罪缘。罪愆遍地府，衅结已闻天。发露祈真佑，冥心感圣贤。虔恭礼三宝，愿得早生天，寿 
　　长年。焚词归上界，奏名玉帝前。
　　焚疏颂
　　圣德流科教，修斋福寿长。延生移玉简，请命奏金章。罪名销北府，生籍注南昌。见存皆快乐，过去生福乡。
　　迎真颂
　　天尊御天龙，百万神仙骑。云起自逍遥，玉音成鼓吹。花严如意珠，圣化不思议。惟愿降瑶坛，福被群生类。
　　送真颂
　　回軿五云舆，腾驾九章歌。倏忽冲天远，醮坛香炁多。玄恩覃宇宙，福禄遍山河。缅想神仙路，逍遥上大罗。
　　送直符颂
　　仰启直符使，幽显路潜通。乘云驰奏牍，远涉三界中。紫清金阙邃，玄都水府宫。奏传资瞬息，端简俟真风。
　　普献颂
　　普献无边圣，香烟散十方。愿乘七宝台，垂光五浊世。运度人天众，咸令上法桥。同会证无为，勤修不退转。
　　北帝颂
　　善哉元始尊，众生慈父母。倾光紫微宫，曲映九幽户。峨峨丘寒庭，回照廓冰浦。炎炎烈火狱，沛然洒法雨。圆通大哀智，常善济众苦。拔 
　　度长夜魂，
　　今得稽首礼。
　　三启颂
　　乐法以为妻，爱经如珠玉。持戒制六情，念道遣所欲。淡泊正气停，萧然神静默。天魔并敬护，世世享大福。
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　又度简颂
　　稽首皈依道，归心元始尊。至真妙应主，开化飞玄门。妙戒怡五灵，金书惊万神。察命定录籍，灵符度苦魂。乘云朝玉帝，斋契玄中人。
　　学道赞
　　学仙行为急，奉戒制情心。虚夷正炁居，仙圣自相寻。若不信法言，胡为栖山林。
　　七真赞
　　太上玄虚宗，弘道尊其经。俯仰已得仙，历劫无数龄。巍巍大圣德，寂寂因无生。霄景结空构，乘虚自然征。日月为炳灼，安和乐未央。学 
　　仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥渴，持志如金石。保子飞仙路，五灵度符籍。济我 
　　六度行，故能解三罗。清斋礼太素，吐纳养云芽。逍遥金阙内，玉京为予家。自然生七宝，人人坐莲花。仰嚼玄都柰，俯酣空洞瓜。灵颜耀 
　　朱日，奚计年劫多。法鼓会群仙，鸣锺征大魔。灵风扇奇花，灿烂开繁襟。天真抚云璈，众仙弹灵琴。雅歌三天景，散慧玉华林。七祖升福 
　　堂，由此步玄音。前世福未足，斯须邈难寻。信道情不尽，图飞乃返沈。太上无为道，弘之在兆必。 学道由丹信，奉师如至亲。挹景伴清 
　　辉，孜孜随日新。众人不得度，我身大我身。大愿有重报，玄德必信然。阴德罪至深，对来若转轮。学道亦甚苦，晨夜建福田。种福由植树 
　　，积箦而成山。子能玄尚，飘尔升清天。修尔无为道，当为结大缘。太上至隐书，名为智慧篇。拔苦由人材，超俗以得真。灵姿世不奇， 
　　时若渊中莲。人行各有本，皆由宿世功。立德务及时，发愿莫不从。善恶俱待对，倚伏理难穷。贤士奉法言，道亦在兼忘。解是大智慧，上 
　　为太极翁。宝盖连玉佩，命驾御九龙。金华擎洞经，捧香恋仙童。啸歌彻玄都，鸣玉和琼钟。竦身凌太清，超景逸云霄。保扶持法言，游玄 
　　极逍遥。万劫犹昨夜，千春如晨朝。巍峨荫云华，手攀宝林条。香烟自然生，玄阶莫扶摇。灵旛应时散，繁想应时消。灭智弘大混，无为为 
　　清谣。
　　华夏赞
　　勤行奉斋戒，诵经制六情。故得乘空飞，耀景腾玉清。精心奉斋戒，吐纳炼五神。内德冠诸天，转轮成上仙。
　　大步虚词
　　稽首礼太上，烧香归虚无。流明随我回，法轮亦三周。玄愿四大兴，灵庆及王侯。七祖生天堂，煌煌耀景敷。啸歌观太漠，天乐适我娱。斋 
　　馨无上德，下仙不与俦。妙想明玄觉，诜诜巡虚游。
　　旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香花，萧然灵风起。宿愿定命根，故致标高拟。欢 
　　乐太上前，万劫犹未始。嵯峨玄都山，十方宗皇一。岧岧天宝台，光明爓流日。炜灿玉华林，蒨璨耀朱实。常念餐元精，炼液固形质。金光 
　　散紫微，窈窕大乘逸。
　　俯仰存太上，华景秀丹田。左顾提郁仪，右盻携结璘。六度冠梵行，道德随日新。宿命积福庆，闻经若至亲。天挺超世材，乐诵希微篇。冲 
　　虚太和气，吐纳流霞津。胎息静百关，寥寥究三便。泥丸洞明景，遂成金华仙。魔王敬受事，故能朝诸天。皆从斋戒起，累功结宿缘。飞行 
　　凌太虚，提携高上仙。
　　控辔适十方，旋憩玄景阿。仰观劫仞台，俯盻紫云罗。逍遥太上京，相与坐莲花。积学为真人，恬然荣卫和。永享无期寿，万春奚足多。
　　大道师玄寂，升仙友无英。公子度灵符，太一捧洞章。舍利耀金姿，龙驾欻来迎。天尊盻云舆，飘飘乘虚翔。香花若飞雪，氛霭茂玄梁。头 
　　脑体金阙，携手遨玉京。骞树玄景园，焕烂七宝林。天兽三百名，狮子巨万寻。飞龙踯躅鸣，神凤应节吟。灵风扇奇花，清香散人襟。自无 
　　高仙才，焉能眈此心。严我九龙驾，乘虚以逍遥。八天如指掌，六合何足辽。众仙诵洞经，太上唱清谣。香花随风散，玉音成紫霄。五苦一时进，八难顺经寥。妙 
　　哉灵宝囿，兴此大法桥。天真帝一宫，霭霭冠耀灵。流焕法轮纲，旋空入无形。虚皇抚云璈，众真诵洞经。高仙拱手赞，弥劫保利贞。
　　至真无所待，时或辔飞龙。长斋会玄都，鸣玉叩琼钟。十华诸仙集，紫烟结成宫。宝盖罗太上，真人把芙蓉。散花陈我愿，握节征魔王。法 
　　鼓会群仙，灵唱靡不同。无可无不可，思与希微通。
　　步虚词
　　太极分高厚，轻清上属天。人能修至道，身乃作真仙。行溢三千数，时丁四万年。丹台开宝笈，金口为流传。大梵三天主，虚皇五老尊。尚 
　　难窥窍妙，岂复入冥玄。宝座临金殿，霞冠照玉轩。万真朝帝所，飞舄蹑云根。蒙蒙如细雾，冉冉曳铢衣。妙逐祥烟上，轻随彩凤飞。几陪 
　　瑶室宴，忽指洞天归。伫立扶桑岸，高奔日帝辉。旋步云纲上，天风飒尔吹。飘裾凌斗柄，秉拂挹参旗。狮子衔丹绶，麒麟导翠辎。飞行周 
　　八极，几见发春枝。
　　绿鬓巍丹帻，青霞络羽衣。晨趋阳德馆，夜造月华扉。搏弄周天火，韬潜起陆机。玉房留不住，却向九霄飞。水噀魔宫慑，灯开夜府明。九 
　　天风静默，四极炁澄清。啸咏朱陵曲，翱翔白玉京。至诚何以祝，国祚永安荣。
　　玉清乐十首
　　地居天上接空居，万象森罗遍八区。功用不知谁主宰，绛霞丹雾閟清都。
　　其二
　　碧落空悬黍米珠，十方勃勃入无余。闻经喜庆难言说，九色龙腾八景舆。
　　其三
　　羽童呼吸辟非烟，烟气徘徊绿室前。造化弗从身外得，自根自本即三天。
　　其四
　　帝景相将会玉洲，明真层观紫云浮。掣开三八黄金锁，无极虚皇在上头。
　　其五
　　白玉飞符下紫庭，华旛三举召群灵。攀条咀嚼空青蕊，五体金光射日星。
　　其六
　　连昌台下海扬波，得道高仙始得过。下格小仙追莫及，邕邕遥听八鸾和。
　　其七
　　玉色云营叆叆屯，三三洞户敞琼门。何方道士通朱表，玉女飞函达至尊。
　　其八
　　上景三元妙色精，绛宫久已列仙名。更从太混存雌一，缥缈云车驾羽明。
　　其九
　　真阳馆裹炁徘徊，升降二宫密往来。生死不干浮世事，相将五老上金台。
　　其十
　　三华太素自然生，云裹芙蓉灼灼明。绛室金房虚宝座，太微童子下相迎。
　　上清乐十首
　　紫清天上育华林，绛实朱柯绿叶深。咀嚼繁英身不老，下观乌兔换光阴。
　　其二
　　元君八素号青灵，锦帔绯裙住玉城。把握帝符司道箓，祓除尘累济群生。
　　其三
　　高上皇人宴紫霄，撷芳常引八骞条。肌肤表裹琉璃彻，映照三途万苦消。
　　其四
　　九日宫中四老真，广霞山上宴仙宾。呜钟鼓瑟行灵醑，碧落融融别有春。
　　其五
　　浮绝山连白玉京，金华楼共日华明。五真结就圆珠炁，骨似丹琼貌似婴。
　　其六
　　秀华峰下五灵都，元景神君握化枢。真火有功能造化，销融五苦出迷途。
　　其七
　　赫赫瞳瞳日九轮，六渊宫殿紫元君。霞冠锦帔端居暇，披拂祥烟着紫文。
　　其八
　　佳气青葱覆紫空，青精羽驾命元童。逆风浩荡三千里，七返香烟处处通。
　　其九
　　流汨池中大宝莲，开花十丈映池泉。嗅香饮水无饥渴，绰约金华叶上仙。
　　其十
</div>
    <div class="pagination">
<a href="灵宝领教济度金书_page27.html">上一页</a><span>...</span><a href="灵宝领教济度金书_page23.html">23</a><a href="灵宝领教济度金书_page24.html">24</a><a href="灵宝领教济度金书_page25.html">25</a><a href="灵宝领教济度金书_page26.html">26</a><a href="灵宝领教济度金书_page27.html">27</a><span class="current-page">28</span><a href="灵宝领教济度金书_page29.html">29</a><a href="灵宝领教济度金书_page30.html">30</a><a href="灵宝领教济度金书_page31.html">31</a><a href="灵宝领教济度金书_page32.html">32</a><a href="灵宝领教济度金书_page33.html">33</a><span>...</span><a href="灵宝领教济度金书_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
