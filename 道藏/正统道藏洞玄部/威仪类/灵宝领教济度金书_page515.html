<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 515 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 515 页/共 621 页</h1>
    <div class="content">　　混沌之合
　　五炁凝真
　　结精飞晨
　　焕景洞明
　　玄元流液吐故纳新
　　肾炁养育摄真降灵
　　勑咒
　　六阴三乾，玄一天根。周流五炁，变景炼形。流精郁勃，保镇肾门。形魂得度，升入高明。急急如北方五炁天君律令。
　　黄帝全形符黄纸朱书
　　元一真炁
　　下镇黄庭
　　流注百骸
　　内外滋荣
　　五帝侍卫
　　玉华吐精
　　真人翊卫与道合真
　　勑咒
　　玄一理炁，总统百灵。神英灌炼，安镇黄庭。澄神炼质，变化飞行。与道合契，上升玉京。急急如中央一炁天君律令。
　　出胎符勑咒
　　既得为人，未产而亡。承符速出，母子安康。
　　下死胎符勑咒
　　希夷希夷，生根未离。胎死在腹，速出弗迟。风行电迈，卫房授奇。急急。
　　荡胎符勑咒
　　上帝玉符，荡胎去秽。形神洁清，衣裳整备。度炼登真，三光同位。急急。
　　净血尸符勑咒
　　四灵四方，圊楼在旁。净除血秽，胎产无伤。来朝上帝，反复天常。急急。
　　舍邪皈正符勑咒
　　邪不干正，妄不灭真。舍邪皈真，大道相亲。超凡入圣，永成真人。急急。
　　离妄返真符勑咒
　　一真不灭，万亡消除。离妄返真，上升玉虚。急急。
　　男女堂沐浴炼形四符勑咒
　　太上炼形，摄召亡魂。沐浴炼度，超升紫庭。急急。
　　太玄神水符勑咒
　　东井灌黄华，石景水母精。浣魄净阴秽，荡形成玉英。表裹莹通彻，内外光华清。灵光神不昧，正炁合仙真。金童散紫烟，玉女麾神精。五 
　　芽分五炁，三素布三云。郁仪缠结璘，饮之复全形。诣我玄坛下，炼形升玉清。急急。东井之宿，鹑火之精，二景混合，三光洞明。天河所 
　　注，水火交并，升降既济，流炼神庭。急急。
　　右咒毕，存二景於六合中，赤光黄精混合交映，灌注亡魂於浴池莲花上，立如婴兄状，以水洒之九次。
　　变衣符密咒
　　唵吽□呼呜伐夷帝明帝变炼有形摄。
　　勑咒
　　上帝符命神化仙衣，六铢妙衣，给付亡灵，严肃冠带。急急奉行。
　　变男女衣符
　　上界仙衣，绛纱丹衣，六铢妙衣，生天净衣，变化无尽，整伤容仪。准上帝勑急急。
　　天皇象符
　　天皇象灵，生官大神，运炁合神，开化亡人，上生真界，如律奉行。
　　大洞十八玉符
　　先凝神定虑，想一形罗列，万方齐并，扣齿三十九通。念咒曰：
　　五符灵音，理命久存。三洞宝真，玉华固根。三宫盈溢，上冲泥丸。三十九节，结炁化仙。仙变成真，飞升帝晨。拔度七祖，受生南轩。翱 
　　翔大元，受福忻忻。
　　咒毕，咽液三十九口，书符。
　　脑符勑咒
　　注生大帝有勑，承命疾速。谨召神霄主符大将军，部领精兵，符光走吏，符中祇惧，乌鳞捷疾，飞腾羽翼，泥丸绛宫，众神敬受，混洞嘘嘘 
　　，疾速降临，与吾冶炼，速成脑形。急急如高上神霄玉清真王律令勑。唵密帝即密帝波鬼诃。急急。
　　右符，用白素朱书，呼脑神名赤文混沌君，字嘘嘘，掐辰文，服上方炁布入。
　　目符勑咒
　　九天上帝，玉字内符。二十八宿，太一同途。紫微星主，符召通光玄都之神，部领使者，速成目形。急急如高上神霄玉清真王律令。唵飞罗 
　　吉诃逐令睛多。急急。
　　右符青素朱书，呼左目神名通光君，字玄真摄，右目神名晨婴君，字阴精摄。掐中指上节引，掐二指中节，取巽方炁布入。
　　舌符勑咒
　　北阴上帝，公正生神。司命司录，六甲六丁。符召腾阳部领神兵，大逞威力，救度群生，承吾符命，速成舌形。急急如高上神霄玉清真王律 
　　令。唵吽吽哒叱啒□厥茶摄。急急。
　　右符，黄素朱书，呼舌神名腾阳君，字正生摄。掐辰文，取巽方炁布入。
　　心符勑咒
　　飞天大圣，五帝五星。八天力士，四直天丁。左青龙神，与吾急成。右白虎神，与道急陈。中央玄珠，急成心形。急急如高上神霄玉清真王 
　　律令。唵那伽伍叱召绍智庚叱摄。急急。
　　右符青素朱书。呼心神名玄珠君，字玄玄摄。掐中指上节，取巽方炁布入。
　　肝符勑咒
　　上帝至尊，注生大神。紫元玉书，元始玉文。天皇君，地皇君，承符受命，急召孟光君，疾速成肝形。急急如高上神霄玉清真王律令。
　　波鬼孽帝提离支□叱摄。急急。
　　右符紫素青书，呼肝神名青帝君，字孟光摄。掐离诀，取正东炁布入。
　　脾符勑咒
　　子辛子怜，子惠子真，子辰子产子玉，天清地灵，日神月君，六庚六甲，青龙白虎，延年大将，疾速成形。急急如高上神霄玉清真王律令。 
　　青星流金唵阿罗陀呵摄。急急。
　　右符白素黄书，呼脾神名紫庭君，字延年摄。掐中指中文，取中央炁布入。
　　肺符勑咒
　　元君元君，四面大神，飞走捷疾，三界天丁。符召皓洞季成君，疾速成形。急急如高上神霄玉清真王律令。
　　飞飞灵通，是摩成呵。急急
　　右符黑素白书，呼肺神名皓洞君，字季成摄。掐四指中节，取辰上炁布入。
　　肾符勑咒
　　南陵帝君，北阴元君。北方黑帝，统领将军。随吾符命，不得留停。执录主者，无辄容情。大渊神君，拯救生灵。准受正令，成此肾形。急 
　　急如高上神霄玉清真王律令。俱钦苏诃金叱飞摄，急急。
　　右符白素黑书，呼肾神名大渊君，字求都摄。掐子文，取正北炁布入。
　　阴符勑咒
　　元始至尊，十神元君，五方五帝，四大元帅，八大金刚，四大天丁。手执符命，急召主者，续命神君，疾速成形。急急如高上神霄玉清真王 
　　律令。唵刀刀流吉骨叱泥摄。急急
　　右黑素朱书，呼阴神名续命君，字伯强摄。先掐中指根引上，掐中指中节，取西北炁布入符中。
　　胞符勑咒
　　北帝元君，六洞阴神。九皇内符，旸谷有灵。司命司录，天洞统兵。符召秋夫，速成胞形。急急如高上神霄玉清真王律令。唵比皮薄叉叱铃 
　　那野诃摄。急急。
　　右符青素朱书，呼胞神名无常君，字秋夫摄。掐中指中文，取巽方炁布入。
　　胎符勑咒
　　扶桑有勑，太阴内扶，日月二主，十二宫神，四方力士，揭帝将军。手执符命，急召寅和，疾速成形。急急如高上神霄玉清真王律令。曲曲 
　　微垣娑伽抹低勑。急急。
　　右符红素朱书，呼胎神名舍生君，字寅和摄。掐辰文，乃本命诀，取元辰炁布入。
　　节符勑咒
　　太上老君，南极大帝，星辰准勑，吾当承命，急召空猷，速成节形。急急如高上神霄玉清真王律令。释帝伽释帝悉多达急急。
　　右符黄素白书，呼节神名杳皓君，字空猷摄。掐中指根，引入中节，取西北炁布入。
　　血符勑咒
　　太阴水精，僻化壬癸，符召良弼，速成血形。急急如高上神霄玉清真王律令。揭帝僧揭帝释比吉菩诃急急。
　　右符青素朱书，呼血神冬中幽君，字良弼摄。掐中指根，引入上节，取西北炁布入。
</div>
    <div class="pagination">
<a href="灵宝领教济度金书_page514.html">上一页</a><span>...</span><a href="灵宝领教济度金书_page510.html">510</a><a href="灵宝领教济度金书_page511.html">511</a><a href="灵宝领教济度金书_page512.html">512</a><a href="灵宝领教济度金书_page513.html">513</a><a href="灵宝领教济度金书_page514.html">514</a><span class="current-page">515</span><a href="灵宝领教济度金书_page516.html">516</a><a href="灵宝领教济度金书_page517.html">517</a><a href="灵宝领教济度金书_page518.html">518</a><a href="灵宝领教济度金书_page519.html">519</a><a href="灵宝领教济度金书_page520.html">520</a><span>...</span><a href="灵宝领教济度金书_page516.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
