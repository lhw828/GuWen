<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 128 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 128 页/共 621 页</h1>
    <div class="content">　　亚奠
　　某上启青玄黄箓炼度官吏，合会威灵。伏以道本太乙，凝祖炁於青林。仁妙函三，散神光於黑郁。二府启同仁之旦，九司开宣德之春。轸被 
　　阳灵，夙罹阴幻。方圆超迹，既霓望以勤渠。水火陶形，宜日宣而焕惧。降郁仪於玉井，混结璘於金门。参虎流精，沛壬癸之玄液。角龙孕 
　　粹，流丙丁之炎辉。黄华灌而情性珠圆，玉质炼而形神金莹。鉴察靡丝毫之漏，纪录无纤芥之遗。小善必甄，大愆悉宥。移姓名於真籍，登 
　　魂魄於仙阶。地户永离，藉专度曲度之宏绩。天门直上，赖保度监度之良功。即俾亡故某，夙垢清夷，劫尘莹彻。登骞林而御景，身荫慈辉 
　　。觐莲座以依光，神归慧耀。永宴苍灵之境，常依青极之乡。丹祷无遗，洪恩有造。某不胜虔祝之至。
　　三奠
　　以今翠蔼弥罗，苍华焕映，狮御倾光於碧落，凤班驻景於玄虚。起死恩隆，度生仁切。神功妙密，形形既脱於阴尘。灵德希奇，炁炁顿符於 
　　阳耀。愿副潜昭之祷，悉符应感之机。九炼功圆，别当奉送。
　　炼度仪
　　步虚
　　金阙化身天尊
　　法师升座
　　超度颂
　　超度三界难，地狱五苦解。悉归太上经，静念稽首礼。
　　具位臣某，恭焚宝香，遥瞻启奏青玄祖炁无极道师，清微天中妙无上帝虚无自然元始天尊，禹余天中妙有上帝虚无玉晨大道君，大赤天中至 
　　真大帝万变混沌玄元老君，东极天中青玄老君，运明保元上帝，太乙救苦天尊，十方分身应化无量救苦天尊，三天化主玄中大法师，静老天 
　　尊，三天大圣都天大法天师，六合高明大帝，大慈大悲救苦真人，大惠真人，香林会中法解真人，十华真人，普救真人，东华注生宫真人， 
　　朱陵火府南昌上宫主宰高真，东华领教祖玄真师列位真人，经籍度师列位真人，名山洞府，地水职司，城隍社令，无鞅圣众。愿运慈悲，俯 
　　从恳祷。臣闻碧落开光，腾胜御黍珠之座。青玄应化，妙严端骞翠之舆。流法雨於黄垓，荫慈云於黑垒。经宣五苦，扬荡荡之慈名。道贯三 
　　华，仰巍巍之慧力。九司星列，二府云连。开生塞死，而北郁提魂。返阴还阳，而南丹炼质。无所不度，有感皆通。凡属范围之中，孰出甄 
　　陶之外。伏念臣玄基天启，圣域师参，日旋月奔，启子午无形之始。云藏风静，符乾坤未画之先。宜宴坐以凝真，敢经行而朔教。九思补过 
　　，三省立功。清微之玉律昭然，合提无间。玄元之金书烂若，宜度有情。裨化化以同仁，辅生生之大德。今斋主某人，崇建青玄妙斋，几昼 
　　夜开度某人。仰希圣造，俯轸愚衷。玉龙之清箓风行，九幽度命。金马之朱轮雷迅，三极宣符。已摄魂於阴乡，获超神於阳境。然念恶根业 
　　叶，结习萦迷。寒庭多昏雾之蒙，莫澄觉地。夜壑积阴霾之染，难复灵天。须凭变炼之功，方契生成之妙。欲望丙观哀素，申饬真曹。流东 
　　井之华泉，方诸委炁。焰南阎之朱火。阳燧流形。为陶万劫之根尘，尽瀹九京之客垢。精神冰洁，步武风清。炼形成神，妙如如之法体。炼 
　　神成炁，还奕奕之灵光。永移籍於青华，即受书於紫府。拳拳恳祷，切切皈依。臣下情不胜虔切之至，再拜谨言。
　　太乙救苦天尊
　　睿号一遍
　　焚香关召青玄黄箓左右府仙魂，炼魂司官吏，领魂录功司官吏，专度曲度溥度司官吏，九天普度院官吏，守雄抱雌二大将，炼度合属官吏。 
　　愿遵玉敕，克赴玄坛，应感分辉，宣通役使。窃以青玄开度，符经纬以同仁。黄箓设官，统阴阳而宣德。上藉三天之圣泽，下提九地之迷魂 
　　。剑佩蝉联，侍赫奕狮头之座。旌旄鹭立，环陆离龙尾之班。元勋夙着於三灵，宏业久彰於万劫。凡伸召役，必沐感通。以今奉为某人，开 
　　度亡故某人。提魂北郁，已承帝渥之罗敷。炼魄南宫，更赖神功之妙密。玄坛日近，朱表风驰，谅上乘於德音，为曲怜於哀捆。欲望慈悲广 
　　运，智慧彰施。建流火庭，锡金膏而炼质。立黄华沼，注玉醴以澄神。运东西离坎之枢机，发南北乾坤之橐钥。陶镕翳累，钢百炼而愈精。 
　　疏瀹昏尘，金屡陶而始莹。察其良性，录其善功，移名真籍之崇，定字仙班之峻。专度曲度，永超离於神乡。送迎保迎，实飞翔於帝所。遂 
　　斋主皈依之悃，副慈悲开度之诚。玄敕即颁，神功速应，某不胜虔祝之至。
　　焚降真召灵符
　　谨请水池真灵将吏，随我神运，变现水池，荡涤亡魂。
　　焚青玄建水池符
　　东井真精，天乙生灵。宝光霞映，洞朗八冥。渺渺御运，神辉高明。罗络郁燠，黄华降澄。经纬交并，金池方盈。云眸玉质，飞玄聚英。急 
　　急如青玄老君律令。
　　太乙救苦天尊
　　谨请火池真灵将吏，随我神运，变现火池，冶炼亡魂。
　　焚青玄建火池符
　　阳明焕赫，高化炎辉。丹阳宝耀，朱陵罗机。流光炎烈，紫金炽熺。绛霞万道，琼宫郁仪。丙丁行事，万炁敷施。南昌上宫，炎帝之居。急 
　　急如青玄老君律令。
　　太乙救苦天尊。
　　挹玄液於月庭，素华流润。降炎光於日阙，朱火辉煌。仙灵之冠佩雍雍，真圣之节幢济济。虽化城於玄陛，实移境於丹宫。所宜策将提魂， 
　　运神入炼。恭依秘旨，次第宣行。谨召守雄抱雌二大将，追魂摄魄一行官将，各按所部，部卫形魂，前来受炼。
　　今日大庆，大道吉辰。请天降鉴，万真齐临。三界共会，八景合并。地司列职，拔度幽冥。卫部主者，拘魂至庭。引导亡爽，受炼身形。各 
　　整威仪，疾速来临。齐证妙果，上登朱陵。急急如青玄老君律令
　　黄华荡形天尊
　　清众移旛，插於水火二池间。
　　谨召水池真人，玉女童子官吏，随我神运，引导亡故某，赴水池濯质荡形，涤除阴秽。
　　焚普度水官拔亡炼形符
　　元始运明，保元天尊。阴肠合真，水火精英。飞灵结炁，水精液君。北方黑帝，水府将军。司功济苦，聚魄度魂。水光流形，臭秽为尘。驱 
　　除恶炁，炁灌身形。魂魄全备，超升朱陵。三十六真人，三十六将军。玉女擒伏，真人度
　　魂。紫液炁聚，水灌亡人。六壬六癸，北坎大神。追魂摄魄，八大神君。引亡摄付，北阴水宫。水铃扶桑，汞水调津。手执水枝，光炁炼形 
　　。真人法水，炼度亡魂。急急如青玄老君律令。
　　坎落北帝，水真水君。主水使者，扶桑大神。真人降水，入于池中。炼魄荡魂，解秽聚形。魂魄全备，随诰往生。朱陵火府，南昌上宫。急 
　　急如青玄老君律令。
　　太乙救苦天尊
　　焚青玄上仙圣光水炼符
　　诵青玄右府华盖玄霭真凝炁章
　　幽微蕊宫为仙宅，道贯枢灵圆景白。
　　飞根散叶翳翠条，妙炁三华贯幽彻。
　　郁灵杳淑真人墟，云景眸奔通烜赫。
　　泥丸三五合灵芝，结珠固精神炁活。
　　飞烟妙霭却残凶，炼获飞仙去否厄。
　　太玄太和左右府，紫清真人道为主。
　　冲虚恬淡自怡然，返老还胎导玄圃。
　　知雄守雌资天机，回返乾坤镇中主。
　　飞玄神炁合青玄，含蕊吐芳明子午。
　　炼养灵根不复枯，万灵朝会群阴睹。
　　琅音玉霜灌死骸，徘徊沈默须周普。
　　擒龙捉虎坐飙轮，隐韵流音遨妙府。
　　黄华朱醴濯阳精，万道炁为群仙举。
　　火炼丹界天尊
　　谨请火池真人，玉女童子官吏，随我神运，引导亡故某人，赴火池炼质返阳，仙化成人。
　　焚溥度炎帝度亡炼形符
　　元始至真，运明保元。乾坤合道，日月精英。至液炁津，紫霞盈凝。南方炎帝，掷火大神。司命保婴，聚魂炼形。帝炁神符，火光度魂。南 
　　斗六君，助我符中。三十六真人，三十六将军。守定魂魄，度上南宫。六丙六丁，炎帝侍形。追魂拘魄，玉女大神。引亡摄付，火府朱陵。 
　　朱陵火铃，主火火文。手执火剑，三昧火光。真人宝铃，离坎炼魂。烧诸尘垢，臭秽为尘。急急如青玄老君律令。
　　离昧赤帝，火神炎君。掷火玉女，南斗将军。火剑火炁，降入池中。炼魂度魄，冶炼身形。形影周备，清爽生津。接引亡魂，随诰超升。朱 
　　陵火府，南昌上宫。急急如青玄老君律令。
　　太乙救苦天尊
　　焚青玄上仙圣光火炼符
　　诵青玄左府妙英飞爽集玄炁章
　　道贯青玄集素瑞，灵宝飞真琼妙炁。
　　生魂育魄返金容，五藏生华凝景翠。
　　三田飞郁映华峰，宝耀玄黄端拱会。
　　提携日月运璇玑，九炁发春扬拆地。
　　含和吐蕊耀金莲，骊龙吐珠呈彩翅。
　　鸾呜凤翔对上宾，虎啸虚岩华曲丽。
　　洞观三界百关明，六纬七经齐天地。
　　飞灵焕景掷炎灵，东井天河灌幽渭。
　　九龙奔跃骞宝林，圆景灿炜总翘辔。
　　飞霞采集咀玉根，景景胎仙生万汇。
　　十灾却消摧凶残，幽室光明何所系。
　　紫华混合青玄宫，电掣雷奔绛霞閟。
</div>
    <div class="pagination">
<a href="灵宝领教济度金书_page127.html">上一页</a><span>...</span><a href="灵宝领教济度金书_page123.html">123</a><a href="灵宝领教济度金书_page124.html">124</a><a href="灵宝领教济度金书_page125.html">125</a><a href="灵宝领教济度金书_page126.html">126</a><a href="灵宝领教济度金书_page127.html">127</a><span class="current-page">128</span><a href="灵宝领教济度金书_page129.html">129</a><a href="灵宝领教济度金书_page130.html">130</a><a href="灵宝领教济度金书_page131.html">131</a><a href="灵宝领教济度金书_page132.html">132</a><a href="灵宝领教济度金书_page133.html">133</a><span>...</span><a href="灵宝领教济度金书_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
