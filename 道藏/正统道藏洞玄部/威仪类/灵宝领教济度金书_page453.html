<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 453 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 453 页/共 621 页</h1>
    <div class="content">　　伏闻和阳天中，白色注始阳之炁。长明宫内，梵炁系寅北之维。炼真成仙，度人作圣，上领辛卯而应恒象，下属壬辰而配遁爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中赤明和阳天帝。伏愿章炎通泛，坚孚澄 
　　宗。非雾流华，家浃二化之瑞。卿云耀彩，门迎四序之祥。福禄天来，灾衰云散。远邻天九千万炁，净色界三粗根尘。稽首皈依，虔诚赞咏 
　　，
　　信礼无上大罗天赤明和阳天帝。
　　赤明南上炁，阎光流八精。洞明吐丹晖，浮境自高明。玉泽充绛府，眸华乘运征。洗垢澄虚漠，诜诜步三灵。和：与道合真。
　　臣众等至心皈命，无上自然玄明恭华天帝，天中神仙。和：诸灵官。
　　伏闻恭华天中，绿色注阳辉之炁。东华宫内，箕宿系寅南之维。开度三才，应化一切，上领癸巳而应壮象，下属甲午而配晋爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中玄明恭华天帝。伏愿玄华虚象，龙阳舞 
　　穹，椿桂高华，宴壶天而不老。芝兰茂悦，融福地以长新。风扫千灾，日升万福。远邻天八千万炁，净色界四粗根尘。稽首皈依，虔诚赞咏 
　　，
　　信礼无上大罗天玄明恭华天帝。
　　上真梵元始，形化观妙音。落景随运回，空中赞琼林。九玄导明首，灵童生朽心。推元拔夜领，前魂飞霄吟。和：与道合真。
　　臣众等至心皈命，无上自然曜明宗飘天帝，天中神仙。和：诸灵官。
　　伏闻宗飘天中，黄色注洞阳之炁。昊玄宫内，尾宿系甲北之维。终劫举仙，保真入道，上领乙未而应夷象，下属丙申而配家爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中耀明宗飘天帝。伏愿微正霄艳，渊大凝 
　　冲。道日舒明，袭天和於德履。仙风鼓舞，吹地累於福襟。泽润宗枋，安平家室。远邻天七千万炁，净色界五粗根尘。稽首皈依，虔诚赞咏 
　　，
　　信礼无上大罗天耀明宗飘天帝。
　　耀明泽龙阶，落觉幽中悦。菩提亿万象，台上三万日。绿帔飞青衣，罗英秀玉质。大罗无上色，千劫同一秩。和：与道合真。
　　臣众等至心皈命，无上自然竺落皇笳天帝，天中神仙。和：诸灵官。
　　伏闻皇笳天中，青色注阳明之炁。清元宫内，心宿系甲南之维。开度学仙，成就精爽，上领丁酉而应睽象，下属戊戌而配蹇爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中竺落皇笳天帝。伏愿元关三纽，大梵飞 
　　空。虫臂鼠肝，绝重重之妄垢。龟毛兔角，悟寂寂之真空。家用平康，身膺福庆。远邻天六千万炁，净色界六粗根尘。稽首皈依，虔诚赞咏 
　　，
　　信礼无上大罗天竺落皇笳天帝。
　　竺落眇眇化，莽莽龙汉初。九道并恶元，丑鬼不生躯。韶爽元中纵，谣歌乱犬虚。绿纲整三炁，邅值罗天衢。和：与道合真。
　　臣众等至心皈命，无上自然虚明堂曜天帝，天中神仙。和：诸灵官。
　　伏闻堂曜天中，赤色注阳演之炁。重华宫内，房宿系乙北之维。开度三才，裁成庶品，上领己亥而应解象，下属庚子而配损爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中虚明堂曜天帝。伏愿隐觉隆益，天伦庆 
　　呈。日烁冰山，纳千祥於家庆。风澄业海，来万福於乡和。天佑德颜，神扶道履。远邻天五千万炁，净色界一细根尘。稽首皈依，虔诚赞咏 
　　，
　　信礼无上大罗天虚明堂曜天帝。
　　虚明云天丁，上开玄玄门。九迭郁陵僧，都宫罗玉根。飞香绕十绝，生炁炼玉魂。自开不死路，骞林歌要言。和：与道合真。
　　臣众等至心皈命，无上自然观明端靖天帝，天中神仙。和：诸灵官。
　　伏闻端靖天中，苍色注阳明之炁。光华宫内，氐宿系乙南之维。度学者身，引善人业，上领辛丑而应益象，下属壬寅而配夬爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中观明端靖天帝。伏愿神户缠络，真元散 
　　精。帝相门庭，抱羊肠之妄垢。天资院宇，涵兔角之真空。桑梓均和，松萝并秀。远邻天四千万炁，净色界二细根尘。稽首皈依，虔诚赞咏 
　　，
　　信礼无上大罗天观明端靖天帝。
　　端靖那梵炁，育筵十转天。郁默诵灵歌，馥量唱劫年。摩夷闻稽首，罗密自束身。法化开灭度，轮转咸皈真。和：与道合真。
　　臣众等至心皈命，无上自然玄明恭庆天帝，天中神仙。和：诸灵官。
　　伏闻恭庆天中，黑色注阳浩之炁。开阖宫内，亢宿系辰北之维。度得道人，进成真者，上领癸卯而应姤象，下属甲辰而配萃爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁天中玄明恭庆天帝。伏愿净握明照，徊合升 
　　迁。身载皇灵，扫尘机而日涉。家膺真贶，登道岸以风行。茀禄天长，休祥地大。远邻天三千万炁，净色界三细根尘。稽首皈依，虔诚赞咏 
　　，
　　信礼无上大罗天玄明恭庆天帝。
　　玄明霐雿都，持罂注东华。无色玄玄宗，镜飙宛大罗。揽觉妙自归，资生岂云多。运抗不终劫，容纳保太和。和：与道合真。
　　臣众等至心皈命，无上自然太焕极瑶天帝，天中神仙。和：诸灵官。
　　伏闻极瑶天中，碧色注阳极之炁。帝康宫内，角宿系辰南之维。教学仙人，举修真辈，上领乙巳而应升象，下属丙午而配困爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命南方三炁中太焕极瑶天帝。伏愿导骞宴云，灵应腾天 
　　。万事鸿毛，等妙音之过耳。千荣鹭股，期至乐之从心。家用平康，门无厄难。远邻天二千万炁，净色界四细根尘。稽首皈依，虔诚赞咏，
　　信礼无上大罗天太焕极瑶天帝。
　　太焕馥上京，朗台秀西灵。廓为大模范，奕奕神公生。神为灭度宗，缨络拔长冥。自入更起门，宫中欢万灵。和：与道合真。
　　臣众等至心皈命，无上自然元载孔升天帝，天中神仙。和：诸灵官。
　　伏闻孔升天中，紫色注少阳之炁。延命宫内，梵炁系己东之维。开度死魂，更生福界，上领丁未而应井象，下属戊申而配革爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中元载孔升天帝。伏愿刚泽微控，阴峻孤 
　　仪。寿域春融，葆阳和而泄泄。福卿日辟，消阴累以熙熙。天锡纯和，帝扶吉庆。远邻天九百万炁，净色界五细根尘。稽首皈依，虔诚赞咏 
　　，
　　信礼无上大罗天元载孔升天帝。
　　元载忉悦境，利浮爓洞阳。禅享若生界，猷命化南宫。婆耶有练纪，泥津雕容。咎丑遏生源，通勃四鼓津。和：与道合真。
　　臣众等至心皈命，西方七炁天中太安皇崖天帝，天中神仙。和：诸灵官。
　　伏闻皇崖天中，白色注大阳之炁。开明宫内，轸宿系己西之维。开度善人，登升学者，上领己酉而应鼎象，下属庚戌而配震爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中太安皇崖天帝。伏愿贯炁明素，宸洞开 
　　微。插架香浓，荡六尘之纷纠。堆床笏满，消五蕴之森罗。院宇开祥，门阑介福。远邻天八百万炁，净色界六细根尘。稽首皈依，虔诚赞咏 
　　，
　　信礼无上大罗天太安皇崖天帝。
　　太安宛大漠，薮遥化赤明。涤荡尘滓氛，色界大罗青。太汉导真料，眇邈空洞经。之历飞天诚，堂堂更化生。和：与道合真。
　　臣众等至心皈命，无上自然显定极风天帝，天中神仙。和：诸灵官。
　　伏闻极风天中，黄色注浩阳之炁。太赫宫内，翼宿系丙东之维。度善功人，进习真业，上领辛亥而应艮象，下属壬子而配渐爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中显定极风天帝。伏愿周化幽应，澄辉帝 
　　台。偃月黄庭，固玉颜而不夜。回风丹谷，葆金骨以长春。北海齐龄，南山介福。远邻天七百万炁，净色界一轻根尘。稽首皈依，虔诚赞咏 
　　，
　　信礼无上大罗天显定极风天帝。
　　极风流玉景，罗辉耀九玄。梵纲回天劫，萌邃固玉根。景行历长夜，郁秀落华年。萧仞空中王，嵎上对清宾。和：与道合真。
　　臣众等至心皈命，无上自然始皇孝芒天帝，天中神仙。和：诸灵官。
　　伏闻孝芒天中，绿色注洞阴之炁。太丹宫内，张宿系丙西之维。披夜开幽，散阴升魄，上领癸丑而应妹象，下属甲寅而配丰爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中始皇孝芒天帝。伏愿平遐挹虚，恢茂童 
　　池。灵景飞晨，绝未来之愆咎。神光照夜，开见在之嘉图。八节无灾，四时有喜。远邻天六百万炁，净色界二轻根尘。稽首皈依，虔诚赞咏 
　　，
　　信礼无上大罗天始皇孝芒天帝。
　　始皇曷有炁，邈哉何辽辽。无形空中有，寂庭秀玉标。宛觉摩罗真，首负三素飙。少童翼朱日，都圆焕幽寥。和：与道合真。
　　臣众等至心皈命，无上自然太黄翁重浮容天帝，天中神仙。和：诸灵官。
　　伏闻浮容天中，青色注开阴之炁。华盖宫内，星宿系丁东之维。召魔集真，举功进善，上领乙卯而应旅象，下属丙辰而配巽爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中太黄翁重浮容天帝。伏愿结飙临育，丽 
　　元散开。万迭祥氛，发天光於泰宇。一团和气，消人厄於高门。衍庆宗亲，流恩孙子。远邻天五百万炁，净色界三轻根尘。稽首皈依，虔诚 
　　赞咏，
　　信礼无上大罗天太黄翁重浮容天帝。
　　太黄河云楼，滥波霄上吟。郁默遏玄路，竺额歌谣音。华界多欲门，漠漠不可寻。筵演亿万众，由庭成鬼林。和：与道合真。
　　臣众等至心皈命，无上自然无思江由天帝，天中神仙。和：诸灵官。
　　伏闻江由天中，赤色注玄阴之炁。明堂宫内，柳宿系丁西之维。开度善魂，进修真业，上领丁巳而应兑象，下属戊午而配涣爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中无思江由天帝。伏愿阳通百六，沈芒隐 
　　阶。炁袭浮黎，齐万仙之永日。光腾劫仞，沐千圣之真风。裘葛欢生，弦歌乐裕。远邻天四百万黑，净色界四轻根尘。稽首皈依，虔诚赞咏 
　　，
　　信礼无上大罗天无思江由天帝。
　　九玄乘运明，开清长夜宫。自以灵运会，辨集大化通。阿丘起龙岭，那耶翼三房。品度飞天众，首化以成童。和：与道合真。
　　臣众等至心皈命，无上自然上揲阮乐天帝，天中神仙。和：诸灵官。
　　伏闻阮乐天中，苍色注浩阴之炁。灵运宫内，鬼宿系未东之维。品类天人，区别真伪，上领己未而应节象，下属庚申而配孚爻，统纪群灵， 
　　裁成万化。今有某精心扣地，稽首瞻天，建灯坛而法象神辉，爇香彝而关通帝阙，归命西方七炁天中上揲阮乐天帝。伏愿幽廓冥默，真峰会 
　　灵。晓日笼葱，送嘉祥於视履。晚风摇曳，飘厄难於身躬。道德声猷，玄元气味。远邻天三百万炁，净色界五轻根尘。稽首皈依，虔诚赞咏 
</div>
    <div class="pagination">
<a href="灵宝领教济度金书_page452.html">上一页</a><span>...</span><a href="灵宝领教济度金书_page448.html">448</a><a href="灵宝领教济度金书_page449.html">449</a><a href="灵宝领教济度金书_page450.html">450</a><a href="灵宝领教济度金书_page451.html">451</a><a href="灵宝领教济度金书_page452.html">452</a><span class="current-page">453</span><a href="灵宝领教济度金书_page454.html">454</a><a href="灵宝领教济度金书_page455.html">455</a><a href="灵宝领教济度金书_page456.html">456</a><a href="灵宝领教济度金书_page457.html">457</a><a href="灵宝领教济度金书_page458.html">458</a><span>...</span><a href="灵宝领教济度金书_page454.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
