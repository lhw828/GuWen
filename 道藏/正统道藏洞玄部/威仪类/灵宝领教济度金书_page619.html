<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 619 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 619 页/共 621 页</h1>
    <div class="content">　　，二十六至二十九，四海；三十至三十三，四读；三十四至四十二，九江水帝；四十三三元水府，四十四五湖，四十五七泽，四十六十二溪 
　　真，四十七十二河源，四十八五道大神，四十九下界直符使者，五十东方土府大帝，五十一西方土府大帝，五十二中央土府大帝，五十三皇 
　　德地元庭土丞，五十四玄德地心土大将军，五十五水德地土下令长，五十六福德地始贤土宗正，五十七土府四司神君，五十八第一垒润色地 
　　梵音土皇君，五十九第一垒润色地行音土皇君，六十第二垒刚色地梵音，六十一行音，六十二第三垒石脂色地梵音，六十三行音，六十四第 
　　四垒润泽色地梵音，六十五行音，六十六第五垒金粟泽地梵音，六十七行音，六十八第六垒金刚铁泽地梵音，六十九行音，七十第七垒水制 
　　泽地梵音，七十一行音，七十二第八垒大风泽地梵音，七十三行音，七十四第九垒洞渊元色纲维地梵音，七十五行音，并同第一垒土皇君写 
　　。七十六至八十四，九州社令司主者；八十五天下都大城隍司主者，八十六本路城隍司，八十七本县城隍司，八十八本境，庙貌祀典神祇， 
　　八十九电母列缺神君，九十雨师屏翳神君，九十一今年某季主疾病灾异神祇，九十二地分传奏神祇，九十三本家奉事香火有位神祇，九十四 
　　住宅十二支方隅所管界分神祇，九十五住宅八卦方隅所管界分神祇，九十六住宅一百二十座禁忌神君，九十七玄坛右白虎君，九十八玄坛后 
　　玄武君，九十九玄坛监醮香官，六百今宵威降随喜一切圣众。合左右班共千二百位，此祈禳所用也。若开度，则宜以九幽拔罪、火炼丹界、 
　　逍遥快乐、朱陵度命、随愿往生、转输圣王、法桥大度、度人元量八天尊，易福生延寿以上八位；以十方救苦天尊，易十方灵宝天尊；以十 
　　方灵宝，易正一盟威；添入救苦、大惠、普救、法解，九天普度院三十六真人，东极十华真人，添入长夜寒庭，冥官狱吏，五岳二府，诸司 
　　僚属。如建黄镰斋，合添入圣位中许多执职官吏。如不建斋，则不必却除去五福十神、五府六帝、九土等位，欲合并得宜，合漆千二百位而 
　　已。斋主本命开度，今删去元说。如系东华学真法师，合请东华十真，所谓金阙左真司命上清真公，金阙右真司命上清真卿，东华佐命小方 
　　诸上宰仙王，丹元官保宸玄上真人，丹元宫定录大霄真人，东华保宸司圣士，东华典保清逸先生，太极左宫下教保生真人，浮玉洞左官九天 
　　救应飞仙玄上宝贞真人，洞灵上卿青玄府下教司命三官保命司主簿丹元真人，共十位。及以东华学真振祖玄真、经籍度六位，添入在数内。 
　　更於总数内除去十六位，则填补可用矣。如十方道都大主者十位，九州社令司主者九位，只作二位亦可。大盘祈禳详於上界，略於下界；开 
　　度详於下界，略於上界，不可不知。至於圣号，则南岳夫人今称为南极紫真太极玉宸圣后矣，宜将旧名号易去不用也。
　　诸请降圣真，合分左右班。知磬、知锺对立，照诸圣目，仔细徐请，从卑至尊，一位一请，不可搀越。有奏请奉请上请之别，有天慈道 
　　慈真慈圣慈神慈之分，有御座醮座醮位之辨，切详宜审，毋致悔尤。
　　诸酌启榔位，系法师逐位跪斟，其两厢醮筵，则选诸熟坛官，分献如仪。须是徐徐涉趋，不宜简慢，近代多委之直事，盘盏弊惬，铺设倾 
　　斜，法师临时，奚暇检点。间有倾酒於盏，未曾涓滴，而几按上已凝滟矣。甚则卓衣香炉，亦被浇浸，诚敬果安在哉。
　　诸醮筵进献词表，世俗多是宣读毕，赞引出坛，外望天门焚燎。法师飞罡伏地运神，坛众举焚词颂。伺法师复神，赞引入坛第二献，其 
　　威仪非不美观也。不思至尊已降醮筵，既对天颜宣奏，更欲躬亲诣阙进呈。何耶，只当宣毕贡于按上，伺醮罢送圣，焚付掌醮司，令其呈查 
　　，庶为合理。
　　诸铺陈醮位，世俗多立牌套，或漆牌刻字，颇为端整。但三界圣真，难以管见定其高下，徒成亵渎，莫致感通。不若只付之降圣司，令 
　　自安排，旨立牌位，免有娇诬也。
　　诸设醮礼物，惟以时新五果为上，枣栗，林擒，梨桃，李杏，荔枝，莲柑，橘柿椑皆堪供应。须成熟方可用，生则酸涩，太熟则烂，皆 
　　非所宜。若米食则馒头炊饼，纯白面造，不用糖馅者，亦堪寓敬。外此切须戒之，勿陈于前，恐招谴责。古者只用明水，不敢以酒献，盖酝 
　　造而成，易有污触也。后世方用酒。今不可缺，须新造以新器盛之，仍忌杂秽为上。
　　诸设醮与，朝仪不同。三时朝奏谓之朝仪，合用朝服。降圣设醮位之宴礼，合用常服。常服则道衣是也。前辈多守此法，罔敢僭踰。近 
　　世道士每遇设醮，必衣朝服，诚敬愈加，盖以上帝亲降故耳。信如斯言。则朝奏视为具文宴飨，方蒙鉴映，何其薄侍圣真若是哉。凡遇醮筵 
　　，只用常服，方为近古。
　　灵宝领教济度金书卷之三百一十九竟
　　灵宝领教济度金书卷之三百二十
　　斋醮须知品
　　上章
　　诸章奏别是一派，与斋醮元预。正一章乃玄元道君下教祖天师，领户化民，上章首过，流传至今。九灵章乃西灵金母为主真，授紫虚元 
　　君，因遂颁行。虽所遣官吏不同，其上诣三天，均达至尊之听。但正一章只到太清几前，九灵章则径至玉清几前。运神会道飞元聚灵，其法 
　　幽密，未易言也。正一章升神诣泰玄都省，仗天师引进。九灵章则升诣三天门下，既入门东诣玄生府，南诣凤凰阁下，西诣少嗥金楼，北诣 
　　北极门下，中诣天曹门下，次诣金阙崇楼殿，方进呈御前。其不同若此。本派所以用九灵章也。
　　诸书章每章宜单幅，幅宜单行，行宜单字，每行字不过一十有七，每幅行元定数，但要幅幅一同而已。假如章文并前后空行，共九十五 
　　行，则合平分为五幅写。或行有多寡，宜增减章文，其前后空行不可增减也。此书章之要法。
　　诸进章达御，亦是后世传授。古者誊词上章，不过就香火前宣读，毕即置几上。上元后所读章，积至中元日焚。中元后所进章，积至下 
　　元日焚。下元后所宣章，积至上元日焚。谓之断章。即无许多施为，上天未尝不昭然报应。所以章法中有开日才日，可拜一百二十通之说。 
　　盖三五吏兵，呼吸相应故也。后世方有升坛校献之仪，亦出官后初献校章，后二献封章，后三献遣章，后存伏复炉，后焚章，始略与古法相 
　　戾。近时以来自谓天道远，人道迩，非假文字，莫能感通。故多於靖室预行审校封印，然后设章官醮，次方迎章升坛，就坛上再宣，次遣章 
　　，次焚章，次法师升神进呈，遂大变古法矣。然出官而后校章，盖藉章官涂改耳。故科中若有谬戾，长毫利笔，寻文注改之说。今既自任责 
　　审，校章官无预，则登坛宣读可谓元名。况官未出而先酌献，委为虚设。第从祖师以来，流传科教次第如此，余不敢改也。
　　诸上章，如臣为君，子为父，弟为兄，妇为夫，友为师，孙为祖，客为主，及为国家解大灾患，御大寇难，则其事顺，易达易行。若君 
　　为臣，父为子，兄为弟，夫为妇，师为友，祖为孙，主为客，虽有诚恳迫切，章可上达，事多不行，法师宜谨之。
　　诸心章式，与大章一同。不用几函，只就香炉中焚之。如登坛依仪。则用科、发炉、出官，三献不可缺也。
　　储遣章，宜平坐飞神不许设拜伏地，犯大洞中至禁。如科中合拜处，亦宜心拜，不必以形体拘，自倾倒九官大罗诸天官阙也。
　　诸进章经过三天门下，有诸大魔王与天省诸相，共领其事。凡人之善恶，皆由诸魔王考校。如大勋魔王，即副相也。灵魔书功也，非魔 
　　书功也，非魔书过也，比也魔称停得宜也，制魔典司制韶也，不可不知。
　　诸章后，以闻某再拜空三行，臣姓某以闻空三行，大道衔某臣姓空三行，太岁某大道衔空三行，太岁后空纸。各有其说。其一批指与天 
　　省批，斋主诚心坚否。其一指与天省批，祭酒法师有无过犯，合与不合进章。其一指与天省批，所进章其事可行与不可行。其一指与天省批 
　　，所进合请上帝，付何处，作何判，太岁以挨则书允与不允，然后行下也。
　　诸进章，宜先叔法师误卑罪恶，不当上章尘渍，首乞原赦。次方具斋主投词，乡贯事理。次参演罪责条目，许其首谢。次详述祈恩请福 
　　，或开度迁拔，各冀行下所属。次请章中官吏，末乞帝命俞允，普及十方三界，均被恩荣。能若是者，谓之依格，必得上达，应感昭然。否 
　　则如石沉海，法师更招考谴。慎之慎之。
　　诸上表黄纸朱书，其格式与进章一同，用几函并如章式。若白纸黑书，则前用臣某言，后用谨言，只如朝廷上栈式也。
　　诸上章法师，领坛官升坛后，众官拱立侍卫，一如斋坛之仪，不许妄动。今人多是不诚，才遇法师出官，尽出坛往别处闲诂，或打瞌睡 
　　。独置法师在坛，至遣官方，再来序立。此皆息慢之极，玄律非轻，宜戒之。
　　诸开度颁玉清大赦，宜於破酆都开业道章后，法师伏兴时填勑字颁之。
　　诸上章法师，若未能升神蹑景，面朝上帝，惟仗仙灵递送。如为人禳灾谢恩，只到星界周将军与直日官，写事目类进。如法师元德行， 
　　即退送所属城隍司。若法师代天行化，则葛将军同周将军直日官，诣天枢院与万国词章类进，否则亦送城隍司。若为帝王国主析寿，禳兵革 
　　，求嗣续，除大害，普济普度，则周葛二将军将至三天门下，同唐将军送至天省，即时进呈报应。若法师飞神朝谒，则不以此为拘也。
　　分灯
　　诸分灯，宜於日中以阳燧取火，是谓太阳真火，接以油烛，至晚不绝。昏黄时请降太上宝光，浑合燃点内外，顷刻遍满十方。盖以天上之阳 
　　光，开地下之阴暗也。合在元始御座前行事。今人多升坛於三宝前，临时点纸烛为之，大非所宜。
　　诸坛中点灯，自昏时点，宜用正一阳光咒。见金箓灯仪。至天晓，合用灭灯咒。所谓玄阴闭光，长灯续明，太阳已朗，八威开清，灯还 
　　太阴，光附景生，日月二景，与我合并是也。凡坛中灯有未灭者，念此咒灭之。
　　诸分灯毕，然后升坛宿启，至都门外，行卷帘仪，宣通真表，徐徐入门，此旧法也。今人每於分灯后，垂帘遮蔽，华夏再出坛，行卷帘 
　　仪，宣通真表，入坛法事，左旋一市出都门，方入靖室，行宿启仪，失之矣。卷帘非古式，后世欲威仪可观，始为之。
　　开度
　　诸破狱极有作用，须是法师能破身中之狱，然后能破地下之狱。所谓破酆都之秽浊，荡泉壤之幽阴，盖言内事也。九幽狱九所，处处有 
　　之。法师运神存思，须得移狱之诀，使九幽狱移在目前，方可勑破，否则具之。且移狱之诀，即洞神部考附移景法也。三涂五苦狱亦如之。
　　诸摄召，须知运元始之真光，消重泉之妄暗。十方三界，真光所照。扣太阳东升气象，元阴不烛，沉滞幽爽，随光而来，皆可摄至。先 
　　师虚一翁，为洞天林守建黄录，召魂之际，忽附凡体，自言亡后身坐黑暗处，无门可出，不记岁月。今日偶有二道光芒直照我前，方得乘光 
　　出来，只见林虚一在门旨，官史环侍，方芒乃林虚一两眼中，光芒照我也。异哉。
　　诸摄召，全以运神为主，至於歌章吟偈，乃科仪耳。
　　诸召魂，古者结草为卜身，以木为架，挂称於架内，悬剪身於称钩之上，尾用称锤。始则旧身昂而锤低，召魂既至，摄附卜身，则剪身 
　　重而低矣。徐引附旛沐浴，蓊身复昂。又有以旛之轻重而为魂之归否。世俗每以此取信，不知皆道术驱之使然耳。魂之来与不来，不在是也 
　　。入梦接阳眷通语，此为正法。
　　诸召魂，有未产而亡者，经谓堕血湖狱，形神污秽，难近天光。故别立司存，别立符法，别委将吏，以清净其身心，召摄其魂识，方堪 
　　受功德也。昔人召到产魂，并送城隍司置产室将理，请天医书催生等符，封在城隍牒中，令与催生，仍荡涤拯洽调理弥月，方召来坛中，沐 
　　浴受食，一同常魂。此说亦以世法论耳，岂知大道神化，有何不可，奚待弥月而后能平复耶。后人除去此一节，只召到便与全形分娩医治， 
　　亦未尝不报应昭然。道由人弘，不宜胶柱调瑟也。
　　诸产魂多於本家溷厕中安身，盖形躯秽浊，六神不容之故也。考召部追产魂之为祟者，有囿楼符，就厕中捕之，正此义耳。余旧尝摄产 
　　魂开度，其家人见二道光芒，自余前曲射风中，精彩惊人，须夹魂识随‘光而至，接阳眷通语矣。以此知用围楼夫人追产魂，亦可所谓神而 
　　明之，存乎人也。
　　诸施食所谓玉山诤供，所谓甘露净供，所谓祭炼，均一法耳，特科仪有详略也。孤滞久处幽暗之中，得太上宝光照烛之，其心中忻喜当 
　　何如，故假灯光遍彻，使内外通明，亦犹宝光下映也，惟虑灯烛之不交艳耳。世人每於召魂之际，灭除灯烛，今其乘暗受食，是召之使出冥 
　　途跻阳境，而复入幽界，岂太上返阴还阳之意哉。
　　诸施食世人多防摄召之际，鬼来侵损生灵。故於入坛先念消魔咒，召神结界，末念天蓬咒，断妖氛，此大碍理。盖本来善心，上自天尊 
　　大帝，下至蠢动含灵，各各本自具足。特为物欲所障，故周旋於阴气耳。今以经咒复其善心，物欲退散，咸生观喜，得预胜会，又安有侵损 
　　生灵之事哉。
　　诸鬼神久处幽阴，形体饥渴，想念世间饮食，无顷刻妄。故施食一事，所以慰其想念，济其饥渴。令在法师变化，须是十方三界，上而 
　　万圣千真，下而万类诸趣，各有净供，罗列其前，而我坛中净供，元在本处，不曾移动。能明此理，方可判施。
</div>
    <div class="pagination">
<a href="灵宝领教济度金书_page618.html">上一页</a><span>...</span><a href="灵宝领教济度金书_page614.html">614</a><a href="灵宝领教济度金书_page615.html">615</a><a href="灵宝领教济度金书_page616.html">616</a><a href="灵宝领教济度金书_page617.html">617</a><a href="灵宝领教济度金书_page618.html">618</a><span class="current-page">619</span><a href="灵宝领教济度金书_page620.html">620</a><a href="灵宝领教济度金书_page621.html">621</a><a href="灵宝领教济度金书_page620.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
