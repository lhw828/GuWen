<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 268 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 268 页/共 621 页</h1>
    <div class="content">　　命，随我神运，速为拯济，俾精神强盛，志炁安和。
　　宣离怖畏符天帝
　　命灵，太一观形。六虚九素，生根孕英。飞云流珠，洞耀杳冥。精爽游散，摄炁回婴。神力潜化，周游玄经。慈悲广覆，大道开明。死骸回 
　　童，乘运齐征。
　　回灵养素天尊
　　谨召灵宝玄局解冤释结灵官，如意万司解释冤对大神，疾赴玄坛。向来召集幽魂，有咒咀执对，冤僧报复之众，愿乘符命，随我神运，速为 
　　拯济，俾怨恨开释，慈爱齐同。
　　宣解冤结符
　　宣净明解冤十符十道
　　阴景长夜，幽幽冥冥。亿劫无光，黑风飘零。元始开化，诸天齐明。玉符所至，万神敬听。冤结解释，执对和平。业垢消荡，斩绝地根。身 
　　乘玉虚，上度福庭。
　　回灵养素天尊
　　谨召灵宝玄局能谈善说灵官，疾赴玄坛。向来召集幽魂，有自失正途，乐从邪道，故生迷恋，罔知解脱之众，愿乘符命，随我神运，速为拯 
　　济，俾舍邪归正，离妄求真。
　　宣舍邪符二道
　　洞玄施化，渺渺大罗。周游六合，祖炁敷华。赤书玉字，弘济爱河。九幽昏烟，滃蒙天和。开通慧智，神功浩多。太上有勑，正道常华。速 
　　离返观，永归仙家。
　　回灵养素天尊
　　万病蠲除，风掠秋云於碧汉。千冤解悟，日溶晓露於清霄。况体魄之周圆，复神魂之澄正。上承帝力，下藉神功。第惟久隔阳光，夙沦阴昧 
　　。琼楼丹室，多凝死炁之尘。紫户玉门，难复生神之景。盍遵蕊简，为焕芝符。飞元聚神，复神神於本蒂。命灵摄炁，反炁炁於故根。运太 
　　极之枢机，赞先天之橐钥。凌腾耀景，罗络成人。
　　回灵养素天尊
　　谨为幽魂，摄降玉清混元生肾生炁，生精少阴之炁，生心生神生荣生志少阴之炁，生肝生魂生筋生骨厥阴之炁，生肺生魄生卫生毛发太阴之 
　　炁，生脾生肌肉生意四肢太阴之炁，生膀胱生水胞太阳之炁，生小肠生水道太阳之炁，生胆生汗少阳之炁，生大肠生谷道阳明之炁，生胃生 
　　水源阳明之炁，生三焦生三宫少阳之炁，生心胞络生百脉厥阴之炁，灌注身中，周流绕布。俾形体整具，经络完成。
　　宣混元十二化生符十二道
　　阳明景精，阴贯阳形。内结外续，一炁神凝。五回七转，流运黄庭。九九华敷，经络缠身。二景九阳，混合百神，流摄九宫，八卦分形。元 
　　始混化，整具形神。
　　回灵养素天尊
　　炁以全形，炁聚而形亦聚。神以御炁，神留而炁亦留。一合三成，三凝一化。归根复命，幸五炁之流华。保真固灵，宜万神之耀景。再行招 
　　摄，庶返生源。
　　回灵养素天尊
　　谨为幽魂，摄降玉清大洞脑神泥丸赤文混洞嘘嘘君，左目神通光玄冥君，右目神晨婴阴精君，舌神腾阳正生君，心神玄珠玄玄君，肝神青帝 
　　孟光君，脾神紫庭延泽君，肺神皓洞黍成君，肾神太渊飞都君，阴神续命伯强君，胞神元常秋夫君，胎神含生宣和君，结神九华遐彦君，节 
　　神杳浩空猷君，血神中幽良弼君，精神元除祝祝君，炁神元英义义君，神神天生灵父君，命神正中幽田君，安镇身中，周市罗布。俾宫室全 
　　复，神炁固凝。
　　宣大洞十八生身符十八道
　　玉符镇勑，大洞自明。白云流布，灵神降身。五方混合，玄上之精。充布五脏，六管鲜明。内灌外溢，表裹俱清。灭秽招真，身飞太灵。生 
　　根永固，周旋天经。
　　回灵养素天尊
　　若冤若病，心为机关。曰炁曰神，心为郛廓，心空则二妄何有，心灵则一真可全。幸承天宝之慈辉，获脱地尘之暗垢。阴阳摄聚，虽复质以 
　　同流。性命圆明，宜回光而返照。庶得真元独露，妄有潜消，神炁相保於身中，冤病永离於形表。愿精疏瀹，毋再沈沦。更振肃於襟期，即 
　　舒徐於步武。均澄芝宇，恭赴兰汤，守雄抱雌二大将，各按所部部卫，诸类幽魂，随我神运，前诣浴室，伺候沐浴。
　　清水度魂天尊
　　引旛至浴室前立
　　伏以光腾三景，焕银汉之灵芒。庆蔼五华，挹瑶昆之神景。龙负瓶而兰池湛湛，凤洒枝而莲沼辉辉。定水风涵，灌沐一真而玉皎。道山霞润 
　　，洁清万妄以金澄。大哉变化之玄，至矣灵通之妙。今有斋主某人，修设玄都大献玉山净供，檄召万类，还返一源。切虑历劫寒都，多生冥 
　　境。客尘滓性，尚缠绕於生前。业垢萦心，益溟蒙於死后。昏雾锁重泉之杳，迷烟笼积夜之幽。幸藉阳光，获超阴暗，匪降黄华而浴质，曷 
　　朝丹禁以升神。仰惟道炁充周，宸辉罗络。愿分灵於神水，更申饬於真曹。布兰场清净之花，霏烟滃蔼。飞芝液慈悲之水，宝梵腾凌。疾澄 
　　众垢以逍遥，为洗群迷而容与。见前清众，同为赞扬。巍巍道德尊，功行已圆齐。降身来接引，师宝自相携。慈悲洒法水，以用洗群迷。永 
　　度三清岸，长辞五浊泥。
　　宣变浴室符
　　仪璘耀彩，经纬腾辉，金童洒七宝之华，玉女灌五香之瑞。宜恢神化，为涤真源。谨召灵宝玄局澣濯司灵官，天河东井君，浣濯夫人，部领 
　　幽魂，分男女两班，入左右浴室，随我神运，自在沐浴。
　　天河灌沐天尊
　　宣沐浴荡秽符即荡形符
　　扶桑合明，七元流精。光布三景，天河四倾。清神去垢，轮转五行。日有赤童，中藏阳精。光芒润耀，混合交并。东井黄华，玉醴金津。澡 
　　炼魂魄，日月高奔。
　　宣沐浴清尘炼真符即孤魂沐浴符
　　日精月华，甘露金泉。经纬罗络，四象光圆。今日沐浴，清尘涤源。元始符命，洗荡宿愆。左辉东井，右挹丹渊。流灌飞洒，泠泠自然。乘 
　　晨炼化，上朝琼轩。
　　宣沐浴澄神去秽符即返生符
　　天炁澄清，五色高明。玄黄施化，沐浴玄精。三晨朗焕，五纬交迎。胞胎结节，洗涤氛营。光鲜万炁，灵浆自生。玉楼金室，祖炁流行。恶 
　　对落灭，宝梵云征。
　　天河灌沐天尊
　　灌金泉玉醴以澄神，既端容止。被霓裳羽衣而映质，宜俨威仪。耀五铢而随意妆严，佩三光而称性周遍。谨召灵宝玄局巾笋司灵官，摄化司 
　　灵官，青玄仙衣玉女，仙带玉女，部领幽魂，变化衣裳，严新冠带，随我神运，自在佩服。
　　金容出世天尊
　　宣变衣符
　　九曜扶衰，真炁变衣。四时合卫，五纬交辉。炁分罗绮，彩集宣威。六合扶挟，三炁玄微。至真焕烂，仙女齐飞。云章冠带，严洁天机。圆 
　　华素明，元始慈悲。
　　宣化衣符
　　金晶冶炼，炁散玄黄。沐浴丹池，真炁芬芳。二景冠带，天为隐藏。左振玉佩，右策金珰。浣除诸秽，游行紫房。云霞鲜耀，飞玄羽章。九 
　　軿洞焕，流金振芒。
　　宣普化衣冠符即天皇象符
　　梵炁弥罗，三光洞符。玄黄焕彩，沐浴云波。今日冠带，神景交和。六铢轻清，八芒流华。身不受尘，混合天枢。旋步云纲，豁落玄图。灵 
　　宝玉文，道炁相扶。
　　金容出世天尊
　　灵泉莹质，宝饬华躬，沐浴而宿垢洁清，冠带而新衣济楚。飘飘举动，乘灵光而摇曳徐行。湛湛步趋，蹑神辉而蹁跹让畔。男左女右，少后 
　　长前，盍端肃於一忱，即肆觐於三宝。守雄抱雌二大将，各按所部，部卫幽魂，齐到帝前，至心朝礼。
　　十方灵宝天尊
　　引旛诣大道前
　　伏以苍苍正色，仰金阙於碧霄。渺渺大罗，耸玉京於紫汉。孰凌虚而倒景，能飞步以朝元。惟瑶坛法象於龙墀。而宝座空浮於狮御。借盈尺 
　　地，可殚事上之恭。露方寸天，宜洁由中之敬。见前众类，久沦阴暗，幸履阳光。被服陆离，睹容仪之端洁。冤愆飘忽，愿神炁之周回。澄 
　　死去之业形，还生来之本相。喜从民欲，实荷天恩。洁己造朝，爰仰瞻於象。魏斋心肆，觐期俯罄於蚁。衷少酬化化之恩，庸谢生生之德。 
　　云镛朗彻，月罄舒徐，法众赞扬，幽灵朝礼。
　　引旛朝礼至心朝礼
　　无上至真道宝大圣元始天尊。至心朝礼，无上至真经宝大圣灵宝天尊。至心朝礼，无上至真师宝大圣道德天尊。望天关而稽首，虎拜勤拳。 
　　扣帝阙以倾心，凫趋肃穆。既觐祥云之座，可趋甘露之筵。惟玉山供仪，先献陈於真圣。俟瑶京玄泽，方回施於幽灵，宜辞芝陛以回形，姑 
　　诣荚城而隐迹。候聆呼召，即歆云霞之珍羞。毋自跷踰，有越雷霆之宪令。守雄抱雌二大将，各按所部部卫，幽魂往诣荚郭，伺候受食。
　　十方灵宝天尊
　　引旛诣菱郭
　　众於斛前立班
　　伏以宫结紫烟，三宝御虚无之座。台流朱日，万真策空洞之轮。上混景於风云，下依光於日月。扣琼万舞，龙厨罗六甲之珍。佩玉联班，螭 
　　陛映三辰之粹。敢耀人间烟火，食冒侪天上云。霞羞翘格，洪厘曲故。丹悃念苹蘩可荐，依烯向帝之恭。顾黍稷非馨，仿髴事天之敬。尚祈 
　　粹穆，特赐感通。今有斋主某人，修奉玄都大献玉山净供。肃按瑶图，弘开琼席。上奉三宝，中普供於圣贤。下赉群神，希回施於品类。仗 
　　慈光而变化，徼梵炁以灵通。金玉层层，耀霏烟於几席。珠珍错错，凝宝雾於尊彝。伶华奏钧璈之音，符宝拥龙华之仗。奇花错落，异果骈 
　　蕃，琼瑶映香饭之光，琅牙腾宝浆之炁。伏望玉毫远照，金景来临，洒法雨以飞空，耀慈云而拥布。千真围绕，翼辕严九凤之吟。万圣周回 
　　，启驾肃八鸾之唱。皆依次第，恪副邀迎。俯歆芹采之忱，庸鉴葵倾之悃。芝坛备物，兰鼎腾芳。法众运诚，至心奏请。
　　至心奏启，无上大罗三境至尊三宝上帝，昊天玉皇上帝，愿运慈悲，流光法会。
</div>
    <div class="pagination">
<a href="灵宝领教济度金书_page267.html">上一页</a><span>...</span><a href="灵宝领教济度金书_page263.html">263</a><a href="灵宝领教济度金书_page264.html">264</a><a href="灵宝领教济度金书_page265.html">265</a><a href="灵宝领教济度金书_page266.html">266</a><a href="灵宝领教济度金书_page267.html">267</a><span class="current-page">268</span><a href="灵宝领教济度金书_page269.html">269</a><a href="灵宝领教济度金书_page270.html">270</a><a href="灵宝领教济度金书_page271.html">271</a><a href="灵宝领教济度金书_page272.html">272</a><a href="灵宝领教济度金书_page273.html">273</a><span>...</span><a href="灵宝领教济度金书_page269.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
