<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 381 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 381 页/共 621 页</h1>
    <div class="content">　　，自皈依师尊大圣众。至真之德，得道之后，保天长存。和：与道合真。
　　以今清旦行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，皈流斋主某。伏愿卿云朝蔼，湛露霄凝。院宇无尘，挹蓬丘之瑞色。门阑多喜，迎瀛岛之祥光。彬彬灵凤之九苞，蛰蛰神驹之千里。 
　　高玄凌景，升神游太素之庭。眷序凝华，接武迓始青之炁。今故烧香，自皈依师尊大圣众。至真之德，得道之后，升入无形。和：与道合真 
　　。
　　以今清旦行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流臣等师友同学，道俗周亲。并愿道纪弥纶，玄机了悟。餐霞独啸寸田，融秋月之辉。御景同流尺宅，润春风之粹。均证无为之妙 
　　，同超有漏之因。已往形魂，朝玉京而问道。见存眷属，游金谷以凝华。今故烧香，自皈依师尊大圣众。至真之德，得道之后，升入无形。 
　　和：与道合真。
　　礼方　忏方
　　三启
　　乐法以为妻，爱经如珠玉。持戒制六情，念道遣所欲。淡泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启太上无极大道元始天尊，太上道君，太上老君，无上玄老，十方已得道大圣众，至真诸君丈人，三十六部尊经玄中大 
　　法师，天师君，上相上宰，四司五帝，三界官属一切真灵。臣等蝼蚁微生，蜉蝣么影，藉千生之庆运，际一旦之昌期。九霄琅书，幸佩希夷 
　　微之妙炁。三华琼笈，久窥玄元始之神辉。莫宾冲鹤於冬筠，乃玩织乌於春草。负山凛凛，惧贻大赤之金科。涉水兢兢，虑践女青之玉律。 
　　感海涵於帝泽，但日赞於皇灵。领教度人，敢忘初志。立功济物，盍罄前盟。今斋主某激越分阴，勤拳寸抱。念形神旅寓目前，幸庆於受中 
　　。而生灭轮周身后，更期於语上。犹虑业山烟障，尘海波翻，鹿逐朝昏，植恶根於顺境。猿腾岁月，戕善种於长途。舍心田而弗耘，溺爱河 
　　而弗返。名缰利锁，纷纷跋疐其后先。欲绊情羁，历历颠冥其左右。内亏忠信，外滓谦恭。罔知修身以齐家，惟有责人而恕己。积兹阴咎， 
　　酿彼阳愆。或七祖九玄神尚沦於暗域，或三生四负冤未释於幽关。致冢讼之勾连，与仇雠之执对。三元籍录，五帝简书，倘未涤於前愆，曷 
　　克徽於后庆。天开地辟，愿颁鹤赦以罗敷。日居月诸，冀袭洪厘而流演。即销名於黑郁，为移字於青编。考注冰清，冤憎风靡，庆襟期而冲 
　　逸，融步武於高华。道炁百千万重，有严有翼。岁功七十二候，无患无灾。凝霞脸以流丹，润云鬓而养素。桑榆暮景，安闲永耀於德星。松 
　　□岁寒，游宴常宾於爱日。福延今世，庆袭他生。与道周流，不涉神乡之迹。随劫轮转，常游圣域之居。丹祷载驰，洪慈聿鉴。上愿洞辅兴 
　　行，玄真宣畅，五灵辉焕，三极澄清。呜神凤於梧枝，巢灵龟於莲叶。醴泉流彩，甘露凝华，朝多忠贞之良，野无贤材之逸。九幽昭泰，五 
　　苦翛间。则上明天尊大慈之化，下副臣等皈命之诚。谨启以闻。
　　发愿
　　存神复炉
　　香官使者，左右龙虎君，侍香诸灵官，当令臣清旦升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋主受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　灵宝领教济度金书卷之一百六十四竟
　　洞微高士开光救苦真人宁全真授灵宝通玄弘教水南先生林灵真编
　　卷之一百六十五
　　科仪立成品
　　预修黄箓斋
　　第二日午朝仪
　　各礼师存念如法
　　卫灵
　　黄中策炁，斩馘妖宗。遏绝邪源，制断魔踪。太上符命，召制神功。万灵斯格，却祸除凶。王炁三轮，洞运真风。紫户含琼，大度无终。左 
　　命青腰，右摄芝童。逍遥飙景，总御九空。玄坛应机，乘炁虚冲。万真普降，济度无穷。和：与道合真。
　　呜法鼓二十四通
　　无上三天玄元始三炁太上道君。召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今午朝升坛行道，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大道至 
　　真玉皇上帝御前。
　　请称法位
　　具位奉行预修黄箓大斋法事小兆臣某，与临坛官众等，谨同诚上启太上无极大道虚无自然元始天尊，太上道君，太上老君，高上玉皇，十方 
　　已得道大圣众，至真诸君丈人，三十二天上帝，玉虚上帝，玉帝大帝，东华南极，西灵北真，玄都玉京，金阙七宝琼台紫微上官灵宝至真明 
　　皇道君，三十六部尊经玄中大法师，上相上宰，上保上傅，太平下教二十四真人，西城总真王君，太乙真人，东岳上卿司命茅君，定录、保 
　　命二真人，名山洞府得道神仙，三界官属，一切真灵。臣闻碧落空歌，万圣流精於黎土。紫虚郁秀，五神混粹於华房，回灵彰十转之奇，制 
　　运焕八威之妙。七经驾景，朝祖黑於玄关。八纬凝真，蔼灵光於丹谷。勅神乡而玉龙度品，检鬼营而金马驿程。赤书敷焕八方，紫字昭回於 
　　四极。五方灵篆，三宝神章，九幽开济度之瑶图，三箓耀威仪之琼策。八幽出显，明丁甲变化之灵。返阴还阳，昭天地虚玄之圣。藏紫宫而 
　　期逾万劫，开锦囊而瑞逸九霄。道既显於上穹，教斯流於下土。今斋主某，冰清宇垢，风散襟氛，心驰紫阙之崇，目睇丹台之峻。念二仪密 
　　覆，期朱颜绿鬓之图形。而五纪潜移，恍皓首厖眉之入眼。生前碌碌，身后茫茫，孰砥柱於福基，曷栋梁於庆运。夙宵荆甲，明发针毡，载 
　　瞻凤笈之玉章，申睇鸾函之宝箓。二符赫奕，生生留自在之身。九戒勤渠，劫劫保长存之景。圣力聿彰於北郁，神功常着於南丹。誓罄皈依 
　　，期先佩奉。爰按预修之旨，徼福玄坛。幸遵受度之文，祈恩紫禁。辟九幽之慧径，棹五苦之慈航。
　　丹笔诚孚，青藤敬彻。扣天墀而虎拜，旌民欲之蚁忱。坛有青词，谨当宣奏。
　　宣词
　　按如词旨，备切忱恂。臣等黼黻冠裳，宫商环佩，鹭立华拗之戺，凫趋文石之班。乌御经天，耀朱实绛柯之彩。骞林焕景，振翠条碧干之音 
　　。瞻丽色於紫虚，仰粹容於丹扆。十华日丽，三极云清。绿辇丹舆，纷葳蕤於天仗。玄龙朱凤，舞容与之仙仪。承颜浩劫之尊，扣首虚无之 
　　圣。光中凝妙，景外通玄。鉴激切之葵忱，降罗敷之芝泽，天人加额，幽显欢颜。
　　以今临午行道，请法众等，运兹初捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是 
　　功德，上祝皇帝陛下。伏愿德迈三皇，功超五帝。八圆载德，朝东欢泰定之期。九轨同仁，拱北庆文明之运。四德美彰於内掖，三朝孝着於 
　　东宫。社稷先灵，泛龙旗而御景。宗枝列辅，扶凤历以齐天。巍巍有道之长，荡荡无为之化。今故烧香，自皈依师尊大圣众。至真之德，得 
　　道之后，保天长存。和：与道合真。
　　以今临午行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，皈流斋主某。伏愿福海深澄，寿山耸秀。云鹏万里，乘海运以扶摇。风鹤九皋，乐天和而鼓舞。视履常陶於玉树，留颜永驻於金花。 
　　玄祖超凌，削六官之罪簿。姻亲乐育，崇四极之仙编。润身屋之芝兰，袭弦歌於桑梓。今故烧香，自皈依师尊大圣众。至真之德，得道之后 
　　，升入无形。和：与道合真。
　　以今临午行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流寰宇之间，岳牧守宰，文武职僚，。伏愿承天布德，体道施仁政美棠阴，绝当道豺狼之暴。瑞凝麦秀，无他乡鸿雁之忧。风沉方 
　　野之绿林，雨鞠圜扉之青草。柳营月淡，成八阵之奇勋。榆塞风清，蔼三边之伟绩。虎符荣绶，凤綍重环。今故烧香，自皈依师尊大圣众。 
　　至真之德，得道之后，升入无形。和：与道合真。
　　礼方　　忏方
　　命魔　　步虚
　　三启　　三礼
　　重称法位
　　具位臣某，谨重诚上启太上无极大道元始天尊，太上道君，太上老君，无上玄老，十方已得道大圣众，至真诸君丈人，三十六部尊经，玄中 
　　大法师，天师君，上相上宰，四司五帝，三界官属，一切真灵。臣等识伦萤爝，志慕莺迁，浩荡之庆缘，际巍峨之道运。苍虬玉录，莫栖云 
　　岫以心修。紫凤金图，徒践尘樊而身佩。樗材自叹，榆景难留，勋行无万一之圆，悔尤有亿千之积。慈云布泽，尚厕迹於玄班。法雨承流， 
　　期竭诚於黄混。乘非履过，弘道宪天。既初忱证誓於三官，敢终志寒盟於四极。今斋主某，目瞻苍昊，心遡紫清，浩乎万水之朝东，烂若众 
　　星之拱北。修斋行道，保福禄於今生。膺戒佩符，袭祯祥於后世。犹虑圣源波涨，觉地尘生，慕鸿鹄以心驰，纵猿猴之志荡。狂澜愈倒，昏 
　　雾终迷，三彭伺隙以纷纭，二坚乘危而流浪。茅塞虚灵之径，刑荒粹妙之天。爱根恶根生死根，胶其结节。业障报障烦恼障，混其形神。或 
　　高曾之冢讼牵连，或冤憎之仇雠执对。匪蠲尘累，曷就良缘。惟颁爵禄於端门，愿敷帝泽。庶涤宪章於幽户，冀奋天威。金符焕耀以开春， 
　　玉诏飞行而照夜。销名北府，列字南昌。释考讼於寒庭，散勾连於夜壑。春风亭院，酣华驻景於玄泉。秋月帘栊，濯秀融光於霞液。玉在山 
　　而石润，珠藏水以渊澄。神衍修龄，永对阳天之艳丽。庆流累劫，俱辞阴地之幽寥。返胎更生，登真度命。上愿玄黄澄宴，日月辉华，河洛 
　　呈祥，山泽昭瑞。被发含齿，逍遥共乐於尧年。带羽披毛，鼓舞永依於舜日。畎亩绝遗蝗之影，封疆殄暴虎之踪。九垒春融，百昌日茂。则 
　　上明天尊大慈之化，下副臣等皈命之诚。谨启以闻。
　　发愿
</div>
    <div class="pagination">
<a href="灵宝领教济度金书_page380.html">上一页</a><span>...</span><a href="灵宝领教济度金书_page376.html">376</a><a href="灵宝领教济度金书_page377.html">377</a><a href="灵宝领教济度金书_page378.html">378</a><a href="灵宝领教济度金书_page379.html">379</a><a href="灵宝领教济度金书_page380.html">380</a><span class="current-page">381</span><a href="灵宝领教济度金书_page382.html">382</a><a href="灵宝领教济度金书_page383.html">383</a><a href="灵宝领教济度金书_page384.html">384</a><a href="灵宝领教济度金书_page385.html">385</a><a href="灵宝领教济度金书_page386.html">386</a><span>...</span><a href="灵宝领教济度金书_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
