<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 48 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 48 页/共 621 页</h1>
    <div class="content">　　人君，南昌上宫朱陵火府青玄黄箓左右真司，九天普度院仙官主宰，炼度应感合会威灵。伏闻灵宝开图，东极焕陶魂之妙。神霄启运，南昌 
　　昭炼魄之玄。承祖气於清微，散灵光於黄混。玄曹赫奕，佐离坎之神功。丹界森罗，廓乾坤之妙化。提三途而阴晖开夜，拯六洞而阳景乘晨 
　　。性命双超，形神俱妙。以今斋主某，崇建某斋，开度亡故某。返真黑郁，已铭紫极之恩。御景清虚。亶藉朱陵之泽。仰惟圣造，实握灵枢 
　　。将肃演於芝科，庸昭陈於菲荐。伏望云幢月葆，耀梵气以来临。风骑烟辕，御太虚而花止。听陈恳款，共锡祯禧，臣不胜虔祷之至。
　　请圣　　初献
　　具位某，上启三清上圣，十极至尊，三景高真，万仙元圣，炼度合会一切威灵。臣闻职覆职载，回灵昭起死之仁。司阴司阳，炼景沛度生之 
　　泽。故朱火星罗於仙局，而黄华棋布於真僚。东井澄鲜，灌方诸之英粹。南阎辉焕，流阳燧之飞精。降九气於一时生神，运五灵而千龄度命 
　　。玉符景彻，焕聚精会神之功。金简仙飞，藉守雄抱雌之力。巍巍圣运，赫赫灵通。今斋主某，心溷俗机，身萦世网，风翻定水，凝暗垢於 
　　灵源。云扰业山，拥阴氛於觉地。六情动而心珠尘蔽，五贼荡而性玉埃浮。等闲百体之分离，倏忽九幽之陷溺。冥途寂寂，锁昏雾以幽寥。 
　　夜壑茫茫，闭迷烟而渺莽。霾云互汩，晦交缠，惟知昧浊以惊心，安悟灵虚而复性。凡轮回於五道，繇颠倒於六尘。非藉南宫陶冷之阳光 
　　，曷瀹北都羁维之阴暗。紫泥焕令，谅颁降於真灵。丹陛宣符，愿昭扬於神圣。敬摅蚁悃，亶觊鸿私。恪停前幕之威，庸寓西邻之敬，臣不 
　　胜虔恳之至。
　　亚献
　　具位某，上启三清上圣，十极至尊，三景高真，万仙元圣，炼度合会一切威灵。臣闻云霞焕烂，昭玉字於九清。风烟辉煌，启金书於三洞。 
　　切切寒池之苦恼，渠渠炎沼之烦冤。甘露流华，湛清凉而浴质。祥曦耀景，廓曚昧以陶形。实帝真化育之恩，藉仙灵裁成之力。今斋主某， 
　　吁天罄祷，扣地勤拳，承生德於紫虚，提死魂於黄泽。今夕何夕，谨遵炼度之科。此时彼时，永遂超凌之志。伏愿和同四象，混化二仪。玉 
　　兔东飞，乘戊龙而腾景。金乌四迈，策己虎以凝精。左英提郁仪之辉，右元携结璘之彩。立黄华之宝井，建流火之神庭。接引阳灵，为陶镕 
　　於业垢。提携阴爽，俾灌沐於幽尘。九霄流郁勃之光，五梵耀罗敷之粹。还元返本，俾万窍以清明。养素回灵，使百神而整具。功该妙有， 
　　道契虚无。疾乘保举之功，俓上虚玄之界。炼形成神，炼神成气，永游宴於玉京。散形成气，聚气成形，当飞翔於碧落。庶戴岱溟之深惠， 
　　丕参舆盖之玄功。珠学光浮，愧莫殚於葵藻。翠篝香满，诚敢罄於苹系。愿歆万一之情，恪副再三之祝。臣不胜虔祝之至。
　　终献
　　具位某，上启三清上圣，十极至尊，三景高真，万仙元圣，炼度合会一切威灵。以今夜气朗清，灵辉焕映。玉杓影转，催夜漏之将中。银汉 
　　光腾，映霄轮之在上。已铺陈於坛席，行召役於班联。愿承帝渥之慈悲，丕翰民情之憔悴。死魂受炼，永辞幽暗之乡。生气登真，常处光明 
　　之界。当飞朱表，为证玄功。法事周圆，别当奉送。臣不胜恳祷之至。
　　灵宝领教济度金书卷之二十六竟
　　洞微高士开光救苦真人宁全真授灵宝通玄弘教水南先生林灵真编
　　卷之二十七
　　科仪立成品
　　开度通用
　　分灯仪
　　步虚
　　高功诣三宝前
　　具位臣某，诚惶诚恐，稽首顿首，再拜奏启玉清圣境元始天尊妙无上帝，上清真境灵宝天尊妙有上帝，太清仙境道德天尊至真大帝。仰冀洪 
　　慈，俯垂采录。切以朝辉灿烂，焕阳景於十华。夜色朦胧，蔼阴氛於九野。况三途之沉滞，与五趣之漂流。业垢支离，孰秉昏衢慈悲之烛。 
　　客尘束缚，谁张迷途智慧之灯。终天不睹於光明，浩劫永沦於幽暗。是以玄尊垂悯，师宝兴怜。回耀飞光，着琼章之典式。燃灯度命，昭金 
　　箓之威仪。密假神辉，用开鬼趣。今有斋主某，崇建某斋，开度亡故某，罗敷丹悃，俯仗玄恩。遵宝范以宣扬，肃瑶坛而璀灿。仰赖九光圣 
　　彩，荧煌密映於兰膏。三气灵芒，晃朗潜通於莲炬。变凡为圣，与道合真。上照诸天，增陆离於经纬。下明列垒，散郁勃於寰瀛。俾泉曲以 
　　长春，极罗酆而不夜。九幽息苦，庶狱停酸，恭对道前，加持灯果。
　　大圣元始天尊
　　臣闻清微御运，宸光照耀於无方。天宝流恩，惠泽周回於有截。炜炜玉毫之散景，昭彰金相之腾辉。欲界色界无色界，彻大罗天。虚无洞焕 
　　润泽粟，泽大风泽。亘纲维地，寥廓开明。俓提九夜之魂，疾上三华之景。还明破暗，藉玄气以扶摇。起死回骸，企神功之错落。万灵共仰 
　　，一炬初燃。
　　点玉清前灯
　　太空无象，神化无方，巍巍大梵，龙汉延康。元始毫相，朗映流光，慧光下烛，开泰幽乡。诸天洞耀，八景含芒，沉魂溥度，利泽无疆。
　　大圣灵宝天尊
　　臣闻禹余启化，依依五劫之津梁。灵宝垂光，赫赫万方之柱石。示玄珠而流精郁勃，揭玉鉴而宝器昭回。三界上云层，峨峨恢张阳梵。八维 
　　表风轮，混混开廓阴霾。是无极之灵辉，破有情之业累。真光照夜，罗酆被乘晨希阳之仁。元气开幽，寒庭获飞空步虚之乐。双枝呈瑞，两 
　　炬齐明。
　　点上清前灯
　　阴阳代序，元始居中，神光下映，三极流通。变化回耀，二景溟蒙，玄黄呈彩，玉晨飞虹。重昏幽暗，恶业消融，天地开泰，万化飞空。
　　大圣道德天尊
　　臣闻太赤开图，正一舒光於慧日。神宝御世，函三洞映於慈云。耀朱实而情灿流辉，育紫精而徘徊示象。配日月星宿循环之景，落落高张。 
　　开地水火风涣散之魂，巍巍大梵。廓万遍无垠之惠，散九围有脚之春。续景还阳，始气布洪钧之泽。变夜作昼，云风陶黄垓之和。三炬光明 
　　，九幽恩动
　　点太清前灯
　　元始集神，洞照回光，天上地下，焕耀云芒。三途开泰，八妙乘阳，诸天欢悦，虎啸龙酿。晃朗心珠，耀映八荒，长夜寒泉，蒙恩飞扬。
　　灯光无尽天尊
　　臣闻一生二，二生三，三生万物。地法天，天法道，道法自然。降三天无量之慧光，拯十极有情之昏暗。朱烬明而一朝晃朗，丹心彻而九夜 
　　昭融。假玉笈以宣通，凭金符而播告。幽关肆辟，共瞻碧落之辉辉。冥路宏开，咸仰清虚之灿灿。回辉神咒，谨为宣扬。九阳至精，三天道 
　　明，日月神华，星光合明。三华宝耀，混合群精，三宝发华，慧光发神。长降飞玄，下烛幽明，慧光一照，遍彻十方。三涂罢对，五苦停酸 
　　，火山息焰，冰消雪扃。刀化玉树，剑变骞林，铁城摧毁，魂升玉清。臣今上请，愿赐开明，日月灵童，星光真人。一十二员，稽首奉行， 
　　分灯慧光，照彻寒庭。和：与道合真。
　　赤明开图，运度自然，开明三景，亿劫之先。今日大愿，沉魂受炼，重昏幽暗，永闭寒泉。欲请慧光，照烛幽关，冰寒温和，炉炭息焰。刀 
　　山剑树，永断攀悬，回光十方，照耀诸天。蠲消五累，业除勾连，三晨洞辉，永劫元元。开明童子，承恩上愿，三光玉女，请如斯言。和： 
　　与道合真。臣闻三宝神光，关重泉之幽暗。九霄灵景，廓列垒以乘晨。顾矜鬼趣之幽寥，必藉神辉而照烛。煌煌金炬，流华昭象於虹霓。奕 
　　奕银缸，度影高搴於河汉。潜分帝所，广映神乡。宜乘三极之灵芝，克耀十华之丽色。见前清众，谨为分辉。
　　流光法界天尊
　　遍照内外明灯颂旋达正一阳光，焰上朱烟，开光童子，一十二人。洞照天下，回及我身，百邪摧落，杀鬼万千。光明朗彻，达真通灵 
　　，升入无形，与道自然。和：愿得长生。向来分灯破暗，功德周圆。伏愿神灯朗映，夜烛焕流。旁彻无垠，显破暗开幽之妙。下通有间，昭 
　　停酸息苦之功。即使亡故某人，乘此光华、顿消障累。拔出地户、永辞阴夜以逍遥。无拘天门，疾证阳华而快乐。三途昭朗，五道祝开朋。 
　　稽首无极大道，志心称念灯光
　　溥照天尊。和：不可思议功德。
　　颁玉札仪
　　华夏赞，引捧玉札至道前
　　法师上香长跪
　　具位臣某，诚惶诚恐，稽首顿首，再拜上言。臣闻天地之大德曰生，仁周三极。日月之容光必照，恩动九幽。能提溟漠之灵仪，亶藉虚无之 
　　圣泽。重敷丹赤，上扣紫清。以今奉为某人崇建某斋，开度亡故某。轮回有生，循环无始。欲海滚千寻之浪，四大各离。昏衢扬万仞之尘， 
　　三涂斯堕。罗酆杳杳，郁绝沉沉。期摄形魂，觐金容而受炼。惟凭将吏，宣玉札以开光。曾露奏於朱章，谅风行於玄敕。俯矜素悃，曲运洪 
　　恩。兹临召役之期，再切忱恂之请。伏望慈悲应物，视听自民一颁紫英龙虎之章，付臣遵奉。宣玄曹雌雄之吏，佐臣行持。庶幽路啄丕承， 
　　俾冥途而敬听。哭关启道，希雷霆有赫之威。摄魄召魂，施雨露无私之化。拳拳皈命，翼翼驰神，臣不胜激切，祈恩伺命之至。
　　灵通感应天尊引札至神虎幕
　　普献颂
　　普献无边圣，香姻散十方。愿乘七宝台，垂光五浊世。愿度亡灵众，咸令上法桥。同会证无为，勤修不退转。
　　洒净
　　上清灵宝玄坛，焚香关启某靖灵宝追摄总局诸部狐灵官吏，城隍里域，监临翊卫，虚空鉴察一切威灵。悉仗真香，溥同供养。伏以元始一开 
　　图，扇慈风於八极。虚皇御运，焕慧日於九垓。北魁端神虎之曹，东极设飞龙之吏。诸司棋布，列职星罗。皆上赞於紫宸，庸下提於黑郁。 
　　混元铁券，乘晨啸命於神真。灵宝金符，照夜骏奔於山岳。敷帝师昭天漏泉之泽，佐乾坤回骸起死之恩。凡伸开度之忱，直藉维持之造。今 
　　有斋主某人，矜兹爽识，堕彼幽冥，请命帝庭，已降开幽之玉勑。归心圣域，更祈破暗之玄威。谅体德音，聿飞神驭。兹罄忱徇之祷，庸伸 
　　召役之仪。风马云车，迅玄虚而薇止。金戈玉铁，驰碧落以来临。法众运诚，志心奉请。至心奉请北魁玄范府神虎追魂阳精辉明昭灵大帝， 
　　阴精辉灵威神大帝，雄左大力统制百节三魂玉曹玄伯何大神，雌右武鸾提魂摄瑰飞符玉札主吏乔大神，三部追魂使者，神虎一十五员使者， 
　　倒生玄司七玉女、七将军，五道功曹，监魂童子，引魂童子，对魂卢功曹，聚魂刘将军，寻魂马将军，整魂太乙君，神虎玉司紫微金光郭大 
　　将军，追魂摄魄大将，太玄夜光玉女，八卦追魂聚魂大神，聚魂使者，聚形使者，北斗豁落大将军，大召小召真人，三界追魂摄魄赵将军， 
　　引魂童子王女，监狱使者，北斗太乙玄冥司追魂神将，七真玉女，十二时主直，王札神将，阳耀通关、阴灵摄魄神将，黄箓院统兵，助法闻 
　　教通灵通天入地追魂摄魄功曹使者一十五员，使者一百二十五员，追魂将军，入天地诸狱追魂十使者，青玄左府夜光招魂神司玉女判吏，引 
　　魂追魂寻魂司灵官功曹，金阙内台五部摄魄天将，玉都玄台内省升天入地入水入火飞空追摄大使，十二月追魂将军，合属吏兵，惟愿云车仙 
　　仗，俯降来临，今日今时，召魂显现。
　　志心奉请某靖主将某，副将某，护道某，监坛某，诸省府院司追摄官吏，惟愿云车仙仗，俯降来临，今日今时，召魂显现。
　　志心奉请当境土地、里域真官，远近庙貌祀典神众，惟愿云车仙仗，俯降来临，今日今时，召魂显现。
　　初献　　散花
　　伏以九霄锡庆，天开西壁之金章。三洞流光，神授束华之玉篆。左右列雌雄之职，阴阳分魂魄之曹。孰典枢机，允兹威武。玄旌耀日，御三 
</div>
    <div class="pagination">
<a href="灵宝领教济度金书_page47.html">上一页</a><span>...</span><a href="灵宝领教济度金书_page43.html">43</a><a href="灵宝领教济度金书_page44.html">44</a><a href="灵宝领教济度金书_page45.html">45</a><a href="灵宝领教济度金书_page46.html">46</a><a href="灵宝领教济度金书_page47.html">47</a><span class="current-page">48</span><a href="灵宝领教济度金书_page49.html">49</a><a href="灵宝领教济度金书_page50.html">50</a><a href="灵宝领教济度金书_page51.html">51</a><a href="灵宝领教济度金书_page52.html">52</a><a href="灵宝领教济度金书_page53.html">53</a><span>...</span><a href="灵宝领教济度金书_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
