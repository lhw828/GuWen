<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 620 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 620 页/共 621 页</h1>
    <div class="content">　　诸炼度自是两事。炼谓以我之阳，炼彼之阴，以我之全，炼彼之缺。若法师未能全我之阳，又安能补彼之阴，而还返其形神也。度则度 
　　上南官，度命登真而已。
　　诸沐浴炼魂，并合用方诸取水於月，以其难得，故用黄华水代之，余水不可用。
　　诸开度黄箓，不可独行，明真不可单举。按之经法，黄箓只用二十方与三简，特异明真耳。其余一也，不可不知。
　　诸明真古法忏方，并有十方救苦天尊，所谓东方玉宝皇上天尊等是也。自杜科改用十方灵宝天尊，而十方救苦天尊，后世遂於青玄斋用 
　　之。
　　祈攘
　　诸世人以庚运未利，星躔凌逼，恐生厄难，遂有祈禳送星之科。盖醮送凶恶星辰，祈恩请福耳。其法以三命论，则有命宫身宫，大运小 
　　运，当生四柱，三元流年，刑冲并呇诸神杀，以其命视其年命运，犯何凶杀，则禳之。以五星论，则亦有命宫身官，九限二限，当生明暗， 
　　列曜流年，往来互躔诸凶星，以其命视其年命限，犯何恶位，则禳之。其所禳星煞，皆凭日者课出。多不识道理，纷错杂揉，惟谋微利，以 
　　故请福者未必有福。其事茫如捕风，皆课星不诚之过也。须是法师自能步占，如三命则指定本命运限，选流年所犯何神课出。如五星则指定 
　　本命辰曜流年所犯何星课出，方为详尽当理。然世俗日者，未必尽如也。今将三命合用诸神杀；及诸运限条列於下，有欲课三命者，宜以为 
　　。凡所临诸煞，皆以某生人论。如空亡煞，则甲已生人见申酉，乙庚见午未，丙辛见辰巳，丁壬见寅卯，戊癸见子丑、戌亥是也。如吞啖杀 
　　，则子酉生人见戌，丑见丑，卯见巳，辰见辰，已见申亥戌，未见寅是也。鬼门关煞，则子见酉，丑见午，寅见未，申见卯，亥见辰，戌见 
　　巳是也。三战杀，则子、午卯与辰戌、丑寅、申巳三位，不欲俱见。沐浴杀，则长生一辰，如亥生人则子是也。凡天厄会杀，则丑酉申生人 
　　见酉子，寅午卯见子丑，辰巳戌见午戌，戌亥未见丑卯是也。破命杀，则本命对冲是也。阴杀，则子午生人见午，丑未见辰，寅申见寅，卯 
　　酉见子，辰戌见戌，巳亥见申是也。阳杀，则寅申生人见戌，卯酉见子，辰戌见寅，巳亥见辰，子午见午，丑未见申是也。龙杀，则命前一 
　　辰，如子生人见丑是也。虎杀，则命后一辰，如子生人见亥是也。害炁杀，则申子辰生人见亥，玄卯未见寅，巳酉丑见申，寅午戌见巳是也 
　　。死炁杀，则命前四辰，如子生人见辰是也。破杀，则卯生人见午，丑见辰，子见酉，未见戌是也。暴败杀，则未上起子，逆行至本命是也 
　　。白虎杀，则水土生人见午，金见卯，木见酉，火见子是也。官符杀，则太岁前四辰是也。病符杀，则太岁后一辰是也。死符杀，则病符对 
　　冲是也。丧门杀，则太岁前二辰是也。吊客杀，则太岁后二辰是也。大耗杀，则太岁前六辰是也。劫杀，则申子辰人见巳，寅午戌人见亥， 
　　巳酉丑人见寅，亥卯未人见申是也。灾杀，则劫杀前一辰是也。天杀，则劫杀前二辰是也。岁杀，则劫杀前三辰是也。月杀，则劫杀前四辰 
　　是也。地杀，则劫杀前五辰是也。亡神杀，则劫对冲是也。刑杀，则劫杀后五辰是也。六厄杀，则劫杀后二辰是也。旬中空亡杀，则甲子旬 
　　生人见戌亥，甲午旬见辰巳，甲寅旬见子丑，甲申旬见午未，甲辰旬见寅卯，甲戌旬见申酉是也。返吟杀，则本命对冲是民。伏吟杀，则本 
　　命相值，如子生人见子是也。倒食杀，则本命干后二辰，如甲生人遇壬是也。三丘杀，财亥子丑生人见戌年，寅卯辰见，辰，丑巳午未见辰 
　　，申酉戌见未是也。五墓杀，则三丘对冲是也。三灾杀，则申子辰生人见寅卯辰年，巳酉丑见亥子丑，寅午戌见申酉戌，亥卯未见已午未是 
　　也。元辰杀，则子生人见未，丑见午，寅见酉，申见卯，辰见亥，巳见戌是也。羊刃杀，则禄前一辰是也，如甲生人见寅，乙见卯，丙戌见 
　　巳，丁巳见午，庚见申，辛见酉，壬见亥癸见子是也。飞刃杀，则羊刃对冲是也。三刑杀，则子见卯，卯见子，寅见巳，巳见申，申见寅， 
　　丑见戌见未，未见丑，辰见辰，酉见酉，午见午，亥见亥是也。六害杀，则子见未，丑见午，寅见巳，卯见辰，申见亥，酉见戌是也。冲杀 
　　破杀，则对宫是也。金杀，一曰的杀，一日破碎杀，一日白衣杀，则寅申巳亥生人见酉，辰戌丑未见丑，子午卯酉见巳是也。咸池杀，则寅 
　　午戌生人见卯，巳酉丑见午，申子辰见酉，亥卯未见子是也。勾绞杀，则阳命人前三辰为绞，后三辰为勾，阴命人则前三辰为勾，后三辰为 
　　绞是也。天罗杀，则戌亥是也。男忌之地网杀，则辰巳是也。女忌之孤辰杀，则寅卯辰人见巳，巳午未见申，申酉戌见亥，亥子丑见寅是也 
　　。寡宿杀，则寅卯辰人见丑，巳午未见辰，申酉戌见未，亥子丑见戌是也。隔角杀，则子生人见亥，亥见子，戌见丑，丑见戌是也。皆以本 
　　命为主，然后推课月日时大小运，太岁犯何神杀，依法禳之。大运则阳男阴女取未来节，阴男阳女取过去节，看生日与其节相去。若干日时 
　　，三日为一岁，三时为一月。若生日与其节相去七日，令三时则合。自二岁零五月起运每十年行一位。过去者逆行，假如生月甲戌，则二岁 
　　五月行癸酉，十二岁五月行壬申，二十二岁五月行辛未。未来者顺行，假如生月甲戌，则二岁五月行乙亥，十二岁五月行丙子，二十二岁五 
　　月行丁丑。皆准此为例推之。小运则男一岁丙寅顺行，女一岁起壬申逆行。此课三命神杀，所当知也。欲课五星者，宜先识十二宫分名及所 
　　属。寅为人马宫，亥为双鱼属木，子为宝瓶，丑为磨竭属土，卯为天蜴，戌为白羊属火，辰为天称，酉为金牛属金，巳为双女，申为阴阳属 
　　水，午为狮子日，未为巨蟹属月。以官历日，视其本生日太阳在何宿，度系何官。以本生时自其宫，顺数至卯，即命宫也。以官历视其时太 
　　阴在何宿，度何宫，即身官也。然后视当生火罗土计孛守照，有干系即课之。其分流年限有九。一曰洞微大限，自命宫起，一岁至十六岁行 
　　过相貌宫，至二十六岁行过福德宫，至三十七岁行过官禄宫，至五十二岁行过迁移宫，六十岁行过疾厄宫，至六十七岁行过妻妾宫，至七十 
　　八岁行过奴仆宫。二曰洞微小限，自命宫起，一岁逆行。三曰洞微飞限，与大限同过宫，初入官第一年第二年在本宫，第三第四年在对宫。 
　　以次阳官逆取顺行，阴宫顺逆取行。三合宫各一岁，本官留二岁，假如寅宫系阳宫，第四年在申，第五年在午，第六年在戌，第七第八在寅 
　　，第九年后在午也。四曰竹罗限，申子辰生以土水木为跟星，寅午戌则日木土，巳酉丑则火金月，亥卯未则金月火合。以上星为初限，中星 
　　为中限，下星为末限。夜生人则以中星为初限，上星为中限。每限各管二十五年，末限星则管到老也。并自命宫起限，顺行过太阳在何宫， 
　　则起二岁。太阴则一岁，木三岁，火二岁，土五岁，金四岁，水一岁。周十二宫顺行，是为初限。一年一宫，行到二十五岁，遇中限星，即 
　　交积数如前然后行。若未遇中限星，仍前且行至相遇方交。末限亦如此。五日急脚限，自命宫起岁顺行。又有急脚杀，子生人自亥上起，丑 
　　起寅，寅起巳，卯起申，辰起卯，巳起午，午起丑，未起子，申起未，酉起戌，戌起丑，亥起申，一岁一宫顺行。六曰黄泉斗底限，命宫所 
　　在，对宫取之。若在四孟，则对起二岁。在四仲，则起八岁。在四季，则起五岁。从此顺行。七曰雷公限，若命宫在四孟，则自六害上起一 
　　岁。若在四仲，则六合上起。若四季，则冲上起。如寅为命宫起巳上，卯为命宫起戌上，辰为命宫起戌上也，八曰擎天限，以五虎元遁，看 
　　今年正月得何寅，便从寅上起。逢干逢支，顺移一辰，余不移历，至今年太岁止。其前一辰，即擎天限也。假如乙未年正月逐起，戊寅在寅 
　　上，戊子至卯上，庚寅在辰上，乙未亦在辰上，巳上即擎天限也。九曰游奕限，即擎天对官是也。各视其时流年火罗土计字与诸限，有无冲 
　　照犯守，课出禳之。此课五星者所常知也。要之三命五星，皆不可缺。二者详备，方为尽善。故述於此，俾法师为人消灾度厄也。
　　诸人所居宅舍偶禁忌，处处有之。若兴工动土起造，不曾预行禳谢，致犯干支宫维一百斤二十座神杀，将来为灾不浅。世间法师为人起 
　　土修作，只是按科仪陈醮献，总行贴谢而已。至於星杀之紧慢，禁方之远近，某杀合在某方，皆罔闻知，以故天星地杀，多有触犯。余修安 
　　宅斋，本欲将二十四方诸神，每年每月所在，详其谨立牌位祭之，纽思又成繁缕。今姑以诸神吉凶星杀名位条录于后，皆紧要不可缺者。若 
　　欲知每年每月所在，则按阴阳书编出方为正当。所谓吉方者曰岁，天道岁，天德，天道，人道，利道岁，德岁合岁，干德岁，位德岁，位合 
　　岁，支合福星岁，录压血刃帝星，金匮房星，牛星，华盖，一白，六白，八白，一木，一土，一水驿马，生炁，母仓，青龙，傅士，奏书。 
　　所谓凶方者曰太岁，天岁，地太岁，夭命，年游，赤毒，将军，大杀，，帝车，帝路，帝舍，游年五鬼，崩腾，金神，七杀，赤人章太岁， 
　　岁破，八座，九良，太阴，黄幡，豹尾，岁杀，劫杀，畜官，病符，死符，大耗，小耗，火道，血道，白虎，暴败，官符，刀砧，流财，岁 
　　刑，破败五鬼，二黑，三录，四碧，五黄，七赤，九紫，独火，二土，二金，二木，土皇，毛头，天罡，河魁，退方，朱雀，巡也，罗喉、 
　　大禁，害气，灾杀，伏兵，大祸，力士，致厄，狼藉，禁杀，年禁，玄武、五鬼，飞廉，岁厌，空亡，墓杀，丧门，吊客，死道、地道，鬼 
　　道，兵道，黄牛。蚕室，蚕官，蚕命，天官，符官，符田，官符，官事杀，并各有方位所在。更视其缓急，指名指方驯预先醮献，令速起离 
　　，则造作无虞矣。
　　诸未起造，而先醮禳，谓之起土。已起造而后醮谢，谓之谢土。不过安慰土中诸神杀而已。考召部有起土、退土之别，盖已犯而退，岂 
　　若未犯而先遣离禁方哉。
　　诸预修黄箓，盖原於北帝伏魔经金箓度命。有人堕狱，刑罚莫施，北帝启开其故。元始谓此人生存，曾受九真戒长生救苦二符，所以如 
　　此。若世人能受持，则死后皆然。因此遂有预修金箓度命之科。至於寄库寿生之钱，后世添入也。
　　诸疫毒流行，皆承天布令之神，降灾罚恶耳。只宜谢罪祈恩，收去毒炁，不可以正法治之。诸鬼妖侵侮，宜依考召法役将臧之，重则亲 
　　征耳。
　　诸建度星齐，所以度先亡，保见在也。故斋后行断法。以铜牛铁简如汇盖法，护其家人。
　　诸祈雨策雷霆，须於地分社令庙貌着意，至於三式六甲，支干霆星禽宿，不可不知。
　　诸祈雨有碧玉斋、九龙斋、灵宝斋、洞渊斋、雷霆斋、孚泽斋，皆有成式感应，可以举行。今惟以雷霆斋为准第，可韩丈人及应元保运 
　　真君，称为天尊，与长生青华同列。虽本之《雷霆经》恐未允当。然近代宗师行之多验，不敢改也。
　　诸祈雨所谓验龙卷水秘法，乃法师步破地召雷罡，役使雷神下雨，焚符念咒，系考召部，非灵宝中事。
　　诸纵玑醮坛，只张虚靖纵玑法中有三百六十圣位，第一位拘一人，亦未尽善。余尝修百二十圣位，以二帝九皇居中，左班则一七晨元君 
　　，二至十，九夫人，十一天罡，十二中台二白星君，三五星灵应真君，十四至二十，七曜；二十一左丞相通真君，二十二斗中九省丞相真人 
　　，二十三至三十九，道源官君十七位；四十天蓬元应真君，四十一黑煞元照真君，四十二三天大法师元素真君，四十三解二十四厄灵官，四 
　　十四掌七星灯灵官，四十五擎羊陀罗使者，四十六中天承受玉女，四十七南陵三千使者，四十八度生益算行药治病玉童君，四十九传言宝香 
　　捧香行印玉女，五十却祸护身力士，五十一十二宫大神，五十二八卦大神，五十三捷疾使者，五十四威剑万丈大神王，五十五精骑大神卫灵 
　　大神，五十六斗击斗敌斗伐诸大将军，五十七黑煞威烈罡统兵大将军，五十八本靖经箓法科所部官君仙吏，五十九监醮香官玄坛感应神只， 
　　六十地分传奉神只，六十甲子诸官君。右斑则一八景元君，二至十，九纪；十一上台一黄星君，十二下台三青星君，十三紫景灵兰七星童君 
　　，十四至二十，二十八宿星君，每宫四宿。如太上宫则室壁奎娄，以次顺行。二十一右丞相护灵君，二十二玄曹枢相真人，二十三至三十、 
　　三十九，道德官君十七位；四十天猷元景真君，四十一真武元和真君，四十二中天大法师元惠真君，四十三掌天符宝式灵官，四十四九皇上 
　　奏灵官，四十五左右绣衣使者通事舍人，四十六四直玉文功曹，四十七北斗七千神将，四十八注生主印延生上仙玉童君，四十九广灵太和典 
　　乐通光玉女，五十斩邪煞鬼金刚，五十一九宫大神，五十二五丁大神，五十三炎炉使者，五十四黑煞万丈大神王，五十五玄斗大神、元精大 
　　神，五十六斗刺斗煞七元豁落大将军，五十七三十二天大将军，五十八本靖诸省府院司官君仙吏，五十九玄坛守护四灵神君，六十当境里域 
　　近远庙貌，本家司命六神。其圣位皆本之璇玑法，谩录于此。
　　总纪
　　诸建坛宜以梧木作简，长一尺二寸，广一寸二分，厚一分，共五十二枚，其三十六枚分三架，以小架如伞架样植于监斋幕前，上刻罚律 
　　三十六条，名曰罚简。每坛官有当罚者，监斋殚白讫，抽架上律简授之。被罚者执简依所书拜讫，回纳监斋，插於架上。其十枚作一架，列 
　　于天师幕前，一面刻高功法师职衔姓名再拜谨谒，一面刻某方元极太上灵宝天尊门下，名曰谒简。升坛时侍职执简，随后上十方香，则奠一 
　　简於其方按上，犹世间棒刺参谒也。出坛则收简，仍旧插于架上。其六枚作一架，列于玄师幕前，上刻六职，名曰职简。如高功则刻高功大 
　　法师是也。补职时直坛执简，分拾所补之人，其人受简，三拜奠于圭上，至纳职时随次第诣大道前，跪纳奠于案，三拜退，直坛遂收植于架 
　　上，此古法也。
　　诸宿启之先世法，斋主盛服，请法师升坛，致词乞为建斋行事，法师答词不允。斋主再致词，法师又不允。斋主三致词，法师方允。盖 
　　以斋法玄微，不敢轻易举行故也。殊不思斋主已於数日之先，顶行投词书奏，局已预写奏申文檄，法师已预书篆符命，内外并已斋戒如法。 
　　是法师领略其请不为不久，何故临其作此不允礼数，欺天罔人也，今删去不用。
　　诸纸钱，世俗有黄白之别。以黄者为金钱，上界仙真用之。白者为银钱，下界鬼神用之。吾乡尤甚。余尝得报应，然后如金钱，鬼神非 
　　不可用也，特猥劣元得用耳。若焚金钱，自作金钱用，有甚违碍，但价高耳，奈致虚立成仪。后有一篇，专说此事。自至元以来，冥府尽用 
</div>
    <div class="pagination">
<a href="灵宝领教济度金书_page619.html">上一页</a><span>...</span><a href="灵宝领教济度金书_page615.html">615</a><a href="灵宝领教济度金书_page616.html">616</a><a href="灵宝领教济度金书_page617.html">617</a><a href="灵宝领教济度金书_page618.html">618</a><a href="灵宝领教济度金书_page619.html">619</a><span class="current-page">620</span><a href="灵宝领教济度金书_page621.html">621</a><a href="灵宝领教济度金书_page621.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
