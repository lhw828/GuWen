<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 63 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 63 页/共 621 页</h1>
    <div class="content">　　整束四非，礼道礼经礼师，蠲消万过。即使亡故某，顿离地禁，嘉沐天光。日粲冰山，俓上青华之界。风清定水，即登朱火之乡。衍庆云仍 
　　流芳，胤嗣为如上缘。志心称念消愆灭罪天尊。和：不可思议功德。
　　藏棺仪
　　立幕毕，诣玄师前，上香跪启
　　具位臣姓某，谨重诚，上启太上三天扶教辅元大法天师，正一冲玄神化静应显佑真君。恭望道慈俯垂省录，以今奉为某人修建某斋，开度亡 
　　故某人灵魂。切见本家见停尸柩，未经殡埋，恐尘秽之莫清，曷真灵之能感。盍遵科法，谨为奏闻。欲望慈悲俯矜，恳切颁宣三景荡秽符命 
　　，差降九凤破秽灵官，即俾纷翳潜藏，入地万丈，内外洞彻，密契三华，扇灵景以廓清，迓神光而密迩。臣无任虔切之至，今有表文，谨当 
　　宣奏。
　　宣表
　　表文敷露，渊听昭明，愿垂有造之恩，申锡无垠之祷。容臣运元会道，招真致灵，先涤秽氛。后迎仙仗，见前清众，同念琅音。
　　众诵净天地咒，入灵帏，飞洒，以藏棺符铺棺上棺四角，焚符。
　　法师存念如仪。存毕，三扣齿，退。
　　灵宝领教济度金书卷之四十竟
　　洞微高士开光救苦真人宁全真授灵宝通玄弘教水南先生林灵真编
　　卷之四十一
　　科仪立成品
　　开度通用
　　真灵醮仪
　　步虚烧　香颂
　　各礼师存念如法
　　宣卫灵咒
　　五灵列位，焕镇五方，始皇护魂，丹老卫形。皓灵侍魄，黑帝摄生，中央黄帝，统御万真。元皇诰下，幽夜开光，罪消北府，名列南昌。金 
　　箓定籍，玉字除殃，朱陵炼质，飞神太苍。三官九府，无极神乡，普受开度，上生天堂。和与道合真。
　　鸣法鼓二十四通
　　无上三天玄元始三炁太上老君，当召出臣等身中三五功曹，左官右官使者，捧香驿龙骑吏，侍香金童，传言散华玉女，五帝直符，直日香官 
　　使者，各一人出。出者严装显服，冠带垂缨。关启此间土地里域，真官正神。臣今入靖升坛，烧香行道，谨奏为宣意其诸情悃，具载丹忱。 
　　以今关盟三界，普告十方，愿得太上正真生炁，流匝臣等身中。令臣所启之忱，速达径御太上无极大道虚无至尊御前。
　　请称法位
　　具位臣姓某，诚惶诚恐，稽首顿首再拜，谨同诚，上启太上无极大道虚无自然元始天尊妙无上帝，虚皇玉晨大道灵宝天尊妙有上帝，万变混 
　　沌玄元老君至真大帝，东极青玄老君，运明保元上帝，太乙救苦天尊，九幽拔罪天尊，十方分身应化救苦天尊，三元三官大帝，祖师正一显 
　　佑真君，天曹地府，五岳四渎，洞天福地，十方三界，地水职司一切真灵。恭冀洪慈，洞开灵鉴。臣以宿植庆基，生逢玄运，洞辅秘宝。佩 
　　奉修持，莫能葆炼山林。精思高蹈，浮沉埃暗老。光阴过有渊，陵功无毫发，天恩涵育，未赐诛夷，领教度人，誓殚忱切，勉修功行，庸 
　　裨万方，凡有皈投，敢忘关告。臣昨为修斋某人崇建某斋，开度亡故某，上登仙界。臣职司济度，敢怠奏闻。恭惟依按真科，宣扬斋法，建 
　　坛行道，忏罪首愆，保度魂仪，超升朱火，冥关开泰，阴境廓清，仰荷恩光，俯从民欲，以今解坛迁赏，顶踵知元，辄罄刍衷，爰修瀹祭。 
　　伏愿珠旛翠葆，肃肃遐临，风马云车，飘飘礼止，不违应感，恪副翘倾。巨不胜虔切，望恩之至，谨当奏请。
　　请圣
　　谨奏请太上无极大道大罗玉京元始天尊，太上道君，太上老君，昊天玉皇上帝，三宝帝君，三宝丈人。伏愿应感分辉，流光下降。
　　谨奏请北极紫微大帝，天皇大帝，东极青玄上帝，南极长生大帝，朱陵大帝，九天上帝，三十二天上帝，五老上帝东华西灵已得道大圣，众 
　　至真诸天丈人。伏愿应感分辉，流光下降。
　　谨奏请太阳太阴、五星四曜、南辰北斗上真道君，二十八宿星君，醮主合家本命元辰真圣，本宿星君，运炁真宰，伏愿应感分辉，流光下降 
　　。
　　谨奏请泰玄枢机三省诸相天君，玄中大法师，灵宝经、籍、度三师真君，伏愿应感分辉，流光下降。谨奉请天、地、水三官大帝，北极四圣 
　　真君，九天诸司、天曹诸司、上清诸院使真君，飞天神王，五帝大魔，三元真君，上章词表灵官。伏愿应感分辉，流光下降。
　　谨奉请妙行真人，玄一三真人，冲应真人，太极太虚真人，太极左宫仙翁，冲应真人，太平下教二十四真人，上章二十四真人，九天普度院 
　　三十六真人。伏愿应感分辉，流光下降。
　　谨奉请三洞威神，三宝官属，灵宝领仙监斋，飞龙骑吏，三十二天监斋直使，左右官使者，三五功曹，侍香金童，传言玉女，五帝直符，直 
　　日香官，左右龙虎君，诸天仙吏，伏愿应感分辉，流光下降。
　　谨奉请五岳五帝真君圣帝，洞天福地靖庐治化仙官，海上五岳十洲三岛仙官，东华、方诸、西灵、昆台仙官，伏愿应感分辉，流光下降。
　　谨奉请西城总真上卿，司命定录右禁三官保命真君，南岳夫人，东华道君，上清仙侯，本振祖、玄、真师列位真人，经、籍、度师列位真人 
　　，伏愿应感分辉，流光下降。
　　谨奉请地府酆都大帝，九垒土皇君，六洞冥官，十宫真君，五道大神，十三魔王，诸大地狱曹僚案掾、无极神吏，伏愿应感分辉，流光下降 
　　。
　　谨奉请水府搏桑大帝，四海龙王，四渎源王，九江水帝，十二河源仙官，五湖七泽大神，溟泠大神，水府曹僚、案掾神吏，伏愿应感分辉， 
　　流光下降。
　　谨奉请九州社令司，本州本县城隍司，当□里域司，斋主家土地六神，远近庙貌祀典神众，伏愿应感分辉，流光下降。
　　谨奉请三界符使，四直功曹，玄坛翊卫，四灵神君，监斋香官，监斋使者，宣通命令一切神明，惟愿应感分辉，流光下降。
　　初献
　　臣谨重诚，上启三清上帝，十极高真，仰冀洪慈，俯垂采录。臣以系代学真，联名领教，宪天弘道，济物利人，职守所摩，敢云瘝旷。以今 
　　斋主悯兹亡爽，倏堕幽寥，生有冤愆，死沉恶趣，炎池冰沼，水火阴阳，匪赖神恩，曷祈超迈。是以虔遵斋律，敷列坛场，信币勤渠，香火 
　　缭绕，投诚紫极，请命玄都，为亡故某，忏涤宿瑕，徼迎宸祉。俾离夜壑，快睹晨阳，沐浴朝真，听法受炼，恶根落灭，罪簿疾除，时刻升 
　　迁，制魔保举，永辞北府，径上南宫，道岸先登，法桥稳驾。三途五苦，八难幽关，均获逍遥，断除苦恼。际天蟠地，均沐仁风，若冤若亲 
　　，俱陶化育。岂臣愚钝，获遂感通，实帝慈悲，普施利益，珠环真切，苹藻勤渠，不揆瓣香，庸伸报效。伏望高真日鉴，上帝时饮，俯察精 
　　虔，恪垂丙在，仪不及物，情见乎辞，仰冀圣灵，洞加慈亮。臣不胜虔祝之至，谨稽首再拜。
　　亚献
　　臣谨重诚，上启三清上帝，十极高真，仰冀洪慈，俯垂洞鉴。臣以上质旁，鉴观有翼，由中济下，化育无私。今有斋主所度亡灵，欣承圣泽 
　　，请言终惠，更藉维持。所冀丹旆飞驰，玄纶鼓动，申饬三府，关闻九幽。亡故某驾景策空，飞翔八极，随劫轮转，与天齐年，永离轮迥， 
　　常依正道，魔无干犯，衣食自然，蒙如恳祈，允臻嘉佑。更愿灵宝官属，领仙监斋，玄元仙曹，佐时用事，城隍社令，里域监临，护正斋功 
　　，具严劳绩。今飞朱表，谨即言功，所冀渊慈，进品加秩，庶酬勋效，永翊宗乘。更愿斋主某，神观清夷，风资茂悦，芝兰秀发，椿榼欢愉 
　　，七叶连荣，五枝挺秀，诗书演庆，文献流芳，门户兴隆，丝罗协泰，家庭真吉，中外和平，荷天之休，永臻康溢。上愿三光顺轨，五炁宣 
　　和，彗孛韬威，风云藏静，山灵荐祉，川后静波，疵
　　疠不生，由畴丰稔，三边息警，六合澄清，林绝虎狼，田无螟，欢生击壤，歌唱康衢，动植飞潜，均随化化，幽关夜壑，悉沐生生，极地 
　　际天，俱陶寿城。臣下情不胜虔祝之至。
　　终献
　　臣谨重诚上启。臣以今星汉斜飞，籁沉动寂，千枝烬冷，百和方残，荐献情周，敷陈礼罄。红尘纷紏，莫挽霓旌，碧落迢遥，将旋羽葆。臣 
　　等承颜奏对，缀武班联，无量度人，喜宣圣泽。法事粗悉，万圣旋饼，瞻恋朵深，惋恂曷喻。臣不胜依恋激切之至。谨稽首奉送。
　　回軿颂
　　回軿五云舆，腾驾九章歌。倏忽冲天远，醮筵香气多。玄恩覃宇宙，福禄遍山河。缅想神仙路，逍遥上大罗。
　　十真君醮仪
　　步虚　洒净
　　烧香颂
　　各礼师存念如法
　　玄天徘徊，流景上清。大有启运，八字高明。飞天澄空，洞阴自生。五炁缠绵，灌我身形。冠带北单，受炼洞灵。肾府北出，内外光精。飞 
　　行三界，游宴紫庭。和与道合真。
　　鸣法鼓三十六通
　　上清灵宝玄坛，当召香官使者，四直功曹，今日直符，直坛土地，防御祇应内外真灵，急上关启。以今奉为入意，当愿天光郁勃，地禁开明 
　　，泉曲生春，寒庭不夜，令今所启，速得上闻北阴玄天酆都大帝、地府十殿真君圣前。
　　请称法位
　　具位臣姓某谨同诚，上启北阴玄天酆都大帝，地府泰素妙广真君，阴德定休真君，洞明普静真君，玄德五灵真君，最胜耀灵真君，宝肃昭成 
　　真君，神变万灵真君，无上正度真君，飞魔演庆真君，五化威灵真君，左右文武曹僚，案掾侍从主执，一切威灵。伏闻元始开图，扇真风於 
　　三极。虚皇御运，流慧日於九幽。罗酆司考对之权，泉曲职推研之任。十宫曹局，六洞官僚。恶盈益谦，昭水衡而有准。祸淫福善，凛冰鉴 
　　以无私。仰承金阙之科条，上奉玉京之政令。范围所被，统隶无遗。以今斋主某，伏为亡故某人，身堕神乡，命归鬼录，虑主纷於业网，致 
　　死击於形机。水火阴阳，难逃帝宪。予夺轻重，宜赖神休。敢殚一得之葵忱，恭致三卮之菲敬。冀旌德款，普锡恩厘。伏愿风马前驱。拥人 
　　间之卤簿，云车后从，耀地上之襜帷。来赴灵场，恪歆珍供。某不胜激切，望恩之至，谨当奉请。
　　请圣
　　志心奉请北都泉曲府玄天酆都大帝，惟愿云骖俯降，风驷遥临，来赴醮筵，证明修奉。
　　志心奉请北都泉曲府第一殿秦广大王泰素妙广真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第二殿初江大王阴德定休真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第三殿宋帝大王洞明普静真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第四殿五官大王玄德五灵真君，惟愿云骖俯降，风驷遥临，来赴醮筵，证明修奉。
　　志心奉请北都泉曲府第五殿阎罗大王最胜耀灵真君，惟愿云骖俯降，风驷遥临，来赴醮筵，证明修奉。
</div>
    <div class="pagination">
<a href="灵宝领教济度金书_page62.html">上一页</a><span>...</span><a href="灵宝领教济度金书_page58.html">58</a><a href="灵宝领教济度金书_page59.html">59</a><a href="灵宝领教济度金书_page60.html">60</a><a href="灵宝领教济度金书_page61.html">61</a><a href="灵宝领教济度金书_page62.html">62</a><span class="current-page">63</span><a href="灵宝领教济度金书_page64.html">64</a><a href="灵宝领教济度金书_page65.html">65</a><a href="灵宝领教济度金书_page66.html">66</a><a href="灵宝领教济度金书_page67.html">67</a><a href="灵宝领教济度金书_page68.html">68</a><span>...</span><a href="灵宝领教济度金书_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
