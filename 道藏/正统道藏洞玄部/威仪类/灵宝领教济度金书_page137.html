<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 137 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 137 页/共 621 页</h1>
    <div class="content">　　向来
　　小开启颁赦仪
　　立真司幕　　天师幕
　　赞引至道前列班
　　步虚　　　　请水
　　宣解秽符　　洒净
　　宣辟禁符　　启白
　　臣闻太极肇二仪四象之位，凝生炁於东华。香林宣三途五苦之经，度死魂於北府。仁风有耀，化雨无垠。故凡丹悃之罗敷，必沐洪恩之浩荡 
　　。以今恭炷道香，德香，无为香，自然清静名香，遍周天法界，遥瞻供养太上无极大道元始法王洞真天宝，太上玉晨洞玄灵宝，道德高尊洞 
　　神神宝，东华青宫青玄老君，运明保元上帝，太乙救苦天尊，东方玉宝皇上天尊，南方玄真万福天尊，西方太妙至极天尊，北方玄上玉宸天 
　　尊，东北方度仙上圣天尊，东南方好生度命天尊，西南方太灵虚皇天尊，西北方无量太华天尊，上方玉虚明皇天尊，下方真皇洞神天尊，大 
　　慈大悲救苦真人，大慈大悲大惠真人，注生真人，普救真人，东华青林太皇万福道君，金阙上相检仙司命东华道君，金阙大夫东华领真上清 
　　仙侯，东华青宫皇极青玄丹元真众，玄中大法师，静老天尊，三天大法师，六合高明大帝，三洞四辅经箓法科祖玄真师，列位真人，本靖诸 
　　省府院司仙灵官吏，青玄左右府，黄箓主破符入狱出冥司、黄箓察命大开光司、黄箓东华上命夜光召魂神司、黄箓监察司仙灵官吏，黄箓符 
　　诰命飞云通游移籍司、黄箓追魂仙魂炼魂司、黄箓领魂录功司、黄箓专度曲度普度司仙灵官君，功曹将吏，五岳四渎、洞天福地主宰神仙， 
　　三界十方一切真灵。仗此宝香，普同供养。香乃玉华散彩，九炁凝烟。香云密罗，俓冲九天。侍香金童，传言玉女，与臣通奏，上闻帝前。 
　　令臣所启，咸赐如言。以今奉为斋主某，克卜今辰，肃建玄坛，招真命灵，依科阐事。恭愿上帝覃恩，慈尊锡庆，鉴舆顺动，彩仗低回。道 
　　炁百千万重，簇三华之仙驭。属车八十一乘，离九炁之青天。行幸灵坛，圆成斋福。诸天校录，三界侍轩，幽夜开光，寒庭禀命，香花散漫 
　　，钟磬和鸣，班序齐周，坛场罗列，清众运诚，关行法事。
　　宣降真召灵符
　　步虚，旋行至香案前
　　真灵感应天尊
　　宣建坛牒
　　高功长跪，启日请赦
　　具位臣诚惶诚恐，稽首顿首，再拜上言。臣闻天机密运於大元，阴阳莫测。帝渥昭敷於万有，生死俱沾。切惟酆域之幽深，实司罪魂之考对 
　　。冥冥长夜，杳杳泉扃，非凭曲赦之慈悲，曷俾沉愆之洗荡。今斋主某，幸因夙运，获际真乘。功行未修，痛父天之长往。玄元可度，殚心 
　　地以披诚。乞准三洞隐书，请颁青玄睿号。宝赦期超逝魄，获离迷途。伏念臣尘境凡材，下愚浊质，徒抱济生度死之诀，未明通幽达微之方 
　　。抗志出尘，何心应物，既皈依之切切，矜诚恳之依依。恭按师传，诸颁曲救。伏望青玄救苦太乙慈尊，俯垂恩光，特赐俞允。敕下三官九 
　　府，泉曲酆庭，岳渎河源，城隍社令，冥关幽路，考校真曹，咸令依准奉行。庶得九地生春，三途不夜，云开生而烟塞死。慧日流辉，刀玉 
　　树而剑骞林。慈光普被，陶镕万类，化育群灵，干冒天威。臣无任之至，再拜谨言。
　　太乙救苦天尊
　　出堂颂
　　灵宝领教济度金书卷之九十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百
　　科仪立成品
　　青玄救苦斋
　　单朝仪
　　烧香颂
　　各礼师存念如法
　　卫灵
　　五灵列位，焕镇五方。始皇护魂，丹老卫形。皓灵侍魄，黑帝摄生。中央黄帝，统御万真。元皇诰下，幽夜开光。罪消北府，名列南昌。金 
　　箓定籍，玉字除殃。朱陵炼质，飞神大苍。三官九府，无极神乡。普受开度，上生天堂。和：与道合真。
　　鸣法鼓二十四通
　　无上三天玄元三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出者 
　　严装。关启玄坛天帝神君，当召此间土地里域真官正神，急上关启臣今奉为入斋意。其诸情悃，具载状文。以今升坛行道，愿得东极青玄妙 
　　炁、百宝光明下降，流入臣等身中。令臣所启之诚，速达俓御东极青玄老君，太乙救苦天尊，运明保元上帝御前。
　　请称法位
　　具位臣某，与临坛官众等，谨同诚上启太上无极大道虚无自然元始天尊，太上道君，太上老君，东极青玄老君，太乙救苦天尊，运明保元上 
　　帝，十方应化救苦天尊，九天生神上帝，三十二天上帝，五灵五老上帝，上清十一曜星君，三元三官大帝，北极四圣真君，北极九府上真道 
　　君，南辰六阙上真道君，二十八宿星君，泰玄枢机三省诸相真君，灵宝五师真君，九天诸司真君，天曹诸司真君，大慈大悲救苦真人，大慈 
　　大悲大惠真人，妙行真人，法解真人，太乙玄生府青玄黄箓院主宰仙官，黄箓九司仙灵，九天普度院仙真灵官，三元三官九府主宰，五岳五 
　　帝真君，五天圣帝，祖玄真师真人，本派经籍度师真人，北阴玄天酆都大帝，九垒十洞六宫九幽冥路主执神灵，本州本县城隍里域庙貌圣众 
　　，三界应感一切真灵。臣闻苍极开图，耀真风於经纬。青华御运，弘圣日於玄黄。上承龙汉之灵光，下焕鸿钧之梵炁。巍巍惠泽，怜十华而 
　　拔领无边。赫赫威灵，烛九幽而提担有造。边本非迹，名岂常名，惟彰寂感之机，斯契潜昭之妙。臣等玄元衍庆，青府跻班。乐烟霞而这雷 
　　霆，圣恩浩渺，会风云而依日月，帝泽涵濡。誓殚弘道之忱，庸佐宣仁之化。凡有投告，敢不上闻。
　　宣词
　　按如词言，备婵激切。斋主某一心皈命，百拜投词。念夜壑之幽寥，莫开阴翳。痛寒庭之峭极，孰驾阳灵。铜关缭绕於业烟，铁垒周遭於毒 
　　雾。一朝失足，万劫惊心。悔过求生，虽有自新之路。雪冤度死，孰开舍旧之门。仰长乐二府之云联，而妙严九司之星列。龙符焕晓，张慧 
　　炬於迷途。凤綍照天，鼓慈航於苦海。实幽明之柱石，乃今古之津梁。爰洁灵场，肃陈法席，兰篝缥缈，映七宝之骞林。笋簴玲珑，耀九光 
　　之莲座。降云軿於黄道，辂电仗於霄衢。道炁百千万重，中拱紫金之相。属车八十一乘，旁参白玉之辉。威芒射而剑戟森森，灵光运而虹霓 
　　奕奕。万真环拱，千圣朝参，为驻景於虚玄，听丹忱於哀素。天人蒙庆，家国咸休。以今升坛行道，请法众等，运兹初捻上香。愿此香烟腾 
　　空俓上，供养无上至真道宝。臣等皈身皈神皈命，首体投地，仰依太乙救苦天尊。愿以是功德，上祝宗祧先圣，社稷尊灵。伏愿麟骖驾景， 
　　凤驭飞霄。登瑶池而觐金仙，游神问道。泛琅庭而陪玉圣，御炁朝元。开皇图有道之长，溥圣泽无为之化。银演流润，歌麟趾之振振。瑶历 
　　辉华，宴虎头而侃侃。今故烧香，自皈依师尊大圣众，至真之德，得道之后，保天长存。和：与道合真。
　　以今升坛行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太乙救苦天尊。愿 
　　以是功德，归流斋主某九玄七祖，亿劫种亲。伏愿业基云散，冤网天开。服霓裳而宴紫虚，登真步武。饮云厨而登碧落，御景精神。参入无 
　　出有之玄，悟离妄登真之妙。祥开世泽，衍瓜瓞之绵绵。庆显家声，荫松萝之奕奕。今故烧香，自皈依师尊大圣众，至真之德，得道之后， 
　　升入无形。和：与道合真。
　　以今升坛行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太乙救苦天尊。愿 
　　以是功德，归流九幽滞爽，五道穷魂。伏愿积夜开光，重泉破暗，冰静波而火息焰，十习俱捐。刀化树而剑为骞，六因何有。定水湛心花之 
　　耀，业山烁性蕊之明。超离黑单，永不经於苦恼。从容绿汉，常可保於欢欣。今故烧香，自皈依师尊大圣众，至真之德，得道之后，长享自 
　　然。和：与道合真。
　　礼方　　忏方
　　步虚
　　旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香花，萧然灵风起。宿愿定命根，故致标高拟。欢 
　　乐太上前，万劫犹未始。
　　又
　　嵯峨玄都山，十方宗皇一。岧岧天宝台，光明耀流日。炜烨玉林华，蒨璨耀朱实。常念餐元精，炼液固形质。金光散紫微，窈窕大乘逸。
　　又
　　俯仰存太上，华景秀丹田。左顾提郁仪，右盻携结璘。六度冠梵行，道德随日新。宿命积福应，闻经若至亲。天挺超世才，乐诵希微篇。冲 
　　虚太和炁，吐纳流霞精。胎息静百关，寥寥究三便。泥丸洞明景，遂成金华仙。魔王敬受枣故能朝诸天。皆从斋戒起，累功结宿缘。飞行波 
　　大虚，提携高上仙。
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘，因心立福田，靡靡法軿升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，与临坛官众等，谨重诚上启太上无极大道虚无自然元始天尊，太上道君，太上老君，东极青玄老君，太乙救苦天尊，运明保元上 
　　帝，十方应化救苦天尊，九天生神上帝，三十二天度人上帝，五灵五老上帝，上清十一曜星君，三元三官大帝，北极四圣真君，北极九府上 
　　真道君，南辰六阙上真道君，二十八宿星君，泰玄枢机三省诸相真君，灵宝五师真君，九天诸司真君，天曹诸司真君，大慈大悲救苦真人， 
</div>
    <div class="pagination">
<a href="灵宝领教济度金书_page136.html">上一页</a><span>...</span><a href="灵宝领教济度金书_page132.html">132</a><a href="灵宝领教济度金书_page133.html">133</a><a href="灵宝领教济度金书_page134.html">134</a><a href="灵宝领教济度金书_page135.html">135</a><a href="灵宝领教济度金书_page136.html">136</a><span class="current-page">137</span><a href="灵宝领教济度金书_page138.html">138</a><a href="灵宝领教济度金书_page139.html">139</a><a href="灵宝领教济度金书_page140.html">140</a><a href="灵宝领教济度金书_page141.html">141</a><a href="灵宝领教济度金书_page142.html">142</a><span>...</span><a href="灵宝领教济度金书_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
