<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 152 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 152 页/共 621 页</h1>
    <div class="content">　　臣等今故烧香，皈身皈神皈命，忏悔亡故某。劫劫禀资，生生赋质，一真汨没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷繇拔赎。因今烧香行道，发露祈恩。伏愿西南方无极太上灵宝天尊，梵炁天君，西南乡神仙诸灵官，广运慈悲，特垂原赦。告下西 
　　南方地官司禁，西南方屠割地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上延福仁静之界，登 
　　耀真善瑞之乡。衣食自然，形神俱妙，得道之后，升入无形。和：与道合真。
　　西北方
　　臣等今故烧香，皈身皈神皈命，忏悔亡故某。劫劫禀资，生生赋质，一真汩没，万妄纷纭，耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，曷繇拔赎。因今烧香行道，发露祈恩。伏愿西北方无极太上灵宝天尊，梵炁天君，西北乡神仙诸灵官，广运慈悲，特垂原赦。告下西 
　　北方天官司禁，西北方火车地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上福德延贤之界，登 
　　妙道真仙之乡。衣食自然，形神俱妙，得道之后，升入无形。和：与道合真。
　　上方
　　臣等今故烧香，皈身皈神皈命，忏悔亡故某。劫劫禀资，生生赋质，一真汩没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，周知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　首陈，何繇拔赎。因今烧香行道，发露祈恩。伏愿上方无极太上灵宝天尊，梵炁天君，上乡神仙诸灵官，广运慈悲，特垂原赦。告下上方日 
　　月星宿司禁，上方普掠地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上玉京紫微之界，登玄都 
　　碧霄之乡。衣食自然，形神俱妙，得道之后，升入无形。和：与道合真。
　　下方
　　臣等今故烧香，皈身皈神皈命，忏悔亡故某。劫劫禀资，生生赋质，一真汩没，万妄纷纭。耳混官商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非伏 
　　首陈，何繇拔赎。因今烧香行道，发露祈恩。伏愿
　　下方无极太上灵宝天尊，梵炁天君，下乡神仙诸灵官，广运慈悲，特垂原赦。告下下方土官司禁，下方无间地狱之中，拔度魂仪，断除考对 
　　。俾亡故某，出离幽暗，得睹光明，万罪荡除，冤仇和释，上洞极阴灵之界，登水莲净土之乡。衣食自然，形神俱妙，得道之后，升入无形 
　　。和：与道合真。
　　总十方
　　臣等今故烧香，皈身皈神皈命，忏悔亡故某。劫劫禀资，生生赋质，一真汩没，万妄纷纭。耳混宫商，目耽锦绣，舌贪滋味，鼻慕馨香，口 
　　惑是非，意别人我，四维不守，三惑未除，元腊威仪，罔知忏悔，节会科律，有昧朝修，罪积玄曹，愆书玉简，一朝灭度，九夜沉沦，非仗 
　　忏陈，何繇拔赎。因今烧香行道，发露祈恩。伏愿十方无极太上灵宝天尊，梵炁天君，十乡神仙诸灵官，广运慈悲，特垂原赦。告下诸方司 
　　禁，诸方地狱之中，拔度魂仪，断除考对。俾亡故某，出离幽暗，得睹光明，万罪荡除，冤仇和释，上十极清净之界，登十华装严之乡。衣 
　　食自然，形神俱妙，得道之后，升入无形。和：与道合真。出堂颂
　　灵宝领教济度金书卷之一百十三竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百十四
　　科仪立成品
　　太极心法祭炼仪
　　步虚
　　酒净
　　普献颂
　　普献无边圣，香烟散十方。愿乘七宝台，垂光五浊世。运度人天众，咸令上法桥。同会证无为，勤修不退转。具位臣某，谨焚宝香，遥瞻供 
　　养太上无极大道三清上圣，十极高真，传道授经度人济世无鞅圣众。臣闻元始开图，敷三乘之凤策。虚皇抚运，弘七部之龙章。仁风鼓舞於 
　　幅圆，惠露涵濡於寥廓。青玄黄箓，罗九职於东华。丹火朱陵，崇二曹於南上。提夜壑而朝阳灿烂，煦寒庭而春色淑融。自帝尊开玉匮之芳 
　　，故师宝启金囊之秘。灯灯续焰，叶叶传宗。妙哉化育以难量，大矣生成而莫极。臣等心游渊粹，迹袭纷葩。玄元始之真机，面墙自叹。希 
　　夷微之妙旨，入室未谐。莫融经纬於三田，曷混仪璘於六合。冒领芝坛之职，滥联枫陛之班。宣德开幽，期棹慈航於苦海。承符破暗，誓张 
　　慧烛於昏衢。下尉群灵，上裨三极。今斋主某伏为某事，爰念重泉苦爽，飘命蒂以茫茫。长夜游精，瘁生根而杳杳。万劫莫回於阳性，千生 
　　未涤於阴尘。罪报循环，冤仇轮转。庸按祭炼之玉诀，肆遵济度之金科。甘露门开，徼十华而荐享。祥烟户启，资二景以陶镕。生天而六耀 
　　腾光。出地而九真焕彩。火龙迅驾，鬼官部卫於神乡。金马驿程，制魔保举於真域，开通幽显，和合冤亲，永无沦堕之忧，常享太平之运。 
　　伏望洪慈起死，大德好生。羽盖琼轮，缥缈齐临於碧落。丹舆绿辇，翩翻遥下於清虚。敕玄局以雷奔，湛丹纶而风动。圆成厘事，拔领幽魂 
　　。遂斋主激切之忱，副微臣皈依之悃。臣下情不胜祈恩，屏营之至。
　　诵大行梵炁章三过
　　大行焚炁，周回十方。中有度人，不死之神。中有南极，长生之君。中有度世，司马大神。中有好生，韩君丈人。中有南上，司命司录。延 
　　寿益算，度厄尊神。回骸起死，无量度人。今日校录，诸天临轩。
　　臣谨同诚上启清微天中妙无上帝，禹余天中虚皇上帝，大赤天中至真大帝，无上三十二天上帝，愿运慈悲，俯聆恳款。切以金饭玉浆，济三 
　　涂之苦恼。交梨火枣，充九夜之饥虚。惟资神变之功，方证灵通之妙。以今奉为斋主某，修崇祭炼，摄召幽灵。顾惟尘境之铺陈，难使冥徒 
　　之饮受。欲望真慈广运，圣贶旁昭。降三宝之神辉，弥罗有截。覆五灵之道炁，郁勃无垠。珍羞成广大之筵，肴膳变清凉之味。即使受施等 
　　众，充悦想念，灌润焦枯。俾容止以轻徐，可精神而泰定。臣不胜虔祷之至。
　　诵中篇
　　臣谨重诚上启南极朱陵大帝，北极洞阳大帝，东华木公，青童道君，西灵金母丹皇道君，太阳炎光帝君，太阴黄华元君，愿运慈悲，俯聆恳 
　　欸。切以走虎飞龙，凝郁仪结璘而灌炼。含乌育兔，降方诸阳燧以陶澄。惟资神变之功，方证灵通之妙。以今奉为某，修崇祭炼，摄召幽灵 
　　。非假水火之真精，曷荡阴冥之氛翳。欲望天恩曲映，灵泽敷宣。降东井之灵泉，素澜流洒。飞南阎之神彩，丹焰光鲜。五龙腾玉汉之英， 
　　九凤鼓金门之气。即使受炼等众，玉眸炼质，黄华荡形。俾尘垢以洁清，可形神而冲举。臣不胜虔祷之至。
　　诵中篇
　　臣谨重诚上启虚皇玉晨太上道君，三元丹天六辰道君，愿运慈悲，俯聆恳钦。切以玉箓度生，勒阴官而敬听。金书起死，敕冥吏以丕承。惟 
　　资符合之功，方契灵通之妙。以今奉为某，修崇祭炼，摄召幽灵。非凭宝箓之光辉，曷俾冥关之开泰。欲望洪恩弘被，灵贶昭回。降紫凤之 
　　芝函，金童夹侍。启青就之蕊简，玉女齐临。神光射九地之幽，梵炁彻三天之邃。即使受度等众，依凭功德，时刻升迁。赦万罪以澄清，脱 
　　三途而飞跃。臣不胜虔祷之至。
　　诵中篇
　　请太乙
　　恭闻长乐界内，号寻声救苦之尊。妙严宫中，俨应念垂慈之主。天宝泉普苏於热恼，空青枝遍洒於烦冤。拔领十方，运威神而遍满。周回三 
　　界，锡慧力以提携。琳琅百宝之祥光，炜烨九华之妙炁，号慈悲父，为天人师。凡居范围之中，悉囿甄陶之内。以今奉为某，修崇祭炼，普 
　　度幽冥。期提积夜之魂，均遂乘晨之愿。兰汤告备，芝馔将陈。切念地狱一类，毒雾周萦，业烟检系。铜关万雉，抱长恨而亿劫无原。铁垒 
　　千寻，含积冤而长年莫释。况罗酆之眇奔，号郁绝之幽寥，负痛终天，衔哀极地。自匪灵光下烛，顿令毁锁以张门。曷使幽暗上腾，即俾开 
　　关而启路。和合六趣，证妙三元。欲望白玉毫光，紫金瑞相。辉明夜府，为摧毁於阴关。照耀泉肩，即开宣於幽域。冥官听令，狱吏停刑。 
　　一一珠中，示慈悲之霁色。重重光内，昭怜悯之慈容。枷锁脱除，道途通泰。普使三□ 途罪爽，五道穷魂，乘功德光，出烦恼暗。永离地 
　　户，无拘留逼合之忧。行御天门，有侍卫送迎之喜。金城孕质，玉洞凝神。臣不胜虔祷之至，恭俟天恩报应。
　　宣破酆都开业道咒十二遍
　　茫茫酆都中，重重金刚山。灵宝无量光，洞照炎池烦。亡过诸幽魂，身随香云旛。定慧青莲花，上生身永安。
　　真光遍覆，一旦三际以开明。灵景遥舒，极十华而晃耀。道路禀部送之令，关津无阻滞之忧。斗转参横，悲风振而遥林浙沥。河澄月淡，轻 
　　烟袅而远岫参差。正永漏之将中，恍清宵之未半，灵旛飐飐，宝铎琅琅。礼亦宜之，盍通徼於万类。时亦可矣，须普集於群灵。共歆霞供之 
　　芬芳，式焕云坛之清静。天恩无外，地域遐开，法众运诚，志心召请。
　　志心召请，一切天仙道，一切神明道，一切人伦道等众，各及春属。惟愿仰承三宝力，今夜今时，齐附灵旛，来赴玄坛。和：受兹开度功 
　　德。
　　志心召请，一切地狱道，一切饿鬼道，一切畜生道等众，各及春属。惟愿仰承三宝力，今夜今时，齐附灵旛，来赴玄坛。和：受兹开度功 
　　德。
　　志心召请，一切胎生之众，一切卯生之众，一切湿生之众，一切化生之众，各及春属。惟愿仰承三宝力，今夜今时，齐附灵旛，来赴玄坛 
　　。和：受兹开度功德。
　　志心召请，四海九州，荒郊旷野，孤魂滞魄，诸类伤亡，无鞅之众，各及春属。惟愿仰承三宝力，今夜今时，齐附灵旛，来赴玄坛。和： 
　　受兹开度功德。
　　志心召请斋主九玄七祖，历劫种亲，宿世今生冤仇等众。惟愿仰承三宝力，斋附灵旛，来赴玄坛。和：受兹开度功德。
　　召毕，引磨至坛前
　　将天炁以制天魂，游精莅止。开地关而来地爽，逝识均临。如闻謦欬之音，似认步趋之影。相呼相唤，行赴兰汤。将翱将翔，爰朝芝座。然 
　　念根尘积染，业垢交周。病寇生前，或五藏百骸之
　　未复。冤萦死后，有三生四负之犹迷。致神炁之支离，觉形骸之臭腐。非假摄聚，曷复本初。盍遵紫极之金符，遍布清微之玉敕。整全异类 
　　，完复人身，庶冤病以兼除，可形神而受炼。
　　宣五府炼形章
　　东方红杏育苍英，南方袜腊养炎精。
　　西方磨针司瑞泽，北方墨黑度玄津。
　　中央灵宝玄元始，五炁旋虚妙入神。
　　瘫挛跛痾蒙伸曲，耳目无聪反慧明。
　　自害自刑俱复体，堕胎伤折得回魂。
　　中毒夭亡皆强体，雷嗔暗惑得全灵。
</div>
    <div class="pagination">
<a href="灵宝领教济度金书_page151.html">上一页</a><span>...</span><a href="灵宝领教济度金书_page147.html">147</a><a href="灵宝领教济度金书_page148.html">148</a><a href="灵宝领教济度金书_page149.html">149</a><a href="灵宝领教济度金书_page150.html">150</a><a href="灵宝领教济度金书_page151.html">151</a><span class="current-page">152</span><a href="灵宝领教济度金书_page153.html">153</a><a href="灵宝领教济度金书_page154.html">154</a><a href="灵宝领教济度金书_page155.html">155</a><a href="灵宝领教济度金书_page156.html">156</a><a href="灵宝领教济度金书_page157.html">157</a><span>...</span><a href="灵宝领教济度金书_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
