<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 350 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 350 页/共 621 页</h1>
    <div class="content">　　天马运东井，长源无巨沙。不闻孤魂声，俱作兴乐歌。
　　斯乐今无极，当奈来运何。
　　谨上请清明何童天元晨宫青色太阳之炁下降，为所度亡灵，净三欲根，历关天中，度命登真。
　　焚符
　　无色何童上，梵元理太清。华绮丽玉京，黄云缠四軿。
　　紫林翠南阜，飙风振朱琼。凤啸长夜开，十转九幽明。
　　乌毋遏天河，龙负寒井缾。五道绝对根，三涂不羁兵。
　　回旗征天魔，黄幡校北营。洞章度幽魂，三界无谣声。
　　上有福德堂，下有更生形。是为元始法，妙哉空洞经。
　　喜庆稽首诵，高唱欢万龄。
　　谨上请元胎平育天元景宫赤色青阳之炁下降，为所度亡灵，净四欲根，历关天中，度命登真。
　　焚符
　　平育抗三曾，回神度十方。上披长夜户，下朗九幽房。
　　苦魂乘庆归，飞行入福堂。山无对怨人，但有浩劫公。
　　元始回玉驾，黄旗名灵风。扫除五道场，缘对乘运通。
　　飞天并欢乐，庆我长生宫。
　　谨上请元明文举天广寒宫苍色洞阳之炁下降，为所度亡灵，净五欲根，历关天中，度命登真。
　　焚符
　　圆网舞空洞，紫轮伟玉庭。文举敷丹晖，三便理玉清。
　　离罗耀长庚，九夜焕高明。三界无死魂，亿劫皆成灵。
　　巍巍十圣公，焚行飞天经。一诵诸天礼，十转枯骨生。
　　七玄升朱宫，享福入无形。
　　谨上请上明七曜摩夷天太阴宫黑色通阳之炁下降，为所度亡灵，净六欲根，历关天中，度命登真。
　　焚符
　　乘晨游三素，高奔日月宫。七曜焕上清，郁仪晞琳房。
　　消魔非洞友，结璘为我朋。回度十天人，齐啜飞华煌。
　　朝餐五云炁，夕嗡三晨光。摩夷元世界，偏无五道场。
　　亿劫并皇民，称为福德堂。
　　某重诚上启欲界大魔王，惟愿不舍慈悲，曲垂拯济。俾所度亡灵，过度欲界，免试其身。飞空之音，谨当赞咏。
　　焚符即合么符
　　诵第一界魔王章
　　度人无量天尊三声
　　谨上请虚无越衡天太无宫碧色建阳之炁下降，为所度亡灵，净一粗尘，历关天中，度命登真。
　　焚符
　　虚无焚大罗，飞纲怜天关。推度总元纪，四炁昼夜分。
　　九会非常运，号曰越衡门。天地理自之，欢乐岂常存。
　　此为福德界，自生不恶根。奈何来运促，代谢不齐辰。
　　庆今悼来生，故诵哀乐文。
　　谨上请太极蒙翳天元都宫紫色极阳之炁下降，为所度亡灵，净二庞尘，历关天中，度命登真。
　　焚符
　　蒙翳焕重虚，曜灵映朱扉。三十二天童，锦帔飞青衣。
　　把旛执命籍，摄召苦魂归。长夜披五户，朗朗九幽开。
　　太极长生宫，名入并仙飞。法门度人天，亿劫自相随。
　　七祖离苦根，长歌升紫微。
　　谨上请赤明和阳天长明宫白色始阳之炁下降，为所度亡灵，净三庞尘，历关天中，度命登真。
　　焚符
　　赤明开元图，和阳回上虚。元始敷灵篇，十部飞天书。
　　开度九幽祖，万褊道自居。玉阜秀琳宫，生死福德庐。
　　自无黄箓简，苦根焉得除。长斋诵灵章，五灵互相扶。
　　功成天地基，世世庆有余。
　　谨上请玄明恭华天东华宫绿色阳辉之炁下降，为所度亡灵，净四庞尘，历关天中，度命登真。
　　焚符
　　恭华十方经，回解诸天音。敷行万遍过，披度好尚心。
　　黄麾征天魔，赤书灭寒林。三界通玄路，天无悲魂吟。
　　超过八难庭，逍遥玉绮琴。身入众梵行，长乐七宝林。
　　永享无极庆，劫劫自相寻。
　　谨上请曜明宗飘天昊玄宫黄色洞阳之炁下降，为所度亡灵，净五鹰尘，历关天中，度命登真。
　　焚符
　　曜明高映，宗飘通玄。元始开图，敷落五篇。
　　赤书偿录，黄云四缠。八威备卫，灵兽侍真。
　　华光饬发，反香拂尘。绮合长阜，旋回十天。
　　高唱空洞，飞步入玄。枯魂升阳，灰骸还人。
　　神王度命，乘虚驾烟。礼诵灵章，与劫同年。
　　谨上请竺落皇笳天清元宫青色阳明之炁下降，为所度亡灵，净六粗尘，历关天中，度命登真。
　　焚符
　　皇笳摄元，竺落总神。白简度品，青录定仙。
　　黄江回灵，赤书招真。灵风鼓旗，十绝绕骞。
　　日精炼魂，枯骸生津。十转拔难，功登飞天。
　　洞章命魔，稽首上玄。灭落九夜，断除胞根。
　　名度南宫，保命三便。
　　谨上请虚明堂曜天重华宫赤色阳演之炁下降，为所度亡灵，净一细尘，历关天中，度命登真。
　　焚符
　　虚明大梵，梵行大馆。元公临正，司命执算。
　　是日嘉庆，五道披散。锦云仰回，月华下观。
　　朱童度苦，灵章拔难。七玄升轩，十转登汉。
　　七宝林中，欢乐璀璨。
　　谨上请观明端靖天光华宫苍色阳明之炁下降，为所度亡灵，净二细尘，历关天中，度命登真。
　　焚符
　　端靖理运，十回观明。龙汉荡荡，五欲不生。
　　下有纯民，上有三灵。灭度九道，转轮魂形。
　　五帝监度，魔王保明。息宿缘对，运乘福生。
　　乐无尽已，逍遥天庭。诸天众圣，稽首诵经。
　　谨上请玄明恭庆天开阖宫黑色阳浩之炁下降，为所度亡灵，净三细尘，历关天中，度命登真。
　　焚符
　　玄明洞虚，流辉九霞。恭庆承梵，灵风散华。
　　长麾回仙，赤文摄魔。召龙负水，鸟毋卑河。
　　九幽开度，休息三途。五苦长解，地狱清和。
　　斩根绝对，反生王家。
　　谨上请大焕极瑶天帝康宫碧色阳极之炁下降，为所度亡灵，净四细尘，历关天中，度命登真。
　　焚符
　　太焕既振，极瑶承浮。开清九门，三便飞流。
　　长庚续夜，玉灯朗嵎。员华茔映，黄云四敷。
　　回风混合，百神召元。公子执籍，太乙度符。
　　司命拔死，生骸起灰。逍遥七宝，林中熙游。
　　十圣齐真，飞天同俦。出入法门，万劫何忧。
　　谨上请元载孔升天延命宫紫色少阳之炁下降，为所度亡灵，净五细尘，历关天中，度命登真。
　　焚符
　　元载众梵炁，孔升纲八罗。敷云回金门，红映焕朱霞。
　　上有采生童，飞天互参差。食炁长阜穴，咽津黄水华。
　　开夜拔朽骸，还童反素牙。身入不死劫，名系玉灵都。
</div>
    <div class="pagination">
<a href="灵宝领教济度金书_page349.html">上一页</a><span>...</span><a href="灵宝领教济度金书_page345.html">345</a><a href="灵宝领教济度金书_page346.html">346</a><a href="灵宝领教济度金书_page347.html">347</a><a href="灵宝领教济度金书_page348.html">348</a><a href="灵宝领教济度金书_page349.html">349</a><span class="current-page">350</span><a href="灵宝领教济度金书_page351.html">351</a><a href="灵宝领教济度金书_page352.html">352</a><a href="灵宝领教济度金书_page353.html">353</a><a href="灵宝领教济度金书_page354.html">354</a><a href="灵宝领教济度金书_page355.html">355</a><span>...</span><a href="灵宝领教济度金书_page351.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
