<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 262 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 262 页/共 621 页</h1>
    <div class="content">　　注真炁，丕朗南陵。爽幽灌景，碧落高澄。
　　宣降真火符
　　丹精南映，九凤乘阳。丙丁委炁，乾坤施张。郁仪降化，左楫同梁。枢机周密，掷火飞扬。冶炼离贞，更生福乡。
　　宣真火合同符
　　朱明上景，荧星腾辉。太阳洞耀，离光赫嬉。中有赤帝，凝灵太微。神真散炁，妙契天机。返生起死，玉眸仙飞。朱陵度命，万炁敷施。
　　玉眸炼质天尊
　　宣引魂入炼诰
　　谨召守雄抱雌大将，引领亡故某人，随我神运入此水池，变炼形魂，涤除阴秽。引旛至水池
　　宣水炼符
　　北方炁帝，腾光紫微。壬癸正炁，玄武凝辉。炼形瀹垢，肃肃神仪。恶根化消，结节清夷。混合升度，逍遥阳扉。
　　宣月华府
　　黄炁阴华，玄精固仙。辉光洞照，散耀八圆。石景玉女，降灵炼魂。九孔澄湛，万窍节宣。洗濯宿垢，飞蹑天根。
　　宣月简符
　　玉胎炼仙，结璘飞英。圆光散辉，变炼幽灵。九幽齐化，流芳耀形。内外莹彻，飞观紫庭。尸累清荡，天灵节荣。
　　宣真水炼形符
　　阴精凝化，东井灵源。天河灌沐，清水度魂。飞英圆华，陶沐嚣尘。宫室鲜洁，脏腑还灵。胞胎结节，离合自然。金童玉女，流香濯津。兰 
　　池炼浴，身登玉宸。游观太空，亿劫无倾。
　　宣黄华荡形符
　　东井黄华，石景玉清。飞玄水母，金醴玉津。滔滔源源，不竭池亭。九龙吐灌，三光流精。仙人吐润，炼度幽灵。内外明彻，表裹河清。百 
　　关九窍，元炁滋荣。经络脏腑，万神自然。胞胎结节，随水开扃。死炁断绝，恶根沉零。我今炼化，死骸生魂。返形易貌，玉体金容。变化 
　　炼度，飞升紫庭。
　　宣太玄阴生符
　　先天自然，凝华会灵。阴零阳消，奔飞万神。壬癸祖炁，生魂育婴。神合炁合，炼景还形。蹑云啸朗，结璘齐并。游行玉女，天地无倾。
　　宣水炼变仙符
　　长生大君，炼形还真。白元取魄，无英拘魂。太乙总御，司命保生。桃康合延。变化九阴。制炼元精，玉醴金英。七世尸秽，严洁芳馨。甲 
　　乙丙丁，壬癸庚辛。戊己冲和，造化发荣。乾旋坤运，八表圆晨。
　　清水度魂天尊
　　谨召守雄抱雌大将，引领亡故某人，随我神运，入此火池，变炼形魂，反复阳灵。
　　引旛至火池
　　宣火炼符
　　南方炎帝，凝精太微。丙丁正炁，朱雀腾辉。丹凤流响，朱烟散辉。融英降炁，冶炼阴仪。流汩之池，丹灵耀离。
　　宣日精符
　　炎精凝玄，绛光流鲜。九龙策驾，掷火扬前。朱明散辉，陶冶胚辉。陶灵炼翳，胎根潜蠲。身飞玉都，永周劫年。
　　宣日简符
　　郁仪朗照，六合洞明。摄幽开光，流华飞英。紫赤飙象，丹霞炼形。九叶冤障，陶镕无生。阳神聚景，受书朱陵。
　　宣真火炼形符
　　炎神散精，八冥流光。圆灵正炁，符合天阳。注英丹池，炼冷玄黄。幽爽飞化，百骸乘芳。玄祖易质，太虚飞翔。六府返炁，三宫运芒。群 
　　阴振伏，尸根灭张。荧星转烛，出入福乡。
　　宣玉眸炼质符
　　流火炼质，玉婴返形。九阳施化，五神合灵。南离正炁，上贯朱陵。左命飞火，右啸炎精。南阎洞浮，太微神庭。飞英聚炁，摄阴返生。真 
　　火陶炼，形神肃清。罪翳消灭，冤债和平。经络脏腑，元阳敷荣。魂魄关节，一时回灵。改除故貌，万窍光明。永离冥乡，乘化霄征。寿均 
　　天地，亿劫无倾。
　　宣太玄阳生符
　　太阴炼形，太阳回灵。幽尸沉翳，受阳之精。元炁重敷，摄归万神。百骸复故，五脏录真。荣卫鲜畅，魂魄还明。周旋生门，高奔帝庭。
　　宣火炼变仙符
　　务猷运化，炼质成神。皮肤毛发，肝神舍明。耳目鼻口，心神守灵。筋骨牙齿，肺神虚成。孔窍精液，肾神育婴。内外荣卫，脾神魂停。十 
　　干罗络，阴极阳生。洞阳火炼，玉胞金精。得为真人，蹑景神庭。
　　丹火度魂天尊
　　谨召守雄抱雌大将，引领亡故某人，随我神运水火交炼，仙化成人，生魂育魄。　　　引旛立二池中间
　　宣水火交炼诰
　　坎升离降，虎走龙奔。天一地二，子午胎仙。南枢北机，乌兔远旛。黄华逆飞，炎光下传。周回九六，普炼无边。太极真炁，运合乾坤。九 
　　转神化，飞升自然。
　　宣金液炼形符
　　金派炼形，与道合真。开明三景，是为天根。无幽无极，无始无终。元皇九丑，灵魔绛宫。紫云飞天，身乘六龙。水上火下，流入三宫。神 
　　归阳明，大道自通。
　　宣回尸起死符
　　灵芝无根，众化之原。中凝七魄，上结三魂。二十四真，出入无门。杳冥之内，恍惚之中。随劫存亡，逐炁而生。外凝混朴，内养七经。五 
　　神植华，三台敷荣。紫阙素童，返形皈英。腾云而升，骋雾浮空。中有玉真，号曰神公。左挟无英，右卫白元。玄兽遏后，丹禽导前。上浮 
　　翠盖，下拥金莲。香炁凝空，甘露无穷。食之无尽，寻源不终。
　　宣百神混合符
　　千和万合，自然成真。真中有神，长生大君。无英公子，白元尊神。太一司命，桃康合延。执符把箓，保命生根。上游上清，出入华房。八 
　　冥之内，细微之中。下镇人身，泥丸绛宫。中理五炁，混合百神。十转回灵，万炁齐仙。仙道贵生，无量度人。上开八门，飞天法轮。罪福 
　　禁戒，宿命因缘。普受开度，死魂生身。身得受生，上闻诸天。诸天之上，各有生门。
　　宣第五宝诰　换红旛
　　亡故某人，濯神东渭，炼质南陵。水火合真，五脏之神华莹彻。阴阳交媾，三田之正气丰盈。身生宝月之光，体合飞玄之景。飞行自在，仙 
　　化成人，逍逼无为，超凡入圣，此皆元始慈悲之大造，实由天尊开度之深恩。所宜稽首肃恭，凝神叩谢，更凭法众，赞咏洞章。
　　吟萧然神静默赞
　　乐法以为妻，爱经和珠玉。持戒制六情，念道遗所欲。淡泊正气停，萧然神静默。天魔并敬护，世世享大福。
　　水火炼形天尊
　　第六炼
　　谨召守雄抱雌大将，引领亡故某人，诣金阙化身天尊座前。
　　宝林耸劫刃，九龙啸玄云。华精耀朱日，绿罗迅丹轮。灵童披虎袱，玉女携霞裙。扣琼扬八素，命灵起生门。神光焕九幽，结滞一时蠲。餐 
　　华映羽衣，稽首虚皇前。
　　臣谨上启金阙化身天尊。切以炼形濯质，已资二景之陶镕。降炁成身，允协百神之化育。庶凭慈造，俯遂私祈。重念亡故某人，幸出阴关， 
　　获升阳境。胞胎结节，或本始之有离。精炁命神，虑真元之犹失。伏冀广施神运，妙斡化枢，召大洞内外之官君，役神霄雌雄之将吏，为镇 
　　生於百体，庸和合於千真，一如度人无量之章，密契灵宝嗣师之旨。众真监度，受炼更生，玄坛表文，谨当宣奏。
　　宣表关发
　　宣符奏
　　本坛恭奉道旨，关白金阙化身仙吏，仙化成人灵官，大洞生身内神，请启真慈，随我神运，持为亡故某人，化生百体，罗络成人。
　　金阙化身天尊
　　宣牒
　　宣化脑符诰
　　百骸所聚，上尊泥丸。金楼玉室，九宫相联。神化灌润，华盖凝鲜。真人炼炁，疾成脑根。
　　宣化目符诰
　　左右二精，上照洞房。远近咸睹六合高窗。下通肾根，光耀无疆。炼炁成目，元神允藏。
　　宣化舌符诰
　　玉池保命，中通丹元。朱雀重楼，复道源源。太和内景，生根化仙。真人炼炁，疾成舌根。
　　宣化心符诰
　　绛宫明堂，神室自居。朱府赤帝，百体受书。充盈关节，统御玉都。真人炼炁，心成帝庐。
　　宣化肝符诰
　　兰台公子，理化少阳。旁接胆津，志固神康。太虚摄聚，回度天常。疾成肝腑，炁炼真光。
　　宣化脾符诰
　　脾掩太仓，厥字黄庭。光照宫府，偃月相迎。水上火下，二炁交凝。真人炼炁，中州疾成。
　　宣化肺符诰
　　兑金化景，白虎垂精。上覆玉室，表裹肃清。重楼相串，紫格朱经。真神炼炁，成肺周盈。
　　宣化肾诰
　　命门左例，右贯膀胱。二十四关，两肾侠旁。呼吸元和，含停真阳。元神炼炁，疾成肾堂。
　　宣化阴诰
　　帝君命灵，挺生伯强。卷舒元炁，应化太阳。一身之主，千龄无疆。急速成阴，真人混黄。
　　宣化胞诰
</div>
    <div class="pagination">
<a href="灵宝领教济度金书_page261.html">上一页</a><span>...</span><a href="灵宝领教济度金书_page257.html">257</a><a href="灵宝领教济度金书_page258.html">258</a><a href="灵宝领教济度金书_page259.html">259</a><a href="灵宝领教济度金书_page260.html">260</a><a href="灵宝领教济度金书_page261.html">261</a><span class="current-page">262</span><a href="灵宝领教济度金书_page263.html">263</a><a href="灵宝领教济度金书_page264.html">264</a><a href="灵宝领教济度金书_page265.html">265</a><a href="灵宝领教济度金书_page266.html">266</a><a href="灵宝领教济度金书_page267.html">267</a><span>...</span><a href="灵宝领教济度金书_page263.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
