<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 14 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 14 页/共 621 页</h1>
    <div class="content">　　州城隍司，本县城隍司，里域真官，监坛某神，今年某季掌风雷雨部圣众，札本家土地司命，遍告三界修斋事由，乞赦罪放魂，赴坛受度。 
　　是日立真师幕，次宣疏。次立将吏幕，宣榜。次立章官幕，宣榜。次进拜破酆都开业道朱章，第二日进拜素车白马朱章，第三日进拜开通道 
　　路朱章，第四日进拜摄召亡魂朱章，第五日进拜沐浴全形朱章，第六日进拜普度幽魂朱章，第七日进拜九炼生仙升度亡魂朱章。七章既毕， 
　　即自次日为始，肇建斋坛，质明行大禁坛仪，检摄斋坛，内外清净。次立六幕，先立玄师幕，次天师幕，次监斋大法师幕，次五帝幕，次三 
　　官幕，次三师幕，并请降宣表。次立监临幕，神虎幕，天医幕，混元幕，解结幕，沐浴幕，巾笥幕，承受幕，驿吏幕，炼度幕，并请降宣榜 
　　。午前行呼阴召阳仪。次开启斋坛，召本司诸部官将翊卫。次奏三天门下省，泰玄枢机省，进呈玉清大赦及救苦简，得旨颁行，遂迎登赦台 
　　，先宣简，次宣赦。午后发放召魂符札。次设三官醮，次设北阴醮。入夜，请光分灯。次关金箓灯。次宿启告斋，行卷帘仪，上表入坛，安 
　　镇补职，说戒宣禁，行宿启仪，告行太上救赦生天宝箓，东极青宫九龙符命，玉清破地狱真符，玉清拔幽魂真符。次关灯破狱。次关三涂五 
　　苦灯。第二日清旦，升坛行道，上通天救苦表，告行神霄三简。次升坛诵经。临午，升坛行道，告行三官简。次又升坛诵经。次竖立命灵旛 
　　。次发催召正度文檄。落景，升坛行道，告行九幽二简。入夜，关九天生神灯，夜中召摄正度魂灵，及七祖九幽亡者身后冤仇，赴坛沐浴， 
　　全形医治，解结咒献。法食安奉。第三日清旦，升坛行道，告行虚皇十简。次升坛诵经。临午，升坛行道，告行金书宝诰，三炁流光符命， 
　　玉元荡涤血湖符命。次又升坛誧经。次竖回耀旛。次发催召孤魂滞魄文檄。落景，升坛行道，上请水火表，告行北阴十简。入夜，关诸大地 
　　狱灯，夜中修设玄都大献玉山净供。普召六道四生诸类幽魂，飨食受炼，传戒往生。第四日清旦，行道，告行火府隐书九天内音。次升坛诵 
　　经。临午，升坛行道，告行四保举符命。次又升坛诵经。次具奏三天门下省，泰玄枢机三省，请旨，投三简。落景，次竖迁神宝磨，升坛行 
　　道，上请水火表，告行长生简，登真度命出离生死灵符。次竖超度旛。次引灵传戒，烧献财马。夜中，设炼度醮，炼度正度魂仪，传授符箓 
　　，发诣黄箓院，证果超生。第五日清旦，发请醮表状。次散坛，上斋词，上言功朱表，告行三简还戒，纳职起镇。次辞三宝众圣。次设醮， 
　　埋土简。次辞玄师。次辞天师。次辞监斋大法师。次辞五帝。次辞三官。次辞三师，并上表彻幕。午后，诵醮中经。入夜，开启醮坛请圣， 
　　设谢恩醮，进醮中青词表状，献经文车辈财马，送真师。次发回监临，斋生与法师交贺礼成。次遣至诚子弟，同法师亲信道士，分往洞天福 
　　地、水府潭洞形胜处，投山水简，设醮埋投如仪。
　　明真斋三日节目
　　诸建明真大斋，宜於月日前誊词，具奏三天门下省，泰玄枢机三省，太乙救苦天尊，玄师。申三官，东岳地府水府，本派度师。牒本靖 
　　官将，某州社令司，某州城隍司，某县城隍司，里域真官，札本家土地司命，预告斋期。自后法师默朝，为亡者忏罪，看诵经忏。至建斋前 
　　一日，具奏玉清大帝，上清大帝，太清大帝，吴天上帝，紫微大帝，天皇大帝，救苦天尊，十方灵宝天尊，后土皇地祇，九天上帝，五老上 
　　帝，三十二天上帝，玄师，三天门下省，泰玄枢机三省，申太阳帝君，太阴皇君，五星真君，南斗真君，北斗真君，三官大帝，九天诸司真 
　　君，天曹诸司真君，南昌炼度司，上清天枢院，玄一三真人，灵宝经籍度三师，监斋大法师，三元真君，五岳五山圣帝，地府酆都大帝，水 
　　府扶桑大帝，十真君，本派度师，牒本靖官吏，地道功曹，五道大神，某州社令司，本州城隍司，本县城隍司，里域真官，监坛某神，札本 
　　家土地司命，遍告斋意，乞赦罪放魂，赴坛受度。是日设章官醮，进拜酆都赦罪朱章。建斋之日清旦，立真师幕。次行小禁坛仪。次立六师 
　　幕，三官幕，并请降上表。次立监临幕，宣榜。午前行呼阴召阳仪。次开启斋坛，召本司诸部官吏翊卫。午后进拜沐浴炼度朱章。次颁宣太 
　　上勑赦生天宝箓。次发放召魂符札。入夜，请光分灯，宿启告斋，安镇补职说戒，告行救苦真符，东极青宫九龙符命，玉清破地狱真符，玉 
　　清拔幽魂真符。次关灯破狱，夜中发催召文檄，摄召正度魂灵，及亡者身后冤仇，本宗先远滞识，赴坛沐浴，全形医治，解结咒献，法食安 
　　奉。次日清旦行道，上通天救苦表。次临午行道，落景行道，上请水火表，告行登真度命出离生死简，长生灵符。入夜，关诸大地狱灯，修 
　　设玉清溟涬大梵甘露净供，普召六道四生诸类幽魂，飨食受炼，传戒超生。第三日清旦，升坛诵经。临午，又升坛诵经。次进拜升度亡魂朱 
　　章。落景，散坛，上言功表，还戒纳职起镇。次辞五师幕。次辞三官幕。并上表送圣。次引灵传戒，焚化钱马。入夜，设炼度醮，炼度正荐 
　　亡灵，传授符箓，发诣南昌上宫，证果超生。夜中请圣，设醮谢恩，进献青词表状财马，发回监临送，真师交贺。礼成如仪。
　　迁拔道场二日节目
　　诸建迁拔道场，宜於期日，具奏三天门下省泰玄枢机三省，东极太乙救苦天尊。玄师。申北斗真君，南斗真君，七曜真君，三官大帝， 
　　九天诸司真君，天曹诸司真君，玄一三真人，五岳五山圣帝，地府酆都大帝，水府扶桑大帝，本派度师。牒本州城隍司，本县城隍司，里域 
　　真官，地道功曹，札本家土地司命，遍告斋意，乞赦罪放魂，赴坛受度。是日立真师幕，次行小禁坛仪。午后，次发放召魂符札。入夜、分 
　　灯宿启，立天师幕，行宿启仪，告行救苦简，生天宝箓，九龙符命。次摄召正度灵仪，沐浴医治，全形安奉。次日清旦行道，上通天救苦表 
　　，次转诵真经。临午行道，次拜通达幽冥迁拔亡灵朱章。落景行道，告行出离生死符，长生简，送五师，入夜，修设经法祭炼，普召六道诸 
　　类幽魂，与正度亡灵，一同受炼发遣，诣东极注生宫，证果超生。夜中设三界醮，焚献钱马，送真师如仪。
　　九天生神斋三日节目
　　诸建生神斋，宜於期日，具奏九天上帝，司命保生天尊，应元保运天尊，玄师，正一天师。申九天列位真人，九天三十六真人，三官大 
　　帝，五岳圣帝，酆都大帝，扶桑大帝，本派度师。牒九天五百灵官。本州城隍司，本县城隍司，里域真官。本靖官将，札本家土地司命，遍 
　　告斋意，乞赦罪放魂，赴坛受度。是日立真师幕，净坛，次竖九天旛。次立六师幕，三官幕，并请降上表。午后，开启斋坛。次颁玉皇宝赦 
　　。次发召魂文牒。入夜，请光分灯，宿启告斋，颁行九天金书宝诰。次设灵官醮。次关祝九天神灯，夜中摄召正度亡魂，及祖宗冤仇，赴坛 
　　沐浴，全形医治，咒食安奉。次日三朝行道，修设玉清溟涬甘露大梵净供，普召六道四生诸类幽魂，飨食受炼，传戒超生。第三日早升坛， 
　　诵《生神章》。午后，散坛，上言功表。次辞六师幕，三官幕，并上表送圣。入夜，设炼度醮。炼度正荐亡灵，传授符命，发诣朱陵火府， 
　　证果超生。夜中请圣，设谢恩醮，进献青词表状财马，送真师如仪。
　　青玄黄箓救苦妙斋三日节目
　　诸建青玄黄箓斋，宜於期日，具奏青玄上帝，十方救苦天尊，玄师，正一天师。申救苦真人，大慧真人，十华真人，法解真人，注生宫 
　　真人，三官大帝，五岳圣帝，酆都大帝，扶桑大帝，本派度师。牒本州城隍司，本县城隍司，里域真官，本靖官将，青玄黄箓九司官吏，札 
　　本家土地司命，遍告斋意，乞赦罪放魂，赴坛受度。是日立真师幕，净坛。次竖迁神旛。次立六师幕，立三官幕，并请降上表。午后，开启 
　　斋坛，上通天救苦朱表。次颁九龙符命。次宣青玄宝赦。次发召魂文牒。入夜，请光分灯，安镇补职，说戒宣禁，宿启告斋，颁行大九龙符 
　　命。次关灯破狱，夜中摄召正度亡魂，及祖宗冤仇，赴坛沐浴，全形医治，咒食安奉。次日三朝行道，修设青玄普度净供，普召六道四生诸 
　　类幽魂，飨食受炼，传戒超生。第三日早升坛，诵《救苦经》。午后，散坛，上言功表，还戒纳职起镇。次辞六师幕，次辞三官幕，并上表 
　　送圣。入夜，设炼度醮，上表炼度正荐亡灵，传符授戒。次引诣监察司，箓功司，次移籍司，仙魂司，次专度司，部卫司，发诣东极注生宫 
　　，证果往生。夜中设谢恩醮，献钱马，送真师如仪。
　　血湖道场一日节目
　　凡度产魂，形神污秽，难以亲近斋坛，须於建斋之先，择日奏元皇上帝，太乙天尊，正一天师。申三官大帝，五岳圣帝，酆都大帝，扶 
　　桑大帝，本派度师。牒五道大神，溟泠大神，血湖狱灵官，本州城隍司，本县城隍司，里域真官，本靖官将，札本家土地司命，遍告斋意， 
　　乞赦罪放魂，赴坛受度。是日立真师幕，净坛，进拜荡涤血湖朱章。次启圣请赦札。次立驿龙幕，颁赦。次立神虎幕，颁札召魂。落景，设 
　　血湖灵官醮。次关血湖灯破狱。次立六司幕，召魂赴坛。先诣解结司，次诣监生司，次天医司，次混元司，次澣濯司，次巾笥司，解除垢秽 
　　，引诣灵座前，安奉咒食。次日以后，方建大功德开度也。
　　十回度人经法道场二日节目
　　十回度人经法道场，宜於期日，具奏三清大帝，三天门下省，十方灵宝天尊，三十二天上帝，玄师，泰玄枢机三省。申南昌上宫十方飞 
　　天神王，三官大帝，五岳圣帝，酆都大帝，扶桑大帝，本派度师。牒侍经玉童玉女，本靖官将，仙曹诸司，本州城隍司，本县城隍司，里域 
　　真官，札本家土地司命，遍告斋意，乞赦罪放魂，赴坛闻经听法。午后，立真师幕。次立玄师幕，开启斋坛。次发放召魂符札。入夜，宿启 
　　玄坛，关灯破狱，摄召正度魂灵，及宗祖冤仇，赴坛全形，沐浴安奉。次日清旦，卯初第一时升坛，诵经上表告符。辰末第二时升坛，诵经 
　　。午初第三时升坛，诵经。未末第四时升坛，诵经。酉初第五时升坛，诵经。戌末第六时升坛，诵经，并告符上表。次设真灵醮。次讲经。 
　　次奉行经法炼度，传授符箓，发诣南昌上宫，证果超生。送玄师及真师，如仪。
　　灭度五炼生尸斋三日节目
　　诸建五炼生尸斋，宜於期日，具奏玉清大帝，上清大帝，太清大帝，昊天上帝，紫微大帝，天皇大帝，长生大帝，救苦天尊，十方灵宝 
　　天尊，后土皇地祇，九天上帝，五老上帝，三十二天上帝，玄师，三天门下省，泰玄枢机三省，申太阳帝君，太阴皇君，五星真君，南斗君 
　　，北斗真君，三官大帝，九天诸司真君，天曹诸司真君，上清天枢院真君，北极驱邪院真君，玄一三真人，雷霆九司，灵宝经籍度三师，监 
　　斋大法师，三元真君，五岳圣帝，酆都大帝，扶桑大帝，十官真君，本派度师，本派祖师。牒本靖官吏，地道功曹，某州社令司，本州城隍 
　　司，本县城隍司，里域真官，监坛某神，元所受经箓法部官将，札本家土地司命，遍告斋意。建斋之日，清旦立真师幕。次行小禁坛仪。次 
　　立六师幕，三官幕，并请降上表。次立监临幕，宣榜。午前行呼阴召阳仪。次开启斋坛，召本司所部官将翊卫。午后发放召魂符札。入夜， 
　　请光分灯，宿启告斋，安镇补职说戒，告行救苦真符，东极九龙符命，破地狱真符，拔幽魂真符。次关灯破狱，夜中发催召文檄，摄召正度 
　　亡魂赴坛，沐浴化衣，献食安奉。次日，清旦行道。次临午行道，进拜灭度炼尸生仙朱章。次落景行道，上请水火表，告行登真度命出离生 
　　死简，长生灵符，神霄三简。入夜，修设玉清溟涬大梵甘露净供，普召六道四生诸类幽魂，飨食受炼，传戒超生。第三日，清旦升坛诵经。 
　　临午，又升坛诵经。次散坛，上言功表，还戒纳职起镇。次辞三官幕，六师幕，并上表送圣。次引灵传戒，焚化财马。入夜，设炼度醮，炼 
　　度正荐亡灵，传授符箓，发诣南昌上宫，证果超生。夜中，请圣设谢恩醮，进献青词表状财马，发回监临，送真师，发回元所部官将，如仪 
　　。
　　师友命过行道诵经道场节目
　　宜於期日，具奏三清大帝，三天门下省，十方灵宝天尊，三十二天上帝，玄师，泰玄枢机三省。申南昌上宫，十方飞天神王，三官大帝 
　　，五岳圣帝，酆都大帝，扶桑大帝，本派祖师，本派度师。牒本靖仙曹官将，侍经玉童玉女，羽化法师官将，州县城隍司，里域真官，札本 
　　家土地司命，遍告斋意。午后，立真师幕，玄师幕，开启斋坛。次发放召魂符檄。入夜，宿启玄坛，摄召正度赴坛，全形沐浴安奉。次日， 
　　清旦行道，诵《四正经》，上表告符。临午，行道诵《四维经》，上表告符。落景，行道诵念《上下经》，上表告符，设真灵醮。入夜，炼 
　　度，或设斛如常，或欲上章，宜於第一日午后也。
　　度星灭罪斋三日节目
　　明真度星灭罪斋，所以断复连，度先亡，保见在。宜於期日，具奏玉清大帝，上清大帝，太清大帝，昊天上帝，紫微大帝，天皇大帝， 
　　救苦天尊，后土皇地祇，九天上帝，五老上帝，玄师，三天门下省，泰玄枢机三省。申七曜北斗真君，三官大帝，天曹诸司真君，南昌炼度 
　　司，上清天枢院，紫庭真人，灵宝经籍度三师，监斋大法师，五岳圣帝，酆都大帝，扶桑大帝，十殿真君，本派度师。牒本靖官吏，紫庭官 
　　将，溟涬大梵灵官，地道功曹，某州社令司，州县城隍司，里域真官，监坛某神，札本家土地司命，遍告斋意，乞赦罪放魂，赴坛受度。是 
　　日立真师幕，行小禁坛仪。次立六师幕，三官幕，并请降上表。次立监临幕，宣榜。午前行呼阴召阳仪。次开启斋坛，召本司诸部官吏翊卫 
　　。次颁宣太上敕赦生天宝箓，次发放召魂符札。入夜，请光分灯，宿启告斋，安镇补职说戒，告行救苦真符，九龙符命，玉清破地狱真符， 
　　拔幽魂真符。次关证破岳，夜中发催召文檄，摄召正度亡魂，及祖宗冤仇，赴坛医治，咒食安奉。次日，清旦行道，上通天救苦表。临午， 
　　行道，告行出离生死简长生简。次设章官醮，进拜断绝复连朱章。落景，设紫庭幕醮。次升坛行道，关五斗灯，行断绝法，上请水火表。入 
　　夜修设玉清大梵甘露净供，普召六道四生诸类幽魂，飨食受炼，传戒超生。第三日，清旦临午，并升坛诵经。次进拜升度亡灵朱章。落景， 
</div>
    <div class="pagination">
<a href="灵宝领教济度金书_page13.html">上一页</a><span>...</span><a href="灵宝领教济度金书_page9.html">9</a><a href="灵宝领教济度金书_page10.html">10</a><a href="灵宝领教济度金书_page11.html">11</a><a href="灵宝领教济度金书_page12.html">12</a><a href="灵宝领教济度金书_page13.html">13</a><span class="current-page">14</span><a href="灵宝领教济度金书_page15.html">15</a><a href="灵宝领教济度金书_page16.html">16</a><a href="灵宝领教济度金书_page17.html">17</a><a href="灵宝领教济度金书_page18.html">18</a><a href="灵宝领教济度金书_page19.html">19</a><span>...</span><a href="灵宝领教济度金书_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
