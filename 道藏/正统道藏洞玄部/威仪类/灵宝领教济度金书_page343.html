<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 343 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 343 页/共 621 页</h1>
    <div class="content">　　：愿保康宁。
　　福生无量天尊
　　臣等志心皈命，勾陈中斗□、□、□、□、□、□、□七宿星君，星中神仙。和：诸灵官。
　　伏闻勾陈垂象，流灵炁於股经。黄霭凝华，哺神津於脾意。惟五蕴纵缠萦之害，故百骸失澄湛之玄。冥晦斯彰，复连攸逮。今有斋主某建某 
　　斋，断绝复连，超升往逝。故遵玉范，肃建灯坛。皈命中央□、□、□、□、□、□、□七宿星君。伏愿绝逮沉凶，除殃断注。行住坐卧， 
　　永居夏屋以渠渠。出入起居，常陟春台而侃侃。姻亲冥乐，院宇澄宁。稽首皈依，虔诚赞咏，信礼高上太虚天中央七宿星君。
　　焚符
　　□□□□□□□星。位司中极，部领天兵。一十二万，队仗纷纭。复连故炁，流注家门。星光所指，永灭无存。臣今皈命，愿保长生。和： 
　　断绝复连。
　　福生无量天尊
　　诵大圣北斗七元君
　　能解复连厄四十九遍
　　行持
　　伏以七星介祉，降真炁於五方。五斗扶衰，袭华芒於七舍。离玉纬之升沉橐钥，皆金经之隐见纲维。禀精炁以流形，既资变化。保冲和而固 
　　命，宜藉生成。况正炁焕烂於朝阳，而邪炁零瀼於晓露。依科辟斥，如律告行。仰凭神运之灵，敢忘圣恩之谢。臣向来奉为某，宣行秘诀， 
　　关祝神灯。请降星真，断除注逮。荷垂鉴映，克获圆成。中垣辉斥绝之威，九光下照。外舍奋驱除之武，万象旁临。伏愿斋主某，视履相欢 
　　，淳熙自乐。庭户斥阴阳之寇，起处优游。宗亲逃经纬之虞，公私迪泰。克臻家庆，永际昌和。为如上缘，志心称念
　　福生无量天尊
　　五方忏仪
　　入坛如式
　　东方
　　臣等今故烧香，皈身皈神皈命东方九炁天君，青龙东井角、亢、氏、房、心、尾、箕七宿星君。忏悔亡故某，禀命以来，赋形之后，五灵降 
　　炁，七星哺津。不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑简，过纪玄曹，不尽天年，遽罹地禁， 
　　冥冥长夜，解脱无期。因今烧香修斋，转经行道。伏愿青帝九炁天君，斗中众圣，上告三天三十六曹典户长侯，监生舍人，左右司命。依女 
　　青诏书，敕下东方风雷之狱，泰山考对之府。拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝， 
　　考注消平，利佑见存，常蒙贞吉。得道之后，升入无形。和：与道合真。
　　南方
　　臣等今故烧香，皈身皈神皈命南方三炁天君，朱雀南斗井、鬼、柳、星、张、翼、蓉七宿星君。忏悔亡故某，禀命以来，赋形之后，五灵降 
　　炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地禁， 
　　冥冥长夜，解脱无期。因今烧香修斋，转经行道。伏愿赤帝三炁天君，斗中众圣，上告三天三十六曹典户长侯，监生舍人，左右司部。依女 
　　青诏书，敕下南方火翳之狱，衡山考对之府，拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝， 
　　考注消平，利佑见存，常蒙贞吉。得道之后，升入无形。和：与道合真。
　　西方
　　臣等今故烧香，皈身皈神皈命西方七炁天君，白虎西斗、奎、娄、胃、昴、毕、觜、参七宿星君。忏悔亡故某，禀命以来，赋形之后，五灵 
　　降炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地禁 
　　，冥冥长夜，解脱无期。因今烧香修斋，转经行道。伏愿白帝七炁天君，斗中众圣，上告三天三十六曹典户长侯，监生舍人，左右司命。依 
　　女青韶书，敕下西方金刚之狱，华山考对之府。拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝 
　　，考注消平，利佑见存，常蒙贞吉。得道之后，升入无形。和：与道合真。
　　北方
　　臣等今故烧香，皈身皈神皈命北方五炁天君，玄武北斗斗、牛、女、虚、危、室、壁七宿星君。忏悔亡故某，禀命以来，受形之后，五灵降 
　　炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地禁， 
　　冥冥长夜，解脱无期，因今烧香修斋，转经行道。伏愿黑帝五炁天君，斗中众圣，上告三天三十六曹典户长侯，监生舍人，左右司命。依女 
　　青诏书，敕下北方溟泠之狱，恒山考对之府。拔度亡故某，洗濯魂仪，赦除愆对，不经幽暗，长处光明，衣食自然，形神俱妙，复连断绝， 
　　考注消平，利佑见存，常蒙贞吉。得道之后，升入无形。和：与道合真。
　　中央
　　臣等今故烧香，皈身皈神皈命中央一十二炁天君，勾陈中斗□、□、□、□、□、□、□七宿星君。忏悔亡故某，禀命以来，赋形之后，五 
　　灵降炁，七星哺津，不能贵炁养神，尊生保命。流吹欲海，飘浪爱河，三业六情，颠冥忘返。致使愆书黑簿，过纪玄曹，不尽天年，遽罹地 
　　禁，冥冥长夜，解脱无期。因今烧香修斋，转经行道。伏愿黄帝一十二炁天君，斗中众圣，上告三天三十六曹典户长侯，监生舍人，左右司 
　　命。依女青诏书，敕下中央四维九幽之狱，嵩山考对之府。拔度亡故某，洗濯魂仪，赦除罪对，不经幽暗，长处光明，衣食自然，形神俱妙 
　　，复连断绝，考注消平，利佑见存，常蒙贞吉。得道之后，升入无形。和：与道合真。
　　举法事
　　灵宝领教济度金书卷一百二十七竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百二十八
　　科仪立成品
　　度星斋十回度人道场
　　第一时升坛仪
　　静默堂序立
　　华夏引至师前
　　参幕
　　旋绕
　　入都门
　　入地户
　　入天门
　　上十方香
　　上天宝台香
　　烧香颂
　　三皈依
　　启白
　　具位臣某，恭焚宝香，供养奏启
　　太上无极大道虚无自然元始天尊妙无上帝，太上玉晨虚皇大道君妙有上帝，万变混沌玄元老君混元上德皇帝，高上玉皇大帝，十方无极太上 
　　灵宝天尊，三宝丈人，三宝天君，五方五老上帝，三十二天上帝，木公尊神，金母元君，上圣高尊，诸天真众，太阳、太阴、五星道君，主 
　　算、记名、落死、上生、大魁五斗星君砖护魂、侍魄、养炁、通血、中主五帝真君，诸天丞相，南昌上宫韩司主录监生大神，度人不死尊神 
　　，南极长生大君，度世司马大神，好生韩君丈人，南上司命、司录、延寿、益算、度厄尊神，回骸起死无量度人君，玄中大法师，三天大法 
　　师，天真皇人，妙行真人，玄一三真人，太极太虚真人，太极左宫仙翁冲应真人，三界五帝大魔王，十方无极飞天神王，长生大圣，无量度 
　　人君，飞天神人，飞天使者，飞龙骑吏，玄都紫微上宫侍经玉郎、玉童、玉女、神仙、灵官，灵宝经籍度三师真人，名山洞府领教真仙，三 
　　十二天玉童玉女、功曹使者，左右龙虎君，三界直符使者，四直玉文功曹，玄坛内外一切威灵。臣闻赤明开图，耀虚无之祖炁。清微启运， 
　　敷灵宝之神功。御浮黎而山林缅平，驻腾胜而风云藏静。翠骞霄映，十华振响於灵风。珠黍空浮，万类观瞻於圣日。二章焕希夷之旨，三篇 
　　彰微妙之音。玄之又玄，八纬回灵而道备。上极无上，七经御景以仙飞。符雌雄混合之功，契阴阳生成之妙。振玉音於节候，凝金丹於卦爻 
　　。辟斥六天，检鬼营而严摄。开明九地，遡帝所以升迁。家国咸资，幽明均赖。圣修凡诵，成种种之祯祥。灾消害禳，显巍巍之功德。无文 
　　不度，有感斯通。今斋主某，伏为亡故某，崇建十回度人道场。祈仗真乘，普消妄业，其诸情悃，已录奏闻。今当肃款玄坛，恭邀清侣。敷 
　　十华之盟信，遵三录之威仪。异口同音，咸洁蠲於慧性。调声正气，均疏瀹於尘襟。洞朗玉章，铺张琼范。伏愿紫虚郁秀，碧落空歌。开紫 
　　微典禁之藏，容其啸咏。启琼阙飞天之卫，许以宣扬。云镛奏而焚唱凌空，玉磬调而步虚驾景。声闻五亿，响彻三千。即使亡故某，耳听天 
　　音，身清地累。生善心而归仰，灭罪性以超凌。眇眇高飞，泛九清之道炁。勃勃俱入，离五浊之根尘。毫光瞻白玉之辉，妙相觐紫金之瑞。 
　　南宫度命，北郁刊名。无去无来，步武克超於碧汉。不生不灭，形神俓上於朱陵。普拯阴关，均超阳境。臣不胜激切，望恩之至。
　　宿命赞
　　玄蕴咒
　　仰惟灵宝本章，有诸天内音之微妙。洞玄上品，着百魔隐韵之希夷。功加而天地咸宁，慈周而死生蒙惠。巍巍大梵，赫赫深仁。以今奉为某 
　　，崇建十回度人道场。臣等职在宣扬，理宜修奉，合遵依於玉诀，庸开启於琅函。期周十过，以召十方。一乘该贯，俾度三途，而超三界， 
　　万劫逍遥。敢乞众圣下观，诸天遥唱。生成道备，符始青出教之玄。体用仁周，契大赤垂科之妙。露丹忱於素表，沛洪泽於青符。封菲不遗 
　　，仰藉生生之大德。刍尧可听，愿殚翼翼之小心。稽首皈依无极大道。
　　举三启颂第一首归位
　　臣闻上无复祖，超三极以包罗。中有度人，集万真而校录。仰玄元之臣泽，沛灵宝之弘功。欲藉提携，敢忘修诵。今有斋主某，崇建十回度 
　　人道场，资度亡故某，普及幽明，冤亲平等。臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一 
　　过。特为系荐亡灵，落灭夙劫以来，上犯东方无极世界一切玄司，阳罪阴愆，悉令消荡。离风雷之苦趣，登惠静之乐乡。仰冀隆慈，俯垂渊 
　　鉴，清众运诚，平坐如法。
　　平坐赞
　　请转宝经
　　举寂寂至无宗
　　经题
</div>
    <div class="pagination">
<a href="灵宝领教济度金书_page342.html">上一页</a><span>...</span><a href="灵宝领教济度金书_page338.html">338</a><a href="灵宝领教济度金书_page339.html">339</a><a href="灵宝领教济度金书_page340.html">340</a><a href="灵宝领教济度金书_page341.html">341</a><a href="灵宝领教济度金书_page342.html">342</a><span class="current-page">343</span><a href="灵宝领教济度金书_page344.html">344</a><a href="灵宝领教济度金书_page345.html">345</a><a href="灵宝领教济度金书_page346.html">346</a><a href="灵宝领教济度金书_page347.html">347</a><a href="灵宝领教济度金书_page348.html">348</a><span>...</span><a href="灵宝领教济度金书_page344.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
