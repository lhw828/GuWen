<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 449 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 449 页/共 621 页</h1>
    <div class="content">　　神祇，社稷城隍，里域主宰，兴云降雨，走电驱雷。即俾膏雨应时，旱魃退舍，田畴水涨，陇亩波翻，苗秀禾登，年丰岁稔，普天安泰，匝 
　　地欢荣。忏谢之后，升入无形。
　　西北方
　　臣等今故烧香，皈身皈神皈命，六天洞渊大帝，西北方梵炁天君，水府众圣，一切神仙诸灵官。忏悔醮官某，爰从浩劫，迨至今生。斋戒不 
　　修，纲常不守，侮慢天地，毁訾真灵，怨暑咨寒，呵风骂雨，轻贱五谷，背乱四时。致使上天降灾，后土贻谴，弥月炎亢，播种无期，阖境 
　　彷徨，若为控告。因今修斋行道，发露忏祈。伏冀渊听昭回，仁恩孚佑。特颁勑命，遍告西北方无极世界一切玄司，原赦宿愆，诞敷仁泽。 
　　勑下西北方，承天布令，掌执风雷雨部神祇，社稷城隍，里域主宰，兴云降雨，走电驱雷。即俾膏雨应时，旱魃退舍，田畴水涨，陇亩波翻 
　　，苗秀禾登，年丰岁稔，普天安泰，匝地欢荣。忏谢之后，升入无形。
　　西方
　　臣等今故烧香，皈身皈神皈命，六波天主帝君，西方七炁天君，太白金德，西方七宿星君，西岳华山真君，西海龙王，水府众圣，一切神仙 
　　诸灵官。忏悔醮官某，爰从浩劫，迨至今生。斋戒不修，纲常不守，侮慢天地，毁訾真灵，怨暑咨寒，呵风骂雨，轻贱五谷，背乱四时。致 
　　使上天降灾，后土贻谴，弥月炎亢，播种无期，阖境彷徨，若为控告。因今修斋行道，发露忏祈。伏冀渊听昭回，仁恩孚佑。特颁勑命，遍 
　　告西方无极世界一切玄司，原赦宿愆，诞敷仁泽。勑下西方，承天布令，掌执风雷雨部神祇，社稷城隍，里域主宰，兴云降雨，走电驱雷。 
　　即俾膏雨应时，旱魃退舍，田畴水涨，陇亩波翻，苗秀禾登，年丰岁稔，普天安泰，匝地欢荣。忏谢之后，升入无形。
　　东北方
　　臣等今故烧香，皈身皈神皈命，可韩司丈人天尊，东北方梵炁天君，北斗七元星君，水府众圣，一切神仙，诸灵官。忏悔醮官某，爰从浩劫 
　　，迨至今生，斋戒不修，纲常不守，侮慢天地，毁訾真灵，怨暑咨寒，呵风骂雨，轻贱五谷，背乱四时。致使上天降灾，后土贻谴，弥月炎 
　　亢，播种无期，阖境彷徨，若为控告。因今修斋行道，发露忏祈。伏冀渊听昭回，仁恩孚佑。特颁勑命，遍告东北方无极世界一切玄司，原 
　　赦宿愆，诞敷仁泽。勑下东北方，承天布令，掌执风雷雨部神祇，社稷城隍，里域主宰，兴云降雨，走电驱雷。即俾膏雨应时，旱魃退舍， 
　　田畴水涨，陇亩波翻，苗秀禾登，年丰岁稔，普天安泰，匝地欢荣。得道之后，升入无形。和：愿得安宁。
　　南方
　　臣等今故烧香，皈身皈神皈命，九天采访使天尊，南方三炁天君，荧惑火德，南方七宿星君，南岳衡山真君，南海龙王，水府众圣，一切神 
　　仙，诸灵官。忏悔醮官某，爰从浩劫，迨至今生。斋戒不修，纲常不守，侮慢天地，毁訾真灵，怨暑咨寒，呵风骂雨，轻贱五谷，背乱四时 
　　。致使上天降灾，后土贻谴，弥月炎亢，播种无期，阖境彷徨，若为控告。因今修斋行道，发露忏祈。伏冀渊听昭回，仁恩孚佑。特颁勑命 
　　，遍告南方无极世界一切玄司，原赦宿愆，诞敷仁泽。勑下南方，承天布令，掌执风雷雨部神祇，社稷城隍，里域主宰，兴云降雨，走电驱 
　　雷。即俾膏雨应时，旱魃退舍，田畴水涨，陇亩波翻，苗秀禾登，年丰岁稔，普天安泰，匝地欢荣。得道之后，升入无形。
　　总九方忏
　　臣等今故烧香，皈身皈神皈命，雷霆九宸大帝天尊，梵炁天君，五星真君，南辰北斗，二十八宿，河汉星真，五岳真君，四海四渎诸大龙王 
　　，九江水帝，五湖七泽大神，水府众圣，一切神仙诸灵官。忏悔醮官某，爰从浩劫，迨至今生。斋戒不修，纲常不守，侮慢天地，毁訾真灵 
　　，怨暑咨寒，呵风骂雨，轻贱五谷，背乱四时。致使上天降灾，后土贻谴，弥月炎亢，播种元期，阖境彷徨，若为控告。因今修斋行道，发 
　　露忏祈。伏冀渊听昭回，仁恩孚佑。特颁勑命，遍告九方无极世界一切玄司，原赦宿愆，诞敷仁泽。勑下九方，承天布令，掌执风雷雨部神 
　　祇，社稷城隍，里域主宰，兴云降雨，走电驱雷。即俾膏雨应时，旱魃退舍，田畴水涨，陇亩波翻，苗秀禾登，年丰岁稔，普天安泰，匝地 
　　欢荣。得道之后，升入无形。
　　灵宝领教济度金书卷之二百三十四竟
　　洞微高士开光救苦真人宁全真授灵宝通玄弘教水南先生林灵真编
　　卷之二百三十五
　　科仪立成品
　　十回斋用
　　十回度人经法道场
　　第一时升坛法事如常
　　烧香颂
　　各礼师存念如法
　　宣卫灵咒
　　金真绿霞，焕映三天。飞云丹霄，诸天控軿。晨辉启旦，阴翳俱捐。九微震空，五星回旋。万仙应感，自然妙玄。杳冥散景，分形亿千。蒙 
　　昧光曜，瑞降坛乾。生死蒙惠，灌炼金泉。魔王恐惧，合景三田。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　显服，冠带垂缨。关启玄坛天帝神君，当召此间土地里域，真官正神，急上关，启臣今奉为入意。以今朝真，转经行道，愿得玉清道炁灵宝 
　　妙光下降，流入臣等身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达 
　　俓御太上无极大道至真元始三十二天上帝御前。
　　各称法位
　　具位臣某，谨同诚上启太上无极大道虚无自然元始天尊，太上天道君，太上老君，昊天玉皇上帝，紫微天皇大帝，太皇大帝，南极长生大帝 
　　，东极青华大帝，后土皇地祇，十方无极太上灵宝天尊，九天生神上帝，三十二天上帝，五灵五老上帝，上清十一大曜星皇君，哺辰北斗二 
　　十八宿星君，三台华盖本命星君，泰玄枢机诸相天君，灵宝五师真君，天地水府三官帝君，北极四圣真君，九天诸司真君，三洞经箓上圣高 
　　真，十方无极飞天神王，长生大圣，无量度人君，诸省府院仙真将吏，五岳五帝真君，五天圣帝，洞天福地、靖庐治化主宰仙真，北阴玄天 
　　酆都大帝，水府扶桑大帝，九垒土皇君，十宫六洞，四渎四海，仙真圣众，三界应感，一切真灵。臣闻狮座端临，仰翠骞於腾胜。虬轮肆会 
　　，入珠黍於浮黎。御清微而下教敷玄，授禹余而上乘演妙。祥开乾盖，风云昭藏静之符。瑞拥坤舆，山林彰缅平之应。八极之灵光罗络，十 
　　方之梵炁周回。外葆形魂，度三涂而超五苦。内全婴姹，理五炁而混百神。二章铺玉笈之奇，三篇蒇琼图之妙。文周四译，道蕴十方。功德 
　　难胜，消天灾於未兆。祯祥可冀，禳地害於方来。总百魔隐韵之玄，辑诸天内音之奥。巍巍大梵，劫劫长存。凡切切以勤修，必昭昭而应感 
　　。以今伏为某，生逢道运，夙藉昌期。运限推移，冀蕃厘之普被。身家经理，祈纯嘏之多临。门庭绝无妄之灾，里社拥有孚之庆。匪繇鉴映 
　　，曷副恳祈。遂蠲洁於蓬居，庸披宣於蕊笈。恭裒羽袂，肃建灵场。遵灵宝十回度人之真仪，演虚皇行香诵经之秘范。仰希玄贶，密察丹忱 
　　。俾锡庆以蠲灾，庶延生而请福。臣等簪绅效职，剑履趋朝。按三元之威仪，依六时之科格。开函演奥，启卷敷奇。莫不澄瀹五官，肃清四 
　　炁。谣歌空洞，随梵唱以琳琅。啸咏飞玄，间步虚而缭绕。旌葆耀钧天之韵，幡花陶大地之和。宇宙欢声，乾坤喜色。即使灾随风散，庆逐 
　　云臻。步武康宁，耀景星於院宇。精神悦茂，畅霄月於门阑。金花粲郁勃之芳，玉树映澄鲜之彩。于公驷马，开七叶以连芳。荀氏八龙，耀 
　　五枝而挺秀。松萝均泰，桑梓生欢。臣不胜激切，望恩之至。
　　按人各恭信　　三皈命
　　志心皈命，
　　十方道宝，当愿众生，起心回向，一切信礼。
　　志心皈命，
　　十方经宝，当愿众生，心开悟解，受持读诵。
　　志心皈命，
　　十方师宝，当愿众生，普上法桥，无有障碍。
　　宿命赞
　　宿命有信然，弱丧谓之无。皆欲眼前见，过目即言攸。大贤明道教，惨戚悯顽夫。依依念子苦，勤勤令我忧。
　　白文
　　仰惟赤文演妙，始青超出教之章。玉历敷玄，大赤耀监真之典。天人蒙惠，幽显咸宁。以今奉为某人，崇建某斋。臣等职在宣扬，理盍修奉 
　　。敬遵依於玉诀，庸开启於琅函，敢乞万圣下观，诸天遥唱。召十方而普集，道备生成。会三界以咸归，仁周体用。赞碧落无垠之泽，溥黄 
　　垓有造之恩。稽首皈依，无极大道。
　　三启颂第一首归位
　　臣闻上无复祖，凝道炁以弥罗。中有度人，耀神光而洞焕。妙义消除於障难，玄章束缚於魔灵。欲籍提携，敢忘修诵。今有斋主某，崇建道 
　　场，消灾谢过，请福延生。臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某， 
　　禳谢东方无极世界一切玄司，辟斥冤愆，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　寂寂至元宗
　　经题　　　转经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《太上灵宝无量度人上品妙经》，禳谢东方世界一切玄司，人 
　　各一过，咸已周圆。伏愿青极流恩，苍灵荐祉。家膺福庆，等万事於鸿毛。身殄灾危，付千殃於免角。欢腾内外，泽被公私。为如上缘，请 
　　圣作证。
　　大步虚
　　稽道礼太上，烧香归虚无。流明随我回，法轮亦三周。玄元四大兴，灵庆及王侯。七祖生天堂，煌煌耀景敷。啸歌观太漠，天乐适我娱。齐 
　　馨无上德，下倦不与俦。妙想明玄觉，诜诜囗虚游。
　　过东方　　礼方
　　忏方　　　宣表
　　宣关　　　灵符赦罪天尊
　　某重诚上启东方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建妙斋，消灾谢过，请福延生。依按经 
　　科，颁宣符命，告下东方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座 
　　之日，不忘元始度人之言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　出堂颂
</div>
    <div class="pagination">
<a href="灵宝领教济度金书_page448.html">上一页</a><span>...</span><a href="灵宝领教济度金书_page444.html">444</a><a href="灵宝领教济度金书_page445.html">445</a><a href="灵宝领教济度金书_page446.html">446</a><a href="灵宝领教济度金书_page447.html">447</a><a href="灵宝领教济度金书_page448.html">448</a><span class="current-page">449</span><a href="灵宝领教济度金书_page450.html">450</a><a href="灵宝领教济度金书_page451.html">451</a><a href="灵宝领教济度金书_page452.html">452</a><a href="灵宝领教济度金书_page453.html">453</a><a href="灵宝领教济度金书_page454.html">454</a><span>...</span><a href="灵宝领教济度金书_page450.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
