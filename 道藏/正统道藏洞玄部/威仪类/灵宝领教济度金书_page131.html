<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 131 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 131 页/共 621 页</h1>
    <div class="content">　　大圣道德天尊向离方
　　志心奏请青玄祖炁太清道德天尊混元上德皇帝，愿赐慈悲之泽，昭垂应感之恩。普放神光，降流真炁，灌注普度净供法食之中，摄化无穷 
　　，神变罔测，琼浆宝饭，异果奇葩，非色非香，非空非假，祥云甘露，彩雾霏烟，应念充周，随感饱满。上奉诸天尊帝，中熏三界真灵，下 
　　供神祇回资品类。俾令六道幽灵，受食等众，形神俱妙，定慧双圆，大圣大慈大赤神宝君无上尊。
　　心大圣救苦天尊向东方
　　志心奏请青玄老君救苦天尊，运明保元上帝，十方分身应化无量救苦天尊，愿赐慈悲之泽，昭垂应感之恩。普放神光，降流真炁，灌注普 
　　度净供法食之中，摄化无穷，神变罔测，琼浆宝饭，异果奇葩，非色非香，非空非假，祥云甘露，彩雾霏烟，应念充周，随感饱满。上奉诸 
　　天尊帝，中熏三界真灵，下供神祇回资品类。俾令六道幽灵，受食等众，形神俱妙，定慧双圆，大圣大慈寻声救苦来无上尊。
　　众诵中篇，旋透，洒净
　　焚玉字真符
　　梵炁弥罗天尊
　　焚梵炁符
　　酆都夜壑，忽以光辉。照烛幽魂，来饴香糜。灵宝炼符，百骸自飞。得见妙会，仙岐知归。
　　清凉甘露天尊
　　焚甘露符
　　万劫难过，功缘可崇。开辟幽趣，全假真风。梯航彼岸，济惠无穷。念念生因，驾景飞空。
　　变化无尽天尊
　　焚变食符
　　玉清金阙，上元天一。化生灵泉，六龙普变。七珍奇果，妙绝芳鲜。玄通上食，广满无量。上仙火铃变，神仙火铃变。
　　酥酡抹味天尊
　　清微应化，施惠雨於八荒。东极垂慈，扇仁风於九有。仰蒙妙感，变化斛筵。宛如六甲之行厨，灵光焕耀。郁若三天之云馔，焚炁弥罗。所 
　　当开辟於五途，庸疾邀临於万类。俾饮於供，获脱苦轮。爰念地狱沉沦，天光敻隔，视诸孤滞，尤可矜怜。非凭敕赦之金符，曷破罗酆之铁 
　　网。恭依秘旨，次第宣行。
　　太乙救苦天尊
　　焚香关召青玄黄箓主，破符入狱出冥司。破狱真官，破狱灵官，破狱主吏，破狱飞吏，破狱驿吏，入狱赦罪灵官，命符飞龙驿吏，持符神吏 
　　，遵乘太乙慈尊玉敕，疾赴玄坛，随我神运，敕破九幽牢狱，拯提三掠囚徒，俾离寒庭，来沾胜果。
　　焚元君达冥符
　　东府上宫，金霞万重。日赫千光，云炁蓊丛。中有玄皇，号曰上公。授我真文，宰治幽酆。统摄速召，疾见急通。追神破狱，领魂发冲。使 
　　皆生尸，炼度南宫。元玄之命，不得隐容。
　　太乙救苦天尊
　　焚元君破狱符
　　焚青玄破狱符
　　诵救苦经一遍
　　焚青玄破酆都符
　　太乙天真，八方至神。五灵九炁，列曜澄明。九帝符命，五玄八专。北帝万司，南星五正。二十八宿，三天外屏。一步回天，二步却精。魔 
　　魅恶毒，使人无成。步即消散，亡魂升晨。一如告命敕。
　　太乙救苦天尊
　　焚破酆都诰十道
　　茫茫酆都中，重重金刚山。灵宝无量光，洞照炎池烦。亡过诸灵魂，身随香云旛。定慧青莲花，上生身永安。十二遍。
　　玉简罗敷，东极普生成之化。铁城摧毁，北都停考对之威。香风扇三极之阳春，灵光散九幽之瑞彩。妙哉净供，济彼迷途。所宜召役於灵魂 
　　，疾俾提携於溟漠。符光洞焕，普三途五苦以来临。慈敕遐宣，遍六道四生而受施。开关启路，摄魄追魂，炷初烟，万真禀命。
　　八门开度天尊
　　玄冥宝真，万神万灵。辅臣超度，广利群生。万召万至，万至万明。愿臣通达，上告皇天。功曹将吏，疾速来临。急急如青玄老君运明保元 
　　上帝敕。
　　八门开度天尊
　　焚青玄帝君开业道符五道
　　照破幽途，撞开业道。东华元命，时刻无留。急急如青玄老君运明保元上帝敕。
　　八门开度天尊
　　焚青玄追魂九龙符
　　焚青玄追魂箓
　　太乙救苦天尊
　　准天尊敕，谨召三界十方尽玄虚际掌管六道主者，掌管四生主者，掌管孤魂主者。仰承符命，速为追摄天道、人道、神道、地狱道、饿鬼道 
　　、畜生道一切之众，胎卵、湿化、四生一切之众，孤魂一切之众，普临法会，领沾功德。
　　焚召六道符六道
　　焚召四生符四道
　　焚召孤魂符十道
　　我禀金符策役，玄曹普赴坛前。
　　遍诣九幽十道，依准青律抽魂。
　　上极太虚碧落，下洞寒垒风轮。
　　啸命山林泉曲，追呼寂陇荒关。
　　靡间有主无主，流浪滞魄穷魂。
　　水火刀兵疫疠，饥馑痨瘵亲冤。
　　搜寻普摄普召，急疾来现根源。
　　寅领天恩回施，弘开甘露法门。
　　聚形返复祖炁，水火变炼自然。
　　速往速摄速赴，不许拒遏稽延。
　　敢有叛违坛律，三元点降仙班。
　　如违上清韶令，幽阴永堕无原。
　　灵宝玄坛告命，云程风火驿传。
　　谨召青玄大慈六道寻魂使者，从士吏兵，仰承符命，速为追摄一切天道，一切人道，一切神道，一切地狱道，一切饿鬼道，一切畜生道，各 
　　及眷属，普临法会，领沾功德。
　　焚六道寻魂符
　　太乙救苦天尊
　　谨召青玄上命夜光召魂神司玉女神吏，仰承符命，速为追摄一切四生道，各及眷属，普临法会，领沾功德。
　　焚急召追魂符
　　太乙救苦天尊
　　谨召青玄太乙真光引魂玉女童君。仰承符命，速为追摄一切二十四类苦爽，各及眷属，普临法会，领沾功德。
　　焚正炁引魂符
　　太乙救苦天尊
　　谨召青玄追魂急速使者，仰承符命，速为追摄一切三十六类伤亡，及眷属等，普临法会，领沾功德。
　　焚五方追魂符
　　太乙救苦天尊
　　谨召青玄追魂摄魄飞云使者，仰承符命，速为追摄一切七十二类伤亡，各及眷属，普临法会，领沾功德。
　　焚五方摄魄符
　　太乙救苦天尊
　　幽魂及苦爽，死魄与阴灵。游荡幽冥域，丧失天地根。我以元始炁，返复汝胎婴。聚魂炼尸魄，炼阳玄九阴。元始召魂章，斡运南北辰。陶 
　　镕坎离间，颠倒结胚晖。勿滞爱河浪，流荡生死门。随我元始炁，断绝苦迷津。悟理玄元道，离合自成真。出入无为地，常居天地春。逃形 
　　九天关，不堕於苦轮。来赴玄坛炼，随章心自明。
　　太乙救苦天尊
　　持旛往门外行召魂仪
　　焚赤光三炁宝真符
　　焚太乙追魂摄现符
　　焚普度现形符
　　焚普度催现符
　　法师在坛，行普度伤亡复旧还形法焚香供养九天普度院三十六真人，三十六将军，守雄抱雌二大将，追魂摄魄神将，神虎敌虎将军， 
　　倒悬玉女，夜光玉女，合属将吏。向来普召诸类幽魂中，有残患之伤亡，未能还形而复旧，愿施神力，悉俾完全。上遵运明保元上帝之威光 
　　，下开慈悲方便广大之教法，悉趋胜会，永离幽途。谨依科仪，遍宣符命。
　　太乙救苦天尊
　　谨召广度沉沦真人，呼魂唤魄将军，明承符命，追摄天嗔雷电死伤亡，复旧还形，赴旛受度。
　　焚符
</div>
    <div class="pagination">
<a href="灵宝领教济度金书_page130.html">上一页</a><span>...</span><a href="灵宝领教济度金书_page126.html">126</a><a href="灵宝领教济度金书_page127.html">127</a><a href="灵宝领教济度金书_page128.html">128</a><a href="灵宝领教济度金书_page129.html">129</a><a href="灵宝领教济度金书_page130.html">130</a><span class="current-page">131</span><a href="灵宝领教济度金书_page132.html">132</a><a href="灵宝领教济度金书_page133.html">133</a><a href="灵宝领教济度金书_page134.html">134</a><a href="灵宝领教济度金书_page135.html">135</a><a href="灵宝领教济度金书_page136.html">136</a><span>...</span><a href="灵宝领教济度金书_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
