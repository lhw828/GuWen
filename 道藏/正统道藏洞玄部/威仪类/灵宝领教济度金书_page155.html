<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 155 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 155 页/共 621 页</h1>
    <div class="content">　　拜伏
　　诵大行梵炁章　三拜起
　　填赦
　　侍职喝
　　上清灵宝玄坛，恭奉道旨，颁行元皇敕赦，三炁流光真符，玉元荡涤血湖真符，北斗玄冥太乙混元玉札，开度亡故某，及一切产魂。地水职 
　　司，城隍社令，冥关幽路，主者万神，各宜整肃，拱听宣布。
　　宣□光符　宣血湖符
　　宣敕赦　　　宣玉札
　　吟飞空步虚颂
　　元皇敕赦焕三天，万道灵光照九泉。
　　丹凤衔来承诏渥，金鸡飞下湛恩宣。
　　血池化作青莲沼，酆域翻为七宝园。
　　草鞠圜扉生意溥，幽明万类尽春妍。
　　元皇开度天尊
　　引符简赦札诣驿吏幕上香
　　焚香供养三忝流光符吏，玉元荡涤血湖符吏，某日日直天丁，地道功曹，玄坛承受，符檄合属真灵。恭望圣聪，俯垂、鉴映。伏以清微日近 
　　，玉符昭晰於天光。驿吏风驰，金简开明於地暗。欲普好生之德，爰依锡类之仁。今有斋主某资荐某，肃建玄坛，惠徼洪贶。宿冤浩浩，既 
　　因产以伤生。幽域沉沉，莫登真而度命。叩阍竭蚁忱之切，启扃祈鹤赦之颁。已荷天休，俯从民欲，爰念提携夜壑，虽繇丹禁之疏恩。奈何 
　　宣唱皇灵，尤赖玄曹之赞化。谅遵帝敕，来莅斋坛，法众运诚，志心奉请。
　　请神
　　三献荼酒
　　步虚
　　某启三炁流光符吏，玉元荡涤血湖符吏，某日日直天丁，地道功曹，玄坛承受符檄合属真灵。伏以丹凤自九天而下，帝渥敷罗。玉龙遍十地 
　　而驰，神威赫奕。敢忘皈命，庸拯倾心。以今奉为斋主某，痛念亡故某。身抱宿冤，命沉产厄。血湖浩渺，阳光永隔於腥风。业海汪洋，天 
　　吏不临於秽浪。非由特赦，曷俾乘晨。朱章期上帝之同仁，白简荷元皇之大德。欲拯提於魂识，实传送於威灵。伏望风马云车，瞬息遍黄泉 
　　之境。金鉴铁骑，须臾开黑壤之关。身负恩纶，手提仁敕，五元涤罪，三炁开幽，帝命有严，神听毋忽，所有牒文，谨当宣示。
　　宣天丁牒
　　宣符吏牒
　　焚符简赦
　　诵上天度人章
　　坛檄告备，玄宪森罗。宜疾其驱，俾冥曹之敬听。俓离所部，提幽魄以来临。万累清明，一真呈露。某不胜虔祝之至。
　　元皇开度天尊
　　引玉札至神虎幕上香
　　焚香供养北魁玄范倒生玄司追摄产魂徐玉女，主行玉札周吴徐三大神，灵宝如意万司追摄散魂王陆胡徐周李冯七大神，九天普度院追摄产魂 
　　桓真人，金将军，本靖主将副将，玄坛追摄总局合属威灵。恭望圣慈，俯垂鉴映。伏以金书启运，昭回三洞以垂文。玉札破幽，主宰七灵而 
　　制命。法雨欲苏於黑部，仁风宜赖於清曹。今有某资荐亡故某，肃建玄坛，惠徼洪贶。念泬寥酆域，沉沉莫睹於晨阳。况腥秽血湖，杳杳难 
　　离於夜暗。惟九天列普度之将，而万司崇如意之神。权统紫英，职尊素渥，皆承宣於帝阙，以拯拔於幽关。纶綍诞敷，已下赦过宥罪之令。 
　　宪章昭示，盍施张门毁锁之威。召役有期，忱恂是切，谅遵玉敕，来花玄坛。法众运诚，至心奉请。
　　请神
　　三献
　　某上启北魁玄范府九天溥度院灵宝如意万司追摄产魂一行官吏，主行玉札三大神，本靖主将副将，追摄诸大元帅，合属吏兵。伏以东极列飞 
　　龙之吏，宣德承符。北魁立神虎之司，追魂摄魄。既列曹而联事，宜协力以书勋。以今伏为斋主某，痛念亡故某，质赋女流，命沦产厄。业 
　　风鼓血湖之浪，万死堪怜。慧日烁铁网之围，千冤可释。非由神力，曷诣玄坛。庸宣壁鲁之金章，遍告灵虚之玉篆。啸命十宫六洞，提携五 
　　苦三涂。伏愿铁骑奔云，极风轮而迅如掣电。金戈耀日，遵火令而去若流铃。威制群魔，仁敷列垒，部卫魂魄，脱离幽沉，帝命有严，神听 
　　毋忽，所有牒文，谨当宣示。
　　宣诸司牒
　　焚玉札
　　诵上天度人章
　　坛檄告备，天律有严。摄北酆，检鬼营，不得容隐。度南宫，除罪籍，自在超凌。帝有恩言，神毋旷职。某不胜虔祝之至。
　　向来颂
　　立六司幕召魂拯治沐浴朝礼仪
　　坛前序立
　　步虚
　　上香长跪
　　具位臣某，诚惶诚恐，稽首顿首，再拜上言。臣闻下民恶死，动之死地而不知。上帝好生，示以生方而无已。卷彼幽涂之滞魄，孰非祖炁之 
　　分灵。忍使沉沦，或孤化育。今有某崇建道场，开度亡故某。飞章吁帝，颁札追魂。谅纶綍之肆驰，敕仙灵而受役。载惟久沦地暗，敻隔天 
　　光，业对未清，形神犹秽，五行颠错，百体支离，非资神变以返生，难俾超凌而度命。欲望慈悲广运，德泽周流。申命有司，疾分形而化景 
　　。合恭乃事，庶体道以度生。召役有期，忱恂再露，仰希渊默，俯赐允俞。遂斋主激切之情，副微臣开度之愿。某不胜虔祝之至，再拜谨言 
　　。
　　元皇开度天尊
　　引诣解结司上香
　　焚香供养灵宝解冤释结灵官，五经博士，能谈善说灵官，聚魂摄魄断邪归真显灵大神，震雷开黑绝道生光忠德招义大神，分释冤对断结除冤 
　　升济大神，九天解冤大神，玄坛解结司一切真众。仰冀威灵，特垂鉴映。伏以巍巍阊阖，昭宣一视之仁风。赫赫班联，参赞三乘之化雨。玄 
　　坛罗列，丹悃敷宣。以今某资荐亡故某，及一切产魂。痛欲海之尘迷，冤仇报对。致血湖之波服，形神秽腥。非依开释之仁，曷遂超升之乐 
　　。朱章露奏，玉敕风驰。期飙驭之从容，铺陈绿席。谅威灵之迅迈，莅止玄坛，法众运诚，志心奉请。
　　请神
　　三献　　步虚
　　某上启灵宝解结司灵官真众。伏以度生死海，孰操彼岸之慈航。越人我山，亶赖昏衢之慧烛。亡故某及一切产魂，采苹赋质，坐草伤生。虑 
　　三生四负之缠萦，有万劫千龄之汨没。将行摄召，来诣司存。愿剑佩之暂留，勒旌旗而少驻。齐同慈爱，开黍珠雨露之恩。衣被宠光，庆蕊 
　　阙风云之会。某不腾恳祝之至。
　　元皇开度天尊
　　引至监生司上香
　　焚香供养九天监生大神，卫房圣母，定生大神，感化大神，变胎大神，六甲神吏，送生童子，送生君，顺生君，速生君，全生君，南昌分胎 
　　功曹，主产功曹，回骸功曹，起死功曹，玄坛监生司一切真众。仰冀威灵，特垂鉴映。伏以仁涵三极，企丹阙之天开。炁灌九霄，焕清曹之 
　　星列。修斋激切，请命勤渠。以今某资荐亡故某，及一切产魂。昧天精天粹之神奇，颠冥业海。致地魄地魂之臭腐，沉滞血湖。亶依提拯之 
　　仁，庶遂逍遥之乐。金符夜下，朱剡晨驰。期召役於威灵，丹忱昭彻。谅铺陈於仪卫，绿辇低回。法众运诚，志心奉请。
　　请神　　三献
　　步虚
　　某上启灵宝监生司灵官仙众。伏以负阴抱阳，生化权衡於二炁。出生入死，枢机发育於九天。亡故某及一切产魂，禀质女流，失身产厄，万 
　　劫而秽腥莫涤，千生而颠踣谁扶。行摄神仪，来参圣幕，望慈悲之曲映，期卤簿之迟留。已生未生皆得生，契十转回灵之妙。专度曲度无不 
　　度，符九华救苦之仁。某不胜恳祈之至。
　　元皇开度天尊
　　引至天医司上香
　　焚香供养天医尚药灵官，主辨形候灵官，随病制药灵官，修合锻炼灵官，生形博士，复肌主者，治病功曹，收毒将军，三五功曹，敷药灵官 
　　，察脉论病灵官，请药疗病灵官，砭石小吏，扁鹊官吏，仙药童子，玄坛天医司合属真众。仰冀威灵，俯垂鉴映。伏以天听无私，罗千官而 
　　赞化。神功莫测，扶三极以同仁。斋律有严，真忱毕露。以今某资荐亡故某，及一切产魂。三彭内讧，秋风自剪於交梨。二竖潜攻，朝露溘 
　　先於坐草。非皈依九转，曷平复於一元。诚吁丹墀，恩颁玉敕。灵光洞焕，玄坛俓联事之仪。梵为扶摇，绿辇簇前驱之仗。法众运诚，志心 
　　奉请。
　　请神　　三献
　　步虚
　　某上启灵宝天医司灵官仙众。伏以地水火风，病不离於四大。神圣工巧，医实赞於三才。亡故某及一切产魂，缘爱伤生，因胎殒命，痛五脏 
　　六腑之荣卫未复，致三部八景之灵识莫完。行摄神仪，来生参圣幕，期同仁而拯治，勒仙仗以迟留。补劓息鲸，符上品生成之妙。回尸起死 
　　，证生天化育之功。某不胜恳祷之至。
　　元皇开度天尊
　　引诣混元司上香
　　焚香供养玉清混元十二炁化生大将军，玄坛混元司合属真灵。仰冀威灵，特垂鉴映。伏以玉清启运，焕慧日於中天。金阙升班，布慈云於大 
　　地。聿严斋福，先控哀忱。以今某资荐亡故某，及一切产魂。思夜壑莫痛於血湖，慨五神之枯朽。乘晨阳虽离於苦海，奈九气之，飞扬。非 
　　返本以生成，曷登真而快乐。露章一奏，风驿四驰。鉴丹悃之敷罗，玄关命驾。勒琼轮而迅迈，红帟停骖。法众运诚，至心奉请。
　　请神　　三献
　　步虚
</div>
    <div class="pagination">
<a href="灵宝领教济度金书_page154.html">上一页</a><span>...</span><a href="灵宝领教济度金书_page150.html">150</a><a href="灵宝领教济度金书_page151.html">151</a><a href="灵宝领教济度金书_page152.html">152</a><a href="灵宝领教济度金书_page153.html">153</a><a href="灵宝领教济度金书_page154.html">154</a><span class="current-page">155</span><a href="灵宝领教济度金书_page156.html">156</a><a href="灵宝领教济度金书_page157.html">157</a><a href="灵宝领教济度金书_page158.html">158</a><a href="灵宝领教济度金书_page159.html">159</a><a href="灵宝领教济度金书_page160.html">160</a><span>...</span><a href="灵宝领教济度金书_page156.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
