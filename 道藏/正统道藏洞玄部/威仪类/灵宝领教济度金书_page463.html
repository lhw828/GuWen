<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 463 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 463 页/共 621 页</h1>
    <div class="content">　　卷之二百四十五
　　科仪立成品
　　祈寿用
　　祈寿醮仪
　　法事如式
　　各礼师存念如法
　　宣卫灵咒
　　五星列照，焕明五方，水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入幽冥，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神。急上关，启臣今奉为入斋意。以今升坛设醮，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至 
　　真玉皇上帝御前。
　　请称法位
　　具位臣某，与临坛官众等，谨同诚上启太上无极大道虚无自然元始天尊，虚皇玉晨大道君灵宝天尊，万变混沌玄元老君道德天尊，玉皇大天 
　　尊玄穹高上帝，北极紫微大帝，玉清神霄长生大帝，东极青华大帝，后土皇地祇，九天生神上帝，三十二天上帝，五方五老上帝，上清十一 
　　曜真皇君，南辰六司上真道君，北极九府上真道君，二十八宿星君，福禄寿三星君，醮主某本命元辰，运限照临星君，周天分野河汉星君， 
　　南极老人寿德星君，泰玄枢机三省列相天君，三元三官帝君，北极四圣真君，灵宝五师真君，九天金箓无量寿生神君，九天诸司府院使真君 
　　，十方无极飞天神王，三天三界大魔王，三天门下三元真君，上章词表灵官，本靖所部、三洞四辅经箓法科、诸省府院司灵官将吏，五岳五 
　　帝真君，洞天福地靖庐治化仙官，北阴玄天酆都大帝，水府扶桑大帝，本靖祖玄真、经籍度师列位真人，东岳地水掌寿命案主者，城隍社令 
　　，远近庙貌，三界应感，一切真灵。伏闻道先天地，凝光明於混洞之中。化并阴阳，妙裁成於洪蒙之内。包罗有截，囊括无垠。曰希曰夷曰 
　　微，上极无上。惟玄惟元惟始，高拱弥高。仰窥则恍惚难名，俯听则杳冥莫测。凡居陶冶，孰越范围。臣等流俗疏材，尘笼浊质。强颜出岫 
　　，徒冉冉於驹驰。终志还山，怅悠悠於兔逐。矢心补过，励志立功，期精进以学真，庶操存而领教。今醮官某，皈命激切，殚敬勤拳。修斋 
　　祈年，已恪遵於青律。消灾谢过，庸肃列於玄仪。苹藻是陈，菲葑敢荐。伏愿元尊锡庆，上圣流光。朱凤翼辕，降绿辇丹舆之仗。玄龙骖乘 
　　。陪琼轮羽盖之班。三界侍轩，万真受事，式副再三之悃，不遗万一之忱。臣不胜激切，颙望之至，再拜奉迎圣驾。
　　请圣　　初献
　　重称法位
　　具位臣某，与临坛官众等，谨重诚上启太上无极大道三清上圣，十极高真，玄穹之帝后仙真，方域之曹僚主执，三界内外，一切真灵。伏闻 
　　三洞流光，玉局着玄灵之典。九清布化，琅函垂延寿之文。自万变混沌以传经，繇六合高明而启教。恩流黄混，泽浃清微，惟稳驾於法桥， 
　　必克登於道岸。今醮官某，吁天激切，扣地勤拳。日居月诸，自笑骎寻於老大。寒来暑往，孰能留驻於年华。夙无九还御炁之方，又赊七返 
　　延真之术。期涓宿累，庸保余生。庶福禄之兼全，俾寿龄之永固。尚虑身萦世网，心混尘机。莫藏六以修持，未存三而守抱。营营蚁磨，六 
　　淫风动於身前。役役蛾灯，五贼云迷於生后。是非颠倒，人我纷纭，置三会於等闲，付千斋於苟且。愆书地府，冤录神司。致青编未纪於增 
　　龄，而黑籍或书於臧算。又虑五星进退，计罗火孛以临躔。三命缩赢，的劫刃刑而守舍。或干运限，难逭灾危。自非乞福於绿罗，安得添年 
　　於紫策。坛祟四壝，旛花缭绕以交加。门列十华，旌葆流明而并举。云镛激响，风磬凝清，降珠跸於端门，辂翠舆於阁道。为斋主某，忏除 
　　积障，迎沐新厘。祈福禄於方来，增年龄於未艾。丹毫列悃，青椟陈情。具有词文，谨当宣奏。
　　宣词
　　词文控露，玄监孔昭。黍稷非馨，聊寓粟丝之礼。苹蘩可荐，爰陈绵蕝之仪。伏愿苍苍时歆，高高日监。尊彝间错，伶呜九奏之音。笾 
　　净嘉，符宝拥五云之仗。克诚切切，庸敬渠渠。冀垂惠下之仁，允纳由中之祷。臣不胜虔切，伺命之至。
　　亚献
　　重称法位
　　具位臣某，与临坛官众等，谨重诚上启三清上圣，十极高真，圆穹之帝后仙真，方域之曹僚主执，三界内外，一切真灵。伏闻天虽高而听实 
　　卑，惟患民情之尚郁。民虽微而情欲寿，每蒙天听之潜孚。影响无遗，鼓桴胥契。今醮官某，建坛首过，已荷慈观。降福延年，谅从真祷。 
　　伏愿天光灌浃，民欲昭回。勑三官五帝之曹僚，勒九府四司之掾吏。罪无大小，均削落於简书。冤有显微，悉齐同於簿录。积瑕既荡，新庆 
　　宜增。月满庭除，尘事常关於乐事。风清院宇，世缘每挠於欢缘。疾病不侵，灾危永离。椿松茂悦，宛如玉树之嵯峨。箕翼辉明，郁若金花 
　　之灿烂。指川冈而介寿，同河汉以齐龄。孙子熙熙，门阑蔼蔼。卫武入相，允符九衮之期。吕望建邦，恰际八旬之度。佐熙朝而金章紫绶， 
　　宴暮景而绿鬓朱颜。三凤齐飞，八龙垂裕。嘉拜无私之惠，克全有造之恩。次愿臣障恼消除，尘笼断灭，传道授法，志多笃於金兰。领教学 
　　真，操益坚於冰蘖。凡有祈叩，悉藉帡幪。上愿圆盖高华，方舆澄宴，山灵荐瑞，川后呈祥。雨露沾濡，百谷顺成於地利。风云藏静，四时 
　　常施於天休。同文同轨以升平，出图出书而康济。鸢飞鱼跃，均陶一炁之生生。兽舞凤仪，普合万形之化化。阴关春到，冥路阳回。臣不胜 
　　虔祷之至。
　　终献
　　具位臣某，谨重诚上启三清上圣，十极高真，圆穹之帝后仙灵，洞府之曹僚主执，醮筵内外，一切真灵。伏闻万帝临轩，愧刍荛之无择。千 
　　官侍坐，谅葑菲之不遗。献酬已磬於三周，奠飨幸殚於一念。以今玉杓影转，银汉光斜。月淡八鸾，已翩翻而上运。风清九凤，复摇曳於高 
　　征。烟驷旁驰，云龙下赴。臣等无从控换，惟剧瞻驰，不胜依恋，望恩之至，谨稽首再拜奉送。
　　存神烧香
　　香官使者，左右龙虎君，侍香诸灵官，当令臣设醮行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官获福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　回軿颂
　　焚燎
　　回向
　　寿星醮仪
　　法事如式
　　各礼师存念如法
　　宣卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今升坛设醮，愿得玉清道炁灵宝妙光下降，流入臣等 
　　身中。即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达径御太上无极大道至 
　　真玉皇上帝御前。
　　请称法位
　　具位臣某，与临坛官众等，谨焚香上启上清十一曜星君，北斗七元延生星君，南斗六司延寿星君，东方箕宿星君，南方翼宿星君，南极老人 
　　寿德星君，上清禄星君，上清福星君，某人本命元辰，胎生八位，大小运限，流年临照星君，九天金箓无量寿生神君，九天延寿益算真君， 
　　九天好生韩君丈人真君，九天保命定命真君，九天注生注禄真君，九天掌算万福真君，九天定贵续命真君，九天阳官曹掌仙箓真君，天曹延 
　　寿益算真君，天曹延生保命真君，天曹注生勾死真君，天曹司命司录真君，南宫延寿君，南宫益算君，南宫好生君，南极长生大君，洞天福 
　　地，靖庐治化，典司寿算录籍，无鞅圣众，醮筵内外，一切真灵。伏闻元始开图，散真风於万有。虚皇御运，流化雨於十华。林林而宇内寓 
　　形，戢戢而寰中禀命。予夺增臧，端丝紫极之权衡。寿夭贤愚，允藉朱衣之橐钥。今醮官某，驰神碧汉，稽首青冥。谢过迎厘，已罄朝修之 
　　敬。保生资寿，更凭端赞之功。庸罄刍衷，聿陈菲醮。伏望云车风马，会万圣於玄坛。月驷烟骖，来千真於紫席。不遗恳悃，恪副忱恂。臣 
　　不胜激切，颙望之至，再拜奉迎圣驾。
　　请圣　　初献
　　重称法位
　　具位臣某，与临坛官众等，谨重诚上启周天列曜，本命元辰，九天职僚，天曹主宰，醮筵内外，一切真灵。伏闻大德本於生，上帝之统临无 
　　外。五福一曰寿，下民之期望奚穷。故卫生愿保於天年，而延寿允资於帝贶。匪繇主宰，孰领甄陶。仰瞻经纬之星真，俯视乾坤之职守。凝 
　　精太极，毓粹先天。冠履陆离，炜烨重霄之上。佩环容与，铿锵梵炁之中。典生籍於清都，提寿编於紫府。凡伸皈载，悉藉主维。今醮官某 
　　，性本受中，材堪语上。传家文献，幸有前辈之威仪。垂世诗书，可作后生之模范。起处清闲而自乐，修持勤饬以相和。深虑冉冉年华，每 
　　易成於梭掷。绵绵寿考，忽有若於舟藏。或祖玄之冤累犹萦，或宿今之障愆未释。致伤命蒂，难植生根。又如玉纬移躔，金经循度。守照命 
　　身之次舍，加临运限之宫隅。自非皈命於苍穹，曷克延生於黄混。是以修斋设醮，恪遵紫素之科。烧香散花，爰沥丹青之悃。冀垂鸿荫，申 
　　锡龟年。以谢以祈，所愿削罪花於既往。有严有翼，惟怜锡福果於方来。霞馔骈罗，云浆错列。傥昭昭於应感，实切切於恩荣。臣不胜虔切 
　　，俟命之至。
　　亚献
　　重称法位
　　具位臣某，与临坛官众等，谨焚香上启
　　周天列曜，本命元辰，九天职僚，天曹
　　主宰，醮筵内外，一切真灵。伏闻视听
　　自民，仰帝心之简在。祸福由己，幸民
　　欲之潜通。明阴阳感召之机，探天地和同之楗。拳拳首过，既委曲於敷陈。翼翼祈年，谅端详於采瞩。伏愿醮官某，自今其始，惟吉之从。 
　　八节四时，沴炁无侵於践履。三元六甲，妖躔毋挠於躬行。门阑多自在之春，院宇茂无为之旦。公侯衮衮，孙子诜诜。碧简题名，上寿中寿 
　　下寿兼三寿。青编定录，大书特书屡书不一书。施隐德於耄倪，着阴功於遐迩。霜髯若戟，昂昂邃古之衣冠。雪鬓如丝，济济当今之人物。 
　　佐国表一心之赤，理身留两脸之丹。举动若少年，可逐儿童之竹马。步趋无老态，堪登将相之蒲轮。百岁安闲，一生康乐。嘉拜由中之惠， 
</div>
    <div class="pagination">
<a href="灵宝领教济度金书_page462.html">上一页</a><span>...</span><a href="灵宝领教济度金书_page458.html">458</a><a href="灵宝领教济度金书_page459.html">459</a><a href="灵宝领教济度金书_page460.html">460</a><a href="灵宝领教济度金书_page461.html">461</a><a href="灵宝领教济度金书_page462.html">462</a><span class="current-page">463</span><a href="灵宝领教济度金书_page464.html">464</a><a href="灵宝领教济度金书_page465.html">465</a><a href="灵宝领教济度金书_page466.html">466</a><a href="灵宝领教济度金书_page467.html">467</a><a href="灵宝领教济度金书_page468.html">468</a><span>...</span><a href="灵宝领教济度金书_page464.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
