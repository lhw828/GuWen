<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 141 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 141 页/共 621 页</h1>
    <div class="content">　　十方忏仪
　　升坛
　　步虚
　　东方
　　臣等今故烧香，皈身皈神皈命。奉为斋主某，仰谢东方无极太上灵宝天尊，已得道大圣众，至真尊神，太上玄元无上三天无极大道无上玄元 
　　太上老君，太上丈人，皇上老君，青童上真天帝君，天帝丈人，九老仙都君，九炁丈人，百千万重道炁千二百官君，太清玉陛下太极丈人， 
　　东华上相，司马青童君，金阙后圣帝君，真阳始青神人，灵宝九仙君，青神玉女，主仙四真，东方无极世界一切真灵。忏悔亡过某，亿劫循 
　　环，宿缘输转，前世今世，舍生受生，三业六情，十因五欲，蕴结罪咎，积若沙尘，缠绕身心，曾无觉悟，日积月累，阳造阴谋，赋形以来 
　　，纪录黑籍，厌世之后，报对玄曹，恐堕沉沦，莫由解赎。今依九幽玉匮明真科品，修斋行道，烧香散花，稽桑三元，皈诚十极，生死重过 
　　，并乞荡除。伏冀濯质青玄，升神碧落，骞林高步，莲座依光，垂泽见存，流芳奕叶，门庭日永，厄难冰清，斋福所覃，普天同庆，得道之 
　　后，升入无形。和：与道合真。
　　南方
　　臣等今故烧香，皈身皈神皈命。奉为斋主某，仰谢南方无极太上灵宝天尊，已得道大圣众，至真尊神，无极大道南上赤炁丹灵老君，太和玉 
　　女，长生司马，好生大神，韩君丈人，司命司录度世君，万福万度万生君，南方无极世界一切神灵。忏悔亡故某，亿劫循环，宿缘轮转，前 
　　世今世，舍生受生，三业六情，十因五欲，蕴结罪咎，积若沙尘，缠绕身心，曾无觉悟，日积月累，阳造阴谋，赋形以来，纪录黑籍，厌世 
　　之后，报对玄曹，恐堕沉沦，莫由解赎。今依九幽玉匮明真科品，修斋行道，烧香散花，稽颡三元，皈诚十极，生死重过，并乞赦除。伏冀 
　　御炁碧城，栖神绛阙，丹池莹质，朱景陶辉，密利见存，益绵世泽，三灾风散，万善云臻，斋福所覃，普天同庆，得道之后，升入无形。和 
　　：与道合真。
　　西方
　　臣等今故烧香，皈身皈神皈命。奉为斋主某，仰谢西方无极太上灵宝天尊，已得道大圣众，至真尊神，无极大道西华太妙至真上帝，金堂玉 
　　真，龟台仙母，金阙后圣上相帝君，玄古天师，万圣道主，总仙总真，西极真人，神仙玉女，西方无极世界一切真灵。忏悔亡故某，亿劫循 
　　环，宿缘轮转，前世今世，舍生受生，三业六情，十因五欲，蕴结罪咎，积若沙尘，缠绕身心，曾无觉悟，日积月累，阳造阴谋，赋形以来 
　　，纪录黑籍，厌世之后，报对玄曹，恐堕沉沦，莫由解赎。今依九幽玉匮明真科品，修斋行道，烧香散花，稽颡三元，皈诚十极，生死重过 
　　，并乞荡除。伏冀列品琼都，游神素域，莲台协果，香苑通因，流福见存，垂休宗绪，祯祥雾拥，障累烟沉，斋福所覃，普天同庆，得道之 
　　后，升入无形。和：与道合真。
　　北方
　　臣等今故烧香，皈身皈神皈命。奉为斋主某，仰谢北方无极太上灵宝天尊，已得道大圣众，至真尊神，无极大道太上老君，太上丈人，高上 
　　玉晨君，北极真人，万圣道主，太阴真人，妙行真人，太阴司命，典死录籍君，注算司马，总司主杀大神，大皇真人，神仙玉女，北方无极 
　　世界一切真灵。忏悔亡故某，亿劫循环，宿缘轮转，前世今世，舍生受生，三业六情，十因五欲，蕴结罪咎，积若沙尘，缠绕身心，曾无觉 
　　悟，日积月累，阳造阴谋，赋形以来，纪录黑籍，厌世之后，报对玄曹，恐堕沉沦，莫由解赎。今依九幽玉匮明真科品，修斋行道，烧香散 
　　花，稽颡三元，皈诚十极，生死重过，并乞荡除。伏冀超质酆城，生神福境，九仙侣迹，七圣通符，泽被现存，祥滋宗胤，灾殃电扫，富寿 
　　云蒸，斋福所覃，普天同庆，得道之后，升入无形。和：与道合真。
　　东北方
　　臣等今故烧香，皈身皈神皈命。奉为斋主某，仰谢东北方无极太上灵宝天尊，已得道大圣众，至真尊神，无极大道飞天神王，消魔制灵监真 
　　都统神人，万度万生君，皇上玄老君，真文玉女，东北方无极世界一切真灵。忏悔亡故某，亿劫循环，宿缘轮转，前世今世，舍生受生，三 
　　业六情，十因五欲，蕴结罪咎，积若沙尘，缠绕身必，曾无觉悟，日积月累，阳造阴谋，赋形以来，纪录黑籍，厌世之后，报对玄曹，恐堕 
　　沉沦，莫由解赎。今依九幽玉匮明真科品，修斋行道，烧香散花，稽颡三元，皈依十极，生死重过，并乞荡除。伏冀听法始青，登真太素， 
　　金河涤相，宝地游神，流荫见存，垂光世嗣，家庭日静，祥祉春融，斋福所覃，普天同庆，得得之后，升入无形。和：与道合真。
　　东南方
　　臣等今故烧香，皈身皈神皈命。奉为斋主某，仰谢东南方无极太上灵宝天尊，已得道大圣众，至真尊神，无极大道南上老君，丹灵皇老，上 
　　元长生真人，度世司命司马司录，好生韩君丈人，起死更生真人，炼质还形大圣神王，万福真人丈人，太和玉女，东南方无极世界一切神灵 
　　。忏悔亡故某，亿劫循环，宿缘轮转，前世今世，舍生受生，三业六情，十因五欲，蕴结罪咎，积若沙尘，缠绕身心，曾无觉悟，日积月累 
　　，阳造阴谋，赋形以来，纪录黑籍，厌世之后，报对玄曹，恐堕沉沦，莫由解赎。今依九幽玉匮明真科品，修斋行道，烧香散花，稽颡三元 
　　，皈诚十极，生死重过，并乞荡除。伏冀列品青华，濯形丹霍，星宫御景，日观宣游，福被见存，泽敷宗祚，万灾冰释，百顺星罗，斋福所 
　　覃，普天同庆，得道之后，升入无形。和：与道合真。
　　西南方
　　臣等今故烧香，皈身皈神皈命。奉为斋主某，仰谢西南方无极太上灵宝天尊，已得道大圣众，至真尊神，无极大道天皇老人，西南元皇真君 
　　，洞灵太阳众圣，生炁君，长生度世飞天大圣，神仙玉女，西南方无极世界一切神灵。忏悔亡故某，亿劫循环，宿缘轮转，前世今世，舍生 
　　受生，三业六情，十因五欲，蕴结罪咎，积若沙尘，缠绕身心，曾无觉悟，日积月累，阳造阴谋，赋形以来，纪录黑籍，厌世之后，报对玄 
　　曹，恐堕沉沦，莫由解赎。今依九幽玉匮明真科品，修斋行道，烧香散花，稽颡三元，皈诚十极，生死重过，并乞荡除。伏冀释过罗酆，澄 
　　神阆苑，飞麟驾景，翔鹤骖空，垂贶见存，舒光奕叶，休祥雨集，障厄波澄，斋福所覃，普天同庆，得道之后，升入无形。和：与道合真。
　　西北方
　　臣等今故烧香，皈身皈神皈命。奉为斋主某，仰谢西北方无极太上灵宝天尊，已得道大圣众，至真尊神，无极大道上帝，真皇老人至真，西 
　　北方无极世界一切神灵。忏悔亡故某，亿劫循环，宿缘轮转，前世今世，舍生受生，三业六情，十因五欲，蕴结罪咎，积若沙尘，缠绕身心 
　　，曾无觉悟，日积月累，阳造阴谋，赋形以来，纪录黑籍，厌世之后，报对玄曹，恐堕沉沦，莫由解赎。今依九幽玉匮明真科品，修斋行道 
　　，烧香散花，稽颡三元，皈诚十极，生死重过，并乞荡除。伏冀魂度月庭，神超幽域，清都濯质，紫府栖真，介祉见存，延祥宗裔，寿基地 
　　大，神禄川增，斋福所覃，普天同庆，得道之后，升入无形。和：与道合真。
　　上方
　　臣等今故烧香，皈身皈神皈命。奉为斋主某，仰谢上方无极太上灵宝天尊，已得道大圣众，至真尊神，无极大道太上三尊，三十六天帝君， 
　　太上无为大道诸君丈人，最大至尊，无极太上洞明普照最上至尊，玄元大道无鞅数众，无形无名元始高尊，玉清上清四民诸天、三界八梵混 
　　沌虚无自然、太上无垠冥寂玄通大智慧源、正一盟威三洞威神，无上无为道中之道元皇玉帝，应感真精，慈父圣母，无量道德真君圣人，道 
　　德万生君，万炁万元君，万福万寿君，亿千众道，溟津大神，太清玄元无上玄老三炁君，太清太玄中黄正一君，上一正一元一三尊至真，太 
　　元太始太素太初太仪太平太古太泉君诸君丈人，九老仙都君，正历九炁君，阴阳生炁君，天一太乙君，皇天太上元一神宝、天宝、灵宝君， 
　　元神元宝元圣君，天皇老君，南极皇神老君，铜域大圣，中央黄老君，太和太上皇真君，天皇真人，上古三师，天师君，道德父母，日君月 
　　后，诸天星宿三光大人，王父王母，五星九星君，上方世界一切神灵。忏悔亡故某，亿劫循环，宿缘轮转，前世今世，舍生受生，三业六情 
　　，十因五欲，蕴结罪咎，积若沙尘，缠绕身心，曾无觉悟，日积月累，阳造阴谋，赋形以来，纪录黑籍，厌世之后，报对玄曹，恐堕沉沦， 
　　莫由解赎。今依九幽玉匮明真科品，修斋行道，烧香散花，稽颡三元，皈诚十极，生死重过，并乞荡除。伏冀诸天书名，万真纪善，迁神金 
　　阙，纵步玉京，密佑见存，克昌后裔，千殃雾廓，万祉日升，斋福所覃，普天同庆，得道之后，升入无形。和：与道合真。
　　下方
　　臣等今故烧香，皈身皈神皈命。奉为斋主某，仰谢下方无极太上灵宝天尊，已得道大圣众，至真尊神，无极大道下方玄黄洞渊灵宝高皇，九 
　　土四司五帝，十二仙君，太灵皇母，四司真人，后土九地，元黄九宫真人，四读五岳佐命十仙，储佐丈人，三十六洞天、七十二福地、三百 
　　六十名山、二十四治真人，九江四海、十二溪源、灵洞川泽、下方无极世界一切神灵。忏悔亡故某，亿劫循环，宿缘轮转，前世今世，舍生 
　　受生，三业六情，十因五欲，蕴结罪咎，积若沙尘，缠绕身心，曾无觉悟，日积月累，阳造阴谋，赋形以来，纪隶黑籍，厌世之后，报对玄 
　　曹，恐堕沉沦，莫由解赎。今依九幽玉匮明真科品，修斋行道，烧散花，稽颡三元，皈诚十极，生死重过，并乞荡除。伏冀削落地司，升神 
　　天路，清都泛景，紫府凝真，利乐见存，光华世冑，祯祥月皎，尘浊烟消，斋福所覃，普天同庆，得道之后，升入无形。和：与道合真。
　　总十方
　　臣等今故烧香，皈身皈神皈命。奉为斋主某，仰谢十方无极太上灵宝天尊，已得道大圣众，至真诸君，丈人梵炁天君，十乡神仙诸灵官。忏 
　　悔亡故某，亿劫循环，宿缘轮转，前世今世，舍生受生，三业六情，十因五欲，蕴结罪咎，积若沙尘，缠绕身心，曾无觉悟，日积月累，阳 
　　造阴谋，赋形以来，纪录黑籍，厌世之后，报对玄曹，恐堕沉沦，莫由解赎。今依九幽玉匮明真科品，修斋行道，烧香散花，稽颡三元，皈 
　　诚十极，生死重过，并乞荡除。伏冀解脱幽都，飞翔八极，上告明於五帝，落罪录於三官。朱陵炼度命之魂，青华证登真之果。诸天保命， 
　　面礼金容。三界超凌，光依玉座。游宴四明之蕊馆，逍遥九宝之芝宫。保命长存，登真度品。垂芳流庆，益覆荫於宗祊。介福延祥，密 匡 
　　扶於胤祚。家庭清晏，眷序繁昌。五道三途，均被回骸之泽。四生万类。普陶度品之恩。斋福所覃，普天同庆，得道之后，升入无形。和： 
　　与道合真。
　　出堂颂
　　回静默堂
　　灵宝领教济度金书卷之一百四竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百五
　　科仪立成品
　　明真斋
　　谢恩醮仪
　　烧香颂
　　各礼师存念如法
　　卫灵
　　五星列位，焕明五方。始皇护魂，丹老卫形。皓灵侍魄，黑帝摄生。中央黄帝，统御万真。元皇诰下，幽夜开光。罪消北府，名列南昌。金 
　　录定籍，玉字除殃。朱陵炼质，飞神太苍。三官九府，无极神乡。普受开度，上生天堂。和：与道合真。
　　鸣法鼓二十四通
　　无上三天玄元始三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入意。以今设醮谢恩，愿得玉清道炁灵宝妙光下降，流入臣等 
　　身中。令臣所启之诚，速达俓御太上无极大道至真玉皇上帝御前。
</div>
    <div class="pagination">
<a href="灵宝领教济度金书_page140.html">上一页</a><span>...</span><a href="灵宝领教济度金书_page136.html">136</a><a href="灵宝领教济度金书_page137.html">137</a><a href="灵宝领教济度金书_page138.html">138</a><a href="灵宝领教济度金书_page139.html">139</a><a href="灵宝领教济度金书_page140.html">140</a><span class="current-page">141</span><a href="灵宝领教济度金书_page142.html">142</a><a href="灵宝领教济度金书_page143.html">143</a><a href="灵宝领教济度金书_page144.html">144</a><a href="灵宝领教济度金书_page145.html">145</a><a href="灵宝领教济度金书_page146.html">146</a><span>...</span><a href="灵宝领教济度金书_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
