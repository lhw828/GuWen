<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 497 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 497 页/共 621 页</h1>
    <div class="content">　　求官符
　　进爵符
　　进禄加爵符
　　祈寿道场用
　　延寿符四道
　　又
　　又
　　又
　　落死籍符
　　延年符
　　祈晴道场用
　　请晴符
　　治水精符
　　六丁斩水怪符
　　禳火道场用
　　镇火符
　　伏火灾符
　　禳蝗道场用
　　驱蝗符
　　治蝗符
　　上用桃板三尺雄黄书钉田四维
　　灵宝领教济度金书卷之二百七#1十四竟
　　#1七：底本无，据目录卷数补。
　　洞微高士开光救苦真人宁全真授灵宝通玄弘教水南先生林灵真编
　　卷之二百七十五
　　书篆诀目品
　　开度祈禳通用
　　玉清检摄祆氛符勑咒
　　掐玉清诀，取天门炁。
　　天地开明，四大为常。玄水洗涤，辟除不祥。双章守门，七灵安房。灵津濯炼，万炁混康。内外利贞，保兹黄裳。急急如律令。
　　天地运用，日月之精。光彻四海，能灭邪精。解氛去秽，身有光明。神光荡涤，万祸不生。急急如律令。
　　神灵天真，玉液元津。上清华房，元始老君。妙入太霞，光耀玄文。七神飞泉，北酆受烟。我位上王，逼合鬼群。 八威吐火，肃尔尊身。 
　　千千去秽，凶恶不停，万万魔王，保命护形。急急如律令。
　　玉清总召万灵符
　　四方拱极刀利尊天 玉帝临轩日月光全昊天敕命玉玺急宣 太上治职诏召鬼神无敢稽延万神万鬼符到擎拳急准玉皇上帝律令勑 六诀 总召二界 
　　内外金阙上佐史珪璋发放九天御史大夫崔子文 念玉皇诰存玉帝降勑 召某神迭书转笔涂念唵啒□嚤咤娑诃七徧
　　勑咒
　　上帝有勑，女青韶书。奔风火急，逆命者诛。明回报应，言功玉虚。急急奉玉皇上帝律令勑。
　　遣咒
　　玉清宝玺，勑付仙卿。秉符执节，召集万灵。三界齐到，万神同钦。天皇上帝，梵炁流晶。金光四集，曷敢不临。达符逆命，上有宪形。急 
　　急如玉皇上帝律令。
　　开天升坛诸神符#1
　　太上开天符命
　　掐玉帝诀取三天炁。
　　上清大帝勑上清诀玉清上帝勑玉清诀太清大帝勑太清诀 昊天玉皇上帝勑中指中文 告下唐葛周三将军开天门 太使者决破刚风 直入天门通真 
　　达灵三元正炁何鬼敢临 道合自然飞升太清 下官故炁不得妄千 敢有违戾速送魁罡 书天门二神名吴彷李昂以勑字涂转笔
　　勑咒
　　乾坤立定，二仪合形。左使李昂，拨开天门。右使吴彷，达道通灵。金门工合，与吾合并。微尘界内，方圆达名。照我心胆，会我灵声。赤 
　　子上升，万神咸听。急急如律令。
　　遣咒
　　天门四平，黄道正明。承符奉命，罔敢稽停。符中官吏，速逞威灵。刚风浩炁，金马驿程。敢违吾命，律准女青。
　　摄送北狱，无辄容情。悉令章奏，上达帝庭。
　　太上度火符命勑咒
　　掐午文取离火炁。
　　火铃火帝，火神火精。光景洞照，焕赫九清。魔不干试，三界肃清。急急如律令。
　　玉清召阳神符
　　符吏灵宝洞灵大将卢会之，字炎灵。长八尺三，梁冠，烈火，大袖袍，右手仗剑。
　　玉清召阴神符
　　符吏灵宝洞神大将陆同，字永天。长八尺三，梁冠，素衣，大袖，执戟在黑云中。
　　勑二符咒
　　阴阳二神，请速通灵。令吾朝真，上谒帝君。欲使神人，闭债封形。举云以去，秘诀灵灵。使我追摄，即得通神。急急如律令。
　　禁坛辟非二符吏
　　神霄禁坛大将军符吏杨福。
　　神霄辟非大将军符吏褚信。
　　凡书符，先变神，次请炁。念：
　　祖道玄真，烜赫正成。郁仪炼质，荧惑澡形。赤明和阳，理禁威灵。曜明宗飘，帝重光明。戊己之英，中央镇星。排荡邪炁，破秽除精。海 
　　逢之沸，木逢之烬。火逢之灭，金逢之镕。长离之主，统摄飞行。迷离奴那，唵唵吽吽。唵唵吽吽，总括张罗。东海青童，迷离奴那。唵唵 
　　吽吽，迷泥奴那。唵唵吽吽，迷离奴那。唵唵吽吽。急急如上帝律令勑摄。
　　右咒，掐玉清诀念。以鼻引太阳炁九口，存赤光九芒入朱。次念咒，引太阴炁十口，存白光十芒入朱。次念咒，引天罡炁七口，存赤色光 
　　七芒入朱。方下笔，闭炁书符。书毕，再念勑符咒。曰：
　　高上之天，玉清为主。玄罡大魁，太玄生府。中有帝君，灵虚王母。统制啸咏，玉文金字。司治仙禁，金童玉女。校精辩魔，总制伯史。上 
　　达三天，形成司举。传奏教令，蠲灾救苦。备卫护道，囚缚鬼侮。流浪诸天，济生度死。解厄摧怪，通达紫府。十天诰命，召其所主。急急 
　　如上清灵命元始上帝律令勑。
　　右面天门，存三色之光，以鼻引口吸，流入三宫。左手掐玉清诀，右手掐上清诀，取十方炁入符。再念咒，取十方炁，吹四维，扣齿九通 
　　，掐玉清诀，存自身为元始，坐五色狮子之上。又存自己顶中泥丸宫，有元始端坐。左手玉清诀，右手上清诀，密诵大梵隐语，取西北天门 
　　炁，吹入。以多为妙。次念玉清大咒：
　　三十二天，三十二帝。至三界五帝，列言上清。急急如祖师元始上帝勑玉晨道君律令。
　　次再取西北天门炁，入符。
　　青龙侍卫符掐卯文
　　甲寅青龙，孟章将军。执斧侍左，剪截祆氛。急急如律令。
　　存神三梁冠，青衣，大袖，执斧。
　　白虎镇守符掐酉文
　　甲申白虎，监兵将军。执剑侍右，扫荡魔群。急急如律令。
　　存神三梁冠，白衣，大袖，执剑。
　　朱雀阳精符掐午文
　　甲午朱雀，凌光将军。执戟侍前，九丑飞奔。急急如律令。
　　存神三梁冠，朱衣，大袖，执戟。
　　玄武阴精符掐子文
　　甲子玄武，执明将军。执矛侍后，摧灭六天。急急如律令。
　　存神三梁冠，皂衣，大袖，执矛。
　　普化坛殿符
　　炁上耀光 日月普照 诸天皆临 坛殿金华万神敬听 今日功满飞升玉清 急急如上帝律令
　　丹舆绿辇符
　　绛实命笔 师宝敷陈 辉精交映 舆辇风轻
　　羽盖朱凤玄龙符#2
　　羽盖琼轮符
　　玄元羽盖
　　祖炁结凝
　　混沌之精
　　十转回灵
</div>
    <div class="pagination">
<a href="灵宝领教济度金书_page496.html">上一页</a><span>...</span><a href="灵宝领教济度金书_page492.html">492</a><a href="灵宝领教济度金书_page493.html">493</a><a href="灵宝领教济度金书_page494.html">494</a><a href="灵宝领教济度金书_page495.html">495</a><a href="灵宝领教济度金书_page496.html">496</a><span class="current-page">497</span><a href="灵宝领教济度金书_page498.html">498</a><a href="灵宝领教济度金书_page499.html">499</a><a href="灵宝领教济度金书_page500.html">500</a><a href="灵宝领教济度金书_page501.html">501</a><a href="灵宝领教济度金书_page502.html">502</a><span>...</span><a href="灵宝领教济度金书_page498.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
