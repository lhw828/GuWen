<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 173 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 173 页/共 621 页</h1>
    <div class="content">　　七祖离苦根，长歌升紫微。
　　谨上请赤明和阳天长明宫白色始阳之炁下降，为所度亡灵，净三庞尘，历关天中，度命登真。
　　焚符
　　赤明开元图，和阳回上虚。元始敷灵篇，十部飞天书。
　　开度九幽祖，万褊道自居。玉阜秀琳宫，生死福德庐。
　　自无黄箓简，苦根焉得除。长斋诵灵章，五灵互相扶。
　　功成天地基，世世庆有余。
　　谨上请玄明恭华天东华宫绿色阳辉之炁下降，为所度亡灵，净四庞尘，历关天中，度命登真。
　　焚符
　　恭华十方经，回解诸天音。敷行万遍过，披度好尚心。
　　黄麾征天魔，赤书灭寒林。三界通玄路，天无悲魂吟。
　　超过八难庭，逍遥玉绮琴。身入众梵行，长乐七宝林。
　　永享无极庆，劫劫自相寻。
　　谨上请曜明宗飘天昊玄宫黄色洞阳之炁下降，为所度亡灵，净五鹰尘，历关天中，度命登真。
　　焚符
　　曜明高映，宗飘通玄。元始开图，敷落五篇。
　　赤书偿录，黄云四缠。八威备卫，灵兽侍真。
　　华光饬发，反香拂尘。绮合长阜，旋回十天。
　　高唱空洞，飞步入玄。枯魂升阳，灰骸还人。
　　神王度命，乘虚驾烟。礼诵灵章，与劫同年。
　　谨上请竺落皇笳天清元宫青色阳明之炁下降，为所度亡灵，净六粗尘，历关天中，度命登真。
　　焚符
　　皇笳摄元，竺落总神。白简度品，青录定仙。
　　黄江回灵，赤书招真。灵风鼓旗，十绝绕骞。
　　日精炼魂，枯骸生津。十转拔难，功登飞天。
　　洞章命魔，稽首上玄。灭落九夜，断除胞根。
　　名度南宫，保命三便。
　　谨上请虚明堂曜天重华宫赤色阳演之炁下降，为所度亡灵，净一细尘，历关天中，度命登真。
　　焚符
　　虚明大梵，梵行大馆。元公临正，司命执算。
　　是日嘉庆，五道披散。锦云仰回，月华下观。
　　朱童度苦，灵章拔难。七玄升轩，十转登汉。
　　七宝林中，欢乐璀璨。
　　谨上请观明端靖天光华宫苍色阳明之炁下降，为所度亡灵，净二细尘，历关天中，度命登真。
　　焚符
　　端靖理运，十回观明。龙汉荡荡，五欲不生。
　　下有纯民，上有三灵。灭度九道，转轮魂形。
　　五帝监度，魔王保明。息宿缘对，运乘福生。
　　乐无尽已，逍遥天庭。诸天众圣，稽首诵经。
　　谨上请玄明恭庆天开阖宫黑色阳浩之炁下降，为所度亡灵，净三细尘，历关天中，度命登真。
　　焚符
　　玄明洞虚，流辉九霞。恭庆承梵，灵风散华。
　　长麾回仙，赤文摄魔。召龙负水，鸟毋卑河。
　　九幽开度，休息三途。五苦长解，地狱清和。
　　斩根绝对，反生王家。
　　谨上请大焕极瑶天帝康宫碧色阳极之炁下降，为所度亡灵，净四细尘，历关天中，度命登真。
　　焚符
　　太焕既振，极瑶承浮。开清九门，三便飞流。
　　长庚续夜，玉灯朗嵎。员华茔映，黄云四敷。
　　回风混合，百神召元。公子执籍，太乙度符。
　　司命拔死，生骸起灰。逍遥七宝，林中熙游。
　　十圣齐真，飞天同俦。出入法门，万劫何忧。
　　谨上请元载孔升天延命宫紫色少阳之炁下降，为所度亡灵，净五细尘，历关天中，度命登真。
　　焚符
　　元载众梵炁，孔升纲八罗。敷云回金门，红映焕朱霞。
　　上有采生童，飞天互参差。食炁长阜穴，咽津黄水华。
　　开夜拔朽骸，还童反素牙。身入不死劫，名系玉灵都。
　　神王定仙录，五帝符大魔。保明三界难，世世为仙家。
　　谨上请太安皇崖天开明宫白色太阳之炁下降，为所度亡灵，净六细尘，历关天中，度命登真。
　　焚符
　　太安皇崖天，紫微映朱日。上有八会炁，灵风鼓庆室。
　　五老携宾驾，宴景西郁察。金童敷帝席，神公辅太一。
　　命灵盟五符，摄魔度仙秩。寒庭开夜窗，对魂披幽出。
　　万万善缘生，亿亿恶根绝。天有福堂宾，地无牢狱结。
　　不胜三界清，五神欢且悦。
　　谨上请显定极风天大赫宫黄色浩阳之炁下降，为所度亡灵，净一轻尘，历关天中，度命登真。
　　焚符
　　极风罗八圆，碧鸡起扶摇。风转八圆回，长庚朗幽辽。
　　天通九夜清，众圣命羽飙。飞步七宝园，大小悉逍遥。
　　高唱诵灵章，一徧诸天朝。十转众生度，苦魂返旧条。
　　朗朗大有明，恶缘应时消。斯运真难喻，奈何来运凋。
　　谨上请始皇孝芒天太丹宫绿色洞阴之炁下降，为所度亡灵，净二轻尘，历关天中，度命登真。
　　焚符
　　始黄元一炁，上梵玄中精。运周恒沙劫，开化度众生。
　　龙汉承康界，开图号赤明。妙哉元始公，倏欻敷三灵。
　　五帝承符会，赤书朗长冥。十部大乘门，众圣赞洞经。
　　飞步旋玄都，三周绕宫城。神王稽首唱，魔王伏真形。
　　三途息不掠，朽骸自然荣。南堂多福宾，世为欢乐庭。
　　但恐恒沙讫，福尽天地倾。运来菲时求，苦哉难为情。
　　谨上请太黄翁重浮容天华盖宫青色开阴之炁下降，为所度亡灵，净三轻尘，历关天中，度命登真。
　　焚符
　　太皇翁重天，德为三界宗。上有监天君，总领鬼神君。
　　开度生死户，安置善恶方。缘对互相寻，劳心总阴阳。
　　诸天并庆集，欢乐不比常。於是三途解，罢对五道场。
　　刀山落锋刃，九幽开夜光。苦魂披重出，飘飘升福堂。
　　轮我三乘门，世世生仙王。
　　谨上请无思江由天明堂宫赤色玄阴之炁下降，为所度亡灵，净四轻尘，历关天中，度命登真。
　　焚符
　　无思无色界，眇眇元始初。江由映高玄，焕落五篇舒。
　　十天绿罗室，羲和皎重虚。五老食玄宫，妙童餐灵墟。
　　仰嗡长庚缾，练胎返婴孩。太一保命录，南陵拔夜居。
　　九幽无死魂，门有更生躯。宿对五苦断，劫劫生仙庐。
　　诸天并称庆，萧条诵灵书。
　　谨上请上蝶阮乐天灵运宫苍色浩阴之炁下降，为所度亡灵，净五轻尘，历关天中，度命登真。
　　焚符　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
　　阮乐飞玄景，丹云敷三罗。回旗征万灵，锺鼓召天魔。
　　扫通九幽径，龙乌负长河。飘飘无色上，清元荡难波。
　　紫微焕七星，骞树秀玉霞。众圣集琳宫，金母命清歌。
　　双成扬妙曲，一唱飞天和。十唱五苦解，夜魂披重罗。
　　七神返灵胎，朽骨还更华。福堂饶清宾，地狱无对家。
</div>
    <div class="pagination">
<a href="灵宝领教济度金书_page172.html">上一页</a><span>...</span><a href="灵宝领教济度金书_page168.html">168</a><a href="灵宝领教济度金书_page169.html">169</a><a href="灵宝领教济度金书_page170.html">170</a><a href="灵宝领教济度金书_page171.html">171</a><a href="灵宝领教济度金书_page172.html">172</a><span class="current-page">173</span><a href="灵宝领教济度金书_page174.html">174</a><a href="灵宝领教济度金书_page175.html">175</a><a href="灵宝领教济度金书_page176.html">176</a><a href="灵宝领教济度金书_page177.html">177</a><a href="灵宝领教济度金书_page178.html">178</a><span>...</span><a href="灵宝领教济度金书_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
