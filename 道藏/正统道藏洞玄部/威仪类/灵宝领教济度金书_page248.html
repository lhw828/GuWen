<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 248 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 248 页/共 621 页</h1>
    <div class="content">　　生。次冀臣等父母亲缘，师资同学，玄门了悟，紫阙逍遥。既往者飞步云宫，混形神而俱妙。见在者葆真月馆，会母子以齐仙。均书蕊籍之 
　　名，同入香林之内，证虚无道，成清净身。今故烧香，自皈依师尊大圣众，至真之德，得道之后，长享自然。和：与道合真。
　　礼方　　　忏悔
　　三启
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，与临坛官众等，谨同诚，上启虚无自然元始天尊，元极大道太上道君，太上老君，高上玉皇，十方已得道大圣众，至真诸君丈人 
　　，三十二天帝君，玉虚上帝，玉帝大帝、东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部 
　　尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府 
　　得道神仙，三界官属，一切真灵。臣闻道分太极，北都司禁魄之名。运启神霄，南昌着炼魂之诀。开丹庭之流火，策玄治之黄华。坤兔凝辉 
　　，坎虎升而方诸湛湛。乾乌耀彩，离龙降而阳燧煌煌。混融二五之精，配合一三之粹，磨砻阴翳，变化阳灵，陶生死以仙飞，铸天人而作圣 
　　。今斋主某禀资劫劫，赋命生生。妄境周流，尺宅溟蒙於恶垢，迷途展转，寸田跋疐於客尘。履纷秽而弗思，栖昏霾而罔觉。罪盈祸应，堕 
　　积夜之幽寥。报尽冤寻，历重泉之沉寂。凡死后形沦於阴地，皆生前心背於阳天。匪凭变炼之功，曷复轻盈之旧。聿严圭宇，肆启瑶坛，流 
　　梵唱於诸天，降灵辉於十极。伏冀金符召制，玉敕颁飞，降水火之真精，廓阴阳之妙炁。南阎彩映，郁仪腾九凤之辉。东井光浮，结璘降五 
　　龙之瑞。为炼除於阴翳，俾澡雪於阳尘。炁返故根，表里之冰壶月莹。神还旧质，前后之神观风清。普摄群灵，遍提万类。还元返本，永超 
　　劫会之期。出有入无，常享太平之运。心无苦恼，身有光明，蒙菲采之不遗，旌葵忱之无斁。斋主某道风邃整，德日冲怡，圣翊襟怀，七世 
　　之讼殃云散。神扶起处，三生之冤债冰镕。廓庭院以开春，舒帘栊而耀昼。上愿圆清广覆，方厚晏安，日月澄辉，慧虹敛彩，息狼烽於四鄙 
　　，绝蝗稼於八荒。皮服弁服之徒，占风慕义。火食粒食之众，就日归仁。舞干羽以敷文，画衣冠而示象，百昌乐育，庶物熙和。则上明天尊 
　　大慈之化，下副臣等皈命之诚，谨启以闻。
　　发愿
　　一愿大道流行，普天怀德。
　　二愿一切有生，咸皆悟道。
　　三愿九夜悲魂，一时解脱。
　　四愿孤魂无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海通同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　存神烧香
　　香官使者，左右龙虎君，侍香诸灵官，当令臣向来晚朝升坛行道之所，自然生金液丹碧芝英，百灵众真交会，在此香火炉前。当令臣学道得 
　　道，求仙得仙，斋主受福，幽显沾恩。十方仙童玉女侍卫，香烟传臣向来所启之诚，速达俓御太上无极大道至真玉皇上帝御前。
　　出堂颂下坛
　　回师
　　灵宝领教济度金书卷之四十七竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之四十八
　　科仪立成品
　　开度黄箓斋
　　九朝行道仪
　　第三日早朝
　　各礼师存念如法
　　宣卫灵咒
　　天书敷罗，下盻太微。元化生成，灵烟九回。八景六周，圣运所持。左宾赤方，右启帝扉。东华南府，灌炼辟非。回轮日耀，转盼月辉。今 
　　日大庆，万道同归。玄坛正炁，保天无衰。普告三界，驿龙风驰。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域，真官正神。臣今清日一升坛行道，朝谒帝真，奉为入斋意，其诸情悃，具载缄誊。
　　愿得太上十方至真道炁灵宝妙光下降，流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位臣某，与临坛官众等，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人 
　　，三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台，紫微上宫、灵宝至真明皇道君，三十六部 
　　尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府 
　　得道神仙，三界官属，一切真灵。臣闻祖劫开明，仪璘上辉於三景。生根凝妙，英元内拱於五神。符雌雄混合之功，昭经纬行奔之妙。流金 
　　灭爽，廓云路之灵威。涣玉飞魂，昭酆营之圣泽。万地载希夷之祖，诸天拱灵宝之宗，隐韵徘徊，庆九和而十合。洞章参错，彰五度以三登 
　　。出教有期，度人无量。臣等身参凤箓，名玷龟图。剪棘灵台，未遂寻壑经丘之志。乘槎霄汉，莫回抗尘走俗之心。拜洪造於师坛，宽玄章 
　　於帝阙。存神飞化，期坚金石之盟。翊教罗敷，庸罄丹青之誓。凡有投告，所合关闻，今有青词，谨当宣奏。
　　宣词
　　按如词言，情探激越。臣闻九炁捆缊，拱清征於宸极。五灵焕烂，契碧落於霄维。上超生魄於朱宫，下度死魂於黑府。金珰玉佩，希微宣采 
　　萃之奇。凤简龙文，微妙示卫灵之典。流阳精於五脏，敷神景於百关，宴景度生，回骸起死。今斋主某，洗心谒帝，励志朝天。嗟逝魄之汨 
　　湮，久沦阴翳。痛元神之陷溺，莫复阳灵。凛凛而丹素谁矜，切切而紫清莫吁。爰崇星陛，肃启云签。若木流精，瑞蔼耀烛龙之旦。骞林散 
　　彩，祥光敷律凤之晨，奏金蓬以琳琅，散玉华而缥缈。黄麾晓仗，拱奕奕之神光。紫禁朝班，仰辉辉之祖炁。五老启途於琼梵，群仙策驾於 
　　瑶空。羽盖流明，宛若香林之会。霓旌顺动，何殊黎土之朝。降五色之恩纶，提万尘之苦爽。愿垂天听，俯察民情。灌沐阳精，为雪阴精之 
　　垢。返还生黑，俾消死气之尘。一时生神，千龄御景，溥天人之均庆，合家国以沾恩。以今清旦升坛行道，请法众等，运兹初捻上香。愿此 
　　香烟腾空径上，供养无上至真道宝大罗元始天尊，金阙玉皇上帝，无上清微天宫真仙众圣。臣等皈身皈神皈命，首体投地，仰依太上三尊。 
　　愿以是功德，归流社稷尊灵，宗祧先圣。伏愿金枝衍庆，玉叶生辉。凤葆飞空，高步流珠之邃。龙旗翳景，永垂积翠之玄。亘万古以长存， 
　　后三光而不老。皇帝乾坤孕粹，河洛昭符。乘六龙以御天，位尊北极。策八骏而行地，道授西昆。垂衣齐东岱之龄，御履并南溟之福。着柔 
　　嘉於彤馆，敦孝友於青宫。月塞威驰，耀旗常之巨绩。云台誉蔼，华竹帛之元勋。今故烧香，自皈依师尊大圣众，至真之德，得道之后，保 
　　天长存。和：与道合真。
　　以令清旦升坛行道，请法众等，运兹二捻上香。愿此香烟腾空径上，供养元上至真经宝玉晨灵宝天尊，紫微天皇大帝，禹余天宫真仙圣众。 
　　臣等皈身皈神皈命，首体投地，仰依太上三尊。愿以是功德，皈流斋主家，九玄七祖，故往灵仪。伏愿东阙标名，南宫记字。辞六六阴垒， 
　　顿疏有漏之尘。超九九阳都，永御无为之炁。攀龙鳞於亿劫，垂燕翼於垓龄。斋主某识烛千龄，胸涵万顷。志超浩渺，朝阳腾若凤之音。学 
　　富渊源，月旦蔼犹龙之誉。乐琼枝於雁序，敦玉树於鲤庭。珠履骈骈，侍金谷春风之座。翠裀侃侃，映琼霄秋月之帘。今故烧香，自皈依师 
　　尊大圣众，至真之德，得道之后，升入无形。和：与道合真。
　　以令清旦升坛行道，请法众等，运兹三捻上香。愿此香烟腾空俓上，供养无上至真师宝五灵玄老天尊，紫微北极大帝，救苦青玄大帝，后土 
　　皇地祇，大赤天宫无边圣众。臣等皈身皈神皈命，首体投地，仰依太上三尊。愿以是功德，皈流普天率土，中夏外夷，九流四民，六军百姓 
　　。伏愿河清海晏，天成地平。月淡柳营，闲宵声於刁斗。风清枌社，动晓景於犁锄。承家富仓廪之藏，继世振箕裘之旧。箫韶庶政，敦金章 
　　衮绶之材。冠带百蛮，应紫盖黄旗之运。臣等师资同学，父母亲缘，性悟大乘，名刊小有。见在固三田之云液，悟天地根。既往超九空之霞 
　　辉，出阴阳域。今故烧香，自皈依师尊大圣众，至真之德，得道之后，长享自然。和：与道合真。
　　礼方忏悔三启
　　三礼
　　重称法位
　　具位臣某，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人，三十二天帝君 
　　，玉虚上帝，玉帝大帝，东华、南极、四灵、北真、玄都、玉京、金阙七宝琼台、紫微上宫、灵宝至真明皇道君，三十六部尊经玄中大法师 
　　，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府得道神仙，三界 
　　官属，一切真灵。臣闻七宝紫微，总天帝而布政。九幽黑郁，职地宪以持权。水官宰制於东霞，神局裁成於中极。二十七府，昭昭冰鉴之明 
　　。百二十曹，秩秩水衡之政。五帝鉴观而令彰日月，四司燮理而宪肃雷霆。着威仪於简文，示科条於品格，殃庆类至，淫善响随，实纤芥之 
　　不违，允毫，厘之罔失。今斋主某，仰虑亡故某，俗机密织，世网高张。耳混宫商，昧无生之曲调。身淫黼黻，耽有色之空花。贪膏粱而纵 
　　舌锋，悦馨香而参鼻观。心猿弗系，跳踉丛棘之林。意马不羁，踯躅荒榛之径。自翳情之云扰，致尘思之烟迷。敻隔阳光，倏沦阴暗，业关 
　　进步，天恶盈而祸臻。苦海回头，道集虚而善应。恭严荜戺，爰肃枫坛，奠龙璧於五灵，罗凤缯於十极。投诚万一，请命再三。伏冀丙轸初 
　　忱，申融终惠。赦千龄之宿垢，蠲三际之深瑕。紫户玉门，霄炁降九重之妙。黄庭金室，灵芽流五灌之华。俾还复於生根，即断除於死蒂。 
　　神神莹彻，炁炁虚灵。高步琼霄，觐三华之猊座。快翔玉宇，瞻万变之龙光。蒙印丹衷，亶依洪造。斋主某，松筠耐岁，桃李开春。家庆绵 
　　绵，茂房生之万叶。砌芳衮衮，衍部氏之一枝。出入福乡，周旋道境。上愿二炁澄鲜，四时宣洽，风云调泰，星宿辉华。玉宇流祥，耀乾坤 
</div>
    <div class="pagination">
<a href="灵宝领教济度金书_page247.html">上一页</a><span>...</span><a href="灵宝领教济度金书_page243.html">243</a><a href="灵宝领教济度金书_page244.html">244</a><a href="灵宝领教济度金书_page245.html">245</a><a href="灵宝领教济度金书_page246.html">246</a><a href="灵宝领教济度金书_page247.html">247</a><span class="current-page">248</span><a href="灵宝领教济度金书_page249.html">249</a><a href="灵宝领教济度金书_page250.html">250</a><a href="灵宝领教济度金书_page251.html">251</a><a href="灵宝领教济度金书_page252.html">252</a><a href="灵宝领教济度金书_page253.html">253</a><span>...</span><a href="灵宝领教济度金书_page249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
