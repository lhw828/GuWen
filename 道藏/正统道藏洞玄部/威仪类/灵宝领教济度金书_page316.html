<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 316 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 316 页/共 621 页</h1>
    <div class="content">　　之化，椒房佐政，四德辉华，槐屋论恩，百工熙洽，共赞太和之运，益恢泰定之风。今故烧香，自皈依师尊大圣众，至真之德，得道之后， 
　　保天长存。和：与道合真。
　　以今清旦，升坛行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，五体投地，仰依太上三尊。 
　　愿以是功德，归流斋主家亿曾万祖，历劫种亲。一性虚明，千冤解释，南陵受炼，蠲万劫之根尘。东井澄清，淘多生之业垢。游神芝圃，高 
　　步骞林，永垂荫於后昆，克流芳於家庆。斋主某天开寿域，地辟福基，万里春融，闲锁壶中之日月。一帘风静，永恬户外之波澜。膺朱轩紫 
　　盖之华，享皓首庬眉之乐。诗书世泽，文献家声。今故烧香，自皈依师尊大圣众，至真之德，得道之后，升入无形。和：与道合真。
　　以今清旦，升坛行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，五体投地，仰依太上三尊。 
　　愿以是功德，归流臣等师友，先灵道俗往逝。化机自息，神景交融，云驭凌空，登琼房而问道。风軿泛景，升瑶圃以栖真。游宴太虚，逍遥 
　　无极，已往翱翔於圣泽，见存覆荫於天休。净八万四千之尘劳，金华定录。圆一千二百之戒行，玉籍标名。普及九幽，均沾一视，五道息转 
　　轮之苦，三涂免考对之冤。动植飞潜，
　　俱沾德雨。蛸翘蜎蠢，悉被慈风。今故烧香，自皈依师尊大圣众，至真之德，得道之后，长享自然。和：与道合真。
　　礼方　　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人，三十二天帝君， 
　　玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫灵宝至真明皇道君，三十六部尊经玄中大法师，上 
　　相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府得道神仙，三界官属 
　　一切真灵。臣闻除罪簿，灭恶根，宝黍恩周於三界。入福门，散宿对，香林仁洽於九幽。肇弘蕊笈之金科，丕演玉堂之玄范。日星有赫，塞 
　　庭嘘骀荡之春。雨露无私，幽夜沐涵濡之泽。再念亡故某，六情结衅，五贼构非。毒根烜赫以焚和，天和荡失。业力飘扬而逞伪，人伪滋萌 
　　。心田之定水自波，性海之灵光易混。是非颠倒，人我跻扳。致南昌落丹简之名，而北郁纪黑编之字。三彭肆志，二坚乘危。遂展转於畏途 
　　，倏沉沦於幽域。极目条章之日皎，惊心威令之风行。匪上叩於天关，曷下开於地户。是以聿严蓬宇，恪罄葵衷。遵玉匮以告斋，辂紫霄而 
　　锡庆。愿矜丹悃，曲轸素衷。玉敕颁恩，身心口之宿缘云散。金书度命，去来今之业对冰清。债讼消平，注殃和释。形神俱妙，超朱火以证 
　　真。衣食自然，诣丹陵而炼质。永超溟漠，俓陟虚无。斋主某五福攸宁，百祥萃止，蔼祥烟於眷序，溢紫炁於门庭。兰桂齐芳，椿松益固， 
　　斋功所及，庆泽均覃。更愿高厚清宁，仪璘焕耀，星宿辉润，风雨调和，六炁熙平，八表应金禳之瑞。三灵昭晏，四时宣玉烛之和。万国归 
　　仁，九围慕义，胧亩遂讴歌之乐，要荒绝烽燧之忧。谷汲山栖，登真悟道，云耕月钓，见性回光。下周九地之沉灵，旁及四生之含识，普垂 
　　化化，各保生生。则上明天尊大慈之化，下副臣等皈命之诚，谨启以闻。
　　发愿
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，祆恶自灭，贤圣日生。
　　三念法师功德大建。教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣清日一升坛行道之所，自然生金液丹碧芝英，百灵众真交会，在此香火炉前。令臣学道得道， 
　　求仙得仙，斋主受福，幽显沾恩，十方仙童玉女，侍卫香烟，传臣向来所启之诚，速达俓御太上无极大道至真玉皇上帝御前。
　　出堂颂
　　回静默
　　谢师
　　向来颂
　　灵宝领教济度金书卷之一百一竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百二
　　科仪立成品
　　明真斋
　　午朝行道仪
　　烧香颂
　　各礼师存念如法
　　卫灵
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破祆，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。和：与道合真。
　　鸣法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。其诸情悃，具载状文。以今临午，升坛行道，愿得玉 
　　清道炁灵宝妙光下降，流入臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位奉行九幽玉匮明真大斋事臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道 
　　大圣众，至真诸君丈人，三十二天帝君，玉虚上帝，玉帝太帝，东华、南极、西灵、北真、玄都、玉京、金阙七宝琼台、紫微上宫灵宝至真 
　　明皇道君，三十六部尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保 
　　命二真人，名山洞府得道神仙，三界官属一切真灵。臣闻紫阳开云锦之藏，金书启运。碧落示黍珠之妙，玉字呈祥。慈云垂荫於群灵，教雨 
　　沾濡於庶品。阴阳动静，包罗神炁之中。天地方圆，囊括元功之内。道函无极，化洽有生，为彼岸之津梁，实迷途之径路。臣等宿生余庆， 
　　亿劫良基。佩天灵神凤牒之篇，夤缘师授。秉玄元始龙函之箓，负荷身修。冥抗志於幽林，乃游心於陆海。功无尘露，过有渊陵。青律森罗 
　　，尚涵濡於帝渥。玄恩覆焘，盍参赞於天工。庶积微勋，小裨大教，凡有投告，敢不上闻，具有青词，谨当敷奏。
　　宣词
　　按如词言，备殚忱切。臣闻九幽科品，昭因缘罪福之门。三箓威仪，备忏谢斋修之格。皆帝真开光於夜府，俾形神乘景於朝阳。朔单郁绝之 
　　乡，仁风披拂。润泽纲维之境，惠露昭回。凡皈命以投诚，悉登真而离苦。今斋主某，仰虑亡故某。业山万仞，欲海千寻。南宫无纪善之编 
　　，北都鼓书愆之笔。一真颠倒，百体飘扬。冥冥九署之凄迷，戚戚三途之轮转。匪由帝力，曷复天根。爰依玉匮之金科，肃建瑶坛之宝范。 
　　香花郁勃，缯彩敷罗，上祈九色之神辉，下烛八冥之鬼趣。拔出地户，愿度命於朱陵。无拘天门，即升神於碧落。普天同庆，与道合真。以 
　　今临午，升坛行道，请法众等，运兹初捻上香。愿此香烟腾空俓上，供养无上至真道宝。臣等皈身皈神皈命，五体投地，仰依太上三尊。愿 
　　以是功德，上祝社稷尊灵，宗祧先圣。栖真皇极，证品虚无。翠葆珠幢，陪万圣朝元之驾。金枝玉叶，衍千龄御运之期。
　　皇帝舜日齐明，尧云广覆。御飞龙而立极，福比沧溟。执大象以御天，寿跻华岳。八表拱皇基之固，九围朝帝祚之长。内掖徽柔，储宫仁孝 
　　，麟趾镇盘石之势，虎符坚带砺之盟。中外协心，迩遐慕化。今故烧香，自皈依师尊大圣众，至真之德，得道之后，保天长存。和：与道合 
　　真。
　　以今临午，升坛行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，五体投地，仰依太上三尊。 
　　愿以是功德，归流斋主家九玄七祖，亿劫种亲。觉地虚明，慧源澄寂，悟本来之面目，澡濯尘根。还固有之形神，超凌道岸。蕊简注上生之 
　　字，芝图纪落死之名，殃注消愆，云仍袭庆。斋主某龟台锡羡，凤历增龄。道炁扶摇，电扫千灾於动止。灵光赫奕，云臻万福於家庭。七叶 
　　连荣，五符介祉。今故烧香，自皈依师尊大圣众，至真之德，得道之后，升入无形。和：与道合直。
　　以今临午，升坛行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，五体投地，仰依太上三尊。 
　　愿以是功德，归流臣等师友先亡，道俗往逝，灵元观妙，冲漠升真。骖鹤驾於瑶京，充悦玄味。翼鸾舆於紫阙，餐听法音。永证无为，长辞 
　　有漏，见存眷属，均被甄陶。漱玉液以延年，咽金丹而驻景，万邪扫荡，众妙匡扶。九夜三途，焕阳光而转烛。四生六道，超阴暗以飞仙。 
　　普天鼓舞於恩波，极地讴歌於德政。今故烧香，自皈依师尊大圣众，至真之德，得道之后，长享自然。和：与道合真。
　　礼方　忏方　命魔
　　步虚
</div>
    <div class="pagination">
<a href="灵宝领教济度金书_page315.html">上一页</a><span>...</span><a href="灵宝领教济度金书_page311.html">311</a><a href="灵宝领教济度金书_page312.html">312</a><a href="灵宝领教济度金书_page313.html">313</a><a href="灵宝领教济度金书_page314.html">314</a><a href="灵宝领教济度金书_page315.html">315</a><span class="current-page">316</span><a href="灵宝领教济度金书_page317.html">317</a><a href="灵宝领教济度金书_page318.html">318</a><a href="灵宝领教济度金书_page319.html">319</a><a href="灵宝领教济度金书_page320.html">320</a><a href="灵宝领教济度金书_page321.html">321</a><span>...</span><a href="灵宝领教济度金书_page317.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
