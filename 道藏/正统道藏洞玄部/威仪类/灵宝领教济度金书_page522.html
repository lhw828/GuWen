<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 522 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 522 页/共 621 页</h1>
    <div class="content">　　运真合灵会，宝诏勑诸部。酆都诸幽狱，六天重阴垒。典吏部冥洞，三官统九府。主典神吏兵，一切诸狱主。拔度善功魂，出离三涂苦。东 
　　极九龙符，照破诸地府。烬炭生青莲，刀山作骞树。冰池化温泉，镬汤为春浦。超度长夜魂，往生安乐土。
　　升天大券
　　三炁虚无
　　三宝玄都
　　阳日合并结炁成文
　　南宫陶铸□
　　北府消愆
　　三部使者
　　召制魂英
　　得度真元
　　佩负法文
　　升度八门证道无为
　　勑咒
　　道君玉印，混洞赤文。赤书玉字，八威龙文。灵书中篇，元始符命。自然灵章，勑制地祇。历关诸天，招集群仙。普告三界，拔度亡魂。急 
　　急如上帝律令。
　　灵宝升天宝券
　　面东南，取炁，掐上帝诀书之。
　　监生真符
　　合明天帝日
　　帝勑唵吽吽众神皆稽首
　　九天好生君开度九幽魂
　　丈人天中圣接引上丹天
　　升入朱陵府上登开光门
　　超度三界难尘劫无期年
　　超生真符
　　冥官稽首太上度魂
　　往生仙界永离九幽
　　禀命三清受生无停
　　朱陵度命南宫受生
　　三途罢对五炁朝元
　　快乐无为生丹夫
　　流火亭
　　天地混沌合其明
　　合其明
　　炁分阴阳神贯精
　　中黄角汇集百神
　　四大主张全生真
　　上接元始火炼荧
　　四道运换齐其灵
　　左日右月
　　锺甲丁
　　灵旗召登荧煌庭
　　天上三奇甲戊庚
　　地下三奇乙丙丁
　　人身三奇精炁神
　　胎光爽灵幽精
　　勑咒
　　玉眸大灵，分天地精。一炁混合，阴阳佐成。司命敬听，四齐生灵。火光炼度，左右灵英。急急如九炁生神律令。
　　右符存见亡人在前，弹诀。
　　灵宝领教济度金书卷之二百八十一竟
　　#1赤：底本『亦』，疑误。
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百八十二
　　存思玄妙品
　　开度祈禳通用
　　炼秽变神步罡
　　凝神定虑，焚香，两手掐玉清诀，定息八十一次。存降宫红光，如日照耀远近。有一婴儿，迭足而坐在红光中。忽五脏之气，化为五色祥云 
　　，载此婴儿，自红光中，历十二重楼，而上直冲天门，红光围绕，出玄虚中，去地五丈，此身忽化为枯木。内观五脏分明，两手挑天地火诀 
　　，存心中火出，如线红色，自透顶外。良久，化为大火，焚此枯木及所居宅舍，悉为灰烬。次存鼻风吹散，灰烬无余。即存肾水涨满，飘荡 
　　此灰，入此水中，天地间恍无一物，湛若太虚。再掐定玉清诀，存水中一条白炁，渐渐结聚，化成一团，五方真炁降入团中，如东方青炁九 
　　芒是也。余同。化成五脏。又以余炁，化六腑四肢百骸，倏然成我身形。次思先所出空中婴儿，并五色祥云，乘红光自我天门而下，入我身 
　　中，直至黄庭，光明如日。自左升上，围心中九转，与绛宫混合，其红光满十方界。如瑠璃瓶照耀远近。良久，见光中婴儿湛寂端凝，即元 
　　命真人也。次左手巡十二官，存青黄白三炁，自泥丸绛官黄庭出，缠绕光盈室内，我身在三炁中。即以两手掐变神诀。未下
　　念变神咒
　　心神崔宣，意神杨德，兴速召集，身中三部八景二十四神，五脏六腑，三元八节，七政九宫，三魂七魄，四肢九窍，三百六十骨节，千二百 
　　形影，万二千精光，三万六千毛窍等神。各整威仪，与吾吉庆。赐吾太道，令吾身化为灵宝真人，冠碧玉交泰之冠，衣飞玄紫绡之帔，碧裙 
　　朱履，琼佩瑶圭。汝等神灵，卫吾左右。上使红光罩满，下使祥云绕围。令吾存念启祝，上应帝庐，混元覆护，变形玉虚。急急如律令。次 
　　两手玉清诀，存我身为灵宝真人，服色如上。次存青炁从左眼出，化为青龙，居左。白炁从右鼻出，化为白虎，居右。赤炁从舌出，化为朱 
　　雀，居前。黑炁从两耳出，化为玄武，居后。黄炁从脐出，化为狮子九只，居前。白炁从额出，眉间入三寸即上田也。化为白鹤十二只，各 
　　两傍。次日紫赤色，红光九芒。次月黄素色，白光十芒。自两眉角后六合宫出，日左月右，凝住面前，去面日九寸，月十寸。回光芒，从鼻 
　　孔中，入洞房金华宫。眉间正人二寸光明出额后，化为圆象，徧体光明，朗照十方。次北斗七星，从两眉间出罩顶上，斗柄前指，去面七寸 
　　，金光辉映，混合覆身。次左扣天钟七通，召阳神。念卫身咒：
　　上方世界八仙人，下方持地四将军，三五吏兵除恶鬼，四六童子护吾身，六甲直符驱厌魅，六丁童子守吾形。吾左青龙右白虎，头上朱雀足 
　　玄武，前有功曹后主簿，驱除厌魅并魇蛊。若有魇祷还本主，一切祆氛不得住，须更不去举天斧。急急如上帝律令。
　　次右扣天磬七通，召阴神。念塞鬼洞咒：太灵九宫，太一守房。百神森卫，魂魄和同。长生久视，却灭邪凶。急急如律令。
　　次中扣天鼓七通，以朝真。念集神朝真咒：
　　魂神澄正，万炁长存，不经苦恼，身有光明。三界侍卫，五帝司迎，万神朝礼，名书上天。功满德就，飞升上清。急急如律令。
　　次步豁落斗三座，一顺，二逆，三顺，手掐足步口念。又每掐斗，存金光随掐诀飞起，又随足步飞起，上接天星，照耀十方。
　　先步第一顺斗。念：
　　斗要妙兮十二辰，乘光明兮威武陈。炁彷佛兮如浮云，九炁动兮上应天。知变化兮有吉凶，合六律兮持甲乙。履天英兮一坎乘天任，二坤倚 
　　天柱兮三震拥天心。四巽从兹度兮登天禽，五中从天辅兮六乾望天冲。七兑入天内兮八艮出天蓬，九离斗道通兮刚柔济。添福禄兮留后世， 
　　出幽明兮千万岁。急急如律令。
　　次步第二逆斗，念：
　　日月明，乾坤配，吾从天蓬一离入天内。二艮略过天冲三兑逢辅退，四乾返归天禽五中与心对。六巽抱天柱，七震任八坤英九坎会。斗道通 
　　，鬼道碎。急急如律令。
　　次步第三顺斗，念：
　　戴九履一，左三右七，二四为肩，六八为足，吾居中宫，以为腹实。万鬼千邪，各还本乡。当吾者死，逆吾者亡。速出奔迸，隐匿伏藏。天 
　　丁力士，斩灭不祥。急急如律令。
　　以上炼秽变神步斗三者。若此步至第三斗，看作何事改变用之。故名为赤天三五步罡元命真人也。
　　大罗默朝内诵
　　真人在大赤天中，炼秽变神，步罡了毕。即以舌拄上腭，化为虹桥，五脏之炁，化为五色祥云捧桥，直接天上，遂结六真诀，祝云：谨召运 
　　神会道功曹，四直玉文功曹，引我朝谒三天门下，急急。
　　即存运神会道功曹，并冠青衣皂绿，穿黑履佩玉。又存四直功曹四人，弁冠大袖，佩符。左青，右白，左红，右黑，凡六人，成三对。前引 
　　先四直，次运神会道，遂挑诀闭炁，存此功曹引真人乘云炁，自绛宫上重楼，度虹桥。既登桥，觉如历数万里之远。望桥外金阙崇楼，紫云 
　　掩映，有金牌玉字，云三天门。下有二守吏，星冠服，守门。既到门外，功曹不入。祝云：谨告今为某事，朝谒三天金阙王陛下。伏望天门 
　　守吏，特赐矜允。
　　次存守吏引入三重门裹，见大殿金宇崇严，神光徧照，有直日灵官二人，如功曹之服相，接引入大殿门。见元始御五色狮子之座，有金光紫 
　　云围绕，左右侍卫俨然。遂从左廊而上当殿墀，再拜长跪，具奏祝云：小臣某以今清旦，朝谒诵经，或为某入某事，意乞赐感应。
　　即诵经九过，存元始与众真同诵，经声琅然，金光自经声中发，灌沐身心，内外光明。然后忏罪祈恩，不过十六字。毕，仍前再诵，存元始 
</div>
    <div class="pagination">
<a href="灵宝领教济度金书_page521.html">上一页</a><span>...</span><a href="灵宝领教济度金书_page517.html">517</a><a href="灵宝领教济度金书_page518.html">518</a><a href="灵宝领教济度金书_page519.html">519</a><a href="灵宝领教济度金书_page520.html">520</a><a href="灵宝领教济度金书_page521.html">521</a><span class="current-page">522</span><a href="灵宝领教济度金书_page523.html">523</a><a href="灵宝领教济度金书_page524.html">524</a><a href="灵宝领教济度金书_page525.html">525</a><a href="灵宝领教济度金书_page526.html">526</a><a href="灵宝领教济度金书_page527.html">527</a><span>...</span><a href="灵宝领教济度金书_page523.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
