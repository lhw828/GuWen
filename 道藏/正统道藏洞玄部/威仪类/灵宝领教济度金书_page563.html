<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 563 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 563 页/共 621 页</h1>
    <div class="content">　　南方
　　具位臣某
　　上言，今月某日，为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开度 
　　南方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以九凤飞軿，耀炼形於丹火。六龙翊驾，昭度命於朱陵。稽首太微，皈心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带。克返天根。恭唯
　　南方无极太上灵宝天尊几前。
　　红蔼凝华，绛灵毓秀。气涵光大，囿万品以司衡。物禀丰亨，茂百昌而应化。凡归陶冶，悉藉汪涵。伏愿开琼笈以宣扬。启琅函而啸咏。说 
　　经一遍，坐观幽壤以生明。锡惠九扃，庶俾苦魂而得度。回兹胜利，升度亡灵。俓朝万福之尊，式冥梵天之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度西方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以金虎飞霄，提素皇於玉国。碧鸡应运，朝白帝於金门。稽首皓华，归心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭唯
　　西方无极太上灵宝天尊几前。
　　瑶蔼流芒，琼霄耀景。紫精霈泽，凝万宝以告成。玄造垂恩，妙七华而纪度。凡归陶冶，悉藉汪涵。伏愿开琼笈以宣扬，启琅函而啸味。说 
　　经三遍，普提喑者以能言。锡惠九幽，庶俾囚徒而得度。回兹胜利，升度亡灵。俓朝太妙之尊，式宴金光之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　北方
　　具位臣某
　　上言，今月某日，为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开度 
　　北方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以玄武阴生，配郁单於星纪。碧霄阳耀，提朔野於辰精。稽首紫垣，皈神玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭惟
　　北方无极太上灵宝天尊几前。
　　玄造流辉，黝华焕彩。风轮混混，承龙汉以归藏。云层峨峨，鼓鸿钧而黝化育。凡归陶冶，悉藉汪涵。伏愿开琼笈以宣扬，启琅函而啸咏。 
　　说经四遍，感跛逮以起行。锡惠九幽，庶沈迷而得度。回兹胜利，升度亡灵。俓朝玄上之尊，式宴真灵之境。臣下情无任激切之至，谨奉表 
　　奏以闻，谨言。
　　年　月　日具位臣姓　某上表。
　　东北方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度东北方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以龙御杓携，仰摄提於碧落。凤呜象应，胆华盖於浮黎。稽首苍维，归心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭惟
　　东北方无极太上灵宝天尊几前。
　　气耀泰交，祥凝鼎运。碧霞罗络，流淑景於始青。玄霭流明，散灵光於太素。凡归陶冶，悉藉汪涵。伏愿开琼笈以宣扬，启琅函而啸咏。说 
　　经五遍，自然痼疾以复形。锡惠九幽，普使沈魂而炼质。回兹胜利，升度亡灵。俓朝上圣之尊，式宴长乐之境。臣下情无任激切之至。谨奉 
　　表奏以闻，谨言。
　　年　月　日具位臣姓　某上表。
　　东南方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度东南方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以日焕阳光，散灵云於空碧。天开霁色，流教雨於虚玄。稽首朱维，皈心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭唯
　　东南方无极太上灵宝天尊几前。
　　气耀始青，祥符知白。紫虚郁秀，迎八极以舒华。碧落空歌，拥五符而耀景。凡归陶冶，悉藉汪涵。伏愿开琼笈以宣扬，启琅函而啸咏。说 
　　经六遍，发反黑而齿更生。锡惠九幽，罪疾除而恶落灭。回兹胜利，升度亡灵。俓朝度命之尊，式宴碧霞之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西南方
　　具位臣某
　　上言，今月某日，奉为弟子某，崇建十迥度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度西南方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以度井扪参，挹浮丘日御。历箕旋斗，昭瑶圃於月庭。稽首梵维，皈心玄极。臣诚惶诚恐，稽首顿首。伏念重泉逝爽，积夜游魂。觉海 
　　翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭惟
　　西南方无极太上灵宝天尊几前。
　　始素开祥，重玄耀景。金茎启秀，辉甘露於八埏。玉宇浮珍，耀瑞烟於四极。凡归陶冶，悉藉汪涵。伏愿开琼笈以宣扬，启琅函而啸咏。说 
　　经七遍，符少强老壮之功。锡惠九幽，普形化神升之妙。回兹胜利，升度亡灵。俓朝太虚之尊，式宴耀真之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西北方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度西北方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以九虎凝威，耀云生於阊阖。八鸾腾景，仰风穆於清微。稽首重霄，皈心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭惟
　　西北方无极太上灵宝天尊几前。
　　祥耀始玄，瑞凝空碧。区分五亿，包无色於大罗。域布三千，覆有垠於圆幅。凡归陶冶，悉藉汪涵。伏愿开琼笈以宣扬，启琅函而啸咏。说 
　　经八遍，已生未生皆得生。锡惠九幽，专度曲度无不度。回兹胜利，升度亡灵。俓朝太华之尊，式宴真仙之境。臣下情无任激切之至，谨奉 
　　表奏以闻，谨言。
　　年　月　日具位臣姓某上表。
　　上方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度上方无极世界一切幽魂。回兹功德，超度亡过某灵魂，上生福境。谨具表奏闻者。
　　臣伏以云敛玉京，散灵光於劫仞。风清金阙，分道炁於郁罗。稽首清虚，皈心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之掉。灵渊流浪，莫操智慧之舟。匪听夫以闻经，曷明心而见性。俾超死带，克返天根。恭惟
　　上方无极太上灵宝天尊几前。
　　道炁虚无，德符妙有。上极无上，敷日月以照临。高拱弥高，策雷霆而号令。凡归陶冶，悉语汪涵。伏愿开琼笈以宣扬，启琅函而啸咏。说 
　　经九遍，顿令金玉以露形。锡惠九幽，普使形神而御景。回兹胜利，升度亡灵。俓朝玉虚之尊，式宴金华之境。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　下方
　　具位臣某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，开 
　　度下方无极世界一切幽魂。回兹功德，超度亡过某灵魂，上生福境，谨具表奏闻者。
　　臣伏以三景融玄，昭寰区於碧雾。九华凝妙，灿泽垒於朱霞。稽首圆穹，皈心玄极。臣诚惶诚恐，稽首顿首。伏念重泉逝爽，积夜游魂。觉 
　　海翻波，孰鼓慈悲之棹。灵渊流浪，莫操智慧之舟。匪听法以闻经，曷明心而见性。俾超死带，克返天根。恭准
　　下方无极太上灵宝天尊几前。
　　宰制玉虚，提封金粟。龙符升品，入宝黍以逍遥。凤简登真，陟翠骞而快乐。凡归陶冶，悉藉汪涵。伏愿开琼笈以宣扬，启琅函而啸咏。说 
　　经十遍，回骸起死以成人。锡惠幽，受化更生而度命。回兹胜利，升度亡灵。俓朝真皇之尊，式宴水莲之境。臣下情无任激切之至，谨奉表 
　　奏以闻，谨言。
　　年　月　日具位臣姓某上表。
　　灵宝领教济度金书卷之二百九十六
</div>
    <div class="pagination">
<a href="灵宝领教济度金书_page562.html">上一页</a><span>...</span><a href="灵宝领教济度金书_page558.html">558</a><a href="灵宝领教济度金书_page559.html">559</a><a href="灵宝领教济度金书_page560.html">560</a><a href="灵宝领教济度金书_page561.html">561</a><a href="灵宝领教济度金书_page562.html">562</a><span class="current-page">563</span><a href="灵宝领教济度金书_page564.html">564</a><a href="灵宝领教济度金书_page565.html">565</a><a href="灵宝领教济度金书_page566.html">566</a><a href="灵宝领教济度金书_page567.html">567</a><a href="灵宝领教济度金书_page568.html">568</a><span>...</span><a href="灵宝领教济度金书_page564.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
