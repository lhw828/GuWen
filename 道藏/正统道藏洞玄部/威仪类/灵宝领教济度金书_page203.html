<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 203 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 203 页/共 621 页</h1>
    <div class="content">　　知磬举：礼足各长跪，忏悔。皈命虔诚忏悔。
　　法师长跪，宣坐忏。众官各长跪。
　　臣法众等，至心皈身皈神皈命十方无极太上灵宝天尊。以今宿启告斋焚香，忏悔修斋。弟子某及臣法众等，自从旷劫以来，至于今日，或身 
　　形所犯，四肢举措，动违戒律，不依经典。或心业所犯，志念不专，情浮意动，驰骋不息。或口业所犯，善恶返论，绮言饰非，华辞惑众。 
　　因今忏悔，并乞荡除。皆愿臣等及修斋弟子，身入至仙，会道合真，神合真寂，洞入自然，性命合道，玄会无为，志心稽首，礼谢无上至真 
　　三宝。
　　法师拜起立，
　　知磬举三启颂。次举三礼：
　　志心稽首礼太上无极大道，
　　志心稽首礼三十六部尊经，
　　志心稽首礼玄中大法师。
　　都讲举：重称法位。
　　法师宣衔至重诚，众和：上启。
　　法师宣至臣闻，长跪。至谨，当宣奏。知磬跪三宝前宣词，宣至即谨投，法师长跪。次宣至大道衔，法师拜伏，众官皆伏。宣至谨词， 
　　法师拜起，众官并起。法师宣科至以闻，拜。
　　知磬举天尊号，
　　法师长跪。小启毕，面地户立。
　　当职告符简，
　　法师遣符简，众念元始符命，至逍遥上清。当职宣符关，就地户焚之，众念度符颂，法师复位。
　　都讲举小十二愿，众和：结句。
　　法师复炉，直坛焚复炉符。
　　香官使者拈巳文左右龙虎君，侍香诸灵官，当令臣建斋之所，自然生金液丹碧芝英，百灵众真，交会在此，自巳文历下二指#5根，回至中文 
　　香火炉前。令臣学道得道，求仙得仙，斋主受福，幽显沾恩。十方仙童玉女，侍卫香烟，传臣向来所启之诚，速达径御太上无极大道至真玉 
　　皇上帝御前。
　　法师拜起，直坛收十方谒简。
　　知磬举出堂颂，赞引法师自天门出，左旋出地户，出都门。密咒：
　　玄上太阴，八窗开明，夜有所启，少女通灵，事毕复位，万神潜宁。
　　赞引历右幕上香，旋行过坛后，至师慕上香致拜，长跪小启。密祝：
　　臣重诚上启，臣向来奉为斋主某，崇建某斋，宿启行道。切虑俯仰未备，存念不周，五帝书愆，四司纠过，莫逃谴责，宣赖涵容，庶使宸泽 
　　下临，斋忱上御。臣不胜激切，屏营之至。
　　法师拜起，知磬举向来颂：
　　向来宿启功德，上祈天泽。开度云开度亡灵。祈禳云保佑平安。同赖善功，证无上道一切信礼。
　　表白宣白随意，知磬举：监斋纠过。
　　监斋三拜上香，长跪启师，随坛官
　　有无过失言之，三拜起。如坛官有过当罚，则秉诚端简，明言其过，以罚简中本简授之，知磬举：罪消黑簿天尊，坛官如数拜讫，以罚 
　　简还监斋，退立。
　　知磬举天尊号。赞引法师回静默堂，众官序立。法师上香三拜。
　　知磬举：皈依至道，回拜师真，用集良因，福流开度云亡者，众和：愿得往生。祈禳云斋主。众和：愿得长生。
　　知磬举宿启事竟，众官复位。
　　法师引众官就坐。
　　法师复神咽液起。
　　揖散已如常仪。
　　灵宝领教济度金书卷之八竟
　　#1#2#3#5指：底本作『旨』，当为『指』之误。#4诀：底本作『夬』，当为『诀』之误。
　　洞微高士开光救苦真人宁全真授灵宝通玄弘教水南先生林灵真编
　　卷之九
　　朝奏次序品
　　开度祈禳通用
　　朝谒次序
　　众官於静默堂序立，焚解秽符。众念静天地咒，法师变炼如法。上真师幕香，再拜。
　　知磬举：金真演教天尊。赞引法师至玄师幕序立，上左幕香，知磬唱道。
　　直坛举天尊号。
　　知磬举华夏，赞引法师上右幕香，再拜。法师左旋，上右厢众圣香，上御位香，次上左厢众圣香，至都门序立，法师中揖，念密咒存思 
　　：
　　四明功曹，通真使者，传言玉女，侍香玉女，为我通达，道室正神，上元生炁，入我身中。此系朝入户咒，早午朝同，晚与宿启同。
　　法师入都门，至地户，知磬率众官立地户外，法师中揖，念密咒存思：
　　仙道渺莽，元始之家，我欲升坛，清神变虑。愿得太上，赐我流霞之浆，布炁
　　芬芳。臣今服之，可以步罡。五脏神君，直日香官，闻吾秘咒，亦各以安。
　　法师先进左足，入地户，知磬率众官随后。法师左旋至天门，念咒存思：
　　无上大罗，大罗玉清，玉清之家，度法真人。闻臣秘咒，度臣身形，取彼玉霞，以静臣身。令臣步罡，行之帝乡，上朝玉皇。
　　法师先进左足，入天门，径至东方上香，周回十方，先四正，次四维上下。直坛奠十方谒简，从东为始。法师上香毕，即奠之。法师次 
　　上天宝台香，华夏结声。
　　知磬举烧香颂，直坛焚降真召灵符，法师存三宝下降，密咒：
　　玉华散景，九炁凝姻，香云密罗，径冲驿吏，各二人出。自中文周历十二宫，剔诀，再掐定出者严装显服，冠带垂缨，整其威仪。领仙玉郎 
　　，冠飞玄玉冠，衣九色龙文虎衣，执命魔灵旛，立左。玉虚侍郎冠九晨玉冠，衣五色飞仙羽衣，执九色灵旛，立右。飞龙功曹，冠九德通天 
　　之冠，衣九色凤衣，腰带虎书，执召神之符，在上。飞仙功曹，冠九德通天之冠，衣五色羽衣，腰带金铃，执摄煞之律，在下。飞仙使者， 
　　冠飞天玉冠，衣五色斑文之衣，手执金符建节，在前。神仙使者，冠朱阳玉冠，衣九光飞仙之衣，手执玉版持幢，在后。玄黄太真功曹使者 
　　，冠带羽服金真凤章豁落七元，手执玉案，对立臣前。正一功曹，弁朱阳之帻，冠通天之冠，衣皂执单衣，腰带龙头之剑。捧持谒簿使者， 
　　弁玄阴之帻，冠九德之冠，衣绛章单衣，腰带虎符。赉执玉版直事功曹，住立四方。正一功曹，住立中央。治病功曹，营卫臣身。左官使者 
　　在前，右官使者在后。阳神诀吏立左，阴神诀吏立右，上部功曹住立上方，中部功曹住立臣身，促炁功曹催促十方，上部使者远望上天，中 
　　部使者远瞻八方，都官使者雨绕臣身。郎吏虎贲，察奸勾骑，都官仆射，天驺甲卒，天丁力士，治政执正吏，收神食神吏，收鬼食鬼吏，收 
　　炁食炁吏，收精食精吏，收邪食邪吏，诛符破庙吏。从以太空，自然检天。辅仙飞玄骑，辅真飞腾骑，辅仙飞行骑，辅帝腾空骑，辅灵腾虚 
　　骑，飞轮策辔骑，飞仙腾空骑，飞琼羽盖策空骑，龙辕绿軿策辔骑，制地飞腾骑，流光耀雷骑，飞光击雨骑，兴云降雨骑，耀击追电骑，执 
　　即金光骑，并皆屯驻臣前后左右，严装事竟，罗列卤簿。受臣口中词语，分别开启玄坛土地，四面真官，三洞官属，监斋侍经，官君将吏， 
　　上下八方，中央四面，天官地祇，洞天福地，五岳四渎，九江八极，名山大川，三界官吏，日月星宿，璇玑玉衡，五帝真君，四司监察，九 
　　部考问，玄元始炁，太岁太阴，甲子诸官君，无极无穷、无高无浅、无下无深、无幽无显、无量无数真官，正炁乾皇，九宫八卦，六甲真人 
　　，诸庙神祇，根源本始，土地之主，社稷将吏，一时严装。与臣等身中功曹使者，飞龙骑吏，某靖仙官，玉童玉女，诸省府院司仙灵官吏， 
　　同诚上启太上无形无名虚无自然至真大道元始天尊，虚皇玉晨大道君，万变混沌玄元老君，诸君丈人，十方无极道德众圣，大帝天帝，灵宝 
　　监斋诸官君。自此分开度，祈禳各不同。如开度则云臣等迹染六尘，身栖五浊，乘非履过，逐境华，叨际明师，获聆至化，佩瑶图而凝妙 
　　，修琼笈以游玄，负荷渊深，提携春育，宪天弘道，济世立功，证誓丹青，徼盟金石，凡有皈向，所合关闻。今有斋主某，痛念亡故某人， 
　　奄忽一朝，沈沦九夜，冤轮旋运，业网周回，非赖宸恩，曷凌鬼趣。恭赉法信，备罄精诚，乞就某处，崇建某斋几昼夜，解消结滞，忏涤愆 
　　尤，拔擢阴仪，逍遥阳境，恩资家国，化洽人天，泽被幽冥，功沾品汇。臣等玄班莅职，丹籍登名。盍罄愚衷，上裨圣化。今谨洗心静念， 
　　澄志凝真，建设坛场，遵依典范，皈神十极，稽颡三元。俾所度某人，罪对停闲，冤憎和释，离苦升乐，度命登真。谨为上请三洞天仙兵马 
　　，地仙兵马，真人兵马，神人兵马，日月星宿兵马，九宫五帝兵马，三河四海兵马，各九亿万骑，三十二天监斋直事，侍香玉童，散花玉女 
　　，五帝直符，传言奏事，飞龙骑吏，各三十二人，一合来下，监临斋所。为臣通达丹忱，罗敷玄贶，皈命十方无极世界，已得道大圣众，至 
　　真诸君丈人。乞幽灵受度，眷属蒙恩，普及含生均陶惠泽，行道毕竟，谒古。仙官，功曹使者，飞龙骑吏，分别关启，以时上达，列启事竟 
　　，各还臣身，复於宫室。后召复到，一如故事。如祈禳则云臣等身栖浮俗，迹染嚣尘，三业纷纭，六情浩荡，幸逢化日，快畅玄风，窥久亲 
　　之梯阶，探长生之关键，秉修凤箓，佩奉龙文，济世立功，承天宣化，凡有皈向，敢不敷陈。今有斋主某人，为某事请命玄穹，冥心紫极。 
　　乞依三洞品格，崇建某斋几昼夜，洗涤愆非，和同冤对，消灾度厄，集福迎祥，泽被人天，功覃幽显。臣等身躬圣教，职忝玄司，盍运丹诚 
　　，上祈皇鉴。谨为澄心静念，涤虑清神，肃建坛场，精修斋直，敷陈法信，率励羽流，忏悔三元，皈依十极，输诚效悃，请福祈恩。俾斋主 
　　某人，万愿从心，千灾灭迹，谨为上请三洞天仙兵马，同前。至诸君丈人，解厄除愆，延生保命，过度三灾，众苦之中，普及幽冥，均沾善 
　　利。行道事竟，谒言仙官，功曹使者，飞龙骑吏，分别关启，以时上达。列启事竟，各还臣身，复於宫室。后召又到，一如故事。
　　法师众官，各致拜起立。
　　都讲举：各称法位。各官各密宣名衔。
　　法师宣衔，至同诚。众和：上启。
　　法师宣科，知磬宣词，宣至即日谨投，法师长跪，宣至大道衔，法师众官皆拜伏，宣至谨词，法师再拜起，众官并起。
　　法师宣科，至初捻上香，众吟初捻香赞，直坛焚初捻香符。
　　香径御玉清宫，遍玉清圣境，成华盖，供养大罗元始天尊。
　　法师旋行一周，上三宝香。毕，归位致拜，再宣科，至保天长存，众和：与道合真。法师再宣科，至二捻上香，众吟二捻香赞，直坛焚 
　　二捻香符。
</div>
    <div class="pagination">
<a href="灵宝领教济度金书_page202.html">上一页</a><span>...</span><a href="灵宝领教济度金书_page198.html">198</a><a href="灵宝领教济度金书_page199.html">199</a><a href="灵宝领教济度金书_page200.html">200</a><a href="灵宝领教济度金书_page201.html">201</a><a href="灵宝领教济度金书_page202.html">202</a><span class="current-page">203</span><a href="灵宝领教济度金书_page204.html">204</a><a href="灵宝领教济度金书_page205.html">205</a><a href="灵宝领教济度金书_page206.html">206</a><a href="灵宝领教济度金书_page207.html">207</a><a href="灵宝领教济度金书_page208.html">208</a><span>...</span><a href="灵宝领教济度金书_page204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
