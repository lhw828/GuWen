<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 88 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 88 页/共 621 页</h1>
    <div class="content">　　大圣北真天尊　　向北方
　　至心奏启北方自然八天上帝，愿赐慈悲之泽，昭垂应感之恩。普放神光，降流真炁，灌注玉山。大献清净法食之中，摄化无穷，神变罔测， 
　　琼浆宝饭，异果奇葩，非色非香，非空非假，祥云甘露，彩雾瑞烟，应念充周，随感饱满。上奉诸天尊帝，中炁三界真灵，下供神祇，回资 
　　品类。俾令六道幽灵受食等众，形神俱妙，定慧双圆。大圣大慈元灵五炁君无上尊。
　　宣北方八天符
　　飞步入北清，把真招上元。乘景望玄台，四华生锦云。中有采生童，羽衣何纷纷。长歌九命籍，金箓赤书文。十绝远华庭，飘飘度命婶。绿 
　　盖乘风回，丹霄拱琼轩。为我造上皇，拔录九夜门。度命朱陵阙，长保亿劫春。留神营绛府，赤子明玄关。形受不死炁，自然生宝魂。七神 
　　度南宫，世生福庆门。
　　梵炁弥罗天尊
　　三景灵芒，既敷华而耀彩。诸天妙炁，复飞焕以流辉。郁蔼瑶坛，蓊冥宝供，谨请玉山大变神王，六龙普变灵官，溟滓大梵灵官。密运神通 
　　，广施变化。兰场洞朗，十方影映於帝珠。芝馔森罗，万水光涵於璧月。大无外而小无内，此不往而彼不来。渺渺大罗，高列馨香之法味。 
　　尘尘剎土，遍陈清净之芳筵。寂照含虚，潜昭应现，万灵森布，一念交融，空洞内音，虔诚宣诵。
　　当职持水领法众旋绕斛筵
　　焚光明玉字无量数
　　众念五十遍
　　亶娄阿普，无和观音。须延明首，法揽菩昙。稼那阿弈，忽诃流吟。华都曲丽，鲜菩月臻。答落大梵，散烟庆云。飞洒玉都，明魔上门。无 
　　行上首，回跖流玄。阿陀龙罗，四象吁员。南阎洞浮，玉眸诜诜。梵形落空，九灵推前。泽洛菩台，绿罗大千。渺莽九丑，韶谣缘澶。云上 
　　九都，飞生自骞。那育郁馥，魔罗法轮。雾持无镜，揽姿运容。馥朗廓奕，神缨目宫。刀利禅猷，婆尼咎通。宛数涤色，太渺之堂。流罗梵 
　　萌，景蔚萧嵎。易邈无寂，宛首少都。阿滥郁竺，华莫延由。九开自辩，阿那品首。无量扶盖，浮罗合神。玉诞长桑，栢空度仙。玃无自育 
　　，九日导乾。坤母东覆，形摄上玄。陁罗育邈，渺炁合云。飞天大丑，总监上天。陁罗劫量，龙汉瑛鲜。碧落浮黎，空歌保珍。恶奕无品， 
　　洞妙自真。元梵恢漠，幽寂度人。
　　变化无尽天尊
　　变食
　　苏陀抹味天尊
　　高功行丹阳太极施食秘法
　　众官就坐
　　弘济无边天尊
　　道炁敷罗，灵光昭彻，竖穷三际，芳筵象六甲之厨。横亘八弦，妙馔浃九光之景。仰蒙帝力，俯运神功。俟圣真应愿以来临，流恩回施。庶 
　　品类随心而具足，载德高跻。亶冀仁慈，恪垂明鉴。
　　十方灵宝天尊赞引向门外序立
　　上香
　　伏以三界惟心，造升沈之关键。昭然六根，由意生迷悟之机缄。蔚若自炁业循环於蚁磨，致红尘颠沛於蛾灯，兴言恶道之堪悲，莫越幽途之 
　　极苦。铜关检系，悲风振而亿劫酸辛。铁垒羁维，昏烟暗而垓龄热恼。一昼一夜，万死万生，茫茫冥路之沈寥，寂寂阴津之凄惨。是以神霄 
　　内禁，符颁破狱之春。妙严东华，职建出冥之旦。期提苦趣，均证乐乡鱼今有斋主某人，修崇玄都大献玉山净供，普奉千真，回资六道，切 
　　虑地狱种类，寒庭永闭，夜壑牢关。凭太一之真光，张门毁锁。破大千之垢暗，启道开扃。惟琅音扬东极之尊，而琼检开北酆之。威神救 
　　苦，慧力垂慈，宜敷蚁悃，以勤渠恪。冀龙恩而鉴映，寻声有感，应念无边，法众运诚，至心奏请。
　　请太乙
　　仰惟九幽教主，十极导师，开甘露门，御太无而回祖炁。映祥烟户，提妙有以焕神光。为天人福慧之师，作幽显慈悲之父。愿旌激切，曲副 
　　忱恂，为驻跸於紫虚，恪开关於黑郁。今有斋主某人，修奉玄都大献，恩希金阙，供辟玉山。徼万圣以倾光，施群灵而破暗。云迷阴壑，游 
　　精摩泽垒之严。月惨冥途，飞爽阻关津之滞。莫普饮於兰馔，难旅觐於芝坛。欲望放百宝光明，焕龙章而破狱。勑九司官吏，宣凤篆以开幽 
　　。庶得泉曲春生，罗酆阳集，鬼官敬听，无拘留逼合之忧。驿吏恭承，有侍卫送迎之喜。恳析切切，应感昭昭，法众运诚，赞扬功德。
　　太乙救苦天尊
　　翠华迅景，彩仗乘空。应化分身，廓九幽而照夜。飞灵合景，精一念以开春。谨召青玄破狱一行符吏，疾赴玄坛，乘慈尊祖黑真光，随我神 
　　运，直下罗酆，破荡地狱，提摄苦魂。
　　宣破狱符
　　茫茫酆都中，重重金刚山。灵宝无量光，洞照炎池烦。亡者身光明，朝礼玄元坛。升神超碧汉，童子导灵旛。
　　太乙救苦天尊
　　玉毫耀彩，金景腾辉。七混五成，提冥乡而御景。六通四关，廓幽路以开程。谨请五方五灵主方隅神，疾赴玄坛，乘慈尊祖炁真光，随我神 
　　运，普告关津，开辟道路，接引幽魂。宣开辟符玉清灵宝光，洞照三途中。微微开业道，来往交相通。东华元命至，倏忽无
　　留踪。生神超大罗，游宴三元宫。
　　太乙救苦天尊
　　五方启重围之扉，形魂部卫。六甲开冥关之径，体魄徼迎。皆狮座摄以威光，故犴室乘兹梵炁。经华纬粲，明检於岳渎罗泉。阳耀阴灵，严 
　　摄於水陆邮驿。既四门之无阻，宜万类之俱临。得役仙曹，庸提滞识。俾神朝於北阙，而魂炼於南宫。惟冀庆云开生，慈风起死，俯驻碧落 
　　之景，宏施黄壤之恩。臣下情无任，激切恳祈之至。
　　十方灵宝天尊
　　众官就坐
　　伏以阴阳化化之机，风行三极。天地生生之德，云荫八遐。流祖炁於清曹，敷神功於玄局。玉符飞焕，开九垒之春阳。金景旋浮，廓三途之 
　　昼景。飞龙迅而雄守雌抱，神虎运而阳摄阴提。肇宏紫极之恩，丕阐黑郁之苦。巍巍大范，奕奕洪恩。今有斋主某人，开玉山之法筵，宣琼 
　　台之秘范。上奉千真万圣，回资六道四生。顾惟陟降殊途，显幽异路，耀阳光而度命，已藉三华，赴阴泽以提魂，亶资列将。兹也宸辉璀璨 
　　，梵唱琳琅，九幽彰毁锁之威，十方奋开关之武。盍徼万类，均会一乘，宜伸召役之仪，庸契精诚之切。太极丹篆，次第宣行。
　　八门开度天尊
　　谨召玄虚掌六道功曹，疾赴玄坛，恭领符命，随我神运，催召天仙道，神明道，人伦道，地狱道，饿鬼道，畜生道，一切之众，速摄速至， 
　　风火无停，伺候天恩，普受开度。
　　宣召六道符六道
　　无炁幽微，玄梵恢张。混茫空彻，赤文丹章。朗昭洞妙，万化滋彰。帝心慈慧，恩流无疆。宸辉敷耀，灵爽飞扬。玉符所召，六道来翔。
　　八门开度天尊
　　谨召玄虚掌四生使者，疾赴玄坛，恭领符命，随我神运，催召胎生、卵生、湿生、化生一切之众，速摄速至，风火无停，伺候天恩，普受开 
　　度。
　　宣召四生符四道
　　玄恩赫赫，太极流营。禀令妙粹，弥纶生成。洞观炁化，宇宙充盈。雨露涵育，齐企善征。天光流焕，万象精明。玉符所召，四生飞英。
　　八门开度天尊
　　谨召十方道都大主者，疾赴玄坛，恭承符命，随我神运，催召东西南北四维上下滞爽孤魂一切之众，速摄速至，风火无停，伺候天恩，普受 
　　开度。
　　宣召十方道孤魂符
　　慈惠溥浃，祖炁流辉。元始施化，窈漠玄机。十华三际，洞妙张施。沉沦迷途，玄鉴均齐。泽滂覆载，幽爽均提。玉符所召，彷徨来仪。
　　八门开度天尊
　　谨召九州社令司主者，疾赴玄坛，恭领符命，随我神运，催召冀兖青徐扬豫荆梁雍分野滞爽孤魂一切等众，速摄速至，风火无停，何候天恩 
　　，普受开度。
　　宣九州孤魂符
　　慈恩凝妙，幽赞神功。九野游爽，昭晰天光。阳开阴关，经纬回藏。琼章大有，飞焕八方。生死返复，乘晨希阳。玉符所召，罔敢不从。
　　八门开度天尊
　　谨召掌城隍里域乡界主者，疾赴玄坛，恭领符命，随我神运，催召城隍里域乡界滞爽孤魂一切之众、速摄速至，风火无停，何候天恩，普受 
　　开度。
　　宣召城隍里域乡界孤魂符
　　阳光焕奕，阴景翳蒙。微茫效畿，荒寂幽丛。游精遍浩，亿万无终。真机鼓摧，乘炁委崇。固灵育粹，太极流通。玉符所召，陶沐玄风。
　　八门开度天尊
　　谨召掌出林丛洞主者，疾赴玄坛，恭领符命，随我神运，催召山林岩洞滞爽孤魂一切之众，速摄速至，风火无停，伺候天恩，普受开度。
　　宣召山林丛洞孤魂符
　　混沦空洞，溟幸弥罗。幽魂寂历，玄泽光敷。山林岩洞，惨戚悲歌。元皇妙化，惠辟崇阿。游魂故炁，纷葩浩多。玉符所召，回返天和。
　　八门开度天尊
　　谨召掌溪涧泉源主者，疾赴玄坛，恭领符命，随我神运，催召溪涧源滞爽孤魂一切之众，速摄速至，风火无停，伺候天恩，普受开度。
　　宣召溪涧泉源孤魂符
　　阴寥泉曲，凄恻寒池。冥海幽寂，浩劫无期。伏尸沈滞，夜景哀悲。元始曲映，宸恩密移。和阳明奕，洞焕仙飞。玉符所召，佩服天衣。
　　八门开度天尊
　　谨召北魁玄范府倒生玄司七真玉女，疾赴玄坛，恭倾符命，随我神运，催召十方三界尽玄虚际七类伤亡一切之众，速摄速至，风火无停，伺 
　　候天恩，普受开度。
　　宣七玉女符七道
　　太一混元，玄司倒生。精列品类，流焕七星。真光荫彩，幽景洞明。龙軿凤御，云旗虎旌。啸呼林谷，提摄郊垧。玉符所召，游爽来呈。
　　八门天度天尊
　　谨召灵宝如意万司五十七大神，疾赴玄坛，恭领符命，随我神运，催召十方三界尽玄虚际二十四类伤亡一切之众，速摄速至，风火无停，伺 
</div>
    <div class="pagination">
<a href="灵宝领教济度金书_page87.html">上一页</a><span>...</span><a href="灵宝领教济度金书_page83.html">83</a><a href="灵宝领教济度金书_page84.html">84</a><a href="灵宝领教济度金书_page85.html">85</a><a href="灵宝领教济度金书_page86.html">86</a><a href="灵宝领教济度金书_page87.html">87</a><span class="current-page">88</span><a href="灵宝领教济度金书_page89.html">89</a><a href="灵宝领教济度金书_page90.html">90</a><a href="灵宝领教济度金书_page91.html">91</a><a href="灵宝领教济度金书_page92.html">92</a><a href="灵宝领教济度金书_page93.html">93</a><span>...</span><a href="灵宝领教济度金书_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
