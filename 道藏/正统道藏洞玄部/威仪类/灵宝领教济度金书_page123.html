<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 123 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 123 页/共 621 页</h1>
    <div class="content">　　青玄斋用
　　宿启仪
　　烧香颂
　　各礼师存念如法
　　卫灵咒
　　东方
　　九炁青天，明星大神。焕照东乡，洞映九门。转烛阳光，扫秽除氛。开光童子，号曰玄卿。备卫我轩，上对帝君。收魔束祆，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。和：与道合真。
　　南方
　　三炁丹天，焕景流光。荧星转烛，洞照太阳。上有赤精，合契虚皇。开明童子，号曰华芳。总御火兵，备守玉堂。斩邪束祆，剪截魔王。北 
　　帝所承，风火冲当。流铃交焕，翊卫坛场。正炁流行，敢有猖狂。我享上功，坐运魁罡。亿劫长存，保天无疆。和：与道合真。
　　西方
　　七炁素天，太白流精。光耀金门，洞朗太冥。中有素皇，号曰帝灵。保神安镇，卫我身形。断绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普卫万生。元皇正炁，来合我身。功加一切，天地咸宁。和：与道合真。
　　北方
　　五炁玄天，元始徘徊。辰星转烛，洞焕太微。黑灵尊神，号曰层威。统冠飞天，仙裾羽衣。备守五门，检精捕非。敢有干试，豁落斩摧。玉 
　　符所告，神镇八威。邪门闭塞，正道流辉。三光映照，我身无衰。策空驾浮，举形仙飞。和：与道合真。
　　中央
　　黄炁中央，调理乾坤。陶镕阴阳，总统玄真。镇星吐辉，流耀九星。开明童子，号曰天璘。阳炁焰上，朱焕炎精。洞照内外，运我身形。百 
　　邪摧落，摄役鬼灵。中山神咒，普天使闻。五灵安镇，身飞上清。和：与道合真。
　　鸣法鼓二十四通
　　无上三天玄元始三炁太上虚无道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出 
　　。出者严装。关启玄坛天帝神君，当召此间土地里域真官正神，急上关启臣今奉为入斋意。以今宿启告斋，愿得东极青玄妙炁、百宝光明下 
　　降，流入臣等身中。即使玄坛清净，内外成真，天元氛秽，地绝祆尘，琳琅振响，十方肃清，万魔不干，真诚上彻。令臣所启。速达俓御东 
　　极青玄老君、太乙救苦天尊、运明保元上帝御前。
　　请称法位
　　具位奉行青玄黄箓妙斋法事臣某，与临坛官众等。今故烧香，愿以是功德，上为七世父母，下及臣身，天子王侯，土地官长，臣等三师四友 
　　，系代学真，谷隐岩栖，门徒祭酒，九亲姻族，天下人民，蠕动蜎飞，跂行喘息，无边无极，法界众生，皈身皈神皈命，十方救苦无上慈尊 
　　。乞原赦前生今世，生死宿罪重过，得兔离三途五道，十苦八难九厄之中。臣身得道真，飞行虚空，白日升天，侍卫慈尊，逍遥无上束极长 
　　乐之宫，永与道合。所启玄感应声，上御至真无极大道御前。
　　人各恭敬
　　礼方
　　志心皈命，礼
　　东方救苦玉宝皇上天尊。
　　志心皈命，礼
　　南方救苦玄真万福天尊。
　　志心皈命，礼
　　西方救苦太妙至极天尊。
　　志心皈命，礼
　　北方救苦玄上玉晨天尊。
　　志心皈命，礼
　　东北方救苦度仙上圣天尊。
　　志心皈命，礼
　　东南方救苦好生度命天尊。
　　志心皈命，礼
　　西南方救苦太灵虚皇天尊。
　　志心皈命，礼
　　西北方救苦无量太华天尊。
　　志心皈命，礼
　　上方救苦玉虚明皇天尊。
　　志心皈命，礼
　　下方救苦真皇洞神天尊。
　　礼足，各长跪，虔诚忏悔。
　　臣法众等，志心皈身皈神皈命，十方救苦无上慈尊。以今宿启告斋，焚香礼忏。臣闻青玄妙炁，贯经纬以弥罗。黄箓灵文，并仪璘而焕耀。 
　　将近螭坳之邃，宏敷鸾笈之玄。徽福东华，覃恩北朔。犹虑臣等志轮象罔，识染芬葩。精炁神混合之真，业山未破。身心口流吹之妄，定水 
　　俄波。徒窥太赤之金章，或胃女青之玉律。希回圣鉴，曲宥愚衷。瞻瑞相於青林，龙符宣德。化真身於黑郁，凤韶同仁。臣等至心稽首，礼 
　　谢无上至真三宝。
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，与临坛官众等，谨同诚上启青玄祖炁虚无自然元始天尊，无极大道太上道君，太上老君，东极青玄老君，运明保元上帝，太乙救 
　　苦天尊，十方分身应化救苦天尊，大慈大悲救苦真人，大慈大悲大惠真人，香林会中法解真人，十华真人，普救真人，玄中大法师，三天大 
　　法师，三界应感一切真人。臣等社栎散材，井梧弱质。亲承道纪，慨入室之悠悠。快睹玄枢，斯面墙而郁郁。莫抚烟霞於驹谷，徒玩日月於 
　　鸡窗。教出始青，惟抱宣符之切。科尊太素，惧贻布宪之严。倘非誓地以立功，曷克承天而补过。凡有投告，合为关闻，今有青词，谨当宣 
　　奏。
　　宣词
　　按如词旨，备极忱恂。臣等淬励丹衷，磨砻素个，遵紫阳玉匮之秘，依苍极金箓之玄，门列十华，坛周四界。法天象地，三乘罗鸳鹭之班。 
　　呼阴召阳，九奏降龙鸾之御。蔼霏烟於兰鼎，腾彩雾於芝篝。旌葆翩翻，旛花摇曳，目今月某日为始，为斋主某，建立青玄救苦妙斋。为亡 
　　故某，涤除冤对，洗拔愆尤。扫荡幽寥，绝苦声於地狱。超浚眇莽，享大福於天堂。永依翠苗之光，常预朱骞之会。普提万类，均挹三华， 
　　融慧日於九围，扇光风於八表。谨依玄法，宿启以闻。恩惟三宝道师，九幽教主，垂慈鉴映，省览所陈。敕勒三洞仙灵，三宝官属，青玄僚 
　　佐，黄箓班联，监斋侍经，卫坛护道，社令土地，应感灵祇，协力同心，扫妖氛於内外。通诚达信，契影响於天人。令臣等百体清明，三关 
　　调泰，凝真端息，融妙炁於丹庐。会道运神，挹灵光於玄座。罗敷洪泽，提拯黑都，庶斋福以周圆，俾法轮而兴转。明晨行道，绩更启闻。
　　十愿
　　复炉
　　出堂颂
　　灵宝领教济度金书卷之八十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之九十
　　科仪立成品
　　青玄斋用
　　散坛仪
　　烧香颂
　　各礼师存念如法
　　卫灵咒
　　五灵列位，焕钻五方。始星护魂，丹老卫形。皓灵侍魄，黑帝摄生。中央黄帝，统御万真。元皇告下，幽夜开光。罪消北府，名列南昌。金 
　　箓定籍，玉字除殃。朱陵炼质，飞神太苍。三官九府，无极神乡。普受开度，上生天堂。和：与道合真。
　　鸣法鼓二十四通
　　无上三天玄元始三炁太上老君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今散坛烧香，愿得东极青玄妙炁、百宝光明下降， 
　　流入臣等身中。令臣所启之诚，速达俓御东极青玄老君，太乙救苦天尊，运明保元上帝御前。
　　请称法位
</div>
    <div class="pagination">
<a href="灵宝领教济度金书_page122.html">上一页</a><span>...</span><a href="灵宝领教济度金书_page118.html">118</a><a href="灵宝领教济度金书_page119.html">119</a><a href="灵宝领教济度金书_page120.html">120</a><a href="灵宝领教济度金书_page121.html">121</a><a href="灵宝领教济度金书_page122.html">122</a><span class="current-page">123</span><a href="灵宝领教济度金书_page124.html">124</a><a href="灵宝领教济度金书_page125.html">125</a><a href="灵宝领教济度金书_page126.html">126</a><a href="灵宝领教济度金书_page127.html">127</a><a href="灵宝领教济度金书_page128.html">128</a><span>...</span><a href="灵宝领教济度金书_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
