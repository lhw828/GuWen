<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 396 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 396 页/共 621 页</h1>
    <div class="content">　　焚白帝符
　　六甲抱金关，七政守灵坛。流铃掷火化，威剑巨龙蟠。邈彼素灵真，明宪孰敢干。束制妖鬼魔，凛落霄风寒。沴炁既已息，万天俄而安。真 
　　俦荷天庇，抵颡相歌欢。
　　谨召黑帝直符，上诣五炁玄天洞阴朔单郁绝玄滋黑阙五灵五老天君黑帝宫。请以幽昌黑炁，灌注弟子，流入泥丸，分布五炁，光耀太微，流 
　　芳布泽，守护肾神，玄冥有婴，玉女灵珠主之。使肾炁盈溢，精通日月，上达昆仑，下守玉扃，植华挺秀，受炼更生。
　　焚黑帝符
　　无质统有物，渊兮上帝心。不启不发道，蕴妙化机深。恐尔漏未尽，阴想勿浸淫。轮转无涯波，苦道相迷寻。万年当谨约，一旦自湮沈。无 
　　冲落鬼境，殃遣不可任。
　　预修弟子某，真炁充盈，元神固密。三章十转，符回灵齐仙之功。万合千和，契雌雄回风之妙。神辉充映，液炁敷流，身生碧玉之英，体合 
　　飞玄之景。此皆元始慈悲之大造，实由天尊护度之深恩。所宜稽首肃恭，凝神礼谢。更凭法众，吟咏洞章。
　　吟五灵度符籍赞
　　大圣元始天尊
　　第六坛受度
　　步虚引诣无量度人天尊前上香拜
　　信礼无上大罗天无量度人天尊
　　乘烟结霜友，御辔歌寥闲。北登广寒室，玄英玉炼颜。飞步天圆上，云璈呜鼓弹。龙軿驾虎袱，朝挹扶桑暾。夕憩旗珠影，携提控九玄。遨 
　　游太空馆，徘徊运朱轮。受书登南丹，长歌亿万春。
　　臣谨上启无量度人天尊。切以诸天纪名，玉箓定超升之路。生身受度，金科摧浩荡之恩。期圆满於丹衷，必皈依於玄造。重念预修弟子某， 
　　脱尘离妄，炼质生神。北阙承恩，犹赖众真之监度。南昌注籍，庶令万物以生仙。企三十二帝之化权，实上圣真仙之主宰。秉长生箓，度善 
　　功人，护佑得道之身，扶持学仙之士。匪凭保举，曷证真常。伏冀普放慈光，广施惠泽。密行关报，期垂保度之洪恩。永赖陶镕，即纪姓名 
　　於玉简。魔试无恼，道果圆成，一如无量度人之章，密契灵宝嗣师之旨。众真监度，注上生名。玄坛表文，谨当宣奏。
　　宣表　关发　宣符奏
　　本坛恭奉道旨，关白无量度人仙吏，度人不死尊神，南极长生大君，度世司马大神，好生韩君丈人，灵宝生身受度灵官，诸天纪名灵官。请 
　　启真慈，随我神运，同诚上启三十二天上帝。恭望圣慈矜悯，帝泽昭宣。特为预修弟子某，鉴录善功，度名仙籍，颁宣符命，共伺天恩。
　　无量度人天尊　宣牒
　　谨请东方八天帝君，自然真炁，度为弟子某，护佑道果，保度善功。
　　焚东方八天符
　　广生高映，觉元洞虚。应玄九真，化交肇图。文灵运构，宗范玄都。感变总括，威招自成。绿岑迁景，皇道合明。天休耀权，炁精育魂。融 
　　罗负立，圆英隐灵。期巨神色，洪网告宁。
　　谨请南方八天帝君，自然真炁，度为弟子某，护佑道果，保度善功。
　　焚南方八天符
　　章炎通泛，坚敷济宗。虚象玄华，龙阳舞穹。微正宵艳，渊大凝冲。元关三纽，大梵飞空。隐觉隆益，天伦庆呈。神户缠络，真元散精。净 
　　握明照，徊合升迁。导骞宴云，灵应腾文。
　　谨请西方八天帝君，自然真炁，度为弟子某，护佑道果，保度善功。
　　焚西方八天符
　　刚泽微控，阴峻孤仪。贯炁冥素，宸洞开微。周化幽映，澄辉帝台。平遐挹虚，恢茂童池。结飙临育，丽元散形。阳通百六，沉芒隐阶。幽 
　　廓冥默，真峰会灵。坚丕顺道，告命骞林。
　　谨请北方八天帝君，自然真炁，度为弟子某，护佑道果，保度善功。
　　焚北方八天符
　　龙安洞变，纯阳隐玄。方本还炁，象伏高圆。神变惠允，解炼灵根。赤精纯道，咸号威尊。利云有常，德刃中丘。郁城琼垒，谅音庆流。受 
　　位玉室，大宪通幽。玄章焕落，网罗乃周。
　　预修弟子某，身沐道风，名登天录。证品受度，超三界之轮回。学道修真，悟一乘之玄奥。地祇右列，五帝司迎。神明护门，千灵有翊。克 
　　圆成於勋行，将步武於紫清。为圣君金阙之臣，作玉皇香案之吏。此皆元始慈悲之大造，实由天尊护度之深恩。所宜稽首肃恭，凝神礼谢。 
　　更凭法众吟咏洞章。
　　吟故设大法桥赞
　　大圣元始天尊
　　第七坛受度
　　步虚引诣长生护命天尊前上香拜
　　信礼无上大罗天长生护命天尊
　　朝登太微室，夕憩朝阳台。天风扇清沴，荣驾五云回。星珠罗碧汉，绰约流九垂。眇莽御明烟，圆霄宴玉墀。神虎摄万魔，灵威焕巍巍。金 
　　真检云营，玉室焕灵阶。丹丘无圆方，奇哉仙真才。
　　臣谨上启长生护命天尊。切以开列三辰之运，威光耀灿於圆方。人为万物之灵，灾害权衡於经纬。仰依仁荫，庶拜真慈。重念预修弟子某， 
　　善芽密固，道炁充周。名书上天，期进修於万善。迹参下土，未超离於五行。或飞流彗孛之凭凌，致身命运限之冲战。障魔易桡，道体庸亏 
　　。伏冀广运威神，廓清分域。凝辉舒耀，福源符山岳之云升。退舍敛芒，妖氛若虚空之电扫。庶兴居之泰定，遂葆炼之精勤。一如无量度人 
　　之章，密契灵宝嗣师之旨。众真监度，注上生名。玄坛表文，谨当宣奏。
　　宣表　关发　宣符奏
　　本坛恭奉道旨，关白长生护命仙吏，灵宝上清天灾灵官，无所不禳灵官。请启真慈，随我神运，特为预修弟子某，消息星躔，降祥辅道。
　　长生护命天尊　宣牒
　　谨请太阳帝君，度为弟子某，保固阳精，辟除灾难。
　　焚太阳符
　　赤炉丹景，圆天大明。扶桑启晨，太虚育英。九阳齐化，焕耀朱精。五帝命灵，御采飞盈。流霞洞照，降福云乘。使我自然，保天无倾。
　　谨请太阴帝君，度为弟子某，保固阴精，辟绝厄难。
　　焚太阴符
　　黄精玄晖，浮理九空。散郁寒飙，元精流通。虚波澜频，夜景飞宫。乘霞逸彩，结灵云东。天人合化，内映还童。刻名玉札，天地无终。
　　谨请五方五德星君，度为弟子某，调理五行，永保长生。
　　焚五星符
　　光流灵精，照映五方。化敷青龙，华敷丹星。素曜炼真，圆郁玄芒。中元徘徊，郁勃灵祥。洞焕下土，保庆翱翔。紫编定录，亿劫无疆。
　　谨请南斗六司真君，度为弟子某，延续寿命，辟斥灾危。
　　焚南斗符
　　太微绿景，真炁洞明。璇珠贯霞，絪缊天阶。丹华天阙，神光化孩。赤烟混合，浩劫徘徊。注我生籍，寿命巍巍。戾美呈试，流铃焕威。
　　谨请北斗七元真君，度为弟子某，圆护福寿，洗荡灾衰。
　　焚北斗符
　　飞天九晨，威镇八冥。玄神焕精。豁落天衡。乘魁命杓，削死华生。回旋枢机，出入上清。劫尘自在，眉寿天并。腾飞受福，与帝同骈。
　　谨请四余真君，度为弟子某，蠲消厄难，降福延龄。
　　焚四余符
　　玄纲斡纬，余炁彰奇。天一太乙，机眚攸宜。首尾列御，隐曜潜辉。周旋经舍，斥奸紏非。司命定录，喜庆同归。保扶运度，宰制凶衰。
　　谨请五斗星君，度为弟子某，增注生籍，斥绝灾凶。
　　焚五斗符
　　华盖霄映，五斗承天。龙虎乌蛇，四极周连。御我命籍，纪名丹编。消愆削过，保固生根。垂精成象，吉庆同联。五灵休微，永列飞仙。
　　谨请二十八宿星君，度为弟子某，增延寿算，禳逐凶灾。
　　焚二十八宿符
　　天关四张，玄机罗施。素云交映，玉霞散辉。天权天市，紫微太微。秉濯龙
　　首，角尾流披。虎啸金曲，奎参扬威。丹禽吐翼，龟蛇虚厄。结精耀彩，列司祥机。光冒八表，蠲消辟非。移名生籍，列灭摧挥。坤旋乾转 
　　，魂魄相随。
　　预修弟子某，皈命晨芒，驰神碧落。金木水火土，无干阴阳之和。年月日时胎，永绝刑冲之咎。支干穆若，运限康如。固寿域之穹窿，衍福 
　　源之浩渺。体涵道炁，精九还七返之机。心契真乘，符九转八成之妙。此皆元始慈悲之大造，实由天尊护度之深恩所宜稽首肃恭，凝神礼谢 
　　。更凭法众，吟咏洞章。
　　吟圣德流科教赞
　　大圣元始天尊
　　第八坛受度
　　步虚引诣转轮圣王天尊前上香拜
　　信礼无上大罗天转轮圣王天尊
　　泛景宴紫清，云旌舞丹霄。遐观瑶台上，钧天何迢迢。流风焕骞树，神光耀琼瑶。仰嗡玄珠华，金座辉层洲。万天拱西皇，羽履回烟辀。八 
　　浮罗凤盖，琅树映飞飙。霜镛带神畿，千龄如一朝。
　　臣谨上启转轮圣王天尊。切以玄黄剖判，赤书开天地之根。关轴垂文，玉字度阴阳之会。非繇提拔，曷遂逍遥。重念预修弟子某，获值仙风 
　　，幸膺道炁。金液炼而形神俱妙，名度仙班。玉符告而经纬风流，身游福地。惟道是守，与天齐年。尚虑芥石之期，或际九六之变。伏冀天 
　　光翊卫，帝泽匡扶。佩八凤之龙文，保制劫运。藉五山之神咒，过度灾期。高观游翔，登真度命。蛟龙开道，超三界以飞行。灵宝长生，由 
　　五炁而永镇。不罹激运，长为种民，一如无量度人之章，密契灵宝嗣师之旨。众真监度，注上生名。玄坛表文，谨当宣奏。
　　宣表　关发　宣符奏
　　本坛恭奉道旨，关白转轮圣王仙吏，灵宝随劫轮转灵官，过度三界灵官。请运真慈，随我神运，特为预修弟子某，授以赤书，保度否运。
</div>
    <div class="pagination">
<a href="灵宝领教济度金书_page395.html">上一页</a><span>...</span><a href="灵宝领教济度金书_page391.html">391</a><a href="灵宝领教济度金书_page392.html">392</a><a href="灵宝领教济度金书_page393.html">393</a><a href="灵宝领教济度金书_page394.html">394</a><a href="灵宝领教济度金书_page395.html">395</a><span class="current-page">396</span><a href="灵宝领教济度金书_page397.html">397</a><a href="灵宝领教济度金书_page398.html">398</a><a href="灵宝领教济度金书_page399.html">399</a><a href="灵宝领教济度金书_page400.html">400</a><a href="灵宝领教济度金书_page401.html">401</a><span>...</span><a href="灵宝领教济度金书_page397.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
