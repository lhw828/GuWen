<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 400 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 400 页/共 621 页</h1>
    <div class="content">　　凌太虚，提携高上人。
　　三启　　三礼
　　重称法位
　　具位奉行灵宝自然大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君， 
　　高上玉皇，十方灵宝天尊，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北 
　　斗南辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，玄中大法师，灵宝玄一经籍度师 
　　，侍经五帝，玉童玉女，岁德尊神，土地主执，三界应感，一切真灵。臣闻五劫开光，玉字昭回於碧落。三乘导运，金书保卫於紫微。教尊 
　　灵宝之玄，义贯枢机之妙。牢笼万象，总统群灵。风静云藏，彰碧玉缅平之应。雾臻雨集，昭黍珠神化之奇。自元始之传宗，至虚皇而演教 
　　，和天安地，济物利人，凡居混舆之中，孰出陶镕之外。斋主某皈神切切，请命依依。虑身心口之业垢尤迷，与去来今之宿尘尚染。未登道 
　　岸，莫脱迷津，致身命招经纬之灾，而门庭兆阴阳之咎。非由忏谢，曷保康宁。是以望紫极以吁天，洁玄坛而飨帝。愿颁纶脖，遍毁简书。 
　　阊阖风清，扇愆尤而天河倒挽。郁罗日近，蒙福禄而地岳高齐。玉液延年，金丹驻景。先亡往逝，炼丹霍之形神。外戚中姻，纪青华之姓字 
　　。家无灾厄，身有祯祥。耀紫炁於门阑，御景星於次舍。人所欲者，天必从之。上愿地纪熙平，天图朗晏。皇基悠永，极四海以朝宗。
　　帝业兴昌，来八荒而慕德。烽尘绝警，金革韬威。谷稼丰盈，遂鼓腹含哺之乐。寰瀛清静，兴耕食凿饮之歌。九垒三途，幽冥异趣，四生万 
　　类，品物殊形，均沾旷荡之恩光，咸悟虚灵之正性，永无轮转，同证真常。则上明天尊大慈之化，下副臣等忏谢之诚。谨启以闻。
　　发愿
　　一愿大道澹泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
　　二愿诸天结炁澄清，高虚广覆，保真固灵，气候调节，四运和平，国安民丰，普天闲宁，广济一切，惠达有生，保天长存，亿劫不倾。
　　三愿土地覆载无穷，安平不陷，海沦不崩，保镇家国，兆民兴从，养生安死，惠周十方，禾稼滋植，营运日丰，咸得覆载，万类皆从。
　　四愿日月二景高明，无有孛蚀，亏盈安清，光照诸天，洞消暗冥，保固劫运，世祚和平，普加润泽，惠洒众生。
　　五愿星辰与日齐光，转烛照耀，朗映十方，各安其位，经纬直行，保镇家国，无有灾伤，四海宁一，普天与昌。
　　六愿四时随节推迁，景气和调，无有灾患，疫毒消灭，普天安平，五谷丰熟，国富民欢。
　　七愿浮云结炁聚烟，飞空高澄，荫覆玄玄，隐则无为，散则弥天，神仙同居，结友众真，惠流一切，兴国爱民，普济群生，人同劫年。
　　八愿风雨流洒无穷，普加施泄，受炁发扬，万物滋生，国储民丰。
　　九愿五岳各安其方，巍巍包藏，长为仙宫，安镇国祚，保天无终，护度一切，莫不仰崇。
　　十愿江海荡荡无极，含容恢廓，无细不植，渊奥柔惠，润加蠕息，天人获庆，年固劫石。
　　十一愿帝王国主日昌，四镇安睦，兵革不扬，天人歌唱，吉应来翔，敷教济济，威化扬扬，兆庶称庆，长乐未央。
　　十二愿蝖飞蠢动，已生未生，咸蒙安全，普得生成，皆见元气，受阳之形，草木果林，经冬不零，一切济度，靡不鲜荣。和：与道合真。
　　复炉
　　香官使者，左右龙虎君，侍香诸灵官，当令臣午朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫香烟。传臣向来所启之言，速达俓御太上无极大道三清上圣，昊天玉皇上帝御前。
　　出堂颂
　　谢师
　　灵宝领教济度金书卷之一百八十竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十一
　　科仪立成品
　　自然斋用
　　晚朝行道仪
　　烧香颂
　　各礼师存念如法
　　宣卫灵咒
　　五星高耀，瑞气飞浮。元始集神，天地交周。玉符宝节，肃命微幽。掷火扬威，奸凶无留。万魔振伏，纷葩却消。摧怪伐恶，道炁周流。神 
　　光照夜，阴翳俱收。万神降格，扇景乘飙。群生咸遂，惠遍神州。和：与道合真。
　　鸿法鼓二十四通
　　发炉
　　无上三天玄元始三炁太上五灵玄老君，召出臣身中三五功曹，左右官使者，侍香金童，传言散花玉女，五帝直符，直日香官，各三十二人出 
　　。出者严装。关启玄坛天帝神君，当召此间土地里域真官正神，急上关启，臣今落景烧香行道，奉为入意。其诸情悃，具载缄誊。愿得太上 
　　十方至真道炁灵宝瑞光，下降流入臣身中。令臣所启。速达俓御太上无极大道虚无自然金阙七宝上帝玉陛下。
　　请称法位
　　具位奉行灵宝自然大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君， 
　　高上玉皇，十方灵宝天尊，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北 
　　斗南辰，周天真宰，十方无极无量品至真大圣，飞天神王，长生大圣，无量度人君，妙行真人，天真皇人玄中大法师，灵宝玄一经籍度师， 
　　侍经五帝，玉童玉女，岁德尊神，土地主执，三界应感，一切真灵。臣闻一炁流形，元始御清微之运。三灵成象，玄黄开赤明之图。上宰制 
　　於天经，下斡旋於地纬。玄云垂荫，散十华阳域之春。惠露涵濡，辟九垒阴关之旦。天人受庆，幽显承恩。是谓苦海之慈航，实乃昏衢之惠 
　　烛。臣等草莱赋质，荆棘蒙心。缘际夙因，身逢昌运。佩琼笈龙文之箓，修丹台凤炁之书。宜宴坐於烟霞，修真练景。乃经行於埃溘，履过 
　　乘非。曲荷洪慈，尚宽玄律。宪天从欲，矢心阖赞於同仁。守职承流，洁己敢期於独善。凡有投告，庸为关闻。具有心词，谨当宣奏。
　　宣词
　　按如词言，备殚诚素，臣闻道生万物，赤文开廓於诸天。教出三乘，玉历恢张於五劫。先乾坤而御极，后天地以财成。小物不遗，大钧无外 
　　。今斋主某，恪遵秘范，虔奉明科。象玉陛以三成，振金声而九奏。纹缯效信，金璧输诚，皈神虎豹之关，徼福龙鸾之御。伏愿紫宸日近， 
　　黄道云开，放九色之光明，鉴一忱之激切。天无私覆，云蒸五福於行藏。帝有恩言，电扫千灾於动止。普十华而同庆，与万物以皆春。以今 
　　落景行道，请法众等，运慈初捻上香。愿此香烟腾空俓上，供养无上至真道宝。臣等皈身皈神皈命，首体投地，仰依太上三尊。愿以是功德 
　　，上祝社稷尊灵，宗祧先圣。伏愿证品太虚，登真玄极。昌帝祚而银潢流润，福皇图而金镜澄清。皇帝三景齐明，八溟并福。山河万里，昭 
　　白麒赤雁之符。宇宙千龄，显天马神龟之瑞。内掖着母仪之化，储宫禀齐圣之姿。槐幄论思，竹符宣化，均际半千之运，共扶亿万之基。今 
　　故烧香，自皈依道尊大圣众，至真之德。得道之后，保天长存。和：与道合真。
　　以今落景行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，奉祝斋主家亿曾万祖，过往灵仪。伏愿北郁削名，南丹成化，超形神於冲汉，垂福荫於云仍。所冀斋主某，福树长春，德星永耀。波 
　　澄定水，吉祥允萃於壶天。日照冰山，厄难潜消於福地。悟谷神之妙旨，开天窍之玄机。宴乐无为，逍遥久视。瑞炁溢丝萝之懿，祥光遍桑 
　　梓之居。庭宇无尘，弦歌有耀。今故烧香，自皈依经尊大圣众，至真之德。得道之后，升入无形。和：与道合真。
　　以今落景行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流普天率土，中夏外夷，动植飞潜，无边含识，伏愿一元布德，万象皈仁。三光全而寒暑平，道风披拂。五谷熟而人民育，化日舒 
　　明。山林遂动植之生，水陆全飞沉之性。幽冥职守，地水司存。悉腾景於阳光，均登名於真籍。三涂罢对，五道停轮，人鬼龙仙，普入黍珠 
　　而听法。蛸翘蠢动，悉登碧落以闻经。一切有情，同跻道岸。今故烧香，自皈依师尊大圣众，至真之德。得道之后，升入无为。和：与道合 
　　真。
　　礼方　　忏方　　三启
　　三礼
　　重称法位
　　具位奉行灵宝自然大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君， 
　　高上玉皇，十方灵宝天尊，十方已得大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗 
　　南辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，玄中大法师，灵宝玄一经籍度师， 
　　侍经五帝，玉童玉女，岁德尊神，土地主执，三界应感，一切真灵。臣闻三洞琼纲，焕万天之惠日。九清金策，敷十极之慈云。洪惟灵宝之 
　　中乘，实贯玄元之众妙。七经腾景，八纬升神。摄炁聚烟，翼万仙而和合。敷篇保运，历五劫以超凌。齐仙而十转回灵，证品而入门度命， 
　　莫穷徼妙，孰测希微。消灾上翊於帝王，禳害下安於兆庶。凡殚忱而请命，合谢过以祈恩。今斋主某，洁已崇玄，洗心慕道。念受生於多劫 
　　，实禀炁於一元。与物推移，易失五灵之精粹。顺时俯仰，每增三业之波澜。违天地而负阴阳，忤神灵而伤动植o 万二千之威仪，罔知检束 
　　。千二百之戒行，莫识修持。愆纪玄曹，咎书黑简。或冤憎之际会，或注讼之勾连。运限刑冲，阴阳战克。匪仗天恩而扫荡，曷令人事之潜 
　　通。伏愿金阙好生，玉京从欲，颁龙符於三界，敷鹤赦於十方。祖玄证朱火之庭，身命定青华之箓。阶兰涧藻，栖福地以春融。宝桂庄椿， 
　　乐壶天而日永。门阑清穆，眷序和平，蒙如丹祷之私，实拜玄恩之造。上愿二仪昭明，六炁宣平，皇祚隆昌，圣躬和畅，均沐阳光之照，同 
　　符至道之机，普及际蟠，俱沾景福。则上明天尊大慈之化，下副斋主归谢之诚。谨启以闻。
　　发愿
　　一愿大道流行，溥天怀德。
　　二愿一切有生，咸皆悟道。
　　三愿九夜悲魂，一时解脱。
　　四愿孤魂无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　复炉
　　香官使者，左右龙虎君，侍香灵官，当令臣落景行道之所，自然生金液丹碧芝英，百灵众真交会，在此香火炉前。令臣学道得道，求仙得仙 
</div>
    <div class="pagination">
<a href="灵宝领教济度金书_page399.html">上一页</a><span>...</span><a href="灵宝领教济度金书_page395.html">395</a><a href="灵宝领教济度金书_page396.html">396</a><a href="灵宝领教济度金书_page397.html">397</a><a href="灵宝领教济度金书_page398.html">398</a><a href="灵宝领教济度金书_page399.html">399</a><span class="current-page">400</span><a href="灵宝领教济度金书_page401.html">401</a><a href="灵宝领教济度金书_page402.html">402</a><a href="灵宝领教济度金书_page403.html">403</a><a href="灵宝领教济度金书_page404.html">404</a><a href="灵宝领教济度金书_page405.html">405</a><span>...</span><a href="灵宝领教济度金书_page401.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
