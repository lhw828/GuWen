<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 399 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 399 页/共 621 页</h1>
    <div class="content">　　天之松□贞坚，福地之芝兰秀发。今故烧香，自皈依师尊大圣众，至真之德。得道之后，升入无形。和：与道合真。
　　以今清旦行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流普天率土，塞外寰中，动植飞潜，无边含识。仁风丕冒，化雨涵濡，乾坤昭休征之符，河洛显神文之瑞。桑麻万里，朝宗共乐於 
　　尧天。昊越一家，拱极齐欢於舜日。云飞川泳，春育海涵，超生生化化之机，造有有无无之妙。臣等同学师友，在俗亲缘，俱籍慈光，茂凝 
　　景福。六度万行，早圆定慧之功。八景四时，永灭凶灾之兆。旁资地趣，俱沐天光。今故烧香，自皈依师尊大圣众，至真之德。得道之后， 
　　升入无形。和：与道合真。
　　礼方　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行灵宝自然大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君， 
　　高上玉皇，十方灵宝天尊，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北 
　　斗南辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，玄中大法师，灵宝玄一经籍度师 
　　，侍经五帝，玉童玉女，岁德尊神，土地主执，三界应感，一切真灵。臣闻五篇郁秀，赤书御世以开光。三洞焕明，紫极统天而育物。提挈 
　　造化，斡运枢机。上而冲漠虚无，炁罗分於五亿。下而纲维润泽，域广布於三千。总属权舆，悉由主宰。况备五行之秀，允为万物之灵。理 
　　合尊崇，事宜修奉。斋主某夙宵注念，寝食兴思。虑负阴抱阳，精粹易离於四大。戴天履地，宪章或冒於三元。祖玄之注讼未消，身命之灾 
　　凶易致。是以皈神丹禁，稽首玄坛，谢既往之愆尤，希方来之福祉。澡心练行，既遵忏谢之科。质信达诚，自有和同之妙。伏愿紫宸锡羡， 
　　皇极流光，青华增玉历之龄，德音雷动。丹阙注金编之字，惠泽云滋。寿域天开，福基地辟。六姻三族，熙熙共乐於春台。七祖九玄，寂寂 
　　永超於夜壑。休祥允萃，妖害潜藏。上愿高厚清宁，仪璘焕耀，瑶图巩固，金镜光辉。家有诗书，俗享泰和之治。物无疵疠，时登大有之年 
　　。黎庶安恬，寰瀛静晏。绝三边之烽燧，聆万国之讴歌。九趣三涂，同证超凌之地。四生六道，永全化育之天。早入慧源，克成仙道。则上 
　　明天尊大慈之化，下副斋主皈命之诚。谨启以闻。
　　发愿
　　一念为道四大合德，斋主七世父母，免堕忧苦，上升天堂，衣食自然。
　　二念帝王国主，道化兴隆，庠序济济，皇教恢宏，威仪翼翼，普天所瞻，民称太平，四夷宾伏，妖恶自灭，圣贤日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，成蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受经师，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　复炉
　　香官使者，左右龙虎君，侍香诸灵官，当令臣早朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋主受福，幽显沾恩，十方仙童玉女，侍卫香烟。传臣向来所启之诚，速达俓御太上无极大道无形无名虚无自然金阙玉陛下。
　　出堂颂
　　回师
　　灵宝领教济度金书卷之一百七十九竟
　　洞微高士开光救苦真人宁全真授灵宝通玄弘教水南先生林灵真编
　　卷之一百八十
　　科仪立成品
　　自然斋用
　　午朝行道仪
　　烧香颂
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀元功。金符召制，蹑云策龙。谣 
　　歌庆会，散花太空。神光明运，四极安隆。伏御帝前，罔有不恭。
　　呜法鼓二十四通
　　发炉
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启，臣今午朝烧香行道，奉为宣意。其诸情悃，具载缄誊。愿得太上十方至真道 
　　炁灵宝瑞光下降，流入臣等身中。令臣所启之诚，速达俓御太上无极大道三清上圣，昊天玉皇上帝御前。
　　请称法位
　　具位奉行灵宝自然大斋法事小兆臣某，与临坛官众等，谨同诚上启太上无极大道虚无自然元始天尊，太上玉晨大道君，金阙后圣玄元老君， 
　　高上玉皇，十方灵宝天尊，十方已得道大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北 
　　斗南辰，周天真宰，十方无极无量品至真大神，飞天神王，长生大圣，无量度人君，妙行真人，天真皇人，玄中大法师，灵宝玄一经籍度师 
　　，侍经五帝，玉童玉女，岁德尊神，土地主执，三界应感，一切真灵。臣闻碧落空歌，混景示函三之妙。紫虚郁秀，回灵尊帝一之奇。开图 
　　保制於龙文，御运端临於狮座。玄风诞布，法雨旁流，圆方之覆载流形，动植之阴阳禀命，权舆有截，宰制无遗。臣等迹履尘寰，心游圣域 
　　，佩九霄之玉检，膺八景之金符。授受师恩，提携帝力。尚栖迟於朝市，莫葆炼於林泉。过积丘陵，功无尘露。济时宣化，敢自叛於初盟。 
　　体道度人，期永坚於终志。凡在皈向，合为敷闻。况奉忱词，敢忘宣奏。
　　宣词
　　按如词言，丹诚激越。臣闻元始启锦囊之秘，抚料苍生。玄黄开玉局之祥，汲扶黎庶。忏谢昭明於帝箓，禬禳纪述於河图。雨露沾濡，日星 
　　璀璨。今斋主某，皈依丹陛，法像玄坛，玉璧投诚，金龙效款。肘行膝步，企十极以祈恩。目注心驰，望三光而谢过。昭昭事上，切切由中 
　　。觊敷汪濊之仁，为集简穰之福。以今临午行道，请法众等，运兹初捻上香。
　　愿此香烟腾空俓上，供养无上至真道
　　宝。臣等皈身皈神皈命，首体投地，仰依太上三尊。愿以是功德，上祝社稷尊灵，宗祧先圣。碧霄御炁，琼阙凝神，扶宝祚於亿年，浚璇源 
　　於万世。
　　皇帝道侔轩昊，德契勋华。圆书开河洛之符，九围昭晏。社稷等泰嵩之固，八表澄清。与日月以斋龄，配乾坤而并福。储宫禁掖，光佐昌时 
　　。内朝外藩，共扶景运。紫宸御政，讴歌有道之长。丹扆朝元，鼓舞无为之治。今故烧香，自皈依师尊大圣众，至真之德。得道之后，升入 
　　无形。和：与道合真。
　　以今临午行道，请法众等，运兹二捻上香。愿此香烟腾空俓上，供养无上至真经宝。臣等皈身皈神皈命，首体投地，仰依太上三尊。愿以是 
　　功德，奉祝斋主家亿曾万祖，过往灵仪。化机停息，业网开张，受书高步於朱陵，闻道游神於丹界。斋主某三灵光赞，众妙匡扶。九五箕畴 
　　，天锡春台而宴乐。八千庄算，神资寿域以优游。呼吸玄牝之门，咽味元和之粹。诗书接武，文献传芳。百顺千祥，郁若云蒸於碧汉。三灾 
　　九厄，泠然风扫於玄虚。今故烧香，自皈依师尊大圣众，至真之德。得道之后，升入无为。和：与道合真。
　　以今临午行道，请法众等，运兹三捻上香。愿此香烟腾空俓上，供养无上至真师宝。臣等皈身皈神皈命，首体投地，仰依太上三尊。愿以是 
　　功德，皈流九州四海，万姓三农，动植念灵，飞潜有识。二仪化育，一炁生成。击壤尧疆，万里绿盈於春野。承符汉网，四时草鞠於圜扉。 
　　无焚林竭泽之虞，遂戾天跃渊之乐。普乘道纪，获脱苦轮，更生福庆之乡，径陟玄真之域。臣等三师四友，同学门人，灌沐灵津，陶镕业垢 
　　。回黄抱紫，圆通早证於虚无。出青入玄，澄寂速凝於两半。今故烧香，自皈依师尊大圣众，至真之德。得道之后，升入无形。和：与道合 
　　真。
　　礼方　　忏方　　命魔
　　步虚
　　旋行蹑云纲，乘虚步玄纪。吟咏帝一尊，百关自调理。俯命八海童，仰携高仙子。诸天散香花，萧然灵风起。宿愿定命根，故致标高拟。欢 
　　乐太上前，万劫犹未始。
　　又
　　嵯峨玄都山，十方宗皇一。岧岧天宝台，光明焰流日。炜烨玉林华，蒨璨耀朱实。常念餐元精，炼液固形质。金光散紫微，窈窕太乘逸。
　　又
　　俯仰存太上，华景秀丹田。左顾提郁仪，右盻携结璘。六度冠梵行，道德随日新。宿命积福应，闻经若至亲。天挺超世才，乐诵希微篇。冲 
　　虚太和炁，吐纳流霞精。胎息静百关，寥寥究三便。泥丸洞明景，遂成金华仙。魔王敬受事，故能朝诸天。皆从斋戒起，累功结宿缘。飞行 
</div>
    <div class="pagination">
<a href="灵宝领教济度金书_page398.html">上一页</a><span>...</span><a href="灵宝领教济度金书_page394.html">394</a><a href="灵宝领教济度金书_page395.html">395</a><a href="灵宝领教济度金书_page396.html">396</a><a href="灵宝领教济度金书_page397.html">397</a><a href="灵宝领教济度金书_page398.html">398</a><span class="current-page">399</span><a href="灵宝领教济度金书_page400.html">400</a><a href="灵宝领教济度金书_page401.html">401</a><a href="灵宝领教济度金书_page402.html">402</a><a href="灵宝领教济度金书_page403.html">403</a><a href="灵宝领教济度金书_page404.html">404</a><span>...</span><a href="灵宝领教济度金书_page400.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
