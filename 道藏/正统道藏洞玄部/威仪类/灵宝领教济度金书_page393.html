<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 393 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 393 页/共 621 页</h1>
    <div class="content">　　乡泽垒，一切冥灵。特为预修弟子某，消伏冤愆，增延福禄，魔无干犯，身有光明，世世生生，南宫受化，不经苦恼。一如玉清真王长生大 
　　帝律令。
　　焚真文
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇北方。
　　中央一炁天君
　　中央真文请师起镇
　　天皇禀炁，保制万方。掷火流金，照除不祥。黄老勑令，世土永康。
　　臣谨重诚上启，中央一炁天君，中央神仙诸灵官。以今奉为预修弟子某，夙宵行道，安镇中央，仰荷慈光，俯垂鉴映。法筵告罢，斋事圆成 
　　，恭启真文，再扬妙化。伏愿中央玄灵童子，明承符命，俓诣中央无极世界，上告诸天星宿，省府司曹；中关岳渎山川，神明主执；下逮神 
　　乡泽垒，一切冥灵。特为预修弟子某，消伏冤愆，增延福禄，魔无干犯，身有光明，世世生生，南宫受化，不经苦恼。一如玉清真王长生大 
　　帝律令。
　　焚真文
　　元始勑下，五老监明。济度群品，瞬息无停。今日大庆，欣喜蒙恩。诸天欢悦，起镇真文。和：起镇中央。
　　宣咒
　　元始上帝，玉清金文。上御九天，监真领仙。北斗七元，中关五岳。名山大川，下勑九地。河海泉源，今日上告。万神咸闻，修斋行道。请 
　　命三官，消愆受福。保天长存，罪根清荡。愿神愿仙，南上定录。纪名丹编，世世安镇。保制劫元，享寿无穷。世祚亿千，消灾度厄，金龙 
　　驿传。
　　向来宣演消灾真文，功德周圆。伏愿千灾落灭，削北府之刑书。万福臻临，纪南宫之德籍。生生受度，劫劫长存。稽首皈依，无极大道。志 
　　心称念，
　　五灵五老天尊。
　　出天门送师
　　臣上启三师真人。切以玄坛严重，幸圆安镇之仪。丹范敷罗，欣庆修斋之典。亶由提奖，第剧皈依。某向来奉为某，崇建某大斋。敷露真文 
　　，徼迎仙驭。幸斋功之告毕，嘉圣泽之曲成。仰企青霄，莫久稽於鹤驭。回瞻紫炁，已疾迈於虬轮。清众运诚，修斋奉送。
　　修斋颂　送师
　　灵宝领教济度金书卷之一百七十六竟
　　洞微高士开光救苦真人宁全真授灵宝通玄弘教水南先生林灵真编
　　卷之一百七十七
　　科仪立成品
　　预修黄箓斋用
　　生身受度仪
　　步虚　　启师　　至受度坛前
　　宣解秽符　　洒净
　　设众真监度醮　宣大道表进呈
　　赞引至法座前
　　金阙化身天尊升座
　　此香凝太极之元精，分天倪之妙炁。霏烟罗络，玄珠洞焕於虚无。宝雾回旋，神谷潜通於寥廓。祥开五劫，运洽三灵。爇向炉中，遥瞻供养 
　　太上无极大道虚无自然元始天尊，太平金阙前圣虚皇玉晨大道君，太平金阙后圣混沌玄元老君，东华九微太真上相，司命青童玉明大道君， 
　　西灵九真太妙万炁祖母，青金丹皇大道君，东极青玄老君，运明保元上帝，玉清神霄真王，南极长生大帝，灵宝自然九天生神上帝，无上度 
　　人三十二天上帝，太丹炎光郁仪太阳帝君，黄华素耀元精圣名太阴元君，五方五德星君，四曜四余上真道君，南辰六阙上真道君，北极九府 
　　上真道君，三台华盖星君，周天列宿星君，十方无极飞天神王，长生大圣，无量度人不死尊神，度世司马大神，好生韩君丈人，灵宝护魂、 
　　侍魄、养炁、通血、中主君，灵宝注算、记名、落死、上生、大魁君，三元三官大帝君，灵宝五师真君，三天门下大勋魔王，九天金箓无量 
　　寿生神君，九天诸司真君，天曹都大校量功德院使真君，天曹诸司真君，上元金箓院使真君，中元玉箓院使真君，下元黄箓院使真君，南昌 
　　上宫、朱陵火府、太玄生左府主宰高真，三洞四辅经箓符法上圣高真，仙灵官吏，五岳五帝真君，飞仙真人，洞天福地得道真仙，东华诸官 
　　华阳洞天三府领教高仙上圣，祖玄真师，经籍度师列位真人，地水职司，城隍社令，三界官属，无鞅圣众。仗此宝香，普同供养。臣闻元始 
　　开图，虚皇演教。三洞四辅，昭回济度之仁风。八极九垓，普沐生成之化雨。辟阴阳於不夜，陶寿域於长春。妙契同仁，道宏无外。臣幸承 
　　宿庆，获际真机，寤寐学真，勤拳领教。企雌雄四五之邃，洞阴阳三一之微。出青入玄，媾坎离於神室。役神运虎，列丁甲於玄关。欲祈功 
　　行之圆，愿沛玄元之泽。今有入意，是以精心扣请，洁己陈情。念尘境百年，有妄根之结习。而业缘三世，或宿累之缠萦。荏苒韶华，颠冥 
　　轮转。非吁天而请命，将无地以措躬。庸遵生身受度之科，专按预修功德之旨。罪消北府，刊黑郁之纷纭。名注南宫，列金编之错落。砥柱 
　　见在，津梁未来。期增福庆於无穷，式固寿龄於有永。恭望天慈矜悯，帝泽周流。即倾光而临轩，勑众真而监度。副民庶皈依之悃，敷帝真 
　　溥博之恩。臣不胜激切，望恩之至，谨稽首再拜以闻。
　　平坐赞　众诵金真章
　　天魔乘空发，万神骇神庭。托化谣歌章，随变入无名。嚣尘何纷纭，秽道当涂生。云合结朱空，北帝涌神兵。鼓极自知道，玄运来相征。上 
　　景御飞辔，迅驾检云营。促校北帝录，收执群魔明。豁落张天罗，放威掷流铃。金真护空洞，玉光焕八冥。金符守上宫，神精戮天精。翦灭 
　　万妖炁，亿亿龟齐龄。上承九天信，啸命靡不倾。招真究三洞，惠诵朗日清。八道望玄霞，七转纬天经。洞合帝一真，拔度七祖程。削落五 
　　苦根，反魂蒙受荣。金光耀寂室，神烛自然生。香花散玉宇，烟炁彻玉京。帝遣徘徊辇，三元降绿軿。迅驾腾九玄，朝我玉皇庭。
　　本坛谨按灵宝玄科，遵嗣师秘旨。奉行生身，受度三洞金科。祇请无鞅数众天尊，咸升法座，降下百千万重道炁，普遍灵坛，神化浮霞。明 
　　星宝官，去地七仞。凝九色庆云，以为关键。忍辱宝光，以为却敌。大灵真炁，以为寮孔。智慧宝光，以为城堑。玄元洞清，以为泉池。四 
　　信宝光，以为阶道。六慧宝光，以为宝树。戒珠宝光，以为花实。天花宝光，以为荐地。虚元自然之光，以为金殿琼楼。太虚灵真宝光，以 
　　为朱台玉阙。太真宝光，以为八鸾。虚皇宝光，以为九凤。无量宝光，以为狮子。玉晨宝光，以为仙鹤。玄灵宝光，以为钟磬。玄风宝光， 
　　以为仙乐。法盖宝光，以为神灯。香云宝光，以为华盖。朱雀宝光，以为幢节。青龙宝光，以为命魔之幡。万炁宝光，以为驿吏之符。浮黎 
　　元始天尊，自眇眇大罗之上，分布宝光，洞焕太空，开明三景，上极无上，下极无下，悉皆朗耀。玉女金童，灵官仙宰，亿乘万骑，浮空而 
　　来。降临坛所，证明受度。俾预修弟子某，陶沐灵津，荡除垢秽，生身受度，与道合真。法众运诚，称扬赞咏。
　　宣咒
　　今日欣庆受度，历关诸天，请灭三恶，斩绝地根，飞度五户，名列太玄。魔王监举，无拘天门。东斗主算，西斗记名，北斗落死，南斗上生 
　　，中斗大魁，总监众灵。青帝护魂，白帝侍魄，赤帝养炁，黑帝通血，黄帝中主，万神无越。三遍
　　大圣元始天尊
　　第一坛受度
　　步虚，引弟子诣
　　太一救苦天尊前上香再拜
　　信礼无上大罗天太一救苦天尊
　　玄掖振云袂，飞空乐未央。高步七宝林，逍遥天衢长。迢迢玉京山，琼台耀飞梁。仰观黄金阙，俯窥白玉床。中有黄老君，紫炁斡天章。宴 
　　坐捧生籍，绿笔纪华阳。万劫长无期，超凌不死乡。
　　臣谨上启太乙救苦天尊。切以东华妙严之境，鼓舞仁恩。北都考对之司，主张罪报。惟赖威神之力，庶开拯济之门。重念预修弟子某，浩劫 
　　根尘，多生障累。九玄七祖，过愆书北簿之名。四负三生，怨憾挂玄曹之录。非经荡涤，虑有缠萦。或冢讼之潜兴，或冤尤之报对，生身有 
　　累，道炁未符。伏冀广运慈悲，曲施惠泽，沛阳春於幽夜，俾亿曾万祖以超凌。焕生炁於寒庭，庶积衅故冤而解释。身心清静，福惠昭融， 
　　一如无量度人之章，密契灵宝嗣师之旨。众真监度，注上生名。玄坛表文，谨当宣奏。
　　宣表　关发　宣符奏
　　本坛遵奉道旨，关白太乙救苦仙吏，救苦真人，救苦童子，灵宝上解祖考灵官，千和万合灵官。请启真慈，随我神运。特为预修弟子某，升 
　　拔祖玄，解释冤对。
　　太乙救苦天尊　宣牒
　　谨请灵宝追度世民九祖解脱大神，度为弟子某，超度祖玄，断除冢讼。
　　焚度九祖符
　　三天焕景，赫明重泉。符光照夜，铁城开宣。九清有命，结节开连。勑赦所被，七祖九玄。乘光希阳，泛景虚玄。
　　谨请灵宝追度世民六亲情眷大神，度为弟子某，超度宗亲，解释考对。
　　焚度六亲符
　　玉清勑下，亿劫种亲。罪源未释，考讼生人。鸿恩宠颁，四象吁员。拔出地户，福庆无边。灵飞郁勃，道炁千千。
　　谨请灵宝分释冤对断结除仇大神，度为弟子某，解释冤仇，和平执对。
　　焚解冤仇符
　　阳光照耀，三景开明。开泰沉滞，异骨成亲。北都部卫，为友为朋。紫清玉文，洞惠冥平。罪籍蠲除，上升玉京。谨请灵宝解脱除殃消灾诅 
　　厄大神，度为弟子某，解除咒诅，和释牵缠。
　　焚解咒诅符
　　宝珠悬空，十遍转经。齐同慈爱，自然应灵。开释考对，万道昭明。咒诅恶毒，积秽飘零。乘云驾空，霄朗澄清。
　　预修弟子某，祖玄升度，债负消平，永无冢讼考累之忧，任意逍遥於福地。获免执对拘连之报，随缘宴乐於壶天。长处福庭，益绵道果。此 
　　皆元始慈悲之大造，实由天尊护度之深恩。所宜稽首肃恭，凝神礼谢。更凭法众，吟咏洞章。
　　吟功德金色光赞
　　大圣元始天尊
　　第二坛受度
　　步虚引弟子诣九幽前上香再拜
　　信礼无上大罗天九幽拔罪天尊
　　灵衢耀明景，琼田植紫芝。神风翔高清，琅琅声何悲。三华覆八圆，梵炁笼玄机。至道参寥廓，招真凌云飞。吟哦欢蒨灿，阆风映昆池。下 
</div>
    <div class="pagination">
<a href="灵宝领教济度金书_page392.html">上一页</a><span>...</span><a href="灵宝领教济度金书_page388.html">388</a><a href="灵宝领教济度金书_page389.html">389</a><a href="灵宝领教济度金书_page390.html">390</a><a href="灵宝领教济度金书_page391.html">391</a><a href="灵宝领教济度金书_page392.html">392</a><span class="current-page">393</span><a href="灵宝领教济度金书_page394.html">394</a><a href="灵宝领教济度金书_page395.html">395</a><a href="灵宝领教济度金书_page396.html">396</a><a href="灵宝领教济度金书_page397.html">397</a><a href="灵宝领教济度金书_page398.html">398</a><span>...</span><a href="灵宝领教济度金书_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
