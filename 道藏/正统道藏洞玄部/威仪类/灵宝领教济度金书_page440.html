<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 440 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 440 页/共 621 页</h1>
    <div class="content">　　如保举，实荷扶持。上愿七部流华，三乘演妙，玉文敷落，金字回旋。天垂五炁之祥，烟云藏敛。地荐四灵之瑞，草木蕃鲜。卿云耀彩於朝 
　　晖，瑞露凝甘於秋夕。三途罢对，五苦停轮。上明天尊大慈之化，下副小臣恳祷之诚。谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣晚朝建斋之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官蒙福，幽显沾恩，十方仙童玉女，侍卫兰烟。传臣向来所启之言，速达径御太上元极大道至真玉皇上帝御前。
　　出堂颂
　　引至幕
　　谢师
　　灵宝领教济度金书卷之二百二十四竟
　　洞微高士开光救苦真人宁全真授灵宝通玄弘教水南先生林灵真编
　　卷之二百二十五
　　科仪立成品
　　传度斋用
　　除尸累服金液神符仪
　　步虚　　洒净
　　具位某，谨同诚上启灵宝仙曹落灭上尸道灵官，落灭中尸道灵官，落灭下尸道灵官，飞度色累户灵官，飞度爱累户灵官，飞度华竞户灵官， 
　　飞度苦累户灵官，飞度身累户灵官。某伏以一性虚灵，返真元而湛寂。六情垢翳，逐妄景以奔驰。惟躬行失入於邪宗，遂践履返迷於正道。 
　　三彭奋迅，号三恶之流吹。五贼抢攘，摽五苦之沦溺。既欲归真而知命，可无证性以回灵。是以上圣金科，太真玉诀，设灵虚之官属，建内 
　　禁之仙曹。落灭尸魔，降三天之正炁。飞度累户，还五体之灵光。俾复良心，为开正性。神功奕奕，妙用巍巍。今有弟子某，生际昌时，身 
　　逢道运。期领斑联於紫府，庸传经教於黄垓。探虑浊浪萦心，尘笼混识。是非颠倒，身口意之业障未澄。名利纷纭，贪嗔痴之恶根莫涤。内 
　　或亏於纯粹，外或滓於正真。既戕德基，莫圆道果。今为依按典式，召役官僚。宣秘诀以断除三尸，响灵音而消除五累。百关调正，六府虚 
　　澄。然后金液炼形，玉符保命。省躬佩受，即消五浊尘劫之灾。切己修持，自享九清逍遥之乐。仰惟大道，俯赐证明。
　　十方灵宝天尊
　　念金真章
　　天魔乘空发，万神骇神庭。托化谣歌章，随变入无名。嚣尘何纷纭，秽道当涂生。云合结朱空，北帝涌神兵。鼓极自知道，玄运来相征。上 
　　景御飞辔，迅驾检云营。促枝北帝录，收执群魔明。豁落张天罗，放威掷流铃。金真护空洞，玉光焕八冥。金符守上宫，神精戮天精。剪灭 
　　万妖炁，亿亿龟齐龄。上承九天信，啸命靡不倾。招真究三洞，惠诵朗日清。八道望玄霞，七转纬天经。洞合帝一真，拔度七祖程。削落五 
　　苦根，反魂蒙受荣。金光耀寂室，神烛自然生。香花散玉宇，烟气彻玉京。帝遣徘徊辇，三元降绿軿。迅驾腾九玄，朝我玉皇庭。
　　谨请落灭上尸道灵官，为嗣法弟子某，落灭色根恶道。学道修真，伏愿遂成。
　　度符下同
　　上尸情欲，自号彭琚。变化九种，鸟头蛇躯。混沌无心，或沉或浮。贪欲滋味，华色自居。走作魂魄，司人过尤。断人命根，气散神游。放 
　　荡三官，七虫无劬。真人王甲，书篆灵符。色欲已断，死路已除。元始有命，请斩尸头。三台监形，速出无由。灭根绝种，勿使遗余。今日 
　　炼真，三宫清虚。五帝临映，太乙定书。吉日沐浴，冠戴行畴。飞度无界，流景玉舆。逐景上清，乘空遨游。急急如上帝律令。
　　十方灵宝天尊
　　谨请落灭中尸道灵官，为嗣法弟子某，落灭爱根恶道。学道修真，伏愿遂成。
　　度符
　　中尸彭质，号曰中黄。爱欲自居，倚腹逃藏。沉浮变化，形无常方。执人魂魄，走作三宫。赤子驰骋，使人发狂。欲性爽神，罪由小虫。真 
　　人王甲，上帝已征。身佩玉符，玉文金章。列名玄圃，三欲已亡。元始符命，斩灭尸形。断根绝种，勿得飞扬。今日受炼，五府清凉。真仙 
　　安镇，藏内生光。五帝监映，太玄列行。中元沐浴，冠带衣裳。解形变景，流景玉光。飞升上清，食息太空。长保自然，天地元穷。急急如 
　　上帝律令。
　　十方灵宝天尊
　　谨请落灭下尸道灵官，为嗣法弟子某，落灭贪根恶道。学道修真，伏愿遂成。
　　度符
　　下尸彭娇，贪欲自荣。动色混沌，体无常形。依人两足，悦动人情。言我得失，走作魂灵。三宫扰乱，赤子不宁。贪欲小虫，假备幽冥。真 
　　人王甲，三炼已清。欲门闭塞，不受邪精。元始急令，三台临庭。速出元隐，及汝弟兄。九种子孙，一时斩形。五帝度真，太乙纪名。下元 
　　沐浴，冠带羽清。玄度三界，上饮元精。解形缘变，流景玉清。飞玄步虚，三景齐明。急急如上帝律令。
　　十方灵宝天尊
　　三尸既已落灭，五累今当飞度。谨请飞度色累户灵官，为嗣法弟子某，解除色累苦心门。学道修真，伏愿遂成。
　　度符
　　解形逮变，落尸五苦。三欲已清，神津内灌。脱故炼新，体香炁兰。玉符灭迹，地无拘孪。飞度天界，超凌云端。魔王保真，炁合自然。七 
　　祖同升，飞步天门。五帝监映，万神咸闻。急急如上帝律令。
　　十方灵宝天尊
　　谨请飞度爱累户灵官，为嗣法弟子某，解除爱累苦神门。学道修真，伏愿遂成。
　　度符
　　云行飞步，逮变玉光。解形脱迹，散发翱翔。人界无拘，乘虚空行。天魔已除，五道开通。超度风刀，形升上宫。急急如上帝律令。
　　十方灵宝天尊
　　谨请飞度华竞户灵官，为嗣法弟子某，解除华竞苦精门。学道修真，伏愿遂成。
　　度符
　　落尸解罪，即超镬汤。剪除华竞，灭落荣声。神真内炼，魔王保名。洞达无得，与道同情。逍遥自然，升晏紫庭。急急如上帝律令。
　　十方灵宝天尊
　　谨请飞度贪累户灵官，为嗣法弟子某，解除贪累苦形门。学道修真，伏愿遂成。
　　度符
　　解形神变，割截贪痴，超出铜柱，越度爱津。今日受度，苦爽咸迁。七祖解脱，九玄生天。贪累永脱，神飞上仙。急急如上帝律令。
　　十方灵宝天尊
　　谨请飞度身累户灵官，为嗣法弟子某，解除身累苦魂门。学道修真，伏愿遂成。
　　度符
　　玉符解罪，疾离俱波。荡除罪障，割切爱根。幽司罢对，寒乡停刑。不经苦恼，身得长生。快乐无为，逍遥太空。急急如上帝律令。
　　十方灵宝天尊
　　绝地根而消阴累，可奉希夷。保天常而驾阳灵，允臻玄妙。载惟学道，所贵知真。形神惟炼於阴阳，山林可消於魔疠。仰惟教主，曾演灵章 
　　。谨如律以宣扬，庶依科而传度。
　　十方灵宝天尊
　　太上曰：赤子治道，先须炼形。形神俱备，方得自然。
　　度金液炼形子符
　　金液炼形，与道合真。开明三界，是为天根。无为无极，无始无终。元皇九丑，灵魔绛宫。紫微飞天，身乘六龙。水上火下，流入三宫。神 
　　归阳明，大道自通。
　　度金液炼形午符
　　太液炼形，金马驿程。上下水火，森罗净霐。元范开漠，幽寂度人。受炼无穷，为道至真。三宫升降，五炁合并。太上符命，六丁潜形。紫 
　　罗郁秀，行符玉京。
　　太上曰：欲慕上道，先须炼形。炼形既备，亦须炼神。形神既炼，道性必通。
　　度金液炼神子符
　　太上炼神，九步八坤。行罡七转，内外合成。三台子午，绛宫受真。符炼万虚，赤火降心。辟除恶毒，往来俱荣。北都曲府，离合上清。大 
　　洞自然，风火无停。
　　度金液炼神午符
　　坤顺内荣，甲乙潜形。三魂受炼，七魄玄冥。五炁中理，断灭恶灵。九宫康配，列言上清。太乙含光，剪伐魔精。天圆四正，地方神宁。受 
　　炼神魂，往来玉京。五岳镇伏，万毒自倾。
　　太上曰：欲慕仙道，与天斋年。世世轮转，无失仙宗。先须变炼形神，养生保命，使形神皆正，出离五行，避诸恶毒，物无害形，身得自然 
　　，乃通天道。
　　度金液养生保命子符
　　天圆地方，六律九章。养生保命，赐我延康。北辰回指，受炁三光。补津炼神，受臣天罡。益真正一，天皇上王。符命升迁，大明和强。天 
　　帝玉真，赤童和阳。我道自然，孚泽洞常。
　　度金液养生保命午符
　　上帝玉清，紫微黄庭。三宫升降，受我遐龄。金阙玉符，剪魔伐精。九元离合，七政驱兵。水火木土，金方四灵。北帝延年，保命生根。五 
　　帝大魔，大帅行刑。内外既济，元亨利贞。
　　太上曰：受道既毕，剪精伏邪，灭怪除殃，祛逐神蜃，威在雷霆。炼身五炁，化成五雷，起在於心，用而自裁。
　　度金液气雷伏魔子符
　　天玄苍苍，地黄平平。雷公辟邪，电母应天。天丁力士，驱龙在前。风伯雨师，领兵三千。摧山破岳，六丁秉权。统摄魔鬼，掷火成烟。四 
　　目老翁，大帅仗幢。威猛我神，道炁自延。
　　度金液气雷伏魔午符
　　风火水土，流金火铃。震魔斩鬼，馘伐魔精。是鬼丧胆，无辄容情。雷公霹雳，食鬼吏兵。三千使者，七千天兵。九斩斧劈，雷电摧倾。群 
</div>
    <div class="pagination">
<a href="灵宝领教济度金书_page439.html">上一页</a><span>...</span><a href="灵宝领教济度金书_page435.html">435</a><a href="灵宝领教济度金书_page436.html">436</a><a href="灵宝领教济度金书_page437.html">437</a><a href="灵宝领教济度金书_page438.html">438</a><a href="灵宝领教济度金书_page439.html">439</a><span class="current-page">440</span><a href="灵宝领教济度金书_page441.html">441</a><a href="灵宝领教济度金书_page442.html">442</a><a href="灵宝领教济度金书_page443.html">443</a><a href="灵宝领教济度金书_page444.html">444</a><a href="灵宝领教济度金书_page445.html">445</a><span>...</span><a href="灵宝领教济度金书_page441.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
