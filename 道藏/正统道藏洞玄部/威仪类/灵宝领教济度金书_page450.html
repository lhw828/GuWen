<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 450 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 450 页/共 621 页</h1>
    <div class="content">　　第二时升坛
　　入坛如常烧香颂
　　三启颂第二首归位
　　臣闻开张万范，资品物以生成。敷落五篇，列方隅而安镇。欲藉提携之力，敢忘修诵之恭。今有斋主某，崇建妙斋，消灾谢过，请福延生。 
　　臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某，禳谢南方无极世界一切玄司 
　　，辟斥冤愆，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢南方世界一切玄司， 人各一过，咸已周 
　　圆。伏愿丹极垂精，朱灵锡庆。风清九厄，融喜炁於心中。云拥千祥，扫业氛於意外。壶天春永，福地阳回。为如上缘，请圣作证。
　　步虚
　　旋行蹑云纲，乘虚步玄纪。吟咏帝一尊，百关自调理。俯命八海童，仰高仙子。诸天散香花，萧然灵风起。宿愿定命根，故致标高拟。欢 
　　乐太上前，万劫犹未始。
　　诣南方　　礼方　　忏方
　　宣表　　　宣关
　　灵符赦罪天尊
　　某重诚上启南方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建妙斋。依按经科，颁宣符命，告下南 
　　方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度人之 
　　言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　三启颂第三首归位
　　臣闻中理五炁，妙神景以俱融。上开八门，超法轮而普济。欲藉提携，敢忘修诵。今有斋主某，崇建斋醮，消灾谢过，请福延生。臣等谨率 
　　见前清众，升坛行道，烧香散花，转诵《太上洞玄灵宝无量度人上品妙经》，人各一过。持为斋主某，禳谢西方无极世界一切玄司，辟斥冤 
　　德，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢西方世界一切玄司，人各一过，已遂周圆 
　　。伏愿浩极腾休，素灵舒佑。景星耀彩，斥一点之灾衰。甘露濡光，纳千重之福庆。门迎瑞气，家集祥光。为如上缘，请圣作证。
　　步虚
　　嵯峨玄都山，十方宗皇一。岧岧天宝台，光明爓流日。炜烨玉华林，蒨璨耀朱实。常念餐元精，炼液固形质。金光散紫微，窈窕大乘逸。
　　诣西方　　礼方　　忏方
　　宣表　　　宣关
　　灵符赦罪天尊
　　某重诚上启西方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建妙斋。依按经科，颁宣符命，告下西 
　　方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度人之 
　　言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　出堂颂
　　第三时升坛
　　烧香颂
　　知慧颂第一首归位
　　臣闻五文开廓，宏道种於黄舆。万炁斋仙，散灵光於翠盖。欲藉提携之赐，敢忘修诵之恭。今有斋主某，崇建妙斋，消灾谢过，请福延生。 
　　臣等谨率见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某，禳谢北方无极世界一切玄司 
　　，辟斥冤愆，增延福寿，蠲消灾厄，成就吉祥。仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢北方世界一切玄司，人各一过，咸已周圆 
　　。伏愿玄极流华，黑灵委润。门庭多暇，凝万福於方来。闾里无尘，扫千殃於已往。公私迪吉，中外平宁。为如上缘，请圣作证。
　　步虚
　　俯仰存太上，华景秀丹田。左顾提郁仪，右盼携结璘。六度冠梵行，道德随日新。宿命积福庆，闻经若至亲。天挺超世才，乐诵希夷篇。冲 
　　虚太和气，吐纳流霞津。胎息静百关，寥寥究三便。泥丸洞明景，遂成金华仙。魔王敬受事，故能朝诸天。皆从斋戒起，累功结宿缘。飞行 
　　凌太虚，提携高上人。
　　过北方　　礼方　　忏方
　　宣表　　　宣关
　　灵符赦罪天尊
　　某重诚上启北方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建妙斋，依按经科，颁宣符命，告下北 
　　方无极世界一切玄司。俾斋主罪业消除，灾衰洗荡，福寿资命，善果臻身。状望诞锡慈观，洞垂渊听，一如浮黎侍座之日，不忘元始度人之 
　　言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　智慧颂第二首归位
　　臣闻巍巍大范，极功德以难胜。无无上真，运神灵而弗隔。欲藉提携，敢忘修诵。今有斋主某，崇建妙斋，消灾谢过，请福延生。臣等谨率 
　　见前清众，升坛行道，烧香散花，转诵《太上洞玄灵宝无量度人上品妙经》，人各一过。特为斋主某，禳谢东北方无极世界一切玄司，辟斥 
　　冤愆，增延福寿，蠲消灾厄，成就吉祥，仰冀高明，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢东北方世界一切玄司，人各一过，咸已周 
　　圆。伏愿九炁凝祥，始青荐祉。润身润屋，来纯嘏於福庭。卜世卜年，衍蕃厘於寿域。桢祥普被，毒害咸消。为如上缘，请圣作证。
　　步虚
　　控辔适十方，旋憩玄景阿。仰观劫仞台，俯盻紫云罗。逍遥太上京，相与坐莲花。积学为真人，恬然荣卫和。永享无期寿，万椿奚足多。
　　过东北方　　礼方　　忏方
　　宣表　　　　宣关
　　灵符赦罪天尊
　　某重诚上启东北方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建妙斋，依按经科，颁宣符命，告下 
　　东北方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度 
　　人之言。啸命飞天使者，承领符命，敬为颁行。庶得天衍祥禧，地除灾咎，常居吉庆，永处福龄。所有真符，谨当宣告。
　　宣符　　宣关　　飞空步虚颂
　　出堂颂
　　第四时升坛
　　入坛如常烧香颂
　　智慧颂第三首归位
　　臣闻开明三景，昭灵彩於虚无。回度五常，孕神光於妙有。欲藉提携，敢忘修诵。今有斋主某，崇建妙斋，消灾谢过，请福延生。臣等谨率 
　　见前清众，升坛行道，烧香散花，转诵《太上洞玄灵宝无量度人上品妙经》，人各一徧。特为斋主某，禳谢东南方无极世界一切玄司，辟斥 
　　冤愆，增延福寿，蠲消灾厄，成就吉祥，仰冀高真，俯垂鉴察。清众运诚，平坐如法。
　　平坐赞　　静念如法
　　请转宝经　诵经毕
　　度人无量天尊
　　仰惟三境高尊，十华上圣，曲回应感，特赐证盟。臣等向来奉为斋主某，转诵《度人妙经》，禳谢东南方世界一切玄司，人各一过，咸已周 
　　圆。伏愿三炁流和，始丹介祉。春台自乐，茂兰桂以长荣。夏屋相欢，衍椿松而益秀。万缘俱庆，众难均消。为如上缘，请圣作证。
　　步虚
　　大道师玄寂，升仙友无英。公子度灵符，太上捧洞章。舍利曜金姿，龙驾欻来迎。天尊盻云舆，飘飘乘虚翔。香花若飞雪，氛霭茂玄梁。头 
　　脑礼金阙，携手遨玉京。
　　过东南方　　礼方　　忏方
　　宣表　　　　宣关
　　灵符赦罪天尊
　　某重诚上启东南方无极飞天神王，长生大圣，无量度人君。伏望真慈，俯垂鉴映。以今奉为斋主某，崇建斋醮，依按经科，颁宣符命，告下 
　　东南方无极世界一切玄司。俾斋主罪业消除，灾衰洗荡，福寿资命，善果臻身。伏望诞锡慈观，洞垂渊听，一如浮黎侍座之日，不忘元始度 
</div>
    <div class="pagination">
<a href="灵宝领教济度金书_page449.html">上一页</a><span>...</span><a href="灵宝领教济度金书_page445.html">445</a><a href="灵宝领教济度金书_page446.html">446</a><a href="灵宝领教济度金书_page447.html">447</a><a href="灵宝领教济度金书_page448.html">448</a><a href="灵宝领教济度金书_page449.html">449</a><span class="current-page">450</span><a href="灵宝领教济度金书_page451.html">451</a><a href="灵宝领教济度金书_page452.html">452</a><a href="灵宝领教济度金书_page453.html">453</a><a href="灵宝领教济度金书_page454.html">454</a><a href="灵宝领教济度金书_page455.html">455</a><span>...</span><a href="灵宝领教济度金书_page451.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
