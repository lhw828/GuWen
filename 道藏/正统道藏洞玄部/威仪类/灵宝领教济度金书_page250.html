<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 250 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 250 页/共 621 页</h1>
    <div class="content">　　宣词
　　按如词旨，备切忱恂。臣闻金箓敷罗，辟升天之慧径。玉文宣告，廓超地之灵衢。龙符焕而百宝流华，凤戒宣而九真耀彩。灵光遐畅，浮飞 
　　爽於幽寥。祖炁周流，导生神於阳混。三洞之琼篇演妙，九幽之琅范宣玄，与生俱生，未度者度。今斋主某，倾心紫极，稽首青冥。提黑狴 
　　以高征，幸承湛露。驾朱龙而上迈，允藉灵飙。匪由浩荡之恩，曷沛浓瀼之祉。爰依黄律，恭启玄坛。云敛霄辉，流素金於万宇。星凝夜炁 
　　，耀瑶玉於千林。灵烟舞而华盖张，神灯朗而长庚吐。天花散翠，映羽葆以低回。神簴流珠，拥霓旌而晻蔼。三灵交会，亿圣森罗，中凝混 
　　混之神辉，旁听琅琅之梵响。鸳班激越，诚恪罄於九朝。凤诏轮困，恩愿终於八陛。亟超旧爽，快整新仪。名列太玄，敕制魔而保举。神朝 
　　三素，檄灵童而送迎。径登元始之天，永宴虚皇之境，恩沾幽显；化洽人天。以今清夜升坛行道，请法众等，运兹初捻上香。愿此香烟腾空 
　　俓上，供养无上至真道宝大罗元始天尊，金阙至真玉皇上帝，无上清微天宫真仙圣众。臣等皈身皈神皈命，首体投地，仰依太上三尊。愿以 
　　是功德，皈流社稷尊灵，宗桃先圣。伏愿怡神凤馆，御炁龟台，圣祚开祥，荫纵图而地久。神孙介寿，衍瑶派以天长。
　　皇帝政协虞谟，化敷禹贡，云炁望蓬莱之顶，寿耸千龄。天潢接昆仑之源，福流千载。览德辉於钓筑，观治象於梯航。德冠六宫，服雉拱椒 
　　房之懿。孝彰三极，鸣鸡侍凤扆之朝。熙赤县於覆盂，厚苍生於奠枕。今故烧香，自皈依师尊大圣众，至真之德，得道之后，保天长存。和 
　　：与道合真。
　　以今清夜升坛行道，请法众等运兹，二捻上香。愿此香烟腾空俓上，供养无上至真经宝玉晨灵宝天尊，紫微天皇大帝，禹余天宫真仙圣众。 
　　臣等皈身皈神皈命，首体投地，仰依太上三尊，愿以是功德，皈流斋主家，九玄七祖，故往灵仪。伏愿冤冤解悟，业业清夷。凝玄妙珠，照 
　　心花而一尘不立。悬光明镜，廓性蕊而万景俱融。旋行玄纪之中，高步妙纲之表。斋主某三元荐祉，五福扶衰。绿鬓朱颜，耀昌时之簪绂。 
　　厉眉皓首，传奕世之衣冠。华池湛湛於玄泉，天谷辉辉於丹液。东储纪字，开方丈之灵踪。南极刊名，跻空同之仙轨。今故烧香，自皈依师 
　　尊大圣众，至真之德，得道之后，升入无形。和：与道合真。
　　以今清夜升坛行道，请法众等，运兹三捻上香。愿此香烟腾空径上，供养无上至真师宝五灵玄老天尊，紫微北极大帝，救苦青玄大帝，后土 
　　皇地祇，大赤天宫无边圣众。臣等皈身皈神皈命，首体投地，仰依太上三尊。愿以是功德，皈流玄坛内外，侍经护法，卫真灭魔，达信通诚 
　　，飞符传檄，监临受事，一切灵聪。并愿朱格登勋，玄功证品。侍宸金阙，膺紫策以辉华。进秩玉京，纪丹书而焕映。次愿臣等同斋羽士， 
　　列职坛员，圣泽天涵，神威春育。宥过无大，毋书五帝之金科。罪疑惟轻，免纪四司之玉律。俾道心之开发，庶德性之圆通。今故烧香，自 
　　皈依师尊大圣众，至真之德，得道之后，长享自然。和：与道合真。
　　礼方忏悔三启
　　三体
　　重称法位
　　具位臣某，与临坛官众等，谨同诚，上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人 
　　，三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台、紫微上宫、灵宝至真明皇道君，三十六部 
　　尊经玄中大法师，上相上宰上保上傅，太平下教二十四真人，西城总真王君，太乙真人，东岳上卿司命茅君，定录、保命二真人，名山洞府 
　　得道神仙，三界官属一切真灵。臣闻狮座端凝，俨黍珠之玉御。虎关峻极，罗骞翠之琅音。红云亿蔼以飞霄，绿雾密蒙而耀景。金房感妙， 
　　中凝丹谷之辉。玉户飞仙，上蹑玄窗之步。天人理契，生死恩周，惟混炁以扶摇，可升神而浩荡。今斋主某，仰虑亡故某，禀性之后，赋命 
　　以前。逐鹿心荒，锁迷云於正路。亡羊志荡，昏慧月於邪途。弗思悬鹑之藏珠，罔念抵鹊之弃玉。阳精阴粹，既摇落於春霜。地魄天魂，即 
　　飘忽於朝露。幽幽寒谷，寂寂昏途，匪摅丹愫之衷，曷度玄黄之表。绿章露奏，通羽悃於寥阳。朱表风驰，辂龙厘於郁朔。斋心谢过，扣首 
　　祈哀，伏冀玉色流辉，金容御景。拔出地户，敕鬼官而送迎。无拘天门，召魔王而保举。十华御轮而后从，五灵导辕以前驱。御箓膺图，飞 
　　金龙於童子。佩符合券，契玉虎於神王。身游紫阙之深，面礼玄都之妙，还真光於妙有，混灵景於虚无。炁聚为神，侍卫三清之座。形散为 
　　炁，翱翔八极之津。保天长存，与道无极，蒙鉴恳祈之切，允昭提奖之真。斋主某福庆云兴。灾殃风散，出扶宗社，敦礼乐於九围。入御闺 
　　门，衍诗书於六族。圆九五箕畴之志愿，遂十三义象之经营。更愿二极清宁，三辰朗耀，山灵荐祉，川后静波，四塞风清，有归马牧牛之乐 
　　。九垓日静，无号狐舞鳝之忧。草木衣被於周仁，鬼神优游於商德。休征时若，万象调玉烛之和。嘉谷天成，三农获金秾之庆。九幽开朗， 
　　五道停闲。则上朋天尊大慈之化，下副臣等皈命之诚，谨启以闻。
　　发愿
　　存神烧香
　　香官使者，左右龙虎君，侍香诸灵官，当令臣向来晚朝升坛行道之所，自然生金液丹碧芝英，百灵众真交会，在此香火炉前。当令臣学道得 
　　道，求仙得仙
　　斋主受福，幽显沾恩。十方仙童玉女侍卫，香烟传臣向来所启之诚，速达俓
　　御太上无极大道至真玉皇上帝御前。
　　下堂颂　下坛　回师
　　灵宝领教济度金书卷之五十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之五十一
　　科仪立成品
　　开度黄箓斋
　　宿启仪
　　烧香颂
　　各礼师存念如法
　　东方
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。和：与道合真。
　　南方
　　三炁丹天，焕景流光。荧星转烛，洞照太阳。上有赤精，合契虚皇。开明童子，号曰华芳。总御火兵，备守玉堂。斩邪束妖，剪截魔王。北 
　　帝所承，风火冲当。流铃交焕，翊卫坛场。正炁流行，敢有猖狂。我享上功，坐运魁罡。亿劫长存，保天无疆。和：与道合真。
　　西方
　　七炁素天，太白流精。光耀金门，洞朗太冥。中有素皇，号曰帝灵。保神安镇，卫我身形。断绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普卫万生。元皇正炁，来合我身。功加一切，天地咸宁。和：与道合真。
　　北方
　　北方玄天，元始徘徊。辰星转烛，洞焕太微。黑灵尊神，号曰层威。统冠飞天，仙裾羽衣。备守五门，检精捕非。敢有干试，豁落斩摧。玉 
　　符所告，神真八威。邪门闭塞，正道流辉。三光映照，我身无衰。策空驾浮，举形仙飞。和：与道合真。
　　中央
　　黄炁中央，调理乾坤。陶镕阴阳，总统玄真。镇星吐辉，流耀九星。开明童子，号曰天璘。阳炁焰上，朱焕炎精。洞照内外，运我身形。百 
　　邪摧落，摄役鬼灵。中山神咒，普天使闻。五灵安镇，身飞上清。和：与道合真。
　　鸣法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域，真官正神，急上关。启臣今奉为斋意，以今宿启告斋，愿得玉清道炁灵宝妙光下降，流入 
　　臣等身中，即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻。令臣所启，速达俓御太上无极大 
　　道至真玉皇上帝御前。
　　请称法位
　　具位奉行无上黄箓大斋法事小兆臣某，与临坛官众等，今故烧香，愿以是功德，上为七世父母。天子王侯，土地官长，经师籍师度师，及山 
　　林岩栖学真道士，同学之人，九亲门族，天下人民，蜎飞蠢动，跂行喙息，一切众生，皈身皈神皈命，无上灵宝自然至真大道。并丐原赦前 
　　生今世，生死宿罪重过，得兔离三恶之道，五苦八难九厄之中。臣等身得道真，飞行虚空，白日升天，侍卫道君，逍遥无上七宝自然官殿， 
　　永与道合所，启玄感应，声上御至真无极道前。
　　礼十方
　　坐忏
　　臣法众等，志心皈身皈神皈命，十方无极太上灵宝天尊，忏悔修斋。弟子及臣法众等，自从旷劫以来，至于今日，或身业所犯，四肢举措， 
　　动违戒律，不依经典。或心业所犯，志念不专，情浮意动，驰骋不息。或口业所犯，善恶反论，绮语饰非，华词惑众。因今忏悔，并乞荡除 
　　。皆愿臣等及斋主某，身入至仙，会道合真，神合真寂，洞入自然，性命合道，玄会无为。志心稽首，礼谢无上至真三宝。
　　三启颂
　　乐法以为妻，爱经如珠玉。持戒制六情，念道遗所欲。淡泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位奉行无上黄箓大斋法事小兆臣某，与临坛官众等，谨同诚，上启太上无极大道元始天尊，太上道君，太上老君，高上玉皇，无上玄老， 
　　十方已得道大圣众，至真诸君丈人，三十六部尊经玄中大法师，天师君，上相上宰，四司五帝，三界官属，一切真灵。臣等宿锺庆运，欣际 
</div>
    <div class="pagination">
<a href="灵宝领教济度金书_page249.html">上一页</a><span>...</span><a href="灵宝领教济度金书_page245.html">245</a><a href="灵宝领教济度金书_page246.html">246</a><a href="灵宝领教济度金书_page247.html">247</a><a href="灵宝领教济度金书_page248.html">248</a><a href="灵宝领教济度金书_page249.html">249</a><span class="current-page">250</span><a href="灵宝领教济度金书_page251.html">251</a><a href="灵宝领教济度金书_page252.html">252</a><a href="灵宝领教济度金书_page253.html">253</a><a href="灵宝领教济度金书_page254.html">254</a><a href="灵宝领教济度金书_page255.html">255</a><span>...</span><a href="灵宝领教济度金书_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
