<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 431 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 431 页/共 621 页</h1>
    <div class="content">　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位谨重诚上启斗极祖师洞真大道元始天尊，斗极宗师洞玄大道太上道君，斗极真师洞神大道太上老君，玉皇大天尊玄穹高上帝，斗中之尊 
　　天皇大帝，斗中之主紫微大帝，北斗高上玉皇尊帝君，太微玉帝玄卿大帝君，北斗太尉阳明贪狼玉晨君，北斗上宰阴精巨门玉晨君，北斗司 
　　空真人禄存玉晨君，北斗游击玄冥文曲玉晨君，北斗斗君丹元廉贞玉晨君，北斗太常北极武曲玉晨君，北斗上帝天关破军玉晨君，北斗玉帝 
　　洞明外辅玉晨君，北斗帝真稳光内弼玉晨君，斗中天罡万真节度奎光帝君，北斗九皇夫人，九阴内妃，三台华盖星君，三官五帝，九府四司 
　　，斗中道德诸君，无鞅圣众，六十甲子本命星君，玄中大法师，三天大法师，宝上真人，二仙使者，九宫官属，一切真灵。臣等性惟樗散， 
　　炁禀梨昏。入室心悠，徒佩九光之凤检。面墙志郁，未明八会之龙章。期息影於山林，乃和光於尘棘。功无丝粟，过有渊陵。宏道宪天，誓 
　　炳丹青之贞操。学真领教，庸殚金石之坚盟。庶赞天工，上裨帝化。凡有投告，盍为关闻。
　　宣词
　　按如词言，备殚激切。臣等宿遵宝范，崇建瑶坛。拥环佩以陆离，罗旌旄而容与。银篝百和，紫烟笼罩於天衢。瑶簴九成，清炁盘旋於禁路 
　　。宝花四雨，钧乐九成。珠葆金幢，象洞渊之妙密。翠旗玉盖，仿阊阖之崇严。合庶职以对扬。会千官而载觐。自今月某日为始，为斋主某 
　　崇建某斋三宣夜。导引和气，消殄灾氛。公私无侵扰之进，门户有升平之喜。果蒙妙感，普锡蕃厘。寇绝阴阳，乐天和於泰定。灾潜经纬， 
　　融人事於高门。以今斋事庆成，善功遐着。天人均庆，幽显交欢。南控骖枢，将返葳蕤之仗。北瞻华盖，渐收晻霭之鞘。旋万圣於清虚，复 
　　众真於碧落。进班迁赏，当校录於丹章。崇德报功，宜驿呈於朱表。臣等殚忱献纳，洁己对扬。玉格霜明，虑触四司之简。金科日赫，惧贻 
　　五帝之书。期舍旧以图新，庶立功而补过。则上明天尊大慈之化，下副臣等皈命之诚。谨启以闻。
　　宣表　　纳官
　　起镇
　　玄灵起镇天尊
　　玄灵真文请师起镇
　　师执真文，香上熏之。念：
　　臣谨重诚上启北斗九皇玉晨道君。以今奉为斋主某，崇建三五璇玑妙斋。夙宵行道，礼念玄真。仰荷恩光，俯垂监映。法筵告罢，斋事圆成 
　　，重启真文，再扬妙化。伏愿中天玄灵童子，明承中天消灾内音玉字，告下诸天诸地，无极无穷，真曹官属。为弟子消灾解厄，保命延生， 
　　削罪除殃，迎祥衍庆。遵依典令，火急奉行。
　　无上玉文，神仙至真，一三五变，消灾延生，无极无形。中告璇玑，日月五星，飞流彗孛，一切真灵。下告山川，岳渎丘陵。小兆弟子，敬 
　　奉微诚，今日告斋，行道诵经，乞消罪录，丹编纪名，祸不横染，灾不轻生，消灾解厄，保命延龄，快乐无穷，寿量可称，身心康泰，一切 
　　尊荣，高上告命， 万神敬听。
　　向来宣演玄灵消灾内音玉字，功德周圆。伏愿天锡寿龄，神资福祉，解厄难二十四种，永无魔障之侵。全应验一十五条，常有康宁之被。稽 
　　首皈依，无极大道。
　　发愿
　　一愿乾坤明素。　二愿气象清玄。
　　三愿圣人万寿。　四愿化洽八埏。
　　五愿天垂甘露。　六愿地发祥烟。
　　七愿四时应候。　八愿万物生全。
　　九愿家多孝悌。　十愿国富才贤。
　　十一愿斋功广被。十二愿善瑞日臻。
　　存神烧香
　　香官使者，左右龙虎君，侍香诸灵官，当令臣行道散斋之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官蒙福，幽显沾恩，十方仙童玉女，接侍兰烟。传臣向来所启之诚，速达俓御至真无极大道中天二大尊帝，九皇玉宸道君御前。
　　出堂颂
　　引至幕
　　谢师
　　灵宝领教济度金书卷之二百十六竟
　　洞微高士开光救苦真人宁全真授灵宝通玄弘教水南先生林灵真编
　　卷之二百十七
　　科仪立成品
　　璇玑斋用
　　设醮开启祝幕仪
　　法事
　　上香
　　臣闻帝车中运，需三极以均恩。圣瑟旁调，遍十华而衍庆。欲惠徼於真御，庸感格於灵斿。盍罄精诚，先殚恳祷。以今恭爇真香，遥瞻供养 
　　太上无极大道中天大圣，北斗高上玉皇尊帝，北斗太微玉帝，北斗玄卿大帝，北斗阳明太尉府玉皇九晨君，北斗上宰府巨门星君，北斗司空 
　　府禄存真人星君，北斗游击府文曲玄冥星君。北斗斗君府廉贞丹元星君，北斗太常府武曲北极星君，北斗上帝府破军天关星君，北斗玉帝府 
　　外辅星君，北斗真人府内弼星君，二帝圣后元君，九皇夫人，九阴内妃，天罡万真节度奎光帝君，三台华盖星君，斗中玄曹道德官君，北极 
　　四圣真君，三天元素真君，中天元惠真君，豁落璇玑诸大将军，天罡万丈大神王，解厄掌式诸灵官，擎羊陀罗二仙使者，左右绣衣使者，通 
　　事舍人，斗中九省九府丞相真人，金童玉女仙吏，斗中千乘万骑，仙官真吏，本靖经录法部、诸省府院司将吏兵马，本派祖玄真师列位真人 
　　，经籍度师列位真人，城隍社令，本家土地，司命六神，四直玉文功曹，三界直符使者，监醮香官，直坛土地，防御神祇应感，一切真灵。 
　　仗此宝香，普伸供养。香乃玉华散景，九炁含烟。香云密罗，径冲九天。侍香金童，傅言玉女，为臣通真，上闻帝前。令臣所启，咸赐如言 
　　。以今奉为斋主某，崇建某斋。克卜今宵，修设清醮一座，延奉仙真，希殚款谢。敢望灵光洞朗，道炁罗敷，鹤驭鸾骖，络绎斋临於碧落。 
　　龙骈虎骑，翩翻俱下於玄虚。监一缕之芹忱，效三华之葵献。坛场告备，班序齐周，恭对道前，关行法事。
　　洒净
　　玄灵感应天尊
　　诣掌醮司上香
　　某焚香，上启中天门下掌醮司真君，醮筵翊卫，一切真灵。仰冀隆宽，俯垂监映。以今奉为某，修设清醮一座，若干分位。答谢斗府高真。 
　　切虑樊笼尘境，岂同清净仙乡。铺设难周，徒招谴责。欲望圣慈，特为神化。即俾层层金玉，品品珍奇，一如药珠宴集之供。庶格真斿，俯 
　　锡歆飨。干冒圣聪，不胜虔祷之至。
　　宣咒
　　厨开六甲，服御天仪。九真光耀，紫垣璇玑。伶华朗彻，钧天旌麾。龙灯凤烛，变化灵飞。碧桃紫奈，琅枣瑶芝。霞浆云馔，玉斝金彝。真 
　　灵神运，三辰彰施。层层簇列，斗芳呈奇。金童玉女，琼爵瑶卮。七元宴乐，九府真随。降福凡庶，万庆纷枝。
　　玄灵感应天尊
　　诣降圣司
　　某焚香，上启中天门下降圣司真君，四直功曹，三界使者，傅言奏事，内外真灵。仰冀隆宽，俯垂监映。以今奉为某人，修设清醮一座，几 
　　分答谢斗府高真。切虑纷葩浊境，岂同曲密华房。感格难周，徒招罪考。欲望圣慈，特为遍请。即俾九真俯降，万骑齐临，一如明霞朝会之 
　　荣，庶拜天光，获通真款。干冒圣慈，不胜倾俟之至。
　　宣咒
　　天衢霄映，青炁白云。紫光素辉，鸾旗凤茵。翩翩羽盖，玉曜金真。虹梁九万，鹤驾回旋。豁落蒙蔼，旌葆缤纷。千乘万骑，雨集云奔。功 
　　曹绣衣，帔朱羽巾。普照黄道，异香飞玄。前驱虎御，后拥龙饼。昭明真监，俯察精虔。流庆坛界，福祉绵绵。
　　玄灵感应天尊
　　华夏入醮筵
　　转经仪
　　法事入坛　　烧香颂
　　按人各恭信
　　三皈依
　　志心皈依
　　十方道宝，当愿众生，起心回向，一切信礼。
　　志心皈依
　　十方经宝，当愿众生，心开悟解，受持转诵。
　　志心皈依
　　十方师宝，当愿众生，度上法桥，无有滞碍。具位某诚惶诚恐，稽首顿首，谨焚宝香，遥瞻供养太上无极斗极祖师元始天尊，斗极玄师灵宝 
　　天尊，斗极宗师道德天尊，昊天玉皇上帝，北极紫微大帝，斗中高上玉皇尊星君，太微玉帝，北极玄卿大帝君，中天大圣北斗九晨皇上道君 
　　，九皇夫人，九阴内妃，天罡万真节度奎光大帝，斗中三台华盖星君，二十八宿星君，六十甲子星君，道德玄曹官君圣众，玄中大法师真君 
　　，三天大法师真君，中天九省诸相丈人，左右绣衣使者，擎羊陀罗使者，四直玉文功曹，通事舍人，斗中千乘万骑，一切真灵。仗此宝香， 
　　普伸供养，仰冀洪慈，俯垂省录。臣闻五行共禀，仰中枢纲纪之司。七政同科，尊左垣钧冲之任。合天地神灵而腾御，统人民品物以裁成。 
　　移度三图，纪琼章之妙密。回元九道，彰金简之希夷。至矣神功，宏哉圣化。自龙舆俯临於玉局，而鹤驾仰扣於琅音。回死注生，罗琼灯之 
</div>
    <div class="pagination">
<a href="灵宝领教济度金书_page430.html">上一页</a><span>...</span><a href="灵宝领教济度金书_page426.html">426</a><a href="灵宝领教济度金书_page427.html">427</a><a href="灵宝领教济度金书_page428.html">428</a><a href="灵宝领教济度金书_page429.html">429</a><a href="灵宝领教济度金书_page430.html">430</a><span class="current-page">431</span><a href="灵宝领教济度金书_page432.html">432</a><a href="灵宝领教济度金书_page433.html">433</a><a href="灵宝领教济度金书_page434.html">434</a><a href="灵宝领教济度金书_page435.html">435</a><a href="灵宝领教济度金书_page436.html">436</a><span>...</span><a href="灵宝领教济度金书_page432.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
