<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 91 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 91 页/共 621 页</h1>
    <div class="content">　　清水度魂天尊
　　引旛至浴室前立
　　伏以光腾三景，焕银汉之灵芒。庆蔼五华，挹瑶昆之神景。龙负瓶而兰池湛湛，凤洒枝而莲沼辉辉。定水风涵，灌沐一真而玉皎。道山霞润 
　　，洁清万妄以金澄。大哉变化之玄，至矣灵通之妙。今有斋主某人，修设玄都大献玉山净供，檄召万类，还返一源。切虑历劫寒都，多生冥 
　　境。客尘滓性，尚缠绕於生前。业垢萦心，益溟蒙於死后。昏雾锁重泉之杳，迷烟笼积夜之幽。幸藉阳光，获超阴暗，匪降黄华而浴质，曷 
　　朝丹禁以升神。仰惟道炁充周，宸辉罗络。愿分灵於神水，更申饬於真曹。布兰场清净之花，霏烟滃蔼。飞芝液慈悲之水，宝梵腾凌。疾澄 
　　众垢以逍遥，为洗群迷而容与。见前清众，同为赞扬。巍巍道德尊，功行已圆齐。降身来接引，师宝自相携。慈悲洒法水，以用洗群迷。永 
　　度三清岸，长辞五浊泥。
　　宣变浴室符
　　仪璘耀彩，经纬腾辉，金童洒七宝之华，玉女灌五香之瑞。宜恢神化，为涤真源。谨召灵宝玄局澣濯司灵官，天河东井君，浣濯夫人，部领 
　　幽魂，分男女两班，入左右浴室，随我神运，自在沐浴。
　　天河灌沐天尊
　　宣沐浴荡秽符即荡形符
　　扶桑合明，七元流精。光布三景，天河四倾。清神去垢，轮转五行。日有赤童，中藏阳精。光芒润耀，混合交并。东井黄华，玉醴金津。澡 
　　炼魂魄，日月高奔。
　　宣沐浴清尘炼真符即孤魂沐浴符
　　日精月华，甘露金泉。经纬罗络，四象光圆。今日沐浴，清尘涤源。元始符命，洗荡宿愆。左辉东井，右挹丹渊。流灌飞洒，泠泠自然。乘 
　　晨炼化，上朝琼轩。
　　宣沐浴澄神去秽符即返生符
　　天炁澄清，五色高明。玄黄施化，沐浴玄精。三晨朗焕，五纬交迎。胞胎结节，洗涤氛营。光鲜万炁，灵浆自生。玉楼金室，祖炁流行。恶 
　　对落灭，宝梵云征。
　　天河灌沐天尊
　　灌金泉玉醴以澄神，既端容止。被霓裳羽衣而映质，宜俨威仪。耀五铢而随意妆严，佩三光而称性周遍。谨召灵宝玄局巾笋司灵官，摄化司 
　　灵官，青玄仙衣玉女，仙带玉女，部领幽魂，变化衣裳，严新冠带，随我神运，自在佩服。
　　金容出世天尊
　　宣变衣符
　　九曜扶衰，真炁变衣。四时合卫，五纬交辉。炁分罗绮，彩集宣威。六合扶挟，三炁玄微。至真焕烂，仙女齐飞。云章冠带，严洁天机。圆 
　　华素明，元始慈悲。
　　宣化衣符
　　金晶冶炼，炁散玄黄。沐浴丹池，真炁芬芳。二景冠带，天为隐藏。左振玉佩，右策金珰。浣除诸秽，游行紫房。云霞鲜耀，飞玄羽章。九 
　　軿洞焕，流金振芒。
　　宣普化衣冠符即天皇象符
　　梵炁弥罗，三光洞符。玄黄焕彩，沐浴云波。今日冠带，神景交和。六铢轻清，八芒流华。身不受尘，混合天枢。旋步云纲，豁落玄图。灵 
　　宝玉文，道炁相扶。
　　金容出世天尊
　　灵泉莹质，宝饬华躬，沐浴而宿垢洁清，冠带而新衣济楚。飘飘举动，乘灵光而摇曳徐行。湛湛步趋，蹑神辉而蹁跹让畔。男左女右，少后 
　　长前，盍端肃於一忱，即肆觐於三宝。守雄抱雌二大将，各按所部，部卫幽魂，齐到帝前，至心朝礼。
　　十方灵宝天尊
　　引旛诣大道前
　　伏以苍苍正色，仰金阙於碧霄。渺渺大罗，耸玉京於紫汉。孰凌虚而倒景，能飞步以朝元。惟瑶坛法象於龙墀。而宝座空浮於狮御。借盈尺 
　　地，可殚事上之恭。露方寸天，宜洁由中之敬。见前众类，久沦阴暗，幸履阳光。被服陆离，睹容仪之端洁。冤愆飘忽，愿神炁之周回。澄 
　　死去之业形，还生来之本相。喜从民欲，实荷天恩。洁己造朝，爰仰瞻於象。魏斋心肆，觐期俯罄於蚁。衷少酬化化之恩，庸谢生生之德。 
　　云镛朗彻，月罄舒徐，法众赞扬，幽灵朝礼。
　　引旛朝礼至心朝礼
　　无上至真道宝大圣元始天尊。至心朝礼，无上至真经宝大圣灵宝天尊。至心朝礼，无上至真师宝大圣道德天尊。望天关而稽首，虎拜勤拳。 
　　扣帝阙以倾心，凫趋肃穆。既觐祥云之座，可趋甘露之筵。惟玉山供仪，先献陈於真圣。俟瑶京玄泽，方回施於幽灵，宜辞芝陛以回形，姑 
　　诣荚城而隐迹。候聆呼召，即歆云霞之珍羞。毋自跷踰，有越雷霆之宪令。守雄抱雌二大将，各按所部部卫，幽魂往诣荚郭，伺候受食。
　　十方灵宝天尊
　　引旛诣菱郭
　　众於斛前立班
　　伏以宫结紫烟，三宝御虚无之座。台流朱日，万真策空洞之轮。上混景於风云，下依光於日月。扣琼万舞，龙厨罗六甲之珍。佩玉联班，螭 
　　陛映三辰之粹。敢耀人间烟火，食冒侪天上云。霞羞翘格，洪厘曲故。丹悃念苹蘩可荐，依烯向帝之恭。顾黍稷非馨，仿髴事天之敬。尚祈 
　　粹穆，特赐感通。今有斋主某人，修奉玄都大献玉山净供。肃按瑶图，弘开琼席。上奉三宝，中普供於圣贤。下赉群神，希回施於品类。仗 
　　慈光而变化，徼梵炁以灵通。金玉层层，耀霏烟於几席。珠珍错错，凝宝雾於尊彝。伶华奏钧璈之音，符宝拥龙华之仗。奇花错落，异果骈 
　　蕃，琼瑶映香饭之光，琅牙腾宝浆之炁。伏望玉毫远照，金景来临，洒法雨以飞空，耀慈云而拥布。千真围绕，翼辕严九凤之吟。万圣周回 
　　，启驾肃八鸾之唱。皆依次第，恪副邀迎。俯歆芹采之忱，庸鉴葵倾之悃。芝坛备物，兰鼎腾芳。法众运诚，至心奏请。
　　至心奏启，无上大罗三境至尊三宝上帝，昊天玉皇上帝，愿运慈悲，流光法会。
　　皈依无上大罗境，三宝希夷福慧尊。
　　道炁鸿蒙罗五亿，灵光郁勃覆三千。
　　琅函瑶笈开玄运，玉局琳房畅妙言。
　　愿降慈悲歆菲荐，回资幽夜惠无边。
　　和：不可思议功德。
　　至心奏启，
　　东极青宫大慈大悲太乙救苦天尊，无上九天上帝，三十二天上帝，五灵五老，十极十华应化分身无穷无尽天尊上帝，太虚、太极、太霄、空 
　　洞、云衢、霄崿、天胎灵神，玄斗华神，八灵三素、承天象极、开德宣符上宰，鼎司两台公辅，左省右武内斑外联，五帝四司，三官四圣， 
　　天曹列职，星曜真灵，南丹洞阳，东华神府，流传至教，三洞尊神，东西南北、四维上下、过去见在未来、正法慈悲救苦、左右侍真，经箓 
　　法部无鞅圣众，主执祸福采访巡游，灵局真司一切圣贤，愿运慈悲，普临法会。
　　皈依上界天中贵，万帝森罗梵炁居。
　　紫极巍巍提化钥，玄班奕奕赞神枢。
　　圣真仙业分三境，日月星光照八区。
　　愿降慈悲歆菲荐，回资幽夜润饥虚。
　　和：不可思议功德。
　　至心奏启，
　　雷霆主执风雨职僚，善恶权衡，玄虚真宰，五岳圣帝，洞天福地靖庐治化得道真仙，本靖灵官将吏，斋坛防御，传言奏事，承宣典吏，受事 
　　功曹，效职真灵，十方主者，九州社令、里域五道、司命神灵，尽玄虚界一切圣贤，愿运慈悲，普临法会。
　　皈依中界玄虚际，风雨雷霆体好生。
　　上翊玉宸慈棹鼓，下提金粟慧灯明。
　　权司万化分淫善，威耀三灵定德刑。
　　愿降慈悲饮菲荐，回资幽夜溥惟馨。
　　和：不可思议功德。
　　至心奏启，
　　北阴玄天酆都大帝，水府四帝，泉曲神君，江河淮济四海八溟川泽潭洞主执神祇，九垒九幽拔录掾吏，地水二府官僚主宰，愿运慈悲，普临 
　　法会。
　　皈依下界幽寥际，风泽承天浩莫窥。
　　圣宪霜明司郁绝，神章日赫典归墟。
　　八圆橐钥秋潭似，九轨权衡晓鉴如。
　　愿降慈悲饮菲荐，回资幽液泽之余。
　　和：不可思议功德。
　　空浮云盖，圣真临三秀之筵。霄映风骖，神灵御五明之席。分一炁於妙道，流七津於骞香。琼馔瑶浆，象天厨之郁勃。琅华琪果，来仙境以 
　　玲珑。依依庸敬之旌，切切克诚之享。光风耀彩，愿千真宴景於云霄。甘露流华，俾万类承光於泽垒。洪恩浩荡，丹泽荧煌。流智慧之真光 
　　，下提愚昧。回慈悲之法食，俯施幽冥。庶承天渥之余，均脱地轮之累。空歌振响，梵唱腾和，激扬凤之鸣，晻蔼龙篝之集。望停卤簿， 
　　为驻虚无，即监真而度生，庶回骸而起死。仰惟大道，曲赐鉴知。
　　十方灵宝天尊
　　众官就坐
　　伏以降灵光开昏暗，帝渥云慈。回法食济饥虚，宸恩雨施。仰威颜之咫尺，敷德个之再三。宜提品汇以开春，庶飨珍羞而不夜。守雄抱雌二 
　　大将，各按所部部卫，幽魂来诣法筵，伺候受食。
　　弘济无边夭尊
　　引旛诣斛前
　　我闻象帝之先，凝真精而独运。开天之后，鼓元气以同流。分有物有则之灵，禀无形无名之粹。回黄抱紫，胤火枣於玄关。出青入玄，毓交 
　　梨於丹谷。渴饮黄华之云液，饥餐玄蕊之烟芽。冲汉留丹，希夷养素。高步阴阳之表，性命双融。超灵经纬之中，形神俱妙。奚惊心於六趣 
</div>
    <div class="pagination">
<a href="灵宝领教济度金书_page90.html">上一页</a><span>...</span><a href="灵宝领教济度金书_page86.html">86</a><a href="灵宝领教济度金书_page87.html">87</a><a href="灵宝领教济度金书_page88.html">88</a><a href="灵宝领教济度金书_page89.html">89</a><a href="灵宝领教济度金书_page90.html">90</a><span class="current-page">91</span><a href="灵宝领教济度金书_page92.html">92</a><a href="灵宝领教济度金书_page93.html">93</a><a href="灵宝领教济度金书_page94.html">94</a><a href="灵宝领教济度金书_page95.html">95</a><a href="灵宝领教济度金书_page96.html">96</a><span>...</span><a href="灵宝领教济度金书_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
