<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 40 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 40 页/共 621 页</h1>
    <div class="content">　　某上启灵宝斋坛虚空监察，监临、翊卫一切威灵。切以班崇九土，察勇智以持衡。望峻一方，亶聪明而作镇。视政春融之玉绂，宣仁天锡於 
　　金章。冰鉴无私，水衡有则。以今奉为某人为某事，欲望戒严部伍，警肃疆隅。故气风清，彻葵忱於圆盖。灵光日赫，徼芝渥於方舆。玄坛 
　　榜文，谨当宣示。
　　宣榜
　　榜文敷露，圣听昭回。愿英荡之迟徊，勒襜帷而暂驻。监真卫法，坐殚勋绩於皇坛。迁赏升阶，行辂恩荣於紫极。某无任恳祷之至。
　　谢监临幕三献仪
　　步虚　　洒净　　上香
　　某焚香上启玄坛内外监临翊卫一切真灵。切以玄坛日近，恪殚飨帝之恭。方幕云联，曾肃召神之礼。幸庆成於斋福，盍归美於灵聪。爰露芹 
　　衷，惠延芝驭。洋洋左右，愿少驻於珩琚。昭昭见闻，敢少稽於瑶玖。香风四举，梵气齐飞，法众运诚，虔恭奉请。
　　请神　初献
　　某上启玄坛内外监临、翊卫一切真灵。切以三气开图，握神机於紫极。百灵受职，参帝纪於黄垓。况灵宝之斋修，布玄元之惠泽。功沾今古 
　　，化洽人天，凡有铺陈，必劳翊卫。顷为某人崇建某斋，仰彻威神之重，僭露小心。幸敷圣武之隆，恪扶大教。达葵忱於帝所，敷芝泽於神 
　　乡。九丑飞奔，有风静云藏之妙。八威奋迅，焕天开地辟之功。合幽显以惧颜，溥迩遐而加额。恩隆溟岱，惠彻华夷。将遵彻幕之彝，谅遂 
　　回軿之喜。再陈菲礼，庸罄荛言，执事恭陈亚献。
　　亚献
　　切以天官举迂，按女青之玉格，地祇护卫，昭太素之金科。元勋既罄於玄坛，厚赏随班於紫禁。诚通朱表，既腾景以告成。恩焕丹纶，必依 
　　光而陟品。某等羽仪八陛，领袖群工。虑尘网之未清，或玄机之尚郁。受事阳局，易亏公正之心。效职阴曹，多昧慈仁之旨。悉祈委曲，普 
　　为申明。俾准格以宣劳，毋向隅而弃力。凡有恳祷，并赖维持。某不胜虔祝之至。
　　终献　宣发回牒
　　文檄具宣，神聪委鉴。所冀中严，卫警外办。凯旋饮至相欢，愈重神威於九鼎。告成有庆，多膺天禄於万锺。恭俟宸休，宏登真职。某不胜 
　　恳切之至。法众运诚，虔恭奉送。
　　送神　　回耕颂
　　回軿五云舆，腾驾九章歌。倏忽升天远，醮坛香气多。玄恩覃宇宙，福禄遍山河。缅想神仙路，逍遥上大罗。
　　向来
　　灵宝领教济度金书卷之十九竟
　　洞微高士开光救苦真人宁全真授灵宝通玄弘教水南先生林灵真编
　　卷之二十
　　科仪立成品
　　祈禳开度通用
　　关发三献仪
　　焚检摄妖氛符
　　吾以月洗身，以日炼真，仙人辅己，玉女佐形，二十八宿，与吾合并，千邪万厌，逐水而清。洞中玄虚，晃朗太元。八方威神，使我自然。 
　　灵宝符命，普告九天。乾罗答那，洞罡太玄。斩妖缚邪，杀鬼万千。中山神咒，元始玉文。持诵一遍，却鬼延年。按行五岳，八海知闻。魔 
　　王束首，侍卫我轩。凶秽消荡，道气长存。
　　三上香
　　志心初捻上香，香俓御大罗天，遍大罗三境，乘云盖供养大罗三境尊。
　　志心二捻上香，香径御洞天宫，遍洞天真境，乘华盖供养洞天真境尊。
　　志心三捻上香，香俓御洞渊宫，遍洞渊水府，乘宝盖供养洞渊水府君。
　　焚总召万神符
　　玉清总召万神符命
　　玉清始青，玉符告盟。告命三界，统摄万灵，符到速追，符到速遵。女青韶书，如帝亲行。上元天魔，中元地妖，下元水怪，敢有不顺，拒 
　　逆张鳞，万神斩首。不得留停，敕符往召。灵宝宫属，执职万神。速赴符来，速随符至，玉帝敕书，仰行万程。玉帝敕召，守待报应。急急 
　　如玉清总召万神符命律令。
　　启白
　　焚香供养三界符使，四直功曹，某靖主将副将，护道监坛，省府院司传奏仙灵将吏，里域土地，司命正神。伏以龙汉开图，焕始青之祖气。 
　　鹤呜启运，敷太赤之灵光。一旦三际而圣日舒明，荫八图而神风鼓动。道尊灵宝，巍巍纲纪於清微。教阐玄元，奕奕权衡於紫极。丕显潜昭 
　　之妙，肆张寂感之玄。丹禁高澄，孰与阶升而御景。清曹拱列，可通函奏以凌虚。期肃扣於虎关，故惠於熊轼。伏望云骖莅止，遵玉敕之 
　　崇严。月驷来游，赴瑶坛之峻极。鉴知芹采，恪听葵衷。法众运诚，依班奉请。
　　谨奉请侍靖仙官、玉童玉女，三天、十天、三十三天承受玉女，诸天上奏灵官，运神会道召灵功曹，降真召灵使者，降临位座。
　　谨奉请十方飞天使者，传言奏事，飞龙骑吏，九天上奏灵官，中天承受玉女，降临位座。
　　谨奉请玉清总召三界内外金阙上佐发放，九天御吏大夫，承符传檄官吏，天枢承受发放司主吏佐吏，流金火铃大将，降临位座。
　　谨奉请九天云路正一功曹，开天符命使者，玄虚当旛，三界直符使者，四直玉文功曹，降临位座。
　　谨奉请本靖主将副将，护道监坛，传奏仙灵将吏，降临位座。
　　谨奉请城隍主者，土地里域真官正神，住居司命六神，降临位座。
　　初献　　散花
　　伏以万天万地，拱翠玉於华京。一阴一阳，胤玄珠於丹谷。大无外，小无内，视不见，听不闻。一气交孚，自有和同之妙。万神护翼，爰彰 
　　恍惚之玄。兹肃按於芝图，庸若稽於蕊简。承受发放，象银台通表之司。直符功曹，承金阙驿驰之任。诸将扶持於云路，群真森卫於霄衢。 
　　丹赤爰彰，玄黄攸彻。今斋主洁蠲蓬宇，疏沦芋心。诵三洞之龙文，归身归神归命。徼九清之鸿祉，礼道礼经礼师。将建道场，先伸德悃。 
　　经华振响，迎宝雾以徘徊。梵唱流明，翻紫烟而缥渺。愿暂停於卤簿，庸少驻於襜惟。恪尽克诚，聿殚庸敬，执事恭陈亚献。
　　亚献
　　伏以四雌五雄，回风运东诸之绪。七经八纬，乘烟昭西禁之亥。幸天启於
　　琼章，荷师陶於宝简。虽学真宴坐，期忘我以乘晨。然领教经行，盍度人而启旦。庶功超於今古，而泽被於幽明。凡有皈投，盍为关告。
　　宣斋意
　　其诸刍悃，已具藤笺。会道运元，虽混灵虚而飞化。通诚达信，亶资威武以通传。庶帝贶以下敷，俾民情之上御。玉龙迅迈，风行碧落之中 
　　。金马飞奔，电掣黄埃之内。无远不届，有得皆通。葑菲不遗，愿罗敷於帝贶。苹蘩可荐，惟倚仗於神功。自惭设礼之勤，敢致投醪之敬， 
　　执事恭陈三献。
　　终献　　散花
　　三献已周，一忱毕露。所有文檄，谨用敷宣。
　　宣关　宣牒　宣札
　　向来文檄，已具控陈。即冀气策黄中，令严青甲。八威翼从，前驱严掷火之扬。九丑飞奔，后卫俨流金之焕。达心栈於帝所，呈意牍於神乡 
　　。恪露恳祈，庶勋昭於日月，敢有干试，当束送於雷霆。伫俟感通，别当迁举，谨伸奉送。
　　焚开天符命
　　太上开天符命，今仰符中使者，正一，曹，流金火铃大将，速为督护状文，俓达道前。所过刚风类炁魔界等处，不得妄有遏截。如违收付天 
　　狱，一如符告下施行。
　　黄中策炁，馘灭邪踪。刚风九丑，灏炁群凶。开天符命，九天俓冲。傥遏状文，束送罗酆。流金火铃，照彻黄中。龙虎骑吏，执奏云宫。普 
　　天均庆，飞腾太空。一如告命，风火驿传。
　　年　月　日吉时告下玉清上相大罗无极神公。
　　敕水仪
　　伏以石景流明，挹黄华於东井。长庚孕秀，凝玄液於霐池。光分银汉之辉，影湛金门之炁。掬来瑶鼎，五龙腾天一之精。洒以琅枝，九凤沦 
　　大千之界。一尘不立，万景俱融。期蠲洁於芝坛，盍恢张於兰范。
　　灵源无漏纷葩远，风静云藏四炁清。自然定水耀灵芒，洞焕玄黄成真境。
　　焚检摄妖氛玉符
　　焚香上请日宫大圣郁仪帝君，月宫大圣结璘皇君，天罡节度奎光帝君，愿降真炁入法水。焚香上请五方生炁，旺炁，道炁，自然正真之炁， 
　　华池真人，灵宝玉符通真、摄魔、屏秽灵官，九凤破秽灵官，愿降真炁入法水。
　　焚香上请天上直符解秽吏，地下直符解秽吏，年且日时直符解秽吏，本靖诸省府院司解秽吏，愿降真炁入法水。
　　次扬枝瀹水，周旋飞洒
　　清静之水，日月华开，中藏北斗，内接三台，神水噀洒，祸去福来。
　　次念挣天地咒
　　旋行至坛前扣齿退
　　又敕水仪
　　伏以影湛瑶池，挹西昆而润洒。光浮银汉，流东渤以飞溶。生成标阴坎之功，经纬赞阳乾之造。散为雨露，融作江河。天宝泉澄，耀八圆而 
　　彩映。空青枝洒，荡六合以云翻。景景光明，尘尘辟斥。三极灭爽，黄华飞东井之龙。四部刺奸，赤水奋南阎之凤。对金彝而三热，歌玉偈 
　　以重扬。
　　眇莽沧溟周覆载，弥漫河洛显图书。
　　百川派衍泽群芳，变化甘泉供经挹。
　　飞洒纷葩清宇宙，摧妖灭爽试奸奔。
　　神风静默岳藏云，上拯玄虚俱道境。
　　灵宝领教济度金书卷之二十竟
　　洞微高士开光救苦真人宁全真授灵宝通玄弘教水南先生林灵真编
　　卷之二十一
</div>
    <div class="pagination">
<a href="灵宝领教济度金书_page39.html">上一页</a><span>...</span><a href="灵宝领教济度金书_page35.html">35</a><a href="灵宝领教济度金书_page36.html">36</a><a href="灵宝领教济度金书_page37.html">37</a><a href="灵宝领教济度金书_page38.html">38</a><a href="灵宝领教济度金书_page39.html">39</a><span class="current-page">40</span><a href="灵宝领教济度金书_page41.html">41</a><a href="灵宝领教济度金书_page42.html">42</a><a href="灵宝领教济度金书_page43.html">43</a><a href="灵宝领教济度金书_page44.html">44</a><a href="灵宝领教济度金书_page45.html">45</a><span>...</span><a href="灵宝领教济度金书_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
