<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 422 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 422 页/共 621 页</h1>
    <div class="content">　　尊。愿以是功德，皈流斋主某。伏愿五福骈臻，千殃散落。风清筦簟，紫霄宠锡於蕃厘。月照门庭，玄极频流於纯嘏。益衍诗书之世泽，共 
　　夸文献之芳猷。和炁致祥，灵光应瑞。今故烧香，自皈依师尊大圣众，至真之德。得道之后，升入无形。和：与道合真。
　　以今晚朝升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地，仰依太上三尊 
　　。愿以是功德，皈流溥天率土，百氏九流。伏愿天垂甘露，地出醴泉。时和岁丰，目在鸡豚之乐。家给人足，永无狐鼠之忧。四民之常业俱 
　　修，六艺之良能有道。欢声载路，庆事盈门。今故烧香，自皈依师尊大圣众，至真之德。得道之后，升入无形。和：与道合真。
　　礼方　　忏方
　　诵天蓬咒三十六遍
　　三启
　　乐法以为妻，爱经如珠玉。持戒制六情，念道遣所欲。澹泊正气停。萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，
　　礼太上无极大道。
　　臣等志心稽首，
　　礼三十六部尊经。
　　臣等志心稽首，
　　礼玄中大法师。
　　重称法位
　　具位臣某，谨重诚上启三清上圣，十极高真，九天尚父天蓬都元帅真君，九天佐翊副元帅真君，九天上辅翊圣储庆保德真君，九天游奕玄武 
　　佑圣真君，北帝煞鬼一行兵吏。臣闻鸿蒙未判，凝道妙於无形。混沌既分，散精华於有象。得一而五行禀秀，函三而万物惟灵。融经纬，结 
　　阴阳，性函五太。唱恭秦，敬诺顺，体契九霄。玉楼金室以生仙，紫户青房而驾景，灵光洞焕，圣彩辉华。存诸身则罗络万神，御诸家则环 
　　营七祀。曷祆孽之妄肆，而鬼疠之潜干。自灵源云扰於五官，而觉地风翻於六凿。寸田尘拥，飘零玉树之春。尺宅埃迷，凋瘁金花之旦。静 
　　罹鬼责，动涉人非。故地魅之乖虚，而天魔之伺隙。非上帝曲垂於鸿泽，则下民曷际於龙厘。今斋主某，洁己反观，扪心内省。虑宿生之赋 
　　质，与今世之禀形。跋疐尘缘，颠冥业网。纵贪嗔而多痴昧，恣杀盗而犯邪淫。绮语妄言，恶口两舌，持身不守於三戒，接物有叛於四维， 
　　退无孝悌之风，进乏忠良之节，神明弗佑，天地不从。遂精怪之潜滋，而凶灾之暗扰。爰殚诚恪，聿事齐修。期奋发於天威，以翦除於地怪 
　　。恩隆丹陛，愿垂有造之仁。敕降黄垓，冀赦无名之咎。前奔驿马，后从飞龙。秉命魔之旛，策风霆而下迈。建召灵之节，驾雷电以前驱。 
　　奋八威而钲鼓连天，后五丁而戈矛亘地。屠割鬼爽，瞬息而前戮后刑。束送魔精，须臾而左摧右压。上极绿罗之界，下周苍莽之墟。玉斧纷 
　　纭，金矛赫奕，永殄蓬居之怪，旁清榆社之尘。即俾斋主某，厄难消除，精神爽顺，元斗布正真之炁，移籍延生。天医送神圣之丹，蠲痾却 
　　老。运百关而顿愈，理五体以俱安。起居蠲无妄之灾，步武袭有孚之庆。诸福之物毕至，祥协壶天。四时之景不同，瑞凝福地。椿萱益茂， 
　　兰桂齐芳，逍遥自乐於清时，容与可穷於胜趣。蒙如丹祷，允荷玄恩。上愿河洛开祥，华夷献瑞，百昌茂育，五谷丰穰。山不惊於斧斤，苍 
　　苍耐岁。水不伤於网罟，浩浩熙春。云飞乐性於尧天，陆走全生於舜日。九幽清泰，五道开明。则上明天尊大慈之化，下副臣等皈命之诚。 
　　谨启以闻。
　　发愿
　　一愿大道流行，溥天怀德。
　　二愿一切有生，咸皆悟道。
　　三愿九夜悲魂，一时解脱。
　　四愿孤魂无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七愿四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　存神烧香
　　香官使者，左右龙虎君，侍香诸灵官，当令臣晚朝行道之所，自然生金液丹碧芝英，百灵众真交会，在此香火炉前。令臣学道得道，求仙得 
　　仙，斋官受福，幽显沾恩，十方仙童玉女，侍卫兰烟。传臣向来所启之诚，速达俓御太上无极大道至真玉皇上帝御前。
　　出堂颂
　　引至幕
　　谢师
　　灵宝领教济度金书卷之二百八竟
　　洞微高士开光救苦真人宁全真授灵宝通玄弘教水南先生林灵真编
　　卷之二百九
　　科仪立成品
　　资福斋合用
　　早朝行道仪
　　启堂颂
　　各礼师存念如法
　　卫灵
　　金真绿霞，焕映三天。飞云丹霄，诸天控軿。晨辉启旦，阴翳俱蠲。九微震空，五星回旋。万仙应感，自然妙玄。杳冥散景，分形亿千。玄 
　　珠光曜，瑞降坛乾。生死蒙惠，灌炼金泉。魔王恐惧，合景三田。和：与道合真。
　　呜法鼓二十四通
　　发炉
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装显服，冠带垂缨。关启玄坛天帝神君，当召此间土地里域真官正神，急上关启臣今奉为入意。以今早朝，升坛行道，愿得玉清道炁灵 
　　宝妙光下降，流入臣等身中。即使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。令臣所启之诚 
　　，速达俓御太上无极大道至真玉皇上帝御前。
　　请称法位
　　具位臣某，谨同诚上启太上无极大道虚无自然元始天尊，太上大道君，太上老君，玉皇大天尊，玄穹高上帝，北极紫微大帝，南极天皇大帝 
　　，南极长生大帝，东极青华大帝，后土皇地祇，九天生神上帝，三十二天上帝，五灵五老上帝，上清十一曜真皇君，南斗六司真君，北斗九 
　　皇真君，二十八宿星君，三台华盖星君，六十甲子本命星君，泰玄枢机诸相真君，灵宝五师真君，天地水府三官帝君，北极四圣真君，九天 
　　诸司真君，三洞经箓上圣高真，诸省府院司仙真将吏，五岳五帝真君，五天圣帝，洞天福地、靖庐治化主宰仙真，本靖祖玄真师列位真人， 
　　经籍度化列位真人，北阴玄天酆都大帝，水府扶桑大帝，九垒土皇君，十宫六洞，四渎四海仙真圣众，本州本县城隍司主者，当境土地，里 
　　域真官，斋主家司命六神，三界应感，一切真灵。臣闻象帝之先，一炁鸿蒙而莫测。开天之后，万形混洞以难名。阴阳判而精粹运行，经纬 
　　张而冲和流演。受中得一，与天地以并生。临下函三，贯古今而御化。清微控纲维而橐钥，玄都裁政令以权衡。爰彰七部之希夷，扶持人极 
　　。庸演三乘之微妙，护卫民生。融化日於八纮，扇光风於九极。臣等庆逢道运，缘际玄枢，登名龙尾之墀，奋庸帝载。扣首螭头之陛，奏对 
　　天颜。既承激切之情，敢露殷勤之请。斋主青词，谨当宣奏。
　　宣词
　　按如词旨，备切忱恂。斋主某运值灾期，身临厄会。百关云扰，沉痾久滓其精神。五脏烟迷，奇疾遽伤其经络。候浮沉虚宝而罔效，饵金石 
　　草木以莫勋。久绵历於岁时，虑颠隮於旦暮。仰惟大德，夙轸同仁。伏枕惶惶，激切吁天之敬。拊床切切，勤拳事帝之恭。爰修资福之宝斋 
　　，庸露迎祥之素悃。琅音九奏，舞丹鹤於玄虚。玉墤三成，降玄龙於碧落。耀蒨灿之珠实，飞缥缈之紫烟。狮座端临，虬舆肆会，庆云腾轮 
　　囷之采，景星耀陆离之辉。家国同休，天人蒙惠。以今早朝，升坛行道，请法众等，运兹初捻上香。愿此香烟腾空俓上，供养无上至真道宝 
　　天尊。臣等皈身皈神皈命，首体投地，仰依太上三尊。愿以是功德，上祝皇帝陛下，伏愿功高炎燧，道契唐虞。八海浮天，等福源而莫极。 
　　五山镇地，齐寿祉以无疆。垂衣御车书之区，凝旒拱盘石之宇。麟符虎节，共乘盛世之风云。彤掖青宫，式赞熙朝之日月。今故烧香，自皈 
　　依师尊大圣众，至真之德。得道之后。保天长存。和：与道合真。
　　以今早朝，升坛行道，请法众等，运兹二捻上香。愿此香烟腾空俓上，供养无上至真经宝天尊。臣等皈身皈神皈命，首体投地，仰依太上三 
　　尊。愿以是功德，归流斋主家。伏愿千灵视履，万圣扶躬。南极书龄，克衍庄椿之景。东华锡庆，益培宝桂之芳。壶天之紫炁长新，福地之 
　　玄云永耀。香生涧藻，克承文献之嘉猷。誉蔼乡枌，永荫弦歌之世泽。今故烧香，自饭依师尊大圣众，至真之德。得道之后，永保安宁。和 
　　：与道合真。
　　以今早朝，升坛行道，请法众等，运兹三捻上香。愿此香烟腾空俓上，供养无上至真师宝天尊。臣等皈身皈神皈命，首体投地，仰依太上三 
　　尊。愿以是功德，皈流普天率土，塞外寰中，动植飞潜，虫鱼草木。并愿德辉临照，和炁周流。舜日凝华四极，慕衣冠之俗。尧天广覆八圆 
　　，陶礼乐之风。熙万姓於郊圻，滋百昌於林野。云飞川泳，永逃化化之机。春育海涵，益广生生之泽。今故烧香，自皈依师尊大圣众，至真 
　　之德。得道之后，升入无形。和：与道合真。
　　礼方　　忏方
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
</div>
    <div class="pagination">
<a href="灵宝领教济度金书_page421.html">上一页</a><span>...</span><a href="灵宝领教济度金书_page417.html">417</a><a href="灵宝领教济度金书_page418.html">418</a><a href="灵宝领教济度金书_page419.html">419</a><a href="灵宝领教济度金书_page420.html">420</a><a href="灵宝领教济度金书_page421.html">421</a><span class="current-page">422</span><a href="灵宝领教济度金书_page423.html">423</a><a href="灵宝领教济度金书_page424.html">424</a><a href="灵宝领教济度金书_page425.html">425</a><a href="灵宝领教济度金书_page426.html">426</a><a href="灵宝领教济度金书_page427.html">427</a><span>...</span><a href="灵宝领教济度金书_page423.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
