<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 38 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 38 页/共 621 页</h1>
    <div class="content">　　下昭昭，曷冒雷霆於白简。受中昧昧，莫徼雨露於彤庭。启坛表文，谨当敷奏。
　　宣表
　　表文控露，渊鉴昭回。冀曲驻於前茅，为迂留於右幕。神功严校，开圆方有脚之春。祖气辉流，霈幽显无垠之泽。斋功告备，灵贶旁孚。某 
　　不胜虔祷之伊至。
　　道经师宝天尊
　　上香
　　具位奉行某斋法事嗣法弟子某，焚香上启灵宝经、籍、度三师真君。伏以帝启金书，结飞玄而阐妙。神彰玉字，开灵宝以宣光。裁成夙藉於 
　　师围，归戴敢忘於圣囿。某先据某人为某事，今将肇启瑶坛，恪宣宝范。凌空夙驾，愿离紫府之班联。翊教传宗，重订赤城之步武。铭心激 
　　切，稽首凌兢。法众运诚，修斋奉请。
　　修斋奉请三师，降临坛所。
　　云舆已降，鹤驾来临。斋事圆成，还当奉送。
　　请经师颂
　　入靖修黄箓，严装启上仙。奉章先达御，词款欲关宣。宝箓因师度，威仪太上传。经师来下降，奏请列群仙。
　　请籍师颂
　　肃肃祈清福，诜诜结宝斋。登坛须此夜，行道续徘徊。有愿仍虽启，皈心道眼开。籍师来下降，仙仗下瑶台。
　　请度师颂
　　经戒丹心称，虔诚召百神。捻香祈至圣，持戒请仙真。清咏凌朝启，精思人夜勤。度师来下降，保护结斋人。
　　献茶酒散花
　　某谨上启灵宝经、藉、度三师真君。切以斋崇黄箓，提九轨於慈航。恩辂绿罗，焕八圆於慧烛。亶繇护翊，敢罄恳祈。以今伏为某人为某事 
　　，自惟蛙井么微，徒畅玄风而佐理。虎关峻极，莫敷圣日以宣仁。启坛表文，谨当宣奏。
　　宣表
　　表文控露，渊鉴昭回。愿六幕之少鼠，俾丹舆而曲驻。玄龙翼乘，监真开不夜之天。丹凤飞纶，焕号耀长春之地。斋功告备，灵贶旁孚。某 
　　不胜虔祷之至。
　　焚表　宣关
　　向来酌献功德，上祈师造收录，斋功为上，因缘志心，称念道经师宝天尊，不可思议功德。
　　谢六幕仪
　　华夏颂至玄师幕　上香
　　具位某上启三天化主玄中大法师真君、静老天尊。切以肃严黄箓，格殚事帝之仪。诚彻紫枢，幸浃度人之泽。始繇覆荫，终藉维持。某昨为 
　　斋主某人为某事，仰荷师恩，已圆斋福。重念某谷迁未遂墙面，徒惭降真召灵。虑玄章之风扰，运神会道。或丹宪之云迷，渊涉兢兢。海涵 
　　切切，解坛表牍，谨用披宣。
　　宣表
　　表文具严，渊衷昭鉴。愿霈岱溟之泽，肆宽钺鼎之愆。彩雾后先，徒企灵光於碧汉。紫烟上下，惟敷道气於黄垓。法众运诚，修斋奉送。
　　修斋事毕，仰荷玄恩，志心稽首，奉送玄师。
　　云舆弗驻，鹤驾难留，仰望云霄，不胜攀恋。
　　送玄师颂
　　上帝命真仙，修斋黄箓坛。诸天来下降，焚香忏罪愆。祈恩行道毕，斋事已周圆。洪福留人世，玄师上九天。
　　华夏颂至天师幕　上香
　　具位某上启三天扶教辅元大法天师，冲玄神化正一静应显佑真君。切以紫垣日近，恪据九奏之恭。黄箓天开，幸衍八遐之泽。始繇覆荫，终 
　　籍维持。某昨为斋主某人为某事，仰荷师恩，已圆斋福。重念某识伦象罔，迹混纷葩。丹范敷罗，莫回灵於玄妙。朱章奏对，曷混景於虚无 
　　。惟极再思，惧萦三褫。解坛表牍，谨用披宣。
　　宣表
　　表文具严，渊衷昭鉴。愿衍洪庬之泽，恪旌蝼蚁之忱。腾驾飞龙，法从莫攀於霄极。焕纶丹凤，灵光愿衍於寰瀛。法众运诚，修斋奉送。
　　修斋事毕，仰荷玄恩，志心稽首，奉送天师。
　　云舆弗驻，鹤驾难留，仰望云霄，不胜攀恋。
　　送天师颂
　　斋福已精严，表牒上九天。至诚通感应，阖门得延年。掌籍诸天卫，章词达御前。祖宗咸升度，嗣胤庆荣迁。三天扶教主，事毕奏功圆。
　　华夏颂至监斋幕　上香
　　具位某上启灵宝监斋大法师真君。切以紫霄启运，肇宏玉笈之仪。黄箓开图，迄备瑶坛之礼。始繇覆荫，终藉维持。某昨为斋主某人为某事 
　　，仰荷师恩，已圆斋福。重念某道基学步，尘囿移情。龙宸承颜，莫昭宣於帝渥，鸳班缀武，惟冒渎於天仪。第极心兢，恪祈乎援，解坛表 
　　文，谨用披宣。
　　宣表
　　表文具严，渊衷昭鉴。愿前非之电扫，许今是之云臻。羽卫凌空，已觉鸣鞘於天上。郁罗散渥，惟期飞脖於人间。法众运诚，修斋奉送。
　　修斋事毕，仰荷玄恩，志心稽首，奉送监斋。
　　云舆弗驻，鹤驾难留，仰望云霄，不胜攀恋。
　　送监斋颂
　　灵坛崇法席，允赖下监临。紏过兼书善，真仙亦仰钦。行当驱道骑，缥缈五云深。生存当有赖，更复济幽沈。
　　华夏烦至五帝幕　上香
　　具位某上启五方、五灵、五老帝君。切以坛崇黄箓，幸徽芝御之临。诚彻苍圆，喜拜枫纶之焕。始繇覆荫，终藉维持。某昨为斋主某人为某 
　　事，仰荷师恩，已圆斋福。重念某受资樗散，赋性枣昏。教演鸾函，虑未符於真格。班催鹭序，或有冒於朝仪。愿这霜严，恪祈春育。解坛 
　　表牍，谨用披宣。
　　宣表
　　表文具严，渊衷昭鉴，愿削玄曹之罪录，特注青简之勋图。云敛萧台，驻跸已辉於祖气。风清禁路，回銮愿锡於灵光。法众运诚，修斋奉送 
　　。
　　修斋事毕，仰荷玄恩，志心稽首，奉送五帝。
　　云舆弗驻，鹤驾难留，仰望云霄，不胜攀恋。
　　送五帝烦
　　仙仗来霄极，尊严列五方。检氛吹羽节，鸾辂驻清扬。斋事将圆彻，回舆返上苍。流恩无不遍，岂但感馨香。
　　华夏颂至三官幕　　上香
　　具位某上启天、地、水三官大帝。切以黄坛飨帝，聿严凤气之书；丹阙监真，欣拜龙光之宠，始繇覆荫，终藉维持。某昨为斋主某人为某事 
　　，仰荷师恩，已圆斋福，重念某亡羊知愧，画虎怀惭，律按女青，虑威仪之纷扰；科尊大赤，或法度之紏纭。惟赖吞云，庶承湛露，解坛表 
　　牍，谨用披宣。
　　宣表
　　表文具严，渊衷昭鉴。愿削非於黑简，即校绩於丹编。豹尾尘清，已泛玉虚之缥缈。狮头光显，期提金粟以弥罗。法众运诚，修斋奉送。
　　修斋事毕，仰荷玄恩，志心稽首，奉送三官。
　　云舆弗驻，鹤驾难留，仰望云霄，不胜攀恋。
　　送天官颂
　　妙范修斋直，明科洗罪根。瞻穹崇上善，沥恳致微言。既纳依投请，蒙垂覃宥恩。天官还玉府，宝驾入金门。
　　送地官颂
　　净会朝元罢，三涂结福田。真恩定五岳，诚悃奏三天。彻席停宗范，解坛送列仙。地官回岳府，高陆五云軿。
　　送水官颂
　　宣演灵音毕，诸仙返上穹。灵光除横
　　厄，甘露降真风。复命骊龙驾，遥还太
　　室宫。水官归洞府，福禄赐无穷。
　　华夏颂引至三师幕　　上香
　　具位某上启灵宝经、籍、度三师真君。切以瑶坛虎拜，恪遵黄箓之科。玉阙龙腾，已霈清微之泽。始繇覆荫，终藉维持。某昨为斋主某人为 
　　某事，仰荷师恩，已圆斋福。重念某步趋由径，謦欬及门。教雨涵濡，未钩玄於洞辅。宗风扬历，莫守黑於真元。冒典琼科，惧萦玉律。解 
　　坛表牍，谨用披宣。
　　宣表
　　表文具严，渊衷昭鉴。誓日省而舍旧，期云覆以知新。仰控青冥，已返三华之翠仗。俯提黄混，益绵万叶之珠乘。法众运诚，修斋奉送。
　　修斋事毕，仰荷玄恩。志心稽首，奉送三师。
　　云舆弗驻，鹤驾难留，仰望云霄，不胜攀恋。
　　送经师颂
　　经法虽微妙，崇奉悉四师。凡有立善者，咸得频礼之。气运功易就，心慢悔难追。若能勤系念，朝夕自仙飞。
　　送籍师颂
　　道以斋为重，法以朝为常。不修不奉者，安能达帝乡。有骨入仙品，自然开紫房。玄武排灵驾，但见金殿堂。
　　送度师颂
　　迢迢玉京山，玄都何巍巍。朗朗长夜开，真人乘步虚。大道由人弘，心至神自归。修斋行道毕，稽首辞三师。
　　宣关　向来
　　灵宝领教济度金书卷之十八竟
　　洞微高士开光救苦真人宁全真授灵宝通玄弘教水南先生林灵真编
</div>
    <div class="pagination">
<a href="灵宝领教济度金书_page37.html">上一页</a><span>...</span><a href="灵宝领教济度金书_page33.html">33</a><a href="灵宝领教济度金书_page34.html">34</a><a href="灵宝领教济度金书_page35.html">35</a><a href="灵宝领教济度金书_page36.html">36</a><a href="灵宝领教济度金书_page37.html">37</a><span class="current-page">38</span><a href="灵宝领教济度金书_page39.html">39</a><a href="灵宝领教济度金书_page40.html">40</a><a href="灵宝领教济度金书_page41.html">41</a><a href="灵宝领教济度金书_page42.html">42</a><a href="灵宝领教济度金书_page43.html">43</a><span>...</span><a href="灵宝领教济度金书_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
