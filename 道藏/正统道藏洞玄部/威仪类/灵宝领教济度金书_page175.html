<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 175 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 175 页/共 621 页</h1>
    <div class="content">　　迁。逍遥上清，永无轮转。更俟召役官吏，同为送迎。稳步天衢，逍逼云路，好去好去，毋忘道恩。
　　度人无量天尊
　　臣肃建瑶坛，宣行宝范，仰祈玄泽，俯拯亡灵。以今度品功圆，生尸事毕。荷帝师之景贶，承大道之甄陶。喜庆难言，皈依奚极。驰心清汉 
　　，注想层霄。云车已返於琼都，羽盖高升於绛阙。臣恭谢天恩，下情无任激切之至，谨稽首再拜奉送。
　　回軿颂
　　谨召灵宝天仙内院三界所向仙曹，施用仙曹，赫奕仙曹，疾诣玄坛。关同本靖主将某，副将某，护道某，监坛某，会合十方无极飞天神王， 
　　部卫亡故某灵魂，上登圣境。具有文檄，恭为敷陈。
　　宣护送檄
　　炼度事毕，魂仪高跻。得为天上之种民，勿堕人间之妄见。随劫受化，克为金阙之臣。返胎更生，常侍玉皇之案。庆流后嗣，泽被宗亲。再 
　　拜谢辞，伏惟珍重。
　　送灵如仪
　　师下座，超度如法
　　回静默堂
　　向来
　　灵宝领教济度金书卷之一百三十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百三十一
　　科仪立成品
　　度星斋
　　讲经仪
　　入座并同说戒仪
　　喝座
　　玄座空浮宝黍中，齐仙万炁证玄功。
　　灵虚何幸承宗旨，此日高跻步武同。
　　金阙化身天尊
　　升座祝香
　　初捻香赞
　　此香先天孕粹，太极流精，宝黍凝玄化之根，仁涵三极。金镜照长生之箓，祥衍千龄。爇向垆中，供养元始法王，至真天宝。上祝皇帝陛下 
　　，伏愿乾坤呈彩，河洛焕符，慧日舒明，八表被无为之化。仁风披拂，万方歌有道之年。扶持三洞以光明，化育四民而安乐。
　　二捻香赞
　　此香元欢不琢，祖炁潜敷，灵风开死户之阴，祥流九垒。湛露润生根之秀，泽被八冥。爇向垆中，供养太上玉宸至真灵宝。奉祝斋主，系荐 
　　亡魂，伏愿明心离妄，见性回灵。炁郁升神，白简削多生之垢。朱陵度命，丹台标万劫之勋。超凌宗祖以逍遥，荫佑云仍而利乐。
　　三捻香赞
　　此香灵分瑶圃，秀毓琼都。空歌腾啸咏之奇，韵周黄幅。真神混细微之妙，炁贯清都。爇向垆中，供养道德高尊至真神宝。奉祝斋主某人， 
　　伏愿东华衍庆，南极增龄。勋业无涯，桂殿快飞黄之乐。诗书有种，兰阶看戏彩之荣。云臻万福於方来，风散千殃於已往。
　　超度颂
　　恭爇宝香普伸，供养三宝上帝，十极高真，诸天神仙，九霄圣宰，日月星宿，北斗南辰，省府院司，三官四圣，南昌真众，飞天神王，地水 
　　职司，城隍社令，虚空鉴察，无鞅仙灵，并愿监真度生，倾光回驾，俯降寥廓，曲驻玄虚。接引亡故某人，乘元始慈悲妙光道炁，来诣坛所 
　　，澄瀹一心。饱听微妙之法音，密悟希夷之胜果。
　　平座赞
　　洞玄上品，灵宝本章，混洞赤文，百魔隐韵。七经八纬之妙，十玄七事之奇。摄炁聚烟，八景契玄而冥合。开图御运，五篇敷落以长存。万 
　　炁齐仙，八门度命，范围造化，斡运枢机。盖巍巍大梵，荡荡乎无能名也。而要其统宗会元，提纲振领，则一言以蔽之曰仁而已。仁者何， 
　　元始上帝生物之至德，度人之妙用也。元始立乎虚无之表，凝乎太极之先。道体妙融，真精独运。历劫应化，三洞开光，以《度人上品妙经 
　　》，乃赤明劫中第一会说经之目也。祖炁分灵，化生诸天，其数八十有一。今焉敷落神真，普度天人，乃独御始青天何哉。盖始青之天，即 
　　东北玉隆腾胜天，而三阳至仁，发育之会也。元炁僭凝於戌亥，天门肇萌。於子至寅而开泰。於四时为春，於五常为仁。生意罗敷，阳光浩 
　　荡，群动繁育，万物舒荣，而天地生物之仁，自此周遍寰宇。故玄师谓玉隆天其色青，表木之德。而天真皇人释内音玉字，碧落浮黎，空歌 
　　保珍，以配建寅月立春节，其应泰卦，宜乎。天尊敷弘之妙，普化天人，必於此土。倾光驻景周十过，以召十方也。御至仁之真土，说至人 
　　之妙化。是以一遍而聋者聪，二遍而盲者明，三遍而喑者言，四遍而跛者行，五遍而病者痊，六遍而发黑齿生，七遍而老壮少强，八遍而孕 
　　生胎成，九遍而金泄玉露，十遍而枯骨成人。其神化妙感，盖自然而然，有不知其所以然而然者矣。何以言之。一者水之生数，水旺於坎， 
　　主肾应耳。今天尊运一回度人之仁，符天一生水之妙，宜乎。真水流润，滋荣上宫，而聋者闻聪也。二者火之生数，火旺於离，应心主目。 
　　今天尊运二回度人之仁，符地二生火之妙，宜乎真火发越，光明内景，而盲者目明也。三者木之生数，木胎於酉，应金主声。今天尊运三回 
　　度人之仁，符天三生木之妙，则金木互用，宜乎肺金通畅，重楼利顺，而喑者能言也。四者金之生数，金胎於卯，应木主动。今天尊运四回 
　　度人之仁，符地四生金之妙，则木金交应，宜乎。肝木丰茂，四肢顺适，而跛痾积逮，皆能起行也。五者土之生数，土旺四方，寄位中宫， 
　　应化於脾。今天尊运五回度人之仁，符天五生土之妙，则荣卫和适，经络安平，宜乎。久病痼疾，一时复形也。医家以手足痿痹，名为不仁 
　　。而草木之实，其中有精能发生者，世皆名之以仁。今天尊之仁运於此，而五行之仁应於彼。凡不仁之疾，皆发生而归诸仁，非神化妙感， 
　　畴克臻是哉，水生於一而成於六者也。水至於成，则膏髓周流，津液滋润，易衰情而为充悦也。今天尊运六回度人之仁，符地六成水之妙。 
　　安得不发白反黑，齿落更生耶。火生於二，而成於七者也。火至於成，则血气光明，精神辉焕，转枯瘁而为强盛矣。今天尊运七回度人之仁 
　　，符天七成火之妙。安得不老者反壮，少者皆强耶。木生於三，而成於八者也。木至於成，则动植飞潜，发育畅茂，万物各得其所矣。今天 
　　尊运八回度人之仁，符地八成木之妙。安得不妇人怀孕，鸟兽含胎，已生未生，皆得生成耶。金生於四，而成於九者也。金至於成，则华彩 
　　光芒，焕耀映发，土地难藏其宝矣。今天尊运九回度人之仁，符天九成金之妙。安得不地藏发泄，金玉露形耶。土生於五，而成於十者也。 
　　土之生也，脱沉痾而复形；土之成也，回枯骨而成人，皆自然之理。今天尊运十回度人之仁，符地十成土之妙。则夫回尸起死，白骨成人， 
　　其神应密感，又岂可以形容拟议哉。说经周十遍之功，万类受十全之赐。举覆载间，盖无一物不囿於天尊仁意中矣。虽然此仁之用也，其体 
　　何如观。夫未说经之前，三景停轮，四气朗清，风静云藏，化机澄寂，是仁之体凝真於太极也。及夫既说经之后，宝珠空悬，黍米取象，勃 
　　勃俱入，不知所在，是仁之用返真於太无也。动静互举，体用兼该，何者非天尊开度之仁哉。万物芸芸，而玄珠比喻，独指黍米，何也？得 
　　非黍为五谷之长，人所资以为命。而天地生物之仁，在是耶。由是众真监度，授於道君，欲共溥此仁也。道君叙述，下教至学，欲共溥此仁 
　　也。圣修凡诵而祯祥有别，灾消害禳而功德难胜。无非欲十极三际，共被此仁之泽也。而况於北都罗酆，河源泉曲，三涂五苦，八难九幽， 
　　尤天尊所悯念者乎！至仁无外，大德好生。当临轩校录之时，普告三界而不得拘留。部卫神魂，而制魔保举，飞度五户，无拘天门。则天尊 
　　一念之仁，其拳拳於幽爽者，可谓功矣。故曰此经微妙，普度无穷，一切天人，莫不受庆。无量之福，生死蒙惠，非至仁孰能与於此哉。若 
　　夫流精玉光，五色郁勃，饵之而位登玉清。灵宝真土，圣胎成就，炼之而超凡入圣，未可以言语文字形容也。
　　自此以后，模写亡人平生言行善恶，以经中契合者劝惩之。及前后所修功德，皆以经语发明铺叔，待详赡为佳。
　　经曰：夫末学道浅，或仙品未充，运应灭度，身经太阴。同学至人，为其烧香，诵经十过，以度尸形如法。魂神径上南宫，随其学功，计日 
　　而得更生，转轮不灭，便得神仙，非虚语也。以今鸾簴收声，鲸音息响。残千枝於凤炬，飘百和於龙煤。万帝回光，诸天复位，灵宜端严容 
　　止，款曲几筵，俟召役於真灵，为奉行於炼度。传符受券，保举登真，毋忘妙道之恩，永宴大罗之上。顾惟鄙野，夙奉玄元。登圣域以优游 
　　，幸叨入室。乘神机而咽味，仅免面墙。虽洞辅之克谙，顾举扬而奚敢。若曰黼黻玄妙，非不可悦作者之听闻。奈何融畅渊源，然后可觊人 
　　天之应合。深渐朴素，恐负回青，总是知音。何妨与点大众，且道今日。若幽若显，是冤是亲，俱会道场，听法闻经，然后作么生。
　　一颗玄珠耀太虚，十方勃勃入无余。
　　神光寂照秋蟾似，天外闲云任卷舒。
　　伏惟珍重。
　　出堂颂下座
　　灵宝领教济度金书卷之一百三十一竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百三十二
　　科仪立成品
　　师友命过合用
　　早朝行道诵经仪
　　烧香颂
　　各礼师存念如法
　　卫灵咒
　　青阳虚映，曜日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布，合景黄庭。和：与道合真。
　　鸣法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今清旦早朝。升坛行道，烧香诵经。愿得玉清道炁灵宝妙 
　　光下降，流入臣等身中。令臣所启所奏，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻清微御运，宏化日於九灵。赤明开图，散真风於八极。凤韫示希夷之粹，鸾图传玄妙之精。荡荡神机，巍巍圣 
　　运，凡囿范围之内，悉归陶冶之中。臣等缀武彤墀，承颜玄座。宪天弘道，期坚金石之忱。宣德承符，愿证丹青之誓。凡有投告，敢不上闻 
</div>
    <div class="pagination">
<a href="灵宝领教济度金书_page174.html">上一页</a><span>...</span><a href="灵宝领教济度金书_page170.html">170</a><a href="灵宝领教济度金书_page171.html">171</a><a href="灵宝领教济度金书_page172.html">172</a><a href="灵宝领教济度金书_page173.html">173</a><a href="灵宝领教济度金书_page174.html">174</a><span class="current-page">175</span><a href="灵宝领教济度金书_page176.html">176</a><a href="灵宝领教济度金书_page177.html">177</a><a href="灵宝领教济度金书_page178.html">178</a><a href="灵宝领教济度金书_page179.html">179</a><a href="灵宝领教济度金书_page180.html">180</a><span>...</span><a href="灵宝领教济度金书_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
