<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 236 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 236 页/共 621 页</h1>
    <div class="content">　　请降落灭上尸道灵官。奉为亡故某，溥及幽冥，冤亲平等，落灭色欲之根，解脱天涂之考。伏愿丹阙流恩，黑单膺祉。悟真常道，还固有之 
　　虚灵。趣玄元机，契太无之智慧。明霞高步，偃月怡神。清众运诚，虔恭赞咏，
　　流光通道天尊
　　焚符
　　天尊惠泽浃群灵，井井金科焕日星。
　　焚炁弥罗周夜壑，灵辉焕烂耀寒庭。
　　业山雾障冤愆释，定水风收色欲清。
　　今日神灯都照破，上尸落灭任超浚。
　　转输圣王天尊
　　旋行至地涂界
　　三涂之界，第二名为中尸爱欲门。一切众生，徇情迷物，溺爱轻生，身谢之后。受地涂担沙负石之考。今有斋主某，依按科格，然忏神灯， 
　　请降落灭中尸道灵官。奉为亡故某，溥及幽冥，冤亲平等，落灭爱欲之根，解释地涂之考。伏愿紫极流华，黄泉沛泽。根尘清净，超有漏之 
　　刻林。幻垢消澄，步无为之骞径。琼台迅轨，瑶圃凝真。清众运诚，虔恭赞咏，
　　流光万变天尊
　　焚符
　　天尊圣化号盈盈，散作阳春遍九冥。
　　丹凤衔来纶綍重，金鸡飞下宪章停。
　　根尘肃静冲和现，世网消除爱欲轻。
　　今日神灯都照耀，中尸落灭任升腾。
　　转轮圣王天尊旋行至水涂界三涂之界，第三名为下尸贪欲门。一切众生，贪逐虚浮，乐荣利，身谢之后，受水涂涟汲溟波之考。今有斋主 
　　某，依按科格，然忏神灯，请降落灭下尸道灵官。奉为亡故某，溥及幽冥，冤亲平等，落灭贪欲之根，解释水涂之考。伏愿碧落飞芒，黄垓 
　　耀彩。六如悟入，体天道之恶盈。三惑消除，鉴帝心之福善。芝墀侍圣，莲圃登真。清众运诚，虔恭赞咏，
　　金容玉相天尊
　　焚符
　　天尊仁惠拯含生，万道万光照铁城。
　　金箓开幽春浩荡，玉符破暗夜晶荧。
　　业绿自息生根固，贪欲知非报障停。
　　今日神灯都照耀，下尸落灭任骧腾。
　　转轮圣王天尊
　　旋行至苦心门
　　五苦之轮，第一名为色累苦心门。一切众生，驰骋淫心，恣纵情欲，身谢之后，受泰山地狱之苦。今有斋主某，依按科格，然忏神灯，请降 
　　飞度色累户灵官。奉为亡故某，溥及幽冥，冤亲平等，落灭飞度色累之门，解释心神之苦。伏愿苍灵降泽，黑郁承恩。一性圆灵，步清明之 
　　正路。六尘荡涤，回昏昧之迷途。蹑景常阳，升神空洞。清众运诚，虔恭赞咏，
　　智光普耀天尊
　　焚符
　　天尊说法御虚玄，湛露辉辉下九天。
　　严日融怡冰浦暖，和风披拂火池寒。
　　宸恩焕烂尘愆尽，色累消除罪日闲。
　　今日神灯都照破，苦心飞度兔沉沦。
　　转轮圣王天尊
　　旋行至苦神门
　　五苦之轮，第二名为爱累苦神门。一切众生，飘荡爱河，流吹欲海，身谢之后，受风刀地狱之苦。今有斋主某，依按科格，然忏神灯，请降 
　　飞度爱累户灵官。奉为亡故某，溥及幽冥，冤亲平等，落灭飞度爱累之门，解释精神之苦。伏愿紫霄孚佑，黄壤流辉。舍妄归真，茂心花而 
　　调朗。变凡成圣，回性蕊以圆通。游宴骞林，逍遥莲界。清众运诚，虔诚赞咏，
　　灵光浩映天尊
　　焚符
　　天尊宴御坐骞林，说法希微破积阴。
　　霁色开春明郁境，灵光散景耀郑城。
　　世绿妄想三生断，爱累尘情一羽轻。
　　今日神灯都照破，苦神飞度上天津。
　　转轮圣王天尊
　　旋行至苦形门
　　五苦之轮，第三名为贪累苦形门。一切众生，贪名徇利，耗气伤神，身谢之后，受摙山负石之苦。今有斋主某，依按科格，然忏神灯，请降 
　　飞度贪累户灵官。奉为亡故某，博及幽冥，冤亲平等，落灭飞度贪累之门，解释身形之苦。伏愿玄穹霈泽，方壤承华。成清净身，荡六尘之 
　　阴垢。证虚无道，驱五贼之昏迷。超悟大乘，游翔小有。清众运诚，虔恭赞咏，
　　金光七素天尊
　　焚符
　　天尊演化御芳园，万圣朝宗溥圣恩。
　　五道光舒仁广大，九幽春到惠弥漫。
　　尘缘断绝休回首，贪累捐除付达观。
　　今日神灯都照破，苦形飞度任盘桓。
　　转轮圣王天尊
　　旋行至苦精门
　　五苦之轮，第四名为华竞苦精门。一切众生，贪竞荣华，耗散真炁，身谢之后，受填作江河之苦。今有斋主某，依按科格，然忏神灯，请降 
　　飞度华竞户灵官。奉为亡故某，溥及幽冥，冤亲平等，落灭飞度华竞之门，解释精神之苦。伏愿碧霄降祉，黑绝蒙恩。定慧双圆，悟心空而 
　　寂照。境智俱泯，廓心莹以高澄。丹界陶神，玄关御炁。清众运诚，虔恭赞咏，
　　德光合成天尊
　　焚符
　　天尊睿号遍玄虚，处处庄严拯世愚。
　　赫奕灵辉开暗垒，罗敷慧烛照昏衢。
　　荣情无意迷途辟，华竞何心觉海舒。
　　今日神灯都照破，苦神飞度蹑云都。
　　转轮圣王天尊
　　旋行至苦魂门
　　五苦之轮，第五名为身累苦魂门。一切众生，( )迷妾境，劳役神魂，身谢之后，受吞火食炭镬汤地狱苦。今有斋主某，依按科格，然忏神 
　　灯，请降落灭飞人身累户灵官。奉为亡故某，溥及幽冥，冤亲平等，落灭飞度身累之门，解释魂神之苦。伏愿紫清锡佑，黄黝承流。识破客 
　　尘，陶精神於大混。断除业垢，融步武於真空。西阆浚虚，东诸策景。清众运诚，虔恭赞咏，
　　灵光四照天尊
　　焚符
　　天尊万道玉毫光，普照罗郑九夜乡。
　　寂寂寒庭回暖景，凄凄幽域耀朝阳。
　　尘缘风散消愆业，身累冰清罢宪章。
　　今日神灯都照破，苦魂飞度任翱翔。
　　转轮圣王天尊旋行归位
　　众诵《生天经》一遍，旋这向来然忏三涂五苦神灯功德，伏愿九幽罢对，五苦停轮。心地澄晓鉴之辉，破烦恼网。性天湛秋蟾之彩， 
　　断迷惑根。俓离幽暗之乡，升入光明之界，上穷有顶，下极无垠，一切有情，均沾无上。为上因缘。志心称念，
　　广度沉沦天尊
　　和：不可思议功德。
　　请颁敕赦仪
　　静默堂序立
　　华夏颂至坛前步虚
　　法师上香长跪
　　具位臣某，诚惶诚恐，稽首顿首再拜，上言。臣闻祖炁周流於覆载，造化密移。神功恢廓於阴阳，玄元独运。鼓群灵而不夜，提万类以皆春 
　　。恩浃幽冥，惠均生死。惟泉曲罗酆之鬼域，号铁围郁绝之神乡。昏雾沉沉，絷苦魂於亿劫。业风惨惨，靡罪性於终天。企狱吏以惊神，对 
　　冥曹而委命。有心悔过，无路求生。自非纶綍之诞敷，曷俾网罗之闲释。今有斋主某伏念亡故某，溥及幽冥，冤亲平等。红尘流浪，宁无纵 
　　意於七情。青律森严，易致移名於六洞。乞颁勑赦，庸涤恶愆。庶停文墨之纷纭，获证形神之快乐。疾超阴地，快睹阳天。重念臣樗栎散材 
　　，蓬茅贱质。炼胎仙於二景，未明度命之方。熙帝载於三灵，期赞回骸之化。既承丹悃，盍扣洪钧。况兹九地之魂，虑结三生之衅。业山崒 
　　嵂，七情高拥於迷云。欲海汪洋，三惑奔流於浊浪。天常既殒，地业永罹。痛万苦之备婴，嗟百身之莫赎。皇皇孰告，切切谁怜。拟存准於 
　　龙墀，祈肆颁於鹤赦。欲望帝恩曲运，圣德旁敷，赦下三界十方，三官九府，酆都宫洞，泉曲河源，岳渎山川，城隍社令，遵依开度，时刻 
　　升迁，即使阳复阴郊，暖回寒谷。不在大不在小之罪，均削落於九幽。无私覆无私载之恩，永逍遥於八极。副微臣造请之愿，遂斋主激切之 
</div>
    <div class="pagination">
<a href="灵宝领教济度金书_page235.html">上一页</a><span>...</span><a href="灵宝领教济度金书_page231.html">231</a><a href="灵宝领教济度金书_page232.html">232</a><a href="灵宝领教济度金书_page233.html">233</a><a href="灵宝领教济度金书_page234.html">234</a><a href="灵宝领教济度金书_page235.html">235</a><span class="current-page">236</span><a href="灵宝领教济度金书_page237.html">237</a><a href="灵宝领教济度金书_page238.html">238</a><a href="灵宝领教济度金书_page239.html">239</a><a href="灵宝领教济度金书_page240.html">240</a><a href="灵宝领教济度金书_page241.html">241</a><span>...</span><a href="灵宝领教济度金书_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
