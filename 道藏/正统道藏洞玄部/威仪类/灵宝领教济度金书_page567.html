<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 567 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 567 页/共 621 页</h1>
    <div class="content">　　碧蔼凝精，苍灵孕粹。鸿钧气转。母万物以生春。鳖极仁周，子群生而启旦。凡归陶冶，悉藉汪涵。伏愿开琼笈以宣扬，启琅函而啸咏。说 
　　经一遍，普令聩聩以开聪。锡惠十华，庶俾元元而受庆。祥凝步武，瑞溢精神。寿齐腾腾之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　南方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯南方无极世界一切玄司，谨具表奏闻者。
　　臣伏以九凤飞軿，耀炼形於丹火。六龙翊驾，昭度命於朱陵。稽首太微，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　南方无极太上灵宝天尊御前。
　　红霭凝华，绛灵毓秀。炁涵光大，囿万品以司衡。物禀丰亨，茂百昌而应化。凡归陶冶，悉藉汪涵。伏愿开琼笈以宣扬，启琅函而啸咏。说 
　　经二遍，普令盲疾以生明。锡惠十华，庶绝灾氛而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯西方无极世界一切玄司，谨具表奏闻者。
　　臣伏以金虎飞霄，提素皇於玉国。碧鸡应运，朝白帝於金门。稽首皓华，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　西方无极太上灵宝天尊御前。
　　瑶霭流芒，琼霄耀景。紫精霈泽，凝万宝以告成。玄造垂恩，妙七华而纪度。凡归陶冶，悉藉汪涵。伏愿开琼笈以宣扬，启琅函而啸咏。说 
　　经三遍，普提喑者以能言。锡惠十华，庶斥灾氛而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻谨言。
　　年　月　日具位臣姓　某上表。
　　北方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，外坛修诵《太上洞玄灵宝无量度人上品妙经》。人各一过，为 
　　斋主禳谢积犯北方无极世界一切玄司，谨具表奏闻者。
　　臣伏以玄武阴生，配郁单於星纪。碧霄阳耀，提朔野於辰精。稽首紫垣，归心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　北方无极太上灵宝天尊御前。
　　玄造流辉，黝华焕彩。风轮混混，承龙汉以归藏。云层峨峨，鼓鸿钧而化育。凡归陶冶，悉藉汪涵。伏愿开琼笈以宣扬，启琅函而啸咏。说 
　　经四遍，感跛逮以起行。锡惠十华，绝灾危而受庆。祥凝步试，瑞溢精神。寿齐腾胜之多，福并浮黎之大。臣下情无任激切之至，谨奉表奏 
　　以闻，谨言。
　　年　月　日具位臣　姓某上表。
　　东北方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯东北方无极世界一切玄司，谨具表奏闻者。臣伏以龙御杓携，仰摄提於碧落。凤呜象应，瞻华盖於浮黎。稽首苍维，皈心玄极 
　　。臣诚惶诚恐，稽首顿首。切念斋主某，天根颠倒，地带沉迷。云拥业机，纵六情而溷觉海。风翻罪网，纷五浊以障灵源。匪听法以闻经， 
　　曷明心而见性。俾消厄难，获迓祯祥。恭惟
　　东北方无极太上灵宝天尊御前。
　　炁耀泰交，祥凝鼎运。碧霞罗络，流淑景於始青。玄霭流明，散灵光於太素。凡归陶冶，悉藉汪涵。伏愿开琼笈以宣扬，启琅函而肃咏。说 
　　经五遍，自然痼疾以复形。锡惠十华，庶俾含生而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓某上表。
　　东南方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯东南方无极世界一切玄司，谨具表奏闻者。
　　臣伏以日焕阳光，散灵云於空碧。天开霁色，流教雨於虚玄。稽首朱维，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　东南方无极太上灵宝天尊御前。
　　炁耀始青，祥符知白。紫虚郁秀，迎八极以舒华。碧落空歌，拥五符而耀景。凡归陶冶，悉藉汪涵。伏愿开琼笈以宣扬，启琅函而啸咏。说 
　　经六遍，发返黑而齿更生。锡惠十华，害潜消而灾不作。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　西南方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度上品妙经》。人各一过，为斋 
　　主禳谢积犯西南方无极世界一切玄司，谨具表奏闻者。
　　臣伏以度井扪参，挹浮丘於日御。历箕旋斗，昭瑶圃於月庭。稽首梵维，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　西南方无极太上灵宝天尊御前。
　　始素开祥，重玄耀景。金茎启秀，辉甘灵於八瑛。玉宇浮珍，耀霏烟於四极。凡归陶冶，悉藉汪涵。伏愿开琼笈以宣扬，启琅函而啸咏。说 
　　经七遍，符少强老壮之功。锡惠十华，普灾消害禳之效。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓某上表。
　　西北方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯西北方无极世界一切玄司，谨具表奏闻者。
　　臣伏以九虎凝威，耀云生於阊阖。八鸾腾景，仰风穆於清微。稽首重霄，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　西北方无极太上灵宝天尊御前。
　　祥耀始玄，瑞凝空碧。区分五亿，包无色於大罗。域布三千，覆有垠於圆幅。凡归陶冶，悉藉汪涵。伏愿开琼笈以宣扬，启琅函而啸咏。说 
　　经八遍，已生未生皆得生。锡惠十华，锡庆保庆而受庆。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　上方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，升坛修诵《太上洞玄灵宝无量度人上品妙经》。人各一过，为 
　　斋主禳谢积犯上方无极世界一切玄司，谨具表奏闻者。
　　臣伏以云敛玉京，散灵光於劫仞。风清金阙，分道炁於郁罗。稽首清虚，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷。云拥业机，纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥。恭惟
　　上方无极太上灵宝天尊御前。
　　道契虚无，德符妙有。上极无上，敷日月以照临。高拱弥高，策雷霆而号令。凡归陶冶，悉藉汪涵。伏愿开琼笈以宣扬，启琅函而啸咏。说 
　　经九遍，顿令金玉以露形。锡惠十华，庶俾灾危而离体。祥凝步武，瑞溢精神。寿齐腾胜之多，福并浮黎之大。臣下情无任激切之至，谨奉 
　　表奏以闻，谨言。
　　年　月　日具位臣姓　某上表。
　　下方
　　具位臣姓某
　　上言，今月某日，奉为弟子某，崇建十回度人经法道场。以今谨率在会法众，外坛修诵《太上洞玄灵宝无量度人上品妙经》。人各一过，为 
　　斋主禳谢积犯下方无极世界一切玄司，谨具表奏闻者。
　　臣伏以三景融玄，昭寰区於碧雾。九华凝妙，灿泽垒於朱霞。稽首圆穹，皈心玄极。臣诚惶诚恐，稽首顿首。切念斋主某，天根颠倒，地带 
　　沉迷，云拥业机。纵六情而溷觉海。风翻罪网，纷五浊以障灵源。匪听法以闻经，曷明心而见性。俾消厄难，获迓祯祥，恭惟
　　下方无极太上灵宝天尊御前。
　　宰制玉虚，提封金粟。龙符升品，入宝黍以逍遥。凤简登真，陟翠骞而快乐。凡归陶冶，悉藉汪涵。伏愿开琼笈以宣扬，启琅函而啸咏。说 
</div>
    <div class="pagination">
<a href="灵宝领教济度金书_page566.html">上一页</a><span>...</span><a href="灵宝领教济度金书_page562.html">562</a><a href="灵宝领教济度金书_page563.html">563</a><a href="灵宝领教济度金书_page564.html">564</a><a href="灵宝领教济度金书_page565.html">565</a><a href="灵宝领教济度金书_page566.html">566</a><span class="current-page">567</span><a href="灵宝领教济度金书_page568.html">568</a><a href="灵宝领教济度金书_page569.html">569</a><a href="灵宝领教济度金书_page570.html">570</a><a href="灵宝领教济度金书_page571.html">571</a><a href="灵宝领教济度金书_page572.html">572</a><span>...</span><a href="灵宝领教济度金书_page568.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
