<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 564 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 564 页/共 621 页</h1>
    <div class="content">　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十七
　　表榜制品
　　预修黄箓斋用
　　九天尊表
　　第一表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第一坛生身受度科法，谨具表奏闻者。
　　臣伏以道尊太乙，凝生炁於青华。教演大千，散灵光於苍极。将伸受度，盍罄恳祈。臣诚惶诚恐，稽首顿首。切念弟子某，托质世尘，冥心 
　　俗翳。祖玄瑕累，尚有滞於幽阴。冤隙萦缠，宁无拘於雠对。匪由解释，曷副虔祈。恭惟
　　太乙救苦天尊圣前。
　　长乐端疑，妙严高拱。寻声赴感，流法雨於八遐。应念垂慈，播仁风於九极。愿回渊听，曲赐海涵。和合冤亲，脱冥途之执滞。超陵霄汉， 
　　拓阴域之光华。即使弟子某，考讼无伤，寿龄有永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第二表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第二坛生身受度科法，谨具表奏闻者。
　　臣伏以金房度命，耀神景於七骞。玉籍回年，抱灵华於三秀。将伸受度，盍罄恳祈。臣诚惶诚恐，稽首顿首。切念弟子某，流俗谋生，世氛 
　　混性。霜凝白简，未书赦过之章。日丽丹纶，莫注登真之籍。匪繇更改，曷副虔祈。恭惟
　　九幽拔罪天尊圣前。
　　玄极高凝，紫宸端拱。泽覃幽显，流惠露以生春。恩浃阴阳，散祥烟而启旦。愿回渊听，曲赐海涵。朱黑标书，永勾销於死录。青玄移籍， 
　　惟注上於生名。即使弟子某，灾厄蠲除，寿龄延永，百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第三表
　　具位臣某
　　上言，今月某日，为奉斋法弟子某，祟建无上预修黄箓大斋几昼夜。今宵满散，奉行第三坛生身受度科法，具表奏闻者。臣伏以道敷玄碧， 
　　流祖气於九华。运应紫阳，霈灵光於四极。将伸受度，盍罄恳陈。臣诚惶诚恐，稽首顿首。切念弟子某，业网缠萦，尘机鼓动。六根三业， 
　　久雨集於精神。五累三尸，每风行於步武。匪由削落，曷副虔祈。恭惟
　　逍遥快乐天尊圣前。
　　丹禁高凝，紫虚端拱。神超渺渺，恩覃六合之遥。气入玄玄，泽被八遐之大。愿回渊听，曲赐涵容。落灭恶根，睹骞林而高步。飞度累户， 
　　依莲座以参真。即俾弟子某，尘妄无侵，寿龄有永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第四表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第四坛生身受度科法，谨奉表奏闻者。
　　臣伏以玉符保命，固万气以齐仙。金液炼形，会百神而入妙。将伸受度，盍罄恳陈。臣诚惶诚恐，稽首顿首。切念弟子某，叨沐玄风，获依 
　　化日。真源波荡，未圆性命於百关。妄境云迷，或致精邪於五体。匪由炼化，曷副虔祈。恭惟
　　火炼丹界天尊圣前。
　　炎阙高凝，朱宫端拱。雍和万化，锡纯嘏於苍生。抚料兆民，辑蕃禧於庶品。愿回渊听，曲赐海函。动静清嘉，符三华而受炼。行藏协吉， 
　　明七觉以和真。即俾弟子某，形神调宁，寿龄延永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第五表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第五坛生身受度科法，谨具表奏闻者。
　　臣伏以紫虚郁秀，凝万窍之神辉。碧落空歌，散百关之妄业。将伸受度，盍罄恳陈。臣诚惶诚恐，稽首顿首。切念弟子某，身滓纷葩，心迷 
　　翳垢。三部八景，迷本始之灵光。六府五宫，混根源之正炁。匪由摄聚，曷副虔祈。恭惟
　　朱陵度命天尊圣前。
　　玉阙高凝，琼宫端拱。黄房缥缈，飞丹雾於三田。绿室徘徊，耀绛霞於七户。愿回渊听，曲赐海涵。体备万神，耀纯全於圣蕊。形圆九气， 
　　滋灌溉於灵芽。即俾弟子某，资质充盈，寿龄延永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第六表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第六坛生身受度科法，谨具表奏闻者。
　　臣伏以龙头宴御，罗玉井於黄垓。羊角扶摇，焕金畿於碧落。将伸受度，盍罄恳陈。臣诚惶诚恐，稽首顿首。切念弟子某，汩没红尘，周旋 
　　玄垢。六关犹染，莫超清净之真。三界俱迷，曷契希夷之粹。匪由荡涤，莫副虔祈。恭惟
　　无量度人天尊圣前。
　　碧落高凝，玄虚端拱。提封万兆，为护正於善功。统御群生，普疾除於恶业。愿回渊听，曲赐海涵。旋斗历箕，纪玄图而覆育。飞奎击壁， 
　　定丹籍以包维。即俾弟子某，福德昌隆，寿龄延永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第七表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第七坛生身受度科法，谨具表奏闻者。
　　臣伏以清微御运，腾玉纬以垂芒。碧落开图，耀金经而散彩。将伸受度，盍罄恳陈。臣诚惶诚恐，稽首顿首。切念弟子某，身处方垓，命由 
　　圆象。地枝天斡，虑运限之战冲。阳躔阴离，恐星辰之凌迫。匪由禳禬，曷副虔祈。恭惟
　　长生护命天尊圣前。
　　帝阙高凝，宸京端拱。主张赤子，拓寿域以呈祥。荫育苍生，辟福庭而介祉。愿回渊听，曲赐海涵。辟斥威芒，送千灾而云散。进临福曜， 
　　来百顺以风清。即俾弟子某，起处康宁，寿龄延永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　第八表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第八坛生身受度科法，谨具表奏闻者。
　　臣伏以丹章凤气齐三景以纲维。赤书龙文，焕五灵而保制。将伸受度，盍罄恳陈。臣诚惶诚恐，稽首顿首。切念弟子某，负阴抱阳，戴天履 
　　地。劫终劫始，期过度於三灾。运复运周，觊生成於五气匪由导翊，曷副虔祈。恭惟
　　转轮圣王天尊圣前。
　　琳房高凝，玉京端拱。包罗万化，扶历数於天长。主宰群生，息厄期於地久。愿回渊听，曲赐海涵。风火水灾，永不侵其步武。玄元始气， 
　　常克覆其精神。即俾弟子某，勃蚀无侵，寿龄有永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以
　　闻，谨言。
　　年　月　日具位臣姓　某上表。
　　第九表
　　具位臣某
　　上言，今月某日，为奉斋法弟子某，崇建无上预修黄箓大斋几昼夜。今宵满散，奉行第九坛生身受度科法，谨具表奏闻者。
　　臣伏以空浮珠黍，凝碧落以流明。天雨宝花，遍玄虚而鉴映。将伸受度，盍罄恳陈。臣诚惶诚恐，稽首顿首。切念弟子某，请命清微归神皇 
　　极。铺张蕊简，肃五体以参朝。览究芝图，秉一忱而忏谢。匪由修奉，曷副虔祈。恭惟
　　宝华圆满天尊圣前。
　　璇极高凝，琅台端拱。道崇德备，书玉籍以荧煌。善积功圆，定金编而照耀。愿回渊听，曲赐海涵。福衍生前，耀观顺於紫气。祥延身后， 
　　纳视履於清光。即使弟子某，举动平康，寿龄延永。百年运尽，依光俓陟於南丹。一旦神迁，受化永辞於北郁。不经苦恼，常睹光明。臣下 
　　情无任激切之至，谨奉表奏以闻，谨言。
　　年　月　日具位臣姓　某上表。
　　灵宝领教济度金书卷之二百九十七竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十八
　　表榜规制品
</div>
    <div class="pagination">
<a href="灵宝领教济度金书_page563.html">上一页</a><span>...</span><a href="灵宝领教济度金书_page559.html">559</a><a href="灵宝领教济度金书_page560.html">560</a><a href="灵宝领教济度金书_page561.html">561</a><a href="灵宝领教济度金书_page562.html">562</a><a href="灵宝领教济度金书_page563.html">563</a><span class="current-page">564</span><a href="灵宝领教济度金书_page565.html">565</a><a href="灵宝领教济度金书_page566.html">566</a><a href="灵宝领教济度金书_page567.html">567</a><a href="灵宝领教济度金书_page568.html">568</a><a href="灵宝领教济度金书_page569.html">569</a><span>...</span><a href="灵宝领教济度金书_page565.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
