<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 238 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 238 页/共 621 页</h1>
    <div class="content">　　名虚无自然金阙玉陛下。
　　请称法位
　　具位奉行某斋法事小兆臣某，与临坛官众等，今故烧香，愿以是功德，上为天子王侯，土地官长，经师籍师度师，及山林岩栖学真道士，同 
　　学门人，弟子某，所荐亡灵，七世父母，九亲姻族，天下人民，蜎飞蠢动，跂行喙息，一切众生。今故烧香，皈身皈神皈命，十方至真自然 
　　无极大道。乞丐原赦前生今世，生死宿罪重过，得免离三恶之道，五苦八难九厄之中。臣身得道真，飞行虚空，白日升天，侍卫道君，逍遥 
　　无上金阙七宝自然宫殿，永与道合。所启玄感，应声上御至真无极道前。
　　知磬举礼十方，从北为始。众
　　官每方一拜。
　　至心皈命，礼北方无极太上灵宝天尊。
　　次东方，南方，西方，东北，
　　东南，西南，西北，上方，
　　下方，并同。
　　举礼足，各长跪，皈命虔诚忏悔。
　　法师长跪，宣坐忏，众官各长跪。
　　臣法众等，至心皈身皈神皈命，十方无极太上灵宝天尊。以今宿启告斋，焚香忏悔。修斋弟子某人，及臣法众等。自从旷劫以来，至于今日 
　　。或身形所犯，四肢举措，动违戒律，不依经典，或心业所犯，志念不专，情浮意动，驰骋不息。或口业所犯，善恶返论，绮言饰非，华辞 
　　惑众。因今忏悔，并乞荡除，皆愿臣等及修斋弟子，身入至仙，会道合真，神合真寂，洞入自然，性命合道，玄会无为。志心稽首，礼谢无 
　　上至真三宝。
　　三礼
　　志心稽首，礼太上无极大道。
　　志心稽首，礼三十六部尊经。
　　志心稽首，礼玄中大法师。
　　重称法位
　　具位臣某，与临坛官众，谨重诚，上启
　　虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人，三十二天帝君，玉虚上帝，玉帝大帝， 
　　东华、南极、西灵、北真，玄都玉京金阙七宝琼台紫微上宫灵宝至真明皇道君，三十六部尊经玄中大法师，上相上宰上保上傅太平下教二十 
　　四真人，西城总真王君，太元真人东岳上卿司命茅君，定录保命二真人，名山洞府得道神仙，三界官属一切真灵。臣等杜栎散材，野蓬陋质 
　　，叨承宿庆，获际真乘。佩八会之金章，宅心道域。窥九光之玉诀，游迹玄关。师匠提携，天工参赞。每栖神於尘路，莫练景於林幽。寸进 
　　悠悠，分阴切切。缅惟补过，贵在立功。三箓威仪，度人炳繁星之训。九幽科品，拔亡垂湛露之恩。誓敷畅於玄风，庸密裨於化日。凡有投 
　　告，盍为关闻。斋主青词，谨当宣奏。
　　宣词
　　按如词旨，实可矜怜。臣炼质澄心，修斋励志，遵依黄律，罗列玄坛，法天象地以三成，呼阴召阳而九奏。灵风玉籁，旛花情荣於玄虚。霏 
　　雾金篝，宝篆飘翻於碧落。凤缯效款，龙璧投诚。自今月某日为始，为斋主某修建某斋几昼夜。烧香行道，礼忏转经，降紫阙之灵光，开黑 
　　都之幽暗，皈神十极，请命三元。纶綍诞敷，泽润九原而不夜。符章流布，涵濡六洞以皆春。沐浴客尘，返还祖炁。谨依科法，宿以启闻， 
　　恩惟太上三尊，十极众圣，垂慈鉴映，省览所陈。敕勒灵宝官僚，土地主执，虚空监察，应感灵祇。愶力同心，通天人之影响。宣威布武， 
　　扫内外之氛葩。道炁充周，祆魔灭试。令臣等百关和畅，五体虚融。对咫尺之天颜，运神会道。露方寸之民欲，合景凝真。庶斋福以周圆， 
　　近宸恩而覆荫。明晨行道，续更启闻。臣诚惶诚恐，稽首顿首，再拜以闻。
　　十二愿
　　臣等一愿乾坤明素，二愿气象清玄，
　　三愿圣君万寿，四愿化洽八涎，
　　五愿天垂甘露，六愿地发祥烟，
　　七愿四时应候，八愿万物生全，
　　九愿家多孝悌，十愿国富才贤，
　　十一愿斋功广被，
　　十二愿善瑞日臻。
　　复炉
　　香官使者，左右龙虎君，侍香诸灵官，当令臣建斋之所，自然生金液丹碧，芝英百灵，众真交会，在此香火炉前。令臣学道得道，求仙得仙 
　　，斋主受福，幽显沾恩。十方仙童玉女，侍卫香烟，传臣向来所启之诚，速达俓御太上无极大道无形无名虚无自然金阙玉陛下。
　　出堂颂
　　灵宝领教济度金书卷之三十七竟
　　洞微高士开光救苦真人宁全真授灵宝通玄弘教水南先生林灵真编
　　卷之三十八
　　科仪立成品
　　开度通用
　　散坛仪
　　步虚　烧香颂
　　各礼师存念如法
　　宣卫灵咒
　　五星高耀，瑞气飞浮，元始集神，天地交周。玉符宝节，啸命微幽，掷火扬威，奸凶无留。万魔振伏，纷葩却消，摧怪伐恶，道炁同流。神 
　　光照夜，阴翳俱收，万神降格，扇景乘飙。群生咸遂，惠遍神州。和与道合真。
　　鸣法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入意。以今解坛行道，愿得玉清道炁灵宝妙光，下降流入臣等身中。 
　　即使玄坛清净，内外成真，天无氛秽，地绝妖尘，琳琅振响，十方肃清，万魔不干，真诚上彻，令臣所启，速达俓御太上无极大道至真玉皇 
　　上帝御前勿
　　请称法位
　　具法位　奉行灵宝某斋法事小兆臣某，与临坛官众等。今故烧香，愿以是功德，上为天子王侯，土地官长，三师四友，祭酒学真，弟子某所 
　　荐亡灵，九祖父母，内外姻族，天下人民，蠕动蜎飞，跂行喙息，无边无极法界众宅，皈身皈神皈命，无上灵宝自然至真大道。特乞原赦前 
　　生今世，生死宿罪重过，得兔离三恶五道，五苦八难九厄之中。臣等身得道真，飞行虚空，白日升天，侍卫元尊，逍遥无上七宝自然宫殿， 
　　永与道合。所启玄感，应声上御至真无极道前。
　　礼方　忏悔
　　三启　三礼
　　重称法位
　　具位奉行灵宝某斋法事小兆臣某，与临坛官众等，谨同诚上启
　　太上无极大道虚无自然元始天尊，太上大道君，高上大道金阙玄元天皇大帝，太上老君，昊天玉皇上帝，十方已得道大圣，众至真诸君丈人 
　　，十方自然灵宝天尊，随机赴感太乙救苦天尊，三十六天帝君，玉虚上帝，玉帝大帝，东华、南极、西灵、北真，玄都玉京金阙七宝玄台紫 
　　微上宫灵宝至真明皇道君，三十六部尊经玄中大法师，三界应感一切真灵。臣等赋质倥侗，受资蹇浅，植因宿劫，禀炁初天。际道运之兴行 
　　，秉修凤箓。值玄纲之流演，佩奉龙文。九霄开众妙之门，八景演长生之旨。漱流枕石，盍遁迹於林泉。走俗抗尘，乃和光於朝市。愆非易 
　　积，岁月惊迁，惟补过立功，可觊帝心之简。在度人宏道，敢希民欲之潜通。凡有皈投，理宜关奏。况奉词旨，敢不上闻。
　　宣词
　　按如词言，理宜开济。臣等澡身奉教，结友登斋。按三箓黄律之威仪，遵九幽玉匮之典式。罗敷宝信，建立玄坛，兰膏灿烂於千枝，玉华炜 
　　烨。笋簴铿锵於九奏，金薤琳琅。天花散漫於玄虚，霏雾氤氲於碧落。自今月某日为始，为斋主某人崇建某斋几昼夜。誊词达悃，降真召灵 
　　，感金阙之流光，荷紫宸之锡羡，所度灵爽，获脱幽阴。炼形炁於南陵，超魂神於东极。斋主蒙福，率土均休。以今厘事庆成，湛恩昭遂， 
　　人天称赞，幽显交欢，旌旄返景於霄衢，剑佩收班於崇陛，金龙腾景，上奏斋功，玉律校勋，下颁赏渥。恩惟至真大圣，无上法王，省录所 
　　陈，曲垂昭映。其有建斋之初，上请三洞兵马，十极灵官，灵宝官僚，法箓将吏，城隍里社，庙貌神祇，卫护斋功，具严劳绩。谨依科法， 
　　拜表言功，请依格以举迁，庶敷心而效信。臣待俯仰未备，存念不周，虑千愆万过之充盈，有五帝四司之举察，亶藉恩渥，均赐涵容。臣诚 
　　惶诚恐，稽首顿首，再拜以闻。
　　宣表
　　十二愿
　　存神复炉
　　香官使者，左右龙虎君，侍香诸灵官，当令臣设醮解坛之所，自然生金液丹碧，芝英百灵，众真交会，在此香火炉前。令臣学道得道，求仙 
　　得仙，斋主受福，幽显沾恩。十方仙童玉女，倚卫香烟，传臣向来所启之诚，速达俓御太上无极大道至真玉皇上帝御前。
　　灵宝领教济度金书卷之三十八竟
　　洞微高士开光救苦真人宁全真授灵宝通玄弘教水南先生林灵真编
　　卷之三十九
　　科仪立成品
　　开度通用
　　升坛二上诵经仪
　　早升坛高功领众入地户登天门
　　上十方香　上御炉香　步虚
</div>
    <div class="pagination">
<a href="灵宝领教济度金书_page237.html">上一页</a><span>...</span><a href="灵宝领教济度金书_page233.html">233</a><a href="灵宝领教济度金书_page234.html">234</a><a href="灵宝领教济度金书_page235.html">235</a><a href="灵宝领教济度金书_page236.html">236</a><a href="灵宝领教济度金书_page237.html">237</a><span class="current-page">238</span><a href="灵宝领教济度金书_page239.html">239</a><a href="灵宝领教济度金书_page240.html">240</a><a href="灵宝领教济度金书_page241.html">241</a><a href="灵宝领教济度金书_page242.html">242</a><a href="灵宝领教济度金书_page243.html">243</a><span>...</span><a href="灵宝领教济度金书_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
