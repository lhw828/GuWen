<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 32 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 32 页/共 621 页</h1>
    <div class="content">　　遣章
　　谨遣臣身中三十九真，三部八景，五体真官，小吏书佐，功曹使者，神吏众官，显服严装，整其威仪，为臣护持某人某章一通，操诣三天， 
　　分别进对。若有谬误，寻文注改，毋令上官典者有所谴却。速达径诣太上无极大道无形无名虚无自然金阙玉陛下，慎勿稽停。当令所请者下 
　　，所济者度。若有下官故炁，於道路云雾中断截臣章文，使不得上达者，录付天一北狱，依玄都鬼律治罪，以明天宪。臣伏在案前，须待玄 
　　恩报应。
　　迎章焚　　高功升神
　　道众举：焚章颂
　　进呈毕　　重称法位
　　具位臣某谨重诚，上启太上无极大道三清上圣，十极高真，玄都玉京万天上帝，东华西灵道君，太一玄生帝君，诸天司命，道德众尊，太上 
　　三师君天曹四师君，太一灵妃君，南辰北极，三官大帝，五老大帝，玄中大法师，三天大法师，泰玄枢机三省上相天君，三天门下上章典者 
　　，三元真君，飞天神王，三界官属，一切真灵。
　　臣闻霄衢寥廓，云层称浩劫之家。神室虚灵，日耀映玄都之界。合三微而朱霞罗络，舞七变而丹雾回旋。炁映玉清，既回灵於混沌。精凝金 
　　极，宜入妙於虚无。臣以幽密留青，熙夷养素，运丹珠於秀谷，玄景恢张。朝翠玉於华京，清光密迩。虽敷陈而激越，惧尘冒以凌兢。荷这 
　　雷霆，曲涵雨露，圣泽昭天而玄黄丕冒，神厘烛地而幽显咸资。喜庆难言，惧乐无量。更愿三华郁秀，八景纷轮。开卿云甘露於青冥，融霁 
　　月光风於黄混。群灵舞手，万类惧颜。瞻狮座於始青，神交澄寂。返猊轮於大赤，景定虚圆。臣不胜依恋，屏营之至，谨稽首拜拜。
　　纳官
　　臣上章事竟，向来所出身中玉门紫户仙真灵官，并从众妙门而入，在左还左，在右还右，九真备守，五老保关，重扉幽密，玉室弥纶，功曹 
　　检押，毋令差互。后召又到，一如故事。
　　十二愿　　复炉
　　香官使者，左右龙虎君，侍香诸灵官，当令臣上章之所，自然生金液丹碧芝英，百灵众真，交会在此，洞案炉前。令臣体耀金辉，斩伐胞根 
　　，七玄拔擢，百关备仙，解除死籍，宴坐泥丸，东华记字，策景虚玄，十方仙童玉女，接侍香烟。传臣向来所启之言，速达俓诣太上无极大 
　　道无形无名虚无自然金阙玉陛下。
　　出堂颂
　　章官醮仪
　　步虚　　洒净
　　烧香颂
　　请称法位□
　　具位领九灵飞步章奏事姓某，谨焚香上启三天门下上元道化真君，中元护正真君，下元定志真君，上章二十四真人，某治建节监功大将军， 
　　前部效功，后部效杀，驿庭令，驿庭丞，四部监功谒者，上仙上灵二官，直使正一功曹，左右官使者，阴阳神决吏，科车赤符吏，刚风骑置 
　　吏，驿马上章吏，飞龙骑吏，进章凤凰骑，上章云龙骑，言章风发骑，御章神龙骑，奏章飞龙飞虎骑，狼吏虎贲察奸勾骑，都官仆射，天驺 
　　甲卒，天丁力士，治正执正吏，收神食神吏，收鬼食鬼吏，收炁食炁吏，收毒食毒吏，收邪食邪吏，收精食精吏，治中主簿，治中校尉，云 
　　中督吏，干佐小吏，金光童子，典章从官，通章舍人，行章童子，元始小吏，玄都力士，九光玉伯，高车司马，通章小吏，承章令史，通章 
　　书佐，部章督邮，典录功曹，典录小吏，呈章通章诸从事，太初诸部直符直事，四部监章从事，三天承章典者，三天飞章灵官，三天通章玉 
　　女，诸天承受玉女，三天上奏灵官，诸天传奏灵官，五帝功曹，六甲功曹，运神会道功曹，四直玉文功曹，灵飞丁甲玉女，灵宝赫奕仙曹， 
　　某靖侍靖仙官，玉女玉童，主将副将，护道监坛，诸大元帅，诸省府院司仙灵官吏，在时用事一切威灵。伏闻玄元始分，太无之粹密拱清微 
　　。天灵神凝，妙有之精潜符皇极。运神机而玄关入妙，鼓灵钥而丹室澄真。西阆流华，飞步希奇於三五。东诸胤秀，高奔变化於亿千。昭昭 
　　身外之身，奕奕象中之象。以今奉为某人进拜朱章，仰瞻蕊阙，冒奏葵忱。策驿马以前驱，金光朗映。驾飞龙而上迈，琼彩流明。惟资翊卫 
　　之功，庶证感通之妙。敢陈瀹祭，庸罄丹衷。伏望剑佩陆离，御灵风於碧落。旗旄璀璨，乘梵炁於玄虚。无辞税驾之劳，少慰停轮之请。某 
　　不胜激切，望恩之至，谨当奉请。
　　请圣　　初献
　　具位臣某谨重诚，上启章中官吏，一切威灵。伏闻旋斗历箕，仰存三於灵宝。入乾出巽，宣正一於玄元。惟九灵入妙之真，实三洞又玄之奥 
　　。丹皇启运，紫虚膺图。大赤天中，俯运而玉莲混景。始青境上，仰瞻而珠黍浮空。探玄经纬之灵关，凝妙雌雄之圣域。以今某人进拜某章 
　　，自惟浊质，具抗尘容。惟道集虚，莫混日飞月奔之妙。因定发慧，未符云藏风静之机。匪肆觐於天颜，曷昭宣於民欲。伏望恪遵青律，严 
　　护朱函。万里虹梁，赖翊扶而飞度。九重云阙，凭导从以高登。翠节委蛇，丹旌赫奕。真人房肃，朝元之仗霞映虬轮。学士院随，拱极之班 
　　日辉狮座。觐清光於密迩，导紫气以遥敷。某不胜虔祷之至。
　　亚献
　　某重诚上启，章中官吏，一切威灵。伏闻凌空背土，泠然气映於苍圆。谒景升神，湛若神交於紫汉。非内非外，无去无来，仰紫关虎卫之严 
　　，企玄曹蝉联之贵。飞軿下迈，既寂感以云从。翼辕上征，更潜昭而日赫。伏望流铃灭试，握节征魔。威策黄中，扫刚风於九丑。令严丹甲 
　　，摄游炁於八冲。前驱资律令之神，后从藉赫奕之将。承受内禁，发放中枢。各殚佐命之勤，庸导升神之邃。三元金钥，毋呵阻於霄衢。四 
　　直玉文，径奔冲於云路。庶得骞林印武，芝陆承颜。笔焕朱衣，共仰灵光之浩荡。纶飞黄幅，咸蒙道气之扶摇。旋佩环而云敛青冥，回卤簿 
　　而风清黄道。等凭圣武，为壮威神。朗玄觉於灵华，三真罗络。凝丹元於澄寂，万气虚圆。某不胜恳祷之至。
　　终献
　　以今四气朗清，三华洞焕，将身朝於金阙，庸面礼於玉墀，顾惟玄局之森罗，盍羾素笺之谨饬，青龙宫玄生左府，凤凰阁道德众尊。少昊金 
　　楼，天曹门下，暨玄冥太真之馆，皆灵飞通进之司。悉进章文，仰希传导，愿迂留於英荡，俟整辨於卫仪，同步虚无，俓登大有。倘功勤之 
　　昭着，当效报之骈蕃。某不胜虔祝之至。
　　送圣颂軿
　　灵宝领教济度金书卷之十二竟
　　洞微高士开光救苦真人宁全真授灵宝通玄弘教水南先生林灵真编
　　卷之十三
　　科仪立成品
　　祈禳开度通用
　　进拜朱表仪
　　步虚　洒净
　　烧香颂
　　各礼师
　　宣卫灵咒
　　九天有命，奉命玉清。召集万神，俱会帝庭。太乙下观，双星翊形。监察万邪，理炁摄生。青帝之道，整饬神兵。七神秉钺，天戈右征。威 
　　剑前驱，焕掷火铃。檄命甲驺，武卒天丁。风火齐战，斩伐邪精。上威六天，下摄魔灵。仙皇秉节，莫敢稽停。赤书符命，万神咸遵。
　　鸣法鼓二十四通
　　各称法位
　　具位臣某，与临坛官众等，谨同诚上启太上无极大道虚无自然元始天尊，太上虚皇玉晨大道君，万变混沌玄元老君，玄都玉京上帝，高真万 
　　天上帝，东华上相木公道君，西灵太妙金母元君，太上丈人，天帝丈人，九气丈人，上相丈人，太阳上皇道君，太阴圣后元君，南辰六阙上 
　　真道君，北极九府上真道君，三元三官帝君，五老五灵帝君，玄中大法师，三天大法师，玉清上相大罗无极神公，泰玄上相，天机内相，天 
　　机上相，天枢使相，天枢左相，天枢右相，天曹诸司真君，天曹门下上官典者，引进仙官，上章词表灵官，三天门下上仙上神上灵真君，十 
　　方至真飞天神王，五岳真君，太平下教二十四真人。三洞三乘经箓法中神仙将吏，流传至教经、籍、度师，得道真人，正一嗣师、系师、真 
　　人，太岁尊神，土地主执，三界官属，一切威灵。臣闻丹谷凝虚，耀金光於绛日。玄峰回妙，混玉彩於朱霞。黄庭流偃月之辉，紫户焕灵烟 
　　之景。英元内拱，罗九室以珠联。仪璘旁昭，会三宫而璧合。上契虚无之圣境，下符妙有之神庐，飞步乘飙，精思御炁。臣以游心尘外，寄 
　　迹寰中。七经腾碧玉之轮，郁罗日近。八纬运玄珠之驾，华盖云开。佩师渥於丹图，膺帝恩於紫策。兢兢寡过，切切立功。缅惟下教以腾芳 
　　，盍赞上乘而毓秀。今有某人伏为某事，乞进朱表，仰瞻碧落，上焕玄虚。七宝琼台，金阙贯清微之界。三华琅座，玉京凝红映之区。灵光 
　　灿而郁勃通明，真景旋而弥罗长耀。辉辉炁运，拱劫仞以虚圆。朗朗神交，御泥丸而妙密。伏愿紫关洞彻，黄道昭回。九灵飞鸣玉之声，奔 
　　飞浩炁。八威振流金之武，严摄罡风。乘霏雾以高跻，登长虹而直上。流珠御景，拱狮座之威颜。金华乘晨，缀螭助之班列。阶升奕奕，几 
　　奏依依。遂微臣造请之忱，副斋主皈依之愿。臣下情不胜激切，望恩之至，谨稽首再拜。
　　重呜法鼓
　　谨出臣身中玉门紫户三十九阙上真灵官，三部八景二十四真，五体真君，丹元真人，上清虚无自然左右领仙玉郎，飞仙玉虚侍郎，各二十四 
　　人出。五帝五色元皇，太真飞龙功曹，上元功曹，飞行功曹，各二十四人出。玉虚飞仙使者，太仙使者，神仙使者，各二十四人出。玉虚金 
　　童玉女，飞行金童玉女，八节直言直事，各二十四人出。某治建节监功大将军，前部效功，后部效杀，驿庭令，驿庭丞，四部监功谒者，上 
　　仙上灵二官，直使正一功曹，左右官使者，阴阳神诀吏，科车赤符吏，刚风骑置吏，骖马上章吏，飞龙骑吏，各二人出。出者严装显服，冠 
　　带垂缨，整其威仪。领仙玉郎，冠飞玄玉冠，衣九色龙文虎衣，执命魔灵幡，立左。玉虚侍郎，冠元晨玉冠，衣五色飞仙羽衣，执九色灵幡 
　　，立右。飞龙功曹，冠九德通天之冠，衣九色凤衣，腰带虎书，执召神之符，在上。飞仙功曹，冠九德通天之冠，衣五色羽衣，腰带金铃， 
　　执摄煞之律，在下。飞仙使者，冠飞天玉冠，衣五色斑文之衣，手执金符建节，在前。神仙使者，冠朱阳玉冠，衣九光飞仙之衣，手执玉版 
　　持幢，在后。玄黄太真功曹使者，冠带羽服金真凤章豁落七元，手执玉案，对立臣前。正一功曹，弁朱阳之帻，冠通天之冠，衣皂纨单衣， 
　　腰带龙头之剑，捧持谒簿。二官使者，弁玄阴之帻，冠九德之冠，衣绛章单衣，腰带虎符，赍执玉版建节，持幢立臣前后。狼吏虎贲，察奸 
　　勾骑，都官仆射，天驺甲卒，天丁力士，治正执正吏，收神食神吏，收鬼食鬼吏，收炁食炁吏，收毒食毒吏，收邪食邪吏，收精食精吏，某 
　　靖侍靖仙官，玉童玉女，主将副将，护道监坛诸大元帅，诸省府院司仙灵官吏，在时用事一切威灵，一时严装罗列卤簿，屯驻围绕，受臣词 
　　语，分别关启，玄坛土地，四面真官，三洞威神，三宝宫属，三五功曹，左右官使者，侍香金童，传言玉女，五帝直符，直日香官，左右龙 
　　虎君，侍卫灵官，三天承受玉女，十天承受玉女，三十二天承受玉女，三天上奏灵官，诸天传奏灵官，左右绣衣二使者，十方飞天使者，传 
　　言奏事飞龙骑吏，在时受事应感仙灵，道上二玄三元四始甲子诸官君将吏。并乘玉舆绿辕，云軿琼轮，羽盖飞虬之乘，飞行紫虚，上登三天 
　　之上金阙玉殿琼房丹室，为臣同诚，上启太上无形无名虚无自然至真大道无上玄尊金阙玉陛下。臣以下愚冥昧，上圣提携，奉天章以蓊蔼回 
　　风，膺帝图而光明流日。六天辟斥，乘紫极之灵威。九地朗披，藉清微之妙炁。承符佐运，金石徼盟，生德开光，丹青证誓。今有某人进拜 
　　某表，祈三天之惠泽，宏九地之慈恩。臣谨依元降秘典，誊笺饬函，依科操进，伏望功曹使者受事仙灵，洞览翘勤，对臣料理，务契玄格， 
</div>
    <div class="pagination">
<a href="灵宝领教济度金书_page31.html">上一页</a><span>...</span><a href="灵宝领教济度金书_page27.html">27</a><a href="灵宝领教济度金书_page28.html">28</a><a href="灵宝领教济度金书_page29.html">29</a><a href="灵宝领教济度金书_page30.html">30</a><a href="灵宝领教济度金书_page31.html">31</a><span class="current-page">32</span><a href="灵宝领教济度金书_page33.html">33</a><a href="灵宝领教济度金书_page34.html">34</a><a href="灵宝领教济度金书_page35.html">35</a><a href="灵宝领教济度金书_page36.html">36</a><a href="灵宝领教济度金书_page37.html">37</a><span>...</span><a href="灵宝领教济度金书_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
