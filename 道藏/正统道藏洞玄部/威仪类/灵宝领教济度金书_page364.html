<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 364 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 364 页/共 621 页</h1>
    <div class="content">　　宿命赞　启经
　　云篆太虚，浩劫之初。乍遐乍迩，或沉或浮。五方徘徊，一丈之余。天真皇人，按笔乃书。以演洞章，次书灵符。元始下降，真文诞敷。昭 
　　昭其有，冥冥其无。沉痾能自痊，尘劳溺可浮。幽明将有赖，由是升仙都。
　　以今奉为转诵宝经，请福祈恩，消灾谢过。伏愿万帝设礼，三界侍轩。身有光明，保生根而善因赫奕。魔无干犯，昌世泽而尘障蠲除。祖玄 
　　稳驾於法桥，幽夜齐登於道岸。普熏含识，均被生成。稽首皈依，平坐如法。
　　平坐赞
　　道场众等，执简当心，平坐如法。
　　开经玄蕴咒
　　寂寂至无宗，虚峙劫仞阿。豁落洞玄文。谁则此幽遐。一入大乘路，孰计年劫多。不生亦不灭，欲生因莲花。超凌三界徒，慈心解世罗。真 
　　人无上德，世世为仙家。
　　请转宝经　结经
　　仰惟无极大道，三境至尊，十华高真，三界众圣，祈垂鉴映，同赐证明。臣闻洞玄秘典，先覆载以立天根。灵宝真乘，贯幽明而归道纪。凡 
　　伸恳切，必沐感通。向来奉为某，遵金简之洪仪，开琼函之宝轴。检摄三业，澄寂五神。清音琅琅，经已闻於五过。丹衷翼翼，诚惟罄於千 
　　重。希书功勤，庸伸善庆。伏愿天光焕发，梵炁回旋。家膺作善之祥，下禳毒害。身有修真之路，上契玄元。俟经法以周圆，按科仪而宣忏 
　　。更冀飞潜动植，均游泳於恩波。人鬼龙仙，悉陶镕於化治。慈悲所被，宇宙咸宁，稽首皈依无极大道。
　　七真赞四首，旋行
　　太上玄虚宗，弘道尊其经。俯仰已得仙，历劫无数龄。巍巍大真德，寂寂固无生。霄景结空构，乘虚自然征。日月为炳灼，安知乐未央。
　　学仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥渴，持志如金石。保子飞仙路，五灵度符籍。
　　济我六度行，故能解三罗。清斋礼太素，吐纳养灵芽。逍遥金阙内，玉京为余家。自然生七宝，人人坐莲花。仰嚼玄都柰，俯酣空洞瓜。灵 
　　颜耀朱日，奚计年劫多。法鼓会天仙，呜钟征大魔。
　　灵风扇奇花，灿烂开烦襟。天真抚云璈，众仙弹灵琴。雅歌三天景，散慧玉华林。七祖升福堂，由此步玄音。前世福未足，斯书难寻。信 
　　道情不书，图飞乃反沉。太上无为道，弘之在兆心o学仙颂
　　学仙行为急，奉戒制情心。虚夷正气居，仙圣自相寻。若不信法言，胡为栖山林。
　　出坛
　　午朝升坛诵经仪
　　步虚
　　按人各恭信
　　三皈依
　　志心归依
　　十方道宝，当愿众生，起心回向，一切信礼。
　　志心归依
　　十方经宝，当愿众生，心开悟解，受持转诵。
　　志心归依
　　十方师宝，当愿众生，普上法桥，无有障碍。
　　祝香
　　具位臣某，与临坛官众等，上启太上无极大道虚无自然元始天尊，太上玉晨大道君，金阙后圣玄元老君，十方灵宝天尊，高上玉皇，已得道 
　　大圣众，至真诸君丈人，三十二天帝君，东华南极，西灵北真，上宰上相，上保上傅，日月星宿，北斗南辰，周天真宰，十方无极无量品至 
　　真大神，飞天神王，长生大圣，无量度人君，妙行真人，天真皇人，三十六部尊经玄中大法师，灵宝玄一经藉度师，侍经五帝玉童玉女，岁 
　　德尊神，土地主执，三界应感一切真灵。臣闻云藏风静，璇玑停七政之轮。凤唱鸾呜，神圣拥十华之驾。启碧落传经之瑞，昭清微出教之符 
　　。监真度生，合天人而受度。执录把籍，普幽显以蒙恩。尊妙而独步玉京，转轮而飞升金阙。故诵之者三界稽首，修之者诸天记名。上开八 
　　门，旁罗万化。以今奉为某，解厄消灾，延生保命，重徽净侣，再款玄坛。翻宝藏之希夷，光涵莲炬。开琅函之玄妙，瑞蔼兰烟。周十回以 
　　度人，列五灵而证誓。
　　宿命赞　启经
　　云篆太虚，浩劫之初。乍遐乍迩，或沉或浮。五方徘徊，一丈之余。天真皇人，按笔乃书。以演洞章，次书灵符。元始下降，真文诞敷。昭 
　　昭其有，冥冥其无。沉痾能自痊，尘劳溺可浮。幽明将有赖，由是升仙都。
　　以今奉为某，转诵宝经，请福祈恩，消灾谢过。伏愿天锡纯嘏，圣拥蕃厘。昌炽而与善因绿，家庭衍庆。齐同而成亲慈爱，冤债不生。滋福 
　　寿以优游，超形神而快乐。普扬余庆，均沐群灵。稽首皈依，平坐如法。
　　平坐赞
　　道场众等，执简当心，平坐如法。
　　开经玄蕴咒
　　寂寂至无宗，虚峙劫仞阿。豁落洞玄文，谁测此幽遐。一入大乘路，孰计年劫多。不生亦不灭，欲生因莲花。超凌三界徒，慈心解世罗。真 
　　人无上得，世世为仙家。
　　请转宝经　结经
　　仰惟无极大道三境至尊，十华高真，三界众圣，祈垂鉴映，同赐证明。臣闻老壮少强，天地显生成之象。金泄玉露，阴阳昭奇耦之祥。妙道 
　　难量，真经普济。向来奉为演琅函之微妙，按金录之威仪，精进一忱，周回十过。万灵振伏，天风鼓玉籁之音。十方肃清，法雨振琼林之韵 
　　。下通风泽，上彻云层。召和气於虚玄，静妖尘於广汉。伏愿某耀景星而分福分寿，凝祥雾而润屋润身。万炁长存，功德契书名之妙。八景 
　　冥合。神真融保命之玄。消灾而亲属欢荣，护门而家庭宴喜。更冀亿曾万祖，历劫种亲，青府升神，敕制送迎於地户。朱宫受炼，飞度监举 
　　於天门。九幽无逼合之忧，万类沐生成之喜。尧天舜日，四炁朗清。禹迹周疆，兆民熙乐。无物不归於焚炁，有情悉被於灵光。稽首皈依， 
　　闻经赞咏。
　　三闻经
　　闻经已后，唯愿众生，探入法门，归依信受。
　　闻经已后，唯愿众生，万罪并消，善牙增长。
　　闻经已后，唯愿众生，永断执迷，常归正道。
　　七真赞四首旋行
　　学道由丹信，奉师如至亲。抱景伴清虚，孜孜随日新。众人未得度，终不度我身。大愿有重报，玄德必然信。阴德罪至深，对来若转输。学 
　　道亦甚苦，晨夜建福田。种德犹植树，积篑而成山。子能耽玄尚，飘尔升青天。修尔无为道，常为结大绿。太上至隐书，名曰智慧篇。苦 
　　由人才，超俗以得真。灵姿世不奇，晔若渊中莲。
　　人行各有本，皆由宿世功。立德务及时，发愿莫不从。善恶俱待对，倚伏理难穷。贤士奉法言，道亦在诚忠。解是大智慧，上为太极翁。宝 
　　盖连玉佩，命驾御九龙。金华擎洞经，捧香悉仙童。啸歌彻玄都，呜玉扣琼钟。炼身凌太清，超境逸云霄。保扶持法言，游玄极逍遥。万劫 
　　犹昨夜，千春如晨朝。巍峨荫云华，手攀宝林条。香烟自然生，玄阶莫扶摇。灵旛应时散，繁想应时消。灭智弘大混，无为福清谣。
　　学仙颂出坛
　　学仙绝华念，念念相因积。去来乱我神，神躁靡不历。灭念停虚闲，萧萧入空寂。请经若饥愒，持志如金石。保子飞玄路，五灵度符籍。
　　灵宝领教济度金书卷之一百四十三竟
　　洞微高士开光救苦真人宁全真授灵宝通玄弘教水南先生林灵真编
　　卷之一百四十四
　　科仪立成品
　　祈禳通用
　　宿启仪
　　步虚　　烧香颂
　　各礼师存念如法
　　宣卫灵咒
　　东方
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄卿。备卫我轩，上对帝君。收魔束妖，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。和：与道合真。
　　南方
　　三炁丹天，焕景流光。荧星转烛，洞照太阳。上有赤精，合契虚皇。开明童子，号曰华芳。总御火兵，备守玉堂。斩邪束妖，剪截魔王。北 
　　帝所承，风火冲当。流铃交焕，翊卫道场。正炁流行，敢有猖狂。我享上功，坐运魁罡。亿劫长存，保天无疆。和：与道合真。
　　西方
　　七炁素天，太白流精。光耀金门，洞朗太冥。中有素皇，号曰帝灵。保神安镇，卫我身形。断绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普惠万生。元皇正炁，来合我身。功加一切，天地咸宁。和：与道合真。
　　北方
　　五炁玄天，元始徘徊。辰星转烛，洞焕太微。黑灵尊神，号曰层威。统冠飞天，仙裙羽衣。备守五门，捡精捕非。敢有干试，豁落斩摧。玉 
　　符所告，神真八威。邪门闭塞，正道明辉。三光映照，我身无衰。策空驾浮，举形仙飞。和：与道合真。
　　中央
　　黄炁中天，调理乾坤。陶镕阴阳，总统
　　玄真。镇星吐辉，流焕九星。开光童子，号曰天璘。阳炁焰上，朱焕炎精。‘洞照内外，运我身形。百邪摧落，摄役鬼灵。中山神咒，普天 
　　使闻。五灵安镇，身飞上清。和：与道合真。
　　呜法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入斋意。以今宿启告斋，愿得玉清道炁灵宝妙光下降，流入臣等身中 
</div>
    <div class="pagination">
<a href="灵宝领教济度金书_page363.html">上一页</a><span>...</span><a href="灵宝领教济度金书_page359.html">359</a><a href="灵宝领教济度金书_page360.html">360</a><a href="灵宝领教济度金书_page361.html">361</a><a href="灵宝领教济度金书_page362.html">362</a><a href="灵宝领教济度金书_page363.html">363</a><span class="current-page">364</span><a href="灵宝领教济度金书_page365.html">365</a><a href="灵宝领教济度金书_page366.html">366</a><a href="灵宝领教济度金书_page367.html">367</a><a href="灵宝领教济度金书_page368.html">368</a><a href="灵宝领教济度金书_page369.html">369</a><span>...</span><a href="灵宝领教济度金书_page365.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
