<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 52 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 52 页/共 621 页</h1>
    <div class="content">　　众吟瞻仰颂，引膳归灵座
　　善哉元始尊，众生慈父母。倾光紫微宫，曲映九幽户。峨峨丘寒庭，回照廓冰浦。炎炎烈火狱，霈然洒法雨。圆通大哀智，常善济众苦。拔 
　　度长夜魂，今当稽首礼。亡故某人，脱九幽冥昧之乡，登三晨光华之界。返还生炁，心病除而人我兼忘。荡涤死尘，性海澄而容仪自在。实 
　　依帝力，获保天根。思地禁之凄凉，不堪回首。际天光之快乐，惟剧归心。请容与於高帷，涘献陈於精馔。丹陵炼质，碧落游神，稽首皈依 
　　无极大道。
　　灵宝领教济度金书卷之三十竟
　　洞微高士开光救苦真人宁全真授灵宝通玄弘教水南先生林灵真编
　　卷之三十一
　　科仪立成品
　　开度通用
　　咒食仪
　　大圣元始天尊
　　大圣灵宝天尊
　　大圣道德天尊
　　三尊圣号不思议，普为亡灵荐福禧。
　　仰扣高明垂昭鉴，愿於今日体慈悲。
　　重重念善皆无量，浩浩良因自有期。
　　惟愿亡灵乘道力，永辞苦海步云梯。
　　和：不可思议功德。
　　伏以金饭玉浆，咽御陆九清之界。交梨火枣，餐尝超五浊之乡。欲道岸之先登，宜法桥之稳驾。亡故某人，驹窗焂忽，蚁磨循环。惊逝水之 
　　不回，幸离阴暗。怅藏舟之何在，快睹阳叭。欣逢开泰之期，爰捧洁馨之荐。神功变化，摄三景之华芒。梵炁氤氲，飞五灵之甘露。云般错 
　　落，霞馔芬芳。骞香流七津，陶神津而三宫润泽。妙道生一炁，过祖炁而百体敷华。徼羽袂以加持，启琼函而宣演。伏愿真机不昧，觉体长 
　　存。鉴瀹祭之弗彝，矜斋诚之克享。充悦法食，开辟仙基。清众运诚，赞扬功德。
　　焚符
　　奉为亡故某人，灵魂仗兹，往生仙界。念玉清慧命启请咒。
　　稽首冥慧虚无尊，稽首皈命重玄主。
　　裁成天地无德称，悉为众生作侍怙。
　　慈悲五道转轮回，哀救三涂地狱苦。
　　皈命金阙天中尊，皈命六道慈悲父。
　　皈命玉清无上尊，永离生死长绵绵。
　　出有入虚无所待，能令枯朽变成仙。
　　千劫万劫难一遇，为众广说业因缘。
　　回骸起死永长存，使其形神无变迁。
　　金容玉相天尊
　　灵图焕景，飞丹诏以风行。元炁开幽，扇黑尘而云散。既荷提携之德，载歌定慧之章。庸荐灵仪，从容受食。
　　焚符
　　奉为亡故某人，灵魂仗兹，往生仙界。念破酆都开业道咒。
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云翻。定慧青莲华，上生神永安。
　　逍遥快乐天尊
　　云囊启秘，提六洞以超浚。霞醴流精，虑百关之郁结。期润玉楼之邃，载歌金色之章。庸荐灵仪，从容受食。
　　奉为亡故某人，灵魂仗兹，往生仙界。念玉清甘露通真咒。
　　功德金色光，晖晖开间幽。华池流真香，莲盖随云浮。千灵冲元和，常居十二楼。急宣灵宝旨，自在天堂游。
　　法雨流润天尊
　　琼浆凤馔，实天地之英华。玉笈龙文，结阴阳之精粹。欲复英风之旧，载歌甘露之章。庸荐灵仪，从容受食。
　　焚符
　　奉为亡故某人，灵魂仗兹，往生仙界。念玉清甘露法食咒。
　　回首仰圆罗，合景挹灵芒。拘魂制七魄，思审定中央。行住礼虚无，寝息宴云房。饥餐黄蘖花，渴饮琼根浆。神精命大魔，合体炼真光。复 
　　照观太无，长在空中游。玄通敏波际，真化靡终期。缥缈无终始，贤者当明知。寂寥玄理教，应运阐宏规。降道不自照，要当先所施。会归 
　　无二处，随心自合离。
　　清凉甘露天尊
　　紫文丹策，昭度命之津梁。玉醴金津，妙登真之径路。欲畅百骸之乐，载歌六梵之章。膺荐灵仪，从容受食。
　　焚符
　　奉为亡故某人，灵魂仗兹，往生仙界。念玉清秘梵开脏腑法食咒。
　　水火聚散路，神炁往来衢。焰焰燋枯尽，脏胃五方枯。玉液回清凉，玄浆通润舒。真香流百脉，逍逼常自如。
　　焚符
　　奉为亡故某人，灵魂仗兹，往生仙界。念灵梵清凉法食咒。
　　浏浏昆仑泉，泛泛玉源炁。施运庭苑中，幽香彻天地。玉女灌真香，玄厨拥祥瑞。服之亿万年，体力悉殊异。
　　焚符
　　奉为亡故某人，灵魂仗兹，往生仙界。念玉梵甘露法食咒。
　　召聚玄元炁，浓喷流乳浆。黄华洞霄珍，润液多滋凉。桂蒲杂灵根，冉冉通肺肠。百神解歌舞，来游无何乡。
　　焚符
　　奉为亡故某人，灵魂仗兹，往生仙界。念大梵恩重法食咒。
　　异实出灵芳，浮玉莹清光。泛景蔼灵炁，广满难充量。神清得超度，当游妙化堂。元周扣玄机，寿永椿劫长。
　　焚符
　　奉为亡故某人，灵魂仗兹，往生仙界。念宝梵玉函法食咒。
　　宝梵演通妙，开关溢九幽。庆化精殊珍，瑞色长浮浮。餐餐法炁盛，深羽翠华楼。洗濯积劫秽，稳步朱宫游。
　　焚符
　　奉为亡故某人，灵魂仗兹，往生仙界。念真梵通玄法食咒。
　　长关天色光，烨烨映宝器。玄通无上食，灵宝无上味。高真所乐施，法音靡不至。快乐复饱满，浮游三界外。
　　苏陀抹味天尊
　　芝厨郁勃，焕七宝之灵光。蕊简罗敷，开五明之妙炁。欲固三华之妙，载歌八会之章。庸荐灵仪，从容受食。
　　焚符
　　奉为亡故某人，灵魂仗兹，往生仙界。念三光流精炼化法食咒。
　　妙道生一炁，炁中分阴阳。凝化日月星，灿然流三光。九华合九道，八色映八方。焕烂洞真体，流精皈大芒。下生渊源宫，上彻无何乡。纵 
　　体复飞迹，欻然都相忘。七宝流精结，混沌杂华房。咽服九云散，此乐殊未央。
　　焚符
　　奉为亡故某人，灵魂仗兹，往生仙界。念三光泽婴炼化咒。
　　玄绝九气中，泽婴观太无。郁仪焕旸谷，结璘耀天衢。五星流宝光，斗极回乾枢。梵炁郁勃散，咽御方踟蹰。超迹天宝阶，炼芝服华敷。炁 
　　布万神备，举形升太虚。
　　回首仰圆罗，合景挹灵芒。拘魂制七魄，思审定中央。行住礼虚无，寝息宴云房。饥餐黄蘖花，渴饮琼根浆。神精命大魔，合体炼真光。复 
　　照观太无，长在空中游。玄通敏波际，真化靡终期。缥缈无终始，贤者当明知。寂寥玄理教，应运阐宏规。降道不自照，要当先所施。会归 
　　无二处，随心自合离。
　　清凉甘露天尊
　　紫文丹策，昭度命之津梁。玉醴金津，妙登真之径路。欲畅百骸之乐，载歌六梵之章。膺荐灵仪，从容受食。
　　焚符
　　奉为亡故某人，灵魂仗兹，往生仙界。念玉清秘梵开脏腑法食咒。
　　水火聚散路，神炁往来衢。焰焰燋枯尽，脏胃五方枯。玉液回清凉，玄浆通润舒。真香流百脉，逍逼常自如。
　　焚符
　　奉为亡故某人，灵魂仗兹，往生仙界。念灵梵清凉法食咒。
　　浏浏昆仑泉，泛泛玉源炁。施运庭苑中，幽香彻天地。玉女灌真香，玄厨拥祥瑞。服之亿万年，体力悉殊异。
　　焚符
　　奉为亡故某人，灵魂仗兹，往生仙界。念玉梵甘露法食咒。
　　召聚玄元炁，浓喷流乳浆。黄华洞霄珍，润液多滋凉。桂蒲杂灵根，冉冉通肺肠。百神解歌舞，来游无何乡。
　　焚符
　　奉为亡故某人，灵魂仗兹，往生仙界。念大梵恩重法食咒。
　　异实出灵芳，浮玉莹清光。泛景蔼灵炁，广满难充量。神清得超度，当游妙化堂。元周扣玄机，寿永椿劫长。
　　焚符
　　奉为亡故某人，灵魂仗兹，往生仙界。念宝梵玉函法食咒。
　　宝梵演通妙，开关溢九幽。庆化精殊珍，瑞色长浮浮。餐餐法炁盛，深羽翠华楼。洗濯积劫秽，稳步朱宫游。
　　焚符
</div>
    <div class="pagination">
<a href="灵宝领教济度金书_page51.html">上一页</a><span>...</span><a href="灵宝领教济度金书_page47.html">47</a><a href="灵宝领教济度金书_page48.html">48</a><a href="灵宝领教济度金书_page49.html">49</a><a href="灵宝领教济度金书_page50.html">50</a><a href="灵宝领教济度金书_page51.html">51</a><span class="current-page">52</span><a href="灵宝领教济度金书_page53.html">53</a><a href="灵宝领教济度金书_page54.html">54</a><a href="灵宝领教济度金书_page55.html">55</a><a href="灵宝领教济度金书_page56.html">56</a><a href="灵宝领教济度金书_page57.html">57</a><span>...</span><a href="灵宝领教济度金书_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
