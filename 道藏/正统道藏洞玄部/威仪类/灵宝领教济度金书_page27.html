<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 27 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 27 页/共 621 页</h1>
    <div class="content">　　志心稽首，礼
　　太上无极大道。
　　志心稽首，礼
　　三十六部尊经。
　　志心稽首，礼
　　玄中大法师。
　　众官各三拜。都讲举：重称法位。众官各密称名衔。法师宣衔，至重诚上启，众官皆拜。法师宣至臣闻，长跪大谢，众官各长跪。法师 
　　宣科至以闻与，众官各一拜起。如告符，知磬举灵符赦罪天尊。节次同宿启，都讲方举愿念。如不告符，则竟举愿念，都讲唱愿念。早朝十 
　　念，午朝大十二愿，晚朝小十二愿法师复炉，直坛焚复炉符。
　　香官使者。同宿启，只改宿启告斋，作升坛行道
　　次法师一拜，直坛收十方谒简，知声举：出堂颂。赞引法师自天门左旋，出地户都门，密念：
　　出阴入阳，万神开张。行道事毕，请闭黄房。侍香玉女，明备神宫。早午朝并用此咒，晚朝同宿启。
　　次至右幕，上香致拜。旋行至坛后，至师幕序立，上香一拜，长跪，小启密咒，并同宿启，只改宿启行道，作升坛行道。
　　法师拜起，知磬举向来赞：
　　向来行道，功德，上祈天泽。同宿启
　　表白宣白随意，知磬举：监斋科过。监斋三拜，上香，长跪，随坛众有无过失言之。知磬举天尊号，赞引法师回静默堂，众官序立，法 
　　师上香三拜。
　　知磬举：
　　皈依至道，回拜师阶以今。同宿启
　　知炉云：行道事竟，众官复位。
　　法师引众官序立就坐，
　　法师复神咽液，
　　众官揖散，如常仪。
　　灵宝领教济度金书卷之九竟
　　洞微高士开光救苦真人宁全真授灵宝通玄弘教水南先生林灵真编
　　卷之十
　　赞颂应用品
　　开度祈禳通用
　　启坛颂
　　渺渺空无象，悠悠感至灵。敬则承天贶，泄财被魔精。吉凶随运转，否泰应缘生。道不贵珠玉，神惟感至诚。丹情尽勤苦，恳祷竭玄情。自 
　　然通大道，皆得降真灵。捻香陈所愿，稽首冀嘉贞。天尊常湛寂，回心礼杳冥。
　　解坛颂
　　太空包有象，至道窈无形。承和通妙炁，感应达衷情。倏忽周八极，依俙降万灵。微香陈素悃，委质表丹诚。远泛翔鸾盖，遐攀绮凤旌。烟 
　　宫高郁郁，霞阁上亭亭。琼驾出霄汉，金龙入太清。甘露降人世，景福被幽冥。
　　请玄师颂
　　科律严章奏，精诚享百神。投词陈悃愿，洁醮答高旻。俯盻垂云驾，冥心启上真。玄师都教主，奉请降凡尘。
　　请天师颂
　　太上传符箓，初因过鹤鸣。积功超玉简，列位侍三清。接引章词奏，克随凡庶情。修斋当奉请，愿俯鉴精诚。
　　请监斋颂
　　宝号留尘世，仙阶列上清。三千功已满，八百行先成。礼忏修真福，监斋作证盟。今宵云驭降，祥祉被含生。
　　请天官颂
　　妙道垂真教，修斋立福田。结坛朝上圣，建醮会高仙。注念通霄极，精心感上玄。天官乘宝辇，彩仗下凡筵。
　　请地官颂
　　翼翼陈丹悃，兢兢仰紫虚。祈通尘下志，愿达土皇君。潜应垂真佑，遐临赦罪书。地官来下降，俄拥五云舆。
　　请水官颂
　　方便开真化，慈悲立圣科。虚心修妙会，调炁咏灵歌。默念祈渊府，丹诚通大罗。水官龙驾降，云锦起沧波。
　　请五帝颂
　　五帝居仙品，纠弹善恶因。祥光临宇宙，惠泽济沈沦。发露祈真佑，冥心感圣贤。存亡俱快乐，享福永无垠。
　　请经师颂
　　入靖修黄箓，严装启上仙。奏章先达御，词款欲关宣。宝箓因师度，威仪太上传。经师来下降，奏请列群仙。
　　请籍师颂
　　肃肃祈清福，诜诜结宝斋。登坛须此夜，行道续徘徊。有愿仍虽启，皈心道眼开。籍师来下降，仙仗下瑶台。
　　请度师颂
　　经戒丹心称，虔诚召百神。捻香祈至圣，持戒请仙真。清咏浚朝启，精思入夜勤。度师来下降，保护结斋人。
　　送玄师颂
　　上帝命真仙，修斋黄箓坛。诸天来下降，焚香忏罪愆。祈恩行道毕，斋事已周圆。洪福留人世，玄师上九天。
　　送天师颂
　　斋福已精严，表牒上九天。至诚通感应，闱门得延年。掌籍诸天卫，章词达御前。祖宗咸升度，嗣胤庆荣迁。三天扶教主，事毕奏功圆。
　　送监斋颂
　　灵坛崇法席，允赖下监临。纠过兼书善，真仙亦仰钦。行当驱道骑，缥渺五云深。生存当有赖，更复济幽沈。
　　送天官颂
　　妙范修斋直，明科洗罪根。瞻穹崇上善，沥恳致微言。既纳依投靖，蒙垂覃宥恩。天官还玉府，宝驾入金门。
　　送地官颂
　　静会朝元罢，三涂结福田。真恩宣五
　　岳，诚悃奏三天。彻席停宗范，解坛送
　　列仙。地官回岳府，高涉五云軿。
　　送水官颂
　　宣演灵音毕，诸仙返上穹。灵光除横厄，甘露降真风。复命骊龙驾，遥还太室宫。水官归洞府，福禄赐无穷。
　　送五帝颂
　　仙仗来霄极，尊临列五方。检氛吹羽节，鸾辂驻清杨。斋事将圆彻，回舆返上苍。流恩无不遍，岂但感馨香。
　　送经师颂
　　经法虽微妙，崇奉悉因师。凡有立善者，咸得频礼之。气运功易就，心慢悔难追。若能勤系念，朝夕自仙飞。
　　送籍师颂
　　道以斋为重，法以朝为常。不修不奉者，安能达帝乡。有骨入仙品，自然开紫房。玄武排灵驾，但见金殿堂。
　　送度师颂
　　迢迢玉京山，玄都何巍巍。朗朗长夜开，真人乘步虚。大道由人弘，心至神自归。修斋行道毕，稽首辞三师。
　　明灯颂
　　太上散十方，华灯通精诚。诸天悉皆照，诸地皆朗明。我身亦光彻，五脏生华荣。炎景朝太虚，遐想通玉京。丹精寄太元，玄阳空中响。贪 
　　形灭苦根，幽妙至真想。垂华不实，因缘永无象。我身亦如之，乘化托流景。
　　夜光表丹阳，迢遥照虚空。诸天普光颜，诸阴即自灭。我神亦聪明，常玩智与慧。逍遥通道运，迁谢任天势。举形蹑空洞，夜烛燥流萃。
　　智慧颂
　　智慧生戒根，真道戒为主。三宝由是兴，高仙所崇受。泛此不死舟，倏忽跻大有。当此说戒时，诸天皆稽首。
　　智慧起本无，朗朗超十方。结空峙玄霄，诸天抱流芳。其妙难思议，灵感真密通。有有竟无有，无无无不容。智慧常观身，学道之所先。眇 
　　眇任意肆，自然录我神。天尊常拥护，魔王为保言。晃晃金刚躯，超超太上仙。
　　奉戒颂
　　道为无心宗，一切作福田。立功无定主，本愿各由人。虚己应众生，注心莫不均。大圣崇至教，亦由雨降天。高凌靡不周，常卑故成渊。海 
　　为百川王，是能舍龙鳞。万劫保智用，岂但在厥年。奉戒不暂亏，世世善结缘。精思念大乘，会当体道真。
　　还戒颂
　　天尊大慈悲，说戒度众生。威德被幽显，困报感真灵。诸天来稽首，群魔自束形。过去超八难，见在保千龄。斋福行当息，相共送虔诚。流 
　　梵逸云唱，飞香杂烟馨。琼凤乘丹辇，金龙驾绿軿。生死皆快乐，家国悉安宁。
　　烧香颂
　　学道当勤苦，敛信运丹诚。烧香皈太上，真炁杂烟馨。惟希开大宥，七祖离幽冥。
　　太极颂
　　道以斋为先，勤行登金阙。故设大法桥，普度诸人物。宿世恩德报，道心超然发。身飞升仙都，七祖咸解脱。
　　投简颂
　　太上法微妙，简箓度人天。元始告符命，时刻获升仙。传授救沈溺，方得自翛然。书名金箓简，逍遥玉帝前。
　　度简颂
　　赤明开元图，和畅通上虚。元始敷灵章，十部飞天书。开度九幽祖，万遍道自居。玉阜秀琼林，生死福德卢。自无黄箓简，苦根焉得除。旋 
　　行诵灵章，五灵还相扶。
　　焚词颂
</div>
    <div class="pagination">
<a href="灵宝领教济度金书_page26.html">上一页</a><span>...</span><a href="灵宝领教济度金书_page22.html">22</a><a href="灵宝领教济度金书_page23.html">23</a><a href="灵宝领教济度金书_page24.html">24</a><a href="灵宝领教济度金书_page25.html">25</a><a href="灵宝领教济度金书_page26.html">26</a><span class="current-page">27</span><a href="灵宝领教济度金书_page28.html">28</a><a href="灵宝领教济度金书_page29.html">29</a><a href="灵宝领教济度金书_page30.html">30</a><a href="灵宝领教济度金书_page31.html">31</a><a href="灵宝领教济度金书_page32.html">32</a><span>...</span><a href="灵宝领教济度金书_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
