<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 547 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 547 页/共 621 页</h1>
    <div class="content">　　太上符命，告下奉为诸类幽魂。普济法食，以兹珍异，济彼焦枯，琼浆珍馔。润肠充肤，永无饥渴。逍遥自如，长生度命，万病消除，一如 
　　告命。
　　灵宝领教济度金书卷之二百八十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之二百九十
　　诰命等级品
　　开度用
　　给符文式
　　凡给付，用厚黄纸，高一尺二寸，阔一尺八寸，每符作一幅，惟金书宝诰及二箓，用标轴装背如官诰样。升天券文，则随券大小为则也。
　　救苦真符
　　长生灵符
　　二符式用梓木简，青纸封，背书给付亡故某人灵魂。
　　九龙符
　　右符用青纸朱书，前一行符名，下书给付某人灵魂，外以束腰封之。
　　中元金书宝拙叫告文
　　中元金书九天宝诰
　　书符
　　上帝符命，宣告三官天牢地狱主司大祌，拔度某人灵魂，咸领符命，部卫形魂，上朝帝庭。罪仇和释，冤债消沉，与道合并，神登玉阙，受 
　　炼更生，一如告命，风火驿传。
　　太岁年月日於黄箓斋坛告下。
　　具位姓某承诰奉行。
　　太上生天宝箓
　　太上生天宝箓。
　　谨据乡贯，以今炼度事毕，部卫上生，合依式传度太上生天宝箓，持为身宝。永离鬼官，魂度朱陵，受炼更生，是谓无量普度无穷者。
　　符文
　　右奉太上生天宝箓，拔度某人灵魂。自昔劫以来，至于今日，所造恶业，或心生，或口语，或自作，或教他。积劫以来所犯三业六根，一切 
　　种种罪业，并与疾除罪簿，落灭恶根，从元始符命原释，即使某人灵魂，七炁成真，至风火驿传。
　　太岁年月日具位姓某承诰奉行。
　　天师全衔
　　圣师东极大慈仁者寻声赴感太一救苦天尊
　　祖师万劫应化真元教主太平金阙前圣虚皇大道君
　　右同宝诰式。如净供中，用无量数，或一万，或数千幅。头行写太上生天宝箓，下写给付六道四生孤魂滞魄，诸类伤亡等众。次写六星四 
　　讳，不用下面大符。后告文云：太上生天宝箓，告下冥曹，拔度六道四生，孤魂滞魄，诸类伤亡，随品受生，托化人天，一如告命。年月告 
　　下奉行。此式宜印造，以木朱印之。若净供普度，有姓名者更逐人填挜给付，后面告文改云：拔度某人灵魂，前面给付改云：给付亡过某人 
　　灵魂。可也。如无姓名，只依拔度道场式用。有只用下面大符，除去上面六星四讳。前书曰太一生天宝箓，后书右奉太一生天宝箓，技度某 
　　人灵魂，自昔劫以来至罪业，并从太一救苦天尊符命原释，出离幽夜，随品受生，托化人天，一如告命，风火驿传。系青玄黄箓斋用之给付 
　　耳。大凡给付及告行诸符箓，集中所载多是正度。若用作给付用，则逐件当改。给付某人灵魂，作给付六道四生孤魂滞魄诸类伤亡。若作告 
　　行用，则逐件当改，拔度某人灵魂，作拔度六道四生孤魂滞魄诸类伤亡。不可不知。
　　运明诰
　　运明宝元玉诰。
　　书符
　　右奉元始上帝，敕下东极注生宫真人，与所度某人灵魂，去诸恶孽，随品受生。人天二路，畜道莫生，鬼趣三涂，俱登道岸，诰下准行。
　　太岁年月日告下具位姓某承诰奉行。
　　圣师东极青玄老君太一救苦天尊运明保元上帝。圣祖太上无极大道虚无自然元始天尊妙无上帝。
　　右用青纸，同宝诰式。
　　大九龙符
　　右奉太乙救苦天尊，敕告下三官九署，十二河源，泉曲之府，北都罗酆，冥关幽扃，九州社令，某方某狱主者万神，拔度某人灵魂，永离长 
　　夜，睹见光明。刀化玉树，剑变骞林，火翳春温，寒池阳生，恶根断绝，神升朱陵，超凌三界，逍遥上清，一如告命。
　　太岁年月日告下具位姓某奉行。
　　太一玉帝托生真符
　　右奉太一玉帝，敕久滞幽阴不得托化沉魂。乘兹符力，人间天上，随果受生。主者恭依帝敕施行，一如告命。
　　太岁年月日告下具位姓某奉行。
　　右二符，并用青纸，符朱书，文墨书。前一行书符名，下书给付某人灵魂，外以束腰封。
　　太一救苦救生救死超度朱陵真符
　　天尊救苦，仙道贵生。上开八门，飞天法轮。普受开度，死魂生身。上诣丹霞丹天炎光世界，朱明国土重阳宫中，朝谒天官，超度朱陵，流 
　　火神庭，火炼池中，火膏冶炼，荡除尘垢，受化更生，红莲花上，得为初学天人，一如告命。
　　太岁年月日告下具位姓某奉行。
　　右用黄纸，依前九龙符式，前一行符名，下书给付某人灵魂，外以束腰封之。
　　太上九幽赦罪超生真符
　　右奉上帝敕，普告三界无极神乡，至逍遥上清，一如告命。
　　太岁年月日告下具位姓某奉行。
　　南昌度人监生真符
　　右告下南方丹天世界朱陵火府南昌上宫长生大君韩君，司马司命司录，延寿益算度厄尊神，回骸起死监生大神，超度某人灵魂。请灭三恶， 
　　斩绝地根，至无拘天门，一如告命。
　　太岁年月日告下具位姓某奉行。
　　右二符并用黄纸，符朱书，文墨书，给付如前，外以束腰封之。
　　玉清开通道路命魔前驱真符
　　即命魔符。
　　右奉元始上帝敕真符，开通前驱，命魔某人灵魂，出离冥途，飞空驾景，上登仙都，敢有遏截，酆刑速诛。天门守吏，部卫无虞，随果超生 
　　，三光同车，一如告命。
　　太岁年月日告下具位姓某奉行。
　　玉皇宝诰
　　右奉金阙玉皇上帝宝诰，度脱某人灵魂，超度玉京。伏请灵宝至真十方上圣，依灵宝度人之典，施回骸起死之功。敕下九幽苦魂，开泰颁行 
　　，诸地苦爽沾恩，主者奉行，一如告命。
　　青玄睿号
　　右奉东极青玄上帝睿号，度脱往生，超度亡魂。告下十方无极世界，地狱冥司，拔除罪籍，赎命幽都，万神敬从，永无拘系。乘天尊慧命， 
　　托质仙都，常居乐境，主者奉行，一如告命。
　　右三符并用黄纸，符朱书，文墨书，内睿号用青纸，并朱书，前一行书给付如前，外以束腰封之。
　　青玄移籍券告文
　　给付某人灵魂，伏遇太平清时，高上道风。咸被大慈之泽，得离幽关。听受正教，解悟道心，洗荡尘垢，氛秽俱清。将升妙道之乡，不亡太 
　　上道君，至尊上帝，无上丈人，太一救苦青玄老君之恩。愿随司福，移注生名，上系真籍，不落恶趣，永劫长生，崇奉大道，一听戒命。
　　太岁年月日於黄箓斋坛告下。
　　具位姓某承诰奉行。
　　右用碧纸方九寸，正面朱书，券背面黄纸，墨书文。以绛囊盛之，青丝挂旛上，给付如式。
　　仙魂合同天文
　　右告下诸天诸仙真宫阙，洞天福地，靖庐阴治阳治，五岳上宫，群仙宫阙，开度某人灵魂。身归妙炁，籍上仙阶，脱苦轮回，超生乐土。一 
　　如大慈大悲圣券，告命奉行。
　　太岁年月日告下具位姓某奉行。
　　右用青纸方九寸，两面白书，给付如式。
　　青玄溥度大券
　　朱陵上宫，上玄上灵，中有度人无极之神，南昌上宫，老君帝真，万炁度命，朱陵大君。大慈德化，洽度玄冥，随炁通流，正道无穷。法上 
　　玄明，超度诸方，亿劫罪魂，从今一行。即便照应，万法俱灵，济度无穷，上生朱陵。使扬玄风，以承正道，太上玄言，普为奉行，一如告 
　　命。
　　升天左右二券
　　敕制地祇，侍卫送迎某人，拔出地户，至受炼更生，过度三界，上升南宫，一如告命。
　　太岁年月日告下具位姓某奉行。
　　右用青纸方五寸，朱书，面书符，背书文，给付如式。
　　玉清敕制地祇真券
　　敕制地祇，侍卫送迎某人，拔出地户五苦八难。七祖升迁，永离鬼官。魂度朱陵，受炼更生。过度天门，执送南宫，一如告命。
　　太岁年月日告下具位姓某奉行。
</div>
    <div class="pagination">
<a href="灵宝领教济度金书_page546.html">上一页</a><span>...</span><a href="灵宝领教济度金书_page542.html">542</a><a href="灵宝领教济度金书_page543.html">543</a><a href="灵宝领教济度金书_page544.html">544</a><a href="灵宝领教济度金书_page545.html">545</a><a href="灵宝领教济度金书_page546.html">546</a><span class="current-page">547</span><a href="灵宝领教济度金书_page548.html">548</a><a href="灵宝领教济度金书_page549.html">549</a><a href="灵宝领教济度金书_page550.html">550</a><a href="灵宝领教济度金书_page551.html">551</a><a href="灵宝领教济度金书_page552.html">552</a><span>...</span><a href="灵宝领教济度金书_page548.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
