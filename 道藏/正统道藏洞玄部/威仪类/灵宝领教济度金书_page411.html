<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 411 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 411 页/共 621 页</h1>
    <div class="content">　　营室虚危星君，土公土吏，盖屋土司空星君，辟土宫弧矢星君，泰玄枢机三省诸相真君，三官四圣五师真君，三洞四辅、经箓法部、诸省院 
　　府岳司仙灵将吏，九垒土皇君，土府五方大帝，南离北坎，东震西兑，四面方隅禁忌神君，城隍主者，里域神员，三界官属，一切威灵。臣 
　　闻玉宇开光，法雨普沾於亿万。金书启运，玄云垂荫於大千。自龙汉以流芳，由鹤呜而布化。蕃厘密被，亶由精祲之通。庶慝潜消，惟赖禬 
　　禳之应。幽明溥赖，今古攸遵。凡昭作善之符，必沐降祥之祉。今斋主某，庆由先运，福诞中华。相彼泉原，渠渠幸成於夏屋。宜其家室， 
　　熙熙愿乐於春台。深虞召匠营材，量徒授役。畚锸震於冈陇，阴忤神灵。斧斤入於山林，幽凌龙鬼。支干昧月德月空之位，方隅错岁刑岁破 
　　之宫。天星三万六千，取舍失当。地煞一百二十，迁就乖宜。致吉庆之渺茫，或凶灾之鼓动。欲全民欲，须仗天休。爰殚蝼蚁之忱，仰叩龙 
　　鸾之御。愿霶圣泽，曲布德音。敕土府之官君，承天舒惠。勒地司之神吏，体道收威。遏九良七煞之殃，绝五鬼三符之衅。上筦下簟，居然 
　　梦寐之安。内府外庭，展也身心之乐。青春宴喜，白日舒迟。诗书之世泽无涯，芝兰衮衮。文献之英光有耀，桑梓欣欣。五福备而陇亩云运 
　　，百室盈而仓箱天富。蒙如丹祷，感荷洪恩。上愿复载情宁，仪璘辉焕，山灵荐瑞，川后呈祥，农桑雨润於四郊，烽燧烟沉於九服。蛮夷戎 
　　狄，均稽颡於王庭。鳞介羽毛，悉全生於天性。家多教悌，国富忠良，息三涂热恼之悲，遂五夜起凌之乐。则上明天尊大慈之化，下副臣等 
　　皈命之诚。谨启以闻。
　　发愿
　　一念为道四大合德，斋主七世父母，免脱忧苦，上升天堂，衣食丰足。
　　二念帝王国主，道化兴隆，庠序济济。皇教恢弘，威仪翼翼，普天所瞻，民称太平，四夷宾伏，祆恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生念世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心广度一切，克获上仙，白日登天，拜见太上，永成真人。云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣清旦升坛行道之所，自然生金液丹碧芝英，百灵众真交会，在此香火炉前。令臣学道得道，求 
　　仙得仙，斋官蒙福，幽显沾恩，十方仙童玉女，接侍兰烟。传臣向来所启之诚，速达俓御至真无极大道昊天玉皇上帝御前。
　　出堂颂
　　引至幕
　　谢师
　　灵宝领教济度金书卷之一百九十四竟
　　洞微高士开光救苦真人宁全真授灵宝通玄弘教水南先生林灵真编
　　卷之一百九十五
　　科仪立成品
　　安宅斋用
　　午朝行道仪
　　启堂颂
　　各礼师存念如法
　　卫灵
　　丹灵朱火，炎霞激风。赤轮刚运，天光八衡。迸威包罗，交变万方。流金豁落，群魔灭踪。辟奸破祆，明耀元功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。和：与道合真。
　　呜法鼓二十四通
　　发炉
　　无上三天玄元始三炁太上道君，太上老君，召出臣等身中三五功曹，左右官使者，左右捧香，驿龙骑吏，侍香金童传言散花玉女，五帝直符 
　　，直日香官，各三十六人出。出者严装显服，冠带垂缨。关启玄坛天帝神君，当召此间土地方域神真，臣今午朝升坛行道，谨奏为入意。其 
　　诸丹悃，已录告闻。愿得太上十方至真道炁灵宝瑞光下降，流入臣等身中。令臣所启之诚，速达俓御至真无极大道昊天玉皇上帝御前。
　　请称法位
　　具位奉行五土斋醮法事小兆臣某，与临坛官众等，谨同诚上启太上无极大道虚无自然元始天尊，太上道君，太上老君，昊天玉皇上帝，南极 
　　天皇大帝，北极紫微大帝，南极长生大帝，东极青华大帝，后土皇地祇，九天生神上帝，三十二天上帝，五灵五老上帝，上清十一曜真皇君 
　　，南斗六司真君，北斗九皇真君，二十八宿星君，营室虚危星君，土公土吏，盖屋土司空星君，辟土宫弧矢星君，泰玄枢机三省诸相真君， 
　　北极四圣真君，三元三官帝君，灵宝五师真君，九天诸司真君，天曹诸司真君，祖师列位真君，三洞四辅、经箓法部、诸省府院司仙灵将吏 
　　，五岳五帝真君，五天圣帝，洞天福地、靖庐治化仙真主宰，本靖祖玄真师真人，经籍度师真人，北阴酆都大帝，水府扶桑大帝，九垒土皇 
　　君，土府五方大帝，南离北坎，东震西兑，四面方隅禁忌神君，本府本县城隍主者，当境里域真官，三界官属，一切威灵。臣闻大道凝玄， 
　　植天根於五劫。至真演妙，敷圣蒂於群灵。皇皇昭临下之权。蠢蠢禀受中之性。职覆职载，直由宰御之中。分阴分阳，不离甄陶之内。运帝 
　　车於紫极，列神座於簧垓。枝干星罗，先后天之乾坤异位。官维棋布，左右隅之离坎殊方。巢居既远於淳风，室处遂围於化日。吉凶昭若， 
　　隐显皎然。臣等炼景投闲，餐霞自适。炳丹青之誓，励志考盘。奉金石之词，强颜出岫。庶不孤於陶冶，庸克副於承宣。斋主青词，谨当宣 
　　告。
　　宣词
　　按如词旨，备切忱恂。斋主某切切聚庐，拳拳考室。上栋下宇，免风雨之震凌。东垣西墉，象星河之钩纪。工程告备，轮奂斯张。念经之营 
　　之，或昧天官日时之向背。虽美矣完矣，或千地禁神杀之往来。奠居期副於丹忱，精祷宜皈於玄荫。洁蠲蓬宇，法象枫庭。玉壝三成，拱十 
　　极无为之主。宝花四雨，降三天浩劫之尊。对咫尺之威颜，敷方寸之恳款。愿颁龙綍，申锡鸿禧。克延百世之昌，为协五行之斁。以今午朝 
　　行道，请法众等，运兹初捻上香。愿此香烟腾空俓上，供养至真元上道宝天尊。臣等皈身皈神皈命，首体投地，仰依太上三尊。愿以是功德 
　　，上祝皇帝陛下。伏愿尧云广覆，舜日齐明。八荒昭文轨之同，垂衣御极。万国慕梯航之远，负扆朝元。五山镇地以齐龄，八海浮天而并福 
　　。宗祧先圣，珠旒高拱於紫清。藩屏诸王，玉叶光依於皇极。今故烧香，自皈依道尊大圣众，至真之德。得道之后，保天长存。和：与道合 
　　真。
　　以今午朝行道，请法众等，运兹二捻上香。愿此香烟腾空俓上，供养至真无上经宝天尊。臣等皈身皈神皈命，首体投地，仰依太上三尊。愿 
　　以是功德，皈流，斋主某伏愿圆清锡荫，方厚凝珍，万景俱融，耀门阑之喜气，一尘不立，舒宇宙之休声。青华书不老之名，丹极纪长生之 
　　字。祖玄超迈，骖麟驾以高跻。孙子绵洪，登龙门而稳步。今故烧香，自皈依经尊大圣众，至真之德，得道之后，永保长生，和：与道合真 
　　。
　　以今午朝行道，请法众等运兹三捻上香，愿此香烟腾空俓上，供养至真无上师宝天尊。臣等皈身皈神皈命，首体投地。仰依太上三尊，愿以 
　　是功德，皈流普天率土，中夏外夷，戴发含齿之徒，负羽披鳞之类。并愿时调玉烛，岁庆金穰。川泳云飞，遂生生而疾超觉地。耕食凿饮， 
　　离化化而顿悟玄机。均证真常，永超轮转。臣等三师四友，九族六亲，登无漏之骞林，辞有为之茅径。今故烧香，自皈依师尊大圣众，至真 
　　之德。得道之后，升入无形。和：与道合真。
　　礼方　　忏方
　　命魔　　步虚
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣某，谨重诚上启三清上圣，十极高真，九天生神上帝，五灵五老上帝，辟土弧矢宫六曜星君，三洞四辅、经箓法部、诸省府院仙灵将 
　　吏，九垒三十六土皇君，五方大帝，南离北坎，东震西兑，四面方隅禁忌神君，城隍主者，里域真官，三界官属，一切威灵。臣闻函三凝粹 
　　，拱清微玄妙之枢。得一分灵，赞赤明希夷之化。蔚若权衡之有度，昭然纲纪之无私。经罗四七之常，上分次舍。纬综五三之变，下列方隅 
　　。禀帝宪以御民生，承天符而陶物象。袭祥光则千灵荐祉，积盩炁则百怪呈奸。非叩九清，曷膺五福。今斋主某，卜观井邑，爰作室家，百 
　　堵皆兴，幸茨之。迄就一区自蔽，喜版筑之有成。乐琴书匪耀於当时，袭箕裘期延於奕世。犹恐绵延月钥，连亘星筹。陟彼冈兮，瓦石或 
　　盘於吉位。凿斯池也，锥锹或陷於凶方。昧清浊而辨方之差殊，乱偶奇而练日之纷揉。易臻厄难，曷迓祯祥。爰上溷於彤宸，庶下符於丹悃 
　　。伏冀云开阊阖，风动丝纶。敕太岁统神之司，关众煞秉令之吏。收其威照，许以祷禳。迎将军豹尾之贵神，驱力士虎头之贱煞。水宫震动 
　　，飞压火炁之灾。木位腾骧，遥报土辉之衅。消千灾於已往，迎万福於方来。举桉齐眉，宴壶天之日永。扶床坐膝，庆福地之春融。永消乖 
　　运之风涛，式徯熙朝之岁月。百室盈止，庶事康哉。允怀化育之恩，不负皈依之愿。上愿玄元朗耀，洞辅宣明，宇宙清平，山河泰定。春桑 
　　盈於方野，黄陇云翻。画草鞠於圜扉，绿林风静。百昌茂育，五炁宣宁，三途停囚系之忧，五道息轮回之苦。凡居动植，均格熙平。则上明 
　　天尊大慈之化，下副臣等恳祷之诚。谨启以闻。
　　发愿
　　一愿大道澹泊虚无，安闲空寂，澄清自居，广开法门，教导顽夫，皆蒙惠泽，精苦自修，预以同学，普得升虚，与天相保，长存无忧。
</div>
    <div class="pagination">
<a href="灵宝领教济度金书_page410.html">上一页</a><span>...</span><a href="灵宝领教济度金书_page406.html">406</a><a href="灵宝领教济度金书_page407.html">407</a><a href="灵宝领教济度金书_page408.html">408</a><a href="灵宝领教济度金书_page409.html">409</a><a href="灵宝领教济度金书_page410.html">410</a><span class="current-page">411</span><a href="灵宝领教济度金书_page412.html">412</a><a href="灵宝领教济度金书_page413.html">413</a><a href="灵宝领教济度金书_page414.html">414</a><a href="灵宝领教济度金书_page415.html">415</a><a href="灵宝领教济度金书_page416.html">416</a><span>...</span><a href="灵宝领教济度金书_page412.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
