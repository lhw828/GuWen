<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 213 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 213 页/共 621 页</h1>
    <div class="content">　　以职简授之。跪受简，三拜。
　　次补一人为侍香。其职也精饰鼎彝，严洁案席，巡行爇灶，终始芬芳，玄鉴昭彰，丹诚露达，毋或中绝，有越初忱。今以某人充直坛， 
　　以职简授之。跪受简，三拜。
　　次补一人为侍灯。其职也整办缸篝，精严灯烛，高下照彻，内外辉华，际夜续明，乘晨收焰，上明道境，下焕幽乡。今以某人充直坛， 
　　以职简授之。跪受简，三拜。
　　如上所补，皆道参洞辅，学贯枢机。通晓斋科，非白简初真之辈。练明经法，匪黄冠后进之流。惟黜陆之既明，宜贤否之勿泗。以德相尚， 
　　岂云迁就於人情。惟道相尊，讵曰观望於势位。各敦素守，共畅玄纲。有三官五帝之检身，有九府四司之临女。天威惕若，坛禁森如，毋自 
　　冒於科条，庶克逃於宪律，一如灵宝玄坛律令。
　　智慧颂
　　智慧生戒根，真道戒为主。三宝由是兴，高仙所崇受。泛此不死舟，倏忽济大有。当此说戒时，诸天来稽首。
　　转班高功西向，坛众束向，各伏地。
　　众官等各各首体投地，默礼十方，方各一拜，从北为始，礼足周回十方，虔诚受戒。
　　高功说戒长跪
　　众官各长跪
　　天尊告太上道君曰：今当普说法音，开悟群生，为诸男女解灾却患，请福度命，拔诸苦根。使生者见道，身脱八难。死者欢乐，饮食天堂， 
　　早生人中，转轮圣王之家。修斋求道，皆当一心奉请十戒，谛受勿忘，专心默念，洞思自然，毋得杂想，挠乱形神。能如是者，便当静听。
　　第一戒者，心不恶妬，无生阴贼，检口慎过，想念在法。
　　第二戒者，守仁不杀，愍济群生，慈爱广救，润及一切。
　　第三戒者，守正让义，不淫不盗，常行善念，损己济物。
　　第四戒者，不欲不色，心无放荡，正洁守慎，行无点污。
　　第五戒者，口无恶言，言不华绮，内外中直，不犯口过。
　　第六戒者，断酒节行，调和性气，神不损伤，无犯众恶。
　　第七戒者，不得嫉人胜己，争竞功名，每事逊让，退身度人。
　　第八戒者，不得评论经教，訾毁圣文，躬心承教，常如对神。
　　第九戒者，不得斗乱口舌，评详四辈，天人咎恨，伤损神气。
　　第十戒者，举动施为，平等一心，人和神穆，行常使然。
　　以上十戒能持否。
　　众答云：能持。
　　天尊言：修奉清戒，每合天心，常行大慈，愿为一切，普度厄世，慊慊尊教，不得中怠。宁守善而死，不为恶而生。於是不退，可得拔度五 
　　道，不履三恶，诸天所护，万神所敬，长斋奉戒，自得度世。
　　天尊言：道尊法妙，人身亦贵。故道开法门，遗戒经文，以度人身。人身既度，上与道同。宜为精行，持斋奉戒，夷心静默，志念分明，一 
　　意皈向，专想不二，涤荡六腑，过中不味，内外清虚，每念自然。是直斋日拈香启愿，应心上彻，四天司逻，十部威神，即下履行，观听法 
　　音，监映尔心。如戒行道皆，列功诸天，祸福立彰，道不负人，勤行谛受，勿使魔言。
　　天尊言：建斋行道，四天帝王皆驾飞云绿軿，八景玉舆，侍从真人玉女，手把华旛，前导凤歌，后从钧天，白鹤狮子，啸歌嗈嗈，烧香散花 
　　，浮空而来，瞻礼上道，观听法音，天王下降，万灵朝焉，如是岂可不尽其法焉。当先授十戒，然后行道，庠序雅步，静心闲意，坐起卧息 
　　，不离仪格，天真欢喜，列言上清，可谓得道，方寸之间矣。
　　奉戒颂
　　道为无心宗，一切作福田。立功无定准，本愿各由人。虚己应众生，注心莫不均。大圣崇正教，亦由雨降天。高陵靡不周，常卑故成渊。海 
　　为百川王，是能舍龙鳞。万劫保智用，岂但在厥年。奉戒不暂亏，世世善结缘。精思念大乘，会当体道真。
　　归位众官平坐，宣禁威仪。斋法清虚，威禁至重，同斋学士，务契威仪。太极法师，具存禁戒。今当宣演，开示未闻，监斋紏率众官， 
　　面受罚简，有违科禁，必罚毋停。修斋主人，当酒扫屋宇，每令洁净，丁敕大小，内外寂静，不可使香油缺乏，法用有亏。
　　道士登斋，各斋巾褐版履，不得临时交换彼我，公事有缺，勿得牵引非己之服。
　　道士登斋起居，皆当关白监斋，礼法师一拜，礼香三拜而去，还亦如之。
　　若到斋堂，履屦不整，罚油二斤，准礼二十拜。
　　若坐起不庠序，罚油半斤，准礼五拜。
　　若不正坐，罚朱半两，准礼五拜。
　　若临行法事，与外人交言，罚香一斤，准礼二十拜。
　　若翻覆香火，罚香半斤，准礼十拜。
　　若讲及世务，罚香一斤，准礼二十拜。
　　若言语戏笑，罚朱一两，准礼十拜。
　　若绮言低睡，罚朱半两，准礼五拜。
　　若翻覆灯油，罚香二斤，准礼四十拜。
　　若巾褐不整，罚香半斤，准礼十拜。
　　若都讲赞唱失仪，罚香一斤，准礼二十拜。
　　若执纠见过不弹私隐，罚油六斤，准礼六十拜。
　　若侍经不整饰，高座触物有缺，罚香半斤，准礼十拜。
　　若侍香香烟中绝，罚油四斤，准礼四十拜。
　　若侍灯灯火中灭，罚香一斤，准礼二十拜。
　　若斋主内外不相检饬，音声高厉，罚油五斤，准礼五十拜。
　　若听经倚据不执简，罚香一斤，准礼十拜。
　　若不注念清虚，心想怠倦，为众所觉，罚油三斤，准礼三十拜。
　　若出入斋堂，不关白监斋，罚油二斤，准礼二十拜。
　　若垂发驰步，罚香一斤，准礼二十拜。
　　若读经或乱，请问败句，罚油三斤，准礼三十拜。
　　若唱善声不齐，罚油二斤，准礼二十拜。
　　若升坛不洗手漱口，罚油二斤，准礼二十拜。
　　若起坐揖逊失仪，罚油半斤，准礼五拜。
　　若旋行不依次第及逆行，罚香半斤，准礼十拜。
　　若起行来及还坐，不礼经三拜俓去者，罚香一斤，准礼二十拜。
　　若临烧香突行，罚油一斤，准礼十拜。
　　若斋主供办触事有缺，罚香一斤，准礼二十拜。
　　若受关不启上，罚油三斤，准礼三十拜。
　　若斋次因起居逃遁不返，为众所纠，罚香五斤，准礼一百拜。
　　若犯威仪，弹罚不伏者，启告三宝，退出斋次。
　　若下坐众官法事有亏，从一至三，依科弹罚，从三已上，退出齐次，执纠不弹，与犯同罪。
　　若上座法师於事有亏，从一至三，依科弹罚。从三已上，断功一百日，不得又在法座。
　　凡此禁戒，皆玄都上宫明科旧格。戒 其惰慢，检其愆违。建斋之时，四天帝王天真上圣，亲降斋所，瞻履行道，察其行藏，观其诚志。若 
　　有过失，即勑四司五帝，诏下三官，随事紏举，加其灾考。天尊大圣哀念世愚，不欲使其因斋获罪，故开紏罚之门，使其知过而能改，罪亦 
　　消焉。受罚之者责己，甘心恭敬听命，勿得饰非喧竞，干冒真灵。如此则弘整纪纲，解消殃咎，落罪名於既往，延福祉於将来。得不翼翼小 
　　心，虔虔夕惕，若亲奉大圣，躬朝国君。即真灵感通，福祥臻集。登斋之士，勉而戒之。
　　如不宣禁，则云登齐，众官久谙坛律，盍遵天职，各整朝章，所有罚简三十六条，更不宣示。
　　灵宝领教济度金书卷之十六竟
　　洞微高士开光救苦真人宁全真授灵宝通玄弘教水南先生林灵真编
　　卷之十七
　　科仪立成品
　　祈禳开度通用
　　开启祝幕仪
　　法师上香
　　臣闻一元肇运，范围经讳，以生成三洞，开图橐钥，阴阳而化育。故凡丽於名数，孰有外於陶镕。仰惟大造之涵容，俯鉴小心之激切。以今 
　　恭焚道香，德香，无为香，无为清净香，清净自然香，妙洞真香，灵宝慧香，超三界香，三景真香，满琼楼玉京，遍周天法界。无量宝香， 
　　遥瞻供养太上无极大道虚无自然元始天尊，妙无上帝，虚皇玉晨大道君灵宝天尊妙有上帝，万变混沌玄元老君道德天尊至真大帝，玉皇大天 
　　尊玄穹高上帝，紫微中天北极大帝，紫微上宫天皇大帝，高上神霄玉清真王长生大帝，东极青玄上帝，后土皇地祇，十方灵宝天尊，九天生 
　　神上帝，三十二天上帝，五方五老上帝，东华上相木公道君，西灵太真金母元君，日宫太阳郁仪帝君，月宫太阴结璘皇君，南辰六阙上真道 
　　君，北枫九府上真道君，五方五德上真道君，周天二十八宿真君，天地水三官帝君，泰玄枢机三省上相天君，九天诸司真君，天曹诸司真君 
　　，三天化主玄中大法师真君，三天大圣都天大法天师真君，灵宝经、籍、度师真君，灵宝监斋大法师真君，北极四圣真君，三天门下三元真 
　　君，三天门下上章词表灵官，十方无极飞天神王，五天三界大魔王，三洞四辅经箓法科上圣高真、神仙将兵，本靖诸省府院司将吏兵马，五 
　　岳五帝真君，五天圣帝，洞天福地靖庐治化名山洞府得道真仙，祖、玄、真师列位真人，经籍度师列位真人，北阴玄天酆都大帝，东霞丹林 
　　扶桑大帝，地水职司、城隍社令、里域土地监察神祇，侍卫宣通，无鞅圣众，三界官属，一切真灵。仗此灵香，普同供养。香乃玉华散景， 
　　九炁凝烟，香云密罗，俓冲九天。当愿侍香金童，传言玉女，与臣通达，上闻帝前，所启所愿，咸赐如言。以今奉为某人某事，崇建某斋， 
　　仰荷玄恩，圆成斋福，克卜今宵，恭陈三界。清醮一座，若干分位延奉真斿，庸酬宸贶，属兹琼筵，肆启瑶范，将宣宜昭格於虚无，庸恢张 
</div>
    <div class="pagination">
<a href="灵宝领教济度金书_page212.html">上一页</a><span>...</span><a href="灵宝领教济度金书_page208.html">208</a><a href="灵宝领教济度金书_page209.html">209</a><a href="灵宝领教济度金书_page210.html">210</a><a href="灵宝领教济度金书_page211.html">211</a><a href="灵宝领教济度金书_page212.html">212</a><span class="current-page">213</span><a href="灵宝领教济度金书_page214.html">214</a><a href="灵宝领教济度金书_page215.html">215</a><a href="灵宝领教济度金书_page216.html">216</a><a href="灵宝领教济度金书_page217.html">217</a><a href="灵宝领教济度金书_page218.html">218</a><span>...</span><a href="灵宝领教济度金书_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
