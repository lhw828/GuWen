<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 455 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 455 页/共 621 页</h1>
    <div class="content">　　光宗祖，荣绍门闻。实昭拜於鸿休，庸密符於蚁悃。以今清旦行道，运兹初捻上香。愿此香烟腾空径上，供养无上至真道宝。臣等皈身皈神 
　　皈命，首体投地，仰依太上三尊。愿以是功德，上祝皇帝陛下。伏愿道契炎轩，功侔履发。垂衣御极，八荒昭文轨之同。负扆朝元，九有来 
　　梯航之远。观风慕义，就日皈仁。问寝龙楼，孝友聿彰於圣学。待朝凤阁，俭恭克禀於天姿。袭茅土以卫中畿，坐椒房而裨外阃。今故烧香 
　　，自皈依师尊大圣众，至真之德。得道之后，保天长存。和：与道合真。
　　以今清旦行道，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，仰依太上三尊。愿以是功德，归流 
　　四岳九牧，庶尹百僚。伏愿彬彬佐运，秩秩同仁，寅亮而弼，一人槐庭日永。献纳而毗，庶政棘寺风清。垂竹帛之高勋，纪常之伟绩。经 
　　邦论道，皆皋夔稷契之材。宣化承流，悉遂霸茂恭之彦。弘治原於大定，开政本於时雍。今故烧香，自皈依师尊大圣众，至真之德。得道之 
　　后，长享和平。和：与道合真。
　　以今清旦行道，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，仰依太上三尊。愿以是功德，归流 
　　九州四海，万姓三军。伏愿爱日舒迟，仁风披冒。河清海晏，百室盈而妇子宁。地平天成，五谷熟而人民育。林泽不逢於沴蜮，田畴无挠於 
　　霖蝗。四塞春浓，有归马放牛之乐。八圆风静，无号狸舞鳝之忧。四海会同，黎民於变。今故烧香，自皈依师尊大圣众，至真之德。得道之 
　　后，永保清宁。和：与道合真。
　　礼方　　忏方．
　　三启
　　乐法以为妻，爱经如珠玉。持戒制六情，念道遣所欲。澹泊正气停，萧然神静默。天魔并敬护，世世受大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首礼。
　　三礼
　　臣等至心稽首，礼
　　太上元极大道。
　　臣等至心稽首，礼
　　三十六部尊经。
　　臣等至心稽首，礼
　　玄中大法师。
　　重称法位
　　具位臣某，与临坛官众等，谨同诚上启无极大道虚无自然元始天尊，太上道君，太上老君，昊天至尊玉皇上帝，紫微天皇大帝，紫微北极大 
　　帝，后土皇地祇，南极长生大帝，东极青华大帝，好生丈人真君，九天应元雷声普化天尊，长生保命天尊，福生无量天尊，十方灵宝天尊， 
　　十方已得道大圣众，至真诸君丈人，诸天天帝，琼阙高真，玄都玉京、金阙七宝琼台、紫微上宫、灵宝至真明皇道君，上相上宰，上保上傅 
　　，四司五帝，十二仙卿，三十六部尊经玄中大法师，三天大圣师，灵宝经籍度三师真君，灵宝官属，三界真灵。臣闻蕃衍蛰蛰，由祖宗积累 
　　之功。昌炽绳绳，皆门户兴隆之兆。或降生而享万锺九鼎，或诞弥而膺五福百龄。夫岂人为，本由天授。故善恶有同於影响，而吉凶若契於 
　　鼓桴。冥报昭然，阴条焕若。今斋主某，洗心事帝，洁己瞻天。念嗣续之未谐，恐年龄之易迈。兢兢三省，凛凛九思。虑自无始以来，迨至 
　　有生之后。六根造恶，叛纲常而不念人伦。三业构非，践名检而罔知天属。射飞逐走，发蛰倾巢，恣鞭朴以伤胎，纵棰笞而损孕。致罹绝续 
　　，莫赎前愆，致命犯孤宿寡辰。或运值地殃天贼，劫伤岁月，刃触日时。遂令熊梦之未符，坐使麟儿之莫兆。匪由帝渥，曷副民衷。是以修 
　　斋诵经，烧香行道，忏前非於既往，徼后福於方来。伏冀玄极流恩，紫宸锡羡，脱万劫无名之障累，赐三生有造之机缘。早谐抱送之祥，即 
　　协倡随之喜。人中殊胜，自髻齔而无难无灾。善地受生，享期颐而有福有惠。光荣宗祖，庆溢门阑。蒙如恳切之祈，允拜提携之造。上愿三 
　　光焕耀，四炁朗清，风雨均调，烟云藏静，阴孛阳蚀，四时无挠於黎元。地疠天灾，八节常安於兆庶。鞠圆扉於青草，静方野於绿林。五苦 
　　二途，息水火阴阳之考。九幽八难，绝山林刀剑之忧。动植生生，飞潜化化。则上明天尊大慈之化，下副臣等皈命之诚。谨启以闻。
　　举念
　　一念为道四大合德，斋主七世父母，免脱忧苦，上升天堂，衣食自然。
　　二念帝王国主，道化兴隆，庠序济济，皇教恢弘，威仪翼翼，普天所瞻，民称太平，四夷宾伏，妖恶自灭，贤圣日生。
　　三念法师功德大建，教化明达，俱获飞仙。
　　四念同志学人，早得仙道，更相开度。
　　五念九亲和睦，好尚仁义，贵道贱财，行为物范。
　　六念损己布施，道士及饥寒者，天下人民，各得其所。
　　七念蠕动跂行，一切众生，咸蒙成就。
　　八念赦贳前生今世罪对，立功补过。
　　九念家门隆盛，宗庙有人，世生贤才。
　　十念尊受师经，不敢中怠，平等一心，广度一切，克获上仙，白日登天，拜见太上，永成真人，云车羽驾。和：与道合真。
　　存神烧香
　　香官使者，左右龙虎君，侍香诸灵官，当令臣建斋之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩，十方仙童玉女，侍卫兰烟。传臣向来所启，速达径御太上无极大道至真玉皇上帝御前。
　　出堂颂
　　午朝行道仪
　　烧香颂
　　各礼师存念如法
　　宣卫灵咒
　　丹灵朱火，炎霞激风。赤轮刚运，天光八冲。迸威包罗，交变万方。流金豁落，群魔灭踪。辟奸破妖，明耀无功。金符召制，蹑云乘龙。谣 
　　歌庆会，散花太空。神化冥运，四极安隆。伏御帝前，罔有不恭。和：与道合真。
　　呜法鼓二十四通
　　无上三天玄元始三炁太上老君，召出臣身中三五功曹，左右官使者，侍香金童，传言玉女，五帝直符，直日香官，各三十六人出。出者严装 
　　。关启玄坛天帝神君，当召此间土地里域，真官正神，急上关，启臣今奉为入斋意。以今临午，升坛行道，愿得玉清道炁灵宝妙光下降，流 
　　入臣等身中。令臣所启，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启圣位。臣闻杳杳冥冥，运乾坤而立极。恍恍惚惚，位离坎以司方。周圆三炁之精华，混合五神之英粹 
　　。九天称庆，共扬道德之真风。五帝监生，同降玄元之化雨。纪纲四象，斡运两仪。凡临下以寓形，必受中而赋质。臣等心犹蚁磨，志类蛾 
　　灯。逐逐尘中，自叹驹阴之薄。皎皎霞外，未符鲲化之期。改过立功，修文领教。凡有控告，所合关闻。斋意青词，谨当宣奏。
　　宣词
　　按如词旨，备切翘勤。臣闻熊梦呈祥，显富贵聪明之兆。燕占降瑞，有康宁寿考之期。当生而太乙执符，将诞而司命定算。声尚神具，不副 
　　不坼以齐临。形贵炁尊，无害无灾而化育。虽生成於万姓，实覆冒於一元。今斋主某，积善起家，修身应世。遥遥华冑，期承积累之勤。赫 
　　赫高门，愿副继承之托。举按虽谐於伉俪，扶床未见於齔髫。犹子堪怜，顾族党而岂乏。比儿可绍，奈昭穆於莫谐。恐晚景之侵寻，致盛年 
　　之逾迈。拊机浩叹，投杼兴思。匪由祈扣之功，曷副虔求之望。爰崇丹陛，丕阐玄坛。剑佩陆离，辟十门而拱极。旌旄摇曳，来四界以朝元 
　　。龙璧投忱，凤缯效款，所冀昭回渊听，洞焕宸纶。为斋主某，洗荡宿冤，断除旧垢。乃生男子，家业富而营业称情。 式倍凡人，寿基隆 
　　而福基如意。克光宗祖，丕显门闾。以今临午行道，运兹初捻上香。愿此香烟腾空径上，供养无上至真道宝。臣等皈身皈神皈命，首体投地 
　　，仰依太上三尊。愿以是功德，上祝皇帝陛下。伏愿五帝同功，三王并德。治敷禹贡，乘六龙以御天。政协虞谟，驾八骏而行地。赤县被忠 
　　厚之化，黄图彰岂弟之风。一日三朝，表崇德象贤之学。六宫庶职，庆宜家佐圣之基。端孝友於青宫，宜恭俭於彤馆。今故烧香，自皈依师 
　　尊大圣众，至真之德。得道之后，保天长存。和：与道合真。
　　以今临午行道，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，仰依太上三尊。愿以是功德，归流 
　　四岳九牧，庶尹百僚。伏愿赞治皇朝，宣仁巨屏。左辅右弼，敦礼乐於九围。前疑后丞，蔼诗书於四极。群工佐主，黎献共臣。紫盖黄旗， 
　　集凤凰於千里。铜章墨绶，绝狐兔於一同。敷美政以绥民，沛醇俗而辅国。今故烧香，自皈依师尊大圣众，至真之德。得道之后，长享和平 
　　。和：与道合真。
　　以今临午行道，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，仰依太上三尊。愿以是功德，归流 
　　九州四海，万姓三军。伏愿雨露无私，日月有耀。桑麻万里，转晓影於春犁。桃李一门，息宵声於夕析。家享福乡之乐，俗成寿域之欢。城 
　　金池汤，斗三钱而夜户不闭。河带山砺，土同价而行旅无饥。熙六合以太平，拱九围而於变。今故烧香，自皈依师尊大圣众，至真之德。得 
　　道之后，永保清宁。和：与道合真。
　　礼方　　忏方十方同此，只改方名
　　臣等今故烧香，皈身皈神皈命，东方无极大道太上灵宝天尊，已得道大圣众，至真诸君丈人，九炁天君，东乡神仙诸灵官。忏悔斋主某，自 
　　从无始以来，至于今日。三业构恶，六情逞非，轻慢纲常，秽乱名检，天文不敬，地理多违，好专医名，孕投药毒，每逞屠仗，胎死刀刑， 
　　燎猎山林，斫伐草木，孤辰寡宿，有犯命身，六害三刑，多妨运限。致使男嗣未继，宗祖畴依。今故烧香，志心皈命。伏愿高真垂悯，列圣 
　　矜怜，告下东方无极世界一切神司，赦原宿愆，解除先咎。即俾斋主某妻某，胞胎凝结，荣卫调平，早生福德智慧之男，克遂富寿康宁之愿 
　　。昌大门户，绍续宗祊。得道之后，均拜和平。和：与道合真。
　　命魔
　　步虚
　　控辔适十方，旋憩玄景阿。仰观劫仞台，俯盼紫云罗。逍遥太上京，相与坐莲花。积学为真人，恬然荣卫和。永享无期寿，万桩奚足多。
　　又
　　大道师玄寂，升仙友元英。公子度灵符，太乙捧洞章。舍利耀金姿，龙驾钦来迎。天尊盼云舆，飘飘乘虚翔。香华若飞雪，纷蔼茂玄梁。头 
　　恼礼金阙，携手朝玉京。
　　又
　　骞树玄景圆，焕烂七宝林。天兽三百
</div>
    <div class="pagination">
<a href="灵宝领教济度金书_page454.html">上一页</a><span>...</span><a href="灵宝领教济度金书_page450.html">450</a><a href="灵宝领教济度金书_page451.html">451</a><a href="灵宝领教济度金书_page452.html">452</a><a href="灵宝领教济度金书_page453.html">453</a><a href="灵宝领教济度金书_page454.html">454</a><span class="current-page">455</span><a href="灵宝领教济度金书_page456.html">456</a><a href="灵宝领教济度金书_page457.html">457</a><a href="灵宝领教济度金书_page458.html">458</a><a href="灵宝领教济度金书_page459.html">459</a><a href="灵宝领教济度金书_page460.html">460</a><span>...</span><a href="灵宝领教济度金书_page456.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
