<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 330 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 330 页/共 621 页</h1>
    <div class="content">　　欸。切以走虎飞龙，凝郁仪结璘而灌炼。含乌育兔，降方诸阳燧以陶澄。惟资神变之功，方证灵通之妙。以今奉为某，修崇祭炼，摄召幽灵 
　　。非假水火之真精，曷荡阴冥之氛翳。欲望天恩曲映，灵泽敷宣。降东井之灵泉，素澜流洒。飞南阎之神彩，丹焰光鲜。五龙腾玉汉之英， 
　　九凤鼓金门之气。即使受炼等众，玉眸炼质，黄华荡形。俾尘垢以洁清，可形神而冲举。臣不胜虔祷之至。
　　诵中篇
　　臣谨重诚上启虚皇玉晨太上道君，三元丹天六辰道君，愿运慈悲，俯聆恳钦。切以玉箓度生，勒阴官而敬听。金书起死，敕冥吏以丕承。惟 
　　资符合之功，方契灵通之妙。以今奉为某，修崇祭炼，摄召幽灵。非凭宝箓之光辉，曷俾冥关之开泰。欲望洪恩弘被，灵贶昭回。降紫凤之 
　　芝函，金童夹侍。启青就之蕊简，玉女齐临。神光射九地之幽，梵炁彻三天之邃。即使受度等众，依凭功德，时刻升迁。赦万罪以澄清，脱 
　　三途而飞跃。臣不胜虔祷之至。
　　诵中篇
　　请太乙
　　恭闻长乐界内，号寻声救苦之尊。妙严宫中，俨应念垂慈之主。天宝泉普苏於热恼，空青枝遍洒於烦冤。拔领十方，运威神而遍满。周回三 
　　界，锡慧力以提携。琳琅百宝之祥光，炜烨九华之妙炁，号慈悲父，为天人师。凡居范围之中，悉囿甄陶之内。以今奉为某，修崇祭炼，普 
　　度幽冥。期提积夜之魂，均遂乘晨之愿。兰汤告备，芝馔将陈。切念地狱一类，毒雾周萦，业烟检系。铜关万雉，抱长恨而亿劫无原。铁垒 
　　千寻，含积冤而长年莫释。况罗酆之眇奔，号郁绝之幽寥，负痛终天，衔哀极地。自匪灵光下烛，顿令毁锁以张门。曷使幽暗上腾，即俾开 
　　关而启路。和合六趣，证妙三元。欲望白玉毫光，紫金瑞相。辉明夜府，为摧毁於阴关。照耀泉肩，即开宣於幽域。冥官听令，狱吏停刑。 
　　一一珠中，示慈悲之霁色。重重光内，昭怜悯之慈容。枷锁脱除，道途通泰。普使三□ 途罪爽，五道穷魂，乘功德光，出烦恼暗。永离地 
　　户，无拘留逼合之忧。行御天门，有侍卫送迎之喜。金城孕质，玉洞凝神。臣不胜虔祷之至，恭俟天恩报应。
　　宣破酆都开业道咒十二遍
　　茫茫酆都中，重重金刚山。灵宝无量光，洞照炎池烦。亡过诸幽魂，身随香云旛。定慧青莲花，上生身永安。
　　真光遍覆，一旦三际以开明。灵景遥舒，极十华而晃耀。道路禀部送之令，关津无阻滞之忧。斗转参横，悲风振而遥林浙沥。河澄月淡，轻 
　　烟袅而远岫参差。正永漏之将中，恍清宵之未半，灵旛飐飐，宝铎琅琅。礼亦宜之，盍通徼於万类。时亦可矣，须普集於群灵。共歆霞供之 
　　芬芳，式焕云坛之清静。天恩无外，地域遐开，法众运诚，志心召请。
　　志心召请，一切天仙道，一切神明道，一切人伦道等众，各及春属。惟愿仰承三宝力，今夜今时，齐附灵旛，来赴玄坛。和：受兹开度功 
　　德。
　　志心召请，一切地狱道，一切饿鬼道，一切畜生道等众，各及春属。惟愿仰承三宝力，今夜今时，齐附灵旛，来赴玄坛。和：受兹开度功 
　　德。
　　志心召请，一切胎生之众，一切卯生之众，一切湿生之众，一切化生之众，各及春属。惟愿仰承三宝力，今夜今时，齐附灵旛，来赴玄坛 
　　。和：受兹开度功德。
　　志心召请，四海九州，荒郊旷野，孤魂滞魄，诸类伤亡，无鞅之众，各及春属。惟愿仰承三宝力，今夜今时，齐附灵旛，来赴玄坛。和： 
　　受兹开度功德。
　　志心召请斋主九玄七祖，历劫种亲，宿世今生冤仇等众。惟愿仰承三宝力，斋附灵旛，来赴玄坛。和：受兹开度功德。
　　召毕，引磨至坛前
　　将天炁以制天魂，游精莅止。开地关而来地爽，逝识均临。如闻謦欬之音，似认步趋之影。相呼相唤，行赴兰汤。将翱将翔，爰朝芝座。然 
　　念根尘积染，业垢交周。病寇生前，或五藏百骸之
　　未复。冤萦死后，有三生四负之犹迷。致神炁之支离，觉形骸之臭腐。非假摄聚，曷复本初。盍遵紫极之金符，遍布清微之玉敕。整全异类 
　　，完复人身，庶冤病以兼除，可形神而受炼。
　　宣五府炼形章
　　东方红杏育苍英，南方袜腊养炎精。
　　西方磨针司瑞泽，北方墨黑度玄津。
　　中央灵宝玄元始，五炁旋虚妙入神。
　　瘫挛跛痾蒙伸曲，耳目无聪反慧明。
　　自害自刑俱复体，堕胎伤折得回魂。
　　中毒夭亡皆强体，雷嗔暗惑得全灵。
　　青帝护魂肝木旺，赤帝养杰心火亨。
　　白帝侍魄生成肺，黑帝通血肾玄清。
　　黄帝中主脾土安，梵炁弥罗白合真。
　　起死回尸炼离坎，白骨成人万炁盈。
　　济度垂死无生减，九和十合结胎婴。
　　五老运灵监受度，逍遥变化宴上清。
　　消病魔，驱冤鬼，既清净以无忧。灌生炁，全真神，可从容而有喜。百关通畅，万窍华敷。再惟久滞阴关，易沦阳性。袭纷埃之浩荡，周匝 
　　万形。染尘垢之迷萦，糙严百体。匪灌炼於神水，俾澄湛於华池。曷返故根，顿回新质。池开八解，玲珑而三景流辉。水灌五香，清静而诸 
　　天降彩。即使受浴等众，泓澄阳景，沐浴阴尘，端容体以逍遥，肃神仪而朝觐。受事官将，引灵受炼。
　　沉丹阳符於水中
　　宣丹阳炼度大咒
　　龙汉荡荡，无形无名。眇眇亿劫，黄道开清。神灯朗耀，九魂吐精。玉虚澄辉，太霞高明。元始开化，诸天齐临。吕兀道养，二象摄生。未 
　　度者度，未成者成。已死即化，已枯复荣。蠢动蜎息，一切冥灵。怀胎含孕，咸得受形。亡者命过，魂归三清。魄受炼度，南宫变形。今日 
　　大吉，皆得光明。五帝鉴映，普告万灵。天地神祇，及彼河源。五岳四渎，及诸名山。洞源洞虚，洞空洞仙。无极大圣，至真尊神。无极无 
　　穷，普鉴度生。地根断绝，玄都记名。众神普应，一切咸听。
　　焚水炼符宣咒
　　焚化衣符宣咒
　　浴质仪备，水炼功圆，六铢昭上衣下裳之功，八芒含内方外圆之象。容止端正，步武轻盈，宜旅进於枫宸，即参朝於芝座。钧容振响，羽葆 
　　流明，法众运诚，皈依朝礼。
　　志心朝礼，
　　太上无极大道。
　　志心朝礼，
　　三十六部尊经。
　　志心朝礼，
　　玄中大法师。
　　望虎关而稽首，九拜承恩。觐狮座以倾心，一忱徽福。上帝鉴勤渠之悃，下愚殚激切之恭。然念久堕阴乡，远辞阳境。莫逢蒸膳，宁无希望 
　　之心。久阙精羞，难免食求之想。幸承檄召，来届坛场。诸天之妙炁罗敷，万圣之真光覆映。辉华变现，等月露以无尘。神化灵奇，象云霞 
　　之有耀。靡间三华之妙席，无殊六甲之芳筵。异果陆离，奇葩错落。金童旅进，罗玉箸以铺饴。玉女朋从，列金匙而喂饲。即使受食等众， 
　　饥虚顿绝，想念都除，炁爽神清，食足愿满。绝尘心之祭飨，悟法性之
　　空无。受事官将，引灵受食。
　　宣甘露通真咒
　　宣法食六梵咒
　　诵中篇
　　品类临妙化之筵，随念饱满。灵爽集神奇之席，复性周圆。宽亿劫之饥虚，济千灵之苦恼。允为欣幸，实藉提携。然念宿堕迷津，遂沦恶趣 
　　，业机交识，冤网互萦，匪陶冶於阳精，曷断除於阴翳。俾离地暗，快睹天光。石景金精，已澄沦於五体。玉眸流火，更镕炼於百骸。南乾 
　　射丹凤之辉，东离耀金乌之彩。炎光升降，阳耀飞沉。即使受炼等众，体履金光，质还玉润，恶尘何有，犹红日之行天。罪垢无存，若寿蟾 
　　之照地。渊澄泓湛，变化超凌。受事官将，引灵火炼。
　　起水中丹阳符　置火池中焚之
　　宣丹阳炼度大咒
　　焚火炼符宣咒
　　陶形仪备，火炼功圆。悟六用之无成，人我解脱。荡一尘之不染，表裹澄清。所宜夙驾於火龙，疾俾高跻於金虎。爰念琅函蕊笈，琼韫芝图 
　　。有妙戒之津梁，悟之则超凡入圣。有宝箓之梯级，佩之则驾景凌虚。今当先演戒条，次宣箓训，永为身宝，如律受持。法众运诚，人各恭 
　　敬。
　　宣九真戒
　　九戒宣传，一心谛听。真修途之稳驾，洪波之方舟，炎亢之甘霖，疾病之良药。生前身佩，径上天堂。死后心操，不经地狱。即有察命童子 
　　，护戒威神，五帝考官，六宫掾吏，随逐动履，覆护行藏，历劫弗谖，永无轮转，凌霄有便，飞行可期，宝箓敷宣，所宜端念。
　　宣生天箓
　　见前众类，幸承阳光，克离阴都。礼道礼经礼师，一真日皎。炼形炼神炼炁，万妄风清。餐法味以济饥虚，听玄音而消冤病。真戒敬佩，宝 
　　箓恭参。行御景以高升，即凌空而直上。可谓夙生庆会，万劫遭逢。更宜葆粹以夷犹，少俟运神而发遣。伏惟珍重，无忘道恩。
　　宝华圆满天尊
　　臣闻神枢鼓动，会超无上之奇。圣钥裁成，广扇又玄之奥。万国仰瞻於圣日，十方高拱於真风。动运隆仁，曲徼渊鉴。臣向来奉为某，修崇 
　　祭炼，开度幽灵。荷真圣之倾光，遂凡庸之受度。功满德就，道备恩隆。云敛璇霄，觉清杓之欲下。星移银汉，嗟玉漏之将残。万乘戒严， 
　　诸天复位。伏望霓旌羽葆，却返郁罗。月盖风旗，即旋劫仞。臣等瞻依徒切，控挽无从，谨稽首再拜奉送。
　　送真颂
　　谨召本靖临坛，受事主将副将，护道监坛，疾速严装显服，部卫所度幽灵，前赴南昌上官朱陵火府，遵承帝敕，随果受生。
　　宣护送牒
　　诵上天度人章
</div>
    <div class="pagination">
<a href="灵宝领教济度金书_page329.html">上一页</a><span>...</span><a href="灵宝领教济度金书_page325.html">325</a><a href="灵宝领教济度金书_page326.html">326</a><a href="灵宝领教济度金书_page327.html">327</a><a href="灵宝领教济度金书_page328.html">328</a><a href="灵宝领教济度金书_page329.html">329</a><span class="current-page">330</span><a href="灵宝领教济度金书_page331.html">331</a><a href="灵宝领教济度金书_page332.html">332</a><a href="灵宝领教济度金书_page333.html">333</a><a href="灵宝领教济度金书_page334.html">334</a><a href="灵宝领教济度金书_page335.html">335</a><span>...</span><a href="灵宝领教济度金书_page331.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
