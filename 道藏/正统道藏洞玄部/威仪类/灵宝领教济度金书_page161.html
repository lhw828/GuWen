<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 161 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 161 页/共 621 页</h1>
    <div class="content">　　。誊词青，寓悃丹毫，爰有青词，谨当宣奏。
　　宣词
　　按如词言，备陈衷素。茅茨不剪，僭陈绵蕴之仪。黍稷非馨，庸寓丝毫之敬。伏愿鸾舆日监，龙驭时歆。察其报对之忱，锡以流恩之惠。珠 
　　彝缕玉，伶华鸣空洞之音。翠学流金，符宝拥飞玄之仗。月磬琳琅之韵，合云镛摇曳以声扬琼彩流明琅辉朗耀。三辰在上，施济下之玄厘。 
　　六甲旁临，鉴由中之素祷。一忱请命，九拜陈情。臣下情无任虔祷之至。
　　亚献
　　臣某谨重诚上启圣位。臣闻天听难谌，既曲聆於黄混。民情可见，宜直露於清虚。幸鸣鞘俯降於瑶墀，而曳履仰朝於玉陛。大钧坱虬，能回 
　　九死之凄凉。小物怡愉，当畅千生之快乐。先愿亡故某，福编容与，罪籍清夷。录生前学道之功，开死后登真之径。移名青简，腾步武於芝 
　　班。列字丹图，振精神於枫戺。受书朱火，发策青华。真秩高跻，任仙僚於洞府。玄品峻陟，充灵职於云霄。赞化育而洞辅开宣，仗生成而 
　　天人加赖。神游眇莽，形隐沈寥，天府龙神密为荣卫，地司僚属潜与周旋。反掌间历数百期，指顾顷犹一二日。五体重荣而再合，万神复集 
　　以更生。烟霞褰衣，山林振袂。飞步碧虚之上，游行玄极之中，永为种民，常居道境，蒙鉴百千之悃，实符万一之忱。次愿臣等三师四友， 
　　五族六亲，福履长春，德容照夜。玄关御景，虎龙飞离坎之精。丹谷凝华，乌兔育乾坤之粹。既往者千载，佐英猷於天上。见在者百年，享 
　　荣乐於人间。次愿臣领教无魔，学真有验，七部畅天宝灵宝神宝之道，啸咏金科。三乘昭玉清上清太清之文，恢弘玉律。绝阴阳之二寇，削 
　　隐显之千愆。立玄功而寿等灵椿，书丹绩而庆延仙桂。功成名遂，家绪绵绵。行满勋圆，派宗衮衮。流英气於高厚，播道誉於迩遐。天必从 
　　之，臣所欲也。上愿风云藏静，日月辉澄，川岳晏安，山林清谧。天无氛秽，景星昭晰以开祥。地绝祆尘，甘露零瀼而荐瑞。犬无夜吠，凤 
　　有朝鸣。检关绝饮马之声，麦陇息遗蝗之影。诗书自乐，家给人足。以无忧弦诵相欢，国泰民安而有喜。沈苦声於地狱，享大福於天堂。臣 
　　下情不胜虔祷之至。
　　终献
　　臣某谨重诚上启圣位。臣闻听聪无遗，昭至敬无文之实。鉴观有造，明大礼必简之仪。幸圆阐事之真忱，式遂倾光之厚德。返生可卜，起死 
　　堪明。仰依赫赫之恩，嘉拜瀼瀼之惠。香残宝篆，灯散金缸，云笙收缥缈之音，月籁散舒徐之韵。诸天复位，万圣戒途。飞云丹霄，回旋空 
　　际，绿舆羽盖，还返仙都。臣等徒企灵光，莫陪法从。运元会道，百神混合於泥丸。入妙识真，万炁齐仙於玄牝。臣下情不胜虔祷之至，谨 
　　稽首再拜奉送。
　　存神复炉
　　回軿颂
　　送圣
　　化财
　　灵宝领教济度金书卷之一百二十一竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百二十二
　　科仪立成品
　　阴宅土神醮仪
　　洒净
　　卫灵咒
　　五星列照，焕明五方。水星却灾，木德致昌。荧惑消祸，太白辟兵。镇星四据，家国利亨。名刊玉简，字录帝房。乘飙散景，飞腾太空。出 
　　入冥无，游宴十方。五云浮盖，招神摄风。役使万灵，上卫仙翁。和：与道合真。
　　请称法位
　　具位臣某谨焚香，上启土府太皇上帝，五方土府大帝，太岁尊神，太阴神后夫人，九宫飞遁九星君，土中公卿丞相大夫，二千石令长功曹主 
　　簿神君，土中土公土母神君，土中八卦、十干、十二支、山家禁忌神君，白虎、朱雀、玄武、腾蛇神君，山家三十六将神君，今年今月飞游 
　　钧替二十四山吉凶神君，新旧造作干犯山家方隅诸部神君，本山土地山皇，诸部奏记香火有位神祇，看望随喜无鞅圣众。伏闻皇穷广覆，罗 
　　经纬於圆虚。后土丕承，列罔峦於方峙。八卦辨疆维之势，九宫周井野之形。环拱天星，典吉凶者三十六将。旁罗地煞，司祸福者二十四山 
　　。是为阴宅之区，实映阳居之域。悉奉承於清微妙化，皆统部於紫极灵光。有感斯通，无文不度。今醮官某，伏为亡故某。运应灭度，拟百 
　　灵返炁之期。神堕泬寥，遵五炼生尸之法。长夜之关寂寂，太阴之室茫茫。宅兆神灵，盍承符而荣卫。禁隅龙鬼，宜禀令以周旋。既叨卫护 
　　之功，盍罄皈依之悃。辄陈礿祭，恭辂灵斿。欲望呼啸山林，翩翩来下。震动草木，淅淅齐临。采万一之芹忱，鉴百千之葵志。某不胜恳祷 
　　之至，谨伸奉请。
　　请神
　　初献
　　某谨重诚上启圣位。伏闻壬丙子午，中分天地之纲维。乾坤坎离，外列阴阳之境界。定十元於狐首，异五行於龟图。白虎青龙，左拱右揖。 
　　朱雀玄武，后坐前朝。高低而山别去来，远近而水分向背。悉有神司而主宰，皆禀帝令以权衡。粤若威灵，夙标神圣。诡形异状，喜彰福德 
　　之期。谲服怪名，悬示凶灾之兆。范围茔域，典领山林。今醮官某，伏念亡故某，学道末生，参真数纪。善功莫积，难令策景以乘晨。恶过 
　　或锺，倏尔沉幽而驾夜。哀号奚极，攀慕何终。念宿被於深恩，曷痛酬於大德。林幽峰窈，幸图宅兆以归藏。岁迈时遥，终拟形魂之返复。 
　　遂遵圣法，庸按神经。磨五方安镇之文，刊诸天光明之字。荣卫五体，团束百骸。俾缘会之倏来，体魄再合。庶时节之或到，骨肉重苏。振 
　　衣上造於玄虚，鸣佩高跻於碧落。全凭神用，为畅灵威。草草杯盘，媿莫殚於衷素。昏昏灯火，曷克罄於恳祈。情见乎辞，仪不及物，恭陈 
　　亚献。
　　亚献
　　某谨重诚上启圣位。伏闻万炁无归，痛音容之已远。百身莫赎，幸性识之犹存。故於此日之经营，犹拟他时之遇合。今亡故某，幽基长往冥 
　　路，倏游遂遵五炼。以修斋期满，百龄而契合。犹虑土中祆怪，地下魔精，动摇形体而靡获康宁，损恼肉骨而易荡形炁。林木振撼，罔陇倾 
　　摧。斧斤入山而触忤真灵，金石移位而有损禁以。致真魂之靡定，与沉魄之难安。全藉威权，肆回吉庆。同心呵护，俾无侵扰之虞。叶力堤 
　　防，须有平安之喜。断除地怪，辟斥飞魔，阅百岁而无异一朝，逾千载而殆犹俄顷。因缘会遇，倏然而枯骨成人。时节相逢，忽尔而游魂合 
　　体。无异前生之炁象，何殊昔日之音容。五藏重荣，百骸再肉，高跻林表，等闲长啸於云衢。径蹑岩幽，容易振飞於霄路。游神洞府，御炁 
　　虚无。垂文献於云仍，传声猷於胤嗣。蒙如丹祷，允佩洪恩。某不胜虔祝之至，恭陈终献。
　　终献
　　某谨重诚上启圣位。伏闻礼贵乎简，既殚奠献之将。敬尚乎诚，尤罄恳祈之切。荷神灵之倾听，慰黎庶之私怀。月淡河澄，遐想飞骖之顺。 
　　动参横斗，转坐闻整辔以回旋。某不胜激切之至，谨稽首奉送。
　　回軿颂
　　向来
　　十方忏仪
　　升坛
　　步虚
　　东方
　　臣等今故烧香，皈身皈神皈命，东方无极太上灵宝天尊，忏悔亡故某。爰从无始，迨至有生，三业纷纭，六情流浪，斋戒弗守，科律多违， 
　　浮好圣文，每訾真教，背叛师友，傲忽仙灵，行检有亏、贪得无耻。致使愆书十界，衅结三官，长夜冥冥，莫繇解释。以今修斋行道，烧香 
　　散花，皈命东方无极太上灵宝天尊，九炁天君，东乡神仙诸灵官。伏冀上圣流恩，至真宥过，告下东方无极世界一切玄曹，特为亡故某，疾 
　　除罪簿，落灭恶根，削字黑单，纪名朱火，升进品秩，任职归班，佐佑圣皇，扶持洞辅。今依灵宝灭度五炼生尸经法，安镇宅兆，严固归藏 
　　。更愿敕勒地司，营卫－体魄，因缘会遇，再合形魂。宴景虚无，飞步霄汉，不经轮转，长处逍遥，得道之后，升入无形。和：与道合真。
　　十方同。只改方名。总忏亦同，只改十方。
　　灵宝领教济度金书卷之一百二十二竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百二十三
　　科仪立成品
　　度星斋合用
　　早朝行道仪
　　烧香颂
　　各礼师存念如法
　　卫灵咒
　　青阳虚映，曜日回灵。神虎辟邪，飞天流铃。摧奸灭试，万魔束形。九微回道，八威摄精。千真校录，三元荡清。左啸中黄，右策六丁。七 
　　转八合，周旋天经。圣化巍巍，三道顺行。庆云流布，合景黄庭。和：与道合真。
　　鸣法鼓二十四通
　　无上三天玄元始三炁太上道君，召出臣等身中三五功曹，左右官使者，侍香金童，传言散花玉女，五帝直符，直日香官，各三十二人出。出 
　　者严装。关启玄坛天帝神君，当召此间土地里域真官正神，急上关启臣今奉为入斋意。以今清旦，升坛行道，愿得玉清道炁灵宝妙光下降， 
　　流入臣等身中，令臣所启之诚，速达俓御太上无极大道至真玉皇上帝衔前。
　　请称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，东华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道神 
　　仙，三界官属一切真灵。臣闻清微御运，慈云融五劫之春。赤明开图，慧日照十华之旦。耀金书於碧落，浮玉字於紫虚。敷八威空洞之篇， 
　　演三箓飞玄之韵。奔晨迁景，混九室之回风。度命登真，酒六宫之惠露。碧玉地彰於圣化，黍珠天启於神机，庆浃天人，仁周幽显。臣等缘 
　　谐宿运，生际昌时。探囊中紫凤之章，佩肘后苍虬之箓。林泉高蹈，宜存修以竞辰。尘土卑栖，乃逶迟而玩岁。功无毫发，过有渊陵，尚涵 
　　覆焘之恩，俾赞枢机之化。凡有投告，敢不上闻，斋意青词，谨当敷露。
　　宣词
　　按如词旨，备极忱恂。斋主某悯斯亡灵，罹兹奇疾。神圣工巧，生根莫返於三彭。地水火风，命蒂遂凋於二竖。舟藏何在，水逝不回。痛肝 
</div>
    <div class="pagination">
<a href="灵宝领教济度金书_page160.html">上一页</a><span>...</span><a href="灵宝领教济度金书_page156.html">156</a><a href="灵宝领教济度金书_page157.html">157</a><a href="灵宝领教济度金书_page158.html">158</a><a href="灵宝领教济度金书_page159.html">159</a><a href="灵宝领教济度金书_page160.html">160</a><span class="current-page">161</span><a href="灵宝领教济度金书_page162.html">162</a><a href="灵宝领教济度金书_page163.html">163</a><a href="灵宝领教济度金书_page164.html">164</a><a href="灵宝领教济度金书_page165.html">165</a><a href="灵宝领教济度金书_page166.html">166</a><span>...</span><a href="灵宝领教济度金书_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
