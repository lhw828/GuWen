<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 277 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 277 页/共 621 页</h1>
    <div class="content">　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神急，上关启臣今奉为入意以令晚朝行道，愿得三清道炁灵宝妙光下降，流入臣等身中。即 
　　使玄坛清净，内外成真，天无氛秽，地绝祆尘，琳琅振响，十方肃清，万魔不干，真诚上彻。今臣所启之诚，速达俓御太上无极大道至真玉 
　　皇上帝御前。
　　请称法位
　　具位臣姓某，与临坛官众等，谨同诚上启太上无极大道虚无自然元始天尊，太上虚皇玉晨大道君，金阙玄元太上老君，吴天玉皇上帝，十方 
　　已得道大圣众，至真诸君丈人，十方自然灵宝天尊，随机赴感太乙救苦天尊，三十六天帝君，玉虚上帝，玉帝太帝，东华、南极、西灵、北 
　　真、玄都、玉京、金阙七宝玄台紫微上宫灵宝至真明皇道君，三十六部尊经玄中大法师，三界应感，一切真灵。臣闻道包天地，凝万化以陆 
　　离。人禀阴阳，并三才而焕赫。明列枢衡於民欲，幽司机变於神灵。教雨敷罗，六合均承於蠹钥。神风鼓动，八弦普仰於裁成。孰非元始之 
　　纲维，亶藉虚皇之宰制，禀生受命，起死回骸。臣等缀武瑶坛，承颜琅座。膺肘后苍虬之录，帝德天涵。佩心前紫凤之章，天恩日皎。期运 
　　元而会道，每宏教以度人。凡有皈投，敢忌关告，况奉词旨。所合上闻。
　　宣词
　　按如词旨，备极衷情。今斋主某，以仁存心，由爱立性。睹六道之升沉无已，与四生之沦坠堪矜。或御箓膺图，典司天政。或骖鸾跨凤，游 
　　戏仙关。或祸善福淫，秉权岳渎。或僭刑滥赏，佐理山川。或贵贱殊资，错居遐迩。或富贫异趣，到处显明。或神堕泥犁，推研水火。或形 
　　居圜土，考对阴阳。或海腹针喉，莫逢餔啜。或吞火食炭，难际珍羞。或带角披毛，受生悲苦。或含齿传翼，禀命恓惶。或蠢动蜎飞，或跂 
　　行蜂息，或胎卵湿化，或鬼怪精灵，或久阖蒸尝，或乍亏祭祀，或新茔颓毁，或旧冢陵夷，或寄影传声，或倚木附草，或林幽独坐，或麓际 
　　处行。凡兹六趣之往来，总是一神之展转。享福缘则生善道，膺业报则堕恶乡。与斋主所度某等，愿因普集之坛，均赴无遮之会。金书炜烨 
　　，玉简昭回，为消千劫之冤尘，得遂一朝之胜乐。灵源澄湛，荡阴垢以熙熙。香馔敷陈，饮阳华而蔼蔼。离英炼质，坎粹丰容，永辞厚地之 
　　凄凉，竟上高天之眇莽。珠星驾夜，垂玉露之零瀼。璧月凝霄，湛金波之泛映。檀韵氤氲於凤鼎；兰膏璀璨於龙彝。旅觐天颜，晋朝扆御， 
　　愿金鸡之肆揭，庆丹凤之飞扬。十地欢声，九天喜气。以今落景行道，请法众等，运兹初捻上香，归身归神归命大道。臣等首体投地，仰依 
　　太上三尊。愿以是功德，上祝社稷尊灵，宗祧先圣。伏愿栖神阆苑，宴景昆台，服霓裳羽衣，乘六龙而游戏。奏钧天广乐，跨八骏以翱翔。 
　　王业天长，皇图地久。今故烧香，自归依师尊大圣众，至真之德，得道之后，升入无形。和：与道合真。
　　以今落景行道，请法众等，运兹二捻上香，归身归神归命大道。臣等首体投地，仰依太上三尊。愿以是功德，归流斋主家亿曾万祖，历劫种 
　　亲。伏愿升神北郁，度品南丹。恶根毒根生死根，永离步武。业障报障烦恼障，勿滞形神。垂裕曾玄，流光眷序。今故烧香，自归依师尊大 
　　圣众，至真之德，得道之后，升入无形。和：与道合真。
　　以今落景行道，请法众等，运兹三捻上香，归身归神归命大道。臣等首体投地，仰依太上三尊。愿以是功德，归流范围之内，幅圆之中，不 
　　尽幽灵，无边爽识。并愿慈风丕冒，化日融怡。乾清坤倪，永绝声於夜哭。阴效阴甸，勿吊影於昏悲。恪证东华，永辞北朔。今故烧香，自 
　　归依师尊大圣众，至真之德，得道之后，升入无形。和：与道合真。
　　礼方　忏方
　　三启
　　乐法以为妻，爱经如珠玉。持戒制六情，念道遣所欲。淡泊正炁停，萧然神静默。天魔并敬护，世世享大福。
　　又
　　郁郁家国盛，济济经道兴。天人同其愿，缥缈入大乘。因心立福田，靡靡法轮升。七祖生天堂，我身白日腾。
　　又
　　大道洞玄虚，有念无不契。炼质入仙真，遂成金刚体。超度三界难，地狱五苦解。悉归太上经，静念稽首体。
　　三礼
　　臣等志心稽首，礼
　　太上无极大道。
　　臣等志心稽首，礼
　　三十六部尊经。
　　臣等志心稽首，礼
　　玄中大法师。
　　重称法位
　　具位臣姓某等，谨同诚上启太上无极大道元始天尊，太上大道君，太上老君，高上玉皇，十方自然灵宝天尊，随机赴感太乙救苦天尊，三十 
　　六部尊经玄中大法师，天师君，上相上宰，四司五帝，三界内外应感真灵。臣闻化敷劫仞，散甘雨於九围。教衍郁罗，布应云於八极。万范 
　　开张而流演，五常回度以弥罗。碧落空歌，夜壑签晨阳之照。紫虚郁秀，寒庭吹暖律之和。欲施提拯之功，亶藉慈悲之力。今斋主某，斋心 
　　一办，洁己三趋，期携苦恼之魂，尽度清虚之界。犹虑爰从无始，迨至有终，昧性玉而背灵天，颠冥三毒。弃心珠而戕觉地，造作七情。不 
　　思利己以妨人，惟欲徇名而弃实。是非海阔，混狂圣而弗知。人我山高，溷智慧而罔悟。杀盗淫迷其践履，贪嗔痴恣其躬行。二竖潜攻，倏 
　　归长夜。三彭构衅，即返重泉。嗟八识以何之，恍百神而奚寓。往来六道，流浪四生，未能度品於阴单，何既登真於阴混。以今转经行道， 
　　首过祈恩。愿敷汪濊之恩，为削溟蒙之累。形骸清净，俨服御以云行。饮馔芬芳，备殽羞而雨润。灌炼华池之港，陶镕流火之炎。飞焕玄恩 
　　，期脱生根之游宴。超离黑苦，永除死蒂以逍遥。蒙听敷陈，允臻函育。斋主某福襟恍美，德履冲和，步武日升，来门庭之喜气。精神天赋 
　　，毓院宇之祥光。阴绩昭昭，阳功济济，上愿五灵胤粹，二景流华。三光全而寒暑平，物无疵疠。五杀熟而人民育，家有祯祥。山川鬼神之 
　　攸宁，鸟兽鱼鳖之咸若，天无氛秽，地绝祆尘，则上明天尊大慈之化，下副臣等皈向之诚，谨启以闻。
　　十愿
　　一愿大道流行，普天怀德。
　　二愿一切有生，咸皆悟道。
　　三愿九夜悲魂，一时解脱。
　　四愿孤魂无依，咸得受生。
　　五愿天下太平，五谷丰熟。
　　六愿臣忠子孝，君仁父慈。
　　七显四海会同，冤亲和释。
　　八愿潜胞处卵，咸得生成。
　　九愿积疾新痾，旋即痊愈。
　　十愿孤露众生，丰衣足食。
　　复炉
　　香官使者，左右龙虎君，侍杳诸灵官，当令臣朝元之所，自然生金液丹碧芝英，百灵众真交会，在此香火炉前。令臣学道得道，求仙得仙， 
　　斋主受福，幽显沾恩。十方仙童玉女侍卫，香烟传臣向来所启之诚，速达俓御太上无极大道至真玉皇上帝御前。
　　出户
　　灵宝领教济度金书卷之六十七竟
　　#1晚：底本作『挽』。当为『晚』之误。四
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之六十八
　　科仪立成品
　　净供合甩
　　大献谢恩醮仪
　　烧香颂
　　各礼师存念如法
　　宣卫灵咒
　　东方
　　九炁青天，明星大神。焕照东乡，洞映九门。转烛阳光，扫秽除氛。开明童子，号曰玄乡。备卫我轩，上对帝君。收魔束祆，讨捕凶群。奉 
　　承正道，赤书玉文。九天符命，摄龙驿传。普天安镇，我得飞仙。
　　南方
　　三炁丹天，焕景流光。荧星转烛，洞照太阳。上有赤精，合契虚皇。开明童子，号曰华芳。总御火兵，备守玉堂。斩邪束祆，剪截魔王。北 
　　帝所承，风火冲当。流铃交焕，翊卫坛场。正炁流行，敢有猖狂。我享上功，坐运魁从。亿劫长存，保天无疆。
　　西方
　　七炁素天，太白流精。光耀金门，洞朗太冥。中有素星，号曰帝灵。保神安镇，卫我身形。断绝邪源，王道正明。宫殿整肃，三景齐并。道 
　　合自然，飞升紫庭。灵宝符命，普卫万生。元星正炁，来合我身。功加一切，天地咸宁。
　　北方
　　北方玄天，五炁徘徊。辰星转烛，洞焕太微。黑灵尊神，号曰层威。统冠飞天，仙裾羽衣。备守五门，检精捕非。敢有干试，豁落斩摧。玉 
　　符所告，神真八威。邪门闭塞，正道流辉。三光映照，我身无衰。策空驾浮，举形仙飞。
　　中央
　　黄炁中央，调理乾坤。陶镕阴阳，总统玄真。镇星吐辉，流耀九星。开明童子，号曰天璘。阳炁焰上，朱焕炎精。
　　洞照内外，运我身形。百邪摧落，摄役鬼灵。中山神咒，普天使闻。五灵安镇，身飞上清。
　　鸣法鼓二十四通
　　无上三天玄元始三炁太上道君，召出臣身中三五功曹，左右官使者，侍香金童，传言玉女，五帝直符，直日香官，各三十二人出。出者严装 
　　。关启玄坛天帝神君，当召此间土地里域真官正神，急上关启臣今奉为入意，其诸情捆，具载缄封。愿得太上至真道炁灵宝妙光下降，流入 
　　臣等身中。令臣所启之诚，速达俓御太上无极大道至真玉皇上帝御前。
　　请称法位
　　具位奉行某斋谢恩清醮法事，小兆臣某，与临坛官众等，谨同诚上启太上无极大道虚无自然元始天尊妙无上帝，虚皇玉晨大道君灵宝天尊妙 
　　有上帝，万变混沌玄元老君道德天尊至真大帝，玉皇大天尊玄穹高上帝，紫微中天北极大帝，太微上宫天皇大帝，高上神霄玉清真王长生大 
</div>
    <div class="pagination">
<a href="灵宝领教济度金书_page276.html">上一页</a><span>...</span><a href="灵宝领教济度金书_page272.html">272</a><a href="灵宝领教济度金书_page273.html">273</a><a href="灵宝领教济度金书_page274.html">274</a><a href="灵宝领教济度金书_page275.html">275</a><a href="灵宝领教济度金书_page276.html">276</a><span class="current-page">277</span><a href="灵宝领教济度金书_page278.html">278</a><a href="灵宝领教济度金书_page279.html">279</a><a href="灵宝领教济度金书_page280.html">280</a><a href="灵宝领教济度金书_page281.html">281</a><a href="灵宝领教济度金书_page282.html">282</a><span>...</span><a href="灵宝领教济度金书_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
