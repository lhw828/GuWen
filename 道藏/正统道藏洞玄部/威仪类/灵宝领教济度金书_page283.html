<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 283 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 283 页/共 621 页</h1>
    <div class="content">　　大慈说戒天尊
　　北帝颂
　　善哉元始尊，众生慈父母。倾光紫微宫，曲映九幽户。峨峨丘寒庭，回照廓冰浦。炎炎烈火焰，霈然洒法雨。圆通大哀智，常善济众苦。拔 
　　度长夜魂，今得稽首礼。
　　第一敬让，孝养父母，名初真戒。
　　第二克勤，忠於君主，名念真戒。
　　第三不杀，慈救众生，名持真戒。
　　第四不淫，正身处物，名守真戒。
　　第五不盗，推义损己，名保真戒。
　　第六不嗔，凶怒凌人，名修真戒。
　　第七不诈，谄贼害善，名成真戒。
　　第八不骄，傲忽至真，名得真戒。
　　第九不二，奉戒专一，名登真戒。
　　奉戒颂
　　道为无心宗，一切作福田。立功无定准，本愿各由人。虚己应众生，注心莫不均。大圣崇正教，亦由雨降天。高陵靡不周，常卑故成渊。海 
　　为百川王，是能舍龙鳞。万劫保智用，岂但在厥年。奉戒不暂亏，世世善结缘。精思念大乘，会当体道真。
　　九戒传受，三宝证明，智慧昭彰，圆通无碍，开明未悟，警觉真仙，恬玩五神，超升大有，心生妙慧，形入无为，灵童歌无量之音，神公开 
　　长生之户，六根清净，万业消镕，旋行紫极之宫，洞妙金华之境，精思阳梵，驾景飞玄，永脱诸尘，逍遥自在，玄坛符箓，资导去程，恭肃 
　　披宣，各宜跪受。
　　宣救苦符　宣长生符
　　宣生天箓　宣运明诰
　　宣溥度券　宣超生符
　　宣九龙符　宣托生符
　　宣九戒牒　宣功德牒
　　宣护送文檄
　　向来溥施玉清甘露净供，开度幽爽，功德周圆。伏冀纵步金莲，朝神玉阙，辞三宝而离席，持九戒以升真，名注丹书，功标紫字，永无轮转 
　　，妙契虚玄，泛乘不死之舟，便达无为之岸，少需发遣，平步登天。
　　宝华圆满天尊
　　臣闻二仪布化，九炁凝神，千真聚会於三宫，万象森罗於六府，百关和畅，九窍开通，魂静魄宁，神清气爽，所有亡魂，仗慈良因，随果受 
　　度，得为真人。臣等草茅贱类，蝼蚁微躯，辄膺命以求真，伏鸿慈而济物，虔伸恳悃，普被恩光，乘大道之甄陶，涵万天之景贶。伏望云车 
　　风马，却返於层霄。玉蕊珠华，飘零於碧落。臣等仰谢天恩，下情不胜激切，攀恋之至。
　　送真颂
　　回軿五云舆，腾驾九章歌。倏忽升天远，醮坛香炁多。玄恩覃宇宙，福禄遍山河。缅想神仙路，逍遥上大罗。
　　师行超度法，
　　道众送旛如仪
　　焚燎
　　赞引归静默堂小启谢师
　　向来颂
　　灵宝领教济度金书卷之七十竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之七十一
　　科仪立成品
　　九天生神斋
　　开启变坛仪
　　步虚　　启白
　　庆云腾瑞，凝玉象於虚玄。霏雾呈祥，喷金纹於空碧。龙篝杳蔼，猊鼎氤氲，先焚名香，供养三界符使，四直功曹，鉴察灵祇，里域主宰， 
　　愿迂灵驭，肃鉴凡诚。以今奉为斋主某人，崇建灵宝生神妙斋，开度亡故某人，上登阳景。当乞奏闻三境，敷告九霄，命魔摄氛，招真御景 
　　，俾幽冥感应，内外肃清，斋福周圆，法轮兴转，先亡受度，见在蒙恩，稽首皈依无极大道。
　　九天生神天尊
　　具位奉行灵宝九天生神大斋小兆臣某，谨焚宝香，虔诚上奏祖师虚皇上帝元始天尊，太上玉，晨玄皇大道君，太平金阙后圣玄元太上老君， 
　　玄穹高上昊天玉皇上帝，真师洞真天宝帝君，洞玄灵宝帝君，洞神神宝帝君，三宝丈人，九
　　天应元雷声普化天尊，自然生神郁单无量天帝，上上禅善无量寿天帝，梵登须延天帝，寂然兜术天帝，波罗尼密不骄乐天帝，洞玄化应声天 
　　帝，灵化梵辅天帝，高虚清明天帝，无想无结无爱天帝，太上高空九天丈人道君，高上玄灵九天真王道君，高上空洞混元九天元父道君，高 
　　上虚空自然九天真母，道君，玄和九天圣母元君，九天无量三昧太乙元君，九天元皇帝真元君，九天金箓无量寿生神君，九天魄灵丞相帝君 
　　，九天魂精司命帝君，五灵五老上帝，南极长生大帝，玄中大法师，静老天尊，三天大法师，六合高明大帝，九天玉轮上宰四协侍宸，好生 
　　韩君丈人，度人不死尊神，回骸起死监生大神，十方无极飞天神王，长生大圣，无量度人君，九天诸司真君，天地水三官大帝，九天尚父佐 
　　翊上辅游奕四圣真君，九天列位真人，九天司命府主执灵官，五百灵官，九天侍仙玉郎，典禁灵妃，玉童玉女，直事符吏，三洞四辅流传至 
　　教经籍度师列位真人，名山洞府靖庐治化得道真仙，东岳天齐仁圣帝，北阴玄天酆都大帝，东霞扶桑丹林大帝，城隍社令里域庙貌地水官属 
　　，三界真灵，仗此宝香，普同供养。香乃玉华散景，九炁含烟，香云密罗，径冲九天。侍香金童，传言玉女，为臣通奏，上闻帝前。令臣所 
　　启，咸赐如言。臣闻三洞流光，紫笈着修斋之典。九清布化，丹章垂忏谢之科。彻帝渥於圆清，霈天休於方厚。霓轮夙驾，星跸倾光，非由 
　　九陛之崇严，曷混万真而庆会。以今奉为入意，其诸情悃，已录奏闻。今当率励众官， 清虚一念，按威仪而莅事，遵宪令以关盟。虑下土 
　　之尘寰，非上方之道境。运神合景，莫格虚无，降真召灵，靡通寥廓。欲望洪慈广布，玄贶潜孚，流祖炁以辉华，锡灵光而照耀。变凡为圣 
　　，企碧玉之萧台。以人格天，现紫金之黼座。鼓节麾幢而扈翼，执箓把籍以班朝。梵炁周回，想玄之又玄之微妙。流精洞焕，同上极无上之 
　　希夷。遂微臣奏对之忱，副斋主勤拳之请，蒙如丹祷，仰荷天恩，清众运诚，皈依赞咏。
　　九天生神天尊
　　法师行持伏地如仪
　　道众诵咒
　　一炁宗祖元，鸿蒙天地先。真精运太虚，五劫开先根。玄炁生天宝，龙汉木劫先。混洞太无炁，玉清胤三天。郁单凝始青，禅善太青连。东 
　　南始丹境，天倾号须延。元炁生灵宝，赤明火劫传。赤混太无炁，上清胤三天。太丹兜术位，始素骄乐端。应声无色界，太素映西昆。始炁 
　　生神宝，上皇土劫存。冥寂玄通炁，太清胤三天。始玄号梵辅，清明合太玄。无爱延真上，中拱虚皇尊。延康金劫石，二炁分乾坤。经纬流 
　　阳精，仙真握化权。水劫开皇初，阴阳奠山川。九垒应九霄，岳渎胤鬼神。繁炁化动植，冲和育人民。皆蒙元始炁，凝妙结胚晖。玄都裁政 
　　令，九天赞丝纶。灵宝生神章，虚无契自然。清斋运金书，九六度劫年。学士能升天，鬼灵能登仙。幽魂能开度，枯朽能发烟。婴孩能言语 
　　，死骸能还人。大圣庆元吉，皈命礼精虔。逃形天地间，永超生死轮。太空流梵炁，稽首赞洞文。
　　九天生神天尊
　　法师三拜起
　　臣今仰仗恩光，神化坛惮，紫烟罗络，苍霭轮囷，隐然泛景之龙墀，中有浮空之狮座。金容玉相，凝翠华浩劫之尊。绿辇丹舆，来碧落空歌 
　　之众。三灵拱极，万圣朝元，希诞布於德音，更关宣於真职。三洞官属，九天仙灵，城隍里社之神只，经箓符法之兵马，各效勤而受事，为 
　　宣德以承符。明听誓言，翼斋功於终始。肃遵典令，敷妙化於幽冥。稽首皈依无极大道。
　　九尊号转班宣咒
　　师行持运念如法
　　九天高灵，受命玉清。仙真森列，佐翊皇经。司命设府，部领公卿。五百灵官，云路天兵。直符直事，流金火铃。灭魔检氛，乾清坤宁。上 
　　扶运度，下提幽扃。严摄北酆，拯护死生。大帝敕书，制命关盟。万神受事，来集彤庭。急急如九天上帝律令。
　　九天生神天尊
　　金光咒
　　天地玄宗，万炁本根。广修万劫，证吾神通。三界内外，为吾独尊。体有金光，覆映吾身。视之不见，听之不闻。包罗天地，养育群生。受 
　　持万遍，身有光明。三界侍卫，五帝司迎。万神朝礼，役使雷霆。鬼祆丧胆，精怪亡形。内有霹雳，雷神隐名。洞慧交彻，五气腾腾。金光 
　　速现，覆护坛庭。
　　宣总召万灵符
　　龙章露布，既仰行於万程。凤驭星驰，谅会归於一处。愿停卤簿，各肃威仪，恭对道前，听宣戒誓。
　　宣哲曰将榜
　　九天令甲，书勋守卫於斋盟。诸部神丁，受任备殚於职守。想会道运元之妙，敢监真度生之功。朱表有彝，丹章无隐，敬铺陈於清酌，庸旌 
　　列於微忱。
　　三献
　　三献既周，一忱毕露，所有牒文，合对披宣。
　　宣牒
　　牒文备悉，神听周回，伏冀驻景玄坛，承流紫禁。旌旄烁烁，翼祖炁以严恭。钺铁昭昭，扫祆氛而肃穆。左右罗列，内外巡游，俟恪着於威 
　　灵，当精酬於效信，稽首皈依无极大道。
　　向来颂
　　颁赦仪
　　步虚上香
</div>
    <div class="pagination">
<a href="灵宝领教济度金书_page282.html">上一页</a><span>...</span><a href="灵宝领教济度金书_page278.html">278</a><a href="灵宝领教济度金书_page279.html">279</a><a href="灵宝领教济度金书_page280.html">280</a><a href="灵宝领教济度金书_page281.html">281</a><a href="灵宝领教济度金书_page282.html">282</a><span class="current-page">283</span><a href="灵宝领教济度金书_page284.html">284</a><a href="灵宝领教济度金书_page285.html">285</a><a href="灵宝领教济度金书_page286.html">286</a><a href="灵宝领教济度金书_page287.html">287</a><a href="灵宝领教济度金书_page288.html">288</a><span>...</span><a href="灵宝领教济度金书_page284.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
