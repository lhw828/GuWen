<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 356 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 356 页/共 621 页</h1>
    <div class="content">　　。关启玄坛天帝神君，当召此间土地里域真官正神，急上关启臣今奉为宣意。以今晚朝，升坛行道，烧香诵经，愿得玉清道炁灵宝妙光下降 
　　，流入臣等身中，令臣所启所奏，速达径御太上无极大道至真玉皇上帝御前。
　　谨称法位
　　具位臣某，与临坛官众等，谨同诚上启虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，束华、南极、西灵、北真、玄都、玉京、金阙七宝琼台紫微上宫灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，束岳上卿司命茅君，定录、保命二真人，名山洞府得道真 
　　仙，三界官属一切真灵。臣闻三洞开光，耀玄云於三极。九华散景，流紫炁於九垓。清虚腾骞翠之芳，碧落灿黍珠之象。巍巍大梵，落落高 
　　张，是为玄妙之文，实乃希夷之典。臣等枌榆末学，蓬荜微生，雨露承恩，敢昭宣於帝载。雷霆焕令，愿曲赐於皇灵。今有词文，谨当宣奏 
　　。
　　宣词
　　按如词旨，极切矜哀。故三洞弟子某，精进求真，辛勤学道。建斋醮而禳魔疠，未究奇勋。飞章表而策罡图，莫圆妙义。虚老时光之荏苒， 
　　每随世路之崎岖。幽夜倏罹，乘晨难返。臣等痛师往矣，以父事之。同学则云：道无异学，派本同源。痛切肺肝，合举悼亡之典。哀萦心膂 
　　，愿修追远之仪。爰洁尘居，聿崇枫陛。八鸾畅毂，降紫极之真尊。九凤翼辕，辂清微之元圣。借盈尺地，露方寸天。愿垂迁拔之仁，为溥 
　　提携之造。俾故三洞弟子某，登名南上，削过北都。普万国以均沾，合三灵而共被。以今落景晚朝，升坛行道诵经，运兹初捻上香。愿此香 
　　烟腾空径上，供养无上至真道宝。臣等皈身皈神皈命，首体投地，愿以是功德，上祝皇帝陛下。伏愿车书万里，夷夏一宗。天锡聪明，坐朝 
　　章而底治。神资圣武，提野俗以登真。茅社诜诜，椒庭侃侃。今故烧香，自皈依师尊大圣众。至真之德，得道之后，保天长存。和：与道合 
　　真。
　　以今晚朝升坛，诵经行道，运兹二捻上香。愿此香烟腾空径上，供养无上至真经宝。臣等皈身皈神皈命，首体投地，愿以是捻香功德，归流 
　　师尹典牧，莅政临民。伏愿鱼贯佐时，蝉联体国。黄旗紫盖，证六合以修文。朱绂金章，肃万邦而偃武。里无妖蜮，野绝遗蝗。今故烧香， 
　　自皈依师尊大圣众。至真之德，得道之后，升入无形。和：与道合真。
　　以今晚朝升坛，诵经行道，运兹三捻上香。愿此香烟腾空径上，供养无上至真师宝。臣等皈身皈神皈命，首体投地，愿以是功德，归流四方 
　　九野，万姓兆民。伏愿仁照覆盆，化成系壤。云联陇亩，野无鸿疡之忧。月满郊源，里有鸡豚之乐。金禳应运，玉烛宣和。今故烧香，自皈 
　　依师尊大圣众。至真之德，得道之后，长享自然。和：与道合真。
　　举七真赞第一首，归位。
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提擭，敢忘修诵。以今谨率见前清众，升坛 
　　转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，作误为宿罪重过，所犯上方无极世界一切玄曹，悉 
　　祈赦宥。仍乞开度上方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来只率清众，转诵《太上洞玄灵宝无量度人上品妙经》，人各一过。专为故三洞弟子 
　　某，消除所犯上方多劫罪咎，普及上方幽爽灵识，咸希清静，获遂周圆。伏愿帝阙垂慈，天关流惠。罗敷凤篆，救宿过以云收。浩荡龙恩， 
　　收寸勋而雷动。式宴空都之境，面朝明皇之尊。为如上缘，请圣作证。念
　　大步虚第九首诣上方
　　礼方　方忏　启神王
　　某上启上方无极飞天神王，长生大圣，无量度人君。恭望真慈曲映，俯鉴微哀，一如浮黎法会之时，不忘元始付祝之训。特遣上方飞天使者 
　　，下降玄坛，承领符命，下告所司，开度故三洞弟子某，溥及上方幽爽灵识，上登仙都。所有真符，谨当告下。
　　告符　宣关
　　焚简颂
　　七真赞第七首归位
　　臣闻上无复祖，超三极以包罗。中有度人，集万真而校录。仰玄元之巨泽，沛灵宝之弘功。欲藉提携，敢忘修诵。以今谨率见前清众，升坛 
　　转诵《太上洞玄灵宝无量上品妙经》，人各一卷。专为亡故三洞弟子某，消除多劫以来，故作误为宿罪重过所犯，下方无极世界一切玄曹， 
　　悉祈赦宥。仍乞开度下方无边爽识，同遂超升。清众运诚，平坐如法。
　　平坐赞　静念如法
　　开经　诵经　经毕
　　度人无量天尊　结经
　　仰惟三宝高尊，十华上圣，曲回鉴映，克副倾投。臣向来祇率清众，转诵《太上洞玄灵宝无量度人上品妙经》，人各一过。专为故三洞弟子 
　　某，消除所犯下方多劫罪咎，普及下方幽爽灵识，咸希清静，获遂周圆。伏愿梵炁垂慈，灵光流惠，宽三尺法过，已削於北酆。收八百勋功 
　　，顿超於南上。式宴水运之境，面朝洞神之尊。为如上缘，请圣作证。念
　　大步虚第十首诣下方
　　礼方
　　十方总忏仪
　　臣等今故烧香，皈身皈神皈命，十方无极太上灵宝天尊，焚炁天君，十乡神仙诸灵官。忏悔亡故某人，爰从无始，逮至今生，三业不除，六 
　　情自恣，五官抢扰，八识昏迷，轻慢科条，浮好道德，是非颠倒，善恶纷纭，五腊三元，多违禁戒，四时八节，易缺朝修，仙品未充，帝恩 
　　莫际。致使运应灭度，身经太阴，莫测升沉，善为忏悔。以今修斋设醮，行香诵经，首过雪愆，祈恩请福，无量之罪，并乞赦原。亡故某了 
　　悟玄机，圆明自性，复还治职，炁入玄玄，高步天衢，永无轮转，得道之后，升入无形。和：与道合真。
　　启神王
　　某上启下方无极飞天神王，长生大圣，无量度人君。恭望真慈曲映，俯鉴微衷，一如浮黎法会之时，不忘元始付祝之训。特遣十方飞天使者 
　　，下降玄坛，承领符命，下告所司，开度故三洞弟子某，溥及下方幽爽灵识，上登仙都。所有真符，谨当告下。
　　告符　宣关
　　焚简颂
　　七真赞第八首　诣三宝前
　　臣与临坛官众等，垆灶宝香，重伸供养虚无自然元始天尊，无极大道太上道君，太上老君，高上玉皇，十方已得道大圣众，至真诸君丈人， 
　　三十二天帝君，玉虚上帝，玉帝大帝，束华、南极、西灵、北真、玄都、玉京、金阙七宝琼台紫微上官灵宝至真明皇道君，三十六部尊经玄 
　　中大法师，上相上宰上保上傅，太平下教二十四真人，西城总真王君，太元真人，东岳上卿司命茅君，定录、保命二真人，名山洞府得道真 
　　仙，三界官属一切真灵。臣闻二章演奥，超苦海之慈航。三篇敷玄，实昏衢之慧烛。隐韵空歌於万圣，灵音啸朗於诸天。灵宝囿建大法桥， 
　　无文不度。玄元道出群迷俓，有感斯通。故功德以难胜，有祯祥之可翼，巍巍莫极，荡荡难名。凡摅真切之忱，亶赖提携之造。臣向来奉为 
　　故三洞弟子某，崇建师友命过行香诵经道场，看诵《太上洞玄灵宝无量度人上品妙经》。莫不澄心瀹性，涤虑清神。启紫阳玉匮之条，摄斋 
　　啸咏。遵丹禁金函之律，缩衽讴歌。经声朗振於十天，愿力容周於三界。人各十过，彰十转回灵之功。经演一乘，表一致同归之效。以兹功 
　　德，奉为故三洞弟子某，削落夙过，洗涤前愆。南丹纪学道之勋，更生受化。北郁刊返真之垢，起死升仙。永无轮转之忧，常享太平之运， 
　　福覃后嗣，庆及宗枝。稽首皈依无极大道。
　　三闻经
　　重称法位
　　具位臣某恭焚宝香，重诚奏启虚无自然元始天尊，玉宸大道灵宝天尊，混元皇帝道德天尊，十方无极太上灵宝天尊，三宝丈人，三宝帝君， 
　　五方五老上帝，三十二天上帝，木公尊神，金母元君，上圣高尊，诸天真众，太阳、太阴、五星道君，主算、纪名、落死、上生、大魁五斗 
　　星君，护魂、侍魄、养炁、通血、中主五帝真君，诸天丞相，南昌上宫韩司主录监生大神，度人不死尊神，南极长生大君，度世司马大神， 
　　好生韩君丈人，南上司命司录延寿益算度厄尊神，回骸起死无量度人君，玄中大法师，三天大法师，天真皇人，妙行真人，玄一三真人，太 
　　极太虚真人，太极左宫仙翁冲应真君，三界五帝大魔王，十方无极飞天神王，长生大圣，无量度人君，飞天真人，飞天使者，飞龙骑吏，玄 
　　都紫微上宫侍经玉郎，玉童玉女，神仙灵官，灵宝经籍度三师真君，名山洞府领教真仙，三十二天玉童玉女，功曹使者，直符香官，领仙监 
　　斋诸君吏，灵宝玄坛香官使者，左右龙虎君，三界直符使者，四直玉文功曹，玄坛内外一切威灵。臣等夙庆攸锺，昌期欣际。驹阴暗老，徒 
　　窥肘后之丹章。鲋辙自惭，莫瀹眼中之红溘。虚负承宣之寄，未全化育之功。天宇春融，幸逃瘝旷。城位秋凛，莫遂升迁。期五体以对扬， 
　　庶百身而负荷。故三洞弟子某，蒙恩罔极，惟师是依。同学：派宗之异，唯喏真常。虑名挂於九霄，而迹迷於五浊。三惑飘荡其志气，内丧 
　　天和。七情颠顿其精神，外令人伪。诚莫殚於奏对，志惟慢於设施。将吏弗临，神灵靡佑。致功赊於五帝，而过犯於三官。难逭天威，曷逃 
　　鬼责。自非吁天而请命，何由悔过以祈恩。肆演冲科，齐聿严於忏谢。爰经同志，经庸演於勤修。伏愿上帝哀怜，元皇矜悯，察其修真学道 
　　志，非恶死以贪生。怜其劳心苦神，性惟济生而度死。赦除积过，纪录微功。为纪字於束华，即受书於南上。永辞尘世，得为种民。蒙监映 
　　於丹忱，允昭宣於洪贶。上愿二极平宁，三辰朗晏，阴阳顺序，风雨均调，瑞露凝甘，卿云耀彩。乌兽鱼鳖而咸若，动植滋生。山川鬼神以 
　　攸宁，显微安泰。寒庭息苦，夜壑停酸。则上明天尊大慈之化，下副臣等皈命之诚。谨启以闻。
　　发愿
　　复垆
　　出堂颂
　　回静默
　　谢师尊
　　举回向
　　灵宝领教济度金书春之一百三十四竟
　　洞微高士开光救苦真人宁全真授灵宝通玄弘教水南先生林灵真编
　　卷一百三十五
　　科仪立成品
　　师友命过斋用
　　设真灵醮仪
　　烧香颂
</div>
    <div class="pagination">
<a href="灵宝领教济度金书_page355.html">上一页</a><span>...</span><a href="灵宝领教济度金书_page351.html">351</a><a href="灵宝领教济度金书_page352.html">352</a><a href="灵宝领教济度金书_page353.html">353</a><a href="灵宝领教济度金书_page354.html">354</a><a href="灵宝领教济度金书_page355.html">355</a><span class="current-page">356</span><a href="灵宝领教济度金书_page357.html">357</a><a href="灵宝领教济度金书_page358.html">358</a><a href="灵宝领教济度金书_page359.html">359</a><a href="灵宝领教济度金书_page360.html">360</a><a href="灵宝领教济度金书_page361.html">361</a><span>...</span><a href="灵宝领教济度金书_page357.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
