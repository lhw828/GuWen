<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 321 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 321 页/共 621 页</h1>
    <div class="content">　　黄华荡形天尊
　　宣真水炼形符
　　阴精凝化，东井灵源。天河灌沐，清水度魂。飞英玄华，淘沐嚣尘。宫室鲜洁，藏府还灵。胞胎结节，离合自然。金童玉女，流香濯津。兰 
　　池炼浴，身登玉宸。游观太空，亿劫无倾。
　　黄华荡形天尊
　　宣黄华荡形符
　　东井黄华，石精玉精。飞玄水母，金醴玉津。滔滔源源，不竭池亭。九龙吐灌，三光垂精。仙人吐润，炼度幽灵。内外朗彻，表裹洞清。百 
　　关九窍，元炁滋荣。经络藏府，万神自主。胞胎结节，随水开肩。死炁断绝，恶根沉零。我今炼化，死骸生魂。返故易貌，玉体金容。变化 
　　炼度，飞升紫庭。
　　黄华荡形天尊
　　宣太玄阴生符
　　先天自然，凝华会灵。阴零阳消，奔飞万神。壬癸祖炁，生魂育婴。神合炁合，炼景还形。蹑云啸朗，结璘齐奔。游行玉光，天地无倾。
　　黄华荡形天尊
　　宣水炼变仙符
　　长生大君，炼形还真。白元聚魄，无英拘魂。太一总御，司命保生。桃康合延，变化九阴。制炼元精，玉体金婴。七世尸秽，严洁芳馨。甲 
　　乙丙丁，壬癸庚辛。戊己冲和，造化发荣。乾施坤运，八素圆晨。
　　黄华荡形天尊
　　谨召玉清大洞脑神泥丸赤文昆洞嘘嘘君，左目神通光玄冥君，右目神晨婴阴精君，舌神腾阳正生君，心神玄珠玄玄君，肝神青帝孟光君，脾 
　　神紫庭延泽君，肺神皓洞黍成君，肾神太渊飞都君，阴神续命伯强君，胞神元常秋夫君，胎神含生宣和君，结神九华遐彦君，节神杳浩空猷 
　　君，血神中幽良弼君，精神元徐祝祝君，炁神无英毳毳君，神神天生灵父君，命神正中幽田君。奉为亡故某，安镇身中，周雨罗布，俾宫室 
　　全复，神炁固凝。
　　焚大洞十八玉符
　　玉符镇敕，大洞自明。白云流布，灵神降身。五方混合，玄上之精。充布五藏，六管鲜明。内灌外溢，表裹俱清。灭秽招真，身飞太灵。生 
　　根永固，周旋天经。
　　回灵养素天尊
　　臣谨上启五灵五老帝君。切以一炁流形，肇洪蒙而育粹。五灵孕质，运溟涬以回元。凡精神魂魄意之混成，赖始真元皇玄之摄降。期归化治 
　　，合罄愚衷。以今奉为亡故某，恭按真科，神化水池。奉行炼度，切虑恶根宿禀，幽域久沦，五炁奔飞，百骸解散，匪再生於藏府，曷重整 
　　於形神。欲望渊听昭回，宸恩普被。降五芽之妙化，委炁聚形。灌五老之灵华，还元复质。为成全於法体，即证迈於仙乡。臣不胜虔祝之至 
　　，今有表文，谨当宣奏。
　　宣表
　　谨召青帝直符，上诣九炁青天安宝华林青阙青灵始老天君苍帝宫，请以青平青炁，灌注亡魂，流入泥丸，分布九炁，焕映九户，直入肝宫， 
　　下注百脉，守护肝神龙渊含明，三魂卫之，使肝炁郁勃，周流紫微，上莹目瞳，下溉玄关，弥罗宫府，植华挺秀，受炼更生。
　　焚青帝符
　　东望重拜手，苍帝玉皇君。灵风鼓橐钥，育物布元春。云龙辔严驾，玉卫拥琼轮。枯萌泛沾及，大惠无不均。万仙歌以道。委曲戒天人。心 
　　根迷自固，拱跪戴洪仁。谨召赤帝直符，上诣三炁丹天梵宝昌阳朱阙丹灵真老天君赤帝宫，请以南和绛炁，灌注亡魂，流入泥丸，分布三炁 
　　，洞焕三宫，直入丹台，调和阴阳，守护心王丹元守灵，中女大神主之，使心炁怡泽，经历六合，上荣舌本，下溉三焦，升降不息，植华挺 
　　秀，受炼更生。
　　焚赤帝符
　　太景开玉枢，洞堂启金除。骞林荫瑶砌，丹鸾蹈琼珠。宝房名曲丽，明堂神所居。飞游豁云道，引目盻真都。天日永不夕，重烟锁清庐。太 
　　上敕印开，帕几罗简书。裨风树玄化，殷懃谅有余。
　　谨召黄帝直符，上诣一炁黄天宝劫洞清玉宸金阙元灵元老天君黄帝宫，请以魂明黄炁。灌注亡魂，流入泥丸，分布一炁，洞照黄野，直入太 
　　仓，调和荣卫，守护脾神常在魂停，灵元主之，使一炁冲和，长津益命，上营尺宅，下溉金门，植华挺秀受炼更生。
　　焚黄帝符
　　万天拱中宸，控驾玉化根。翘机贯亿历，洞朗辟四门。大有混皇真，纠制星宿魂。非帝道不运，有方赖之存。威忿即霜秋，和豫为阳春。生 
　　成握元纪，仰荷戴无垠。
　　谨召白帝直符，上诣七炁素天七宝金门玉阙皓灵黄老天君白帝宫，请以西华白炁，灌注亡魂，流入泥丸，分布七炁，洞焕金宫，调和液气， 
　　守护肺神皓华虚成，七魄主之，使肺炁清凉，上卫神庐，下灌黄庭，植华挺秀，受炼更生。
　　焚白帝符
　　六甲抱金关，七政守灵坛。流铃掷火化，威剑巨龙蟠。邈彼素灵真，明宪孰敢干。束制祆鬼魔，凛落霄风寒。沴炁既已息，万天俄而安。真 
　　俦荷天庇，抵颡相歌欢。
　　谨召黑帝直符，上诣五炁玄天洞阴朔单郁绝玄滋黑阙五灵五老天君黑帝宫，请以幽昌黑炁，灌注亡魂，流入泥丸，分布五炁，光耀太微，流 
　　芳布泽，守护肾神玄冥育婴，玉女灵珠主之，使肾炁盈溢，精通日月，上达昆仑，下守玉扃，植华挺秀，受炼更生。
　　焚黑帝符
　　无质统有物，渊兮上帝心。不启不发道，蕴妙化机深。恐尔漏未尽，阴想勿侵淫。轮转无涯波，苦道相迷寻。万年尝谨约，一旦自烟沉。无 
　　冲落鬼境，殃谴不可任。
　　五帝全形天尊
　　理五炁，返五神，已承帝力。灌五芽，滋五体，又藉天休。谨为亡魂，摄降东方青芽朝华之炁，南方朱丹凌霞之炁，西方白石玉醴之炁，北 
　　方玄滋琼饴之炁，中央琳华醴泉之炁，流布五藏，灌沐百关，俾表裹之丰盈，庶形神之澄正。
　　五帝全形天尊
　　焚五芽符
　　九炁青精，肝魂卫生。三炁丹华，心神辉明。七炁素液，肺魄调宁。五炁玄津，肾精摄英。一炁黄胎，脾意流荣。帝一尊君，握灵万神。五 
　　内鲜泰，回灵固婴。得成胎仙，逍遥上清。
　　五灵升举天尊
　　谨召玉清化灵合形大将军，运灵变形大将军，度灵成形大将军，为受炼亡魂，混合神灵，装严形体。
　　仙化成人天尊
　　炁化成人，尸变八玄。三化九炼，升入九天。九天之上，更度魂神。受炼更生，得为真人。
　　水炼功圆，灵仪周备。实圣真提携之赐，拜仙灵燮理之功，喜庆难言，感戴罔极。谨请守雄抱雌大将，引领亡魂，出离水池，伺候火炼。
　　水火炼形天尊
　　引旛入火池
　　准上帝敕，谨召灵宝玄局火炼仙灵官吏，随我神运，引领亡魂，赴火池受炼。
　　宣火炼符
　　南方炎帝，凝精太微。丙丁正炁，朱雀腾辉。丹凤流响，朱烟散飞。融英降炁，冶炼阴仪。流汩之沼，丹陵耀离。
　　玉眸炼质天尊
　　宣日精符
　　炎精凝圆，绛光流鲜。九龙策驾，掷火扬前。朱明散辉，陶铸胚腪。阴灵炼翳，胎根潜蠲。身飞玉都，永固劫年。
　　玉眸炼质天尊
　　宣日简符
　　郁仪朗照，六合洞明。摄幽开光，流华飞英。紫赤飙象，丹霞炼形。九叶冤障，镕化无生。阳神聚景，受书朱陵。
　　玉眸炼质天尊
　　宣真火炼形符
　　炎神散精，八冥流光。圆灵正炁，符合天阳。注英丹池，炼冶玄黄。幽爽飞仙，百骸乘芳。玄祖易质，太虚飞翔。六府返炁，三宫运芒。群 
　　阴振伏，尸根灭张。荧星转烛，出入福乡。
　　玉眸炼质天尊
　　宣玉眸炼质符
　　流火炼质，玉婴返形。九阳施化，五神合灵。南离正炁，上贯朱陵。左命飞火，右啸炎精。南阎洞浮，太微神庭。飞英聚炁，摄阴返生。真 
　　火陶炼，形神肃清。罪翳消灭，冤债和平。经络藏府，元阳敷荣。魂魄关节，一时回灵。改除故貌，万窍光明。永离冥乡，乘化霄征。寿均 
　　天地，亿劫无倾。
　　玉眸炼质天尊
　　宣太玄阳生符
　　太阴炼形，太阳回灵。幽尸沉翳，受阳之精。元炁重敷，摄归万神。百骸复故，五藏录真。荣卫鲜畅，魂魄还明。周旋生门，高奔帝宸。
　　玉眸炼质天尊
　　宣火炼变仙符
　　务猷运化，炼质成神。皮肤毛发，肝神含明。耳目鼻口，心神守灵。筋骨牙齿，肺神虚成。孔窍精液，肾神育婴。内外荣卫，脾神魂停。十 
　　二罗络，阴极阳生。洞阳火炼，玉胞金晶。得为真人，蹑景神庭。
　　玉眸炼质天尊
　　谨召上清灵宝二十四真，脑神道都，发神道衡，皮肤神道运，目神道童，顶神道通，窍神道柱，鼻神道微，舌神道岐，喉神道仙，肺神道平 
　　，心神道明，肝神道清，胆神道敷，左肾神道卿，右肾神道主，脾神道骞，胃神道展，大肠神道微，小肠神隐空，脏腑神开明，胸膈神蔽日 
　　，两胁神解形，左阳神灭迹，右阴神腾虚。为亡故某，安镇身中，周匝罗布，俾三部整具，八景完全。
　　焚二十四真符
　　上元虚无，元洞九五。太上阿房，流灵威户。玉衡摄炁，脑华元睹。统御上部，通神达古。赤明开真，三天洞和。洞纳阳光，五藏不枯。三 
</div>
    <div class="pagination">
<a href="灵宝领教济度金书_page320.html">上一页</a><span>...</span><a href="灵宝领教济度金书_page316.html">316</a><a href="灵宝领教济度金书_page317.html">317</a><a href="灵宝领教济度金书_page318.html">318</a><a href="灵宝领教济度金书_page319.html">319</a><a href="灵宝领教济度金书_page320.html">320</a><span class="current-page">321</span><a href="灵宝领教济度金书_page322.html">322</a><a href="灵宝领教济度金书_page323.html">323</a><a href="灵宝领教济度金书_page324.html">324</a><a href="灵宝领教济度金书_page325.html">325</a><a href="灵宝领教济度金书_page326.html">326</a><span>...</span><a href="灵宝领教济度金书_page322.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
