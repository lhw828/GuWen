<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 13 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 13 页/共 621 页</h1>
    <div class="content">　　设於坛前，与坛相对，即炼度诸司是也
　　炼度幕
　　於法师座前，立水火池，池前立五帝坛，坛前立三十二天坛。各设牌位供养，余如上法。
　　度星斋独用
　　坛灯图
　　东七宿三十三星，南七宿三十二星，西七宿五十星，北七宿六十三星，中北斗七星，并描於绛纱灯屏之上。屏后安一灯，随方置之，香烛供 
　　养如法。其灯用净沙染五色，各作一堆，灯盏安其上，凡五灯。
　　紫庭幕
　　就坛前近处为之。中设牌位，香花灯烛，供养如法。
　　预修黄箓斋独用
　　天曹寿生幕
　　献寿生醮时陈设。事已则撤也
　　受度坛图
　　预修受度坛，中设众真监度牌位，次依九灵设九天尊位，并香花灯烛，供养如法。法师高座在前，与九天尊相对。受度弟子又在高座前，每 
　　授符令，侍职递与之。
　　关灯独用
　　十一曜灯图　　南斗灯图
　　北斗灯图　　　周天灯图
　　右三灯，并如常铺设在道场前。如净沙铺之，不用米。十一曜十一灯，南斗六灯，北斗九灯。
　　安宅斋独用
　　弧矢灯图
　　弧矢瞪斗栈星，以净沙铺之，安於卓上，围以二十四灯铺之。若平常关祝，正铺。若修造犯何方神杀兴灾，则矢向其方射之。外周设二十四 
　　灯，凡按天象弧矢九星。
　　九宫八卦灯坛图
　　九宫八卦灯，亦以净沙铺之，凡五十三灯。
　　七曜斋独用
　　上层坛
　　坛上七曜牌位，附於十方天尊牌位之旁。日附东北，月附东南，土附西南，木火金水则附四正也。
　　玄灵璇玑斋独用
　　上层坛
　　坛上除十方天尊牌位不用，别用九星牌位：贪狼，南。巨门，东北。禄存，西。文曲，西北。武曲，东南。破军，东。左辅，西南。右弼， 
　　北。廉贞，则附西南也。若以九星飞宫法，随月排定，尤妙。
　　雷霆斋独用
　　上层坛
　　坛上除十方天尊牌位不用，别用九宸牌位：长生，坎。青华，坤。普化，震。雷祖，巽。碧玉，中。洞渊，乾。六波，兑。可韩，良。采访 
　　，离。香花灯烛，供养如法也。
　　雷坛
　　就坛前，以粉画地为方坛三重。内重列邓、辛、张。三位，邓在离，辛在震，张在巽。四角立四溟大神位。其前各安一缸盛水，以砖符镇水 
　　中。坛心植旗，旗两旁安剑令印式。中重列五雷使者位：东蒋，南毕，西华，北雷，中陈则附於坤位。外重列蛮雷使者位：东马，南郭，西 
　　方，北邓，中田亦附於坤位。每位并香花灯烛，供养如法。其法师所部雷将，依方位遍列中重。其城隍里域、当境庙貌、龙潭灵迹、当季行 
　　雷霆风雨神祇，并环列下重。务令疏密得宜也。
　　祈禳十回度人道场合用
　　三十二天灯图
　　内层清微、禹余、大赤三天也，外层三十二天也。共用三十六灯，余以沙铺成纲气。每灯各立一牌，清微，乾。禹余，艮。大赤，离。其三 
　　十二天，皇曾天在北，乾位。以次顺行周布，贾弈天在乾西。每灯各悬一旛，一书本天符，见后卷。
　　灵宝领教济度金书卷之一竟
　　洞微高士开光救苦真人宁全真授灵宝通玄弘教水南先生林灵真编
　　卷之二
　　坛信经例品
　　开度祈禳通用
　　黄箓坛内合用
　　金龙十枚。各重一两，长三寸六分。天子用上金，公侯用次金，士庶用银铜涂金。缺者考属阴官曹。
　　玉壁十枚。以圆玉为之，径二寸四分，厚二分。缺者考属九都曹。
　　镇彩十段。东青九，南赤三，西白七，北黑五，四维黄各十二，上碧三十二，下黄三十二。天子以匹，诸侯以丈，士庶以尺。缺者考属 
　　玄都曹。
　　本命缯。天子紫以匹，诸侯白以丈，士庶用纳音色以尺，随本命年数加一。缺者考属玄都曹。
　　砚十个，笔十管，墨十锭，纸十轴。
　　每方十二幅，缺者考属天官曹。
　　香华十盘。缺者考属阴官曹。
　　米二斛四斗。缺者考属天官曹。
　　油二斗四升。缺者考属阴官曹。
　　炭二十四斤。缺者考属阳官曹。
　　金钱二万四千。缺者考属玄都曹。
　　投龙简合用
　　仅木简三面。各长一尺二寸，阔二寸四分，厚二分。天子以玉为之，余人并用木，朱书五行。缺者考属九都曹。
　　金龙三枚。式并同前。
　　玉璧三枚。天璧苍色圆形，地璧黄色方形，水璧黑色六角形，并厚二分，径二寸四分。缺者考属九都曹。
　　金钮二十七枚。径九分，天子用上金，臣庶以银铜涂金。缺者考属阴官曹。
　　上章合用
　　镇彩。天子紫，以匹数；王公本命色，丈数；士庶纳青色，尺数，各随年数。
　　镇钱一千二百。天子用上金，王公用银，士庶用铜。
　　禄米。天子三石六斗，王公二石四斗，庶人一石二斗。
　　镇油。天子一石二斗，王公六斗四升，士庶二斗四升。
　　信香。天子一斤，王公半斤，士庶三两。纸一百张，笔墨砚各一，银环一双，龙头书刀一副，金鱼一双，玉雁一双，镇柴五斤，镇炭五 
　　斤，盐一斤，豉一斤。
　　余斋坛内合用
　　金龙五枚。五方用。
　　玉璧五枚。五方用。
　　本命缯镇彩五段。五方用。
　　米炭油钱。并如前数。
　　修奉节目品
　　开度黄箓斋五日节目
　　诸建开度黄箓大斋，宜於百日前，斋主具词诣法师，请建斋开度先亡。法师受词，誊奏三天门下省，泰玄枢机三省。法师择日，飞神金 
　　阙，面奏取旨。如未得俞旨，越数日又面奏，恳切控告。凡三次不允，则其人不当得度，法师宜辞斋主，以投词还之。如已得俞旨，即具奏 
　　三天门下省，泰玄枢机三省，东极救苦天尊，玄师。申三官大帝、五岳五山圣帝，酆都大帝，扶桑大帝，本派度师。牒本靖官将，东岳地府 
　　水府掌亡人案，亡者所属冥曹，某州社令司，某州城隍司，某县城隍司，里域真官，札本家土地司命，预告斋意。仍申玄虚监察应感灵司符 
　　，致功曹三界符使，竖告盟磨，关闻十方。自此法师与斋主对斋，不交人事。每日法师默朝三天，为亡者忏罪。诵《度人九章》、《九幽救 
　　苦生天》诸经，宣玉皇、东极、九幽诸天尊号，礼大小朝天、九幽、三官、三清诸忏，以此功德遍及幽冥，至建斋一月之先，法师再择日审 
　　奏三天门下省，泰玄枢机三省，东极救苦天尊，玄师。申三官大帝，东岳泰山府，酆都大帝，扶桑大帝，本派度师，牒本靖官将，东岳地府 
　　水府掌亡人案主者，亡人所属冥曹，某州社令司，某州城隍司，某县城隍司，里域真官，札本家土地司命，审告斋期。至建斋七日之先，正 
　　奏玉清大帝，上清大帝，太清大帝，吴天上帝，紫微大帝，天皇大帝，救苦天尊，九幽拔罪天尊，十方灵宝天尊，朱陵大帝，雷霆九宸，后 
　　土皇地祇，九天上帝，五老上帝，三十二天上帝。玄师三天门下省，泰玄枢机三省，东华道君，东华木公，西灵金母，青林道君。正申太阳 
　　帝君，太阴皇君，五星真君，北斗真君，南斗真君，二十八宿星君，三官大帝，四圣真君，九天诸司真君，天曹诸司真君，南宫列位真君， 
　　灵宝天仙内院，神霄真王府，南昌上宫，朱陵火府，青玄黄箓院，上清黄箓院，校量功德院，北魁玄范府，九天司命府，九天普度院，北极 
　　驱邪院，上清天枢院，上清童初院，上清天医院，九天监生司，雷霆九司，三洞经箓符篆上清高真，天真皇人，妙行真人，大慈大悲二真人 
　　，普救真人，玄一三真人，太极左仙公冲应真人，灵宝经籍度三师，监斋大法师，三元真君，十方飞天神王，三天门下诸魔王，三天五帝大 
　　魔王，本派师祖，本派度师，三茅真君，五岳圣帝，酆都大帝，洞天仙官，福地仙官，治化仙官、十宫真君，九垒土皇君，扶桑大帝，旸谷 
　　神王，四渎源王，四海圣王，九江水帝，牒章奏司，沐浴司，巾笥司，炼度司；玉山大变神王，本靖官将，地道功曹，五道大神，溟泠大神 
　　，九州社令司，十方道都大主者，九幽地狱，三涂五苦狱，八难幽关地狱，八十一地狱，三十六地狱，二十四地狱，一十八地狱，三官地狱 
　　，地府诸狱，水府诸狱，大铁围山，无间硖石，血湖地狱，冥关幽路主者，地府水府东岳掌亡人案，地府六道都案，亡人经由道路神祇，本 
</div>
    <div class="pagination">
<a href="灵宝领教济度金书_page12.html">上一页</a><span>...</span><a href="灵宝领教济度金书_page8.html">8</a><a href="灵宝领教济度金书_page9.html">9</a><a href="灵宝领教济度金书_page10.html">10</a><a href="灵宝领教济度金书_page11.html">11</a><a href="灵宝领教济度金书_page12.html">12</a><span class="current-page">13</span><a href="灵宝领教济度金书_page14.html">14</a><a href="灵宝领教济度金书_page15.html">15</a><a href="灵宝领教济度金书_page16.html">16</a><a href="灵宝领教济度金书_page17.html">17</a><a href="灵宝领教济度金书_page18.html">18</a><span>...</span><a href="灵宝领教济度金书_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
