<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 95 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 95 页/共 621 页</h1>
    <div class="content">　　俦灵运，长谢嚣尘张。谨上请灵化梵辅天帝真元府命元高仙洞笈之炁，九重下降，为受炼幽灵缠其九窍，使九窍开聪，星辰朗明以开通。
　　宣正阳生神宝符
　　玄会统无崖，混炁归梵辅。务猷运灵化，潜推无寒暑。乘数构贞条，振袂拂轻羽。琼户有妙韵，泛登高神所。圆轮无停映，真仙森列序。上 
　　上霄衢邈，洞元深万巨。秀叶翳翠霞，停荫清泠渚。遨玩怡五神，繁想啸明侣。五难缘理去，冲心自怡处。爽魂随本根，亹会空中仁。七诵 
　　重关开，豁滞非神武。运通由中发，高唱稽首举。
　　谨上请高虚清明天帝真华府命元真灵化凝之炁，九重下降，为受炼幽魂缠其八景，使三部八景整具形神，幽夜光明以防身。
　　宣通阳生神宝符
　　清明重霄上，合期庆云际。玉章散冲心，孤景要灵会。焕落景霞布，神衿靡不迈。玉条流逸响，从容虚妙话。灵音振空洞，九玄离幽裔。感 
　　爽无凝滞，去留如解带。明识生神章，高游无终,败。玄景曜云衢，迹超神方外。应感'无方圆，聊以运四大。研心稽首诵，众圣共称快。谨 
　　上请无想无结无爱天帝真岳府命元自然玄照之炁，九重下降，为受炼幽灵缠其身，使三关五脏，六腑九宫，金楼玉室，十二重门，紫户玉阁 
　　，三万六千宫府，三千六百机关，根原本始，一时生神，使万神具备，毛发生身，诸天下临以得生。
　　宣萌阳生神宝符
　　无结固无情，玄玄虚中澄。轮化无方序，数来亦叵乘。谁云无色平，峨峨多丘陵。冥心纵一往，高期清神征。良遇非年岁，劫数安可称。浮 
　　爽缘故条，返胎自有恒。灵感洞太虚，飞步霄上冰。津趣鼓万流，潜凝真神登。无爱固无忧，高观稽首升。
　　九天称庆天尊
　　九炁具足，万景光辉，提阴关既死之形，还阳景始生之性。法身微妙，道体希夷，行正步於虚无，永超神於寥廓，亶由陶冶，莫罄载衔，宜 
　　趋圆清，端诚礼谢。
　　九天称庆天尊
　　九炼功成，万缘尘散。形神疏瀹，已照备於仪容。气象妆严，更蕃饰於冠带。谨召灵宝玄局巾笥司灵官，摄化司灵官，疾速赴坛，随我神运 
　　，再为幽灵整洁衣冠，欣庆受度。
　　宣天皇象符
　　太上初炁混阴阳，水火既济方玄黄。
　　炼质玉容合仙品，飘飘飞步游仙乡。
　　滓秽消除神明清，霞衣锦佩光琳琅。
　　灵宝通玄无上圣，开度功德不可量。
　　一声玄梵彻三界，绵绵道德生仙乡。
　　逍遥快乐天尊
　　见前众灵，乘清微三华之耀，沐妙严百宝之辉，解脱幽关，来临阳境。莲灯晃朗，发性海之真光。芝馔森罗，慰心田之妄想。水火炼而百关 
　　月皎，衣冠备而五体春融。济济在庭，雍雍就列。膺今时之快乐，谅己欢颜。思昔日之幽寥，不堪回首。便当直截返照，猛省
　　内观，心中之枝叶都捐，性裹之根荄独露，一得永得，逍遥无何有之乡，岂不快哉。更伺戒演九真，箓颁三洞，仗真灵而证度，役将吏卫真 
　　，高步绿罗，超栖碧落。珠环诚罄，酬天尊开度之恩。琚玖忱殚，副斋主恳祈之愿。守雄抱雌二大将，各按所部部卫，幽魂来诣坛前，听宣 
　　妙戒。
　　亿劫应化天尊
　　引旛诣法师座前
　　智慧颂
　　智慧生戒根，真道戒为主。三宝由是兴，高仙所崇受。泛此不死舟，倏忽济大有。当此说戒时，诸天来稽首。
　　智慧起本无，朗朗超十方。结空峙玄霄二诸天挹流芳。其妙难思议，灵感真密通。有有竟无有，无无无不容。
　　智慧常观身，学道之所先。眇眇任意肆，自然录我神。天尊常拥护，魔王为保言。晃晃金刚体，超超太上仙。
　　道生一而分三，曰大曰人曰地。人合三而成一，惟精惟炁惟神。炁禀阳而符天精，形秉阴而契地粹。神以御炁，神存而炁亦存。炁以留形， 
　　炁散则形亦散。其生也炁与形会，神入而为主宰。其死也形逐炁亡，神出而退虚空。有善业则神升九天，有恶业则神降九地。虽炁有阴阳之 
　　间，形有升沈之殊，而神往来其间，苦乐互膺，未始顷刻停闲也。神之为神，冲虚妙粹，炳焕灵明。未有五太之先，此神已具。纵历亿劫之 
　　后，此神不亡。特受中降，灵为物所诱。因物造业，为形所累，致有善恶之判。譬犹晓镜凝尘，秋云蔽月，其中光明莹彻，未尝因之加损也 
　　。见前众灵受报，万类反观，本始俱禀冲和，孕形炁而为人，配天地而并立，元神宴御，与道合真。奈何形堕物迁，神逐业化，轮转六道， 
　　循环四生，不觉不思，愈趋愈远，流荡汩没，业实萦之。兹也供设玉山，恩颁金阙，善道乘光而至，恶道破暗而来，听法闻经，飨食受炼。 
　　虽形散为炁，炁聚为形，而所以驾是形御是炁者，匪神孰能尔哉。是则暂焉昏昧，为异趣周流，而本来昭昭，未尝不在也。盍亦乘本来之昭 
　　明，觉暂时之昏昧。自天道来者，当思快乐福报，会有尽时，终受沈溺，散入诸趣，不可贪欢悦而溷我神也。自神道来者，当思福善祸淫， 
　　宁无僭滥，报尽沦坠，易堕畏途，不可恃权柄而汩我神也。自人道来者，当思世谛虚伪，业机攸启，生灭既速，途苦易趋，不可慕纷华而滓 
　　我神也。自地狱道来者，当思夙萦愆累，致膺苦恼，幸离幽暗，宜脱轮回，不可图逸乐而蔽我神也。自饿鬼道来者，当思恶业久缠，今受饥 
　　渴，幸谐饱满，宜脱轮回，不可因饮食而累我神也。自畜生道来者，当思冤对执萦，致堕异类，幸离恶趣，宜脱轮回，不可羡人天而迷我神 
　　也。盖修善修恶，均谓之业。生地生天，均谓之报。善多恶少，则准量而报余善。恶多善少，则权衡而报余恶。业尽报尽，然后复为人耳。 
　　人为善恶之关，从兹展转，百千万劫，无有已时。而我固有之神，为业所牵，奔善驰恶，曾无宁息，岂不大可怜哉。孰若澄心独悟，见性惟 
　　思。生善道者，毋以善道为可恃，须知恶道之终在。生恶道者，毋以恶道为可慕，须知恶道之常随。绝去二边，自明一见，不思善，不思恶 
　　，静极光通达，寂照含虚空。惟觉我之元神，本来清静，若定水之无波，本来光明，若秋空之无翳，灵明莹彻，朗觉妙圆。然后以兹清静光 
　　明之神，悟彼真常空寂之性。近观诸尘，尘尘何有。诸尘无有，业报自空。业报既空，六道亦无。六道既无，轮回自息。轮回既息，一真独 
　　存。无去无来，不生不灭，荡荡乎与太虚同体矣。回思向者，天堂快乐，地狱辛酸，人境宠荣，旁生悲苦。如梦之觉．，如醉之醒，曾何足 
　　以滓吾天倪哉。见前众灵，若能从兹解悟，便可升入道境，洞彻自然，天地有终，此神无弊，劫运有坏，此神长存。倘有无之见未明，真妄 
　　之机莫悟。惟思执着，终堕轮回，帝泽难逢，宸恩不再，良可哀哉。昔我元始上帝，悯众生之愚昧，说九戒之圆通，正己正心，检身检性， 
　　善根已熟者以戒护卫，愈增光明。恶根未消者以戒禁防，自然灭断。实昏衢之慧烛，乃苦海之慈航。生前修持，不经地狱。身后佩奉，俓上 
　　天堂。今当恭按科仪，普为演说。先皈依於三宝名号，次宣示於九真戒条，万圣证明，十真鉴察，各宜端肃，谛听无哗。
　　道经师宝天尊
　　按人各恭信
　　宣告幽灵，第一皈依无上道宝。
　　道宝赞
　　稽首皈依道，大罗元始尊。杳冥开祖劫，混沌立天根。愿垂清静法，开度此幽灵。和：往生神仙界。
　　宣告幽灵，第二皈依无上经宝。
　　经宝赞
　　稽首皈依经，真文焕八方。炼金成凤篆，揉玉写龙章。愿垂清静教，开度此幽灵。和：往生神仙界。
　　宣告幽灵，第三皈依无上师宝。
　　师宝赞
　　稽首皈依师，慈悲转法轮。先天传大教，历劫指迷津。愿垂清静法，开度此幽灵。和：往生神仙界。
　　三宝既已皈依，九戒今当传授。
　　大慈说戒天尊
　　北帝颂
　　善哉元始尊，众生慈父母。倾光紫微宫，曲映九幽户。峨峨丘寒庭，回照廓冰浦。炎炎烈火狱，沛然洒法雨。圆通大哀智，常善济众苦。拔 
　　度长夜魂，今得稽首礼。
　　宣告幽灵，第一戒者敬让，孝养父母，是名初真戒。
　　宣告幽灵，第二戒者克勤，忠於君主，是名念真戒。
　　宣告幽灵，第三戒者不杀，慈救众生，是名持真戒。
　　宣告幽灵，第四戒者不淫，正身处物，是名守真戒。
　　宣告幽灵，第五戒者不盗，推义损己，是名保真戒。
　　宣告幽灵，第六戒者不慎，凶怒凌人，是名修真戒。
　　宣告幽灵，第七戒者不诈，謟贼害善，是名成真戒。
　　宣告幽灵，第八戒者不骄，傲忽至真，是名得真戒。
　　宣告幽灵，第九戒者不二，奉戒专一，是名登真戒。
　　奉戒颂
　　道为无心宗，一切作福田。立功无定准，本愿各由人。虚己应众生，注心莫不均。大圣崇正教，亦由雨降天。高陵靡不周，常卑故成渊。海 
　　为百川王，是能舍龙鳞。万劫保智用，岂但在厥年。奉戒不暂亏，世世善结缘。精思念大乘，会当体道真。
　　三宝琼号，旷劫难闻，九真金条，历生罕遇，对圣真而传授，伏仙圣以护持。各宜瀹性书绅，澄心弦佩。如拱尺璧，靡造次之或谖。如护寸 
　　珠，匪斯须之敢叛。戒光映体，戒体回光，五帝威神，六宫掾吏，察命童子，护戒威神，密侍卫其形神，潜翊扶其容止，永辞有漏，升入无 
　　为，勿生懈怠之心，自速轮回之苦。以今云笙韵彻，风磬声沉，螭头回芝盖之班，鹊尾散兰簧之篆。生篝黄舆而均庆。神公趣凌霄之驾，灵 
　　童催泛景之轮。各宜庄肃五神，澄清一志。佩符受券，得为天上之种民。御箓膺图，永证玄中之极品。仰希大道，俯赐证明。
　　宣救苦简　　长生简
　　宣生天箓　　九龙符
　　宣大九龙符　超生符
　　宣妙戒牒　　功德牒
　　宣朱陵符　　普度券
　　宣运明诰　　托生符
　　参凤戒以逍遥，精神莹朗。佩龙符而容舆，步武轻盈。伏愿一性圆明，千缘荡寂。宝光焕映，复五行相续之真。祖炁辉华，会万劫长存之道 
　　。此乃个中固有，不须向外别求，俓乘不死之舟，高宴无生之界。功德错落，幽显沾资。伺召役於真灵，关盟护送。方部卫於神炁，如律超 
　　凌。更冀从容，庶诣圆满。
</div>
    <div class="pagination">
<a href="灵宝领教济度金书_page94.html">上一页</a><span>...</span><a href="灵宝领教济度金书_page90.html">90</a><a href="灵宝领教济度金书_page91.html">91</a><a href="灵宝领教济度金书_page92.html">92</a><a href="灵宝领教济度金书_page93.html">93</a><a href="灵宝领教济度金书_page94.html">94</a><span class="current-page">95</span><a href="灵宝领教济度金书_page96.html">96</a><a href="灵宝领教济度金书_page97.html">97</a><a href="灵宝领教济度金书_page98.html">98</a><a href="灵宝领教济度金书_page99.html">99</a><a href="灵宝领教济度金书_page100.html">100</a><span>...</span><a href="灵宝领教济度金书_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
