<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 83 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 83 页/共 621 页</h1>
    <div class="content">　　王阴官，稽首送迎。玉清元命，一如奉行。
　　宣青玄破狱诰
　　东府上宫，金霞万重。日赫千光，云炁郁丛。中有玄黄，号曰上公。授以真文，宰治幽酆。统摄速召，疾见急通。破身中欢，领魂发冲。使 
　　皆生尸，炼度南宫，玄元之命，不得隐容。
　　宣六天策文诰
　　元始符命，制厦奉行。保举亡魂，度品
　　南宫。酆都落烬，三官懈刑。赦缚闭业，受化更生。随品受炼，上登福庭。
　　宣勑制地只诰
　　宣第一宝诰　关发
　　亡故某人，秽累既消，罪根悉散。三关通畅，凝正炁以周流。百体和平，融神光而洞彻。迥视曩时之阴暗，何伤今日之精荧。一真昭融，万 
　　缘披散，此皆元始慈悲之大造，实由天尊开度之深恩。所宜稽首肃恭，凝神叩谢，更凭法众赞咏洞章。
　　吟功德金色光赞
　　功德金色光，辉辉开暗幽。华池流真香，莲盖随云浮。千灵冲元和，常居十二楼。急宣灵宝旨，自在天堂游。
　　俓离恶趣天尊
　　第二炼
　　谨召守雄抱难大将，引领亡故某人，诣九幽拔罪天尊座前。
　　信礼无上大罗天九幽拔罪天尊
　　碧落辉九华。流精回苍林。神光蔼赤图，万变凝云岑。灵烟扬凤葆，翠盖拥神禽。策景始青畿，下观六合浮。提携寒夜爽，丘壑散重阴。振 
　　衣朝太上，五苦荡昏襟。
　　臣谨上启九幽拔罪天尊。切以明彻三天，超度契朱陵之格。昏沉九地，冤愆书黑郁之名。全仗提携，庶期济度。重念亡故某人，根尘结习， 
　　业识萦纡。阳罪阴愆，尚纷纭於考吏。新冤旧对，犹纪录於冥曹。万劫未原，一身莫度，欲望洪慈曲运，惠泽宏施，运真火以赫奕阴乡，召 
　　神吏以焚化文簿，千愆冰释，万罪春和，一如度人无量之章，密契灵宝嗣师之旨。众真监度，受炼更生，玄坛表文，谨当宣奏。
　　宣表　　关发
　　宣符奏
　　本坛恭奉道旨，关白九幽拔罪仙吏，疾除罪簿灵官，落灭恶根灵官，灵宝取索罪籍追摄叶大将，请启真慈，随我神运，特为亡故某人，烧焚 
　　罪籍，解释冤愆。
　　九幽拔罪天尊
　　宣牒
　　宣焚罪籍符
　　大明灵神，化度郁精。明霞藏辉，灌炼身形。玄驾六合，七神调平。结节解散，胎根肃清。罪籍焚烬，灵光洞明。
　　宣解冤结三诰
　　关灵光普被，异骨成亲。赤书玉字，焕落三晨。解冤释结，分别衅缘。执对消化，出离寒庭。罪根消除，大道光明。
　　宣普告三界
　　宣元始符命　关发
　　宣第二宝诰
　　亡故某人，罪籍既焚，宿冤已释。逍遥无碍，与万物而周流。放旷自娱，荡一尘而不染。尘世之邪门既塞，太虚之正路斯通，五炁敷罗，百 
　　神灵彻，此皆元始慈悲之大造，实由天尊开度之深恩。所宜稽首肃恭，凝神叩谢，更凭法众，赞咏洞章。
　　吟人天多障难赞
　　人天多障累，大道实矜怜。救度垂科教，咸令忏罪缘。愆辜遍地府，衅结已闻天。发露祈真佑，冥心感圣贤。虔恭礼三宝，愿得早生天。焚 
　　词归上界，奏名玉帝前。
　　罪消黑簿天尊
　　第三炼
　　谨召守雄抱雌大将，引领亡故某人，诣转轮圣王天尊座前。
　　信礼无上大罗天转轮圣王天尊
　　紫精回妙炁，耀罗蔼灵辉。云璈激天籁，金门映三微。郁勃羽盖焕，十绝舞泠漪。流铃征万魔，金真卫琼辎。丹华烛三界，俯策郁绝都。恶 
　　根一披散。逍遥观太无。
　　臣谨上启转轮圣王天尊。切以天尊浩荡，实千生万劫之依凭。地魄颠冥，有十习六因之缠缚。欲祈超脱，全赖陶镕。重念亡故某人，流浪尘 
　　缘，轮回世网，三业六根之恶，久絷行藏，三途五苦之门，莫能飞度。伏冀玄恩洞焕，洪泽周流，舒慧光以照破业根，放威神而屏除尸累， 
　　恶尘自散，罪障随清，一如度人无量之章，密契灵宝嗣师之旨。
　　众真监度，受炼更生，玄坛表文，谨当宣奏。
　　宣表　　关发
　　宣符奏
　　本坛恭奉道旨，关白转轮圣王仙吏，斩绝地根灵官，名列太玄灵官，请启真慈，随我神运，特为亡故某人，斩绝业根，断除尸累。
　　转轮圣王天尊
　　宣牒
　　宣三业诰
　　元始神化，太玄肇灵。阴阳布运，受品生形。有身有累，业垢自萦。炼胎返初，结节黄青。玉符所布，混炁交并。
　　宣六根诰
　　元始混罗，郁景凝真。布化分质，罪根附身。永沈北都，尸秽沈零。太上慈悲，曲放光明。回婴结秀，与道合并。
　　宣三途诰
　　大洞玉门，三十九登。彭仇交贼，恶根月增。元始符命，急斩绝生。三途罢对，上登宸京。神升紫阙，魂离寒庭。
　　宣五苦诰
　　玉符解罪，神脱冥波。荡除业障，斩割恶根。幽司罢对二寒庭停刑。幽离北府，神得受生。快乐无为，逍遥太清。
　　宣历关诸天诰　关发
　　宣第三宝诰亡故某人，三业既净，六根已清，永度三途，超凌五累。性天昭彻，悟多生积衅之非。心地融和，识大道指归之路。便可脱离生 
　　死，从兹还返真元，入众妙门，登解脱境，此皆元始慈悲之大造，实由天尊开度之深恩。所宜稽首肃恭，凝神叩谢，更凭法众，赞咏洞章。
　　吟超度三界难颂
　　超度三界难，地狱五苦解。悉归太上经，静念稽首礼。
　　顿超有漏天尊
　　第四炼
　　谨召守雄抱雌大将，弘领亡故某人，诣法桥大度天尊座前。
　　信礼无上大罗天法桥大度天尊
　　绿霞蔼空碧，红映焕紫烟。八遐舞回风，神魔征太玄。流光翼吉光，启途游芳骞。翼辕开五户，回灵残胞根。白简定仙箓，飞步天河津。返 
　　魂策空境，黄华齐万仙。
　　臣谨上启法桥大度天尊。切以释冤消咎，已还祖炁之灵光。度命登真，须仗飞梁之稳步。悉依洪造，爰露丹忱。重念亡故某人，命挺宿基， 
　　生逢道化。多生缠缚，欤超地禁以回灵。此日腾凌，曷造天关而御景。伏冀廓施妙力，宏运灵通，为建升天之法桥，庸辟凌空之俓路，伺膺 
　　炼度，即获超升，一如度人无量之章，密契灵宝嗣师之旨。众真监度，受炼更生，玄坛表文，谨当宣奏。
　　宣表　　关发
　　宣符奏
　　本坛恭奉道旨，关白法桥大度仙吏，名度南宫灵官，度品南宫灵官，请启真慈，随我神运，特为亡故某人，变化法桥，度神上升。
　　法桥大度天尊
　　宣牒
　　宣建桥诰
　　天尊智慧，大道玄功。九光阳炁，变化曲虹。长虹千丈，金玉万重。下入开光，上登朱宫。法桥开济，溥度无穷。肃严形仪，平步登空。凝 
　　神守一，享福无终。
　　宣第四宝诰
　　亡故某人，万缘荡寂，诸恶消除。稳上法桥，炼形神於流火。超登道岸，升步武於虚无。驾景高跻，无有障碍。此皆元始慈悲之大造，实由 
　　天尊开度之深恩。所宜辞首肃恭，凝神叩谢，更凭法众，赞咏洞章。
　　吟故设大法桥赞
　　道以斋为先，勤行登金阙。故设大法桥，普度诸人物。宿世恩德报，道心超然发。身飞升玄都，七祖咸解脱。
　　时刻升迁天尊
　　第五炼
　　谨召守雄抱雌大将，引领亡故某人，诣火炼丹界天尊座前。
　　信礼无上大罗天火炼丹界天尊
　　洞景焕郁罗，琼条振翠骞。紫云结华盖，朱日映流烟。八威啸神虎，玄龙翼飞天。披朗无极乡，游爽腾云仙。炎光濯流火，形神炼自然。超 
　　幽觐元始，游宴万春年。
　　臣谨上启火炼丹界天尊。伏以流火南昌，丹天着炼形之格。黄华东井，霐池垂惧质之仪。欲藉陶镕，敢祈拯济。重念亡故某人，根尘结习， 
　　宿垢萦缠。浴德澡身，赖阴精之荡涤。陶魂铸魄，藉阳粹之胚腪。庶沐慈光，克离幽暗。伏望虎龙吟啸，舒二炁之精华。离坎降升，运两仪 
　　之英妙。炼除积秽，克证仙乡，一如度人无量之章，密契灵宝嗣师之旨。众真监度，受炼更生，玄坛表文，谨当宣奏。
　　宣表　　关发
</div>
    <div class="pagination">
<a href="灵宝领教济度金书_page82.html">上一页</a><span>...</span><a href="灵宝领教济度金书_page78.html">78</a><a href="灵宝领教济度金书_page79.html">79</a><a href="灵宝领教济度金书_page80.html">80</a><a href="灵宝领教济度金书_page81.html">81</a><a href="灵宝领教济度金书_page82.html">82</a><span class="current-page">83</span><a href="灵宝领教济度金书_page84.html">84</a><a href="灵宝领教济度金书_page85.html">85</a><a href="灵宝领教济度金书_page86.html">86</a><a href="灵宝领教济度金书_page87.html">87</a><a href="灵宝领教济度金书_page88.html">88</a><span>...</span><a href="灵宝领教济度金书_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
