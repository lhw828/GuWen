<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 145 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 145 页/共 621 页</h1>
    <div class="content">　　上霄衢邈，洞元深万臣。秀叶翳翠霞，停荫清泠渚。遨玩怡五神，繁想啸明侣。五难缘理去，冲心自怡处。爽魂随本根，亹亹空中伫。七诵 
　　重关开，豁滞非神武。运通由中发，高唱稽首举。
　　焚符
　　谨召高虚清明仙吏，上诣紫琼玉台，请降帝真华府命元真灵化凝之炁，九重下降，为受炼幽灵缠其八景，使三部八景整具形神，幽夜光明以 
　　防身。
　　清明重霄上，合期庆云际。玉章散冲心，孤景要灵会。焕落景霞布，神衿靡不迈。玉条流逸响，从容虚妙话。灵音振空洞，九玄离幽裔。感 
　　爽无凝滞，去留如解带。明识生神章，高游无终败。玄景曜云衢，迹超神方外。应感无方圆，聊以运四大。研心稽首诵，众圣共称快。
　　焚符
　　谨召无想无结无爱仙吏，上诣九华宝台，请降帝真岳府命元自然玄照之炁，九重下降，为受炼幽灵缠其身，使三关五藏，六府九宫，金楼玉 
　　室，十二重门，紫户玉阁，三万六千宫府，三百六十骨节，根源本始，一时生神，使万神具备，毛发生身，诸天下临以得生。无结固无情， 
　　玄玄虚中澄。轮化无方序，数来亦叵乘。谁云无色平，峨峨多丘陵。冥心纵一往，高期清神征。良遇非年岁，劫数安可称。浮爽缘故条，返 
　　胎自有恒。灵感洞太虚，飞步霄上冰。津趣鼓万流，潜凝真神登。无爱固无忧，高观稽首升。
　　焚符
　　九天称庆天尊
　　降九炁以生万神，已承天泽。播九阳而融百体，尤藉神功。谨为亡灵，摄降一阳混溟□璜之炁，二阳泛华紫微之炁，三阳天娄凤车之炁，四 
　　阳中女辟邪之炁，五阳太阳微延之炁，六阳化真白灏之炁，七阳降实紫光之炁，八阳天真命仙之炁，九阳太皇寂照之炁，流注九户，缠络一 
　　身，俾内外以敷腴，庶宫府而备足。
　　九阳生化天尊
　　焚九阳符
　　太极金书，九天玉文。混茫祖炁，辉映天根。
　　圆灵高清，扶摇玄烟。回风下映，五色飞鲜。
　　灌荣内外，洞入自然。经络坚实，藏府生全。
　　大帝有敕，返阴还乾。群灵受庆，宴景芝田。
　　九天称庆天尊
　　谨召丹灵全形大将军，上灵炼形大将军，紫灵养形大将军，为亡故某，混合神灵，严装形体。
　　仙化成人天尊
　　焚全形符
　　已枯复荣，已灭复生。得生天上，更禀太灵。
　　九天之劫，返胎复婴。秽累消荡，白尸返生。
　　火炼功圆，灵仪气备。
　　荷帝师甄陶之力，感圣真开度之恩。归戴难殚，赞扬莫尽。
　　谨召守雄抱雌二大将，部卫亡灵，出离火池，伺候严新冠带，保举升仙。
　　朱陵度命天尊
　　准上帝敕，谨召青玄黄箓金木仙衣玉女，仙带玉女，仙车玉女，灵宝巾笥司一行官吏，神运摄化，速俾已炼亡魂，冠带身形，严装受度。
　　焚天皇象符
　　妙哉至道，五灵真机。上开龙汉，神仙空飞。
　　焕烂二景，身披洞衣。宝云玉宇，遍列天威。
　　精思招真，五府生辉。九光玉舆，登入紫微。
　　金容出世天尊
　　霓裳缥缈，霞佩琳琅，映玉体之洁清，俨琼颜之潇洒，精神入妙，步武登真。可谓宿劫因缘，今生际遇。第惟久沦幽昧，恐心地之未澄。致 
　　滓阳灵，或性天之尚郁。已遵依於科律，为传度於戒条。庸辟迷途，肆腾觉路。今当佩符受券，参箓膺图，无拘留逼合之忧，拔出地户。有 
　　侍卫送迎之乐，无拘天门。永为种民，常居福境。守雄抱雌大将，部卫亡魂，来诣座前，证明保举。
　　发敕制地祇
　　发普告三界
　　发元始符命
　　发历关诸天
　　保举既圆，升迁有便。惟灵宝度人之道，有救苦真符，佩之则不经地狱，有长生灵符，佩之则度品南宫。此乃虚无自然元始上帝开度之玉券 
　　也。有生天宝箓，佩之则上生天堂。有天门合券，佩之则径入天门。此乃虚皇玉晨大道君开度之玉券也。有解冤真符，佩之则冤愆解释。此 
　　乃玉皇上帝开度之玉券也。有救苦九龙符命，佩之则上生青宫。有救苦朱陵真符，佩之则上登南宫。有运明玉诰，佩之则随品受生。有移籍 
　　券，佩之则移名仙籍。有普度券，佩之则度上天堂。有仙魂合同天文，佩之则神登真域。此乃青玄老君太乙救苦天尊开度之玉券也。今当恭 
　　对道前，逐一给授，所宜整肃，拱听敷宣。
　　宣长生简　宣救苦简
　　宣生天箓　宣天门券
　　宣解冤符　宣九龙符
　　宣朱陵符　宣运明诰
　　宣移籍券　宣普度券
　　宣仙魂天文
　　亡故某万业销镕，千愆解释，灵光呈露，真性昭融。佩金箓白简之奇，戴玉券青符之妙。超离幽趣，即步武於云霄。俓陆真阶，永依光於日 
　　月。上帝遥唱，诸天下观。灵童迎驾景之舆，阳华洞焕。神王翊飞空之辇，梵炁弥罗。法桥稳步以高跻，道岸先登而御炁。从此栖神碧落， 
　　宴景清虚，出离轮回，与天相保。衍蕃厘於胤嗣，流余庆於宗亲。皆大道慈悲之恩，实众真维持之德。宜行礼谢，毋息皈依。斋主某所修功 
　　德，照牒具陈，佩负在心，永为身宝。宜端容止，少驻坛前，俟召真灵，部卫升度。
　　宣功德牒
　　宝华圆满天尊
　　臣谨重诚上启三清上圣，十极高真，应化度人，无鞅圣众。臣闻一真湛寂，本无形以无名。万圣森罗，斯有象而有数。溥其用则神变莫测， 
　　返其体则微妙难言。既有提携，敢忘归戴。臣等向来，奉为某炼度亡魂。仰荷天恩，功圆事竟。尚虑尘俗，难驻真斿。伏望玉蕊华珠，飘零 
　　於碧落。云车风马，回返於层霄。臣下情不胜激切，攀恋之至，谨稽首再拜奉送。
　　回軿颂
　　焚召十方神王符
　　恭奉上帝真符，谨召十方飞天神王，长生大圣，无量度人君。恭望真慈，随机应感，潜运慈悲，不忘元始付嘱之言，一如浮黎法会之日。倾 
　　光回驾，监真度生，俯同本坛主副大将，九天普度院守雄抱雌大将，部卫受度某，飞空步虚，上登天界。
　　宣护送牒　发天门牒
　　焚命魔前驱符
　　诵上天度人章
　　见前亡灵，藉紫极之阳光，脱幽都之阴暗。登真云路，泛景霄衢。天花散漫以前迎，绿舆稳驾。神璈铿锵而后从，彩仗飞骖。逍遥俓上於清 
　　虚，容与直跻於碧落。神朝三素，炁混九华。性识兼忘，常享太平之运。结习都尽，永无轮转之期。与道合真，保天有庆，好去好去，毋忘 
　　帝恩。
　　法师下座
　　召五方童子，送亡灵至桥头立
　　谨召朱陵火府引魂登桥大神，监桥超度大神，守桥超度升魂五大神，遵依帝敕，火急引领亡故某，俓度升天法桥，上登碧虚，消遥自在，一 
　　如灵宝天尊无上度人律令。
　　焚度桥符
　　吟偈
　　天尊慈惠降阳光，变化云梁耀八方。
　　上接朱陵登帝所，下开黑郁洞神乡。
　　绀丹缥缈绡霓映，金紫玲珑谷雾张。
　　今日亡灵飞步去，大罗渺渺觐虚皇。
　　引旛度桥
　　诵三界魔王章
　　送亡
　　焚燎
　　灵宝领教济度金书卷之一百六竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之一百七
　　科仪立成品
　　明真斋
　　传戒仪
　　静默堂序立
　　华夏引至戒座前
　　喝座
　　珠黍空浮焕始青，祥开玉局耀坤灵。
</div>
    <div class="pagination">
<a href="灵宝领教济度金书_page144.html">上一页</a><span>...</span><a href="灵宝领教济度金书_page140.html">140</a><a href="灵宝领教济度金书_page141.html">141</a><a href="灵宝领教济度金书_page142.html">142</a><a href="灵宝领教济度金书_page143.html">143</a><a href="灵宝领教济度金书_page144.html">144</a><span class="current-page">145</span><a href="灵宝领教济度金书_page146.html">146</a><a href="灵宝领教济度金书_page147.html">147</a><a href="灵宝领教济度金书_page148.html">148</a><a href="灵宝领教济度金书_page149.html">149</a><a href="灵宝领教济度金书_page150.html">150</a><span>...</span><a href="灵宝领教济度金书_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
