<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 526 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 526 页/共 621 页</h1>
    <div class="content">　　亥捷疾使者，丑聚魂对魂，摄。中指中文
　　咒毕，取五方炁吹於座上。次两手结普现诀。中指掐掌心横文，大指压定中指，掐四指上节念咒曰：
　　神光神光，照见八方。上通日月，下彻寒乡。东南西北，普照万邦。天神真仙，景物河江。山川神鬼，无处伏藏。三光所照，无漏毫芒。急 
　　急如三宝上帝敕摄。
　　存神光自顶门出，如五色红霞，与三光之炁交合，如一月轮之状。以鼻引光入口，以两目闪三五次，吐於座上，令人看视。次法师焚现形符 
　　於水中，以药叉诀捧水盂。念密咒：
　　神虎戟飞运，招摇一统随，十方精光都一吸。急急如律令。七徧
　　次吸鬼门炁吹水中，调符灰喷洒，即念催现形祝曰：
　　谨上请青玄灵应真童，升降元命。急急如东极青玄上帝敕。三徧
　　咒毕，吸东北炁吹之。良久，细看即见形貌，可以交语，不令哭声惊魂飞扬。如摄到无衣着，即念备衣咒。有缚索未解者，念断索咒。有枷 
　　锁未除者，念脱枷锁咒。各三徧。并见书篆旨诀品。即如所求，若见未真，再念催咒：
　　天清地朗，日月洞明。追上魂灵，摄上现形。急急疾疾。
　　及北炁吹于座上，再以符水喷之，令其亲人定心细看，必见。见而不言语，即念通语咒：
　　亡魂饮液，急济通言。急急。三徧
　　焚通语符一道，调水，喷亡人身，喝令通言。或未语，再念咒，及符水喷洒，念催咒曰：
　　□□朝太一，万灵尽总归。急急。
　　咒毕，再以符水喷之，即可通语。
　　如三召不到，乃亡人罪业深重。真人宜上朝，诵洞经三十二过，布金光烛破亡人所在之处，然后焚光明玉字，摄来必至。如欲现形通语，则 
　　左手天皇印，二指掐大指根，大指掐中指中文，余二指直向后。右手玉诀，焚神虎诸符，并北炁，惟师所行，召魂既到。若先以幽寂符沉北 
　　流水中，以追摄符焚香炉中，又以水噀洒坛及旛，必能立现语言。若亡者已近三载，以符烧灰，手中擎起，祝以姓名，吹向鬼门，以水噀之 
　　，必显现异常。如召到不见形，不通言，则是亡已多载，魂魄散乱所致。法师宜焚摄魂符，摄魄符，聚魂符，聚魄符，摄魂魄出离符，八卦 
　　聚形符。却密念聚魂咒：
　　阳现阴魂，鬼合人身，精光朗照，洞合百神，死魂受度，来朝上清。急急如玄冥紫光夫人律令摄。
　　右咒掐煞文，仰取天中炁三口，三次吹于亡人旛上，以黄袱覆之，存见三魂七魄在内。然后步八卦聚形罡。
　　祝曰：戴九履一，左三右七，二四为肩，六八为足，吾居中央，死魂俱实，降临真炁，立安形室。
　　掐八卦诀，吹炁一口，存炁自肾中出直上，男魂先生左肾，次生右肾，存一条筋直上生头骨。以自眼炁自鼻出，生亡人眼耳口鼻。呵气生心 
　　，呬气生肺，嘘气生肝，呼气生脾。存自脑气自鼻出，生亡人手足五脏，毛肤及肉筋骨。存自顶青气脑玄气，为亡人生百神。又存顶青气、 
　　脑玄气、心红气，并自口出，生亡人一身成人。若女人先生右肾，次生左肾，次生脚底骨，次生头骨也。又存自身肾水逆上，自舌下华池而 
　　出，注入亡人口中，即能通言也。所谓混元炁者，即鼻中炁也。念咒曰：
　　已枯复荣，已死复生。不经苦恼，身有光明。三界侍卫，五帝司迎。魂神速聚，混合人身。急急疾疾摄。
　　密咒毕，再念混合咒：
　　混合百灵，紫云覆身。长养万物，咸听所营。五帝大魔，化魂合形。今日受炼，枯骨更生。
　　咒毕，以混元炁三口吹之，存炁直去，冲破黄袱，亡人全形，出现阳世。次以普现开光符，念普现开光咒现之，然后以三界引魂符引归。如 
　　系产死女魂，则罪对深况，腥秽莫近，宜别差玉箓一行官将，承符直下血湖摄召。
　　全形复气
　　亡人生时有疾，殁后心病未除。既已摄来，合先引入全形幕。先召天医官吏，随证医治，俾之精神经络复故。然后召化生官吏全其气，召解 
　　结官吏释其冤，方为全人，可见天尊也。真人宜上朝元始，内诵洞经，先请降天医，存金光自经声中发，诸天医并随金光，从南宫降出内天 
　　门。次请降混元官吏，并随金光，自内天门而下。次请降解冤官吏，亦存随金光自内天门而下，并至明堂。金光下映玄坛，诸司官吏，各至 
　　玄坛幕中。方召请逐一行事，存天医服色，各如道士形相，负药瓢药铫药炉，置於案上，以汤膏丸散，各适其宜，与之服食。不觉气体苏快 
　　，混元全形，则存逐件化生。法师存官吏飞行变化，先为亡人化生左右两肾。即念密咒，掐子诀，吸自己肾气吹之，存肾已生。次生心，如 
　　前。次众诵五府炼形章，法师行全形之法。先掐三涂诀，默念：
　　兴生，掐卯文独隶，辰文可韩。巳文次默念：
　　兴生转，辰文独隶迁，卯文可韩明，寅文功都成，卯文切角正，辰文聚魂对魂摄。历上弹，吸鬼门炁吹
　　次轮诀，念五岳讳名：
　　红杏，取东方青炁入肝，吹弹。墨黑，取北方黑炁入肾，吹弹。磨真，取西方白炁入肺，吹弹。袜臈，取南方赤炁入心，吹弹灵宝。中央黄 
　　炁入脾，吹弹。
　　次念六合咒云：
　　红杏持倒，卯文墨黑捷同，子文磨真计力，酉文袜臈解成。午文灵宝万物，中文息利六合，正一成法，智一可真，取驿令下摄。次行五府事 
　　云：
　　青帝护魂，嘘肝炁自眼出，存入亡人眼入至肝。
　　白帝侍魄，呬肺炁自鼻出，入亡人鼻入至肺。
　　赤帝养炁，呵心炁自口出，存入亡人口从舌至心。
　　黑帝通血，吹肾炁自耳出，存入亡人耳至肾。
　　黄帝中主，嘻脾炁自天目出，存入亡人天月下入至脾。
　　万神无越。又咒云：
　　红杏木行，断须成续。存东方青炁中，金童玉女拥朝青帝在前，灌溉亡魂，师以青炁，掐卯诀，剔出缠布。墨黑水破，阴须疾催。存北方黑 
　　炁中，金童玉女拥朝黑帝在前，灌溉亡魂，师以黑炁，掐子文，剔出缠布。磨真金切，角须西寻。存西方白炁中，金童玉女拥朝白帝在前， 
　　灌溉亡魂，师以白炁，掐酉文，剔出缠布。袜臈火缠，转须成我。存南方赤炁中，金童玉女拥朝赤帝在前，灌溉亡魂，师以赤炁，掐午文， 
　　剔出缠布。灵宝土万，物悉归固。存中央黄炁中，金童玉女拥朝黄帝在前，灌溉亡魂，师以黄炁，掐中指中文，剔出缠布。敕感应疾感，应 
　　速收摄疾。掐中指中文弹出。存五方五帝，各布真炁，灌溉缠布。毕。次法师取五炁，各复归元以自补之。次再行流通五炁落灭恶根大法。 
　　云：
　　红杏佐左，瘫孪者伸。掐震文，嘘青炁墨黑向上，耳目聪明。掐坎文，吹黑炁磨真佑右，缓癈者平。掐兑文，呬白炁。袜臈上下，跛痾起行 
　　。掐离文，呵赤炁。灵宝中中，身强体轻。掐中指中文，呼出黄炁，存布注亡魂，诸疾顿除矣。青帝护魂，肝木长荣。卯文，青炁白帝侍魄 
　　，肺金全成。酉文，白炁赤帝养炁，心火光亨。午文，赤炁黑帝通血，肾水凉清。子文，黑炁。黄帝中主，脾土安宁。中文，黄炁。梵炁弥 
　　罗，自然成真。中指中文。回骸起死，白骨成人。子至亥，天门炁济度垂死，绝而得生。坎至离九和十合，变化上清。急急。弹诀亡魂五脏 
　　六腑，悉皆完备。次存解冤灵官，普为解冤释结，悉令和会，永绝仇雠。齐同慈爱，自然为友为朋，皆元始金光之所照也。诸事既毕，真人 
　　辞元始，归绛宫中。如系产魂，则已生未生，皆宿世仇冤所致。宜先诣解结司平其冤，次诣监生司平其胎，次诣天医司平其病，次诣混元司 
　　平其气，然后方引赴浴室。
　　沐浴咒水
　　先存五色霞光云气光芒满室，日月星光，洞照浴汤之上。然后沉丹阳符於水中，以杓指月建，左转搅水三十二过，念太阳玄生神水咒。次念 
　　中篇各一徧，搅引三十二天之炁，交错水中，冲蔼郁勃。男则玉童三人，女则玉女七人，各执巾栉候之，至入浴时，气象如前。存巾笥司灵 
　　官下降，为亡魂澡浴毕，别着新衣，方出浴室，则皆萧洒济楚，胜前也。
　　若普度，则置浴室三所。其一男魂用，其一女魂用，其一则产亡用之。其符命咒诀各异，并见书篆旨诀品。
　　朝礼三宝
　　当职道士，引旛对天尊前朝礼，存三宝降在，天宝台上各有二真人侍立，每朝礼，天尊从眉间放白玉毫光，下覆其身，即得一真澄彻，万罪 
　　荡除矣。
　　如朝仪启圣后，请召魂旛引灵出坛前，朝真忏悔，插旛於道前，存亡魂长跪忏谢。至复炉时，又引入灵帏，各举天尊号引之。
　　黄华神水
　　黄华神水，为炼度用也。有二法，其一法须於建斋之先，择月宿东井日，於东井方有井处，天未明时设香案，密奏太阴及东井星君、黄华夫 
　　人，乞赐神水，沐浴炼度。毕，掐东井诀，取东井炁，焚取黄华水符、东井符，入井中。存井宿光芒，与天河之水注下真光洞照，遂念天河 
　　灌东井咒。毕，焚取水符二道入瓶，取水置案上，以月华符焚入瓶中，宣东井黄华咒。存素光流映，有黄华夫人、童子玉女，急吸炁吹入水 
　　中，掐月君诀，焚降真水符入瓶。密诵月君咒云：
　　唵嚩明啰□啰娑婆萨诃十徧。
　　存明月一轮，光芒十道，在太虚中，黄白洞映，清泠如水，即念月魄暧萧咒。咒毕，取黄白光芒，布入瓶中，以黄纸封定，安顿元始座前。 
　　每夜露天，祝曰：
　　紫微黄书，名曰太玄。致月华水，养魄和魂。房中净严，度自玄关。藏天隐月，五灵夫人。飞光十道，辉映泥丸。
　　咒毕，存光芒射入瓶中，与水交杂，扣齿三通而退。次夜又如前，至炼度止。
　　月宿东井日
　　正月：初二日，初十日。二月：初四日，初八日。三月：初六日。四月：初四日，初八日。五月：十一日。六月：十二日，二十七日。七月 
　　：十五日，十六日。八月：十八日，二十二日。九月：二十日。十月：十八日，二十二日。十一月：十五日，二十四日。十二月：十三日， 
　　二十六日。
　　东井方
　　以寅加月建，至亥上，为东井方。炁诀同。
　　取黄华水法
　　於一月之前，须先申日月二宫，请降太阳太阴真炁降水中。然后以朔日，取东流水一盂，沉辰砂一两，沉日魂孕珠紫霞符一道。至望日，取 
　　西流水一盂，沉雌黄一两，沉九灵成真符。各以绵网其口，露天，雨侧张盖。俱安在道场前，候炼度时用之。昔有人取此水，未经月皆结成 
　　荇菜花纹之状。
　　日魂符
　　掐卯文，存太阳帝君所在，扣齿九通。密咒曰：日魂朱景，照韬绿映。回霞赤童，玄炎熛象。
　　唵嚩□啰喗□璃娑诃。见日中五色光芒，灌映一身，即吸入符中。
</div>
    <div class="pagination">
<a href="灵宝领教济度金书_page525.html">上一页</a><span>...</span><a href="灵宝领教济度金书_page521.html">521</a><a href="灵宝领教济度金书_page522.html">522</a><a href="灵宝领教济度金书_page523.html">523</a><a href="灵宝领教济度金书_page524.html">524</a><a href="灵宝领教济度金书_page525.html">525</a><span class="current-page">526</span><a href="灵宝领教济度金书_page527.html">527</a><a href="灵宝领教济度金书_page528.html">528</a><a href="灵宝领教济度金书_page529.html">529</a><a href="灵宝领教济度金书_page530.html">530</a><a href="灵宝领教济度金书_page531.html">531</a><span>...</span><a href="灵宝领教济度金书_page527.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
