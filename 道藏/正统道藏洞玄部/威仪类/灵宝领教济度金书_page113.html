<!DOCTYPE html>
<html>
<head>
    <meta charset="UTF-8">
    <title>灵宝领教济度金书 - 第 113 页/共 621 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵宝领教济度金书 - 第 113 页/共 621 页</h1>
    <div class="content">　　仙，斋主受福，幽显沾恩，十方仙童玉女侍卫，兰烟传臣向来所启，还达俓御虚无大道九天元皇玉帝御前。
　　出户
　　灵宝领教济度金书卷之七十八竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之七十九
　　科仪立成品
　　生神开度斋用
　　九天忏仪
　　臣众等志心皈命，东北方郁单无量天帝，已得道大圣众，至真诸君丈人，梵炁天君，东北乡神仙诸灵官，长跪虔诚忏谢。
　　臣等今故烧香，皈身皈神皈命。奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱。因今修斋行道 
　　，烧香散花，皈命东北方郁单无量天帝，梵炁天君，东北乡神仙诸灵官。伏愿苍炁流光，玄台肆赦。恶根消化，遏死户以乘晨。飞爽浮幽， 
　　沈命门而返景。太霄高步，上境升神，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，东方上上禅善无量寿天帝，已得道大圣众，至真诸君丈人，梵炁天君，东乡神仙诸灵官，长跪虔诚忏谢。
　　臣等今故烧香，皈身皈神皈命，奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守，故为误犯口语，心生阳造阴谋，日积月累，名书黑簿，魂录冥曹，不睹光明，无由解脱。因今修斋行道 
　　，烧香散花，皈命东方上上禅善无量寿天帝，梵炁天君，东乡神仙诸灵官。伏愿赤炁流光，琼台肆赦。超神幽夜，断死户以结胎。导炁阳灵 
　　，斩故根而离爱。青霄泛景，碧落凝真，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，东南方梵监须延天帝，已得道大圣众，至真诸君丈人，梵炁天君，东南乡神仙诸灵官，长跪虔诚忏谢。
　　臣等今故烧香，皈身皈神皈命，奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱，因今修斋行道 
　　，烧香散花，皈命东南方梵监须延天帝，梵炁天君，东南乡神仙诸灵官。伏愿青炁流光，灵都肆赦，玄关遏死，开长夜以期归。通炁摄生， 
　　反故根而度命。碧霄稳步，丹霍澄神，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，南方寂然兜术天帝，已得道大圣众，至真诸君丈人，梵炁天君，南乡神仙诸灵官，长跪虔诚忏谢。
　　臣等今故烧香，皈身皈神皈命。奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱。因今修斋行道 
　　，烧香散花，皈命南方寂然兜术天帝，梵炁天君，南乡神仙诸灵官。伏愿绿炁流光，琼台肆赦。生门开朗，合骞爽以飞仙。魄户闭关，摄游 
　　精而宴乐。丹霄御炁，朱火陶形。永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，西南方波罗尼密不骄乐天帝，已得道大圣众，至真诸君丈人，梵炁天君，西南乡神仙诸灵官，长跪虔诚忏谢。
　　臣等今故烧香，皈身皈神皈命。奉为斋主某忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大， 
　　秽贱五灵，禁戒多违，网常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱。因今修斋行道， 
　　烧香散花，皈命西南方波罗尼密不骄乐天帝，梵炁天君，西南乡神仙诸灵官。伏愿黄炁流光，玉台肆赦，炁炼紫户，召长夜以受生。神灵黄 
　　房，洞幽虚而起死。景霄飞步，清汉流玄，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，西方洞玄化应声天帝，已得道大圣众，至真诸君丈人，梵炁天君，西乡神仙诸灵官，长跪虔诚忏谢。
　　臣等今故烧香，皈身皈神皈命。奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱。因今修斋行道 
　　，烧香散花，皈命西方洞玄化应声天帝，梵杰天君，西乡神仙诸灵官。伏愿白炁流光，琼林肆赦。斩胞伐滞，超玄爽於上京。炼胎返初，回 
　　天真於妙
　　域，玉霄游宴，瑶圃翱翔，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，西北方灵化梵辅天帝，已得道大圣众，至真诸君丈人，梵炁天君，西北乡神仙诸灵官，长跪虔诚忏谢。
　　臣等今故烧香，皈身皈神皈命。奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱。因今修斋行道 
　　，烧香散花，皈命西北方灵化梵辅天帝，梵炁天君，西北乡神仙诸灵官。伏愿紫炁流光，琼台肆赦，爽魂返本，超八难以凌空。梵炁回灵， 
　　生万神而备体。琅霄驾步，琳阙参真，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，北方高虚清明天帝，已得道大圣众，至真诸君丈人，梵炁天君，北乡神仙诸灵官，长跪虔诚忏谢。
　　臣等今故烧香，皈身皈神皈命，北方高虚清明天帝，梵炁天君，北乡神仙诸灵官。伏愿碧炁流光，玉台肆赦，迹超玄景，运四大以高奔。心 
　　振灵音，合九玄而飞度。紫霄快乐，玄圃从容，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　臣众等志心皈命，上方无想无结无爱天帝，已得道大圣众，至真诸君丈人，梵炁天君，上乡神仙诸灵官，长跪虔诚忏谢。
　　臣等今故烧香，皈身皈神皈命。奉为斋主某，忏悔亡故某人。浩劫以来，死生相续，七情颠倒，三业纷纭，人伪滋流，天和荡失，轻慢四大 
　　，秽贱五灵，禁戒多违，纲常不守。故为误犯口语，心生阳造阴谋，日积月累，名书黑簿，魂录冥曹，不睹光明，无由解脱，因今修斋行道 
　　，烧香散花，皈命上方无想无结无爱天帝，梵炁天君，上乡神仙诸灵官。伏愿黑炁流光，玉京肆赦。浮爽缘故，参上景以返胎。真神潜登， 
　　洞太虚而流步。神霄宴御，琼阙逍遥，永契虚无，不经轮转，垂芳胤祚，衍庆家庭，得道之后，升入无形。和：与道合真。
　　灵宝领教济度金书卷之七十九竟
　　洞微高士开光救苦真人宁全真授灵宝通玄弘教水南先生林灵真编
　　灵宝领教济度金书卷之八十
　　科仪立成品
　　生神斋用
　　炼度醮仪
　　步虚　　洒净
　　卫灵咒
　　五灵列位，焕镇五方。始皇护魂，丹老卫形。皓灵侍魄，黑帝摄生。中央黄帝，统御万真。元皇诰下，幽夜开光。罪消北府，名列南宫。金 
　　箓定籍，玉字除殃。朱陵炼质，飞神太苍。三官九府，无极神乡。普受开度，上生天堂。和：与道合真。
　　具位臣某，谨同诚上启无上自然三宝虚皇大道元始天尊，玉晨元皇大道君，后圣玄元老君，九天帝主，吴天玉皇上帝，九天采访应元保运普 
　　化天帝，九天自然生神上帝，九天帝真元君，九天丈人真王元父道君，九天真母圣后元君，九天金箓无量生神君，朱陵火府南昌上宫主宰高 
　　真，九天司命府主宰高真，度人不死尊神，南极长生大君，度世司马大神，好生韩君丈人，南上司命司录延寿益算度厄尊神，回骸起死无量 
　　度人君，主水灵官，主火灵官，阳晶玉胎炼神符吏，石景水母炼真符吏，九天普度院水宫拔亡真人，火府度亡真人，炼度应感合会真灵。伏 
　　闻三宝开图，散虚无之祖炁。九霄启运，宏妙有之神功。密提洪泽以敷荣，昭建玄坛而佐理。南丹布化，生神开死户之幽。北郁承恩，死魄 
　　廓生门之旦。圣力巍巍於湛露，神功赫赫於发烟，望重人天，惠流今古。凡皈心而请命，必委质以投诚。今斋主某，伏为亡故某崇建某斋。 
　　开地禁以提魂，亶藉九阳之微妙。焕天光而炼魄，更资二景之希夷。靖惟宣德以承符，允属协恭而受事，敢洁蠲於苹荐，庸预控於葵衷。伏 
　　愿月驷逶迤，御玄虚而下迈。云骖摇曳，泛碧落以来游。驻景前帷，依光中陛，布阴阳之正化，融经纬之真机。某不胜倾徯之至，谨稽首再 
　　拜，祗迎圣驾。
　　请圣　　初献
　　具位奉行某斋，炼度法事某，谨同诚上启无上自然三宝虚皇大道元始天尊，玉晨元皇大道君，后圣玄元老君，九天帝主，吴天玉皇上帝，九 
　　天采访应元保运普化天帝，九天自然生神上帝，九天帝真元君，九天丈人真王元父道君，九天真母圣后元君，九天金箓无量生神君，朱陵火 
　　府南昌上宫主宰高真，九天司命府主宰高真，度人不死尊神，南极长生大君，度世司马大神，好生韩君丈人，南上司命司录延寿益算度厄尊 
　　神。回骸起死无量度人君，主水灵官，主火灵官，阳晶玉胎炼神符吏，石景水母，九天普度院水火度亡真人，炼度醮筵内外一切真灵。伏闻 
　　帝德好生，龙简侈度生之惠。民情恶死，鸳班敷起死之恩。下橐钥於群工，上恢张於万范。钦惟神武，夙禀威仪。剑佩陆离，典朱陵而熙帝 
　　载。旌旄赫奕，佐朱火以畅皇灵。开九地之春阳，霈八弦之昼景。黄华圣治，裁成荡涤之功。流火神庭，燮理陶镕之绩。元功制地，玄泽昭 
　　天。今斋主某，深念亡故某人，流浪冥都，颠连幽路。胞胎结节，惊梵炁以流奔，脏腑形神，倏百骸而解散。夙世之尘根结习，积生之业垢 
　　周罗，非炼瀹於阴霾，曷返还於阳耀。朱函露奏，冀差阴降之金纶。丹旆风驰，已拜关宣之玉敕。兹伸召役，僭布恳祈。伏望啸命真曹，敕 
　　制仙吏，九凤扇南阎之炁，五龙鼓东井之津。阳燧炎嬉，蠲万劫无名之垢。方诸澄润，涤千生有漏之尘。即俾亡故某人，精魄清夷，形魂澄 
　　正，炼神成炁，返生为於故根。炼形成神，复精神於本始。永离地中之地，遥登天上之天。蒙采丹诚，允昭玄贶。某不胜恳祈之至，谨伸亚 
　　献。
　　亚献
　　真位臣某等，谨重诚上启三清上帝，十极高真，醮筵内外应感真灵。伏闻道尊太乙，流教雨於清微。化衍大千，扇真风於黄混。凡禀阴阳而 
　　兆质，必资水火以成形。走虎飞龙，运真精於子午。含乌育兔，融妙粹於坎离。九还彰地二之辉，七返散天一之景。郁仪洞焕，廓乾阳金紫 
　　以流华。结璘泓渟，舒坤阴素黄而耀彩。混合浮沉之妙，交罗升降之玄。梵炁笼葱，灵光郁勃，珠幢玉节，蔼云佩以周旋。翠葆金旌，杂霞 
　　销而容与。凡期变化，悉赖圆成。庶使已故某，气质磨砻，钢百炼而愈劲。形魂浣濯，金屡淘而益明。还本来泰定之天，复固有虚灵之性。 
　　神神玉洁，疾超迹於圆方。炁炁珠圆，快回灵於经纬。霓裳缥缈，霄路翱翔。紫云扶八景之轮，横飞寥廓。碧霞映九光之座，直上虚空。永 
　　无轮转之虞，常享太平之运。蒙如丹祷，允荷洪恩。某不胜虔祷之至，恭陈终献。
　　三献
　　以今银河影转，玉漏声迟，珠星璀璨於璇虚，碧月玲珑於黄道。今夕何夕，开生神九转之坛。此时得时，飞降真五华之驾。愿停风辈，为驻 
　　霄衢，降神吏以戒严，策仙灵而炼度，提携死炁，返复生根，九炼功圆，别当奉送。
　　散坛仪
　　烧香颂
　　各礼师存念如法
　　宣卫灵咒
　　玄阴七灵，九炁合形。魂精魄爽，二景回轮。飞光赫奕，焕耀长春。日月吐辉，回合华英。大梵流布，奔飞炎铃。魔王受事，朝谒帝京。含 
　　灵普济，广惠幽冥。玉文敷告，万黑腾升。和：与道合真。
　　鸣法鼓二十四通
</div>
    <div class="pagination">
<a href="灵宝领教济度金书_page112.html">上一页</a><span>...</span><a href="灵宝领教济度金书_page108.html">108</a><a href="灵宝领教济度金书_page109.html">109</a><a href="灵宝领教济度金书_page110.html">110</a><a href="灵宝领教济度金书_page111.html">111</a><a href="灵宝领教济度金书_page112.html">112</a><span class="current-page">113</span><a href="灵宝领教济度金书_page114.html">114</a><a href="灵宝领教济度金书_page115.html">115</a><a href="灵宝领教济度金书_page116.html">116</a><a href="灵宝领教济度金书_page117.html">117</a><a href="灵宝领教济度金书_page118.html">118</a><span>...</span><a href="灵宝领教济度金书_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
