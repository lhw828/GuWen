<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 20 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 20 页/共 27 页
  </h1>
  <div class="content">
   录曰：此不易之定论，岂惟一国为然，一人一家莫不然也。上失其道，民失其义，士甘於游衍，农夺於末技，朝不信道，工不信度，君子犯义，小人犯刑，国之不亡，幸矣。此仲所以深虑也。
　　公曰：定民之居，若何。对曰：制国以为二十一乡，工商之乡六，士乡十五。公帅五乡焉，国子帅五乡焉。高子帅五乡焉。参国起案，以为三官，臣立三宰，公立三族，市立三乡，泽立三虞，山立三衡。
　　录曰：此鲁作三军所由起也，智者在於善观而已矣。
　　公曰：吾欲从事於诸侯，可乎。对曰：未可。国未安，修旧法，择其善者而业用之，遂滋民与无财而敬百姓，则国安矣。公曰：诺国安矣，其可乎。对曰：未可。君若正卒伍修甲兵，则大国亦将正卒伍修甲兵。君有攻伐之器，小国诸侯有守御之备，难以速得志矣。君若欲速得志於诸侯，则事可以隐，作内政而寄军令焉。公曰：善。於是制国五家为轨，轨为之长，十轨有里，里有司，四里为连，连为之长，十连为乡，乡有良人，以为军令。五家为轨，故五人为伍，轨长帅之。十轨为里，故五十人为小戎，里有司帅之。四里为连，故二百人为卒，连长帅之。十连为乡，故二千为旅，乡为人帅之。五乡为帅，故万人为一军，五乡之人帅之。春以获振旅，秋以弥治兵，是故卒伍整於里，军旅整於郊。内教既成，勿使迁徙，伍之人祭祀同福，死丧同恤，祸灾共之。人与人相畴世同居，少同游，故夜战声相闻，足以不乖；昼战目相视，足以相识。其惧圻，足以相死，是故守则同固，战则同强。君有此士也三万人，以方行於天下，以诛无道，以屏周室，天下大国之君，莫之能御也。
　　录曰：此内政而寓军令，徒以仲之设心，外则一以欺人，内则急以强己。倦倦焉，惟以得志为事。夫是而君子不由也。若乃先王联属其民，寓兵於农之法，大率类此。呜呼。齐一国也，仲一人也，以三万人横行天下，诛无道，屏王室，莫之能御，何况堂堂之天下乎。夫是而不可不措之思也。
　　公曰：吾欲从事於诸侯，可乎。曰：未可。邻国未吾亲也。君欲从事於诸侯，则亲邻国，审吾疆场，而反其侵地，无受其资，而重为之币，俯於诸侯，则曰邻亲我矣。四邻大亲，正封强地，南至於陶阴，西至於济西，北至於河，束至於纪。鄗有革车八百乘，择天下之淫乱者，而先征之。即位数年，遂征莱莒，徐夷昊越，一战帅服三十一国。
　　录曰：孟子曰：以力服人者，非心服也，力不赡也。是故就其开悦君心，纤微毕照，则可见其明智而有余；究其反覆倾险，立心措志，则又见其光大之不足。君子可不务帝王之大智，以正己而格物乎。
　　《左传》：齐景公田於沛，既还，晏子侍於遗台，梁丘据驰而造焉。公曰：唯据与我和夫。晏子对曰：据亦同也，焉得为和。公曰：和与同异乎。对曰：异。和如羹焉，齐之以味，济其不及，以泄其过。君子食之，以平其心。君臣亦然，君所谓可，而有否焉。臣替其否，以成其可，君所谓否，而有可焉。臣献其可，以去其否，是以政平而不干，民无争心。故曰：亦有和羹。既戒既平，奏假无言，时靡有争。今据不然，君所谓可，据亦曰可，君所谓否，据亦曰否。若以水济水，谁能食之，同之不可也如是。
　　录曰：孔子曰：君子和而不同，小人同而不和。和与同正相反，而公私义利之所由分也。盖同之言，利害不分，是非莫辨，惟上之言而莫予违，是故言之可听，听之可入。和之言，祗求无背於理，不求无背於言，谁能无叛於道，不能无叛於进，叉不肯阿谈曲从，陷君不义，是故言之未又听，听之未铃入。要之，进无面从，退无后言者，和也；以利害为从违，得失为进退者，同也。《易》曰：差之毫厘，谬以千里。为人上者，可不察哉。
　　景公欲更晏子之宅，曰：子之宅近市，啾隘嚣尘，不可以居，请更诸爽恺者。辞曰：君之先臣容焉。臣不足以嗣之，於臣侈矣。且小人近市，朝夕得所求，小人之利也。敢烦里旅。公笑曰：二近市，识贵贱乎。对曰：既利之，敢不识乎。公曰：何贵何贱。於是景公繁於刑。有斋踊者，故对曰：踊贵履贱。景公於是省於刑。及晏子在晋，公臾其宅，反则成矣。既拜，乃毁之而为里室，皆如其旧，则使宅人反之。曰：非宅是卜，惟邻是卜。二三子先卜邻矣，违卜不祥。君子不犯非礼，吾敢违乎。卒复其旧宅。公弗许，因陈桓子以请，乃许之。
　　录曰：智哉，晏子仲乎，那庆氏殿鄙六十弗受，一也；与季札言，纳邑与政，二也；辞宅卒复其旧，三也。彼不知自保者，今虽眩美轮奂，以奸私宠，焉知他曰不变革改，毁以尽公论乎。故曰：非恶富也，恐失富也。以齐之多难，崔庆乱於前，乐鲍踵於后，晏独端委植立而不可变者，让为之懿也。故利不可强，思义为愈，蕴利生孽。君子其戒之哉。
　　鲁饥，臧文仲言於桓公曰：国病矣，君盍以名器请耀於齐。公曰：谁使。对曰：国有饥馑，卿出告耀，古之制也。辰也备，卿请如齐。公使往。从者曰：君不命而请之，其为选事乎。文仲曰：贤者急病而让夷，居官当事不避难，我不如齐，非心病也。在上不恤下，居官而惰，非事君也。遂以也圭与玉磬如齐，齐人归其玉而与之耀。
　　录曰：葵丘之会曰；毋遏耀。遏耀者，五霸之所戒也。於是有文仲之请，齐人之与焉。何以今之世，反不然乎。彼胡越尚犹一家，以秦人而视楚人之肥瘠，不敢若是想，而况溥天之下，莫非王土；率土之滨，莫非王臣，胡为乎闭之耀乎。夫常平社仓，其制远矣。三年耕，九年积，亦云邈矣。而预备仓，今之要务。募民既曰无策，和耀亦朱尽善。劝借者不得已，而一行脏罚纸喇，未能尽知无已，俾其有无，自相兼济，何得以当官威，令参预乎其问耶。且如一府一郡，所产几何，出自本土，非由外来，犹之可也。四通八达之道，丰年尚且资之。才一壅板，四路风闻，市井又从而关之，小民又从而讹之，来者阻绝，居者腾涌，安得而不坐索高价耶。惟其无阻，人各趋利，不分远迩，不伺号招，自然远来，民心至愚而神，索价高下，不约而同。又况我之可得而止者，皆出於其涂之人，而未出於涂者尚多也。民之所仰而耀者，多未出於涂之家而已，出於涂者尚少也。曾是而不反思之乎。此移民移果所以有限，而自谓尽心者，亦未尝得也。
　　臧武仲多智，时号为圣人。邻庶其以漆闻来奔，季武子以公姑姊妻之，皆有赐於其从者。於是鲁多盗。武子谓纥曰：子盍诂盗。武子曰：不可诂也，纥又不能。季孙曰：我有四封，而诂其盗，何故不可。子为司寇，将盗是务去。若之何不能。武仲曰：子招外盗而大礼焉，何以止吾盗。子为正卿，而来外盗，使纥去之，将何以能。庶其窃邑以来，子以姬氏妻之，而与之邑，其从者皆有赐也。是赏盗焉，赏而去之，其或难焉，纥也闻之，在上位者，洒濯其心，一以待人，轨度其信，而后可以治人。夫上之所为，民之归也。上所不为，而民或为之，是以加刑罚焉，而莫敢不惩。若上之所为，而民亦为之，乃其所也，又可禁乎。
　　录曰：夫子尝告季孙曰：苟子之不欲，虽赏之不窃。其言与纥正相合，孰谓武子之智而可少哉。夫有宣公之命莒仆，而后有季孙之赏庶其；有桓公之纳合鼎，而后有阳虎之窃宝玉。诲盗之验，如影随响，人可不务洗濯其心乎。以纥之智，足以服季孙外盗之言，孰不敬信，而内宠之私，孰可殉之。虽然以甲从已，则赞；犯门斩关，则诬。纥以正论，而宿以憾施，言之祸人，一至此夫。
　　奉穆公纳晋公子，及河，舅犯以璧授公子曰：师负羁绁，从君巡於天下，臣罪多矣。请由此辞。公子曰：所不与舅氏同心者，有如此水。投其璧於河，遂入於曲沃，是为文公。文公元年，王室有乱，襄王出居於郑，秦穆公师於河上，将以纳王勇，犯言於文公曰：永诸侯，莫如勤王。诸侯信之，且大义也。公以为然，故辞秦师而下，次於阳樊，右师围温，左师逆王，入襄王於周，取王弟叔带於温，杀之。
　　录曰：《蛊》序卦曰：以喜随人者，铃有事。故受之以蛊。夫喜悦以随於人者，铃有事也。无事，则何喜何随。然则授璧请亡，岂得已哉。介子推之事，可以鉴矣。象又曰：蛊元亨而天下治也。治蛊之初，苟能使尊卑上下，止齐安定，何事不可治，何功不可成。然则求诸侯，莫如勤王，岂无征哉。文侯仇之事，可以法矣。故又曰：利涉大川，往有事也。其诸亡人子犯之谓乎。
　　楚子及诸侯围宋，公孙固如晋告急。先翰曰：报施救患，取威定霸，於是乎在。狐偃曰：楚始得曹，而新昏於卫。若伐曹魏，楚必救之，则齐宋兔矣。於是乎搜於被庐，作三军，谋元帅。晋侯始入而教其民，二年欲用之。子犯曰：民未知义，未安其居。於是乎出定襄王，入务利民，民怀生矣。将用之，子犯曰：民未知信，未宣其用。於是乎伐原以示之信。民易资者，不求丰焉，明征其词。公曰：可矣乎。民未知礼，未生其共。於是乎大鬼以示之礼，作执秩以正其官。民听不惑，而后用之。出谷戍，释宋围。一战而霸，文之教也。
　　录曰：孔子曰：上好礼，则民莫敢不敬。上好义，则民莫敢不服。上好信，则民莫敢不用。情晋虽伯国，天意兴之，而犹藉以先焉。其是之谓夫。
　　文公问元帅於赵衰，对曰：邵谷可。行年五十矣，守学弥笃。夫先王之法，志德义之府也。德义，生民之本也。能惇笃者，不忘百姓。公从之，使赵衰为卿，辞曰：乐枝贞慎，先辑有谋，胥臣多闻，皆可以为辅，臣弗若也。又使辞曰：夫三德者，偃之出也。以德纪民，其章大矣，不可废也。使狐偃为卿，辞曰：毛之智，贤於臣，其齿又长也。不在位，不敢闻命。乃使狐毛将上军，狐偃佐之。毛卒，使衰代之，辞曰：城濮之战先。且居之佐军也，善军伐有赏，善君有赏，能其官有赏。且居有三赏，不可废也。公曰：赵衰三让其所让，皆社稷之卫也。废让，是废德也。
　　录曰：愚观成子志而有文，岂不信哉。夫以人事君曰忠，三让三获曰文，有天下者可不务哉。徒以其霸而废其文，乃攘取高位以饕异宠。今之视之，习不若腐鼠，其视衰也，为何如哉。
　　成子卒，宣子将中军，始为国政，制事典，正法罪，辟刑狱，董通选，由质要，治旧垮，本秩礼，续常职，出滞淹。既成，以授太傅阳处父、太师贾佗，使行诸晋国，以为常法。
　　录曰：《蛊》之六五曰：干父之蛊，用誉。晋侯本以阴柔之质，诡而不正，而能任刚阳之臣，观其立政制治，岂非大有为之才乎。故曰：成季之勋，宣孟之忠。君臣父子之间，令闻长世，所谓承以德者也。
　　郑子皮授子产政，辞曰：国小而倡，族大宠多，不可为也。子皮曰：虎帅以听，谁敢犯乎。子善相之，国无小，小能事大，国乃宽。子产为政，使都鄙有章，上下有服，田有封洫，庐井有伍，大人之忠俭者从而与之，泰侈者因而弊之。从政一年，舆人诵之曰：取我衣冠而褚之，取我田畴而伍之。孰杀子产，吾其与之。及三年，又诵之曰：我有子弟，子产诲之。我有田畴，子产陨之。子产而死，谁其嗣之。
　　录曰：愚观子产之治，郑国乃知井田、学校。当时，皆可复也。夫郑与鲁与滕等也，其自称国小而倡，族大宠多，初非臆说也。一旦取我田畴而伍之，使都鄙有章，上下有服，田有封洫，庐井有伍，而非卤莽也。又取我衣冠而褚之，使大人之忠俭者从而与之，泰侈者因而弊之，而非姑息也。斯二者，先王井田教化之遗风也。其始欲杀之者，习宠枯势之为也；其终欲嗣之者，心悦诚服之公也。然则田畴之殖者，谁耶。子弟之诲者，谁耶。盖已复复乎回心向道之俗矣。此有子、孟子未为空言，而子产能见之行事，人岂可以弱小而自画耶。观者详之。
　　子皮欲使尹何为邑，子产曰：少。　子皮曰：使夫往而学焉。子产曰：不可。人之爱人，求利之也。今吾子爱人则以政，犹未能操刀而使之割也，其伤实多。子於郑国，楝也。楝折禳崩，侨将厌焉。敢不尽言乎。子有美锦，不使人学制焉。大官大邑，身之所庇也，而使学者制焉。侨闻学而后入政，未闻以政学也。子皮曰：善。吾闻君子务知大者远者，小人务知小者近者。我小人也。衣服附在吾身，我知而慎之。大官大邑，所以庇身也，我远而慢之。微子之言，吾不知也。今而后，请听子而行。
　　录曰：尹何之不可使，即子羔之不可仕。可见当时议论之合也。而操刃制锦之说，至今十古，脍炙人口，人可不务学乎。录之。
　　子产之从政也，择能而使之。冯简子能断大事，子大叔美秀而文，公孙挥能知四国之为，而辨於其大夫之族姓，班位贵贱能否，而又善为辞令，裨谌能谋，谋於野则获，谋於邑则否。郑国将有诸侯之事，子产乃问四国之为於子羽，且多为辞令。与裨谌乘以适野，使谋可否，而告冯简子使断之。事成，乃授子大叔使行之，以应对宾客。是以鲜有败事。
　　录曰：愚观郑之词命，其脍炙人口者，若晋征朝论币献，捷晋让坏垣辞楚公子，以至争承让阵，立驷对苑献子对士景伯，其词具在也。至今读之者，使人耳目爽快，心悲开明，而况亲聆声咳者乎。信乎，言之无文，行之不远，词可不待润色耶。
　　裨鳌言於子产曰：宋、卫、陈、郑将同日火，若我用权牦玉瓒，郑必不火。子产弗与。夏五月，火始昏见。丙子，风。梓慎曰：是谓融风，火之始也。七曰其火作乎。戊寅，风甚。壬午，大甚，宋卫陈郑皆火。裨鳌曰：不用吾言，郑又将火。郑人请用之，子产不可。子太叔曰：宝以保民，若有火，国几亡。可以救亡，子何爱焉。子产曰：天道远，人道迩，非所及也，何以，知之。鳌焉知天道，是亦多言矣，岂或不信。遂不与，亦不复火。
　　录曰：校人之讥曰：孰谓子产智。然则其部裨宠，独非智与智。故以祝史为末，自强为本。苟国无政令，安能消变於未然乎，有国有家者，可不致慎耶。是知吉凶祸福，固有可移之理。古人所以必先人事，而后言数与命也。
　　弘道录卷之三十七竟
　　弘道录卷之三十八
　　智
　　君臣之智
　　《通鉴》：魏文侯谓李克曰：先生尝有言曰：家贫思贤妻，国乱思良相。今所置非成则璜，二子何如。对曰：居视其所亲，富视其所与，达视其所举，穷视其所不为，贫视其所不取。五者□以定之矣。文侯曰：先生就舍，吾之相定矣。
　　录曰：五者果足以定相乎。夫乾称父，坤称母，大君者宗子也，大臣者家相也。故天地之广，兆民之众，亲之为同胞，视之为吾与，皆相之职也。若但居视其所亲，所不亲者尚多也。富视其所与，所不与者尚多也。以论三晋之相则可，论天下之相则不可。天下之相叉如秦晋，断断兮无他技，其心休休焉，其如有容焉。如此方可以保子孙黎民，视彼五有之气象，万万不伴矣。后之欲论相者，盍举以为法。
　　韩昭侯有弊椅，命藏之，侍者曰：君亦不仁者矣，不赐左右而藏之。昭侯曰：吾闻明言，爱一吨一笑。今椅岂诗吨笑哉。吾必待有功者。
　　录曰：昭侯於是乎，失言矣。夫彤弓、招弓受言藏之，先王所以待有功也。神虽鲜，不以加诸人，况於其弊者哉。若夫一吨一笑，所关至重，怒而故吨，喜而故笑，人主之喜怒，将国关马，而岂弊夸之比乎。徒知举措之不费，不察身心之远图，偶存爱利之私情，而竞左右之臆说，未足以语智也。
　　《史记》：沛公入咸阳，诸将皆争取金帛财物，萧何独先入，收丞相府图籍藏之，以此得具知天下阪塞，户口多寡，强弱之处。反汉王入荣阳，命萧何守关中，计关中户口，转漕调兵以给军，未尝乏绝。
　　录曰：此萧何之功所以第一，汉之天下，根抵於是乎定矣。彼责其不收博士掌故之书，无案之词也。
　　初项羽与诸将约曰：先入关中者，王之。至是与范增疑沛公，而业已谣解，乃阴谋曰：巴蜀道险，秦之迁人皆居之。然巴蜀，亦关中地也。故立沛公为汉王。沛公怒，欲攻羽，萧何谏曰：诙於一人之下，而信於万乘之上者，汤武是也。臣愿大王王汉中，养其民，以致贤人，收用巴蜀，还定三秦，天下可图也。汉王曰：善。乃遂就国，以何为丞相。
　　录曰：此萧何所以铃用韩信，不在於追亡之日，而在於王汉之始，破秦灭项，立汉定楚，胸中已有成算，何其无忝於相国哉。
　　汉王问韩信曰：丞相数言将军，将军何以教寡人计策。信辞谢，因曰：今束卿故，天下岂非项羽乎。曰：然。曰：大王自料勇悍仁强，孰与项。王#1曰：不如也。信曰：项王之为人也，暗哑叱吃，千人自废，然不能有任贤将，此特匹夫之勇耳。项王见人恭敬慈爱，言语呕呕，人有疾病，涕泣分食饮。至使人有功，当封爵者，印利敝忍不能予，此所谓妇人之仁也。项王虽霸天下而臣诸侯，不居关中而都彭城，放逐义帝，所过无不残灭。名虽为霸，实失天下心。故其强易弱。今大王诚能反其道任天下，武勇何所不诛；以天下城邑封功臣，何所不服；以义兵从，思归束之士何所不散。且三秦王为将，将秦子弟数岁矣。斯其众降诸侯至新安，项王诈，坑秦降卒三十余万，唯蜀那欣翳得脱。秦父兄怨此三人，痛入骨髓。今楚强以威王此三人，秦民莫爱也。大王入关，秋毫无所害，除秦苛法，秦民无不欲得大王王秦者。今大王举而束，三秦可传檄而定也。於是汉王大喜，自以为得信晚，遂听信计。
　　录曰：愚观韩信之所养，乃知赴赴武夫公侯服心，信不诬也。夫玉汝於成在天，不可得而知也。以信之穷困受辱，体肤之饿，拂乱之为，亦已多矣，焉能不动其心哉。是故惟不甘匹夫之勇，而后知三秦可破；惟不屑妇人之仁，而后知项羽可敌；惟不没养民致贤之言，而后知丞相可事；惟不弃设坛拜将之礼，而后知汉王可臣。如是而不听信计，则吾不知也。
　　张良为韩报仇，乃祖击始皇。始皇大怒，大索天下十日，不能得。良乃更名姓，亡匿下那。尝从容步圯，上有一老父，至良所直，堕其履圯下，顾谓良曰：孺子下取履。良强忍，下取之。父又曰：履我。良因长跪，父以足受履，笑曰：孺子可教。与之期，后五日平明会此。良往，父已先在，怒曰：与老人期，后何也。去。再后五日早平。鹦呜，良往，父又先在，复怒曰：何后也。去。再后五日复早来。良夜未半往，有顷，父来，喜授以编书，曰：读此为王者师。后十年见我，济比谷城山下黄石，即我矣。遂去无他言。旦日观其书，乃太公兵法也。良因异常习读诵之。
　　录曰：张良之於豫让其始，岂相远哉。世珍暴兴，画剽巷夺，专诸曹沬之戈聂政，荆轲之七藉闻於时，以相如之贤，犹欲五步之内，血溅秦王，其风声气息，所由来远矣。天厌人夷，圯上者出，以为汉欧除。然后子房能知沉计忍辱，善藏其用，卒以智称。是故由前而观子房，如未缎之钢，未操之毋，岂能免於徒割；由后而观子房，如处女之躯，脱免之矩，不可胃於羁勒矣。
　　良素多病，相从沛公，入关尝导引，不食谷。及天下已定，封为留侯，乃辞去汉，曰：家世相韩，及韩灭，不爱万金之资，为韩报仇。今以三寸舌为帝者师，封万户侯，此布衣之极，於良足矣。愿弃人问事，欲从赤松子游耳。
　　录曰：自圣贤之世远，而后君子进退出处之问，废情而任衍也。呜呼。可以慨诸，可以慨诸。夫伊之训曰：臣罔以宠，利居成功。周公之爻曰：斗几龙有悔。此圣贤之学也。退而嚣嚣自得，与赤乌几几，此圣贤之道也。自三顾至於反政，自居摄至於告老，何莫非斯道也。三代往矣，权谋功利之学，所志者何事。往往知进而不知退，知存而不知亡。故创见子房之事，以为希旷超绝，真若脱履迈世者，而不知其用智任衍，亦已多矣。何者。盖黄石之说曰：安莫安於忍辱，吉莫吉於知足。呜呼。斯言也，虽不全合圣人之旨要，亦不可以无道拒之。视彼韩、彭、周勃大有问乎，设使不遇其人，吾见博浪之谋，迂於谢病之策，其去姐临将不远矣。
　　帝置酒洛阳南宫，谓草臣曰：彻侯诸将毋敢隐，朕所以有天下者何，项氏之所以失天下者何。王陵对曰：陛下慢而侮人，项羽仁而爱人。然陛下使人攻城略地，因以与之，与天下同其利。项羽拓贤嫉能，有功者害之，贤者疑之。此其所以失天下也。上曰：公知其一，未知其二。夫运筹帷喔之中，庾胜千里之外，吾不如子房；填国家，抚百姓，给饷馈，不绝粮道，吾不如萧何；连百万之众，战必胜，攻必取，吾不如韩信。三者皆人杰，吾能用之，此所以取天下也。项羽有一范增而不能用，此所以为我禽也。
　　录曰：程子曰：天地之常，以其心普万物而无心；圣人之常，以其情顺万物而无情。然则非无心也，以一人之心为千万人之心，何人不可有哉。亦非无情也，以一人之情为千万人之情。何物不可用哉。汉高虽不几於圣人，而一时之功用，天为之以清，地为之以宁，苟非豁达大度，从善如流，肋合於廓然太公，物来顺应，安能事事而周之，人人而察之乎。若乃自贼以为智而不合众心，自用以为善而不通众志，此乃天之所弃，非但人之所禽也。
　　高后崩，吕禄、吕产欲为乱，而惮绛侯、朱虚等，犹豫未庾。绛侯使郦寄给说吕禄，以兵属太尉。太尉入军门令曰：为吕氏右祖，为刘氏左祖。军中皆左袒。太尉遂将北军，分部悉捕诸吕男女，无少长皆斩之。
　　录曰：人皆谓太尉之问非是，或为之危，或为之幸。但据纸上之陈言，□□□□□□尉必先为之所，而后问也。□□□□□□曰：以郦寄之给说，即此而知其然也。夫陈涉一匹夫耳，其将起也，犹预使人丛祠中呼曰：陈涉王，然后人皆从之。蚓平勃之智也，所恃者六军而已。况又未敢讼言诛之，则人安知顺逆之所向哉。一左祖之问，而逆顺判然，其可见矣。然后人皆知吕氏之当诛，刘氏之当正，前后左右纷纷乎其解体矣，岂非交罐相结之深计欤。
　　文帝即位，益明习国家事，朝而问右丞相勃曰：天下一岁决狱几何。勃谢不知。又问：一岁钱谷出入几何。勃又谢不知，汗出沾背。上问左丞相平，平曰：有主者，陛下即问决狱，责廷尉；问钱谷，责治粟内史。上曰：君所王者何事也。平谢曰：宰相上佐天子理阴阳，顺四时，下遂万物之宜，外镇抚四夷诸侯，内亲附百姓，使卿大夫各得任其职焉。帝称善。於是绛侯自知其智能不如平，乃谢病请归相印，上许之，平专为丞相。
　　录曰：平之言，真宰相职也。帝已知之矣，独不能责其实乎；责其实，独不思得其人乎。惜乎帝之明智，无以及此也。尝求其故矣。高宗恭默思道，所务者，学也。学故知之非艰，行之惟艰，谓求有益於得也。文帝玄默化民，所慕者，老也。老故知雄守雌，知白守黑，谓求无益於得也。是故武夫捍将、村官蹶张之徒，而临以质美之主，其施为气象反拜下风而仰余光，何以责其坐而论道乎。然则咸有一德，与夫思兼三王，非故为是，表异也。不如是，不足以佐天子正中国而抚四夷也。
　　陈平尝从征伐，凡六出奇计：请捐金行反问，一也；以恶章具进楚使，二也；夜出女子二千人解众阳围，三也；摄足请封齐王信，四也；请伪游云梦缚信，五也；解白登之围，六也。
　　录曰：临危制胜，料敌设奇者，一时之事也。所谓一将之智，则有余也。代天弘仁，燮理阴阳者，不世之事也。所谓万乘之才，则不足也。此帝之论相，徒有其名而无实者也。
　　上辇过郎署，问冯唐曰：父家安在。对曰：臣大父赵人。上曰：昔有为我言，赵将李齐之贤，战於巨鹿下。今吾每饰意，未尝不在巨鹿也。唐曰：尚不知廉颇李牧之为将也。上批脏曰：嗟夫，吾独不得廉颇李牧为将，吾岂忧匈奴哉。唐曰：陛下虽得颇牧，弗能用也。上怒让唐，唐曰：上古王者之遣将也，跪而推毂曰：阐以内寡人制之，，阐以外将军制之。军功爵赏，皆决於外牧。故能逐北单于，破束胡，减儋林，西抑强秦，南支韩魏。今魏尚为云中守，其军市租，尽以飨士，匈奴远避，不敢近塞。虏曾一入，尚率车骑击之，所杀甚众。上功，幕府一言不相应，文史以法绳之。陛下赏太轻，罚太重，尚坐首虏差六级，下之吏，削其爵。由此言之，虽得颇牧弗能用也。上说，令唐持节赦魏尚，复以为云中守，而拜唐为车骑都尉。
　　录曰：帝之思颇牧而以为将也，独不思周召而以为相乎。颇牧之为将，逐单于，破束胡，灭憎林，匈奴不敢近塞而已。周召之为相也，越裳氏重译而献曰：天无烈风淫雨，海不扬波，已三年矣。意者中国有圣人乎，盍往朝之。然则将相之功，果孰愈乎。夫股肱惟臣，良臣惟圣，三代之所以宾服四夷，用此道也。文帝不思聿求元圣，与之戮力，顾区区於赵代之所闻，虽日扮脾，果何益哉。此所以虽闻陈平之言，无异冯唐之论，未足为大智也。
　　武帝时，汲黯多病，庄助为请告，上曰：汲黯何如人哉。助曰：使黯任职居官，无以瑜人。至其辅少主，守成深坚，招之不来，麾之不去，虽自谓贲育，不能夺之矣。上曰：然。古有社稷之臣，至如汲黯近之矣。
　　录曰：此武帝异日托孤，所以独得其人也。夫知之真，而后任之笃，宵愈之愚。王陵之缘，苟非真知，孰能有济乎。不愚不缘，见害则避，见利则趋，而又何待於招之使来，麾之使去耶。唐太宗惟不知萧玛李绩之真，故寄命之际，取其才智，而略其节行。然则弘式倪宽之流，庄助已易而畜之矣。其於社稷乎何有。
　　钩弋夫人之子弗陵，年数岁，形体壮大，多智。上奇爱之，察群臣惟奉车都尉霍光忠厚可任大事，乃使黄门尽周公辅成王朝诸侯图以赐光。及上病笃，霍光涕泣问曰：如有不讳，谁当嗣者。上曰：君未谕前尽意耶。立少子，君行周公之事。乙丑诏立弗陵为皇太子，以光为大司马、大将军。光出入禁阐二十余年，小心谨慎，未尝有过。为人沉静详审，每出入下殿门，进止有当，处郎仆射窃识视之，不失尺寸。
　　录曰：帝之任光，盖得於助之论黯，可以见知人之明矣。夫托六尺之孤者，光之忠厚小心，刀能辨之矣。苟无废昌之变，立宣之权，光不为全人乎。设使汲黯而当其时，遭其事，吾知尚不能客人之过，其能容己之过乎。错与禅之事，其所优为之者矣。蚓於淮南复谋，而妻子独不能窒其欲耶。帝有以知光，而光不能副帝，此又黯之罪人也。
　　上官桀之子安之女，即霍光外孙。安因光欲内为后，光以其幼不听。安遂因帝姊盖长公主，内入宫，立为皇后，年甫六岁。於是桀、安深怨光，知燕王旦以帝兄不得立怨望，乃令人诈为王上书，欲共执退光。书奏，光闻之不入。上问大将军安在。桀对以王告其罪，不敢入。有诏召大将军，光入，免冠顿首。上曰：将军冠，朕知是书诈也，将军调校尉，未十日，王何以知之。是时帝年十四，尚书左右皆惊，而上书者果亡。后桀党与有潜光者，上辄怒曰：大将军忠臣，先帝所属以辅朕身，有毁者坐之。自是桀等不敢言。
　　录曰：人皆谓慧者不寿，岂寿者不慧乎。其所得於天，有厚而清者，有清而薄者。自明诚，谓之‘性；自诚明，谓之教。诚则明矣，明则诚矣。此得其厚而清者，故悠久无疆也。琉璃之为宝，非不莹然白也；冰玉之为器，非不皎然明也。然得其清而薄者，故触之即碎也。是其明虽同，而诚则异，此汉昭之所以止於是乎。
　　自武帝置左冯栩、右扶风京兆尹以来，吏民独推赵广汉，天性聪明，精於吏职，尤善为钩距，以得事情。钩距者，设欲知马贾，则先问狗，已问羊，又问牛#2，然后及马；参伍其贾，以类相准，则知马之贵贱，不失实矣。唯广汉至精，能行之，他人效者莫能及也。郡中盗贼问里轻侠，其根株窟穴所在，及吏受取请求铁两之奸，皆知之。长安少年数人会穷里空舍，谋共劫人，坐语未讫，广汉使吏捕治具服。富人苏回为郎二人劫之，有顷广汉将吏到家，自立庭下，使长安丞龚奢叩堂户晓贼曰：京兆尹赵君谢两卿，无得杀质。此宿卫臣也。二人惊愕。又尝召湖都亭长，西至界上，界上亭长戏曰：至府为我多谢问赵君。亭长既至，广汉与语，问事毕，谓曰：界上亭长寄声谢我，何以不为致问。亭长叩头服实有之，广汉因曰：还为吾谢界上亭长，勉思职事，有以自效，京兆不忘卿厚恩。其发奸值伏如神，皆此类也。
　　录曰：愚闻诸先正，仁可过，智不可过。告讦之俗，钧距之情，智之过也。智之过，不得谓之好问用中，隐恶而扬善矣。况加以专厉强壮，蠢气见事风生乎。此正自取杀身之道，非其智如神之谓也。
　　《东汉书》：窦融闻光武威德，心欲束向，以河西隔远，未能自通。院嚣使辩士张玄说融曰：更始事已成，寻复亡，灭此一姓，不再兴之效。当各据土宇，与陇蜀合纵，高可为六国，下不失尉佗。融召豪杰议，其中识者皆曰：今皇帝名姓见於图书，汉有再受命之符。融遂决策束向，而遣长史刘绚奉书诣锥阳。帝赐融书曰：今益州有公孙子阳，天水有院将军。方蜀汉相攻，权在将军。举足左右，便有轻重。以此言之，欲相厚，岂有量哉。欲遂立桓文，辅微国，当勉卒功业。欲三分鼎足，连衡合从，亦宜以时定。天下未并，吾与尔绝域，非相吞之国。今之议者，必有任嚣教尉佗制七郡之计。王者有分土无分民，自适己事而已。因授融为冻州牧。玺昼至河西，河西皆惊以为天子明见万里之外。
　　录曰：融之归向，去幽就明也。帝之明见，料事多中也。有融之明，而后有帝之见。《屯》之初九曰：盘桓，利居贞。窦融以之。象曰：天造草昧宜，建侯而不宁。光武以之。此所以终汉之世，令名无穷。彼魄嚣者，所谓乘马班如，泣血涟如，不旋踵而亡灭也。然则不但帝之明见万里，而圣人已明告万世矣。
　　光武以天下垦田多不实自占，又户口年纪互有增臧，乃诏下州郡检窍。於是刺史、太守多为语巧，苟以度田为名，聚民田中，并度庐屋里落，民遮道啼呼，或优饶豪右，侵刻赢弱。时诸郡各遣使奏事，帝见陈留吏膑上有书，视之，云：颖川弘农可问，河南南阳不可问。帝诂，吏由不肯服，抵言於长寿街上得之。帝怒。时皇子束海公阳，年十二，在喔后言曰：吏受郡敕，当欲以垦田相方耳。帝曰：即如此，何故言河南南阳不可问。对曰：河南帝城，多近臣，南阳帝乡，多近亲。田宅瑜制，不可为准。帝令虎贲将诂问吏，吏乃首服，如束海公对，上由是益奇爱
　　阳。
　　录曰：明非，人主圣德耶。然有斤斤之明，有察察之明。斤斤者，明之盛也。是故大明当空，万方普照，而隙光之小，覆盆之末，曾未尝屑屑也。察察者，明之苛也，是故燃犀照渚，情状叉露，而渊鱼之细，潜伏之微，或不能舍之也。虽然犀有物也，明无物也，以照渚则或明，以映日则无光矣。此汉明之所以辨於吏膑之情，而昧於楚狱之滥也夫。
　　初光武在蓟，属王郎起，移檄构之，乃令王霸募人於市，将以击郎，遂趣驾出。时天寒冽，南驰至下曲阳，传闻王郎兵在后，从者皆恐。及至滤沱河，候吏还白：河水流渐，无船不可济。官属大惧。光武使霸往视，霸恐惊众，欲且前阻水，还即跪曰：冰坚可渡。官属皆喜，光武笑曰：候吏果妄语也。遂前，北至河，河冰亦合，乃令霸护度。未毕数骑，而冰解，因谓曰：安吾众得济者，卿之力也。霸谢曰：此明公至德，神灵之佑。虽武王白鱼之应，无以加此。后谓官属曰：霸权以济变，殆天瑞也。
　　录曰：此当与白蛇同应，不当以白鱼为比，则神灵之佑庶几称矣。又曰：所谓权以济变者，非诡道也。事已届於危迫，其几间不容发，正豪杰用智之时。设使踵候史之言，将不前阻水乎。前乎李陵虏不敢逼，后乎赵云一身俱胆，皆以此也。若谓预知冰合，以央天瑞，则霸非所及也。
　　弘道录卷之三十八竟
　　＃１『王』原作『三』，今据上下文改。
　　＃２『牛』下原有『一』字，疑衍。
　　弘道录卷之三十九
　　智
　　君臣之智
　　《三国志》：琅琊诸葛亮寓居襄阳隆中，躬耕亩亩，好为梁父昤，每自比管仲、乐毅，时人莫之许也。司马徽清雅有知人之鉴，同郡庞德公素有重名。德公常谓：孔明为卧龙，德操为冰鉴。故刘备在刑州，访士於司马徽。徽曰：儒生俗士，岂识时务。识时务者，在乎俊杰。此问自有伏龙凤雏。备问为谁，曰：诸葛孔明也。
　　录曰：愚观诸葛孔明，乃知束京所养，不可以易而得也。人徒见党人戮辱，以为仁贤之祸，而不知顾厨俊及，乃长清德之风。至孔明能知静以修身，俭以养德，非淡泊无以明志，非宁静无以致远，斯非龙德而隐者乎。又曰：学须静也，才须学也。非学无以广才，非静无以成学，非终曰乾乾者乎。又曰：恼慢则不能研精，险躁则不能理往。年与时驰，意与岁去，又非夕惕若厉者乎。当时谓之外龙，良有以也。然则三顾之勤，乃作新久锢之气。而时务之识，其好还标榜之称也欤。
　　备诣亮因屏人曰：汉室倾颓，奸臣窃命，主土蒙尘。孤不度德量力，欲信大义於天下，而智术浅短，遂用猖獗，至于今日，然志犹未已。君谓计将安出。亮答曰，自董卓以来，豪杰并起，跨州连郡者，不可胜数。曹操比於袁绍，则若微而众寡，然操遂能克绍，以弱为强者，非惟天时，抑亦人谋也。今操已拥百万之众，挟天子以令诸侯，此诚不可与争锋。孙权据有江束，已经三世，国险而民附，贤能为之用，此可与为援而不可图也。荆州北据汉沔，利尽南海，束连昊会，西通巴属，此用武之国，而其主不能守。此殆天所以资将军，将军岂有意乎。益州险塞，沃野千里，天府之土，高祖因之以成帝业，刘璋间弱，张鲁在北，民殷国富，而不知存恤，智能之士思得明君。将军既帝室之冑，信义着刺四海，总揽英雄，思贤如渴，若跨有刻益，保其岩阻，西和诸戎，南抚夷越，外结好孙权，内修政理，天下有变，则命一上将将判州之军，以向宛洛，将军身率益州之众，以出秦川，孰不箪食壶浆以迎将军者乎。诚如是，霸业可成，汉室可兴矣。先主曰：善。
　　录曰：愚观孔明之告玄德，与收用巴蜀，还定三秦，天下可图，同一见也。而不能恢复帝业，何耶。盖高祖之时，三杰并用，其禽魏取代，仆赵滕燕，束击齐，南灭楚，皆信之功也。观其言曰：多多益善，则与刺颜良诛文丑者，大有问矣。今发踪指示，固斯人也；击兔伐狐，亦斯人也，世岂能并济哉。加以操之用兵，彷佛孙吴，而区区之蜀，终老云丧，谁能为之巨臂，甫孔明能走仲达，或亦晚矣。此高祖所以叹公知其一，未知其二也。
　　孙权谓吕蒙曰：卿今当涂掌事，不可以不学。蒙辞以军中多务，权曰：孤岂欲卿治经为博士耶。但当涉猎见往事耳。卿言多务，孰若孤。孤尝读书，自以为大有所益。蒙乃始就学。及鲁肃过得阳，与蒙论议，大惊曰：卿今者才略，非复昊下阿蒙。蒙曰：士别三日，即更刮目相待，大兄何见事之晚乎。
　　录曰：古之学何为乎。美质易得，至道难闻，学之所以为诚也，为信也。今之学何为乎。事欲求可，功欲求成，学之所峡为欺也，为诈也。是故孙权未劝之前，良心未凿，天理尚存，何能见其刮目。吕蒙既学之后，役智任数，呈功计能，非复吴下阿蒙矣。然则非子明之受益，乃云长之当损乎。
　　孙权与陆逊论周瑜、鲁肃及蒙曰：公瑾雄烈，胆略兼人，遂破孟德，开拓荆州，邈焉寡俦。子敬因公瑾，致达於孤。孤与宴，语便及大略，帝王之业，此一快也。后孟德因获刘综之势，张言率数十万众水步俱下，孤请诸将咨问所宜，无适先对，至张子布言，宜遣使迎之。子敬劝孤急呼公瑾，付任以众，逆而击之，此一快也。后虽劝我借玄德地，是其一短，不足以损其二长，故孤常以比方邓禹也。子明少时孤，谓不辞剧易，果敢有胆而已。及身长大，学问开益，筹略奇至，可以次於公瑾，图取关羽，胜於子敬。
　　录曰：愚观破虏之言，何其不情哉。公瑾之成功一苇，蜀君臣有以激之也。不以为恩，而反以为诮，如是尚可释综而不击乎。来而不取，反为人借，以借者为短，则借之者何如也。甚矣，权之为汉贼也。至其巧於用诡，以袭关羽，不啻掩人之盗。以为胜於子敬，克其类於穿寄之事，犹可为之，何怪乎称说天命，媚於瞒贼乎。
　　《晋书》：杜预以天下虽安，忘战必危，勤於讲武，修立浮宫，江汉怀德，化被万里，攻破山夷，错置屯营，分据要害之地，以固维持之势。又修召信臣遗迹，激用溃清诸水，以浸原田万余顷，分疆刊石，使有定分，公私同利。众庶赖之，号曰：杜父。旧水道，唯沔汉达江陵，千数百里北无通路，又巴丘湖沅湘之会，表裹山川，实为险固，荆蛮之所恃也。预乃开杨口，起夏水，达巴陵千余里，内泻长江之余，外通零桂之漕。南土歌之曰：后世无叛由，杜翁孰识智名与勇功。
　　录曰：夫智名勇功，人谁不慕，而欲识之哉。《书》曰：有其善，丧厥善，矜其名，丧厥功。人惟智量浅狭，是以不能知之也。夫平吴之役，其造谋定议，发迹指示者，预也。诸将徒能得走兽耳。故尝身不跨马，射不穿札，非其骄贵之靡，乃由博学多通，耽思经籍，所造益深。故有善不伐，有劳不施耳。而安不忘危之一言，足以超于众见，岂徒浚与浑之不如，华与诡亦莫能及矣。安能终损，立功立言之本欤。呜呼，可以法矣。
　　《唐书》：太宗谓萧璃曰：朕少好弓矢。得良弓千数，自谓无以加。近以示，弓工乃曰：皆非良材。朕问其故，工曰：木心不直，则脉理皆邪。弓虽劲，而发矢不直。朕始悟，暴者辨之未精也。朕以弓矢定四方，识之犹未能尽，况天下之务，其能偏知乎。乃命京官五品以上，更宿中书内省，数延见，问以民问疾苦，及政事得失。
　　录曰：古者工执艺事以谏，其此之谓与弓工轮扁。至今犹且称之，以其言之曲尽，而达於事理，不可以不察也。是故木心不正，则脉理皆邪，君心不正，则治道皆苟。弓工之所见，殆王魏之不若欤。太宗徒得其言，而不得其所以言，但能延问疾苦得失之所由，而不能加慎於寡妻兄弟之所，独非好问用中之比也。
　　上问魏征曰：人主何为而明，何为而暗。对曰：兼听则明，偏信则暗。尧清问下民，故有苗之恶得以上闻。舜明四日达四聪，故共鲧罐兜不能蔽也。二臣偏信赵高，以成望夷之祸；梁武偏信朱异，以取台城之辱；炀帝偏信虞世基，以致彭城阁之变。是故人君兼听广纳，则贵臣不得壅蔽，而下情得以上通也。上曰：善。
　　录曰：离之为卦也，明两作，故为文明之象。明夷之卦也，明入地中，故为幽暗之象。此兼听偏信之所由分也。以是为训，犹有信杨国忠，以成天宝之难；信卢杞，以启建中之乱；信李训郑注，以致甘露之变者。
　　上问房玄龄、萧璃曰：隋文帝何如主也。对曰：文帝勤於为治，每临朝，或至曰反。五品以上引坐论事，卫士传餐而食。虽性非仁厚，亦励精之主也。上曰：公得其一，未知其二。文帝不明而喜察。不明，则照有不通；喜察，则多疑於物事，皆自失不任草臣。天下之广，一日万几，虽后劳神苦形，岂能一一中理。草臣既知上意，唯物取决受成，虽有愆违，莫敢谏争。此所以二世而亡也。朕则不然，择天下贤才，真之百官，使思天下之事，关由宰相审熟便安，然后奏闻。有功则赏，有罪则刑，谁敢不竭心力，以修职业，何忧天下之不治乎。因敕百司：自今诏敕行下，有未便者，皆应执奏，毋得阿从，不尽己意。
　　录曰：帝之言，其君人之规鉴欤。夫不明而喜察，后世之通弊也。是非不可以一人掩，而惟凭己之可否，则是非乱矣；善恶不可以一人次，
　　而惟恣己之好恶，则善恶惑矣；功罪不可以一人断，而惟私己之与夺，则功罪淆矣。是故以不明自诿，而责成於人，犹可言也；以苛细自任，而动疑於物，不可言也。天下至大，而心思之所量者小，兆民无穷；而耳目之所及，有限也。故己有不便，而令百司执奏，则己无偏重之息矣；人有未知，而能选贤任能，则人无废事之忧矣。此贞观之治，庶几可称。后之人君，其诸念之哉。
　　房玄龄明达吏事，济以文学，夙夜尽心，惟恐一物失所，用｀法宽平，闻人有善若己有之，不以求备取人，不以己长格物。与如晦引拔士类，常如不及，至於台阁规模，皆二人所定。上每与玄龄谋事，必曰：非如晦不能庾。及如晦至，卒用玄龄之策。盖玄龄善谋，如晦能断，二人深相得，同心狗国。故世称贤相者，推房杜焉。
　　录曰：愚观唐之房杜，与汉之良平不同，足未见其蹑，耳未见其附，而史称善谋。何也。曰：此善藏其用者也。夫以唐之太宗视汉之高祖，其豁达大度，有不同也。是故以帝之神采英发，举世皆拜下风，使为房杜者画一策，则挟为己长，运一筹，则伐为己有，如良平之自见，岂能始终其业哉。今上与玄龄谋事，铃曰：非如晦不能断，及如晦至，卒用玄龄之策，君臣朋友之问，岂非善藏其用者哉。
　　上谓长孙无忌等曰：人苦不自知其过。卿可为朕明言之。对曰：陛下武功文德，臣等将顺之不暇，又何过之可言。上曰：朕问公以己过，公等乃曲相谀说。朕欲面举公等得失，以相戒而改之，何如。皆拜谢。上曰：长孙无忌善避嫌疑，应物敏捷，决断事理，古人不过，而总兵攻战，非其所长。高士廉涉猎古今，心稍明远，临难不改节，当官无朋党，所乏者骨魉规谏耳。唐俭言辞辨捷，善和解人，事朕三十年，遂无言及於献替。扬师道性行纯和，自无愆违，而情实怯懦，缓急不可得力。岑文本性质敦厚，文章华赡，而持论怛据，经远自当，不负於物。刘汨性最坚贞，有利益然其意，尚然诺私於朋友。马周见事敏速，性甚贞正，论量人物，直道而言，朕比任使，多能称意。褚遂良学问稍长，性亦坚正，每泻忠诚，亲附於朕，譬如飞乌依人，人自怜之。
  </div>
  <div class="pagination">
   <a href="弘道录_page19.html">
    上一页
   </a>
   <span>
    ...
   </span>
   <a href="弘道录_page15.html">
    15
   </a>
   <a href="弘道录_page16.html">
    16
   </a>
   <a href="弘道录_page17.html">
    17
   </a>
   <a href="弘道录_page18.html">
    18
   </a>
   <a href="弘道录_page19.html">
    19
   </a>
   <span class="current-page">
    20
   </span>
   <a href="弘道录_page21.html">
    21
   </a>
   <a href="弘道录_page22.html">
    22
   </a>
   <a href="弘道录_page23.html">
    23
   </a>
   <a href="弘道录_page24.html">
    24
   </a>
   <a href="弘道录_page25.html">
    25
   </a>
   <span>
    ...
   </span>
   <a href="弘道录_page21.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
