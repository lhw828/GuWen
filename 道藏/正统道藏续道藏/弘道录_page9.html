<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 9 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 9 页/共 27 页
  </h1>
  <div class="content">
   文帝二年韶曰：人主不德，天示之灾，以戒不治。朕下不能治育群生，上以累三光之明，不德大矣。令至其悉思朕之过失及知见之所不及，句以启告朕；及举贤良方正，能直言极谏者以匡朕之不逮。
　　录曰：此直言极练之始。於是贾山上疏，名曰至言。然而不录者，山之言。谓之直可也，谓之至则未也。其借秦为喻，彼以为殷鉴，而不知帝之敬天动民，爱人惜费，广言路，崇谯让，杜兴作，却贡默，其本心也。即位未几已可栗见山之所喻，皆非帝之所短也。何叉孳孳以人主之威，非特雷霆势重，非特万钧为言哉。又何叉以周养千八背国之民，秦受千八百国之养为言哉。当时廷臣溺於秦之忌讳，一旦睹此，遂为之瞽名曰至言。以愚观之，帝之所短在於不能止至善，乃安於卑近，忽於贤圣。此非小失也。《传》曰：於止知其所止，可以人而不如乌乎。所以兴起天下万世至深切矣。惑於黄老清净，而不知君子无所不用其极，何怪乎驰骋射猎以为娱，击兔伐孤以为乐哉。苟得伊传问召之徒，与之坐而论道，吾见敬之如神明，信之如筮毫，安在修之于家而坏於天子之廷乎。凡所以为此者，皆鄙夫之事而非圣贤之阙也。虽然上之所求、者贤也，下之所应者骑也。山不能为醇儒而欲其知王道哉。
　　贾谊上疏曰：臣窃惟今之事执，可为痛哭者一，可为流涕者二，可为长太息者六。若其他背理而伤道者，难褊以疏举。进言者，皆曰天下以安，已治矣。臣独以为未也。曰安且治者，非愚则谀，皆非事实知治乱之体者也。夫抱火厝之积薪之下而寝其上，火未及然，因谓之安。方今之势，何以异此。
　　录曰：文帝一时而有二贾。洛阳之贾，非颖川之贾比也。不惟其言皆当时之切要，其摭摘秦事中汉之膏肓。故详录之。虽然为国以礼，其言不让，夫子犹且哂之。大廷甫临，遽为痛哭流涕、长太息，未免动之不以礼，未善也。
　　夫树国固必相疑之执，下数被其殃，上数爽其忧，甚非所以安上而全下也。欲天下之治安，莫若众建诸侯而少其力。力少则易使以义，国小则亡邪心。今海内之执，如身之使臂，臂之使指，莫不制从。诸侯之君，不敢有异心，辐辏并进，而归命天子。割地定制，令齐赵楚各为若干国，使其子孙以次受之。分地众而子孙少者，建以为国，空而置之。须其子孙生者，举使君之。一寸之地，一人之众，天子亡所利焉。诚以定治而已。
　　录曰：厥后晁错、主父偃之议皆本於此，特以景帝不善而致乱，武帝善用而致效，其实生之论也。夫文帝可为之时也，去分封未远，大国之王老者已耄，弱者未壮；汉之所置传相方握其事。诚以此时潜分七国之势，默夺诸侯之权，此不劳余力也。失此不为，卒致破斧缺折之劳。然则芒刀髋脾之瑜，岂年少而迂哉。大抵汉之草创，未有若封建之仓卒者。《周礼》有大小宗之议，有祖弥庙之别，本宗百世为天子，支庶百世为诸侯，别子百世为大夫，然则众建诸侯斯其常分也。安有身为王者，支庶为匹夫，富者五十城，或七十城，贫者无立锥之地。此非但势不通，亦理之所叉无也。以帝之明孝博爱不能讲求其故，幸而生者开其端不竟其说，绛灌又从而非之。然则士之不遇，岂非天哉。岂非天哉。
　　问君遗礼义，弃仁恩，并心於进取。行之二岁，秦而曰败。故家富子壮则出分，家贫子壮则出赘。借父扰组，虑有德色。母取箕篇，立而谇语，抱哺其子，与公并倨。妇姑不相说，则反唇而相稽，其慈子耆利，不同禽兽者亡几尔。今而遗风余俗，犹尚未改，弃礼义，相廉耿，曰甚月异，而岁不同矣。今其甚者，杀父兄矣。而大臣特以簿书不报，期会之问以为大故，至於俗流失世败坏，因恬而不知怪，以为是适然尔。夫移风易俗，使天下回心而乡道，类非俗吏之所能为也。俗吏之所务，在於刀笔筐筐，而不知大体。陛下又不自忧。窃为陛下惜之。
　　录曰：此愚所谓中汉膏肓之病不可救药者也。夫以古之人所以爻旌别淑慝表厥宅里，铃彰善瘴恶树之风声，叉殊厥井疆俾克畏慕者，岂好为是纷纭哉。诚以商俗靡靡，余风未珍，虽当重熙累洽之后，不忘敝化奢丽之非。一则曰邦之安危，惟兹殷士；二则曰骄淫矜停，将由恶终。而周公克慎厥始，君陈克和厥中，毕公克成厥终。更三圣贤保厘一方，然后知移风易俗，使天下回心而向道之难也。汉之兴也，始以马上得，终以力笔治，袭秦杂霸无乎不有。甚者牵於黄老，安得不动生之痛又哉。苟有成康之心，求态德克勤之老，以资其垂拱，仰成之功，犹恐夜以继曰，坐而待二之无及，而纷纷以年少初学目之，几行而不长太息乎。
　　莞子曰：礼义廉耻，是谓曰维。四维不张，国乃灭亡。使莞子愚人也，则可觉子；而少知治体，则岂可不为寒心哉。奏灭四维而不张，故君臣乖乱，六亲殃戮，奸人并起，万民离叛。凡十三岁而社稷为虚。今四维犹未备也，故奸人几幸而众心疑惑，岂如今定经制使。君君臣臣，上下有差；父子六亲，各得其宜；奸人亡所几幸，而群臣众信，上不疑惑。若夫经制不定，是犹渡江河亡维楫，中流而遇风波，船必覆矣。可为长太息者，此也。
　　录曰：此为国之切务，万制之下所当深思也。夫莞子，五徒所羞称也，尚知礼义康耻国之四维，何以堂堂圣人之徒反不知国乃灭亡之道乎。夫奸人之几幸，自古而已然也。宠利之所在，威权之所归，若蝇之无衅而趋，蚁之不约而赴，而况人君号招附翼之乎。由是荡然无复界限羞恶之心，而万物之灵反蚊纳之不若矣。其所以叉至於灭亡者，盖以国之所以为国者人，而其两以为人者心。古之圣人所以叉於政贵有怛，辞尚体要，正欲人心，截然归之乎正，晓然齐之乎一，而后道洽政治，膏润生民，四夷左衽罔不咸赖。苟使无执守维持之道，天下贸贸焉莫知所从，人欲肆而天理灭，国之丧亡无曰矣。此西都经制不立，铃政王莽之祸，而后谊之言始验。然则管子岂真愚人也哉。
　　夫礼者禁於将然之前，而法者禁於已然之后。是故法之所为用易见，而礼之所为用难知也。若夫庆赏以劝善，刑罚以惩恶，先王岂故不用哉。然而曰礼云者，贵绝恶於未萌，而起教於微眇，使民曰迁善而不自知也。为人主计者，莫如先审取舍。取舍之极定於内，而安危之萌应於外矣。汤武广大其德行，六七百岁而弗失；秦王治天下，十余岁则大败。此亡他故矣。汤武之定取舍审，而秦王之定取舍不审矣。夫天下大器也，置诸安处则安，置诸危处则危。汤武置天下於仁义礼乐，秦王置天下於法令刑罚。此天下之所共见也，是非其明，效大骑耶。
　　录曰：孟子曰：矢人岂不仁於亟人哉。矢人惟恐不伤人，亟人惟恐伤人。巫匠亦然。故卫不可不慎也。此所谓衍，即取舍之谓也。汤武置天下於仁义礼乐者，惟恐伤人也。秦王置天下於法令刑罚者，惟恐不伤人也。原其初，岂诚性恶哉。差之毫厘而谬以千里。此为治者汲汲於审所尚也。夫以好恶形於中，而后取舍定於内。圣人所以心溥万物而无心，情顺万物而无情者，诚以好恶之不可殉也。所好或私于一，天下靡然趋之；所恶或陷於偏，天下忽然向之。帝非不知仁义法令之美恶，特以惑於他岐，无自固之志，谊非无见而云然也。使帝诚有所释，以更制则善，以立法则顺，亦何所惮而不为哉。虽然让者其事也，老者其心也心，不在於作为，则只见吾之多事矣。
　　武帝元年诏举贤良方正，直言极谏之士。上亲策问以古今治道。广川董仲舒对曰：臣观天人相与之际，甚可畏也。自非大亡道之世，天尽欲扶持，全安之事在勉疆而已。疆勉学问，则闻见博而知益明；疆勉行道，则德曰起而大有功。道者，所县适於治之路也，仁义礼乐，皆其具也。故圣王已役，而子孙长久，安盒数百岁，此皆礼乐教化之功也。夫周道衰於幽厉，非道亡也，幽厉不县也。至於宣王思昔先王之德，兴滞补敝，明文武之功业，周道柴然复兴。此夙夜不懈行善之所致也。
　　录曰：此天人首策也。其曰勉疆去者，即《中庸》其次致曲通大贤以下而言也。自汉以来，学者鲜能知之，以舒之下帷发愤，潜心大业，所得於勉疆者甚多也。故大廷之际首以为对，非若后世摭拾陈言不切於实学者比也。而帝方且天纵椎略，思欲为夸古迈今之务，区区勉疆行道，彼岂甘心效之哉。抑以贾董而遇汉之文武，董之勉强可行於柔克之君，而生之通达宜施於大略之主。奈何天不曲成，投非所入，徒使百世之下诵其言，思其人，论其世，惜其主，吁嗟慨乎！.
　　为人君者，正心以正朝廷，正朝廷以正百官，正百官以正万民，正万民以正四方。四方正，远近莫敢不一於正，而亡有邪气奸其问者。是以阴阳调而风雨时，群生和而万民殖；诸福之物，可致之祥，莫不毕至，而王道终矣。今陛下贵为天子，富有四海，居得致之位，操可致之势；又有能致之资，行高而恩厚，知明而意美，爱民而好士，可谓谊主矣。然而天地未应而美祥莫至者，何也。凡以教化不立而万民不正也。夫万民之趋利也，如水之走下，不以教化堤防之，不#1能止也。古之王者明於此，故南面而治天下，莫不以教化为大务；立太学以教於国，设庠序以化於邑；渐民以仁，摩民以义，节民以礼。故其刑罚轻而禁不祀者，教化行而习俗美也。
　　录曰：自秦而后，心学渐灭殆尽。仲舒举以为言，诚汉庭之指南也。惜乎君以多欲，臣以正心投之，犹辕之北而望其车之南，夫是而莫之省也。有宋隆兴，艺祖方知此论，曰：古之为君鲜能正心，自致无过之地。朕风夜畏惧，防非窒欲，庶几以德化人之义。斯人也，可与之论正心，以正朝廷也。而有宋一代之治，阴阳调，风雨时，群生和，万物殖。仲舒之言孰谓果无验耶。
　　臣闻圣王之治天下也，爵禄以养其德，刑罚以威其恶。故民晓於礼义而耻犯其上。武王行大谊，平残贼，周公作礼乐以文之。至於成康之隆，团圄空虚四十余年，此亦教化之渐，而仁义之流也。今陛下并有天下，而功不加於百姓者，殆王心未加焉。曾子曰：尊其所闻，则高明矣；行其所知，则光大矣。高明光大，不在乎他，在乎加之意而已。愿陛下设诚於内而致行之，则三王何异哉。
　　录曰：此二策也。夫以人主之尊至屋再问，则其意可知矣。舒不能变易其说，益以尊所闻，行所知，为言白黑，熏犹何相若哉。此其所以悠然可想，非若杜钦谷永之徒挟其私智，迟其诈说。然则一言而可知，何待再屋而后变耶。
　　道者，万世亡敝。敝者，道之失也。夏尚忠，殷尚质，周尚文者，所继之梂当用此也。道之大原出於天，天不变，道亦不变。是以禹继舜，舜继尧，三圣授而守一道，亡梂敝之政。故不言其所损益也。县是观之，继治世者其道同，继乱世者其道变。今汉继大乱之后，若宜少损周之文，政用夏之忠。春秋大一统者，天地之常经，古今之通谊也。今师异道，人异论，百家殊方，指意不同，是以上无以持一统。臣愚以为诸不在六艺之科孔子之术者，皆绝其道，勿使并进。然后统纪可一，而法度可明，民知所从矣。
　　录曰：此三策也。夫舒之所陈，尧舜三代相传之道也。帝之所好，权卫功利文辞之言也。而丞相所奏罢，则又申商韩非苏张之说也。斯三者岂啻风马牛之不相及哉。叉欲弃百家尊孔氏，盍不用伸舒之策乎。勉强学问，行其所知，则异端邪辟之害曰远，而高明光大之效曰臻矣。舍真儒而远之，而庄助、司马相如、束方朔、枚皋之徒并居左右，安在其崇此抑彼耶，然则帝之所谓儒可知矣。
　　时帝方招致大学儒者，常曰吾欲云云。而汲黯为人性倨少礼，面折不能容人之过，对曰：陛下内多欲而外施仁义，奈何欲效唐虞之治乎。上默然，怒变色而罢朝，谓左右曰：甚矣，汲黯之态也。时公卿皆为黯惧，至有数黯者。黯曰：天子置公卿辅弼之臣，宁令从讳承意，陷主於不义乎。且已在其位，纵爱身，奈辱朝廷何。
　　录曰：武帝能容黯而不能容颜异者，以名利之交胜也。夫嘉唐虞，乐殷周者，岂正言之可讳哉，非乐而取之不得已也。穹奢侈，极嗜欲者，岂交征之可辞哉，非刑而威之不可得也。是故多欲之言，虽存于其心，而反唇之讥，实害于其政。此或诛或否之所以异也。
　　征和四年#2，皇帝下诏，深陈既往之悔，曰：有曰奏请，远田轮台，欲起亭隧，是扰劳天下，非所以安民也。朕不忍闻，当令务在禁苛暴，止擅赋，力本农，修马复令以补缺，毋乏武备而已。由是不复出军，而封田千秋为富民侯，以明休息富民也。
　　录曰：输台罪己之诏与奉天罪己之诏，同乎。曰：不同也。武帝之悔发于本心，所谓鸟之将死其呜也哀，人之将死其言也善#3。故能一洗旧染之污，以就维新之化也。德宗之悟赖於陆赞，所谓君子之德风，小人之德草。草上之风铃偃，故亦能反乱而为治，易危而为安也。自古言之动物，声之感人，未有若斯之速者，信乎。风云霜露，变化莫测，曰月交蚀，光辉难掩。后之王者，其可忽哉。
　　宣帝兴於闻阎，知民事之艰难。霍光既薨，始亲政事，励精为治，五曰一听事。自丞相以下各奉职奏事，敷奏其言，考试功能。侍中尚书，功劳当迁，及有异善，厚加赏赐，至于子孙，终不改易。枢机周密，品式备具，上下相安，莫有苟且之意。
　　录曰：有商贤圣之君，所以六七作者以其旧劳于外也。有周盈成之主，所以善继迷者亦以所其无逸也。盖中人之情，不见可欲，则不能动所好，不见可僧，则不能逗所恶，帝虽高村好学，使不兴於闲阎，安能知民事艰难，吏治得失，而中兴伴德商周乎。此非但生於忧息而玉汝于成，天心益可见矣。
　　时丙吉、魏相并为丞相。相好观故事，数条汉兴以来国家便宜行事，及贤臣贾谊、晁错、董仲舒等所言，奏请施行之。敕禄吏按事郡国。及休告从家，还至府，辄白四方异闻，或有逆贼风雨灾变，郡未上，辄奏言之。与丙吉同心辅政。吉尚宽大，好礼让，不亲小事。时人以为知大体，为之语曰：高祖开基，萧曹为冠；孝宣中兴，丙魏有声。后之相者，莫能及焉。
　　录曰：汉自萧曹以后，所置丞相多旧故功臣及村官。武夫目不及文艺，口不谈诗书，而去孙弘之徒，又反曲学阿世。独魏相起自贤良高弟，以严毅称，遭际孝宣，遂能白去副封，谏止征伐，收霍氏之权，遏淫天之势。向使贾董之徒遭际如此，岂负於汉哉。惜乎。我躬不闲我后，反行其仪。是以君子怛息言之不立，不息德之无邻。非特丙魏之有声，抑亦贾董之吐气乎。
　　上以戎狄宾服，思股肱之美，乃图书其人於麒麟阁，法其形貌，署其官爵姓名。唯霍光不名，曰大司马、大将军、博陵侯，姓霍氏。其次帐安世、韩增、赵充国、魏相、丙吉、杜延年、刘德、梁丘贺、萧望之、苏武凡十一人，皆以功德知名当世，是以表而扬之，明着中兴辅佐，列於方叔召虎仲山甫焉。
　　录曰：麒麟阁之次，盖以拥立之功为最。而所以图绘之意，则以四夷宾服。而思股肱之美，初不以苏武之节操为之优劣也。若以为夸示中国人才之盛，则武帝之时禅心竭虑，往往求泛驾之马、欣跑之士，其所以为使绝域之计至矣。而李陵、卫律纷纷降虏，求其一九年而不变节者，独一子卿而已，固足以叹中国人才之衰也。使武生还於世宗之朝，叉特以不次之位，奈何白码书迟，黑头变早。此武之吃会，非汉之得策，蚓又呼韩邪之方难耶。经生举业之论，类非闻道之言，不可以为训。
　　成帝为太子，幸酒乐燕乐。中山哀王薨，太子前吊不哀，元帝大恨，附马都尉史丹兔冠谢，上意乃解。及帝寝疾，数问尚书以景帝时立胶束王故事。史丹以亲密臣得侍疾，侯上问独寝时，直入卧内，顿首伏青蒲上，涕泣言曰：皇太子以适长立，积十余年，名号系於百姓，天下莫不归心。臣子今者道路流言，以为太子有动摇之议。审若此，公卿以下必以死争不奉诏，臣愿先赐死以示群臣。上意感悟，因谓丹曰：吾病浸加，不能自还善辅道，太子毋违我意。丹嘘唏而起，太子由是遂定及即位。元延中，故槐里令未云上书求见。公卿在前，云曰：今朝廷大臣皆尸位素餐。臣愿赐尚方斩马剑断佞臣一人头，以厉其余。上问：谁也对曰：安昌侯张禹。上大怒曰：小臣居下讪上，廷辱师传，死罪不赦。御史将云下，云攀殿槛，槛折，云呼曰：臣得下从龙逢比干，游於地下足矣。御史遂将云去，於是左将军辛庆忌，兔冠叩头殿下，曰：此臣素着狂直，使其言是不可，诛其言非故，当容之。上意解。及后当治槛，上曰：勿易。因而辑之，以旌直臣。
　　录曰：史丹之青蒲，朱云之折槛，皆一时盛事，而不知果孰为得失也。夫汉世之祸始于成帝，王氏之篡成于张禹。苟无史丹之练，叉将易无断之君，汉之为汉未可知也。果行朱云之言，叉将斩佞人之首，王之为王亦未可知也。惜乎！丹也练行，云也折槛。其行者，可与立，未可与权也。其折者，说而不绎，从而不改也，此则得失之所以分也。
　　《束汉书》：南阳邓禹杖策追光武，及於邺，光武曰：我得专封拜，生远来盒欲仕乎。禹曰：不愿也。但愿明公威德加於四海，禹得效其尺寸，垂功名於竹帛尔。光武笑。因留宿，禹进说曰：今山束未安，赤眉青犊之属动以万数，更姑既是常才而不自听断，诸将皆庸人，屈起志在财币，争用威力，朝夕自快而已。非有忠良明智，深虑远图，欲尊主安民也。明公素有盛德大功，为天下所向服，军政斋肃，赏罚明信。为今之计，莫如延榄英雄，务悦民心，立高完之业，救万民之命。以公而虑天下，不足定也。光武大悦。
　　录曰：夫人谁不愿垂功名於竹帛哉。么几旱为灾，则神龙困涪；网罟不除，则瑞麟罹殃；文叔不举，则南阳草莽尔，何以能效其尺寸耶。今观邓禹之龄甫瑜弱冠，乃能洞晓大计，直欲立高祖之业，救万民之命，非草草一介之夫可比。至於在德厚薄之言，又默契仁者无敌之旨。然则生之远来，岂真欲仕乎。将益信龙兴而云从，麟至而瑞应矣。其为元功不亦宜乎。
　　赤眉暴乱，三辅郡县大姓各雍兵众。光武乃遣偏将军今异讨之，车驾送至河南，敕异曰：三辅遭王莽更始之乱，重以赤眉岑彭之酷，元元涂炭，无所依诉。将军今奉辞讨诸不轨营堡，降者遣其渠帅诣京师，散其小民令就农桑，坏其营壁无使复聚。征伐非必略地屠城，要在平定安集之耳。诸将非不健斗，然好功掠，乡本能御，吏士念自修敕，无为郡县所异。顿首受命，引而西，所至布威信，群盗多降。
　　录曰：帝之敕冯异也，不曰戒。邓禹之大而一意平定安集，此可见为民父母之心也。夫以仁暴之不敌，而冯邓之一体，禹之不微之运其矫枉。盖有时而当然，且能不失其真，正是可为人主之嘉尚矣。若北宋本以安石、童惇、蔡卞之徒而致乱，高宗中兴，复任黄潜善、汪伯彦、秦桧之徒不以为过。此则飞乌以凶，不可如何也。如是而不足责矣。
　　明帝永平三年，帝思中兴功臣，乃图尽二十八将於南宫云台，以邓禹为首，次马成、昊汉、王梁，贾复、陈俊、耿彝、杜茂、寇徇、传俊、岑彭、坚坛、冯异、王霸、朱佑、任光、祭遵、李忠，景丹、万修、盖延、那彤、姚期，刘植、耿纯、臧宫、马武，刘隆，又盖以王常，李通、窦融、卓茂合三十二人焉。以椒房之亲，独不与焉。
　　录曰：愚观云台诸将，其谋模气象，似不及西京元功，而能成盖世之名，何也。盖高帝善将将，光武善将兵。豁达大用者，将将之衍也；才明勇略者，将兵之本也。是故背水之阵，虽高帝不能知，而昆阳之战，光武所由取胜。借着之谋，非张良不能次，而聚米之画，光武见於目中。使高帝而逢，寇邓未叉遽收桑榆之功。光武而御，韩彭未铃能成垓下之绩。此两汉之将，逢时遇主各有不同，而其成功则一者也。
　　弘道录卷之十三竟
　　＃１『不』原缺，据文义补。
　　＃２『年』原缺，据文义补。
　　＃３『善』原作『喜』，据文义改。
　　弘道录卷之十四
　　义
　　君臣之义
　　诸葛亮《出师表》曰：先帝创业未半而中道崩姐，今天下三分，益州疲敝，此诚危急存亡之秋也。然侍卫之臣不懈於内，忠志之士#1忘身於外者，盖追先帝之殊#1遇，欲报之於陛下也。诚宜开张圣听，以光先帝遗德，恢弘志士之气，不宜妄自菲薄，引喻失义，以塞忠谏之路也。宫中府中俱为一体，陆罚臧否，不宜异同。若有作奸犯科及为忠善者，宜付有司，论其刑赏，以昭陛下平明之治，不宜偏私，使内外异法也。侍中#3郭攸之、费撑、董允等，此皆良实，志虑忠纯，#4先帝简拔以遗陛下。愚以为宫中之事，悉以谘之，必能裨哺阙漏，有所广益。将军向宠，性行淑均，晓畅军事，#5先帝称之曰能，#6众议举宠以为督。愚以为营中之事，悉以谘之，必能使行阵和穆，优劣得所。亲贤臣，远小人，此先汉所以兴隆也；亲小人#7，远贤士，此后汉所以倾颓也。#8臣本布衣，躬耕南阳，苟全性命於乱世，不求闻达於诸侯。先帝不以臣#9卑鄙，猥自枉屈，三顾臣於草庐之中，谘臣以当世之事，由是感激，许先帝以驱驰。复值倾覆，受任於败军之际，奉命於危难之问，尔来二十有一年矣。先帝知臣谨慎，故临崩寄臣以右仕也。受命以来，夙夜忧勤，恐托付不效，以伤先帝之明。故五月渡泸，深入不毛。今南方已定，甲兵已足，当奖帅三军，北定中原。#10此臣所以报先帝，而忠陛下之职分也。至於斟酌损益，进忠尽言，则攸之、樟、允之任也。愿陛下托臣以讨贼兴复之效，不效，则治臣之罪。#11陛下亦宜自谋，以咨课善道，察纳雅言，探追先帝遗诏。#12今当远离，临表涕泣，不知所云。
　　录曰：亮之忠贞而可少哉。夫可辅则辅之，不可辅则自取。此昭烈临终之命，未免殉之於时也。追先帝之殊遇，欲报之陛下，此武侯卓绝之见，断然殉之以义也。以董、袁、曹、马之徒接迹於前，而有二表之自誓。譬则妖拾枉矢之交流而景星瞠乎其贯出也，顽冥淫毒之腾作而曰月焕然其大明也。其曰官中府中俱为一体，不但家人骨肉之相语，而实后主存亡之所关也。曰亲贤臣，远小人，亦不但切近殷鉴之当虑，而实万世治乱之所由也。曰陛下亦宜自谋，以咨课善道，察纳雅言，又不但生前至计之所望，而实死后汉业之所终也。故曰：孔明三代人物，管仲、乐毅不足论矣。 
　　《 后出师表》#13曰：先帝深虑以汉、贼不两立，王业不偏安，故托臣以讨贼。以先帝之明，量臣之才，固知臣伐贼，才弱敌疆；然不伐贼，王业亦亡。惟坐而待亡，孰与伐之。是故托臣而弗疑也。臣受命之曰，复不安席，食不甘味，臣非不自惜也。顾王业不可偏安於蜀都，故冒危难以奉先帝之遗意也，而议者谓为非计。今贼适疲於西，又务於束，兵法乘劳，此进趋之时也。高帝明并曰月，谋臣渊深，然陆险被创，危然后安。今陛下未及高帝，谋臣不如良、平，而欲以长计取胜，坐定天下，此臣之所未解也。自臣到汉中，中问期年耳#14，然丧赵云、阳群等。皆数十年之内，所斜合四#15方之精锐，非一州之所有。若复数年，当何以图敌。今民穷兵疲，而事不可息。事不可息，则住与行，劳费正等。而不及虚图之乎。夫难平者，事也。昔先帝败军於楚，当此时，曹操批手，谓天下已定。然后先帝束连昊越，西取巴蜀，举兵北征，夏侯授首。此操之失计，而汉事将成也。然后昊更违盟，关羽毁败，秣归蹉跌，曹丕称帝。凡事如是，难可逆见。臣鞠躬尽力，死而后已。至於成败利钝，非臣之明所能逆睹也。
　　录曰：亮以操之用兵髡实孙吴，而二表所陈无一奇谋秘策，独以兵法乘劳为今之计。亮岂未之思耶。夫有不自满假之成汤而后呜条之师可措，有无贰尔心之武王而后膺扬之勇可施。以禅为君而亮为辅，以欢为敌而懿为臣，譬则仰而引之者尧也，羊而牧之者狼也，岂可以为理哉。然而汉贼不两立，王业不偏安，堂堂大义不可不闻於天下也。故一则曰奖帅三军，北定中原，兴复汉室，还于旧都；二则曰复不安席，食不甘味，鞠躬尽力，死而后已；亮之心已知其无能为矣。此其堂堂侃侃，又非狐媚狗趋侥幸成功者比也。
　　唐张蕴古上《 大宝箴》 曰：今来古往，俯察仰观，惟辟作福，为君实难。主普天之下，处王公之上，任土贡其所求，具寮陈其所倡。是故恐惧之心曰弛，邪僻之情转放。岂知事起乎所忽，祸生乎无妄。固以圣人受命，拯溺亨屯，归罪於己，因心於民，大明无私照，至公无私亲。故以一人治天下，不以天下奉一人。礼以禁其奢，乐以防其佚。勿谓无知，居高听卑；勿谓何害，积小就大。乐不可极，乐极生哀；欲不可纵，纵欲成灾。壮九重於内，所居不过容膝，彼昏不知瑶其台而琼其室；罗八珍於前，所食不过适口，惟狂罔念丘其糟而池其酒。勿内荒於色，勿外荒於禽，勿贵难得货，勿听亡国音。众弃而后如刑，众悦而后行赏。弱其强而治其乱，伸其屈而什其枉。故曰：如衡如石，不定物以情，物之悬者轻重自见；如水如镜，不示物以情，物之鉴者奸蚩自生。勿浑，浑而浊；勿皎，皎而清；勿汶，汶而间；勿察，察而明。虽冕施蔽目而视於无形，虽艰绩塞耳而听於无声。纵心乎湛然之域，游神於至道之精。知之者应洪纤而效响，酌之者随浅深而皆盈。故曰：天之经也，地之宁，王之贞，四时不言而代序，万物无言而化成。岂知帝力而天下和平。吾王拨乱戡以智力，民惧其威，未怀其德；我皇抚运扇以淳风，民怀其始，未保其终。爰述金镜，穷神尽圣，使人以心应言，以行包括治体，抑扬词令。天下为公，一人有庆，开罗起祝，援琴命诗，一日二日，念兹在兹。惟人所召，自天佑之。诤臣司直，敢告前疑。
　　录曰：自汉以后，中更六朝，南北又历两晋。而隋君臣大义视之如系匏濩落，而诤臣司直杜口削进久矣」有唐龙兴，辟乾揭日始知为君不易，而大宝一箴复见敷陈，亦可谓难得矣。虽然偃与蕴古同时事主，谢以颂谀，张以讽切。虽一时赏责相同，而他曰威刑竟异。此大明无私、天下为公之难，而使人以应言、以行之不可得欤。
　　《通鉴》：太宗益亲魏征，征自以为不世遇，乃展尽底蕴凡二百余奏，无不剀切当帝心者。或告征私其亲戚，上使温彦博按之无状。彦博言於上曰：征不存形边，远避嫌疑。心虽无私，亦有可责。上令让征，且曰：自今宜存形迩。他曰征入见，言曰：臣闻君臣同心，是谓一体，宜相与尽诚。若上下但存形迩，则国之兴衰尚未可知。臣不敢奉诏。上婴然曰：吾已悔之。征再拜曰：臣幸得奉事陛下。愿使臣为良臣，勿为忠臣。上曰：忠良有异乎。对曰：稷契皋陶，君臣协心，俱飨尊荣，所谓良臣。龙逢比干, 面折廷争,身诛国亡，所谓忠臣。上说。
　　录曰：魏公之学，出于河汾者也；而其言无一於身心，何欤。稷契皋陶，岂徒君臣协心，俱飨尊荣而已哉。上而父父子子，下而兄兄弟弟，
　　内而夫夫妇妇，无不各得其所。故、能安飨荣名，万古不替。太宗之世，父子易常，兄弟违序，夫妇乱伦。只於赏罚进退之间，科条号令之设，天资英敏偶不能紊。故征得而叔论之。此正张蕴古所谓民畏其威，未怀其德者也。何足以语唐虞三代乎。其所谓忠良之道，亦君臣徒取美名。观者当辨其真可也。
　　魏征上疏：以为人主善始者多，克终者寡。岂取之易而守之难乎。盖以殷忧则竭诚以尽下，安逸则骄恣而轻物。尽下则胡越同心，轻物则六亲离德。虽震之以威怒，亦皆貌从而心不服也。今主诚能见可欲则思知足，将兴缮则思知止，处高危则思谦降，临满盈则思抑损；遇逸乐则思樽节，在宴安则思后患；防壅蔽则思延纳，疾谗邪则思正己行；赏爵则思因喜而僭，施刑罚则思因怒而滥。兼是十思而选贤任能，固可以无为而治，又何必劳神苦体以代百姓之任哉。
　　录曰：征之说善矣。惜乎无以及於圣功之本也。心之官则思，心何啻十思耶。蚓乎一日二日万几而可以数限之哉。惟於不睹不闻之前，幽独隐微之际，一以守之，静以持之。盖一则无始，无始则物不能；间静则无扰，无扰则心怛有。主虽千虑铃得，而又何暇於十耶。夫见可欲者，耳目之官也，思知足者，心之官也。既见可欲，则已交於物矣。物交物而后措之於思，能不为所引者几何哉。此古人格心之业易，而征十思之效难。
　　征曰：臣奉侍帷喔，陛下许臣以仁义之道守而勿失，俭约朴素终始弗渝。顷年以来，容不克终。贞观初清静寡欲，化被方外，今万里遣使，市索骏马并访珍怪，此一渐也。贞观初护民之劳，吻之如子，不轻营；为顷既奢肆思用人力，二渐也。贞观初役己以利物；比来纵欲以劳人。虽忧人之言不绝於口，而乐身之事实切诸心，三渐也。贞观初亲君子斥小人，比此君子恭而远之，小人狎而近之，四渐也。贞观初不贵异物；不作无益，而今难得之货杂然并进，玩好之作无时而息，五渐也。贞观初求士如渴，取其所长常恐不及；比来由心好恶，以众贤举而用，以一人毁而而弃，六渐也。贞观初高居深拱，无田猎毕弋之好；数年之后志不克固，鹰大之贡远及四夷，晨出夕返驰骋为乐，七渐也。贞观初遇下有礼，群情上达；今外官奏事，颜色不接，问因所短，诂其细过，虽有忠款而不得伸，八渐也。贞观初孜孜治道常若不足，比恃功业之大，负圣智之明，长傲纵欲，无事兴兵远裔，九渐也。贞观初频年霜旱，畿内户口并就关外，携老扶幼卒无亡去；比者疲於榣役，关中之人劳弊尤甚，十渐也。夫祸福无门，惟人所召。千载休期，时难再得。明主可为而不为，臣所以郁结长叹者也。疏奏。帝曰：朕闻过矣。以所上疏列为屏幛，兼录付史官，使万世知君臣之义。
　　录曰：何谓始敬胜怠也。义胜欲也。何谓渐怠胜敬也。欲胜义也。夫周武、唐宗其初何以异耶，而卒不同者渐也。虽然征之说切中万世君人之病，帝既录付史馆以彰君臣大义，而旋复违之屏悼几席，不殊於昔时黄金庇马，失笑於他曰。然则不但渐不克，终亦已顿忘其初矣。
　　上思佐命功，乃命工图画赵公长孙无忌，赵郡元王孝恭莱，成公杜如晦，郑文贞公魏征，梁公房玄龄，申公高士廉，鄂公尉迟敬德，卫公李靖，宋公萧玛褒，忠胜公段志玄，夔公刘弘基，蒋忠公屈突通，郑节公殷开山，谯襄公柴绍，那襄公长孙顺德，郑公张亮，陈公侯君集，邦襄公张公谨，卢公程知节，永兴文懿公虞世南，谯襄公刘政会，莒公唐俭，英公李世绩，胡壮公秦叔宝等於凌烟阁，凡二十四人。
　　录曰：凌烟之图绘而不及裴寂、刘文靖，何也。季布汉之仇也而反赦之，丁公汉之恩也而反诛之。英主之所见，夫岂殊哉。是故王魏仇也，忠於主，则云龙并美，裴刘恩也，背於义，则图绘为羞。观此宁不知所向乎。
　　玄宗初年，姚元之为兵部尚书同中书门下三品。元之知帝大度锐於为治，乃先设事以坚帝意。奏曰：垂拱以来，以峻法绳下。臣愿政先仁恕，可乎。朝廷覆师青海，未有牵复之悔。臣愿不幸边功，可乎。比来壬佞冒触宪纲，皆得以宠自解。臣愿法行自近，可乎。后氏临朝，喉舌之任出闱人之口，臣愿宦坚不与政，可乎。戚里贡献以自媚於上，公卿方镇渐亦为之。臣愿租赋外罢绝之，可乎。外戚贵主更相用事，班序荒杂。臣愿戚属不任台省，可乎。先朝亵狎大臣，亏君臣之严。臣愿陛下接之以礼，可乎。燕钦融韦月将以忠得罪，自是诤臣沮折。臣愿群臣皆得批逆鳞犯忌讳，可乎。武后造福山寺，上皇造金仙玉真二观，费巨百万。臣愿绝道佛营造，可乎。汉以禄莽阎梁乱天下国家为甚，臣愿推此监戒为伐法，可乎。帝曰：朕能行之。
　　录曰：孟子曰：人不足与适也，政不足与问也，惟大人为能格君心之非。玄宗初政之时，其锋锐矣，其心未可知也。崇能先事以格其心，使不正者率由于正，庶几无鲜终之悔。今观其十事，如政先仁恕，不幸边功，法行自，近宦戚与政等，皆一时用人行政之失，而格心之要曾无片言及之。且要说者约，其叉可施行而后言之，亦异乎责难於君者矣。厥后尊幸边臣，专宠女艳，恣权宦戚，纵意奢侈，至於亡国，鲜不蹈崇之言果何益哉。以是知大贤一言似迂其实切，崇进十事似切而实迂。
　　刑部尚书宋璟同平章事。璟为相务在择人，随材授任，使百官各称其职，刑赏无私，敢犯颜正谏。上甚敬惮之，虽不合意，亦曲从之。突厥默啜世为中国患，朝廷吁食倾天下之力不能克，郝灵荃得其首，自谓不世之功。璟以天子好武功，恐好事者竞生心侥幸，痛抑其赏，逾年始授郎将，灵荃痛哭而死。时姚宋相继为相，崇善应变时务，璟善守法持正。二人志操不同，然协心辅佐，使赋役宽平，刑罚清省，百姓富庶。唐世贤相前称房杜，后称姚宋，他人莫得此焉。
　　录曰：愚观宋广平，可谓大臣也已矣。敬惮於二张，降心於思最，痛哭於灵荃，难致於毛仲数者，皆大臣之事也。使其遇三代之主，其得为伊周之匹乎。曰：未也。伊尹曰咸有一德，周公曰思兼三王，其所期何如也。璟之设施，止於复贞观之旧而已。是故立仗之马未几复斥，而优人之语旋踵辄行，功业不终，其以比与。若乃择人任官，犯颜正谏，皆彼相之可为，以是栗璟浅乎末矣。
　　韩休为黄门侍郎同平章事。休为人峭直，不干荣利。及为相，甚允时望，守正不阿。上或宫中宴乐，及后苑游猎。小有过差，辄谓左右，韩休知否。言未终，谏疏已至。上尝临镜默然不乐，左右曰：韩休为相，陛下殊瘦於旧，何不逐之。上曰：吾貌虽瘦，天下必肥。萧嵩奏事，尝顺旨，既退，吾寝不安。韩休尝力争，既退，吾寝乃安。吾用韩休以为社稷耳，非为身也。
　　录曰：玄宗左右以相韩休为瘦，则铃以相林甫为肥可知矣。夫帝之瘦，非以天下也。以艳色不足视于目，声音不足听于耳，便佞不足使令于前也。一旦而得太真之丰艳，禄山之倾巧，霓裳羽衣之妖淫，则悠然适意，能不心广体胖乎。卒之流荡忘返，劫迁播越，当不喊而自瘁矣。然则临镜之叹，所以兆闻铃之悲乎。故君子曰：貌瘦天下肥者，虚名也。与貌肥天下瘦者，实祸也。
　　帝千秋节，君臣皆献宝镜，张九龄曰：先帝有言：以铜为鉴，可正衣冠；以古为鉴，可见兴替；以人为鉴，可知得失。乃述前世兴废之源，为书五卷：兴邦建业第一，选文备武第二，报国复兴第三，尽命报国第四，去古朴，进新美第五。以此五卷备患，名为《千秋金鉴录》。愿陛下莫以色姿为乐。后当亡国丧邦可宜正已而治，思古证今可也。录，上赐书褒美。
　　录曰：按《金镒录》，九龄就中书，焚药不传于世，付于韩宋二婿。之后，此录一千年之外方布人问。今得而读之，渊哉。斯言皎如曰月。盖不但识一禄山，而当时共祸之人，龄皆识之。岂徒鉴於兴亡，而实精於物理。所谓别物如镒者，真如是，非泛然谓之录也。其曰：安禄山者，野猪之精，腹垂过膝。史思明者，鹌乌之精，胁生两羽。杨贵妃者，白鹏之精，指爪纯赤，复有木子双木，木易行金。又曰：匪兕匪虎，束倾西举，妖舞精语，官室禾黍。又曰：陛下治国，曰久仁心渐希，忠谏为仇，馅佞相守，羊鲤浮游。羊谓国忠，鲤谓林甫。椰检并进，国破家亡，悔当思旧。又曰：主上泪洒巴山，艰行蜀道，恩已变仇，方慕愚。直时开元极盛，天宝未终，龄何以预知蜀道之难，灵武之易耶。乃不特照人之形而实照人之心，不但一时得失而实两世兴亡乎。虽然以龄而观后世，所谓妖舞精语亦屡矣。安得龄之先见而与之论兴亡乎哉。
　　平原太守颜真卿知安禄山反，因霖雨完城浚濠，料丁壮，实仓凛。禄山以其书生易之，及反牒，以平原博平兵七千人防河津。真卿拒之，乃遣平原司兵李平问道闻奏。朝廷知禄山反，惟闻河北郡县皆望风而靡。上嚣然叹息曰：二十四郡曾无一人义士耶。及平至，上大喜曰：朕不识颜真卿作何状，乃能如是。真卿使亲客密怀购贼牒诣诸郡，由是诸郡多向应者。
　　录曰：孔子曰：上好礼，则民莫敢不敬。上好义，则民莫敢不服。上好信，则民莫敢不用情。圣人之为此言以风示天下，怛恐其随风而靡也。明皇之世，好谈悦色，礼义信扫地尽矣。如是而叹，无一人义士，岂不谬哉。以是知三纲之大，四维之重，不可一日无之，而唐虞之风动，岂无当之臆谈哉。
　　颜杲卿起兵才八日，守备未完，史思明、蔡希德引兵至城下。杲卿告於王承业。承业欲窃其功，拥兵不救。杲卿昼夜拒战，粮尽矢竭，城陷贼纵。兵执杲卿及袁履谦等送洛阳，禄山数之曰：汝自范户曹，我奏汝为判官，不数年超至太守，何负於汝而反耶。杲卿瞑目骂曰：汝本营州牧羊羯奴，天子擢汝为三道节度使。恩幸无比，何负於汝而反。我世为唐臣，禄位皆唐有，虽为汝所奏，岂从汝反耶。我为国讨贼，恨不斩汝，何为反也。禄山大怒，并履谦骨之，比死骂不虚口。
　　录曰：愚观颜氏二公，夫岂但次死生于危迫之际哉。盖以立有唐三百年，君臣之纲也。夫自晋阳启衅，刘裴反隋，天授兴周唐，臣从谈，有国百余年来，曾不知伏节死义为何物也。闻二公之举事，若从天降，若从地出。故曰：吾不知颜真卿作何状，乃能如此。虽以身锉舌诛，而芬芳畅达，光辉宣着，跨敝隋而挽虐周也。岂不盛哉。
　　张巡起兵拒禄山，令狐潮围之於雍丘四十余日。时闻玄宗已幸蜀，有大将六人白巡以兵势不敌，且上存亡不可知，不如降贼。巡阳许诺。明日堂上设天子画像，帅将士朝之，引六将於前，责以大义，斩之，士心益励。乃以死士五百斫潮营，潮渐益兵围之。巡使郎将雷万春於城上与潮相闻语，未绝贼弩射之，面中六矢而不动。潮疑其木人，使谋问之，乃大惊。遥谓巡曰：向见雷将军，方知足下军令矣。然其如天道何。巡谓之曰：君未识人伦，焉知天道。
　　录曰：巡之舍生取义而岂徒哉。夫识见定，而后中有主。中有主，而后事可济，功可成。人伦尽时，天理自见。是故闻大唐之光复，未闻贼运之克昌；闻张许之若生，未闻令狐之不死。孰谓仓卒造次之际，而非从容中道之时乎！
　　尹子奇久围睢阳，城中食尽，议弃城束走。张巡、许远谋，以为睢阳江淮之保障，若弃之去，贼必乘胜长驱，是无江淮也。不如坚守以待之。始与士卒同食茶纸；既尽，遂食马；马尽，罗雀掘鼠；雀鼠既尽，巡出爱妾杀以食士，远亦杀其奴。然后括城中妇人食之，既尽继以男子老弱。人知必死，莫有叛者，所余才四百人。癸丑贼登城，将士病不能战。巡西向拜曰：臣力竭矣。不能全城，生既无以报陛下，死当为厉鬼以杀贼。
　　录曰：愚观厉鬼之言，果可信乎。夫彭生伯有一人之辜也，睢阳完节万世之事也。其力可屈，其志不可屈；其身可陨，其气不可陨。忠魂义魄虽不可以视听，而褚兄之反刃朝，义之操戈若鬼神使之者，安知其非厉耶。唐能复其故物耳，固不能加戮於安史之躯也，然则厉鬼之言果不可信耶。
　　德宗建申二年，汾阳忠武王郭子仪薨，子仪为上将拥兵。程元振、鱼朝恩谗谤百端，诏书一纸征之，无不即日就道，由是谗谤不行。尝遣使至田承嗣所，承嗣四望拜之曰：此膝不屈於人若干年矣。李灵曜据汴州，公私物过汴者皆留之，惟子仪物不敢近，遣兵卫送出境。校中书令考凡二十四月入俸钱二万缙，私产不在焉。府库珍货山积，家人三千人。八子七婿皆为显官，诸孙数十人，每问安不能尽辩，颔之而已。仆固怀恩，李怀光浑城辈皆出麾下，虽贵为王公，常颐指役使，趁走於前。天下以其身为安危者始三十年，功盖天下而主不疑，位极人臣而众不疾，穷奢极欲而人不非之，年八十五而终。其将佐至大官为名臣者甚众。
　　录曰：夫汾阳之出处，将以系天下之安危也。胡为乎不以娟嫉，则以谗问。朝恩牵之於前，元振引之於后，而子仪曾无芥蒂，何耶。《易》 曰：否之匪人，不利君子贞，小往大来，吉亨。夫以肃代之世，君子所不利也。尚赖一人之命兼万方之威，得以成其济否之志，小往大来也。出则有命，无答不出，则包畜承顺。是以欲闲则闲，俾散则散，安往而不自得哉。是故安史之乱，则一出也，吐蕃之寇，则再出也；怀恩之难，则又再出；回纥之危，则又再出。向使忽於苞桑之戒，牵於邪滥之羞，知安而不知危，知利而不知害，则身殆而国随以亡，岂大人之吉亨乎。兴元元年改元，赦令既具，帝以药付陆赞，使商讨。赞知帝执德不固，乃上疏以为：动人以言，所感已浅，言又不切，人谁肯怀。今兹德音，悔过不得不深，引咎不得不尽，使天下闻之，廓然一变，若披重昏而睹朗曜。乃下制曰：朕长于深宫之中，暗於经国之务。积习易溺，居安忘危，不知稼穑之艰难，不恤征戍之劳苦。泽靡下究，情未土通，事既壅隔，人怀疑阻，犹昧省己，遂用兴戎，征师四方，转饷千里，赋车籍马，远近骚然，行资居送，众庶劳止，天谴於上而朕不寤，人怒於下而朕不知，驯致乱阶，变兴都邑，万品失叔，庙震惊，上累於祖宗，下负於需庶，心腼貌，罪实在予。永言愧悼，若坠泉谷。自今中外书奏，不得更言圣神文武之号。赦下，人心大悦。明年李抱真入朝为上言：山束宣布赦书，士卒皆感泣。臣见人情如此，知贼不足平也。
　　录曰：《 泱》 之六四曰：泱有丘，匪夷所思。九五曰：泱污其大号。诚以履非常之危者，不可以常道安；解非尝之纷者，不可以常语喻。诚不至，则物不感；损不极，则益不臻，信乎。德之流行，速於置邮而传命也。德宗徒知天生李晨以为社稷，而不知人心感动，贼不足平。危难则思进忠言，祸平则追仇谠论。此所以虽能奔其桃而得所愿，终不能泱其群而就光大也。惜哉。
　　陆赞极论裴延龄奸诈，数其罪恶，其略曰：延龄以聚敛为长策，以诡忘为嘉谋，以舍克敛怨为匪躬，以靖潜服谗为尽节，可谓尧代之共工，鲁邦之少卯。书奏，上不悦。赞每以上知待之，事有不可，尝力争之。所亲或规其大锐，答曰：吾上不负天子，下不负所学，他无所恤。
　　录曰：夫人岂忍负天子哉。上骄则下诸，君忌则臣佞。斯天子之自负也，亦岂愿负所学哉。以剖克为上策，以聚敛为得计，斯所学之自恨
　　也。若夫君子则不然。君子之所学，所以学，为圣与贤也。是故尧舜禹汤文武之为君，其所责难也；皋陶伊传周召之为臣，其所期待也。君苛刻而己以忠爱，君猜忌而己以钦诚，岂故为是柄凿耶。在我者诚如是也。孟子不云乎，吾君不能，谓之贼。然则负所学者，真穿审之不若矣，而为天子者，亦岂可诲人以负之耶。
　　李晨家百口及神策军士家属皆在长安。军中有言及家者，晨泣曰：天子何在，敢言家乎。及朱沘使亲近以家书遗晨，曰：公家无恙。晨怒曰：尔敢为贼问。立斩之。
　　录曰：为天下者不顾家，虽顾之何益哉。《易》曰：坎，有孚，维心亨，行有尚。时朱沘盗京师，怀光反咸阳，险而又俭，苟不坚一其心，则方寸乱矣，安能往有功乎。非惟不能顾家并与，其国亡之矣。厥后赐第供帐，迎导列悬，何啻畴昔之家乎哉。蚓有若宪若态者在贼，虽欲不
　　善遇之，曷得而倾之哉。
　　宪宗元和三年，裴地为中书侍郎同平章事。初德宗不任宰相，细务皆自央之。上在藩邸，心知其非，及即位选擢宰相，推心委之。怕亦竭诚辅佐。尝问地为理之要何先。对曰：先正其心。穆宗即位，尝见爱州观察判官柳公权书迹，爱之，以为右拾遗。上问公权卿：书何能如是之善。对曰：用笔在心，心正则笔正。上默然为之改容，盖知其以笔谏也。
　　录曰：唐自太宗以来谏者多矣，未有深探其本，若裴珀之先正其心，公权之心正笔正者。然而宪宗卒不能正其终，穆宗亦不能正其始，何也。曰：心者，理而已矣。器虽具于人，而理实出于天，非学无以明之也。是以大学之道始於格物致知，及於意诚心正。其序不可乱，其功不可阙。裴柳能开其端而不能竟其说，宪穆徒闻其论而莫能觉其非。无惑乎。仙而不人，荒而不蛊。心何为哉。长太息而已。
　　自元和末，宦官益横，建置天子在其掌握，威权出人主之右，人莫敢言。文宗太和二年，昌平刘责对策极言其祸，其略曰：陛下其先忧者宫闱将变，社稷将危，天下将倾，海内将乱。又曰：陛下将社篡弒之渐，则君正位而近正人，远刀锯之贱，亲骨粳之直，辅相得以专其任，庶职得以守其官。奈何以亵狎五六人总天下大政，祸稔箫墙，奸生帷喔。臣恐曹节侯览复生於今曰。又曰：忠贤无腹心之寄，合寺恃废立之权，陷先君不能正其终，致陛下莫得正其始。又曰：陛下何不塞阴邪之路，屏亵狎之臣，制侵陵迫脸之心，复门户扫除之役，戒其所宜戒，忧其所宜忧。考官冯宿等皆叹服而畏宦官不敢取。
　　录曰：以文宗之世而有黄之直言，譬如曰食而鼓而驰而走，虽与天悬绝，亦见其不能已而已焉。以志唐祚之告终也。
　　弘道录卷之十四竟
　　＃１『之士』原作『我土』，据通行本改。
　　＃２『殊』原缺，据通行本补。
　　＃３据《三国志□诸葛亮传》『侍中』后，尚有『侍郎』两字。
　　＃４据《三国志□诸葛亮传》『先帝』二字前，尚有『是以』二字
　　＃５据《三国志□诸葛亮传》该句之前尚有『试用於昔日，』一句。
　　＃６据《三国志□诸葛亮传》该句首尚有『是以」两字。
　　＃７『人』原缺，据通行本改。
　　＃８据《三国志□诸葛亮传》后面还有一段：『先帝在时，每与臣论此事，未尝不叹息痛痕於恒、灵也。侍中、尚书、长史、参军，此悉贞良死节之臣，愿陛下亲之信之，则汉室之降，可计日而待也。』
　　＃９『臣』原作『望』，据通行本改。
　　＃１０据《三国志□诸葛亮传》后面还有：『庶竭驽钝，攘除奸凶，与复汉室，还都于旧都，』一段。
  </div>
  <div class="pagination">
   <a href="弘道录_page8.html">
    上一页
   </a>
   <span>
    ...
   </span>
   <a href="弘道录_page4.html">
    4
   </a>
   <a href="弘道录_page5.html">
    5
   </a>
   <a href="弘道录_page6.html">
    6
   </a>
   <a href="弘道录_page7.html">
    7
   </a>
   <a href="弘道录_page8.html">
    8
   </a>
   <span class="current-page">
    9
   </span>
   <a href="弘道录_page10.html">
    10
   </a>
   <a href="弘道录_page11.html">
    11
   </a>
   <a href="弘道录_page12.html">
    12
   </a>
   <a href="弘道录_page13.html">
    13
   </a>
   <a href="弘道录_page14.html">
    14
   </a>
   <span>
    ...
   </span>
   <a href="弘道录_page10.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
