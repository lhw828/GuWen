<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 16 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 16 页/共 27 页
  </h1>
  <div class="content">
   录曰：此事君非指鲁国之君，事鲁君尽礼未尝以为谄，乃是束周之君。当时天下视为泛常，独吾夫子违众拜下，故尝叹其不如诸夏之无。至如欲存告朔之饥羊，虽以子贡之徒且犹不然，岂非人以为谄者乎。他曰，又曰：如有用我者，吾其为束周乎。此亦非为鲁也。观者详之。
　　入公门，鞠躬如也，如不容，立不中门，行不履闽过位，色勃如也，足跃如也。其言似不足者，摄齐升堂，鞠躬如也。屏气似不息者，出降一等，逞颜色，怡怡如也。末阶趋进#2，翼如也。复其位，跟踏如也。吉月，必朝服而朝。君赐食，必正席先尝之。君赐腥，必熟而荐之。君赐生，必畜之。侍食於君，君祭先饭。疾君视之，束首加朝服拖绅。君命召，不俟驾行矣。
　　录曰：此孔子事鲁君之礼也。夫君臣之分，以严为主，朝廷之礼，以敬为主。录此章者如度之有程，规之有范，一毫不敢越，一步不敢违也。岂非万世之大闲乎。
　　《家语》：定公与齐侯会于夹谷，孔子摄相事，至会所为坛位，土阶三等，以遇礼相见，揖让而登。献醉既毕，齐使莱人以兵劫鲁公，孔子历阶而进以公退，曰：士兵，之吾两君为好，裔夷之俘敢以兵乱之，非齐君所以命诸侯也。夫裔不谋夏，夷不乱华，俘不干盟，兵不倡好，於神为不祥，於德为愆义，於人为失礼，君必不然。齐侯心作，麾而避之。有顷，齐奏宫中之乐，徘优侏儒戏於前，孔子趋进曰：匹夫而荧侮诸侯，罪当诛，请右司马速加刑焉。齐侯惧，有暂色。齐侯将设飨礼，孔子以梁丘据曰：齐鲁之故，向不闻焉。事既成矣，而又飨之，是勤执事。且牺象不出门，嘉乐不野合，响而既具，是弃礼也。若其不具，是用枇牌。君辱弃礼名恶，子盍图之。乃不果飨。齐侯归，责其群臣曰：鲁以君子之道辅其君，而子独以夷狄道教寡人，使得罪。於是乃归所侵鲁之四邑及汶阳之田。
　　录曰：或问曰：使孔子而当桓文之时，则何如。曰：王与霸，毫厘之差也。故程子曰：诚心而王，则王矣。假之而伯，则伯矣。二者其道不同，在审其初而已矣。自今观之，裔俘之部，圣人可能，或人亦可能也。侏儒之拒，圣人可能，或人亦可能也。飨礼之罢，圣人可能，或人亦可能也。至其诚於所事，则叉以君子之道辅弼其君。诚於所谋，则铃具文武之备周旋其事。以至盟会之词，真心实事，凛然可畏；其始终施为气象，无一不本於人情，合於大道，未尝假托。包茅不贡，伐原示信之言，其致人信服，归所侵邑，亦皆诚意所感，非若楚之面从、晋之强入。然则此岂他人之可能哉，非圣人又不能。故曰：仲尼之徒无道桓文之事者。
　　弘道录卷之二十八竟
　　＃１『遑』原作『是』，据《十三经注疏》改。
　　＃２『进』原缺，据《十三经注疏》补。
　　弘道录卷之二十九
　　礼
　　君臣之礼
　　《史记》：韩信始归汉，因数与丞相萧何语，何奇之，为言之，王以为大将。至是欲召拜之。何曰：王素慢无礼。今拜大将，如呼小儿。此乃信所以去也。王必欲拜信，择良曰斋戒，设坛场，具礼乃可耳。汉王许之。诸将皆喜，人人各自以为得大将。至拜受命，乃韩信也。一军皆惊。
　　录曰：高祖不修文学，而性明达，类如此。夫以溺冠毁儒轻士善马，不知其几。向使薄萧何之说，甘儿戏之事，则人人未叉改观，诸将未叉皆服，而王亦未以为得信。晚也，孰与争天下哉。此将将之衍，祇在於一时转移之问，虽未纯乎三代之礼，母亦当时之所罕也。录之。
　　汉王既为天子，乃悉去秦苛仪，法为简易，群臣饮酒争功，醉或妄呼，拔剑击柱，帝益厌之。叔孙通进说曰：儒者难与进取，可与守成。愿征鲁诸生与臣弟子共起朝仪。帝曰：得无难乎。通曰：五帝异乐，三王不同礼，二者因时世人情为之节文者也。臣愿采古礼，与秦仪杂就之。帝曰：可试为之，令易知，度吾所能行为之。鲁有两生不肯行，曰：今天下初定，死者未葬，伤者未起，又欲起礼乐。礼乐所由起，积德百年而后可兴也。吾不忍为公所为，公往矣。叔孙笑曰：鄙儒不知时变。遂与所征三十人西。及上左右为学者，与其子弟百余人为绵蕞野外习之。
　　录曰：愚观秦灭汉兴之际，乃有鲁之两生，孰谓凤翘麟角不见於秉礼之国乎。夫儒者之标准，莫先於周、孔。孔子曰：如有王者，叉世而后仁。成周一代礼乐待周公而始定，固所谓积德百年而后兴者也。蚓炎汉之典，不阶尺土与肇基王迹者全殊，溺冠慢儒与积功累化者迥别，宽仁大度有矣，沦肌浃髓则未也；除残去暴有矣，燕及皇天则未也。虽以文帝为之子，无惑乎其不遑；世祖为之孙，乌在乎其有具。汉家之礼乐，两生已付之浩叹矣。论者徒以贾生之请太息於绛灌，而文学之议不逮於鲁邸，殊不知所招者，非公孙弘则倪宽、主父偃，非公孙卿则壶遂、司马迁。设以数公副二帝之选，创一代之制，亦不过叔孙之滥觞耳，安能建礼乐之本乎。然则两生者非但鲁之表表，其汉之麟凤不可再见者欤。
　　长乐宫成，诸侯群臣朝用叔孙新仪，平明谒者治礼，引以次入，殿廷陈车骑戍卒卫官，设兵张旗志，功臣列侯以次陈西方束向，文官丞相以下陈束方西向，广行设九宾胪句传。於是皇帝辈出房，百官执戟传警，引诸侯王以下至吏六百石，以次奉贺。自诸侯王以下，莫不震恐肃敬，至礼毕，尽伏复。置法酒侍坐，殿上皆伏抑，首以尊卑，次起上寿觞九，行谒者言罢，酒御史执法，举不如仪者辄引去。尽朝置酒，无敢谁哗失礼者。高帝喜曰：吾乃今曰知为皇帝之尊也。
　　录曰：帝纵观秦皇帝曰：大丈夫当如是。称善叔孙通曰：吾今曰乃知皇帝之贵。观其气象，则便，无放勋重华之底至，亦岂如皇王需哉之齐信者乎。
　　高后八年九月己酉，丞相臣平、太尉臣勃、大将军臣武、御史大夫臣仓、宗正臣郢、朱虚侯臣章、束牟侯臣兴、居典客臣揭再拜，言：子弘等皆非孝惠皇帝子，不当奉宗庙。臣谨请阴安侯顷正后琅琊王列侯吏二千石议。大王，高皇帝子，宜为嗣。愿大王即天子位。代王曰：奉高帝宗庙，重事也。寡人不佞，不足以称，愿请楚王计宜者。寡人勿敢当。群臣皆伏，固请。代王西乡让者三，南向让者再。丞相平等皆曰：臣伏计之，大王奉高祖宗庙最宜称。虽天下诸侯万民皆以为宜。臣等为宗庙社稷计，不敢忽，愿大王幸听臣等，诸奉天子玺符。再拜上。代王曰：宗室将相王列侯以为其宜寡人，寡人不敢辞。遂即天子位。
　　录曰：愚观迎代之礼，而知大汉之气象，犹为可观乎。夫迎帝者勃也，让帝者文也，故知君之不可以强也。居中者弘也，居外者代也，故知子之不可以徒也。即夕入未央官，还坐前殿，故知始之不可以不正也。奉高帝宗庙，诸侯万民皆以为宜，故知统之不可以不大也。此春秋之义也。至霍光之时，遣宗正，迎曾孙就斋宗正府，明曰入未央官，封为武阳侯，后即帝位，则虽有束向之让三，南向之让再，将安施乎。此其文愈多而礼愈窒，气象尤不伴矣。
　　帝既即位，值绛侯朝罢趋出，上礼之恭，常目送之。郎中安陵袁盎谏曰：诸吕悖逆，大臣相与共诛之。是时丞相为太尉，本兵柄，适会其成功。今丞相如有骄主色，陛下谦让，臣主失礼，窃为陛下弗取也。后朝，上益庄，丞相益畏。
　　录曰：此贤君又恭俭礼下，与霍光验乘而宣帝苦刺在背者异矣。惜其臣袁盎不能充广允恭克让之旨，反以骄主为言。俾其君真有尧舜之资，而未胜韩彭之俗，终不免於逮系戮辱，未叉不自袁盎之言启之也。嗟夫，以帝之至诚驭下，勃之重厚久闻，始之庄敬如此，终之自残如彼，尚何后世君臣欲其终始无负，不亦远乎。
　　上闻河南守昊公治平为天下第一，召以为廷尉。昊公荐洛阳人贾谊，帝召以为博士。是时，贾生年二十余，帝爱其辞博，一岁中超迁至大中大夫。贾生请改正朔，易服色，定官名，兴礼乐，以立汉制，更秦法。帝谦让未遑也。
　　录曰：小畜之卦也，以乾之刚健而为柔巽所畜，圣人系之。辞曰：密云不雨，自我西郊。夫阴阳和而后雨泽降，犹上下交而后事功成也。以帝操制作之柄而安於谦让未遑，生秉有为之资而惑於年少生事，岂非天未欲平治天下欤。然君子以懿文德者，盖道德经纶之业，非一朝一夕之故。孔子不云乎：不息无位，息所以立。不息莫己知，求为可知也。苟生安於此义，益务沉晦潜韬之行，以期於厚积远施，则岂无大畜。尚贤之君以武去帝，殆不多也。奈何以二十方余之年多为痛哭自伤之状，怀沙鹏乌之赋，无乃太促乎。此生之所短，非人之所疾也。
　　谊《治安策》曰：人主之尊如堂，群臣如陛，众庶如地，故陛九级上，廉远地，则堂高；陛无级，廉近地，则堂卑。高者难攀，卑者易陵，理势然也。故古者圣王制为等列，内有公卿、士大夫，外有公、侯、伯、子、男，然后有官师小吏，延及庶人，等级分明而天子加焉。故其尊不可及也。里谚曰：欲投鼠而忌器。此善谕也。鼠近於器，尚惮不投，昆於贵臣之近主乎。臣闻之，履虽鲜不加於枕，冠虽敝不以直履。夫已尝在贵宠之位，天子改容而礼貌之矣，使民尝俯伏以敬畏之矣。今而有过，废之可也，退之可也，赐之死可也，灭之可也。若夫束缚之，击牒之，输之司寇，编之徒官，小吏誉骂而榜笞之，殆非所以令庶众见也。夫卑贱者习知尊贵者之一旦，吾亦乃可以加此也，非所以尊尊贵贵之化也。古者大臣有坐不廉而废者，不曰不廉，曰笕篡不饰；坐污秽淫乱，男女无别者，不曰污秽，曰帷薄不修；坐罢软不胜任者，不曰罢软，曰下官不职。上设廉耻礼义以遇其臣，而臣不以节行报其上者，则非人类也。故化成俗定，为人臣者皆顾行而忘利，守节而伏义，可以托不御之权，可以寄六尺之孤。此厉廉耿、行礼义之所致也。此之不为而顾彼之久行。故曰：可为长太息者，此也。谊以绛侯前逮系狱，卒无事实，故以此讥上，上深纳其言，养臣下有节，是后大臣有罪皆不受刑。
　　录曰：谊之言至是有验，帝亦深纳之矣。盍不曰：吴公治行，天下第一欤。苟以前之所陈，责之吴公，不效，则罪其所举，汉廷之礼未铃若是之草创也。时去古未远，周礼之作用铃有能迷之者。厥后正朔或更，服色差辫，而官名礼乐不可复见於后世，岂非千古之至恨，而绛灌不可追之大罪欢。
　　甲屠嘉为相时，邓通方爱，赏赐累巨万，宠幸无与比。嘉尝入朝，邓通居上旁，有息慢之礼，嘉奏曰：陛下爱幸群臣，则富贵之。至於朝廷之礼，不可以不肃。罢朝，嘉坐府中，为檄召通诣丞相府，不来且斩。通一恐，言上，上曰：汝第往。通诣丞相府，免冠徒跌，顿首谢，嘉坐自如，弗为礼，责曰：夫朝廷者，高帝之朝廷也。通，小臣，戏殿上，大不敬，当斩。吏合行斩之。通顿首出血不解。上度丞相已困通，使使持节召通，而谢丞相曰：此吾弄臣，君释之。通既至，为上泣曰：丞相几杀臣。
　　录曰：愚观申屠嘉之事，而叹汉廷之礼，犹可言也。夫弄臣者，人主权宠之所归也。请托出於其门，关节在於其口，大臣苟有不振，望风俯首者多矣。蚓於蹶张之夫，非咸有一德之辅而能正朝廷之礼，遏不臣之心，帝岂终於未遑者哉。至董贤冒三公之位，绝炎统之传，上下为之甘心，安能持节召乎。此时学校虽兴，辟雍虽作，不可与言礼矣。
　　武帝时，大将军青贵幸，有时侍中，上踞厕而视之。丞相弘燕见上，或时不冠，至如汲黯。见上，不冠不见也。上尝坐武帐中，黯前奏事，上不冠，望见黯，避帷中，使人可其奏。其见敬礼如此。
　　录曰：此可见帝之良心，即所谓不学而知，不虑而能者，非有所勉强安排也。推此心而充之，可以事上帝矣。惜乎，不能几事致曲而弘之，忌汤之嫉，帝之心随丧矣。此汉唐以下之通息，所谓允恭克让者安得不寥寥无闻也欤。
　　元朔五年，诏曰：盖闻导民以礼，风之以乐。今礼坏乐崩，朕甚悯焉。其令礼官观乐兴礼，以为天下先。於是丞相弘等奏请为博士官，置弟子五十人，复其身太常，择民年十八以上，仪状端正者补博士弟子，诣太常受业，能通一艺以上，补文学掌故。即有秀才异等，辄以名闻。上从之。自此公卿、大夫、吏彬彬，多文学之士矣。
　　录曰：武帝之初，尝举赵绾、王臧矣，以太后不悦儒衍而罢也。又尝招选天下文学才智之士矣，以相如辞赋车朔诙谐而止也。至是欲导民
　　以礼，为天下先，此正申公力行之时也。弘奈何复置博士弟子，文学掌故，虽多，亦奚以为乎。使当是时贾谊尚存，以其移风易俗，使天下回心乡道之言道之，则铃有不几之建，非但太初之制作而已。惜乎，长沙不返，曲学斯兴，徒使公孙卿壶遂之徒得行其议，而造端托始之论，顾为长说也。嗟夫。
　　《礼书》曰：武帝即位，招致儒术之士，令共定仪，十余年不就。或言古者太平，万民和喜，瑞应辩至，乃采风俗，定制作，上闻之制诏。御史曰：盖受命而王，各有所由兴，殊路而同归。谓因民而作，追俗为制也。议者咸称太古百姓何望，汉亦一家之事，典法不传，如子孙何。化隆者闳博，治浅者褊狭，可不勉与。乃以太初之元改正朔，易服色，封太山，定宗庙、百官之仪，以为典常，垂之於后。
　　录曰：愚观武帝之世，儒衍之言，何其谬哉。汉兴至是已及百年，黎民醇厚，几至刑措。虽两生复起，可与有为之时也，尚何人各为说耶。是时徐乐、倪宽亦可谓知言矣。乐之言曰：贤主独观万化之原。宽之言曰：天子建中和之极，兼总条贯金声而王振之。帝惟多欲之故，以是咨起不就，历十余年。而夏时之正，秦俗之缪翻然改革，亦可见雄村大略，其与纷纷制作不可同年语也。
　　宣帝时，谏大夫王吉上疏曰：陛下惟思世务，将兴太平，诏书每下，民欣然，若更生。臣伏思之，可谓至恩，未可谓本务也。欲治之主不世出，公卿幸得遭遇其时，言听谏从，然未有建万世之长策、举明主於三代之隆者也，其务在於斯会薄书断狱听讼而已。此非太平之基也。臣闻安上治民，莫善於礼。故王者未治礼之时，引先王礼宜於今者而用之。愿陛下述旧礼，明王制，欧一世之民，跻之仁寿之域，则俗何以不若成康，寿何以不若高宗。上以其言为迂阔，吉遂谢病归。
　　录曰：以吉之疏终焉者，天下将治，则礼乐为实用；天下将衰，则礼乐为虚文。以帝之褒王成，赏黄霸，综劾名实，何有於还旧礼明王制哉。而顾谢之曰：迂。至成帝之时，乃建虽辟，设庠序，陈揖让衣冠，则何益哉○以是知曰不暇给，规模宏远者，愿治之本体；而礼文骚屑，元气不存者，渐衰之末务。
　　《纲目》：建武五年初，起太学。帝还，视之稽式，古典修明，礼乐焕然，文物可观也。
　　录曰：平帝元始四年，尝起辟雍矣。不录。此何以录。光武有志於兴复古礼，内建学校，外征处士，皆西京未暇为者。且于干戈倥惚之际，寇盗纵横之时，则固可嘉矣。抑帝少与严光同学，及物色而至，爻非常人，人亦敬信服之，何不以教太学乎。一君一师，媲美同德，宜无不可留矣。而乃拜为练议，吾不知一代师表何若人欤。以愚视之，盖无有出於光之右者矣。
　　肃宗章和元年正月，召曹褒诣嘉德门，令持班固所上叔孙通汉仪十二篇劫褒曰：此制散略，多不合经。今宜依礼条正，使可施行於南宫束观，尽心集作，褒既受命，乃次序礼事，依准旧典，杂以五经谶记之文，撰次天子至於庶人冠婚吉凶终始制度，以为百五十奏上。和帝即位，褒乃为作章句。帝遂以新礼一篇冠。
　　录曰：汉叔孙之制礼，君子不能无遗憾也。褒复慕之，昼夜研精，寝则怀笔札，行则习文书。及其措之制作，又杂以五经谶记之文。然则非叔孙之文，乃时王之制也。夫礼之大原，出于天，具于人心，圣人一言蔽之曰：毋不敬。褒既沉吟专思，当其念至，亡心所之适，其毋不敬乎，俨若思乎，安定词乎。谶乎谶乎，不可以为典矣。
　　《唐书□礼乐志》曰：由三代而上，治出于一，而礼乐达于天下；三代而下，治出于二，而礼乐为虚名。古者宫室车舆以为居，衣裳冕弁以为服，尊爵俎豆以为器，金石丝竹以为乐，以适郊庙，以临朝廷，以事神而治民。其岁时聚会以为朝觐聘问，欢欣交接以为乡射食飨，合众兴事以为师田学校，下至里问田亩，吉凶一反乐，凡民之事，莫不出於礼。由之以教其民为孝、慈、友、弟、忠、信、仁、义者，常不出於居处、动作、衣服、饮食之问。盖其朝夕从事者，无非此也。此所谓治出于一，而礼乐达于天下，使天下#1安，习而行之，不知所以迁善远罪而成俗也。及三代己亡，遭秦变古，后之有天下者，自天子百官、名号位序、国家制度、宫车服器一切用秦。其问虽有欲治之主思所改作，不能超然远复三代之上，而牵其时俗稍即以损益，大抵安於苟简而已。其朝夕从事，则以簿书、狱讼、兵食为急，曰：此为政也，所以治民。至於三代礼乐，具其名物而藏於有司，时出而用之郊庙朝廷，曰：此为礼也，所以教民。此所谓治出於二而礼乐为虚名。
　　录曰：愚观欧阳子之论，万古之至言也。夫先王制礼，以其所躬行实践措之，以辨上下，定民志，又以其会极归极发之，以事天地，和万民；
　　本於身心性情之问，以立节文体用之，则安得不出子一而何有於不达也。自秦以下，无天德以为之本，王道以为之用，其於节文，遗则罔知，攸措甚者登降之，不知尊卑之无序；其愈趋者，君臣、父子、兄弟、夫妇之问惭德多矣。又安能建中和之极，而使礼乐刑政不出於二哉。此古今判泱之原，礼乐盛衰之始，为人上者不可以不察也。
　　《通鉴》：贞观元年春正月，上宴，群臣奏，奏王破陈乐。太宗曰：朕昔委专征民问，遂有此曲。虽非文德之雍容，然功业所由，不敢忘也。封德彝曰：陛下以神武平海内，文德岂足比乎。上曰：戡乱以武，守成以文。文武之用，各随其时。卿谓文不及武，斯言过矣。
　　录曰：夫子尝谓：武尽美矣，未尽善也。夫以武之应天顺人，又得周公制礼作乐，尚有未尽善之叹。帝虽能除隋之乱，尚多惭德，改治之美，仅可小康。封德彝从而馅谈，至于礼乐不及政刑，武功优於文德，是何心欤。德彝失言，折而贻笑於千古之下矣。
　　六年秋七月，宴近臣於丹宵殿，长孙无忌曰：王珪、魏征，昔之仇俳，不谓今曰得同此宴。太宗曰：征、珪尽心所事，故我用之。然征每谏不从，我与之言辄不应，何也。征对曰：臣以事为不可，故谏。若陛下不从而臣应之，则事遂施行，故不敢应。上曰：应而复谏，何伤。对曰：昔舜戒群臣，尔无面从，退有后言。臣心知其非而口应陛下，乃面从也，岂稷契事舜之意耶。上大笑曰：人言魏征举止疏慢，我视之更觉妩媚，正为此耳。征起拜谢曰：陛下开臣使言，故臣得尽其愚。若陛下拒而不受，臣何敢数犯颜色乎。
　　录曰：愚读《易》之《中孚》，而观王魏之出处，未尝不喟然叹也。夫隐非负荷之器，而征珪事之，所谓翰音登于天，何可长也。一曰一幡然改图，明以投明，断以资断，所谓鹤呜在阴，其子和之，我有好爵，吾与尔糜之，安得不尽心所事乎。向使不遇英主，不过俘虏之贱而已，所谓得敌，或鼓或罢，或泣或歌，征盖不能不恣其妩媚也，岂非君子之幸乎哉。
　　七年春正月，宴玄武门，奏七德九功舞，本名秦王破陈乐，更名曰七德舞是也。太常卿萧璃以为形容未尽，请并写刘武周、薛仁杲、窦建德、王世充擒获之状，太宗曰：彼皆一时英雄，朝臣或尝北面事之，使睹其故主，能不伤乎。璃谢不及。时魏征欲上偃武修文，故每侍宴，见七德舞，辄倪首不视；见九功舞，则谛观之。
　　录曰：孟子曰：独乐乐，与人乐乐，孰乐。曰：不若与人。与少乐乐，与众乐乐，孰乐。曰：不若与众。太宗庶几与人与众者矣。征不推明其意，而辄倪首不观。○乎，孟子之导，齐王者欤。
　　十二年，帝还宫，宴五品以上於束宫。上曰：贞观之前，从朕经营天下，玄龄之功也。贞观以来，绳愆纠缪，魏征之功也。皆赐之佩刀。又曰：朕政事何如往年。征曰：往以未治为忧，故德义曰新。今以既治为安，故不逮。贞观之初，恐人不谏，常导之使言，悦而从之。今则不然，虽勉从之，犹有难色，所以异也。上曰：可得闻欤。□曰：陛下昔欲杀元律师，孙伏伽以为法不当死，陛下赐以兰陵公主园。或曰：太厚。曰：朕即位以来，未有谏者，故赏之。此导之使言也。司户柳雄妄诉，陛下欲诛之，纳戴冑之谏而止，是悦而从之也。近皇甫德零谏修洛阳宫，陛下志之，虽以臣言而罢，勉从之也。上曰：非公不能及此，人苦不自知耳。
　　录曰：观易之吉凶消长，可以知谏详之进退得失也。汉屈群策，高祖以大度临之，其所用於汉者，即其所弃於楚者也。《易》曰：束邻之杀牛，不如西邻之抡祀，实受其福。其汉祖之谓乎。唐惩隋乱，大宗以重赏缴之，其尽忠於唐者，即其谈按於隋者也。《易》曰：不遇其祖，遇其妣；不父其君，遇其臣。其太宗之谓乎。然重赐之问，不可以继，惟以至公处之，无我临之，庶几无始勤终怠之弊矣。抑太宗之世，君臣宴会，不以盘乐怠傲自安，惟以用练修文相厉，可谓能知自强者矣。此贞观之治，所以焕然可观也。录之。
　　玄宗开元十七年八月癸亥，上以生日宴百官於花萼楼下。左丞相源乾曜、右丞相张说帅百官上表，请以每岁八月五曰为中秋节，布於天下，咸令宴乐。
　　录曰：以生曰陪劝劳者，人子爱慕之情也；因生曰致颂涛者，臣子忠爱之愿也。唐之此礼未为过举，但说与乾曜未尝发於本心之诚，特因上之宴赐，故效此以容悦耳，非若天宝祝君之恳至也。及明年二月，复令百官选胜行乐，又近於流连荒亡者矣。当今礼以义起，尊为万寿圣节，而特罢选胜行乐，得其中矣。
　　肃宗即位灵武，文武官不满三十人，披草莱立朝廷，制度草创，武人骄悍，大将管崇嗣在朝堂，背阙而坐，言笑自若。监察御史李勉奏弹之，击於有司，上将原之，叹曰：吾有李勉，朝廷始尊。
　　录曰：目金镒之后，唐之宗社板荡矣。勉以宗尚文圣，勉为气象，当与人殊。其尊朝廷，特智时月言之问，非有范围周旋之可使。帝因是而知承运之不可苟，几微之不可忽，加勉以大任，时举而抨弹之，奋其乾断以折武夫悍将之气，不使褊裨得凌主帅，节度废立得由军士，异曰藩镇之祸不知是也。徒务姑息为恩，不知渐不可长独，一李勉如唐室何。故观上之特原，而知唐之不振矣。惜哉。
　　《旧唐书》：德宗尊郭子仪为不师，号尚父，诏曰：天地以四时成物，元首以股肱作辅，合兵之任，鼎定相承，上以调三光，下以蒙五岳，允董庶钻，镇抚四夷，体元和之气，根贞一之德，功至大而不伐，身处高而更安，尚父比吕望之名，为师增周公之位，具官汾阳郡王，天降人杰，生知王佐，训师如子，料敌若神，扶翼肃宗，载造区夏，於国有难，劳其戡定，於边有寇，藉其驱除，安社稷何有於绛侯，定羌戎无瑜於充国，绛台绥四散之众，泾阳降十万之虏。勋高今古，名聋夷狄，忠贞悬於日月，宠遇冠於人臣。尊其元老，加以崇号。
　　录曰：夫有谦光之德，而后有至显之号。尚父者，周所以尊太公也。由汉历唐，惟子仪当之而无愧。若王行瑜、刘守光逆虏之魁耳钱锣，虽有保障吴越之功，加于一方则可，加于天下则未也。
　　《纲目》：肃宗宝应元年秋七月，郭子仪入朝，以程元振忌，遂留京师。代宗大历二年二月，郭子仪入朝，囚子郭暧待罪。十二月，郭子仪入朝，以鱼朝恩素恶子仪，发其父冢，不较Q四年春正月，郭子仪入朝，以元载告鱼朝恩谋，不利不听。九年春二月，郭子仪入朝，增朔方卒。十年春，郭子仪入朝，奏除州县官一人，不报。十三年冬十二月，郭子仪入朝。至是凡七，书法曰：此子仪所以为纯臣也，光弼愧之多矣。
　　录曰：春秋二百四十二年之问，夫子书朝子王所者二，如京师者一。而肃代二十余年之问，朱子书子仪入朝几七，且目不绝书，人不绝谈，莫非让德之美，反己之实。此所以功盖天下而主不疑，位极人臣而众不嫉者欤。《易》曰：劳谦君子，有终，吉。夫子系之曰：劳而不伐，有功而不德，厚之至也。语以其功下人者也。德言盛，礼言恭。谦也者，致恭，以存其位者也。其令公之谓夫。
　　弘道录卷之二十九竟
　　＃１『下』原缺，据文义补。
　　弘道录卷之三十
　　礼
　　君臣之礼
　　《宋记》：太祖皇帝常读二典，叹曰：尧舜之时，四凶之罪止於投窜，何近代法网之密耶。於是立法，鞭朴不行於殿陛，骂辱不及於公卿。故自开宝以来，犯大辟，非法理深害，多得贷死，惟臧吏弃市，未尝容赏。
　　录曰：此宋朝家法过汉唐，后世鲜能及也。夫礼义康耻，人主所以鼓动维持。举末世於三代之隆者，缙绅之所以异於闲阎，人类之所以异於禽兽，君子之所以别於几民，所系盖不细也。至於臧吏，尤为至切，一有所犯，率至不宥。所以终宋之世，虽臣下有罪，苟非臧犯，法当窜逐，人君自请与一善地，未闻有受杖而毙，受戮而辜者。岂非祖宗用心之厚，子孙守法之善乎。
　　太宗尝召翰林学士窦仪草制。仪至苑门，见上岸积胱足而坐，因却立不肯进，太祖遽索冠带而后召入，仪遂言曰：陛下创业垂统，宜以礼示天下，恐豪杰闻而解体也。太祖敛容谢之。由是对近臣未尝不束带。
　　录曰：帝之窒欲，非古人之多欲者。其岸情胱足，一时之偶耳，索冠敛容出于本心，非有所矫揉而为之也。仪本以厚重见推，岂肯陷其君於无礼哉。其部立不进，庶几自重之义。呜呼。君臣之问，两得之矣。
　　太宗太平兴国，八年亲试礼部贡士於讲武殿，始分三甲，锡宴于琼林苑，宠之以诗，遂为定制。
　　录曰：鹿呜之宴，宾兴之盛典也。琼林之宴，使造之殊恩也。我朝名恩荣宴，特异於是，又制百官朝服，称贺致词曰：天开文运，贤俊登庸，礼当称贺，则又非常礼之可比也。
　　《言行录》：仁宗天圣四年，侍讲胡瑷当召，对例须先就阁门习仪。瑗曰：吾平生所读书，即事君之礼也。何以习为。阁门奏，准令就舟，次习之，上亦不之强，人皆谓山野之人必失仪，及登对，乃大称旨，上谓左右曰：胡缓进退周旋，举合古礼。
　　录曰：今时朝见之礼，俱赴鸿胪寺习仪，正恐草莽不知。此乃定例，着於典章。若缓之破例，又可以见人主圣德优容，无所不至，而盛时气象，亦略可占矣。录之。
　　《列传》：神宗熙宁元年，富弼入觐，许有舆至殿门。帝御内束门小殿，令其子掖以进，且令毋拜，坐语从容，访以治道。弼知帝果於有为，对曰：人主好恶，不可令人窥测。苟可测，则奸人得以傅会。当如天之监人，善恶皆所自取然也，祸福随之，则功罪无不得其实矣。又问边事，对曰：陛下临御未久，当布德行惠，愿二十年口不言兵。帝默然，至曰反乃退。
　　录曰：当仁宗之相弼也，尝有言曰：隆之以虚礼，不若推之以至诚。今观肩舆至殿，坐语毋拜，所谓礼也。谏则叉行，言则叉听，所谓诚也。以帝之初，政如曰方升，而弼之者，成如着方次。诚哉，对病之药，立效之砭乎，奈何其不然也。转沛然之势而为默然之应，虚礼虽隆，推诚未至。观於二帝之问，而其得失之判若霄壤矣。
　　哲宗元佑元年，诏太师文彦博平章军国政事，时年八十一矣。彦博逮事四朝，任将相五十年，名闻四夷。契丹使耶律永昌来聘，望见其人於殿门外，却立改容曰：此二腾公也。问其年曰何壮也。苏轼曰：使者见其容，未闻其语。其综理庶务，虽精练少年有不如；其贯穿古今，虽专门名家有不逮。使者拱手曰：天下异人也。西兄有名马，请於边吏，愿以馈诏许之。其为外国所敬如此。至是司马光言：其宿德元老，宜起以自辅。宣仁太后乃有是命，特隆其礼，令班宰相。上六曰一朝，两月一赴经筵，古今罕以为比。时公对上泰甚，进士唱名，侍立终曰，上屡却曰：太师少休。公顿首谢立，至去。及程正叔为侍讲，以师道自居，每侍上色甚庄，继以讽谏，上畏之。或谓正叔曰：君视涤公何如。正叔曰：腾公三朝大臣，事幼主不得不恭。吾以布衣为上师傅，其敢不自重。此吾所以不同也。
　　录曰：孟子曰：曾子师也，父兄也；子思臣也，微也。曾子、子思易地则皆然。故以游公而当正叔之任，铃不肯废坐讲之礼；以正叔而居游公之位，又岂能易敬慎之常乎。
　　苏轼为翰林学士，每经筵进读，至治乱兴衰邪正得失之际，未尝不反覆开导，觊有所启悟。尝锁宿禁中，召见便殿，太皇太后问曰：卿今为何官。对曰：待罪翰林。曰：何以至此。对曰：遭遇太皇太后、皇帝陛下。曰：非也。岂大臣论荐乎。曰：亦非也。轼惊曰：臣虽无状，不敢自他途以进。曰：此先帝意也。先帝每诵卿文章，必叹曰奇才。奇才，但未及进用卿耳。轼不觉哭失声，太皇太后与帝亦泣，左右皆感涕。已而命坐赐茶，彻御前金莲烛送归院。
　　程颐请就崇政延和殿讲读，上疏曰：臣近言迩英渐热，只乞就崇政延和殿闻给事中。顾临以延和讲读为不可，臣料临之意，不过谓讲官不可生於殿上，以尊君为说尔。臣不暇远引，只以本朝故事言之。太祖皇帝召王昭素讲《易》，真宗令崔颐正讲《尚书》，邢禺讲《春秋》，皆在殿上。当时仍是坐讲，立讲之仪尺，始於明肃太后之意。此又祖宗尊儒重道之盛矣，岂独子孙所当为法，万世帝王所当法也。今世，俗之人能为尊君之言，而不知尊君之道。人君惟道德益高，则益尊；若势位，则崇高极矣。尊严至矣，不可复加也。
　　录曰：程颐之议坐讲也，凛乎其正；苏轼之见便殿也，惧乎其遇。一则宋朝家法远过汉唐，一则太后慈仁有同尧舜。百世之下，令人起敬起慕之不置也，岂不美哉。
　　绸《礼志》：太祖即位之明年，太常博士聂从义上三礼图，诏集儒学之士详定之。开宝中，命中丞刘温叟、舍人李防、知制诰卢多逊、补阙贾黄中、员外郎和岘等撰《开宝通礼》二百卷本，唐开元礼而损益之。既又定通礼义，纂一百卷。太宗尚儒雅，修明典章，大抵旷废举矣。真宗承重熙之后，契丹通好，天下无事，於是封泰山，祀汾阴，盖一时弥文之制也。先是天禧中，陈宽编次礼院，所承新旧诏动不就。仁宗天圣初，太常博士王嗥始取国初，至乾兴所下诏，动删去重复类，以五礼之目为礼阁，新编六十卷。景佑四年，贾昌朝撰太常新礼及祀仪。皇佑初，文彦博又撰大飨明堂记二十卷。至嘉佑中，欧阳修纂习散失，命官设局，主通礼而记其变，及新礼以类相从为百卷，赐名太常因革礼，异於旧者，盖十三四焉。
　　录曰：愚观史之微意虽未露，而为仁宗致惜不既多乎。何也。太祖承五代之乱，虽以禅受而王，未能身任制作之实。太宗当兴国之运，昆从多致暂阻，何有尽善尽美之图。真宗弥文之制，不满者多矣。至於仁宗当积德百年之余，正制礼作乐之曰。且帝之所禀者，以仁存心，以礼存心；其所施者，以莫不爱，以莫不敬，而溥天率土，怛敬怛爱。又非他君可以彷佛其万一也。苟有如周公者辅而相之，建中和之极，兼总条贯
　　金声而玉振之，何至率吏文之旧，无着迷之体，如史之所惜哉。且仁宗笃於好学，尝因王沬讲周礼，命画车服冠冕、篷豆盖盖之制，而不能详其制作之本，以自企於三代之隆，况其他者乎。或曰：使鲁两生遭逢其时，果能制作乎。曰：不能也。夫至礼与天地同序，至乐与天地同和。苟非天下之至诚，尽己性以尽人之性，尽物之性，而赞天地之化育，不能及也。两生虽能守鲁之礼义，然岂能致中和，如子思所迷者哉。而况於宋兴人主之学惟务博览，如《太平广记》、《册府元龟》可以同日语哉。然则仁宗之所好，亦不过器数之末而已。无怪乎，不能副所望也。
　　朱熹乞修三礼云：臣闻之，六经之道同归，而礼乐之用为急。遭秦灭学，礼乐先坏。汉晋以来，诸儒补茸，竟无全书，其颇存者三礼而已。《周官》一书固为礼之纲领，至其仪法度数，则《仪礼》乃其本经，而《礼记□郊特牲□冠义》等篇，乃其义疏耳。前此，犹有三礼、通礼、学究诸科，礼虽不行，而士犹得以诵习而知其说。自熙宁以来，王安石变乱旧制，废罢仪礼，独存礼记之科，弃经任传，遗本宗未，其失已甚，而博士诸生不过诵其虚文，以供应举。至於其问，亦有因仪法度数之实而立文者，则咸幽冥而莫知其源，一有大议，率用耳学臆断而已。臣顷在山林，尝与一二学者考订其说，欲以《仪礼》为经，而取《礼记》及诸经史杂书所载有及於礼者，皆以附於本经之下，具列注疏，诸儒之说略有端绪。而私家无书检阅，无人抄写，久之未成。会蒙除用，学徒分散，遂不能就。欲望圣明，特诏有司，许臣就秘书省关借礼乐乏书，自行招致旧曰学徒十余人，踏逐空问官屋数问，与之居处，令其编类。虽有官人，亦不系衔请俸，但乞逐月量支钱米，以给饮食纸札油烛之费。其抄写人下，临安府差拨贴书二十余名侯，结局曰量支犒设，别无推恩。则於公家无甚费用，而可以兴起废坠，垂之永久，使士知实学。异时可为圣朝制作之助，则斯文幸甚。 
　　录曰：以宋子之疏终焉者，宋自中叶，濂、洛、关、闽诸贤辈出。周子曰：阴阳理而后和，故礼先而乐后。曰：优柔中平，德之盛也。天下化中，治之至也。是谓道配天地，古之极也。程子曰：礼所以立身也。安礼而和乐，斯为盛德矣。曰：礼之所尊，尊其义也。失其义，存其数，祝史之事也。张子曰：礼所以持性。礼本出于性，持性反本也。曰：礼非止着见於外，亦有无体之礼。除了礼，天下更无道矣。朱子曰：礼是天理之当然，欠他一毫不得，添他一毫不得。惟是圣人之心与天合一，故行出这礼，无一不与天合。呜呼。斯数言者，岂非制作之本欤。苟使群哲得其位，行其道，宋之一代礼乐叉有以参於先代者，奈何徒自修之于下，未见达之在上。而王吕章蔡秦韩贾史之徒相继居师相之位，擅制作之权，政使学士大儒无书检阅，无人抄写之苦。虽然尚有学徒可集，及门可托，较以今之势利并与，学徒及门无闻焉。而甘心毛颖，自相对局，其为蜜落，又何雪什伯乎。
　　《皇明诏令》：洪武五年，诏曰：朕闻三皇立极，五帝遵教。盖未备之时，宜君人示其所以。三代循之，民用和畦。自周至於汉唐宋，增臧益周，国乃用昌，民受时宜，家和永康。朕蒙皇天后土之恩，命统天下祖宗之灵，百神佑护，得正帝位。朕本草芥之士，失习圣经，配推强抚顺二十余年，常无宁居，一盘粗疏。故道理未臻，民不见化，乡市闻里，尚染元俗。天下大定，礼仪风俗可不正乎。兹有所示谕尔臣民，韶书到后，敢有不遵者，问拟如律。
　　录曰：圣祖此诏，其贤于马上之习乎。夫商君弃礼义，捐康耻，流祸秽於千古。汉自三章之约，曾无片言及之。陆贾时时称说，则谢曰：安事；贾生痛哭流涕，则谦曰：不遑，未见以礼义风俗措一言发一令者。此所以终汉之世，袭秦杂霸，无由变革，岂若大明丽天颓俗没地，斯民丕变，天下大同者哉。臣幸躬逢其盛。录之。
　　《圣政记》：国初时，御臣以礼，常赐参政。陶安门帖，曰：国朝谋略无双士，翰苑文章第一家，召集江南宿儒议礼，命为总裁。又赐学士宋濂饮亲赋辞一章。曰：俾后世知朕君臣同乐，若此也。及濂致仕，赠以衣三袭，因问：卿今年几何。曰：六十有八。上曰：藏此绮，俟三十二年作百岁衣也。初濂请岁一来朝，是年九月入朝。上伫想久，及至，大喜，遣仪曹奉嘐膳诸物抵寓馆以赐，遂曰侍上。游历观阙，盘旋禁御，询咨备至，便殿侍食，曰晏始退，叹曰：纯臣哉。及甘露降，上召公赐坐，躬执金杓，炼汤於鼎，以甘露投之手，注於卮，曰：此和气所凝，能愈疾延年，故与卿共之耳。
　　录曰：此又贤於溺冠慢儒者。夫束园绮里，汉不能致；而浙之四儒，明祖首招致之。蚓当涂之陶，其所造濂洛关闽之学，与四先生当亦不殊。此所以光有四海，无复腥擅污秽之气象，正由礼貌名儒远追皇王圣帝之遗风也。呜呼，盛哉。
　　永乐中，吏部尚书赛义历少师九载，户部尚书夏原吉陆少保，亦经三考，皆赐勃嘉奖，有淳良笃实如古名臣之谕。既赐宴礼部，又亲宴之别殿，各赐银章一颗，其文曰：绳愆纠缪。且谕之曰：朕有过举，卿但具奏来。以此识之，朕不难於从善。明年，扈从巡边。既还，上念二臣皆春秋高，欲优逸之，赐勃嘉劳，命辗职务而仍其禄，朝夕侍上。备顾问谋议，而恩礼益厚。
　　录曰：自示我周行之后，孰不以燕私为亲怩，为优礼，为特恩，孰有绳愆纠缪者哉。唐太宗之丹霄殿、玄武门，不足多矣。夫以二公之结知，圣皇任以心膂，信如着龟，势利不能夺，谗问不能媒，所谓淑人君子，心如结兮者。观其不以私惠归德，务相引翼，果於从善，又可见上下交而为泰之时矣。录之。
　　《名臣录》：南京吏部尚书魏骥寿九十八，既已阶荣禄大夫，复因御史梁防之请，宪宗皇帝亲谕礼部曰：尚书魏骥寿及百龄，兼有德望，朕深嘉悦。其勃遣行人存问，赐羊酒，有司月给米三石赡之。先是公由松江训导，以礼自居，荐为太常博士。宣德中，升考功员外郎，转太常少卿。正统三年，迁吏部左侍郎，复升是职，前后历任有声。虽权右王振亦礼重之，呼为先生赞礼，惟帕一方，亦不较。景泰改元，至京，时阁老陈循公主试，时所取士也。请曰：先生虽位冢宰，未尝立朝，愿少待，事在吾辈而已。公不从，退谓人曰：渠将朝廷事为一己事，安能善终。
　　录曰：愚观文靖起自校职，卒登台鼎。其始也，勤於教育造就人才而已，未闻有补天浴曰之才华也。其终也，清慎有声，端重简默而已，亦未有旋乾转坤之功业也。盖由祖宗列圣爱惜人才，得以长久，自效一时。虽无赫赫之名，久后常怀不尽之意，故能使巨当致敬，内阁恳留。若斯人者，岂一朝一夕而致然哉。卒之百年上寿，元宰上卿。孟子曰：朝廷莫如爵，乡党莫如齿，辅世长民莫如德。其诸文靖公之谓夫。
　　弘治乙丑，武宗嗣位，恭上两宫尊号，爰下优老之让，覃恩天下。时太子太保、吏部尚书王恕致政于家，年及九十，特隆玺书，遣行人备缯帛酒忾加赐，存问于时，仪文繁褥，宠灵焕赫，盖异数也。公生永乐全盛时，闻祖宗遗风余烈，历宣德正统问，沾富教之泽，历内寺外郡，以至方岳。天顺励精，暨於成化，力自振奋，弹压权贵，劾邪佞而置之，法一佛意，则浩然引去身退，而名益高。弘治初，特起为执法秉政，复为谗邪所间，竟不失其正以去。殆今J敦庞硕大，着书玩易，阅天下义理不少休，且余啖动履，强健宛如五六十岁人。诸公凋谢之余，国家更化之后，而独巍然以存，信乎天下之大老也。
　　录曰：储柴墟之寿，三原曰：惟魏文靖公与公名位德谊相上下。至於论功与言，则文靖似不及。愚谓：人惟名德相高而已。魏有门生如陈阁老劝之少留，毅然不变，非惟不为所染，其所料凿凿无爽。当今之世而有若人乎哉。然则，功与言当在第二义也。
　　嘉靖初，劝谕致仕大学士谢迁：朕惟人臣立朝，得行其志，建功立业固难；而退处其乡，寿考康宁，完名全节，足以系天下之望，尤为不易。卿性资端方，器识宏远，粤自蚤年，潜心正学，遂以文章大魁天下，辈声翰苑，誉望弥隆。逮我孝皇简注有素，爰自宫端，擢居内阁，朝夕献替，不激不随，慎守彝章，护惜善类，延访于便殿，顾问于平台，危言谠论，裨益弘多。当时政化清美，皇惟二三大臣佐理之功。暨闻末命付托谆切，益感知遇，誓谒诚捆。武皇之初，协心匡弼其殿，然不可回之气往往形于词色，直道难容，告老而归，高风大节播在天下。中遭权奸，横加谗抑。旋复昭明，人咸钦仰之，不置。乃今年跻七秋，体履安康，子姓蕃茂，全德盛名，求之前代，不多见焉。朕嗣承天序，图新治理，惟卿累朝耆旧，皇斡朕怀。蚓夫公论明扬，可以见卿之贤於人远矣。特遣行人责勃存问，用表异数。卿其体朕至意，颐养天和，茂膺寿祉，用表仪於天下，则非特卿一卿一邑之光而已。
　　录曰：今上嗣位之初，不遑他务，首遣行人责勃存问洛阳刘公、洪洞韩公、余姚谢公，一时元老，盖三焉。录止谢公者，以亲手捧纶音，躬行大礼，目击其盛，非口耳传闻之比。故备录之，以终百代君臣之礼之式。
　　弘道录卷之三十竟
　　弘道录卷之三十一    
　　礼
　　父子之礼
  </div>
  <div class="pagination">
   <a href="弘道录_page15.html">
    上一页
   </a>
   <span>
    ...
   </span>
   <a href="弘道录_page11.html">
    11
   </a>
   <a href="弘道录_page12.html">
    12
   </a>
   <a href="弘道录_page13.html">
    13
   </a>
   <a href="弘道录_page14.html">
    14
   </a>
   <a href="弘道录_page15.html">
    15
   </a>
   <span class="current-page">
    16
   </span>
   <a href="弘道录_page17.html">
    17
   </a>
   <a href="弘道录_page18.html">
    18
   </a>
   <a href="弘道录_page19.html">
    19
   </a>
   <a href="弘道录_page20.html">
    20
   </a>
   <a href="弘道录_page21.html">
    21
   </a>
   <span>
    ...
   </span>
   <a href="弘道录_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
