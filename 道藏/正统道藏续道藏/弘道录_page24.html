<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 24 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 24 页/共 27 页
  </h1>
  <div class="content">
   弘道录卷之四十六竟
　　＃１『蒂』原作『帝』。
　　＃２『画』原作『书』，今据文义改。
　　弘道录卷之四十七
　　智
　　朋友之智
　　《后汉书》：锺皓以笃行称，与荀淑并为士大夫所归慕。李膺常叹曰：荀君清识难尚，锺君至德可师。同郡陈皇，年不及，皓引与为友。皓为郡功曹，会辟司徒府，临辞，太守问：谁可代卿者。对曰：明府必欲得人，西门亭长陈皇可也。皇闻之曰：锺君似不察人，不知何独识我。兄子瑾亦好学慕古，有退让风，与膺同年，俱有声名。膺祖太尉修言：瑾似我家性，邦有道不废，邦无道兔於刑戮。遂以膺妹妻之。皓常语：瑾以昔国武子，好昭人过，以致怨。本卒保身全家，尔道为贵。后终於家，诸儒为之颂曰：林虑懿德，非礼不处。悦此诗书，弦琴乐古。五就州招，九膺台辅，遗巡王命，卒岁容与。
　　录曰：愚劝膺祖之言，似与膺大不相若。何也。汉自中世以下，阔竖擅恣，故俗遂以危身矫洁放言为高，士有不然者，则芸夫牧竖已叫呼之矣。是以圣人导民理性，裁抑右佚，慎其所与，节其所偏。若林虑者，智能自全，道无绝物，凶邪不能以权夺，王公不能以贵骄，真可谓自拔於流欲者矣。录之。
　　徐秆家贫躬耕，非其力不食，然为人恭俭义让，所居服其德。太守陈蕃在郡，不接宾客，唯秤来，特设一榻，去则悬之。延熹二年，上书桓帝荐秤，乃以安车玄熏备礼征之，不至。又常为太尉黄琼所辟，不就。及琼卒，徒步到於江夏赴之，设鹦酒薄祭，哭毕而去，不告姓名。时会者皆四方名士，郭林宗等数十人闻之，疑其秤也，使茅容轻骑骄之，及於涂为设饭，共言稼穑之事，临去谓容曰：为我谢郭林宗。大树将颠，非一绳所维，何为柄柄，不惶宁处乎。
　　录曰：《逐》之上九曰：肥逐无不利。释之者云：肥者，宽裕自得之、俗意。逐者，唯飘然远逝，无所系滞，乃为善也。上九以刚阳居卦外，下'无系应逐之远，而处之裕者也，何往而不利哉。斯言为秆设也。彼诸人者，既知玩世简傲，不就微辟，乃不能飘然远引，入山之深，入林之密，自取党祸，甘心戮辱，则所谓系逐有疾厉者也。曾是而得为智乎。
　　郭太博通坟藉，善谈论，美音制。始见河南尹李膺，大奇之，与相友善。於是名震京师，后归乡里，诸儒送至河上，车数千辆#1。林宗唯与李膺同舟而济，众宾望之以为神仙焉。或劝之仕，对曰：吾夜观乾象，昼#2察人事，天之所废，不可支也。性明知人，好奖训士类，身长八尺，容貌魁伟，褒衣博带，周游郡国。尝於陈梁间行，遇雨，巾一角垫，时人乃故折巾一角，以为林宗巾，其见慕如此。或问汝南范滂：郭林宗何如人。滂曰：隐不违亲，真不绝俗，天子不得臣，诸侯不得友。吾不知其他。为人虽善人伦，而不为危言窍论，故宦官擅政而不能伤也。及党事起，知名之士多被其害，唯林宗及汝南袁得免焉。
　　录曰：范晔论曰：庄周有言，人情险於山川，以其动静可识，而沈阻难征。故亲厚之性，诡於情貌，则哲之鉴，惟帝所难。而林宗雅俗无所失，将其明性，特有王乎。然而逊言危行，终亨时晦，徇佝善导，使士慕成名，虽墨孟之徒不能绝也。
　　孟敏客居太原，荷饭堕地，不顾而去，林宗见而问其意，对曰：饭以破矣，视之何益。林宗以此异之，劝令游学，十年知名。
　　录曰：愚观孟敏，盖质美未学者也。由质美，故无牵滞之悔，而过事能次；由未学，故有不虞之失，而意见殊分。劝令就学，则彬彬矣。此君子成人之美，而诱掖奖劝之不可无也。
　　申屠蟠禀气玄妙，性敏心通，丧亲尽礼，几於毁灭。至行美义，人所鲜能，安贫乐潜，味道守真，不为燥湿轻重，不为穷达易节，蔡邕自拟，以齿则长，以德财贤。后郡召为主簿，不行隐居，精学博贯五经，兼明图纬。郭林宗见而奇之。先是范滂等非讦朝政，自公卿以下，皆折节下之。太学生争慕其风，以为文学将兴，处士复用。蟠独叹曰：昔战国之世，处士横议，列国之王至为拥警先驱，卒有坑儒烧书之祸。今之谓矣。乃绝逶梁殇之问，因树为屋，自同庸人，家贫，佣为漆工。居二年，果罹党锢，或死或刑者数百人，蟠确然免於疑论。中平五年，与荀爽、桥玄、韩融、陈纪等十四人，共公车征，幡独不赴，人咸劝之，笑而不应。居无几，爽等为卓所胁。及大驾西迁，京师扰乱，公卿多遇兵饥，室　家流散，唯蟠终全高志，年七十四终于家。
　　录曰：史称申屠蟠见几，岂惟几哉。其见道也，审矣。夫以非讦朝政，而致公卿之折节；以污秽朝廷，而成一己之高尚，此何等事哉。《中庸》曰：人皆曰予智，驱而纳诸罟获陷弈之中，而莫之知。正此谓也。以蟠之禀气玄妙，性敏心通，故能始则确然，免於疑论，继则悠然，成其远图，正《易》所谓嘉逐贞吉者也，终全高志，不亦宜乎。
　　许助少峻名节，好人伦，多所赏识，若樊子昭和阳士者，并显名於世。故天下言拔士者，成称许助。常到颖川，多长者之游，唯不候陈皇。又陈蕃丧妻还葬，乡人毕至，而助独不往。或问其故。助曰：太丘道广，广则难周。仲举性峻，峻则少通。故不造也。其多所裁量若此。曹操微时，常卑辞厚礼，求为己目。助鄙其人而不肯对，操乃伺隙胁助，助不得已曰：君清平之奸贼，乱世之英雄。操大悦而去。与从兄靖俱有高明，好共窍论乡党人物，每月辄更其品题，故汝南俗有月旦评焉。
　　录曰：愚观许助月旦之评，与季野春秋之鉴，何其不相及哉。子曰：赐也，贤乎哉。夫我则不暇。圣人之酬世御物，盖如此。彼既以太丘为难周，仲举为少通，裁量审矣，而何已之不暇顾也。以操之校猾多智，尚未逢时，及其末也，一鹞肋而不相容，其能免祸幸矣，非明哲保身之道也。
　　《晋书》：皇甫谧沈静寡欲，勤力不息，博综典籍百家之言，以着述为务，自号玄晏先生，着经乐圣真之论。或劝以修名广交，谧谓：人非圣人，孰能兼存出处。居田里之中，安贫躬稼，亦可以乐尧舜之道，何必崇接世利，事官鞅掌，然后为名乎。作《玄守论》，曰：人之所至惜者，命也；道之所必全者，形也。性形所不可犯，疾病也。若扰全道以损性命，安得去贫贱存所欲哉。夫一人死，而号者以为损也；一人生，而笑者以为益也。然则号笑，非益死损生也。是以至道不损，至德不益。何哉。体足也。如回天下之念，以追损生之祸，，运四海之心，以广非益之病，岂道德之至乎。夫惟无损，则至坚矣；夫唯无益，则至厚矣。坚故终不损，厚故终不薄。苟能体坚厚之实，居不薄之真，立乎损益之外，游乎形骸之表，则我道全矣。遂不仕。武帝下诏敦逼，谧上疏自称草莽，臣就弟借书，帝送一车书与之。
　　录曰：哲哉，玄晏子乎。盖不唯得以行乎。贫贱且能周於疢疾，免於乱世，其学起於清虚，志存於礼法，既非流俗可方，而视富贵如浮云，亦非若人可比。玄守之论，达於死生，有足观者。录之。
　　韦忠慷慨好学，闭门修己，不交当世。裴顾数言之於张华，华辟之，辞疾不起。人问其故，忠曰：吾茨檐贱士，本无宦情。且茂先华而不实，裴颇欲而无厌，弃典礼而附贼后，岂大丈夫之所宜行耶。裴常有心托，我常恐洪涛荡岳，余波见漂，况可临尾闻而阀沃焦哉。
　　张翰有清才，善属文。会稽贺循赴命入洛，经昊闻门，於红中弹琴。翰初不相识，就循言谭，，大相钦悦，且问知其入洛，曰：吾亦有事北京。便同载而去，不告家人。齐王同辟为束曹橡。同时执权，翰谓同郡顾荣曰：天下纷纷，祸难未已。夫有四海之名者，求退良难。吾本山林问人，无望於时。子善以明防前，以智虑后。荣执其手怆然曰：吾亦与子采南山，蕨饮三江水耳。翰因见秋风起，乃思昊中菰莱、尊美鲈鱼，脍曰：人生贵得适志，何能轿宦数千里以要名爵乎。遂命驾而归，人谓之见几。
　　录曰：韦子节之辞张茂先也，见几於未动之先，所谓果行育德者也。是故山下之泉出，而遇险未有所之，若山之未云，水之未波，不可及也。张季鹰之辞顾彦先也，惧祸於既见之后，所谓险德避难者也。是故天地不交，小人道长，君子道消，若水之沉溺，火之焚灼，不可缓也。孟子不云，或远或近，或去或不去，归洁其身而已矣。岂非明智之士欤。
　　颜含裁智为众所推。与邓攸探交，尝曰：周伯仁之正，邓伯道之清，卞望之之节。余则吾不知。太常冯怀以王导时为帝师，名位隆重，百僚宜降礼，问於含，含曰：王公虽重，理无偏敬。降礼之言，或是诸君事宜，鄙人老矣，不识时务。既而告人曰：吾闻伐国不问仁人。向冯祖思问佞於我，我有雅德乎。其邪重行实，抑绝浮伪，类如此。尝论少正卯、盗蹶，其恶孰甚。或曰：正卯虽奸，不至剖人充膳。盗蹶为甚。含曰：为恶彰露，人思加戮。隐伏之奸，非圣不诛。由此言之，少正为甚。众咸服焉。郭璞遇含，欲为之筮。辞白：年在天，位在人。修己而天不与者，命也。守道而人不知者，性也。自有性命，无劳曹龟。桓温常求婚，以其盛满不许。后年老逊位，帝美其素行，就加右光禄大夫，赐床帐被褥，大官致膳，悉固辞，一无所受。
　　录曰：愚观世之虚望隆而实德病，与夫馅谈集而降礼尊者，岂独一马祖思哉。故如含者勤兄於既没之余，未足为的；而议导於方柄之日，确然可准。含乎，吾知免矣，非所称豪杰乎哉。
　　《唐书》：娄师德尝荐狄仁杰，而仁杰不知意，颇轻师德，数挤之於外。天后觉之，因问仁杰曰：师德知人乎。对曰：臣尝同僚，未闻其知人也。后曰：朕之知卿，乃帅德所荐，亦可谓知人矣。仁杰既出，叹曰：娄公盛德，我为其所包容久矣。吾不得窥其际也。是时罢识纷纭，师德久为将相，独能以功名终，人以是智之。
　　录曰：仁杰能知五王，而不能知一师德，何也。《易》称或默或语，而又曰：二人同心。夫娄狄，乃心王室，本无异也。然而一则好面折廷争，知无不言；一则以哩面不拭，始终自负，其语默各有异也。以外之不同，若相矛盾，而中之所存，实同金石。此仁杰之於师德，始虽泛，而终乃服也。亦何害其为同哉。
　　裴行俭有知人之何。前进士王勃，咸阳尉苏味道，皆未知名，一见谓之曰：二君后当相次掌铨衡，仆有弱息，愿以为托。是时其弟勃，与华阴杨炯、范阳卢照邻、义乌珞宾王，皆以文章有盛名，李敬玄尤重之，以为必显达。行俭曰：士之致远，当先器识，而后才艺。勃等虽有文华，而浮躁浅露，岂飨爵禄之器。杨子稍沈静，应至令长，余得令终幸矣。既而勃溺南海，照邻赴颖水，宾王反诛，炯终盈川令，勃、味道皆典选，悉如行俭之言。
　　录曰：孔子以瑚涟许子贡，若所谓器识是已。文王以械朴誉髦士，若所谓才艺是已。然叉金玉其相，而后追琢其章。若彼瓦缶，虽有绚然之饰，岂庙堂之器哉。以贾谊之隽类，君子犹病其志大量小，才有余而识不足，况四杰乎。故君子益自贵重，无徒斐然成章而已也。
　　《宋史》：张咏与青州傅霖少同学。霖隐不仕，咏既显，求霖者三十年不可得。一旦来谒，合吏白傅霖请见，咏责之曰：傅先生，天下士，吾尚不得为友，汝何人敢名之乎。霖笑曰：别子一世，尚尔耶，是岂知世问有傅霖者乎。咏问：昔何隐，今何出。曰：子将去矣，来报子尔。咏曰：亦自知之。霖曰：知复何言。翌曰别玄，后一月而咏卒。
　　录曰：此与元伯巨卿相似，乃诚之相感，无乎不至。故心之相照，无乎或违。虽然蜀山人不起念十年，便能前知，蚓如霖之静处三十年乎。其不为物诱，而能脱展富贵，又可见矣。
　　毕仲游受知於司马光、吕公着、范纯仁最探。时苏轼在馆阁，颇以言语文章规切时政，仲游忧其及祸，贻书戒之曰：孟轲不得已而后辩，孔子欲无言。古人所以精谋极虑固功业而养寿命者，未尝不出乎此。君自立朝以来，祸福利害系身者，未尝顾惜乎。言语之累，不特出口者为言，其形於诗歌，赞於赋颂，托於碑铭序记者，皆是也。今知畏於口，而未畏於文，是其所是，则见是者喜；非其所非，则蒙非者怨。喜者未能济君之谋，而怨者或已败君之事矣。天下论君之文，固所指名者矣。虽无是非之言，犹有是非之疑。又昆其有耶。官非谏官，职非御史，危身触忌，以游其问，殆犹转石而梂溺也。
　　录曰：史传巢谷与三苏同乡，素与之游，甫昆弟同朝显贵，未尝一来会。及相继谪岭海，平生亲旧无相闻者，谷有眉山独步访两苏，於是相惊喜曰：此非今之人，古之人也。愚窃谓古之人所以异於今者，责善为重。而责善之道，明哲为先。苟使二公早因仲游之言，资其直谅之益，未铃天之涯，海之角。而巢谷之名，憎耳之迹，不见於史册矣。不思忠告之可嘉，辄夸卓行之尤异，此录舍元修而叔公叔，亦保身慎言之意也。
　　邵伯温，雍之子也。雍名重一时，与司马光、二程诸名公交，以是入闻父教，出事诸公，所闻曰博，而尤孰当口之务。神宗崩，哲宗立，蔡确方在相位，刑恕自襄州移河阳，诣确谋造定策事。时光已卒，子康当诣阙，恕召诣河阳。伯温谓：公休除丧。未见君，不宜枉道，先见朋友。康曰：已诺之。伯温曰：恕倾巧，或以事要。若从之，必为异曰之悔。康竟往，恕果劝作书称确。康与恕同年，又出光门下，逐作书，如恕言。盖以康为光子，言确有定策功，世必见信，以为他日全身保家计。既而梁焘以谏议召，恕亦要至河阳，连曰夜论，确以康书为证，焘不悦。会昊处厚奏确诗谤朝政，焘与刘安世共请诛确，且论恕罪，朝廷命康分折，康始悔之。康卒，子植幼，宣仁后僩之，吕太防谓康素以伯温可托，请以为西京教授，以教植。伯温既至，诲曰：温公之孙，大谏之子，贤愚在，天下可畏也。植闻之，力学不懈，卒有立。绍圣初，章惇为相。惇常事康节，欲用伯温，伯温不往。会法当赴吏部铨，程颐谓曰：吾危子之行也。伯温曰：岂不欲见先公於地下耶。至则先就部拟官，而后见宰相。惇遂论及康节之学，曰：嗟乎，吾於先生不能卒业也。伯温曰：先君先天之学，论天地万物，未有不尽者。其信也，则人之仇怨反覆者，可忘矣。时惇方兴党狱，故以是动之，惇悚然犹荐之於朝，而伯温愿补郡县，惇不悦，遂得监永兴军铸钱监。适元枯诸贤方南迁，士鲜访之者，伯温见范祖禹於咸平，见范纯仁於颖昌，或为之恐不顾也。初雍尝曰：世将乱，惟蜀安，可避及。宣和末，伯温载家使蜀，故免於难。赵鼎少从伯温游，尝表其墓曰：以学行起元佑，以名节居绍圣，以古废於崇宁。世以此三语尽伯温出处云。
　　录曰：愚观康节，不但知兴衰於既往，实能验理乱於将来。其子伯温，不但无黍於其父，实欲兼善於其友。自今观之，元佑重臣，胼首就戮，全身者何人也；二程高第，阖门遇害，保家者何人也。动而有悔，而名亦车，出而殉人，而己先丧。陷仇怨，则人情可惜；甘洪认，则物理全乖。盍若奋身於治朝，免祸於乱世耶。进於圣门，可谓先觉，是贯智者不惑，不得以气数之学者累之也。
　　《近思录》：张横渠问於程明道曰：定性未能不动，犹累於外物，何如。明道曰：所谓定者，动亦定，静亦定，无将迎，无内外。苟以外物为外，牵己而从之，是以己性为有内外也。且以性为随物於外，则当其在外时，何者为在内。是有意於绝外诱，而不知性之无内外也。既以内外为二本，则又乌可遽语定哉。夫天地之常，以其心普万物而无心；圣人之常，以其情顺万事而无情。故君子之学，莫若廓然而太公，物来而顺应。《易》曰：贞吉悔亡，憧憧往来，朋从尔思。苟规规於外诱之除，将见灭於束，而生於西，非惟曰之不足顾，其端无穷不可得而除也。人之情，各有所蔽，故不能适道，太率患在於自私而用智。自私，则不能以有为为应迩；用智，则不能以明觉为自然。今以恶外物之心，而求照无物之地，是反鉴而索照也。《易》曰：艮其背，不获其身；行其庭，不见其人。与其非外而是内，不若内外之两忘也。两忘，则澄然无事矣，无事则定；定则明，明则尚，何应物之为累哉。圣人之喜，以物之当喜；圣人之怒，以物之当怒。是圣人之喜怒不系於心，而击於物也。是则圣人岂不应於物哉，乌得以从外者为非，而更求在内者为是也。今以自私用智之喜怒，而视圣人喜怒之正，为何如哉。夫人之情易发而难制者，惟怒为甚。第能於怒时，遽忘其怒，而观理之是非，亦可见外诱之不足恶，而於道亦思过半矣。
　　录曰：愚观定性一书，乃知先生深造独得，而非诸子之所能及也。夫以人之累於外物，乃不能收其放心。至於定性，则无将迎，无内外，合动静，而如一矣。其所至妙至妙者，莫如廓然而太公，物来而顺应。反覆辩证，不越乎此。然可指而易老者，莫如其情，故又以喜怒言。若乃直指所由进之路，则自忘怒，观理始也。一篇之中，大要在於明觉自然，大戒在於自私用智，与颜子之明睿所照，曾子之定静安虑，子思之诚明谓性，孟子之以利为本，周子之明通公溥，无乎不尽。此其所以超出千古，又何待於着迷而后为成书也哉。
　　陆九渊生三四岁，问其父曰：天地何所穷际。父笑而不答，遂深思，至志寝室。及总角，与止异，凡儿见者敬之，谓人曰：闻人诵伊川语，奚为，与孔子孟子之言不类。初读《论语》，即疑有子之言。他曰读书，至宇宙二字，解者曰：四方上下曰宇，往古来今曰宙，忽大省曰：宇宙内事，乃己分内事。己分内事，乃宇宙内事。又尝曰：束海有圣人出焉，此心同也，此理同也。至西海、南海、北海有圣人出，亦莫不然。千百世之上，有圣人出焉，此心同也，此理同也。至於千百世之下，有圣人出，此心此理，亦无不同也。后登进士，至行在，士争从之游，言论感发，闻而兴起者甚众。教人不用学规，有小过，言中其情，或至流汗。有怀於中而不能自晓者，为之条析其故，悉知其心。亦有相去千里，闻其大盘，而得其为人。尝曰：念虑之不正者，顷刻而知之，即可以正。念虑之正者，顷刻而失之，即为不正。谓学者曰：汝耳自聪，目自明，事父自能孝，事兄自能弟，本无欠阙，不必他求。又曰：此道与溺於利欲之人言，犹易，与溺於意见之人言，却难。或劝其着书，曰：六经注我，我注六经。学苟知道六经，皆我注脚。尝与朱熹会於鹅湖，论辩所学，多不合。及熹守南康，九渊访之，熹与至白鹿洞，九渊为讲君子喻于义，小人喻于利一章，熹以为切中学者隐微探疯之病，至听之有泣下者。
　　录曰：愚观朱陆之学，所以异者，良由资禀之不同也。九渊自三四岁时，已穷究天地之所际，则其长也，安得不主於性。朱子则铢铢而累之，寸寸而积之，及其至也，安得不主於学。然则二夫子之所长，各有所究，本不相悖，不相害也。譬之圣门，曾子之才鲁，子贡之质敏，然同归于一贯者，有夫子为之点化也。时圣人不作，诸子各立门墙，而无统会依归之所，是以纷纷异同，蚓及门者从而咻之，不知尊德性，道问学。子思传于仲尼，未尝偏废，初不可岐而二也。曷若大道为公，智虑其不切於己也，不铃异己；学虑其无补於人也，不叉为人。使当时莫得而议，后世无得而非，兹非所谓大同者哉。愚恐后之议者，愈繁愈远，斯录，所以弘道，故不可不着。
　　《水东曰记》：明昊思庵先生讷，常言世俗浅学，谈及后进，辄曰：此韵府覃玉，秀才好趁航船耳。盖言其破碎摘裂，祗如往来草坐偶语，无有一高智识关键也。先生尝熟《世家》，自少警敏，绝人於书，无所不读。尝从其先君子游宦四方，阅历既广，退而昆潜含养三四十年，所以其学博而核，其气刚而大，其识卓而明，所着性理旱书，补注小学集解，有功於儒先，其立论於性理之奥，尤多所阐明。
　　录曰：公盖起於荐举，不由科目，而其言乃切中当今学士大夫之病，视昔张程朱陆大不伴矣。然则，学者其可不猛省乎。此录之所以终也。
　　弘道录卷之四十七竟
　　＃１『辆』原作『两』。
　　＃２『昼』原作『书』，今据文义改。
　　弘道录卷之四十八
　　信
　　君臣之信
　　《汉书》：楚怀王与诸将约，先入定关中者王之。当是时秦兵强，常乘胜，逐北诸将莫利先入关，独项羽怨秦之杀项梁，奋身愿与沛公西入关，怀王诸老将皆曰：项羽为人栗悍猾贼。尝攻襄城，襄城无遗，类诸所过，无不残灭。不如更遣长者扶义而西，告谕秦父兄。秦父兄苦其主久矣。今诚得长者，往无侵暴，宜可下。羽不可遣，独沛公素宽大长者可遣。怀王乃不许羽，而遣沛公西略地。
　　录曰：楚怀王，岂比於汉更始乎。怀王优沛公而否项羽，观其遣将之言，庶几南面之庶，然而卒陷强暴之辱，所谓过涉灭顶，不可咎者也。更始忌刘稷而并执演，观其愧作之态，真乃庸劣之流，然而自取贼刘之辜，所谓何校灭，耳聪不明者也。夫是而有异也。
　　沛公既定关中，乃悉召诸县父老豪杰，谓曰：父老苦秦苛法久矣。诽谤者族，偶语者弃市。吾当王关中，与父老约法三章耳。杀人者死，伤人及盗抵罪。余悉除去秦法。诸吏民皆按堵如故。凡吾所以来，为吾父老除害，非有所侵暴。无恐。且吾所以还军霸上，待诸侯至而定约束耳。乃使人与秦吏行县乡邑告谕之，秦民大喜，争持牛羊酒食献军士，沛公又让不受，曰：食粟多，非乏，不欲费民。民又益喜，唯恐沛公不为秦王。
　　录曰：西汉二百年之业，所以卒定於关中者，约法之肇也。孟子曰：地利不如人和。贾生之论，亦曰：仁义不施，而攻守之势异。今观汉庭之论，纷纷不一，娄敬田肯之徒不足深究，至於张良之智，宜乎有见，顾亦蹈奉春之绪余，而不切根本之实意，殊不知三章之约贤於百二之形，按堵之情便於建瓶之势。虽欲勿用，山川其舍诸。然则金城之固，宁比於父老之心，沃野之饶，孰愈於壶浆之薄。羽虽能违一时之约，独能技百世之鼎乎。
　　文帝初封代王，诸吕既诛，大臣相与谋议，迎立代王。群臣张武等皆曰：汉大臣，故高帝时将帅，习兵多谋，实不可信。愿称疾无往，以观其变。中尉宋昌曰：不然。秦失其政，豪杰并起，人人自谓得之。然卒践天子位者，刘氏也。以吕太后之严，擅权专制，然而太尉以一节入北军一呼，士皆左袒为刘氏，卒灭诸吕。此乃天授，非人力也。大王贤圣仁孝闻於天下，故大臣因天下之心而迎立大王，大王勿疑也。代王至长安，太尉勃请问，宋昌曰：所言公，公言之；所言私，王者无私。太尉乃跪上天子玺符，夜拜宋昌为卫将军，领南北军，以张武为郎中令，行殿中。
　　录曰：文帝二十三年之天下，次信於宋昌之片词，张武等固不逮也。其却太尉之请，词意确然，益足以见其存心之笃矣。孰谓区区代邸，而有斯人哉，有斯人哉。帝之侯昌，良有以也。而张武等官，不过九卿，又足以表王者之无私矣。岂其独惜朱虚之寸土，不以全大臣之信，而安兴居之心乎。然则，公言终有负，而请闲者不可以责矣。
　　文帝赐南越王佗书曰：朕，高皇帝侧室之子也。弃外奉北藩于代，道里辽远，壅蔽朴愚，未尝致书高皇帝，弃群臣。孝惠皇帝即世，高后自临事，不幸有疾，诸吕为变，赖功臣之力诛之。已毕，朕以王侯，吏不释之，故不得不立。今即位，乃者闻王遗将军、隆虑侯书，求亲昆第，诮罢长沙两将军。朕以王书罢将军，博阳侯，亲昆弟，在真定者，已遣人存问，修治先人冢。前日闻王发兵於边，为寇灾不止。当其时长沙苦之，南郡尤甚。虽王之国，庸独利乎。必多杀士卒，伤良将，吏寡人之妻，孤人之子，独人父母，得一亡十，朕不忍为也。朕欲定地犬牙相入者，以问吏，吏曰：高皇帝所以介长沙土也。朕不得擅变焉。今得王之地，不足以为大；得王之财，不足以为富，服领以南，王自治之。虽然王之号为帝，两帝并立，亡一乘之。使以通其道，是争也，争而不让，仁者不为也。愿与王分弃前恶。终今以来，通使如故。陆贾至南越，南越王顿首谢罪，愿奉明诏，长为藩臣，奉贡职。
　　录曰：孔子告子张曰：言忠信，行笃敬，虽蛮貊之邦，行矣。夫南越，尉佗通诛之一物耳。虽微堂堂万乘，亦孰不讳侧室之言乎。借使不讳，孰不矜夸中国之盛，兵甲之强乎。而不知天以完德命于帝，帝以完名恣于己。其出言，本于吾心，非有所勉强，真可以贯金石而及豚鱼，蚓夷狄蛮貊犹夫人者耶。其中心悦而诚服，亦不啻出於自然，而岂由于勉强哉。子张徒能书诸绅，而不能见诸行，帝之天资肋合，虽无参前倚衡之功，而实有明效大验之着。可见圣人立言於天地问，若化工之显於物，无伺耳耳，而提面面而命之矣。
　　又遗匈奴单于书曰：皇帝敬问匈奴大单于无恙。顷遗朕书，愿复兵休士，除前事，复故约，以安边民，世世平乐，朕甚嘉之。此古圣王之志也。汉与匈奴约为兄弟，所以遗单于甚厚。其背约，离兄弟之亲者，常在匈奴。然右贤王事，已在赦前，勿深诛。单于若称书义，明告诸吏，使无负约，有信敬如单于书。
　　录曰：愚观帝之与匈奴约，岂如《春秋》要质鬼神，刑牲敌血者哉。其诚信出於本心，如书中所言，譬则天地之无不持载，无不覆祷，真得帝王制御夷狄之道也。不徒有以信之，而又有以待之。胡越一家，华夷一休，百世之后，见此一日也，岂不盛哉。
　　上尝行出中渭桥，有一人从桥走，乘舆马惊，使骑捕之。时张释之为廷尉，奏以此人犯当罚金。上怒曰：此人亲惊吾马，马赖和柔，令他马固不伤败我乎，而廷尉乃当之罚金。释之曰：法者，天下公共也。今法如是，更重之，是法不信於民也。其后有人盗高庙座前玉环，得，亦下廷尉治，释之奏当弃市。上大怒曰：此人无道，盗先帝器，吾欲致之族，而君以法奏之，非吾所以共承宗庙意也。释之免冠顿首谢曰：法如是足也。今盗宗庙器而族之，假令愚民取长陵一杯土，陛下且何以加其法乎。上乃许之。
　　录曰：人知释之守法，而不知帝之能用法也。夫天下不息法之不公，而惟人主不能用法之过。皋陶曰在辟，帝亦曰在辟，皋陶曰在宥，帝亦曰在宥者，能用法也。言足以拒练，智足以饰非。以为天下皆出於己之下者，不能用法也。是故墨鼻不已，至於炮络，炮络不已，至於制剔者，岂皆无法哉。汉自三章之后，至文帝除肉刑，除收挚相坐，除诽谤妖言，其心於爱民之本者矣。犯跸盗环，一时之怒，私也；罚金弃市，三尺之法，公也。惟不欲以私害公，故不终以情挠法，帝可谓天地日月矣。过此，若张杜邮宁之流，专以人主之意指为狱，则当时之为君者，从可知矣。呜呼。长陵杯土，臣子所不忍闻也。人匪言之不能，如此畏忌，何哉。故曰：知释之之守法，而不知帝之能用法，不知法者也。
　　倪宽，武帝时为中大夫，迁左内史。既治民事，乃观农桑，缓刑罚，理狱讼，毕体下士，务在得人心，择用仁厚士，推情与下，不求名声，吏民大信爱之。至收租税时，裁阔狭与，民相假贷，以故租多不入。后有军发竟，以负租课殿当兔。民闻，惟恐失之，大家牛车，小家负檐，输租不绝，课更以最。后积官至御史大夫。
　　录曰：宽本儒生，其治民，谓之儒则可。谓之法则未也。何也。当今直指之官，以假贷为防，一书殿最辄不可易，况以军兴从事乎。汉之罔疏禁阔，尚犹及见此等风俗。此等风俗，贤於季世远矣。非其人之温良，守之介特，安能若是耶。不然，狙桧之尤，狡滑之雄，何处无之，而能大家牛车，小家担负，果孰使之哉。乃知信爱孚於刑辟，儒官仇於俗吏，不可以不录也。
　　宣帝时，张安世、杜延年并列九卿，二人忠信自着，谨慎周密，外内无问。每定大政，已辄移病出，自朝廷大臣莫知其与议也。尝有所荐，其人来谢，即大恨，以为举贤达能，岂有私谢耶。有郎功高，不调自言，安世应曰：君之功高，明主所知。人臣执事，何长短而自言乎。幕府长史迁辞去之官问以过失。长史曰：将军为明主股肱，而士无所进。论者以为讥。安世曰：明主在上，贤不肖较然。臣下自修而已，何知士而荐之。其欲匿名边，远权势如此。故天子甚尊惮大将军，然内亲安世，心密於光焉。延年亦安和，备於诸事，久典朝政，上信任之，出即奉驾，入给事中。是时四夷和，海内平，大将军灭后，独能保固终始，天下称之。
　　录曰：自夫子犁牛辞角之瑜，往往论人者不当，系於世类大贤且然，蚓安世、延年乎。而论者叉曰：天道好还，盖浅之也。天岂屑屑於其问哉。已为不善，则天下后世曰不善之人也；已为善，则天下后世皆曰善人也，岂不益可信哉。不睹已然，而逆其未然，吾未见其能观人也。若二臣之忠信谨厚，正吾夫子所谓虽欲勿用，山川其舍诸者，然则圣人之论大旨高，此又可见。
　　韩延寿为颖川太守，郡多豪强难治。先是赵广汉患其俗多朋党，故构会吏民，令相告许。延寿欲更之，恐百姓不从，乃历召郡中长老为乡里所信向者，设酒食，亲与相对，问以谣俗，因与议定嫁娶丧祭仪品，略依古礼，不得过法。及收租赋，先明布告其曰，以期会为大事。其始若烦，后吏无追捕之苦，民无棰楚之忧，皆便安之。接待下吏，恩施甚厚，而约誓明。或有欺负之者，辄自刻责，岂其负之，何以至此。百姓遵信其教，数年颖川大治。后入为左冯栩。行县至高陵，民有昆弟讼田，延寿大伤之曰：幸得沟位表率，不能宣明教化，至令民有骨肉争讼，既伤风化，咎在冯栩。因入外传舍，闭阁思过；令丞啬夫，亦皆自系待罪，於是讼者传相责让，皆自髡肉祖谢，愿以田相移，终死不敢复争。延寿大喜，乃起听事。郡中翕然，莫不转相饬厉不敢犯。於是恩信，周褊二十四县莫复以词讼自言者。
　　录曰：愚观延寿似有意於移风易俗，使吏民回心而向善者。然而卒不能善其终。何耶。先儒有言，几三代以下人物，皆血气用事，不若三代以上，纯任德性。呜呼。斯言也，不但延寿为然，赵盖与杨莫不然也。汉廷至此，元气已索然矣。而卒蹈好信，不好学之戒，未免伤害於物。故有望之之许，不知正吾夫子之所恶也。呜呼，惜哉。
　　赵克国时，先零诸羌叛。宣帝使丙吉问：谁可将者。克国自言：无瑜老臣。复问：将军度羌虏何如。对曰：兵难遥度，愿至金城，图上方略。乃大发兵诣金城。常以远斥堠为务，行必为战备，止必坚营壁，尤能持重，爱士卒，先计而后战。虏虽数挑，不肯轻动，欲以威信招降罕开及劫略者，伺虏谋解散，彻其疲，剧乃击之。酒泉太守辛武贤奏以七月出兵击罕开，克国以为先零首为畔送，先诛先零，则罕开之属不烦兵而服。玺书报从克国计焉。罕开竟不烦兵而下。
　　录曰：愚观古人立功，悉由在上信任之专，在己自信之笃，往往以威信服人，不肯轻试者，为是故也。夫有宣帝之明，丙魏之忠，而尚孚于他议，今观将军度羌虏何如，彼一时也，武贤奏七月出兵，此一时也。使无确然之见定於胸中，诏进则进，诏止则止，所谓弟子舆尸者也。为君相者不信为将之方略，而以人言参乎其中，有利不知，有益不恤，所谓师或舆尸者也。上下俱凶，彼此不信，其能成功鲜矣。后世所当深戒也。
　　《束汉书》：初宛人李通事刘饮，好星历。《谶记》云：刘氏复兴，李氏为辅。私常怀之。及班彪避难天水，院嚣问曰：往者周亡，战国并争，天下分裂，数世后定。意者纵横之事，复起於今乎。将承运迭兴，在於一人也。对曰：周之废兴，与汉殊异。昔周爵五等，诸侯从政，本根既微，枝叶强大，故其末流有纵横之事，势数然也。汉承秦制，改立郡县，主有专己之威，臣无百年之柄。至於成帝假借外家，一反平短祚，国嗣三绝，故王氏擅朝，因窃号位。危自上起，伤不及下，是以即真之后，天下莫不引领而叹。十余年问，中外搔扰，远近俱发，假号云合，咸称刘氏，不谋同辞。方今雄桀带州域者，皆无七国世业之资，而百姓枢吟思仰汉德已可知矣。嚣曰：生言周汉之势，可也。至於但见愚人习识刘氏姓号之故，而谓汉复兴，疏矣。昔秦失其众，刘季逐而羁之，时人复知汉乎。彪乃着《王命论》、以为汉德承尧，有灵命之
　　符，王者兴祚，非诈力所到，欲以感之。及诸将劝帝即位，同舍生强华自关中奉赤伏符曰：刘秀发兵捕不道，四夷云集龙斗野，四七之际火为主。群臣因复奏曰：受命之符，人应为大，万里合信，不议同情，周之白鱼，曷足比焉。今上无天子，海内淆乱，符瑞之应，昭然着闻，宜答天神，以塞群望。光武於是命有司设坛场，六月己未即皇帝位。
　　录曰：谶记之说，先儒疑之是矣。若敌之迎合好名，通之附会好事，非堂堂之议，敦笃之谕也。盎不观彪之着论乎，阐道谈命，察理识时，其言凿凿，可信确乎。不拔束汉受命於此焉。判当不秘强华之言，建武为有光矣。惜乎，诸将之不能也。虽然今进有尤来大拾、赤眉五校等未服，退有魄嚣、公孙迷、窦融之徒未附，苟非依附天命，何以效顺人心。帝之崇信，将以济一时之权也。及天下既定，则当如武王之敬受丹书，箕子之敷陈洪范，孰不曰万世帝王之大计乎。延亦狗区区已往之说，至以次定武功，剖断祀典，则惑矣。此所以来郑兴之讥也。
　　郭伋少有志行。一反平问，辟大司空府，三迁渔阳都尉，世祖即位，转为渔阳太守。时既罹王莽之乱，重以彭宠之败，民多猾恶，寇贼克斥。伋到，示以信赏，斜戮渠帅，盗贼销散，在职五岁，户口增加。后颖川盗贼群起，征拜颖川太守。到郡，招怀叛亡赵宠召昊等数百人，其党与闻伋威信，远自江南，或从幽冀，不期俱降，骆驿不绝。调伋为并州牧，伋前在并州，素结恩德，及后入界，所到县邑，老幼相携，逢迎道路。始至行部，到河西美稷，有童儿数百，各骑竹马於道路迎拜。伋问儿曹何自远来。对曰：闻使君到，喜，故来奉迎。伋辞谢之。及事讫，诸儿复送至郭外，问：使君何日当还。伋计日告之。行部既还，先期一日，伋为违信於诸儿，遂止于野亭，须期乃人。
　　录曰：郭细侯诸儿之约，何如魏文侯虞人之期乎。夫虞人之期，游畋之乐耳，雨不雨，往不往，不足论也。天下初平，盗名窃据者不可胜计，仗吾之恩信，有以怀狭之耳，有如言出而随食焉，事异而辄更焉。小事且然，况於大事，何以示信於人哉。《易》曰：无妄往，吉。其诸细侯所以得志也乎。
　　张纲以高第为御史。明帝朝，遣八使巡行天下受命之部，而纲独埋其车轮於洛阳都亭，曰：豺狼当道，安问狐狸。遂效奏大将军梁冀、河南尹□，疑条其无君之心，十有五事。书奏，冀大怒，欲事以法。时广陵贼张婴众数万，杀刺史二千石，言报操，操义之。及羽杀颜良，拜书告辞，而奔刘备於袁军，左右欲追之。操曰：彼各为其主，勿追也。
　　录曰：羽之刺颜良，其张良之击始皇乎。惜乎，无以借着之，说告之者。夫良之不欲立六国后，即操之禽羽而破玄德也。良之为韩报仇，即羽之从备以兴复汉室也。而英雄无用武之地，虽誓与共死，其徒死乎。果能以己之信义，致操之感动，与之共力灭袁而降表，以迎刘备，不其有庸乎。以是报效曹刘，庶几两得之也，而区区刺一颜良抑末矣。
　　及曹操南击刘表，表卒，子综嗣，遂举州降操。时刘备屯樊城，或劝攻综，刑州可得。备曰：刘刑州托我以孤遗，'背信自济，吾所不为。去过襄阳州，人多归比，到当阳众十余万，至不得行，日才十余里。或谓宜速行，保江陵。备曰：夫济大事，必以人为本。今人归吾，何忍弃去。操以江陵有军，实恐备据之，乃将精兵，日夜行三百余里，追及於当阳之长圾，备弃妻子走。及法正为刘璋军议校尉，与别驾张松忖璋不足有为，阴说备取益州，备疑未决，以问庞统，曰：益州土沃，财富可资大业。备曰：今指与吾为水火者，曹操也。操以急，吾以宽，操以暴，吾以仁，操以谲，吾以忠。每与操反，事乃可成。今以小利而失信义於天下，奈何。统曰：逆取顺守，古人所贵。若事定之后，封以大国，何负於信失。今不取，终为人利耳。备始以为然。留亮及关羽守刻州，而自将步卒入益州。
　　录曰：照烈之取荆益，先儒论之多矣。果何所折衷乎。孔子曰：君子贞而不谅。孟子曰：嫂溺，授之以手者，权也。释之者曰：贞正而固也，谅小信也。嫂溺大故也，手援小嫌也。以正律小，可以知义，以小较大，可以知权。自两汉之兴，不阶尺土，然未有若昭烈之困者也；群雄并争，盗据攘窃，亦未有若昭烈之时者也。何也。盖立国叉有分土，若沛公已为汉王，刘秀已为萧王，此公土也。既而得陇，尚犹望蜀，备何如哉。今年奔徐州，明年败下那，无尺寸之益，图王者顾如是乎。至於表之据荆，焉之据益，非分土也，不过乘时攘窃之耳。蚓又皆不禄，然岂终为么孽之资，奸雄之糜乎。若乃临亡之托，乃区区小信，非识时务俊杰之言也。故孔明一则曰：天以资将军，将军岂有意乎。又曰：益州险塞，天府之国，如是尚未喻耶，徒以授受之小嫌，而忘天下之大故。借使声其违父弃命，亡国降虏，不孝之罪，莫此为大。当时何得而辞，后世何得而议，又不怀刘璋资给之恩，而养虎遗息，抗吭扮背之说，俱可免矣。一时失於见几，后终不能不取。故朱子曰：经权俱失。此之谓也。
　　弘道录卷之四十八竟
　　弘道录卷之四十九
　　信
　　君臣之信
　　《晋书》：羊佑之镇襄阳，缓怀远近，甚得江汉心，与昊人开布大信，其降者后欲去，皆听之。在军尝轻裘缓带，身不被甲，铃阁之下，侍卫不过十数人。专务以德信怀昊，每交兵，刻曰方战，不为掩袭之计，将帅有欲进谲计者，辄饮以醇酒，使不得言。军或出行昊境，刈谷为粮，皆计所侵，送绢偿之。每会众江沔游猎，若禽兽先为昊人所伤，而晋兵得之者，皆送还之。於是边人悦服。与昊镇军大将军陆抗对境，使命常通，抗遗枯酒。枯饮之不疑，抗疾求药於枯，枯以成药与之，抗即服之。人多谏抗，抗曰：岂有酴人羊叔子哉。每告其边戍曰：彼专为德，我专为暴，是不战而自服也。咨保分界而已，无求细利。
　　录曰：召伯之布政甘棠，与羊佑之堕泪岘山，同乎，异乎。盖微君子叉不能幽以烛之也。夫晋自灭蜀之后，未尝一曰而忘于吴，张悌所谓彼之得志，我之忧也。而可为其所愚耶。远则陈氏之厚施，近则吕蒙之示信，可以为殷鉴矣。为吴人者，自宜外薪尝胆，复甲枕戈，以保祖宗之基业，尚犹不暇，乃曰：彼专为德，我专为暴，则是由于其卫中而不自知也。呜呼。暴不可也，德岂诚哉。醇酒之醉未醒，伐吴之计屡上。其曰：吴人更立贤主，则难图也。吁，是果德耶，信耶。不过谋臣之略，以乱敌之所为而已。虽然视彼徒木立信，所过无不残灭者，因为有问。向非佑，则预之功不立。枯，其人杰也哉。
　　《唐书□刑法志》：太宗亲录系囚，见应死者闵之，纵使归家，期以来秋就死。仍敕天下死囚，皆纵还，至期来诣京师。至次年九月，去岁所纵天下死囚，凡三百九十人，皆无人督帅，如期自诣朝堂，无有一人亡匿者，上乃皆赦之。
　　录曰：《易□无妄》曰：无妄之药，不可试也。圣人之意，盖谓人君之治天下，当以大公至正处之，至诚极信御之。若其虚心妄意，谲道诈卫，以缴幸於万一，矫揉於一时者，不可暂试，其可遂用哉。唐之太宗滕父起兵，推刃同气，所杀无辜甚众，而卢祖尚张蕴古之冤，尤为可悯，乃纵囚而赦之，纵且不可，而况於赦乎。此以民命为儿戏，律令为狙玩，祗以资千古之一哄而已。夫死人之所至，难而甚畏也。＇苟可以求生，何所而不至；又安知其自诣者，非其赝代之者耶。帝勇於好名，而力於自是。朝堂之问，更报有如蕴古者哉，以赝而为真，以伪而为诚，以戏而为法，以死而为生，虽百纵之无益也。
　　魏征上疏以为：文子曰：同言而信，信在言前，同令而行，诚在令外。自王道休明，十有余年。然而德化未洽者，由待下之情，未尽诚信故也。今立政致治，必委之君子，事有得失，或访之小人。其待君子也，敬而疏，遇小人也，轻而狎。狎则言无不尽，疏则情不上通。夫中智之人，岂无小慧。然才非经国，虑不及远，虽、竭力尽诚，未免有败，况怀奸，究其祸，岂不深乎。夫虽君子不能无小过，而不害於正道，斯可略矣。既谓之君子，而复疑其不信，何异直木而疑其影之曲乎。陛下诚慎选君子，以礼信用之，何忧不治。不然，危亡之期，未可保也。上赐手韶褒美曰：昔晋武干昊之后，志意骄息。何曾位极台司，不能直谏，乃私语子孙，自矜明智。此不忠之大者。得公之谏，朕知过矣。当置之几案，以比韦弦。
　　录曰：帝以征疏比韦弦，善矣。然不知韦之平，弦之直者，其休自正乎。抑矫揉之，而后能乎。则征之疏有所未尽，何也。盖表端而影自正，源洁而流自清。苟人主之心，一於诚信，则不言而化，不令而行，又何息待下之情，未能尽实耶。苟为不然，今曰虽以为君子，他日未叉不为小人。此太宗之世未能纯於三代，君子小人纷纭反覆，皆由君心未尽诚信故也。征知顾影而不求直木，与自比韦弦而不切平直之义，夫何殊哉。
　　上谓王珪曰：卿#1识鉴精通，复善谈论。玄龄以下，卿#2宜悉加品藻，且自谓与数子何如。对曰：孜孜奉国，知无不为，臣不如房玄龄。才兼文武，出将入相，臣不如李靖。敷奏详明，出纳惟允，臣不如温彦博。处烦治剧，众务毕举，臣不如戴冑。耻君不及尧舜，以谏争为己任，臣不如魏征。至於激浊扬清，嫉恶好善，臣於数子，亦有微长。上保以为然，众亦服其确论。
　　录曰：明主之世，人皆服义，故论定可试。庸暗之朝，是非混淆，故浮议沸腾。是时君臣相得，正犹手足腹心，叉待之以持行，资之以举动，以是施於耳目焉。有不得其真者乎。然则王珪之论，虽欲不确，乌得而不确。
　　天后信重狄梁公，群臣莫能及，尝谓之国老而不名。仁杰好面引廷争，后每屈意从之。尝问：欲得一佳士用之，谁可者。对曰：文学酝籍，则苏味道、李娇固其选矣。必欲取卓荦奇材，则有刻州长史张柬之。其人虽老，宰相材也。太后擢之为洛州司马。数曰又问。对曰：前荐柬之尚未用也。后曰：已迁矣。对曰：臣所荐者宰相，非司马也。乃迁秋官侍郎，卒用为相。又尝荐夏官侍郎姚元崇，监察御史桓彦范，代州刺吏敬晖等数十人，率为名臣。或谓之曰：天下桃李，悉在公门矣。仁杰曰：荐贤为国，非为私也。
　　录曰：狄门之桃李，万物之光辉也。后世之桃李，春风之斓慢也。观其所荐，则其笃菜之功，信可尚矣。
　　张九龄以姚元之有重望，为上所信任，奏记劝其远谄躁，进纯厚，元之嘉纳其言。一日请序进郎吏，上仰视殿屋，再三言，终不应，元之惧，趋出。及罢朝，高力士谏曰：陛下新总万机，宰相奏事，当面加可否，奈何一不省察。上曰：朕任元之以庶政，大事当奏闻，郎吏卑秩，乃一一以烦朕耶。会力士宣事至省中，为道上语，元之乃喜，闻者皆服上识人君之休。
　　录曰：此林甫、国忠之渐也。夫君子之心美，归于上，惟恐权出於己，小人之心欺，肆於众，惟恐权揽於君。郎史虽卑，不云．上应列宿乎。以是为烦於元之则可，於他人则否矣。且元之三渎不告，力士一言如响，至使朝廷之公言，反为省中之私语，欲人不弄权，其可得哉。一语默之问，可以知其必无终矣。为人上者，不可不察也。
　　张守珪使安禄山讨奚契丹，禄山恃勇轻进，为虏所败，守珪奏请斩之，禄山临刑呼曰：大夫不欲灭奚契丹耶。奈何杀禄山。守珪亦惜其骁勇，欲活之，乃更执送京师。张九龄批曰：昔禳直诛庄贾，孙武斩宫嫔，守珪军令若行，禄山不宜兔死。上惜其才，敕令兔，官以白衣将领。九龄固争曰：禄山失律丧师，於法不可不诛。且臣观其貌，有反相，不杀必为后患。上曰：卿勿以王夷甫识石勒，枉害忠良。竟赦之。
　　录曰：帝之言，所未解也。以为王衍果知石勒欤，则九龄之言，无足怪也；以王衍不知石勒欤，则禄山之枉，犹可疑也。夫既识，石勒矣，而又曰枉害忠良，何耶。是时乾坤已变，屯难将作，天故夺其聪明，瞽其心志。如所谓不仁而可与言，则何亡国败家之有。不然，岂既不识禄山，又不知思明乎。纵使昏暗而然，不应如是之颠倒也。
　　肃宗至德二载，上皇思张九龄先见，为之流涕，遣中使至曲江祭之，厚恤其家。
　　录曰：九龄前后之言，判若筮龟，帝不惟不信而反疑之。然则李腹之剑，非其自弄，帝弄之也，口蜜之甜，非其自尝，帝尝之也。虽然，为小人之所愚在於目前，而君子之取信多於身后。目前者如腥膻污秽，当时掩鼻已多；身后者如药石针砭，万世击节不置。此不徒下蜀中之泪，而至今高曲江之风也欤。
　　代宗永泰元年，回纥吐蕃兵围泾阳。时仆固怀恩死，二虏争长，不相睦，分营而居，回纥在城西。郭子仪使牙将李元瓒往说之，欲与共击吐蕃，回纥不信，曰：郭公何在，汝给我耳。若果在此，可得见乎。光瓒还报，子仪曰：今众寡不敌，难以力胜，不若挺身往说，可不战而下也。遂与数骑开门而出，使人传呼曰：令公来。回纥大惊，大帅药葛罗，可汗弟也，执弓贯矢立於陈前，子仪免冑释甲投枪而进，诸酋长相顾曰：是也。皆下马罗拜，子仪亦下马，前执葛罗手，让之曰：汝回纥有大功於唐，唐之报汝，亦不薄，奈何负约，深入吾地，弃前功，结怨仇，何其愚也。且怀恩叛君弃母，於汝国何有。今吾挺身而来，听汝杀我，我之将士必致死与汝战矣。葛罗曰：怀恩欺我言：天可汗已晏驾，令公亦损馆，中国无主。我是以敢与之来。今知天可汗在上都，令公复总兵，怀恩又为天所杀，我曹岂肯与令公战乎。子仪乃说之曰：吐蕃无道，乘我国有乱，不顾舅甥之亲，吞噬我边鄙，焚荡我畿甸，其所掠之财，不可胜戴，此天以赐汝。葛罗曰：吾为怀恩所误，负公诚探。今为公尽力击吐蕃，以谢过。回纥观者稍前，子仪麾下亦进，复．挥手却之，因取酒与共饮，遗之绢三千疋，竟与定约而还。吐蕃闻之，夜引兵遁去，葛罗帅众追之，子仪使白元光帅精骑，与之共#3战於灵台西源，大破之。
　　录曰：愚观子仪是举，非特诚信使然，可以见其气吞华夷，量包中外者欤，与区区免冑见虏者异矣。
　　韩愈为潮州刺史，询民疾苦，皆曰：郡啾水有鳄鱼，其长数丈，食民畜，产将尽。居数日，愈往视之，炮一豚一羊投之，并为文以告，约其尽三日南徒于海，三日不能，至五日，五日不能，至七日，七日不能，是终不肯徒。刺史则选材仗壮夫操劲弩毒矢，与鳄鱼从事。是夕有暴风雷起漱中，数日渊水尽涸，徒於旧揪之西六十里，自是潮无鳄鱼之患。转兵部侍郎。镇州乱，杀田弘正，而立王延赓，诏愈宣抚。既行，众皆危之。愈至，延赓严兵近之，愈大声曰：天子以公为将帅，故赐以节，岂意同贼反耶。语未终，士前奋曰：先太师为国击，朱滔血衣犹在，此军何负，乃以为贼乎。愈曰：以为尔不记先太师也。若犹记之，固善。天宝以来，安禄山、史思明、李希烈等，有子若孙在乎，亦有居官者乎。众曰：无。愈曰：田公以魏博六州归朝廷，官中书令，父子受旗节，刘悟、李佑皆大镇，此尔军所共闻也。众曰：弘正刻，故此军不安。愈曰：然尔曹亦害田公，又残其家矣。复何道。众谁曰：善。廷赓因曰：今欲廷赓何所为。愈曰：神策六军将，如牛元翼者为不之，但朝廷顾大休，不可弃之，公久围之，何也。廷凌曰：即出之。愈曰：若尔，则无事矣。会」兀翼亦溃围出，廷凌不追。愈归奏其语，帝大悦。
　　录曰：《易□中孚》曰：信及豚鱼。又曰：利涉大川，乃化邦也。夫鱼，宴然冈觉之物也，孚信能感於鱼，则何事不可济，何物不可化哉。虽以蹈水火可也，虽以临不测亦可也。故曰：利涉大川也。当是时，廷奏虽矫悍不道，不过亦若人尔，以愈之忠信，能服其心，故罐然听命，非有他道。故又曰：乃化邦也。人可不自勉乎。抑苏子有言：公之精诚，能开衡山之云，而不能回宪宗之惑，能驯鳄鱼之暴，而不能弥皇甫转、李逢吉之谤；能一信南海之民，庙食百世，而不能一日安於朝廷之上。盖公之可能者，天也，其不可能者，人也。其言益备，故并录之。
  </div>
  <div class="pagination">
   <a href="弘道录_page23.html">
    上一页
   </a>
   <span>
    ...
   </span>
   <a href="弘道录_page19.html">
    19
   </a>
   <a href="弘道录_page20.html">
    20
   </a>
   <a href="弘道录_page21.html">
    21
   </a>
   <a href="弘道录_page22.html">
    22
   </a>
   <a href="弘道录_page23.html">
    23
   </a>
   <span class="current-page">
    24
   </span>
   <a href="弘道录_page25.html">
    25
   </a>
   <a href="弘道录_page26.html">
    26
   </a>
   <a href="弘道录_page27.html">
    27
   </a>
   <a href="弘道录_page25.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
