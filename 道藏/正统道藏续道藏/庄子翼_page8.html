<!DOCTYPE html>
<html>
<head>
    <meta charset="UTF-8">
    <title>庄子翼 - 第 8 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>庄子翼 - 第 8 页/共 8 页</h1>
    <div class="content">　　孔子游於缁帷之林，休坐乎杳坛之上，弟子读书，孔子弦歌，鼓琴奏曲未半，有渔父者，下#11船#12而来，须眉交白，披发榆袂，行原以上，距陆而止，左手据膝，右手持颐以听。曲终而招子贡、子路二人俱对。客指孔子曰：彼何为者也？子路对曰：鲁之君子也。客问其族。子路对曰：族孔氏。曰：孔氏者何治也？子路未应，子贡对曰：孔氏者，性服忠信，身行仁义，饰礼乐，选人伦。上以忠於世主，下以化於齐民，将以利天下。此孔氏之所治也。又问曰：有土之君与？子贡曰：非也。侯王之佐与？子贡曰：非也。客乃笑而还行，言曰：仁则仁矣，恐不免其身。苦心劳形以危其真。呜呼。远哉。其分於道也。子贡还，报孔子。孔子推吐雷反琴而起，曰：其圣人与？乃下求之，至於泽畔，方将杖挈而引其船，顾见孔子，还乡而立。孔子反走，再拜而进。客曰：子将何求？孔子曰：曩者先生有绪言而去，丘不肖，未知所谓，窃待於下风，幸闻咳唾吐卧切之音，以卒相丘也。客曰：嘻。甚矣，子之好学也。孔子再拜而起，曰：丘少而修学，以至於今，六十九岁矣，无所得闻至教，敢不虚心。客日：同类相从，同声相应，固天之理也。五口请释吾之所有而经子之所以。子之所以者，人事也。天子诸侯大夫庶人，此四者自王，治之美也；四者离位而乱莫大焉。官治其职，人忧其事，乃无所陵。故田荒室露，衣食不足，征赋不属烛，妻妾不和，长少无序，庶人之忧也；能不胜任，官事不治，行不清白，群下荒息，功美不有，爵禄不持，大夫之忧也；廷无忠臣，国家昏乱，工技不巧，贡职不美，春秋后伦，不顺天子，诸侯之忧也；阴阳不和，寒暑不时，以伤庶物，诸侯暴乱，擅相攘伐，以残民人，礼乐不节，财用穷匮，人伦不饬，百姓淫乱，天子有司之忧也。今子既上无君侯有司之势，而下无大臣职事之官，而擅饬礼乐，选人伦，以化齐民，不泰多事乎？且人有八疵，事有四患，不可不察也。非其事而事之，谓之总；莫之顾而进之，谓之佞；希意道言，谓之谄；不择是非而言，谓之谀；好言人之恶，谓之谈；析交离亲，谓之贼；称誉诈伪以败恶人，谓之慝；不择善否，两容颊或颜字适，偷拔其所欲，谓之险。此八疵者，外以乱人，内以伤身，君子不友，明君不臣。所谓四患者：好经大事，变更易常，‘以挂功名，谓之叨；专知擅事，侵人自用，谓之贪；见过不更，闻谏愈甚，谓之狠；人同於己则可，不同於己，虽善不善，谓之矜。此四患也。能去八疵，无行四患，而始可教已。孔子愀然而叹，再拜而起，曰：丘再逐於鲁，削迩於卫，伐树於宋，围於陈蔡。丘不知所失，而离罹此四谤者何也？客凄然变容曰：甚矣，子之难悟也。人有畏影恶迩疾去之走者，举足愈数而迩愈多，走愈疾而影不离身，自以为尚迟，疾走不休，绝力而死。不知处阴以休影，处静以息迩，愚亦甚矣。子审仁义之问，察同异之际，观动静之变，适受与之度，理好恶之情，和喜怒之节，而几於不免矣。谨修而身，慎守其真，还以物与人，则无所累矣。今不修之身而求之人，不亦外乎。孔子愀然曰：请谓何精不诚，不能动人。故强哭者，虽悲不哀；强怒者，虽严不威；强亲者，虽笑不和。真悲无声而哀，真怒未发而威，真亲未笑而和。真在内者，神动於外，是所以贵真也。其用於人理也，事亲则慈孝，事君则忠贞，饮酒则惧乐，处丧则悲哀。忠贞以功为主，饮酒以乐为主，处丧以哀为主，事亲以适为主。功成之美，无一其迩矣；事亲以适，不论所以矣；饮酒以乐，不选其具矣无择味；处丧以一及，无问其礼矣宁戚。礼者，世俗之所为也；真者，所以受於天也，自然不可易也。故圣人法天贵真，不拘於俗。愚者反此。不能法天而恤於人忧不与人合，不知贵真，禄禄而受变於俗以世裕之禄为禄，故不足。惜哉，子之早湛於人伪而晚闻大道也。孔子又再拜而起曰：今者丘得遇也，若天幸然。先生不羞而比之服役而身教之。敢问舍所在，请因受业而卒学大道。客曰：吾闻之，可与往者，与之至於妙道；不可与往者，不知其道。慎勿与之，身乃无咎。子勉之，吾去子矣，吾去子矣。乃刺刺亦棹船而去，延绿苇间，颜#13渊还车，子路授绶，孔子不顾，将水波之，不闻圣意不复登舟。子路旁车而问曰：由得为徒久矣，未尝见夫子遇人如此其威也。万乘之主，千乘之君，见夫子未尝不分庭降礼，夫子犹有倨傲之容。今渔父杖挐逆立，而夫子仰而瞿然，再拜而应，得无大甚乎？门人皆怪夫子矣，渔父岂贤者乎？孔子伏轼而叹，曰：甚矣，由之难化也。迈於礼义而不逊，而朴鄙之心至今未去。进，吾语汝：夫遇长不敬，失礼也；见贤不尊，不仁也。彼非至人，不能下人。下人不诚，不得其精，故长伤身无益有损。惜哉。不仁之於人也，祸莫大焉，而由且毁之。且道者，万物之所由也。庶物失之者死，得之者生。为事逆之则败，顺之则成。故道之所在，圣人尊之。今渔父之於道，可谓有矣，吾敢不敬乎。
　　庄子翼卷之七　竟
　　＃１『士』原作『土』，据明本改。
　　＃２『君】原作『者』，据明本改。
　　＃３『足』原作『兄』，据明本改。
　　＃４『复】原作『日』，据明本改。
　　＃５『饰』原作『余』，据明本改。
　　＃６『夫】原作『求』，据明本改。
　　＃７『白】原作『伯』，据明本改。
　　＃７『足】原作『尼』，据明本改。
　　＃８『日』原作『不』，据明本改。
　　＃９『诸侯剑… …，剑士皆服毙其处也』。原本无，据明本补。
　　＃１０『渔父… …，下』原本无，据明本补。
　　＃１１『船』 原作『舡』，据明本改。
　　＃１２ 『缘苇间，颜』 原作『 泽而行，临』，据明本改。
　　庄子翼卷之八
　　列御寇第三十二
　　列御寇之齐，中道而反，遇伯昏瞥人。伯昏瞀人曰：奚方而反？曰：吾惊焉。曰：恶乎惊？曰：吾尝食於十酱而五酱先绩。伯昏瞀人曰：若是则汝何为惊已？曰：夫内诚不解，形谋牒成光，以外镇人心，使人轻乎贵老，而整其所患。夫酱人特为食羹之货，多余之赢，其为利也薄，其为权也轻，而犹若是，而昆於万乘之主乎。身劳於国而知尽於事。彼将任我以事，而效我已功。吾是以惊。伯昏瞀人曰：善哉观乎。汝处已，人将保汝矣。无几何而往，则户外之履满矣。伯昏瞥人北面而立，敦顿杖蹙之乎颐。立有间，不言而出。宾槟者以告列子，列子提履，胱而走，暨乎门，曰：先生既来，曾不发药乎？曰：已矣，吾固告汝曰：人将保汝。果保汝矣。非汝能使人保汝，而汝不能使人无保汝也，而焉用之感豫出异也。必且有感，摇而本才一作性，又无谓也。与汝游者，又莫汝告也。彼所小言，尽人毒也。莫觉莫悟，何相孰也。巧者劳而知者忧，无能者无所求，食而遨游，泛若不系之舟，虚而遨游者也。
　　郭注：浆，谓卖浆之家。先绩，言其敬已。内诚不解，则外自矜饰。形谋成光，举动便辟而成光仪也。外镇人心，内实不足以服物也。使人轻乎贵老，言镇物由乎内实，则使人贵老之情笃也。蛮患，言以美形动物，则所息乱生也。浆人权轻利薄，可无求於人也。保汝者，苟不遗形，则所在见保。保者，聚守之谓也。任平而化，则无感无求，无感无求乃不相保。先物施惠，惠不因彼，豫出则异也。铃将有感，则与本性动也。细巧入人为小言。夫无其能者，唯圣人耳。过此以下，至於昆虫，未有自忘其能而任众人者也。　
　　郑人缓也，呻昤裘氏之地。祇支三年而缓为儒。河润九里，泽及三族，使其弟墨。儒墨相与辩，其父助翟。十年而缓自杀。其父梦之曰：使而子为墨者，予也，阖胡尝视其良？既为秋相之实矣。夫造物者之报人也，不报其人而报其人之天，彼故使彼。夫人以己为有以异於人，以贱其亲。齐人之井饮者相拌卒也。故曰：今之世皆缓也。自是有德者以不如也，而瓦有道者乎。古者谓之遁天之刑。
　　郭注：呻吟，吟、味之谓。祗，适也。翟，缓弟名。缓怨其父之助弟，故感激自杀，死而见梦。其己既能自化为儒，又化弟令墨。弟由己化而不能顺己，己以良师而便怨死。精诚之至，故为秋柏之实。夫造物以下，庄子辞也。积习之功为报，报其性，不报其为也。然则习学之功，成性而已，岂为之哉。彼有彼性，故使习彼。缓自美其儒#1；谓己有积学之功，不知其性之自然也。夫有功以贱物者，不避其亲也。无其身以平性者，贵贱不失其伦也。穿井所以通泉，吟、味所以通性，无泉则无所穿，无性则无所、味。世皆忘其泉性之自然，徒识穿井之末功，因欲矜而有之，不亦妄乎。观缓之谬以为学父，故能任其自乍而知，故无为乎其间也。乃自然之能以为己功者，逃天者也，故刑戮及之。
　　圣人安其所安，不安其所不安；众人安其所不安，不安其所安。
　　郭注；圣人无安无不安，顺百姓之心也。所安相与异，所玖为众人也。
　　庄子曰：知道易，勿言难。知而不言，所以之天也。知而言之，所以之人也。古之人，天而不人。
　　郭注：知虽落天地，未尝开言以引物也。应其至分而已。
　　朱汗平漫学屠龙於支离益，单千金之家，三年技成而无所用其巧。
　　郭注：事在於适，无贵远功。
　　圣人以必不必，故无兵；众人以不必必之，故多兵。顺於兵，故行有求。兵，恃之则亡。
　　郭注；理虽必然，犹不必之，斯至顺矣，兵其安有？理虽未必，抑而必之，各必所见，则乖逆生。物各顺性则足，足则无求矣。不得已而用兵，以恬淡为上者，未之亡也。《笔乘》：兵，非戈矛之谓，喜怒之战於胸中者是也。庚桑子曰：怀患未发兵也，岂止锋镝之惨而已。
　　小夫之知，不离苞直竿牍，敝精神乎赛浅，而欲兼济道导物，太一形虚。若是者，迷惑於宇宙，形累不知大初。彼至人者，归精神乎无始，而甘冥乎无何有之乡。水流乎无形，发泄乎太清。悲哉乎。汝为知在毫毛而不知大宁。
　　郭注：苞直以遗，竿牍以问，遗问之具，小知所狗也。昏於小务，所得者浅而欲兼济道物，经虚涉远，志大神敝，形为之累，则迷惑而失致矣。是以至人泊然无为而任其天#2行也。为知所得者细，任性大宁而至也。
　　宋人有曹商者，为宋王使秦。其往也，得车数乘。王说悦之，益车百乘。反於宋，见庄子，曰：夫处穷闾阨临巷，困窘织屦，槁项黄馘国者，商之所短也；一寤万乘之主而从车百乘者，商之所长也。庄子曰：秦王有病召医。破痈溃座才何反者得车一乘，柢矢痔者得车五乘，所治愈下，得车愈多。子岂治其痔邪？何得车之多也？子行矣。
　　郭注：夫事下然后功高，功高然后禄重。故高远恬淡者遗荣也。
　　鲁哀公问於颜阖曰：吾以仲尼为贞干，国其有廖乎？曰：殆哉圾乎。仲尼方且饰羽而画，从事华辞。以支为旨，忍性以视民，而不知不信。受乎心，宰乎神，夫何足以上民。彼宜汝与余予颐与，误而可矣。今使民离实学伪，非所以视民也。为后世虑，不若休之。难治也。施於人而不忘，非· 天布也，商贾不齿。虽以事一作士齿之，神者弗齿。为外刑者，金与木也；为内刑者，动与过也。宵人之离罗外刑者，金木讯之；离内刑者，阴阳食之。夫免乎外内之刑者，唯真人能之。
　　郭注：圾，危也。夫至人以民静为安。今一为贞干，则遗高迸於万世，令饰竞於仁义而雕画其毛彩，百姓既危，至人亦无以为安也。凡言方且，皆谓后世从事饰画，非任真也。从事华词，以支为旨，言将令后世之从事者无实，而意趣横出也。后世人君，将慕仲尼之遐轨，而遂忍性自矫伪以临民。上下相习，遂不自知也。今以上民，则后世百姓非直外形从之而已，乃以心神受而用之，不复自得於心中也。彼百姓也，汝哀公也，彼与女各自有所宜，相效则失真，此即令之见验也。予颐，言效彼非所以养己。误而可，言正不可也。为后世虑，明不谓当时也。治之则伪，故圣人不治。布而识之，非刍狗万物也。商贾不齿，况士君子乎？要能施惠，故於事不得不齿。以其不忘，故心神忽之。此百姓之大情也。金，谓刀锯斧钺。木，谓捶楚桂桔。静而当，则内外无刑。不由明坦之涂者，谓之宵人动而过分，则性气伤於内，金木讯於外。自非真人，未有能止其分者也。
　　孔子曰：凡人心险於山川，难於知天。天犹有春秋冬夏旦暮之期，人者厚貌深情。故有貌愿而益，有长若不肖，有顺、一作慎环狷而达，有坚而缦，有缓而针早。故其就义若渴者，其去义若热。故君子远使之而观其忠，近使之而观其敬，烦使之而观其能，卒猝然问焉而观其知，急与之期而观其信，委之以财而观其仁，告之以危而观其节，醉之以酒而观其则，杂之以处而观其色。九征至，不肖人得矣。
　　郭注：险於山川至去义若热，言人情貌之反有如此者。夫君子易观，不肖难明，然视其所以，观其所由，察其所安，搜之有涂，亦可知也。
　　正考父一命而枢，再命而楼，三命而府，循墙而走，孰敢不轨。如而夫者，一命而吕巨，再命而於车上并，三命而名诸父。孰协唐许？贼莫大乎德有心而心有睫，及其有睫也而内视，内视而败矣。凶德有五，中德为首。何谓中德？中德也者，有以自好也而毗匹示反其所不为者也。穷有八极，达有三必，形有六府。美、髯、长、大、壮、丽、勇、敢，八者俱过人也，因以是穷；缘循、偃佒鞅、困畏，不若人三者俱通达；知慧外通，勇动多怨，仁义多责，达生之情者傀，达於知者肖，达大命者随，达小命者遭。
　　郭注：孰敢不轨，言不敢以不轨之事侮之也。而夫，谓凡夫。唐，谓尧。许，谓由。言而夫与考父，谁同於唐许之事也。有心为德，非真德也。真德者，忽然自得而不知所以得也。率心为德，犹之可耳。役心於眉睫之间，则伪已甚矣。乃欲探射幽隐，以深为事，则心与事俱败矣。吡，訾也。夫自是而非彼，则攻之者非一，故为凶首。若中无自好之情，则恣万物之所是。所是各不自失，则天下皆思奉之矣。穷，谓穷於受役。天下未尝穷於所短，而常以所长自困。绿循，仗物而行者也，偃佒，不能俯执者也；困畏，怯弱者也，此三者既不以事见任。乃将接佐之，故必达也。智慧外通，言通外则以无涯伤其内也。勇动多怨，言怯而静，乃厚其身也。仁义者，天下皆望其爱，爱则有不周矣，故多责。傀然，大悟解之貌。肖，释散也。随者，泯然与化俱也。遭者，每在节上住乃悟也。《笔乘》：文子曰：道有知则乱，德有心则险；心有眼则眩。何者？有眼，必有见。学道者，每患於无见，而不知见为德之贼也。释氏所说：五种眼，唯天眼、肉眼在面，慧、法、佛眼皆在心。彼心眼者德之成，此心眼者德之败，知其所以败则知其所以成，无二理也。煞则达於知者非眼乎？而何以言肖曰：老子不云乎？夫道太，似不肖，若肖，久矣其细。
　　人有见宋王者，锡车十乘。以其十乘骄穉治庄子。庄子曰：河上有家贫恃纬萧而食者，其子没於渊，得千金之珠。其父谓其子曰：取石来锻断之。夫千金之珠，必在九重之渊而骊龙颔下。子能得珠者，必遭其睡也。使骊龙而寤，子尚奚微之有哉。今宋国之深，非直九重之渊也；宋王之猛，非直骊龙也。子能得车者，必遭其睡也；使宋王而寤，子为□粉夫。
　　郭注：夫取富贵者，铃顺乎民望也。若挟奇说，乘天衢，以婴人主之心者，明君之所不受也。故如有所誉，必有所试。於斯民不违。弃日举之，以合万夫之圣者，此三代之所以直道而行之也。
　　聘於庄子，庄子应其使曰：子见夫牺牛乎？衣以文绣，食以刍菽。及其牵而入於太庙，虽欲为孤犊，其可得乎。
　　郭注：乐生者畏牺而辞聘，髑髅闻生而殡蹙，此死生之情异而各自当也。
　　庄子将死，弟子欲厚葬之。庄子曰：吾以天地为棺椁，日月为连璧，星辰为珠玑，万物为齏资送。吾葬具岂不备邪？何以加此。弟子曰：吾恐乌鸢之食夫子也。庄子曰：在上为乌鸢食，在下为蝼蚁食，夺彼与此，何其偏也。以不平平，其平也不平；以不征征，其征也不征。明者唯为之使，神者征之。夫明之不胜神也久矣，而愚者恃其所见入於人，其功外也，不亦悲乎。
　　郭注：以一家之平平万物，未若任万物之自平也。征，应也。不因万物之自应，而欲以其所见应之，则必有不合矣。夫执其所见，受使多矣，安能使物哉？惟任神然后能至顺，故无往不应也。明之所及，不过於形骸。至顺则无远近幽深，皆各自得。故用发於彼而功藏於物，若恃其所见，执其自是，虽欲入人，其功外也。
　　天下第三十三
　　天下之治方术者多矣，皆以其有为不可加矣。古之所谓道术者，果恶乎在？曰：无乎不在曰：神何由降？明何由出？圣有所生，王有所成，皆原於一。不离於宗，谓之天人；不离於精，谓之神人；不离於真，谓之至人。以天为宗，以德为本，以道为门，兆於变化，谓之圣人；以仁为恩，以义为理，以礼为行，以乐为和，熏然慈仁，谓之君子；以法为分，以名为表，以参一作操为验，以稽为央，其数一二三四是也，百官以此相齿；以事为常，以衣食为主，蕃息畜藏，老弱孤寡为意，皆有以养，民之理也。古之人其备乎？配神明，醇天地，育万物，和天下，泽及百姓，明於本数，系於末度，六通四辟辟，大小精粗，其运无乎不在，其明而在数度者，旧法、世传之史尚多有之，其在於《 诗》 《 书》 《 礼》 《 乐》 者，邹鲁之士、缙绅先生多能明之。《 诗》 以道志，《 书》 以道事，《 礼》 以道行，《 乐》 以道和，《 易》 以道阴阳，《 春秋》 以道名分。其数散於天下而设於中国者，百家之学时或称而道之。天下大乱，贤圣不明，道德不一。天下多得一察焉以自好。譬如耳目鼻口，皆有所明，不能相通。犹百家众技也，皆有所长，时有所用。虽然，不该不褊，一曲之士也。判天地之美，析万物之理，察古人之全。寡能备於天地之美，称神明之容。是故内圣外王之道，闻而不明，郁而不发，天下之人各为其所欲焉以自为方。悲夫。百家往而不反，必不合矣。后世之学者，不幸不见天地之纯，古人之大体。道术将为天下裂。　　　　　　　　　　　　　　　　　　　　　　　　
　　郭注：为其所有为，则真为也。为其真为，则无伪矣，又何加焉。神由事感而后降出，使物各归其根，抱一而已，无饰於外，斯圣王所以生成也。天神至圣，凡此四名，一人耳，所自言之异也。仁义礼乐，又四名之粗迩，而贤人君子之所服膺也。其名、法、参稽，以下民之理也。民理既然，故圣贤不逆。古之人，即向之四名也。本数明，故末不离。无乎不在，所以为备也。其在数度而可明者，虽多有之，已疏外也。邹鲁、缙绅能明其逵耳，岂所以进哉。六经既散，百家之学皆道古人之陈迩耳，尚复不能常称。天下大乱，用其逵而无统故也。圣贤不明其边，又未易明也。道德不一，百家穿凿也。天下多得一，各信偏见，而不能都举也。夫圣人统百姓之大情而因为之制，故百姓寄情於所统而自忘其好恶。故与一世而得淡漠焉。乱则反之，人恣其近好。家用典法，故国异政，家殊俗也。所长不同，不得常用。不该不褊，故未足备任也。各用其一曲，故析判。天地万物之理，全人难遇。故合郁圣王之道，大体者各归根抱一，则天地之纯也。裂，分离也。道衍流弊，遂各奋其方，或以主物，则物离性以从其上，而性命丧矣。
　　不侈於后世，不靡於万物，不晖於数度，以绳墨自娇，而备世之急。古之道术有在於是者，墨翟、禽滑骨厘闻其风而说悦之。为之大过，已之大循。作为《非乐》，命之日《节用》。生不歌，死无服。墨子泛爱兼利而非国，其道不怒。又好学而博，不异，不与先王同，毁古之礼乐。黄帝有《咸池》，尧有《大章》，舜有《大韶》，禹有《大夏》，汤有《大濩》，文王有《辟璧雍》 之乐，武王周公作《武》。古之丧礼，贵贱有仪，上下有等。天子棺椁七重，诸侯五重，大夫三重，士再重。今墨子独生不歌，死不服，桐棺三寸而无椁，以为法式。以此教人，恐不爱人；以此自行，固不爱己。未败墨子道。虽然，歌而非歌，哭而非哭，乐而非乐，是果类乎？其生也勤，其死也薄，其道大毂恪。使人忧，使人悲，其行难为也。恐其不可以为圣人之道，反天下之心。天下不堪。墨子虽独能任，奈天下何。离於天下，其去王也远矣。墨子称道曰：昔者禹之湮洪水，次江河而通四夷九州也。名山三百，支川三千，小者无数。禹亲自操橐梠相而九鸠杂天下之川。腓无胈拔，经无毛，沐甚风，栉疾雨，置万国。禹大圣也，而形劳天下也如此。使后世之墨者，多以裘褐为衣，以歧娇为服，日夜不休，以自苦为极，曰：不能如此，非禹之道也，不足为墨。相里勤之弟子，五侯之徒，南方之墨者苦获、已齿、邓陵子之属，俱诵《墨经》 ，而倍谲不同，相谓别墨。以坚白同异之辩相訾，以骑偶不作之辞相应，以巨子为圣人。皆愿为之尸，冀得为其后世，至今不庾。墨翟、禽滑厘之意则是，其行则非也。将使后世之墨者，必自苦以腓无服、经无毛相进而已矣。乱之上也，治之下也。虽然，墨子真天下之好也，将求之不得也，虽枯槁不舍也，才士也夫。
　　郭注：勤俭则瘁，故不晖也。矫，厉也。勤俭则财有余，而急有备。大过大顺，不复度众所能也。物不足，则斗令百姓勤俭有余，故以斗为非。不怒，言但自刻也。既自以为是，则欲令万物皆同乎己。故博而不异，不与先王同者，先王则恣其群异，然后同焉，皆得而不知所以得也。毁古礼乐，嫌其侈靡。物皆以任力称情为爱，今以勤俭为法而为之，大过。虽欲饶天下，更非所以为爱也。未败墨道，但非道德，虽独成墨，而不类万物之情，故曰：是果类乎？般，无润也。不可为圣人之道者，言圣道悦以使民，民得性之所乐则悦，悦则天下无难矣。夫王者必合天下之欢心，而与物俱往。故离於天下者，去王远也。墨子徒见禹之形劳耳，未睹其性之适也。以自苦为极，谓自苦为尽理之法也。非其时而守其道，所以为墨。各守所见，则所在无通，故於墨之中又相与别也。巨子者，能辩其所是以成其行者也。尸，主也。为其后世，欲系巨子之业也。意在不侈靡而备世急，所以为是，为之太过，故非也。乱莫大於逆物而伤性，故为乱之上，任众适性土也。今墨反之，故为治之下。为其真好，故圣贤不逆也，但不可以教人。求之不得，谓无辈也。枯槁不舍，所以为真好也。才士#3也夫，非其德者也。
　　不累於俗，不饰於物，不苟於人，不技於众，愿天下之安宁以活民命，人我之养，毕足而止，以此白心。古之道卫有在於是者，宋鉼刑、尹文闻其风而悦之。作为华山之冠以自表，接万物以别宥为始。语心之容，命之日心之行。以缅合罐，以调海内。请欲置之以为主。见侮不辱，救民之斗，禁攻寝兵，之战。以此周行天下，上说税下教。虽天下不取，强上声聒而不舍者也。故曰：上下见厌而强见也。虽然，其为人太多，其自为太少曰：请欲固置五升之饭足矣。先生恐不得饱，弟子虽饥，不忘天下，日夜不休。曰：我必得活哉。图傲乎救世之士哉。曰：君子不为苛察，不以身假物。以为无益於天下者，明之不如己也。以禁攻寝兵为外，以情欲寡浅为内。其大小精粗，其行适至是而止。
　　郭注：恢，逆也。毕足而止，不敢望有余也。华山，上下均平。别宥万物，不欲令相犯错也。强以其道缅令合，调今和，二子请得若此者立以为物主也。见侮不辱，以活民为急也。救斗寝兵，所谓缅调也。虽天下不取，强聒而不舍，调之理然也。见厌强，见所谓不辱也。不因其自化而强慰之，则其功太重也。固置五升之饭，斯明自为太少也。我必得活哉，谓民亦当报己也。图傲，挥斥高大之貌。不为苛察，务宽恕也。不以身假物，必自出其力也。无益於天下者，己之所以为救世之士也。其行适至是而止，未能经虚涉旷也。
　　公而不党，易异而无私，央然无主，趣物而不两，不顾於虑，不谋於知，於物无择，与之俱往。古之道术有在於是者，彭蒙、田骈、慎到闻其风而悦之。．齐万物以为首，曰：天能覆之而不能载之，地能载之而不能覆之，大道能包之而不能辩之。知万物皆有所可，有所不可。故曰：选则不褊，教则不至，道则无遗者矣。是故慎到弃知去已，而绿不得已。冷零汰於物，以为道理。曰：知不知，将薄知而后邻伤之者也。误髁无任，而笑天下之尚贤也；纵脱无行，而非天下之大圣；椎追拍轶断，与物宛转；舍是与非，苟可以免。不师知虑，不知前后，魏危然而已矣。推吐雷反而后行，曳而后往。若飘风之还，若羽之旋，若磨石之隧，全而无非，动静无过，未尝有罪。是何故？夫无知之物，无建己之患，无用知之累，动静不离於理，是以终身无誉。故曰：至於若无知之物而已，无用贤圣。夫块不失道。豪杰相与笑之日：慎到之道，非生人之行，而至死人之理。适得怪焉。田骈亦然，学於彭蒙，得不教焉。彭蒙之师曰：古之道人，至於莫之是、莫之非而已矣。其风窢阗然，恶可而言。常反人，不聚观，而不免於鼋輐断。其所谓道非道，而所言之逮不免於非。彭蒙、田骈、慎到不知道。虽然，盘乎皆尝有闻者也。
　　郭注：决然无主，各自任也。物得乃周也。教则不至，任其性乃至也。玲汰，犹听放也。其知力浅，不知任其自然，故薄之而又邻伤焉。误髁无任，言不当真任而任夫众人，众人各自能，则无为横复尚贤也。非大圣者，欲坏其逵，使物不殉也。法家虽妙，犹有椎□，故未泯合，不能知是之与非，前之与后，睧目恣性，苟免当特之患耳。魏然，任性独立也。推曳而行，缘於不得已也。息生於誉，誉生於有建。唯圣人然后能去知与？故循天之理。故愚知处宜，贵贱当位，贤不肖袭情，而云无用贤圣，所以为不知道也。块不失道，欲令去知如土块也。夫去知任性，然后神明洞照，所以为贤圣而云块不失道。人若士块，非死而何？豪杰所以笑也。未合至道，故为诡怪。得不教，谓得自任之道也。莫之是非，所谓齐万物以为首也。窢然，逆风所动之声。反人不见观，不顺民望也。鱿断，无圭角也。题，是也。道无不在，而云块不失道，所以为不知。尝有闻，言不至也。
　　以本为精，以物为粗，以有积为不足，澹然独与神明居。古之道术有在於是者，关尹#4老聃闻其风而悦之。建之以常无有，主之以太一。以濡弱谦下为表，以空虚不毁万物为实。关尹曰：在己无居，形物自着。其动若水，其静若镜，其应若响。茴忽乎若亡，寂乎若清。同焉者和，得焉者失。未尝先人而尝随人。老聃曰：知其雄，守其雌，为天下溪；知其白，守其辱，为天下谷。人皆取先，己独取后。曰：受天下之垢。人皆取实，己独取虚。无藏也故有余。归然而有余。其行身也，徐而不费，无为也而笑巧。人皆求福，己独曲全。曰：苟兔於咎。以深为根，以约为纪。曰：坚则毁矣，锐则挫矣。常宽容於物，不削於人。可谓至极，关尹、老聃乎，古之博大真人哉。
　　郭注：有积为不足，寄之天下，乃有余也。无有何所能建，建之以常无有，明有物之自建也。自天地以及韦物，皆各自得，而不兼他饰，斯非主之以太一邪？在己无居者，物来则应，应而不藏，故功随物去也。形物自着者，不自是而委万物，故物形各自彰着也。其应若响者，常无情也。得焉者失，言常全者不知所得也。物各自守其分，则静默而已。无雄白也。夫雄白者，非尚胜自显邪？尚胜自显，岂非逐知过分以殆其生邪？故古人不随无涯之知，守其分内而已。故其性全。其性全，然后能及天下。能及天下，然后归之如溪谷也。不与万物争锋，然后天下乐推而不厌，故后其身也。雌辱后下之类，皆物之所谓垢也。取实者，唯知有之以为利，未知无之以为用。取虚者，守冲泊以待群实也。无藏有余者，付万物使各自守，故不息其少也。妇岿然，独立自足之谓。徐而不费者，因民所利而行之，随四时而成之，常与道理俱，故无疾无费也。巧#5 者，有为以伤神器之自成。故无为者，因其自生，任其自成。万物各得自为，蜘蛛犹能结网，则人人自有所能矣。无贵於工倕也。委顺至理则常全，故无求，而福自足。随物，故物不得答。理根为太初之极，不可谓之浅也。以约为纪，去泰甚也。夫至顺则虽金石无坚也，逢逆则虽水气无更也。顺全，逆毁，斯正理也。进躁无涯为锐，各守其分，则自容有余。不削於人#6，全其性也。
　　芴寞无形，变化无常，死与？生与？天地并与？神明往与？芒乎何之？忽乎术有在於是者，庄周闻其风而悦之。以谬悠之说，荒唐之言，无端崖之辞，时恣纵而不傥，不以觭见之也。以天下为沈浊，不可与庄语。以卮言为曼衍，以重言为真，以寓言为广。独与天地精神往来，而不敖倪於万物。不谴是非，以与世俗处。其书虽环玮，而连犿无伤也。其辞虽参差，而諔诡可观。彼其充实，不可以已。上与造物者游，而下与外死生、无终始者为友。其於本也，弘大而辟，深闳而肆；其於宗也，可谓稠调适而上遂矣。虽然，其应於化而解於物也，其理不竭，其来不蜕，芒乎昧乎，未之尽者。
　　郭注：无形无常，随物也。死与生与，任化也。何之何适，无意趣也。物莫足归，都任置也。时恣纵而不傥，不急欲使物见其意也。沈浊者，累於形名，以庄语为狂而不信，故不语也。尼言、重言、寓言俱通至理，正当万物之性命也。不谴是非，已无是非，故恣物而行也。形群於物，不唯应当世之务，故参差。充实，不可已，多所有也。庄子通以平意说己，与说他人无异也。案其辞，明其汪汪然。禹拜冒言，亦何嫌乎此也。
　　惠施多方，其书五车，其道舛驳，其言也不中。历历物之意，曰：至大无外，谓之大一；至小无内，谓之小一。无厚，不可积也，其大千里。天与地卑，山与泽平。日方中方睨，物方生方死。大同而与小同异，此之谓小同异；万物毕同毕异，此之谓大同异。南方无穷而有穷。今日适越而昔来。连环可解也。我知天下之中央，燕之北、越之南是也。泛爱万物，天地一体也。惠施以此为大，观於天下而晓辩者，天下之辩者相与乐之。卵有毛。鸡三足。郢有天下。犬可以为羊。马有卵。丁子有尾。火不热。山出口。输不蹍地。目不见。指不至，至不绝。龟长於蛇。矩不方，规不可以为圆。凿不围柄。飞鸟之景未尝动也。镞矢之疾，而有不行、不止之时。狗非犬。黄马骊牛三。白狗黑。孤驹未尝有母。一尺之捶，日取其半，万世不竭。辩者以此与惠施相应，终身无穷。桓团、公孙龙，辩者之徒，饰人之心，易人之意，能胜人之口，不能服人之心，辩者之囿也。惠施日以其知与人之辩，特与天下之辩者为怪，此其柢也。然惠施之口淡，自以为最贤，曰：天地其壮乎，施存雄而无术。南方有倚畸人焉，曰黄缭，问天地所以不坠不陷，风雨雷霆之故。惠施不辞而应，不虑而对，徧为万物说。说而不休，多而无已，犹以为寡，益之以怪，以反人为实，而欲以胜人为名，是以举众不适也。弱於德，强於物，其涂隩矣。由天地之道观惠施之能，其犹一蚊一虻之劳者也。其於入物也何庸。夫充一尚可，日愈贵，道几矣。惠施不能以此自宁，散於万物而不厌，卒以善辩为名。惜乎。惠施之才，骀荡而不得，逐万物而不反，是穷响以声，形与影竞走也，悲夫。
　　《笔乘》：自惠施多方以下，与列子载公孙龙诳魏王之语绝相类，解者多属臆说。范无凭与其门人尝论此云：恢怩谲怪道通为一，存而勿论，可也。何者？此本非南华语，是其所辟舛驳不中之言，恶用解为？虽然，凡庄生之所迷，岂特墨翟、禽滑厘以来为近於道，即惠施之言亦有似焉者也。刘辰翁所谓：唯爱之，故病之，而不知者以为疾也。毁人以自全也，非庄子也。
　　大明万历三十五年岁次丁未上元吉旦，正一嗣教凝诚志道阐玄弘教大真人掌天下道教事张国祥，奉旨校梓。
　　庄子翼卷之八　竟
　　＃１『儒』原作『□』，据明本改。
　　＃２『天』原作『矢』 ，据明本改。
　　＃３『才士』原作『木上』， 据明本改。
　　＃４『尹』原作君』，一据明本改。
　　＃５『巧』原作『乃』 ，据朋本改。
　　＃６『人』原作『 入』 ，据明本改。
　　
</div>
    <div class="pagination">
<a href="庄子翼_page7.html">上一页</a><a href="庄子翼.html">1</a><a href="庄子翼_page2.html">2</a><a href="庄子翼_page3.html">3</a><a href="庄子翼_page4.html">4</a><a href="庄子翼_page5.html">5</a><a href="庄子翼_page6.html">6</a><a href="庄子翼_page7.html">7</a><span class="current-page">8</span>
    </div>
    <div class="pagination"><a href="index.html">返回目录</a></div>
</body>
</html>
