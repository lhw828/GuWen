<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 21 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 21 页/共 27 页
  </h1>
  <div class="content">
   录曰：帝之始也，欲闻己过，而及群臣；其终也，遍举群臣，而忘己过。至他曰之评魏武，乃曰：临危制胜，料敌设奇，一将之智有余，万乘之才不足。呜呼。合而观之，可以见帝之失得矣。又何必曲相谈说哉。
　　德宗诏郭子仪还，以李光弼代之，士卒涕泣，遮中使请留子仪，子仪给之曰：我贱中使耳，未行也。因跃马而去。光弼以骑五百，驰赴束都，夜入其卑。兵马使张用济与诸将谋，以精锐突入东京，逐光弼，请子仪，命其士皆被甲上马以待。康元宝难曰：君以兵请令公，朝廷必疑。此令公讽君为之，是破其家也。郭氏百口何负於君，而为此乎。用济乃止。
　　录曰：宋岳飞之班师，与郭令公之跃马，其意正同。而老儒经生或责以将在军，君令有所不受，宜待中原克复，而后听命。其欤用济之谋，何以异哉。
　　《宋史》：太祖皇帝未尝为学，晚好读书，然性豁达，不事娇肴。京城新宫成，御正殿坐，令洞开诸门，皆端直轩豁，无有壅蔽。因谓左右曰：此正如我心，少有邪曲，人皆见之矣。又尝谓宰相薛居正等曰：古之为君，鲜能正心，自致无过之地。朕尝夙夜畏惧，防非窒欲，庶几以德化人之义。如唐太宗受人谏疏，直诋其失，曾不愧耻，岂如不为之，而使臣下无问言哉。
　　录曰：《虞书》之人心惟危，非与欲也。《中庸》之不睹不闻，戒与慎也。帝之胸次，可与玩於千仞高明之上，夫何问然之有哉。以唐太宗能受书言，尚为僧耻，蚓於归，非文过者乎，后世无能及矣。
　　太宗勤於为学，每临朝后观书，自己自申，然后释卷。诏史馆修《太平御览》一千卷，日进三卷。宋琪等以劳瘁为谏。帝曰：开卷有益，不为劳也。朕欲周岁读褊是书耳。
　　录曰：帝王之学与经生异。窃以为经生亦当体认性情，传求理趣。至於夸多斗靡，徒劳而无益也。若太祖之於二典，不惟能读，而又能行，继世之后，所当取法。乃修《太平御览》之书，支离破碎，无裨实用。虽日进三巷，果何益哉。宜乎田锡之不取也。
　　田锡耿介寡合，多智好礼。尝奏：旧有御览，但分门事类，无益圣心。臣请别为御览。又集经史切要之言，为御屏风，置宸座之侧，庶治乱兴亡之鉴，常在目矣。其御览序曰：圣人之道，布在方册。六经，则言高指远，非讲求讨论，不可测其渊深；诸史，则迩异事殊，非参会异同，岂易记其繁杂；子书，则异端之说胜；文集，则宗经之词寡。非猎精义，以为鉴戒，举纲要，以观会通，为日览之书，资日新之德，则虽白首未能穷也。御屏风序曰：古之帝王盘盂有铭，几杖有戒。盖起居必睹，而夙夜不忘也。臣每览经史子集，取其语要，辄用进献。日夕观省，则圣德日新，与汤武比隆矣。
　　录曰：愚观汉宋二祖，皆未尝为学，而能不失帝王之范团；唐宋二宗，皆攻苦博学，而反不免后世之讥议。何也。岂非所务於博闻强记，而不切近於格物致知，故其所就亦止於文词字画，而不关於诚意正心乎。真宗徒能叹美田锡，以为天夺之速，不能尽力章疏，以收直谏之功，何况一屏风之置哉，虽别为御览，亦从然矣。
　　赵普少习吏事，寡学术。太祖劝其读书，遂手不释卷，每归私第，园户启筐，取书诵之竟曰；及次曰，临政处次如流。既卒，家人发筐取书视之，则《论语》二十篇也。常谓帝曰：臣有《论语》一部，以半部佐太祖定天下，以半部佐陛下致太平。李沆尝读《论语》，或问之，沆曰：沆为宰相，如《论语》中节用而爱人，使民以时，尚未能行圣人之言，终身诵之可也。
　　录曰：赵忠献之读《论语》，可谓侈然自负矣。然不知虎兕出柙，玉毁椟中，是谁之过，所以舍曰：欲之，而叉为之辞也。李文靖之读《论语》，可谓歉然自损矣。然实能居之无倦，行之以忠，所以夫人不言，言叉有中也。呜呼。若人也，其所先见谓各智，其所不欺谓之仁，兼以终身诵之，谓之勇。观於圣言，岂非不忧不惑不惧者欤。
　　及沆为相，王旦乃参政事，以西北用兵，或至吁食，叹曰：安能坐致太平，优游无事耶。沆曰：少有忧勤，足为警戒。他日四方宁谧，朝廷未必无事。旦不以为然。沆又曰取四方水旱盗贼奏之，旦以为细事，不足烦上听。沆曰：人主少年，当使知四方艰难，不然血气方刚，不留意声色犬马，则土木甲兵；祷祠之事作矣。吾老不及见此，参政他日之忧也。沆没后，真宗以契丹既和，西夏纳款，遂封岱祠汾，大营
　　宫观，搜讲坠典，靡有暇曰。旦亲见王钦若丁谓等所为，欲谏则业已同之，欲去则上遇之厚，乃以沆先识之远，叹曰：李文靖，真圣人也。当时遂谓之圣相。
　　录曰：自《商书》聿求元圣之后，孰有称圣相者哉。沆之先智，洞若筮龟，终宋之世，一人而已。
　　沆应接宾客常寡言，外议以为无口匏，弟维乘问为言，沆曰：吾非不知也。然今朝廷大小之臣，皆得言事，上封论奏，了无壅蔽，及下，有司皆得见之。若邦国大事，如李宗夸、赵安仁皆时之英秀，与之谈论，犹不能启发吾意。自余通籍之子，坐起拜揖，尚周章失措，即席必自论功勖，以希宠奖。此有何策，而与之接语哉。苟屈意妄言，即世所谓笼罩。笼罩之事，仆未能也。
　　录曰：愚观沆之所言，莫不曲尽后生之情状。其称笼罩，乃外示虚文，中无实意，果於世俗之态，极为亲切，乃知圣相之智无不知也。然则人岂可侥幸於市童之怜，而甘心於识者之鄙耶。
　　陈恕久领三司，真宗初即位，常命条具中外钱谷之数以闻，恕久不进，屡诏趣之，对曰：仅下富於春秋，若使知府库充实，恐生侈心。故不敢以告。帝嘉之。
　　录曰：恕以心计任职，本无足列。然帝之侈心，彼窥之已熟。使恕而在，天书之详，必不肯为，且不足以望之矣。录之。
　　曹彬克江南，归萧然，行李惟图籍衣袁而已。合门进榜子云：奉劝差往江南，勾当公事。回还时，人嘉其不伐。初彬之伐唐也，帝谓曰：俟克李煜，当以卿为使相。潘美预贺，彬曰：不然。是行也，仗天威，遵庙谟，吾何功哉。况使相极品乎。美曰：何谓也。彬曰：太原未平耳。及还献俘。帝曰：本授卿使相，然刘继恩未下，姑少待之。美视彬微笑，帝诰之，美以实对，帝亦大笑，乃赐彬钱五十万。彬退曰：人生何必使相，好官不过多得钱耳。至是乃拜枢密使。
　　录曰：彬之智识，而可少哉。以马援而有梁松之谤，以王浚而有周浚之书。君子居功之际，不可以不慎也。虽然彼拔剑击柱，攘臂音拳，尚不能止，区区使相，曾无足介。《诗》不云乎：不恢不求，何用不臧。彬之与美，可谓交相得矣。
　　张咏知益州时，民讹言，有白头老翁午后食人，一郡嚣然。公访於市肆，乃归，明人言之，遂咏其人，即曰帖然，谕人曰：妖讹之兴，沙气乘之。妖则有形，讹则有声。止讹之术，在乎识断，不在献胜。又方兵火之余，人怀反侧，一日合军大阅，众始出、忽嵩呼者三，公亦下马束望，呼万岁，复揽辔行，众不敢灌。或以告韩琦，琦曰：当是时，某亦莫能措也。其智略，大率类此。常谓李畋曰：大小之事，皆须用智。智犹水也，不流则腐。若凡百不用智，则临大事之际，宁有智来。又曰：临事有三难，能见一也，见而能行二也，当行必果央三也。
　　录曰：自孟子言：穿凿之后，忠定之言，吃紧已乎。夫智不可凿，亦不可穷。不顺则凿，不流则穷。循理为顺，不竭为流。是故止讹之衍，断之聚也；揽辔之呼，敏之舆也；不断不敏，智之贼也。失此三者，一人不可治，一步不可行，蚓天下大事乎。故曰：忠定之言，可谓吃紧矣。
　　契丹寇澶州，帝大骇，以问寇准，准对曰：陛下欲了此，不过五曰耳。愿帝幸澶州，同列闻之惧，有欲退者，准止之。令候驾起，帝亦难之，将还内。准恳留曰：陛下入，则臣不得见，大事去矣。毕士安力劝帝如准所请，帝乃议亲征，召群臣问方略，王钦若，临江人，请幸金陵；陈尧叟，闻州人，请幸成都。帝复问准，准心知二人之谋，若扬为不知者，乃曰：谁为陛下画此策，罪可诛也。今陛下神武，将臣协和，若大驾亲征，敌当自遁。不然出奇以挠其谋，坚守以老其师，劳佚之势，我得胜算矣。奈何弃庙社，欲幸楚蜀，远地所在，人心崩溃，敌胜势深入，天下可复保耶。帝乃庾计澶州。
　　录曰：我明己巳之变，徐有贞倡议南迁，赖子肃愍之言而止，二事孰为难易耶。以愚观之，澶渊之寇，宋之裒职，无阙庙社奠安；正统之变，乘舆越在草莽，朝野震动，从违之问，危亡反掌。然当其时，王钦若、徐有贞固自在也。以二公之智，何不亟去之，而使皆得以媒孽其后，何耶。夫智临之君，黑白易分；甘临之主，邪正难辨。一旦狙於安富，则骄侈生；忘其祸乱，则衅孽萌。此景德正统之时，掘於二公之正议，其事获伸於前，而谴祸亦随於后也。圣人系之曰：至于八月有凶，君子其可忽哉，其可避哉。
　　帝至澶州南城，望见契丹军势甚盛，众请驻跸，寇准固请曰：陛下不过河，则人心益危，敌气未摄，非所以取威次胜也。众议皆惧，准力争之，不次。出遇殿前都指挥高琼，曰：大尉受国恩，今曰以报乎。对曰：琼，武人，愿效死。准乃复入，琼随立廷下，准厉声曰：陛下不以臣言为然，盍试问琼等。琼即仰奏曰：寇准言是。麾卫士进辇，帝遂渡河，御北城门楼，远近望见御盖，诸军皆踊跃呼万岁，声闻数十里，契丹气夺。帝悉以军事付准，准承制专央，号令明肃，士卒畏悦。准不欲赂之以货财，欲邀其称臣，及献幽蓟之地，因画策以进曰：如此，则可保百年无事。不然，数十年后，戎亦生心矣。准盖欲击之，使只输不返也。时帝方厌兵，乃曰：吾不忍生灵重困，姑听其和可也。
　　录曰：宋之澶州，即今之大明也。末之都汴，与今之都燕，南北相距，未为辽远。至契丹之侵定州，攻保州，又攻顺安军，又攻北平些，与今之入寇，亦略相当。宋既有魏能、石普败其前，又有田敏、王超拒其后，故每与宋师战，小却即引去，倘徉无斗志。而澶渊之役，又有寇准独当其前，欲邀而击之，使只轮不返，而真宗一则曰许和，二则曰厌兵。至议岁币，帝曰：铃不得已，虽百万亦可班之。史册岂皆溢说哉。况汉唐和亲，惟守一策，宋之誓书，兼用二议，盍不悉闻于朝，俾君相择之乎。今年复河套，明年易总治，终岁不得宁居，而惟幸其不来，听其自去。又有一等之说，以为志在虏掠，无防大事。呜呼，此正吾之五饵，何不一试，而使生民肝脑涂地耶。愚故因澶渊之事而进当路之人，以为智者先务叶急於此。
　　弘道录卷之三十九竟
　　弘道录卷之四十
　　智
　　君臣之智
　　晏殊七岁能文，景德初，张知白安抚江南，以神童荐之。真宗召入，与进士并试，殊神色不摄，援笔成文。帝嘉赏之。每访以政事，率用方纸，小书己答，并药封上。帝重其慎密有智，擢知应天府，延范仲淹以教生徒，生平善能知人。故当世知名之士，如仲淹、道辅皆出其门，而富弼、杨察亦其婿也。及为相，益务进贤。后仲淹与韩琦、富弼皆得并用，至於台阁，亦多一时之选。帝奋然有意，欲因草材，以兴治道。至康定、庆历之间，朝廷号称得人，皆殊之力也。
　　录曰：孟子曰：智者无不知也，当务之为急。宰相之职，可不务知人乎。始以神童荐，终以知人显，非不能三年而总小功之察者矣。其卒为名臣，不亦宜乎。
　　范仲淹知延州。先是各边分兵，诏总管领万人，干辖领五千人，都监领三千人，寇至御之，则官卑者先出。至是仲淹曰：将不择人，以官为序，取败之道也。因大阅州兵，得万八千人，分六将领之，将三千人，曰夜训练，量贼众寡，使更出御。贼敌人闻之，相戒曰：无以延州为意。今小范老子腹中自有数万甲兵，不比大范老子可欺也。
　　录曰：愚观范仲淹，其起也，一书生耳；而腹中数万甲兵，何自来哉。呜呼。此张咏所谓大小之事，皆须用智者也。而更出番入，非其变通使然哉。故人能用智，则方寸化而不穷；不能用智，则一筹莫之能展。是皆在我而已，非有大小老少之别也。观者不可不知。
　　狄青慎密寡言，深沉有智略，计事必审中机，会而后发，行师先正部伍，明赏罚，与士卒同饥寒劳苦，敌淬犯之，无一士敢后先者。初起行伍，为三班差使。宝元初，赵元昊反时，士卒畏怯，青每临，陈被发，带铜面具，出入敌中，无不披靡，以是数立奇功。尹沬善之，荐曰：此良将材也。仲淹授以《 左氏春秋》 曰：将不知古今，匹夫勇耳。由是折节读书，悉通秦汉以来兵法。及侬智高叛，帝以为忧，青时为枢副，上表请行，遂进宣抚，至广南。初铃辖陈曙失律，兵溃，青曰：令之不齐，兵所以败。乃斩曙。於是诸将股栗，莫敢仰视。因按兵止营，令军士休十曰，贼岘者以为未即进。明曰整兵，驰一昼夜，绝昆仑关，出归仁铺，大败贼师。按尸有金龙衣者，众谓智高已死，欲以上闻。青曰：安知其非诈耶。不敢诬朝廷以贪功也。青虽贵重，面涅犹存，尝动令除之，自指其面曰：陛下以功擢臣，不问门地。臣所以有今曰，由此涅尔。愿留以劝军中，不敢奉诏。后在枢府，人有持狄梁公告身诣献之，以为其远祖。谢曰：一时遭际，安敢自附梁公。赠其人而遣之。
　　录曰：人言智高，今不高乎。智者发几贵速，转移贵捷，变无常形，施无常露。至於不责侥幸，不忘戮辱，不冒无妄，又皆达者之事。有将如此，不易得矣。而尚不免，卒之疑虑。向使数者或犯一焉，终於不免矣。君子观人，不可不於其所忽也。
　　神宗熙宁元年冬十一月，有事於南郊。时执政以河朔旱伤，国用不足，乞南郊勿赐金帛。诏学士议，司马光曰：救灾节用，当自贵近，始可听也。王安石曰：常一表辞堂撰时，以为一表自知不能，当辞职，不能辞禄。国用所以不足者，以未得善理财者故也。光曰：善理财者，不过头会箕敛尔。安石曰：不然。善理财者，不加赋而用足。光曰：天下安有此理。天之所生财货百物，止有此数，不在民，则在官。彼设法夺民，其害乃甚於加赋。此盖桑弘羊欺武帝之言，司马迁书之，以议武帝之不明耳。争议不已。帝曰：朕意与光同，姑以不允答之。会安石草诏，引常衰事责两府，遂不复辞。
　　录曰：昔者毕仲游受知於光，贻书曰：安石以兴作之说动先帝，而患　财之不足。故几政之可以得民财者，无不用。盖散青苗，置市易者，事也；而欲兴作，息不足者，情也。苟未能杜其情，而徒欲禁其事，是以百说而百不行。智哉，斯言乎。且以宋之中叶，太平全盛，天下无事，加以仁宗之恭俭，英宗之继体，初未有所损也。而国用不足，至郊恩未敷，以初立好胜之君岂不动心乎。帝之不允，乃所以深允之也。是以古之圣君，澹然无欲，不求足，然后能无不足；不求盈，然后能无不盈。彼以丰盈为虑，求足为心者，虽百计争之，我之说益远，彼之论益亲。然则安石非能投於帝，帝自投於安石也。其与光之意同乎何有。
　　秉义郎岳飞犯法将刑，宗泽一见奇之，曰：此将材也。会金人攻泛水，泽以五百骑授飞，使立功赎罪，飞遂大败金人而还，升飞为统制，而谓之曰：尔智勇材艺，古良将不能过。然好野战，非万全计。因授飞陈图，飞曰：陈而后战，兵法之常。运用之妙，存乎一心。泽是其言，飞由此知名。岳飞上书言：勤王之师日集，宜乘敌息而击之。黄潜善、汪伯彦辈不能承圣意恢复，奉车驾日益南，恐不足系中原之望。愿陛下乘敌穴未固，亲帅六军北渡，则将士作气，中原可复。坐越职言事，夺官归，诣张所所，以飞克中军，统领问之曰：尔能敌几何。飞曰：勇不足恃，用兵在先定谋。乐技曳柴以败刑，莫放采樵以致绞，皆谋定也。所婴然曰：君殆非行伍中人，补武经郎。
　　录曰：愚观宗统制、张招抚之识岳武穆也，所以靖康中，以蜡书冒围募，河北兵民得书喜曰：朝廷弃我，犹有一张察院，能技而用之。应募者，几十七万。泽留守束京，欲乘暑月，自滑州渡河，取怀卫浚相等州，分路并进，山些忠义之民，相应者不啻百万，而黄潜善、汪伯彦日置根本於度外。然则飞之越职，正二公之奉职也。苟有如高光者，纳萧何之说，揽邓禹之谋，将不得为元功乎。徒负智勇之量，卒同暗投之比，君子祇当咎诸公之幸与不幸，不必责帝与诸臣之明与不明也。
　　赵鼎与张浚并为尚书左右仆射，兼知枢密院事，都督诸路军马。是时鼎浚相得甚欢，及命下，史馆校勘喻樗门之曰：二人且宜同在枢府，他曰赵退，则以张继之。立事任人，未甚相远，则气脉长。若同处相位，万有一不合，或当去位，则必更张。是贤者自相背戾矣。后果如樗言。
　　录曰：愚观喻子村之料事，可谓多中矣。夫萧薨而曹显，丙先而魏后，房谋而杜断，崇变而景法，虽曰协心同德，而实继美踵芳。是以道义流於无穷，功业着於悠久。此后世之所瞻仰也。鼎与浚，虽曰：操心奏骞，矢志在公，观其以飞之一言，遂致乖忤；因桧之厚貌，辍加深信，则未必忘己之义，无我之心，而自相背戾，岂能保乎。卒以他人之小嫌，而成尔汝之不协。子村之言，不为无征矣。录之。
　　韩世忠惩岳飞之事，遂以所积军储钱百万贯，米九十万石，酒库十五，归於国，上表乞骸。自此杜门谢客，口不言兵。时跨驴携酒，从一二奚童，纵游湖山，以自乐。平时将佐，罕能见其面。初得疾，劲尚医视疗，世忠曰：吾以布衣间关百战，致位王公，赖天之灵，得保首领。诸君尚哀其死耶。尝戒家人曰：吾名世忠。汝曹毋讳忠字，讳而不言，是忘忠也。特以抵排和议，触桧尤多。或劝止之，曰：今畏祸易同，他日瞑目，岂可受铁杖於＇太祖地下。时大将多曲狥桧，以图苟全。世忠与桧同在政，地一揖外，未尝与谈。所规画器仗，精绝过人，知人善奖，部曲继秉。节旄卧家十年，担然自如，若未尝有权位者。
　　录曰：湖山之乐，在世忠则以为智，在君子独以为非。何耶。夫自越王勾践之卧薪尝胆也，而后吴始亡；自先朝京动之恣意陈南也，而后宋始灭，皆其所耳闻目击者也。奈之何，为君者不以雪耻除凶为心，为相者反以雠功忌能为事，遂使英雄之将翻为脂韦之臣，窃图苟全，岂得已哉。虽以抵排和议，悉皆空言无施。然则列圣在天之灵，果知乎哉，不知乎哉。
　　刘镐顺昌之战，募曹成等二人，遣作间事，遇敌佯令坠马，果被执。兀木间：锜何如人。对曰：太平边帅，喜声妓。朝廷以两国讲好，使守东京，图逸乐耳。兀木喜曰：此易破也。翌日至城下，责诸将丧师，皆曰：南朝用兵，非昔之比。兀术不信，锜遂进军。众请先击韩常军，锜曰：击韩虽退兀木，精兵尚在，不可当也。法当先击兀木俟。其一动，则余无能为矣。时兀木披白袍，弃甲马，以牙兵三千督战，皆重留甲，戴铁兜牟，号铁浮图，锜以枪标去其兜牟，大斧断其臂，又有拐子马，号长胜军，至是亦为所破。是役也，锜兵不盈二万，出战仅五千人，特以智计先定，不为诸将所惑，屡胜所骄，而能以寡御众，以逸待劳，故能成功。洪皓自金密奏，顺昌之捷，余人震恐，意欲捐燕以南弃之；谓是时诸将协心，分路追讨，则兀木可擒，汴京可复。而王师亟还，自失机会，良可惜也。
　　录曰：兵法曰：为将者，智信仁勇严，缺一不可，而智为之首。此刘锜所以有顺昌之捷，而禄者犹为之踊跃也。此时和议已成，譬则落场之文，略有可观。外此，皆惧合之境矣，复何机会之有。
　　汪立信自为沿江招讨大使，在江陵即上疏，请益安陆府兵，凡边戍，不宜抽臧，曰：为今之计有三：宜尽出内郡之兵，以实外御，见兵可七十余万人，老弱柔脆，七分汰二，为选兵五十余万。而沿江之守，不过七千里，若距百里而屯，屯有守将，十屯为府，府有总督，其尤要害处，参倍其兵，无事，则泛舟长淮，往来游徽；有事，则东西齐奋，战守并用，刀斗相闻，馈饷不绝，互相应援，以为联络之势，选宗室亲王、忠良有干用大臣立为统制，分东西二府，以莅任率然之势。此上策也。久拘聘使，无益於我，徒使敌得以为辞。请礼而归之，许输岁币，以缓师期，不二三年，边境稍休，藩垣稍固，生兵日增，可战可守。此中策也。似道得书，抵之於地，曰：瞎贼狂言，敢尔乃中，以危法废之。及似道丧师还，又召为招讨使，俾就建康募兵，以授江上诸郡。即日上道，与似道遇於芜湖，抚立信背曰：不信公言，以至於此。既至建康，守兵悉溃，而四面皆元兵，立信知事不成，叹曰：吾生为宋臣，死为宋鬼。或有以立信二策告於伯颜，叹息曰：宋有是人，使果用之，我安得至此。
　　录曰：孟子曰：无是非之铃，非人也。时沿江之策，已为下计，譬之焦头烂额，不可斯须缓者。此而为狂，无乃真丧其心乎。虽然似道非丧心者，特以迷於鸩毒，稔於贯盈，至是已非人矣。天将假郑虎臣之手，以彰卖国之恶，故不得不至此也。
　　《皇明名臣录》：诚意伯刘基慷慨多智，攻於天文。时寓杭，适游西湖，有异云起西北，光映水中。同游者以为庆云，分韵赋诗，公独纵饮曰：此天子气也，应在金陵。十年后，有王者起，我当辅之。太祖下金华，定括苍，公又指乾象，谓所亲曰：此天命也，岂人力能之耶。果遣使来聘。遂由间道诣金陵，陈时务十八策。会陈氏入寇，或谋以城降，或以钟山有王气，欲奔据之。公独曰：如臣之计，莫若倾府库，开至诚，以固士心。且天道后举者胜，宜伏兵伺隙击之。取威制敌，以成王业，在此时也。上遂用公策，乘束风发，伏击之，斩获无算。中书省设御座，将奉小明王，公怒骂曰：彼牧坚，奉之何为。不拜，陈天命所在。上感悟，乃定征伐之计。洪都守将胡均美使其子约降，上初有难色，公自后踢所坐胡床，上意悟许之。均美遂以城降。及后，屡欲用以为相，辞曰：宰相，国之重任。譬如易柱，必得大才，然后可；若束小木为之，将速颠覆。如臣非不自知，但疾恶太深，又不耐繁剧，为之且孤大恩。上由是益重公，称为老先生而不名，又曰：吾之子房也。尝着书，恐不及见，以贻天下，后世诅意，身亲用之。故公之事业具於书，此元之所以亡也；公之书见於事业，此皇明之所以兴也。一人之用舍，有关於天下国家之重如此。
　　录曰：杨文懿公有言：子房之策不见词章，玄龄之文仅辫，符檄未见。擅开国之勋业，而兼传世之文章，公可谓千古之人豪矣。世或疑其仕元，或独称其观象者，是犹訾伊尹之五就，知周公止於才艺而已。愚独以公之辞宰相不居，凿凿乎，则哲之智。世以为无踰於公，而公自视歉然，其过人远矣，非挟智任术者比也。
　　永乐宣德间，名臣称三杨：文贞西杨，文敏东杨，文定南杨。东杨天资明敏，有果断之才。每朝廷事，使中官来阁下议，必曰：东杨先生在否。或知不在，即回。然凡议事，未尝不逊。西杨或执以不可行者，己而卒断於东杨，灼然可行而无碍也。每秋，勅文武大臣审录重囚，自英国而下俱逊避，候二杨先生决之。西杨讯之，未尝决，至不可了，东杨一问即决，众皆叹服。时主上英武，群臣奏对，少能称旨，惟爱东阳之才，未尝一日离左右，几密谟至计，必参与焉。或大臣谋事未决，文庙不乐，至发怒，东杨一至，辄霁威，事亦随次。东杨尝语夏太常仲昭曰：吾见人臣以抗直受祸者，每深惜之大。凡事君自有体，进谏亦有方。譬若上读千文，云：天地玄红，未可便言。安知不以尝我，又安知主意云何。俟其至再，或有所询，则应之曰：臣幼读千文，云：天地玄黄，未知是否。其智大率类此。及李时勉又曰：西杨先生未仕时，与楚府教授昊由翁草逆交。由翁为余言：先生博学有智，端敏宽厚，识达事体，不矜已傲物。及居禁近，参掌机务，公平广大，宽和有则，其心专在於国家，未尝一毫私己。至於临大政，决大疑，众皆争论纷纭，独无二禹，久之徐为一言，众莫不慑服。有舆论不一，须上闻者，既以闻，卒从先生言。其在上前，遇事尽言，不计利害，每辨论人才贤否，解翻人过失，一出於公，不以恩条为轻重取舍。至於献可替否，有旋乾转坤之力，然未尝与人言。大臣宰相之事，於此见之。
　　录曰：愚观三杨之遭际，无异前代。以今目录之所书，有房杜推让之风，水东之所记，有平勃自牖之势；文集之所序，有韩范居身之本。其所以出幽就明，建功立业，智哉若人也已。录之。
　　平江伯陈谊周旋有智略。靖难，师至江北，谊知天命有归，率舟师迎济，封平江伯。时北京军储不充，命公岁董运百万石，道海给之，建百万仓於直沽，尹儿漫城天津卫，籍兵万人戍守，漕洲所经海岛，夷人畏惮，悉避匿，公下令俾出为市，而遣官监临平，其直无敢哗，人两便之。既建北京，罢海运，公建议造浅嵯二千艘，初岁运二百万石，后增至五百万石。疏清江，浦引水，由管家湖入鸭陈口达淮，以兔外河风涛之险，就管家湖筑堤亘十里，以便引舟。开仪真、瓜州二坝潮港之湮凿，吕梁、徐州二洪巨石以平水势，筑沛县刁阳湖、济宁南旺湖长堤，开泰州白塔河通大江，筑高邮湖堤，堤内凿渠，亘四十里，以通舟，南北造梁以便行。自淮至临清，相水势高下，建闸四十有七，以时启闭，皆舟楫通行永远之利。又沿河置舍五百六十八所，舍置导浅夫，沿堤凿井、树木以便行。凡虑为之周，而事为之果。
　　录曰：愚观是时，南北未通，天乃笃生异人於大江之济。虽欲勿用山川，其舍诸。呜呼，始以平江封，终以济川显。《书》 曰：若济大川，用汝作舟楫。斯言当不诬矣。而庙祀至会，血食不废，其亦以此也夫。
　　周文襄公忱初登进士，选庶吉士曾菜等二十八人，公自陈愿进学其间。太宗喜曰：是真有志者。命增入。后历官工部侍郎，巡抚南畿，凡二十二年。沉敏多智，为人谦恭，言苦不出口，而谋虑探长，善采众论。凡所猷为，必咨之细民父老及守令，而后决之。於己尤善记忆，有奸民以断理数事尝公者，曰：汝於某事某处，吾已庾之，何为复言。吏於税粮有所欺隐，必曰：某年拨其处若干，某年存留若干。以籍验之果然，吏惊服以为神。初苏州税粮负欠七百九十余万，常松亦然，屡遣官催迫，未能就绪。公至询父老，皆云苏松民俗，大户不出加耗，以致小户连累纳欠；乃使大小户一例加耗，奏行南京，铸送铁斛，於是出入均平旧例，不许团局收粮。公曰：此负欠之由也。遂令各县於水次推一人总之，名曰总。收定与加耗各有定则，除拨运外，自羡存积在仓，号曰余米。至次年，各照加臧征收，依前拨运外，犹有附余，令各县造仓一所，名曰济农，将剩米运入，以备赈济，或农民缺食，及运夫遭风、被盗者，听给借纳，秋成抵斗还官。凡官府织造，供应军需之类，尽出於所积余米。盖民赋岁一石五斗之外，漠然不见化役之及，而官府无复科索之扰。诸县学校先贤祠，各郡桥梁河道，多所修茸浚治，一切取诸余米。人争为立生祠，没因以祀之。其后户部言，济农余米，失於稽考，奏遣曹属，尽数归之官。於是征需杂然，通负自若，人益思公焉。
　　录曰：王文恪公论都御史何镒曰：夫财生於地，成於天，而理之存乎人。理之有法则，以不足为有余；理之无法则，以有余为不足。其张弛赢缩，一视其人。若文襄者，真其人哉。故每每举之，以为巡抚之法。昔者江南诸郡数苦大小公私悬罄，比岁丰稔相仍，粒米狼戾。亦尝究其故乎，此人事，非天时也。及当何公巡抚之时，江南大饥，上据荒十二策，得兑军留州禄米、军储诸费八十余万。於是江南诸府在在充物，时议浚。吴松白茅港方以费无所出，乃请以充军诸费充焉，用米至二十八万而不为费。此役成，而东南无水息矣。则岁之丰凶，率归之天时，可乎。所谓以不足为有余者，非是之谓与。此文襄之智，至今犹思之也。
　　知苏州府况钟，初由小吏事尚书吕震，震荐其才，授礼部仪制司主事，进郎中。时仁庙初政，令在京五品以上，各举所知，钟乃举左春坊张宗硿。仁庙召问杨士奇曰：人皆荐外郡下僚，钟何乃举朕宫官。士奇曰：臣与王直方欲拟荐，不意遽为所先耳。仁庙大喜曰：钟知宗涟，亦可谓贤矣。盖已有向用意。宣庙即位，大臣奏苏州大郡，繁剧难治，擢为知府。至即黜属官贪暴五人，庸懦十余人，遂与周巡检讲究收粮之法，由永乐间转输北京，饷道辽远，粮以一征三，府二百七十万石，加征至八百一十万石，除正供及仪舟船之费，羡余皆为粮长所匿，乃议别立粮头以分其势，除兔旧征三分之一，以其二之一为转输费，余米皆入济农仓，以为来年经费之本由。是年马草米数十万石，夏税折布丝数十万斤，绢数十万匹，小麦数十万石，皆以余米代纳。而凡杂出供费，亦以此买辨。上不失征科之期，下无毫发於民。遇灾旱，辄发赈之，每活辄数十万人，其惠利及於贫困者无穷。至九载满去，阖郡民扣阍乞留，至八万余人，遂遣再任。后以疾卒，民竞立祠祀之。
　　录曰：耗者前此苏松民俗，大户不出加耗者其此类欤。时上有仁庙之君，又有文襄之臣，钟之智惠，若鸿毛之遇顺风耳。不然以小史而干，朝廷荐举之大宰相方且后之；以一守而廑八万扣阍之人朝议方且从之，难乎免於今之世矣。录之。
　　弘道录卷之四十竟
　　弘道录卷之四十一
　　智
　　父子之智
　　《尧典》：帝曰：畴咨若时登庸。放齐曰：胤子朱启明。帝曰：吁，嚚讼可乎。
　　录曰：此大圣之独见，度越於千古。其所以传贤而不传子者，决於此矣。夫危微之间，所冷毫末，乃圣愚之所由分也。开明之性，近於道心，然不能纯乎天理，则其发之於言，必不能已於辩讼也。可见圣人折理欲於毫芒之间，苟有毫厘之不至，未有不以开明为睿，辩讼为才者，而况於苗之硕，子之恶乎。以是为典，后世犹有智足以拒谏，言足以饰非，以为天下尽出於己之下者。然则，朱也，其超乎万人之上矣。
　　《史记》：帝乙三子，长微子启，次中行，季受辛。受辛，即纣也。纣之母为后贤，时纣尚少，帝乙及后欲立启为太子，太史据法争之曰：有妻之子，不可立妾之子。於是乃立纣。
　　录曰：帝乙之事，商家之不幸，抑天命之当终也。夫太史之争，天下之正法也。是时纣母贤而子尚少，帝乙宁知其亡国而预易之耶。后世若扶苏、杨勇之事，实人谋之不臧也。抑商以一微子不能立而弃之，而周乃更泰伯、伯邑考，皆舍长而立其次，岂非天命之有在耶。
　　周古公三子，长太伯，次虞仲，次季历。季历娶太任，乃贤德妇人，生昌，有圣瑞。古公曰：我世当有兴者，其在昌乎。於是太伯、虞仲知古公欲立季历，以传昌，乃亡如荆蛮，文身断发，以示不可复用。古公卒，季历立，是为公季。公季修古公遗道，笃於行义，诸侯顺之。公季卒，子昌立，是为西伯。
　　录曰：升之为卦也，巽而顺，刚中而应，是以大亨也。周自古公以来，以允升居於上，而太伯仲雍以孚诚应於下，於是王季得升其虚邑无所疑阻，以至於西伯王业之兴，岂偶然哉。向使太王无信顺之明，太伯乏巽应之智，昌虽龙德刚中，无所用矣。可以见文王作易，得於家传身体。其曰：王用飨於岐山，盖实事也，岂无征之空言哉。
　　孔丛子穆公问於子思曰：立太子有常乎。曰：有之。公曰：昔文王舍适而立某次，微子舍孙而立其弟，是何法也。曰：殷人质，而尊其尊，故立弟；周人文，而亲其亲，故立子。亦各有其礼也。文质不同，其礼则异。文王舍适立次，权也。公曰：苟得行权，岂唯圣人唯贤与爱立也。曰：圣人不以权教，故立制垂法，顺之为贵。若必欲犯，何有於异。公曰：舍贤立圣，舍愚立贤，何好。子思曰：唯圣立圣，其文王乎。不及文王者，则各贤其所爱，不殊於适，何以限之。必不能审贤愚之分，请父兄群臣卜於祖庙，亦权之可也。
　　录曰：此大贤之言，切中夫人之病，万世不可易也。夫尧子开明，舜子让德，苟非至圣，孰能舍此而立彼乎，而况后世之溺爱者乎。苟无一定之限而人焉，是狗其祸，有不可胜言者矣。至於卜，虽古人不废无，亦权之不得已耳，非智之得也。
　　《左传》：晋侯赏从亡者，介之推不言禄，禄亦弗及。推曰：献公之子九人，唯君在矣。惠怀无亲，内外弃之。天未绝晋，必将有主。主晋祀者，非君而谁。天实置之，而二三子以为己力，不亦诬乎。窃人之财，犹谓之盗，况敢贪天之功乎。下义其罪，上赏其奸，上下相蒙，难与处矣。其母曰：盍亦求之，以死谁惹。对曰：尤而效之，罪又甚焉。且出怨言，不食其食。母曰：亦使知之，若何。对曰：言，身之文也。身将隐，焉用文之，是求显也。母曰：能如是乎，与女偕隐。遂隐而死。晋侯求之不获，以绵上为之田，曰：以志吾过，且旌善人。
　　录曰：介推之弃绵上也，不智於晋之启南阳欤。夫温之难，天未厌周，子带上悖不蒸，亡将无日，秦伯以为功矣。文乃攘为己有，异於乞酦一闻耳，乃若崎岖草昧，一十九年之间，初非一朝一夕之故。介禄而弗及，王章而可求哉。虽然隐者其身也，显者其名也。君子哉，介子欤。不然披以仇，须以窃，岂真可无言欤。言，则寺而竖矣，宜乎介子之不言也。
　　晋叔向之母拓叔虎之母美而不使，其子皆谏，母曰：深山太泽，实生蛟龙。彼美，惧其生龙蛇，以祸汝也。使往视寝，生叔虎，美而有勇力，乐怀子璧之，故反於难。及叔向欲娶於申公巫臣，其母曰：子灵之妻，役三夫一君一子，而亡一国两卿矣。可无惩乎。吾闻之，甚美必有甚恶。是郑穆少妃姚子之子，子貉之妹也。子貉早死无后，而天锺美於是，将必以是大有收也。叔向惧不敢娶，平公强使娶之，生伯石。伯石始生，子容之母走谒诸姑，曰：长叔姒生方，姑视之。及堂，闽其声而还，曰：是豺狼之声也。狼子野心，非是，莫丧羊舌氏矣。遂弗视。
　　录曰：愚观羊舌氏之母，其智有足多，未可以其姑而少之也。夫上有圣世，所以成之者远，内有贤妃，所以助之者深。有用世克明德端，此乎系也，而况杀天败子，曰国亡家之人乎。礼世有刑人不娶，昤可谓不能断矣。其博识多闻，乃其糠枇焉耳。是以君子必务诚意正心，修身齐家，一毫不可苟，一事不可鈌，嗣是而及於胤毓，未有不善者矣。
　　《国语》：祁奚辞於军尉，公问焉，曰：孰可。对曰：臣之子午可。人有言曰：择臣莫若君，择子莫若父。午之少也，婉以从令，游有卿，处有所，好学而不戏；其壮也，强志而用命，守业而不淫；其冠也，和安而好敬，柔惠小物，而镇定大事，有直质而无流心，非义不变，非上不举。若临大事，其可以贤於臣也。臣请荐，所能择，而君比义焉。公使祁午为军尉，没平公军无枇政。
　　录曰：愚观祁奚之言，与今寒士之教子何以异哉。自少而壮而冠，形容曲尽，人之善为嗣令，一至此哉。今人见一子弟，若瑰瑛，若瑚涟，然夫谁不爱曰慕之，而不知其优游涵养，切磋琢磨，乃心何如其倦倦也。幸而如午至乐无纪，又幸而如奚至公无嫌，此父子之闲，恩如天地，明如日月，何但一军尉哉。抑观晋之盛时，若赵文子孤也，而成物滋备；范文子蒙也，而敬让聿崇。及其衰也，长如伯鲁，而一词无措；疆如智瑶，而五贤凌人，於此可验。匪特家运是关，国祚实县之矣。蚓今天下一统，贤才大同，而可不务预养乎。
　　《通鉴》：赵简子之子，长伯鲁，次无恤。将欲置后，不知所立，乃书训戒之辞於二简，以授二子，命之曰：谨识之。二年而问之，伯鲁不能举一辞，求其简，已亡之矣；问无恤，诵其辞甚习，求其简，出诸袖中而奏之。於是简子以无恤为贤立以为后。
　　录曰：赵简子岂贤於智宣子乎。宵之拾，恤之置，何其祸福之霄坏也。象曰：需，须也。险在前也，则健而不陷，其义不困穷矣。夫以宵之狠在面，瑶之狠在心，岂不能须而得之欤。三家分晋，势不并立，乃刚愎自用，陷於不义，亡何日乎。是故鞅之简，三年而后问，所谓需於郊，利用怛也；恤之水，三版而后决，所谓需於血，出自穴也。古人之备难至矣，祸福之自求审矣。
　　秦伐赵，赵王求救於齐，齐曰，必以长安君为质。太后不可，齐师不出。大臣强谏，太后怒曰：复有言长安君为质者，必唾其面。左师触龙於是愿见太后盛气而需之入，徐趋而谢曰：老臣病足，不得见久矣。窃自恐太后体之有所苦也。后曰：老妇侍辇而行。复曰：食得母衰乎。曰：恃粥耳。后不和之色稍解，乃曰：老臣贱息舒棋最少不肖，而窃怜爱之，愿得补黑衣之缺，以卫王宫。后曰：丈夫亦爱少子乎。对日：甚於妇人。后笑曰：妇人共甚。曰：老臣窃以为媪之爱燕后，贤於长安君。后曰：君过矣。不若长安君之甚。左师曰：父母爱其子，则为之计探远。常闻媪之送燕后也，持其踵而位，祭祀则祝之，必勿使反，岂非为之计长久，以为子孙相继为主也耶。太后曰：然。左师曰：今三世以前至於赵王之子孙为侯者，其继有在者乎。曰：无有。曰：此其近者祸及身，远者及其子孙，岂人主之子侯则不善哉。位尊而无功，奉厚而无劳。今媪尊长安君，而封之以膏腴之地，多与之重器而不及。今令有功於国，一旦有不讳，长安君何以自托於赵哉。太后曰：诺。恣君之所使之。於是为长安君约车百乘，为质於齐，齐乃出师，秦为之退。
　　录曰：左师之悟后，与四皓之安刘，伊川并载程传，果然乎。曰：不然也。夫左师之谏，从容不迫，出於爱忆之间，始终不外其良心。此所谓纳约自牖，以通其一念之蔽者也。吕后以泽而劫良，故良以四皓而劫帝。此所谓濡有衣物，以济其一时之急者也。呜呼。安有身居大位，而使天下之人延颈愿为太子死死者哉。故帝之从善若转圆，天资之美也。泛应多谬恨，不学之过也。
　　《列女传》：楚令尹，孙叔敌之母也。叔敖为儿时，出游见两头蛇，杀而埋之，归见其母而泣焉。母问其故，对曰：吾闻见两头蛇者死。今儿出游见之。其母曰：蛇今安在。对曰：吾恐他人复见，杀而埋之矣。母曰：汝不死矣。夫有阴德者有阳报，德胜不祥，仁除百祸。天之处高而听卑。《书》不云乎，皇天无亲，惟德是辅。尔嘿矣，必兴於楚。及长为令尹，君子谓叔放之母知道德之次。《诗》云：母氏圣善，此之谓也。
　　录曰：甚矣，叔敖之母之听之聪也。夫始见之词，未必其可喜也。一变之间，气度自不俟矣。其阴德之报，未可必然。而圣善之智，古所未有，益以信君子之立心，不可残民害物。一蛇恐再，况於恣人行暴乎。
　　将马服君奢之妻，括之母也。秦攻赵，孝成王使括为将，其母言於王曰：括不可使。王曰：何以。曰：始妾事其父，父时为将，身所奉饭者以十数，所友者以百数，大王及宗室所赐币帛，尽以与军，吏士、大夫受命之曰，不问家事。今括为将，束向而朝，军吏无敢仰视之者。所赐金帛，归尽藏之，乃曰视便利田宅可买者，王以为若其父乎。父子不同，执心各异，愿勿遣。王曰：吾计已决矣。母曰：王终遣之，即有不称，妾得无随坐。括既行，赵兵果败，括死军覆。以母先言，故卒不加诛。
　　录曰：括之不可使将也，其父知之，其母亦知之，所不知者君耳。是时六国以其游魂残喘，自取覆亡。故先失其是非之本心，且不胜欲速，无暇反而顾之耳。此孟子所以深叹於天作孽，犹可违，自作孽，不可活也。
　　《汉书》：棠邑侯陈婴之母。始婴为东阳令，史居县素有恩人，称为长者。秦二世时，东阳少年杀县令，相聚数千人，欲立长帅，乃请婴。婴谢不能，强立之，欲以为王。其母曰：我为子家妇，闻其先故不甚贵。今暴得大名不祥，不如以兵属人，事苟成，犹得封侯，败则易以亡，可无为人所指名也。婴从其言，以兵属项梁，梁以为上柱国。项氏败，婴后归汉，果以功封棠邑侯。丞相安国侯王陵之母。陵始为县邑豪，高祖微时凡事之。及起沛，陵亦聚党数千，逮封汉王，遂以兵属之。时项羽与汉为敌，计得陵母，辄置军中。陵使至，则束向坐其母，欲以招陵。既而，陵母松送使者，泣曰：为妾语陵，善事汉王。汉王长者，无以老妾故，怀二心。言毕，伏剑而死。陵后与高祖定天下，位至丞相，封侯，传爵五世。
　　录曰：范增於是乎，可愧矣。夫项羽之不可辅，妇人女子皆知之矣。悲夫七十余年之老，其生也馁於陈母，而亡也恶於王娘乎。使增能劝羽践入关之约，存鸿沟之界，则不绝项氏之祀；明天亡之意，回舞剑之戈，则亦不失项伯之封。二者胥失之，岂其智弗若欤。虽然二母之见，顺而易；范增之事，逆而难。君子丁艰难亢会之际，其亦幸而为二子用，成贤母之名；不幸而为范增，徒归天下之恶哉。
　　《史记》：最错为人哨直刻深。文帝时以上便宜，擢为太子家令，以其辨，得幸太子，号曰智囊，数上书，言削诸侯事，及法令可更定者。文帝不听，然奇其材，迁中大夫。太子善错计策，及既位，以为内史，数请间言，事辄听，宠幸倾九卿，法令多所更定。丞相申屠嘉不便，常以计欲诛错，不遂，以此愈益贵，迁为御史大夫，悉求请诸＇侯之罪过，收其支郡，所更令三十章，诸侯皆谊哗。错父闻之，从颖川来，谓曰：上初即位，尔为疏用事，侵削诸侯。疏人骨肉，人口议多怨。何也。错曰：固也。不如此，天子不尊，宗庙不安。父曰：嗟乎，刘氏安，而最氏安矣。遂饮药死，曰：吾不忍见祸及其身。死十余曰，昊楚七国果反。
　　录曰：愚观《史记》所称智囊有二，然各有所蔽。柠里子蔽於胡清，晁错蔽於袁盎，岂其好智不好学欤。虽然错之欲削诸侯，庶几国尔忘身之义，翻身受戮，为天下笑。疾之亲重，卒能全躯以归於渭南章台之中，汉景帝反不及秦昭王，亦明矣。若乃错父之见，其将晚乎。
　　河南太守严延年之母，生五男，皆至二千石，人曰：万石严妪。延年为太守，所在名为严能。冬月，传属县囚论府下，流血数里，号曰屠任。其母常从东海来到洛阳，适见大惊，止都亭，不肯入府，因责数延年曰：幸备郡守，不闻仁义教化，有以全安愚民。顾乘刑罚，多杀人，欲以致威，岂为民父母之意哉。天道神明，人不可独杀。我不自意，当见壮子被刑戮也。行矣，去汝东归，扫除墓地耳。后岁余，太府丞所章结延年罪十余事，下御史案验，遂得弃市。东海莫不贤智其母。
　　录曰：嗟叹严母之不古若也。夫胎教之与三迁，乃古之贤母所以预养是心，而广为仁之卫也。严#1母果能密察延年之所存，养其不中，抑其大，过，必使童而习之，长者之风纯如也；壮而行之，哀矜之情咸若也。苟心之无忍，虽赏之不残，乌有号称屠伯而可全身者哉。实受除墓之惨，虚传贤智之名，严#2母之不古若也。悲夫。
　　京兆尹隽不疑之母慈明善教。不疑为京尹，行县录囚徒还，其母辄问所平反，活几何人。即不疑言多所平反，母喜笑、饮食、言语异於他时。或言无所出，母怒为之不食。故不疑为使，严而不残。君子谓是母也，可谓永锡尔类者矣。
　　录曰：愚观不疑之母，异於延年之母也。夫教贵乎豫也。不疑不辩亡金，固非屠伯之比；母慈明善教，亦无除墓之忧。子善其名，母贻其庆，岂非既明且哲乎。
　　《后汉书》：昊佑父恢为南海太守，佑年十二从父到官，恢欲杀青简，以写经书。佑谏曰：今大人踰越五岭，远在海滨，其俗诚陋。然旧有珍怪，上为国家所疑，下为权戚所望。此书若成，载之兼两。昔马援以苍茧兴谤，王阳以衣囊彻名嫌疑之间，诚先贤所慎也。恢乃止，抚其首曰：昊氏世不乏季子矣。及长，有知人之明，举孝廉，为胶东相，以身率物，吏不忍欺。啬夫孙性私赋民财，市衣以进其父，父得而怒，促归伏罪，性暂惧，诣阁持衣自首。佑日：掾以亲故受迂辱之名。所谓观过，斯知仁矣。使归谢其父，还以衣遗之。
　　录曰：观光，则赵广汉之钧距，与张敝之絮舜，有所不由矣。此天性之明，智不待教者也。录之。
　　《晋书》：陶侃父丹，母湛氏。丹仕昊，为扬武将军，湛为侧室，生侃。而陶氏贫肋，绩以资，使交结胜己。鄱阳孝廉范达寓宿於侃，时大雪，乃截发得双发，以易酒肴，乐饮极欢，虽仆从亦过所望，至彻所，卧薪自锉，给其马。甫侃监源梁於得阳，以一坩鲜遗，母封还责之曰：尔以官物遗，非惟不能益，反以增吾忧矣。逵闻之，叹息曰：非此母不生此子。荐於庐江太守张夔，夔辟之。后以军功为江夏太守，加鹰扬将军，备威仪迎母，乡里荣之。周类父浚，母李氏，字络秀。浚为安东将军，有人伦鉴识，尝出猎遇雨，止李氏家，会其父兄他出，络秀闻贵人至，与一婢於内宰猪羊，具数十人之撰甚精，办而不闻人声，浚怪使岘之，独见必一女子甚美，因求为侧室，其父兄不许。络秀曰：门户珍瘁，何惜一女。若连姻贵族，将来庶有大益。遂许之。生觊及嵩、谟三子，并列显位。尝冬至置酒举觞赐三子曰：吾本渡江，托足无所，不谓推胤华宗，尔等并贵，列吾目前。吾复何忧。嵩起曰：恐不如尊旨。伯仁志大而才短，名重而识间，如乘人之弊，此非自全之道。嵩性抗直，亦不容於世，唯阿奴碌碌，当在阿母目下耳。阿奴，谟小字也。后果如其言。
　　录曰：愚观陶士行、周伯仁之母，可谓敏而达矣。且同出於微，为侧室，固不系於世类也。特以剪发与治具之事，或颇疑之。夫一发之微，宁值几何，而能乐饮极欢，一女之弱，仓卒无几，而兼屠宰毕备乎。岂其贤声素闻，虽至到发无斩，精办素着，虽兼数人不辞，而后遂以为实事乎。若乃降精嵩狱，着名屏翰，虽乃人谋，实天意存焉，不可得而测度之也。
　　弘道录卷之四十一竟
　　＃１『严』原作『颜』，据文义改。
　　＃２『严』原作『颜』，据文义改。
　　弘道录卷之四十二
  </div>
  <div class="pagination">
   <a href="弘道录_page20.html">
    上一页
   </a>
   <span>
    ...
   </span>
   <a href="弘道录_page16.html">
    16
   </a>
   <a href="弘道录_page17.html">
    17
   </a>
   <a href="弘道录_page18.html">
    18
   </a>
   <a href="弘道录_page19.html">
    19
   </a>
   <a href="弘道录_page20.html">
    20
   </a>
   <span class="current-page">
    21
   </span>
   <a href="弘道录_page22.html">
    22
   </a>
   <a href="弘道录_page23.html">
    23
   </a>
   <a href="弘道录_page24.html">
    24
   </a>
   <a href="弘道录_page25.html">
    25
   </a>
   <a href="弘道录_page26.html">
    26
   </a>
   <span>
    ...
   </span>
   <a href="弘道录_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
