<!DOCTYPE html>
<html>
<head>
    <meta charset="UTF-8">
    <title>易林 - 第 29 页/共 68 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易林 - 第 29 页/共 68 页</h1>
    <div class="content">　　蛊　　胶车驾束，与雨相逢。放革懈惰，顿禹一作轮独坐，忧不为祸。一作福。
　　临　　六家作权，公室剖分。阴制其阳，唐叔失明。
　　观　　去室离家，来奔大都。火息复明，姬伯以昌，商人失功。
　　噬嗑#131 牧羊稻园，闻虎喧权。危惧喘息，终无祸患。
　　贲　　婴儿求乳，母归其子。黄麂悦喜，乃得甘饱。
　　剥　　廓落失业，跨#132 祸变#133 福，利无所得。
　　复　　出入无时，忧患为灾。行人失牛，利去不来。老#134 马遣#135 驹，勿与久居。
　　无妄　风怒漂木，女感生疾。阳失其时，阴孽为贼。
　　大畜　车马疾伤，不利越乡。幽人无贪，去晦就明。
　　颐　　三奇六耦，各有所主。周南召南，圣人所在。德义流行，民悦以喜。
　　坎　　坐争立讼，纷纷询询#136。卒成祸乱，灾及家公。
　　离　　凶忧为残，使我不安。从之南国，以除心疾。咸爱我婴女，牵引不得。冀幸高贵，反目#137 下贱。
　　恒　　宜行贾市，所取必倍。载喜抱子，与利为友#138。
　　遁　　坐席未温，忧来扣门。瑜墙北走，兵交我后，脱於虎口。
　　大壮　赤帝悬车，废职不朝。叔带之灾，居于泛#139 庐。
　　晋子　畏於匡，厄#140 困陈蔡。明德不危，竟自免害。
　　明夷　逐雁南飞，马疾牛罢。不见渔池，失利忧危。牢户之冤，脱免无患。
　　家人　推辈上山，高仰重难。终日至暮，不见阜巅。
　　睽　　忧不为患，福在堂门，使君偃安。
　　蹇　　春桃#141 生华，季女宜家。受福多年，男为邦君。
　　解　　高山之巅，去地亿千。虽有兵寇，足以自守。
　　损　　过时历月，役夬憔悴。处子叹室，思我伯叔。
　　益　　太微复明，说升傅岩，乃称高宗。一作疾在头颈#142，和不能生，灭其令名。
　　夬　　旁多小星，三五在束。早夜晨行，劳苦无功。
　　姤　　束乡烦烦，相与笑言。子般鞭荦#143 ，圉人作患。
　　萃　　鼻移在头，枯苇复生。下朽上荣，家乃不宁，其舍不成。
　　升　　虾蟆群聚，从天请雨。云雷集聚，应时辄与，得其所愿。
　　困　　大步上车，南到喜家。送我貂裘，与福载来。
　　井　　贼仁伤德，天怒不福。斩刈宗社，失其土宇#144 。一本此下皆颐之。
　　革　　从谓见虎，虽危无殆，终己不处。
　　鼎　　履行素德，卒蒙佑福。与尧侑食，君子有息。
　　震　　利在北陆，寒苦难得。忧危之患，福为道门，商叔生存。
　　艮　　四蹇六盲，足痛难行。终日至暮，不离其邻。
　　渐　　台贻昧子，明知地理。障泽宣德，封居河埃。
　　归妹　畜水待时，以备水灾。柱车绊马，郊行出旅，可以无咎。丰岁暮花#145落，君衰於德。荣宠损坠，阴奔其室。
　　旅　　夏败蔡悲，千里为市。黄落噎#146 郁，利得无有。
　　巽　　仲春巡狩，束见群后。昭德久明，不失其所。
　　兑　　洌#147 洁缧缧#148，缔构难解。蟆母街嫁，媒不得坐，自为身祸。坤之晋#149。
　　涣　　乌呜#150 夜行#151，以戒灾凶。重门击柝#152，备忧外客。
　　节　　朝霁暮露，纤我衣濡，道无行牛。
　　中孚　抱璞怀玉，与桀蹑觞#153。讪坐不申，道无良人。
　　小过　两心相悦，共有第鲔#154。夙夜在公，不离房中，得君子意。第蔺#155一作茅芦。
　　既济　载馈如#156 田，破组失餐。苗稼不辟，独饥#157 於年。
　　未济　甘露醴泉，太平机关。仁德感应，岁乐民安。屯之谦。
　　坎之第二十九
　　坎　　有乌黄足，归呼季玉。从我睢阳，可避刀兵。与福俱行，有命久长。
　　乾　　太王为父，季历孝友。文武圣明，仁德兴起。孔张四国，载福绥厚。
　　坤　　猿堕高木，不矮#158 手足。保我全生，还归其室。
　　屯　　重耳恭敏，遇谗出处。北#159 奔戎狄，经涉齐楚。以秦代怀，诛杀子圉，身为伯主。
　　蒙　　倚锋据戟，伤我胸臆，耗#160 折不息。
　　需　　狗冠鸡步，君失其所。出门抵山，行者忧难。水灌我园，高陆为泉。
　　讼　　众乌所翔，中有大怪#161。丈身长颈，为我惊忧。
　　师　　虎行相逐，未有休息。战於平陆，为夷所覆。
　　比　　禹凿龙门，通利水泉。同注沧海，民得安然。
　　小畜　尧舜仁德，养贤致福。众英积聚，国无寇贼。
　　履　　陆居少泉，山高无云。车行千里，涂不污轮，渴为我怨。
　　泰　　朝不见光，夜不见明。瞑抵空床，季女奔亡，怆#162 然心伤。
　　否　　齐鲁永国，仁圣辅德。造礼雅言，定公以安#163 。
　　同人　束帛玄圭，君以布德。伊吕百里，应聘辅国。
　　大有　棘钩我懦，为绊所拘。灵巫拜祝，祸不成灾。束山之邑，中有肥土，可以饶饱。
　　谦　　门烧屋墦，为下所残。西行出户，顺其道理。虎卧不起，牛羊欢喜。
　　豫　　墙高蔽目，昆仑翳日。远行无明，不见惧叔。
　　随　　天地际会，不见内外。祖辞遣送，与世长诀。
　　蛊　　探水难涉，泥涂至毂。牛罢不进，泞#164 陷为疾。
　　临　　羊惊虎狼，补猴#165 群走。无益於僵，为齿所伤。
　　观　　履蛇蹑虺，与鬼相视。惊恐失气，如骑虎尾。
　　噬嗑　车惊人倾，两轮脱去。行者不止，人生忧惧。结缔复解，夜明为喜。
　　贲　　南贩北贾，与喜为市，利得百倍。
　　剥　　延陵适鲁，观乐太史。束邻（一作车辚）白颠，知秦兴起。卒兼其国，一统为主。
　　复　　出门逢恶，与福为患。反相击刺，伤我手端。
　　无妄　獐鹿群走，自然燕喜。公子好游，他人多#166 有。
　　大畜　恭宽信敏，履福不殆。从其邦域，与喜相得。
　　颐　　欲飞无翼，鼎重折足。失其福利，庖羞为贼。一下有上妻之家，富其冢宰#167 。喜除我忧，解吾思愁。
　　大过　府藏之富，王以振贷。捕鱼河海，布网多得。
　　离　　阴生麓鹿，鼠舞鬼哭。灵龟陆处，釜饭尘生。仁智盘桓，国乱无欢。
　　咸风　尘坎坷，不见南北。行迷失利，复反其室。
　　恒　　金革白黄，宜利戎市。嫁娶有息，商人悦喜。
　　遁　　匏瓜之德，宜击（当作系）不食。君子失舆，官正怀忧。
　　大壮　乘船渡济，载水逢火。赖得免患，我有所持#168。
　　晋#169 道险多石，伤车折轴。与市为仇，不利客宿。
　　明夷　托寄之徒，不利请求。结拎无言，乃有悔患。
　　家人　三年争妻，相逐奔驰。终日不食，精气竭罢。
　　睽#170 退恶防患，日之中息，解释倒悬。
　　蹇　　两足四翼，飞入家#171 国。宁我伯姊，与母相得。
　　解　　寒露所凌，渐致#172 坚冰。草木疮疡，花#173 落叶#174亡。
　　损　　后稷农功，富利我国。南亩治理，一室百子。
　　益　　设网张罗，捕鱼园池。网罟自次，．虽得复失。危诉#175 之患，受其听#176 眬。
　　夬　　路与县休，侯伯恣骄。上失其威，周室相微。
　　姤　　逐走追亡，相及扶桑。复见其乡，使我悔丧。
　　萃　　履禄绥厚，载受福祉。衰微复起，继世长久。疾病无危，晋#177 人赴#178告。
　　升　　鳏寡孤独，禄命苦薄。入宫无妻，武子一反悲。
　　困　　山没丘浮，陆为水鱼。燕雀无巢，民无室庐。
　　井　　冠带南游，与福喜期，遨游嘉国，拜位逢时。
　　革　　束行亡羊，失其纸祥。少女无夬，独坐空庐。
　　鼎　　探巢捕鱼#179 ，耕田搏鳝。费日无功，右手虚空。
　　震#180束行饮酒，与喜相抱。福为吾家，利来从母。水泽之徒，望邑而处。
　　艮　　妄怒失精，自令畏悔。怡怡之惧，君子无咎。
　　渐　　白云如带，往往来处。飞风送迎，大雹将下，击我禾稼，僵死不起。
　　归妹　南至之日，阳消不息。北风烈寒，万物藏伏。
　　丰　　火中仲夏，鸿雁解舍。体重难移，未能高举。君子显名，不失其誉。
</div>
    <div class="pagination">
<a href="易林_page28.html">上一页</a><span>...</span><a href="易林_page24.html">24</a><a href="易林_page25.html">25</a><a href="易林_page26.html">26</a><a href="易林_page27.html">27</a><a href="易林_page28.html">28</a><span class="current-page">29</span><a href="易林_page30.html">30</a><a href="易林_page31.html">31</a><a href="易林_page32.html">32</a><a href="易林_page33.html">33</a><a href="易林_page34.html">34</a><span>...</span><a href="易林_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
