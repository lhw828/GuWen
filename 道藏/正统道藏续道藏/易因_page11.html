<!DOCTYPE html>
<html>
<head>
    <meta charset="UTF-8">
    <title>易因 - 第 11 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易因 - 第 11 页/共 18 页</h1>
    <div class="content">　　六五：箕子之明夷，利贞。
　　《象》曰：箕子之贞，明不可息也。
　　上六：不明晦，初登于天，后入于地。
　　《象》曰：初登于天，照四国也。后入于地，失则也。
　　地火明夷
　　《彖》、《象》两言明入地中。明夷原只取不见天日，世界昏黑之象而已。上六一爻乃正言其不明而晦者，初登于天，后入于地，不明而晦象也。如纣亦刚央之主，第元奈失则何耳？失则不法也。是以晦也。明夷，事莫着乎文王。自初至四，非文王其谁以之？夫以内文明而外柔顺，犹不兔于蒙大难。然则当明夷之时，可不利艰贞以尽晦其明乎？初九之明夷，始于美里也。其象为飞则垂其翼，行则三日不食，往则主人有言。圣人当此，可奈何哉。亦曰：听天而已焉。六二之明夷，困于美里也。其象为夷及左股，不可以不速拯矣。既拯，不可以不用马壮矣· 。是为顺人心，合天则，吉哉。九三，诸贤之所为矣。圣人於此，曷敢知乎。亦曰：顺众而已焉。猎礼，大兽公之，小兽私之。《诗》曰：言私其枞，献研于公，是也。九三猎狩於离之南，而得大首以献于君，不知者以为疾，其知者以为贞，此圣人大得志之事#11。岂易与常人道乎。故至六四而养里出矣。以此入君左腹，获君心意，始得出此门庭而成生还之事。所谓向者，受伤至此始出矣。其象则下三爻为落地之日，有入象。四一爻处落日之上，有出象。故自六四以下皆为文王之明夷。《彖》所谓利艰贞者具见之矣。夫当其不明而反晦也，则虽以圣人，不兔入地下而见伤。及其艰贞而用晦也，则虽至强暴，可以获心意而出地上。孰谓利艰贞一语非文王出门庭之微智与？六五与君偕晦，则箕子之明夷真是已。佯狂以避至晦矣。然人但见其晦，而孰知箕子之明一何如其不息也哉。所谓愈晦而愈明，非独一时不息。殆千万古而不息矣。非不息也，不可息也。熊南沙曰：大难，天下之难。内难，一家之难。又离有飞乌之象。坤为腹，离亦为腹。吕仲木、蔡介夫谓：心在左腹，见医书。李生#12曰：大难，外难也。唯外难可以计校，求出亦可，以晦明不入。若内难则出不得，入亦不得，真难矣。故箕子之明夷，晦不息，明亦不息。夫子特探赞之，不必申以艰贞之戒也。夫天地有晦明之时，圣人与时偕行，亦不兔向晦宴息者。若曰：吾内文明而外实柔顺，不宜遽蒙大难为也，则不免有怨天尤人之意矣。岂知内有文明则外必有辉光，乌容掩邪？唯至于明入地中，尽晦其明，元明可见，如箕子然。子为深体易象，合乎明夷之时耳。故文王断以为箕子之明夷，而自视缺然。若不知艰贞者至矣、美矣。非文王大圣人，其孰能感创至此哉。
　　附录
　　王畿曰：日出崎峨，没于虞渊，明夷之象。君子观明入地之象于礼众也，而用晦以为明。盖用明则察人情，反睽疑而不安。唯用晦而明始得往众之道。此垂旎釭扩之义，察渊鱼所以不祥也。
　　离下巽上
　　家人：利女贞。
　　《彖》曰：家人，女正位乎内，男正位乎外，男女正，天地之大义也。家人有严君焉，父母之谓也。父父、子子、兄兄、弟弟、夫夫、妇妇，而家道正；正家而天下定矣。
　　《象》曰：风自火出，家人；君子以言有物，而行有怛。
　　初九：闲有家，悔亡。
　　《象》曰：闲有家，志未变也。
　　六二：无攸遂，在中绩，贞吉。
　　《象》曰：六二之吉，顺以巽也。
　　九三；家人嘀嘀，悔厉，吉；妇子嘻嘻，终吝。
　　《象》曰：家人嘀嘀，未失也；妇子嘻嘻，失家节也。
　　六四：富家，大吉。
　　《象》曰：富家大吉，顺在位也。
　　九五：王假有家，勿恤吉。
　　《象》曰：王假有家，交相爱也。
　　上九：有孚威如，终吉。
　　《象》曰：威如之吉，反身之谓也。
　　风火家人
　　方时化曰：从二女，取有家之象，故曰家人。而又击之曰：利女贞#13也。予读《关睢》之诗，感琴瑟锺鼓之乐而知圣人亲履其盛矣。夫子喜而赞曰：女正位乎内，则男必正位乎外。未有男不能正位乎外而能使女独正位乎内者也。文王归德于后妃，故独曰；利女贞。夫子归德于文王，故复曰：男正位乎外，有旨哉。夫今日之夫妇，他日之父母也。今日之男女，他日之严君也。今日男女之位既正，即他日父父、子子、兄兄、弟弟、夫夫、妇妇一家之位元不出于正之明验也。故又曰：一正家而天下定矣。吁，天下之定，观乎家人。家人之正，始于男女。然则男女岂细故哉。家人岂细事哉。厘降二女于伪吶，固尧之所以协和万邦也。观厥刑于二女，固舜之所以揖让而天下治也。事非细而人非小明矣。凡厥有家，其可不思利女之贞以正位乎内，刑厥二女以正位乎其外也与？正位乎外，即为严君。严非嘀嘀嘻嘻之谓也。元其威而如有威者，厥孚之威出于不怒，故吉也。反身而正，各安其位，故威也。不尚严而家人咸以为有严君焉。此之谓能正位乎其外矣。呜呼，正位乎外焉，尽之矣。正位乎外则女位自正，主中绩而不敢遂事也。一唯顺以巽于五焉而已，能富其家即为大吉也。一唯顺以听夫在位之一人焉而已。夫顺为女贞，则女亦唯以顺为正焉耳，元他长也，而死更敢自用其所长邪？此固感假于一人之德威，而自然默顺帝则于无言者，非徒然也。五之元忧，不益宜与嘻。《说文》曰：太多之声，富家大吉#14。杨敬仲、金汝白说得甚好。夫以富家为大吉，又以富为能顺。在位则富，亦有家之急务#15，其谁以富为不道学邪？但要取之有道耳。故曰；君子爱财，取之有道。
　　附录
　　薛仁贵曰：明乎内者，家自齐言。内离明而外巽齐也。
　　王辅嗣曰：凡教在初而法在始家，牍而后严之志，变而后治之则悔矣。处家人之初，为家人之始，故必闲有家，然后悔亡也。
　　杨敬仲曰：治家之道，当防闲其初，使邪僻之意元由而兴，而后悔可亡，不日元悔日悔亡者，以治家之难，难乎元悔。帝尧，大圣也。不能免丹朱之朋淫。周公，大圣也，不能兔管蔡之兴辞。然则难乎言元悔矣。
　　魏玄成曰：《象传》顺以巽，谓二居正顺于五也。百凡从子从夫，无所遂志。
　　熊南沙曰：嘀嘀，刘向作缟与。《诗》缟缟同礼，嘻甚周颂。噫、嘻皆叹辞，嘻嘻甚于缟缟。盖不堪而叹，不以训笑说者，自汉来皆日嘀嘀之反。宋王回疑重刚卦元嘻笑理，独得卦情矣。三颛尚其刚，使其妇子不能容而叹。岂有不吝者，亦异于上九之威如矣。
　　虞仲翔曰：得位应初，顺五乘三，比据三阳，故富家大吉。
　　敬仲又曰：六与四皆阴柔而又巽体，柔顺之至也。顺则和，和则富。谚云：十人十心，元财市缄。十人一心，有财市金。信矣。
　　金汝白曰：二得中爻，故曰顺。应五巽体，故曰巽。谓能以顺道与五相入也。又曰：六四阴虚，与泰六四同。彼言不富而此言富，何也？盖富在四，所以富在五也。五中正居尊，四能顺之以保其有家，故曰顺在位。
　　杨廷秀曰：九五以乾德之刚明居巽位之中，正为天下国家之至尊而感格其家人。以文王为君，以太姒为妃，以王季为父，以太任为母，以武王为子，以邑姜为妇，其不交相爱乎。故诗人歌之曰：刑于寡妻，至于兄弟，以御于家邦，此交相爱也。仲尼颂之曰：元忧者，其唯文王。此勿恤，吉也。
　　王畿曰：巽为风，离为火，火炽则风生。火者，风之母也。君子观风自火出之象，则知风化之本自家而出。家之本又自身而出矣。身之所出，唯言与行。言行相顾，则其身修。身修则齐、治、平之道自此而出。此知风之自也。
　　兑下离上#16 
　　睽：小事吉。
　　《彖》曰：睽，火动而上，泽动而下；二女同居，其志不同行。说而丽乎明，柔进而上行，得中而应乎刚，是以小事吉。天地睽，而其事同也；男女睽，而其志通也；万物睽，而其事类也。睽之时用大矣哉。
　　《象》曰：上火下泽，睽，君子以同而异。
　　初九：悔亡，丧马勿逐，自复；见恶人，无咎。
　　《象》曰：见恶人，以辟咎也。
　　九二：遇主于巷，无咎。
　　《象》曰：遇主于巷，未失道也。六三：见舆曳，其牛掣，其人天且劓，元初有终。
　　《象》曰：见舆曳，位不当也。元初有终，遇刚也。
　　九四：睽孤，遇元夫，交孚，厉无咎。
　　《象》曰：交孚无咎，志行也。
　　六五：悔亡，厥宗噬肤，往何咎？
　　《象曰》：厥宗噬肤，往有庆也。
　　上九：睽孤，见豕负涂，载鬼一车，先张之弧，后说之弧，匪寇婚媾，往遇雨则吉。
　　《象》曰：遇雨之吉，群疑亡也。
　　火泽睽
　　方时化曰：马相匹而后行。初元应，非丧固乎？终合，非勿逐自复乎？然四而睽，初也。四似于初为恶人。今初不与四，睽也。则初实於四为元夫，有何咎哉。下从乎上，故下则言其辟咎。上应乎下，故上则与其志行。熊南沙谓：四称睽孤者，在下犹可独立，在上不可元辅是也。二与五正相应，二是以有于巷之遇，而五亦亲噬其虑于厥宗焉。盖二以五为主，五以二为宗，往且有庆，更有何咎？离中虚，有巷象。上九、六三睽孤太甚，然而遇刚，终亦必合。夫方其初，睽而生疑也。三若见二曳其舆，四掣其牛上，又从天且劓其鼻矣。其实岂有是哉？上若见三所驾非牛，乃负涂之豕；所载非人，乃一车之鬼，于是乎先张之弧以为寇而欲射，之后竟知其为我婚媾说，弧而不之射焉。群疑丛生，此三、上所以成睽也。往则遇雨，群疑尽释。此三上所以终合也。
　　秃翁曰：睽，天地之自然也。睽而合，天地之必然也。《象传》悉矣。但世人于此多不免自生睽耳。是故有本元应而睽也、而目已。初不见有睽者，初爻是已。是睽而罔见，其睽也，上之上也。有上下相应，本不睽也。是故此往则彼遇，遇而合，合而益，不睽二五是已。有孤阳元应，本睽也。自亦见以为睽，孤若九四是已。苟非遇初九之元夫，睽孤之厉安能免乎？夫以四夫而遇元夫，岂非两丈夫哉？交孚宜矣。且四一遇元夫而即与之交孚，非真与初同志不能也。故曰：交孚无咎，志行也。志既以之行，交孚固其所耳。若六三、若上九，正阴阳相合，始终不见有睽孤之异者，是本未始有睽也，乃上九则见以为睽孤，则见以为寇盗，见豕、见鬼，不一而足。兑泽之甘翻成泥涂，可笑也哉。六三则见以为舆曳，则见以为牛掣，则见上九又从天而下，且将往劓其鼻，尤可怪矣。不睽而直见以为睽，天下之睽大率多此类矣。故曰：元初有终。又曰：遇雨则吉。夫其初何曾不是兑泽之雨也。何曾失初而不与应也。见以为睽则谓元初，谓不吉；见以为不睽则谓有终，谓吉。见之为害，可胜言与？此卦唯六五柔得中而应。九二之刚，故五往应二，二承五往。若宋太祖雪夜幸普家，然普妻行酒炽炭烧肉，所谓遇主於巷而厥宗噬肤者非邪？彼初者泽动在下，以泽为说，甘心处污，元有睽心，是故马可丧也，亦可复也。丧则听其自丧，谁能逐之？复则听其自复，欲谁部乎？其于世元心如此。不特此也。恶人，人所不愿见也。然独非人乎？何以自为睽异也。咎，人所必避也。我又非人乎？又何自以睽异为也。故初爻独称元夫，信哉。其为元夫也，九四又何幸而有此遇也。元夫而下，其九二之刚中乎？刚中故致巷遇，又其下则上九之遇刚乎？非上之刚，三亦安能以有终是？故君子贵刚。
　　附录
　　坡公解曰：人苟唯同之知，若是必睽。人苟知睽之足以有为，若是必同。秃翁曰：人苟唯同之知，若是必睽。人苟知朕之不得不睽，若是必同。故言：其同则二女同居，而志不同行，终当各#17归其所也。安得而不睽？言其睽则天地睽，而其事同也。同以生物为事，男女睽而其志通也。通以相应为志，万物睽而其事类也。类以生养为事，又安得而不同？同而异，睽而合，天地而下，莫不皆然矣。故曰：睽之时用大矣哉。其曰小事吉者，阳大阴小，因二女不同行而取象日睽。又因其睽而后乃各有合，而特系之曰：小事吉。非谓睽只可以吉小事也。
　　杨简曰：四与初皆阳，两阳元相应之象，故睽孤。然初九阳明，有元夫之象，其睽也未相知也。一日相知，其心则交孚矣。二五本正应，六五能用九二，则泽被天下，民咸赖其庆矣。君当求贤，而后贤从之，故六五当先往。
　　李泰发曰：情以疑而相睽，唯刚则足以去疑。而相合故四终于遇元夫，而上终于遇雨也。蔡介夫曰：道，正道。释巷字之义。
　　艮下坎上
　　蹇；利西南，不利束北；利见大人，贞吉。
　　《彖》曰：蹇，难也，险在前也。见险而能止，知矣哉。蹇利西南，往得中也；不利束北，其道穷也。利见大人，往有功也。当位贞吉，以正邦也。蹇之时用大矣哉。
　　《象》曰：山上有水，蹇；君子以反身修德。
　　初六：往蹇，来誉。
　　《象》曰：往蹇，来誉，宜待也。
　　六二：王臣蹇蹇，匪躬之故。
　　《象》曰：王臣蹇蹇，终元尤也。
　　九三：往蹇来反。
　　《象》曰：往蹇来反，内喜之也。
　　六四：往蹇来连。
　　《象》曰：往蹇来连，当位实也。
　　九五：大蹇朋来。
　　《象》曰：大蹇朋来，以中节也。
　　上六：往蹇来硕，吉；利见大人。
　　《象》曰：往蹇来硕，志在内也。利见大人，以从贵也#18。
　　水山蹇
　　蹇，足难进之象，故曰蹇难也。所以难者，以坎险在前也。此卦外险内止，故因难进遂止称为蹇。又以见险能#19止，称为知焉。然则止而不往者，艮止之力。而三为艮止之主，尤所望矣。故六爻皆言往，蹇以见其但可来，次不可往也。然卦复言利西南，复言利见大人，又若必有所往者何？盖见险而能止。虽可以称不往之知，然不日知往见九五之大人，则又何以获往得中，往有功之吉利？是故往而有险，固不可往也。往而得中，往而有功，亦不可往邪？盖九五所居乃西南之地，得中所在，元险之处，当止之所也。又以九居五，当位中正，所以正万邦而能使万国咸宁者，是诚四方之所利见也。特其智不足以知之，反谓五身在险中，自己尚未能出险也，而恶能利人？岂知世人尽以为险，而九二众贤则独见以为元险之中地矣。是以称知焉。是故六爻皆言往蹇来吉，而特击吉辞于上之一爻，举一以该五，举外以见内，省文也。是故凡往皆蹇往则不可。凡来皆吉来，即得誉来，即元尤来。反即内喜来，连即得实来，硕即获吉可谓，但可来，央不可往矣。然孰知天下更有大蹇如九五者邪？蹇固不可往，而大蹇所在反更宜往者邪？蹇以不往而止称为智，而大蹇反以朋来而往就之，反为吉、为和者邪？则此往即是止，此止乃真可以称知矣。所以然者，以九五刚中能节也。节，止节也，节然不动。夫险之中而为蹇之大人，为诸爻之所利见，故曰中节。蹇之时用顾不大邪？初往即不前而来，来即得誉。誉者，誉其知止而能得也。六二身系王臣，岂宜不往？而亦不往者，匪爱身，故臣主同蹇。二固思之熟矣。故曰：终元尤。独九三为艮止之主而能来，反往归于五，以故内之两爻皆喜其得同心。盖九三阳刚当位为实、为硕，故四之连连三以朋来也。上之志，志三以朋来也。盖在五爻，皆以九五为大人，在上六则以九三为硕人。志在硕人，念念相应，则其利见九五亦易易矣。
　　附录
　　坡公解曰：当位而正，五也。五谓大人，是以立于险中而能正邦。夫险中者，人之所避也，而己独安焉。此必有以任天下之大难矣。
　　诸子相曰：不是险就是蹇，见险而止，乃为蹇也。
　　王辅嗣曰：处难之始，居止之初，独见前识，睹险而止，知矣哉。
　　熊南沙曰： 往以坎言，来以艮言。沈存中云：蹇蹇者，五蹇，而二亦蹇也。硕即大，不言大，别于大蹇也。故曰志在内，明其下应三。《本义》谓来就五，则与见大人为复语矣。
　　王畿曰：前有险陷，后有峻阻，蹇之象也。君子观蹇之象而以反身修德。孟子曰：行有不得，反求诸己。反身取艮之背，修德取坎之心。
　　周宴曰：反身取坎，水难行象。修德取艮，山常止象。
　　坎下震上
　　解：利西南，元所往，其来复吉。有攸往，夙吉。
　　《彖》曰：解，险以动，动而兔乎险，解。解，利西南，往得众也。其来复吉，乃得中也。有攸往，夙吉，往有功也。天地解而雷雨作，雷雨作而百果卿木皆甲拆，解之时大矣哉。
　　《象》曰：雷雨作，解；君子以赦过宥罪。
　　初六：无咎。
　　《象》曰：刚柔之际，义无咎也。
　　九二：田获三狐，得黄矢，贞吉。
　　《象》曰：九二贞吉，得中道也。
　　六三：负且乘，致寇至，贞吝。
　　《象》曰：负且乘，亦可丑也，自我致戎，又谁咎也。
　　九四：解而拇，朋至斯孚。
　　《象》曰：解而拇，未当位也。
　　六五：君子维有解，吉；有孚于小人。
　　《象》曰：君子有解，小人退也。
　　上六：公用射准于高塘之上，获之，元不利。
　　《象》曰：公用射年，以解悖也。
</div>
    <div class="pagination">
<a href="易因_page10.html">上一页</a><span>...</span><a href="易因_page6.html">6</a><a href="易因_page7.html">7</a><a href="易因_page8.html">8</a><a href="易因_page9.html">9</a><a href="易因_page10.html">10</a><span class="current-page">11</span><a href="易因_page12.html">12</a><a href="易因_page13.html">13</a><a href="易因_page14.html">14</a><a href="易因_page15.html">15</a><a href="易因_page16.html">16</a><span>...</span><a href="易因_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
