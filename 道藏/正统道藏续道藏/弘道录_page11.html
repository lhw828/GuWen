<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 11 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 11 页/共 27 页
  </h1>
  <div class="content">
   都御史轩公挽为监察御史，独振冰蘗之声。为按察使，布袍蔬食，同僚多不能堪。及升都御史，清操愈厉。南京岁时诣礼部，拜表庆贺，至则屏居一室，撒去侍烛，朝服端坐，寂无一言，待鼓严而出礼毕，不告於同事者，竟御肩舆而归。平生俊伟之节，惟恃公牍之存问，令吏写数十大册，以为他日传世考云。
　　都御史杨公继宗性资头直，言动不凡。初为刑部主事，狱中重囚栓桔年久，多死於臭腐，每提督必给与饮食，令三日一栉沐，苏活人命无等。王忠肃公荐知嘉兴府，在任止带苍头一人，如旅寓然。满九载升浙江按察使，一时宪纲为之振举。初诸司所用咸办於下，镇守中官供给浩繁，一切革去之。军民爱之如父母，官吏畏之如神明。寻升都御史，巡抚，顺天。外戚宦寺多占民问地土，悉夺还之，权贵敛迹。为人好善，恶恶出於天性，不苟与人合。人亦惮其方严，至忠孝大节，议论风采，虽庸人孺子皆知其名焉。
　　录曰：孔子曰：吾未见刚者。又曰：根也，欲焉得刚。释之者曰：人有欲则无刚，刚则不屈於欲。若数公者宁非其人乎哉。大明丽空邪枉屏塞，高大光明之气充满宇宙，岂无至大至刚直养无害者出於其间。此其所以断然配义与道而无一毫委靡馁饮之私也。呜呼盛哉。
　　李文毅公时勉，少负大志，勤於问学，穷性命道德之奥。初授刑部主事，改翰林院侍读。永乐十九年三殿灾，诏求直言，公陈十五事，皆中时病。有旨允十四事而行之。洪熙改元，复以时政违节，条上二本面奏。上怒，命武士扑以金爪十六七，脸肋之骨已断其三，曳出不能言，寻改为御史，令曰问囚一起，言事一章，至三上乃下锦衣卫狱。先是折脸内向不相着，医用挺柱，而断骨忽自接，人以为忠诚所感，遂外病一月而愈。宣德元年冬，驾幸万岁山，召问以激怒先帝之由，询至数四，始诵言之，至第六事少止。上曰：事尚有，何以不言。对曰：天威严重，臣不能记其详。上笑曰：是第难言耳。汝之稿在否。对曰：已焚矣。遂得宥。
　　刘忠愍公球，正统中任翰林经筵讲官，悻悻於开导启迪，议论慷慨，不阿比权贵，平居忧时之心恒切。值北虏数来贡，公深以为虑。已而麓川不靖实，王振操柄之初，逞其私怒，大举兵伐之。公上章欲罢兵屯田，以招降之，而专意於西北边防，以备虏寇。麓川再叛，再发兵征讨，公复陈十事。其一言：陛下宜亲政务，权柄不可下移。王振览之大怒，欲嫁祸无由。适编修董璘自陈愿为太常卿，得罪振，令锦衣卫指挥马顺深探其狱，谓公画此谋，诬为朋党。陛前拌去，卒毙於锦衣狱。
　　锺恭愍公同，景泰问拜监察御史。先是正统中皇太子已立，至是建议者欲易之。同愤其议，愿献狄梁公之诚，脱受比干之惨，无所憾，词气严正，继之以泣，大略言宗社之本在储位，宜复不宜缓，兼陈一切弊政，遂大性。旨下锦衣卫狱，死焉。
　　录曰：三公同心一德者也，或死或不死。死者完节於一时，游神於八表，与曰月争光，宇宙生色。不死者，神为之呵护，鬼为之被除，掩瑕於尺璧，完玷於白圭。甫未瑜时，褒显阐扬，又非若幽隐冥漠为厉为魁者可比，皆足为万世之荣也。
　　于肃愍公谦少秉大志。弱冠登进士，授御史，正色敢言，超拜兵部侍郎，年方三十，历河南、山西巡抚一十八年，始回理部事。正统己巳，北虏酋也仙入寇。时太监王振擅权，劝上亲征。公与尚书墉垫请留不听，车驾幸狼山，土木仓卒不为备，虏骑奄至，王师败绩，属车北狩，京师大震，公时居留闻报大恸。圣烈皇太后知公名，进兵部尚书。时三营精锐尽简征行，所留老弱单敝，一时搔动，事端万绪，公运用一心，百万生聚，九庙社稷倚为安危，拥立景皇帝，遥尊英庙为太上皇。於是天下始知有君，南北道通，朝贡毕来，战守之具一月完备，士气复振，人心乃定。太监喜宁降也，先遂为其用，尽以细大告之，因为向导奉驾，趋紫荆关，京师戒严，往往挈家南奔。又侍讲徐理妄言占象，倡议南迁，公恸哭於廷，抗言：京师天下根本，宗庙陵寝成在，百官万姓帑藏仓凛备具，若一动则大势尽去。宋南渡之事可监。已遂，坚持固守之议。简亲信及戚碗重臣环卫宫阙，以强干有志节给事中等官王汰等监守九门，尽令郭外携挈入城仍行，虏所经由坚壁清野，固守勿战。誓以率先，将士躬环甲冑，军於德胜门外，闭阖城门。以死泣谕三军，晓以国恩，忠义难得，事机一失，死亡立至，众生不如死。由是人人感奋，勇气百倍。十月之朔也，先复入关传言送驾还京，长驱直前，我军坚不为动，虏知有备稍自引却。喜宁嗾也，先邀府部重臣出城议和，并邀金帛等物计以百万，将因媒孽衅端。廷议莫能央。公曰：今曰计止知有军旅事，他非所敢闻。七日我谋益审，奉驾就宽燥地，与虏营离隔，乃炮击其营。虏死炮下不可胜计，始大沮宵遁。
　　录曰：我明景皇帝过於宋高宗远矣。观基施为气象，虽出於一时运筹帷惺次胜千里之功，然能坚心定志不为少变始也。纳王站之说而马顺就诛，继乃殉林聪之谋而王振段入，继又直叶盛之论而扈从失律者，追讨无遗，较之耿南仲、黄潜善、汪伯彦，既无所与其谋。视彼罢李纲以谢金人之师，罢宗泽以褫忠义之气，罢岳飞以快奸谈之心者大有问矣。此商文毅公缕言：景皇帝大有社稷之功。为是故欤。至於于公之死，亦春秋之义，以报知主於地下。故一则曰留一腔子，二则曰留一腔子，夫岂不知也哉。向使有一毫顾恋之心，则昔之善谋皆为瓦裂，铃不能照然明白。呜呼。君臣之问可谓义矣。
　　孙忠烈公燧，巡抚江西时，宸濠横逆剥民，蠹政潜谋不轨。公至首举官校之虐害良善，奸民之侵夺财产，乐官之白昼杀人，启请具狱。濠忌乃驾恶他郡，王将军自惩以文其过。公虽知觉，然逆谋未露，且屡疏罪状，匿不得闻，惟密与巡按御史李润、范辖、参议陈洪谟、副使许达先后协谋，峙粮备兵，布官要害，内以防其举动，外以戢其党舆。会南昌人张仪备告御史萧淮，淮乃暴上其状，遣勋戚重臣。戒谕未至，而逆校林华自京师驰报，濠惧遂反。己卯六月十四日，因生辰宴，各官入谢，濠立露台曰：太后有密旨，令我起兵监国。公请密旨看，濠语塞第曰：不必多言。我往南京，汝保驾否。公曰：天无二日，臣安有二君。祖宗法令，谁敢有违。濠怒，却入殿庭易戎服，出呼公骂曰：我何负於汝，奏我七本。公亦曰：朝廷何负於汝而汝反。一时官属骇愕。独许忠节公逵反覆辩论，以为不可，且厉声曰：我辈方面大臣，何得如此。濠怒曰：许逵何言。逵曰：惟有赤心耳。肯从汝反乎。遂喝令缚二公曳出。逵顾孙公曰：早听我言，当不至此。盖尝有先发后闻之谋，为人所沮。许既就缚，慷慨激烈，厉声大骂不绝口，遂偕遇害。死之日，烈曰方炽，奄忽阴噎惨淡，军民无大小皆泣。事闻赠官赐谧，命有司立庙并祀，额曰：旌忠。
　　录曰：愚观二公之死，上以振千古不继之英风，下以作百代不泯之生气；前以遏淫人不臣之显祸，后以却朋奸不．测之隐谋。岂曰小补之哉。始公之仕也，当太平全盛之治，孰不曰保无虞害，岂期祸起内藩，变生亲屏。惟公毅然当之。盖其生也，如无生。故七疏以祷其裹，百方以剪其翼。其死也，如无死。故正言以奇其祸，馒马以贼其行。从容慷慨之义，兼而有之。此其可重一也。武皇御极，群邪迭兴矫诬，淫黩之行不可以药，人莫不腐心疾首。自闻天无二日，臣无二君之语，凛凛乎秋霜烈日，然后思乱之心从革，激烈之气益伸，死孝死忠盖有不期然而然者矣。此其可重二也。汉之中叶有七国之变，唐亦有渔阳之兵，皆流毒延祸。及宁庶之乱，其谋不为不深，恶不为不稔，五旬而举之，原其所自，汉无一人死难。唐至二十四郡之后，始有颜氏之子马贼不屈，岂如今日颈血溅其污轮，奋声夺其伪命，惨怆而阴云变色，叱晋而伏雪腾空，君子已先期其叉珍矣。此其可重三也。大悬底平王国克正，天道既明而复蔽，皇路既开而复窒，忠良之虑祸亦几矣。然卒无金瓯之玷者，正以人心难易，则虽有懿羿操莽将亦徒然，而况么魔虫鼠之孳哉。此其可重四也。四者，不违天，不后几，不失已，不愤事。故曰：非小补也。观者不可不知。
　　弘道录卷之十七竟
　　弘道录卷之十八
　　义
　　父子之义
　　孟子曰：舜尽事亲之道，而瞽馊底豫，而天下化。瞽馊底豫，而天下之为父子者定。
　　录曰：夫所谓之定者，《孝经》云：一人有庆，兆民赖之。盖以父子之问，思尝掩义，人但知有爱而不知有敬。至是始知主敬之道，而父子之分截然矣。此秦俗慈子嗜利，不同禽兽无几者，真后世大乱之道也。
　　《史记》：尧时洪水滔天，四岳举鲧治水。无功，鲧乃趣死。舜既即位，举禹使续父业。
　　录曰：唐虞盛时，非特禅授出於至公，至於功过亦不相掩也。夫鲧，罪人也。罪人之裔同朝，且不可蚓代父乎。禹，孝子也。痛父之心委质且不堪，况钻业乎。盖舜之拯鲧，与鲧之被拯，出於天下之至公，施者不以为怨，受者不以为仇也。及其举禹使续父业，亦合於人心之至顺，举者不以为嫌，代者不以为歉也。设有一毫之私心，则君臣父子之问皆有所窒碍矣。又岂得为义乎。
　　禹娶涂山氏女，生子启。辛壬癸甲，启呱呱而泣。禹弗子惟荒度土功。
　　录曰：鲧之废以方命圯族，禹之兴以敏给克勤。然则旨酒可恶，人道亦可捐乎；寸阴可惜，辛壬亦可吝乎。此公尔忘私，国尔忘家，至此而无以复加也。
　　《礼□檀弓》：事亲有隐而无犯，左右就养无方。服勤至死，致丧三年。
　　录曰：亲何铃以有隐乎。盖父子之道天性也。《易》曰：干父之蛊，有子，考无答。亲虽有过，子能干之，亲之失即子之得也。是故舜之父本顽也，能左右之，而顽化为慈，何叉犯哉。禹之父本凶也，能左右之，而功掩其过，何必直哉。若徒事掩藏其恶，以至於亡国败家，非左右就养无方之义也。
　　文王世子成王幼不能莅昨，周公相践咋而治，抗世子法於伯禽，欲令成王之知父子君臣长幼之道也。
　　录曰：愚观抗世子法於伯禽，乃千古之至妙也。世子之立虽幼君也，师保傅之设虽尊臣也，臣可以责君乎，将徒严坐揖之礼而实无严惮之义，若乃伯禽之於鲁亦世子也，师保傅所得专也。故成王不可挞，伯禽则无嫌矣。岂惟伯禽无嫌，虽成王亦莫得而嫌之也。受挞虽禽，而所挞则王，将不猛省而奋发耶。吾而不改其过，则人不已其挞。其过有限，其挞无穷，铃寡之又寡，以至於无矣。及其久也，挞者免，而过者化。人但知终为令主，而不知所入之深，岂非至妙至妙乎。故仲尼曰：周公优为之。所以深许之也欤。
　　凡三王教世子，必以礼乐。乐所以修内也，礼所以修外也。礼乐交错於中，发形於外。是故其成也泽，恭敬而温文。
　　录曰：三代以上，礼乐为实行。三代以下，礼乐为虚文。太子，天下之本。礼乐，太子之本也。太子而恭敬温文，则君人无怠惰惨刻矣。君人无怠惰惨刻，则朝廷无乖张拂戾矣。朝廷无乖张拂戾，则天下无泱散危亡矣。其豫养而夙储之端，乃在于是，所以优入治安之域而不觉也。
　　立太傅少傅以养之，欲其知父子君臣之道也。太傅审父子君臣之道以示之，少傅奉世子以观太傅之德行而审喻之。太傅在前，少傅在后。入则有保，出则有师。是以教喻而德成也。师也者，教之以事，而喻诸德者也。保也者，慎其身以辅翼之，而归诸道者也。记曰：虞、夏、商、周有师保、有疑丞，设四辅，及三公，不必备。唯其人，语使能也。
　　录曰：师保傅之设，其重如此。后世乃以为兼官，或虚隆其礼，或徒存其名，或任匪其人，或职非其事，皆非周公之本意也。又安所望於教世子之法哉。
　　君之於世子也，亲则父也，尊则君也。有父之亲，有君之尊，然后赋天下而有之。是故养世子不可不慎也。行一物而三善皆得者，唯世子而已，其齿於学之谓也。故世子齿於学，国人视之曰：将君我，而与我齿让，何也。曰：有父在，则礼然。然而众知父子之道矣。其二曰：将君我，而与我齿让，何也。曰：有君在，则礼然。然而众着於君臣之义矣。其三曰：将君我，而与我齿让，何也。曰长长也。然而众知长幼之节矣。故父在斯为子，君在斯谓之臣。居子与臣之节，所以尊君亲亲也。故学之为父子焉，学之为君臣焉，学之为长幼焉。父子君臣长幼之道，得而国治。语曰：乐正司业，父师司成。一人良元，万国以贞○ 世子之谓也。
　　录曰：愚观成周立法之善，未有若世子之详着审辫，读者可为之踊跃也。以世子生於深官之中，出於万人之上，孰敢与之齿，亦孰从而齿之。然而生铃有所自，统铃有所承，出秘有所先，世子与人同也。虽世子与人同，孰能使知其所同哉。若夫众人徒知己之有父而不知父之道，虽尊不易；徒知己之有君而不知君之道，虽贵不移；徒知己之有长而不知长之道，虽崇高不变。一齿让之问而纤悉铃尽天下，其犹指诸掌乎。故曰：一人元良，万邦以贞。极其归美而无外也。
　　《 说苑》 ：伯禽与康叔封，朝於成王，见周公，三见三答之。康叔有骇色，谓伯禽曰：有商子者贤人也，与子见之。康叔与伯禽见商子而问焉。商子曰：南山之阳，有木曰桥。盍往观之。二子往见，桥炼焉，实而仰，以告商子。商子曰：桥者，父道也。南山之阴，有木曰梓，盍往观之。二子往见，梓勃焉，实而俯，以告商子。商子曰：梓者，子道也。二子明曰见周公，入门而趋，登堂而跪。周公拂其首，劳而食之，曰：安见君子。对曰：见商子。周公曰：君子哉，商子也。
　　录曰：此伯禽之挞，不但训成王，亦以训康叔也。夫家人有严君者，严主敬，君主义，敬义立，而亲亲之道不孤矣。家人唷唷，悔厉吉者，易子而教之也。易子而教，所以全其父子之恩也。此君子哉。商子不伤恩，不失义而能泽及十世，岂非威如终吉之明验欤。彼秦俗之评语，汉
　　法之伤恩，妇子嘻嘻失家之节，何怪乎覆乱之相寻也。
　　《国语》：周恭王游於泾上，密康公从有三女奔。其母曰：必致之王。夫兽三为草，人三为众，女三为集。集，美之物也。众以美物归女，何德以堪之。康公弗献，一年王灭密。
　　录曰：密康公之母何其笃於爱子，而昧於事君乎。夫堂上之与膝下，虽亲疏不同，至於心之无二则一也。果若人言以谋子，则善矣。以谋王，则吾不知也。奸国之大恶，人之大戾也。如其义，则虽祁祁如云不以为渎；如其非义，一褒姒足以灭宗周，安在其为三女乎。顾以为柴而效之王，王之美，密之恶乎。
　　《左传》：桓公二年，取部暴於宋，纳於太庙。臧哀伯谏曰：君人者，将昭德塞违，以临昭百官，犹惧或失之，故昭令德以示子孙。是以清庙茅屋。大路越席，大羹不致，乐食不凿，昭其俭也。衷、冕、敝、挺，带，裳、幅、乌，衡、纹、弦、艇，昭其度也。藻、率、转、辖，笔、厉、游、缨，昭其数也。火、龙、龄、敝，昭其文也。五色比象，昭其物也。锡、鸾、和、铃，昭其声也。三辰旅旗，昭其明也。夫德，俭而有度，登降有数，文物以纪之？声明以发之，以临照百官。於是乎戒惧，不敢易纪律。今灭德立违，而真其赂器於太庙，以明示百官。百官象之，其又何诛焉。国家之败，由官邪也。官之失德，宠赂章也。都鼎在庙，章孰甚焉。公不听。周内史闻之曰：臧孙达其有后於鲁乎。君违，不忘谏之以德。
　　录曰：臧哀伯之有后，其诸臧僖伯之劝乎。夫观鱼以崇靡其过小，章路以诲乱其过大，羽父之视华督一问耳。宋之乱既成，鲁之贼安讨乎。正其词以归狱，桓罪盖为之魁，而车中之祸特反乎尔已，遂致子牙庆父仲遂意如之，徒纷纷无所底止。岂非作法於贵乎。呜呼。臧氏之子可谓无负於鲁矣。厥后诸臧之孙，有急病让夷者，有逐去束门者，有号为圣人者，内史之谈岂虚语哉。然后知尚德立言，虽不见用，亦不可废也。
　　州吁未能和其民，厚问定君於石子。石子曰：王觐为可。曰：何以得觐。曰：陈桓公方有宠於王，陈卫方睦，若朝陈使请，必可得也。厚从州吁如陈，石蜻告於陈曰：卫国褊小，老夫耄矣，无能为也。此二人者，实弒寡君，敢即图之。陈人执之，而请莅於卫。九月，卫使右宰丑，莅杀州吁於濮。石蛤使其宰儒羊肩，莅杀石厚於陈。君子曰：石蛤，纯臣也。恶州吁而厚与焉。大义灭亲，其是之谓乎。
　　录曰：蜡庶几可与乱矣。夫僻与溺均之为戮也。公既僻矣，错或溺焉。有王者起，其何能淑，则向之正谏果何益哉。桓立而错老，厚死而石安，错庶几可与乱矣。使汉之霍光知此，明告於帝曰：显实与闻乎弒。然后正淳于之罪，停少女之婚，霍之宗未灭也。而卒以胥溺，岂非不学之故与。故曰：为人臣而不通《春秋》之义，叉陷篡弒之罪。此之谓也。
　　晋献公将杀其世子申生，公子重耳谓曰：子盍言子之志於公乎。世子曰：不可。君安骊姬，是我伤公之心也。然则盍行乎。曰：不可。君谓我欲弒君也。天下岂有无父之国哉。使人辞於狐突曰：申生有罪，不念伯氏之言，以至於死。申生不敢爱其死。虽然，吾君老矣，子少，国家多难。伯氏不出而图吾君。伯氏苟出而图吾君。申生受赐而死，再拜稽首乃卒。是以为恭世子也。
　　录曰：献公之不慈，夫人得而诛之也。而献公之不孝，人莫得而诛之也。父子相继以为世者也。故天之所与，爻先定其配偶，正其嗣续。所谓其类维何，室家之壶。何也而顾可渎乎哉。甚哉，恭世子之不幸也。需者，禽兽之道也，天诿之聚尘焉，所以资人之庖割也。蚓为万物之灵，而又贤其秀者乎。天下固鲜无父之国，而亦其有无母之人欤。惑於骊姬，犹可言也。需於齐姜，不可言也。世子盖筹之矣。天所以诛不孝者以惩不禄，则我何敢爱其死哉。此无所进而待烹。申生乃所为恭，而自言己志，其在所后也夫。
　　公使寺人披伐浦，重耳曰：君父之命不校。乃狗曰：校者，吾警也。蝓垣而走，披斩其桔。遂出奔翟。
　　录曰：重耳庶几可与难矣。夫君父之命不校。校者，五警也。卫太子之传，石德乃教以矫节，收充等系狱，岂非警乎。小杖则受，大杖则走，人子之道当如是也。虽迹垣而奔翟，何害其行乎息难哉。
　　晋襄公卒，穆嬴曰抱太子以啼於朝曰：先君何罪，其嗣亦何罪。舍适嗣不立，而外求君。将焉真此。出朝则抱以适赵氏，顿首於宣子曰：先君奉此子也，而属诸子曰：此子也才，吾受子之赐。不才，吾唯子之怨。今君虽终，言犹在耳，而弃之，若何。宣子与诸大夫皆患穆嬴，且畏偏，乃背先蔑而立灵公。
　　录曰：灵公之谋赵盾，盖不待骤谏之日，而在於顿首之闻乎。夫君而顿首，其臣鸵脆甚矣。为盾者盍不思所以自反乎。损私家之权，归公室之政，昧於进退存亡之道，是以动而有悔也。或曰：晋灵公之无道也，宣子苟退，不几於丧乎。诸葛武侯云：臣鞠躬尽瘁，死而后已。若夫成败利钝，非臣之明所能逆料。此义不明，顾乃纷纷藉藉，若钮魔之触槐提，弥明之死大桑间，灵辄之倒戟其逵，似吝其咎，又安可进乎。
　　周内史叔服至鲁，公孙敖闻其善相人也。见其二子，叔服曰：谷也，食子难也。收子谷也，丰下必有后於鲁国。谷生蔑，蔑生速，速生羯，羯生貜，是为僖子。僖子将死，召其大夫曰：孔丘，圣人之后也。庄孙纥有言曰：圣人有明德者，若不当世，其后必有达人。今其将在孔丘乎。我若获没必属说，与何忌於夫子，使事之学礼焉。以定其位。故孟懿子与南宫敬叔师事仲尼。仲尼曰：能补过者，君子也。
　　录曰：此公子，庆父之后也，而曰能补过，以着教也。夫仁者，叉有后世之道也。有子考无咎，蛊之道也。周公命蔡仲曰：尔尚盖前人之愆。正此意欤。合而观之，可见圣人公天下之善。
　　季文子相鲁，无衣帛之妾、食粟之马。仲孙它谏曰：子为鲁上卿，相二君矣。妾不衣帛，马不食粟，人其以为爱且不华国乎。文子曰：吾亦愿之。然吾观国人，其父兄之食庞而衣恶者犹多矣。吾是不敢美妾与马。且吾闻以德荣为国华，不闻以妾与马心文子以告孟献子，献子囚之七曰。自是子服之妾衣不过七升之布，马忾不过积莠，文子闻之曰：过而能改者，民之上也。使为上大夫。子服，它之字，蔑之子也。
　　录曰：刘康公聘於鲁，发币於大夫。季文子孟献子皆俭，归语王曰：季孟其尝处鲁乎，敬恪恭俭。臣也，以敬承命，则不违；以恪守业，则不懈；以恭给事，则宽於死；以俭足用，则远於忧。其上下无隙，何任弗堪，所以为令闻长世也。其言正与此合。
　　公父文伯退朝，朝其母。其母方绩，文伯曰：以歜之家而主，犹绩乎。其母叹曰：鲁其亡乎。使僮子备官而未之闻耶。居，吾语女。民劳则思，思则善心生，逸则淫，淫则忘善，忘善则恶心生。沃土之民不材，淫也；瘠土之民莫不向，义劳也。是故王后亲识玄统，公侯之夫人加以弦艇。卿之内子为大带命妇，成祭服列士之妻，加之以朝服。自庶士以下皆衣其夫，社而赋事，黑而献功，男女效绩。愆则有辟，古之制也。吾冀其朝夕修我，曰必无废先人尔。今曰胡不自安。以是承君之官，予惧穆伯之绝嗣也。
　　录曰：观仪休之罢纴与敬姜之效绩，有以异乎。曰：无以异也。夫男女之别在内与外，而兴亡之戒在淫与责。在位以不贵为宝，居家以不淫为宝。以仪之相不可有争利之嫌，以母之守不可怀宴安之毒。若文伯者，外无奉公之节，内有多欲之愆，亡无日矣。母不惟可听，而又可信，家人之表表乎。谥为敬姜，有由然矣。
　　范武子将老，召其子燮曰：燮乎，吾闻之喜怒，以类者鲜，易者实多。君子之喜怒，以己乱也，弗己必益之。却子其或者欲己乱於齐乎。不然，余惧其益之也。余将老，使却子逞其志，庶有秀乎。尔从二三子惟敬。乃请老。却献子为政。文子退朝而暮，武子曰：何暮也。对曰：有秦客庾辞於朝，大夫莫之对也。吾知三焉。武子怒曰：大夫非不能也。让父兄也，尔童子而三掩众於朝。吾不在晋国，亡无日矣。击之以杖。及郁子伐齐，师胜而返。文子后入，武子曰：无为吾望尔也乎。对曰：师有功，国人喜。以逆之，先入必属耳目焉。是代帅受名也。故不敢。武子曰：吾知免矣。故文子为政有令名，晋国赖之。
　　录曰：愚观会之训燮，乃知诸宗之存亡有以哉。夫狐赵冀部乐范晋，所谓大宗也。族大则盈生，盈生则骄至，骄至则怨集，所谓可畏不可恃者。蚓又益之以喜怒哉。是故穿之弒君，不在於桃林之攻，而在於河曲之战。部之亡身，不在於胥童之谋，而在於夫人之辱。武子见之熟矣。使为盾者不狗轻肆之谋，以遏其骄宠之性，下官之难未可知也。为献者不崇怨欲之心，以抑其克伐之意，三却之辜亦未可知也。智哉。随武子乎，训其子叉以敬让。敬，德之聚也；让，礼之崇也。能敬则叉不肆，能让则又不伐。他曰郡陵之反，从容顺正，而丐鞅之嗣令名周全。其视狐赵乐却又何如哉。
　　魏献子谓成转曰：吾与戊也，县人其以我为党乎。对曰：戊之为人，远不忘君，近不倡同，居利思义，在约思纯，有守心而无淫行。虽与之县，不亦可乎。及梗阳人有狱，其宗赂以女乐，魏子将受之。魏戊谓阎没女宽曰：主以不贿闻於诸侯。若受梗阳人贿，莫甚焉。吾子必谏。皆诺退朝，待於庭，绩入召之，比置三叹。既入使坐，魏子曰：吾闻诸惟食忘忧。吾子置食之间三叹，何也。对曰：或赐二小人酒，不夕食，绩之始至，恐其不足，是以叹。中置自咎，曰岂将军食之，而有不足，是以再叹。及绩之毕，愿以小人之腹为君子之心，属厌而已。献子辞之。
　　录曰：父子之问不责善，魏戊可谓能用谏矣。知臣莫若君，知子莫若父。献子可谓能用人矣。微辞诡说，使言者无忌，听者易入。二子可谓能用言矣。然则，何嫌之可避，而倦倦於成转之问耶。善乎。程子曰：几人避嫌者，皆内不足也。内既足，何假於贿乎。此其作法於贵无怪乎。从兽无厌，以取桥椁之贬，不得谓之忠也。
　　《论语》：陈亢问於伯鱼曰：子亦有异闻乎。对曰：未也。尝独立，鲤趋而过庭，曰：学《诗》乎。对曰：未也。不学《诗》无以言。鲤退而学《诗》。他曰又独立，鲤趋而过庭，曰：学礼乎。对曰：未也。不学礼无以立。鲤退而学礼。闻斯二者，陈亢退而喜曰：问一得三，闻《诗》闻礼，又闻君子之远其子也。
　　录曰：伯鱼之对有五善，而远其子不与存焉。尝独立者，其时闲而适，仰不愧，俯不作也。趋者，其礼矜而庄，无狎恩，无恃爱也。诗、礼，公物也。未者，知而不欺，无怠隋，无傲慢也。无以者，宽而有容，无责善，无贼恩也。至於退而学，则彬彬矣。即其无，以异之问而大有异者存乎其中，惜乎陈亢之见无以及此也。始以私意窥，终以寸益喜，使千载之下不能不遗恨於鱼得，非亢之过欤。大全以伯鱼之质禀少劣，故圣人止以是教。若使天质颖悟，则颜曾所至，伯鱼亦可至。此语似非然也。
　　《家语》：曾子寝疾，乐正子春坐於林下，曾元曾申坐於足，童子隅而坐执烛，曰：华而院，大夫之篑与。子春曰：止。曾子闻之，瞿然而呼，曰：华而院，大夫之觉与。曾子曰：然。斯季孙之赐也，我未之能易也。元起易篑，曾元也。夫子之病革矣。不可以变幸而至於旦，请敬易之。曾子曰：尔之爱我也，不如彼君子之爱人也。以德细人之爱人也，以姑息，吾何求哉。吾得正而毙焉。斯已矣。举扶而易之，反席未安而没。
　　录曰：夫所谓父母全而生，子全而归者，盖以言乎。生理之本全也，则何但启予足，启予手而已哉。自三省以至於寝疾，自传习以至於一贯，自避席以至於执烛而待，苟有一毫不得其正，不可为之全归也。不然，则上帝所降之衷顾轻於父母所遗之体乎。是故叉易篑而后吾知免夫也。若徒使弟子开食而视，抑末矣。
　　《小学》：孟轲之母其舍近墓。孟子之少也，嬉戏为墓间之事，踊跃筑埋。孟母曰：此非所以居子也。乃去。舍市，其嬉戏贾街，孟母曰：此非所以居子也。乃徙舍学宫之旁，其嬉戏乃设俎豆揖让进退，孟母曰：此真可以居子矣。遂居之。
　　录曰：孔子之嬉戏也，常陈俎豆设礼容，本於生知。孟子之嬉戏也，亦设俎豆揖让进退，本於学。知此大圣大贤之分。定於为兄之时者然也。
　　《通鉴》：安陵人缩高之子仕於秦，秦使之守管。信陵君攻之不下，使人谓安陵君曰：君其遣缩高，吾将仕之以五大夫，使为执节尉。安陵君致信陵君之命，缩高曰：君之幸高也，将使高攻管也。夫父攻子守，人之笑也。见臣而下，是倍主也。父教子倍，亦非君之所喜。敢再拜，辞使者，以报信陵君。信陵君大怒，遣使之安陵君所，曰：安陵之地亦犹魏也。今吾攻管而不下，则秦兵及我，社稷必危矣。愿君生束缩高而致之，若君弗致，无忌将发十万之师以造安陵城之下。安陵君曰：吾先君成侯，受诏襄王以守此城也，手授太府之宪曰国，虽大赦降城亡，子不得与焉。今缩高辞大位以全父子之义，而君曰必生致之，是使我负襄王之诏而废大府之宪也。虽死终不敢行。缩高闻之曰：信陵君为人猛悍而自用，此辞反必为国祸。吾已全己，无违义矣，岂可使吾君有魏患乎。乃刎颈而死。
　　录曰：安陵之辞缩高，不愈於侯赢之教信陵乎。夫幸其父，从君之令，以取大位，匹夫犹尚羞之。蚓教其臣叛君之命，以求胜名，侯生甘为之哉。王之为俑，姬之为殷，亥之为剽，鄙之为豚，无忌之为慧，皆赢之贼有以启之也。假令无忌遂以篡逆，赢可从谈，亥可加功，姬可儿戏，鄙可袖手乎。以是知王者不作其乱有如此者，而叉诛无赦之刑，岂圣人之过计哉。
　　齐淳齿之乱，愍王出奔，王孙贾从之。已而失王之处，其母曰：汝朝出而晚来，则吾倚门而望。汝暮出而不还，则吾倚问而望。汝今事王，王出走，汝不知其处，汝尚何归焉。王孙贾乃攻潭齿，杀之。於是齐亡臣相与求愍王子法章，立以为齐王，保莒城以拒燕。
　　录曰：王孙贾之母何如孟尝君乎。平时盗一国之名，宠安危阖，辟惟己所制。蚓於国破君亡，曾是而不加之意哉。而卒杀泞齿，立襄王，保莒城，以拒燕者，皆母之义有以激之也。然则为文者可以愧死矣。或曰：愍欲去文，文奔魏，故无及也。愚曰：夫愍而有是哉。上不见天，下不见地，中不见人，而乃见文。夫愍而有是哉，则母之言若固有以启之也。
　　弘道录卷之十八竟
　　弘道录卷之十九
　　义
　　父子之义
　　《 西汉书》 ：文帝时，贾谊上疏：夏殷周为天子，皆数十世。秦为天子，二世而亡。人性不甚相远也，何三代之君有道之长，而秦无道之暴也。占之王者，太子乃生，固举以礼，有司齐肃端冕见之南郊，过阙则下，过庙则趋。故自为赤子，而教以行矣。孩提有识三公三少，固明孝仁义礼，以道习之，逐去邪人，不使见恶行。於是皆选天下之端士，孝悌博文有道术者，以卫翼之，使与太子居处出入。故太子乃生闻正言，行正道。左右前后，皆正人也。夫三代之所以长久者，以其辅翼太子有此具也。及秦则不然，使赵高傅胡亥而教之狱，所习者非斩劓人，则夷人之三族也。故胡亥今曰即位，而明曰射人，忠谏者谓之诽谤，探计者谓之妖言，其视杀人若艾草菅，岂惟胡亥性恶哉。彼其所以道之者，非其理故也。
　　录曰：谊之疏，可谓深明其未然矣。夫古者天子之元子、众子，以至公卿大夫、元士之嫡子，与几民之俊秀，皆入大学，而教之以穷理、正心、修己、治人之道。及周之衰，教化陵夷，道之废也久矣。不独秦已然也。以帝之贤而不能用谊之说，君子之所深惜也。故录以存之。厥后景帝杀戮大臣，变易太子，废置主后，骄宠爱弟，几乎不蹈秦之故辙。孰谓谊果少年之见乎哉。
　　万石君石奋归老於家，过宫门阙必下车趋，见路马必轼焉。子孙为小吏，来归谒，万石君必朝服见之，不名有过失，不诮让为便坐，对案不食。然后诸子相责，因长老肉袒固谢改之，乃许子孙胜冠者在侧。虽燕必冠，申申如也僮仆，欣欣如也唯谨心上时赐食於家，必稽首俯伏而食，如在上前。其执丧哀戚甚，子孙遵教亦如之。万石君家以孝谨闻乎郡国，虽齐鲁诸儒质行，皆自以为不及也。长子建为郎中令，少子庆为内史。建老白首，万石君尚无恙，每五曰洗沐归谒，亲入子舍，窃问侍者取，亲中裙厕愉身自院涤，复与侍者，不敢令万石君知之，以为常。内史庆醉归，入外门不下车，万石君闻之不食，庆恐，肉袒谢罪，不许。举宗及兄建肉袒，万石君让曰：内使贵人入问里，里中长老皆走匿，而内史坐车中自如，固当乃谢。罢庆及诸子入里门，趁至家。
　　录曰：愚观秦汉之际，刑家之桔，而二乃有石氏之礼法，可以见人心之天矣。使若人者以传太子，以训诸侯王，若伯禽抗世子之法，则汉世之俗庶几有疹乎。奈之何徒见躬行之不费，而不知非由清静玄妙之虚文；徒厌儒衍之纷华，而不知本乃性分固有之实用。乃以建为郎中令，庆为内史，则给事之官，钱谷之职，其於国家之益能几何哉。谊之痛哭，良有以也。录之。
　　金日禅，本匈奴休屠王太子也。母关氏教诲其子甚有法度。日禅奉母进孝道。武帝闻而嘉之，诏图其像於甘泉宫。日禅每过见画像，常拜泣，然后去。及日禅长子为武帝弄儿，其后壮大，自殿下与宫人戏。日禅适见遂杀之。上怒。日禅具言所以，上为之泣，而心敬日禅。
　　录曰：以愚观於日禅之事，乃知夷狄之有亲，不如诸夏之亡也。夫成季之勋，宣孟之忠而不祀者，原同平括之淫乎庄姬也。康叔之裔，祀融之墟而尽灭者，公子顽之通乎君母也。蚓於殿廷何地，官人何人可与之狎而若罔闻乎。禅与光，均之不学者也。岂其光之无衍而禅之有识哉。断与不断，忍与不忍而已矣。故曰：当断不断，反受其乱。又云：小不忍则乱大谋。斯言也，可以不学而识。
　　韦贤与子玄成俱以明经历位丞相。故邹鲁之问曰：遗子黄金，不如一经。贤为人质朴少欲，笃志於学，号称大儒，征为博士，诏授帝诗。故宣帝之时，甚见尊重。本始三年，为丞相，封扶阳侯。在位五岁，以老病乞骸骨归。丞相致仕，自贤始，玄成尤谦逊下士。兄弘为太常丞，当嗣，及贤病笃，家以玄成，上有诏引拜，玄成辞避，不得已受爵。宣帝高其节，以为河南太守，弘束海太守。初帝宠姬张捷好男淮阳宪王好政事，通法律。上奇其才，有意欲以为嗣，然因太子起於细微，又早失母，故不忍也。久之，上欲感风，宪王辅以礼让之臣，乃拜玄成为淮阳中尉。及元帝即位，十年之问遂继父相位，封侯。故国荣当世焉。
　　录曰：汉世以经衍居相位，自公孙而后韦氏父子而已。贤耄老当柄居位，五年得遂乞骸，其时以为美谈。况望有所建白耶。玄成在位七年，守正持重不及其父，而文采过之。夫以家相之任，上位天地，下育万物，如以文而已矣。乃学士之选也。此所以终汉之世相业无闻，非适巡自保，则因循故事。无惑乎，治道之止於斯也。
　　《史记》：太史公司马谈仕於建元、元封之问，愍学者之不达而师悖，乃论六家之要指，曰：阴阳、儒、墨、名、法、道德。太史公掌天官，不治民。有子曰迁，生於龙门，耕牧河山之阳。十岁诵古文，二十而南游江、淮，上会稽，探禹穴，闯九疑，浮於沅、湘；北涉汶、泗，讲业齐、鲁之都，观孔子之遗风，过梁楚以归。於是迁仕为郎中，奉使西征巴、蜀以南，还报命。是岁天子始建汉家之封，而太史公留滞周南，不得与从事，故发愤且卒。而子迁适使反，见父於河、洛之问。太史公迁手而泣曰：余先周室之太史也。自上世尝显功名於虞夏，典天官事。后世中衰。今天子接千岁之统，封泰山，而予不得从行，是命也。夫予死，汝必为太史。为太史，无忘吾所欲论着矣。夫天下称诵周公，言其能论歌文武之德，宣周邵之风，达太王、王季之思虑，爰及公刘以尊后稷也。幽厉之后，王道阙，礼乐衰，孔子修《春秋》，学者至今则之。自获麟以来四百余岁，诸侯相兼，史记放绝。今汉兴，海内一统，明主贤君忠臣死义之士，予为太史而弗论载，废天下之文，予甚惧焉，汝其念哉。迁俯首流涕曰：小子不敏，请悉论先人所次旧闻，弗敢阙。卒三岁而迁为太史令，细史记石室金匮之书。不堕先人所言，所谓述故事，整齐其世传，非所谓作也。於是论次其文。七年而遭李陵之祸，退而深惟《诗》《书》隐约，欲遂其志思。昔西伯拘美里，演《周易》；孔子厄陈蔡，作《春秋》；屈原放逐，着《离骚》；左丘失明，厥有《国语》；孙子膑脚，而论《兵法》；不韦迁蜀，世传《吕览》；韩非囚秦，《说难》《孤愤》；《诗》三百篇，大抵贤圣发愤之所为作也。故述往事，思来者。卒术陶唐以来，至於麟止，自黄帝始，着十二本纪，十表，八书，三十世家，七十列传，凡百三十篇，藏之名山，副在京师，以俟后世圣人君子。
　　录曰：按迁自叔曰：汉继五帝末流，接三代统业。秦灭古文，明堂金匮石室玉板图籍散乱。汉兴，更萧何、韩信、张苍、叔孙通，百年之问，彬彬文学稍进。《诗》《书》往往问出矣。时天下遗文古事靡不毕集太史公，太史公相续纂其职。夫固有所受也，然犹愤发於党祸，而成百三十篇之书。蚓於后学而敢面墙乎哉。及班氏继作，尽用其文，至后杜预通典，郑樵通志，马端临通考，诏许於三馆惜书，尚书给笔札缮写。而温公通镒，文公纲目，胡安国春秋传，学徒暨乃子厥婿皆同纂校。呜呼，何其盛哉。今或志可勉而力之所建已不能勉，才可强而书之所载己不可强，己可信而人之所好已不可信，则亦徒志而已。君子不可徒羡古人之才美，又不可甘蹈今人之自画，於可勉而勉之，可备而备之，可信而信之，则亦庶几乎一家之冗说矣。
　　刘向三子，伋、赐皆好学，惟饮最知名。父子俱好古，受诏领校秘书，讲论六艺，传记、诸子、诗赋、数术、方技无所不究。向卒，故复领五经，终父前业，始皆治易。宣帝时，诏受《谷梁春秋》，见古文《春秋左氏传》，故大好之。初《左传》多古字古言，学者训故而已。至是故引传文以解经，转相发明，由是章句义理备焉。复湛靖有谋，博见疆志，过绝於人。尝以左丘明好恶与圣人同，亲见夫子；而公羊谷梁在七十子之列，传闻之与亲见之，其详略不同，数以难向，向不能非间也。
　　录曰：班固赞曰：仲尼称村难，自后缀文之士，唯孟轲、孙况、董仲舒、司马迁、刘向、扬雄。此数公者皆博物洽闻，通达古今。其言有补於世。传曰：圣人不出其问，必有命世者焉。刘氏《鸿范论》发明大传，着天人之应；《七略》剖判艺文，综百家之绪；《三统历谱考》步曰月五星之度，有意其推本之也。呜呼。向言山陵之戒，於今察之哀哉。指明梓柱以推，废兴昭矣。岂非直谅，多闻之，益与观。固所言与向前后所上封事，忠精恳笃，天胡不佑之乎。而卒以空言，殆天所废，非人所能也。子骏改名，应谶为师，市宠於□□□愧云。
　　《束汉书》：郑玄戒子益恩曰：吾家旧贫，不为父母群弟所容，出为厮役之吏，游学周秦之都，往来幽并一表豫之域，获觐在位通人，处逸大儒，成从捧手，有所受焉。遂博稽六艺，粗览传记，时睹秘书纬术之奥。年过四十，乃归供养。坐党禁锢，十有四年。公车再召，比牒并名，早为宰相。彼数公懿德，克堪王臣，故宜式序。吾自忖度，无任於此，但念述先圣之元意，思整百家之不齐，亦庶几以竭吾才。而黄巾为害，萍浮南北，复归乡邦。岁已七十，宿素衰落。案之礼典，便合传家。今我告尔以老，将隐居以安性，覃思以终业。咨尔劳劳一夫，曾无同生相依。其最求君子之道，研钻勿替，敬慎威仪，以近有德。显誉成僚友，德行立於己志。若致声称，亦有荣於所生，可不探念邪。若忽忘不识，亦已焉哉。
　　录曰：愚观康成生前所疏，难不啻百余万言。临末愤愤，徒以所好群书卒皆腐败，不得於礼堂写定，传与其人。且自叹西方曰暮，祇以其意戒子，未尝求知於人也。及益思赴北海之难，身陨祚微，益不足恃。而所注十三经及诸论迷，后世卒无寸遗。孔子不云：不息莫己知，求为可知也。其终身无绂冕之情，有让爵之高，亦非溢旨。比之马融羞曲士之节，终以奢乐恣性，尝附成讥，不可同曰语也。
　　班彪才高，好述作，专心史籍。自司马迁着《史记》大初以后，阙而不录，好事者颇或缀集时事，然多鄙俗，不足以踵继其书。彪乃继采前史遗事，傍贯异闻，作后传数十篇，因斟酌前史，讥正得失。彪卒，子固以彪所续前史未详，乃潜精研思，欲就其业。既而有上书告固私作国史，诏下郡，收固击狱，尽取其家书。固弟超恐为郡所窍考，不能自明，乃驰诣阙上书得召见，具言固所着述意，而郡亦上其书，显宗甚奇之，召诣校书部。兰台令史，与前睢阳令陈宗长、陵令尹敏、司隶从事孟异共成世祖本纪。迁为郎典校秘书，文撰列传载记二十八篇。奏之，帝乃复使，终成前所着书。固以为汉绍尧运，以建帝业，至於六世。史臣追述功德，私作本纪，编于百王之末，厕於秦项之列。故探撰前记，缀集所闻以为《汉书》，起高祖，终於孝平，十有二世，二百三十年。综其行事，傍贯五经，通为《春秋》，考、纪、表、志、传凡百篇。自永平受诏，积思二十余年，至建初中乃成。当世甚重其书，学者莫不讽诵焉。
　　录曰：愚观班马之迷作，皆有所祖。潜精研思，无足多者，独以显宗之峻刻，不惟赦固及身之戴，而反假以制作之柄。此千古以来未之闻也。抑孔子作《春秋》，丘明迷《国语》，皆当时之事，所当避讳，蚓所遭皆季世，若铃以为罪，当何如哉，当何如哉。故观於壶遂难。司马迁之言，君子盖不可以不慎也。
　　马援兄子严敦，并喜讥议，通轻侠。援书戒之曰：吾欲汝曹闻人过失，如闻父母之若，耳可得闻，口不可得言也。好议论人长短，妄是非政法，此吾所大恶也，宁死不愿闻子孙有此行也。龙伯高敦厚周慎，口无择言，谦约节俭，廉公有威，吾爱之重之，愿汝曹效之。杜季良豪侠好义，忧人之忧，乐人之乐，父丧致客，数郡毕至，吾爱之重之，不愿汝曹效也。效伯高不得，犹为谨敕之士，所谓刻鹊不成尚类鸯者也。效季良不得，陷为天下轻薄子，所谓画虎不成反类犬者也。
　　录曰：以援之谨饬而不免身后之谤，何耶。夫援以壮时欲就边郡田牧，盖未为得志也。故其旧志，自谓穷当益坚，老当益壮。夫谁能夺之。及其致身於人，便为分限，虽欲马革袅尸，甘心暝目，岂能尽如所愿耶。既有请行之言，又为据鞍之态，谗人从而媒孽之，此其求全之毁，尚类於刻鹊之事，向非朱勃之论，不几於画虎者耶。将益信，馑饬之，尚有未尽，而轻侠之安所为可乎。
　　灵帝大诛党人，诏下急捕范滂等。督邮昊导至县，抱诏书闭传舍，伏林而泣，滂闻之曰：必为我也。即自诣狱。县令郭揖大惊，出解印绶，引与俱亡，曰：天子大矣，子何为在此。滂曰：滂死则祸塞，何敢以罪累君。又令老母流离乎。其母就与之诀。滂白母曰：仲博孝敬不足以供养。今从龙舒君归黄泉，存亡各得其所。唯大人割不忍之恩，勿增感戚。母曰：汝今得与李杜齐名，死亦何恨。既有令名，复求寿考，可兼得乎。滂跪受教，再拜而辞，复顾其子曰：吾欲使汝为恶，则恶不可为。使汝为善，则我不为恶。行路闻之，莫不流涕。
　　录曰：范滂之母，人谓欢其义也。愚以为不得已而为是言也。苟使爱惜其死，将何益哉。盍若辞之曰：人生修短，自有义命。颜回为善，於尔何如。有命自天，不为追己。岂不达哉。至於李、杜生与同难，死何足方。若乃名之一字始末祸端，尤不当以为言也。所窃喜者，仲博有子龙舒、克男。仁者有后，不为废绝。不然以未发白之龄而罹短命之苦，岂惟行道出涕，其万世痛绝也乎。
　　《晋书》：王裒父仪为魏安束将军司马昭司马。束关之败，昭问於众曰：今曰之事，谁任其咎。仪对曰：责在元帅。昭怒曰：司马欲委罪於孤邪。遂引出斩之。裒痛父非命，於是隐居教授，三征七聘皆不就。庐於墓侧，旦夕常至墓所拜跪，攀相悲号，涕泪着树，树为之枯。读诗至哀一辰父母，生我劬劳，未尝不三复流涕。门人受业者并废《寥表》之篇。家贫躬耕，计口而田，度身而蚕。或有密助之者，裒皆不听。及司马氏篡魏，裒终身未尝西向而坐，以示不臣於晋。
　　录曰：王祥孝矣，及其为三公也，魏置其君而视之如弁髦土便然，曾不若剖冰求鲤之坚且笃也。孟宗贤矣，及其为大夫也，吴孙琳废亮反为告於庙而行之，曾不若泣竹感天之顺且从也。然则终身不西向者，岂徒诵哀哀父母而能然哉。
　　兖州刺史王叔为人谨厚，名其兄子曰默、曰沈，名其子曰浑、曰深，为书戒之曰；吾以四者为名，欲使汝曹顾名思义，不敢违越也。夫物速成则疾亡，晚就则善终；朝华之草夕而零落，松相之茂隆寒不衰。是以君子戒於阙党也。夫能屈以为伸，让以为得，弱以为强，鲜不遂矣。夫毁誉者，爱恶之原，而祸福之机也。孔子曰：吾之於人，谁毁谁誉。以圣人之德，犹尚如此，况庸庸之徒哉。人或毁己，当退而求之於身，若己有可毁之行，则彼言当矣。若己无可毁之行，则彼言妄矣。当则无怨於彼，妄则无害於身，又何反报焉。谚曰：救寒莫若重裘，止谤莫如自修。斯言信矣。
　　录曰：昶之命子，若预为浑设也。夫沈默浑深四者，皆谦厚不伐之旨也。是故愿其如海焉，纳百川而未见其盈也；愿其如洞焉，涉万里而未见其止也。以超之馑厚而后有浑与济之洪雅，使能充之於功名之际，则为有道之士；弘之於容人之量，则成长者之风，岂不益贤乎哉。借其狗於流俗，狙於愧恨，既不免时人之讥；及居么＃辅，声望曰喊，则顿失命名之义矣。嗟夫。
　　《唐书》：贞观二十二年，上作帝范十二篇，以赐太子，曰：君体建亲，求贤审官，纳谏去谗，戒盈崇俭，赏罚务农，阅武祟文。且曰：修身治国，备在其中。一曰一不讳，更无所言矣。又曰：汝当更求古之哲主以为师，如吾不足法也。夫取法於上，仅得其中；取法於中，不免为下。吾居位以来，不善多矣。锦绣珠玉不绝於前，宫室台榭屡有兴作，犬马鹰集无远不致，行游四方供顿烦劳。此皆吾之深过，勿以为是而法之。顾我弘济苍生其益多，肇造区夏其功大。益多损少，故人不怨。功大过微，故业不鞯。然比之尽善，固多愧矣。汝无我之功勤，而承我之富贵，竭力为善则国家仅安，骄惰奢纵则一身不保。且成迟败速者国也，失易得难者位也。可不惜哉，可不慎哉。
　　录曰：唐太宗之教太子，可谓至矣。惜其於君之道，果乎其未之闻也。夫君子之道造端乎夫妇，及其至也察乎天地。此上古圣人所以彻上彻下，由内以及於外，由家以至於朝廷，然后为无弊也。今观自君体建亲以至阅武修文，莫不毕陈。又自细微过失以及事功显迩，悉皆无隐，可谓至再至三，而未尝一及於刑家之道。帝岂智不及此哉。武台之祸，盖反巢刺之刃；家事之言，速报胁父之谋耳，岂惟训诰而有遗，兼通谶记而无奈。是以古邺君子铃务正心诚意，慎微谨独，未尝一念之或苟然，后及於治国平天下，一以贯之而无遗。此其帝之所独阙，而唐之所深祸欤。
　　郑善果父诚，母崔氏，严明节操，博涉书史，通晓治方。诚为周大将军，讨尉迟回战死，善果袭父爵。及为鲁郡太守，每出厅事，母辄坐障后察之，闻其剖断合理，归则大悦；若行事不允，或妄慎怒，即还涕泣不食。善果伏於床下，曰：汝先君在官清恪，以身狗国。汝自童子袭茅土至方伯，案可妄加慎怒，堕於公政，内坠家风，外亏天子之法，何面目见汝先君。善果由是克己，号为清吏。
　　崔玄眸母卢氏尝戒玄障曰：吾闻姨兄辛玄驭云：子姓凡居仕宦，人有言贫乏不能存，此是好消息。若闻财货充积，此恶消息。吾尝以为确论。比见亲表中，务多财以奉亲，而其亲不究所从来，必出乎凛禄，则善矣。如其不然，何异盗乎。若汝为吏不能忠清，无以戴天履地。宜识吾意。故玄障所至，以清白名。
　　录曰：郑善果之母谈虎而色变，盖有所伤之也，故其词也烈。崔玄障之母见贤而思齐，夫有所受之也，故其词也温。二子卒皆以清白闻。信乎阴教之不虚也。而玄障遂能反正，废主有大功於唐，较之善果晚节盖有问矣。
　　韩休子七人，浩、洽、洪、肱、况、浑、洞皆有学，尚节义籍，甚於时。安禄山反，皆陷贼逼，以官不受，出奔行在，为贼所擒。浩、洪、浑皆遇害。肃宗以大臣子能死难，诏赠浩吏部郎中，洪太常卿，浑太常少卿，肱终谏议大夫，洽终殿中侍御史，洞终国子祭酒，况贞元元年加检校左仆射、同中书门下平章事。况性节俭，居尝陋薄，取庇风雨，门当列戟，以父时第门不忍坏，乃不敢请堂。先无挟麻，弟洞稍增补之，辄除去，曰：先君容焉。吾等奉之，常恐失坠。若摧圯缮之则已，安敢改作以伤俭德。居重位清洁疾恶，不为家人资产。初判度支李晨以裨将白军事况，待之加礼，使其子拜之，厚遗器币鞍马，后晨终立大功。幼时已有美名，晚节益峻其家范，训饰子弟甚严。故贞元问，言家法者曰：韩氏、穆氏云。穆宁子四人赞、质、负、赏。世以儒闻，而刚正气节自任。以明经调盥山尉，过平原见颜真卿。及闻禄山反，即遗真卿书以其子，属其母弟曰：苟不乏嗣足矣。即驰谒真卿曰：先人有嗣，我可以从公死也。既而真卿过河见肃宗，问状异之将，以为谏议大夫。德宗在奉天，奔诣行在，擢秘书少监、太子右庶子，及宁之老。赞为御史中丞，质右补阙，员侍御史，赏监察御史，皆以守道行谊为缙绅所仰。赞最孝谨，质强直，员工文词，赏尚节义，俱有令誉而和粹，当时以珍味目之。赞俗而有格，为酪；质美而多入，为酥；员为酝酬；赏为乳腐，宁平居。尝讥家令，训诸子。人一通戒曰：君子之事亲，养志为大。吾志直道而已。苟枉而道，三牲九暴，非吾养也。
  </div>
  <div class="pagination">
   <a href="弘道录_page10.html">
    上一页
   </a>
   <span>
    ...
   </span>
   <a href="弘道录_page6.html">
    6
   </a>
   <a href="弘道录_page7.html">
    7
   </a>
   <a href="弘道录_page8.html">
    8
   </a>
   <a href="弘道录_page9.html">
    9
   </a>
   <a href="弘道录_page10.html">
    10
   </a>
   <span class="current-page">
    11
   </span>
   <a href="弘道录_page12.html">
    12
   </a>
   <a href="弘道录_page13.html">
    13
   </a>
   <a href="弘道录_page14.html">
    14
   </a>
   <a href="弘道录_page15.html">
    15
   </a>
   <a href="弘道录_page16.html">
    16
   </a>
   <span>
    ...
   </span>
   <a href="弘道录_page12.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
