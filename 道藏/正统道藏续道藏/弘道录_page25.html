<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 25 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 25 页/共 27 页
  </h1>
  <div class="content">
   《宋史》：太祖谓赵普曰：天下自五季以来，数十年间，帝王凡八姓十二君，僭窃相踵，斗战不息，生民涂地。其故何也。吾欲息天下之兵，建国家长久之计，其道何如。对曰：陛下之言及此，天地人神之福也。此无他，方镇太重，君弱臣强而已。今欲治之，宜稍夺其权，制其钱谷，收其精兵，则天下自安矣。时石守信、王审琦等，皆上故人，有功，典禁卫兵，一日晚朝毕，因与饮酒，酣，太祖屏左右曰：朕非卿等不及此。然天子亦大艰难，殊不若节度使之乐，朕终夕未尝安枕。居此位者，谁不欲之。守信等顿首曰：陛下何为出此言。今天命已定，谁敢有异心。祖曰：固然。其如麾下，欲富贵何。守信等泣曰：臣等愚，不及陛下，一反矜指示可生之途。祖曰：人生如白驹过隙，所以好富贵者，不过欲多积金钱，厚自娱乐，使子孙无贫乏耳。卿等何不释去兵权，出守大藩，择便好田宅市之，为子孙立永远不可动之业，多买歌儿舞女，日夕饮酒相欢，以终其天年。朕与卿等约为婚姻，君臣之问，两无猜疑，不亦善乎。守信等皆谢曰：陛下念臣至此，所谓生死而骨肉也。明日皆称疾，乞罢典兵。
　　录曰：陈桥之事变，起於仓卒，五代相袭之旧也。兵权之释，息销於未然，大宋不拔之基也。《易》曰：央，扬於王庭，孚号有厉。象曰：扬於王庭，柔乘五刚也。孚号有厉，其危乃光也。夫小人之乱极矣，循环损益，天故笃生大有作为之君，又得出乎其俯之臣，刚明果决，乾道盛备，阴柔消灭。故能显行於朝廷，使人明知去就之义，进退之几。其至诚孚信，既非挟诈任卫，而泱汗大号，亦非阴谋谲计。此所以异於蹑足扮耳，诛酿夷灭。而宋之家法，光於汉唐，非此之谓乎。
　　赵普为相，以天下为己任。太祖倚任之事，无大小，悉咨决焉。尝荐人为官，不许，明日复奏，亦不许。又以其人奏，太祖怒，裂碎奏牍掷地，普颜色不变，跪而拾之。他日补缀旧牍，复奏如初，上乃悟，卒用其人。又有小臣当迁官，以素恶其人，不与晋，坚以为请，上怒曰：朕固为不迁，卿若之何。普曰：刑以惩恶，赏以酬功，古今通道也。且刑赏，天下之刑赏，陛下岂得以喜怒专之。由是怒甚，起入宫，亦复随之，久之不去，竟得俞允。其刚毅笃信，类如此。
　　录曰：补缀旧牍，盛时之事也。普可谓无负於荐贤矣。何独於榻前之署，而忍裂断之乎。是时艺祖当乾，普方以社稷自任，其私心未动，利害未萌，故能尽忠所事。及再相之后，私心已动，利害已萌，由是不能不以得丧为爱恶也。虽然，若以他人观之，惟脊好恶，罔敢异同，岂有再三之渎，补缀之章乎。若普者善，非能悟帝，乃帝能悟普也。
　　吴越王淑闻唐亡而惧，乃与妻孙氏，子惟浚，孙承佑来朝，太祖赐礼贤宅以居，亲幸宴之，信任不疑。留两月遣还，赐以黄袱，封识甚固。戒曰：途中宜密观。及启之，则皆群臣乞留淑章疏也。椒益感惧。既归视事，命徒坐於东偏，曰：西北者，神京在焉。主上信我，而我敢不敬乎。每修贡，必列於庭焚香，而后遣之。
　　录曰：帝之归恢，其惩于铉之论煜欤。他人之鼾睡，既不能容，在己之独觉，又不可信，徒狗君臣之情惑，而无明炳之远图，一旦如有铉者，则帝之辞屈矣。以此示信。至於异日，尚留而弗遣，则二帝量之浅深，德之厚薄，又可见矣。
　　王文正公为相，上益亲信，言无不从，几大臣奏请，必问王日一以为何如，然后施行。日一慎守祖宗法度，无所变更。每询访四方利病，或使疏其言而献之。观才所长，密籍其名，不复与见。遇有差除，必先疏三人姓名，以请所用者，帝以笔点之，同列不知，故惟旦奏，无不俞允焉。
　　录曰：真宗之信王旦，岂诚心与直道欤。始也媚之，以固结其心；终也信之，以成就其志。向使旦不能任帝之诈，帝亦岂能信旦之言乎。以为近密则可，队为慎守则未也。盖慎者，当官之义，自始至终，不容一毫苟且，而可贻临投之悔耶。观者当默识之。
　　《名臣录》：张忠定公前后治蜀，皆以恩信，民鼓舞相庆，如赤子久失父母而复来也。既至，易严以宽，凡令下，人情慰惬，蜀郡大治。上曰：得咏在蜀，朕不复有西顾之忧。其见信任如此。尝问李畋曰：百姓果信我否。对曰：侍郎威惠及民，民安得不信。公曰：前一任，则未也。此一任，应稍稍耳。只此一个信字，五年方得成。又曰：子异日为政，信及於民，然后教之。言及於义，然后劝之。动而有礼，然后化之。静而无私，然后民安而乐业矣。仃斯四者在，先率其身。王沂公尝言：人之操履，无若诚实，夷险可以一致。其再莅大名治政，益信於人。民居军伍，咸画像以事之。时虏使往来入境，皆云：此府王公在焉，必沐浴洁服而入。杜祁公平生直谅，忠信取重天下。尝曰：衍历年多，任事久，上为君上所知，次为朝野所信。故几事得以伸其志。又曰：自在幕府，至於监司，人尚一不信。及为三司副使，累於上前执奏不移，人始信之。复至公待物，乐与人善。既知其人，则无复毫厘疑问。始琦为枢副，论难一二事，公不乐。久之，相亮每事门曰：谏议曾看否。看，便将来押字。琦益为之尽心，不敢忽。以此见其自信信人，不易得有如此。
　　录曰：三公者，国之着蔡，时之柱石也。而自信信民，上而君长，次而同列，不易得如此。然则，君子可不益自勉哉。益自勉哉。
　　弘道录卷之四十九　竟
　　＃１＃２『卿』 原作『乡』，据文义改。
　　＃３『共』原作『供』，据文义改。
　　弘道录卷之五十
　　信
　　君臣之信
　　仁宗信任大臣，择报聘契丹者，吕夷简荐富弼。时帝以平治责成辅相，而命弼主北事，仲淹主西事。弼至入对曰：主忧臣辱，臣不敢爱其死。帝为动容，进枢密直学士，弼固辞曰：国家有急，不可惮劳，何至以官爵赂焉。遂往。
　　录曰：史称帝刚断不足，岂其然哉。以平治责辅相，以北事责富弼，以西事责仲淹，帝之断有余矣。有道之世，大抵如是。及其衰也，猜忌生焉，嫌疑作焉。推原其故，正以怀禄者多，狗国者寡，贤不肖混淆，以致君心之不固也。然则弼之辞官，岂无谓哉。
　　富弼至契丹，见其主曰：两朝继好，垂四十年。一旦求割地，何也。主曰：南朝违约，塞祷门，增塘水，治城隍，籍民兵，将以何为。弼曰：塞鸣门者，备元昊也。塘水始於何承矩，事在通好。前城隍皆修旧，民兵亦补阙，非违约也。遂进说曰：北朝忘章圣皇帝大德乎。澶渊之役，苟从诸将言，北兵无得脱者。且通好，则人主专其利。若用兵，则利归臣下，而人主任其祸。故劝用兵者，皆为身谋尔。主惊曰：何谓也。弼日；昔晋高祖欺天叛君，末帝昏乱，上下离叛，故契丹师胜。然壮士健马，物故太半。今中国兵精马壮，法令修明，上下一心，果欲用兵，能保必胜乎。就使其胜，所亡士马，群臣当之欤，抑人主当之欤。若通好不绝，岁币尽归人主，群臣何利焉。主大悟，首肯者久之，曰：微卿言，吾不知其详。
　　录日：始契丹之报聘也，择，无敢遂行者。虽郑公毅然请往，而欧阳公上章留之，岂非天下之至难乎。及郑公之既至也，虏未见可畏者，虽反覆数百言，未尝有以难之，又安见其至难哉。盖不难於夷狄，而难於信义。中国之所倚仗，惟信与义，可以摄服夷狄之心。合此而论强弱，较胜负，非君子之所敢知也。然则今之鞑靼，岂皆无一毫之人心乎。抑无信义哄结之乎。若芍开诚布公，啖以利害，晓以荣辱，虽未能尽如吾意，亦不至如斯之背戾也。然则为国者何惮而不为乎。
　　富弼复如契丹，特和亲、增币二仪。及誓书往至，不复议婚，专欲增币，曰：南朝既增我岁币，其辞当日献。弼曰：南朝为兄，岂有兄献於弟乎。然则为纳字，弼亦不可，曰：南朝既以厚币遗我，是惧我矣。则於二字，何有。弼曰：本朝兼爱南北，故不惮更成，何名为惧，或不得已。至於用兵，则当以曲直为胜负，非使臣之所知也。契丹主曰：古有之。弼曰：自古，唯唐高祖借兵於突厥。当时或称献纳，其后颉利为太宗所擒，岂复有此哉。声色俱厉，主知不可夺，乃曰：吾当自遣人议之。
　　录曰：景德之誓书一，庆历之誓书二；景德之和好近，庆历之和好远。畎亡宗之世，略不如汉，谋不如唐，强不如秦，富不如隋，惟恃一弼之诚信晓争。二字之献纳，华夷之际，亦可观矣。虽然有帝之谦光，而争纳字不为过；有帝之节俭！而增岁币不为侈；有帝之天性七爱，而弥息息兵不为虚文。不然，口受之词，与临发之言尚有异同，何况异日之史笔乎。此又不可不知。
　　时西边用兵，守备不足，种世衡建议：延安束有故宽州废垒，请城之，以当寇冲，右可固延安之势，左可致河束之粟，北可图银夏之旧。朝廷从之。及成，赐名青涧城。蕃部有牛家族奴讹者，素屈疆，未尝出谒郡守，问世衡名，遽郊迎，世衡与约，明日当至其帐，往劳部落。是夕雪探三尺，左右曰：地险，不可往。世衡曰：吾方结诸羌以信，不可失期。遂绿险而进。奴讹方卧帐中，谓世衡必不能至。世衡蹴而起，奴讹大惊曰：前此未尝有官至吾部者，公乃不疑我耶。率其族罗拜听命。世衡在青涧城，元昊未臣，其贵人野利兄弟亲信用事，欲谋问之。有僧王光信者越勇，习知蕃部道路，奏以为三班借职，乃为问书，使遗其贵人，喻以早归之意。元昊信之，果疑野利兄弟，卒以诛死，使其臣李文贵报言，许以通和，愿赐一言。世衡以白仲淹，谕以朝廷，开纳德意，纵使还报。自是元昊请降，遂称臣如旧。
　　录曰：愚观矜氏，本出放后，初无闻於时也，而其后世遂为名将。要其立功，青涧奴讹为始，野利刚浪为终。其始也，临不测之渊，冒不虞之险；其终也，以前日之信，立后日之谋。今之为边师者，可不知所务乎。或曰：世衡之时，有仁宗在上，仲淹在下，故能成功。若君非宽亡大度，将非公正明信，则虽欲央策於一时，且不能，况望驰声於后代乎。此又不可不察。
　　司马光为人忠信正直，自少至老，语未尝妄。自言：吾无过人者，但平生所为，未尝有不可对大言者耳。诚心自然，天下敬信。陕洛问，皆化其德，有不善，必曰：君实得无知乎。及居政府，凡新法为民害者，划革略尽。或曰：配一丰旧臣多俭巧，他日有以父子义问上，则祸作矣。光正色曰：天若祚宋，必无此事。於是天下咸信之，曰：此先帝本意也。
　　录曰：人何以不可对人言乎。盖人者，对己之称，己非可以自欺，而可欺人乎哉。今之欲欺人者，虽百计言话，然其本心之明，有终不得而昧者，是叉支离湎涊，歌言而超起也。《大学》传曰：所谓诚其意者，毋自欺也。又曰：人之视己，如见其肺肝。然人岂有不自信，而能信于人者乎。其所以厘革宿奖，勇罢新法，皆其自信中来也。虽天下祚宋，亦未如之何也已。
　　唐介拜参知政事，自以进由直道，感慨知遇益致，所以事君之义，纯诚尽公，多所献替。用人明言其才否，不立恩，不避怨。与同列论政事，反覆再三，未尝阿屈。於祖宗法度有所更变，近臣有所进退，尤极其慎。虽在帝前，必究切辩折要，是非之归，未尝反顾。帝於是益敬信之，而天下翕然想望其风采。录曰：愚观唐子方何其幸哉。始也，直声满天下；终也，直道满朝廷。士之生斯世为斯民，虽微贱，亦思自副，蚓贵重乎。虽一命，叉思自效，蚓相业乎。其所以益感知遇，敬信不疑，上下之问，同是无负而已。常安民主信为治，至人不忍欺。与安惇同俺，惇深奸，常毁素所善者，安民曰：若人不厚於君乎。何诋之深耶。惇曰：吾心实恶之，姑面交耳。安民曰：君所谓匿怨而友其人，乃李林甫也。惇笑曰：直道还君，当贵输我。故安民常曰：处厚若贵，天下事可知，我当归谢，宁复校是非邪。第恐累阴德耳。后惇子坐诛，果如其言。时元丰用事之臣虽去朝廷，然其党分布中外，起私说以摇时政，尤窃忧之，贻书吕公若曰：善观天下之势，犹良医之视疾，方安宁。无事之时，语人曰：其后必将有大忧，则众必骇笑。惟识见几微之士，然后能逆知其渐。故不忧於可忧。而忧之於无足忧者，至忧也。夫去小人不难，而胜小人为难。陈窦五王，皆前世已然之祸，今虽登进忠良，而不能搜致海内之英，使皆萃於朝，以胜小人，恐端人正士未得安枕而外。故以十人而制一虎，则人胜；以一人而制两虎，则虎胜。奈何以数十人而制千虎乎。其言历历皆验。又言：昌惠卿贱性深险，今过阙必称先帝而泣，以感动陛下，希望留京。后请对果然，帝正色不答，时论快之。又尝极论章惇、蔡确、曾布。时蔡京之恶未着，人多未信，安民独言：京奸足以惑众，辩足以饰非，巧足以移夺人主之视听，力足以颠倒天下之是非。章前后至数十百上，皆确论也。
　　录曰：夫筮龟药石，世并珍异者。盖药石能治已然之疾，而筮龟能次将来之祸。无筮龟，则药石无所措其手；无药石，则筮龟不能信其用，要在夫人之央计何如耳。宋之天下，譬则人之一身，始焉，不信平和之剂，妄投药饵，率意不顾，以致内而腹心，外而四肢，莫不旭然病也。中焉，力施故治之方，百计爱护，思欲挽回，是以上而眉宇，惧而颜色，莫不蛋然喜也。终焉，药不暝眩，厥疾不廖，於是病加於小愈，息生於怠惰，而膏之上，肓之下，读然不可解矣。此安民之言，信若筮电。然而不能用者，国之元气。阐於运之盛一很，人之死生系於命之修短。有如宣七者，天若祚之，以眉寿终之，以至公永无社饭之虞，何至调戏之息。则虽有百狼千虎，将见天高日升，不能恣其咆哮也。惜乎。元佑沦亡，绍圣继作，中朝列为荆棘，人类化为鸥鸰。《诗》不云乎：内垒于中国，覃及鬼方。其言不□ 可信，而尤可痛也。
　　杨邦久神色明秀，长身山立，见者信爱，居无事时，与物无杵，及遇事勇决，万夫不能夺也。其德行修於家，称於乡，信於友，至以身殉国，立天下万世之大节，非一时适然也。初摄溧阳，号令明信。会叛卒周德据府城，杀官吏，邦#1又立狱囚赵明於庭，以诚信结而遣之。翌日，明果悉里中豪健擒贼，讨平之。时通判建康，金兵彼江，杜克下令城守，邦又信之。明日克遁，金陵空，无兵，知府陈邦光#2出城迎虏，克先降，惟邦叉不屈，大呼：我虫见降卢者耶。邦光启兀木言：邦又素有疾。遣亲厚者说之曰：公故贫，有兄垂老，仰分禄，寡嫂狐侄远来就养，五予尚幼，一女未嫁，宁不念比。邦又曰：兹人之常情，五口独无情乎。家国不两立，吾信无疑矣。兀木置酒，召降者饮，邦久及阶，以首触柱础，曰：我岂与犬豕同醉饱乎。明日，邦光复谕之曰：事无可奈何，愿少回意，徒为死，无益也。邦又瞋目曰：尔以从臣守藩，临难不能死，甘心屈膝，使人人效尔，朝廷何赖。时有刘团练取幅纸示之曰：无多言，为赵氏即书死字，为我即书活字。於是取笔书死字，刘犹未信，又刺血书衣襟曰：宁作赵氏鬼，不为他邦臣。又明日复咨问，邦久大骂，裂襟以示，虏始信，遂过害，相与剖腹，取其心而视之。
　　录曰：愚观宗泽之愤，杜克之暴，邦光之降，邦天之剖，皆汪黄用事，君德不刚之所到也。而金陵王气所萃，非江浙一隅可比。帝已失之东隅，庶几收之桑榆，而缩手无策，坐待啖亡，然犹延数世之豚者。孔子曰：自古皆有死，民无信不立。故城可破，而幅纸不可破；将可虏，而血书不可虏。向使忠襄不作，晋於夷狄矣。而能立诚示信，凌天贯日，庶几犹生，尚赖不没。
　　岳飞受命讨杨公，而张浚都督。会朝廷诏还防秋，浚召飞，欲候来年议之，一飞曰：已有定画#3，都督能少留，不八一日可破贼。浚曰：何言之易耶。飞一曰：王四厢以王师攻水寇，则难，飞以水寇攻水寇，则易。水战，我短彼长，以所短攻所长，所以难。若因敌将攻敌兵，夺其手足之助，离其腹心之托，使孤立解散，而后以王师乘之。八日之内，当俘诸酋。浚许之，飞遂如鼎州。先是所部皆西北人，不习水战，飞曰：兵何常顾，用之何如尔。乃遣使招谕其党，黄佐既至，村佐背曰：子知逆顺立功封侯，岂足道哉。至是佐招杨钦来降，飞喜曰：杨钦骁悍，既降，贼腹心溃矣。遣归湖中，钦又说全综、刘说来降，公负固不服，浮舟湖中，以输激水，其行如飞，帝置撞竿，官舟迎之辄碎，预伐君山木为巨筏，塞诸港淡，又以腐木乱草，浮上流而下，择水浅处，遣善骂者挑之，且行且骂，贼怒来追，则草木壅积，舟轮碍，不能行，乃急击之，贼奔港中，复为筏所拒，官军乘筏，张牛革以蔽矢石，举巨木撞，其舟尽坏，么遂赴水死。飞入贼垒，余酋惊曰：何神也。俱请降。果八日而捷书至，浚欢曰：岳侯神等也。初么侍其险曰：欲犯我者，除是飞来。至是人以为谶而信之。
　　录曰：人皆谓岳侯神算，愚窃以为飞之自信也。其言曰！．智信仁勇严，缺一不可。今观以水寇攻水寇，是其智；果八日而捷，是其信；招之能来，推之能去，俾其心服，是其仁；欲犯我者，除是飞来，是其勇；无俟来年别议，必欲都督少留，是其严。智故不困，信故不爽，仁故不杀，勇故不惧，严故不惑。回视富平之役，符离之师，真兄戏尔。以亲服神算之人，他日督府之议，竟致面违心否！况其他乎。是可以为浚惜，而不足为飞病也。吁，可叹哉。
　　杨存中为人忠谨，高宗为康王，开大元帅府，即亲信之。时帅府草创，存中昼夜扈卫寝幔，不令顷刻去侧。及南渡江，驻跸江浙，存中以胜捷军，从张俊守昊门。苗刘之变，从俊赴难，擢为御前统军，进神武中军统制。俊复欲留置军中，上曰：宿卫乏帅，朕所选，为不可易也。在殿岩，凡二十五载。金主亮有南侵意，存中上备敌十策。步帅赵密谋夺其权，因指为喜功生事，竟代之。未几边声日急，帝如建康，诏为御营宿卫，复使扈跸，因语宰相曰：杨存中唯命束西，忠无与二，朕之郭子仪也。又曰：朕假借诸将眷，存中尤深抚绥之，过於子弟。曩於赵密之代，不安寝者三夕。於是出入四十余年。至孝宗尤信重之，呼为郡王而不名。
　　录曰：愚观中兴诸将，岳最危，杨最密。危者，如波涛涵涌，雷霆奋迅，始终不失其正，故天下后世重之。密者，如指之在臂，臂之在身，东西惟命所使，故当时人主悦之。观秦桧杀岳飞，徉为不闻，而赵密代存中，乃为不寝。帝之存心厚薄，於此分矣，非与国人交止于信也。
　　《皇明名臣录》：李文达公贤，为人忠信严密，处俺友恒，惇信义，言有不合，终不失和气。得时行志，自三杨后，莫能及之。英庙独承宠遇，宪庙继统，信任日笃。初荐布政陆瑜为刑部尚书，石亨以私赞之，久不召对，人为公危。及瑜至，当拟旨到任，同事者且谓拟侍郎，公曰：吾以尚书荐，而改拟侍郎，则自歉不信。竟拟尚书从之。后瑜颇称旨，乃复召对如旧。又举耿九畴为都御史，轩挽为尚书禾成。耿为石亨所排，轩亦以权贵侵官，托疾去，公屡言于上而还之。年富亦为石彪所诬反，亨败，力一商富可大用，起为户部尚书。会缺礼部侍郎，有近习求荐陛，上问：何如。封曰：不知其人。臣所知，惟学士李绍可。因言：迩者士风不立，多寅绿求进。如用经请，面召吏部谕之，庶几士类知警。时冢宰王翱以老成可马，马勖以仪表，皆为上所眷。凡有所荐必先谕意，文则委王，武则委马。至御前，畴咨既已，必曰：臣所知如此，还须召某等再审。二人卒如公言。以是上不致疑，下皆信服。
　　录曰：愚观英庙之时，谗邪接踵。幸而天心厌乱，曹石之徒，上实不堪，乃返其所美之威福，而与吾柄执之。公亦深戒甘露之变，惩党禁之祸，不为檄幸长乱之事。以是谗言不行，信任益笃，终能成辅相太平之功。后世既不能鉴于已然，又不能戒于将然，徒恃激切之行，冀成回天之功，非惟不信，而反害之。盖以此也，读者不可不察。
　　都御史韩雍为人洞达凯爽，有信义，敢於有为，笃於自任。成化乙西，两广弗靖，与都督赵公辅受命往征，二人相推相信，深谋密议，宛然若兄弟朋友之相告语者。初议欲分江西兵由瘦岭入广东，大军则从湖广入广西，以贼在广东宜逐之，在广西宜困之。公曰：不然。古者仗越临戎，专制闯外。谓可安国家，利社稷，专之可也。夫兵有聚而为正，亦有分而为奇。今两广已无完郡，而大藤峡，贼之巢穴，不图，而趋其末，未见其能济。苟全师至彼，南可以攻大藤，东可以应南韶，西可以取柳庆，北可以断阳峒，诸路举，无不克，何须於逐乎。又欲诱修仁、荔、浦、摇、拷，出而杀之，则余党可不劳自平。公谓：奉词致讨，贵乎名正。诱而杀之，信义亏矣。乃分遣左右为二十五哨，而公与太监、总兵及广西总兵欧信等领中峭，克日进讨。弥月，而修仁、荔浦平。乃移师得州，乘胜而进，谕以朝廷威福之重，示以贼势可灭之机，众遂灌呼，卒以克灭。盖公以应变次策为之主，信赏必罚为之辅，一惟至公无私，宜其成功甚速而至大也。
　　录曰：《传》有云：天之所助者，顺也；人之所助者，信也。履信达乎顺，斯乃所以成功也。然则如韩公者，其一时之人杰也欤。录之。
　　弘道录卷之五十　竟
　　＃１『邦』 原作『拜』，今据文义改。
　　＃２『光』 原作『免』，今据文义改。
　　＃３『画』 原作『昼』 今据文义改。
　　弘道录卷之五十一
　　信
　　父子之信
　　孟子曰：天下大悦，而将归己。视天下悦而归己，犹草芥也。惟舜为然。不得乎亲，不可以为人。不顺乎亲，不可以为子。
　　录曰：此舜之心，断断乎以亲为必可信，而无一毫之疑者也。彼贼於父子之恩者，皆由其始之不信。是故玄宗疑睿宗之害己，而后王锯之言易入；肃宗疑明皇之得众，而后辅国之谐始行。了翁复申之曰：彼臣弒其君，子弒其父，常始於见其有不是处耳。呜呼，始之所见，即中之所疑也。
　　《商颂》：天命玄乌，降而生商，宅殷土茫茫。古帝命武汤，正域彼四方。《大雅》：厥初生民，时维姜媳。生民如何，克里克祀。以弗无子，履帝武敏欣。攸介攸止，载震载夙。载生载育，时维后稷。
　　录曰：此商周之鼻祖，史记於诗乎，据果可信乎。曰：非然也。诗者以意逆志而已矣。夫有匹配之贤，而后有嗣续之贤，此天地之常经，生民之至理也。古者高辛氏之王天下也，普施利物，不於其身，食而威，惠而信。帝乃四妃，元妃有合氏女，日姜姬，生稷；次陈锋氏女，曰庆都，生尧；又次有娥氏女，日简狄，生契；又次娠訾氏女，日常仪，生挚。夫以圣德如高辛，而四妃为之配，其生圣子，乃理之必然。而玄乌之祥，履武之异，适然有之，非谓全无人道。一旦卵其卵，迹其迹，而遂生子也。彼作诗者，在於措词之善，乃加天命二字，及曲为形容名弃之意，而有隘巷寒冰，牛羊腓字之说。此作诗之常事，不可以文害义也。岂可从而附会之。合圣德之高辛以为之父，而孜孜以神怪不经之论加於万世之圣人，其失在於不达诗之本旨故也。夫儒者以穷理为务，诵《诗》三百，且犹不达，何怪乎佛老荒唐之说乎。若佛氏洞胁而生，馨香满室，伊尹生於空桑，老子生而头白之类，兹录以传信，故不可无辩。
　　《春秋》：鲁桓公六年九月下卯，子同生。
　　录曰：自《小弁》之怨作，而父子之道乖，夫子之作《春秋》，盖伤之也。然则虽以鲁事，而实非为鲁也。以为感隐桓之祸，故以喜书。诚哉，末乎。《左传》虽然，吾夫子别嫌明疑之意，斯吴至矣。夫夫妇别，而后父子亲。桓之昏惑，与文姜之败度，千古所未闻也。史书九月丁卯，昭其实也。《诗》称展我甥兮，着其微也。以是为防他。公尚曰：同，非吾子，齐侯之子。然则非所以明与子之法，防夺正之事《胡传》，将以正鲁桓身后之恶，定千古不决之疑。其为世教虑，方始切矣。
　　鲁僖公五年夏，公及齐侯、宋公、陈侯、卫侯、陈伯、许男、曹伯会王世子于首止。秋八月，诸侯盟于首止。
　　录曰：夫周室何以东迁，幽王何畎见弒，而《春秋》何以作欤，皆世子之莫定也。本一摇，而其祸至於丘墟其社，禾黍其宫，夷戮其身，尚犹未悟，一再传而有子克之难，至於子颓之祸，又惠王之身鉴也。反国未几，复有叔带之萌，吾不知惠王独何心欤。推原其故，皆以昧於《大学》之道，所谓好乐不是其正，之其所亲爱而辟焉者也。身之不修，而家不可齐，国不可治，天下不可平。虽晓明信在人，至其卒也，尚不敢发丧告哀，失父子之亲；戎伐王城，亏兄弟之义；天王出居于郑，蔑君臣之礼，皆惠王有以启之也。向微桓公管仲，惠之不为幽几希矣，周将何迁乎。吾夫子特书许之，盖为天下万世之大计，非区区一人之位是关也。
　　《左传》：颖考叔，颖谷封人也。有献於公，公赐之食，舍肉，公问之，对曰：小人有母，皆尝小人之食矣，而未尝君之羹，请以遗之。公日．二尔有母遗系，我独无。考叔曰：敢问何谓也。公语之故，且告之悔。对曰：君何患焉。若阙地及泉，隧而相见，其谁日不然。公从之。公入而赋大隧之中，其乐也融融。姜出而赋大隧之外，其乐也泄泄。遂为母子如初。君子曰：颖考叔，纯孝也。爱其母，施及庄公。《诗》曰：孝子不匮，永锡尔类。其是之谓乎。
　　录曰：愚观颖考叔之能昭於大信也。夫匹夫之誓，示之谅也，君子之要，约之义也。故一言而开庄公之惑。或曰：悔者，信与疑之问也。不悔，则不能因其所明而导之。
　　季友之母出自陈桓公，鲁桓公绝幸爱之。季友将生，公使人卜之，曰：男也，其名曰友。在公之右，问于两社，为公室辅。季氏亡，则鲁不昌。又筮之，遇大有乾，曰：周复于父，敬如君所。及生，有文在其手，日友，遂以名之，号为成季。
　　录曰：愚观季友之生，天实厌乱，非以为桓也。夫桓庄之不君，文哀之不妇，般闵之屡弒，二叔之长乱，鲁已无鲁，不但岌岌也。使无贤者生於其闲，周公之祀不其坠乎。其有文在手者，指其掌也。天意若日友者昌，弗友者亡，继般与闵，友之道也。不然，季亦淫人之裔，何德于天乎。其立僖以定鲁，乃以弥祸而存桃也。卜筮之意，深哉。
　　成风闻成季之县而事之，而属僖公焉。故成季立之。
　　录曰：僖公之立，果人乎，抑天乎。曰：天也。夫彭生之祸，文姜致之也，绝于天一矣。哀姜之入，宗庙厌之也，绝于天二矣。以至孟任之奔，而即有圉人荦之衅，天绝之三矣。子开之立，而又有卜出田之夺，天疱之四矣。风氏之继姜以有后，犹薄氏之继吕而代立也，岂非天实为之欤。
　　奚齐卓子者，骊姬之子也。荀息传焉。献公将薨，谓息曰：士何如则可，谓之信。对曰：使死者反生，生者不愧乎。登言则可，谓信矣。及薨，奚齐立里克，谓息曰：君杀正，而立不正，如之何，愿与子虑之。息曰：君尝讯臣矣。臣对曰：使死者反生，生者不愧乎。其言则可，谓信矣。於是里克知其不可与谋。退，弒奚齐息。又立卓子，克复弒卓子，荀息死之。君子曰：荀息可谓不食其言矣。
　　录曰：尾生信矣，而与女子私，则非正也。然则君子何以与苟息哉。与苟息，所以甚里克也。夫克之传申生，名正言顺，非若息之传奚齐也。优施一言而中立，与死者复生而不愧，相去何悬绝哉。向使克能守正不惑，以免申生於难，此其上也。若守死无二，以与太子共毙，亦其次也。既甘心矣，复腼其面，而徒朝弒一君焉，暮弒一君焉。若克者，吾不知为何惠公不能明正其罪，尚以废兴为辞。然则晋之刑政，又何如也。故夫子复累惠公。累惠公，亦以其里克欤。
　　郑文公有贱妾，曰燕姑，梦天使与己兰，曰：余为伯鲦，余而祖也。以是为而子，以兰有国香。人服媚之如是。既而文公见之，与之兰而御之，辞曰：妾不才，幸而有子，将不信，敢征兰乎。公曰：诺。生穆公，名之曰兰。
　　录曰：孟子曰：天子能荐人於天，不能使天与之天下；诸侯能荐人於天子，不能使天子与之诸侯。子华立为太子，则既受命於天，为质於诸侯，而郑之君位确乎有定。子兰之生，方且将信将疑，蚓又群公子之多乎。乃以奸郑见杀，遂致纷纷窜逐。而子臧之出奔，子士之欢毒。子瑕子愈之早卒无爱，然后石癸之说行，而孔将三人之计定，大官之立盟，而灵襄数世之大兴矣。岂非天之所启乎。后世苍龙据腹之祥，虽不同俾。呜呼，兰也，其馨龙也，其天矣乎。
　　楚共王无冢适，有宠子五人，将立，莫知所从，乃大有事于群望而祈曰：诣神择於五人者，使主社稷。乃褊以璧见於群望曰：当璧而拜者，神所立也。谁敢违之。既乃与巴姬密埋璧於大室之庭，使五人斋而入拜。康王跨之，灵王肘加焉，子干子哲皆远之。平王弱，抱而入，再拜，皆压纽，斗韦龟属成然焉。
　　录曰：愚观共王之事，末尝不叹。父背子违，不信己而信神，不择人而择鬼，不为明显暴白之事，而狗幽隐难知之谋也。文尧舜之天受之者以行，与事示之也。未闻当璧而压之纽也，彼巴姬何为者哉。其爱恶之情，未爻不寓於埋璧之际。而或当或否，岂非教之以篡乎。上有篡者，下必有翼之者矣。此楚之所以为楚，而五子者始终以弒立，果孰为神之所择乎。
　　卫襄公夫人姜氏无子，璧人惆始生孟挚，孔成子梦康叔谓已，立元，余使羁之孙圉与史苟相之。史朝亦梦，相协。晋韩康子聘于诸侯之岁，惆始生子，名之日元，孟挚之足不良，弱行。孔成子筮之曰：元尚飨卫国，主其杜稷。以示史朝，曰：元飨，又何疑焉。成子曰：非长之谓乎。对曰：康叔名之，可谓长矣。孟非人，将不列於宗，不可谓长。且其县曰：利建侯。筮袭於梦，武王所用也。弱足者居，侯主社稷，临祭杞，奉民人，事鬼神，从会朝。各以所利，不亦可乎。故孔成子立灵公。
　　录曰：愚观福善祸淫，天道未尝爽也。畎宣姜之乱，孟系之疾，天盖夺其嗣矣。然而康叔之祀不可废也，姬德之传不可泯也。虽无柔钮之梦，史朝之筮，能已於子元之立耶。虽然无征不信，不信民弗从。卫之诸臣，可谓从善者矣。卒以公孟安於居，不以长而为嫌，灵公利於侯，不以庶而见夺。夫子於卫襄公，书卒书美，其以此欤。不然纷纷祸乱，将不但传之所陈而已也。
　　子曰：孝哉闵子骞，人不间於其父母昆弟之言。
　　录曰：称骞之孝，而必本於父母昆弟者，盖骞之母，犹夫舜之母也，骞之弟，犹夫舜之弟也。父慈而母否，则人问於其母；兄爱而弟否，则人问於其弟。此舜母不免於单，象弟不免於敖也。骞以至恩笃之，以戚言动之，於是父回其遣母之心，母返其单于之念，三子各依其亲，而骞始无问于人人矣。此孔门之实行，不可以莫之辩也。
　　《汉书》：高祖姓刘氏，父日太公，母日刘媪。其先刘媪尝息大泽之陂，梦与神遇，是时雷电晦冥，太公往视，则见交龙於其上，已而有娠，遂产高祖。高祖为人隆准，而龙颜美须颇左股，有七十二黑子，宽仁爱人，意豁如也。高祖常县咸阳，纵观秦皇帝，喟然叹息曰：大丈夫当如此矣。
　　录曰：一阴一阳之谓道，道不可极，极则反也。三代之盛，至於定升洛邑，宅中图大，阳道极矣，所谓亢龙有悔者也。故束迁之变生焉。五霸之兴，至於三家分晋，六国合纵，阴道极矣，所谓龙战于野者也。故秦并之祸作焉。阴阳俱困，天地之道，鸵魂殆甚，故雀而生骇，马而生角，皆以贱易贵，队小易大之征也。天地之意，与其择休於贵人，孰若择休於匹夫。盖匹夫之托休，太公刘媪犹可言也。贵人之托休，不韦春申不可言也。则其梦与神遇，而雷电晦冥者，不犹巨人之迹，玄鸟之祥乎。汉之受命，於斯信矣。
　　薄姬，文帝母也。始姬少时与管夫人赵子儿相爱，约曰：先贵，毋相忘。已而管夫人赵子儿先幸汉王。汉王四年坐河南城皋灵台，此两美人侍，相与笑薄姬初时约，汉王问其故，两人俱以实告，汉王心凄然怜薄姬。是日召，欲幸之，对曰：昨暮梦苍龙据妾胸。上曰：是贵征也。吾为汝成之。遂幸有身，岁中生文帝。
　　录曰：媪之所梦，应天启运之兆也。姬之所梦，辅世长民之符也。秦与汉二代之兴废也，媪与姬，一朝之始末也。故各有天命之征焉。《诗》所谓明明在下，赫赫在上，天难忱斯者，以此不然，已以为类而天下荫之，我以为爱而人实憎之，几何不为隐之血，竞之肉乎。
　　隽不疑之为京兆尹也，有男子，乘黄犊车，建黄施，衣黄檐褕，着黄帽，诣北阙，自谓卫太子，公车以闻，韶使公卿将军、中二千石杂识视，长安中吏民聚观者数万人。丞相、御史、中二千石至者莫敢发言，不疑曰：诸君何患於卫太子乎。昔创剩违命出奔，辄距而不纳。卫太子得罪先帝，亡不即死，今来自诣，此罪人也。遂送诏狱，廷尉验治，竟得奸诈。本夏阳人，姓成名方遂，居湖以卜筮为事，有故太子舍尝从方遂卜，谓曰：子状貌似卫太子。方遂心利其言，几以得富贵，即诈称之。自不疑之后，赵广汉亦为京兆，尝言：禁奸止邪，於我庶几，至於决朝廷事，不及不疑远矣。
　　录曰：唐德宗时，有诈称帝母沈氏者，与此皆坐诬罔。惟宋高宗时，诈为永福公主，帝受而不疑，宠莫加焉。后虽为韦太后所发，亦纵其自窜，而不求治，则帝之悔也，甚矣。此成方遂之狱，不可无隽不疑之见也。
　　于定国之父于公自为县史，决狱平罗文法者，未尝有所恨焉。束海有孝妇，养姑甚谨，姑怜其少寡无子，欲嫁之，终不肯，姑以为累，反自缢死。姑女告吏验治，孝妇自诬服狱，具上府，于公争之，不能得，竟论杀孝妇，郡中枯旱三年。后太守至者，卜筮其故，于公曰：其勿卜筮，咎在此也。於是太守杀牛自祭妇冢，因表其墓，天乃立大雨，郡中以此敬信于公，为立生祠。定国少学法於父，亦为狱史，以林高迁。及为廷尉，甚见信用，央疑平法，务在哀矜鳏寡，罪疑从轻，加审慎之心。朝廷称之曰：张释之为廷尉，天下无冤民。于定国为廷尉，民自以不冤。始于公阎门坏，里中父老欲共治之，公曰：必令高大，可容驷马高盖。我昔治狱，多阴德，子孙必有兴者。至定国为丞相，子永复为御史大夫，封侯传世。至今人以其言为可信云。
　　录曰：张释之之无冤民，文帝之么也。于定国之民不冤，宣帝之明也。其曰：阴德有关，子孙当兴者，亦君相造命使然也。观者当信诸此。
　　《后汉书》：庐江毛义少苦节，以孝行称。南阳张奉闻其名，往候之，坐定，而府檄适至，以义守安阳令，义奉檄而入，喜动颜色。奉者，志尚士也，心窃鄙之，自恨其来，固辞而去。及义母死，去官行服，□ 公府征聘俱不至。奉乃叹曰：贤者固不可则，往日之喜，为亲屈也。
　　汝南薛包好学笃行，母死，以至孝闻，及父娶后妻，僧包，分出之。包日夜号泣，不能去，至被欧杖，不得已庐於舍外，旦入而洒妇，父怒又逐之，乃庐于里门，昏晨不废，积岁余，父母信而还之。
　　录曰：史称若二子者，推至诚以为行，行信於心，而后能感於人，遂以成名於后世，受禄致礼於当时。斯可谓能显亲也。录之。
　　陆绩为缘，其母治家有法。适楚王英谋反事连绩，诣洛阳诏狱严，其母自吴远顾，无绿相见，但作食以绩绩，绩对食悲泣不自胜，使者讦其故，微闻母远来，不得见，故悲耳。因问何以知之，绩曰：母截肉未尝不方，断葱以寸为度。今所饷羹，非母莫能调和，是以知之。蔡顺少孤，养母以孝闻。顺尝出求薪，有客率至，母望顺不还，乃噬其指，顺即心痛驰归，跪问其故，母曰：有急客来，吾噬指以悟汝耳。
　　录曰：愚观陆母之饷美，与蔡母之噬指，可以验天性之至信也。夫中镜家之所尚，肤休子之所同。惟所尚，故无终食之问，敢违其亲，惟所同，故一举足之际，不敢忘乎母。非若他人，必待孚而后信者比也。
　　弘道录卷之五十一竟
　　弘道录卷之五十二
　　信
　　父子之信
　　《唐书》，太宗文武大圣皇帝，讳世民，高祖第二子，母日太穆皇后窦氏，隋开皇十八年十二月戍午生於武功之别馆。年始四岁，有书生谒高祖曰：公，贵人也。见太宗曰：龙凤之姿，天日之表。年将二十，必能济世安民矣。高祖因采其言命之，名曰世民云。
　　录曰：孟子曰：五百年必有王者兴，其问又有名世者。自汉高至唐，五百余年矣。中更晋、宋、齐、梁、陈，篡弒者六七，作朝廷无百年之运，四海有爪分之扰。至隋甫能一之，然亦以篡始，铃以篡终。皇矣之鉴，欲致者屡矣。此济世安民之言，确然可信，不铃征诸异人，而实本於理数也。
　　贞观十七年，诏长孙无忌、房玄龄、李绩与褚遂良定策，立晋王治为皇太子。时有飞雉十数集宫中，太宗问：是何祥也。遂良曰：昔晋文公时，有振子化为雉，雌呜陈仓，雄呜南阳。振子曰：得雄者王，得雌者霸。文公遂雄诸侯，始为宝鸡祠。汉光武得其雄，起南阳，有四海。陛下本封秦，故雌雄并见，以告明德。帝悦曰：人之立身，不可以无学。遂良，所谓多识君子哉。授太子宾客。
　　录曰：良岂不知晋王之小字哉。飞雉之集，太子之瑞也。晋王，名治，小字雉奴，顾谓告秦明德迂矣哉。此天与之信，不待谆谆然命之也。
　　天后时，睿宗为皇嗣，公卿希复得见，太常工人安金藏给使得进。俄有诬皇嗣异谋者，后诏来俊臣问状，左右畏惨楚，欲引服，金藏大呼曰：公不信我言，请剖心以明皇嗣不反也。引佩刀自刺腹中，肠出被地，眩而仆。后闻大惊，舆致禁中，命医内肠，褫桑楮扶之，阅夕而苏，乃临视叹曰：吾有子不能自明，不如尔之忠也。即诏停狱，睿宗乃安。当是时，朝廷士大夫翕然称之，以为弗及也。景云时，玄宗属其事於史官，诏镜其名於太华二山碑，以为荣，卒配飨睿宗庙庭。
　　录曰：安金藏、雷海清，皆工人也。或能伸父子之大信於酷焰炎灼之时，或能抱君臣之至痛於凶虐滔天之日。视死如归，乃其素耳。顾乃绝而复苏，裂而复续，至名镌秦华，劳配阙廷，古今以来罕所闻也。
　　《宋史》：太祖姓赵氏，名匡胤，父名弘殷，周检校司徒，岳州防御使，母杜氏生祖於洛阳夹马营，赤光满室，营中异香，经宿不散，人谓之香孩儿。营太祖之生，自后唐明宗登极之年，每夕於宫中焚香祝天曰：某胡人，因乱为众所推，愿天早生圣人，为生民主。明年丁亥，实始应期而生。及长，容貌雄伟，器度豁如，识者知其非常人。
　　录曰：按《五代史》云：世道衰，人伦坏，而亲冻之理反其常，干戈起於骨肉，异类合为父子。开平显德五十年问，天下五代，而实八姓，其三出於丐养。呜呼，至此极矣。天故笃生宋祖，以定万世父子君臣之分，而其降生之异，受命之符，盖不期然而然者，岂不较然为可信哉。
　　先是周世宗尝於文书囊中得木，长三尺余，题云：检点作天子。及陈桥之变，遣楚昭辅汴慰安家人，报曰．检点已作天子。杜太后闻之曰：吾儿素有大志，今果然矣。
　　录曰：人因太后此言，遂病太祖阴蓄不臣之志，岂其然哉。盖点检之言，中外闻之已久，后至是始信其然耳。非若唐太宗之时，太祖不得已而曰：今日破家亡躯由汝，化家为国亦由汝。是故观杜后之言，有据而喜，详唐祖之意，有挟而曜。
　　及太后疾，亟问太祖曰：汝知所以得天下乎？太祖呜噎不能对。太后固问之，曰：臣所以得天下，皆祖考及太后之积庆也。太后曰：不然。正由周世宗使幼儿主天下，故汝得至此。汝百岁后，当传位汝弟光义、光美，以至德昭。国有长君，社稷之福也。太祖顿首曰：敢不如教。就命於榻前为约誓，皇凹之，藏於金匮，命谨密宫人掌之。
　　录曰：后之一言，遂贻两世太平之福。苟唐之初年，而有此誓，何至喋血禁庭乎。借乎，鄙夫以其患得息失之心，而害万世大公至正之论，遂使光美德昭之言不注于信史，而丛於小说。故录。亦削赵普，以谓君子之所为，众人固不识也。
　　英宗初即位，皇太后同听政，两宫有违言，传尧愈颇问，内侍任守忠等共为谗问，乃上疏曰：天下之可信者，莫大於以天下与人，亦莫大於受天下於人。朝廷今日无他，惟诛窜谗人，则慈孝之声并隆於天下矣。於是遂逐守忠等，而太后还政，惧然母子如初。
　　录曰：韩之言危，当时人皆知之；传之言密，一时或不知之。盖以违言出於谗问，谗问由於猜疑，猜疑遂生不信，始於较毫厘之小节，终於弃莫大之至恩。其或不然，亦往往能碎千金之璧，不能释破釜之疑。苟非金玉之君子，其能言而必信乎。观者详之。
  </div>
  <div class="pagination">
   <a href="弘道录_page24.html">
    上一页
   </a>
   <span>
    ...
   </span>
   <a href="弘道录_page20.html">
    20
   </a>
   <a href="弘道录_page21.html">
    21
   </a>
   <a href="弘道录_page22.html">
    22
   </a>
   <a href="弘道录_page23.html">
    23
   </a>
   <a href="弘道录_page24.html">
    24
   </a>
   <span class="current-page">
    25
   </span>
   <a href="弘道录_page26.html">
    26
   </a>
   <a href="弘道录_page27.html">
    27
   </a>
   <a href="弘道录_page26.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
