<!DOCTYPE html>
<html>
<head>
    <meta charset="UTF-8">
    <title>岱史 - 第 18 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>岱史 - 第 18 页/共 26 页</h1>
    <div class="content">　　李春芳大学士，扬州兴化人夏日登岱喜雨霁
　　披豁烦襟度碧空，忽逢青帝驾长虹。彩姻半卷虹湾雾，霁色全开龙峪风。
　　今古壮怀夕照裹，乾坤生意忝苗中。岱宗自是饶皇佑，时雨时旸德化功。
　　高拱大学士，新郑人登岱
　　岱宗神岳势嵘峥，东镇齐封百二城。云卷枫门持欲润，日华旸谷晓伦明。
　　虞廷首望仍今古，尼父崇登着姓名。我欲御风凌绝顶，手提星斗运玑衡。
　　高仪大学士；钱塘人登岱
　　诸岳峻媚一岱宗，天门迢递达芙蓉。御坪有路仍回马，石表无文怅祖龙。
　　星斗平悬玉帝观，乾坤不老丈人峰。夜阑红日升沧海，咫尺蓬瀛第几重。
　　吴岳尚书，汶上人登泰山
　　嵚蚩迭蟑逼苍穹，深谷回岩姻雾通。挂壁寒泉飞涧白，拂云秋树入霜红。
　　秦松歌石龙鳞古，汉碣沉苔乌篆空。绝顶振衣思太始，偶看朝日见鸿蒙。
　　云磴新悬碧僩回，松枝低拂紫岩开。人穿乌道姻峦迥，路转羊肠风壑哀。
　　地接太清瞻斗极，眼随旭日望蓬莱。旷游一晤浮生梦，好谢斜纷卧石苔。
　　游青帝观
　　洞门梵宇秋云细，青帝离宫烟村齐。虚谷人声飘翠壁，寒空马影落丹梯。
　　穷探仙迹荒坛隐，深入禅林野径述。清赏不违幽兴远，欲寻石室伴僧柄。
　　刘自强尚书，扶沟人登泰山
　　茫茫苍海半山寰，天壁跻攀步步艰。顿觉风云生足下，却疑身世出人问。
　　鬓颜看镜惊将老，廊庙悬情未许闲。暂息尘踪随谢屐，蓬瀛洞裹探仙关。
　　朱衡尚书，豫章人登岱
　　悬磴盘梯天路长，高空云雾湿衣裳。金银宫阙知邻近，乌自嘤嘤花自香。
　　玉虚宫殿元孤秀，夜半控奇独自行。玄鹤遥闻乘月度，白云近见与沙平。
　　马森尚书，福建人登岱□
　　五岳由来独岱宗，层峦杂树翠交浓。盘回石磴天门道，缥缈姻霞日观峰。
　　巨镇已标存舜典，断碑何事数秦封。登临不尽高山意，尼父当年有故踪。
　　宿岱顶道房
　　碧霞宫伴小幽居，云外山低若太虚。玉女池中泉最洁，丈人峰上雪偏疏。
　　坐看浮霭浑成幻，睡觉清真更寂如。夜半四空无色界，月明正好入阶除。
　　尹台尚书，永清人东平道中望岳
　　巨岳盘东土，高穹碍列星。鸿蒙标地纪，峻极抗天庭。
　　辑瑞虞巡肇，刊山夏载经。灵仙遗蜕迩，岩户莫长肩。
　　神功稽古牒，七十二君王。旷矣兹山禅，荒哉往代章。
　　姻迷秦时远，云出汉封长。借问当年物，言余松梧苍。
　　大野围春气，群峰杳霭□。芙蓉开晓日，秀色若可餐。
　　夜月流金殿，朝花汶壁坛。云胶谁共驾，娇首一悲叹。
　　结发怀幽尚，名山思褊寻。久传梁甫曲，还忆泰山昤。
　　萦启丘中好，安期海上心。九州多狭径，此地可投簪。
　　长风吹羽腋，吾欲上天门。跃履丈人石，晞衣玉女盆。
　　乾坤睨阖辟，日月骯朝昏。归访巢居子，深情未可论。
　　岱宗千里色，鲁甸接胶齐。海日扶桑近，天风若木低。
　　东皇衣任把，北斗杓堪提。举手招仙倡，碧霞听晓鸡。
　　神岳岩岩立上方，仙宫赫赫照东皇。秦松汉柏盘天地，玉简金函纪帝王。
　　一柱擎空龙踯躅，三峰倒海凤飞扬。举头髻念云霄工，袅窕春云捧建章。
　　杨巍尚书，海登人赴南都登东岳
　　驻马登东岳，凭高辨四瞑。始知人世小，不断此山青。
　　搂阁秋孤出，川原昼杳冥。将寻孙复隐，忽忘有严程。
　　梁父名仍在，登封事不磨。逢人寻古迹，览胜欲狂歌。
　　匹练吴门近，丰碑汉代多。还能舒老眼，万里见沧波。
　　张佳胤尚书，铜梁人登岱
　　张衡曾赋四愁诗，东望相从及此时。翠壁千盘随秋转，丹梯一线自天垂。
　　瑶函偶拾神人字，绛节高居玉女祠。囊裹按图分五岳，真形微被地灵窥。
　　青空寒露滴芙蓉。拄颊天门倚岱宗。汉草相传司马笔，秦官犹寄大夫松。
　　参差三观疲双目，识业千岩籍短节。方内名山探欲遍，晚年始遇丈人峰。
　　天鸡听罢曙将分，剑倚峰头接十文。髻噫白知山下水，升腾红放海东云。
　　姻霄身拥三千丈，封禅书侍七十君。怪底衣倨常五色，由来岳气已氤氲。
　　日月震从岱顶悬，每依帝座挽青姻。秦碑突兀青天上，仙岛微茫大海前。
　　寓目好看吴苑马，俯身部辨汶田山。中纵失襄□城驾，犹胜风尘在市尘。
　　陈经邦尚书，蒲田人偶憩白龙池
　　百丈寒潭浸碧峰，玉龙於此闽灵踪。即今齐鲁青无几，何日嘘云慰万农。
　　登岱
　　寰中岳镇此尤尊，今古岩岩鲁望存。半领晴阴分气色，双峰日月互朝昏。
　　瑶池自昔来王母，金关何年下帝孙。闻道探龄曾有荚，愿将万撰授黄轩。
　　缥缈天门冠万峰，攀跻弥觉翠微重。山悬碧落无孤乌，壑抱寒涛有五松。
　　春月久虚虞代狩，昼云犹起汉时封。神房阿阁深何处，欲向安期一问综。
　　揽胜凌高岳势穷，乾坤俯仰一鸿蒙。齐州点点晴煌外，鲁阜微微落照中。
　　千里黄流萦不尽，三山银阙涌还空。登临未解宣尼意，自许沂雩舞咏同。
　　杖策高登叩帝关，振衣长啸隘人寰。眼摇泱济三千界，身在昆仑第一山。
　　桑海几人经变换，蓬壶诸圣自飞还。朱颜白发须臾事，回首浮名好是闲。
　　偕张焦二郡，悴游石经峪。未尽探幽兴，相携复此行。勒经谁氏手，秉烛故人情。夕幛林霏合，春泉石漱呜。高山与流水，恍忽听遗声。
　　陆光祖尚书，平湖人请告东归春日登岱
　　拂袖清朝赋远游，岱宗物色动吴钩。春风花乌朝阳洞，晓日姻霞王母楼。
　　御帐当年经帝辇，明堂迹胜想王猷。探奇吊古情何限，匹练乡关兴独悠。
　　诸大绶状元，山阴人登泰
　　碧霞官上最高岑，秦汉封台草莽深。落日荒荒留返照，飞云片片过轻阴。
　　因嗟万世无穷计，疑是秋风未悔心。独去平台浑廓落，一声清磬出云林。
　　熙熙春意万方同，忆我来瞻青帝宫。野色带姻时变化，山光无雨亦洪蒙。
　　东南白练迷天外，西北红云入望中。却怪五松留晚翠，柢应翻照石屏空。
　　王弘诲侍郎，梅南人岱宗吟
　　我寻青帝问真源，至人邀我登天门。天门高高在何许，乃在咸池之阳、岱宗之陆。石蹬悬纡十八盘，云根磅确九百里。厥初浑沌谁为凿，二仪中分列五岳。帝遣太嗥奠此方，岩岩巨镇雄寥廓。洞天福地倚崔鬼，层霄万迭芙蓉开。黄河如带，渤海一杯。半夜见晓日，中领兴云雷。齐州九点，苍茫若可辨，吴闲匹练，指穆空而惊猜。噫吁帜泰山之高，其不可极也如此。使人登之，飘飘乎若御玲风而超尘埃。意昔登封七十二氏，厥有虞周，其名最着，秦汉以还此义微，金泥玉检纷兹痉，只今作者知何地，树亦不能为之留，碑亦不能为之记。惟有岩前倏忽变幻之白云，领略兴衰千古意。悠悠往事难具陈，振衣聊此朝群真。遥见玉女池前香馥郁，仙人洞裹气氤氲。霓旌绛节交缤纷，云是玉青大帝碧霞元君，使人对此摇精魂。斋宫祝厘，祠□官秩礼，赢女吹萧，冯夷击鼓。灵芝来兮锡予祉，望而不见兮逍遥容与。傍有青乌使，授予《黄庭经》，览之殊未了，倏忽还空冥。踌跚胜览意何已，殃掌尘综未停轨。何当晞发长兹游，回头看谢朗然子。
　　登岱
　　石磴丹梯入紫官，寰中五岳最称雄。登封七十传前古，浩劫三千接板空。
　　松老尚含秦代雨，桃深拟有晋人风。寻幽直到蓬莱顶，胜览乾坤兴未穷。
　　岳顶高居上帝尊，东南王气俯中原。白云缭绕千峰合，翠石峻峭万壑奔。
　　宵涌金乌耒海市，暮穿瑶鹤过云门。谈天未道邹生诞，九万扶摇信可论。
　　人间信自有丹丘，汗漫聊从此地游。玉检金函空寂寞，琪花瑶草自春秋。
　　射牛不用儒生议，望马堪从圣迹求。一自大观归老眼，寻常指点遍齐州。
　　咏丈人峰
　　高标独立向天门，气象岩岩仰止存。五岳曾闻岱宗长，诸峰应是丈人孙。
　　咏日观峰
　　五夜峰前曙色浮，瞳瞳先出海东头。谁将赤手扶羲驭，早向人问照九州。
　　咏玉皇顶
　　缥缈丹梯入九重，玉皇於此秘灵踪。寻真直上朝元殿，身在蓬莱第一峰。
　　咏吕公洞
　　青蛇拂袖气横秋，玄洞留题可自由。莫道红尘人少识，松边隐约见华州。
　　咏大夫松
　　二世山河已改移，五枝犹冒受封时。昂藏应愧虚名污，贻叹商岩四紫芝。
　　咏桃花峪
　　流水晴悬碧涧霓，桃花春似武陵溪。东方自拟随王母，纵少渔郎路不迷。
　　张位侍郎，豫章人舍身崖歌
</div>
    <div class="pagination">
<a href="岱史_page17.html">上一页</a><span>...</span><a href="岱史_page13.html">13</a><a href="岱史_page14.html">14</a><a href="岱史_page15.html">15</a><a href="岱史_page16.html">16</a><a href="岱史_page17.html">17</a><span class="current-page">18</span><a href="岱史_page19.html">19</a><a href="岱史_page20.html">20</a><a href="岱史_page21.html">21</a><a href="岱史_page22.html">22</a><a href="岱史_page23.html">23</a><span>...</span><a href="岱史_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
