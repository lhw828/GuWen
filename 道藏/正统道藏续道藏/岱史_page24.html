<!DOCTYPE html>
<html>
<head>
    <meta charset="UTF-8">
    <title>岱史 - 第 24 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>岱史 - 第 24 页/共 26 页</h1>
    <div class="content">　　孙璋海宁人登泰山
　　玉柱峥嵘接上苍，揽衣登眺思茫茫。两轮日月双峰近，一统山河万里长。
　　绝漠有君皆入贡，穷荒无地不归王。于今莫奏东封疏，圣治雍熙迈汉唐。
　　王楝训导，泰州人登岳
　　登岳到巅奇又奇，碧霞宫阙紫云栖。千寻绝地遐如举，咫尺瞻天近欲窥。
　　见大几人称道眼，礼玄何限乞神禧。遥思东鲁毓灵秀，应有才贤呜盛时。
　　朱觉民学正，高邮人登泰山
　　淮海生平仰泰山，何绿咫尺得跻攀。仲尼遗迹将绳武，石洞玄修许叩关。
　　磴磴渐超云雾外，岩岩待立雪霜问。山灵试与评高下，明镜无台更出寰。
　　朱洪济学正，阳谷人祈雨
　　炎蒸如毁值愆阳，大地嘉禾膜欲伤。万姓忧煌心珍瘁，一诚感格雨淋浪。
　　丰亨预庆簧车满，颂述咸称主牧良。功德由来应食报，征书首辟佐岩廊。
　　王化训导，六安人祈雨
　　旱魑为授虐焰狂，燃禾烁石众皇皇。郡侯恳效桑秋祷，河伯洪施雨泽滂。
　　望慰三农兴颂美，忠输九税庆丰秾。朝天课绩庆称最，显擢高名注帝傍。
　　汪坦经历。登岱
　　十载遨游鬓欲星，谒来长抱岱峰青。氤氲楼阁凭真宰，钦吸风雷朝万灵。
　　人问得失谁为主，天上神仙我自名。煮石餐霞非妙乘，寂寥还复悟无生。
　　郭汝林永丰人登岳
　　天留岱岳开东土，壮志登临日正晴。汉祀秦封俱莽迹，峭崖幽壑独关情。
　　楼台唇气沧俱抱，古木龙文日月衡。探赏未穷吾借榻，翠微今夜一星明。
　　查志隆履历见前三登泰山纪行
　　泰岱峰前一驻縿，天门御帐簇晴岚。悲秋忽漫逢重九，历险应知快活三。
　　十八盘中还汗血，万重云际任歌酣。大观许步宣尼后，长啸归与也自堪。
　　时隆庆壬申年，被逮，蒙恩昭雪，东归过此。
　　十五年来复此游，山光如昨思悠悠。丈人峰桂乾坤老，玉女泉涵日月流。
　　三伏寒崖犹挟绩，九霄霁色欲沾裘。忽看云雨连燕冀，圣主应纡旱魑忧。
　　时万历丙戌，起官东，夏月行役，过此遇雨。
　　冬孟登登最上头，蔼如春暖爽如秋。月输正向瑶池满，日观翻从碧海浮。
　　龙峪三辰风不动，虹湾万壑雾全收。乾坤一览归图籍，可是山灵为予酬。
　　时万历丙戌冬月，奉台檄修岱史，访胜过此。
　　邹德溥翰林院编修，江西安福人登岱二首
　　泰岳岩晓逼斗垣，人问不道有昆仑。双峰日月环天界，半榻风雷薄帝合。
　　北指云光瞻紫极，东来海色入清尊。秦车汉鼎今何处，叹息空山片石存。
　　万迭层峦拱岱宗，苍崖峭壁削芙蓉。山光杳霭吴门马，海气霏微越观峰。
　　清角犹疑闻帝籁，赤丸何处觅仙踪。振衣独倚青霄立，片片轻云落五松。
　　光卢举人，山东历城县登岱吟同邹太史赋
　　生平自抱神仙骨，喜入深山采薇蕨。泰山五岳推其尊，故人招游出帝合。
　　相将揽胜山之后，奔峭断崖错如绣。乌道盘旋千仞余，危巅上有玉皇居。
　　日观振衣白云落，天门长绣清风度。清风细兮天籁声，白云断兮海日生。
　　分野中峰齐鲁变，晴空下界雷雨暗。残照荒荒翠蟑前，琪花历历以相然。
　　河流如练挂秦树，霞散为绮明郑圃。七十二家封禅君，空留片碣滋苔纹。
　　吾欲寻真访大道，真窥方娇恣幽讨。阿谁炼药古洞开，五色姻光烛上台。
　　半亩盘石勒科斗，临经似出苍颉手。愿乞仙人一粒丹，如是我闻心地宽。
　　采采蕨薇最可茹，不作神仙不忍去。菟裘老矣绝尘埃，日归尘世转堪哀。
　　泰山道中同邹太史赋
　　学士干旎出帝都，来过东岱挟狂夫。自怜芳草常为客，却喜碧山不负吾。
　　老戍花阴随去马，江楼月色照呼卢。凭君双剑如秋水，肯把生平意气孤。
　　苏澹濮州人，举人登岱二首
　　平生湖海原空阔，览胜今登第一山。夹道浓熏枫叶赤，垂岩倒染菊花斑。
　　九州禹贡微茫外，千里尧封指顾问。星斗瞻依真咫尺，夜深环佩响珊珊。
　　西风吹送登山屐，谧担攀跻兴转浓。瓜葛周亲丈人石，浮沉秦爵大夫松。
　　幽泉细进中天月，虚谷遥传上界锺。沐雨盘云翠如削，秋来天地老芙蓉。
　　苏演濮州人，审理瞻岱二首
　　柱杖来天上，下看云气浮。乘风谒泰岱，观日渺沧洲。
　　采药迷仙路，寻经断水口。夕熏桂林杪，遥兴不堪留。
　　来拾金光草，旋登王女池。曾谈古迹□，穿径探幽奇。
　　断碣枢秦字，摩□□□□。凭轩以一望，双观郁参差。
　　刘劲历城人，举人登岱
　　岱岳峰头玉树秋，拂衣长啸思悠悠。眼空宇宙三千界，势壮山河百二州。
　　人到天门星斗近，鹦呜日观海云浮。当年禅草今还在，秦汉如何成古丘。
　　张岐松江人登岱二律
　　半空削出青芙蓉，直上烟霄几万重。汉时尚传天子梧，秦封已改大夫松。
　　才非草禅惹司马，世际升平笑祖龙。本为祝厘曾汗漫，丹裹常绕碧霞峰。
　　振衣千仞绝尘氛，野色苍茫倚暮埙。日观有峰来海市，古碑无字逼星文。
　　顿空屐底三千界，谁识编中七二君。两袖翩翩浑欲举，不知身世出浮云。
　　龚勉无锡人，浙江参攻偕汤比部觉轩同登泰山因赋登岱歌以纪胜
　　我适登太山，三月春欲暮。万里来长风，当空卷云雾。须臾雾尽见山色，苍翠参。□天与天逼，层层石磴蹑云升。万壑千崖转奇特。御道萦回六龙翕，峭壁飞泉挂瀑布。遥看一坞桃花红，却疑又入桃源路。大夫松何落落，无字碑何巍巍。秦皇汉帝今安在，唯有此松此碑无倾颓。瓒阮怪石满山立，磨压字久苍苔泛。灵踪秘迹不可穷，深岩时有蛟龙垫。振衣再陆最高峰，大地山河一望中。眼空不啻小天下，独超太古窥洪蒙。东向蓬瀛但咫尺，西顾昆仑近可踏。赤城王屋眉睫问，姻霞缭绕登山屐。胜游至此何快哉，排空大叫天门开。云端玉女两两下，直上金银台。顾我自魄尘凡质，稽首群仙谢非及，唯愿投簪学向平，遍游名山栖少室。
　　登岱杂咏□ 石经峪
　　翠屏围石壑，谁把金经书。岁久字多灭，经旨只如如。
　　回马岭
　　御道六龙过，壁绝千马回。登封世已远，山径满苍苔。
　　大夫松
　　长松倚绝辙，苍翠欲摩空。岂受秦皇命，自有白云封。
　　御帐
　　峭壁迥参天，四顾若列帐。曾留帝子栖，翠华可想望。
　　天门
　　远陆青云梯，一振凌风极。长啸入天门，玉女遥相接。
　　玉女池
　　山池水碧澄，可照夫容面。玉女时往来，彩云飞片片。
　　白云洞
　　石洞栖白云，玉检封汉武。汉武久寂寥，白云自千古。
　　无字碑
　　雄图已消歇，山顶遗空碑。金书不可见，日夜天风吹。
　　日观峰
　　夜宿日观峰，起看扶某日。海底腾明珠，蛟龙惊出窟。
　　孔子崖
　　尼父昔登临，玄览超无上。我来得瞻依，顿觉心神旷。
　　张懋忠肥乡人登岱二首
　　天门双控郁葱葱，竹杖西来礼大空。削玉几时留汉策，探碑千载识秦功。
　　晴光近指扶桑日，紫气遥连碣石风。七十二家今寂寞，水帘不尽野花红。
　　双龙百折漱清湍，夹道苍苍第几盘。明月平临三观合，白云不动五松寒。
　　长倨宝色香扶起，幽谷玄芝鹿踏残。方外道人流水性，为探名岳着书看。
　　邹德溥翰林院编修，江西安福人同光顾吾游泰山道中感念旧游赋此
　　当年结夏南山寺，与君意气凌天地。蒲团坐破千峰云，云光片片落人世。
　　今日逢君清源头，携手重为泰岱游。泰巅末陆心已壮，飘然如在青霄上。
　　君行山立不可移，吞吐风云百岱奇。乾坤假我以康乐，高朋胜药两遗之。
　　何时从君三山岛，其蹑仙踪拾瑶草。
　　丈人峰
　　独立丈人峰，直觉天下小。仰视有高冥，俯瞩无孤乌。
</div>
    <div class="pagination">
<a href="岱史_page23.html">上一页</a><span>...</span><a href="岱史_page19.html">19</a><a href="岱史_page20.html">20</a><a href="岱史_page21.html">21</a><a href="岱史_page22.html">22</a><a href="岱史_page23.html">23</a><span class="current-page">24</span><a href="岱史_page25.html">25</a><a href="岱史_page26.html">26</a><a href="岱史_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
