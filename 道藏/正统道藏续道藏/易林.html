<!DOCTYPE html>
<html>
<head>
    <meta charset="UTF-8">
    <title>易林 - 第 1 页/共 68 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易林 - 第 1 页/共 68 页</h1>
    <div class="content">
　　易林
　　经名：易林。又名：焦氏易林。汉焦赣撰。《隋书·经籍志》着录此书作十六卷，今本十卷。底本出处：《万历续道藏》。
　　易林上下经卦序
　　大凡变化，象数莫逃乎《易》。惟人之情伪，最为难知。筮者尚占，忧者与处，贡明且哲，乃留其术。俞岩耕东鄙，目前困蒙。客有枉驾篷庐，以焦辞数轴出示。俞尝读班、史列传，及历代名臣谱系、诸家襟说之文，盛称：自夫子授《易》於商瞿，仅余十辈；延寿经传於孟喜，固是同时。当西汉元、成之问，凌夷厥政，先生或出或处，辄以《易》道上干#1梁王，遂为郡#2察举，诏补小黄令。而邑中隐伏之事，皆预知其情，得以宠异，蒙迁秩，亦卒於官次。所着《大易通变》，其卦总四千九十六题，事本弥纶，同归简易，辞假出於经史，其意合於神明。但齐洁精专，举无不中，而言近意远，易识难详，不可渍蒙以为辞费，后之好事知君行者，则子云之书为不朽矣。□圣唐会昌景虞岁周正主白灵越之云溪汉王俞序。
　　校定焦贡易林序
　　承议郎行秩书省校书郎臣黄伯思所校焦延寿《易林》中，或字误，以快为怏，以羊为手，以喜为嘉，以鹤为鹊，义可两存。焦延寿者，名贡，梁人，以好学得幸梁王，王供其资用，令极意学。既成，为郡吏，举补小黄令。但有盗先知，盗遂无敢举者。考最当迁，吏民上书乞留，诏许增秩，卒于小黄。世人谓延寿之法，凡筮得某卦，则观其所之卦林，以占吉凶。或卦爻不动。则但观本卦林辞，爻本影。有王佖者，於雍熙二年春，遇异人，筮得观之贲。林云：东行无门，西出华山。道塞於难，游子为患之语，最为有准。后之观者，不可不辨。延寿所着，虽卜筮之书，出於阴阳家流，然当西汉中叶，去三代未远，文辞雅淡，颇有可观览。谨录上。
　　杂识
　　东莱费直长翁日：六十四卦变占者，王莽时建信天水焦延寿之所撰也。夫《易》广矣，大矣。以言乎远，则不御；以言乎迩，则静而正；以言乎天地之问，则备矣。然《易》谓六十四卦也，推而言之，则县说卦之所未尽，故《连山》《归藏》《周易》皆异词而共卦。虽三家并行，犹举一隅耳。贡善於阴阳，复造此以致《易》未见者。其射存亡吉凶，遇其事类则多中。至於靡碎小事非其类，则亦否矣。贡之通达隐几，圣人之一隅也。延寿独得隐士之说。
　　《前汉书》：京房字君明，治《易》，事梁人焦延寿，名贡。贡贫贱，好学得幸於梁王，王供其资用，令极意学。既成，为郡吏，察举补小黄令。以伺候先知奸邪，盗贼不得发。爱养吏民，化行县中。举最当迁，三老官属上书愿留贡，有诏许增秩留，卒於小黄。贡尝日：得我以亡身者，京生也。其说长於灾变，分六十卦，更直日用事，以风雨寒温为候，各有占验。房用之尤精。孟康曰：分卦直日之法，一爻主一日，六十#3卦为三百六十日。余四卦，震、离、兑、坎为方伯#4监司之官。所以用震、离、坎、兑者，是二至二分用事之日，又是四时各专主之气。各卦主一日#5，其占法各以其日观善恶。
　　记验
　　沙随程迥记验
　　宣和末，长庆福崔相公任州日。其时晏清无事。思此圣书虔诚，自卜得大过卦云：典册法书，藏在兰台。虽遭乱溃，独不遇灾。之遁卦辞日：坐席未温，忧来扣门。踰墙北走，兵来#6我后，脱於虎口。其时卜后十日，州乱。崔相公踰墙而出，家族不损，无事。归京，乃知此书贤人所制。初虽难会，后详无不中节。见者当所敬重。黄金自贵，未能蒙於此书。
　　绍兴末，完颜亮入寇。时有人以焦贡《易林》筮遇解之大壮。其辞曰：骄胡火形，造恶作凶。无所能成，遂自灭身。其亲切应验如此，虽天网淳风不能过也。开辟以来，惟亮可以当之。延寿着书，何以知后世有亮也？其汉焦延寿传《易》於孟喜何？事见《儒林传》中。此其所着书也。费直题其前，曰：六十四卦变，又有唐王俞序所书。每卦变六十四，总四千九十六首，皆为韵语，与《左氏传》载凤凰于飞、和呜锵锵，《汉书》所载大横庚庚、予为天王之语绝相类。岂古之卜者有此等书耶？历皇岁在昭阳大荒落辜月皇极之日。
　　筮仪
　　择地洁处为蓍室，南户，置林于室中央。
　　大约长五尺，广三尺，毋太近壁。
　　蓍五十茎，韬以熏帛，纻以皂囊，纳之椟中，置于北。
　　椟以竹筒或坚木或布漆为之，圆径三寸，如蓍之长，半为底，半为盖，下别为台，函之使不偃仆。
　　设木格于椟南，居二分之北。
　　格以横木板为之，高一尺，长竟，当中为两大刻，相距一尺。大刻之西为三小刻，相距各五寸许，下施横足，侧立案上。
　　置香炉一于格南，香合一于炉南。日灶香致敬。将筮，则洒扫拂拭。涤砚一，注水，及笔一，墨一，黄漆板一于炉东，东上。筮者齐·洁衣冠，北面，盥手焚香致敬。
　　筮者北面，见《仪礼》。若使人筮，则主人焚香毕，少退，北面立。筮者进，立於前少西，南向受命。主人直述所占之事，筮者许诺。主人右还，西向立。筮者右还，北向立。
　　两手奉椟盖，置于格南炉北，出蓍于椟，去囊解韬，置于椟东，合五十策，两手执之，熏於炉上。
　　此后所用蓍策之数，其说并见《启蒙》。
　　命之曰：假尔泰，筮有常；假尔泰，筮有常，某官姓名，今以某事云云，未知可否？爰质疑于神于灵，吉凶得失，悔吝忧虞，惟尔有神，尚明告之。乃以右手取其一策，反于椟中，而以左右手中分四十九策，置格之左右两大刻。
　　此第一营，所谓分而为二以象两者也。
　　次以左手取左大刻之策执之，而以右手取右大刻之一策，挂于左手之小指问。
　　此第二营，所谓挂一以象三者也。
　　次以右手四揲左手之策。
　　此第三营之半，所谓揲以四以象四时者也。
　　次归其所余之策，或一、或二、或三、或四，而劫之左手无名指问。
　　此第四营之半，所谓归奇於劫以象闰#7者也。
　　次以右手反过揲之策於左大刻，遂取右大刻之策执之，而以左手四揲之。
　　此第三营#8之半。
　　次归其所余之策如前，而扐之左手中指之问。
　　此第四#9营之半，所谓再扐以象再闰者也。一变所余之茉，左一则右必三，左二则右亦二，左三则右必一，左四则右亦四。通挂一之策，不五则九。五以一其四而为奇，九以两其四而为偶，奇者三而偶者一也。
　　次以右手反过揲之策於右大刻，而合左手一挂二扐之策置於格上第一小刻。
　　以东为上，后放此。
　　是为一变。再以两手取左右大刻之蓍合之。
　　或四十四策，或四十策。
　　复四营如第一变之仪，而置其挂、劫之策於格上第二小刻。是为二变。
　　二变所余之策，左一则右必二，左#10二，则右必一，左三则右铃四，左四则右必三。通挂一之策，不四则八。四以一其四而为奇，八以两其四而为偶。奇偶各得四之二焉。
　　又再取左右大刻之蓍合之。
　　或四十策，或三十六策，或三十二策。
　　复四营如第二变之仪，而置其挂、劫之策於格上第三小刻。是为三变。
　　三变余策，与二变同。
　　三变既毕，乃视其三变所得挂扐、过揲之策，而画其爻於版。
　　挂扐之数，五、四为奇，九、八为偶。挂扐三奇合十三策，则过蝶三十六策为老阳，其画为江，所谓重也。挂扐两奇#11一偶合十七策，则过蝶三十二策而为少阴，其画为--#12所谓拆也。挂扐两偶一奇合二十一策，则过．蝶二十八策而为少阳，其画为一所谓单也。挂扐三偶合二十五策，则过揲二十四策而为老阴，其画为乂，所谓交也。
　　如是每三变而成爻。
　　第一、第四、第七、第十、第十三、第十六，凡六变并同。但第三变以下不命，而但用四十九着耳。第二、第五、第八、第十一、第十四、第十七，凡六变亦同。第三、第六、第九、第十二、第十五、第十八，凡六变亦同。
　　凡十有八变而成卦。乃考其卦之变，而占其事之吉凶。
　　卦变别有图说，见《启蒙》。
　　礼毕，韬蓍袭之，以囊入椟，加盖敛笔砚黑版，再焚香致敬而退。
　　如使人筮，则主人焚香，揖筮者而退。
　　代蓍法
　　诸泳曰：筮易以蓍古法也。近世以钱掷爻，欲其简便，要不能尽卜筮之道。自昔以钱之有字者为阴，无字者为阳，故两背为拆，二画也。两面为单，一画也。朱文公以为钱之有字者为面，无字者为背。凡物面皆属阳，背皆属阴，反旧法而用之，故建安诸学者悉主其说。或谓古者铸金为贝，日刀日泉。其阴或纪国号，如镜阴之有款识也。一#13以为阴，一以为阳，未知孰是？大抵筮必以蓍，求为简便，必尽其法。余尝以木为三弹丸，丸各六面，三而各刻三画，三面刻二画，呵而掷之，以尽老少阴阳之变。三丸各六面，十有八变之义也。三面为三乾之九也，三面为二坤之六也。此用丸用八之义也。三者乾之一画，函三也。二者坤之一画，分二也。此三天两地之说也。三丸掷之皆三则成九，老阳数也。三丸皆二则成六，老阴数也。两二一三则成七，少阳数也。两三一二则成八，少阴数也。所用者乾坤之画以成八卦，是乾坤生六子之象也。丸象太极之一也。三三为乾，三二为坤，象两也。三丸者，象天地人之三才也。每丸得数十五，洛书皇极数也。合三丸之数而为四十有五，河图九宫数也。上二则下三，上三则下二，动静皆五，故五藏於用参以四十五数，大衍之数五十也。三丸成九於上，则三丸伏六於下，此老阳变阴之体也。三丸成六於上，则三丸伏九於下，此老阴变阳之体也。二三相对，每丸各具三五，此参伍以变，错综其数之旨也。体圆而转，变动不居也。六位相乘，周流六虚也。三丸六掷而成日，亦十有八变之义也。既无钱背钱面阴阳之疑，又合老少阴阳之变，尝语同志以为然，因着其法与天下法之。
　　凡得卦爻，老变少不变，变则为之卦
　　易林上下经卦序竟
　　#1原本作『于』，据《百子全书》本改作『干』。
　　#2原本作『群』，据《百子全书》本改作『郡』。
　　#3据《汉书·京房传》，『六十』下漏『四』。
　　#4原本作『内』，据《汉书·京房传》改作『伯』。
　　#5据《汉书·京房传》，『日』作『时』。
　　#6据《汉书·京房传》，『来』作『交』。
　　#7原本作『润』据《周易本义》改作『闰』。
　　#8据《周易本义》，『第』下漏『三』。
　　#9据《周易本义》，『第』下漏『四』。
　　#10原作『右』，据《周易本义》改作『左』。
　　#11原本作『可』，据《周易本义》改作『奇』。
　　#12原本作『一』，据《周易本义》改作『一』。
　　#13个原本作『一』，据上下文意，当改作『一』。
　　易林经目录
　　上经
　　乾　　坤　　屯　　蒙　　需　　讼　　师　　比　
　　小畜　履　　泰　　否　　同人　大有　谦　　豫
　　随　　蛊　　临　　观　　噬嗑　贲　　剥　　复　
　　无妄　大畜　颐　　大过　坎　　离
　　下经
　　咸　　恒　　游　　大壮　晋　　明夷　家人　睽　
　　赛　　解　　损　　益　　央　　娠　　萃　　升　
　　困　　井　　革　　鼎　　震　　艮　　渐　　归妹　
　　丰　　旅　　巽　　兑　　涣　　节　　中孚　小过　
　　既济　未济
　　易林上经卷一
　　乾之第一
　　乾　　道陆多#1阪，胡言连赛。译瘠且聋，莫使道通。请谒不行，求事无功。
　　坤　　招殃来螫，害我邦国。病伤手足，不得安息。
　　屯　　阳孤亢极，多所恨惑。车倾盖亡，身常忧惶，乃得其愿，雌雄相从。
　　蒙　　鹄钨鸭鸠，专一无尤。君子是则，长受嘉福。
　　需　　目硼足动，喜如其愿，举家蒙宠。
　　讼　　龙马上山，绝无水泉。喉售唇乾，舌不能言。
　　师　　仓盈庾亿，宜种黍稷。年丰岁熟，民人安息。一作国家富有人民蕃息，与比之升、坤之但同。
　　比　　中夜犬吠，盗在墙外。神明佑助，消散皆去。
　　小畜　据斗运枢，顺天无忧。所行造德，与乐并居。
　　履　　空拳握手，委地更起。富饶丰衍，快乐无已。泰不风不雨，白日皎皎。宜出驰驱，通理大道。与坤同。
　　否　　载日#2晶光，縿驾六龙。禄命彻天，封为燕王。
　　同人　子号索哺，母行求食。反见空窠，訾我长息。
　　大有　上帝之生，福佑日成。修德行惠，乐且安宁。
　　谦　　山险难登，涧中多石。车驰轿击，载重伤轴。担载差踬，碗跌#3右足。
</div>
    <div class="pagination">
<span class="current-page">1</span><a href="易林_page2.html">2</a><a href="易林_page3.html">3</a><a href="易林_page4.html">4</a><a href="易林_page5.html">5</a><a href="易林_page6.html">6</a><span>...</span><a href="易林_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
