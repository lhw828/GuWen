<!DOCTYPE html>
<html>
<head>
    <meta charset="UTF-8">
    <title>易因 - 第 16 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易因 - 第 16 页/共 18 页</h1>
    <div class="content">　　六二：旅即次，怀其资，得童仆贞。 
　　《象》曰：得童仆贞，终元尤也。
　　九三：旅焚其次，丧其童仆，贞厉。
　　《象》曰：旅焚其次，亦以伤矣。以旅与下，其义丧也。
　　九四：旅于处，得其资斧，我心不决。
　　《象》曰：旅于处，未得位也。得其资斧，心未快也。
　　六五：射雉，一矢亡；终以誉命。
　　《象》曰：终以誉命，上逮也。
　　上九：乌焚其巢，旅人先笑后号眺。丧牛于易，凶。
　　《象》曰：以旅在上，其义焚也。丧牛于易，终莫之闻也＃６。
　　火山旅
　　方时化曰：山上火举，旅人征也。野次食宿，旅人情也，故曰旅。旅何以亨而吉？以离柔在外得中，而顺乎在内艮止主人之刚，是以内卦之止能丽外卦之明，主人遂有功于旅，而旅自亨且吉也，则以旅之贞故也。内体三爻为商贾、士、庶人之旅，是旅之常。故其得丧亦仅仅旅次童仆之事。外体三爻君侯、卿、大夫之旅，则其旅大矣。或以旅兴，或以旅丧，故曰旅之时义大矣哉。初六以阴居下，有旅琐琐象，但知旅之宜。琐琐而不知，此其所以取灾者。宽一分则童仆受一分之赐矣。然阴柔则嫌其琐屑，阳刚则又嫌其亢厉。九三以刚居刚，亢厉者也。燥而近离，有焚次象，下又失初，有丧童仆象。盖初六同体在下，童仆象也。二以柔中近初得之三，以过刚远初丧之，是以《象》曰：旅焚，其次亦已伤矣。何至又有丧仆之事乎？盖当旅时以此与下，若不丧仆，元是理也。故曰其义丧也。琐琐固难，受亢厉亦何堪？唯亢厉则琐琐益甚矣。六二居中有即次象，柔正有怀资象，得初有得童仆贞象，此下人之旅之最得者也。九四上承五，有旅于处象。夫上焉者宜居其位，任其事。若今日处此，明日处彼而旅于所次之处，纵得资斧，亦为束西漂浪，羁旅元聊之人耳，何能快于心乎？又其甚则为上九离火在上，有焚象。离目有出，涕号眺象。离畜牝牛，上刚失之，有丧牛象。然下日焚次，上日焚巢者，以下之旅止于次，而上人之旅势必元归而失其巢也。夏太康、隋杨广非邪？其初实笑乐自得，至后虽号眺何及？举大物而尽丧之，曾罔闻知其又何凶如之哉？故曰：以旅在上，其义焚也。言居人上矣，而复旅于行。若不焚其巢，亦央元是理也。以旅在上而能有成，独五然耳。离雉也，五之旅射雉者也。其初本乾三阳象，若三矢中。忽变阴则是一矢亡矣。在旅则为始出失利、始举失事之象。然舍乾之刚健而得柔之文明，亦终以射雉之故获文誉、文命之上及，故曰上逮也。若夏少康、齐小白、晋重耳，又非邪？君子观于旅则知下之人不容以不出，而上之人又不容以轻出。不容不出者，非求功名则殖货利也。待童仆如其子，事主人如其兄，钱财不皋，喜怒不轻，永元事矣。乃上之人如之何而旅于行邪？不旅为上不得已，而旅非誉命，上逮决不可。
　　附录
　　王畿曰：火之在山，明元不照，明而止慎之象也。火行而不处，不留之象也。旅皆逆境，莫甚于囚之在狱。狱者，不得已设，岂可留滞久淹也？明照如火，慎重如山。凡客于外之为旅。天子有天子之旅，天王出居于郑是也。诸侯有诸侯之旅，公任乾州是也。大夫有大夫之旅，陈文子之他邦是也。圣贤有圣贤之旅，孔子之辙环、孟子之历聘是也。刘用相曰：文王旅于忧患，独亲切而有余思，故曰旅琐琐，斯其所取灾。又曰：旅于处，得其资斧，我心不快，伤哉。旅乎，非文王其谁当之。夫子旅于束西南北，故曰：以旅与下，其义丧也；以旅与上，其义焚也。上与下元一可者矣。
　　巽下巽上
　　巽：小亨，利有攸往，利见大人。
　　《彖》曰：重巽以申命，刚巽乎中正而志行。柔皆顺乎刚，是以小亨，利有攸往，利见大人。
　　《象》曰：随风巽；君子以申命行事。
　　初六：进退，利武人之贞。
　　《象》曰：进退，志疑也。利武人之贞，志治也。
　　九二：巽在林下，用史、巫纷若吉，无咎。
　　《象》曰：纷若之吉，得中也。
　　九三：频巽，吝。
　　《象》曰：频巽之吝，志穷也。
　　六四：悔亡，田获三品。
　　《象》曰：田获三品，有功也。
　　九五：贞吉悔亡，元不利。无初有终，先庚三日，后庚三日，吉。
　　《象》曰：九五之吉，位正中也。
　　上九：巽在状下，丧其资斧，凶。
　　《象》曰：巽在肺下，上穷也。
　　其资斧，正乎凶也。
　　巽为风
　　方时化曰：风为天之号令，命乃君之风行。大君有命，三令五申，欲巽以入之，故重巽以申之。卦之九二以刚而巽乎五之中正，故申命之志得行而柔皆顺乎刚。是以小亨，利有攸往，利见大人也。攸往之利，利见之利，非小者之亨而何？妮之巽曰：后以施命诰四方。涣之巽曰：涣汗其大号。可知至柔而能巽以入人者，莫如风至刚而物莫能挠。莫敢不顺者亦莫如风，唯九五足以当之，故以九五为大人焉。俞氏曰：甲者，十干之首，事之端也。既乱而复治，则又如其初，故于蛊之甲曰：终则有始。庚者十干之过，中事之当更者也。始焉不善，既更而后善。故于巽之庚曰：元初有终。先庚三，后庚三日，再三申命，正谓慎有终。是以终吉也。是以五独贞吉、悔、元不利也。初六处巽之初，论常应本应四，论时顺当顺五，进退不果，是有疑也。不知四已决意巽五而亡进退之悔，遂为小者之亨，有功之臣矣。何其武哉。且四巽五而下三爻皆巽五，非田获三品与？四田而获三品，是武人也。初所以利武人之贞与。然则卦唯两柔皆顺乎刚，四其先倡之矣。巽木为豚二处下，巽状下象也。用史巫纷若，非所谓刚巽乎中正而志行者邪？是以吉、无咎称焉。若九三则重巽之问，似欲巽五而志实在于上九之穷吝矣。上九居重巽之上，而亦巽在将下者。穷上者必反乎下也。欲不丧资斧不可得也。夫四之获三品也，为得资初之利武人也，为得斧今以丧其资斧而不知所巽之人矣＃７。虽巽在林下何益？故曰贞凶。言当巽时，巽固为贞而不知所巽，虽贞亦凶也。故又日正乎凶也。盖言尔以为正乎。吾但见其凶而不见其正耳。作两句读。
　　附录
　　熊过曰：翟云三品，下三爻也。
　　杨廷秀曰：《说．卦》巽为进退，故疑其究为躁卦，故武。
　　兑下兑上
　　兑：亨，利，贞。
　　《彖》曰：兑，说也。刚中而柔外，说以利贞，是以顺乎天，而应乎人。说以先民，民忘其劳；说以犯难，民忘其死；说之大，民劝矣哉。
　　《象》曰：丽泽，兑；君子以朋友讲习。
　　初九：和兑，吉。
　　《象》曰：和兑之吉，行未疑也。
　　九二：孚兑，吉，悔亡。
　　《象》曰：孚兑之吉，信志也。
　　六三：来兑，凶。 
　　《象》曰：来兑之凶，位不当也。
　　九四：商兑，未宁，介疾有喜。
　　《象》曰：九四之喜，有庆也。
　　九五：孚于剥，有厉。
　　《象》曰：孚于剥，位正当也。
　　上六：引兑。
　　《象》曰：上六引兑，未光也。
　　兑为泽
　　方时化曰：丽泽兑。兑为说。两泽相丽，两兑相孚，师友之道也。卦极言其道至于感天人，致民劝。然所以得此者，非友其谁？贯乎五伦，动必商，正君臣，上下皆师友矣。此兑之卦，虽从．一阴取象，然阴柔非正也，安得亨？故卦言利贞，《传》言刚中而柔外，说以利贞。盖唯刚中故贞。唯刚中而柔外，故说四阳之所以善也。非刚不贞，非贞则凶，二阴之所以失也。是故观于六爻而友之义着矣。初兑也而曰和，四亦兑也而日商，商则不和矣。不知论交之始，过失未形，纯是一团和气，是以击之曰和也。此非柳士师出世之时乎？义之重聚之乐尽在初九，出门一日之交矣。四则疾徒和之元益，必介然而后宁，不以和兑为说而以商兑为喜，又非夷齐叩马之义与。若徒和其光，同其尘，恶用友朋为哉？以是之故，两皆受益。不但柳下能不易介于三公，而首阳之子亦终置旧恶于不念，是初与四之相丽者然也。二与五亦两相丽者也。但九二刚中，直信其志而以孚为说。夫以孚为说，宁有妄说邪？悔生于说，二未尝有说，宁有可悔邪？以是丽五。五能受之以五，同为刚中，同有孚信，则虽二之直行己志，，若将剥我，而五能孚于剥焉。夫剥之而受，若危厉而不堪。然而未正当也。盖不如是非所以友臣也。其高宗之霖雨，傅说之盐梅与。三与上亦两相丽者，而其人非矣。三欲以来之，则借兑以为说。上因而引之，则借兑以为光。此市道之交，柔媚之态。古今天下难比数者而犹称曰我师、我友，不亦伤乎。此卦朋友情状大略道尽，然其间有大人焉。夫大人者，但求正己，不求物正，而朋友咸在其遍覆之中。彼商兑者，不免有介疾，和兑者亦近于不恭，故唯九五之孚于剥不以为厉，庶几近之。
　　附录
　　胡翼之曰：不谓之说而谓兑者，圣贤感天下之心不可以言语口舌，故去其言而为兑也。熊过曰：四与三，上下异体，犹疆介也。
　　坎下巽上
　　涣：亨。王假有庙，利涉大川，利贞。
　　《彖》曰：涣，亨。刚来而不穷，柔得位乎外而上同。王假有庙，王乃在中也。利涉大川，乘木有功也。
　　《象》曰：风行水上，涣；先王以亨于帝立庙。
　　初六：用拯马壮。吉。
　　《象》曰：初六之吉，顺也。
　　九二：‘涣奔其机，悔亡。
　　《象》曰：涣奔其机，得愿也。
　　六三：涣其躬，元悔。
　　《象》曰：涣其躬，志在外也。
　　六四：涣其群，元吉。涣有丘，匪夷所思。
　　《象》曰：涣其群，元吉；光大也。
　　九五：涣汗其大号，涣王居，无咎。
　　《象》曰：王居无咎，正位也。
　　上九：涣其血，去逖出，无咎。
　　《象》曰：涣其血，远害也。
　　风水涣
　　内卦坤也，而乾之一阳来居其中，遂生水而成坎。水生而不穷，故曰刚来而不穷。外卦乾也，而坤之一阴得位乎外，遂成风而生巽，以上同于五，故曰柔得位乎外而上同。乾坤交错而风水生，风水相生而大号作。所以换汗其大号者，非君其谁？而九五居中，其风不动，翕聚精神以假有庙，曷敢号也？而昆大号与。则所以涣汗其大号者，四实为之。夫君者，出令者也。风声之所自树也，而使臣代之，安得无咎？然此一臣也，乃大禹声教讫于四海之臣也。有臣如禹而又可以恭己南面，元为而治，为舜咎邪？故曰：王假有庙。王乃在中也。夫日王乃在中，则是若北辰之居其所矣。而号令四出，民皆顺之，则以涉大川而作舟楫者，有四故也。民犹水也，风行水上，顺水行舟，而何不利之有？是故六四虽涣而王实居之。王不待涣也。故曰：涣，王居无咎。夫臣涣而王居，则涣之者，虽臣而实王也，其又何咎也？然则六四为成涣之主，主涣者也，而唯五能亨之，上曷敢当之？故五曰无咎，以其专任责成，宜假庙致享也。上必去逖出乃无咎，以其元功受享，恐患害及身也。故曰：涣，其血去，逖出内。三爻皆受涣者，三居水上，正所谓吹面受和风，非涣其躬而何？唯六四以主换之，元吉。大呼号以涣群类，元私涣也。是故水流而下，风涣之上，则逆而成丘。故曰：涣，有丘，水平不流。风换之流则顺而成文，故曰涣其群。此元为而成，自然而然，皆非等夷所思者，其为元吉何如？光大何如？初与二之用壮，奔忙有以＃８也，而又何不亨不利＃９之有邪？坎之初六，其于马也，为薄蹄，原非壮马之比，故初柔居下。所以用拯者必得马壮乃吉，故曰：用拯马壮，吉。不然，是不欲顺受其涣也。九二一阳居中，如乘木然，机木也。初既用马壮，二欲得所愿，又安得不奔其机而乘＃１０于木哉。不然，悔元及矣。上巽下坎，风上水下，风水相生，涣汗大号，此卦象尧之得舜，舜之得禹，他不足以当之。
　　方时化曰：坎于木为坚，多心，故以奔机取象。
　　兑下坎上
　　节：亨，苦节不可，贞。
　　《彖》曰：节，亨，刚柔分，而刚得中。苦节不可，贞，其道穷也。说以行险，当位以节，中正以通。天地节而四时成，节以制度，不伤财，不害民。
　　《象》曰：泽上有水，节；君子以制数度，议德行。
　　初九：不出户庭，无咎。
　　《象》曰：不出户庭，知通塞也。
　　九二：不出门庭，凶。
　　《象》曰：不出门庭，凶；失时极也。
　　六三：不节若，则嗟若，无咎。
　　《象》曰：不节之嗟，又谁咎也。
　　六四：安节，亨。
　　《象》曰：安节之亨，承上道也。
　　六五：甘节，吉；往有尚。
　　《象》曰：甘节之吉，居位中也。
　　上六：苦节，贞凶，悔亡。
　　《象》曰：苦节贞凶，其道穷也。
　　水泽节
　　坎水流行而兑泽受之。坎水流行，所以通也，故九五身在坎而尚通。兑泽受之，所以节也，故九二身处泽而主节。然兑上有口，有口而不塞，虽节犹不节矣。六三柔而不能节，是以有嗟若之凶。九二刚而不当位，又恐蒙出位之诮，故圣人于二两言其凶焉。言其正在于不出门庭，可出而不肯出也。正在于失时之极，可以相时而动，而不知动也。夫一不三合体，同泽相受，岂容安坐而不思以塞、以节乎？是故主节之道实在九二。以二、三刚柔分而二独刚而得中也，是以责之备也。若坎水之上，水方盛溢，非节处矣。此时而苦苦以节，真苦矣，不可以为贞矣。上六阴柔吝啬，苦不知止节之道，是以有贞凶之戒，道穷之忧焉。向非九五中正以通，甘节得宜，任其流行，往且有尚，则兑泽之甘翻为苦海，甘美之泽变成苦味，欲其不凶，不可得矣。是故亨节之道全在九五，以五上刚柔分而五独刚而得中也。是以独以甘节之吉归之也，故曰节亨。苦节不可贞，盖本以欲致亨通，故而后为之节。今乃以苦苦欲节，故遂致穷焉而不得通，非其义矣。然则上卦坎水尚通者也，通则自然有节。下卦兑泽主节者也，节则自然流通。故上卦之四承上道以自安，则日安节之亨。亨也者，亨其中正以通之甘节也。下卦之初虽不出户庭之内亦可以安坐而无咎。无咎也者，以其知通塞之有人而已，自可免于有咎也。通有五塞，有二，二节之。五甘之初与四，但享其成，不亦宜乎。
　　附录
　　刘用相曰：节，虽正理苦，则虽正亦凶。盖既以节为正矣，又安能悔也？故曰：悔亡，尤之也，非与之也。呜呼，彼方以节省为盛事，俭苦为能贤，又肯以为苦而自悔邪？天下之能悔吾之苦节者，盖万万而元有一也。谓之悔亡亦宜。此卦刚柔分而刚得中，是分坤之一柔以居下卦之上而为兑泽，分乾之一刚以居上卦之中而为坎水也。
　　兑下巽上
　　中孚：豚鱼吉，利涉大川，利贞。
　　《象》曰：中孚，柔在内而刚得中。
　　说而巽，孚，乃化邦也。豚鱼吉，信及豚鱼也。利涉大川，乘木舟虚也。中孚以利贞，乃应乎天也。
　　《象》白：泽上有风，中孚；君子以议狱缓死。
</div>
    <div class="pagination">
<a href="易因_page15.html">上一页</a><span>...</span><a href="易因_page11.html">11</a><a href="易因_page12.html">12</a><a href="易因_page13.html">13</a><a href="易因_page14.html">14</a><a href="易因_page15.html">15</a><span class="current-page">16</span><a href="易因_page17.html">17</a><a href="易因_page18.html">18</a><a href="易因_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
