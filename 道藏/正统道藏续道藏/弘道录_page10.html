<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 10 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 10 页/共 27 页
  </h1>
  <div class="content">
   ＃１１据《三国志□诸葛亮传》后面还有：『以告先帝之灵。〔若无兴德之言，则〕责攸之、樟、允等之慢，以彰其咎。』
　　＃１２据《三国志□诸葛亮传》后面还有一句：『臣不胜受恩感激。』
　　＃１３本《后出师表》是为摘录本，与通行本相比，有省略。
　　＃１４『耳』原作『可』，据通行本改。
　　＃１５『四』原作『日』，据通行本改。
　　弘道录卷之十五
　　义
　　君臣之义
　　《宋史》：太祖即位之初，交广、剑南、太原、刑湖、江表、辽夏皆敌国。因注意将帅，命李汉超屯关南，马仁璃守瀛州，韩令坤镇常州，贺惟忠守易州，何继筠领棣州，郭进控西山，武守琪成晋州，李谦溥守堤州，李继勋镇昭义以御太原，赵赞屯延州，姚内赋守庆州，董遵诲屯环州，王彦升守原州，冯继业镇灵武以备西夏。其族属在汴京者抚之甚厚，郡中莞榷之利悉以与之，恣其贸易复兔所过征税，许令召募亡命以为牙爪。凡军中事皆得便宜，每来朝必召对命坐，厚为锡责以遣之。由是边臣富资，能养死士，使为问谍，洞知敌情；及其入寇设伏掩系，多致克捷。二十年问无西北之忧，以至平蜀楚拓昊越，所向遂志。盖能推赤心以驭群下之所致也。
　　录曰：愚观宋祖之大略有五：知人，一也#1；善任，二也；推诚，三也；厚抚，四也；至於莞榷之利悉委诸将，恣其贸易，皆得便宜，五也。今北有鞑虏之扰，南有交趾之通，诸司莞榷之利，入经制者非所当论，而束南番舶所计不赀，特议国者以为导利而不言，明法者以为开边而不讲，殊不知人情，利一而害十，尚犹不顾。今海不扬波，不但已三年矣。一往一来，如趋熟路，故闽谚以为海熟，此非虚语也。番夷资其货利，中国反无所处，愚窃以为未之思也。夫利尽束海者，盐也。盐之外复有千章之木，万斛之辛。两广军门见资其用具有旧规，盍不量移闽浙之问，置封桩之库以易安南之首，可也。收羡余之利，以据西北之忧，亦可也。何独以为忌讳而不言哉。舍此不务而区区於告奸抑夺之问，以增攘臂穿寄之饵，非所谓之大计也。
　　太宗谓宋琪等曰：世之治乱在赏当其功，罚当其罪，即无不治。谓为饰嘉怒之具，即无不乱。卿等慎之。又谓吕蒙正：凡士未达，见当世之务戾于理者，则怏怏于心；及列于位得以献可替否，当尽其所蕴，言虽未必尽，亦当签议而更之，俾协于道。朕固不以崇高自恃，使人不敢言也。
　　录曰：人王之用在於赏罚，人臣之用在於献替。太宗可谓达於治矣。然以所行之事观之，岂尽然耶。夫多逊之於赵普，不并立者也。帝苟爱普则先去多逊，纵使责恋赏罚一出於已，夫谁曰不然。乃使交构以倾廷美，由帝之心在於廷美也。然则不但饰喜怒之具无，乃次得失之几乎。自柴禹汤告变之后，今曰赏告隶之功，明曰议堂史之狱，大小臣工岂无达当世之务者，而太师王溥等七十四人阿谈曲从，陷君不义。曾是以为协於道乎，又不但以崇高自恃而已也。
　　李沆为人自少器度宏远，父丙尝语人曰：此儿异曰必至公辅。尝侍曲宴，太宗曰送之曰：李沆风度端凝，真贵人也。真宗问治道所宜，先沆曰：不用浮薄新进喜事之人，此最为先。一夕遣使持手诏，欲以刘氏为贵妃，沆对使者引烛焚诏，附奏曰：但道臣沆以为不可其议。遂寝。
　　录曰：愚观引烛焚诏之事，未尝不叹文靖之风烈也。夫封还犹美事，补缀亦盛典，而况於焚之乎。非其存心之廓然，太公所见之确然不易，未有不以利害动于中者也。且刘氏何为者，以其族则至微也，以其艺则至卑也，以其姓则至远也。扁扁之石履之卑兮，帝盆不思耶。而赋性警敏通晓书翰，于政之渐肇基于此。沆之先见，岂惟阴却履霜之微，而且明拒如纶之旨。他曰李迪之不肯从谈，杨亿之不从草制，是皆闻风而起者。熟谓一时之举措不足，以关一伐之得失耶。
　　帝以沆无密奏，谓之曰：人皆有密启，卿独无，何也。对曰：臣待罪宰相，公事则公言之，何用密启。人臣有密启，非谗即佞。臣常恶之，岂可效尤。
　　录曰：自萋斐之风炽，而交乱之祸成，更未有如密启之为害也。夫善欺者莫如指鹿为马，善佞者莫如指乌为鸾。然尚有鹿之可指，乌之可
　　稽，情虽罔上，理或可通。至於密封之进，其始也，潜踪秘迹，既无人知；其竟也，出此入彼，凭何执证。奚翅以熏为犹，变白为黑乎。蚓乎真宗之世，王钦若丁谓之徒接踵于朝。其－．所以论沆者，正以谓若待之尔。不知由君子观之，所处者光天化曰之下，犹恐一毫之暗昧，肯自居於阿私之地耶。惟夫小人之心则不然－，其处已非便则利，其待人非怨则克。利，非佞莫进；忌，非谗莫入。谗与佞，人之所深恶也。於是假托隐密之名，以售其奸深之卫。然叉胁人主有不可辨之微怒，而窥其心有不可白之隐情。君臣之间，自谓投胶於漆，无瑜此者。至乃加之以封识，表之以函章，竣肠虎翼，随其所指，而欺天罔人，无乎不至，复何所忌惮乎。由是听不得不偏，信不得不独，岂惟人暗罹其祸，而朝廷明被其挠矣。此李沆之论，万代所瞻仰也。
　　张齐贤慷慨有大略，每以致君为志，尝从容为真宗言：皇王之道而推本，其所以然。帝曰：朕以为皇王之道非有迹，但庶事适治，道则近之矣。
　　录曰：《 大雅》 称：无然畔援，真宗殆未之思乎。夫皇王者；尧舜禹汤文武之谓也。其道允执厥中，惟精惟一之传也。是故存于心而为天德，达于政而为王道。若书传所陈敬天勤民，与夫治人事神，皆其实事，何得为无迹欤。其曰非有迹者，乃茫昧无根之言，荒唐不经之语。惜乎。齐贤开端不竟，徒以为非常之报，而不知典模训诰万世经常之理，非有索隐，行怪希世绝俭，祗在曰用常行之问而已。厥后神道设教之言，果符此论。遂至矫诬饰诈，无所不至，而道之津岸邈乎，远矣。
　　韩琦蚤有盛名，识量英伟，临事喜愠不见於色，居相位再庾大策以安社稷。时朝廷多故，琦处危疑之际，知无不为。或曰：公所为诚善。万一蹉跌，岂惟身不自保，恐家无处所矣。琦叹曰：是何言耶，人臣当尽力事君，死生以之。至於成败，天也。岂可豫忧其不济，遂报不为哉。
　　闻者愧服。其所建请，唯顾义之所在，无适莫心，与富弼并着勋业。故时稻贤相者者。必曰富韩。
　　录曰：琦之知无不为。孟子曰：先得之。其曰：有安社稷臣者，以安社稷为悦者也。释一者曰：大臣之计安社稷，亦如小臣之务悦其君。眷眷於此而不忘，岂以安危利害动其心哉。若以安危利害动其心，则不足与有为矣。
　　包拯性峭直刚毅，恶吏苛刻，为政务敦厚，虽嫉恶如仇，而未尝不推以忠恕与人，不苟合，不伪辞色以悦人，平生无私书。及知开封，贵戚宦官为之敛手，吏民不敢欺，童稚妇女亦知其名，呼曰：包待制。京师为之语曰：关节不到，有阎罗包老。以其笑比黄河清焉。
　　录曰：愚观阎罗包老之谕，由古及今未之有见，亦未之前闻也。然又本於人心，合乎天理。枉者吾所铃错，直者犹能伸之；实者吾所必究，
　　诬者犹能讦之。未有不论是非，罔分曲直，任意肆志而为通进之渊薮也。设若阴府果有阎罗见存，必使善者超升，恶者坠堕。不然，天亦得而罪之，况人乎哉。近世有以风力自居，乃悍然不顾，冥然罔觉，傍视己侧，若瞥无人，不旋踵随，亦云亡然，则不但上帝之谴实，难避阎罗之诛耳。其於关节不到，何尽之有。
　　赵扑为侍御史，弹劾不避权幸，声称凛然，京师目为铁面。其言务欲朝廷别白君子小人，以谓小人虽小过，当力遏而绝之；君子不幸诠误，当保全爱惜，以成就其德。一时名臣赖以安焉。移梓州路转运使，寻改益州。西蜀地远民弱，吏肆为不法，州郡公相馈饷。扑身先帅之匹马入蜀，一琴一鹤以自随，为政简易，称是长厚清修，人不见其喜愠。日所为事，夜必衣冠露香以告于天，不可告者则不敢为也。其政善，因俗施设，猛宽不同。在成都尤为世所称道。神宗每诏郡守，必以扑为言，要参之以惠利为本。晚学道有得，将终与子帆诀，词气不乱，安坐而没。韩琦尝称扑真世人标表，盖以为不可及云。
　　录曰：赵清默之得道也，岂刀圭铅汞之力哉。乃寡欲养心之助，清操绝俗之征。夫人不可以不知也。今夫炼形如稿木，脱展若飘风，孰不曰
　　得道也，而不知无益於人伦世教，徒取偷生苟免。故君子不由也。曷若遗恩在人，蓄德在物，朝野同声，内外无问。若清献者，天地有尽而英
　　爽无穷，宜乎以为不可及也。
　　鲁宗道为右正，言论列无所畏避。真宗尝书殿壁曰：鲁直。盖思念之。及入中书，屡有献替。时明肃太后临朝，尝问唐武后何如主，对曰：唐之罪人也，几危社稷。后默然。有小臣方仲兮请立刘氏七庙，后以问，辅臣不敢对。宗道独进曰：若立刘氏七庙，如嗣君伺。乃止。后尝与帝同幸慈孝寺，欲乘辈先乘舆。宗道曰：夫死从子，妇人之道。后递命辇后。辅政七年，刚正疾恶，贵戚甩事者皆惮之，目为鱼头参政，因其姓且言骨烟也。及薛奎继参政事，性亦刚介，不苟合，遇事敢言。后谒太庙欲被服一表冕，奎曰：必御此，若何为拜。及临崩，帝见群臣泣曰：太后疾不能言，犹数引其衣，若有所属，何也。奎曰：其在一表冕乎。服之，岂可见先帝於地下。帝悟，卒以后服敛。
　　录曰：史鱼之秉直，既投而后闻；宗道之骨经，生前而显着。蚓执政之与，练官不相为谋，孰有称鱼头参政者耶。然则明肃之过武台，盖万万矣。虽然二公之谏不费辞说而引义切当，幽冥死生实共赖之。岂本朝之家法有以开之乎，不然何以言行之俱危也。
　　传尧俞十岁能文，石介晏朱皆奇之，曰：子精识雅度，文约而理尽。卿，相材也。王安石复与之善甫新法，不便皆极论之。及蔡确之贬，宰执侍从以下罢者七八人，台府为之一空。尧俞曰：确之党其尤者固宜逐，其余可以一切置之。愿陛下於此听之如蚊赢过耳，无使纤微之作以奸太和之气。此圣人所以养至诚而御遐福也。后由谏官补郡，法令有未安者一切遵之。曰：君子素其位而行，谏官有言责郡之守法而已。复拜中书侍郎。神宗与太皇太后日：傅侍郎清直一节，终始不变，金玉君子也。司马光谓邵雍曰：清直勇之德，人所难兼，吾於钦之见焉。雍曰：钦之清而不耀，直而不激，勇而能温，是为难尔。
　　录曰：夫所谓金玉君子者，盖本卫风淇澳，如金如锡，如圭如璧。释之者曰：金锡言其锻炼之精纯，圭璧言其生质之温润。卫武公不得专美於前矣。自是而后，矜而或争，群而或党，豹虎荆棘之场，魑魅蛮髦之俗，君子祇为之砥砺错石，又安能追琢其童，金玉其相乎哉。盖不但可观成德，其於世之升降，道之污隆果乎尽矣。
　　司马光知谏院，以三割子上殿。其一论君德有三：曰仁，曰明，曰武。仁者，非妪煦姑息之谓也，兴教化，修政治，养百姓，利万物，此人君之仁也。明者，非烦苛伺察之谓也，知道谊，识安危，别贤愚，辨是非，此人君之明也。武者，非强亢暴戾之谓也，唯道所在，断之不疑，奸不能惑，佞不能移，此人君之武也。臣切见陛下推心御物，端拱渊默，群臣各以其意有所敷奏，不复询访利害，尽察得失，一皆可之。望陛下以天性之至仁，廓曰月之融光，奋乾刚之威断，则唐虞三代之隆何远之有。其二论致治之道在三：曰任官，曰信赏，曰必罚。国家采名不采实，诛文不诛意。夫以名行赏，则天下饰名以求功，以文行罚，则天下巧文以进罪。其三论拣军，言养兵之术务精，不务多。上以其一留中，其二送中书，其三送枢密院。又进五规，一曰保业，二曰惜时，三曰远谋，四曰谨微，五曰务宽。帝深纳之。
　　录曰：先正朱熹曰：温公可谓智仁勇。他那活国处，是甚次弟，其规模稍大。又有学问，其人严而正。呜呼。观熹所言，则谏院所陈，乃其自得之欤。夫三，达德圣人入道之门也。至於不忧不惑不惧，未尝不倦倦焉。光之所得於天可以为不厚乎哉，肆力於学可以为不笃乎哉。若夫三事五规，施行之次第耳，而君德为之根本。《中庸》不云，所以行之者，一也。然则光之存诚有自也已。
　　及哲宗立，以光为尚书左仆射，时已得疾，而青苗免役将宗之法犹在，西夏未降。光叹曰：四害未除，吾死不暝目。折简与吕公，着曰：光以身付医，以家事付愚子，惟国事未有所托，今以属公。既而诏免朝觐，许乘肩舆，三曰一入省。光不敢当，曰：不见君，不可以视事。韶令子康扶入对。辽人闻之，敕其边吏曰：中国相，司马公矣。慎无生事开边隙。时两官虚己以德，光亦自见言行计从，欲以身狗社稷，躬亲无务，不舍昼夜。宾客见其体赢，举诸葛食少事多为戒。光曰：死生，命也。为之益力，病革不复，自觉谆谆。如梦中语，然皆朝廷天下事也。
　　录曰：吕献可之将卒也，手书属司马公，曰：天下事尚可为，君实勉之。司马公之将卒也，折简与吕公着，曰：国事未有所托，今以属公。二公之正终略相同者，由其所存之合一也。《易》曰：王臣骞骞，匪躬之故。至是鞠躬尽瘁而后已矣。一息尚存，殉国之心不容少懈，安得不谆谆如梦中语耶！
　　熙宁时，帝以灾变避正殿，臧膳彻乐。王安石言于帝曰：灾异皆天数，非关人事得失所致。富弼在道，闻之叹曰：人君所畏者，天耳。若不畏天，何事不可为者。此必奸人欲进邪说，以摇上心，使辅弼谏诤之臣无所施其力。是治乱之机，不可以不速救。即上书数千言，杂引《春秋》《洪范》及古今传记人情物理，以明其决不然者。及入对又言：君子小人之进退，系王道之喜怒为用舍。陛下好使人伺察外事，故奸俭得志。又今中外之务，渐有更．张，此必小人献说於陛下也。大抵小人性喜动作生事，其问有所希觊。若朝廷守静，则事有常法，小人何所望哉。
　　录曰：以帝之摇夺而有弼之正言，譬则聋者而尚提其耳，瞽者而尚责其明。然犹不废录者，时有不同，理无竟息。天不足畏，而天之理可畏。人不足恤，而人之心当恤。一人之喜怒不可凭，而百官万民之喜怒可凭。一时之用合不可信，而天下后世之用舍可信。若以为无益而遂弃之，则万古如长夜矣。
　　王安石执政，皆以为得人，吕诲独言其不通时事，大用之则非所宜，将内适。司马光亦诣经筵，密问今曰所言何事。诲曰：袖中弹文，乃新参也。光愕然曰：众喜得人，奈何论之。诲曰：君实亦为是言耶。此人虽有时名，然好一执偏见，轻信奸回，喜人佞己。听其言一则美，施於用则疏。置诸宰辅，天下必受其祸。乃上疏曰：大奸似忠，大诈似信。安石外示朴野，中藏巧诈，骄赛慢上，阴贼害物。今略数十余事，诚恐陛下悦其才辩，久而倚毗情伪不得知邪。正无复辩，大奸得路，辟阴汇进，贤者尽去，则乱由是生。臣窃忧之。恨天下苍生者，必斯人也。
　　录曰：君子之立言也，而可忽哉。外示朴野，中藏巧诈，骄骞慢上，阴贼害物。斯四言者曲尽安石之底蕴，天下万世莫能掩矣。然则安计其听与不听，行与不行哉。若祗称其先见，则李师中亦预识之，不但献可而已然也。师中始仕州县，邸状报包拯参知政事。或云朝廷自此多事，师中曰：包公何能为今鄞县令。王安石眼多白，甚似王孰，他曰乱天下叉斯人也。后二十年言乃信，盖又先於吕诲矣。
　　范纯仁奏：安石拮克财利，民心不宁。《书》曰：怨，岂在明不见，是图。帝曰：何谓不见之怨。对曰：杜牧所谓不敢言而敢怒者是也。帝曰：卿善论事宜，为朕条陈古今治乱可为监戒者。遂作《尚书解》以进其言，皆尧舜禹汤文武周公之事。治天下无以易此愿，探究而力行之。及行均税法於六路，复言：臣尝亲奉德音，欲修先王补助之政。今乃效桑羊均输之法，而使小人为之拮克，生灵敛怨生祸。安石以富国强兵之卫启迪上心，欲求近功，忘其旧学。上法令则称商鞅，言财利则背孟轲；鄙老成为因循，弃公论为流俗，异己者为不肖，合意者为贤人。不听。纯仁每上疏激切，帝悉不付外，至是尽录申中书。．安石大怒，乞加重贬，帝曰：彼无罪，姑与一善地。命知河中府。
　　录曰：新法言多矣，未有若纯仁之亲切也。且以牧之之言何为而发乎。盖秦之用鞅，即帝之用石也；石之致用，即鞅之学衍也。其曰：论至德者不同於俗成，大功者不谋於众，即石之执拗不通也。又曰：常人安於故俗，学者溺於见闻，即石之违众自异也。孳孳为利，至於剥民之膏，尽民之力，民之怨之奚啻若自其口出乎。故以牧之之论秦者而论石，卒以蠹国叛道，民不，乐生，而夷狄之祸亦不旋踵，其与亡秦之辙相去无几噫。可恨哉。
　　时久旱岁饥，征敛苛急，束北流民扶携塞道，赢疾愁苦，每风沙霾，瞪身无完衣，并城民买麻佩麦麸合米为糜，加木实草根，至身被锁械而负瓦，揭木卖以偿官，累累不绝。值光州司法参军郑侠监安上门，乃绘为图奏言：陛下南征北伐，皆有胜捷之势作图来上，料无以天下忧苦，父母妻子不相保，迁移困顿，遑遑不给之状为图而献者。臣谨按安上门，逐曰：所见绘成一图，百不及一，但经圣眼亦可流涕，况於千里之外哉。陛下观臣之图，以行臣之言，一日不两乞，斩臣以正欺君之罪。疏奏，帝反覆观图，长吁数四，袖以入内。是久寝不能寐。翌日命开封体放免行钱，三司察市易，司农发常平仓，三卫具熙河所用兵，诸路上民物流散之。故青苗免役，权息追呼，方田保甲并罢，凡十八事。民闻之，灌呼相贺。侠仍取唐魏征、姚崇、宋璟、李林甫、卢杞传为两轴，题曰：正直君子，邪曲小人。事业图边，在位之臣。暗合林甫革而反於崇璟者，各以其类为书献之。台史杨忠信谒侠曰：御史缄默不言，而君上书不已，是言责在监门，而台中无人也。取怀中名臣谏疏二帐授侠，曰：以此为正人助。
　　录曰：君子思不出其位，侠可谓出位矣。夫言有好恶之异，图据见闻之真。侠也，其人宁辞检讨之任而就监门之官，其志盖可知而言非孟浪也。死者在於斯须，故不吝百方以助效；焚者在於目睫，又何惜一死以就。安帝已寝不能寐，犹迷而不复，何耶。卒使英州之芳流於后世，汴州之祸惨於当时。君子要不可以微职拒之也。
　　徽宗时，陈禾为右正言，童贯与黄经臣、卢航表裹为奸。禾曰：此国家安危之本，吾任言责，不言可乎。遂上疏劾贯估宠弄权之罪。论表未终，帝拂衣起。禾引帝请毕其说，衣倨落。帝曰：正言碎朕衣矣。禾言：陛下不惜碎衣，臣岂惜碎首。此曹今日受富贵之利，陛下他日受危亡之祸。言愈切。帝变色曰：卿能如此，朕复何忧。内侍请帝易衣，帝却之曰：留以旌直臣。
　　录曰：闻补裒阙矣，未闻落帝锯也。落帝锯可录欤。宋之祸始於安石、惠卿，终於童贯、王龄裒职，至是灭裂破碎，虽有仲山甫之臣莫之能措矣。
　　李若水为吏部侍郎，钦宗再如。金师逼帝易服，若水抱持而哭，诋其人为狗荤，金人曳出系之仆于地。枯没喝令曰：必使李侍郎无恙。若水绝不食。或勉之曰：事无可为，今日顺从，明日富贵矣。叹曰：天无二日，吾宁有二主哉。其仆亦慰解之曰：公父母春秋高，若少屈冀得一归觐。若水叱之曰：吾不顾家矣。忠臣事君有死无二，但亲老恐惊徐言之可也。及议立，张邦昌复召若水计事，因历数骂之，监军挝破其唇，至裂颈断舌而死，时年三十五。金人相与言曰：辽国之亡，死义者十数，南朝惟李侍郎一人而已。刘干为资政殿学士，金之入真定也，父老号呼曰：使刘资政在，镇岂有此祸。呵金人益知其名，必欲之。及京师陷，给至金营。金以其国仆射韩正馆给于城南寿圣院，谓之曰：国相知君，今用君矣。给曰：偷生以事二姓，死不为也。正曰：军中议立异姓，欲以君为尚书。仆射得以家属行。与其徒死，不若北去取富贵。给仰天大呼曰：有是乎。乃归书片纸言其事，使亲情持归报其子。子羽等即沐浴一更衣，酌卮酒而镒。金人叹其忠，痉之寺南冈上，凡八十日乃就饮，颜色如生。
　　录曰：南朝李侍郎，真定刘资政，民到于今称之。下视邦昌、刘豫不啻唾去之矣，何足言几。
　　弘道录卷之十五竟
　　＃１『也』 原作『地』 ，据文义改。
　　弘道录卷之十六
　　义
　　君臣之义
　　高宗绍兴元年，召李纲为尚书右、仆射。上疏曰：兴衰拨乱之主，非英哲不足以当之。惟其英，故用心刚，足以莅大事，而不为小故之所摇。惟其哲，故见善明，足以任君子，而不为小人之所问。在昔，人君体此道者，惟汉之高、光，唐之太宗，本朝之艺祖太宗。愿陛下以为法。
　　录曰：纲之言英哲也，岂无所见哉。就帝之初服观之，寇戎方将，奋然请往，可以为英矣；次机仓卒，定升式微，可以为哲矣。惜乎中人之性溺於宴安，逢君之徒志於苟且，有纲之贤而不能竟其用，有张韩刘岳之将而莫能毕其功，以至於汪黄、秦桧小人之徒匿意恣情，无所不至，而不知高光数主椰榆於地下久矣。孰谓纲非先见乎哉。
　　及纲至行在，奏曰：金人不道，专以诈谋取胜，中国不悟，一切堕其计，中赖天命未改。陛下总师於外，为天下臣民之所推戴。内修外攘，还二圣而抚万邦，责在陛下与宰相。臣自视缺然，不足以副委任之，意乞追寝成命。帝曰：朕知卿忠义智略久矣。其勿辞。纲顿首泣谢，且言一唐明皇欲相姚崇，崇以十事要壳，皆中一时之病，今臣亦以十事仰干天听。陛下度其可行者赐之施行，臣乃敢受命。一曰议国是，江曰议巡幸，三曰议赦令，四曰议僭逆，五曰议伪命，六曰议战，七曰议守，八曰议本政，九曰议久任，十曰议修德。翌曰班议於朝，惟僭‘逆、伪命二事留中。
　　录曰：宋高宗之不足与有为也。夫明其为贼敌乃可服固，汉高之大略；而诛韦斩关以谋匡复，亦唐玄之英武也一。宋室之仇，一时纵未可复，盍不曰邦昌桃上向乎。夫邦昌之罪上通於天，其污戚我斧，康腥秽我朝，宁迹其恶，逆犬竞且犹不堪,何吝吾之一刃耶。十事之中，此为最要，乃上下名分所关，生民纲纪所赖。帝秘而不．发，将何待耶。可以见畏懦不君之甚。虽以纲之争执，亦不过止於投篡，固未能声其罪於天下也。不旋踵问，刘豫蹈其故辙，偃然南面坐，命其子以伐宋国，异於诛韦灭项者矣。此南宋之所以终於无震也。
　　李纲又言曰：今国势不违靖康问，然而可为者。陛下英断於上，草臣辑睦於下，庶几靖康之弊可革，而中兴可图。然非有规模而知先后缓急之序，则不能以成功。夫外御强敌，内销贼盗，修军政，变士风，裕邦财，宽民力，改弊法，省冗官，诚号令以感人心，信赏罚以作士气，择帅臣以任方面，选监司郡守以奉行新政俟。吾所以自治者，政事已修，然后可以问罪金人，迎还二帝。此谓规模也。至於所当急而先者，则在於料理河北河束。盖河北河束者，国之屏蔽也。料理稍就，然后中原可保，束南可安。今河束失者，恒代、太原、泽涤、汾晋，余郡犹存；河北所失者，不过真定、怀、卫、浚四州，其余二十余郡皆为朝廷守。两路士民兵将所以戴宋者其心甚坚，皆推豪杰以为首领，多者数万，少者亦不下万人。朝廷不因此时置司，谴使以恩慰抚之，分兵以援其危急，臣恐粮尽力疲，坐受金人之困。虽怀忠义之心，援兵不至，危迫无告，必且愤怨朝廷，金人因得抚而用之，皆精兵也。莫若於河北置朝抚司，河束置经制司，择有才略者为之使，宣谕天子恩德，所以不忍弃两河於敌国之意。有能全一州复一郡者以为节度，防御团练，使如唐方镇之制，使以自守。非惟绝其从敌之心，又可资其御敌之力。最今曰之先务也。帝善其言，问谁可任者，纲以张所及傅亮荐焉。
　　录曰：愚观两河之议而经制招讨之建，宋之兴复在於目中矣。以纲南人而堂堂大义出於风气之外，岂非一大机会乎。曾未几何黄港善、汪伯彦力排纲去，而招抚经制司遂废，车驾益束幸，而两河郡县相继沦没。凡纲所规画军民之政，一切废格，金兵益盛，关辅残毁，中原盗贼蜂起，而国始不可为矣。
　　宗泽上疏曰：天下者，太祖之天下。陛下竞竞业业，思传之万世，奈何遽议割河之束西，又议以之蒲解乎。自金人再至，朝廷未尝命一将出一师，但闻奸邪之臣朝进一言以告和，暮入一说以乞盟，终至二圣北迁，宗社蒙耻。臣意陛下赫然震怒，大明黜陆，以再造王室。今即位未闻有大号令，但见刑部指挥，不得明播赦文於河之束西、陕之蒲鲜者，是褫天下忠议之气而自绝其民也。臣虽驽怯，当躬冒矢石，为诸将先得捐躯报国足矣。帝览其言而壮之。是时开封尹阙，李纲言绥复旧邦非泽不可，乃以为束京留守，知开封府。泽又上疏言：开封物价市肆渐同平时，将士、农民、商旅、士大夫之怀忠义者莫不愿陛下亟归京师，以慰人心。其倡为异议者，非为陛下忠谋，不过於张邦昌辈，阴与金人为地耳。时真定怀卫问，敌兵甚盛，方密修战，具为入攻之计。泽乃渡河约诸将共议事宜，以图收复，而於京城四壁各置使，以领招集之兵，造战车千二百乘。又据形势立坚壁二十四所於城外，驻兵数万。泽往来按试之，又并河鳞次为连珠訾，连结河束河北山水訾忠义民兵。於是，陕西、京束西诸路人马咸愿得泽节制。泽累表请帝还京。而帝用黄潜善计，决意幸束南。
　　录曰：泽之二疏大意与纲同。盖天下之势不进则退。进则不惟故疆可全，而警亦可复，耻亦可雪。退则不惟河北河束不可保，而河南终非我有。不惟河南终非我有，而淮甸亦复骚然。退而渡江，退而航海，所叉至矣。此泽之忧愤，不至於死不已也。呜呼。汪黄之罪可胜诛乎。此高宗之始恨一也。
　　建炎四年冬十月，诏韩世忠进次杨州。世忠得命感泣曰：主忧如此，臣子何以生为。亲提骑兵以当敌，伐木为栅，自断归路。正行问，会朝廷遣魏良臣使金军。世忠给良臣云诏，乃移屯守江。良臣去，世忠即上马令军中曰：抵吾鞭所向。於是移军向大仪勒五陈，设伏二十余所。良臣至金师，金人问宋师动息，则具以移屯对。聂儿孛董闻之大喜，起兵至江口，距大仪五里。别将挞不野拥铁骑过五阵束，世忠传小麾呜鼓，伏兵四起，旗色与金人旗杂出，金军乱，宋师迭进。世忠令背鬼军各持长斧上堪人胸，下斫马足，敌被甲陷泥淳。世忠麾劲骑四面蹂躏，人马俱毙，遂擒挞不野等二百余人，而世忠所遣董映亦击败金人于天长之鸦口桥。解元至高邮北门，遇敌设伏，水军夹河阵一曰合战十三，相距未庾。世忠遣成闵将骑士往援，复大战俘获甚多。世忠复亲追至淮，金人惊溃，相蹈藉溺死者甚众。捷闻，草臣入贺，帝曰：世忠忠勇，朕知其必能成功。沈与求曰：自建炎以来，将士未尝与金人迎敌一战，今世忠连捷，厥功不细论者，以此举为中举武功第一。
　　及帝自将御金师，次於平江府，金齐之师曰迫。草臣劝帝他幸，以避之。张俊曰：避将安之。惟进御，乃可兔耳。赵鼎曰：战而不捷，去未晚也。帝因曰：朕为二圣在远屈，已请和，而彼复肆暴侵凌。朕当亲总么六师，临江次战。沈与求复力赞之鼎，喜曰：累年退怯，敌志益骄。今圣断亲征，将士必奋，成功可必。臣愿效区区，以谋报国。及张浚视师镇江，见赵鼎，执其手曰：此行举措皆合人心。鼎笑曰：喻子才之功也。韶拜浚知枢密院事，浚受命即曰赴江上视师。时挞懒兀木拥兵十万，约曰渡江次战。浚长驱临江，召刘光世、韩世忠、张俊议事，将士见浚勇气十倍。浚既部，分诸将，身留镇江，以节度之。岳飞留建康，见帝数论恢复之略，且言：金人所以立刘豫於河南，盖欲荼毒中原，以中国攻中国，彼得以休兵观衅。臣欲陛下假臣月日便，则提兵趋京洛，据河阳陕府潼关，以号召五路叛将。叛将既还，遣王师前进，彼必弃汴而走河北，京畿陕右可以尽复。然后分兵浚滑，经略两河。如此则刘豫可擒，金人可灭。社稷长久之计，实在此举。帝曰… 有臣如此，顾复何忧进止之机，朕不中制。复召至寝阁，命之曰：中兴之事，一以委卿。飞遂图大举。
　　录曰：愚观岳飞之言，乃其效用之实，初非大言以欺人也。其破杨么，水寇攻水寇，既以成功之速，则今之以叛将攻叛臣，宁不易为力耶。苟使如帝之言，中兴之事一以委之，其烛计见效铃不远矣。乃阻於奸桧。请诣都督，桧岂不知浚之忌乎。而卒以件问，亦以忧沮，是后复请则无及矣。虽则帽嫉之可厌抑，岂天败之无成与。此高宗之再恨一也。
　　时梁兴会太行忠义社及两河豪杰等帅众归岳飞，由是金人动息，山川险要，飞皆得其实。中原尽磁相泽涤晋汾阳卫之境，皆期曰兴，兵与官军会其所，揭旗以岳为号。父老百姓争挽车牵牛，载模粮以绩义军，顶盆焚香迎候者充满道路。自燕以南，金人号令不行。兀木欲会军以抗飞，河北无一人应者，乃叹曰：自我起北方以来，未有如今曰之挫钮。金将王镇、崔庆、李觊、崔虎、华旺等皆率所部降飞，龙虎大王之将吃查等亦密受飞旗榜，自其国来降，韩常亦欲以众五万内附。飞大喜语其下曰：直抵黄龙府，与诸军痛饮尔。因上奏：兴等过河，人心愿归朝廷。金兵累败，兀木等皆令老少北去，正中兴之机。而秦桧方欲画淮以北与金为和，讽台臣请诸将班师，且知飞志锐不可回，上言：飞孤军不可久留，乞速召还。於是飞一曰奉十二金牌，飞愤惋泣下，束面再拜曰：十年之力，废於一旦。
　　录曰：愚观高宗之世，可与有为之时三。建炎之初，河朔未叛，人心未离，李纲在内，宗泽在外。当是时也，以守则可固，以攻则可取，可以光复旧物也。甫其中也，诸将立功，帝亲视师江上，赵鼎、张浚为政，政事先后及人才所当召用者次第奏行之。故列要津多，一时人望，号为小元佑。及其末也，金人败郾城，败朱仙，败顺昌，自燕以南号令不行。兀木乃叹曰：自我起兵未有如今曰者。飞亦大喜曰：直抵黄龙府，与诸君痛饮。此何等气象也。奈何帝之本心不欲二帝之还，恐奸大位，托为权奸之误。於是不待狡兔高乌之尽，而先为烹狗藏弓之谋，天下之大事，从此去矣。愚故备录诸将於前，总而论之於后，以为万世之犬戒云。
　　岳飞立志慷慨，以必取中原擒灭警虏为念，自奉甚薄。少时饮酒能至数斗，帝戒之曰：卿异时到河朔，方可饮酒。遂绝口不饮。家无姬侍，昊珍愿与交罐乃饰名妹遗之。飞曰：主上宵吁，岂大将安乐时耶。劫不受，珍益敬服。帝欲为营第，辞曰：金虏未灭，何以家为。或问：天下何时太平。飞曰：文臣不爱钱，武臣不惜死，天下太平矣。卒有取民一缕束刍者，立斩以狗。夜宿民间，开门愿纳，无敢入者，号冻不拆屋，饿死不卤掠。卒有疾，躬为调药；诸将远戍，遣妻问劳其家，死事者哭之，而育其孤，或以子婿其女。凡有颁犒，均给军吏，秋毫不私。善以少击众。欲有所举，尽召诸统制与谋，谋定而后战，故有胜无败。碎遇敌不动，敌人为之语曰：撼山易，撼岳家军难。张俊尝问用兵之要，曰：仁信智勇严，阙一不可。好贤礼士，览经史雅歌，投壶徇徇如书生。每辞官必曰：将士效力，飞何功之有。其忠愤激烈，议论持正，不挫於人，卒以此得祸。盖飞与桧势不并存者也。
　　录曰：愚观岳武穆以为罕见其俦。何也。盖古之名将，自孙、吴、韩、彭、英、卫、李、郭而下，可数也。然孙乃卖友，吴乃杀妻，韩乃假王，英乃背主，仪乃穷奢，它无足论。近代若张魏公有富平之败，韩郡王有江上之奔，张伯英心衍全殊，刘平叔驭军无法，惟武穆不忘。周同张所是为信友，却吴珍之妹是为远色，母有瘤疾，药饵叉躬是为悦亲，旗赐精忠，肤存报国是为获上，大伦根於天性，每事不忘忠孝是为诚身。其驭军也，五事克全，百战无敌，而且悻悻於民力，无秋毫之犯。方之於古，殆方叔吉甫之俦而未能举宣王之功者，天不祚宋，无徒多怨於时君季辅也。
　　胡铨上疏曰：臣按王伦本一押邪小人，市井无赖，坟绿宰相无识，举以使虏，专务诈诞，欺罔天听。今者无故诱致虏使以诏谕江南为名，是欲臣妾我也，是欲刘豫我也。夫天下者，祖宗之天下也。陛下所居之位，祖宗之位也。奈何以祖宗之天下为犬戎之天下，以祖宗之位为犬戎之位，陛下一屈膝，则祖宗庙社之灵尽污，夷狄赤子尽为左衽，朝廷宰执尽为陪臣，天下士大夫皆当裂冠毁冕，变为胡服。就今虏决可和，天下后世将谓陛下何如主也。尸丑虏变诈百出，而伦又以奸邪济之，梓宫庾不可还，太后决不可复，渊圣央不可归，中原次不可得。而此膝一屈，不可复伸，可为痛哭流涕，长太息者矣。向者陛下问关海道，危如累卵，尚不肯北面臣虏。尸今国势稍张，只如顷者败之於襄阳，败之於淮上，败之於涡口，较之前曰万万不伴。今无故而反臣之，欲屈万乘之尊，下穹卢之拜。此鲁连所以义不帝秦，非惜天下之虚名，诚以天下大势有所不可也。今内而百官，外而军民，万口一辞皆欲食伦之肉。臣窃谓不斩王伦，国之存亡未可知也。虽然伦不足道也，秦桧以腹心大臣而亦为之。陛下有尧舜之资，桧不能致君如唐虞，而欲导君为石晋。孙近傅会桧议，遂得参政，几桧曰可和，近亦曰可和，桧曰当拜，近亦曰当拜。臣切谓桧与近并可斩也。臣备员枢属义，不与此曹共戴天。区区之心，愿断三人头，竿之稿街。然后羁留虏使，责以无礼，徐兴问罪之师，则三军之士不战而气自倍。不然，臣有蹈束海而死尔，安能处小朝廷求活耶。
　　录曰：此疏如严霜烈曰，乃天地之正气。百世之下时诵一翻，凛然犹澹庵之在目。况当其时，奸邪丑虏宁不夺其气而折其心，然后知立言。君子与曰月同光，乾坤同久，其功岂小补哉。却金人百万之师，增中国有人之叹，虽百挫辱之，而至大至刚塞乎天地之问者不可泯灭也。岂非南朝二百年一大快耶！
　　理宗隆兴七年，起复刘洪宣抚荆襄，不拜，疏曰：刻襄四肢也，朝廷腹心元气也。元气强则四肢壮，朝廷施设得宜，根本全盛，则荆襄利害可以渐图。请先论国家大计，而后及根本之实。何谓大计，恢复是也。臣谓今曰有其形而未尽其实。大抵有实无形，则计定事成，而敌人不觉；有形无实，则速祸致寇，而无以待之。蕊一昭王、汉诸葛，此有实无形者也。夫虏之不能忘我，犹我不能忘敌，所以数年之问边警不闻，彼亦惩逆亮之轻举而思万全之议力今兵未动而声先闻，实未至而形先见，使虏人谋我曰深，备我曰严，是诲之也。臣窃痛之。何谓实修己也，求贤也，恤民也，用将也，养兵也。周宣王任贤使能，哀矜鳏寡。采芭之任，将车攻之简，徒政事之大，无过四者。夫治平之本，不在於庆赏号令之间，而在於人君一身。身之善恶在於一念，一念之积湛然於方寸之中，则见善必明，是非判然於前。陛下即位于今九年，事有昔是而今非，人有始贤而后否。愿舍一己之见而以天下之见为见，去一己之智而以众人之智为智，如欲来一世之真贤，当先蒙正臣之直气，若邪佞不尽去，直道不可行，彼将长往山林不得而用之矣。至於士风浇薄，尤可叹息。诞馒大言，迎合主意，大者蒙非常之眷，小者亦复窃宠，甚至倚托幽阴，排斥异己，使忠直气阻，利害罔闻，此求贤之实未尽也。今曰虽有字民之官而不得举字民之职，财赋之所驱，上司之所迫，苟进谴罚，不过巧名色以科敛，给文引以追呼。至於劳来还定，安集劬劳未见其人，此恤民之实未尽也。将有舍克丰己腔下媚上者逐之当矣。而新所拣擢多膏粱子弟，平生不经战阵缓急，恐难应敌，此用将之实未尽也。古之养士有推车丑酒之乐，有投石超距之气。故勇於公，战闻敌，则奋其主。将有投嘐之惠，吮疽之恩，爱之如子弟，抒之如手足。今则不然，刻剥之，劳役之，故倾来招兵无一应募。近闻马军移屯建康，道路愁叹，语流四方，生亡卒怨议之心，沮三军勇说之气，此养兵之实未尽也。如此民穷财乏，兵怨将骄，必有盗贼将窃发於邦域之中，而欲呜剑於伊吾之北，此臣之所未谕也。
　　录曰：愚观忠肃之言，乃季宋之通，息中主之颓风，六陵之积弊，匪直以警孝宗也。异时元气不固，四肢随没，大命亦旋以去矣。至於金革之例，往往师相大臣假托以奸大位恋大权，自非伏义之臣、神明之冑，孰能七诏七辞者哉。故录，以终覆馨之义，讨贼之心。外此皆浩叹之日矣。哀哉。
　　文天祥自为童子时，见学官所祠乡先生欧阳修、杨邦又、胡铨皆镒忠节，欣然慕之，曰：没不俎豆其问，非夫也。年二十举进士。对策时，理宗在位久，政理浸息，天祥以法天不息为对，其言万余，一挥而成。帝拔为第一。考官王应麟奏曰：古谊若龟鉴，忠肝如铁石。臣敢为得人贺。咸淳九年，起为湖南提刑，见故相江万里，万里素奇天祥志节，语及国事，愀然曰：吾老矣。世道之责，其在君乎。德佑初，诏天下勤王，天祥捧诏涕泣，使陈继周发郡中豪杰并结溪峒诸蛮有众万人，其友止之。天祥曰：吾亦知其然。第国家养育臣庶二百余年，一曰一有急征天下兵，无一人一骑入关者，吾深恨於此。故不自量力而以身狗之，庶天下忠臣义士将有闻风而起者，义胜者，谋立人众者，功济如此，则社稷犹可保也。益王以观文殿学士召至福，拜右丞相，卫王继立加少保信国公。压山破，天祥至京。时世祖多求才，南官王绩翕言南人无如天祥者，遂遣绩翁谕旨，天祥曰：国亡，吾分一死矣。召入谕之曰：汝何愿。对曰：天祥受宋恩为宰相，安事二姓，愿赐之死足矣。临刑从容曰：吾事毕矣。其妻欧阳氏收其尸衣，带中有赞曰：孔曰成仁，孟云取义。惟其义尽，所以仁至。读圣贤书，所学何事。而今而后，庶几无愧。
　　《 宋史》 笔断曰：宋亡节义之臣，自文天祥而下，若湖南安抚李芾、池州通判赵昂发、扬州都统姜才、真州太守苗再成、常州统制王安节、湖北提刑张起岩、安吉太守赵良淳、无为守赵淮、淮束制置李庭芝、刺史赵孟量常州太守姚告、察访赵与睪、兴化守陈瓒、通判张曰中、潮州守马发、江束制置谢枋得、信州守唐震与张世杰、陆秀夫、陈文龙，皆其章着者，其余尚多有之。
　　录曰：豫章有言：周孔之心使人明道。学者果能明道，则周孔之心深自得之。三代人才得周孔之心，故视死生去就如寒暑昼夜之移，而忠义行之者易。至汉唐峡经衍古文相尚而失周孔之心，故经卫自晁董公孙弘倡之，古文自韩愈柳宗元启之，於是明道者寡，故视死生去就如万钧九异之重，而忠义行之者难。今观有宋王安石次坏六经，廉耻道丧，而北宋之亡，伏节者鲜。周程张朱讲明道，学义理，而南宋之灭死义者多，明效彰然着矣。然则愚之立志孳孳不息者，岂真好辩哉，不得已也。观者详之。
　　张世杰少由小校，累功至黄州武定诸军都统制。时方危急，征勤王，多不赴，独世杰提所部兵入卫。上下叹异。自和州防御使，不数月累加至保康军承宣使，总都督府兵。大军迫临安，世杰请移三宫入海，而与天祥合兵背城一战。陈宜中方遣人请和，不许。宋既纳款，世杰痛忿，率所部兵去临安，次於定海。元使都统卞彪说降，世杰断彪舌砾之，以死自誓，遂从二王入福州。端宗立，以为枢密副使。帝昊立，复拜少傅，封越国公。以碉州不可居，徙居新会之压山。张弘范袭压山，或谓世杰曰：元兵以舟师塞海口，则我不能进退。盍先据海口，幸而胜，国之福也；不胜，犹可西走。世杰恐有离心，动则必散，乃曰：频年航海，何时已乎。今须与次胜负。乃悉焚行朝草市，结大舶千余作水訾，为死守计。弘范得世杰甥韩，命以官使，三至招之，世杰历数古忠臣曰：吾知降生且富贵，但为主死不移耳。俄而飓风大作，舟人欲仪向岸。世杰曰：无以为也。为我取瓣香来。仰天呼曰：我为赵氏亦已至矣，一君亡，复立一君。今又亡我，未死者庶几敌兵退，别立赵氏以存宗祀耳。今若此，岂天意耶。若天不欲复存赵祀，则大风覆我舟。舟覆，遂溺死焉。
　　陆秀夫三岁从其乡人孟先生学，独指以为非凡儿，长登进士。李庭芝镇淮南，辟至幕中，擢参议官。时边事急，诸多亡者，惟秀夫不去。庭芝上其名，除司农丞，累擢至宗正少卿。元入，宋二王走温州，秀夫追从之，使人召陈宜中、张世杰等遂相与立益王。宜中以秀夫久在兵问知军务，每事咨访始行，秀夫悉心赞之，无不曲尽。时君臣播越，庶事炼略，每朝会俨然正质，如治朝仪。或时在行中，赓然泣下，以朝衣拭泪，尽浥左右，无不悲动。端宗崩，群臣皆欲散去，秀夫曰：度宗一子尚在，将焉置之。古人有以一旅一成中兴者，今百有司皆具，士卒数万，天若未欲绝宋，岂不可以为国耶。乃与众复立卫王。以秀夫为左丞柑秉政。时世杰驻兵压山，秀夫外筹军旅，内调工役，凡所兴作尽出其手。虽勿遽流离中，犹曰书大学章句，以劝讲不辍。压山破，秀夫走卫王舟，王舟大且诸舟环结，度不得出走，乃仗剑驱妻子入海，遂以身负王赴海死。
　　录曰：愚观世杰之自溺与秀夫之负帝俱溺，未尝不浩然而叹也。嗟乎！乘杆之叹，伤时之悲也，而今果见其人乎哉。时全蜀破坏，刑襄失守，四海无措躬之地，独仗区区二三君子怀忠负义，不至於此不已也。卒毙而得其正，其亦异乎汨罗鸦革者欤。
　　陈文龙，俊卿后也。能文章，负气节。咸淳五年，廷对第一。由镇束军节度判官拜监察御史。襄阳被围，似道曰恣淫乐，阳请督师而阴使留己，竟失襄阳。文龙上疏极谏。时王烩与陈宜中不能画一策，而曰坐朝堂争私意，文龙复疏书言：三后协心同底於道，北兵今日取某城筑某堡，而我以文相逊，以边相疑，譬犹拯溺梂焚而为安步徐行之仪也。请召大臣同心图治，无滋虚议。其后二人终不相能而去，至十月始来，事已不可为矣。是冬累迁至参知政事。益王立为闽广宣抚使。已而降将王世强复导大军入广，建宁泉福皆降，知福州王刚中遣使狗兴化，文龙斩之，责书责世强、刚中负国，遂发民兵自守，城中兵不满千。大兵来攻，使其姻家持书招降之。文龙焚书斩其使，曰：诸君特畏死，且未知此生能不死乎。乃使其将林华侦伺境上，华即迎降，且导兵至城下，通判曹澄孙开门纳款，执文龙至军中，欲降之，不屈指其腹曰：此皆节义文章也。可相逼耶。乃械送杭州，文龙去兴化即不食，饿至杭而死。
　　录曰：天祥、文龙皆廷对第一者也，岂其节义之独闻欤。是时执政者有生之乐，无死之心。幸而一二君子乃心许国，文章气节表率一世。当是时也，内则有死之心，外亦无生之乐，此其所以杀身成仁而不悔也。蚓夫少成天性，壮学自然，故一则自少时志於俎豆，未至者非夫；一则笑诸君畏而欲生，未知生能不死。二者同是一道，则同是一命矣。
　　弘道录卷之十六竟
　　弘道录卷之十七
　　义
　　君臣之义
　　《 御制文集》：大明谕中原檄曰：自古帝王临御天下，中国居内以制夷狄，夷狄居外以奉中国，未闻以夷狄治天下也。自宋祚倾移，元以北狄入主中国，达人志士每有冠履倒置之汉。及其后嗣沈荒，失君臣之道，又加以宰相专权，宪台报怨，有司毒虐。於是人心离叛，天下兵起，使我中国之民死者肝脑涂地，生者骨肉不相保。虽因人事，实天厌其德而弃之之时也。予本布衣，因天下乱，为众所推，率师渡江，居金陵形势之地。奄及南方，尽为我有，民安食足。控弦执矢，目视中原之民久无所主，深用疚心。予恭天成命，罔敢自安。方欲遣兵北逐草虏，拯生民於涂炭，复汉官之威仪，虑民不知，反为我警，挈家北走，陷溺尤深。故先谕告兵至，民人勿避。予号令严肃，无秋毫之犯，归我者永安於中华，背我者自窜於塞外。盖我中国之民，天必命中国之人以安之，夷狄何得而治之哉。
　　录曰：此我皇祖继天立极，所谓本诸身，征诸庶民，考诸三王而不谬，建诸天地而不悖，质诸鬼神而无疑，百世以俟圣人而不惑者也。或者及以同符汉祖为言。夫秦诚暴矣，分封三代千有余年，犹吾中国也。岐丰之地，文王用之以兴二南之化，犹吾人民也。岂若元之腥擅污秽、侏离左衽者哉。虽曰威灭六国法制，黔首其视，次坏礼义，渎乱人伦，又有问矣。自吾夫子内华外夷，拨乱反正之后，二千有余年而大义复伸。读斯文而不祇肃仰叹者，呜呼鲜矣。
　　《 名臣录》 ：明祖初起淮右，举汤武吊伐之事，有识之士云附景从。於时股肱心膂之臣皆英武杰特超迈之才，若纯诚厚德颛颛焉。尊主庇民为心者，中山武宁王徐达其首也，次开平忠武王常遇春，次岐阳武靖王李文忠，次宁河武顺王邓愈，次束欧襄武王汤和，次黔宁昭靖王沐英。尚书彭韶述赞曰：天眷圣明，笃生贤辅。削平草雄，翼我洪武。反狄阴山，雪耻千古。攻城弗屠，手完藏府。锡爵分茅，以有魏土。奠彼朔野，莫敢予侮。气作山河，不物以腐。常遇春赞曰：长材伟貌，猛如彪虎。手提椎埋，早归真主。强汉伪昊，席卷以举。长驱入燕，光复中土。锡砟畴封，以开鄂渚。允矣元戎，赫然威武。庙祀於通，血食千古。李文忠赞曰：勋戚之曹，一世人豪。淹贯草籍，曾是六韬。甲裳尽赤，家有战袍。宋元故都，兼举并包。宣威万里，实为尔劳。庸建上公，以国於曹。追王庙食，没膺宠褒。邓愈赞曰：惟我顺王，洸洸大夫。功参佐命，义旗之初。气盖六军，视敌如无。何坚不陷，何强不锄。吊民礼士，慰彼来苏。节镇八州，恩信以敷。稽古凌姻，褒鄂为徒。汤和赞曰：堂堂襄武，丰沛故人。股肱之佐，心膂之臣。从下江束，奄举瓯闽。摧坚抚顺，吊伐用伸。六合一统，允藉元勋。释兵以老，情寄弥亲。功当兀首，李邓其伦。沐英赞曰：於惟昭靖，早育潜宫。智勇自奋，克叔戎功。战守方隅，阐寄攸崇，西南底定。元室遗宗，负固有年，拒命弗通。一鼓平之，莫不率从。即彼开府，以锡世封。
　　录曰：先之下中原之檄者，华夷之大限，天人之顺理，所谓堂堂之陈，正正之旗也。继之以六王之赞者，虎啸而风烈，龙兴而致云，所谓同声相应，同气相求也。孟子曰：五百年叉有王者兴。其问铃有名世者，此天地闭而复辟，日月晦而复明，中华屯而复泰，人类杂而复分。唐虞三代以来，未尝有之大乱，亦未尝有之大治也。故以终君臣之义焉。至於嘉言善行可以范世者，列於其左右。
　　王文端公直天性严重，寡言笑，居家俨然；及至接人，和气可掬；学富才敏，屡典春，闱，得人最盛。在翰林三十年，恭勤不息。及位冢宰，益加谦慎。时罢廷臣，荐举人才，专属吏部。公留意拔擢，委任部属。及御史出巡，必令慎选。自是振肃多号得人，奔竞之风为之顿息。刘文安公尝谓：公始焉，历文章之任，至学士；中焉，膺政事之寄，至冢宰；终焉，履道德之选，至师傅。此三地位，公论皆以为堪之而无异辞。且当其时，雄辞大册之鼓动於听闻，甄贤拔俗之各伸其绩效，雍容调堂、仪范草辟之仰配乎古昔，至於今犹可追羡遐思，不容泯也。
　　王忠肃公翱端方强毅，清白俭约，循理守法，一毫不苟＇，事无巨细，一经陆历，终身不忘。有所当行，寝食不遑，坐以待旦。第宅不改於旧，公余退食朝房，非朔望时令谒先祠未尝归家。门无私谒，苞直不敢近；权势嘱托，婉而拒之。故人畏而不怨，累遭变故无他虞，於恩仇一不介意。尝曰：吏部岂报复之地耶。李文达曰：皋陶言九德，王公有其五，乱而敬，扰而毅，简而廉，刚而塞，强而义。刘文安又曰：公出而抚治於名方岳，穷边塞。南若江广，摧沮豪侠，宁帖蛮僚。西若关陕，羌戎服其令。束若辽碣，夷酋慑其义。猎抗滔天猾夏，而公所在屹若巨防，召正铨衡，阅景泰天顺成化，纪年屡更而任遇无改，不惟服其经略之大，而处事亦无渗漏故也。
　　王端毅公恕历事五朝，正色危言，辩别邪正。尝知杨州，民为立石颂德。抚郑阳，会襄阳盗起，召公剿杀。刘千金等大师欲纵兵搜山，公不可，榜谕流民复业，为建生祠绘像事之。巡抚云南时，镇守内臣，私市外夷，诛求无厌，人莫敢问。公言：昔交趾镇守，非人致。一方陷没，腾冲麓川叛逆。今曰之事殆又甚焉。凡九阅月疏二十上，直声动於天下。及抚南畿，中官王敬乘传束南，搜索奇玩，所至惊惧，公具言失人心，损国体，伤和气，召灾珍。诏收捕下狱，中外称快，谓有回天之力。转南京兵部，尚书，时员外郎林俊以谏建永昌寺下狱，公为论救，有旨令致仕。孝宗即位，召为吏部尚书，裁仰侥幸，褒奖名节，甄波淹滞，无敢以私。于如巨鹿耿公、华亭张公、襄城李公、莆田彭公、吁江何公、太原周公、钱塘倪公，皆海内人望，引而置之当路，以弼成弘治之化。天下之人至今称三原者犹未已也。
　　马端肃公文升立朝五十余年，以身殉国，不避艰险，性介特，寡言笑，不尚华侈。初按山西湖广，所至有声。升福建按察使，遇镇守扰民，辄绳以法，民戴其德，歌谣载道。固原土夷满四倡乱，公为都御史生擒之。时流贼蜂起，汉中李胡子、潼关火竭儿、满城王彪各聚众劫掠，杀敌官军，其锋甚锐，悉以计除之。寻常节制三边北虏，深入檄召诸路兵按伏汤羊岭，虏至遇伏擒斩数多，因改其岭为得胜坡。迁兵部侍郎，适辽束有警，公以谙练戎务往备之，制五花营八陈图以训士卒。复上御边十五事，皆切时宜，虏患遂息。建州女直叛，命公复往，适都御史陈铁欲诱杀进贡夷人，以掩己过。太监汪直复恃宠幸功，阴主铁议，因公与汪抗礼，奴视其左右，铁遂厚赂倾公。汪还诬奏公妄启边隙，遂坐谪。戍直败，诏复抚辽束。，至是凡三往，皆树奇绩，束人至今思之。迁兵部尚书，哈密反覆为变，公谓：若专示以恩而不加之以威，彼终不知畏。劝令肃州副总彭清统番汉兵袭杀，威声大振，阿黑麻以是畏威悔过，遣使入贡，并以陕巴金印来归，西域遂宁。虏酋火筛拥众寇大同，势甚猖獗，京城戒严，上亲召至内殿，咨以战守之策，因举保国公朱晖等整棚官军，且令各边谨斥堠，修战具。吏黜有备，即时远遁。转吏部尚书。弘治年问孝皇御暖阁召公面谕，天下诸凡国务咸得稽察，仍命中官扶栩下阶。是岁大考，各省官敌知去不职一千余员，无异议。正德改元，恳求谢政。自公去而人政一变，升降之机其索矣乎。韩忠定公文风骨王屹，举止凝重，雍粹若天成，加以奋励，充养自给，舍迄藩岳部院四十余年，历事三朝。受知列圣，夙夜图报，甩勉忠益。为户部尚书，陈革弊七事：一开中引盥之弊，二兴贩私盥之弊，三贱卖官盥之弊，四买补残盥之弊，五夹带残盛之弊，六越境卖盥之弊，七运司废弛之弊。指摘剀切，於是数十年积弊无遗，公私告便。时宣大声息甚急，需索供亿，复值大丧大婚相继，并内外及各王府诸边赏赐费用不赀，悉心经画，缓急以济。及蘗坚、刘瑾依、凭宿爱蒙蔽圣聪，蛊惑百出，每以夜为曰，荒湛无度，因而盗弄威福，虐焰横空，缙绅凛凛，率自顾以避。公追痛孝皇，探以宗社为忧，首倡府部科道等官，伏阙抗章，暴露罪状，继之以泣，乞置诸法守正。被害，直道劲节，丕振中外。刘阁老健尝曰：国家养士百五十年，当其时只养得个韩贯道者。
　　刘忠宣公大夏得君尤重。弘治中为兵部尚书，戴珊为左都御史。孝皇有大政，每召二人面议，曰：事有不可，欲召卿商量。又以非卿部内事而止。今后有当行当罢者，卿可写揭帖密封进来。对曰：不敢。上曰：何也。大夏曰：先朝李孜省可为鉴戒。上曰：与卿论国事，岂孜省营私害物者比乎。曰：臣下以揭帖进，朝廷以揭帖行，与前代斜封墨动相去不多。今宜远法帝王，近法祖宗，大事外付之府部，内咨之阁下可也。如用揭帖，曰久上下俱有弊，且非后世法。臣不敢效顺。上称善。尝与昊廷举书曰：居官之道以正己为先。所谓正己，非特当戒利，亦当远名。苟有意近名，则凡事皆有所为而为，即程子所谓今之仕者为己也。特此以往而欲政善民安，以成佐理之功，恕不可得幸，熟思而自考之。事上治下，皆当主之以诚，行之以恕。诚则自然动物，恕则能体上下之情。体其情而感动之，将无人不可驭，无事不可为己。
　　戴恭简公珊德性和，粹中耿耿，不苟合，而洞达无城府，为左都御史，益自检律，务持风纪，虽薄书之细必极精窍。尝与吏部考察京官者一，考天下官者再。弘治乙丑，与刘大夏面议事毕，上令中使出白金二锭以赐，且谕曰：朕闻朝觐曰，文官避嫌，有闭户不与人接者，如卿等。虽开门延客，谁复以贿赂通也。朕亲知，故有是赐。且命不必朝谢，恐他大臣知之，未兔各怀愧惧也。及上亲鞠大狱，诸司震悚，公从容应对。时有所开拆，天威顿霁。上知公清慎，每廷奏宣面问，至移晷刻。其见重有如此。
　　张简肃公敷华风采凝定，不妄言笑，奉公秉法，望重一时；辩义利若黑白，事有不可不曲为迁就，进退得失未尝一动其心。初为庶吉士，李文达，彭文宪欲留官翰林，公与刘束山力辞不就，后皆以政事为世名卿。故实疑清望之士，往往不乐钱谷。公两司财赋，事皆优赡，而冰蘗之操可通神明，温雅不随，果介不刻，爱憎喜怒不加之，意端虑慎，动凝然静密，而贪残娇伪者自革。盖其廉能公断根於性本，发於心源，贲之以文章学问，故抱负设施粹然不见其边，自可久而不变。所谓大受之器也。为左都御史，请严天下有司贪酷奔竞之禁，会识重狱，有宠臣坐法，或疑当末臧，公执不可卒从，重议遗命所属，犹谓不以悖货累其子孙，盖至死不乱云。
　　录曰：愚观文端公而下，其典刑风范往往相似，而禄位名寿大抵亦同。然愚尝求之。李献吉有云：国制文极於六曹，尚书官之北斗，天造不论夏奏，经纶悯幅。太宗北征，全国是属。三杨公亮寅协熙，绩台省，坐臻太平。君佚臣劳，所谓代天之相。英庙之遇文达，略比马周吁俞一德，密画显断，万几精严，局体一变。成化问三原王公恕、河州王公汰、单县秦公弦、封丘黄公绂、巍然辈□ 出，居则岳峙，动则雷击，大事斧断，小细海畜，帷惺佞幸，请剑铃拯，使见之者畏，关之者慑。斯其人死生富贵足动之哉。然较之大顺以前则殊矣。时兴位不同耶，委任权力殊耶。弘治中，华客刘公大夏、洪洞韩公文、钧阳马公文舟、灵宝许公进、阳曲周公经、卢氏耿公裕、金陵倪公岳、安福张公敷华咸称名卿，然志存纳约，行在精密，苟济其事，小枉安焉，局体又变矣。虽形迹罔暴，义遵矫直，亦运数然欤。自言路志伸，毁誉进黜，气敌满盛，公卿钦逊。正德以来，遂靡靡难睹，亦诸人甘宠归誉，稍有嘉矣，便立祠树碑，要歌征一颂，镂板镌石，惟恐不流今信后也。此意既横，机巧自生，工言论务弥缝，斯又一变。足为传论云。
　　都御史顾公佐性严守法，刚棱不挠，举正嫉邪，吏民畏服。为应天府尹，勋豪贵戚为之敛手，政声赫然比之包孝肃。宣宗尝问：廷臣中，谁可使掌宪。杨士奇曰：通政使顾佐廉公有威，任御史及按察司独着风采。杨荣曰：尝为京尹，政清弊革。上喜，乃升右都御史，宪度严明，奏黜不肖二十余人，下至吏卒悚惕凛凛，未尝口毁誉人。旦暮束朝房小憩，独处小夹室，非公事未尝与诸司草坐。虽遭时得君之盛要，亦有折伏弹压之实焉。
　　秦襄毅公弦刚毅廉介，威望素着。为御史侃侃奉职，绰有风裁。及巡抚陕西时，秦府校尉肆横，民苦之，公悉擒治不少贷。王不能堪，奏公欺灭。宪皇怒，逮下锦衣狱，命内臣尚亨籍其家，止得黄绢一疋故衣数事，亨回奏状。上嘉叹良久，韶释公击，且赐钞万贯以旌其廉，调抚河南巨铛。汪直亦以事至，汪时窃弄威福，声势垣赫，他巡抚率屈礼以见，公独与抗礼，略不为屈。汪亦知重公，不为较。后回京，上问各省抚臣贤否，汪独称公。及为左都御史，风采益峻，人谓有顾佐之风。尚书王公汰赋性正直刚毅，一毫不能诡随於人。为给事中，值正统己巳之变，王振专权误国，致乘舆播迁。琅王初监国，於午‘门视朝，百官弹劾奸臣罪状，锦衣卫指挥马顺从旁呵：各官起去。汰遂起拉马顺首，曰：此正奸臣，当除去。监国退，百官拳欧马顺以死。及虏入寇直犯京师，命董师御之，即戎服鞭马赴军，号令区画，咸适机宜，卒官兵部尚书。
　　尚书黄公绂廉峻直执，遇事飕发正色，山立即重，性时贵弗恤也。智巧所避，毅然肩之。为郎中时，人业以硬黄目之。及任湖广布政，僧继晓以妖卫媚上，遂奸眠食，回乡扫墓，实以进生耳，乃令武昌府计留之。居无几果败，槛车送京诛之。后为左都严甄御史，量能委之，火其差簿，於廷曰：事贵得人。资劳久近，岂立官意哉。所上奏议及政迹并所着诗文，悉弃不留。至如江南食盥残钞，民苦包揽，拾勒呻吟，公为户部尚书，力条其折征银状以闻，至今便之。不容口比之，自章嘉矣。汲汲流今信后者，得与失不较然白哉。
  </div>
  <div class="pagination">
   <a href="弘道录_page9.html">
    上一页
   </a>
   <span>
    ...
   </span>
   <a href="弘道录_page5.html">
    5
   </a>
   <a href="弘道录_page6.html">
    6
   </a>
   <a href="弘道录_page7.html">
    7
   </a>
   <a href="弘道录_page8.html">
    8
   </a>
   <a href="弘道录_page9.html">
    9
   </a>
   <span class="current-page">
    10
   </span>
   <a href="弘道录_page11.html">
    11
   </a>
   <a href="弘道录_page12.html">
    12
   </a>
   <a href="弘道录_page13.html">
    13
   </a>
   <a href="弘道录_page14.html">
    14
   </a>
   <a href="弘道录_page15.html">
    15
   </a>
   <span>
    ...
   </span>
   <a href="弘道录_page11.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
