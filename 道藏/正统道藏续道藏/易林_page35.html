<!DOCTYPE html>
<html>
<head>
    <meta charset="UTF-8">
    <title>易林 - 第 35 页/共 68 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>易林 - 第 35 页/共 68 页</h1>
    <div class="content">　　豫　　信谲龙且，塞水上流。半渡决囊，楚师覆亡。
　　随　　有莘季女，为王妃后。贵夫寿子，母尊四海。
　　蛊　　德被八表，蛮夷率服。螫我#94不作，道无苛慝。
　　临　　载日精光，胶驾六龙。禄命彻天，封为燕王。
　　观　　缨急缩颈，行不得前。五石示象，襄伯#95不成。
　　噬嗑　蛇乡其穴，载麻当丧。一及悲哭泣，送死离乡。
　　贲　　四溃不安，兵革为患。掠我妻子，客屡饥寒。四一#96作回。
　　剥　　乘风禹#97桥，与飞乌俱。一举千里，见吾爱母。禹一作雨。
　　复　　雷霆所击，诛者五逆。剧灭无边，有惧方息。
　　蹇　张氏揖酒，请谒左右。王时#98枯槁，独不蒙所。王一作平。
　　大畜　坐争立讼，纷纷匈匈。卒成祸乱，灾及家公。
　　颐　　霜降门户，垫虫隐处。不见日月，与死为伍。
　　大过　鼠聚生怪，为我患悔。道绝不通，商旅失意。
　　坎#99寒暑不当，轨度失常。一#100前一后，年岁鲜有。
　　离　　筑室水上，危於一齿。丑寅不徙，辰卯有咎。
　　咸　　畜鸡养狗，长息有储。耕田得黍，主母喜舞。
　　恒　　束壁余光，数暗不明。主母嫉拓，乱我事业。
　　遁　　刚柔相伤，火烂销金。鸥鹰制兔，伐楚有功。
　　晋　　郑国谗多，数被楚忧。征夫愁苦，民困无聊。一本1百三豕#101俱走#102，斗于虎口。白豕不胜，死于坎下。
　　明夷　弓矢斯张，把弹弦折。丸发不至，道遇害患。
　　家人　举觞饮酒，未得至口。侧弃醉酗，拔剑砟怒，武侯作悔。弃疑作弁#103。
　　睽　　苍鹰群行，相得旅前。王孙申公，惊夺我雄。北天门开，神火飞灾。如不敬信，事入尘埃。
　　蹇　　穿屋相宜，利倍我北#104。循邪诡道，迎不可得。南北望邑，遂归入室。
　　解　　寿如松乔，与日月俱。常安康乐，不离祸忧。
　　损　　出门望束，伯仲不来。疾病为患，使母忧欢（当作叹）。
　　益　　太姬之孙，周文九子。咸遂受成，宠贵富有。
　　夬　　桃李花宝#105，囊景日息。长大成熟，甘美可食，为我利福。
　　姤　　婚礼不明，男女失常。行路有言，出争我讼。
　　萃　　空穿漏敝，破柠残缺。阴弗能完，瓦碎不全。空疑作室。
　　升　　数穷廓落，困於历室。往登玉堂，与老侑食。老一作尧。
　　困　　道湿为坑，轮陷踬强#106。南国作讳，使我多畏。
　　井　　鳏寡孤独，福禄苦薄。入室无妻，我子一及悲。
　　革　　举袂覆目，不见日月。衣袅杖几，就其夜室。
　　鼎　　长尾矮跎，画地为河。深不可涉，绝世#107之比#108，悯然愤息。
　　震　　晨风文翰，大#109举就温。昧过我邑，羿无所得。
　　艮　　出入节时，南北无忧。亟行所逐，在外来归。亟行所逐，一作行者亟至。
　　渐　　阳氏狂惑，季孙乱溃。陪臣执政，平子俱折，季心不快。
　　归妹　五乌六鸦，相对蹲歧。礼让不兴，虞苒争讼。
　　丰　　愿念所生，隔在束平。遭离满沸，河川庾溃。幸得无恙，复生归室。
　　旅　　追猎束走，兔进我后。吾锐不利，独空无有。
　　巽　　犬吠非主，上下浑扰。敌人袭战，闵王逃走。
　　兑　　嵩高岱宗，峻直且神。触石肤寸，千里蒙恩。
　　涣　　陈鱼观社，狼虎瑜距。为民开绪，亡其祖考。
　　节　　四壁无户，三步一止。束西南北，利不可得。
　　中孚　求君衣裳，情不可当。触讳西行，为伯生殃。君之上安，得生#110安存。
　　小过　春鸿飞束，以马货金，利可得探。
　　既济　禾#111生虫蠹，还自克贼，使我无得。
　　未济　桀乱无道，民散不聚。背室之家，四三五遁逃出走。
　　晋之第三十五
　　晋　　销锋铸耜，休牛放马。甲兵解散，夫妇相保。
　　乾　　一衣三冠，冠无所绊。衣#112服不成，为身灾患。
　　坤　　百足俱行，相辅为强。三圣翼事，王室宠光。
　　屯　　鱼蛇之怪，大人忧惧。梁君好城，失其安居。
　　蒙　　少无强辅，长不见母。劳心远思，自伤忧苦。
　　需　　前不#113褥暑，解不可取。离门二里，败我利市。老牛病马，去之何悔？
　　讼　　君明有德，登天大禄。布政施惠，以成恩福。中子南游，翱翔未复。
　　师　　晓#114然唯诺，敬上尊客。执恭除患，御悔致福。
　　比　　黍#115稷禾稻，垂秀方造。中旱不雨，伤风病药。旱一本作卓。
　　小畜　三赢（当作羸）六罢，不能越跪。东贾失马，往反劳苦。
　　履　　倚立相望，引衣欲装。阴云蔽日，暴雨降集。使道不通，阻我欢会。
　　泰　　高脚疾步，受肩喜趋。日走千里，贾市有得。
　　否　　北风寒冻，雨雪盈#116冰。忧思不乐，一展悲伤心。
　　同人　贞乌虽鸠，执一无尤。寝门治理，君子悦喜。
　　大有　寥萧露瓖，君子宠光。呜鸾味哗，福禄来同。
　　谦　　南行求福，与喜相得。受封上赏，鼎足辅国。咸之恒同。
　　豫　　桑华腐蠹，衣弊如络。女功不成，丝布为玉。
　　随　　左服易右，王良心欢，喜利从己#117。
　　蛊　　寿考不忘，驾驷束行。三适陈宋，南贾楚荆。得利息长。旅身多罢，畏昼喜夜。
　　临　　羔羊皮弁，君子朝服。辅政扶德，以合万国。
　　观　　鹧鸠徙巢，西至平州。遭逢雷电，破全苇芦。室家饥寒，思吾故初。全当作我。咸之随同。
　　噬嗑　大尾小头，重不可摇。上弱下强，阴制其雌。咸之坎同，雌作雄#118。
　　贲　　疏足息肩，有所忌难。金城铜郭，以铁为闺。藩屏自卫，安心无患。
　　剥　　天命玄乌，下生太#119商。造定四表，享国久长。
　　复　　赋敛重数，政为民贼。杼轴空虚，我去其室。
　　蹇　阴阳隔塞，许嫁不苔。宛丘新台，悔往叹息。
　　大畜　愿望登虚，意常欲逃。贾辛丑恶，妻不安夫。
　　颐　　跟#120行窃视，有所畏避。蔽自伏藏，以夜为利。
　　大过　信敏恭谦，敬鬼尊神。五岳四渎，克厌帝心，受福宜年。
　　坎　　悬悬南海，去家万里。飞兔腰枭#121，一日见母，除我忧晦。
　　离　　虽污不辱，因何铣足？童子赛（当作寨）衣，五步平复。
　　咸　　宫城立见，衣就袂锯。恭谦自卫，终无祸尤。
　　恒　　蔽笋在梁，不能得鱼。望食千里，所至空虚。
　　遁　　千里辟驹，为王服车。嘉其骊荣，君子有成。
　　大壮　鼎足承德，嘉谋生福。为王开庭，得心所欲。
　　明夷　右手无合，独折左指。禹汤失位，事功弗立。
　　家人　忧凶增累，患近不解。心西意束，事无成功。
　　睽　　束行食榆#122，困於枯株。夫#123妻无家，志穷为忧。
　　骞　　五经六纪，仁道所在。正月繁霜，狭不离咎。离当作罹。
　　解　　懈缓不前，息堕失便。二至之戒，家无祸凶。刻木象形，闻言不信。水一本作木#124○
　　损　　仁爱笃厚，不以所忿。害其所子，徙我旧都，日益富有。
　　益　　缺破不成，胎卵#125未生，弗见兆形。
　　夬　　摧角不伤，虽折复长。秉德无愆，老赖荣光。
　　姤　　乘柠浮海，免脱厄中，虽困无凶。
　　萃　　孔鸾鸳雏，鸦#126鹅鸿鸪#127。翱翔紫渊，嘉禾之国#128，看子以说。
　　升　　甘露温润，众来得愿。乐易君子，不逢祸乱。困东骑堕落，千里狭宿。高岸为谷，阳失其室。
　　井　　八才#129既登，以成嘉功。龙降庭坚，国无灾凶。
　　革　　那鄂反言，父兄生患。竟涉忧恨，卒死不还。
　　鼎　　五锐铁颐，仓库空虚。贾市无盈，与利为仇。
　　震　　白乌御饵，鸣#130呼其子。旋#131枝张翅，来从其母。
　　艮　　学灵三年，圣且神明。先见善祥，吉盛福庆。神马来见，告我无忧。
</div>
    <div class="pagination">
<a href="易林_page34.html">上一页</a><span>...</span><a href="易林_page30.html">30</a><a href="易林_page31.html">31</a><a href="易林_page32.html">32</a><a href="易林_page33.html">33</a><a href="易林_page34.html">34</a><span class="current-page">35</span><a href="易林_page36.html">36</a><a href="易林_page37.html">37</a><a href="易林_page38.html">38</a><a href="易林_page39.html">39</a><a href="易林_page40.html">40</a><span>...</span><a href="易林_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
