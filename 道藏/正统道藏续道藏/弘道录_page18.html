<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 18 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 18 页/共 27 页
  </h1>
  <div class="content">
   录曰：夫所谓之天妹者，非以其崇高富贵而不可瑜也。正以其己富而能勤，己贵而能俭，以长而敬，不弛於师传，己嫁而孝，不衰於父母。后世若妇无公事，休其蚕织，则与葛之覃兮者异矣；若鼎铛玉石，珠块金铄，则与服之无数者异矣；若大夫跋珍，我心则忧，则与言告师氏者异矣；若齐子归止，其从如云，则与归宁父母者异矣。
　　王姬下嫁於诸侯，车服之盛如此，而不敢挟贵以骄其夫家，故诗人美之曰：何彼秾矣，唐棣之华，曷不肃雕，王姬之车。何彼秾矣，华如桃李，平王之孙，齐侯之子。
　　录曰：诸侯之女而曰百两将之，非夸也，所以着文王身修家齐之效也。王姬之车而曰曷不肃虽，非誉也，所以见文王太姒内治之化也。夫冕而亲迎，反不能敬以将之者，挟也；祚以着代，反不能和以承之者，戾也。婚姻之道，莫不善於有所挟，莫不祥於有所戾。泰以阴顺之德，席崇高之势，而能卑以自牧，所谓肃也。归妹以少艾之资，屈於长男之下，而能动以相说。所谓虽也。此平王之孙，齐侯之子，所以至今叹美而无数也欤。
　　南国诸侯被文王之化，能正心修身以齐其家，其女子亦被后妃之化，而有专静纯一之德，故嫁於诸侯而其家人美之，曰：维鹊有巢，维鸠居之，之子于归，百两御之。维鹊有巢，维鸠方之，之子于归，百两将之。维鹊有巢，维鸠盈之，之子于归，百两成之。
　　录曰：诸侯之女嫁於诸侯，送近皆百两者，盖内子之职，小君之分，以上则嗣续妣祖，以贵则敌体诸侯。婚姻之礼备，然后贞女至，而内治成。《召南》之诗，以鹊巢为首，言君夫人者，民所瞻仰，不可不馑。以是为防，犹有翟第以朝。如卫庄姜而不见答者，有大车槛槛；如王大夫而不敢奔者，其去鹊巢之风，亦何远哉。
　　韩侯既觐而还，遂以亲迎。诗曰：韩侯娶妻，汾王之甥，’蹶父之子，韩侯迎止。于蹶之里，百两彭彭，八鸾锵锵，不显其光。诸娣从之，祁祁如云。韩侯顾之，烂其盈门。
　　录曰：愚观亲迎之礼，乃齐鲁之自坏，非天下之不由也。夫韩亦诸侯也，而执礼周旋若是，君子曰：犹夫古也。此外，则俟我于着矣，充耳以素矣。几以齐俗霸政之余习也。鲁守礼义之国，而容履谕之来逆，其逆与否，在纪不可以责，在我有可以辞也。以周公之裔而不若蹶父之子，此夫子之所深叹也。故曰：《诗》亡，然后《春秋》作。
　　《小雅》：问关车之牵兮，思变季女逝兮，匪饥匪渴，德音来括。虽无好友，式燕且喜，依彼平林，有集维鹧，辰彼硕女。令德来教，式燕且誉，好尔无射。虽无旨酒，式饮庶几。虽无嘉般，式食庶几。虽无德与女，式歌且舞，陆彼高冈，析其柞薪。析其柞薪，其叶婿兮。鲜我观尔，我心写兮。高山仰止，景行行止。四牡辟辟，六辔如琴。观尔新昏，以慰我心。
　　录曰：《咸》之象曰：山上有泽，咸，君子以虚受人。圣人所以贵於男女之感者，本以令德来教也。世恣於趋色，恣於长颜，如舜华，则思之；旨蓄御冬，则弃之。是故德音莫违，曾几何哉。绿兮丝兮，则治之；威仪棣棣，则忽之。是故我思古人，曾若是哉。圣人以关睢行於一家，桃夭施於一国，车牵达於天下，使知以义。合者惟以德成，而高山景行，又足以彻乎上下。凡为国者未有不求贤以自辅，为道者未有不末友以辅仁也。此山泽之至益，咸亨之孔道，虚受之微意，景行之良心也。孰谓燕尔新昏，而徒为歌舞笑傲乎。
　　《郊特牲》：男子亲迎，男先於女，刚柔之义也。天先乎地，君先乎臣，其义一也。执赞以相见，敬章别也。男女有别，然后父子亲。父子亲，然后义生。义生，然后礼作。礼作，然后万物安。无别无义，禽兽之道也。婿亲御授绥，亲之也。出乎大门而先，男帅女，女从男，夫妇之义由此始也。妇人从人者也，幼从父兄，嫁从夫，夫死从子。夫也者，以知帅人者也。故妇人无爵，从夫之爵，坐以夫之齿，器用陶匏，尚礼然也。厥明，妇盥绩，舅姑卒食，妇饺余，私之也。舅姑降自西阶，妇降自昨阶，受之室也。昏礼不用乐，幽阴之义也。乐，阳气也。昏礼不贺，人之序也。 
　　录曰：以特牲终之者，天地别，刚柔错；男女猾，禽兽作。於是有女惑男，若郑国之诗者；於是有无章别，若聚底之风者；於是有不亲御，若终风之行者；於是有不从男，若雄狐之绥者；於是有私出疆，若樊符之刺者；於是有智不帅，若车中之毙者；於是有自尊大，若称制之为者；於是有不亲绩，若西内之迁者，皆礼之大悖也。
　　《左传》：隐公五年九月，考仲子之宫，将万焉。公问羽数於众仲，对曰：天子用八，诸侯六，大夫四，士二。夫舞所以节八音，而行八风，故自八以下，公从之。於是初献六羽，始用六佾也。
　　录曰：束莱吕氏云：成王以天子礼乐赐周公，至隐公独能疑数百载之非，为众仲者盍甲告之，使天下再见周公之礼乐，是鲁有立周公也。果然欤，曰非也。夫礼不妄说，人不辞费，是故天冠地履之分，礼先乐后之文，断断乎不可以易也。隐以庶长而奉宗庙，考惠公配孟子者，礼也。乃狗人之好考，妾之官，冠履置矣。所谓妄说人者也。为众伸者，宜申告以妾庶长幼之序，二本耦嫡之非，先名正言顺，而后礼乐可兴也。乃狗公之见，陈羽之数，先后紊矣。所谓辞费者也。虽以是羽献於群庙，已紊周公之制，而无救於乱亡之原，况责其末流之弊乎。察总功而问齿次，君臣上下举不知务，宜乎有谗而不见，有乱而不知也。
　　季文子如宋致女，复命，公飨之，赋韩奕之五章。穆姜出于房，再拜曰：大夫勤辱，不忘先君，以及嗣君，施及未亡人。先君犹有望也。敢拜大夫之重勤。又赋绿衣之卒章而入。
　　胡氏传田：伯姬贤孝着于家，故致女。使卿特厚其嫁遣之，礼贤名闻于远。故诸国争胜，信其无妇忌之行。程氏传曰：一女子贤，尚闻於诸侯，况君子哉。二传皆非经义。录曰：穆姜致女於宋，入而赋绿衣，何其德也。及其淫於宣伯，占而遇随筮，又何慝也。《诗》云：无非无议。以○○○而勤大夫之辱，有非议矣。《书》曰：惟家之索。以君飨臣，而母出于房，牝鹞晨矣。而坏隋之逼，束官之祸，胥此焉肇。然则非以贤伯姬，以馑鲁乱也。圣人之意深哉。
　　《列女传》：伯姬嫁于恭公，公卒，伯姬寡。至景公时，伯姬之宫夜火，左右曰：夫人少避火。伯姬曰：妇人之礼，保傅不俱，夜不下堂。待保傅来也。保母至矣，傅母未至也。左右又曰：夫人少避火。伯姬曰：妇人之礼，傅母不至，夜不可下堂。越义求生，不如守礼而死。遂逮於火而死。
　　录曰：夫人之辞傅母也，其然岂其然乎。恭公死，夫人未亡人尔。断鼻，既非正中自经，恐污沟渎。傅母不至，可辞以礼矣。死复何恨哉，复何恨哉。
　　孟姬者，华氏之长女，齐孝公之夫人也，好礼贞一。公游於琅琊，孟姬从焉。马奔车碎，孝公使驷马立车载之，姬使御者舒帷以自障蔽，而使傅母应曰：妾闻妃后蝓闽，必乘安车辎耕；下堂，必从傅母阿保；进退，则呜王环佩内肴，且结组绸缪；野处，则帷裳拥蔽，所以正心一意自敛制也。今立车无饼，非所敢受命也。野处无卫，非所敢久居也。二者失礼多矣。夫无礼而生，不若早死。使者驰以告，公更取安车，然后乘而归。
　　录曰：孟姬可谓知礼矣。夫礼不可斯须去身也。故女子出门，又拥蔽其面，而可受立车之载耶。虽然孝公琅琊之行，夫人从之，其春而省耕乎，夏而省敛乎，抑从兽而荒，乐酒而亡乎。姬如审此，铃不待马奔车碎，野处仓卒，而优游於门内之职矣。
　　齐，杞梁殖之妻。庄公袭莒，殖战而死。庄公归过，其妻使使者吊之於路。妻曰：今殖有罪，君何辱命焉。若令殖兔於罪，则贱妾有先人之敉。庐在下，妾不得与郊吊。於是庄公乃还，车诣其室成礼，然后去。其妻无子，内外皆无五属之亲，乃枕其夫之尸於城下而哭，内诚动人。道路过者，莫不为其挥涕十曰，而城为之崩。既葬曰：吾何归矣。夫父在则倚父，夫在则倚夫，子在则倚子。今吾上则无父，中则无夫，下则无子，吾何依哉。遂赴淄水而死。君子谓：杞梁殖之妻，贞而知礼。
　　录曰：杞梁妻非华孟姬比也。夫往役，义也；游观，非义也。故伯兮之执昊，与雄雉之贻阻，皆非妇人之所得为也。其崩城不为异，变俗不为多者，以皆内诚之所感也。呜呼。从容执礼，无敢自遂，谓之贞而有礼，信乎其然欤。
　　《国语》：公父文伯之母欲室文伯，飨其宗老，而为赋绿衣之三章，老请守龟卜室之俗。师亥闻之曰：善哉，男女之飨，不及宗臣。宗室之谋，不过宗人。谋而不犯，微而昭矣。诗所以合意，歌所以咏诗。今诗以合室，歌以咏之，度於法矣。
　　录曰：敬姜之飨，与穆姜之飨，可同曰语哉。匹配生民之始，重宗庙而谋於宗老，所以合二姓之好也。《易》曰：闲有家，悔亡。其敬姜之谓夫。是故言不及外朝，智也；室铃及守龟，信也；飨不及宗臣，礼也；劳不忘所事，义也，言不忘舅姑，仁也。其曰：谋而不犯，曰：度於法，君子之深许哉。
　　《仪礼经传》：鲁师春姜曰：妇人以顺从为务，贞殷为首，故事夫有五。平旦欐异而朝，则有君臣之严；沃盥锁食，则有父子之敬；报反而行，则有兄弟之道；受期必诚，则有朋友之信；寝席之交，而后有夫妇之际。
　　宋女宗者，鲍苏之妻也。苏仕卫三年而娶外妻，其姒谓曰：可以去矣。女宗曰：何故。姒曰：夫人既有所好，子何留乎。女宗曰：妇人以专一为贞，以善从为顺，岂以专夫室之爱为善哉。夫礼，天子十二，诸侯九，卿大夫三，士二。今吾夫士也，二室不亦宜乎。且妇有七去，拓正为首。吾姒不教吾以居室之礼，而反使吾为则弃之，行可乎。遂不听。宋公闻之，为表其庐，号曰：礼宗。
　　录曰：鲁与宋，礼义之国也。故若师若宗，真可为闺门之范，官闲之式，后世礼教所由取则也。录之。
　　《小学》曰：委使过冀，见冀缺耨，其妻瞌之，敬相待如宾与之。归，言诸文公曰：敬德之聚也。能敬必有德，德以治民。君请用之。臣闻出门如宾，承事如祭，仁之则也。文公以为下军大夫。庞公未尝入城府，夫妻相敬如宾。刘表候之，庞公释耕於垄上，而妻子耘於前。表指而问曰：先生苦居亩亩，而不肯官禄，异曰何以遗子孙乎。庞公曰：世人皆遗之以危，今独遗之以安。虽所遗不同，未为无所遗也。表叹息而去。
　　录曰：冀缺之褥与庞公之耕，有以异乎。夫冀缺以名屈者也，庞公以身屈者也。以身屈者，退而无止；以名屈者，进而可伸。此其所以异也。夫吕甥之难，谁则不闻，然而未广也。射钧之事，可以法矣。季一言而受上赏，缺三晋而正卿位，文公之权审乎。
　　《汉书》：文帝所幸慎夫人在禁中尝与皇后同席坐，及帝幸上林，后与夫人从，郎署长布席，袁益引却夫人坐，夫人怒不肯坐，上亦怒而起，盎因前进说曰：臣闻尊卑有序，则上下和。今既立后，夫人乃妾尔，孰可与同坐。阶下独不见人贪乎。上说，乃召语夫人，赐盎金五十斤。
　　录曰：愚观汉之草创，不独朝廷之上，君臣之闲，其官闱之内，多有粗率此类可见，后代亦无此矣。
　　东汉和熹邓皇后入掖庭为贵人，时年十六，恭肃小心，动有法度，承事阴后，夙夜战竞，接抚同列，常克己以下之。虽宫人隶役，皆加恩惜。每有会，诸姬贵人相竞肴丽，簪环光采，桂裳鲜明，后独尚素质，装服无肴，深自抑损。其衣色有与阴后同者，即时解易。若并时进见，不敢正坐，离立行，则楼身自卑。帝每有所问，常边巡后对，不敢先阴后言。帝知后劳心曲体，叹曰：修德之劳，乃如是乎。
　　录曰：观此，则非但无慎夫人之事，而马后大练之风将行於上下矣。录之。
　　班昭为曹世叔妻，号大家，博学高才，动止有礼，节行法度全备，作《女训》七篇，卑弱第一，夫妇第二，敬慎第三，妇行第四，专心第五，典从第六，和叔娣第七。其略曰：古者生女三日，卧之林下，弄之瓦砖，而斋告焉。外之床下，明其卑弱主下人也；弄之瓦砖，明其习劳主执勤也；斋告先君，明当主其祭祀也。三者盖女人之常道。礼法之典教，谦让恭敬，先人后己；有善莫名，有恶莫辞；忍辱含垢，常若畏惧；晚寝早作，勿惮夙夜；执务私事，不辞剧易；所作必成，手迩整理；正色端操，以事夫主。若此苟备而患名称之不闻，黜辱之在身未之有也。夫妇之道，参配阴阳，通达神明，信天地之弘义、人伦之大节。夫不贤则无以御妇，妇不贤则无以事夫。阴阳殊性，男女异行。阳以刚为德，阴以柔为用。男以疆为贵，女以弱为美。修身莫若敬，避疆莫若顺，故曰：敬顺之道，妇之大礼也。侮夫不节，谴呵从之；忿怒不止，楚挞从之。夫为夫妇者，义以和亲，恩以好合。楚挞既行，何义之存；谴呵既宣，何恩之有。恩义俱废，夫妇离矣。女有四行，妇德妇言，妇容妇功。妇德不必才明绝异也，妇言不必辩口利辞也，妇容不必颜色美丽也，妇功不必工巧过人也。清闲贞静，守节整齐，行己有耻，动静有法，是谓妇德。择辞而说，不道恶语，时然后言，不厌於人，是谓妇言。盥院尘秽，服肴鲜洁，沐浴以时，身不垢辱，是为妇容。专心纺绩，不好戏笑，絮齐酒食，以奉祭祀，供宾客，是谓妇功。此四者，女之大德而不可乏者也。然为之甚易，唯在存心耳。行违神祇，天则罚之，礼义有愆，夫则薄之。故女宪曰：得意一人，是谓永毕；失意一人，是谓永讫。由斯言之，夫不可不求其心。然所求者，亦非谓技媚苟亲也。固莫若专心正色，礼义居絮。耳无涂听，目无邪视，出无冶容，入无废肴，无聚会群辈，无看视门户，此则谓专心正色矣。若夫动静轻脱，视听侠偷，入则乱发坏形，出则窈窕作态，说所不当道，观所不当视．’此谓不能专心正色也。
　　录曰：记礼之言，阴阳刚柔之大义也；女训之言，内外周旋之曲折也。故详录其词，以为门内之知礼者告焉。或曰：昭之时，权归女主。女训之言，不能格正，而尚与外事，岂敬慎之道，妇顺之德乎。盖常观之《易》矣，《小过》：亨，利贞，可小事，不可大事，不宜上，宜下，大吉。此之谓也。是故兄王臣也，反挂误而被刑，刚失位而不中也。妹妾妇也，反得时而褒，显柔而得中也。以先幽困，而后道显扬，小过亨也。踵兄之成书，利贞也。作训七篇，裨诸女助勉，不宜上，宜下也。然而后方以六五称制，在上乃能大善相遇，岂非所谓大吉者哉。众传之言，若有为而发也。观者详之。
　　梁鸿，字伯鸾，家贫，尚节介，博贤无不通。乡里慕其高，多欲女之，鸿绝不娶。同县孟氏有女状肥丑，而择对不嫁，父母问其故，女曰：欲得贤如梁伯鸾者。鸿闻而聘之。女求作布衣麻履，织作筐缉之具，及嫁以装肴，入门七曰而始行妇礼。
　　录曰：珪尝为魏王泰师矣。帝曰：事珪如事我。泰可拜，主独可挟乎。珪不能正泰之失，而能成主之美，异乎房杜之壶则矣。
　　德宗建中六年，始定公主见舅姑礼。先是主下嫁者，舅姑拜之，妇不答。上命礼赏定公主拜见舅姑之仪，舅姑坐受於中堂，诸父兄娣立受於束序，如家人礼。
　　录曰：自南平下嫁之后，公主已异前代之法。然其意久而复失，蚓世俗承袭，未易遽改。今始定之，可谓善矣。唐室世席女宠，善媒奇祸，太平安乐，纷纷覆辙，至是多不以时。嫁有华发者，则虽欲不执礼，胡可得哉。抑德宗始却有司曰：尔爱其费，我爱其礼。及唐安之逝，又罪公辅，以其费甚微过朕。求名何其先后之不伦耶。岂其定礼之时，国家多故，造塔之日，侈心复萌乎。好礼不终良有以也。
　　《宋史》：哲宗孟皇后，眉州防御使赠太尉元之孙，合门只候在之女。元佑七年，宣仁太后谕宰执曰：孟氏子年十六，教以女仪，能执妇礼，宜正位中宫。又以近世礼仪简略，诏翰林台谏给舍与礼官议册后六礼以进。至是命尚书左仆射吕大防摄太尉充奉迎使，同知枢密院韩世彦摄司徒副之，尚书左丞苏颂摄太尉充发策使，会书枢密院事王岩叟摄司徒副之，尚书右丞苏辙摄太尉充告期使，皇叔祖同知大宗正事，宗景摄宗正卿副之，皇伯祖判大宗正事，高密郡王宗晨摄太尉充纳成使，翰林学士范伯禄摄宗正卿副之，吏部尚书王存摄太尉充纳吉使，权户部尚书刘奉世摄宗正卿副之，翰林学士梁焘摄太尉充纳采问名使，御史中丞郑雍摄宗正卿副之。帝亲御文德殿，册为皇后。太后复语帝曰：得贤内助，非细事也。进后父为崇仪使、荣州刺史，母王氏华原郡君。
　　录曰：此有宋一代，典礼冠於百王，超於唐汉，以淑女之好述，为朝廷之正嫡。且上有至化之母主之，下命众大之臣相之，肆今六礼之行，何其郑重耶。曾未瑜时，一介小臣，得以谗间。至章敦主计於前，郝随酿祸于后，帝虽知其坏德行而犹惑之，岂真前日之重内助，今日之崇外奸，每与后相反耶。抑将有夷祸，故颠倒错乱而不自知耶。幽王废申后而戎伐于周，襄王黜翟后而败亡于郑，自古殷鉴如此，君子盍观。其始之备礼，则知其中之寡恩。中之寡恩，又安知末之免祸乎哉。成败真不可以论人也。
　　荆国大长公主幼不好弄。太宗尝发宝藏，令诸女择取之，欲以观其志。主独无所取。真宗即位，下嫁附马都尉李遵勖。旧制选尚者，降其父为兄弟行。时遵勖父继昌亡恙，主因继昌生曰，以舅礼谒之，帝闻密以兼衣宝带器币，助其为寿。遵勖每燕宾客，皆一时贤士，主必亲视赛膳。及遵勖出守许州，暴得疾，主亟欲驰视之，左右白须奏报乃可，主不待报而往，从者裁五六人，帝闻遽命内侍督诸县逻兵以卫。后居其夫之丧，衰麻未尝去身，服除，不御华丽。尝燕禁中，帝亲为簪花，辞曰：自誓不复为此久矣。
　　录曰：按宋朝家法，仁宗以侄事姑，主独不能以妇事舅乎。然则荆国之守礼，帝固有以先之也。以舅姑降为兄弟行者，三代以上未之前闻，惟夫人所行何如耳。观者不可不知。
　　《伊川文集》：二程先公晌，母夫人侯氏事舅姑孝谨，与公相待如宾，公赖其内助，礼敬尤至。而夫人谦顺自牧，虽小事，未尝专制，必禀而后行。抚爱诸庶，不异己出，从叔幼姑，存视常均，治家有法，不严而整，不喜笞朴。凡公有所怒，必为之解。惟诸子有过，则不掩，曰：子之所以不肖，由母蔽其过而不知也。其教之不少假借如此。才数岁，行而或路，未尝不呵责曰：汝若安徐而行，宁至路乎。饮食置之坐侧，常食絮羹，即叱止之，曰；幼求称欲，长当何如。与人争，虽直不右，曰：患其不能屈，不患其不能伸。故二程平生於饮食衣服无所择，不能恶言誉人，教使然也。夫人七八岁时，诵诗女子不夜出，自是不出房阁。既长，好文而不为词章，见有以文章笔札传於人者，则探以为非。
　　录曰：伊川传家人曰：人之处家在骨肉父子之问，大率以情胜礼，以恩夺义，惟能不以私爱失其正理。故家人之卦，大要以威如为吉。又《归妹》九二，守其幽贞，未失常正之道。世人以蝶狎为常，故以贞静为变。斯言皆为夫人设也。故由前而观，则哲妇贤母之令着；由后而观，则壶范女则之懿彰。不可以无录也。
　　《名臣录》：辛次膺清修介持，不迩声色，与夫人敬待如宾。虽燕适，容必庄，坐必正，语必诚。慕晁友元司马文正为人，以礼自防，善剔嫌疑。仆妾以下，不冠不见。鄱阳守程迈遗果真白金，却之：崎岖乱离，贫不自聊，一豆羹不妄受。上面谕：卿廉声着闻，皆言闽中不受俸禄。次膺奏：臣为贫而仕，岂有辞禄之理。但不当受者，不敢受耳。太上曰：使人人如卿，何患不太平耶。
　　录曰：文官不爱钱，武官不怕死，天下太平矣。此语岳飞尝言，太上亦既知之，特不能用。若乃简穆之起，本自书生，其动铃以口。
　　大明万历三十五年岁次丁未上元吉日，正一嗣教凝诚志道，阐玄弘教大真人掌天下道教事，张国祥奉旨校梓。
　　弘道录卷之三十三竟
　　弘道录卷之三十四
　　礼
　　昆弟之礼
　　孟子曰：欲常常而见之，故源源而来，不及贡，以政接于有库。
　　录曰：所以谓之常常者，相继之义也。彼汉景之於梁王警跸许常，纵不骄恣不可继矣。所以谓之源源者，不竭之义也。彼唐玄之於五王连枕共被，纵使至亲有时竭矣。觐聘者，朝廷之礼也。接见者，手足之亲也。不及贡则燕私之情洽，不以政，则非辟之干远，而后得以常常而见，源源而来。孟子其善探圣人者欤。
　　孟子曰：徐行后长者，谓之弟。疾行先长者，谓之不弟。夫徐行者，岂人所不能哉，所不为也。尧舜之道，孝弟而已矣。
　　录曰：夫弟者，第也，出于天而自然有次叔。是故兄之齿随行，弟之齿燕行，一定而可紊乎。彼有疾弃其长者，或以权，或以宠，或以利。大而有国之君，小而有家之子，一瑜其分，未有不灭亡者。孟子以不能不为发之，与长者折枝同意，皆所以开人心自然之天。拯季世乱忘之弊，不可以不察也。
　　《小雅》：燕兄弟之乐，棠棣之华，鄂不，韩韩。凡今之人，莫如兄弟。死丧之威，兄弟孔怀。原堤裒矣，兄弟求矣。眷令在原，兄弟急难。每有良朋，况也永叹，兄弟阅于墙，外御其侮。每有良朋，需也无戎，丧乱既平，既安且宁。虽有兄弟，不如友生，傧尔边豆，饮酒之妖。兄弟既具，和乐且孺，妻子好合，如鼓瑟琴。兄弟既翕，和乐且湛，宜尔室家，乐尔妻学。是究是图，直其然乎。
　　录曰：《鹿呜》、《四牡》、《皇华》之后而继以《棠棣》者，以周召王室之所仰，人心之所赖也。圣人不以变废不以义胜恩，不以一时之所遇而易万世之所重，其公而爱之心皎然，青天白日不可掩也。修然雨露霜雪，无非教也。故曰：其过也，如曰月之食焉。人皆见之。及其更也，人皆仰之。此之谓也。是故和乐且孺者，父母不可问，蚓他人乎。和乐且湛者，妻祭尚不可先，蚓外物乎。此所以虽流言之变，管蔡之辜，曾不若后世遂废懿亲之重，不信兄弟之亲也。今去周公之世数千百年，为之歌棠棣，莫不因心发见，孰谓当其筵受之，几有不能感动者哉。盖不待垂涕泪，而越人已无不化矣。
　　又燕兄弟亲戚之诗曰：有须者弁，实维伊何；尔酒既旨，尔般既嘉；岂伊异人，兄弟匪他；鸢与女萝，施于松相；未见君子，忧心奕奕；既见君子，庶几说择。有须者弁，实彼何期；尔酒既旨，尔般既时；岂伊异人，兄弟俱来；鸢与女萝，施于松上，未见君子，忧心悟柄；既见君子，庶几有臧。有颇者弁，实维在首；尔酒既旨，尔骰既阜，岂伊异人，兄弟甥舅；如彼雨雪，先集维霰，死丧无日，无几相见，乐酒今夕，君子维宴。
　　录曰：愚观此诗一篇之中而三纬具备，真足以感人於舞穷也。夫鹊鹊小物也，而飞呜行摇，曾是亲切，而有味乎。荐萝小草也，而缠绵依附，曾是固结，而可解乎。盖由圣人因心体物，遇兄弟之急难，则不暇束发。彼有秦人视越人者，则鹤鸰乎。何有於兄弟之相依，则心诚求之。彼有教揉升木者，则荐萝又何如哉。此学诗之大义，为礼之大本，不可以不察也。
　　又祭毕而燕父兄耆老之诗曰：敦彼行苇，牛羊勿践履，方苞方体，维叶泥泥。戚戚兄弟，莫远具尔，或肆之筵，或授之几。肆筵设席，授几有缉御，或献或醉，洗酌奠学，酝酝以荐，或墦或炙；嘉般脾朦，或歌或粤。敦功既坚，四锥既钧，含矢既钧，序宾以贤。敦兮既句，既挟四锥，四锥如树，序宾以不侮。曾孙维主，酒醴维酝，酌以大斗，以祈黄耆。黄耆台背，以引以翼。寿考维棋，以介景福。
　　录曰：为此诗者，其知礼之至乎。夫礼不妄说，人不辞费，不瑜节，不侵侮，不好狎。周家世德忠厚，内亲九族，外事黄耆，皆由於自然，不事勉强，岂妄说人乎。筵几虽陈，不为过设；侍御虽多，不为过劳；饮食虽盛，不为过腆，岂辞费乎。献酬而后礼交，礼交而后乐备，乐备而后射以观德，岂瑜节乎。揖让而升，下而饮，以贤而序宾，以争而君子，岂侵侮乎。养耆老以相引翼，介景福而飨寿棋，邦家有光，君臣有庆，岂好狎乎。有此数者，故曰：知礼之至也。
　　父兄之答行苇曰：既醉以酒，既饱以德，君子万年，介尔景福。既醉以酒，尔般既将，君子万年，介尔昭明。昭明有融，高朗令终。令终有淑，公尸嘉告。其告维何，遵豆静嘉。朋友攸摄，摄以威仪。威仪孔时，君子有孝子。孝子不匮，永锡尔类。其类维何，室家之壶。君子万年，永锡祚胤。其胤维何，天被尔禄。君子万年，景命有仆。其仆维何，厘尔女士。厘尔女士，从以孙子。
　　录曰：此其曰：兔翳既醉，至今颂太平者铃以首称何也。盖《曲礼》曰：道德仁义，非礼不成。道之所包者广，故曰昭明有融；德之所具者身，故曰威仪类善；人之所聚者顺，故曰景命百禄；义之所和者利，故曰祚胤孙子。是数者人情之至愿，君德之至纯。然又和气周旋，而人心欢悦。故首曰既醉以酒，既饱以德。可以见王者之高致，父兄之盛节。万世之下，固不能外之，以为颂祷也。呜呼。至是而周家八百年之基固矣。
　　祭之明日绎而宾尸之乐曰：亮惊在泾，公尸来燕来宁，尔酒既清，尔般既馨，公尸燕饮，福禄来成。亮鸶在沙，公尸来燕来宜，尔酒既多，尔般既嘉，公尸燕饮，福禄来为。亮惊在渚，公尸来燕来处，尔酒既渭，尔般伊脯，公尸燕饮，福禄来下。见惊在濠，公尸来燕来宗，既燕于宗，福禄攸降，公尸燕饮，福禄来崇。亮惊在会，公尸来止黛黛，旨酒欣欣，墦炙芬芬，公尸燕饮，无有后艰。
　　录曰：郑氏疏云：谓之公尸者，天子以卿言诸侯也。诸侯有功德者入为天子卿，祭则为尸，故云公尸。然则非周召毕荣之徒，不能任也。此时上有守成之君，下有弼直之臣，以己则齐明盛服，以人则肃雕秉德，以仪则至治馨香，以物则玉帛交错。公尸安则神明无不安，公尸宜则神明无不宜。是以洋洋然而爱乐，需需然而和悦，皆太平之效，至治之休也。不然，酒清壳馨，夫谁不有，而何独称兔惊既醉乎。
　　公尸之答亮惊曰：假乐君子，显显令德。宜民宜人，受禄于天。保佑命之，自天申之。干禄百福，子孙千亿。穆穆皇皇，宜君宜王。不愆不忘，率由旧意。威仪抑抑，德音秩秩。无怨无恶，率由群匹。受福无疆，四方之纲。之纲之纪，燕及朋友。百辟卿士，媚于天子，不解于位，民之攸坚。
　　东莱吕氏曰：君燕其臣，臣媚其君，此上下交而为泰之时也。泰之时，所忧者怠荒而已。此诗所以终于不解于位，民之攸坚也。
　　录曰：泰之时，所忧者不但怠荒而已，其所最忧者作聪明而乱旧章，以辩言而乱旧政，佛其耆长而任新进，弃其刍莞而召宠利，皆足以为显显令德之累，秩秩德音之蠹也。是诗一则曰不愆不忘，率由旧章；二则曰无怨无恶，率由群匹。夫能由旧章，则有典则之可依，成宪之可度。由群匹，则有老成之可任，孝德之可凭。如是而民人不宜，天禄不永，纪纲不垂於当时，令名不传於后代，吾未之信也。抑公尸而为此言，信非周召毕荣之徒而能若是哉。
　　《春秋》：文公二年八月丁卯，有事於太庙，跻僖公。
　　录曰：愚观春秋之世，其悖乱僭差，各有所自其始也。庄公可谛，则哀姜亦可致也。哀姜可致，则僖公亦可跻也。是以古先圣王慎而重之，如不得已，一失则入于夷狄，再失则入於禽兽，可不慎欤。若夏公弗忌之论，夷狄禽兽之道也。故曰：是可忍也，孰不可忍也。
　　《左传》：晋侯使巩朔献齐捷于周，王弗见，使单襄公辞焉。曰：蛮夷戎狄，不式王命。淫湎毁常，王命伐之，则有献捷，王亲受而劳之，所以惩不敬，劝有功也。兄弟甥舅，侵败王略，王命伐之，告事而已，不献其功，所以敬亲昵，禁淫慝也。今叔父克遂有功于齐，而不使命卿，所来抚余一人。余虽欲於巩伯，未有职司於王，又奸先王之礼。其敢废旧典，以忝叔父士。庄伯不能对。王使委於三吏，礼之如侯伯克敌，使大夫告庆之礼，降於卿一等。
　　录曰：晋侯之使巩朔，巩朔之为齐捷，献利也。王之使单襄，单襄之为晋侯，命义也。伐齐责利，故责晋以义。王之不见庄伯，有由然矣。而又何以宴而私贿为哉。以为若孩提焉，本欲其正，而投之乎梨栗枣柿，是未可知也。以为若戏卫焉，本与之嬉，而加以正颜作色，亦未可知也。何为而有此哉。是时，单襄公在廷，王孙满在位定，虽欲如儿戏，其如二臣何哉。虽然王孙苏之复难刘康公之缴，戎定之本心丧矣。欲不如儿戏，不可得也。
　　《后汉书》：光武以束海王疆废不以过，去就有礼，故优以大封，兼食鲁郡二十九县，赐虎贲旎头，官殿设钟虚之悬，拟於乘舆。疆临之国，数上书让还束海，又因皇太子固辞，帝不许，深嘉叹之，以疆章宣示公卿。初，鲁恭王好宫室，起灵光殿，甚壮丽，是时犹存，故诏疆都鲁宫室，礼乐事事殊异。至永平元年，王病，明帝遣中常侍将太医视疾，又诏沛、济南、淮阳王诣鲁，络绎不绝。及薨，上悲恸，从太后出幸津门亭发哀，使大司空持节护丧，大鸿胪副，宗正将作大匠视丧事，赠以殊礼，升龙、旎头、鸾辖、龙旅、虎贲百人，诏楚王英、赵王栩、北海王兴、馆陶宫主及京师亲戚，四姓夫人、小侯皆会葬。帝追惟王深执谦俭，不欲厚葬，以违其意，於是特诏中常侍杜岑及束海傅相曰：王恭俭好礼，以德自终。遣送之物，务从约省，以彰王卓尔独行之志。
　　录曰：《损》之初九曰：已事迷往，无咎。六五曰：或益之，十朋之龟弗克违，元吉。王以冢器当阳，帝以次嫡易位，犹损赖初之益者也。既让于尊，尤能损己，而不自以为功。帝复居尊得正，追惟王执谦约，务从俭损，深得虚中善应，与唐世称让皇帝者，不可同日语也。此其大善之吉，蔑以加矣。
　　及肃宗尊礼束平王，瑜於前世，诸王亦莫与比。建初七年来朝，帝许之，特赐装钱千五百万。复以王冒涉寒露，遣谒者赐貂裘，及大官食物珍果，使大鸿胪窦固持节郊迎。帝乃亲自循行邸第，豫设帷床，其钱帛器物无不充备。下诏曰：诗云：叔父建尔，元子敬之至也。昔萧相国加以不名，优忠贤也，况兼亲尊者乎。其沛、济南、束平、中山四王，赞皆不名。苍既至，升殿乃拜，天子亲答之。其后诸王入宫，之以辈迎，至省阁乃下。苍以受恩过礼，情不自宁，上疏辞谢，帝省览愈褒贵焉。及车驾祖送，流涕而诀，复赐乘舆服御，珍宝舆马，钱帛以亿万计。
　　录曰：范晔论曰：孔子称贫而乐，富而好礼。若束平宪王可谓好礼者也。其辞至戚，去母后，岂欲苟立名行而忘亲遗义哉。盖眩疑则隙生，累近则丧大，斯盖明哲之所为叹息。呜呼，远隙以全忠，释累以成孝，固宪王之志哉。录之。
　　《魏书》：杨播家世纯厚，并敦义让，昆季相事，有如父子。桩津恭谦忠义，坐於厅堂，终日相对，未尝人内。有一羹一饭而聚食。厅堂问，往往帏幔隔幛，为寝息之所，各就休偃，还共谈笑。年过六十，并登台鼎，尝旦暮参问。桩他处醉归，津扶持还室，假寝阁前，承候安否。子侄罗列阶下，不命之坐，不敢坐也。每出，或日斜不至，不敢先饭。还，然后共食，则亲授匙箸，味皆先尝。津为四州，桩在京，每四时嘉味，辄因使附之，若或未寄，不先入口。一家之内，男女百口，总服同爨，庭无问言。
　　录曰：史称杨播兄弟俱以忠毅谦谨，荷内外之任，公卿牧守，荣赫累朝，而言色佝徇，出于至诚，恭德慎行，为世师范。后魏以来，一门而已。诸子秀立，青紫盈庭，积善之庆，盖有凭也。及逆胡擅朝，淫刑肆毒，以斯族而遇斯祸，何报施之反哉。余曰：不然。孔子曰：邦有道，贫且贱焉。耻也。邦无道，福且贵焉，耻也。古之人所以不恃其遗庆而果於遗安者，非无意也。以播之家世，当元魏盛时，行义致身，奉公结主，夫谁曰不然。至孝文以后，君日以冲，政日以废，女主擅权，贼臣窃柄，四海嚣然，魏已不国矣。播於斯时修然远览，觉积庆之不足凭，而遗危之有可痛，并辞台鼎之贵，若汉之广受，谁能夺之乎。迨至伞朱氏兴弒君沉母，扇毒万类，盖已不可免矣。故桩津之祸，不独惨於世隆诬构之时，而大着於元显入洛之日；不独危於节闵诏下之后，而并肇於孝庄侍中之前。然则，恭德慎行，徒贻楷范之名，而席权世宠，深为明哲之戒乎。
　　博陵崔挺三世同居，门有礼让，与弟振推让田宅，怡然不释。子孝芬、孝障、孝演、孝直、孝政。兄弟孝义慈厚，孝演、孝政先亡，孝芬等哭泣哀恸，绝内蔬食，容貌损瘠，见者伤之。孝障等奉孝芬尽恭顺之礼，坐食进退，孝芬不命，则不敢也。鹦呜而起，旦参颜色，一钱尺帛，不入私房，吉凶有须，聚对分给。诸妇亦＇相亲爱，有无共之。叔振既亡，奉承叔母李氏，若事所生，旦夕温清，出入启觐，家事巨细，一以谘次。每兄弟出行，有获财物尺寸已上，皆内李氏之库，四时分责，李自裁之。如此者二十余岁。抚从弟宣伯子朗，如同气焉。
　　录曰：杨播之敦让，然而不有其家者，以其世席权宠也。崔挺之慈厚，然而率保其宗者，以其世乏津要也。故曰：可畏不可恃也。君子何幸而遇，邦有道，士大夫有礼，则风操高亮重於朝野。若能以士大夫之礼，反正无道之邦，又何忠谅弼直之不足赖哉。观者各适其当而已。
　　《隋书》：王凝常居栗如也。子弟非公服不见，闺门之内，若朝廷然。通叹曰：贤哉，凝也。御家以四教，文行忠信。正家以四礼，冠婚丧祭。非礼不动，殆终身焉。圣人之书必备及，公服礼器不假，垣屋什物必坚朴，曰：毋苟费也。门巷果木必方列，曰：毋苟乱也。与人不受遗，非其力不食，飨食之礼，无加物焉，曰：及礼可矣。唐贞观初，太宗精修治具，房杜魏王之徒播厥师施，文中子之制作将以大行。凝叹曰：大哉，兄之述乎。以言乎皇纲帝道，则大明矣。以言乎天地之问，则无不至焉。天下有道，圣人推而行之，天下无道，圣人述而藏之。所谓流之斯为川焉，塞之斯为渊焉。升则云，施则雨，潜则润，何往而不利焉。
　　录曰：凝之所见，其达於通之所拟乎。何以知其然也。夫龙门显矣，太平十二策之献，未能尽如吾意，则不若守礼，终身之为高续经贤矣。致治不世出之，主未能悉用吾言，则不若迷而藏之。之为得此，其所以房杜诸公并尊而不足，长孙一人尼之而有余，固不若升则云，施则雨，港则润，与无往不利之为达也。
　　《唐史》：玄宗开元二十九年，太尉宁王宪薨，上哀惋特甚，曰：天下，兄之天下也，固让於我，为唐太伯，常名不足以处之。乃谧曰：让皇帝。其子汝阳王璀表述先志，固让不许。
　　录曰：陆赞有言：道合天，谓之皇；德配地，谓之帝。皆至尊之殊号，极大之美名，不可以虚拘，蚓可以肴让乎。帝广因心之爱，禁中拜跪如家人礼。此天叔天秩之不可乱，由之可也。至以逊位之私情，而轻无上之大号，受之者惶恐而不安，加之者悖理而可笑，非所以为重，实所以为亵，未可为后世法也。
　　宋传：李柬之、肃之、承之、及之，皆丞相迪子。承之生而孤，肃之鞠育诲导，至於成人，遂相继为侍从。及迁龙图直学士，恳辞乞以授兄，曰：一臣少鞠於兄，且其为待制十稔矣。帝曰；卿兄弟礼爱，足厉风俗，肃之亦当迁也。即并命焉。及之吏事精明，所居官称职，尝撰次唐史，有益治体者，为君臣龟鉴。柬之自少受知於寇准，英宗即位，富弼荐其学行，帝劳之曰：卿通议耆儒，方咨访以辅不逮，岂止经术而已。兼束宫侍读，赐颖王生日礼物。故事王拜赐即退。英宗谕王令留柬之食，冀其从容以礼开导。甫神宗登祚，柬之即曰请老，自工部尚书拜太子太保，致仕旧无合门谢辞式，特赐对延和，命之坐，仍置宴资善堂，令讲读官皆赋诗劝劳甚渥。又动王珪叔其事。子孝基亦位宫僚，以亲须养，求监崇福官。凡就闲十年，与父同谢事才，年五十。士大夫称美，以比汉廷二疏。弟孝达进对，神宗问起居状，并叹以为度越常人远矣。
　　录曰：胡明伸以二疏之去，知太子之不足恃，未可以为然也。至於柬之父子，岂非诚然乎哉。神宗殉意自好，甫临大政，即纳安石之说，恣变乱之谋，而通晓国典之君子宁无措意乎哉。厥后孝寿孝称同一，昆季未免，为章惇起狱，京卞任权，有块於礼爱多矣。此帝所以叹其度越
　　常人也。
　　吕大防，兄大忠，弟大钧、大临，同居相切磋，论道考礼，一本於古，关中言礼学者推之。尝为乡约曰：德业相劝，过失相规，礼俗相交，患难相恤。谢良佐教授秦州，大忠每过之听讲《论语》，必正襟敛容，曰：圣人言行在焉，吾不敢不肃。大钧居谏议，忧自始丧，至於襄事，一仿古仪所得为者，而居丧之节，巨细规矩于礼。又推之祭祀、冠婚、饮酒、相见、庆吊之事，皆不混於习俗，集然有文以相接，人成安而习之。大临通六经，尤邃於礼，每欲攘习三代遗文旧制，令可施行，不为空言，以拂世骇俗。富弼致政于家，为佛氏之学，大临与之书曰：古者三公内则论道於朝，外则主教于乡，岂以爵位进退体力盛衰为之变哉。今大道未明，人趋异学，疑圣人为未尽善，轻礼义为不足学。此老成大人恻隐存心之时，振起颓俗，在公之力。若夫移精变气，务求长年，此山谷避世独善其身之所为，岂以望於公哉。弼深谢之。
　　录曰：《中庸》曰：君子之道，造端乎夫妇。蓝田之社约，至今犹有。耿光者以黄为之父也。其曰：德业相劝，过失相规者，莫过於戒浅薄也。而礼俗相交，息难相恤，可以相因而举。苟於帷簿之问，行有所亏，则几乡间之内，言皆罔信。虽欲正五尺之童，且犹不得，何况堂堂之元宰乎。抑关中之俗，自周以来，号为邃古，而横渠之教，颇亦有闻。吕氏数公殆门墙之巨擘也，其於礼学乎何有。此又不可不知。
　　《天顺日录》：景泰辛未，值上皇回銮，廷议迎复之礼，率以虏人变诈不测为辞，柢欲遣一车两马迎之。时给事中林聪上言：今者虏酋也。先畏天悔过，柢奉銮舆。迎复之礼，当用卤簿大驾。会礼部尚书胡汉出一简与侍郎叶盛言，内阁高学士谷所示大率，皆恳切而言：皇上之於太上，谊则君臣，亲则兄弟，迎复皆宜从厚。欲以简进，庶知人心崇重之意，靡问朝野。吏部尚书王直亦赞曰：此礼失而求诸野者，宜以上闻。独王文以为此匿名文书类耳。事将寝，聪毅然上奏：王直、胡汉皆腹心大臣，事关大体，当公论，不宜私言。於是以其简进，而上皇迎复之礼率得如仪，皆聪之力云。
　　录曰：周子云：天下势而已，此重则彼轻，自然之理也。圣人治天下，铃使彼此无偏重之势，人己无向背之情。聪惟有此议，而后储议随之。向使在廷，人人若此，铃不如南内之锢，束驾之更，於是正监国之权，明摄位之谊。既可免，他日夺门之患，亦可追异时郎戾之辜矣。其於君臣兄弟，何待礼失而求诸野哉。
　　弘道录卷之三十四竟
　　弘道录卷之三十五
　　礼
　　朋友之礼
　　《孟子》：舜尚见帝，帝馆甥於贰室。亦飨舜，迭为宾主。是为天子而友匹夫也。
　　录曰：天地之气，起于子，交会于午；帝王之运，出乎震，相见乎离。而尧之兴也，以火德得天地之中数；舜之兴也，以土德得天地之中气。是乃天数五，地数五，五位相得而各有含，安在其论匹夫天子也。盖虽同德齐圣，实天运气数而然。后世安敢希其万一耶。
　　伯夷辟纣居北海之滨，闻文王作兴曰：盍归乎来，吾闻西伯善养老者。太公辟纣居束海之滨，闻文王作兴曰：盍归乎来，吾闻西伯善养老者。天下有善养老，则仁人以为己归矣。
　　录曰：按礼几养老，有虞氏以燕礼，夏后氏以飨礼，殷人以食礼，周人备而兼用之。□五十养於乡，六十养於国，七十养於学，达於诸侯。於是二老幡然来归，而文王之化已不啻蹶然兴矣。及武王伐纣，而二老致用，判然不同。何也。孔子曰：君子或出或处，或默或语。二人同心，其利断金。是故鹰扬之发，援之以道也；采薇之食，存之以义也；贰心之勉，次之乎帝也；叩马之练，奉之乎天也。盖太公以天下为己任，伯夷以君臣为己责，然皆有以合乎天理之正，而即乎人心之安，则何铃较其同与异乎。然则二老迹虽迥异，实则同归，不可能岐二分也。
　　《礼记》：周武王践祚三日，召师尚父而问焉，曰：黄帝颛顼之道存乎。师尚父曰：在丹书。王欲闻之，则斋矣。王斋三日端冕，师尚父亦端冕奉书而入，王束面而立，师尚父西面道书之言曰：敬胜息者吉，息胜敬者灭，义胜欲者从，欲胜义者凶。
  </div>
  <div class="pagination">
   <a href="弘道录_page17.html">
    上一页
   </a>
   <span>
    ...
   </span>
   <a href="弘道录_page13.html">
    13
   </a>
   <a href="弘道录_page14.html">
    14
   </a>
   <a href="弘道录_page15.html">
    15
   </a>
   <a href="弘道录_page16.html">
    16
   </a>
   <a href="弘道录_page17.html">
    17
   </a>
   <span class="current-page">
    18
   </span>
   <a href="弘道录_page19.html">
    19
   </a>
   <a href="弘道录_page20.html">
    20
   </a>
   <a href="弘道录_page21.html">
    21
   </a>
   <a href="弘道录_page22.html">
    22
   </a>
   <a href="弘道录_page23.html">
    23
   </a>
   <span>
    ...
   </span>
   <a href="弘道录_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
