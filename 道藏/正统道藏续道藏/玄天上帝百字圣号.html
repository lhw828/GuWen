<!DOCTYPE html>
<html>
<head>
    <meta charset="UTF-8">
    <title>玄天上帝百字圣号 - 第 1 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>玄天上帝百字圣号 - 第 1 页/共 10 页</h1>
    <div class="content">玄天上帝百字圣号
　　经名：玄天上帝百字圣号。撰人不详，明张国祥校梓。底本出处：《万历续道藏》。
　　玄天上帝百字圣号
　　混元六天传法教主修真悟道济度群迷普为众生消除灾障八十二化三教祖师大慈大悲救苦救难三元都总管九天游奕使左天罡北极右垣大将军镇天助顺真武灵应福德衍庆仁慈正烈协运真君治世福神玉虚师相玄天上帝金阙化身荡魔天尊。
　　仁宗皇帝御赞
　　镇天真武，长生福神。万物之祖，盛德可委。精贯玄天，灵光有伟。兴益之宗，保合大同。香火瞻敬，五福攸从。
　　祈签祝文
　　凡欲析签，必预诚心洁身。清晨神爽之时，恭诣圣前，焚香祝告曰：
　　天蓬大元帅，天猷副元帅，翊圣保德真君，真武灵应大帝，北天大道四十九位灵应天尊，左右侍从官军。殿庭香火，应感真灵。向伸启告，俯垂鉴听。某乡贯某肤居住某人，今为某事，祈求圣签。伏望明彰报应，指示愚迷。所祈所愿，大赐显灵。下情无任，虔祷之至。
　　举签念曰：
　　天地神祇，万物皆知。吾今下课，
　　善恶扶持。凶应凶兆，吉应吉时。
　　判断生死，庾定无疑。
　　玄天上帝圣降日
　　正月。初七日。二月。初八日。三月。初三日。圣旦，初九日。四月。初四日。五月。初五日。六月。初七日。七月。初七日。八月。十三日。九月。初九日。南山严宫五龙捧圣，白日飞升。十月。二十日。十一月。初七日。十二月。二 ＋七日。闰月相同。
　　玄天上帝感应签
　　第一签　大吉　飞龙变化
　　圣意：飞龙变化喜逢时，此日升腾果遂期。
　　谋望求财多吉庆，求官进位更无疑。
　　谋望：冲霄志气满心胸，君子应非久困穷。
　　此行当际风云会，万人头上逞英雄。
　　家宅：三阳交泰转鸿钧，瑞气迎门万事新。
　　岁稔时登财禄旺，又添人口喜相亲。
　　婚姻：世问大礼是婚姻，天配如何悟世人。
　　人若自知天理合，何须着意问天神。
　　失物：偶失资财莫怨天，要知综迹在南边。
　　过时终有传音信，莫把平人作盗冤。
　　官事：未发文书不用瞋，公厅虽直事难伸。
　　不如散却心头火，免得将钱送别人。
　　行人：卦直飞龙莫问亲，千山万水几艰辛。
　　直交明月团圆处，西出阳关见故人。
　　占病：焚香梼告意精专，惟在君心作福田。
　　寿算天曹曾注定，何劳私下保安痊。
　　解曰：占家宅平安，病者立痊，六甲生男，行人立至，官有理，失物可寻，婚姻可成，出行吉利，求官必达，求财大遂，田蚕大熟，六畜兴旺，百事大吉。
　　第二签　中下　虎出大林
　　圣意：虎出大林须动众，众人见了却忧疑。
　　虽然未必伤人命，亦主虚惊事可知。
　　谋望：不平天理强支持，妄作从来是祸基。
　　君子安贫终有道，莫教失计被人欺。
　　家宅：久淹陋室欲更新，争奈伊家少福抹。
　　不惮虚惊忧怪梦，更防小口及阴人。
　　婚姻：乍时相见好容仪，谁料中间一半非。
　　不是婚姻休作对，何如撒手且回归。
　　失物：只为当初不小心，资财已失复何寻。
　　直教月尽寅申日，才有傍人说信音。
　　官事：只好安居守运时，莫经官府受鞭笞。
　　劝君休管人闲事，惹得愁来悔后迟。
　　行人：码杳鱼沉信息稀，空劳望断白云迷。
　　相逢若遇寅辰日，鹊噪檐前人马归。
　　占病：闹中得病静中安，莫作寻常一例看。
　　有愿在心宜早赛，免教积热变脾寒。
　　解曰：占身不宜出入，失物难寻，病者
　　作福，行人有信未至，求财迟，小口有灾，六甲难产，官事和劝，求官未达，婚姻难合，六畜田蚕半熟。
　　第三签　大吉　否极泰来
　　圣意：否极从今喜泰来，龙泉磨拂旧尘埃。
　　莫信守己无他望，闭户深居也获财。
　　谋望：几年综迹在江湖，名利才成出困途。
　　此日相逢官贵力，好看春色满皇都。
　　家宅：莫忧家宅久淹连，天理於人岂有偏。
　　但肯从前更改过，管教财谷胜常年。
　　婚姻：有绿造物自安排，休叹无绿事不谐。
　　此际好听琴瑟韵，莫教夜雨滴空阶。
　　失物：几年沙裹去淘金，失却才知枉费心。
　　目下欲寻难得见，直逢艮后有知音。
　　官事：偶遭横事迫躯身，冤枉如何诉得伸。
　　自有神明空裹佑，不教善者作囚人。
　　行人：历涉江河几万重，家乡回首白云笼。
　　从来也有阴功护，人在春风和气中。
　　占病：刚强狼戾惹凶灾，谴责肌肤瘦似柴。
　　若合道心从革过，枯枝花叶一时开。
　　解曰：占家宅人口大利，病宜作福，官事有理，求财遂意，六甲生男，求官必达，行人即至，六畜兴旺，田蚕大熟，身体大吉，婚姻可成。
　　第四签　中下　劳心费力
　　圣意：劳心费力欲成功，待得花开一阵风。
　　须藉束君轻借力，望中别有一枝红。
　　谋望：用尽机谋事不成，如今休要问前程。
　　直待金乌到坤震，自然荣显利名兴。
　　家宅：无由闲事费支持，枉用贪心不见机。
　　畜产损伤犹小失，更防人口有惊疑。
　　婚姻：婚姻到日不须寻，何必区区枉用心。
　　有意种花栽不活，等闲插柳却成林。
　　失物：吃辛受苦钻资财，谁想今朝灰受灾。
　　得失富贫皆由命，如今不必乱疑猜。
　　官事：自古刚强解悟身，谁知有理反遭慎。
　　如今未必官刑责，何不私和做好人。
　　行人：去时指望采黄金，回首家乡路转深。
　　今日早知人事别，当初何似莫贪心。
　　占病：但知动作是真奇，不想贪心惹祸基。
　　空使七情伤本体，早求善力保无疑。
　　解曰：占家宅人口有灾，心失脱，求财未遂，失物不见，即宜急寻，行人未至，病者重，作福求官未达，六甲有惊，田蚕半熟，六畜宜保，婚事不成，官事和。
　　第五签　大吉　行船风顺
　　圣意：行船风顺去无疑，利涉江津正遇时。
　　万里长程知可到，所谋遂意事如期。
　　谋望：欲求动止莫怀疑，名利求寻莫待迟。
　　但得便中须速去，休教蹉过运和时。
　　家宅：家门兴旺福神多，人口无灾百事和。
　　春夏累沾些小悔，秋冬喜气自然多。
　　婚姻：百岁婚姻一日成，今朝何事苦调停。
　　两边相许无余事，便好承欢通娉婷。
　　失物：昨日扁舟过洞庭，知君心下不安宁。
　　相应失却凡间物，终有综由莫用惊。
</div>
    <div class="pagination">
<span class="current-page">1</span><a href="玄天上帝百字圣号_page2.html">2</a><a href="玄天上帝百字圣号_page3.html">3</a><a href="玄天上帝百字圣号_page4.html">4</a><a href="玄天上帝百字圣号_page5.html">5</a><a href="玄天上帝百字圣号_page6.html">6</a><a href="玄天上帝百字圣号_page7.html">7</a><a href="玄天上帝百字圣号_page8.html">8</a><a href="玄天上帝百字圣号_page9.html">9</a><a href="玄天上帝百字圣号_page10.html">10</a><a href="玄天上帝百字圣号_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
