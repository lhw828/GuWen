<!DOCTYPE html>
<html>
<head>
    <meta charset="UTF-8">
    <title>岱史 - 第 4 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>岱史 - 第 4 页/共 26 页</h1>
    <div class="content">　　#5挥秦山下趾东北肃然祭后土：《史记□封挥书》作『挥泰山下陆东北肃然山如祭后土礼』。
　　#6句：《史记□封律书》作『白』。
　　#7父：《彼汉书□祭杞上》作叫文』。
　　#8群：《后汉书□祭杷上》作『辟』。
　　#9在位三十有三年六十有一：《后汉书□祭杷上》作『在位三十有二年年六十二』。
　　岱史第七卷望典纪
　　叔曰：曷云乎望也？帝王祀事之称也。纪之者何？秩祀以崇礼也。夫国之大事惟祀，祀之大事惟天地与五岳，而岱惟岳首，帝王狩望必先焉。於礼岂弗崇重哉？然《虞书》望祀而曰秩，《周礼》四望而曰秩，视三公，盖别於天地也，无用越礼以为媚也。降及后世，肴褥娇诬，唐则称王，宋则称帝献符奏策，瑶牍云台，辄冀幸飨神而徽之福，顾不思夫神聪明正直而一者也，以此媚之，克享否乎？我高皇帝稽古制祀典，先正其名号曰：东岳泰山之神，而郊坛，而遣告，而梼赛，一切秩之以礼，与帝典王章，同符，列圣承之昭然，成宪可为万世法。若夫公卿百执事有事於祀者，凡以为国为民也，例得附录焉。
　　唐虞岁二月，东巡守，至于岱宗。柴，望秩于山川。见《舜典》。
　　周大宗伯以血祭祭五岳山，宗伯四望五岳，五岳视三公。见《周礼》。
　　周公封于曲阜，伯禽为鲁侯，遂得主泰山之杞。见《鲁世纪》。
　　鲁僖公三十一年夏四月，四卜郊不从，乃免□牲，犹三望。见《春秋》。《公羊传》曰：三望者何？望祭也。祭泰山、河、海也。鲁宣公三年，春王正月，郊牛之口伤，改卜牛，牛死，乃不郊，犹三望。同上
　　季氏旅於泰山，子谓冉有曰：汝弗能救与？对曰：不能。子曰：呜呼！．曾谓泰山不如林放乎。
　　秦始皇即帝位三年，东游海上，祠名山大川及八神。八神之次二日地主，祠泰山梁父。
　　八神之祀，莫知所起。盖周之先已有之，始皇因之，及举封禅，亦祠泰山。
　　汉高祖至武帝时，泰山属济北王境内，自奉祠。元狩元年，王以天子且封禅，上书献泰山，然后天子官领祠。元封五年，帝至奉高，修封，祠泰山。其后五年一修封，凡五祠焉。宣帝神爵元年，诏太常制五岳常祀礼，皆使者持节，唯泰山与河岁五祠，余皆三祠。光武申元元年，定北郊祀五岳。建武三十年三月，帝却封禅之议，幸鲁，退祭泰山。
　　三十二年二月，帝举封禅，祭天於泰山下南方。又以一特牲於常祠泰山处告祠泰山。
　　章帝元和二年二月，幸祀泰山。《风俗通》曰：岱宗庙十月日合冻，腊月日涸冻，正月日解冻，皆太守侍祠。
　　魏文帝黄初三年，杞五岳。
　　晋成帝咸和八年，立北郊，五岳从祀。
　　梁令郡国有五岳者，置宰祀三人，以孟春、仲冬祠之。
　　后魏景穆帝立五岳庙於桑乾之阴，每岁遣祠官诣诸岳镇梼焉。
　　孝文帝祭岱岳文曰：造化氤氲，是生二仪，玄黄既辟，山川以离。四流含灵，五岳苞祇，并兼方象，出纳望羲。岱宗穹崇，梁甫盘崛，青丘琦蚁，春趾郁撵。肇生庶类，启光品物，上敷神工，下融灵秩。载协化文，四气以溢，百王镌成，莫不兹室。
　　唐武德贞观制，以五郊迎气之日祭五岳。又祭东岳於兖州。
　　玄宗开元初，五郊迎气之祭，如旧制。祝文见后。开元十三年，封泰山神为天齐王，礼秩加三公一等。是时天台道士司马承祯言：今五岳神祠，是山林之神也。五岳皆有洞府，有上清真人降任其职，山川、风雨、阴阳、气序是所理焉。冠冕章服，佐从神仙，皆有名数，请别立斋祠。玄宗奇其说，动五岳各置真君祠。故今道书称东岳太灵苍元司命真君云。
　　开元初，定常祭仪祝曰：嗣天子某谨遣某官某：敢昭告于东岳岱宗：惟神赞养万品，作镇一方，式因春始，谨以玉币牺斋乐盛庶品，朝荐于东岳岱宗。尚飨。
　　天宝元年、七年、八年，皆以岁登遣官祭五岳。
　　德宗贞元二年，韶太常卿裴郁等十人，各就方镇祭岳渍。
　　宋初祭东岳泰山於兖州。
　　真宗大中祥符元年，封禅礼毕，诏加号泰山天齐王为天齐仁圣王。五年，加上日天齐仁圣帝。命学士晁迥撰《天齐仁圣帝碑铭》，今存岳庙。
　　晁迥碑铭
　　臣闻结萃为山，丽无疆之厚载，升名日岳，表奠服之崇丘。至若根一气以混成，媲四时而首出，作镇东夏，皇惟岱宗，辨乎五方，设位冠配天之大，画为八卦，建标当出震之区，邃深连空洞之宫，翕习号神灵之府。夫其魁甲艮象，握制坤轴，念磷崎议，穹崇当晓，天门路界於饶苍，日观势临於杲曜，列仙迟迩，存栖真之石闲，永命储休，阀与龄之金筐，滋殖百卉，函育庶类，畜泄雷雨，吐纳风云，封之所以合元符，登之所以小天下。近缀梁社，远瞩秦昊，控压海沂，襟带沬泗，邹人所仰，鲁邦是詹，肇生物之化榷，盖颐贞之寿域也。古先哲后诞，膺骏命，披皇图，稽帝文，告成功，申大报，昭姓考瑞，刻石纪号。自无怀氏迄唐明皇，登封展采布在方册者，罔不于兹矣。开元十三年，始封神曰天齐王，礼秩加三公一等。绵历五代，寂寥无闻，爰暨皇朝，勃兴嘉运吁百姓与能之望，应真人革命之秋，太祖皇帝总擘英雄，鞭挞宇宙，勤劳四征，削平多迭，方混一於寰中。太宗皇帝纂隆洪绪，懋建皇极，斟酌道德，统和天人，乃绥怀於海外。然而艰难创业，缢畜贻谋，勒崇奋炎，将底绩而未暇，开先遗大，知弈世而有归。粤惟崇文广武感天尊道应真佑德钦明上圣仁孝皇帝陛下，承鼎定之基，格盂安之世，显仁以育物，广孝以奉先，宣洽重熙，财成庶政，弥息戎旅，抚柔要荒，乘国步之密清，宅天衷於腌粹，因之以登懋，加之以阜康，席庆宗庙之重，游心帝王之术，长辔远御，大道坦夷，天衢於是乎嘉享，德教於是乎渐被。戴日戴斗，聿遵朝聘之期；太平太蒙，尽入车书之域。垂衣在上，击壤在下，得以畴咨俊茂，传访幽隐，讲求典礼，包举艺文，接千岁之统，可炳仪於封杞，当万物之盛，宜昭告於神明。然犹务谦尊而益光，体健行而不息，冲晦藏用，渊默思道。俄而天休震动，上帝顾怀，真录疗臻，灵心有择，总集峻命，觉悟丞黎。瑜金简玉字之文，等河图洛书之宝，承是秘检，发为蕃厘，需泽开荣，普天受赐。新建元之号，易通邑之名，茂昭降祥，耸动群听。是时东土耆老，赓阙廷以上书，南司宰辅，率官师以抗表，愿循考古之道，焕发升中之仪，弗获固辞，乃徇勤请，且以增覆载之高，厚扬祖宗之纯懿也。储峙供亿，悉出於县官；经启营缮，不烦於民力，大中祥符元年冬十月，具仪制严仗卫，陈属御，脐介丘，斋心服形，奉符行事，群司奔走，百礼修明，集巉岩之巅，浚颢英之气，坛遗清肃，牲器纯备，玉币式叔，樽彝在列，奠献克谨，嗷绎用张，晏娱交三神之欢，陆配崇二圣之位。举权火，升高姻，示瑶牍以环观，建云台而特起。社首之礼，抑又次焉，咸秩无文，奉行故事，朝会赦宥，涵濡荡涤，采舆诵，求民痪，旌前列，衍徽章，参用王制，着明皇绩，大猷克集，神实幽赞。故自始及末，见象日昭，史氏之笔，殆不停缀，则有非姻纷郁，太阳晏温，仙芝无根，菌蠢以含秀；醴泉无源，瑟涌而善利，灵辉休气，嘉谷奇木，鳞介之宗长，翔游之品类，表异骈出，旷代绝伦，岂非受职修贡，发祥介福之征乎？人谓是山崇冠群岳，功伴造化，斯不诬矣。国家稽虞书四巡之首原，汉氏五祠之重述，宣邦典，申严祭，法奉正直聪明之德，罄精虔嘉栗之诚；为民祈福，与国均庆。封峦之后，复增懿号，日仁圣天齐王，盖以形容灵造，举褒崇之礼也。名称之义大矣哉！．化工生物之谓仁，至神妙用之谓圣，登隆‘显赫，亦云至矣。复思严饬庙貌，彰灼威灵，责大匠之职，议惟新之制，於是命使属役，协辰俱功，尼卒徒，给材用，兴云镭，运风斤，程土物以致期，分国工而骋艺，规画尽妙，乐劝忘劳，脸年而成，不愆于素。栋宇加宏丽之状，像设贵端庄之容，几所对越，肃恭逾至。四年春，举汾阴后土之祀，成天地合答之礼，宪章明备，上下交感。纯缎既锡，大责施及，圆首方足，式歌且舞，琦欤问岁，顺动焜煌。景铄而皆，拟圣明之述作，从英茂以飞腾。灼叔庆灵，奉扬殊既，纪诸盛节，悉以命篇。布日星之华，配云雨之润，并刊凤澡，散诗龟趺，播洋益之颂声，垂极翻之能事。而志求象罔，顺拜崆峒，辟众妙之门，广列真之宇，非止卜永年於郊郦，是将纳雅俗於华胥者也。又以太一五佐本乎天，大宁五镇本乎地，其位参两，鸿名可齐，特尊列岳，咸加帝号，由是奉升泰山之神日天齐仁圣帝。乃命案驰道之东偏，直宸居之巽位，辟地经始，别建五岳帝官，以申崇尚之礼焉。御制奉神述韶，中书召侍从之臣，谕以制作之本意。观夫圣文之梗盘，以为岱镇之大辅于柔祗，动植之所蕃息，原源之所滋液，至灵允宅，阴随攸司，锺敔谷而有征，繁黎元之是赖，旧中具载，前王式瞻，着册封之典，严祀祠之礼，增奉邑之数，申樵苏之禁，皆以仰不测之明威，显无方之妙述也。方今兵革偃戢，华夷会同，岁获顺成，物无疵疠，率由丕应，冥助永图，固当稽彼前闻，进其尊称。谓乎唐虞日帝，商周日王，夫商周之王爵，人臣而有素，唐虞之帝奉，神道而何疑。况其容卫等威，冠裳制度，极徽数以宿备，宜明艳以相符，因而成之，礼无违者，愿延景佑，普及含生。至乎口声动睿辞，无私广大，坦然明白之理，沛然利泽之德，曲成司牧，俾臻富寿，有以见圣人之情矣。遂志勒石，褊立於五岳庙庭，从近臣之议也。是岁冬，并命使介，分诣诸岳，定吉日，饬有司，皇帝被法服，御朝元殿，礼行乐作，而临遣之，持节受册，兖冕相继，次叔而出，观者如堵，且叹文物声名之盛未尝有也。使者奉韶讫事，率吋素期，於穆宏观，□超千古矣。越明年，韶五臣撰辞，各建碑於岳庙，而臣侵渍皇泽，涵泳清徽，偶集见鸦之行，遂尘龙凤之署，预承纶旨，强叩芜音，曷胜眷奖。上以庆幸，宣明盛礼，叨奉册於秦城，润色贞泯，玷弥文於鲁岳，荷辉荣之稠迭，愧才学之空虚，燥吻濡毫，谨为铭曰：节彼泰山，蟠亘大东。一气凝神，五岳推雄。势并见绎，秀出龟蒙。崛起海表，目为天中。高摩霄极，俯瞰旸谷。神策斯秘，昌图可卜。物性锺仁，民居获福。鲁邦是常，盛德在木。百灵渊府，三宫洞天。稷丘真隐，芝童列仙，o白鹿方驾，飞龙命篇。宅其胜境，几乎大年。岳长日宗，岁交曰岱。仰止巉岩，奠兹持载。寿域既优，神聪有责。梼祀诞隆，寅威如在。千载兴运，八弦开基。武功荡定，文教缉熙，封禅褥典，祖宗制宜。逮夫圣嗣，方毕宏规。惟帝奉符，惟神佑德。茂绩其凝，皇猷允塞。嘉应杳臻，鸿祯靡测。荒荒丰衍，元元滋息。於赫灵庙，控带名区，有韶改作，俾受全模。协心董役，丰资应徒。技婵勿倍，雷动星敷。大厦咸新，群改黎观。职写容说深，峥嵘轮奂。肃穆威容，洁清几案。饮修允宜，胖蛮攸赞。功懋天作，泽从云游。式谐民望，昭报神休。殊号斯荐，前古匪俦，O庶安亿兆，岂止怀柔。天帝之孙，复升以帝。出乎震宫，临乎日际。事固莫京，理亦潜契。树此翠碑，腾芳百世。〕
　　金每岁御署祝板，命守臣侍祠。
　　元至元二十八年，加上泰山天齐大生
　　仁圣帝。岁一遣官祭岳祠。
　　皇明洪武三年六月．二十日，
　　皇帝制曰：磅砖东海之西，中国之东，参穹灵秀，生同天地，形势巍然。古昔帝王登之，观苍海，察地利，以安民主。祝日泰山，於敬则致，於礼则宜，自唐始加神之封号，历代相因至今。曩者元君失驭，海内鼎沸，生民涂炭，予起布衣，承上天后土之命，百神阴佑，削平暴乱，正位称职，当奉天地，享鬼神，以依时统一人民，法当式古。今寰宇既清，持修祀仪，因神有历代之封号，予起寒微，详之再三，畏不敢效。盖神与穹同始，灵镇一方，其来不知岁月几何，神之所以灵人，莫能测其职，受命於上天后土。为人君者，何敢预焉。惧不敢加号，特以东岳之神名其山，依时祭神，惟神鉴之。岁春秋二仲月，泰安州记礼先丁祭一日。
　　《御制岱山高文》曰：岱山高兮，不知其几千万仞，根盘齐鲁兮，亦不知其几千百里。影照东海兮，巍然而柱天。益於民庶兮，兴云吐雾，神龙出乎其问。降祥则甘露垂於松相，佳岁则滂沱遍於厚坤。冬则寒风时出岩壑，杂然而有声，百川林薮，森然而如雷。坤之所载，世之山首，岱山北至，如旸谷之东方。或登峰顶，时闻天声万籁。岱山之高也哉，柱天之势其可云乎。俄而风生万壑，云起诸峦，隐隐雷动百川，倏忽电掣万里长虹，此岱山之神至也。至则威灵百备，神之造化如此。少时风静云收，电敛雷息，又百川之清泰，其岱山尤其高哉。其苍松也，始天地而生，倚丹崖而长，松之所以长，寻不比丹崖，所以高万仞向量。盖由太古之岁月，以至于今，苍松扫丹崖，而莓苔不秀；册崖映苍松，而五色交辉。猿啼云树之杪，鹤并日观之东，鹏鹊盘旋乎深谷，虽扶摇不可得而升峰。於戏！．登泰山而小天下，越大海而眇江湖，信哉！
　　洪武十年岁次丁巳八月丁未朔，皇帝谨遣曹国公李文忠、道士昊永舆、邓子方致祭于东岳泰山之神，曰：朕荷上天后土之眷命，蒙神之效灵，以致平群雄，息祸乱，君主黔黎於华夏，统控蛮夷，於今十年，中国康宁。然於神之祀，若以上古之君言之，则君为民而梼，岁有春祈秋报之礼，於斯之际有望，於神而祭者有巡狩，於所在而燎痉者。今予自建国以来十年于兹，国为新造，民为初安，是不得亲临所在而祀神也。特遣开国忠臣李文忠、道士昊永舆、邓子方以代予行，奉牺牲祝帛於祠下，以报效灵。自今以后，岁以仲秋诣祠致祭，惟神鉴之。尚飨。
　　洪武十一年，遣道士昊永舆、官行甫告曰：惟神灵峙方岳，锺秀后祗，主司生民，厥功允大。时维仲秋，礼当报祀，特命使者，奉牺牲祝帛诣致祭，伏惟鉴之。尚飨。
　　洪武二十八年，遣神乐观道士乐本然，国子监生王济祭曰：昔者元运将终，英雄并起，民患兵殃。时予亦与群雄并驱，辑兵保民，上帝默相，山川受命效灵，所在必克，转战五年余，方乃兵偃民息，众乐生生之计，天下太平二十八年矣。今洪武乙亥四月问，广西布政司报蛮夷酋长龙州赵宗寿、奉议州黄世铁，不循治化，负国殃民，兵兴之事本重，既行，不敢不告。所以告者，兵行十万，各离父母，妻子，途问饥饱劳逸，山岚瘴气，患者有之，此兵行之难，兵入其境，良民受害，且大军所过，刑棘不生，民惊且疑，未有不伤者也，此其所以告也。但欲瘴疠之方，化烟岚为清冻之气，俾珍渠魁，良民安业，军士速回，各得完聚，以养父母，是其祷也。然予未敢轻告上帝，惟神鉴之，为予转达。谨告。洪武三十年，遣神乐观道士朱铎如、监生高翕祭曰：昔元末兵争，伤生者众，予荷皇天眷命，岳镇海渍山川效灵，诸将用命，偃兵息民，今三十年矣，兵窦之余，民方安定。通来西南戍守诸将，不能昭布仁威，但知肥己虐人，致令诸夷苗民困窘，而奋怒攻屯戍，致伤戍守善民者。予非敢用兵，由是不得已指挥诸将，帅兵进讨。然山川险远，彼方草木茂盛，烟岚云雾，蓊郁之气，吞吐呼吸，则人多疾疫。此行人众各辞祖父母、父母、妻子，涉险远以靖边夷，以安中夏，万冀神灵转达上帝，赐清冻之气，以消烟岚，早定诸夷，速归营垒，得奉祖父母、父母、眷属团圆，是其梼也。今年九月二十六日兵行，特遣人专香帛牲醴，先诣神所谨告。尚飨。
　　永乐五年，遣道士复生、监生张礼祭曰：比者安南逆贼黎季厘及子孙黎苍逞凶肆暴，屡坏边疆，侵夺思明府禄州等处地方，予加宽贷，不肯兴师问罪。但遣使谕，使还地，黎贼巧词支吾，所还地多非其旧，还地之后复据西平州，又侵宁远州，逼胁命吏，占管人民，劫掠资财，杀虏男女，边境之民，受其残酷，安南之人，并被其害，诛求百端，老幼不宁，占城之地，累年遭其劫掠。予数遣人告谕，冀其改过，而贼稔恶日甚，罔有恢心。予为天下主，视民涂炭，安忍不救，乃命将出师，声罪致讨，志在吊民，岂敢用兵，实出於不得已，赖皇天后土眷二，岳镇海读效灵，将士奋志贾勇，悉扫荡其孳党，抚安其良善。尚念将士暴露于外，离其父母、妻子，山川险阻，道里迢递，今天气炎热，恐岚瘴群蒸，起居失调，易於感疾，予夙夜念此，寝食不宁，万冀神灵鉴予诚捆，闻於上帝，赐以鸿麻，潜消瘴疠，俾降清冻，使将士安宁，百疾不作。物遣人致香帛牲醴，先诣神所祭告。尚飨。
　　宣德十年岁次乙卯五月壬申朔十五日丙戌，皇帝谨遣泰安州知州胡宗敏祭告于东岳泰山之神曰：予嗣祖宗大位，统理下民，夙夜倦倦，养民为务。上祈神灵阴隆助相，俾雨旸时顺，灾沙不生，百谷用成，民用康济，国家清泰，永赖神麻。谨以香帛达予至诚，惟神鉴格，尚飨。
　　正统元年，岁次丙辰，五月丁卯朔，十五日辛巳，皇帝谨遣吏科给事中车逊致祭于东岳泰山之神曰：越此东土，泰岳惟崇，民物典安，厥功允茂。予嗣承大统，谨用祭告，惟神饮格，永佑家邦。尚飨。
　　正统三年，遣泰安州知州胡宗敏告曰：朕祇御下民，永怀保恤，百谷长育，兹惟厥时，颛冀明灵，特隆敷佑，无灾无珍，时雨时旸，作岁丰秾，以谷黎庶。尚飨。
　　正统九年，遣翰林院侍续习嘉言告曰：子奉天育民，愧凉于德，致兹久早，灾及群生，夙夜省躬，中心倦切。神司方岳，忧悯谅同，雨农以时，冥任其责。特兹致梼，尚冀感通，弘布甘霖，用臻丰稔，匪予之惠，时乃神麻。尚飨。
　　景泰三年，遣太子太保兼都察院都御史王文奉香帛太牢祭曰：兹者河流泛溢，自济宁州以南，至于淮北，民居农亩皆被垫溺，所在救死不赡，朕实伤切于怀。夫朕敷政以惠民，神出泉以泽物，皆上帝所命。今泉流溢於淮泗，灾害及於公私，伊谁之责，固朕不德所致，神亦岂能独辞？必使泉出得宜，民以为利而不以为患，然后各得其职，仰无所负而俯无所愧，专戾感通，以慰悬切。谨告。
　　景泰六年，遣刑部尚书薛希涟奉香帛牲醴告曰：恭承天命，重付眇躬，民社所依，灾祥攸系，志恒内省，玫每外乖，或寒燠愆期，或雨旸瑜度，田畴失利，谷麦不登，忧切民心，妨及国计，究推所目，良由在兹。然因咎致灾，固朕躬罔避，而转殃为福，实神职当专。天有咎无功，过将惟一，转殃为福，功孰与均，特致恳祈，幸副悬望。谨告。
　　成化六年，遣掌太常寺事礼部尚书李希安告曰：迩者，山东地方爰自去秋讫于今夏，天时久旱，泉流乾涸，夏麦无成，秋田未种，运河浅涩，船运艰难，中心皇皇，深切朕念。惟神奠镇一方，人所恃赖，睹兹旱叹，宁不恻然。兹特遣官资香帛以告于神，冀体上帝好生之德，默运化机，弘施雨泽，使田野沾足，河道通行，用纡朕虑，大慰民望，庶几神之休闻，永永无穷，神其鉴之。尚飨。
　　成化十三年，遣山东布政使司左布政使陈俨告曰：国家敬奉神明，聿严祠祀，所期默运化机，庇佑民庶。乃近岁以来，或天时不顺，地道欠宁；或雷电失常，雨旸爽候；或妖孽问作，疫疠交行，远近人民，频遭饥馑，流离困苦，痛何可言。恻然於衷，罔知攸措。惟神奠镇一方，民所恃赖，睹此灾珍，能不究心？是用特具香帛，遣官祭未。尚冀体上帝好生之德，鉴子忧悯一西兀之意，干旋造化，弘阐威灵，捍患御灾，变祸为福，庶几民生获遂，享报无穷，惟神鉴之。尚飨。
　　成化二十一年，遣巡抚山东都察院左副都御史盛显告曰：惟神自开辟来，作镇东王，兴致雨云，岁育万物，灵明克昭，蒸民攸赖，是以历代报祀之典有隆无替。乃今岁二三月问，震动数次，意者人事不修不齐，渍神弗安弗宁，守臣疏达，朕心忧惶，祗备香帛，命官往祭，望乔岳以虔祈，冀鉴临而奠位，助司元化，诞福斯人。夫古今瞻仰者在兹，国家钦崇者在兹。谨告。
　　弘治四年，遣通政司左通政元守直祭曰：伏自去岁一冬无雪，今春天时亢旱，雨泽愆期，田苗枯稿，黎庶忧惶，予甚竞惕，用是侧身修省，虔致梼祈。维神矜悯下民，干旋大造，早霖甘泽，润滋禾稼，弘济民艰，庶民有丰稔之休，则神亦享无穷之报。谨告。弘治六年，遣巡抚山东地方都察院左会都御史王霁祭曰：伏自去冬无雪，今春少雨，田禾未能播种，黎庶实切忧惶，子甚兢惕，用是侧身修省，虔致梼祈，惟神矜悯下民，干旋大造，早霖甘泽，以滋禾稼，以济民艰。庶民有丰稔之休，则神亦享无穷之报。谨告。
　　弘治七年，遣内官监太监李兴、太子太保平江伯陈锐、右副都御史刘大夏、右会都御史熊狮以香帛告曰：比者黄河不循故道，泱于张秋，东注于海，既坏民田，又妨运道，特遣内外文武大臣，循行溃央之处，督工修筑，神其默相，用成厥功。使农不夹业，国计不亏，不胜倦倦愿望之至。谨告。弘治己未年，御制重修东岳庙碑：朕闻自古天子报祀鬼神之礼，载在典册，自郊祀天地而下，复有所谓名山大川之祭。盖名山大川，两问物形之最巨者，形巨则气之所锺亦巨，而神必依之，於是有雨泽之润，有财货之生，有年谷水旱之祈梼焉，以利生人，此报祝之所由起也。惟泰山在古兖州，於方为东，故称东岳，於时为春，春主生万物之始，群岳之长，又称岱宗。古者天子巡狩，秩祭之所，先而东方，诸侯在其封内，亦得以祭，然其礼视三公，盖以别於天地也。降及后世，乃崇以美号，至於帝王，则与天地无别矣。我圣祖高皇帝有天下之初，韶定祀典，始复其号日东岳泰山之神。礼严报祀，着令至今，大圣人超卓之见，盖出寻常万万，岂特朕所当恪守，虽万世子孙莫之能易也。东岳之庙，今褊於天下，其在泰山者为专祀，历代所重，故庙之规制甲於他方，香火特盛。我祖宗列圣，自国初以来，报祀惟谨，庙宇亦屡加修茸。然历岁既久，风侵雨剥，栋宇攘槐，盖瓦级砖与夫丹擭藻绘之饰，未免倾圯漫德。弘治己未冬，朕承祖宗礼神之意，遣御马监太监苗逵往修祀事，具以为合。，即发内帑银八千余两，并在庙积贮香钱，命逵会山东镇巡等官茸之。未几，西陲告警，逵有督军之行，工不时就。壬戌冬，再以祀事往，乃与巡抚右副都御史徐源等议，委右布政使俞俊专董其役，而分巡副使王宗锡往来协同，吏勤工善，越明年夏乃就讫。白三而殿下，若廊麻，若门垣等，凡倾者以易，圯者以完，漫德者以鲜以洁，金碧辉映，庙貌深严。泰岳明灵，既尊且安，自是而往，阴佑显相我国家之胤祚，一方之生灵，益有赖於无穷矣。逵暨镇巡等官，咸奏是举之盛，宜有述以示后。爰识巅末，并系之诗曰：鸿蒙未判，一气浑然。清升浊降，始肇乾坤。赋形之大，惟山与川。气随形锺，神乃在焉。巍巍泰山，高入云姻。群岳宗之，靡或与肩。自古天子，秩祭孔虔。礼视三公，杷典攸传。降及唐宋，褥礼相沿。殊名美号，益谨益专。於惟我祖，志复古先。秩祀有韶，功迈前编。朕承先烈，精诚弥坚。杞事载修，庙貌增妍。神心鉴悦，降福绵延。寿我胤祚，光我化甄。荡荡平平，亿万斯年。正德五年，遣户部左侍郎乔宇告曰：比者叹厉瑜时，雨泽少降，水泉枯涸，运道良艰，意者政有乖违，上干吁气，予心警惕，内自省循。爰饬有司，各修乃事。粤惟齐鲁之地，泉源是锺，名山大川，神所居守，敬将香帛，特遣廷臣，仰冀明灵，干旋大化，沛施甘泽，浚发河流，庶使国饷疏通，田禾畅茂，民生有赖，邦本无疆。谨告。
　　正德六年，遣山东等处承宣布政使司右参议徐永告曰：去岁以来，宁夏作孽，命官致讨，逆党就擒，内变肃清，中外底定，非承洪佑，曷克臻兹。因循至今，未申告谢，属者四方多事，水旱相仍，饿草载涂，人民困苦，盗贼啸聚，剿捕未平，循省咎由，实探竞惕，伏望神慈昭鉴，幽赞化机，灾珍潜消，休祥吁应，佑我国家，永庇生民。谨告。
　　嘉靖十一年，遣泰安州知州李成祭曰：惟神锺灵孕秀，镇奠一方，阴斓国家，其来尚矣。朕以寡昧恭承天命，十有一年于兹，敬事神祇，罔敢少懈。．顾储官未立，但切于怀，兹者特具牲帛醴齐，遣官虔梼。伏望茂着神功，锡予元嗣，则我国家绵庆，撰于无穷，而神亦享福于有永矣。伏惟尚飨。
　　嘉靖十七年，遣泰安州知州丁方祭曰：比岁尝命官梼嗣于神，昨丙申孟冬之吉，仰荷天赐元储，亦神所赞佑者。兹用致谢，神其鉴饮，而永惟默佑焉。尚飨。
　　嘉靖二十二年，岁次癸丑，闰三月丁未朔，越三十八日甲戌，皇帝遣巡抚山东地方都察院右副都御史沈应龙致祭于东岳泰山之神曰：朕祇奉天命，主宰万民，夙夜兢惕，靡敢息遑。兹者淮徐守臣奏称：去夏以来，黄河服溢，水患异常，堤岸冲决，民舍泻役，运道淤塞，百姓阻饥，不能聊生，朕闻之恻然。惟神雄镇一方，永飨秩祀，兹宜体上帝好生之德，捍患御灾，俾浚筑工成，水循故道，民安常业，漕运疏通，惟神之显麻，币帛将诚，神其鉴之。谨告。
　　嘉靖三十三年，岁次甲寅，二月壬申朔，十八日己丑，皇帝遣巡抚山东地方都察院右副都御史沈应龙致祭于东岳泰山之神曰：比因河水服溢，粮道梗阻，已经遣官祭告。兹者明神显应，修浚工成，河通运达，国计有裨。特兹致谢，惟神饮鉴。谨告。
　　嘉靖三十三年，岁次甲寅，四月辛未朔，十二日壬午，皇帝遣巡抚山东地方都察院右副都御史沈应龙祭告于东岳泰山之神曰：朕奉天命，子育万民，所冀岁稔时和，灾害不作。尔者各处地方，水早兵荒，人民遭阪，危亡载路，灾变异常，朕心忧惕。惟神上奉帝命，奠济一方，谅垂矜悯。爰命洁士，资捧香帛，特遣抚臣备仪，竭虔诣祠致祭，所冀明神大彰灵应，潜干化机，俾气序顺调，雨旸时若，弭解灾刘，溥资丰泰。庶同朕奉天子民之意，而神亦享惠于无穷矣。谨告。
　　隆庆三年，皇帝遣巡抚山东都察院右副都御史姜廷颐告岳，文曰：迩者水灾异常，殃及黎庶，良鞍朕怀。兹特遣官祭告，惟神鉴佑，永福邦民。谨告。
　　万历元年，皇帝遣祭于东岳泰山之神曰：惟神毓秀锺灵，永表东土，奠安民物，万世允赖。兹予嗣承大统，谨用祭告，神其饮鉴，佑我国家。尚飨。
　　历代群臣杷祝
　　魏高允《祭岱岳文》正址坤元，作镇东夏，齐二仪以永固，崇至德以配天，故能资元气以造物，协阴阳而变化。若其昆岭峭峙，川谷幽深，神怪谲诡，奖忽百灵，吐纳风云，育成万品，摄生之所归焉，祯祥之所萃焉。是以历代帝王之崇，封禅铭功，以告其成，七十二君，咸在兹焉。自非功伴造化，应同自然，孰能若此者哉？自我国家肃恭里祀，怀柔百神，邦域之内，罔不咸秩，往以天路未夷，虽望祭有在，今大化既同，奄有准岱，谨荐于岳宗之灵，民飨。皇兴二年。
　　宋欧阳修《祭东岳文》修比者获解郡章，许还里闸，方中车而即路，属暑雨之时行，辄以愚诚，仰干大造，蒙神之惠，赐以不违，吹清扬而散阴，泰秋阳以个辙，遂无道路之阻，得返草茅之居。荷德之深，不知为报，一觞之洁，谨用荐衷。
　　济南守曾巩《告岱岳文》云：岁之旱，有请于神，蒙升嘉泽，田则大稔。今春河役，发民二万，更迭资送，众又倍之，盖此齐人出者几半，迨其反室，维夏之初，劳费既深，又违穑事。夫民数岁乃遇一稔，敝之如此，今二麦方苞，而亢阳为雪，吏任其咎，所不敢进。惟民何辜，赖神终惠，能致云雨，则实在神，尚其念之。敢告。惟神含德体仁，镇兹东夏，兴云致雨，泽施八弦。今此齐邦，近在山趾，方夏久旱，麦苗将萎，吏思其县，奔走群望，而人微言贱，不能上动，频阴复散，忽已兼旬。念此疲民，弊於征敛，方岁之富，食常不足，一遇灾害，必捐沟壑。惟神戚烈，覆被群生，顾此此州，宜先蒙赐，岂伊灵眷，独忍遗之。是用饬遣士民，布诚福下，情穷词急，冀获哀矜，使一雨需然，则倒悬可解，尚其降鉴，无作神羞。
　　维泰山历古至今，有天下者，巡狩封禅，勒成告代，莫不之焉。或企足动容，卒莫能至，实卓伟殊，尤神明之地，故天下宗焉。二典所记，其光灵威烈，悼示万世，夫岂他山可得而视？维齐鲁获仰而事，粒食缕衣，莫匪阴施。今邦不雨，自四月以迄于兹，积水之泽尘起，冥冥粟将稿死，蝗亦滋生。虽政或不良，足以致此，而百姓何罪，宜蒙哀矜。彼撮土之山，勺水之川，尚能与民为福，锡之有年，岂如泰山，朝出一云，暮泽天下，其势之易，易於转圆，而比近记丽，顾不能怜，殆莫之或告，告或不虔，夫民之生，盖亦艰矣。无储与藏，重敛烦使，岁一不登，多滨於死，奸强无知，或起乘时，聚为盗攘，以取诛夷；循理安业，田问之民，亦与俱亡，奚可不伤？巩受命天子，守藩于东，敢齐以严，告于灵宫，惟神闵人之病，助岁之功，需然下雨，变沙为丰，尚俾斯民以牛羊黍稷，得承事于无穷。右三首俱祈雨。
　　臣愚行为时之所背，言为时之所轻，寡俦少和，眇眇劳荣，奇於人而如此，敢望信於冥冥，属东辕而进谒，托斯文而荐诚。眷齐鲁之旧邦，依大镇之峥嵘，若旱魑之方骄，忧岁事之不登，民且侏於沟壑，或椎埋而死兵。冀聪明之飨答，霖膏雨之霄零，言丁宁以上诉，心撇恍而潜惊。顾不能以谐世，将何以动夫威灵？乃不知夫神与道而为徒，虽宝默而难明，其虚心也，物有来而必应；其公听也，无僧爱之常情。彼大虽自大，小虽谓小，吾与善而已矣。常一视而持平，故微衷得以上彻，利泽为之旁行，或噫为风，或震为雨，隐然雷出，霭然云蒸，洒甘霪以兼夕，灭灾气於无形。盖西极于甸服，东属乎沧瞑，□人盈其望，物遂其生，黍儿儿而擢秀，粟蔑蘗而敷荣，使时珍遂熄年功可成，人食丰乎锺脯，神祀衍乎集盛，民相安於田里，吏无用於威刑。信大恩之莫报，而至德之难名，愚所以意激而感深者，方涉世之零丁，荷降鉴之不昧，知忠信之可凭，敢因辞以进谢，愧抽思之匪精。右谢雨。
　　国朝都御史陈凤梧《告岳文》海内名山，惟五岳为尊，而神奠位东方，生长万物，於五岳之中，又特尊焉。自唐以至于圣朝，历代崇杞，威灵垣赫，盖以一方之安危休戚，神有以主之也。辛巳之秋，凤梧备员东藩，尝谒告祠下，预祈有年，既而叨蒙圣恩，简任巡抚，夙夜弗遑，惟绥怀是事。壬午之春，以祖于秋，雨旸时若，感神之惠，於是乎有孚矣。是秋先且冬，矿寇突起于龟蒙之问，荼毒赤子，追捕出境，余丑渡河而南，益肆跳梁。顷者，赖神之佑，会兵剿平，中原之地，获宁谧焉。惟是齐鲁之域，深谷茂林，奸慝潜伏，其息靡常。伏仗神威，锄凶化暴，使济河海岱寇盗不兴，水旱不作，熙熙然物阜民康，斯凤梧之责，可少这焉，而崇报之典，其曷敢有忘。谨以牲醴，特伸祭告，惟神其鉴之。谨告。嘉靖二年。
　　泰安守许应元《告岳文》：元闻之，含泽布气，肤寸而合，不崇朝而雨天下，惟泰山之神为然。元以迂菲，出守兹土，始入境，问民之所欲，日岁荐旱，陀草而通且半，诚得雨，始其有苏。惟时元神志不一，衣裳不洁，不敢以彻於明神，屏息而待命者旬再矣。嘉谷未播，麦苗且稿，而是沛泽斩於先施，是神之雪罚兹土者无已也。罢惫之民，不任敬毒，即守土者无状，宜降厥殃咎，彼蠢蠢者，诚可哀怜。敢率僚吏，竭诚以梼於明神，惟明神卒降之惠，俾无稿於道路，报神之德，曷其有极。尚飨。嘉靖十二年。
　　左布政使杨维聪《告岳文》：夫天下之山，莫尊於岳，然五岳之中独岱以宗称，其名最着。沦然出云，肤寸而合，不崇朝而雨天下，其功最大。居於东方，实维生物之府，其德最盛。寰海之内，无有远近冲僻，罔不乡往，其神最灵。是故自古圣帝明王，必加敬焉，而况为有司者乎？维聪受天子命，长兹东土，典领方岳，莅任之初，得以职事过于祠下，牲醴之荐，敢有弗虔。重念维总之不德，受兹重任，凡政之未平，民之未又，风雨之未时，蝗厉之或作，皆有司之罪也。维聪不敢辞其罪，然於神有探望焉，默而相之神之惠也，民之福也，非维总之所敢私也。谨告。嘉靖十五年。
　　分巡济南道会事卢问之《祭岳文》：夫惟神有奠镇区域之功，惟问之有抚治地方之责，事存分际，理通感孚。顷以按部之余，遂兴悯农之念，意以晖早之灾，吾亵天慢民者之过也。用是省躬布戒，率守吏大小虔告，重荷洪麻，遗赐昭格，而山上之云，触石而起，肤寸而合，不崇朝而雨，待哺之民有望，而催租之吏不忧矣。其功之速之大，实显佑于东土，问之临风兴怀；殊切瞻望，谨命有司崇修樽豆，仰答神功。尚飨。嘉靖十六年。
　　都御史端廷赦《告岳文》：茫茫后土五岳盘薄，神为之宗，威灵铄铄，上扶乾纲，风雨时若，下握坤轴，是耕是获，恢我皇度，灵长有托，庇我蒸人，湛渊寥廓，凡此神功，振古如昨。廷赦奉命抚兹，礼当谒神，谒神之初，敢于神政，匪诞匪私，为民请命，夏泌为灾，冬旱复甚，阳侵阴伏，皇行春令，二麦若稿，斯民之病。惟神依民，惟民依食，胡忍视民以至此极，将神之怒，抚臣之失，罪在抚臣，民则何慝？伏望阴斓化工，昭锡灵既，兴云降雪，慰兹渴望。如有佚罚，抚臣甘之，毋使御民横适，维之式号以呼；神其听之。尚飨。嘉靖二十三年二月。
　　《谢岳文》：廷赦抚按无状，获戾神明，致兹冬旱，用是皇皇靡宁，匍匐柯下，为民请命，蒙神降鉴，旋收杲日，大布重一云，霰雪先集，谍霖继益，沾足优渥，其应如响写吏民罔知，成才取侃。归於廷赦，自分罪愆，顾有何德可以动神？何诚可以感神？皇神正直仁慈，不忍以廷赦之故累及一西兀，显既休烈，礼当报谢。廷赦既荷神宥，自今伊始，益当磨光刮垢，力询民痪，以求不为神羞，惟神佑之鉴之。尚飨。嘉靖二＋三年＋二月。
　　巡按山东监察御史郑芸《告岳文》：惟神革造化之灵秀，显仁威以配天，峻德独宗於诸岳，巍功茂对於八诞，崇古今之封秩，为齐鲁之具瞻，五征时应，六府奠安。芸钦承上命，揽辔兹方，风裁是秉，惟神之纲，春生秩杀，慝激淑扬，爰及藩臬，降鉴有光，精神默契，敢不肃将。祇陈牢醴，维修典常，明里载献，维神是匡，利奏霄功，宪度孔昌，下土永赖，赫奕用章。尚飨。嘉靖二＋三年。
　　巡抚都御史王抒《告岳文》：盖闻懿垂编录、休斓明时以雄长乎五岳者，神之大造也。触石而出，霄寸而合，不崇朝而雨天下者，神之能事也。王於奔走天下，积致贿施，以利赖此一省者，又神之颛惠也。则夫雨旸时若，固神之当先及，而亦一方之所私望者矣。乃不雨，自春迨将中夏，达乎四境，且害三时，麦已罔秋，禾岂望岁？夜悼云汉，昼苦风霾，下民其咨，上天有憾神之所以急此一方者，不其爽欤。且抒受命抚兹，图惟保厘，弹厥心力而已，蕾买行雨施，皇仰明神焉，势分固尔也。抑抒及庶司，或阴蓄誉皋，有乖感假，□则神宜罚及厥身，顾斯民何辜？代服政者罹此荼毒耶？谨斋明思省，遣教授胡大庆告此雩事，神其钦崇朝之灵，渥千里之利，则岂惟抒与一方之人慰答其望，虽神之取信天下，辉英今古，或亦攸系矣。惟神其听之哉。尚飨。嘉靖三＋一年五月。
　　巡抚都御史沈应龙《告岳文》：夫岳之灵，岂直以崖奔岭蹙、谷抱溪回，崛起重险为一方镇哉？盖将赖以察钥玄机，鼓荡元精，御灾捍患，流福生民，保卫邦家也。蚓夫岱灵，甲群峰而特峙，尸摄生之神工，肘蜜芬芳，独盛千古，奔走万方，为天下诸岳之长者欤。乃者春则恒阳，二麦罔秋；夏则恒雨，民鲜粒食，所谓国泰呈瑞，时讹反珍者，胡罔时锡，岂天灾流行，虽圣世有所不免耶。应龙承乏，抚绥保厘东土，山川之神，皇叨主之。乃历巉岩，排蒙茸，升青丘，陆春FJt，以修祀事，以祝景既，以佑斯民，以析不负於圣天子怀柔百神，肃恭明里之典，匪徒以好古饕奇，俯瞰虚廓，仰眺寥沈，为游观乐也。维岳配天，尚弼予志，适彰休佑，大康是邦，奠圣祚于苞桑，巩皇图于永固则庶乎。岱宗之标奇於齐鲁者，为益信而崇祀於列圣者，斯不诬也。惟神其念之哉。嘉靖三＋一年十月。《再祈雨文》：天地生万物所以奉而行之者，神之职也，圣天子养万民所以奉而行之者，应龙等之职也。今山东诸郡，旱已大甚，麦苗就稿，万姓皇皇，饥草之形渐多，演池之警曰报，此应龙等白夜忧惶，计不知其所出也。应龙等寡昧，保厘失职，贻民荼毒，罪固难辞，惟神聪明正直，能兴云雨，亦可失职而甘受天地之罚乎？应龙钦承上命，敬共明祀，特申祗告，敢为万民乞命。伏愿鉴此精诚，干旋造化，甘霖沛澎，四墅沾足，枯稿复苏，三农慰望。尚期消患於将萌，转祸而为福。应龙等仰荷明神无穷之锡，而神亦有无穷之休，神其听之。尚飨。嘉靖三十二年闷二月。
　　进按山东监察御史冯荐《告岳文》：东土镰堉地方，远不逮古，赋役繁重，即有年，民亦流移。往遭水害，穷困不能自存，老稚在途，强壮啸聚，疾苦之状，不忍闻见。圣天子痛悯时艰，简重臣出凛赈饥，而垂绝之生意复苏，然犹望今岁有秋也。尔麦亢旱，农事尽废，公私既竭，将曷以支？惟神震方名岳，能兴云雨，以生万物，古今祀典攸崇也。夫民有疾苦，官兹土者分宜罢斥，窃恐神兹土者心亦弗能自安，神宜仰体圣君之仁，俯从荐等之愿，诞敷灵液，以红吾民之疾苦。神之德惠将流被无穷矣。谨告。嘉靖三＋二年闷二月。
　　巡按山东监察御史雍悼《告岳文》：谨以牲醴，敢昭告于东岳泰山之神曰：於赫岱宗，秩祀有恒，神功丕施，毓物效灵，奠此震极，斓此坤宁，历代里荐，酬德报成。迄我皇朝，典祀维明，悼等叨事兹土，肃将明馨，仰藉神既，昭格用征，巩我鸿图，永跻丰升。尚飨。嘉靖三十三年＋月三＋日o
　　巡按山东监察御史段顾言、行偕布政司左参议徐文通、按察司副使王世贞、李嵩、会事王遴、张师份暨都司署都指挥会事李春华《告岳文》：窃闻天地之大德日生，而生生不息之元气，盛德锺焉、凝焉，是日泰山。夫泰，太和也。谓天地太和之气，尽比焉在也。衍之而时，则惟春，而神皇尸之；布之而方则惟东，而神皇专之。大哉乾元，至哉坤元，胥兹乎生成而终始之，是所谓天地好生之府，而特为四岳之宗。乃若壁峙之峻极，盘薄之闳远，又非所论也。以故粤自有虞氏以迄昭代，咸秩祀而崇报之也，固宜。予小子言按部齐鲁，责在肃清，而激慝锄凶，若与大神之生道相似者。然我心我精，我仪我诚，神将吐之乎？嗟乎！．吾知其必弗尔矣。吾闻春生秋杀，玄化之流也；福善祸淫，明神之灵也，遏恶着良，大君宪天之政也。蚓以生道杀之而生，生者，斯无穷，以福机祸之而福，福者斯无穷乎。繁乃知大君显宪，幽赞以成化，而予小子观风揽辔，又将以奉君之命而致之元元者也，果终异乎。於戏，神不享非礼之祀，君子不冥杞于不享之神，大神其以予之言为不戾耶。尚祈鉴我精诚，我假我饮，而毋予谴也。谨告。嘉靖戊午夏五月二＋七日。
　　巡抚都御史张鉴《祭岳文》曰：粤稽山东之地，青兖肇域，齐鲁旧疆，圣贤王霸之化，礼义富强之方。逮皇明之御宇，为畿腋之左壤，东表俱海，西略河防，赫赫明神，实主震方。鉴奉明命，来抚是邦，则巡抚之与威灵，乃均夫秉幽明之章。念言东土，忧心伥伥，荐臻饥馑，官方不良，烦苛盗疾，昏垫流亡，户籍耗臧，阡陌芜荒，以今日之所目击，较之古昔之盛，怒焉其如伤。履任以来，夙夜惕惶，仰承神佑，时雨时旸，百谷用登，盈亩禳秾，匪直彼不敛侪，而此遗穗，实贫有余而富露藏，是神锡吾民之福，即所以既有位之康。彼存者既享有年之乐，而去者岂无故土之望，桑梓在念，通负难偿，思者不来，来者不臧，招抚垦开，孰敢息遑，因则户而平其税，分地而清其粮，上则请命於天子，天子即赐俞允，下则责成於有司，有司有欺心玩法，削民自殖者，典刑有赫，实足自戕。苟非明神屡锡以丰年，煦育以和气，则民将迫於贫困疾疫，何能永乐利於故乡？经纶润泽，既明且详，阴隐默佑，惟神煌煌鉴。盖求上不负圣天子牧养小民之意，下不负生平奉公忧国之志，候闲阎郊野，尽复古昔之盛，亦为东方明神之光，用是敬陈牲品，侑以玄黄，既斋既洁，肃恭对扬，为已往有年之谢，致将来时若之禳，报恳之忱，非言所将，福善佑正，惟神之祥。鉴微衷之恳恳，知来格之洋洋。尚飨。嘉靖四十年。
　　巡抚都御史傅希挚《祭岳文》曰：兹者漕河横溢，运道阻艰，特命大臣总司开浚。惟神雄镇一方，捍除百患，凡川流之壑注，或山下之出源，式用遣官，备申祭告，颛望鉴兹重计，舒予至怀，急靖洪澜佑成覃役，俾运储以通济，永康阜于无疆。谨告。隆庆六年。
　　巡抚都御史陆树德《告岳文》曰：惟神宗统莘岳，体元发生，普天率土，孰不景承，尸此幅员之内，即所敷气而布精，一作一息，是估是凭。乃者，恒旸不雨，嗷嗷群情，抚臣忧之，亟梼於庭，亦尝檄下诸司，共敦祈请。雨迟迟而不至，天杳杳而难明，岂政之多舛，抑祷之鲜诚？方拟遣官，敷告祠下，草既就而云合，使未发而雨零。惟神惠民，如响应声，抚臣何幸，窃有余荣，谨洁牲醴，遣官陈词，，仰苔宠灵，尤冀德施，不匮湛泽，时行自河之懦，迄於东淇，靡取弗遍，靡沾弗盈，用俾苞者毕达，亢者胥耕，消其咨於不作，调戚事於丰登。尚飨。万历十一年。
　　巡抚都御史李辅《告岳文》曰：维神作镇东方，覆冒下土，凡国赋之登耗，实纪纲其司，生灵之休戚，实宰制其柄。威灵焜惧古今，福泽奠安境宇，久矣。山东顷岁以来阴阳舛缪，灾歉频仍，乃者冬不雪寒，春鲜雨泽，时既入夏，竟日长风，致令麦方苞而就枯，谷及时而不播，农民仓皇於四野，吏士惊怖於庶司，虽祈梼连旬，而密云不雨。切念山东之民，困於个辙矣，而岁再不稔，将何聊生？山东之赋，繁於秋荼矣。而室如悬罄，将何输纳？即职守官之无状，嗟此下民其何辜？仰惟尊神，灵爽咫尺，鉴察丝毫，若罪有所归，则职受幽冥之谴。如适遭时厄，敢祈矜悯之恩，尚纵阴而闭阳，随兴云而布雨，庶生我百谷，污会秾瓖满车，惠此群黎，妇女嘻嘻卒岁。不然，感而不应，则神何以称威灵，求而不获，则民何以诵福泽哉？职不任谒诚祈恳之至。谨告。万历＋三年，知府李伯春代告，告毕而雨至。
　　巡抚都御史李辅《祭岳文》曰：今岁自春祖夏，四月不雨，内自皇畿，达于淮甸，焦枯奚啻千里。时兹东土，皇惟左辅，民生益否，前虽沾此霖霖，曾入土之无几，乃今苗不秀而秀不实，旋复稿矣，下民汹汹，一及吁上帝，无间远迩。天子忧劳，臧膳彻乐，下诏罪己，驰道不除，朝步自宫迄于郊时，桑林露梼，为民请命，罔恤劳只。辅兹东土，奉职无状，皋何容诿？念此无知，颠脐沟壑；皇怆侧而不能已，蚓主忧臣辱即匍匐席棻，曷敢一息而自宁止。？惟神奠位维泰，职司生物，胡忍坐视斯人之日就填委？辅谨率属吏，布其款捆，以告于神，愿□神明罚予吏之无民，而无遗祸於岁出。其肤寸不崇朝而雨天下，以界我稷黍，而慰我天子夙夜忧劳之意，则此孑遗犹能供弃盛，而备肥胆以奉神之祀於不匮。惟神鉴予之丹诚，而示予以胖蜜，辅不胜悚息听命之至。尚飨。万历乙西年四月二十五日o
　　巡抚都御史李辅《告岳文》曰：自春祖夏，长风为虐，旱气如焚，夏麦垂枯，秋禾未播。辅受明命，抚辑东方，俯念民艰，忧心孔疚。先曾斋心备物，赴诉於神，伏蒙明神鉴其捆诚，惠以灵泽，致祷者再，获雨者三，枯麦半收，新谷渐达，念念应如柠鼓，益瞻灵爽之不违；点点润若膏酥，共载慈恩之无量。但雨泽应时，虽慰三农之望，而沾足未褊，尚悬再旱之忧。且内自京畿，外达诸省，犹闻历三时不沾点雨，数千里并无粒食，以致主上焦劳，群工警惕，上关宗社，下系生灵，奚独鄙念之所悚惶，抑亦神衷之所悯恻。是用不厌烦读，再行顶礼，赛隆施於既往，激明既於将来，伏望大展神功，溥垂阴隐，甘霖不限於疆域，在在滂沱；洪仁普被於寰区，人人欢洽，荡除旱魑之熏灼，挽面乐岁之枢歌，辅不胜感激祈恳叩心待命之至。尚飨。万历丙戌年，同知赵承芳代告，告毕而雨至。
　　巡抚都御史李戴《告岳文》曰：惟神海内名山，五岳称雄，五岳之尊，独归岱宗，正趾坤元，奠位维东，显配天之灵应，茂长育之洪功，蚓兹齐鲁，宜荷姘蒙。戴钦承上命，来抚东方，初入其境，旱魑为伤，目兹憔悴，心甚忧惶，躬诣神祠，为民祈祥，幸赐昭鉴，示我洋洋，告词甫毕，灵雨即零；翼日旋车，雨降云蒸，大霖甘霖，弘阐神灵、三农慰望，万物遂生，神功莫报，峻德难名。遣官代祀，敬洁牺牲，修兹报赛，用展微诚，伏愿风雨时若，灾珍不形，永枯民庶，庆歌丰亨。戴不胜圻跃恳祈之至。谨告。万历十四年五月五日。
　　巡抚都御史李戴《告岳文》曰：惟神化驰九域，位冠百灵，裕民足国，有赫帝庭。蚓兹东土，香火维馨，家尸户祝，是依是屏，胡天不吊，降此大戾，三春不雨，麦乃尽悴，九夏不雨，禾且无穗，国用民生，于焉胥匮。圣主求痪，有位忘飧，道路流离，黎庶雕残，英爽有知，而宁忍看，慈悲普济，具仰彤坛。戴救荒无奇，怀忧如梼，夙夜斋沐，为民祈梼，神之听之，庶几怀保，蚤霖甘霖，回此枯槁。谨告。万历十四年六月二十日。
　　山东运司同知查志隆《撰岱史告文》曰：志隆蚤岁家塾，诵法孔孟，则闻登泰山而小天下云，益未尝不奋心翘首，冀幸一践迹之为快也。往在壬申，假道登览，时作权贵，图且谒归，谓与山灵永别，已矣。安得如程伯子请注鄂簿撰录名胜哉？不自意问，隔一纪复出，而典职射在山灵咫尺之地，会部使者岭南谭侍史观风炒岳，询访图经，属志隆以笔剖之役，所幸时清吏隐，竟日一无事事，得以游思於杭林，岂山灵有意乎假此闲旷，俾偿始愿耶。窃谓藉手於此，少效涓矣，即叨升斗，倘这尸素，是用屈首编摩，罔问寒暑，晓窗夜烛，集古窍今，殆四阅月，业已属草。为考者三：日《图考》、日《星野考》、日《形胜考》；为表者二：日《山水表》、日《疆域表》；为纪者四：日《狩典纪》、日《望典纪》、日《遗迹纪》、日《灵宇纪》；为志者五：日《宫室志》、日《物产志》、日《香税志》、日《灾祥志》、日《登览志》；而捻揭之以名日《岱史》。谓夫岱宗之称，防自黄帝，今宜从其古初，而让着之法，独擅史家，兹稍袭其义例也。第念管窥蠡测，则心思未融；径逖崖幽，则涉历未遍；碑残简脱，则目力未周，於兹有深惧焉。吉镯祠下，敬藉所草，质诸神明，行且涉阻跻巅，遍观周览，岂敢妄希先贤之胜事，开衡岭之姻云？尚冀神明降鉴而默佑之，云披日霁，毕露奇观，对景挥毫，恍然天启，庶几幽不负山灵，明不负付托，而於己亦不负据梧横卷之辛勤，则惟神明阴相是赖也。敢告。万历十四年十月十四日，告毕登览岱巅，晴霁凡三日，遂得以遍历诸形胜，果符所祝云。
　　岱史第三册鬼字号目录
　　卷之八遗迹纪
　　五侯遗迹
　　玉简　石闻　登封台
　　周明堂　汉明堂章俊卿明堂论
　　无字碑　秦篆碑欧阳修集古录刘跋秦篆谱序
　　磨崖碑　长城巨防
　　凤凰台　望仙台　舞鹤台张说序颂
　　社首坛　封祀坛　朝觐坛
　　阴字碑　御帐坪　博城
　　赢城　谢过城　龟阴田
　　汶阳田　菟裘　红城
　　白骡墓
</div>
    <div class="pagination">
<a href="岱史_page3.html">上一页</a><a href="岱史.html">1</a><a href="岱史_page2.html">2</a><a href="岱史_page3.html">3</a><span class="current-page">4</span><a href="岱史_page5.html">5</a><a href="岱史_page6.html">6</a><a href="岱史_page7.html">7</a><a href="岱史_page8.html">8</a><a href="岱史_page9.html">9</a><span>...</span><a href="岱史_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
