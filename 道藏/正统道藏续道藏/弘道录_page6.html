<!DOCTYPE html>
<html>
<head>
    <meta charset="UTF-8">
    <title>弘道录 - 第 6 页/共 27 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>弘道录 - 第 6 页/共 27 页</h1>
    <div class="content">　　录曰：夫人无子，而傅妾有子，固无害於其嫡也。而何有於分别，又何有於内外乎。若是则子固不可无，而嫡或可损乎。秦俗尊华阳，废羊后，若敝草管，岂其时固然耶。抑孝成废许后，立飞燕，班姬求外，共养长信官，向故为此讽言耶。不然只恣，后世夺嫡立爱之厉阶，虽不传可也。录以存疑义云。
　　《西汉书》：陈平少时家贫，好读书为人，长大美色。及长可取妇，富人莫与者，贫者乎亦魄之久之。户牖富人张负有女孙，谓其子仲曰：吾欲以子陈平。仲曰：平贫不事事，一县中尽笑其所为，独奈何予之。负曰：固有美如陈平，当贫者乎。卒与女为。平贫负，乃假贷币帛为聘，予酒肉之资，使以内妇。仍戒其孙曰：毋以贫故，事人不敬。事兄伯如事乃父，事嫂如事乃母。平既取张氏女，而后资用益饶，游道日广。
　　录曰：以浇俗偷薄之余，而有富人张负之见，可以验易代之萌矣。夫以一钮极而尚吝，何况有女如玉平。一箕第而尚夸，何况有币如泉乎。大汉隆兴，既有吕公之女童美於前，叉有张负之孙扬声於后。且能不以富盛骄人，卒之妇道益修，夫德益进，所谓中绩贞吉者矣。不可以为仁乎。
　　宣帝初为皇曾孙，遭巫蛊事，养于掖庭。许广汉书曰：皇啬天因，与同寺居。时掖处命张贺本卫太子，奏皇右旧息甚厚。广汉有女平君，年十四五，卜当大贵，贺请适曾皇孙，一岁生元帝。后即皇帝位，立许氏为捷好。当立后，霍将军有小女，与皇太后亲，在廷公卿议者皆心拟霍将军女，亦未敢有言。上乃诏求微时，故剑大臣知指白，立许捷妤为皇后。
　　录曰：霍氏之祸，其诸萌於此欤。夫机之所动甚微，而所关甚大，蚓人皆心拟，而霍氏不窃拟欤。光不之知，而帝或友知之欤。帝之指有定然矣。及乎少夫之进，帝将思之已熟，其不言指，非不言也。向之指可露，今之指难明也。光弗署，衍帝可恕光乎。史氏不察，以为萌於验乘纵然，薄乎尔矣。
　　《束汉书》：永平三年，有司奏立长秋宫。皇太后曰：马贵人德冠后宫。遂立为后。后能诵《易》，好读《春秋》《楚辞》，尤善《周官》《董仲舒书》。既正位，愈自谦肃，常衣大练，裙不加绿。帝幸苑囿离宫，后辄以风邪灵雾为戒，辞意钦备，多见详择，是以游娱之事希尝从焉。时楚狱连年不断，因相证引坐，系者甚众。后虑其滥，乘问言之，意甚恻然。帝感悟，夜起彷徨，为思所纳，卒多降宥。及肃宗即位，尊为皇太后。常与帝旦夕言道政事，及教授诸王论议经书，述叔平生，雍如终日，曰：吾少壮时，但慕竹帛，志不顾命。今虽已老，而复戒之在得。故曰夜惕励，思自降损，居不求安，食不念饱，冀乘此道，以不负先帝。
　　录曰：后之镒为明德也，不亦宜哉。夫女，阴之体也，柔之质也。故多尚侈务得，好乐喜施，厌肥饱梁，安居宴逸，此其常也。而况贵为母后，富有四海，乃益务动俭，如衣大练，亲蚕织，却游娱，谏楚狱，绝外恩，拒祷祀，皆非虚名貌饰，而真德实意流布於二十三年之间，不可覃迷。推绿其故，后盖不以阴体自居，柔质自累，而所慕在於竹帛，所志在於圣贤。斯言也，其张本欤，谓之德贯后官。信乎。两汉之问无能及矣。
　　宋弘为大司空时，湖阳公主新寡。光武与共论朝臣，微观其意。主曰：宋公威容德器，群臣莫及。帝曰：方且图之。后弘被计见，帝令主坐屏风后，因谓弘曰：谚言：贵易交，富易妻，人情乎。弘曰：臣闻贫贱之交不可忘，糟糠之妻不下堂。帝顾谓主曰：事不谐矣。
　　录曰：此郭后将废之渐也。夫仕宦当作执金吾，娶妻当得阴丽华。帝之初志，所谓贵易交，富易妻也。弘父尚以不附董贤抵罪，其闻於家庭有素矣。况能止繁声，却好色，着於朝廷者，帝独不闻乎。何为其发之谬也。虽然帝不足论为湖阳者，竟忍闻於邻国乎，竟忍闻於邻国乎。
　　《唐书》：文德皇后长孙氏性仁孝俭，素好读书，尝与帝从容商量古事，因而献替裨益弘多。及疾笃，与上诀时，房玄龄以谴归第。后言於上曰：玄龄事陛下久，小心慎密，苟无大故，愿勿弃之。仍愿陛下亲君子，远小人，纳忠谏，屏谗慝，省榣役，止游畋，妾虽没於九泉，诚无所限。尝采自古妇事得失，为《女则》三十卷，上览之，示近臣曰：皇后此书足以垂范百世。今崩，朕非不知天命，而为无益之悲，但入宫不闻规谏之言，失一良佐，故不能忘怀耳。及葬昭陵，上念后不已，乃於苑中作层观，以望昭陵。
　　录曰：九人治外邑，姜治内阴，教之益，诚非细也。惜唐之太宗，非武王之比，岂其巢刺。王．妃未立，曹王子明未封，惟恐规谏之言不闻，故昭陵之望怛切乎。至才人武氏入官之后，将不如是之悻悻矣。
　　太宗又谓尉迟敬德曰：朕欲以女妻卿，何如。敬德叩头谢曰：臣妻虽鄙陋，相与共贫贱久矣。臣诚不学，闻古人不以富贵而易其妻。此臣愿也。上善之，乃止。
　　录曰：敬德，栗悍之将也，岂其於风人之旨有所闻乎。缟衣茶巾，似非夺稍之快，而幅升六咖，益表委质之亲，蚓若杜荷、房遗爱、薛万彻、柴令武纷纷尚主，安所不可而反部之。部之何意也。知足不辱，知止不殆，非但思息预防而已。此加於房、杜数等，卒以晚节益循，优游自得，独全思礼。君臣之问，善始令终，无一毫之猜忌，岂不美哉。呜呼。闺门之际，可谓仁矣。
　　《临安志》：昊越恭懿太夫人昊氏，名汉月，钱塘人，性婉淑慈惠，奉文穆王元罐而性淑，居常节俭，惟衣布练。每闻庾重刑，常颦蹙以仁恕为言。诸昊有迁授者；皆峻阻之入见，多加训励，有过失必面责之。故终夫人之世，无骄恣者。
　　忠懿王妃孙氏，名太真，亦钱塘人，性端重聪慧。每延接姻亲，洎诸宗属，皆尽思礼。好学读书，通《毛诗》《鲁论》，义尚俭约，非受参谒，宴会未尝盛饬。淑之征毗陵也，孙居国城，遣内侍抚问诸将及从征将帅之家，中外凛畏，如奉王焉。
　　录曰：史称钱氏之始终，非有德泽施于一方。百年之际，虐用其人，而其子孙繁衍迄今，绵绵不绝，较之五代之君，何止霄壤。铃有阖门伉俪之贤，为之张本也。录之。
　　《宋史》：仁宗慈圣光献曹皇后，明道二年聘入宫，景佑元年册为皇后，熙宁元年尊为太皇太后。性慈爱天至，每神宗退朝稍晚，必自至屏宸候瞩问，亲持胆饮以食帝。帝尝有意於燕蓟，已与大臣定议，乃诣庆寿宫白其事，后曰：储蓄赐予备乎。镜伏士卒精乎。帝曰：固已辨之。后曰：事体至大，吉凶悔吝生乎动。得之，不过南面受贺而已，万一不谐，则生灵所系，未易以言。苟可取之，太祖太宗收复久矣。何待今曰。帝曰：敢不受教。苏轼以诗得罪下狱，人以为必死，后违豫中闻之，谓帝曰：尝忆仁宗以制科得轼兄弟，喜曰：吾为子孙得两宰相。今闻轼以作诗系狱，得非仇人中伤之乎。裙至於诗，其过微矣。吾疾势已笃，不可以冤滥，致伤中和，宜熟察之。帝涕泣。轼由此得免。
　　录曰：后之镒为光献也，不亦宜哉。其明达国体，真帝王之度；而燕蓟之谕，尤可以为万世法。厥后，王韶熙河之役，矜夸夏国之议，纷纷兵革，涂毒生灵。王安石、李宪之罪上通于天，而慈圣长老仙逝于地，卒不免如所虑。此可见大有关於天下国家治乱安危者。至於怜才一事，犹不能不为之於邑浩叹。轼也，何其幸哉。他曰哭之，不觉告声，亦为晚矣。
　　英宗宣仁圣烈高皇后，父遵甫，母曹氏，光献太后姊也，故少往来内禁。英宗时育宫中，与后年同。仁宗谓光献异曰必以为配。既长逐昏濮邸，生神宗皇帝。治平二年册为皇后，神宗尊为皇太后，哲宗立，尊为太皇太后，临朝听政，首先驿召司马光、吕公着，尚未至，并命为相，使同心辅政，一时知名士汇进於廷。凡熙宁以来，政事弗便者，次第罢之。於是以常十旧式改青苗，以嘉佑差役参募侵除市易之法，这茶盥之禁，举边訾不毛之地以赐西戎，而宇内复安契丹，戒其边吏勿复生事，曰：南朝尽行仁宗之改矣。及廷试举人，有司请循天圣故事，帝后皆御殿后，止之。又请受册宝於文德殿，后曰：毋。后当阳，非国家美事。尸天子正衙，岂所当御，就崇政足矣。又以官冗当汰，诏损外氏恩四之一以为官掖。先临政九年，朝廷清明，华夏绥定，力行故事，抑绝内降，并外家私恩。文思院奉上之物，无问巨细，终其世不取。朝野尊你，以为女中尧舜。
　　录曰：尧舜，圣人之至，可以加之女后乎。盖尧舜之道，中而已矣。以当时之君，太过者刻於精励，不及者靡於绍迷，孰不以尧舜自期然而未敢许也。以一母后实能惠养元元，仁而不失之柔，力行故事，断而不过乎刚。至於新法之罢，闲阎小民若去涂炭，而就衽席群小之黜，朝廷旧臣若披云雾而露青天。设使继体之君，世世由之，则尧舜之泽垂於无穷，宋之元气为不衰矣。惜乎，社饭未终，国事全改，群凶得志，而尧舜亦无如之向矣。岂非世不常有者耶。
　　神宗钦圣宪肃向皇后，治平三年归于颖邸，颖王即皇帝位，立为皇后，哲宗立，尊为皇太后。宣仁命茸庆寿故宫以居，后辞曰；安有姑居西而妇处束，读上下之分。族党有援例，以恩换合职。及为选人求京秩者，后曰：吾族未省。用此例，何庸以私挠公，一不与。及哲宗仓卒晏驾，独央大策，异议不能沮。徽宗立，请权听政，后以长君辞。帝泣拜，移时乃许。凡绍圣元符以还，倌所斥逐贤士大夫，稍稍收用之。故事有如御正殿，避家讳，立诞节之类，皆不用。至闻宾召故老，宽播、息兵、爱民、崇俭之举，则喜见于色。才六月即还政。
　　录曰：宋之一代而有四后媲美，增光简册。观其懿德之最，莫不以宾召故老，褒录贤士为首务，而抑夺私恩，损己爱民为常法。迄今鲜有其俪。呜呼，可谓仁矣。
　　哲宗昭慈圣献孟皇后，宣仁大后选入宫，位以为后。后宣仁崩，章惇诬谤宣仁与后，又阴附刘贤妃，请更立为后，遂与郝随构狱，历崇宁、靖康。金人陷京城时，六宫有位号者，皆北迁，后以废独存。张邦昌尊为宋太后，迎居延福宫，受百官朝，垂帘听政。及闻康王在济，后遣尚书左右丞冯淤、李回及兄子忠厚持书奉迎，命都指挥郭仲荀将所部扈卫，又命御营前军统制张俊逆于道，王至南京，复遣宗室士俩及内侍邵而车责圭宝乘舆服御，奉康王即皇帝位，遵受为元佑太后，迎归行在，终老而崩。初后受之曰，宣仁叹曰：斯人贤淑，惜福厚耳。异曰国有事变，必此人当之。后皆如所云。
　　录曰：愚观光献、宣仁、钦圣之为后也，若春风和气，优游於不识不知，顺帝之则，而昭慈孟后，有如秋霜露，曰濯而复光，晦而复明，然皆不失坤慈之则，阴教之礼，固可以见祖宗积德之庆。然亦岂非群后率德之宜也乎。
　　孙明复隐居泰山之阳，年已四十，独室而居。故相李迪守兖，见之叹曰：先生独居无偶，谁事左右。不幸风雨侵寻，曰一暮饮食，疾病不时，奈何。吾弟之女可以奉箕篇。明复固辞。石介与诸弟子请曰：公卿不下士久矣。今丞相不以先生贫贱，欲托以子宜，因以成丞相之贤。遂娶之。李氏亦甘淡薄，事其夫曲尽。当时士大夫莫不贤之。
　　录曰：愚观孙明复之事，而叹李文定之不可及也。夫相之事业，虽不可知，至於观化一方亢，当以士行为最，习俗为先。其妻复也，不但以贵下贱，成一人之美，而实惩人无后，崇大化之源。且以正薄俗之浇漓，全处士之高蹈。厥后明复出而用世，不负所举，李氏安贫富礼，无忝所天，皆可为后世法也。
　　刘庭式未第时，议取乡人之女。及登进士，女以病丧明。或劝纳其幼女，庭式笑曰：吾心已许之，岂可负初心哉。卒娶之，生数子。后妻死，庭式通判密州，逾年不复娶。时苏轼为守，问曰：哀生於爱，爱生於色。今君爱何从生，哀何从出乎。庭式曰：吾知丧吾妻而已。若绿色而生爱，绿爱而生哀，色衰爱弛，吾哀亦亡，则凡扬抉倚市目挑而心招者，皆可以为妻耶。轼深善其言。
　　录曰：夫妻者，齐也。孔子曰：戒之在色。又曰：吾未见好德如好色。圣人之意，正恐缘色生爱，流於淫僻，将以防祸乱，节逸欲也。《诗》不云乎：虽则如云，匪我思存，缟衣茶巾，聊乐我员。若庭式者，可谓能好德而不为物欲所移矣。进於孔门，乃所深许，又岂但轼之深善而已哉。
　　周行已，字恭叔，早年登科，未三十。见伊川持身严苦，块然一室，未尝窥牖幼议母党之女。登科后，其女双瞽，遂娶焉。爱过常人，伊川曰：颐非三十时，亦做不得此事。
　　录曰：俨川之叹美恭叔，有反己自克之意，与人为善之以。若眉山者，永免狗乎情矣。此洛蜀之所由分。又岂但哭则不歌，歌则不哭而已哉。
　　吕责举进士，聘里中女，未行。既中第，妇家言曰：吾女故无疾，既聘而后盲。责曰：君不为欺，又何辞焉。遂娶之。生六子，其五登科，一人即丞相大防也。责官至此部郎中。
　　录曰：愚观七出之条，无所谓盲者，则固无害枚可妻也。至论恶疾无子，亦有所不忍焉。何也。盖闺门之中，恩胜于义。其人故无疾，一宣有之，虽圣莫能保矣。其情为伉俪，孤而弃之，虽愚莫能问矣。先王之权制，岂诚不思哉。窃意如今之牝牡不成，诊所谓实女者，其为恶疾无子，断然铃去，无疑矣。
　　《皇明颁行列传》：太祖高皇帝文德马皇后自少贞静端一，聪明出人意表。既嫔，值戚大歉，尝忍肌怀模饵脯修供帝，未尝乏绝。帝尝谓侍臣曰：昔光武劳冯异曰：厚意久不报。朕念皇后起布衣，同甘苦，尝从仓卒，忍饥食朕。比之豆粥麦饭，其困尤甚。昔唐太宗长孙后当隐太子构隙之际，内能尽孝，谨承诸妃，消释嫌情。朕数为郭氏所疑，径情不恤。将士或以服用为献，后先献郭氏，慰悦其意。及欲危朕，后辄为弥缝，卒免於患，又难於长孙后者。家之良妻，犹国之良相，岂忍忘之。能朝因以语后，后曰：妾闻夫妇相保易，君臣相保难。陛下既不忍忘妾於贫贱，愿无忘君群百姓於艰难。且妾定敢比长孙后贤，但愿陛下以尧舜为法耳。及疾亟，帝问之。后曰：陛下当求贤纳谏，明政教以致雍熙，教育诸子使进德业。帝曰：吾已知之，但老身何以为怀。后复曰：死生，命也。愿陛下慎终如始，使子孙皆贤，臣民得所。妾虽死，如生也。遂崩。帝恸哭，终身不复立后。
　　录曰：三代之后有汉，唐宋之后有明，其应运也相类。而汉高皇后，与孝慈昭宪皇后，其辅运也亦略相同。及其未也，乃若冰炭之相反。汉之高后，何敢望明之高后之万一哉。及我太祖以义断息，终身不复立后，又与戚姬之事相天渊矣。此其统天大孝，及承天顺圣，皆可为万世法也。
　　弘道录卷之七竟
　　弘道录卷之八
　　仁
　　昆弟之仁
　　《左传》：高阳氏有才子八人：齐、圣、广、渊，明、允、笃、诚，天下之民谓之八恺。高辛氏有才子八人：忠、肃、共、懿、宣、慈、惠、和，天下之民谓之八元。此十六族世济其美，不陨其名，以至於尧。尧不能举舜臣，尧举八恺，使主后土，以揆百事，莫不时序，地平天成，举八元，使布五教于四方，父义，母慈，兄友，弟恭子孝，内平外成。故《虞书》数舜之功曰：慎徽五典，五典克从，无违教也。纳于百揆，百揆时叔，无废事也。
　　录曰：《通镒前编》云，谓之氏者，犹言朝代也。谓此二朝，有此十六人。又谓之十六族，而非一母四乳，如周有八士之类也。或者不知以为二帝之子，则高阳八子何其寿，而高辛之八子，岂皆尧之庶弟。与观者详之。
　　万章问曰：象曰以杀舜为事，立为天子，则放之。何也。孟子曰：封之也。或曰：放焉。仁人之於弟也，不藏怒焉，不宿怨焉，亲爱之而已矣。亲之，欲其贵也。爱之，欲其富也，封之有库，富贵之也。身为天子，弟为匹夫，可谓亲爱之乎。
　　录曰：郑庄之於叔段，所谓藏怒者也。晋献之於桓庄，所谓宿怨者也。不惟藏怒也，而且誓母于城颖焉。不惟宿怨也，而且诅无畜群公子焉。《中庸》曰：兄弟既翕，和乐且耽。又曰：父母其顺矣乎。然则不能亲於傲弟，铃不能格于顽单之心矣。
　　《诗□大雅》：帝作邦作对，自大伯王季。维此王季，因心则友，则友其兄，则笃其庆，载锡之光，受禄无丧，奄有四方。
　　录曰：孔子曰：太伯其可谓至德也矣。三以天下让，民无得而称焉。释之者曰：无得而称其逊，隐微无进可见也。今观诗人之词曰：王季之所以友其兄者，乃因其心之自然，而不由於勉强。然则太伯之所以让其弟者，又非因其心之自然，而有待於勉强乎。如此人何得而见，亦何得而称，无俟隐微之一言而自明也。
　　《小雅》：寥彼萧斯，零露泥泥。既见君子，孔燕岂弟。宜兄宜弟，合德寿岂。
　　秩秩斯干，幽幽南山，如竹苞矣，如松茂矣。兄及弟矣，式相好矣，无相犹矣。
　　录曰：二诗措词切中汉七国之弊。观於淮南好客，楚元设醴，何莫非孔燕也。然无岂弟之德，故终鲜乐寿之休。厥后铸山煮海，招亡纳叛，所谋纷纭迭出，只以速其乱亡而已。又岂但继世而立，猜忌之间而已哉。
　　《史记》：伯夷、叔齐，孤竹君之二子也。父欲立叔齐。父卒，叔齐让伯夷。伯夷曰：父｀命也。遂逃去。叔齐亦不肯立而逃之。国人立其中子。子贡问曰：伯夷，叔齐，何人也。孔子曰：古之贤人也。曰：怨乎。曰：求仁而得仁，又何怨。
　　录曰：或问曰：夷齐之让国，后世何以皆不及乎。愚应之曰：事之无始於前者，理则从天而出，从地而生，未有不善也。有始於前者，后铃
　　以人问之，以心图之，万有不齐也。是故夷齐之於父命，因事以制义，而无心以收后世之效。后人之於兄弟，假养以兴事，而有意以取古人之名。此其所以异，而召乱亦在乎其中矣。
　　《周书》：既克商二年，武王有疾弗豫。太公召公曰：我其为王穆卜。周公曰：未可以戚我先王。公乃自以为功，为三坛同惮。为坛於南方北面，周公立焉。植璧秉珪，乃告太王王季文王。史乃祝册曰：惟尔元孙某，遘厉虐疾。若尔三王，是有丕子之责子天。以旦代某之身。乃卜三龟，一习吉，启钥见书，乃并是吉。公曰：体王其罔害，公乃纳册于金朦之匮中。王翼曰乃廖。武王既丧，管叔得其群弟流言於国，曰：公将不利於孺子。周公乃告二公曰：我之弗避，我无以告我先王。周公居束二年，则罪人斯得。公乃为诗以贻王曰：鹧鹊鸦鹊，既取我子，无毁我室。恩斯勤斯，斋子之闵斯。迨天之未阴雨，彻彼桑土，调缪牖妒户。今女下民，或敢侮予。予手拮锯，予所将荼，予所蓄租，予口卒店。曰予未有室家，予羽谯谯，予尾偷修，予室翘翘。风雨所漂摇，予维音晓晓。
　　录曰：王与叔虽有君臣之分，公以手足视之，则皆同也。王死，则代叔诛，则忍有以异乎。曰：无以异也。夫暝眩之与悖乱，虽有亲疏远近之殊，其动摇王室则一也。是故丕子豫，则民罔不只，帮子通，则民罔不侮。然则植璧秉珪，与破斧缺戕，圣人宁有异心哉。其哀我人斯易地，则皆然也。
　　又曰：贻者流传，致达之称，流言之起，茫昧无根。夫苟默而不言，王室忽然有难，谁其知之。又谁其使之。仁者固如是乎。若但苟且而言，懿亲忽然无愁，是可忍也，熟不可忍。仁者，不如是也。今观其词不迫切，而意已独至。设使五尺之童听之，岂不知鸦鹊之恶不可追，而拮锯之苦为可信哉。此其感人之切，奚翅忠诚恳。至其於属词比事之问，真如风之动物。然则天之雷电以风，岂无由而致之乎。
　　《左传》：晋以骊姬之难诅，无畜群公子。自是晋无公族。及成公立，乃宦乡之适而为之田，以为公族，又宦其余子亦为余子，其庶子为公行。晋於是有公族，余子公行至是。赵宣子请以括为公族，曰；君，姬氏之爱子也。微君姬氏，则臣狄人也。公许之，以宣子为旎车之族，使屏季，以其故族为公族大夫。
　　录曰：赵宣子之请族，其感於姬之请嫡乎。虽然宣嫡而赵族世括，族而赵嫡亡。然则腌车安在哉。公族安在哉。是以君子贵於有子。
　　韩献子告老，将立公族穆子。穆子有废疾，辞曰：《诗》云：弗躬弗亲，庶民弗信。无忌不才，请立起也。起与田苏游，而称好仁。《诗》云：靖共尔位，好是正直，神之听之。介尔景福，恤民为德，正直为正，参和为仁。如是则神听之，介福降之立之，不亦可乎。使宣子朝遂老。晋侯谓韩无忌仁，使掌公族，为公族大夫。
　　录曰：韩与赵，三晋之巨臂也，故献子不背赵孟以为知义。起与盾，巨室之大木也，故无忌不先韩起以为伏仁。虽然义立而后仁，显嫡宣孟所以化穆子也，族屏季所以感悼公也。《诗》曰：世之不显，厥猷翼翼。其斯三晋之所由盛，而曲沃之所由分欤。
　　宋穆公疾，召大司马孔父而属殇公焉，曰：先君舍与夷而立寡人，寡人弗敢忘。若以大夫之灵，得保首领以没。先君若问与夷，其将何辞以对。请子奉之，以主社稷，寡人虽死，亦无悔焉。对曰：群臣愿奉冯也。公曰：不可。先君以寡人为贤，使主社稷。若弃德不让，是废先君之举也。岂曰能贤，光昭先君之令德，可不务乎。吾子其无废先君之功。使公子冯出居於郑。八月庚辰，宋穆公卒。殇公即位。君子曰：宋宣公可谓知人矣。立穆公，其子飨之，命以义夫。
　　录曰：宋宣之致国於穆公，左氏以为知人，公羊以为首祸，将何所拆衷乎。夫尧荐舜，舜荐禹，既听命於天矣，而朝觐、讼狱、枢歌未尝不取信於民，以至益之。与启则又不然，朝觐、讼狱、枢歌者不之益而之。启曰：吾君之子也。盖尧舜禹益之事，由於自然之命，天理之公耳；此所以万世而无弊。穆宣夷冯之事，出於好乐之情，尔我之私耳；此所以再传而不终。虽然孔父之受命，贤於赵普之再悦；而子冯之居郑，愈於德芳之负约。穆公可谓不负其初心矣。
　　宋桓公疾，太子兹父固请曰：目夷长且仁，君其立之。公命子鱼。子鱼辞曰：能以国让仁，孰大焉，臣不及也。且又不顺遂，走而退。宋襄公即位，以公子目夷为仁，使为左师以听政。於是宋治。故鱼氏世为左师。
　　录曰：穆公舍冯而立与夷。父子之分紊矣，所以卒致篡弒之祸。目夷固请以立兹父，兄弟之伦正矣，所以获成宋治之美。然则何铃晞让以为
　　义。好名以相高乎，要之父死子继者，万世之常也。兄终弟及者，一时之变也。非常非变，乱而已矣。
　　公孙敖娶于莒，曰：戴己生文伯，其姊声己生惠叔。戴己卒，又聘于莒。莒人以声己辞，则为襄仲聘焉。登城见之美，自为娶之，尽室奔莒以从己氏也。鲁人立其长子谷，是为文伯。文伯疾而请曰：谷之子弱，请立难也。许之。文伯卒，立惠叔。
　　录曰：鲁文之世，杀嫡立庶，而乃有谷与难之让。君子可以愧襄仲矣，而卒不免於底埋之难者。《传》曰：君以此始，亦以此终，庆父之杀般及闵，襄仲之杀恶及视；一也。然则虽欲不死，乌得而不死。
　　《汉书》：河间王德，武帝兄也。修学好古，实事求是。从民得善书为好，写与之，留其真加以金帛县。是四方道术之人，不远千里，或有先世旧藏多奉以奏。故得书多与。汉朝等悉皆先秦古文，若《周官》、《尚书》、《礼》、《礼记》、《孟子》、《老子》之属，皆经传。说
　　记七十子之徒，所论其学，举六艺，立《毛氏诗》、《左氏春秋》博士；修礼乐，被服儒术，造次必於儒者。山束诸儒多从而游。武帝时，来朝献雅乐对三雍宫，及诏策所问三十余事。其对推道卫而言，得事之中，文约指明。立二十六年薨，中尉常丽以闻，曰：王身端行，治温、仁、恭、俭，笃敬爱下，明知深察，惠于鳏寡。大行奏谧法曰：聪明睿知。曰：献宜。镒献王。
　　录曰：自西汉溺冠骂儒之俗兴，世传诸侯王或数百，率多骄淫失道，悖乱凶慝，无所不至，岂天之降才尔殊哉。其所以陷溺其心者，然也。彼儒者，诚何负於天下乎。二帝三王所为以标准后世者，具载于书。此其身端行，治温仁恭俭。视彼安於鸩毒，利於危亡者，何其悬绝哉。史称大雅卓尔不群，河问近之。可谓仁矣。
　　《后汉书》：束海恭王疆，郭后子，明帝兄也。建武二年立，为皇太子，十七年而郭后废，疆常戚戚不自安，数因左右及诸王，陈其恳诚，愿备藩国以奉养母氏。光武不忍，迟回者数岁至。十九年六月，诏以皇太子疆崇执谦退，父子之情重违久之，其以疆为束海王，立阳为皇太子。
　　袁宏论曰：束海称藩，谯恭之心弥亮。明帝承统，友于之情愈笃。虽兴废不同，父子兄弟至性，无问然也。
　　录曰：愚观承运迭兴之主，每事鉴于已然。其易太子，正以推时之艰也。有如明帝之贤，而不预定於先汉，将复不震乎。厥后永平元年，疆果以病薨，帝已暗於将然矣。而能卒全因心，友于之爱，殆诗所谓笃庆者欤。
　　束平宪王苍，明帝弟也。明帝甚亲爱之。永平十一年，来朝月余还国，帝临送。归宫凄然怀思，乃遣使手诏赐束平国中。传曰：辞别之后，独坐不乐。因就车伏轼而昤，瞻望永怀，实劳我心。曰者问王，处家何等最乐。王言为善最乐。其言甚大，副是要腹矣。今送列侯印十九枚，诸子年五岁已上能趁拜者，皆令带之。
　　录曰：束平之乐善，千古之美谈也。夫诸侯皇皇。皇皇者，美也。美者，善信充实之谓也。彼以招政游士，声名闻望昭着显明者，皆非善信充实之谓也。蚓作金龟玉鹤刻符造瑞者乎。帝之大其言，良有以也。或曰：为善最乐者，盖无所为而为。无所为而为，则亦何用而不得哉。
　　姜坑伯淮与弟仲海季江，家世名族，俱以孝行着闻，其友爱天至，常共外起。及各娶妻，兄弟相恋，不能别复，以系嗣当立，乃递往就室。肱博通五经，兼明星纬。士之远来就学者甚众，诸加辟命，皆不就。二弟名声相次，亦不应征聘。侍人慕之。桓帝乃下彭城，使尽工图其形貌以闻。肱匿於幽间处，以被韬面，言感眩疾，不欲出风，工竟不得见之。
　　录曰：肱之笃行而若是哉。《诗》曰：有子七人，莫慰母心。肱可谓能慰母心者矣。夫圣善令人者，废之乎辞也；祥挞览代者，征之乎色也。隐裒原急者，衅之乎招也；瓶罄迭耻者，痛之乎往也。是故母子异室，兄弟同复，不废辞矣。母慈弟爱，因心着闻，不征色矣。征聘无闻，党祸无与，不衅招矣。色养而终，全体浩然，不痛往矣。质诸孔门，岂非所称贫而乐者哉。按谢承书：肱继母年少性严。肱感凯风之谊，兄弟同复，不入房室，以慰母心也。
　　《晋书》：王祥弟览母朱氏遇祥无道。览年数岁见祥被楚挞，辄涕泣抱持。至於成童，每谏其母，其母少止凶虐。朱屡以非理，使祥览辄与俱。又虐使祥妻，览妻亦趁而共之。祥丧父之后，渐有时杳，朱深疾之，密使酴祥。览知之，径起取酒，祥疑而不与，朱遽夺反之。自后赐祥僎，览辄先尝，朱惧遂止。览孝友恭恪，名亚於祥，及祥仕进，览亦应本郡之召。先是吕虔有佩刀工相之以为必登三公，可服此刀。苟非其人，刀或为害虔。谓祥有公辅之量，特以与之。祥临薨以授览曰：汝后必兴，足称此刀。后果奕世多贤，兴於江左。览六子：裁，字士初，抚军长史。基，字士先，治书侍御史。会，字士和，侍御史。正，字士则，尚书郎。彦，字士治，中护军。琛，字士璋，国子祭酒。裁子导为名宰相。
　　录曰：祥之事亲无所进，览之事兄有可委。父之失爱有所为，母之残虐无所因。卒能使孝子悌弟萃於一门，祯祥和气兴於后世。此乃天假之以成二子之名，且以延束晋数叶之祚也。特以吕虔之事，未能尽信。然亦岂非牛金之祥乎。元虽膺命，导实启之，其兆已先见矣，岂非顺德之所感哉。
　　《旧唐书》：宋王成器，申王成义，玄宗兄也。岐王范，薛王业，弟也。幽王守礼，从兄也。上素友爱，近古无比。圣历初出合，列第於束都积善坊，五人分院同居。大足元年从幸西京，赐宅於兴庆坊。及先天之后，兴庆是龙潜旧邸，因以为宫，西南置楼。西面题曰：花萼相辉之楼。南面题曰：勤政务本之楼。上时闻诸王音乐之声，咸召登楼，同榻宴谴。或便幸其第，赐金分帛，厚其欢赏。宋王尤恭谨畏慎，未曾干议时政，及与人交结。故上尤爱重之，尝与书曰：魏文帝有诗云：西山一向高，高处常无极，上有两仙童，不饮亦不食，赐我一丸药，光耀有五色。服药四五曰，身轻生羽翼。朕每思服药而生羽翼，何如骨肉兄弟天生之羽翼乎。昔陈思有起代之才，堪经纶之务，文帝乃绝其朝谒，卒令忧死。魏祚未终，遭司马宣王之夺，岂神丸之效耶。虞舜至圣，舍象傲之愆。此为帝王之轨则，朕未尝不废复忘食钦叹者也。顷因余暇得此神方，今分此药，愿与兄弟等，同保长龄，永无限极。
　　录曰：《益》之九五曰：有孚，惠心，勿问元吉，有孚惠我德。象曰：有孚惠心，勿问之矣。惠我德，大得志也。玄宗功大德尊，而五王虚中顺应，合乎天理之正，即乎人心之安。手足相孚，心气相应，友于之意，油然而生。当是之时，社稷永安，苍生悦豫，大善而吉，不问可知矣。夫既至诚怀吾之德，是以展布谋猷，恢张治道，大君之志，畅然得伸。此开元之政并美於贞观也。夫何问然之有哉。
　　《唐书》：张公艺九世同居比齐，隋唐以来皆旌表其门闲。麟德中，高宗封泰山，幸其宅，召见公艺，问所以能睦族之道。公艺请纸笔以对，乃书忍字百余，以进其意，以为宗族所以不协由，尊长衣食或有不均，卑幼礼节或有不行，更相责望，遂为乖争。苟能相与忍之，则家道雍睦矣。
　　录曰：忍者，其不忍之心乎。不忍之心，天心也。九世之族，天性也。以不忍之心，加於不可易之姓，其视九族犹一人，九世犹一曰也。何不可共之有哉。若徒以强制为义，而无测怛慈爱施行於其问，则斯忍也，其刃心之刃乎，张公之意，殆不如是也。
　　元德秀字紫芝，为人质厚，少绿肴。以不及亲在而娶，遂不肯好。人谓不可绝嗣。答曰：兄有子，先人得杞，吾何娶。为及兄子长，将为娶，家苦贫，乃求为鲁山令。玄宗在束都酣五凤楼，下命三百里县令、刺史各以声乐会集。德秀遣乐工数十人，连袂歌于篇。帝闻而异之，叹曰：贤人之言哉。所得俸禄，悉衣食人之孤遗者，岁满去。爱陆浑佳山水，乃居之。不为墙垣肩钥，家无仆妾。岁饥曰，或不爨，陶然弹琴以自娱。尤善文辞。房管每叹息曰：见紫芝眉宇，使人名利之心都尽。苏源明语人曰：吾不幸生衰俗，所不耻者，识元紫芝也。及卒，弟结哭之恸。或曰：子哭过哀礼欤。结曰：若知礼之过，而不知情之至。大夫弱无固，性无专，老无在，死无余。人情所耽溺喜爱，大夫皆无之。生六十年，不识女色，未尝有十亩之地，十尺之舍，十岁之僮，未尝完布帛而衣，具五味而食。吾哀之，以戒荒深贪佞绮执梁肉之徒耳。
　　录曰：愚观会山之为人，侠然若太虚，无一尘之翳，浩然若澄渊，无一沙之滓。其躬自乳其兄之子，尤旷古罕所闻见。要不可继，故亦不录。然《晋史》称弟子绥服攸丧三年，而《唐史》不着鲁山兄子之名，亦无制服之义，乃特迷次山之恸。要之恸者，情也，服者，义也。以慈养兼无后二义律之，其当制服明矣。史果阙文也哉。
　　《宋史》：太祖皇帝性仁孝，质任自然。弟晋王光义尝病亟，亲往视之，自为灼艾。晋王觉痛，帝亦取艾自灸，以分其痛。每对近臣言：晋王龙行虎步，他曰必为太平天子，福德非吾所能及也。
　　录曰：陈桥之变，晋王与诸将先发，后闻所谓实始剪商也。然则龙行虎步已着于曰光相荡之曰。而约艾分痛，又验其太平福德之语。至於斧声烛影，僧文莹轻＇信以俟李寿，李寿传疑，以恨胡陈。二子故丘琼山，特据正史以明其诬。愚以为后世所以证成太宗之恶者，只以后曰处弟之薄。故先疑其待兄之心，毙侄之情，故传致其弒君之罪。其实太祖仁孝自然，纵有不肖，何忍遽至此乎。此录据理为正，故因为之辫。
　　范文正公告诸子曰：吾贫时，与汝母养吾亲。汝母躬执受，而吾亲其旨未尝充也。今而得厚禄，欲以养亲，亲不在矣，汝母亦已早世。吾所最恨者，忍令若曹飨富贵之乐也。吾昊中宗族甚众於吾，固有亲疏。然吾祖宗视之，则均是子孙，固无亲疏也。苟祖宗之意无亲疏，则饥寒者，吾安得而不恤也。且自祖宗来积德百余年，而始发於吾，得至大官。若独飨富贵，而不恤宗族，异曰何以见祖宗於地下，今何颜入家庙乎。於是恩例俸赐常均於族人，尽以余俸置附郭尝稔之田千亩，号曰：义田云。
　　录曰：此文正未达之所志，与已达之所施。自书契以来，惟此公能擅其美。愚尝推其所以然者，其说有四，一曰存心之公，二曰奕世之贤，三曰｀风俗之厚，四曰君德之隆。盖自其为秀才时，先天下之忧而忧，后天下之乐而乐。有此识见，而后能、有此度量；此其存心之公一也。以纯七等为之子，其继志迷事，有不能以公之心为心者乎；此其奕世之贤二也。今置附郭尝稔之田千亩，不惟忌毁曰招，且恐多事，未免；指以势豪，混以债负，限以摇役，扰以逍负，何所不有，岂能安枕高外而飨高义乎，此其风俗之厚三也。况公之立朝，刚毅正直，旅进旅退，未尝依阿取容。若非遭过至圣之主，安能始终自保以瞻族人乎，此其君德之隆四也。后世不幸，或宗族争长竞短，或甲是乙非，或逢时缩首浩叹，或遭变甘陆况，区区企仰，古人安能及哉。此其存心公私之所攸分，子孙贤愚之所攸别，风俗美恶之所攸殊，世道升降之所攸系，不但周急之一端而已也。
　　司马旦弟光友爱笃至。旦年将八十，光奉之如严父，保之如婴儿。每食少顷，则问曰：得无饥乎。天少冷，则抚其背曰：衣得无薄乎。光后居洛，旦居夏县，有园沼胜盘，光岁一往省，旦亦问至洛视光。凡光平时所与论天下事，曰一有助焉。及光被门下侍郎召，固辞不拜。曰一引大义语之曰：生平诵尧舜之道，思致其君。今时可而违，非进退之正也。光乃幡然就道。六是时天下惧光之终不出，及闻此言，皆欣然称曰百：长者之言也。
　　录曰：《同人》之卦，二以得位得中，而上应九五。其光之谓乎。五以刚健中正，而下应六二，其曰一之谓乎。故一则离明致主为天下之快睹，一则中诚格物伸天下之大谊，百世之下可以观矣。
　　伊川序明道先生行实，曰：先生资禀既异，而充养有道，纯粹如精金，温润如良玉。宽而有制，和而不流，忠诚贯於金石，孝弟通於神明。视其色，其接物也，如春阳之温；听其言，其入人也，如时雨之润。胸怀洞然，彻视无问。测其蕴，浩乎若沧瞑之无际。极其德，美言盖不足以形容。其行已，内主於敬，而行之以恕；见善若出诸已，不欲弗施於人，居广居而行大道，言有物而动有常。明於派物，察於人伦。知尽性至命，必本於拳弟；穷神知化，由通於礼乐。辩异端似是之非，开百代未明之惑，秦汉以来，未有臻斯理也。
　　录曰：《大畜》之为卦也。刚健笃实，光辉宣着。故以伯淳之至德不为徒说，以正叔之至文不为溢美。譬如庆曰祥云，瞻之则见其光被四表；和风甘雨，沐之亦可以泽润四方。立德立言，无以瑜此。
　　《四明志》：国朝杨文懿公兄弟由六，父栖芸，生三子自惩、自念、自息。自惩，号梅读，子即守陈，官至吏部侍郎，守陆官至南京吏部尚书。自念，号见素，子守随官至工部尚书。自息，号韦庵，子守隅官至广西右布政，孙茂元刑部侍郎，茂仁四川按察使。又皆文懿公子也。栖芸通《易》书《诗》二经，力希濂洛关闽之学，德性刚方，践履诚确。晚年进德弥笃，更号思诚。文懿号镜川，弟号碧川，天性孝，友待诸弟，怡怡相师友。远有以绍儒先之绪，近有以领家学之传。四明自杨慈湖师象山黄束发师，考亭皆卓然，知体立用，行显微不二之义，学者尊之而柄。芸实嗣其传，至文懿益充大之。其始，则抱遗经以求圣人於言表，而不以训诂词章为能。故其持己律家，居官接物，视老壮如一曰，而不少肆。其子弟皆谨守礼法，不屈子不义，而以古人为必可期也。公尝力辞部事，曰：吏部进退，百官众怨所集。闻望如王恕，尚招人言。况臣迂疏，岂胜此任。又言：君可变，史不可灭。前时史臣不记建文君事，遂使革除，数年朝廷一切政事，及忠於所事者，皆湮没无闻。及今来辑，尚可补国史之缺。景泰已复位，号实录，犹书琅戾王是宜改正；反旧例群臣章疏留中者皆不得书，乞悉付史馆，皆名言也。
　　录曰：宋潜汉之不肯任辅相，杨镜川之不肯任史部，皆吾浙道学之儒。庶丧克己自尽者，于今罕见其俦矣。录之。
　　弘道录卷之八竟
　　弘道录卷之九
　　仁
　　朋友之仁
　　《通书》：周子曰：道高德厚，教化无穷，实与天地。参而四时同，其惟孔子乎。道高如天者，阳也。德厚如地者，阴也。教化无穷如四时者，五行也。孔子其太极乎。
　　录曰：此万世宾师之分，与尧舜同其尊荣。故宰我曰：夫子贤於尧舜。子贡曰：自生民以来，未有孔子，未尝直拟之以太极也。果有说乎。夫《易》更三圣图，始濂汉发先天后天之蕴奥者，孔子也。发孔子太极之蕴奥者，周子也。是故太极之未判也，混於不识不知之中，而极乎无声无臭之妙。而其已判也，立乎形气未具之先，而行乎形气已具之内，实造化之枢纽，品汇之根抵也。孔子何以为太极乎。方其未发也，仁义礼智之性混然在中，无所不有。及其已发也，中正和乐之德随感而应，无乎不宜，实一诚之权舆万化之崇钥也。就其光辉发越而言，天以阳生万物，其道显矣；而圣人仰之弥高，钻之弥坚，何有所穷尽乎。自其静深有本而言，地以阴成万物，其德微矣；而圣人肫肫，其仁渊渊，其渊何有所止极乎。四时行焉者，春夏秋冬也。于以四教者，文行忠信也。其所以因村而笃，物各付物，五行之生各一，其性也。是故合而言之，全具乎夫子之身，万物统体，一太极也。分而言之，曲成於物物之由，一物各具，一太极也。而所以贤於尧舜者，正以其教化之无穷也。所以自生民来未有者，亦以其道德之高厚也。言虽殊而理合辙，三子者一而已矣。
　　颜渊问仁，子曰：克己复礼为仁。一曰克己复礼，天下归仁焉。为仁由己，而由人乎哉。颜渊曰：请问其目。子曰：非礼勿视，非礼勿听，非礼勿言，非礼勿动。颜渊曰：回虽不敏，请事斯语矣。
　　录曰：此孔门言仁之始，所谓彻上彻下故也。夫天下归仁，尧舜之事业也。无一人不得其所，无一物不在性分之内，所谓放之则弥六合也。克己复礼者，圣贤之全功也。无一念不合于天，无一事不中乎礼，所谓卷之则退藏于密也。此仁道之极致，心学之渊微，人所不知而已。独知之人所不能而己独能之，何有待於外哉。夫子之告颜渊，无复有余蕴矣。苟使好高者遑遑於四灵九有，卑近者规规於未纯未尽。哲哉，颜氏之子乎，而能请问其目焉。夫允恭者，尧；允塞者，舜。克其类，自视听言动始也。故先明四目，达四聪，而后能动而世为天下道，言而世为天下法，行而世为天下则。夫子之答，有自来矣。不徒问仁而铃请其目，不徒请目而能事斯语，颜氏之子其以上圣为己任乎。不然何以曰：舜，何人也；予，何人也。有为者亦若是。
</div>
    <div class="pagination">
<a href="弘道录_page5.html">上一页</a><a href="弘道录.html">1</a><a href="弘道录_page2.html">2</a><a href="弘道录_page3.html">3</a><a href="弘道录_page4.html">4</a><a href="弘道录_page5.html">5</a><span class="current-page">6</span><a href="弘道录_page7.html">7</a><a href="弘道录_page8.html">8</a><a href="弘道录_page9.html">9</a><a href="弘道录_page10.html">10</a><a href="弘道录_page11.html">11</a><span>...</span><a href="弘道录_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
