<!DOCTYPE html>
<html>
 <head>
  <meta charset="utf-8"/>
  <title>
   弘道录 - 第 27 页/共 27 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   弘道录 - 第 27 页/共 27 页
  </h1>
  <div class="content">
   有子曰：信近于义，言可复也。
　　录曰：从古有言信，万事之根柢也。何独倦倦於朋友欤。盖父子天性，兄弟懿亲，君臣义合，夫妇形交，皆有截然之定分，心志不容於不同，言行不容於不顾。至於朋友，东西南北之人，一旦聚首，无骨肉之亲，无天定之分，其中之所底，意之所从，未可必然。苟非信以存乎其间，其势未有如君臣之不可进，夫妇之不可反，父子兄弟之不可离者。衷之不恤，握手何知；言之不顾，拍肩徒若，又不啻如谷风之所怨，鬼域之所讥矣。然而至要至要者，莫如约信而合其宜。苟不合於宜，则固有所谓死党者，有所谓市交者，有所谓尾生白公之行者。三子在於圣门，守约莫如参，笃信莫如商，务本莫如若，信道立矣。有朋之乐，直其如此，学者其可忽诸，其可忽诸。
　　子使漆雕开仕，对曰：吾斯之未能信。子说。
　　录曰：孔子曰：古之学者为己，今之学者为人。为己者欲得之於己，吾斯之未能信也。为人者欲见知於人，有民人焉，有社稷焉，何必读书，然后为学也。呜呼，知子羔之贼，则知夫子之说矣。
　　告樊须曰：上好信，则民莫不敢用情。夫如是，四方之民褪负其子而至矣，焉用嫁。
　　录曰：他人有心，予忖度之。圣人未常废情也。无情者，不得其辞，亦未尝任情也。然此岂须之所可及哉。虽然贤者识其大者，不贤者识其小者。伊尹躬耕，周公明农，迹也。推其心，则乐尧舜之道，与兼三王之事。是故匹夫匹妇有不被尧舜之泽者。若已推而纳诸沟中，何尝不用情乎。天无烈风迅雨，海不扬波，已三年矣。意者中国有圣人，何尝不好信乎。吾儒所以配天享地，不与区区四民同者，正惟在此。以是为训，犹有陈良之徒陈相，尽弃其学，而学许行者。
　　《左传》：季札使过徐，徐君好札剑，弗敢言，札心知之，为使上国未献。还至徐，徐君已死，乃解其剑击徐君家树而去。从者曰：徐君已死，尚谁与乎。礼曰：不然。始吾心已许之，岂以死而倍吾心哉。
　　录曰：徐君欲剑之意，未露也，札以心而知之。即寿梦立札之意，亦未露也，札亦以心而知之。其系非剑也，将哄明己之信也。是故心不可倍，则国之不可受，断然明矣。
　　韩宣子有环，其一在郑商，既成贾矣。商人曰：必告君大夫。韩子请诸子产曰：日起请夫环，执政弗义，弗敢复也。今买诸商人，商人曰：必以闻，敢以为请。子产对曰：昔我先君桓公，与商人皆出自周。庸次比耦，以艾杀比地，斩之蓬蒿华翟，而共处之。世有盟誓，以相信也。曰：尔无我叛，我无强贾。母或自夺，尔有利市宝贿，我勿与知。恃此质誓，故能相保以至於今。今吾子以好来辱，而谓敝邑强夺商人，是教敝邑昔盟誓也。毋乃不可乎。吾子得玉而失诸侯，必不为也。敢私布之。韩子辞玉，私觐於子产，且以拜赐。
　　录曰：此与国人交，止于信也。可以见古人虽一物之微，一事之小，不肯背信负约。而后世或以为无害也，不旋踵，害亦随之。然则得玉而失诸侯，春秋之时则已然矣。而能如韩子之不吝改过，果何人欤。录之。
　　郑人游于乡校，以论执政。然明谓子产曰：毁乡校如何。子产曰：何为。夫人朝夕退而游焉，以议执政之善者，吾则行之；其所恶者，吾则改之，是吾师也。若之，何毁之。我闻忠善以损怨，不闻作威以防怨。岂不遽止，然犹防川大决，所犯伤人必多，吾不克救也。不如小失使道，吾闻而药之也。然明曰：蔑也，今而后知吾子之信可事也。小人实不才，若果行此，其郑国实赖之。
　　录曰：韩愈氏尝作颂日：在周之兴，宪老乞言，及其已衰，谤者使监，维是子产，执政之式，维其不遇，化止一国。盖以惜之乎既往也。又曰：诚率是道，相天下君，交畅旁达，施及无垠，於乎四海，所以不理，有君无臣。盖又惜之乎方来也。然以君子之自处观之，邦有道，危言危行者，郑人之游于乡校也。邦无道，危行言逊者，周王之德於卫巫也。故以侨之时而论执政则可，以厉之时而议监谤则不可。不思其可不可而独计其毁不毁。则亦徒然而已。此又不可不知。
　　海乌曰：爰居止於鲁东门之外。二日臧文仲使国人祭之。展禽日；越哉，臧孙之为政也。夫祀，国之大节也，圣王之制祀也，法施於民则祀之，以死勤事则祀之，以劳定国则祀之，能御大灾则祀之，能抒大患则祀之。非是族也，不在祀典。凡缔郊宗祖报五者，国之典祀也。加之以社稷山川，皆有功烈於民。及天之三辰，民所瞻仰；地之五行，所以生殖；九州名山大川，所以出财用也。今海乌至，已不知而不问，又无功而祀之，以为国典，难以为仁且智矣。今兹海其有灾乎。夫广川之乌兽，怛知而避其灾也。是岁也，海多大风冬栗。文仲闻柳下季之言曰：信吾过也。季子言，不可不法也。使书以为三荚。
　　录曰：柳下惠，和者也，何其言之凿凿，不为雷同耶。夫海乌不知，其失者小，不知而不问，其失者大。蚓堂堂执政，国之瞻望，民之从违系焉，将铃至於遂非，文过终於不闻，有之矣。可畎见古之从政者，虚襟乐善，心平气和，无一毫穿凿自用之私。或以为非仁。且知而不知，能受尽言，知过叉改，其为智也夫，其为信也夫。
　　程婴、公孙杵臼者，赵朔客也。下宫之难，杵臼谓程婴胡不死。婴曰：朔之妻有遗腹，若幸而男，吾奉之。即女，吾徐死耳。无何，免而生男，屠岸贾闻而索之。朔妻置儿拷中，祝曰：赵宗灭乎，若琥。即不灭，若无声。及索儿，竟无声。已脱，婴谓杵臼曰：今一索丕得，后且复之，奈何。杵臼曰：立孤与死，孰难。婴曰：立孤难。杵臼曰：赵氏先君遇子厚，子强为其难者，吾为其易者。二人谋取他婴儿，负以文褓，匿山中，饴以告，发师攻之。杵臼曰：小人哉，程婴。既不能死，与我谋匿孤，今又卖之。抱而呼，请活之，不许，并杀杵臼，诸将以为喜。然真孤儿乃在，婴与俱匿。后十五年，景公病，卜之日．二大业之后，不遂者为。崇公问韩厥，厥知赵孤存，乃曰：大业之后绝，杞者其赵氏乎。且以实告。乃召见之。诸将入问疾，景公因韩厥之众，以胁诸将，而见赵孤儿。厥日：昔者之难，屠岸贾为之。微君之病，群臣固将请立赵后。今君有命，群臣愿之。於是召赵武，褊拜诸将，攻屠岸贾，灭其族，复与赵氏田邑。於是婴乃辞武曰：昔我不死，以立赵氏后。今子既立，我将下报赵孟与公孙杵臼。武号泣固请日！．愿苦筋骨，以报于至死。而子忍弃我乎。婴曰：不可。彼以为能成事，故先我死。今我不下报之，以我事为不成也。遂自杀。
　　录曰：愚观程婴、杵臼之立信，不愈於里克苟息之事君乎。夫信匪徒不愧其言之难，而能始终允济之尚。申生未毙之前，苟息尊为大臣，里克亲为太傅，非若二子为之客也。使二臣者罢勉同心，图惟其所难，分任其所易，躬奉太子以出，如婴之存孤，可也。申生之不亡，里克不为之所，此克之大罪也。身亲待命於朝，如臼之自诬，亦可也。既不能，然以奚齐卓子者，更出迭入为变易之计。此正婴之所谓难者，其几在於一索，有不俟於再弒，亦明矣。呜呼，呱呱者一孤也，堂堂者君子也。信其难，则断者复续；信其易，则生者复死。观於四子可见矣。若乃下报之说，大抵春秋之士，不足深论。
　　晋囚叔向，乐王驸见叔向曰：吾为子请。叔向弗应，出不拜。其人皆咎叔向，向日：必祁大夫。室老闻之曰：乐王纷言於君，无不行。求赦吾子，吾子不许祁。大夫所不能也。而日必由之，何也。叔向曰：乐王驸，从君者也，何能行。祁大夫外举不弃彻，内举不失亲，其独遗我。於是祁奚老矣。闻之，乘驿而见宣子日：《诗》云：惠我无强，子孙保之。《书》云：圣有谟勋，征定保。夫谋而鲜过，惠训不倦者，叔向有焉，社稷之固也。犹将十世宥之，以劝能者。今壹不免其身，以弃社稷，不亦惑乎。鲧延而禹兴，管蔡为戮，周公右王，若之何其以虎也而弃社稷。宣子说，与之乘，以言诸公而免之，不见叔向而归。叔向亦不告，免焉而朝。
　　录曰：愚观叔向之事，而叹如登之难，如崩之易也。夫十世宥之者，劝贤之道也；子孙保之者，垂统之事也。以羊舌氏之族，一叔向文之而不足，一叔虎败之而有余，可畏不可恃明矣。虽以祁奚之言，暂这一身之辱，而伯石复损其宗，安在其十世宥乎。是以君子兢兢业业，已虽有善，亦不足恃，而况淫恼之裔，宠利之宗乎。今观二子之衅，皆起於中青之言。史虽不明其波及，苟欲善其宗者，合淫慝无人以鉴于殷也。
　　叔向适郑，翮蔑恶欲观之，从收器者，而往立於堂下，一言而善。叔向闻之曰：必翮明也。下执其手，以上曰：昔贾大夫恶，娶妻而美，三年不言不笑。御以如皋，射雉获之，其妻始笑而言。贾大夫曰：才之不可以已，我不能射，女遂不言不笑。夫今子少不扬，子若无言，吾几失子矣。言之不可以已也如是。遂如故知。
　　录曰：思观古人之好善，真若不及，而叹今人之自弃而不务也。孟子曰：西子蒙不洁，则人皆掩鼻而过之。虽有恶人，斋戒沐浴，则可以事上帝。貌之不足侍也，尚矣，且然明之。欲见叔向，何为也哉。为其多闻也，为其贤也。而竟以善观见称，知人见取。想其下堂之顷，执手之间，其乐为何如哉。周诗曰：既见君子，锡我百朋。所获何啻一雉耶。有妻如是，亦足乐矣。
　　楚伍参与蔡太师子朝友，其子伍举与声子相善也。伍举娶於王子年，子年为申公而亡。楚人曰：伍举实送之。举奔郑，将遂奔晋。声子将如晋，遇之於郑郊。班荆相与食，而言复故。声子曰：子行也，吾必复子。及宋，向戍将平晋楚，声子通使于晋。还如楚，令尹子木问：晋大夫与楚孰贤。对曰：晋卿不如楚，其大夫皆卿材也。如犯梓皮革，自楚往也，虽楚有材，晋实用之。子木曰：夫独无族姻乎。对曰：虽有，而用楚材实多。今又有甚於使椒举娶於申公。申公亡，谓举实遣之，惧而奔郑，引领南望曰：庶几赦余，亦弗图也。今在晋矣，晋人将与之县，以比叔句。彼若谋害楚国，岂不为患。子木惧，言诸王，益其禄爵而复之，声子使椒呜逆之。
　　录曰：声子之论楚才，与李斯之练逐客，词意正相同也。夫我有村，我当怜之；我之不怜，他人攘之，其往事可惧也。惩往事，所以戒将来乎。尽能复，今日之伍举；而平不能爱，他日之伍奢。一旦子晋出奔阖闻课楚，吴人所用之村，即归生所讽之旨，晋复转而移之於他矣。始知班荆道故，虽友义之不废，而惜村爱物，尤为国之当先。庶几非面交心否之徒，而实鉴听谗近色之祸矣。
　　伍员与申包胥友。其亡也，谓包胥曰：我必复楚国。包胥曰：勉之，子能复之，我必能兴之。及昭王在随，申包胥如秦乞师，曰：昊为封豕长蛇，以荐食上国。虐始於楚，寡君失守社稷。越在草莽，使下臣告急曰：夷德无厌，若邻於君，疆场之患也。逮吴之未定，君其取分焉。若楚之遂亡，君之土也。若以君灵抚之，世以事君。秦伯使辞焉。曰：寡人闻命矣。子始就馆，将图而告。对曰：寡君越在草莽，未获所仗，下臣何敢即安。立依於庭墙而哭，日夜不绝声，勺饮不入口七日。秦一及公为之赋无衣，九顿首而坐，秦师乃出。
　　录曰：愚观昔人之立志，一何锐也；今人之操心，一何惫也。夫一亡一兴，若彼其不伴也。尔亡之，我心兴之，曷如不亡乎。时之不可人意，事之不得如已，彼此筹之熟矣。自今观之，无忌之谐，不可回矣；伍奢之死，不可药矣。举族丧亡，懿亲为戮，孝子慈孙之心何其迫切哉。使包胥而处之，同此心也，则同此复也。及乎郢已入矣，仇已反矣，楚之宗社不可改也。王之草莽不可常也，忠臣义士之心，又何其笃至哉。使子胥而处之，同此心也，则同此兴也。此其信誓之照昭，建立之表表，存诸中者已先定矣。乃若含胡雷同，因人成事，此绿碌庸人之所为，而谓子胥申包为之欤。
　　《史记》：苏武、李陵俱为侍中朝相，又善。陵后降匈奴，武被拘留不屈，徒北海，凛食不继，至握野鼠食之，卧起操持，节旎尽落。单于与之约曰：纸羊乃得归。陵感此约誓，乃置酒谓曰：人生如朝露，何自苦如此。谢曰：武父子无功德，位列将帅封侯，常愿肝脑涂地。今得自效，诚甘乐之，请勿复言。遂相与乐饮。数日又曰：自分已死，王必欲降，请毕今日之欢，效死於前。陵其诚信，喟然叹曰：嗟乎，陵与卫律之罪上通于天。因泣下沾襟，与武失去，作诗曰：弩力崇明德，皓首以为期。武答曰：生当复归来，死当长相思。
　　录曰：愚观李陵苏武，其始不相远也，其终一为名臣，一为降虏。为名臣，图形麟台；为降虏，甘心草莽。然则今之乐，孰愈后之乐乎。故节操者，天地之大闲，富贵者，人生之朝露尔。虽然陵自取也，马迁之传，盅不块於心欤。迁之薄忠义，有由然矣。呜呼。纸可乳也！腐不可生也。不迁之痛，而武之说陵，益不足与言者矣。
　　《后汉书》：山阳范式巨卿少游太学，与汝南张邵元伯为友，并告归乡里。式谓元伯曰：后二年当还，将过拜尊亲，见孺子焉。乃共克期日。及期将至，元伯具以白母，请设馊以候之。母曰：二年之别，千里结言，何相信之审邪。对曰：巨卿信士，必不乖违。母曰：若然，当为尔酝酒。至其日，巨卿果到，升堂拜饮，尽欢而别。后仕郡为功曹，元伯忽遘疾而卒，式梦见元伯曰：巨卿吾以某日死，当以某日葬。子未我忘，岂能相及哉。式恨然觉寤，驰往赴之，未及到，而丧已发引，既至圹将皂，而柩不肯进，其母抚之曰：元伯岂有望邪。遂停柩，移时，乃见素车白马号哭而来，其母望之曰：是必范巨卿也。巨卿既至，叩丧言曰：行矣，元伯。死生路异，永从此辞。因执绋而引柩，於是乃前。
　　录曰：元伯殁之所感，其巨卿存之所期乎。夫存殁有二道，诚神无异理。是故视之而弗见，听之而弗闻，诚也；体物而不可遗，神也。惟诚故神，惟神故应。巫祝亦然。几鬼之效灵，神之克应，皆吾一气之精英，一身之原卫振摄运动乎其间，彼感此应，不期然而然耳。向使巨卿千里之约，一旦有违，则元伯冥冥之中，必相睽异。范母鹅忝之设，戾乎其子，则临究抚棺之言，绝乎其望矣。传曰：无征不信。中孚曰：初九虞吉。其金乡汝南之谓乎。
　　朱晖父岑，少与光武俱学长安，有旧。及为帝，求问，岑已卒，乃召晖拜为郎，迁临淮太守。晖好节盘，拔用厉行，士吏民畏爱，为之歌曰：强直自遂，南阳朱季。吏畏其威，民怀其惠。同县张堪素有名称，尝於太学，见晖甚重之，接以友道，绝晖擘曰：欲以妻子相托。晖以堪先达，举手未敢对，自后不复相见。堪卒，晖闻其妻子贫甚，乃自往候视，厚赈赡之。晖少子颉怪而问曰：大人不与堪友，平生未曾相闻，窃怪之。晖曰：堪尝有知己之言，吾以信於心也。又同郡陈揖早卒，有遗腹子友，晖因交善一晨之。甫司徒桓虞为南阳太守，召晖子骈为吏，晖辞骈而荐友，虞叹息召之。其信义若此。
　　录曰：自光武严光奋乎其上，而山阳汝南兴于其下，岑与晖亦闻风而起者也。过此，则绝交之论作矣。君子可观世变哉。
　　蔡邕作《正交论》，以广朱穆之志。其略曰：正人无淫朋，其义敦以正，其誓信以固。逮夫周德始一很，谷风弃予之怨作，其所由来，政之缺也。自此以降，弥以陵迟，或阙其始终，或强其比周，疾浅薄而隽贰者有之，恶朋党而绝交者有之。是以君子慎人所以交，己审己所以交人。故原其所以来，则知其所以去；见其所以始，则睹其所以终。后贞士者贫贱，不待夫富贵，富贵不骄乎贫贱，故可贵也。盖朋友之道，有义则合，无义则离；善则久要不忘平生之言，恶则忠告而善道之。故君子不为可弃之行，不患人之违己也，信有可归之德，不病人之远己也。不幸或然，则躬自厚，而薄责於人，远其怨矣。昔子夏性宽，故夫子告以拒人，子张性褊，故训之以容众。至於仲尼之正教，则泛爱众而亲仁。谷梁子曰：心志不通，名誉不闻，友之罪也。今将患其流而塞其源，固未若择其正而黜其邪，信其善而并其恶也。
　　录曰：朱公叔绝交之论，以矫时之偷薄，不得已而有言也。蔡伯偕叹卓之言，以感人之遇己得已，而亦言之乎。然则黜邪并照之义，将忘之耶。故又曰：刺薄者博而洽，断交者贞而孤。孤有羔羊之节，与其不获，已走将从夫孤。斯言益以信然。
　　《魏书》：辽束公翟黑子有宠於太武，奉使并州，受布千疋。事觉，谋於着作郎高允日．主上问我，当以实告，为当讳之。允曰：公帷幔宠臣，有罪首实，庶或见原，不可重为欺罔也。中书侍郎崔鉴公孙质曰：若首实，罪不可测。不如讳之。黑子怨允曰：君奈何诱人就死地。入见帝不以实对，帝怒杀之。帝使允授太子经，乃崔浩以史事被收，允将与同罪，太子谓允曰：入见至尊，吾自导卿脱。至尊有问，但依吾语。太子见帝言：允小心慎密，且微贱，制由崔浩，请赦其死。帝召允问曰：国书，皆浩所为乎。对口：臣与浩，其为之。太子惧曰：天威严重，允小臣迷乱失次。耳臣局问，皆云浩所为。帝问允：信如东官所言乎。对曰：臣罪当减族，不敢虚妄。殿下以臣侍讲日久，一及臣，欲丐其生耳，实不问臣，臣亦无此言。帝顾谓太子曰：直哉，此人临死不易辞信也，为臣不欺君贞也。遂赦之。他日太子让允曰：吾欲为卿脱死，而卿不从，何也。允曰：臣与崔浩实同史事，死生荣辱，义无独诛。诚荷殿下再造之慈，违心苟免，非臣所愿也。大子动容称叹，允退谓人日．我不奉束宫指导者，恐负翟黑子故也。
　　录曰：高伯恭之不负翟黑子，信也，而不知信以近义为尚，因以可依为宗。翟之黩货辜恩，背义辱命，戮之首也，罪之魁也。是故首实死，不首亦死，何乃不能括囊，而问寸於崔鉴公孙质耶。浩之私欲，汶公爱憎蔽直，人之祸也，天之刑也。是故刊布死，不刊亦死，又胡不能见几，而只异於闵湛鄱捌耶。盖允雅信佛道，而不得孔子为之依归，未免所信，或非其正。设有不幸，景穆之请不行，太武之暴不息，吾见其珍瘁而已。故宗钦曰：允也，其圣。余曰：允也，其愚。
　　《唐书》：吴兢、张说同领史职，相盖监修《则天实录》，兢直书魏元忠为相面奏．二先帝以来，蒙被恩渥。今承乏宰相，不能尽忠，使小人在侧，臣之罪也。太后不悦。诸张探怒之，乃谱元忠云后老矣，不若狭太子为久长。太后怒，下之狱，将廷辨之。昌宗密引凤阁舍人张说赂以美官，使证元忠说许之。明日诏太子相王及宰臣参对，往复不决。昌宗曰：张闻元忠言，召。说将入，宋璟谓曰：名义至重，鬼神难欺，不可党邪陷正，以求苟免。若获罪流窜，其荣多矣。若事有不测，璟当叩合力争，与子同死。弩力为之，万代瞻仰，在此举也左史刘知几曰：无污青史，为子孙累。遂入，太后问之，说未对，昌宗从旁迫趣，说曰：陛下视之在廷，犹如是，况在外乎。臣实不闻有是言，但昌宗逼臣，使诬证之尔。他日更引对如前，元忠遂得免死。至是时史见之，说阴祈改窜数字，兢终不许，曰：若循公请，则此史不为直笔，何以取信於后。
　　录曰：愚观古人立信，至以数字相晚，尚坚意不从，蚓非礼之请托乎。是故君子之处世，必期无愧於心。无愧於心，而后无求於人。说既生负宋璟之惭死，兼姚崇之累具，仰有所愧，俯有所作多矣。纵能析一兢之阴改，其能逃万世之阳责乎。呜呼。由前而言，则为势；由后而言，则为利。势与利，其能确然不惑者鲜矣，岂独一说乎哉。
　　李华笃信元德秀、萧颖士、刘迅之为人，作《三贤论》曰：德秀志当以道纪天下，迅当以六经谐人心，颖士当以中古易今世。德秀欲齐愚智，迅感一物不得其正，颖士呼吸折节而获重禄，不易一刻之安。使德秀据师保之位，瞻形容乃见其仁。迅被卿佐服，居宾友，谋治乱根。源，参乎元精，乃见其妙。颖士若百炼之刚，使当废兴去就一生一死问，乃见其节。德秀以王者作乐崇德，天人之极致，而辞章不称，是无乐也。於是作破阵乐辞，以订商周。迅世史官，述《礼》、《易》、《书》、《诗》、《春秋》为古五说，条贯源流，备古今之变。颖士罪子长不编年，而为列传，后世因之非典训也。然各有病，元病酒，刘病赏物，萧病贬恶太亟，将能太重，若取其节，皆可为人师也。世谓笃论。
　　录曰：愚观古人尚友之道，至人各为品。后世则靡曼而已。夫以朋友之道，上弥参赞，中理经纶，下兼迷作，非区区艺能词章之问而已。以紫芝之独行，直欲大道之行，天下为公，揖其气象，三代以前之人物也。茂挺之劲节，夷狄犹欲师之，蚓中国乎。捷卿之家学，皇王之道尽矣，况后世乎。华之笃信，良有以也。
　　弘道录卷之五十五
　　＃１『根』 原作『恨』，据文义改。
　　弘道录卷之五十六#1
　　信
　　朋友之信
　　《宋史》：刘安世与司马光同年友善。登弟后，辞归洛，光问之，对曰：吾斯之未能信。光悦，因与从游，一日避席问：尽心行己之要，可以终身行之者。光曰：其诚乎。又问：行之何先。曰：自不妄语始。自是拳拳勿失，终身行之。后调治州，司法参军，司户以贪闻，运使昊守礼将按之，问於安世，安世云：无之。守礼为止，然心不自安，曰：司户实贪，而吾不以诚对，其违司马公教乎。后读扬雄《法言》君子避碍则通诸理，意乃释。家居未尝有惰容，久坐身不倾倚，作字不草书，不好声色货利，皆则象司马光。既叹群贤凋丧，犹归然独存，而名望益重。梁师成服其贤，使小文昊默持书来啖，以大用默因劝为子孙计，安世笑曰：吾若为子孙计，不至是矣。吾欲为元佑全人，见司马光于地下。还其书不苔。
　　录曰：元城之从温公，可谓屡踬屡踏矣，而卒不能变，至死犹欲见之於地下。何也。《无妄》六二曰：不耕获，不曹会，则利有攸往。苟非诚信相为始终，确然不易，未有不为利禄所动，权势所移者也。厥后李光以师礼安世，举所闻於温公者曰：学当自无妄中入。正此意也。故曰：不诚无物，人岂有不自信而能信於人者哉，不信於人而能信於地下者哉。呜呼，可谓无负圣门之训者矣。
　　陈襄自少与其乡之士陈烈、周希孟、郑穆为友，皆气古行高，磨珑镌切，相期以天下之重。时学者方溺於雕篆之文，所谓知天尽性之说，一切指为迂阔。四人者相与以斯道呜於海隅，闻者始皆笑之，竟不为变，而守之益坚，自躬行於其家，以达於州闲，人卒信之。於是父尤皆肴其子弟，请从之游。闽中士人宗之者，谓之四先生。虽有诞突盗傲，不可率者，不敢失礼於其门也。
　　录曰：是时闽学未闻，四先生以其躬行实践，倡率乡人，始也至难，终也大化，乃天启斯文之运，四海不约而同者也。
　　谢良佐切己笃信，见二程受学。一日明道谓之曰：诸君在此相从，只是学其言语，故心口不相应，盍若躬措诸行。后与伊川别，一年往见之，伊川曰：相别已久，做得甚工夫。对曰：只去得个矜字。伊川曰：何故。曰：仔#2细点捡得来，病痛全在这裹。若按伏得这个罪过，方有向进处。胡文定问：矜字罪过，何故怨地大。谢曰：今人做事，只要夸耀别人耳目，浑不关自家受用事。伊川喜曰：是子可谓力学切问近思者矣。又曰：命虽浅近也，要信得。将来就上面做工夫，万事真实有命，人力计较不得。吾平生未尝干人，在书局亦不谒执政。或劝之，余对曰：他安能陶铸，我自有命在。若信不及，风吹草动，便生恐惧忧喜，枉却工夫气力。信得，命便养得，气不挫折。
　　录曰：矜之罪过，何以见其大乎。禹，大圣人也，曰：汝惟不矜，天下莫与汝争能。汝惟不伐，天下莫与汝争功。颜，大贤人也，曰：愿无伐善，无施劳，人惟自浅也。故以片言自足，以寸长自许，惟自肆也。故不知自己不足，祗见自己有余，此学者大病，终不可入於尧舜之道矣。呜呼，上蔡之学所以高明，刚正人所难及者，正惟在此。学者可不省哉，可不勉哉。
　　朱光庭初授学於胡安定，告以为学之本在於主忠信，遂终身行之。后师二程，众方惊异，光庭独信不疑，笃学矢志，不渝金石，行可质於神明，在邦在家，临民临事，造次动静，一由至诚。上论古人，岂易其比，赛赛王臣之节，禀凛循史之风。国一盒、元佑、靖国问，事变屡更，其时固有名盖天下，致位庙堂，得行所学者，然夷考其事，犹有憾焉。如公找者，可谓倦倦服膺而弗失之者矣。刘绚自髻龇时师事二程。明道尝谓人曰：他人之学，敏则有矣，未易保也。斯人之志，吾无疑焉。伊川亦曰：游吾门者众矣，而信之笃得之多，行之果守之固，若子者几希。盖所受有本未，所知造渊微，孜孜焉不知其他也。天性乐善而不为异端所惑，故其履也安，内日加重而无交战之病，故其行也果。与李吁志向如一。自二程倡明道学，世方惊疑，能使学者视效而信从，二子有力焉。吕太钧为人质厚刚正，以圣门事业为己任，所知信而力可及，则身遂行之，不复疑畏。故识者方之季路。从张载学，能守其师说，而践履之。尤喜讲明井田兵制，谓治道必自此。如悉次为图籍，令可见用，虽皆本於载，而能自信力行。载每叹，以为不可及。伊川又云：和叔及相见，则不复有认；既相别，则不能无疑。然亦未知果能终不疑否，不知他既已不疑，而终亦复有疑否也。明道遂云：何不问他疑甚。又云：和叔至诚相信心直，故笃信也。
　　录曰：自孔门教人之后，至是学者方知圣人之道，而心向往之。苟非笃信力行，即所谓江耳之学，无益於身心，安保其不遽变，尚能终身行之乎。此在道学之门，至为切要，而孔曾商若倦倦於《论语》者，复得见矣。录之。
　　杨万里初见张忠献，勉以正心诚意之学，服其教终身，至名读书之室，日诚斋。淳熙十二年地震，上书曰：臣闻言：有事於无事之时，不害其为忠言。无事於有事之时，其为奸也大矣。天下之事，有本根，有枝叶。臣前所陈枝叶而已。所谓本根，则人主不可以自用。人主自用，则人臣不任责。今日之事，将无类。此圣学高明，愿益思其所谓本原者。迁束宫侍读，随事规警，太子深敬之。会高宗崩，孝宗欲行三年丧，创议事堂，命皇太子参央庶务。万里上疏力谏。高宗未葬，翰林学士洪迈不俟集议配飨，独以吕熙浩等姓名上，万里上疏诋之，至有无异指鹿为马之言。孝宗不悦曰：万里视朕为何如主。出知筠州，韩怩冑用事，欲罔罗四方名士，尝筑南园，属为之记，许以掖垣，解曰：官可弃，记不可作。怩冑僭权益甚，至忧愤成疾。家人知其故，凡邸报皆不以告，忽族子自外至，遽言用兵启衅事，万里恸哭失声，亟呼纸书：奸臣无上，动兵残民，谋危社稷，吾头颅如许，报国无路，惟有孤愤。又书十四言，别妻子，笔落而逝。光宗尝为书诚斋二字，学者称诚斋先生。
　　录曰：张忠献之於诚斋，犹范文正之於横渠也。古人成就后学，每母如此。向使揭之於斋，而不能信之於己，将不徒然矣乎。今观应诏所陈，恳恳乎几事豫则立，不豫则废之旨。监国之疏，切切乎天无二日，民无二王之言。至於权好之晚已，邪仗之误国，虽至於死，尚甘心焉，岂非毙而后已者乎。诚斋之名，端不负矣。
　　何基笃信。黄干以父伯焚为临川县丞，时干适知丝事，伯美见其子而师事焉。干告以必有真实心地，刻苦工夫而后可，基悚惕受命。於是随事诱掖，得渊源之懿，微辞奥义，研精覃思，平心易气，以俟其通，未尝参以己意立异，以为高狗人而少变也。几所读，必加标点，义显意明，有不待论说而自见者。尝谓：为学立志贵坚，规模贵大，充践服行，死而后己。读《诗》须扫荡胸次，然后昤哦上下，讽咏从容，使人感发，方为有功。读《易》当尽去其胶固支离之见，以洁序其心，玩精微之理，沉潜极泳，得其根源，乃可渐观爻象。其确守师训，精义造约如比。及王相为弟子，高明劲识，弘论英辨，质问疑难，或一事至十往，基终不变，以待其定。尝曰：治经当谨守精玩，不必多起疑论。有欲为后学言者，谨之又谨可也。
　　录曰：孔子曰：笃信好学。释之者曰：不笃信，则不能好学。然笃信而不好学，则所信或非其正。此何王金许四先生之传，所以不失其本也。呜呼，西河之旨，亲得大圣之宗者也，而其徒骗服失之，矧经伪学之厉禁乎哉。此其所以馑之又谨，十往不变，以待其定也。
　　王相大父师愈从杨时受《易》、《论语》，既又从朱骨，张拭、吕祖谦、游文瀚兄弟皆及其门。相少慕诸葛为人，号长啸二蝓。三十始知家学之源，惕然叹曰：长啸，非圣门特敬之道。更以鲁斋。或语何基得熹之传，往从之，授以立志居敬之旨，中心信向，质实坚苦，有疑必从基质之。相之言曰：伏义则河图以画八卦，文王推八卦以合河图者，先天后天之宗祖也。河图是逐位奇偶之文，后天是统体奇偶之文。惟四生数不动，以四成数而上下之，上偶下奇，莫匪自然。又曰：大禹得《洛书》而列《九畴》，箕子得《九畴》而传《洪范》。范围之数，不期暗合洪范者，经传之宗祖乎。初一曰五行，以下六十五字为洪范五皇极，以下六十四字为皇极经。此帝王相传之大训，非箕子之言也。又曰：今《诗》三百篇，岂尽定於夫子之手。所删#3诗，容或有存，汉儒取以补亡。乃定二南各十，退《何彼秾矣》，《甘棠》归之，《王风》削去《野有死麝》，黜郑卫淫奔之诗，又作《春秋》发挥。又曰：《大学》致知格物章，夫尝亡，还知止章于听讼之上。谓《中庸》古有二篇，诚明可为纲，不可为目，定《中庸》、《诚明》各十一章。其卓识独见，多此类也。
　　录曰：王会之之反身狗理，可谓学也确矣。而卒以章明卓识称者，岂非愚叉明，柔叉强乎。其着书特多，问辨特富，非无所本也。是以学者贵於知要。知要则能守约，守约则足畎该博矣。虽然长啸亦主静，徒也。不主静，则不能致远。而研精理性，与立志居敬，一而二也夫。
　　《元史》：金履祥自幼信向濂洛之学，事同郡王相，尝问为学之方，相告以莫先立志，志立乎事物之表，敬行乎事物之内，此为学之大方也。时宋事已不可为，遂绝意进取，屏居金华山中，追逐云月，寄情啸味，视世故泊如也。平居独处，终日俨然，所谓居敬以持其志，立志以户其本者。信乎自在，至与物接，则盎然和惮。训迪后学，谆切无倦。尝谓：刘恕外纪不本於经，而信百家之说，是非缪於圣人，不足以传信。自尧以前，不经夫子所定，固野而难质；春秋非玉帛之使，则鲁史不书，圣人笔削无得而加也。乃用邵氏皇极经世历，胡氏皇王大纪之例，损益折衷，一以尚书为主，下及《诗》、《礼》、《春秋》，旁采旧史诸子表年系事，断自唐尧以下，接於《通鉴》之前，勒为一书，名日《通鉴前编》。凡所引，辄加训释，以裁其义，多儒先所未发。既成，以授得人，许谦曰：二帝三王之盛，其微言懿行，宜后王所当法；战国申商之术，其苛法乱政，亦后王所当戒，则是编不可以不着也。当时议者以为：基之清介纯实，似尹和靖；相之高明刚正，似谢上蔡；履祥亲得之二氏，而并充於己者也。
　　录曰：仁山之论道，原其愚之论小司马乎。太史公明言《尚书》独载尧以来，而百家言黄帝，其文不雅驯，荐绅先生难言之，贞奈何复补之乎。由是天皇氏、地皇氏、人皇氏、女娲氏、燧人氏、盘古氏、纷纭不一，皆贞门之作俑也。至胡五峰双峰号为儒者，复舛错缪戾，何怪秦博士、梁武帝耶。至少微家塾并载盘古等六氏於前，伏义等八氏於后，总一十四氏，不知孰为三皇，孰为五帝。今当一切削去，以前编为定，可也。
　　许谦受业金履祥之门，语之曰：士之学，若五味之在和，酝酱既加，则酸咸顿异。子今来见而犹夫人，岂吾之学无以感发予耶。谦闻之惕然，居数年尽得其所传之奥，於书无不读，有不可通，则不敢强；或有未安，亦不苟同也。谓学者曰：学以圣人为准的。然得圣人之心，而后可学圣人之事。其读《诗》，有《名物钞》正其音释，考其名物度数，以补先儒之未备，仍存其逸义，旁采远援，而以己意终之。期观史，有《治忽几微》，仿史家年经国纬之法，起太嗥氏，迄宋元佑司马光卒。盖以为光卒，则中国之治不可复兴，诚理乱之几也。又有《自省编》，昼之所为，夜必书之，其不可书者，则不为也。开门讲学，远而幽冀齐鲁，近而荆扬昊越，皆不惮来受。其教人也，至诚谆悉，内外婵尽。尝曰：己有知，使人亦知，岂不快哉。或有所问难而词不能达，则为之言其所欲言，而解其所惑。讨论讲贯，终日不倦，摄其粗疏入於密微，闻者方倾耳听受，而其出愈真切，惰者作之，锐者抑之，拘者开之，放者为约之，随其材分，成有所得。然独不以科举之文授人，曰：此义利所由分也。笃於孝友，有绝人之行，处世不胶於古，不流於俗。大德中，荧惑入南斗，谦以为灾在昊楚，窃探忧之。是岁大侵，貌瘠加损。或问曰：岂食不足乎。　谦曰：今公私匮竭，道谨相望，吾能独饱邪。其处心盖如此。
　　录曰：愚观许白云之所忧窃，与今同夫是而不胶於古，不流於俗。盖胶於古，则荧惑之变，不但大侵而已；流於俗，则昊楚之灾，未必切身而已。而不知儒者之心，视天地万物，中国四夷，未之有间，而天道人事，皆吾学问中之所当究。初非应举之文，科目之士所能知也。其伤中国，距夷狄，默与於治忽几微之间；而所以扶世道，振元纲，又切于洞究释老之旨。此所以足任正学之重，而身之安否为斯道之隆替也。
　　皇明初，赵考古妈谦系出宋秦王六世孙，公烦入元，累世不仕。先生远宗沬泗，近取关问，信道敦笃。洪武初，聘至京师，归而筑考古台，作《声音文字通》一百卷，大阐六经百氏，自谓有精义人神之妙，时人未之许也。惟宋景濂命子仲市受其学，与江西宋季子、天台林公辅、同郡唐愚士信以为然，吏部侍郎侯庸事以师礼。复起至京，廷臣成谓海外圣学未闻，宜用真儒往教，遂授琼州府学教授。既至，作琼台布学范，传授造化经纶图说，集补前圣成书，随物书之，以兴起斯文为己任。虽蛮夷荷戈执戟之徒，向风慕义，而远方从游之士不以梯山航海为惮，若三山郑尚宾，合肥王仲迪，莆田朱伯绍，凤阳孙仲岳，琼台昊文祥，皆宗之。丘文庄公浚信之尤笃，盖琼州自考古之后，始知圣学。文庄始以朱子微言散见於传注语录！学者狞未易求，乃采其精切者，汇为二十篇，作《学的》。又《纲目》以正统为主，如秦隋之未有不可遽夺，汉唐之初有不可遽予者，作《世史正纲》。《家礼》虽得崇本孰实之意，而仪节阙略，作《家礼仪节》。《大学衍义》尚缺治国平天下，乃采经传子史，附以己意，作《衍义》。补四书之着，乃其大者。在太学，一遵李忠文公遗矩，而综理微密。人谓忠文莫及。在大位，务以宽大启上心，忠厚变士习。凡人才进退，政事废举，一惟祖宗旧典是循。预修英庙实录，奋然以于谦被诬之事为言，众始信之，方得从实书其功最。吏部考察以多黜为公，黜者况不敢诉，公深知其弊，言於上曰：唐虞三载考绩，三考黜陆。今有居官未及半载，徒信人言，未必皆实。上深然之。会吏部上当黜者几二千人，劫凡未及三载，及虽经三考，非为贪暴实迹者，俱勿黜。盖信公言也。
　　录曰：愚观赵考古哄先朝系属自秘，入元不仕，其所着书，自以为精义入神之妙，人亦未之许也。苟非大明当空，崇重真儒，阐扬道学，安能尽信之乎。自是薄海内外成与同文，不旋踵问，有文庄者出，深悟笃信，推而骄之身心，措之事业，以裨我皇明之治。正以见胜国不得与于斯文，而薄海内外蔼然文明，气象岂无自欤。
　　弘道录卷之五十六　竟
　　＃１本书原卷前卷后有的未标明卷数，现统一补全。
　　＃２『仔』原作『子』，今据文义改。
　　＃３『删』 原作『刚』今据文义改。
  </div>
  <div class="pagination">
   <a href="弘道录_page26.html">
    上一页
   </a>
   <span>
    ...
   </span>
   <a href="弘道录_page22.html">
    22
   </a>
   <a href="弘道录_page23.html">
    23
   </a>
   <a href="弘道录_page24.html">
    24
   </a>
   <a href="弘道录_page25.html">
    25
   </a>
   <a href="弘道录_page26.html">
    26
   </a>
   <span class="current-page">
    27
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
