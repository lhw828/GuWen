<!DOCTYPE html>
<html>
 <head>
  <meta charset="utf-8"/>
  <title>
   庄子翼 - 第 6 页/共 8 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   庄子翼 - 第 6 页/共 8 页
  </h1>
  <div class="content">
   ＃３『散』原作『教』，据明本改。
　　＃４『郭注：……其于虚已以免害一也。』原本无，据明本增。
　　＃５『郭注：……不日成之。』原本无，据明本增。
　　＃６『斥』原作『斤』，据明本改。
　　＃７『是故』前原本有：『郭注：论语日伯夷、叔齐娥於首阳之下，不言其死也。此云死者亦欲明其守饿以终，未必饿死也。郭氏总注：此篇大意以起高让远退之风，故被其风者，虽贪冒
　　之人，乘天衢，入紫庭，犹时慨然中路而叹，况其凡乎。故夷许之徒兄以当稷契对伊吕矣。夫居山谷而弘天下者，虽不俱为圣佐，不犹高於蒙埃尘者乎。其事虽难为，然其风少弊故可
　　遗也。曰：夷许之弊安在？曰：许由之弊，使人饰让以求进遂至乎之哙也。伯夷之风使暴虐之君得赐其毒，而莫之敢亢也。伊吕之弊，使天下食冒之雄，敢行篡逆。唯圣人无边，故无弊
　　也。大城数百里立数十万户之邑尊。《笔乘》：若以伊吕为圣人之迹，则伯夷、叔齐亦圣人之迹也。若以伯夷、叔齐非圣人之迹，耶则伊吕之事亦非圣矣。夫圣人因物之自行，故无迹　
　　然，则所谓圣者，我本无迹。故物得其迹，迹得而强，名圣。则圣者乃无迹之名也。』据明本删。
　　＃８『郭注：…...则受戮矣。』原本无，据明本增。
　　＃９原本无『郭注：…...与体与变俱也。』据明本增。
　　＃１０此段下原本有：郭注：行所为，因而任之。行言自为，而天下化。化使物为之，则不化矣。四方之民莫不俱至者，言其指挥顾盼，而民各至其性，任其自为故也。《笔乘》：德人则
　　无思无虑，率自然耳。无是非于胸中而任之。游乎天下其利共给，而无目私之怀也。德者，神人之迹。故曰：容乘光者乃无光，故与形灭亡无我，而任物虚空无所怀者，非暗塞也。情
　　尽，命至天地乐矣。事不妨乐斯无事矣。情复，而混冥无迹也哉耳』。据明本删。
　　＃１１『郭注：……有欲』，原本无，据明本增。
　　＃１２『圣知之言......为我累耳』，原本错乱，据明本改，其后原本有：『如易，自求口实之实。社稷，春秋祭社稷时也。君子视无功之爵禄，如盗窃然，岂有心於取之，而命之所制亦有不
　　得自由者，故日非己也。命有在外者也，如燕於己之不宜处，目不及视，虽卉其口实亦所不顾其畏人甚矣。氏不能不袭处於人问、则以社稷之时，有若或驱之而不得自主者耳。燕以春
　　祉来秋社去，故云。然数语本非难解，而旧注多谬聊为疏之。庄周游乎雕陵之樊！睹一异鹊肩南方来者。翼广七尺，目大运寸，感周之颡，而集於栗林。庄周曰：此何鸟哉。翼殷不逝，
　　目大不睹。褰裳躩步，执弹而留之。睹一蝉方得美荫而忘其身。螳螂执翳而搏之，见得而忘其形。异鹊从而利之，见利而忘其真。庄周怵然曰：噫。物固相累，二类相召也。捐弹而反
　　走，虞人逐而谇之。庄周反入，三月不庭。兰且从而问之：夫子何为顷问甚不庭乎？庄周曰：吾守形而忘身，观於浊水而迷於清渊。且吾闻诸夫子曰：入其俗，从其俗。今吾游於雕陵
　　而忘吾身，异鹊感吾颡，游於栗林而忘真。栗林虞人以吾为戮，吾所以不庭也。
　　郭注：执木叶以自翳於蝉，而忘其形之见乎异鹊也。目能睹，翼能逝，此鸟之真性也。今见利，故忘之。夫相为利者，怛相为累。有欲圣知之言，仁义之行为至矣。吾闻子方之师，吾
　　形解而不欲动，口钳而不欲言。吾所学者，真土梗耳。夫魏真为我累耳。』
　　＃１３『夫』原作『天』，据明本改。
　　＃１４『土』原作『士』，据明本改。
　　＃１５『背』原作『皆』，据明本改。
　　＃１６『大』原作『入』，据明本改。
　　＃１７『乎』原作『丁』，据明本改。
　　＃１８『哀』原作『表』，据明本改。
　　庄子翼卷之六
　　庚桑楚第二十三
　　老聃之役有庚桑楚者，偏得老聃之道，以北居畏垒之山。其臣之画然知者去之，其妾之挈然仁者远之。拥肿之与居，鞅掌之为使。居三年，畏垒大禳一作获。畏垒之民相与言曰：庚桑子之始来，吾洒然异之。今吾日计之而不足，岁计之而有余。庶几其圣人乎？子胡不相与尸而祝之，社而稷之乎？庚桑子闻之，南面而不释然。弟子异之。庚桑子曰：弟子何异於予？夫春气发而百草生，正得秋而万宝成。夫春与秋，岂无得而然哉？大一作天道已行矣。吾闻至人，尸居环堵之室，而百姓猖狂，不知所如往。今以畏垒之细民，而窃窃焉欲俎豆予於贤人之问，我其杓的标二音之人邪？吾是以不释於老聃之言。
　　郭注：画然，饰知。挈然，矜仁。拥肿，朴也。鞅掌，自得也。异之，异其弃知而任愚也。夫与四时俱者无近功。春秋生成，皆得自然之道，故不为也。至人尸居而百姓自往，非由知也。故不欲为物标杓。老子云：功成事遂，百姓皆谓我自尔。今畏垒反此，故不释然。
　　弟子曰：不然。夫寻常之沟，巨鱼无所还旋其体，而鲵鳅为之制；步仞之邱陵，巨兽无所隐其躯，而孽狐为之祥。且夫尊贤授能，先善与利，自古尧、舜以然，而况畏垒之民乎。夫子亦听矣。庚桑子曰：小子来。夫函车之兽，介而离山，则不免於网罟之患；吞舟之鱼，阳而失水，则蚁能苦之。故鸟兽不厌高，鱼鳖不厌深。夫全其形生之人，藏其身也，不厌深眇而已矣。且夫二子者，又何足以称扬哉。是其於辩也，将妄凿垣墙而殖蓬蒿也，简发而栉，数米而炊，窃窃乎又何足以济世哉。举贤则民相轧，任知则民相盗。之数物者，不足以厚民。民之於利甚勤，子有杀父，臣有杀君；正昼为盗，日中穴阫。吾语汝：大乱之本，必生於尧、舜之问，其末存乎千世之后。千世之后，其必有人与人相食者也。
　　郭注：弟子谓大人又有丰禄，故勉　夫。子听之，答以去利远害乃全。若婴身於利禄，则粗而浅，曾鱼鳖之不若也。二子，谓尧舜何足称扬哉！将令后世妄行穿凿而植秽乱耳。简发，数米，理锥刀之末也。混然一之，无所治为，乃克济耳。若拂戾其性以待其所尚，真不足而以知继之，则伪矣。伪以求生，非盗而何？民於利甚勤，则无所复顾。由於尧舜遗其进，饰伪播其后，而致斯弊也。
　　南荣趎畴蹴然正坐曰：若趎之年者已长矣，将恶乎托业以及此言耶？庚桑子曰：全汝形，抱汝生，无使汝思虑营营。若此三年，则可以及此言也。南荣趣曰：目之与形，吾不知其异也，而盲者不能自见；耳之与形，吾不知其异也，而聋者不能自闻；心之与形，吾不知其异也，而狂者不能自得。形之与形亦辟辟矣，而物或问之邪？欲相求而不能相得。今谓趣曰：全汝形，抱汝生，勿使汝思虑营营，趣勉闻道达耳矣。庚桑子曰：辞尽矣，曰奔蜂不能化藿蠋蜀，越鸡不能伏鹄卵，鲁鸡固能矣。鸡之与鸡，其德非不同也。有能与不能者，其才固有巨小也。今吾才小，不足以化子。子胡不南见老子。
　　郭注：全汝形，守其分也。抱汝生，无揽乎其生之外也。目与目，耳与耳，心与心，其形相似而所能不同，苟有不同，则不可强相效也。辟，未有闭之也。两形开，而不能相得，将有间之者耳。早闻形膈，故难化也。
　　南荣趎赢粮，七曰七夜至老子之所。老子曰：子自楚之所来乎？南荣趣曰：唯。老子曰：子何与人偕来之众也？南荣趎惧遽然顾其后。老子曰：子不知吾所谓乎？南荣趎俯而惭，仰而叹，曰；．今者吾忘吾答，因失吾问。老子曰：何谓也？南荣趎曰：不知乎人谓我朱愚，知乎反愁我躯；不仁则害人，仁则反愁我身；不义则伤彼，义财反愁我己。我安逃此而可？些三言。者，趎之所患也。愿因楚而问之。老子曰：向吾见若眉睫之问，吾因以得汝矣。今汝又言而信之。若规规然若丧父母，揭竿而求诸海也，汝亡人哉。惘惘乎，汝欲反汝情性而无由入，可怜哉。
　　郭注：与人偕来之众，挟三言而来故也。
　　南荣趎请入就舍，召其所好，去其所恶。十曰自愁，复见老子。老子曰：汝自洒濯，孰哉郁郁乎然？而其中津津乎犹有恶也。夫外韄霍者不可繁而捉，将内揵蹇；内韄者不可缪而捉，将外挞；外内揵者，道德不能持，而况放道而行者乎？南荣趎曰：里人有病，里人问之，病者能言其病，然其病，病者犹未病也。若趎之闻大道，譬犹饮药以加病也。趎愿闻卫生之经而已矣。老子曰：卫生之经，能抱一乎？能勿失乎？能无卜筮而知吉凶乎？能止乎？能已乎？能舍诸人而求诸己乎？能翛然乎？能侗然乎？能儿子乎？儿子终日嗥而嗌益不嘎於迈反，和之至也；终日握而手不掜艺，共其德也；终日视而目不瞬瞬，偏不在外也。行不知所之，居不知所为，与物委蛇而同其波。是卫生之经已。
　　郭注：揵，关揵也。耳目，外也。心衍，内也。全形抱生，莫若忘其心衍，遗其耳目。若乃声色韄於外，则心卫塞於内；欲恶揵於内，则耳目丧於外。故叉无得无失而后为通也。偏揵犹不可，况外内俱韄乎？耳目眩惑於外，而心衍流荡於内，虽繁手以执之，绸缪以持之，弗能止也。抱一，不离其性也。勿失，还自得也。当则吉，过则凶，无所卜也。止，谓止於分也。已，谓无追故迹也。舍人求己，全我而不效彼也。翛然，无停迹也。侗然，无节碍也。嗌不嗄，任声之自出，不由喜怒也。握不掜，任手之自握，非独得也。视不瞬，任目之自见，非系於色也。行不知所之，信足自行，无所趣也。居不知所为，纵体自任也。与物委蛇，斯顺之也。同其波，物波亦波也。《 笔乘》：能抱一能勿失，即《 道德经》所谓载营魄抱一能无离也。无卜筮而知吉凶，即不出户知天下，不窥牖见天道也。能止，即知止也。能已，即知足也。合诸人而求诸己，即自知者明，自胜者强也。翛然，即泛兮其可左右也。侗然，即浑兮其若浊也。儿子，即专气致柔，能婴儿也。和之至共其德偏不在外，盖所谓含德之厚比於赤子者如此。
　　南荣趎曰：然则是至人之德已乎？曰：非也。是乃所谓冰解冻释者。夫至人者，相与交食乎地而交乐乎天，不以人物利害相搂，不相与为怪，不相与为谋，不相与为事，翛然而往，侗然而来是谓卫生之经已。曰：然则是至乎？曰：未也。吾固告汝曰：能儿子？儿子动不知所为，行不知所之，若槁木之枝而心若死灰。若是者，亦不至，福亦不来。祸，祸无有，恶有人灾也。
　　郭注：趎谓若能自改而用此言，便可谓至人之德耶。冰解冻释者，能乎，明非自尔也。交食交乐，自无其心，皆与物共也。然则是至者，趎谓已便可得此言而至耶。答云：非谓此言为不至，但能闻而学者，非自至耳。苟不自至，则虽闻至言，适可以为经。胡可得至哉？故学者不至，至者不学也。祸福生於失得，人灾由於爱恶。今槁木死灰，无情之至，则爱恶失得，无自而来。
　　宇泰定者，发乎天光。发乎天光者，人见其人，人有修者，乃今有怛。有恒者，人舍之，天助之。人之所舍，谓之天民；天之所助，谓之天子。学者，学其所不能学也？行者，行其所不能行也？辩者，辩其所不能辩也？知止乎其所不能知，至矣。若有不即是者，天钧败之。
　　郭注：德宇泰然而定，则其所发者天光，非人耀也。天光自发，则人见其人，物见其物。物各自见而不见彼，所以泰然而定也。人而修人，则自得矣，所以常泰。常泰，故能反居我宅而自然获助也。出则天子，处则天民，二者俱以泰然而自得之，非为而得之也。故几所能者，虽行非为，虽习非学，虽言非辩，所不能知，不可强知，故止斯至也。意虽欲为，为者必败，理终不能。
　　备物以将形，藏不虞以生心，敬中以达彼。若是而万恶至者，皆天也，而非人也，不足以滑骨成，不可内於灵台。灵台者有持，而不知其所持而不可持者也。不见其诚己而发，每发而不当；业入而不舍，每更庚为失。为不善乎显明之中者，人得而诛之；为不善乎幽闲之中者，鬼得而诛之。明乎人、明乎鬼者，然后能独行。券内者，行乎无名；券外者，志乎期费。行乎无名者，惟庸有光；志乎期费者，唯贾古人也。人见其歧，犹之魁然。与物穷者，物入焉；与物且者，其身之不能容，焉能容人。不能容人者无亲，无亲者尽人。兵莫憯惨於志，镆铘邮为下；寇莫大於阴阳，无所逃於天地之间。非阴阳贼之，心则使之也。
　　郭注：因其自备顺其成形，心自生耳。非虞度而出之，理自达彼耳。非慢中而敬外。若是而万恶至者，天理自有穷通也。有为而致恶者，乃是人耳。安之若命，故其成不滑。灵台者，心也。清畅故忧息不能入。有持者，谓不动於物耳。其实非持。若知其所持而持之，持则失也。发不由己诚，何由而当。事不居分内，所以为失。幽显无愧於心，则独行而不惧。券，分也。游分内者，行不由於名。游分外者，有益无益，期损己以为物也。行无名者，本有斯光，因而用之。志期费者，虽己所无，犹借彼而贩卖也。夫期费者，人已见其跂矣，而犹自以为安。穷，谓终始也。且，谓券外而趺者。趺者不立，焉能自容。不能自容，焉能容人。人不获容，况能有亲乎？故尽是他人。志之所撄，焦火凝冰，故其为兵甚於剑戟。盖心使气，则阴阳征结於五脏。所在皆阴阳，故不可逃也。
　　道通其分也，其成也毁也。所恶乎分者，其分也以备。所以恶乎备者？其有以备。故出而不反，见其鬼。出而得，是谓得死。灭而有实，鬼之一也。以有形者象无形者而定矣。出无本，入无窍，有实而无乎处，有长而无乎本剽，有所出而无窍者有实。有实而无乎处者，宇也；有长而无本剽者，宙也。有乎生，有乎死；有乎出，有乎人。入出而无见其形，是谓天门。天门者，无有也。万物出乎无有。有不能以有为有，必出乎无有，而无有一无有。圣人藏乎是。
　　郭注：成毁无常分而道皆通。不守其分而求备焉，所以恶分也。本分不备而有以求备，所以恶备也。若其本分素备，岂恶之哉。不反守其分内，则其死不久。不出而无得，乃得生也。已灭其性矣，虽有斯生，何异於鬼。虽有斯形，苟能旷然无怀，则生全而形定也。欻然自生，非有本，欻然自死，非有根，言出者自有实耳，其所出者无根窍以出之。宇者，有四方上下，而四方上下无穷。宙者，有古今之长，而古今之长无极。死生出入，皆欻然尔，而无所由，故无所见其形也。天门者，万物之都名。谓之天门，犹云众妙之门也。死生出入，欻然自尔，未有为之者也。然则聚散隐显，故有出入之名，徒有名耳。竟无出入，门其安在乎？故以无为门。以无为门，则无门也。夫有之未生，以何为生？必自有耳，岂有之所能有乎。明有之不能为有而自有耳，非谓无能为有也。若无能为有，何谓无乎？一无有则遂无矣，无者遂无，则有自欻生明矣。是以圣人任其自生，而不生生也。
　　古之人，其知有所至矣。恶矣至？有以为未始有物者，至矣，尽矣，弗可以加矣。其次以为有物矣，将以生为丧也，以死为反也，是以分已。其次日始无有，既而有生，生俄而死。以无有为首，以生为体，以死为尻苦羔反。孰知有无死生之一守者，吾与之为友。是三者虽异，公族也。昭景也，着戴也；甲氏也，着封也：非一也。有生黬暗也，披然日移是。尝言移是，非所言也。虽然，不可知者也。腊者之有膍皮胲该，可散而不可散也；观室者周於寝庙，又适其偃焉。为是举移是。请常言移是：是以生为本，以知为师，因以乘是非。果有名实，因以己为质，使人以为己节，因以死偿节。若然者，以用为知，以不用为愚；以彻为名，以穷为辱。移是，今之人也，是蜩与鸒鸠同於同也。
　　郭注：生为丧，丧其散而之乎聚也。死为反，还融液也。虽欲均之，然已分矣。故或有而无之，或有而一之，或分而齐之，三者虽有尽与不尽，然俱能无是非於胸中，故谓之公族。昭景，着戴。甲氏，着封四者虽公族，然已非一，则向之三者已复差之。黬，直聚气也。既披然而有分，则各是其所是也。是无常在，故日移。所是之移，已着於言前矣。不言其移，则其移不可知，故试言也。腊者之媲胲，喻物各有用。偃，谓屏厕也。寝庙则以飨燕，屏厕则以偃溲。当其偃溲，则寝庙之是移於屏厕矣。故是非之移，一彼一此，谁能常之？故至人因而乘之则均耳。物之变化，无时非生，生则所在皆本也。以知为师，所知虽异，而各师其知也。乘是非者，无是非也。果有名实者，物之名实，果各自有也。质，主也。物各谓己是，足以为是非之主。人皆谓己是，故莫通。当其所守，非真脱也。知愚名辱者，不能随所遇而安之也。玄古之人，无是无非，何移之有？故曰：移是今之人也。同共是其所同，是蜩与鸒鸠无异矣。
　　蹍女展反市人之足，财辞以放鷔，兄则以妪，大亲则已矣。故曰：至礼有不人，至义不物，至知不谋，至仁无亲，至信辟屏金。彻志之勃，解心之谬，去德之累，达道之塞。贵、富、显、严、名、利六者，勃志也；容、动、色、理、气、意六者，谬心也；恶、欲、喜、怒、一及、乐六者，累德也；者，塞道也。此四六者不荡胸中则正，正则静，静则明，明则虚，虚则无为而无不为也。道者，德之钦也；生者，德之光也；性者，生之质也。性之动谓之为，为之伪谓之失。知者，接也；知者，谟也。知者之所不知，犹睨也。动以不得已之谓德，动无非我之谓治，名相反而实相顺也。
　　郭注：蹍市人，则称已脱误以谢之。兄，则言妪翎之无所辞谢。大亲则已矣，明恕素足也。不人者，视人若己。视人若己，则不相辞谢，斯乃礼之至也。不物，谓各得其宜，则物皆我也。谋而后知，非自然也，故至知不谋。譬之五藏，未曾相亲，而仁已至，故至化无亲。金玉者，小信之质耳，大信则除矣。故至信辟金。荡，动也。以性自动，故称为耳。此乃真为，非有为也。夫目之能视，非知视而视也，不知视而视，不知知而知耳，所以为自然。若知而后为，则知伪也。得已而动，则为强动，故失也。动而效彼则乱。有彼我之名，故反。名得其实，则顺也。
　　羿工乎中微而拙乎使人无已誉；圣人工乎天而拙乎人；夫工乎天而很良乎人者，唯全人能之。唯虫能虫，唯虫能天。全人恶天，恶人之天，而况吾天乎人乎？一雀适羿，羿必得之，威也。以天下为之笼，则雀无所逃。是故汤以胞庖人笼伊尹，秦穆公以五羊之皮笼百里奚。是故非以其所好笼之而可得者，无有也。介者侈拸侈画，外非誉也。胥靡登高而不惧，遗死生也。夫复謵习不馈一作愧而忘人，忘人，因以为天人矣。故敬之而不喜，侮之而不怒者，惟同乎天和者为然，出怒不怒，则怒出於不怒矣；出为无为，则为出於无为矣。欲静则平气，欲神则顺心。有为也欲当，则缘於不得已。不得已之类，圣人之道。
　　郭注：善中则善取誉，理常俱也。任其自然，天也。有心为之，人也。工於天，即很於人矣，谓之全人。全人则圣人也。虫能守虫，即是能天。都不知而任之，斯谓工乎天。威以取物，物必逃之。天下之物，各有所好，所好各得，逃将安在？画，所以饰容貌也。刖者之貌，既已亏残，则不复以好丑存怀，故移而弃之。胥靡，无赖於生，故不畏死。复谓不馈而忘人，言不识人之所惜也。无人之情，则自然为天人。彼形残胥靡而犹同乎天和，况天和之自然乎。出怒不怒，出为不为，此故是无不能生有，有不能为生之意。平气则静，理足顺心则神功至，缘於不得已则所为皆当，故圣人以斯为道，岂求无为於恍惚之外哉。
　　徐无鬼第二十四
　　徐无鬼因女商见魏武侯，武侯劳之曰：先生病矣，苦於山林之劳，故乃肯见於寡人。徐无鬼曰：我则劳於君，君有何劳於我。君将盈嗜欲，长好恶，则性命之情病矣；君将黜嗜欲，学牵好恶，则耳月病矣。我将劳君，君有何劳於我。武侯超然不对。少焉，徐无鬼曰：尝语君吾相狗也：下之质，执饱而止，是狸德也；中之质，若视曰#1； 上之质，若亡其一。吾相狗又不若吾相马也。吾相马：直者中绳，曲者中钩，方者中矩，圆者中规。是国马也，而未若天下马也。天下马有成材，若恤若失，若丧其一。若是者，超轶绝尘，不知其所。武侯大说而笑。徐无鬼出，女商曰：先生独何以说税吾君乎？吾所以说吾君者，横说之则以《 诗》 《 书》 《 礼》 《 乐》 ，从说之则以《 金板》 、《 六弢》 ，奉事而大有功者不可为数，而吾君未尝启齿。今先生何以说吾君？使吾君说若此乎？徐无鬼曰：吾直告之吾相狗马耳。女商曰：若是乎？曰：子不闻夫越之流人乎？去国数曰，见其所知而喜；去国旬月，见所尝见於国中者喜；及期年也，见似人者而喜矣。不亦去人滋久思人滋深乎？夫逃虚空者，华曹柱乎鼯鼬之径，跟良位其空，闻人足音堂然而喜矣，又死乎昆弟亲戚之警欬其侧者乎。久矣夫，莫以真人之言警欬吾君之侧乎。
　　郭注：嗜欲好恶，内外无可，故云病矣。不对，不悦其言也。夫真人之言何逊哉，唯物所好之可也。从横说之，而君未尝启齿，是直乐鴳以锺鼓耳，故愁也。闻相狗马而喜，犹人去国而见其所知，各思其本性之所好也。得其所好，则无思。无思则忘其所以喜。真人之言所以得吾君，性也。始得之而喜，久得之则忘。
　　徐无鬼见武侯，武侯曰：先生居山林，食茅栗，厌葱韭，以宾寡人，久矣夫。今老邪？其欲干酒肉之味邪？其寡人亦有社稷之福邪？徐无鬼曰：无鬼生於贫贱，未尝敢饮食君之酒肉，将采劳君也。君曰：何哉。奚劳寡人？曰：劳君之神与形。武侯曰：何谓邪？徐无鬼曰：天地之养也一，登高不可以为长，居下不耳以为短。君独为万乘之主，以苦一国之民，以养耳目口鼻、夫神者不自许也。夫神者，好和而恶奸。夫奸，病也，故劳之。唯君所病之何也？武侯曰：欲见先生久矣。吾欲爱民而为义偃兵，其可乎？徐无鬼曰：不可。爱民，害民之始也；为义偃兵，造兵之本也。君自此为之，则殆不成。凡成美，恶器也。君虽为仁义，几且伪哉。形固造形，成固有伐，变固外战。君亦必无盛鹤列於丽谯之间，无徒骥於锱坛之宫，无藏逆於得，无以巧胜人，无以谋胜人，无以战胜人。夫杀人之士民，兼人之土地，以养吾私与吾神者，其战不知孰善？胜之恶乎在？君若勿已矣。修胸中之诚以应天地之情而勿樱。夫民死已脱矣，君将恶乎用夫偃兵哉。
　　郭注：天地均养，不以为君而恣之无极。若苦民以养其耳目鼻口，是违天地之平也。神者不自许，物与之耳。与物共者，和也。私自许者，奸也。爱民之迸，为民所尚，尚之为爱，爱己伪矣。为义则名彰，名彰则竞兴。竞兴则丧其真矣。父子君臣，怀情相欺。欲偃兵，可得乎？从无为为之乃成耳。美成於前，则伪生於后。故成美者，乃恶器也。君为弁义，民将以伪继之，未肯为真也。仁义有形，故伪形铃作，成则显也。故有伐、变，谓失其常然。鹤列，陈兵也。丽谯，高楼也。步兵日徒。但不当为义爱民耳，亦无为盛兵走马。得中有逆，则失矣。无以巧胜人，谓守其朴，而朴各有所能，则乎也。无以谋胜人，谓率其真知，而知各有所长，则均也。无以战胜人，谓以道应物，物服而无胜名也。不知以何为善，则虽克，非已胜。若未能已，则莫若修己之诚。便甲兵无所陈，而非偃也。
　　黄帝将见大陈乎具茨之山，方明为御，昌寓胶乘，张若、谓朋前马，昆合、滑稽后车。至於襄城之野，七圣皆迷，无所问途。适遇牧马童子，问涂焉，曰：若知具茨之山乎？曰：然。若知大陈之所存乎？曰：然。黄帝曰：异哉小童。非徒知具茨之山，又知大院之所存。请问为天下。小童曰：夫为天下者，亦若此而已矣。又奚事焉？予少而自游於六合之内，予适有瞥瞀茂病，有长者教予月曰：若乘日之车而游於襄城之野。今予病少痊，予又且复游於六合之外。夫为天下亦若此而已。予又奚事焉？黄帝日：夫为天下者，则诚非吾子之事，虽然，请问为天下。小童
　　辞。黄帝又问。小童曰：夫为天下者，亦奚以异乎牧马者哉？亦去其害马者而已矣。黄帝再拜稽首，称天师而退。
　　郭注：圣者名也，名生而物迷矣。虽欲之乎大魄，其可得乎。为天下者若此，言各自若则无事矣。无事乃可以为天下也。乘日之车，出作入息也。为天下，莫过自放任。自放任矣，物亦奚樱焉，故我无为而民自化也。夫事由民作，令民自得，铃有道也。马从过分为害，师夫天然而去其过分，则大魄至矣。
　　思虑之变则不乐；辩士无谈说之序则不乐；察士无凌谇信之事则不乐：皆囿於物者也。招世之士兴朝潮，中民之士荣官，筋力之士矜难，勇敢之士奋患，兵革之士乐战，枯槁之士宿名，法律之士广治，礼乐之士敬容，仁义之士贵际。农夫无草莱之事则不比，商贾无市井之事则不比，庶人有旦暮之业则劝，百工有器械之巧则壮。钱财不积则贪者忧，权势不尤则夸者悲，势物之徒乐变。遭时有所用，不能无为也，此皆顺比於岁，不物於易者也。驰其形性，潜之万物，终身不反，悲夫。
　　郭注：不能自得於内而乐物於外，故各以所乐囿之，则万物不召而自来，非强之也。兴朝荣官以下，言士之不同若此，故当之者不可易其方也。能同则事同，所以相比。业得其志，故劝。事非其巧，则情。物得所嗜而乐。权势生於事变。凡此诸士，用用各有时，时用则不能自己也。苟不遭时，虽欲自用，其可得乎？故贵贱无常。士之所能，各有其极。若四时之不可易耳。当其时物，顺其伦次，则各有用矣。是以顺岁则时序，易性则不物。物而不物，非毁而何。不守一家之能，而之夫万方以要时利，故有匍匐而归者，所以悲也。，
　　庄子曰：射者非前期而中谓之善射，天下皆羿也，可乎？惠子曰：可。庄子曰：天下非有公是也，而各是其所是，天下皆尧也。可乎？惠子曰：可。庄子曰：然则儒墨杨秉四，与夫子为五，果孰是邪？或者若鲁遽渠者邪？其弟子曰：我得夫子之道矣。吾能冬爨鼎而夏造冰矣。鲁遽曰：是直以阳召阳，以阴召阴，非吾所谓道也。吾示子乎吾道。於是乎为之调瑟，废一於堂，废一於室，鼓宫宫动，鼓角角动，音律同矣。夫或改调一弦，於五音无当也，鼓之，二十五弦皆动，未始异於声而音之君已。且若是者邪？惠子曰：今夫儒墨杨秉，且方与我以辩，相拂以辞，相镇以声，而未始吾非也，则奚若矣？不以完；其求钘刑锺也以束缚；其求唐子也而未始出域；有遗类矣。夫楚人寄而镝阍者；夜半於无人之时而与舟人斗，未始离罹於岑而足以造於怨也。
　　郭注：不期而误中，非善射也。若谓谬中为善射，则天下皆谓之羿，可乎？言不可也。若谓谬中者羿也，则私自是者亦可谓尧矣。庄子以此明妄中者非羿而自是者非尧。若皆尧也，则五子何为复相非乎？犹鲁遽之自言鼓瑟俱亦以场召阳，而横自以为是。或改调一弦，五音随改。无声则无以相动，有声则非同不应。今改此一弦而二十五弦皆改，其以急缓为调也。遽以此夸其弟子，然亦以同应同耳，未独能为其事也。五子各私所见而是其所是，无用则曾遽之夸其弟子而未能相出也。未始吾非者，各自是也。惠子便欲以此为至。庄子遂举齐人蹢子於异国，使阍者守之，不保其全，此齐人之不慈也。然亦自以为是，故为之，而反以爱锺器为是。束缚，恐其破伤。唐，失也。失亡其子，而不能远索，遗其气类，而亦未始自非也。又引楚人寄而蹢阍者，言俱寄止而不能自投於高地。岑，岸也。夜半独上人船，未离岸已共人斗。齐楚二人所行若此，而未尝自以为非。今五子自是，岂异斯哉。
　　庄子送葬，过惠子之墓，顾谓从者曰：郢人垩漫其鼻端若蝇翼，使匠石断之。匠石运斤成风，听而断之，尽垩而鼻不伤，郢人立不失容。宋元君闻之，召匠石曰；尝试为寡人为之。匠石曰：臣则尝能断之。虽然，臣之质死久矣。自夫子之死也，吾无以为质矣，吾无与言之矣。
　　郭注：运斤成风，暝目恣手也。非夫不动之质，忘言之对，则虽至言妙斲而无所用之。
　　管仲有病，桓公问之曰：仲父之病病矣，可不谓云，至於大病，则寡人恶乎属国而可？管仲曰：公谁欲与？公曰：鲍叔牙。曰：不可。其为人洁廉，善士也；其於不己若者不比之；又一闻人之过，终身不忘。使之治国，上且钩乎君，下且逆乎民。其得罪於君也将弗久矣。公曰：然则孰可？对曰：勿已则阳隰朋可。其为人也，上忘而下畔，愧不若黄帝，而哀不已若者。以德分人谓之圣；以财分人谓之贤。以贤临人，未有得人者也；以贤下人，未有不得人者也。其於国有不闻也，其於家有不见也。勿已则隰朋可。
　　郭注：上忘而下畔，谓高而不亢。哀不己若，故无弃人。若皆闻见，则事锺於己，而韦下无所措手足，故遗之可也。未能尽遗，故仅可也。
　　物吴王浮於江，登乎狙之山，众狙见之，徇然弃而走，逃於深蓁。有一狙焉，委蛇攫抓搔，见巧乎王。王射之，敏给搏捷矢。王命相者趋促射之，狙执死。王顾谓其友颜不疑曰：之狙也，伐其巧、恃其便以敖予，以至此趣也。戒之哉。嗟乎。无以汝色骄人哉？颜不疑归而师董梧，以助锄其色，去乐辞显，三年而国人称之。
　　郭注：敏，疾也。给，续括也。捷，速也。矢往虽速，狙犹能搏也。国人称之，称其忘巧遗色，而任夫素朴也。
　　南伯子綦隐几而坐，仰天而嘘。颜成子入见曰：夫子，物之尤也。形固可使若槁骸，心固可使若死灰乎？曰：吾尝居山穴之中矣。当是时也，田禾一睹我而齐国之众三贺之。我必先之，彼故知之；我必卖之，彼故鬻之。若我而不有之，彼恶得而知之？若我而不卖之，披恶得而鬻之？
　　郭注：贺其得贤也。田禾一睹，齐国三贺，谓我先而卖之，彼故知而鬻之心未尽於内，而有进於外，故为人所知，实之所由丧也#2。
　　嗟乎，我悲人之自丧者，吾又悲夫悲人者，吾又悲夫悲人之悲者，其后而日远矣道日加进不为物累。
　　郭注：齐国三贺以得见子綦为荣，子綦知夫为之不足以救彼，而适足以伤我，故以不悲悲之，则其悲稍去而泊然无心，枯槁其形所以为日远矣#3 。
　　仲尼之楚，楚王觞之。孙叔敖执爵而立。市南宜僚受酒而祭，曰：古之人乎。於此言矣。
　　郭注：古人饮酒於此，率以言陈善纳诲，曰：古见夫子非今人#4。
　　曰：丘也闻不言之言矣，未之尝言，於此乎言之：市南宜僚弄丸而两家之难解，孙叔敖甘寝秉羽而郢人投兵，丘愿有喙三尺。彼之谓不道之道，此之谓不言之辩。故德总乎道之所。
　　郭注：二子皆能为无为之为，何待吾言。几鸟喙长者多不能言，夫子之言止此。彼，二子。此，夫子，一自然#5 。
　　而言休乎知之所不知者矣。道之所一者，德不能同也。知之所不能知者，辨不能举也。名若儒墨而凶矣。
　　郭注：先天太朴，一而不分。失道而后德，既非人之所能知，则虽有强辨亦不能举。以示今之以儒墨名者类，同其所不能同，举其所不能举#6。
　　故海不辞东流，大之至也。圣人并包天地，泽及天下，而不知谁氏。是故生无爵，死无谥，实不聚，名不立，此之谓大人。狗不以善吠为良，人不以善言为贤，而死为大乎？夫为大不足以为大，而况为德乎？夫大备矣，莫若天地。然奚求焉，而大备矣。知大备者，无求，无失，无弃，不以物易己也。反己而不穷，循古而不摩，大人之诚。　　　　　　　　　　　
　　郭注：古之言者爻于会同，圣人无言其所言者，百姓之言耳。故曰：不言之言，苟以言为不言，则虽言出于口，固谓未之尝言，于此言之言于无言也。宜僚、叔敖息讼以澹泊自若而兵难自解。苟所言非己，则虽终身言，固谓未尝言耳。是以有喙三尺，未是称长。凡人闭口未是不言，彼，谓二子，此，谓仲尼也。道之所容者，虽无方，然总其大归，莫过于自得，故一也，言止其分，非至而何？各自得耳。非相同也，而道一也。知非其分，故辫不能举。儒墨也。海受物无所辞，所以成大。故圣人泛然都任之，生无爵，有而无之也。死无谥，谥所以名功，功不在己，虽谥而非己有也。实不聚，令万物各知足也。名不立，功非己为，故名归于物也。此之谓大人。若为而有之，则小矣。贤出于性，非言所为，况大愈不可为而得，惟自然乃得耳。天地大备非求之也，知其自备者，不合己而求物，故无求，无失，无弃也。反守我理，我理自通。顺常性而自至，非摩拭也。不为而自得，故曰诚#7。
　　綦有八子，陈诸前，召九方歅因曰：为我相吾子，孰为祥。九方歅曰：捆也为祥。子景瞿然喜曰：奚若？曰：捆也，将与国君同食以终其身。
　　郭注：有一而有气，有气而有意，有意而有图，有图而有名，有名而有形，有形而有事，有事而有约。约次而时生，时立而物生。故气相加而为时，约相加而为期，期相加而为功，功相加而为得失，得失相加而为吉凶，万物相加而为胜败。莫不发於气，通於道，约於事，正於时，离於名，成於法者也。法之在此者，谓之近；其出化彼，谓之远。近而至，故谓之神；远而反，故谓之明。明者在此，其光照彼其事，形此其功成彼。从此化彼者，法也。生法者，我也。成法者，彼也#8 。
　　綦索然出涕曰：吾子何为以至於是极也？九方叹曰：夫与国君同食，泽及三族，而况於父母乎？今夫子闻之而泣，是御福也。子则祥矣，父则不祥。子綦曰：叹，汝何足以识之？而捆祥邪？尽於酒肉，入於鼻口矣，而何足以知其所自来。吾未尝为牧而祥生於奥，未尝好田而鹑生於宎，若勿怪，何邪？吾所与吾子游者，游於天地，吾与之邀乐於天，吾与之邀食於地。吾不与之为事，不与之为谋，不与之为怪。吾与之乘天地之诚而不以物与之相撄；吾与之一委蛇而不与之为事所宜。今也然有世俗之偿焉？凡有怪征者必有怪行。殆乎。非我与吾子之罪，几天与之也。吾是以泣也。无几何而使捆之於燕，盗得之於道，全而鬻之则难，不若刖之则易。於是刖而鬻之於齐，适当渠公之街，然身食肉而终。
　　郭注：夫所以怪，出於不意故也。吾所游者，不有所为，随所遇於天地耳，邀遇也。怪，异也。循常任性，脱然自尔，斯不一也。顺而无择，有功於物，物乃报之。吾不为功而偿之，何也？无怪行而有怪征，故知其天命也。夫为而然者，勿为则已矣。不为而自至，则不可奈何也，故泣之。后使捆於燕，为盗所得，全恐其逃，刖之则易售也。
　　啮阙遇许由曰：子将奚之？曰：将逃尧。曰：奚谓邪？曰：夫尧畜畜然仁，吾恐其为天下笑。后世其人与人相食与。夫民不难聚也，爱之则亲，利之则至，誉之则劝，致其所恶则散。爱利出乎仁义，捐仁义者寡，利仁义者众。夫仁义之行，唯且无诚，且假夫禽贪者器。是以一人之断制利天下，譬之犹一覕蒲结切也。夫尧知贤人之利天下也，而不知其贼天下也。夫唯外乎贤者知之矣。有暖妹者，有濡需者，有卷权娄者。所谓暖妹者，学一先生之言，则暖暖妹妹而私自说悦也，自以为足矣，而未知未始有物也。是以谓暖妹者也。濡需者，豕虱是也，择疏鬣，自以广官大囿，奎蹄曲限，乳间股脚，自以为安室利处。不知屠者之一旦鼓臂布草操烟火，而己与豕俱焦也。此以域进，此以域退，此其所谓濡需者也。卷娄者，舜也。羊肉不慕蚁，蚁慕羊肉，羊肉膻也。舜有膻行，百姓悦之，故三徙成都，至邓之虚墟而十有万家。尧闻舜之贤，举之童土之地，曰：冀得其来之泽。舜举乎童土之地，年齿长矣，聪明衰矣，而不得休归，所谓卷娄者也。是以神人恶众至，众至则不比，不比则不利也。故无所甚亲，无所甚疏，抱德炀和，以顺天下，此谓真人。於蚁弃知，於鱼得计，於羊弃意。以目视目，以耳听耳，以心复心。若然者，其平也绳，其变也循。
　　郭注：仁者争尚之原，故祸后世。七义既行，将伪以为之，其迹可见，则夫责者将假斯器以获其志。若仁义各出其情，则其断制不止乎一人。蜕，割也。万物万形，而以一剂割之，则有伤也。唯外贤，则贤不伪矣。暖妹者，意尽形教，岂知我之独化於玄冥之境哉。非有通变藐世之，而偷安乎一时之利者，皆豕虫也。圣人之形，不异几人，故耳目之用衰，而精神常全。若少而未成，及长而衰，则圣人之圣，曾不崇朝，可乎？众自至耳，非好而致之，明舜之所以有天下，盖出於不得已，岂比而利之。於民则蒙泽，於舜则形劳。蚁、鱼、羊三者，未能无其耳目心意。故未能去绳而自平，绝进而玄会也。《 笔乘》 ：以目视目，不以我视也。以耳听耳，不以我听也。以心复心，不以我复也。人惟有我则不能循物，而失其平者多矣。耳、目、心皆任之而一无所，与。列子所谓废心而用形者也，有不如绳之平，惟变之循者乎？变，言物之万变也。心与耳目并，言即释典以意与眼、耳、鼻、舌、身为六根同。意其平也绳，其变也循。王元泽本作其平也水，其直也绳，其变也循。
　　古之真人，以天待之，不以人入天。古之真人，得之也生，失之也死。得之也死，失之也生，药也。其实革也，桔梗也，鸡痈雍也，豕零也，是时为帝者也，何可胜言。句践也以甲楯三千栖於会稽，唯种也能知亡之所以存，唯种也不知其身之所以愁。故曰：鸱目有所周，鹤经有所节，解之也悲。故曰：风之过，河也有损焉；曰之过，河也有损焉；请只风与日相与守河，而河以为未始其撄也，恃源而往者也。故水之守土也审，影之守人也审，物之守物也审。故目之於明也殆，耳慈於聪也殆，心之於殉也殆，凡能其於府也殆，殆之成也不给改。祸之长也兹萃，其反也缘功，其果也待久。而人以为己宝，不亦悲乎。故有亡国戮民无已，不知问是也。
　　郭注：居无事以待事，事斯得。以有事求无事，事愈荒。死生得失，各随其所居耳。於生为得，於死或复为失。故当所需则无贱非其时则无贵，贵贱有时，谁能常也。各适一时之用，不能靡所不可，则有时而失。有时而失，故有时而悲矣。解，去也。夫有形者，自然相与为累。唯外夫形者，磨之而不磷。犹风日过，河实已损矣，而不自觉。所以不觉，非不损也，恃源往也。无意则止於分，所以为审。有意则无涯，故殆，所以贵其无能而任其天然也。萃，聚也。苟不能忘知，则祸之长也多端矣。反守其性，则其功不作而成矣。欲速则不果，故曰其果也待久。已宝，谓有其知能也。故亡戮之祸，皆有其身之过。不知问祸之所由，由乎有心，而修心以救祸也。
　　故足之於地也践，虽践，恃其所不蹍而后善博也；人之知也少，虽少，恃其所不知而后知，天之所谓也。知大一，知大阴，知大目，知大均，知大方，知大信，知大定，至矣。大一通之，大目视之，大均缘之，大方体之，大信稽之，大定持之，尽有天，循有照，冥有枢，始有彼。则其解之也似不解之者，其知之也似不知之也，不知而后知之。其问之也，不可以有崖，而不可以无崖。颉絜滑猾有实，古今不代，而不可以亏，则可不谓有大扬摧乎？阖不亦间是已。奚惑？然为以不惑解惑，复於不惑，是尚大不惑。
　　郭注：忘天地，遗万物，然后蜩翼可得而知也况欲知天之所谓，而可以不无其心哉。大一；道也。大阴解之，用其分内则万事无滞也。用万物之自见，亦大目也。因其本性，令各自得，则大均也。体之使各得其分，则万方俱得，所以为大方也。命之所期，无令越逸，斯大信也。真不挠则自定，故持之以大定，斯不持也。物未有无自然者，循之则明，无所作也。至理有极，但当冥之，则得其枢要也。始有之者彼也，故我迷而不作。解任彼，则彼自解。解之无功，故似不解。用彼之知故似不知，我不知则彼知自用。彼知自用，则天下莫不皆知也。不可有崖，应物宜而无方也。不可无崖，各以其分也。万物虽颉滑不同，而物物各自有实也。各自有故，不可相代，不可以亏，宜各尽分也。· 摧而扬之，有大限也。若问其大摧，则物有至分。故忘己任物之理可得而知，奚为而惑若此也？夫惑不可解，故尚大不惑，愚之至也。圣人从而任之，所以皇王殊迹，随世为名也。
　　则阳第二十五
　　则阳游於楚，夷节言之於王，王未之见。夷节归。彭阳见王果曰：夫子何不谭我於王？王果曰：我不若公阅休。彭阳曰：公阅休奚为者邪？曰：冬则独测角切鳖於江，夏则休乎山樊。有过而问者，曰：此予宅也。夫夷节已不能，而况我乎？吾又不若夷节。夫夷节之为人也，无德而有知，不自许，以之神其交，固颠冥乎富贵之地。非相助以德，相助消也。夫冻者假衣於春，暍者反冬乎玲风。夫楚王之为人也，形尊而严。其於罪也，无赦如虎。非夫佞人正德，其孰能挠焉。故圣人其穷也，使家人忘其贫；其达也，使王公忘爵禄而化卑；其於物也，与之为娱矣；其於人也，乐物之通而保己焉。故或不言而饮人以和，与人并立而使人化。父子之宜，彼其记乎归居，而一问其所施。其於人心者，若是其远也。故曰：待公阅休。
　　郭注；王果言公阅休之为人，以抑彭阳之进趋也。言己不若夷节之好，富贵能交结，意尽形名，任知以干上也。相助消者，言苟进、故德薄而名消也。冻暍之喻，言已顺四时之施，不能赴彭阳之意也。圣人淡然无欲，乐足於所遇，不以侈靡为贵，而以道德为荣，故其家人不识贫之可苦，轻爵禄而重道德，超然坐忘，不觉荣之在身，故使王公失其所以为高，与之为娱，不以为物自苦也；乐物保己，通彼而不丧我也。人各自得，斯饮和矣，岂待言哉。并立而化，望风而靡，使彼父父子子各归其所。是施同天地之德，故间静而不二也。曰：待公阅休，欲其释楚王而从阅休，将以静泰之风，镇其动心也。
　　圣人达绸缪，周尽一体矣，而不知其然，性也。复命摇作而以天为师，人则从而命之也。忧乎知，而所行恒无几时，其有止也，若之何。生而美者，人与之鉴，不告则不知其美於人也。若知之，若不知之，若闻之，若不闻之，其可喜也终无己，人之好之亦无己，性也。圣人之爱人也，人与之名，不告则不知其爱人也。若知之，若不知之，若闻之，若不闻之，其爱人也终无己，人之安之亦无己，性也。
　　郭注：达绸缪，所谓玄通也。周尽一体，无内外而皆洞照也。不知其然而然，非性而何？摇者自摇，作者自作，莫不复命而师其天然也。此非赴名而高其进，率性而动，其进自高，故人不能下其名也。任知而行，则忧患相继。鉴，镜也。鉴物无私，故人美之。夫鉴者，岂知鉴而鉴邪？生而可鉴，则人谓之鉴耳。若人不相告，则莫知其美於人。譬之圣人，人与之名也。鉴之可喜，由於无情，不问知与不知，闻与不闻，来即鉴之，故终无已。若鉴由闻知，则有时而废也。性所不好，岂能久照。圣人无爱若镜耳，然而事济於物，故人与之名，若人不相告，则莫知其爱人也。荡然以百姓为刍狗，而道合於爱人，故能无已。若爱人由乎闻知，则有时而衰，非性之所安，胡能久也。
  </div>
  <div class="pagination">
   <a href="庄子翼_page5.html">
    上一页
   </a>
   <a href="庄子翼.html">
    1
   </a>
   <a href="庄子翼_page2.html">
    2
   </a>
   <a href="庄子翼_page3.html">
    3
   </a>
   <a href="庄子翼_page4.html">
    4
   </a>
   <a href="庄子翼_page5.html">
    5
   </a>
   <span class="current-page">
    6
   </span>
   <a href="庄子翼_page7.html">
    7
   </a>
   <a href="庄子翼_page8.html">
    8
   </a>
   <a href="庄子翼_page7.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
