<!DOCTYPE html>
<html>
<head>
    <meta charset="UTF-8">
    <title>郭店楚墓竹简 - 第 2 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>郭店楚墓竹简 - 第 2 页/共 10 页</h1>
    <div class="content">　　
　　【简】子曰：政之不行，教之不成也，则刑罚不27足耻。而爵不足劝也。故上不可以亵刑而轻爵。《康诰》曰：“敬28明乃罚。”《吕刑》曰：“播刑之迪。”◆
　　
　　【记】子曰：政之不行也，教之不成也，爵禄不足劝也，刑罚不足耻也。故上不可以亵刑而轻爵。《康诰》曰：“敬明乃罚。”《甫刑》曰：“播刑之不迪。”（13）
　　
　　【简】子曰：王言如丝，其出如缗，王言如素；29其出如绋。故大人不倡流。《诗》云：“慎尔出话，敬尔威仪。”◆
　　
　　【记】子曰：王言如丝，其出如纶，王言如纶；其出如纟孛。故大人不倡游言。可言也，不可行，君子弗言也；可行也，不可言，君子弗行也。则民言不危行，而行不危言矣。《诗》云：“淑慎尔止，不==于仪。”（7）
　　
　　【简】子曰：可言30不可行，君子弗言；可行不可言，君子弗行。则民言不危行，[行]不危31言。《诗》云：“淑慎尔止，不愆于仪。”◆
　　
　　【简】子曰：君子道人以言，而恒以行。故言32必虑其所终，行必稽其所敝；则民谨于言而慎于行。《诗》云：“穆穆33文王，于缉熙敬止。”◆
　　
　　【记】子曰：君子道人以言，而禁人以行。故言必虑其所终，而行必稽其所敝；则民谨于言而慎于行。诗云：“慎尔出话，敬尔威仪。”《大雅》曰：“穆穆文王，于缉熙敬止。”（8）
　　
　　【简】子曰：言从行之，则行不可匿。故君子顾言34而行，以成其信，则民不得大其美而小其恶。《诗》云：“白圭之玷，尚可磨也；斯言之玷，不可为也。”《小雅》曰：“允也君子，展也大成。”《君奭》曰：“昔在上帝，周田观文王之德，其集大命于厥躬。”◆
　　
　　【记】子曰：言从而行之，则言不可饰也；行从而言之，则行不可饰也。故君子寡言而行，以成其信，则民不能大其美而小其恶。《大雅》云：“白圭之玷，尚可35磨也；此言之玷，不可为也。”《小雅》曰：“允也君子，展也大成。”《君奭》36曰：“昔在上帝，割绅观文王德，其集大命于厥身。”（24）
　　
　　【简】子曰：君子言有物，行有37格，此以生不可夺志，死不可夺名。故君子多闻，质而守之；多志，质而38亲之；精知，略而行之。《诗》云：“淑人君子，其仪一也。”《君陈》云：“出入自尔师虞，39庶言同。”◆
　　
　　【记】子曰：言有物而行有格也，是以生则不可夺志，死则不可夺名。故君子多闻，质而守之；多志，质而亲之；精知，略而行之。《君陈》曰：“出入自尔师虞，庶言同。”《诗》云：“淑人君子，其仪一也。”（18）
　　
　　【简】子曰：苟有车，必见其辙；苟有衣，必见其敝；人苟有言，必闻其声；苟行之，必见其成。49《诗》云：“服之无怿。”◆
　　
　　【记】子曰：苟有车，必见其轼；苟有衣，必见其敝；人苟或言之，必闻其声；苟或行之，必见其成。《葛覃》曰：“服之无射。”（23）
　　
　　【简】子曰：私惠不怀德，君子不自留焉。《诗》云：“人之好我，示我周行。”◆
　　
　　【记】子曰：私惠不归德，君子不自留焉。《诗》云：“人之好我，示我周行。”（22）
　　
　　【简】子曰：唯君子能好其匹，小人岂能好其匹。故君子之友也42有向，其恶有方。此以迩者不惑，而远者不疑。《诗》云：“君子好逑。”◆
　　
　　【记】子曰：唯君子能好其正，小人毒其正。故君子之朋友有乡，其恶有方；是故迩者不惑，而远者不疑也。《诗》云：“君子好仇。”（22）
　　
　　【简】子曰：43轻绝贫贱，而重绝富贵，则好仁不坚，而恶恶不着也。人虽曰不利，吾弗信44也。《诗》云：“朋友攸摄，摄以威仪。”◆
　　
　　【记】子曰：轻绝贫贱，而重绝富贵，则好贤不坚，而恶恶不着也。人虽曰不利，吾不信也。《诗》云：“朋友攸摄，摄以威仪。”（21）
　　
　　【简】子曰：宋人有言曰：人而无恒，不可为45卜筮也。其古之遗言与龟筮犹弗知，而况于人乎《诗》云：“我龟既厌，不我告犹。”◆
　　
　　【记】子曰：南人有言曰：人而无恒，不可以为卜筮。古之遗言与龟筮犹不能知也，而况于人乎《诗》云：“我龟既厌，不我告犹。”《兑命》曰：“爵无及恶德，民立而正事。纯而祭祀，是为不敬；事烦则乱，事神则难。”《易》曰：“不恒其德，或承之羞。”“恒其德侦，妇人吉，夫子凶。”（25）
　　
　　【记】子言之曰：为上易事也，为下易知也，则刑不烦矣。（1）
　　
　　【记】子曰：小人溺于水，君子溺于口，大人溺于民，皆在其所亵也。夫水近于人而溺人，德易狎而难亲也，易以溺人。口费而烦，易出难悔，易以溺人。夫民闭于人，而有鄙心，可敬不可慢，易以溺人。故君子不可以不慎也。《大甲》曰：“毋越厥命以自覆也；若虞机张，往省括于厥度则释。《兑命》曰：惟口起羞，惟甲胄起兵，惟衣裳在笥，惟干戈省厥躬。《大甲》曰：“天作孽，可违也；自作孽，不可以逭。”《尹吉》曰：“惟尹躬天，见于西邑；夏自周有终，相亦惟终。”
　　鲁穆公问子思
　　
　　鲁穆公问于子思曰：“何如而可谓忠臣？”子思曰：“恒称其君之恶者，可谓忠臣矣。”公不悦，揖而退之。成孙弋见，公曰：“乡者吾问忠臣于子思，子思曰：‘恒称其君之恶者，可谓忠臣矣。’寡人惑焉，而未之得也。”成孙弋曰：“噫，善哉，言乎！夫为其君之故杀其身者，尝有之矣。恒称其君之恶，未之有也。夫为其[君]之故杀其身者，效禄爵者也。恒称 其君之恶者，远禄爵者[也]。为义而远禄爵，非子思，吾恶闻之矣。”
　　穷达以时
　　
　　有天有人，天人有分。察天人之分，而知所行矣。有其人，无其1世，虽贤弗行矣。苟有其世，何难之有哉？舜耕于厉山，陶埏2于河浒，立而为天子，遇尧也。邵繇衣胎盖，帽绖冢巾，3释板筑而佐天子，遇武丁也。吕望为臧棘津，战监门4棘地，行年七十而屠牛于朝歌，尊而为天子师，遇周文也。5管夷吾拘囚弃缚，释桎梏而为诸侯相，遇齐桓也。6百里奚馈五羊，为伯牧牛，释板==而为朝卿，遇秦穆。7 
　　
　　孙叔[敖]三斥恒思少司马，出而为令尹，遇楚庄也。8初韬晦，后名扬，非其德加。子胥前多功，后戮死，非其智9衰也。骥厄张山，骏穴于邵棘，非亡体壮也。穷四海，至千10里，遇造[父]故也。遇不遇，天也。动非为达也，故穷而不11怨，隐 非为名也，故莫之智而不吝。芷 兰 生 于 林 中，12不 为 人 莫嗅而不芳。无== ==，愈宝山石不为开，非 以 其善负己也。穷达以时，德行一也。誉毁在旁，听之弋母，缁白不厘。穷达以时，幽明不再。故君子敦于反己。
　　
　　五行
　　
　　【经1】五行：仁形于内谓之德之行，不形于内谓之行。义形于内谓之德之1行，不形于内谓之行。礼形于内谓之德之行，不形于内谓之2行。智形内谓之德之行，不形于内谓之行。圣形于内谓之德3之行，不形于内谓之（德之）行。[1]◆
　　
　　【经2】德之行五，和谓之德，四行和谓之善。善，人4道也。德，天道也。君子无中心之忧则无中心之智，无中心之智则无中心5之 悦 ，无中心之悦则不安，不安则不乐，不乐则无德。◆
　　
　　（君子无中心之忧则无中心之圣，无中心之圣则无中心之悦，无中心之悦则不安，不安则不乐，不乐则无德。）[2]
　　
　　【经3】五行皆形于内而时行6之，谓之君子。士有志于君子道，谓之志士。善弗为无近，德弗7志不成，智弗思不得。思不精不察，思不长不得，思不清[3]不形，[不形则不安]，不安[则]不乐，不乐8[则]无德。
　　
　　【经4】不仁，思不能清。不智，思不能长。[不仁不智]，未见君子，忧心9不能惙惙[4]；既见君子，心不能悦[5]。《诗》曰：“[未见君子，忧心惙惙]，亦既见之，亦既观之，我心则10悦。”此之谓也。
　　
　　不仁，思不能清。不圣，思不能轻。不仁不圣，未见君子，忧心不能忡忡；既见君子，心不能降。◆
　　
　　【经5】仁之思也清，精12则察，察则安，安则温，温则悦，悦则戚，戚则新（亲），新（亲）则爱，爱则玉色[6]，玉色则形，形则仁。◆13
　　
　　【经6】智之思也长，长则得，得则不忘，不忘则明，明则见贤人，见贤人则玉色，玉色则形，形14则智。◆
　　
　　【经7】圣之思也轻，轻则形，形则不忘，不忘则聪，聪则闻君子道，闻君子道则玉音，玉音则形，形15则圣。◆
　　
　　【说7】“圣之思也轻”。思也者，思天也；轻者尚矣。
　　
　　“轻则形”。形者，形其所思也。酉下子思轻于翟，路人如斩；酉下子见其如斩也，路人如流。言其思之轻也。
　　
　　“不忘则聪”。聪者，圣之藏于耳者也，犹孔子之闻轻者之鼓而得夏之庐也。
　　
　　“聪则闻君子道”。道者，天道也，闻君子道之志耳而知之也。
　　
　　“闻君子道则玉音”。□□□□□□而美者也，圣者闻志耳而知其所以为□者也。
　　
　　“玉音则形”。□□□□。
　　
　　“形则圣”。□□□□圣。
　　
　　【经8】“[鸤鸠在桑，其子七兮]。淑人君子，其仪一兮”。能为一，然后能为君子，慎其独也。◆16
　　
　　“[燕燕于飞，差池其羽。之子于归，远送于野]。瞻望弗及，泣涕如雨”。能差池其羽，然后能至哀。君子慎其17独也。◆
　　
　　【说8】“鸤鸠在桑”。直也。
　　
　　“其子七兮”。鸤鸠二子耳，曰七也，兴言也。
　　
　　“淑人君子，其仪一兮”。淑人者□，仪者义也。言其所以行之义之一心也。
　　
　　“能为一然后能为君子”。能为一者，言能以多为一；以多为一也者，言能以夫五为一也。
</div>
    <div class="pagination">
<a href="郭店楚墓竹简.html">上一页</a><a href="郭店楚墓竹简.html">1</a><span class="current-page">2</span><a href="郭店楚墓竹简_page3.html">3</a><a href="郭店楚墓竹简_page4.html">4</a><a href="郭店楚墓竹简_page5.html">5</a><a href="郭店楚墓竹简_page6.html">6</a><a href="郭店楚墓竹简_page7.html">7</a><a href="郭店楚墓竹简_page8.html">8</a><a href="郭店楚墓竹简_page9.html">9</a><a href="郭店楚墓竹简_page10.html">10</a><a href="郭店楚墓竹简_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
