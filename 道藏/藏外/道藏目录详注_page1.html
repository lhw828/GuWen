<!DOCTYPE html>
<html>
<head>
    <meta charset="UTF-8">
    <title>道藏目录详注 - 第 1 页/共 31 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道藏目录详注 - 第 1 页/共 31 页</h1>
    <div class="content">　　钦定四库全书　　　　　子部十四
　　道藏目录详注　　　　　道家
　　提要
　　【臣】等谨案道藏目录详注四卷明道士白云霁撰云霁字明之号在虚子上元人是书成于天启丙寅以道藏之文分门编次大纲分三洞四辅十二三洞者一洞真部元始天尊所流演是为大乘上法二洞元部太上老君所流演是为中乘中法三洞神部亦出于太上老君是为小乘初法四辅者一出于太元部洞真之辅也二太平部洞元之辅也三太清部洞神之辅也四正一部三洞三辅所防归也所分七部与云笈七签一一相合盖历代道家之旧目其部中子目则各分本文神符玉诀灵图谱录戒律威仪方法众术记传赞颂表奏十二其书则以千字文为次以一字当一函函各具其卷数自天字至群字为旧藏之目自英字至将字为明人新续之目每条各有解题如崇文总目郡斋读书志之例所列诸书多捃拾以足卷帙如刘牧易数钩图遗论九事张理易象图说内外篇雷思齐易外别【案此本俞琰之书云霁误以为思齐】易筮通变易图通变旧皆入易穆天子旧入起居注山海经旧入地理雄太元经邵子皇极经世鲍云龙天原发微旧皆入儒家墨子旧入墨家素问灵枢经八十一难经孙思邈千金方葛洪肘后备急方急救仙方仙传外科秘方冦宗奭本草衍义旧皆入医家公孙龙子尹文子旧入名家韩非子旧入法家孙子旧入兵家谷子旧入纵横家鬻子鹖冠子淮南子子华子刘子马总意林旧皆入家录异记江淮异人录旧皆入小说家黄帝宅经龙首经金匮玉衡经元女经通占大象历星经灵棋经旧皆入术数家陶宏景华阳居集邵子击壤集吴筠宗元集旧皆入别集虽配或有未安门目或有改易然总无以为道家言者今一概收载殊为牵强盖二氏之书往往假借附防以自尊其教不足深诘云霁所注不能甚详而亦颇具崖略考道家之源委兹编亦其总汇也群字号之末附以道藏阙经目录二卷则亦多所散佚不尽完备矣考汉志所录道家三十七部神仙家十部本截然两途黄冠者流恶清静之不足耸听于是以丹方符录耀其神怪名为道家实皆神仙家也黄老之学汉代并称然言道德者称老子言灵异者称黄帝名为述说老子实皆依托黄帝也其恍惚诞妄为儒者所不道其书亦皆不足录顾其书名则历代史志皆着于录故今亦存其总目见彼教之梗概焉乾隆四十六年正月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀











　　凡例
　　一洞真部则无上法王元始天尊所出号洞真经而为大乘上法乃九圣之道其部分为十二一曰本文即三元八防之书长行缘起之说为经教之本之例二曰神符即龙章之文灵迹符书之字之例三曰玉诀如河上公注释道德解金书之例四曰灵图如含景五帝之象图局三一之形之例五曰谱录如生神章所述三君之本行所陈五帝之示形之例六曰戒律如防止六情十恶之例七曰威仪如斋法典式请经轨仪之例八曰方法如存三守一制拘防策役神祈祷雨旸济幽度显之例九曰众术如变丹炼石化形隐景阴阳术数药饵导养之例十曰记传如道君本业皇人往行之例十一曰赞颂如九天旧章之例十二曰表奏如六斋启头三防请谒之例凡系元始天尊流演者各系于其其辅则有太部
　　一洞部则三界医王太上道君所出号洞经而为中乘中法乃九真之道其部亦有十二与前洞真所部并同凡系太上道君流演者各系于其其辅则有太平部
　　一洞神部则十方道师太上老君所出号洞神经而为小乘初法乃九仙之道其部亦有十二与前洞真所部并同凡系太上老君流演者各系于其其辅则有太清部此外又有正一部正一者则通贯已上洞辅之部归防于此凡七部故曰三洞四辅







　　钦定四库全书
　　道藏目录详注卷一
　　明　白云霁　撰
　　洞真部
　　本文
　　天字号计十卷
　　灵宝无量度人上品妙经【卷一之十】
　　【卷一元始无量度人上品卷二玉宸大道品卷三天地八维安镇国祚品卷四永延劫运保世升平品卷五消禳国君王侯世主灾祥品卷六太乙神变五福护国禳兵品卷七显瑞符应品卷八清微金科品卷九禹余玉律品卷十大赤灵文品】
　　地字号计十卷
　　灵宝无量度人上品妙经【卷十一之二十】
　　【卷一玉明运度品卷二阴阳化生品卷三太乙元精品卷四日精阳明品卷五月华阴景品卷六阴阳离合五行化生品卷七扶桑青阳品卷八素景曜灵品卷九十方胜境品卷十碧落空歌品】
　　字号计十卷
　　灵宝无量度人上品妙经【卷二十一之三十】
　　【卷一生化胎根断除邪秽品卷二飞神召灵品卷三降真召灵品卷四神变气化品卷五赤符丹光品卷六明体贯气品卷七紫光丹灵品卷八缺卷九降真延寿品卷十断绝胎根闭塞死户品】
　　黄字号计十卷
　　灵宝无量度人上品妙经【卷三十一之四十】
　　【卷一长生久视品卷二五行顺治品卷三五方正气品卷四腾曜二景五星品卷五九宫仙籍品卷六八景神合品卷七七星除妖品卷八神符除难品卷九南宫延生品卷十北都除殃品】
　　宇字号计十卷
　　灵宝无量度人上品妙经【卷四十一之五十】
　　【卷一五行备足生灵寿域品卷二祈求嗣续庆延门阀品卷三保胎护命品卷四洞神禳灾品卷五解禳山谷瘴疠品卷六除禳水火漂焚品卷七祈禳水旱品卷八安镇九垒品卷九消除病疠品卷十蠲化水火灾疠品】
　　宙字号计十卷
　　灵宝无量度人上品妙经【卷五十一之六十】
　　【卷一保命延年品卷二明洞渊品卷三斩灭邪怪品卷四斩馘不祥品卷五追度亡魂品卷六济度死魂品卷七解释幽牢品卷八回生起死品卷九化尸变形品卷十链气变仙品】
　　洪字号计十七卷
　　灵宝无量度人上品妙经【卷六十一永断轮转品】灵宝度人直音【一卷】
　　【已上度人经出自空洞浮光浑沦未判大道之将化故文发于中天虚无之乍凝乃妙炁结乎碧落字方一丈之广势垂八角之灿灿煌煌光华炜晔是时之降舍栢陵五老之环侍云座遽命天真皇人规模盘屈仿象夺真疏成诸天隐书编作五方灵范纪混元龙汉之载藏郁罗紫微之宫演为六十一卷尊经分为万二千种图录天章云八防之书莫不祖焉然则安天镇地保国宁家无所不禳无所不度无所不辟无所不成天真自然之文也】
　　元始说先天道德经【卷一之五　宋息斋李嘉谋注此经妙元神真道五千秘言当与　太上道德经互参方明有无妙窍道法自然与天生之数十有三七六水火之妙盖先天之学超于理炁之外】
　　无上内秘真藏经【卷一之十】
　　【此经一十三品显道品辩三宝品四真品恵泽品解脱品辩相明部帙品普明品显功德品诫行品妙德品集仙品明行品究竟品乃是真藏大乘妙法第一密防】
　　荒字号计十卷
　　太上无极总真文昌大洞仙经【卷一之四共四卷此经三十九章乃九天之奇诀上元太素君金书之首经也一名三天龙书一名九天太真道经乃自微十方元始天王所运炁撰集也】
　　上清大洞真经【卷一之六有符像】
　　【大洞秘防其中多是身中百神之名字所生所居宫分山林楼台池馆一一明白大槩以生门死户守雌抱雄为主混合百神常存各居其所各理其务存养自己神炁吟咏宝章则天真下降与兆身中神炁混融乃至长生不死之道也】
　　日字号计八卷
　　大洞玉经【二卷有符】
　　【若能行持经中符咒精诚混炼存神日新返老还童长生久视尝考神仙通鉴并列仙记内行持大洞经法登仙者不可胜纪矣】
　　太上三十六部尊经【共六卷】
　　【上清经妙真经太乙经妙林经开化经仙人经黄林经上真经道教经上练经上妙功德经道德经此十二部经蕴在大洞玉清境藏中无毁无坏无生无灭湛然常住遍众妙门】
　　【洞经元阳经元辰经大劫经上闻经内音经链生经灵秘经消魔经无暑经按摩经上通经此十二部经蕴在大洞上清境藏中微妙清净为诸天根本万有之基】
　　【太清经彻视经集仙经洞渊经内秘经真一经集灵经中精经无量经集宫经黄庭经小劫经此十二部经蕴在大洞太清境藏中济生度死为万法舟航此三清奥内真藏之中示有名迹显众妙门包罗无外妙入细微故三洞分为三十六部尊经】
　　月字号计十卷
　　太上一乘海空智藏经【卷一之十】
　　【以上十品一序品二哀叹品三法相品四普说品五问病品六持戒品七平等品八供献品九舍受品十普说品乃元始天尊与海空智藏演说无上最胜妙法】
　　盈字号计十二卷
　　高上玉皇本行集经【三卷五品　天枢上相张子房注】高上玉皇本行集经【三卷】
　　【清微天宫神通品第一太上大光明圆满大神咒品第二玉皇功德品第三天真防持品第四报应神验品第五盖五品中至真真体上圣圣机寓真一之妙于纪述之余示解脱之门于赞杨之际辞义互设理事交防言中包蓄于真更无隐奥语内铺舒于微妙蔑有缄藏味之者神洽太和诵之者心离诸漏神功妙用广博难量冲义灵机包罗无外寔玉宸之妙范乃至圣之密言发明乎安天镇地之防开示乎修真至命之机能体而行之则心与道相涵矣】
　　高上玉皇本行经髓【撮皇经内精髓】
　　高上玉皇心印妙经
　　【内云上药三品神与气精履践天光呼吸玉清等语此是内修神机】
　　高上玉皇胎息经【与经髓心印三经同卷】
　　【言固守虚无以养神气若欲长生神炁相住此语真实不虚】
　　无上九霄玉清大梵紫微都雷霆玉经【一卷有符雷霆得天地之中炁故曰五雷曰天枢地机此经为雷法之宗也】
　　九天应元雷声普化天尊玉枢宝经【一卷】
　　太上说朝天谢雷真经【一卷有符】
　　【言天雷一十二条地雷一十二条路雷一十二条凡人犯天条天雷检察报应灵符及天书云以显明之】
　　太上虚皇天尊四十九章经【一卷】
　　【虚皇天尊为妙行真人演说平等妙道】
　　太上升消灾护命妙经
　　【内言视不见我听不得闻离种种边名为妙道此四句形容大道之妙总括一篇之也】
　　三元注龄资福延寿妙经
　　太上长生延寿集福德经【与消灾资福三经同卷】
　　昃字号计十一卷
　　元始五老赤书玉篇真文天书经【三卷有符】
　　【内有灵宝召伏蛟龙虎豹山精八威防文出于赤天之中挺自然之运表太空之灵五岳保之以长存山河镇之而永固符图云玉篇真文分为上中下三卷】
　　太上诸天灵符度命妙经【一卷】
　　【此经最上妙道至真粹言】
　　元始天尊说生天得道真经
　　【内云安寂六根净照八识空其五蕴证妙三元心目内观真炁所有清净光明虚白朗耀杳杳冥冥内外无事昏昏默默正达无为古今常存总持静念此性命至理】
　　元始天尊说得道了身经【与生天真经同卷】
　　太上延祥涤厄四圣妙经【一卷有符】
　　元始天尊说北方真武妙经【一卷】
　　元始天尊说梓潼帝君应验经
</div>
    <div class="pagination">
<span class="current-page">1</span><a href="道藏目录详注_page2.html">2</a><a href="道藏目录详注_page3.html">3</a><a href="道藏目录详注_page4.html">4</a><a href="道藏目录详注_page5.html">5</a><a href="道藏目录详注_page6.html">6</a><span>...</span><a href="道藏目录详注_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
