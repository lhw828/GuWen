<!DOCTYPE html>
<html>
<head>
    <meta charset="UTF-8">
    <title>道法会元 - 第 161 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 161 页/共 361 页</h1>
    <div class="content">　　祈晴檄用
　　破庙馘邪檄用
　　祈雨合同符
　　木郎咒涂取坎
　　祈晴合同符
　　火车咒涂取离
　　右前符各用黄纸书之，运用各取炁敕遣。
　　祈雪合同符
　　东灵上相咒涂之
　　右符用皂纸书之，述意，取正冬令驱瘟疫。
　　起风合同符
　　节制雷霆隐章书之
　　右符起风用巽卦，止风用艮卦，换易用之。
　　起云合同符
　　景霄急召咒书之
　　右符凡起云，不用券文，只以皂纸书此符在牒前烧化。再用一半登坛向日烧，一半在水中噀日。
　　雷电合同符
　　元始节制咒书之。
　　合同券文式符篆在前
　　太乙雷霆都司
　　本司今为某事，除已奏闻
　　上帝外，涓取今月某日某时，就某处建立坛治，召集景霄某雷某神，以符为信，符到合同奉行，准真皇令，奉
　　景霄太乙大天帝敕。急急如
　　神霄玉清真王律令。
　　空符。
　　神霄玉清真王律令。
　　景霄太乙大天帝敕。急急如信，符到合同奉行，准真皇令，奉立坛治，召集景霄某雷某神，以符为上帝外，涓取今月某日某时，就某处建本司今为某事，除已奏
　　闻
　　太乙雷霆都司
　　鞠邪催生符
　　散形
　　合明天帝 聚保生 胞胎混合 四象氐成 九阳既备 母子分形
　　合形
　　敕符咒
　　太乙主司，养育胎婴。符吏大慈，辅帝好生。 叽嗥呖摄。
　　长生久视延生宝符
　　春阳 正月用申日，子戌二时服
　　春阴 二月乙日酉时服
　　夏阳 四月丙日申时服
　　夏阴 五月丁日未时服
　　秋阳 七月庚日辰时服
　　秋阴 八月辛日卯时服
　　冬阳 十月壬日寅时服
　　冬阴 十一月癸日丑时服
　　四季阳 三月戊日什时清明后十二日。九月戊日午时霜降后十二日。
　　四季阴
　　六月巳日巳时，小暑后十二日。十二月巳日巳时，大寒后十二日。
　　右符黄纸朱书，照依春夏秋冬阳阴月日时分，可以服此真符。
　　太乙真符又名总符
　　天圆 地方 一伏藏 元始祖劫若存若亡
　　第二迭
　　九炁青天，苍灵皇老。三炁丹天，赤灵皇老。七炁素天，皓灵皇老。五炁玄天，灵皇老。一炁黄天，五灵皇老。嘘叽呜啅口彰
　　第三迭
　　木德岁星，青龙降灵。火德荧惑，朱雀合并。金德太白，白虎下临。水德辰门，玄武降精。土德镇星，勾陈化形。咈宾余沙咤讫利都盘盘吽。
　　第四迭
　　春令雷帝，发生万物。夏令雷帝，焦暑长育。秋令雷帝，揫敛成熟。冬令雷帝，伏藏肃煞。四季雷帝，分旺生成。
　　第五迭
　　奎娄冑昴毕觜参，七宿激剥，上正天刑。斗牛女虚危室壁，七宿肃煞，馘伐邪精。□□□□□□□，中斗大□，混阴合阳。运动枢机，建破□罡。
　　治病改第四迭
　　青帝护魂，白帝侍魄。赤帝养炁，黑帝通血。黄帝中主，万神无越。
　　治病改第五迭
　　青龙孟光，速聚生炁。龙烟含明，安镇左宫。心神玄珠，妙凝正炁。丹元守灵，各得长生。肺神季成，导迎和炁。皓华虚神，养育元精。肾神大渊，镇安真炁。育婴扶灵，抱守玄冥。脾神黄庭，宣通五炁。常在魂庭，凝聚黄宁。
　　合形
　　葛天叔珍付盘诜盘颖受，汪康民告行。
　　具位　　　姓某承诰准行。
　　火师真君曰：神霄九宸，今日证圣王位，皆有弘誓，诸天纪功，故能长统天政。末学之士，欲行速效，亦当选择一誓功用者，对将吏宣白，神吏惟谨。
　　真王第一誓
　　吾昔在元始天尊前，受神霄大法二十七品，曾发誓言。未来末劫，众生受苦，皈崇正法。吾不以道炁覆护其身，当坠天位，堕彼恶途，沦胥众苦。若霄吏以内台自尊，轻视众生，吾法所至，不力拯济，当为下鬼，受恶因缘。其有众生，罪根深重，获受恶报，天曹降责者，若能真心皈命，忏省愆尤，亦姑从轻典，却彼重灾。
　　第二誓
　　吾昔於浮黎碧落之天，与十方无极大圣同侍元始於空歌宝黍之中，元始说始青大灵之章，吾於示时发大愿言：五百劫后，数否运蹇，元元被殃，迭尸高山，流血旷野，无复如今万象太平，
　　阴阳无恙矣。雷霆者，执天地之中炁，理天地之中政，综校祸福，佐理天枢，统御阴阳，摄循地纪。吾为雷霆之主，当以身先之，即合代彼众生受诸魔恼。
　　第三誓
　　昔在始青天宫所得元始微言，纪述雷霆分司诸法，赞辅玉清之化，如意行持，保制劫年。倘违吾法，劫后种民，责降霄吏，受诸苦恼。兴云致雨，退水祈晴，倘违吾法，削职烟都，罚为阴职。驱邪治病，倘违吾法，罚入九阴，永为冥职。末学之士，得吾法者，当广传人。以有天机，戒其轻泄。从中立誓，勿违吾言。末劫劫终，正法将绝。当择正人，广为宣说，济死度生，付以真诀。代天传人，斩妖诛孽。师若隐藏，一身先灭。
　　青华大帝誓
　　世间受苦众生，地狱幽魂滞魄，遵奉吾教，吾不能救度，当化为微尘，以赎吾违誓之罪。其有恶根深重，不当赦原，苟能谢过投诚，纵不能济度，亦当灭其痛苦。霄吏违吾誓言，永劫沈坠。
　　韩君丈人誓
　　九天注生，凡有产厄，吾当遣霄吏拯济。一切死魂，吾当炼化。苟违吾誓，不为天人。
　　太乙天帝誓
　　九天之劫，定数已成。吾力甚微，不能保制。当劫之际，有能崇信道法，吾当以法身代受劫运。十分厄运，代受其半，以保众生。
　　普化天尊誓
　　天灾流行，人间疾苦，称念吾名，即当救度。苟违吾誓，永劫堕坠。
　　雷祖大帝誓
　　水旱虫蝗，下方祈祷。吾受心词，不能拯济，誓当责罚，不处九天。
　　洞渊大帝誓
　　兆民疾疫，六天魔鬼，五府瘟曹，枉杀无辜。吾不能部领所属扫除，誓当世世为人，受诸疾苦。
　　六波天主誓
　　大劫洪流，回禄四兴。吾不能济度，誓当沦坠，不为天人。
　　九天采访真君誓
　　世间恶籍，吾当纪其善功，以准三官之录。苟违此誓，当坠幽冥。
　　太乙真形符
　　翠虚陈真人得法记
　　先生姓陈名楠，字南木，号翠虚翁。家世为琼州人。幼年师事薛道光，得太乙火符之秘。丹道既成，复归桑梓，以篐桶为业，混迹民间。嘉定戊辰，游黎母山，遇一道人，笑谓先生曰：子得薛紫贤太乙火符之旨，但未知太乙雷霆之法，亦可惜也。先生谓道人曰：某慕道而已，不欲多学，以分其志。道人笑曰：子何其愚也。独善一身，不能功及人物，神仙不取。是故张正一战鬼於西川，许敬之斩蛇施药，古今所传，不可诬也。先生稽首而言曰：山野一贫如许，安得质信，以传此法。道人首肯而言曰：得人即传，又焉用利。
　　子能信奉，施功及众，即吾之功。引至岩石之下，开一石穴，取都天大雷法付之。道人告先生曰：惟五雷不可小用。元始天尊每当劫运，必命五雷君降世保劫。昔阴六为水，尧有九年之灾，预期命三山雷火君降世，生於伯鲧之家，是谓神禹。火伯风霆君降世为稷，播奏五谷。子宜保之，以度异时之劫。临行顾谓陈君曰：吾非凡人，即雷部都督辛忠义也。吾师汪真人亲授王清真王付度，今付与汝。回首蹑身云端，目送不见其处。
　　嘉定壬申，先生不鄙，以付玉蟾。今以授之鹤林。得人即传，非人勿示，以有天机。
　　琼山白玉蟾敬书。
　　景霄雷书后序
　　尝见陶隐居《登真隐诀》，知晋魏间学仙之士皆亲与古昔仙真接对，而有所授受。唐人吕洞宾既已为仙者，数百年时时游戏人间，世人亦时得见之。皆有所征信，非茫昧恍惚也。辽相刘海蟾，亲得其传。汴宋之末，王重阳遇之甘河，张紫阳得之西蜀。至于今端绪灼然。南丰王侍宸，亲遇火师，亦今人所共知者也。近年洪之西山许旌阳降于刘玉真家，亦着闻于代，不可轻也。琼馆白玉蟾先生，系接紫阳，隐显莫测。今百数十年，八九十岁人多曾见之。江右遗墨尤多。宋晚有河南子乌阳者，亦玉蟾之流亚欤。
　　吾方外友，有浦云吴君者，为上清道士，得坐致雷雨，役使鬼神之法，不自以为功。已而去之北游燕赵诸郡，得景霄雷书於异人，而未尽通其说。闲居京华，幽坊静室，与学者数人居香火。清夜，玉蟾降其室，亲为校正其疏略，剖析其精微。内以自修，外以救世，粲然朗耀，莫逆於心。浦云告於玉蟾曰：天不爱道，地不爱宝。请以所定书藏诸名山，以俟来者，如何。玉蟾肯之。自江制湖海归，间以语予，求书其端。云：吾闻道可受而不可传。上古圣神之心法，寄诸图书而已。后世有得之者，则存诸其人矣，岂必图书为然哉。且吾闻善藏书者，宜以梓木为觚为方为版为册，以笔注漆而书之，最为可久。虽然，其所以久者文不在於斯也，托其迹可也。浦云曰：诺。命其徒书之如吾之说。浦云方致虚守静，修其得於玉蟾者。他日道成，当与蟾翁一笑於千载之外乎。
　　芸阁退吏虞集撰。
　　道法会元卷之一百八竟
</div>
    <div class="pagination">
<a href="道法会元_page160.html">上一页</a><span>...</span><a href="道法会元_page156.html">156</a><a href="道法会元_page157.html">157</a><a href="道法会元_page158.html">158</a><a href="道法会元_page159.html">159</a><a href="道法会元_page160.html">160</a><span class="current-page">161</span><a href="道法会元_page162.html">162</a><a href="道法会元_page163.html">163</a><a href="道法会元_page164.html">164</a><a href="道法会元_page165.html">165</a><a href="道法会元_page166.html">166</a><span>...</span><a href="道法会元_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
