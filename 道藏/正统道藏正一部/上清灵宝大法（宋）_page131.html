<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 131 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 131 页/共 133 页</h1>
    <div class="content">　　太上洞玄灵宝天尊说救苦经若干卷，
　　太上元始天尊说生天得道真经若干卷，
　　元始灵书中篇若干徧，
　　某经某号。逐项子细开列。
　　已上功德，并用资荐门中远化宗亲，各超仙界。或有附荐名位，依此逐项开列。
　　一请道士看诵
　　太上洞玄灵宝无量度人上品妙经若干卷，
　　太上洞玄灵宝九天自然生神章经若干卷，
　　太上洞玄灵宝九真妙戒金箓度命妙经若干卷，
　　太上洞玄宝宝天尊说救苦妙经若干卷，
　　太上元始天尊说生天得道真经若干卷，
　　元始灵书中篇若干卷，
　　玉皇大天尊玄穹高上帝号若干声，
　　太乙救苦天尊睿号若干声，
　　九幽拔罪天尊睿号若干声，
　　朱陵度命天尊睿号若干声。
　　已上功德，并用资荐六道四生，孤魂滞魄，各各离苦，同遂生成。
　　右伏以
　　无上真诠，乃人天之梯级，
　　大慈睿号，作生死之津梁，德难可胜，善无不应。切念亡过某等魂归九夜，灵昧一真，非仗指迷，曷超沉滞。愿假金口敷宣之妙，直悟玄微。恍见冰壶莹洁之明，永除染着。将开宝蕴，首露丹恍。仰祈
　　洞鉴之私，允副荐修之请。臣无任瞻
　　天，望
　　圣激切，屏营之至，谨具疏上
　　奏以闻。谨疏。
　　年　月　日具斋官位臣姓某　疏。
　　外可漏
　　黄箓开经文疏上奏三界圣真十方主宰　具斋官位臣姓某谨封
　　功德都疏
　　大明国某乡贯居具斋官臣姓某，谨露丹诚，
　　上干
　　洪造。臣伏为入斋意，至醮用物仪。具状
　　投某人门下，乞请道士一坛，於某月某日就某处，崇建
　　无上黄箓大斋三昼夜。满散祇设
　　谢恩清醮三百六十分位，仰仗
　　道恩，普超亡爽，旁资沉滞，俱遂生方。以今修奉，良因已谐圆满，所有回献并资荐诸品真经睿号，开具品目，敷奏于后。
　　一请道士看诵
　　某经。并逐项一一具列，依开经疏开之。
　　右伏以蕊笈琅函，
　　道秘精微之奥，
　　金书玉字，
　　功宣开度之仪。无文不成，有缘皆遇。伏念臣亡故某及祖弥姻亲，显幽灵识，冥程寝远，觉路难寻。思出离以无由，致输回而不返。式严斋会，用集阴功，冀仗真乘，以开智慧。伏愿
　　恩光洞照，奁舒宝鉴之明。道岸旁通，境入壶天之胜。含灵均济，法界同资。臣无任瞻
　　天，望
　　圣激切，屏营之至，谨具疏上
　　奏以
　　闻。谨疏。
　　年　月　日具斋官位臣姓某　疏。
　　内封
　　上帝高真三界十方主宰　具斋官位臣姓某疏奏谨封
　　方函
　　功德疏一函上诣三天门下请进　具高功位姓某誊奏谨重封
　　三官考功状
　　具位姓某，
　　检会先据斋官某状，称伏为亡过某等魂，忠不建
　　无上黄箓大斋，用资超度。今则设醮谢
　　恩，已谐圆满，所有同斋道士，并承受诸神在坛效勤，委有勋绩。谨按
　　太真之仪，合行投录推赏。除已具表奏闻
　　三天外，须至逐一开申者。
　　一同斋摄职道士除某外，开具下项，
　　开列六职道众姓名。
　　一承受诸神，
　　天下都大城隍主者，
　　某州城隍主者，
　　某县城隍主者，
　　某庙某侯王，
　　当境某监坛，
　　十方道都大主者，
　　九州社令主者，
　　九幽诸大地狱主者，
　　操章将军仆射，天下都官，使者功曹，
　　从事直事君，符吏，郎庾吏，驿龙吏，收食吏，庭令丞小吏等，
　　捧香驿龙骑吏，三五功曹，左右官使者，侍香金童，传言散花玉女，
　　五帝直符，直日香官，监斋功曹使者，四灵神君，
　　灵宝大法司玉女金童，灵官功曹，丁甲吏兵，合干天神将吏，
　　某靖诸司院府帅将吏兵，神虎二圣玉女使者，承行追取一行官吏等，
　　南陵枢府朱陵火府南昌上宫炼度一行官吏仙众，
　　上清黄箓院一行官吏，
　　三界直符，四直功曹，六十甲子输直日时功曹，七道功曹，
　　九龙使者，金龙茭龙驿吏，地府火府宝简童子，传符一行官吏，
　　五岳地水城隍司十方道诸处沿路承受土地等神，
　　某家司命土地等神，
　　东岳城隍司，及本境庙宇差来防御一切神兵。
　　已上众神，并在坛监临翊卫，传送追摄，效勤本职，并无违缺。
　　右谨具状，申
　　上元赐福天官紫微大帝，
　　中元赦罪地官清虚大帝，
　　下元解厄水官洞阴大帝御前。伏乞
　　圣慈，特赐
　　圣旨，下三界所属真司，计功酬赏施行。谨具状申
　　闻。谨状。
　　年　月　日具　位　姓　某　状。
　　拜章引进状
　　无上黄箓大斋坛。
　　检会今月某日，奉为斋官某，乞荐亡过某等魂，崇建
　　无上黄箓大斋。总集阴功，用资超度，进拜
　　天官某章一通，内外函封印全，俓诣太上某宫某曹治请进。今随状见到，欲得依时奏呈，须至申闻者。
　　右谨具状，申
　　三天门下省，伏乞垂允，不候诸处章词类进，径为先次通
　　奏，取
　　旨颁行。谨具申
</div>
    <div class="pagination">
<a href="上清灵宝大法（宋）_page130.html">上一页</a><span>...</span><a href="上清灵宝大法（宋）_page126.html">126</a><a href="上清灵宝大法（宋）_page127.html">127</a><a href="上清灵宝大法（宋）_page128.html">128</a><a href="上清灵宝大法（宋）_page129.html">129</a><a href="上清灵宝大法（宋）_page130.html">130</a><span class="current-page">131</span><a href="上清灵宝大法（宋）_page132.html">132</a><a href="上清灵宝大法（宋）_page133.html">133</a><a href="上清灵宝大法（宋）_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
