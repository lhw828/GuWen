<!DOCTYPE html>
<html>
<head>
    <meta charset="UTF-8">
    <title>高上神霄玉清真王紫书大法 - 第 13 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高上神霄玉清真王紫书大法 - 第 13 页/共 26 页</h1>
    <div class="content">　　总召六甲六丁玉女灵华真符
　　甲子金华玉女，灵珠。甲寅太华玉女，启光。甲辰秀华玉女，欢庭。甲午丹华玉女，灵飞。甲申景华玉女，真元。甲戌黄华玉女，神光。丁丑紫灵玉女，兰修。丁卯青灵玉女，须台。丁巳丹灵玉女，龙源。丁未上灵玉女，淳风。丁酉素灵玉女，抱云。丁亥金灵玉女，兴房。
　　已上六甲、六丁玉女一百二十员，总领姓名一十二员。拜表上章，发遣公文差用。
　　召六丁六甲金童总符
　　甲子金光金童，邓文卿。甲寅青光金童，杨达。甲辰紫光金童，苏晋卿。甲午丹光金童，吴灵真。甲申灵光金童，陈进卿。甲戌玄光金童，凌道卿。丁丑宝光金童，洪迁。丁卯青光金童，王秀卿。丁巳丹光金童，章洞真。丁未上光金童，华奉光。丁酉素光金童，傅正卿。丁亥紫光金童，丁威。
　　已上六甲、六丁金童，各一百二十员，总领姓名一十二员。拜表上章，发遣公文用之。
　　神府条仪
　　夫参受高上神府法箓符印，充其仙职，系入大洞仙品，须先称职之官品，次迁职进仙官品。此非凡世而为之，名云暗领。日参文已后，神灵有异，方入初品。次第迁职，而入九品阶职。按法律云：此合夜入神府判断公事，日趋阳职。今则凡胎秽体，未能全入妙道，须是炼身谢过，调神集炁，方得稍浄，可行其道。稍若沾秽，则不得行之。将来功成，具奏神府，对圣给诰。上仙官箓，下书仙官符，佩之在身，各役使兵将，无有不应，以致美撰成章。元诰本恐漏泄天机，青华大帝曰：凡欲行事，并先忆想真王在兆面前，并须当日日取东南神霄炁，炁乃青色。应书符，并用黄素丹书，取东南炁，掐神霄诀，中指上文。仰手伸二四五指，应用诸将等，随事所思存用。施符召神，事意下笔，并任意於符下闭炁，营左右目七次，神自降，自然知之。关牒用印，须密咒，以俟感应。此法不拘道俗男女，有心皆可为之。欲召诸神，并先用玉童功曹请之。应书符，存砚为龙圈，墨为赤玉，笔为黄龙，纸为金版，下笔闭炁，注想而成金篆。
　　神霄聚五星璇玑法
　　五星璇机洞房诀，南极元君授付神霄仙民，非下士有之。立春夜半，存东方岁星在洞房，朱宫在目后一寸。立夏半夜，存南方火星在玉门，华房在右目訾，直入五分。立秋夜半，存西方太白星在中间，紫在两眉中一寸，左日右月。立冬夜半，存北方水德星在玄宫发际一寸五分。存中央土星在泥丸宫入中二寸，并如婴儿，又如缀丝。叩齿五通，咽津。咒曰：高元紫，中有五帝。宝扇玉辉，霞彩玄门。精炁积吹，化作五老。青巾素容，绀帔丹裙。左带火铃，右佩七真。手执豁落，散降飞神。足蹑九霄，吐华炼身。八景三部，令我入真。养魂制魄，乘云飞仙。急急如高上玉清保仙王律令。
　　存见讫，又存星君口吐本炁，如丝芒成符。以水送之，五辰侍立。
　　伏魔消鬼
　　青华大帝曰：我见魔鬼混杂，今不伏林治动，与王民兴灾作病。幸遇真王，愿垂哀愍。青华告曰：夫人心为万化所主，若乃存其神，神乃依於心，为万化所主。若能知其神，神乃守於人。子不知其神，神乃离於人。子不存其神，神乃返於人，其神谓此。三官悲号，五神离身。此乃魔从内起，鬼从外来。鬼魔益欢，神变为贼。落生名於左契，注死箓於右宫。疾病来伤，岂延遐寿。吾今哀愍，乃为子说高上无极禁魔消鬼之道，子须谛听，敬信受之，勿示非人。辟除万魔，三灾不染，九横难侵，万鬼千妖，永不敢近矣。
　　伏魔五星法
　　存金星在头。木星在左耳。水星在右耳。火星在左肩。土星在右肩。
　　五星号乾元亨利贞
　　□左肩□右肩□右股□左股□心上□左乳□右乳
　　加五斗成咒曰：
　　四神相冲，五斗来扶。千灾散灭，万厄自除。吾今行事，背孤与虚。是何小鬼，敢近吾庐。天丁力士，动则尽诛。急急。
　　思七斗禁魔
　　□左手□左肘□左肩□心上□右肩□右肘□右手一
　　□右手□右肘□右肩□心上□左肩□左肘□左手二
　　□左手□左肘□左肩□心上□右肩□左禁□右足三
　　□右手□右肘□右肩□心上□左肩□左膝□左足四
　　□左足□左膝□左股□心上□右肩□右肘□右手五
　　□右足□右膝□右肢□心上□左肩□左肘□左手六
　　□左足□左膝□左股□心上□右肩□右肘□右手七
　　思二十八宿及斗星
　　角左手亢左肘氏左肩房心上心右股尾右膝箕右足一
　　斗右手牛右肘女右肩虚心上危左股室左膝璧左足二
　　奎左足娄左膝胄左股勖心上毕右肩赀右肘参右手三
　　井右足鬼右膝柳右股星心上张左肩翼左肘斡左手四
　　□头上□左肩□右肩□左股□右股□左膝□右足五
　　右法，伏天上地下，一切强鬼，此最为要妙之法门。移星动月，驱神役灵，其验不可测也。
　　高上神霄玉清真王紫书大法卷之七竟 
　　高上神霄玉清真王紫书大法卷之八
　　大护身战鬼伏魔法
　　师曰：正月一日已前，立於密室，面向北，朝元君四拜。元君者，乃元始开天之主，亦号道祖圣母。若不朝圣母，奉法终不能灵也。自作忏罪文奏之。奏罢，叩齿三通，阴思五星，岁星在左手中，色如青玉。太白在右手中，色如白玉。荧惑在顶上，色如火珠。镇星在心中，色如黄金。辰星在足下，色如黑宝。皆有神光，动照一身。阴思咒曰：
　　五星镇彩，光照玄冥。千神万圣，护我真灵。巨天猛兽，制伏五兵。五天魔鬼，亡身灭形。所在之处，万神奉迎。急急如律令。
　　再思五星卫我，变化无方；木星化为风轮。火星化为大火，匝远一身。金星在右手，化为金刚神剑，光芒冲天，放炎火。辰星在足下，变化为江水，须臾成海，海中有五龙涌出。咒曰：
　　五星镇形，光照火精。保我五体，镇我万灵。六天魔鬼，动即斩形。急急如律令。
　　又思天罡大煞炁，从天罡上来。其炁，内黄外黑，直至吾前，以鼻吸十二次。咒曰：
　　大煞真炁，内阴外阳。保我命驱，除邪辟殃。山魈魍魉，土地殃(歹十羊)。赤口白舌，虫蛇虎狼。害我者死，谋我者亡。爱我者吉，奉我者昌。万神摧碎，伏匿天罡。急急如律令。
　　将左手抚心，右手摩顶，暗思□星在右手，□星在左手，□星在胸前。咒曰：
　　□星大煞，镇我心原。外辟五兵，内除五瘟。当我者迷，谋我者死。逆鬼凶神，於我何论。急急如律令。
　　将左手抚心，右手指天，思□星在右手，□星在左手，□星在头。咒曰：
　　阳明真炁，冠我朱阳。辟除万害，并及逆殃。盗贼凶人，虫蛇虎狼。谋我者死，害我者亡。赤口白舌，伏匿天罡。急急如律令。
　　将右手指背对心，左手指心。思□星在左手，□星在头上，□星在右手。咒曰：
　　明明真炁，至在天罡。镇在绛官，辟除非灾。何神敢住，何鬼敢来。千神万鬼，伏我天罡。急急如律令。
　　两手扶三台星，为华盖。存上台星官在左手中指，中台星官在右手中，下台星官在两膝下。咒曰：
　　吾头戴华盖，足履□罡。地网八极，天罗四张。北斗落死，阴邪灭殃。南斗上生，寿命延长。祈求如愿，所在吉昌。中外殃祸，动即尽亡。急急如律令。
　　造印式
　　法曰：凡造印，於甲子、庚申，面向东南，以辰巳二时，於浄密室中，先焚香，默祈求所事取神霄真炁吹入木中。然后，命工一时刻成，勿令断续刻。以清玉石或赤枣心，依法祭之。
　　祭印式
　　法曰：凡祭印，以三九日或甲子，当於人定时，就密室中设一案，缯帛铺之。用蒸饼三楪，汤三盏，香一灶。又设三十六分列左右香烛。三上香，酌酒於案。西北上立，面南再拜，具位臣某，好乐长生，修祟大道。以今吉夜，虔备香灯供养之仪，以祈灵贶。臣某上启长生大帝君、青华大帝君、好生韩君丈人真君、曜华玉宝天真皇人、神霄玉阙上真元君、左右真妃、上相仙伯、左华右极真宰仙圣、仙官灵官、通章印中圣众，玉文琼玺，急催追捉斩邪断瘟电火大将军、掌印捧印擎印圣众、直坛土地、一切真灵。臣某身好清洁，佩持宝印，愿内无疾病，外断诸妖，佐天行化，助国救民，断绝妖邪，驱逐鬼祟。昨於某年某月某日某时，诣某处，随箓传授神霄玉文琼玺、通章宝符、雷火斩邪急捉等印，谨於吉日，於某处浄室祭献。臣所受宝印，已於年月日，呈印样飞奏三师帝君，伏乞勑命，颁降行下所属合干去处，遇臣行移看验，辨认施行。仍乞颁降天仙圣众护印，神王雷霆猛吏、直符使者守卫玉文通章符印。百千万重道炁，流布入臣印中，令臣行用，召摄神将，总呼吏兵，收捉邪精，诛戮神鬼，拯济王民，立获感效。次愿臣某，祈求自然，契合长生，高奔玉府，面礼上帝，与道合同。臣某无任瞻天望圣，激切屏营之至，稽首再拜。
　　上香　酌酒　散花　再拜
　　青华大帝君神霄玉文宝印，秘於九霄八万余劫。是令，契贤昌运，乃仙民欲行持，先祭之，方获灵验。头布元天坎户，地布方成离宫。以神剑宝镜各五口，缯旛五首，栢汤五盏，时果五楪，木蜜陵香汤一鼎，浄水清酽，香花列布坛下，中二层，上一层。五印下布九霄灯，步太微罡。启白：神霄小兆臣某，谨奏三师帝君、天真皇人、韩司丈人、玉府天尊、雷火大将军、通章使者、掌印天丁、风伯雨师、雷部圣众。臣叨慕大化，仰奉殊恩。参佩法箓，上承仙阶。今步建天圆，行坛地户。行司精诚，上达神霄。臣有仙宝玉印，依科祭拜。伏愿真仙众圣矜悯虔诚，降赐仙真道炁，灌注宝印之中，飞符走箓，咸乞奉行。不顺道者，见印成尘。次冀臣拜祭之后，万罪释消，俱希原赦，身心泰定，神宇和平，所向利亨。叩祈灵应，如蒙所启。仰荷大道，罔极之恩。臣谨有口章，拜达玉府。臣某无任诚惶诚恐，稽首顿首再拜，瞻天望圣，激切屏营之至。谨言。
　　次上香，以朱印，印七个，吞之。依法三祭，为忌秽浊处，印自飞走。功满之日，佩印乘凤车，上朝神霄。大宜秘之。
　　右印，以金为之，管九天九地神祇玉府、四海三江水曹龙神。用印勑之，无所不关。治万病，吞之即愈。
　　右印，以枣木或金为之，丹砂涂印章。奏用天上，合同真契，能达玉九，不致下落。万神通奏，以丹砂使之。
　　右印，以金玉为之，或枣木刊之，以丹砂涂印。此印，乃八威毒蛇之篆，管玉府雷神，祈求两泽。焚烧，邪鬼伏，斩水怪。以印黄纱投水，伐死怪，大去瘟疫，下鬼胎。惊风天吊，以印印，万病即瘥。走虎之病，印之立消。即雷部符立到，其功不可具言。
　　右印，以雷震枣木刊之，以丹砂印。此印，有神兵八百万，随印驱瘟伐邪。大瘟时，行排门印之，不入人家，吞印发汗，免染他人。邪怪恼人，不顺法者，以印坛四面，印自方，令烧，其怪灭形。临事，更改用之。
　　右印，以雷震枣木刊之，随事行用。凡治急切之事，以印印之，其所司，则便奉行，无敢稽滞，捉神追鬼，立到。行司，万神侍卫，不敢离坛也。
　　呈印取炁咒掐辰文
　　南极长生，解厄化生。三台伏毕，万善咸臻。急急如高上神霄玉清真王律令。
　　开印咒
　　神霄上帝，赐印通灵。韩君降佑，无愿不成。邪妖皈正，道炁潜营。急急如高上神霄玉清真王律令。
　　用印咒
　　神霄宝印，统摄百灵。勑令所行，受命天丁。神印一下，寿命无穷。万魔拱手，千邪灭形。急急如高上神霄玉清真王律令。
　　通章印咒
　　上天秘授，使者宣传。云篆焕赫，玄之又玄。密缄章奏，祥烟冲起。不致稽延，速诣玉几。勑命告下，神霄仙旨。急急如律令。
　　入印咒
　　天丁受命，力士捧符。妖精馘灭，邪魔戮诛。三界之内，依吾指挥。急急如高上神霄玉清真王律令。
　　押字咒
　　北斗七星，天地光明。神炁一下，邪炁不停。急急如律令。并神霄炁诀。
　　高上神霄建狱法
　　法曰：凡治强鬼、妖魅魍魉、不正之神，累给符命，以法遣之，不去者，当具奏三天及神霄帝师，关申东岳府，备牒所属城隍，关请将兵，建立天狱，收捕根勘施行。此乃为之摄邪辅正之道也。
　　推勘将吏
　　中天斗狱将，丁道安。丁道宁。丁道通。丁道泰。
　　巡世界都押将吏神王，王魏才。子文。
　　中天斗狱大圣追魂神将，严守真。中文。
　　中天斗狱缚鬼神将，周初。午文。
　　中天斗狱大圣枷鬼神将，晁真道。辰文。
　　右件神将，当先具奏帝师，请降赴狱，领治职事。
　　建火狱式
　　召将吏祝咒
　　谨召中天斗狱将，丁道安、丁道宁、丁道通、丁道泰；巡世界都押将，王魏才；中天斗狱大圣追魂神将，严守真；缚鬼神将，周初；枷鬼神将，赵伯子；拷鬼神将，晁真道；火铃将军；火铃神君；火铃力士；火铃童子，目下四散，收擒搜捉作祸不正之神，押赴火狱，分明现形。急急如高上神霄玉清真王律令。
　　次书捉邪将军、总监等符、摄邪符、捉缚枷拷符、捉邪搜邪功曹符，并在后书篆，於黄上丹书，烧在狱内。
　　九天考鬼大将军，杜兴。辰文，罡炁。
　　甲子、庚申篆之，同前用。烧符时，祝云：与吾痛考。若遇狂邪，不伏正法者，於此作一狱，须令伏也。以符狱中焚之。
　　火狱符
　　咒曰：
　　赤炁炎烟，洞炽铁城。收禁罪鬼，考按无停。南斗然骨，大帝烧形。速告情愿，使民安宁。火兵捕检，禁荡鬼营。敢有不从，司禁书名。急急如高上神霄玉清真王律令。
　　掐中指甲下，投火中焚之。三日，夜用之。验，再咒曰：
　　上帝火铃，雷火将军。炎火急降，烧透鬼心。谨请火铃将军、火铃神兵、火铃力士、火铃童子，与吾疾速下真火烧着。疾疾。
　　右法，左手太清诀，召将指挥。右手掐卓刀诀，执剑。狱下，真火四岸逼。如狂邪不正，以此狱治，立伏也。召念普现将法，火狱前立两柱，掤方纸一幅，在狱前念咒，依次行持捉祟也。变狱，用流金火铃符，念晶炁灵呎，书之。狱用雷火将军，次五方用火输符五道，於立方灰下。
　　流金火铃符
　　右符，辰文，南炁，朱书黄上。
　　火轮符
　　咒曰：
</div>
    <div class="pagination">
<a href="高上神霄玉清真王紫书大法_page12.html">上一页</a><span>...</span><a href="高上神霄玉清真王紫书大法_page8.html">8</a><a href="高上神霄玉清真王紫书大法_page9.html">9</a><a href="高上神霄玉清真王紫书大法_page10.html">10</a><a href="高上神霄玉清真王紫书大法_page11.html">11</a><a href="高上神霄玉清真王紫书大法_page12.html">12</a><span class="current-page">13</span><a href="高上神霄玉清真王紫书大法_page14.html">14</a><a href="高上神霄玉清真王紫书大法_page15.html">15</a><a href="高上神霄玉清真王紫书大法_page16.html">16</a><a href="高上神霄玉清真王紫书大法_page17.html">17</a><a href="高上神霄玉清真王紫书大法_page18.html">18</a><span>...</span><a href="高上神霄玉清真王紫书大法_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
