<!DOCTYPE html>
<html>
<head>
    <meta charset="UTF-8">
    <title>道法会元 - 第 322 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 322 页/共 361 页</h1>
    <div class="content">　　禁非灾
　　寅午戌，卯。巳酉丑，午。申子辰，酉。亥卯未，子。钉於年月日时咸池方。
　　捕盗
　　甲，丑。乙，寅。丙，辰。丁，巳。戊，卯。己，酉。庚，未。辛，申。壬，戌。癸，亥。
　　钉於年月日时六贼方。
　　又符
　　此符如口舌不已，用桃木朱书，安行年咸池方。如散官司，则年月官符，游年天官符，方上各一道。如牛殟，则行年牛皇星方下一道。或起造兴工动土，安於东方上。
　　治邪师符
　　太上倒邪师魂南山倒邪师魂元帅倒邪师魂 四纵五横六甲六丁 禹王治道蚩尤辟兵盗贼不起虎狼不侵周行万里还归往返千里万里无示伏藏 东南西北方口舌灭 一转收一里邪师二转收二里邪师三转收三里邪师四转收四里五里至十里邪师五转收百里千里至万里邪师六转收师主七转收邪师兵马入吾符中同死不得动作
　　催生转胎符
　　水衣未破，先下此符最妙。
　　唵吽咤哩。天锁开，地锁开。天回地转骨锁开，是男是女速下来。
　　此二十四字口诵迭书在符内，阳日阳斗，阴日阴斗，直下出笔。
　　再涂咒
　　视不见我，听不得闻。离种种边，名为妙道。玉帝勑。
　　三字金光闪烁分明，一吸吹入符。顺流水下。
　　催水衣符
　　上台一黄祛除不祥中台二白催生护命下台三青灭鬼除精 急急奉玉皇上帝敕 急奉南极长生大帝敕 去流如解带
　　治殟疫法
　　凡治殟，入病人家，先用罩法，入其家门，先嘱将入门。以左手向本身，缩大指，四指向上，右手舒开五指，作四纵五横，封塞门户，委将擒捉。诗曰：
　　撒火满天红，元帅逞神通。乌云并黑雾，断绝兔神踪。
　　其法，存自身为千年枯树万年枯木，发五火诀：
　　天火从寅起火，生在寅，地火卯，霹雳火辰，太阳火巳，洞中三昧真火。止於午火，旺在午之谓也。
　　治殟断后之法
　　存五火烧身，化为灰，起巽风吹过其灰，只见灰中有：此二点，结为婴儿，渐渐长成，即为本命真人。两手起白鹤诀，以无名指压住中指，又以第二指压住无名指，即白鹤诀，大拇指与第五小指皆下垂，如鹤两足。藏在两袖中，将身蹲在地，以两手舒开，存身骑白鹤飞云而去。发五黑诀，以左手自子上轮，从丑上顺，急转至亥上。五指紧握定，不令走风。如慢，则不断踪。取黑杀之炁，自夹脊双关上至脑后，存黑气冲塞，自发际蒙蒙昏暗。右手剑诀，向己身后横一画，划断，双为万里长江，鬼神人物俱不能渡。自身屈两膝，跨白鹤飞空而去。回程，望见本家坛所，发金桥诀一道，以左手二指中指伸直，如剑诀样，无名指屈倒在下，却以大拇指压定无名指掐小指酉上。向本家坛所，存身骑白鹤，从金桥而回坛所。谢师而退。
　　罩法
　　天网罩，以两手相叉过头，念天网罩。地网罩，仍以两手相叉按下，念地网罩。急罩速罩，轰轰雷电罩。
　　存全身，见天门金光下罩我身，念上三句。
　　道法会元卷之二百三十二竟
　　道法会元卷之二百三十三
　　玄坛赵元帅秘法
　　召符使咒
　　神霄有令，号召万神。疾速风火，如谷应声。急急如律令。雷霆都司焚香告召玄坛帐前符使李吉，疾速赴坛，有事指挥。摄。
　　咒毕，以左手飞辰戌斗罡：
　　□□□□□□□。
　　存东方青云飞至坛前，以剑诀劈开，功曹立现。
　　适伸告召，已沐降临。仰烦神力，只今为吾赍持信香符命，速即径诣神霄府，关召正一龙虎玄坛金轮如意执法赵元帅，合部吏兵，各各与汝到坛，有事差遣。疾。
　　存符使赍香，径直飞空而去。即念召本帅咒曰：
　　神霄副元帅，正一赵公明。金鞭耀星影，铁索镇山鸣。将吏随左右，黑虎现威灵。吾奉帝命召，分明速现形。急急准老祖天师六合无穷高明大帝律令。
　　微妙真空，神霄赵公。驱雷役电，走火行风，何神不伏，何鬼敢冲。神霄令勑，违逆不容。神虎一啖，万鬼无踪。正一勑召，速来巽宫。玄坛蛮雷，龙虎神灵。主将猛烈，八王威雄。枷栲捉缚，迸打押兵。天将猛烈，立便风行。闻吾呼召，疾速来临。急急准神霄玉清真王长生大帝律令勑。谨召九天游奕使赵公明元帅，火速赴坛，有事指挥。疾。
　　念秘咒九遍。
　　勑法赵公明，勑法将来速现形。勑法赵公明，勑法将来吊鬼神。勑法赵公明，勑法将来似鬼形。唵啮□啮□□□□□□□□□□□□□勑煞摄娑诃。
　　存功曹请元帅及诸将吏俱至坛前。
　　三召咒
　　□吽哩□喉勑煞摄。唵呜苏提呜苏提速帝来达伽来。轮刀舞剑来，披头散发来，提头药叉来，呼风啸雨来。八将猖狂急急催。唵缚缚勒勒伽禁摄娑诃。
　　存巽户现一美人，用舌尖书一矿字呬出向巽户上。存美人化成金球子，以鼻吸入肺宫混合，口中呬出，作一唵字，一声玄坛现本相，黑虎诸将侍立。向随左臂后吸炁入身中，常纳青黑二炁，相合在黄庭。吸华池水漱，想白炁混合，吸入左偏，立听策役。
　　焚香告召玄坛部下亚副二元帅，五方和合贺将军，黑虎郭大神，正一哪咤王吴宛，副将刘守中，蛮雷尽命王唐开，副将黄友棹，持枷生杀王谭超，副将刘友革，烜赫长生王王宾，副将阳明全，掣电烜光王雷轰，副将邓进邦，遍天掺地无量王龚狠，副将陈友端，江河淮海王张彪，副将黄端陆，翻魂尽命王何魁，副将黄友和。
　　思存八王猛将相貌凶恶，前髻后披发，皂绰袍，青行缠，跣足，各执器械。
　　东方发兵布阵青面刘元达元帅，副将刘文，东方飞天邓禹、吴汉、贾复、耿弇、寇恂、岑彭、冯异七员帅将，神兵九万等众。
　　南方发兵布阵赤面张元伯元帅，副将杨忠，南方飞天朱佑、蔡遵、景丹、盖延、姚期、耿纯、□恭七员帅将，神兵三万等众。
　　西方发兵布阵白面锺士季元帅，副将金光，西方飞天马武、刘隆、马成、王梁、陈俊、杜茂、傅俊七员帅将，神兵七万等众。
　　北方发兵布阵黑面史文业元帅，副将卓茂，北方飞天坚镡、王霸、任光、李忠、万修、刘植、邳彤七员帅将，神兵五万等众。
　　思存四方发兵元帅相貌怒猛，眼圆，交脚幞头，绿靴，金甲各方色，笼甲袍随各方色，锦抹额，面貌随各方色，并执铁简，各骑各方色虎。
　　次存四方二十八将相貌如力，士，怒相，黄抹额，各方服色，仗剑，骑各方色虎，四方从兵猛将阜衣红抹额，披发跣足，执器械。
　　玄坛部下千将万兵，六毒先锋，旗头大将，猖兵将吏等众。即念：
　　一召咒
　　微妙真空，午。火师雷公。寅。驱雷掣电，卯辰。走火行风。午未。专司号令，玉文。勑法赵公。煞文。闻吾符召，艮。急出巽宫。寅。速至坛下，煞文。大逞神通。煞文。急急如老祖天师六合无穷高明大帝律令勑。
　　念咒毕，面向左肩，想吸东方青炁，吸北方黑炁，吸西方白炁，三炁俱吸入黄庭。念：
　　二召咒
　　玄坛主帅，提索摇鞭。指挥八将，勇猛当先。操戈仗剑，金鼓轰天。闻吾咒召，速赴坛前。急急如老祖天师六合无穷高明大帝律令勑。
　　召那咤王咒
　　唵噤叱咤哩喗咤哩疾速摄娑诃。
　　召太尉咒
　　勑吾左肩有日君，勑吾右肩有月君。前拥雷电，后拥风云。轰雷掣电，召汝来临。千和万合，自然成真。急急如老祖天师六合无穷高明大帝律令勑。
　　乃以左脚大指书 卦，赐上巽宫前罡上。
　　又左手飞前罡，剔在卦上，存巽户风火起。弹指三下，存二帅笑立其上。又咒曰：
　　天和合神君，地和合神君，和合太尉，风火郎君。吾今召汝，疾速来临。急急如老祖天师六合无穷高明大帝律令勑。
　　焚香告召冲天风火院昭烈侯田大太尉，冲天风火院昭信侯田二太尉，冲天风火院副将郭太尉，冲天风火院窦判官，闻吾告召，疾速来临。
　　密咒曰：
　　唵哒哪当哒哪汝速降和合何待如何娑诃。
　　再密咒曰：
　　唵嚤哪呢。
　　又弹指三下，想至笑立，毕此。
　　向来密炼已竟，谨焚真香，启请老祖天师六合无穷高明大帝，上清正一龙虎玄坛金轮都总管赵公明元帅，部下亚副二大元帅、黑虎郭大元帅，五方和合贺将军，玄坛帐前李符使，八王正副猛将，五方正副元帅，云台二十八将，旗头大将，六纛先锋，捉缚枷栲天将，猖兵猛将，玄坛部下千将万兵官众，冲天风火院昭烈侯昭信侯二田太尉，副将郭太尉窦判官，金花小娘，银花小娘，梅花梅滟，猪头象鼻杨耿二神君，地部金冠招宝潘元帅，三百公婆，万回圣僧，和合散事老人，开颜悦貌童子。游天五岳驱像大王，神鸦报喜大神，府县城隍主者，雷府官君将吏真官，土地之神，太岁煞官圣众，功曹符使，直日官众，当境庙貌土地一切神祇，恭望雷威，俯垂洞鉴，辄备香茶灯烛果供，普同供设。诵念经咒圆隆，方伸回向。
　　诵经咒毕。
　　向来混炼，诵念经咒，回向祖师玄坛元帅和合圣众一切神祇，俯降法坛，鉴观混炼，下赴弟子坛靖，身心内外，随所驻札。以神合神，以炁合炁。凡遇某在后为人为己行持之际，口启心存，即便感通。凡在后或有买卖交易，所谋事务，散祸禳官，除非释讼，千和万合，自然成真。已成未成皆得圆成。已济未济，皆得利济。凡在光中之内，全叨默佑之仁。稽首皈依，称念福生无量天尊，安和万宥天尊，常来拥护天尊，威灵显化天尊，不可思议功德。
　　祭遣仪
　　道香一炷，十方肃静。法鼓三通，万神咸集，谨焚信香，上供老祖天师六合无穷高明大帝，上清正一龙虎玄坛金轮都总管赵公元帅，部下亚副二元帅、黑虎郭大神，五方和合贺将军，玄坛帐前李符使，八王正副猛将，五方正副元帅，云台二十八将，旗头大将，六纛先锋，捉缚枷栲天将，猖兵猛将，玄坛部下千将万兵官众，冲天风火院昭烈侯昭信侯二田太尉，副将郭太尉窦判官，金花小娘，银花小娘，梅花梅滟，猪头象鼻杨耿二神君，地部金冠招宝潘元帅，三百公婆，万回圣僧、和合散事老人，开颜悦貌童子，游天五岳驱傩大神，神鸦报喜大神，府县城隍主者，雷府官君将吏真官，土地之神，玄坛法靖官众，功曹符使，直日官众，当境庙貌土地一切神祇，向来启请，已沐来临，虔以凡仪，酒醴用陈上献。伏以雪瓮开，霞觞举，礼貌习陈，云旗卷，星剑横，精神行色。仗威灵之有请，在顷刻以昭通。陈悃愊备香花，庸肃蒇诚敬之礼，味醍醐浮琥珀，敢初酌玉壶之春。吾运真机，礼陈初献。
　　初献既毕，二献重斟。伏以上碧落下黄泉，莫穷其妙，涉洪波游翠岳，有感必通。在人心当局蹐以擎拳，乃神驭快飞腾而倏忽。鸬鹚杓鹦鹉杯，不必问楚元之礼；凤凰台麒麟阁，请将醉王母之桃。吾运真机，酒陈二献。
　　二献既毕，三醴重斟。伏以云从龙风从虎，物谓自然，兵随印将逐符，天威密迩。既切功勋之职，必先宴赏之诚。吾运真机，酒陈三献。
　　天洞天真，玉液仙津，一分化十，十分化百，百分化千，千分化万，圣化无穷，普同周徧。尚来三献#1，已伸周竟。具有牒文，谨当宣念。
　　宣牒毕，回向。
　　牒文钱马，用凭火化。仰烦帅将，照依牒内事理，疾速奉行。志心称念：威灵显化天尊，不可思议功德。
　　化牒纸马向巽户祭。亦向巽，双手风火诀，默念：
　　冲天风火令，凶恶自消亡。百怪逢符灭，邪魔不敢当。将吏千千万，火光冲坛场。千和并万合，事事皆吉昌。急急如老祖天师六合无穷高明大帝律令勑。
　　元帅本身符
　　太阳帝君敕赵公明敕 执法赵公明敕法将来速现形 洞微妙真神霄帝君离明降圣敕召雷神 牛令大神邓天君霹雳雷火烧鬼神 银牙猛吏辛天君霹雳雷火烧鬼神 飞捷火雷张天君霹雳雷火烧鬼神 电光万里飞雷火烧尽人间不正神 一转天关二转地轴三转神号鬼哭 牢缚将赵公明牢缚缚越牢缚
　　右符肚中书意了，於上加直明朗四字，头上加□聻字。
　　此符治病驱邪，禳灾散讼和合，无施不可。
　　开至破 吾奉高上神霄九宸上帝敕 吾奉太阳帝君敕 □至□ 邓伯温雷火冲 辛汉臣飞火铃 北极风火摄萧天佑火中精 一条火索缚尽天下鬼神赵公明至牢缚牢缚越牢缚急急如律令 吾奉先天道祖上帝敕金阙九清上帝敕神霄九宸上帝敕 吾奉神霄真王大帝敕命 神霄猛将赵公明速为收摄天下无道不正一切鬼神火急报应疾 唵吽吽□咤哩敕煞摄
　　买卖和合加用
　　唵□呢啰呢□啰哪哩速娑诃
　　唵□嘧啰咖□哪咖吽咤娑诃。
　　咒毕，用和合咒涂之。
　　天和合，地和合，年和合，月和合，日和合，时和合，人和合，鬼和合，神和合，
　　物和合，事和合，千和万合，自然成真。急急如律令。
　　发符咒
　　天帝勑命，总檄万祇。金光聚结，万神结灵。穿天震地，倒海兴云。灵符到处，如意从心。急急如真王大帝律令。元帅准此，火急奉行。
　　役使咒紧要掐煞文
　　汝有祖讳旭咆咤哩，闻吾呼召速降空。胿。
</div>
    <div class="pagination">
<a href="道法会元_page321.html">上一页</a><span>...</span><a href="道法会元_page317.html">317</a><a href="道法会元_page318.html">318</a><a href="道法会元_page319.html">319</a><a href="道法会元_page320.html">320</a><a href="道法会元_page321.html">321</a><span class="current-page">322</span><a href="道法会元_page323.html">323</a><a href="道法会元_page324.html">324</a><a href="道法会元_page325.html">325</a><a href="道法会元_page326.html">326</a><a href="道法会元_page327.html">327</a><span>...</span><a href="道法会元_page323.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
