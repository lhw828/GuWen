<!DOCTYPE html>
<html>
<head>
    <meta charset="UTF-8">
    <title>高上神霄玉清真王紫书大法 - 第 5 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高上神霄玉清真王紫书大法 - 第 5 页/共 26 页</h1>
    <div class="content">　　掌诀
　　太微罡
　　出神飞空罡
　　天圆地方呈
　　大洞五炁混合部
　　默坐思神，拘制魂魄。守定丹基，咽津和炁。五神混合，俱朝元始。邪不干一正，万病不生。精锁命门，永寿无穷。一长生久视，皆在天庭。
　　一太一尊神，在泥丸宫，口吐日月光。天蓬亦如小儿。司命如己，丹衣金冠。桃康如己，黄衣。泥丸公子，青衣，如王公。白元尊神，白衣，如王公。兆若心不宁，恐灾来，左手抚心，咒曰：
　　中央司命天庭君，续弟子命，以金绳，使臣千秋万春无穷。咒之七遍，不宁之痾即愈。
　　熏病咒
　　太一尊神，务猷以归。却灭百疯，荡除邪秽。咒之七遍，炁不和，精不育，即愈也。
　　久养精胎，有春秋感思之动。恐液漏失禁，存桃康，握天皇象符，咒曰：
　　命门桃君孩道康，合延精炁朝泥丸。
　　敢有妖邪干正法，流金掷火冲洞房。
　　即兔漏液之患。忌带荤血腥秽。治百病，育精神。诵咒定炁，则神清炁爽。
　　恶梦邪试，祝魂名，存五神觉，而咒曰：大洞真王，张炼三魂。第一魂，速拘七魄；第二魂，速守泥丸；第三魂，受心节度，速启太上三元君。凡遇不祥之梦，七魄游尸，东协邪源，急召桃康护，消灭恶根，反凶成吉，生死无绿。即命闭炁，非梦并无也
　　去三尸法
　　上尸　 中尸　 下尸
　　右符，甲子、庚申日，朱书。人定时，服之。七次，尸虫自出。又旦夕二时，以左手抚心念咒，则不能为害。咒曰：
　　九天上帝，四门八灵。七政二玄，三素九青。太一桃康，上诣三清。请告帝君，摄念黄宁。夕召七魄，朝呼三魂。伏实神爽，若有不祥，七星神兵，但呼真灵。流浊炼形，斩灭邪精。三神和柔，血尸沉灵。神归绛宅，触向利贞。使和神仙，长保延灵。急急如高上神霄玉清王律令。
　　又一本咒
　　九天玉帝，四清八景。七晨二玄，三素他门沐一太微，上诣帝一。桃康合延，请召三魂。上诣玉霄，神皈金官，镯除不祥。敢有拒逆，火甲扬兵。神仙使我，长保元年。急急如高上神霄玉清真王律令。
　　玉液炼身大洞真人法
　　先以庚申日出时，叩齿七十二通，取东南玄黄二炁，入下丹田中，变一婴儿。念咒了，以舌拄上腭，搅口内外，玉液自生，漱满，咽入胃上婴孩口中。其神在心下，帝君开目，方致之。十日，面出玉光，体去皮皱，百病不生。咒曰：太一帝君，司命真人。韩府炼神，南宫受名。三台凝华，及我始生。玉灌金津，金返青真。白日飞天，上诣玉君。急急如高上神霄王敕。
　　元始天尊赐神霄天官南昌炼身法天灵天灵，付我元神。离本少病，坎无形神。斩邪百关，荡炎一真。我使钦德，天宫水青。烹炼用火，炙成胎宫。我行此法，火光流形。五帝卫我，升入帝晨。急急如．南昌韩君丈人律令。
　　右法，六阳时，面南念咒。吸系一炁口，咽之，三七为度。
　　拘制三魂法
　　法曰：每月三日、十三、二十三日，是夕，三魂弃身游外。摄之者，当仰卧，去枕，伸足，交手心上。瞑目，闭炁三息，叩齿三通。存心中有赤炁，如鸡子从内出於口中。其炁如火，覆身周匝，觉体少热。呼三魂。咒曰：
　　太微玄宫，中黄始青。内炼三魂，胎光安宁。神宝玉室，与我俱生。不得妄动，监神黄庭，太灵守卫。若欲飞行，惟诣玉清。饥兮渴者，吞饮玉晶。急急如太一真人三台玉皇敕。
　　制魂符
　　右符，叩天鼓七十二通，白书二上。又一符，呜金锺三十六通，朱书黄上。又一符，呜玉磬二十四通，黑书白上。
　　制魄法
　　每月初一、十五、三十日，小月二一十九日，七魄流荡，交通鬼魅。制魂还魄之
　　法，此日，仰卧伸足，以掌掩两耳，令指相按於顶上。暝目，闭炁七息，叩齿七通。心存鼻端，白炁如荳大，已觉须臾渐大，冠身上下九重。忽变成两青龙，在两目中。白虎在鼻孔，朱雀在心上，灵蛇在左足，苍龟在右足。下二女，着锦衣，手把火光，当两耳门。咽津七过，呼七魄名曰：尸狗，伏矢，雀阴，吞贼，飞毒，除秽，臭肺。咒曰
　　素炁九还，制魄却奸。天将守门，娇女执关。炼魄和柔，与我相安。不得妄动，看察形源。若有饥渴，听饮黄丹。、
　　临卧咒曰
　　临卧之时，当出四兽卫身。
　　青龙出吾肝，在吾左。白虎出吾肺，在吾右。朱雀出吾心，在吾前。玄武出吾肾，在吾后。汝等四兽，磨牙利剑，在吾左右前后，辟却众邪恶鬼，远去千里，不得妄来，干吾玉房。寝卧安稳，无恶梦魅。急急如律令。
　　存神咒
　　肝主藏魂，肺主藏魄，心主藏神，脾主藏志，肾主藏精。青龙还吾肝，白虎还吾肺，朱雀还吾心，玄武还吾肾。黄龙镇吾脾，以为实腹。众邪恶鬼，不得下居。急急如律令。
　　又法。卧时，以手抚心上，祝曰：
　　天灵节荣，愿保长生。五脏君侯，愿且安宁。男官念七遍，女官念二十四遍，令人长生无疾矣。
　　禳恶梦法
　　遇恶梦不说。旦以水面东噀水。咒曰：
　　恶梦着草木，好梦成宝玉。
　　安五脏法
　　常以月晦日，人定时，北首卧，以左手抚心上。咒曰：
　　五脏之君，道德之神。日君月夫人，皆共守真人某甲之身。男官念七遍，女官念二七遍，延年益寿矣。
　　出行法
　　凡欲出行，常存斗罡在头上，默念，勿令辍。令人不逢鬼魅，所向皆吉。若欲征战，宜存斗柄在前，以指敌，大吉也。咒曰：
　　乾元亨利贞，急急如律令。
　　降魔法
　　凡睡卧之中，或行幽暗之间，或遇顽恶鬼祟作怪者，即正身心，除去杂念。咒曰：
　　於一毛端，现宝王剎。坐微尘中，转大法轮。灭度合觉，披尘劳内。汝妙觉中，如风吹火。如刀斩水，了无相触。汝如沸汤，彼如坚冰。暖炁渐邻，不日消殒。
　　安耳呜法
　　若耳呜不止者，当心咒曰：神在，神在，神在。
　　除睡神咒
　　唵吉帝伊帝毗伽那膻帝婆陁娑婆诃。
　　右，法师左脚上床，叩齿七七通，令人不睡。兼更行持，修养极妙。
　　去灾厄法
　　法师於日夜睡卧间，恐有灾厄时，及遇三灾九厄，应作是言。咒曰：
　　我以天为父，地为母，吾居其中，常如赤子。日为功曹，月为主簿。雷公电母，在吾左右。风伯雨师，在吾前后。六甲直符，周匝围绕。青龙扶吾左，白虎侍吾右。朱雀导吾前，玄武从吾后。北斗覆吾头，天罡指吾手。螣蛇在吾足，为吾灭殃咎。吾居丹房中，太乙为吾偶。左三右七，戴九履一。二四为肩，六八为足。吾居其中，以为实腹。今敕千鬼万神，各还本位。当吾者死，背吾者亡。速出奔逃，隐匿沉藏。天丁力士，斩煞不祥。急急如高上神霄玉清真王律令。
　　此咒，可辟百邪及五瘟之鬼，遣一切无道鬼神。行法之师，於净室中，常当存想诵之。
　　还神法
　　每月十五日并晦日，先以意言：神乎，神乎。然后，以左手抚心乳，密咒曰：神乎，神乎，居我之宫。入我之殿，从我而处。与我言语，无复离己。黄炁守中，而变化成神也。照呵照呵，急急如律令。
　　右诵三遍，则神守形，百邪众病，不得入也。
　　明目法
　　当以鸡呜时，存目中各有一人，长三寸，黑衣而立。当敬念咒曰：
　　左日右月，复成玄朗。令人洞视，万里外事。念三七遍。或有患者，宜令不报矣。
　　自解忧愁法
　　如师目瞷，耳呜，心动，面热，意中阴忧也，必有忧患事。当默念咒曰：
　　司命通天真人，续某命以金绳，使某千秋无穷。念三遍，即止。
　　梳头发不落法咒
　　泥丸之上，玄华宝精。左为隐日，右为月根。今日精炼，百神受恩。
　　祝了，却使梳栉，发永不落。通神明矣。
　　洞观部
　　清微　 禹余　 太赤
　　右符，岁除夜，有急厄即解。黄纸黑书。佩之，应
　　右法，黄地朱书。半夜子丑时，吞二次。有神功，咽津闭炁。一月内，任使六丁。自然心知吉凶，当预报也。
　　六甲真讳
　　右法，春面东，夏南，秋西，冬北，子后，午前。正坐，叩齿三十六通，闭炁念咒，漱津九口。百日，面有玉光，百神护身，凶吉当预知也。
　　北斗七星真讳
　　右法，朱书，纳竹筒中，蜡塞，置鸡窝中？同抱七七日出，以东流水吞之。心神开朗，日诵万言。
　　南斗六星真讳
　　右法，以黄纸书符，灯上烧，看有紫云异香，灯中有白衣披头仗剑神人见者，凶；仙服冠简者，吉。可回死起生。忌孝子、师僧、鸡犬、女秽、不祥。以法吞之，除精邪，保命延生。
　　上清妙行真人辅正破祟符
　　兆入净室，存神，取天地日月五方炁，吹笔书符。大事，用丁甲某，奉请某神，依敕摄降真炁入符，为某行某事。咒曰：
　　北斗灵童，一呼百应。太一通灵，一呼百应。法师咒七遍，吹弹在水中，与患人吞服。
　　取五方炁入符
　　五星灵应帝君，和合某人年命。急急如元始天尊敕本师真君律令。
　　书符一道，头上带。再书三道，吞。至夜，书一道。五色纸钱，代人一身，用荼酒七分，於露天，望北斗众星之下，置香案灯烛，如法供养。法师并斋官，具说平生所犯意。默奏北斗玄穹上帝、北斗七元星君、左辅右弼星君、北斗中神仙将吏。某为
　　父母染患日久，并公讼在狱，未能平息，遂将某年命寿算，保护父母寿命延长。祷祝毕，於北斗下烧五色纸钱、代人一身，并献钱状。如此，每月三次首罪，方得吉利也。三日为一算，一年为一寿，十二年为一纪。
　　丁甲日反覆七次咒灵验
　　右师行持睡时去处逐夜外斗候报应之法。
　　浄室布形，席上步罡，卧之。念斗咒，存身为白鹤仙人，仰斗候天旨。临睡时，又念大护身咒。受大法之士，逐日存神，诵十遍，乃至千万遍，其功不可具述。咒曰：
　　大帝降，凶恶覃，恩出上清九天。排仗送五岳，列班迎万里。风云合，千山草木平。云头过北海，雨脚彻南冥。黑杀为中禁，天蓬建御营。灵官持玉印，太一捧金精。坐震骑朱虎，先锋跨大鲸。电光飞猛火，雷鼓振天廷。号令传三界，诛罚用六丁。素皇称豁落，童子进开明。地网周回布，天罗合作兵。火输红焰起，羽盖碧烟生。摆撼乾坤动，飞腾宇宙惊。炁吞沧海竭，力压泰山倾。虎应庚辛白，龙随甲乙青。斩灭颠狂辈，消除恶毒狞。下鬼并狂孽，何劳苦战争。群妖今日尽，万鬼速逃形。急急如玉清上帝灵命，不得有违。
　　诵咒三遍，取东北炁，吹吾左右。左手掐玉诀，叩齿三十六通，书此咒。令人持归，同金钱云马，於中庭焚之，验捉鬼神恶祟也。
　　解秽符
　　诸行法官，出入行持，经过之处，或有丧家、厌秽、临产之室，并猎犬六畜一应厌秽，回坛靖，当用此符烧灰，净水调，向东南取炁一口，三呷之。当诵玉帝咒曰：
　　神灵天真，玉液元津。上清华房，元始老君。妙入太霞，光耀玄文。七神飞泉，北酆受烟。我位上王，逼合鬼群。八威吐火，肃侍尊神。千千去秽，凶恶不存。万万魔王，保命护形。急急如律令。念三遍，掐玉帝诀，名三境咒。
　　解秽净身符
</div>
    <div class="pagination">
<a href="高上神霄玉清真王紫书大法_page4.html">上一页</a><a href="高上神霄玉清真王紫书大法.html">1</a><a href="高上神霄玉清真王紫书大法_page2.html">2</a><a href="高上神霄玉清真王紫书大法_page3.html">3</a><a href="高上神霄玉清真王紫书大法_page4.html">4</a><span class="current-page">5</span><a href="高上神霄玉清真王紫书大法_page6.html">6</a><a href="高上神霄玉清真王紫书大法_page7.html">7</a><a href="高上神霄玉清真王紫书大法_page8.html">8</a><a href="高上神霄玉清真王紫书大法_page9.html">9</a><a href="高上神霄玉清真王紫书大法_page10.html">10</a><span>...</span><a href="高上神霄玉清真王紫书大法_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
