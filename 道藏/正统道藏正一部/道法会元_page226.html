<!DOCTYPE html>
<html>
<head>
    <meta charset="UTF-8">
    <title>道法会元 - 第 226 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 226 页/共 361 页</h1>
    <div class="content">　　告下东岳生天案主者，拔度某处男女孤魂滞魄，随品受生，一如诰命。
　　年　月　日　时具位臣姓某承诰奉行。
　　玉眸炼质符
　　黄华荡形符
　　右符，东向平定良久，心诵太乙宝号，破地狱咒一遍，仰面取金光吹出，照破幽暗。若召众魂，心诵摩呢哒哩吽□咤，手掐五岳诀，袖中一剔，想九狱孤魂徐徐而至。密召五方五灵童子，开辟五方，为吾召请六道四生男女孤魂等众，是夜今时来临法筵，领受功德。指挥将吏，部领所召孤魂前来领受功德符箓。左手把火池炼质符，左眼九转，存日光九芒入符，烧香炉内，想为火池，右手把水池，右手把水池荡形符，右眼十转，想月光十芒入符入水盂内，想为水池。指挥将吏领孤魂赴水池。想炼度讫，左手飞南斗讳□□□□□□，却於火上运一○剔起，想为朱陵火府，有生天桥一座，中有一门，上一有金书上生天堂四字。以目上视，想金光朗然在吾头上，火府神吏森列于前。指挥将吏引领孤魂升度南宫。焚化钱财发遣：准此元降符命，只今部领孤魂，前赴东岳受生案，体品受生，托化人天，时刻升迁，一如告命。
　　凡行炼度，须斋戒，三日前奏太一救苦天尊，申葛仙翁，笺辛教主，约以某日在何处行坛祭炼。仍牒城隍里社等神。若欲行科教，亦随人意。此炼度可小可大，道在人弘，不可执一。
　　天罡法
　　只用月月常加戌，时时见破军为例。假令七月初一日戌时，以月建求天罡所在。盖七月月建在申，斗魒在寅指申，天罡离斗，恰一座随斗杓转轮。此北斗乃阴煞也。其时南斗第六星却在未指丑。盖寅申对冲，申退一位，即是南斗第六星在北。南斗乃阳煞也。我身中亦有煞炁。如遇此时行持，法师步三五斗罡，於东方三台入斗，至魒，却逆步三步至廉贞，丁步面南斗而，以剑尖符焚，指南斗第六星天河之，出身中之煞炁冲开雷门，立见报应。
　　天罡说
　　驱雷役电，制伏邪魔，济生度死一，切诸事，专以天罡为主。天罡乃天之柄星。经云：斗柄前星曰魁，斗柄后星曰罡。万物无罡不生，无罡不育。天罡者，阴阳也。开口为阳，合口为阴。谕之如金刚，曰纪纲，曰刚柔，分为三类，天地人之所至也。雷声者，天地之精。一曰雷者，乾之精，霆者，坤之精。乾者，雷之父，坤者，雷之母。遇阳则生，遇阴则伏，遇合则生，万物激剥，则发声於外。天罡者，比内事为黄婆，乃天之真阳，号曰中黄之星，常居中天，轮转无极。斗柄所指，即天罡之方也。行持之士，内观五蕴，外察万神。内观五蕴者，固其炁，练其神，聚其尸魄，内想不出，外想不入，神炁不散，是为混合百灵也。外察万神者，以我平日修炼之功，寓之於书符念咒掐诀步罡，役使万神，驱雷役电，则法中雷神奉命奔走，不辞怠慢，动获报应，出乎自然而然。
　　所当洁己斋盟，以诚心动天地，感鬼神。以我身之阳精，合天地之阳精。阳精即天罡也。我之阳精，天一生水，地二生火，生左右肾。肾中之光，从夹脊梁透上朔骨者，乃对耳后之骨，即承枕骨也。其肾之光两道从朔骨通其两目，即瞳晴也。二物透彻万里而无碍，即阳精也。埽於黄庭，即先天阳精也。三魂中是为台光。运我之阳精，存我之阳神，先天也。随其天罡所指方位，混合造化，策役万神，投符下令，合其天地自然之理。
　　立狱
　　以碗一只内书雷字九个 七转自围一转收土地司命六神，二转收祖先所事一切香火，三转收三世冤家，咒诅雠对债主，四转收四方、五岳、社令、城隍血食等鬼，五转收山魈、五通、木下、五毒、巫师凶恶等鬼，六转收六道九幽斩头折足一切丧亡等鬼；六转收六道九幽斩头折足一切丧亡等鬼，七转收摄某人身中为祸不问天神地神岳神庙神伤神应干等鬼。疾速收捉，赴吾雷律坛中受死，不得动作。塞鬼路。已至寅。五岳悉摧倾。加雷火狱三字，三掐煞文，云：三五将军，毋得容情。坐镇六合。威摄万灵。雷公捉祟，寅。风伯颤魂。巳。电母持魄，申。南师摄鬼。亥。东方蛮雷起，卯。南方蛮雷起，午。西方蛮雷起，酉。北方蛮雷起，子。中央蛮雷起。煞。都天大雷公，霹雳震虚空。雷兵八百万，腾散崆峒中。敢有背逆者，元帅令不容。押赴魁罡下，永为清净风。急急如铁面大神王铁杀摄。
　　就喝令将吏押祟入狱发遣解送文牒如常区处。
　　借臂
　　用九凤罡剔水中，煞气三口，吹入水。剑诀书铁煞摄三字入水，每字三火笔。次书熏魔符。存水令黑炁，想童子即所召之将，以水噀手，复布炁三下，吹入手中。於童顶上书前三字，吹炁如前剑诀，剔断其臂。密嘱事，召将复位。再以煞炁吹之，见其手脉动，喝云：请大帅借臂，明白批报。请斋官密嘱书下为信。
　　九宫捷法
　　用一小筒，或木或竹，做筒圆。上盖平，中用一槅，周围匡栏，中间一小通天窍，此处安藏骰子，下底用开九小窍，随方立卦在内。骰子枣木做，四方样，一面北斗星，一面万灵符，即忉利天咒，一面吾号，即合信章符；一面刘帅符，即矩字。上面即安骰子，祷之时放在下面。祷时用召符，即老阳符，纸不拘黄白。恐危急处用，召只召天君并刘帅、邓、闾、张、宁、任，其余不必召。治祟要召谢朱五方蛮雷。只依前召召了，存用毕，随事祝语。召时添召北斗九灵大将、九天玄女灵妃。召天君后方召。与人祷，把骰子与他人祝来。治病用元阳符，治崇用熏魔符，坐坛书去。服符重服四十九日，切莫间断。忙里偷闲。
　　乾卦：武曲星，名天王临卦。
　　人口安。蚕吉。谒人不见。孕生男。婚姻吉。雨占晴得晴，晴占雨无雨。卖买吉。田盛。讼不散。我讼人吉，人讼我凶。病不妨。东方土南得病，主气急腹疼，系杀死伤。东南并自家第三位阴人求之吉。伤亡，肉酒祭阴人荤羹饭遇亥巳日可。行人不至。谋事吉。
　　坎卦：贪狼星，名客走他乡卦。
　　人口凶。添人口。田主夏水不吉。蚕无收。讼大吉。孕生女。婚不成。卖买不好。谒人不见。谋事不成。晴占雨得雨，雨占晴不晴。病迟滞不妨。水痼有气，身热足冷，吐逆水伤，南方肉酒船祀之。有阴人或沈或汤姓人为祟，灯饭祀之，遇寅卯日可。
　　艮卦：左辅星，名明月当空卦。
　　人口安吉。田春夏水，秋旱，得收。蚕吉。行人不至。卖买安，财轻。官讼，自犯散，别人讼我不散。孕生男。失物，草头人盗去，不见了。婚姻成。谋事成。谒人夜见，日不见。雨占晴，次日晴，晴占雨无雨。病人大命不妨，主身热气隔，宜告土。东北方绝户，五道天曹愿，或北阴，宜急还。病迟痊。
　　震卦：禄存星，名风云济会卦。
　　人口添进。田雨水调匀，上下皆收。蚕吉。水鬼地主为祟，祀之吉。行人至。官讼皆不散。失物五日内见。买卖有财。孕生女。谋事成。谒人见。婚姻宜。急用。晴占雨，目下有雨，占晴未晴。病犯树头五邪，东方得病，五圣绝户并吊死鬼为祟，祀之吉，卯日可愈。祀用荤酒。
　　巽卦：文曲星，名狂风折树卦。
　　人口有损。蚕不好。田主水，高收低不中。行人至。失物难寻。孕生，死子母也，不中。买卖损财，逢盗伤人。雨占晴，次日开晴，晴占雨便有雨。官讼大凶，人讼我我讼人皆凶。婚不成。谋事不可。谒人不见。病船上得来，水鬼伤亡，远年旧愿，及香愿。可治。用草船水中南方祭。
　　离卦：右弼星，名鹤鸣九皋卦。
　　人口遂。田收。蚕吉。要告土。官事旬然散，买卖无财也，无凶。孕生男。行人不至，只有信。失物兑方见。谋事可。占晴得晴，占雨得雨。婚姻成。谒人见。病犯刀伤火焚鬼，祭之，不伏者，符治之。
　　坤卦：巨门星，名凤入青霄卦。
　　人口吉。主远出，，增人口，并田土有收。蚕吉。收轻，可祀白虎。官讼皆散。买卖无财，空好看。行人不一至，亦无信。失物休寻，不见水边人盗去。孕生女。婚姻不成。晴占雨无雨，雨占晴不晴。谋不利。谒人见。病犯五土太岁，主疼，符檄三牲祭之吉。
　　兑卦：破军星，名浪打孤舟卦。
　　人口主损家母。蚕无收。田全不中，有水有旱。行人二日至。买卖不中，无财。官事见刑，我讼人人讼我皆不好。盗不见。孕生女。婚姻、谋事、谒见皆不宜。雨占晴主风，晴占雨无雨。病主死。东方得病，绝户地主，自家屈死鬼，荤祭之可。
　　中宫：廉贞星，名孤雁失群卦。
　　人口有损，老不好。蚕不好。田夏水得收。行人不至，有信。盗不见。买卖，自做有财，合伙无财。谋不成。婚成。官事迟滞不决，自散。谒人不见。晴占雨有雨，雨占晴不晴。病犯土木神五瘟并吊死女，三牲祀之，五瘟素果祀之，戌日可。
　　铁面真形符
　　
　　右符加九数，实山诵朗吟咒、再加水火风章，或加斗。役太一玉斗玄帅等。晴加火水风。雨用黑素墨书，晴用红素朱书，常用黄素朱书。不可轻用。
　　水章
　　□
　　右符起雨露霜雪雹
　　火章
　　雾
　　右符红素朱书。起电再○。雷用黄素朱书。仍绯钱或五色钱於离上焚化。
　　负风章
　　□辛君内讳
　　□□君皇嗒唷敕。
　　右符左旋十五，右转十六出巽，加○，誓章咒涂，巽出。再加 收潠。
　　铁面行雷章
　　铁面行雷上下关，坎离颠倒卦中安。
　　若行祈祷加流燥，伐祟从前卦一般。
　　元头
　　一元　二元　三元　四元　五元　六元　七元
　　虚　奎　毕　鬼　翼　氏　箕
　　子虚丑斗寅嫌室，卯女辰箕巳忌房。
　　午角未张申怕鬼，酉觜戌胃壁□当。
　　收禁
　　，蚀，□。加熏魔。
　　八不传
　　一不传无道义者，二不传好淫乐娼者，三不传扶人词讼者，四不传奸人妻女者，五不传不孝父母者，六不传谤毁良人者，七不传不精香火者，八不传不敬师资者。
　　雷经上篇
　　太上太清皇老帝君。唵。风火雷兵，赫咤大神。唵都嚧呢□唵黑煞□□。皇天生我，皇地载我。日月照我，星辰荣我。诸仙举我，司命与我。太乙任我，玉宸召我。三官保我，五帝卫我。□□随我，天官辅我。受法灵童，地官有敕。雷部侍我，水官有令。火炁合凝，诸龙听我。上彻玉清，啖雷发声。玉帝有敕，南辰佐我，北斗辅我。金童侍我，玉女从我，六甲直我，六丁进我。天门开我，地户通我。山泽容我，江河渡我。风雨送我，神灵助我。四圣辅我，雷电随我。八卦遵我，九宫遁我。阴阳宗我，五行扶我，四时成我。唵吽咭咤。披头撒发，各变真形。天蓬元帅，宝印照我。天猷元帅，仗剑卫我。翊圣真君，持戟守我。玄天真武，水火助我。四渎护我。九龙绕我。甘雨送我，雷火随我。闪电照我，二十四炁轮将直我。吾身神光，虚梵日月，与天为誓，□□□□，唵□明神唵咇咣敕煞摄。
　　雷经中篇
　　唵嚤咤□唵。□□辅星，唵咭□咤唵摄馘那唵。咽炁和中养三魂，内育七魄。雷公电母，随鼓而击。铜牙铁爪唵飞羽毛。咤摄唵充。南北摄至东
　　西，临色□，馘逐飞空。黄中理炁，黑暗荡荡。震起斗牛，鬼哭神愁。三合闭塞，六甲徘徊。金神腾驾，木郎大神。水充玄户，火降离明。土按五宫，日月朗明。龙虎交横，风雨应生。江海倒迎，山岳摧倾。冲天破地，万丈兴行。所求者得，所向者亨，所为者合，所谋者成。天罡大圣，河魁尊神。种种变化，与道合真。何神不使，何令不行。左有青龙，右有白虎。前有朱雀，后有玄武。上顶华盖，下蹑魁罡。神通光严，威镇十方。爱我者生，恶我者殃。谋我者死，憎我者亡。灵童神女，破邪金刚。三千六百，常在我傍。执节捧符，与我同游。太上摄景，天大吉昌。二十四符，与星历俱。驱龙跨虎，收斩妖精。稍有违令，牒送雷霆。急急速速摄。
　　雷经下篇
　　太上太清皇老帝君，唵嗔咤命啰□阿修陀啰嚤嗔呤□。北帝黑煞，严赫威神。轰天霹雳，敕乾元救晶摄。负风猛吏，追风使者。风伯道彰，赶龙奔雾。风神速兴，引雷使者，电光发兴。风起巽户，罡布箕星。三台辅我，飞雷震惊。风伯雨师，急降黑云。雷公电母，掣电光明。五雷众将，鼓舞乾坤。搜罗天地，五岳皆惊。所往无虞，入海天门开，入河地户出。九天敕令都天元帅，唵，欻火奉命。五帝雷公，霹雳雷公，阴阳雷公，四令雷公，六甲雷公，发水雷公，八风雷公，十雨雷公，六道雷公，闪电雷公，兴风雷公，行雨雷公，五岳雷公，四渎雷公，八节雷公，六候雷公，大川雷公，溪谷雷公，江河雷公，四海雷公，鸣鼓雷公，轰轮雷公，火车雷公，火轮雷公，移山雷公，走石雷公，兴云雷公，洒雨雷公，行雪雷公，布霜雷公，伏瘟雷公，驱邪雷公，光明雷公，黑暗雷公，火印雷公，破阵雷公。福禄如川，金玉丰隆。所求皆至：世间之宝，由吾所需，天下鬼神，受吾所驱。有一不从，雷斧速诛。明高大神，有功之日，名书上清。身中之神，自然清净。太玄保举，玉班有名。前排力士，后拥天丁。驱雷霹雳，飞走火铃。城隍社令，不得留停。唵啰萨咤，驱役天丁。五方使者，霹雳大神，敕告奉行。
　　急急如太上太清皇老帝君律令敕。
　　道法会元卷之一百五十一竟
　　道法会元卷之一百五十二
　　洞玄玉枢雷霆大法
　　祈雨行移
　　笺师
　　元始洞玄青灵合信章
　　符。
　　右盟伏取敕旨，颁降施行。臣某奉符上盟。
　　具箓位嗣教弟子臣姓某右臣谨为某事，据词难抑，具笺状上告洞玄教主妙行真人神霄玉枢青灵雷霆天帝君师前。恭望师慈，允俞所启。特与证应符文，宣告法中风火元明君等，部领兵将，定於某日某时，速命天瓢，扫除虹孽，沛九霄之巨泽，苏万里之焦枯。立垂昭格，上显天威，下济生品，以明真信。臣冒渎圣威，下情无任惶惧之至。谨启以闻。谨状。
　　年　月　日具箓位嗣教弟子臣姓某状启。
　　可漏
　　洞玄教主雷霆帝君师前　具位嗣教弟子臣某内封
　　方函
　　谨　谨　上　诣　具位嗣教弟子臣某谨外封
　　五雷使院请进。
　　符诰雷君黄素墨书
　　元始无上洞玄灵章
　　臣恭准道旨，符文所至，万灵禀行。臣谨据某为某事，据词难抑，除已笺闻洞玄教主雷霆君取旨施行，合颁符命。
　　火凤
　　符　　　　金梵
　　大梵
　　太极之始，云篆太虚。真炁凝梵，元始灵符。臣谨录上告风火元明天真君，火伯风霆天真君，雷主关伯天真君，雷师皓灵天真君，雷祖青帝天真君，欻火律令天真君，太乙月孛天真君，太乙火铃天真君，太乙木郎天真君，九阳铁面天真君，旸谷火雷天真君，洞玄至真神君，请行证鉴符文，部领将吏，定於某日某时某处，云阵团驻，霹雳震霆，降注雨泽，下济焦枯，上明天信。符到奉行。一如帝命。
　　年　月　日　时告下。
　　批朱：谨遣三五将军刘矩星飞传告。
　　具位　臣姓某承诰奉行。
　　列师位。
　　可漏
　　元始符诰
　　洞玄雷霆君。　具位臣姓某承诰谨封。
　　符诰主帅黄素墨书
　　上清神霄玉府五雷使院
</div>
    <div class="pagination">
<a href="道法会元_page225.html">上一页</a><span>...</span><a href="道法会元_page221.html">221</a><a href="道法会元_page222.html">222</a><a href="道法会元_page223.html">223</a><a href="道法会元_page224.html">224</a><a href="道法会元_page225.html">225</a><span class="current-page">226</span><a href="道法会元_page227.html">227</a><a href="道法会元_page228.html">228</a><a href="道法会元_page229.html">229</a><a href="道法会元_page230.html">230</a><a href="道法会元_page231.html">231</a><span>...</span><a href="道法会元_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
