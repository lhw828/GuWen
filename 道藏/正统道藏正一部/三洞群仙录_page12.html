<!DOCTYPE html>
<html>
<head>
    <meta charset="UTF-8">
    <title>三洞群仙录 - 第 12 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三洞群仙录 - 第 12 页/共 17 页</h1>
    <div class="content">　　《青琐》：刘丞相赴举京师，过独木镇，有老史赠诗曰：今年且跨穷骡去，异日当乘宝马归。又曰：公自是罗浮山玉源道君。
　　《欧阳诗话》：石曼卿死后，惚见之者，云：我今为仙，主芙蓉城，骑一素骡如飞。后又降於举子家，留诗云：莺声不逐春光老，花影长随日脚移。
　　烟萝三友，竹溪六逸。
　　《真诰》：郑邀字云史，举进士不第，唐末振衣远去，入少室山为道士，有二青童、一鹤一琴从之游处，与梁室权臣李振友善，振欲禄之，拒而不诺。既而振得罪南迁，遨徒步千里往省之，由是闻者益高其行。邀闻华山有五粒松脂，沦地千年化为药，能去三尸，因徙居华山，与道士李道盛、罗隐之三人为烟萝友，世目之为三高士。
　　唐李白善纵横衍，击剑为任侠，轻财重施，客任城，与鲁中诸生孔巢父、韩准、裴政、张叔明、陶沔居祖来山，日沉饮酣歌，号竹溪六逸。
　　王探投簪，韦节还绂。
　　《丹台新录》：王探字养伯，太原人也，神标颖秀，幽枢潜密，灵规洞洽，绛精凝皓，景柴霄衢，诚凝玉陛，所以瑶林翳苍，仙浪泽停，故能酿首拔藻，延颈入素。初因吕后摄政，权任中常之职，至文帝龙飞，乃投簪凤阙。天子礼贤以道，称为逸人。
　　《神仙传》：法师韦节，后魏庄帝时为阳夏守，师道士赵通法师，遂还簪绂於朝，受三洞灵文、神方秘诀。后卜居华山之阳，人因号为华阳子。
　　泽民燕堂，杜冲寝室。
　　《翰林名谈》：张泽民，元丰中死而复生，云至一处若琼瑶世界，有堂榜日五相清燕之堂，询门史可得入乎，史曰：此神仙所聚，尔不可入。问五相姓名，曰：吕夷简、李迪、刘宠、庞籍、富弼也。俄呵道自中出，其乘马者貌类，夔侍郎，呼泽民与语，张曰：公今去世为仙乎。刘曰：吾今为土地主，比人问守令，功行未至，何敢望仙。被会督役，令方毕工，轩窗阶砌皆明王也，已命王元泽作记，邵疏篆矣。张曰：富相当安，何故先有此堂。刘曰：更三年至矣。
　　《丹台新录》：杜冲师文始先生，经上十年，感展真人降於寝室，授冲丹方，谓冲曰：地司举子之功，老君遣我授子仙经。冲依奉修炼，行之有验，能驱策虎豹，役使鬼神，为通幽洞冥，莫测其端矣。
　　干吉疗病，法满寝疾。
　　《江表传》：吴孙策时有道士干吉，读道书，制作符水以疗病，吴会多事之。策常会客郡楼，吉趋度门下，诸将宾客三分之二下楼拜之，止之不能，策即收之。策母曰：干先生亦助军作福，医护将士，不可杀之。策不从。俄见吉卒，后葬之，失尸所在。
　　《真境录》：法师朱君绪字法满，居玉清观，即解纷异俗，尚行全真，闭户闲庭，下帷虚室，器宇宏雅，泰定发乎天光，情性渊默，雷声浚乎江表。爰峡玉清本观地迫谊烦，天柱古坛境远闲静，乃拂衣不驻，策杖攸往。数年之问，诸业未就，忽寝微疾，一朝奖起，命水澡浴，具冠服，焚香端坐，语弟子曰：吾於彭殇存亡齐之久矣，然道妙寂寂，感者通焉，神理冥冥，契者昭焉，吾言之矣，汝知之矣，经法戒行，尔其勉诸。言讫奄然而逝。
　　三洞群仙录卷之十三竟
　　三洞群仙录卷之十四
　　正一道士陈葆光撰集
　　清虚小有，寒华大茅。
　　《王氏神仙传》：王褒字子登，鹿巾披褐，遍游名山，精感昊穹，夜半忽闻林中人马之声，箫鼓乱音，须突千乘万骑浮空而至，神人乘三云之笔，手把虎符，停驾而告言曰：子玄录上清，金书束华，名编清虚，位登小有，叉当掌括宝籍，为天王之任耳。
　　《茅山记》：孙寒华即吴帝之孙女，於茅山修道，道成冲虚而去，因号其山为华姥山。《真诰》曰：寒华乃神仙杜契之弟子，行元白法而得少容，今在大茅之问，时或出入，有见之者。
　　王锡甘露，田生神胶。
　　《总仙秘录》：真人王锡尝因大疫，入息山探药，散施活人无数。忽遇一道士，谓曰：子有风骨而又积德多矣，因授以养风饮露之卫。一日，天降甘露於所居之侧竹木枝叶上，真人得以饮之，遂升天。
　　《仙传拾遗》：田先，生隐於鄱亭，作小学时饶守齐推有女嫁李生者数月而孕，李生赴举长安，其妇将产，忽为鬼所害而卒，李生下第归饶於野中，见其妻诉鬼所害之事，曰：可於鄱亭告田先生，或可再生。李如其言即往村学见·先生哀析之。先生曰：但屋舍已坏矣，先生即从舍出，乃呼地界而问曰：刺史女因产为鬼所杀，屋舍已坏如何？一史曰：只追李妻魂魄合为一体，以神胶涂之即生矣，李妻乃活，遂失先生所在。
　　遐周诗谶，忠恕字朝
　　《高道传》：李遐周有道卫，开元中召入禁掖久之。天宝末，一旦遁去，但於所居壁上题诗谶禄山借窃及幸蜀之事，人莫能晓，而后皆有所验，其末篇云：燕市人皆去，函关马不归，若逢山下鬼，环上系罗衣。燕市人皆去者，假幽蓟之众而起也。函关马不归者，哥输翰潼关之败，疋马不还也。若逢山下鬼者，即鬼字，马鬼驿名也。环上系罗衣者，贵妃小字玉环，马鬼时高力士以罗巾缢之。其所先见，皆此类也。
　　《玉壶清话》：郭忠恕惟纵无检，多突件於人。聂崇义建隆初拜学官，河洛之师儒也，赵翰王尝拜之，郭使酒咏其姓玩之曰：近贵全为积，攀龙即是聋，虽然三个耳，其奈不成聪。崇义应声反以忠恕二字解其嘲曰：勿笑有三耳，全胜蓄二心。郭大惭，终以此败。后坐谤时政，擅质官物，流登州，中途卒，药葬於官道之傍。他日，亲友殓葬，发土视之，若蝉蜕，殆非区中之物也。
　　脱空王老，诈死马郊。
　　神仙有王老者，莫知年岁，自言姓王，不知何许人。或示死於此，即生於彼，屡於人问蝉蜕，时人谓之脱空王老。
　　《江淮异人录》：司马郊一名疑，蹑履而行，一日可千里。性粗暴，人无敢近之者。能诈死，以至青肿臭腐，俄而复活。尝止宣城逆旅，召主人与饮，因而凌辱而更系之，既而互相搏击，郊忽拾地，视之已死，体玲色变。一市皆聚观，乃召乡里缚其主人，将送於官。时已向夕，欲明旦乃行，至夜复闻店中喧然曰：失司马尊师矣。而人方悟郊诈死也。
　　文侯布谷，郭璞散豆。
　　《高道传》：道士牛文侯性识颖拔，学洞古今，多诲人为善。每冬凛则布谷于地，使禽虫有所食，阴功密惠，大以及於人，小以及於物，修身积德，久而愈笃。
　　《方卫传》：郭璞至庐江太守胡孟康家，将趣装去之，爱主人婢，无由而得，乃取小豆三升绕主人宅散之。主人晨见赤衣人数千围其家，就视则灭，其恶之，请璞为卦，璞曰：君家不宜存此婢，可於束南二十里卖之，慎勿争价，则此妖可除。主．人从之#1璞阴令人买此婢，复为符投於井中，数千赤衣人皆反缚，一一自投于井，主人大悦。
　　王纂飞章，张殖易奏。
　　《王氏神仙传》：王纂当晋室扰攘之时，悯斯民之苦，每夜飞章以告上帝，俄感太上自空而下，告之曰：子悯生民，形于章奏，吾得鉴听于子。遂命侍童取三五斋诀授於纂曰：勉而行之，真仙可冀。
　　《广记》：张殖者，彭州道江人，遇道士姜真辨授以六丁耻役之衍。大历中，西川节度使崔必常有密切之事，差人走马入奏，发已三日，忽於案上文籍中见所奏冷本犹在，其函中所封乃表草耳，计人马之力不可复追，忧惶不已，莫知为计。知殖有衍，召而语之，殖曰：此奏可易，不足忧耳。乃灶香一炉，以所写冷表置香姻上，忽然飞去，食顷得所封草坠於殖前。及使回问之，并不知觉，进表之时，封印如旧，崔公深异之。
　　师皇龙针，崔伟蛇炙。
　　《列仙传》：马师皇即黄帝马医也，识马生死之诊，治之无不愈者。忽见一龙下向之，垂耳张口，师皇曰：此龙有疾，知我能治。遂取针以针其唇，其龙乃去。后数年，数数有龙见负师皇去。
　　《广记》：崔伟於正元问遇一老妪，自称鲍姑，授艾少许，云每遇疣赘，不过一灶。言讫不见，伟莫之晓。一夕忽堕於枯井中，无计而出，旁见一白蛇蟠屈数丈，伟视其唇，亦有疣，偶因野烧延火飘入井中，伟取火依鲍姑之言以灸之，其疣应手而坠。伟知龙也，遂跨其背。而蛇身光烛相照，升腾行至一洞中，见一青衣童子曰：玉京子也，已送崔君来。伟至问童子：鲍姑何人。曰：鲍观女，葛洪之妻也，多行灸道於南海。伟方骇之，又问：玉京子何人。曰：安期生常跨斯龙朝玉京，号玉京子也。
　　贺乞鉴湖，葛求句漏。
　　《高道传》：贺知章字季具，越州永兴人，性旷夷。初擢进士第，累迁宾客，授秘书监，晚节尤诞放。天宝初，病梦游帝居，数日寤，乃请为道士还乡里，诏许宅为千秋观。又乞官湖为放生池，又诏赐镒湖刻川一曲。既行，帝赐诗宠行，人比之为二疏。
　　《神仙传》：葛洪字稚川，本姓诸葛，远祖征江汉，次丹阳之句容，因止而叹曰：独我在此，何诸之有。遂去诸字。葛姓之兴，始於此也。究览典籍，尤好神仙，亲友荐洪才器宜长国史，选为散骑常侍。洪固辞不受，加以年老，欲合丹药，闻交趾出丹砂，乃求为句漏令，遂将子侄俱行焉。
　　公防仙酒，法先神灯。
　　《摭遗》：唐公防，兴元府人。兴元有斗山观。自平川内耸出一山，四面壁立，其上方如斗底，故以名之。薜萝杉柄，景象奇妙。昔公防饮李八百仙酒，举家技宅上升。故后人题云：霞杯欲举醉陶陶，不觉全家住绛霄。泌宅只知鸡犬在，上天谁信路岐遥。三清寥廓抛尘梦，八景云霓事早朝。惟有故林苍植在，露华姻霭锁惊飕。今有故基存焉。
　　《丹台新录》：彭宗字法先，尝服业於杜冲真人，柄真味道，精贯人神。一日夜问行道，有神灯数枝浮空映席，凝辉流耀，人皆异之。
　　君贤易姓，拱寿涂名。
　　《马君内传》：马明生本姓和，字君贤，少为县吏捕贼，为贼所伤，当时殆死，忽道傍见一女人年可十六七，衣服奇丽，姿容绝世，行步於其问，明生知是神仙，因叩头乞治，女人即与药一粒，大如小豆，与服之，於是即愈。明生乃弃职易姓名，随神女还岱宗。神女知其可教，乃令安期生授金液丹方，明生后服丹上升。
　　《括异志》：范公仲淹伴陈州时，郡守母病，召道士奏章，公笑曰：庸人安能达章帝所耶。道士秉简伏坛，终夜不动，试扪其躯，则僵矣。五更，手足微动，良久谓守曰：夫人寿有六年，所苦勿虑。守问：今夕拜章何其久也。曰：方出天门，遇放明年进士春膀，观者骈道，以故稽留。公问：状元何姓。曰：姓王，二名下一字墨涂，旁注一字远不可辨。既而郡守母病愈，明春状元乃王拱寿，御笔改为拱辰，公始欺道士之通神。
　　鬼谷犬履，山阴鹅经。
　　《仙传拾遗》：鬼谷，晋平公时人，隐居嵩阳鬼谷，因以为号。先生姓王名划，苏秦、张仪从之学纵横衍，智谋相倾夺，不可化以至道，临别去，先生与一只履，化为犬以引二子，即日到秦矣。先生在人间数百岁，后不知所之。
　　《真诰注》：王逸少即王廖兄旷之子，有风味，善书，后为会稽太守。永和十一年，去郡不复仕，先与许先生周旋，颇亦慕道。又《晋书》：羲之爱鹅，时山阴道士好养鹅，羲之往观焉，意甚悦，因求市之，道士云：为我写《黄庭》，举韦相赠耳。羲之
　　欣然写毕，笼鹅而归。
　　但佺松实，永绩扶苓。
　　《列仙传》：但佺，槐山探药人也，好食松实，形体生毛，行走如飞，年三百岁。刘向为之颂曰；但佺饵松，体逸眸方，足蹑鸾凤，走超腾韹。
　　《仙传拾遗》：葛永读常居蜀之上清山，志希度世。巨松之下时有夜光，因得扶苓，其状如人形，炼而食之，能飞行变化，丹成服之，白日升天，因号上清山为葛坟山。
　　天师鬼降，真君牛斗
　　《高道传》：天师张道陵昔成都与鬼战，夺二十四狱，俱为福庭，降二十八宿以通正气，时有鬼帅尚居青城山下，为人鬼贸易之所，谓之鬼市，天师至则化为宝座以居之，兵固不能刃，火亦不能焚，於是鬼帅降焉。
　　《西山记》：许真人逊还豫章，周览城邑，忽遇一美少年自称姓慎来谒，礼貌动厚，词语辨捷，欲少留之，遽告去。真君谓门人曰：此非人，乃蜃精耳，得非闻吾有除害之意，来见试耶，若不诛之，终为大息。遂乘高进其所之，乃往江济化为黄牛，戏龙沙上。真人遂剪纸化黑牛往斗之，令弟子施岑持剑至其所，且戒之曰：俟牛斗酣，即以剑挥其黄者。施君如命，一挥中其左股，遂奔入城西门外横泉井中，而黑牛复化为纸矣。
　　王授琵琶，集献登葱。
　　《秘合闲谈》：王保义为荆南高从诲行军司马，生女不食荤血，五岁能诵《黄庭经》。及长，梦流水登山，见金银官阙，云是方丈山，女仙数十人，曰：麻姑相结姊妹，授以琵琶数曲。自是数夜一遇，岁余得百余曲，其尤妙者有独指商，以一指弹一曲。后梦麻姑曰：即当相邀。明日庭中有云鹤音乐，奄然而卒。
　　《高道传》：道士轩辕集居罗浮山，宣宗尝召入内，时京师素无茎搜、荔枝花，上因语及，俄顷二花皆至，枝叶芳茂，如裁剪者。
　　道源推步，虚中章奏。
　　本传：丘浚字道源，能通阴阳太极数。早岁欲游华阳洞天，求为句容令，任满，以诗寄茅山道友云：呜凤相邀览德辉，松萝从此与心违。孤峰万仞月正照，古屋数问人未归。欲助唐虞开有道，深惭茅许劝忘机。明朝又引轻帆去，紫木年年空自肥。浚尝语家人曰：吾寿终九九。一日朝起盥沐罢，索笔作春草诗一章，诗毕端坐而逝，是年八十一。及殓空然，众谓尸解，池守光禄滕公甫元发记其事，葬於九华。后数年有黄衣急足持浚书抵于涤阳，家人启封，黄衣忽不知所在。书中云：吾本预仙籍，以推步象数谪为泰山主宰。
　　《独异志》：唐正元中，丹阳令王琼三年调集皆黜落，甚惋愤，乃诣茅山道士叶虚中求奏章以问吉凶，虚中为奏，其章随香姻飞上，缥缈不见，食顷复坠地，有朱书批其末云：受金百两，折禄三年，枉杀二人，死后处分。后一岁，琼无疾暴终。
　　可交酒斟，文祥栗嗅。
　　《续仙传》：王可交，秀州华亭人，以耕钓为业。一日鼓松江行，忽见一彩画花舫中有道士七人，呼可交姓名，可交惊异，有侍从鬣角者引交上红，七人面前各有青玉盘酒器，果实莹彻，一人曰：好骨相，今生於凡贱问，已多破矣。一人曰：与酒吃。侍者泻酒蹲中，酒再三斟不出，一人曰：与栗。其栗青光如枣，长二寸许，肉脆而甘。命一黄衣人送之，暝目问忽坐於天台山瀑布寺前，离家已半年矣。
　　《云友七签》：殷文祥名道荃，自号七七，尝预官僚公宴，一日有酒倡优者侮之，七七语主人曰：以二栗为令，可乎。众皆听然，乃以栗巡行，嗅之皆闻异香，惟佐酒笑七七者二人嗅之化作石缀於鼻，掣不落，但言秽气不可堪。二人共起狂舞，花钿委地，相次悲啼，粉黛交下，优伶辈一时乱舞，鼓药自作，声颇合节，奏曲止而舞不已，一席之人笑皆绝倒。主人析谢之，有顷石自鼻落，及花钿粉黛悉如旧焉。
　　元女华喔，太真霓裳。
　　《拾遗记》：燕昭王时广延国来献二女，一名旋波，二名捉瑛。王好神仙之道，故二女托形下降，并玉质凝肤，体轻气馥。王处以单销华惺，饮以泯璎之膏。二女皆善舞，其所至之处，香风效起，徘徊翔转，殆不自支。王以缨拂之，皆舞，容冶妖丽，绮靡鸾翔。王复以袖麾之，舞者皆止。王知其神异，乃处以崇霞之台，及设麟文之席，散荼毒之香，香出波弋国。
　　《逸史》：天宝初中秋夜，罗公远曰：陛下能从臣月中游乎。取桂枝掷空为大桥，色如白金。上行至月官，女仙数百，素衣飘然，舞於广庭。上问何曲，曰：霓裳羽衣也。又天宝四载，册太真官女真杨氏为贵妃，后服进见之，日奏霓裳羽衣曲，刘禹锡诗云：开元天子万事足，惟恨当时光景促。三乡陌上望仙山，归作霓裳羽衣曲。仙心从此在瑶池，三清八景相追随。天上忽乘白云去，世问空有秋风词。
　　太子服液，长胡献霜。
　　《丹台新录》：释道微、竺法兰问葛仙翁曰：道起无先无后，不可称论，不审老子、太子孰为先后。公答曰：微乎子之所问，乃合正真，道素无先无后，无左无右，存亡高下贵贱，无形无像，所以字之日道，不可称言也。太子生老子后，前世有功德，得服太上金液一升，身若紫金光聚，故号金仙氏尔。
　　《真诰》：北戎长胡大王献帝舜以白琅之霜、十转紫华，服之使人长生飞仙，与天地相倾。舜即服之，陆方死葬苍梧之野。盖龙奏灵阿，凤鼓云池，而犹尸解托死，欲断生死之情，示民有终始之限耳。
　　隐仙白石，卢生黄粮。
　　《神仙传》：白石先生不肯修升仙之法，但取不死而已，不失人问之乐。彭祖问之，答曰：天上多至尊相奉，苦於人问。时呼为隐仙。
　　《枕中记》：开元中道者吕公经邓邺道上，邸合中有邑少年卢生同止於邸，主人方蒸黄粮，共待其熟。卢不觉长叹，翁问之，具言生世困厄。翁取囊中枕以授卢曰：枕此当荣适如愿。生倪首，但记身入枕穴中，遂至其家，未几登高第，历台阁，出入将相五十年，子孙皆列显仕，荣盛无比，上疏曰：臣年逾八十，位历三台，空负深恩，永辞圣代。其夕卒。卢生欠伸而寤，吕翁在旁，黄粮尚未熟。生谢曰：此先生所以窒吾欲也，敢不受教。再拜而去。
　　鲁公尸解，颜回坐忘。
　　《纪异录》：真卿问罪李希烈，内外知公不还，亲族饯於长乐坡，公醉，跳踯前楹曰：吾早遇道士陶八八，受刀圭碧霞丹，至今不衰。又曰：七十有厄即吉，他日待我於罗浮山，得非今日之厄乎。公至太梁，希烈命缢杀之，疼于城南。希烈败，家人启枢，见状貌如生，遍身金色，爪甲出手背，须发长数尺，归葬偃师北山。后有商人至於罗浮山，有二道士围棋，一曰：何人至此。对曰：小客洛阳人。道士笑曰：幸寄一书达吾家。遣童取纸笔作书。至北山颜家，子孙得书大惊曰：先太师亲翰也。发冢开棺，已空矣。
　　《丹台新录》：颜回为明泉侍郎三天司直，尝谓仲尼曰：回益矣，回坐忘矣。仲尼蹴然曰：何谓坐忘。寨肢体，黜聪明，离形去智，同於大通，此之谓坐忘。仲尼曰：同则无好也，化则无常也，而果其贤乎，丘请从其后也。见《庄子》。
　　赵高怀雀，陶淡养鹿。
　　《拾遗记》：秦王子婴沉赵高於井，七日不死，以擭汤煮七日不沸，乃戮之。狱史曰：高初囚时，怀中有一青圆大如雀卯。方士云：高先世受韩众丹法，冬外坚冰，夏外炉上，不觉寒热。高死，一青雀从尸中飞入云中，九转之验也。
　　《晋隐逸》：陶淡字处静，太尉侃之孙也。淡幼孤，好导养之衍，谓仙道可期。年十五六，便服气绝谷，不婚娶，家累千金，僮客百数，淡终日端拱，曾不营问，颇好读书，善卜筮。於长沙临湘山中结庐居之，养一白鹿以自偶，亲＂故有候之者，辄移渡涧水，莫得近之。州举秀才，淡闻遂转逃罗县埤山中，终身不反，莫知所终。
　　王母瑶池，老君玉局。
　　《列子》：周穆王升昆仑之丘，以观黄帝之官，而封之以贻后世，遂宾于西王母，觞于瑶池之上。又《穆天子传》：吉日甲子，天子执白珪玄璧见西王母，献锦组百纯，白组三百纯。西王母再拜受之，觞於瑶池之上。西王母为谣曰：白云在天，山陵自出，道理修远，山川问之，将子无死，尚能复来。天子答曰：子归束土，和治诸夏，万民平均，吾顾见汝。
　　《天师传》：永寿元年，老君降蜀都，地神涌出一玉局座。於是老君升玉局坐，授与天师南北二斗经诀，令天师普济众生，以救下民。
　　梁妻更衣，袁女改服。
　　《汉隐逸传》：梁鸿同县孟氏有女，状丑而黑，力举石臼，择对不嫁。至年三十，父母问其故，女曰：欲得贤如梁伯鸾者。鸿闻而娉之。及嫁，始以装饰入门，鸿曰：吾欲裘褐之人，可与俱隐深山者，尔令乃衣绮缟，传粉墨，岂鸿所愿哉。妻曰：以观夫子之志尔，妾自有隐居之服。乃更为椎髻，着布衣，操作而前。鸿大喜曰：此真梁鸿妻也，能奉我矣。后共入霸陵山中。
　　《真诰》：张激子者，亦少名发，袁魄欺其高操，妻以女。女服饰奢丽，激子不顾，妇改服乃成室家也。入刻山，遇山图公子，周襄王时大夫，仙人也，授激子以九云水强梁栋柱法，激子修得此道。
　　子云养神，昭素寡欲。
　　《真境录》：夏侯天师名子云，亲植芝兰於药圃，自言古圣以上药养神，中药养性，下药遣病，可使人神灵，可使人性明，可使人病愈，故常施药於郦市，皆随人浅深而遇之。其药圃诗云：绿叶红英遍，仙经自讨论，偶移昆下菊，锄断白云根。师羽化一日，有樵者窥圃中，见师鞭乘一兽，似虎非虎，不可识，入东山去，其疾如风矣。
　　《玉壶清话》：王昭素，酸枣县人，学古纯直，行高於世，市物随所索价偿其直。李穆荐於太宗，召至便殿。年七十七，颜如渥丹，目若点漆，鳏居绝欲四十年，家无女侍。赐国子博士政仕，留禁中月余，询治世养身之卫，昭素曰：治世莫若爱民，养身无如寡欲，此外无他．。上爱其语，书屏几中。年八十九终。
　　麻姑乌爪，羲皇蛇身。
　　《集仙录》云：麻姑，孝明帝时与神仙王远降於蔡经家，将至，一时顷闻萧鼓人马之声，姑年十八九许，於顶中作髻，余发垂之至腰，其衣有文章而非锦绮，皆世所无。姑爪如乌爪，蔡经见之，心中默念言背大疼时得此爪以爬背，当佳。远已知经心念，使牵经鞭之。
　　《拾遗记》：禹凿龙门之山，亦谓之龙门。至一空岩，深数十里，幽暗不可复行，禹乃负火而行，有兽状如豕，街夜明之珠，其光如烛，又有青犬行吠於前。禹计可十里，迷於书夜。既觉，渐明，向者豕犬变为人形。又见一神蛇身人面，禹因语，神即示禹八卦之图，列於金板之上，又有八神侍侧，禹曰：华胥生圣子，是汝邪。答日；华胥是九河神女以生余也。乃探玉简，授禹长一尺二寸，以合十二时数，使度量天地。禹即执持此简以治定水土，蛇身之神即羲皇也。
　　成子五石，葛起千斤。
　　《仙传拾遗》：崔成子者，修五石云腴之道，於呸山洞室中服之十年，解神而去，藏形於洞中。有游者见其形骨不散，而芳香逾甚，细视藏有五物，白如鸡子，因探取而归。忽自震惧，已失五石所在。明日却入洞中，见成子踞坐室内，奋髯而言曰：道在积功累行，德及含识，地司所举，名简帝君，然后神丹可成，真师可遇。子无毫分之善，怀残毒之行，窃我云腴神蓬之药，而欲度世，不亦难乎。此固神明所贵，吾以愍物为心，不欲加罪，恐山神不赦，尔可速去。自是寻获恶疾，岁余，成子夜降其家，教以洗心悔过之诀，所疾复愈。
　　《抱朴子》：葛起力举千斤，头有五色之气，高丈余，一日乘龙上升。
　　自在掬水，刘政兴云。
　　《野人闲话》：利州郦中有一人，被发胱足，衣布短懦，人与语，纵答，皆说天上事，人多不晓会。夜则於神庙中立睡，盛暑凝严则莫我知也，人谓之天自在。州之南门外有市，则商贾交易之所也，人甚阗咽。一夕火起一旦天，烧热屋宇，城内人皆登高望之，见天自在吁欺独语云：此方之人纵意奢淫，莫知善道，为恶既久，天将杀之。遂以手掬增前石盆中水望空浇洒，遭巡有黑气自庙门出，变为大雨，尽灭其火。天自在遂港遁去。
　　《神仙传》：刘政有道卫，能以一人作千人，千人作万人。又能嘘水兴云，聚壤成山，刺地成渊。
　　李炼闲客，龟蒙散人。
</div>
    <div class="pagination">
<a href="三洞群仙录_page11.html">上一页</a><span>...</span><a href="三洞群仙录_page7.html">7</a><a href="三洞群仙录_page8.html">8</a><a href="三洞群仙录_page9.html">9</a><a href="三洞群仙录_page10.html">10</a><a href="三洞群仙录_page11.html">11</a><span class="current-page">12</span><a href="三洞群仙录_page13.html">13</a><a href="三洞群仙录_page14.html">14</a><a href="三洞群仙录_page15.html">15</a><a href="三洞群仙录_page16.html">16</a><a href="三洞群仙录_page17.html">17</a><a href="三洞群仙录_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
