<!DOCTYPE html>
<html>
<head>
    <meta charset="UTF-8">
    <title>道法会元 - 第 204 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 204 页/共 361 页</h1>
    <div class="content">　　右天令付星帅太阴水，准太一轰天之令，疾速告谕九江八河，四海五湖，诸处水源扃，多方日下治水归源，不得漂荡人家屋宇。又恐某处地头或有作擘绞蜃，奔破山崖，流水不止，即与追捉，押赴雷台，治罪施行。
　　年　月　日　时批行。具　法　位　　姓押。
　　度　师　衔　　姓。
　　九天掌雷采访使应元保运真君在天。
　　止分野火灾肆害烧人屋宇天令
　　太一天章阳雷霹雳专司令
　　本司系徇天便宜节制水火不常之一事，今见某处地分，不时火发，延烧人家屋宇，深虑源源不已，实为大害，本司岂容坐视。恐是火殃火神一时乘数所然，肆行酷毒。今批上令者。
　　。
　　乾坤定位两仪，日月五星四曜，循轨易行。退留伏逆，灾害妄生。火殃飞落，光影耀地。散漫变化，烧害生灵。敕尔三官九辟，四野主持，权衡大帝，有命敕下雷霆，摇动毕宿，升阴灭阳，云雨散灵，风庭荡形。心尾之宿，伏火藏精。南斗火官，南部火灵，明提上令，检察鬼营，不许容隐，火殃邪神，非天之令，非神之鬼，剪首束形，押送雷霆。九江九河四渎元君，运水吸精，灭除火形。从轰下令，不得少停。 限某。时报应。
　　南方之使。丙丁之君。掷火流铃，飞移走撞。八目九睛，二十四吏，三千万神，从我上令火灾立停。玄天荡荡，五雷雹惊。飞沙走石，流火潜奔。
　　右令章付都天星帅，火准太一轰天令，疾速收分野行火灾火部一切神圣，即时回司，不许再有延烧。如是火殃火神乘乱为祸不已者，摄付雷台，斩伐施行。
　　年　月　日　时批行。具　法　位　　　　姓押。
　　度　师　法　衔　　姓。
　　九天掌雷采访使应元保运真君在天。
　　止地动不祥事令
　　太一天章阳雷霹雳专司令、
　　本司系掌握轰天三十六令，号召三界鬼神，今见某府县地分，於某日以来，地动不安，民心惊忧，恐致变异不祥，本司约以受法之日，曾对天立誓，佐国救民，今批上令者。
　　。
　　敕天之威，太一天尊。开辟三才，驱治五方。五行之炁，土后土皇。土将土相，土公土母。土下君侯，二千石禄土官。中央太皇，不能主治四孟四仲四季之神，干犯我刑，例当与诛。今敕此令东方震宫、南方离宫、西方兑宫、北方坎宫，乾坤艮巽之神，今日地动，止绝不祥，五方故炁，土石精灵，收付北溟，永绝况零。雷轰之敕，天地咸惊。今日上愿，四海和宁。国安民丰，欣乐泰平。黄神秉钺，奉敕而行。制地解土，一如令行。 限某日报应。令飞三清，命下九天。捕逐群凶，以安万民。日月天兵，摇天动地。九水四明，天门地户。为我者生，逆我者亡。我今下令，太一正行。
　　右令章付都天星帅土罗计准。
　　太一轰天之敕，疾速镇定地脉。告谕地下二千石官，坚牢地神，九州社令等，即令安妥，不得摇动，妄兴祸变。如违，依令送五台，治罪施行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　息干戈战争涂炭生灵令
　　太一天章阳雷霹雳专司令
　　本司系掌太一十神，在符令之中役使，专止凶变涂炭生灵事，今某州县干戈竞起，民命可伤，本司仰体太上慈悲，圣后元君，发弘大愿，普救世人。除已奏闻求解厄难，本司合批上令者。
　　。
　　天皇皇，地皇皇，人皇皇，色苍皇。分三才，列五行。使天炁清烈，地炁澄宁。五兵乱杀，万民震惊。流血万里，秽炁上升。敕尔太白，速速潜形。恶奸消灭，兵革不兴。大火执誓，左右神灵。乾坤列誓，雷霆发声。四圣治世，五岳出兵。奉承玄章，斩诚恶人。列号摧伐，寸草不存。兵不染血，显吾慈仁。三官承令，五帝催行。今日下令，干戈永宁。普天率土，民称太平。察访罗林，检奸捕精。受帝禹经，立跻承平。天摧令，地摧令，人夷令。兵革息，灾害停。日月明，璇玑行。大帝令，急急行。
　　右令章付都天星帅金准。太一轰天之敕，疾速消除干戈之祸，俾境土安宁，人民乐业。应战争之地，一切杀气血厌，并付察访罗林，收付地下万丈，不得动作。一如轰天火急奉行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　征讨盗贼寇窃杀害生灵令
　　太一天章阳雷霹灵专司令
　　本司系掌握雷掬天令，统摄二十八宿，今见某州县地分盗贼强寇放火杀人，斗抵官兵，残破州县，本司惟念生灵深可哀悯，除已具奏雷轰大帝，乞降帅兵，及督发九天三界五岳四渎将兵，前去所属地分佐助官司将兵，同共捕灭，多方阴助神力，止绝奸横，今批上令者。
　　。
　　轰天驱摄震乾坤，斗女执摧柳宿行。玉文开明四海宁，邪风惑扇盗贼兴。左召火铃烧贼群，右召雷斧碎贼形。贼之灵，贼之神，一时随令俱灭形。黄神斩 百鬼精，大帝之化天地平。奸凶丧魂并诛心，帝兵所至悉潜奔。吾有三千七百七十吏兵，何神不使，何令不行。今日上愿，国祚安宁。九天摧煞，啖煞雷兵，都天雷帅，轰动雷霆。我今遣令，诸帅奉行。天不容，地不载，人民道泰，贼势亡奔。 限某日时报应。上朝诸星，下接五岳。天回地转，星移斗行。令下贼死，万民安生。吾令所至，天地咸宁。
　　右令章付都天星帅孛，准太一轰天之令，速部本帅下兵马，督发令上所批九天雷兵，都天雷帅，雷将雷兵，三界五岳四渎兵马，并力征讨前项逆贼党类，早令败获，使人民安迩，境土平宁。急急如令奉行。
　　年　月　日　　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　止奸伐叛天令
　　太一天章阳雷霹雳专司令
　　本司系代天行令，辅正除邪之司，凡有五逆十恶，叛乱纲常，潜行阴谋等事，今见作某事实为不轨，本司岂容坐视。今批上令者。
　　。
　　太一正行，魁泛玄章。天欲常清，不清则浊。地欲常宁，不宁则动。人欲常安，不安则乱。吾统三界，主治纲常。发令施行，安抚生民。封部夷落，干国乱常。狂孽谋议，自取灭亡。逆鳞逆甲，黄头天兵。万万亿亿，夺魄斩魂。奸不害顺，逆不反正。日月明明，雷霆轰轰。风雨荡荡，霹雳发声。天不顺逆人，地不容乱民。摇天动地，布将列兵。返投陷阱，制伏奸群。枭头碎尸，万断毒刑。五行正令，三界肃清。诸天恶煞，随我令行。诸天恶将，听我令行。纲常不乱。帝道兴隆。玉符告下，普地无倾。 限某日时报应。
　　泛章罔极，天旋地行。黄神越章，逐捕群凶。天地神明，无私可容。普天率土，向化率宾。急急如律令。
　　右天令付都天十大星帅，准太一轰天之令，速部雷公都部霹雳煞伐威神，诛伐某人不孝恶逆情罪，依限施行，大施雷斧，明彰报应。如令火急奉行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　翻天覆地号召三界令
　　皂纸，雌黄书，朱印。
　　太一天章阳雷霹雳专司令
　　本司乃轰天便宜之司，凡三界神只，并在号令之下。昨据某入意。承本司某日符牒，以为常文，致某事违慢。今已具奏雷祖阙下，乞正其罪外，本司合举行条章今批令者。
　　。
　　太一有命，总御万灵。日月星辰，海岳幽扃。天上天下，听令而行。我今遣敕，天地昭明。山岳摇动，鬼神震惊。七十二将，催我令行。都天霹雳，照令行威。天官以下，违令者降於地；地官以下，违令者降於水；水官以下，违令者降於重扃。五岳四渎名山大川有名之神，无名之鬼，违者一例碎形。 限某日时报应。
　　天无返星，地无返神。太一正化，万劫常行。星不顺度，斩首黄神。神不守典，永镇泉扃。开辟天地，主领雷霆。三界之上，三界之下，曰神曰鬼，犯此令者，五台枭形。
　　右天令批付都天星帅罗计，遵依太一雷轰大帝元降敕令，号召某处不遵大法某神，摄付五台治罪根究。某日承受本司符牒，不遵，依事理施行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　提日携月调和阴阳令
　　太一天章阳雷霹雳专司令
　　本司乃轰天便宜之司，凡风雨霜露雪雹雷霆，皆在指挥之下。昨据某入意。本司已为施行。今经几日，不获感应。盖缘劫会厄数，难以祈求。本司为怜天下百姓无辜受饥饿之苦，除具奏慈悲圣后元君，乞解释厄会致雨外，今批发上令者。
　　。
　　轰天大律，皇天正生，皇地正长。日月所照，星辰合同。与天地合德，与日月合明，与雷霆合威。五行之炁，主生万物。阴阳不和，天地闭塞。阴中有阳，阳中有阴。驱日挟月，呼风召云。普天率土，民称太平。轰天圣后，慈悲敕行。何雨不降，何龙不遵。山岳摇动，四海奔倾 限某日时报应。
　　太一抗天，执历御符。何星散乱，何宿敢行。天河内外，八百万星。万星有扃，乱行者刑。人民不幸，灾祸肆兴。致使旱魃，妖气阻云。密云不雨，狂风肆威。天有日月，方可清明。今召两曜，与吾调平。有犯者斩，明告诸星。雷轰正令，急急奉行。
　　日月合璧令符
　　右令批付都天星帅日月，遵依太一雷轰大帝元降敕命，走日运月，呼阴召阳。腾云炁以致甘霖，扫旱妖而成乐岁。大施霶霈，普润焦枯。茂积玄功，立彰报应。火急从令，督发施行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　移潭会龙移海掣雨令
　　为本境无龙，行此令。
　　太一天章阳雷霹雳专司令
　　本司系轰天便宜之司，掌握天下三十六龙祖。昨据某人入意。本司已经施行，去后未获报应。切缘本乡并无灵迹龙潭，难以投进真符玉札，所以愆期。今合指射某县某处龙潭主者，即烦火急会同本部得力龙神，移海负水，限某日前来某处地分，大施霶霈，普润根荄。利济有功，奏闻天阙。今批上令者。
　　。
　　太一行 移海使者，九天之精，号带龙门。天有地户，地有天门。星辰日月，四炁长存。布天役星，布地役龙，节制风雨，移易神灵。五方 雷使者窦 ，一飞万里，速至龙庭。召龙负水，风雨速倾。徇天有令，万神咸听。 限某。时服应。
　　敕四州九江九河北玄河伯吕昌，九谷元神灵台汉明，十二溪真，平侯掾吏，主治风雨，合炁兴雷。摄召地炁，止绝旱魃。三千玉女，八万吏兵。常在我傍，驱龙正行。
　　移龙掣雨真符
　　右天令批付都天星帅罗计孛，遵依太一雷祖轰天大帝律令，立便前去移动某处龙潭主者，押龙上升，致云吐水，速来某处大施霶霈，普济旱伤，苏救禾苗，以全民食。一如轰令，火急奉行。
　　年　月　日时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　驱火引日致晴伏阴令
　　绯纸，粉书，朱印。
　　太一天章阳雷霹雳专司令
　　本司隶雷祖轰天之司，掌水火不调之事。昨据某处投词入意。至今阴霾不散，太阳不升，有妨农刈。若三日重阴，禾谷必烂，绝民之食。本司虽已具奏雷祖，及申太阳官而未得降旨。今日事势急迫，便宜行事，合驱火星，引起日轮出现致晴。今批上令者。
　　。
　　太一使者，风火之精。雷电飞火，驱摄阴云。吾召□星，催出日轮。荧惑使者，丙丁将军。烧天烈地，飞动火铃。阴伏阳生，正道开明，玉符真令，日官敬听。山川众灵，寒炁闭云。云炁四散，普地开明。邓化运令，跸騑正行。有违上令，如逆雷轰。急急。 限某日时报应。元翁正炁，九海玄君。河上玉女，仓明大神。主持月节，止住雨霖。万物遂性，二气和平。三部天官，止灾致晴。天令所下，万神咸听。
　　致晴伏阴令符
　　右批付都天星帅太阳火星，遵依太一雷祖轰天大帝敕命，火急出执法天宫，径入太阳宫，升腾阳光，收伏群阴。使云炁四散，天下万物遂性和平。准依雷令，火急奉行。
　　年　月　日　时批行。具　法　位　　　姓押。
　　度　师　法　衔　姓。
　　九天掌雷采访使应元保运真君在天。
　　驱罗计收擒逆天妖星令
　　皂纸，朱书，朱印。
　　太一天章阳雷霹雳专司令
</div>
    <div class="pagination">
<a href="道法会元_page203.html">上一页</a><span>...</span><a href="道法会元_page199.html">199</a><a href="道法会元_page200.html">200</a><a href="道法会元_page201.html">201</a><a href="道法会元_page202.html">202</a><a href="道法会元_page203.html">203</a><span class="current-page">204</span><a href="道法会元_page205.html">205</a><a href="道法会元_page206.html">206</a><a href="道法会元_page207.html">207</a><a href="道法会元_page208.html">208</a><a href="道法会元_page209.html">209</a><span>...</span><a href="道法会元_page205.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
