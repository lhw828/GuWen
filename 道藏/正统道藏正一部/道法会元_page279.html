<!DOCTYPE html>
<html>
<head>
    <meta charset="UTF-8">
    <title>道法会元 - 第 279 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 279 页/共 361 页</h1>
    <div class="content">　　金钺前戮，巨天后刑。屠割鬼爽，风火无停。千千截首，万万剪形。急急如律令。
　　丹天之主，生在太乙。子。火生在内，午。水流在外。子。木客魍魉，寅。火炼斩下。当日某帅，鬼形急斩。巳。人魂长生，卯。火轮安镇。五脏安宁。急急如紫虚元君律令勑。运劫字七转，入於符内。
　　出自己肺炁七转在於符上，以印盖之。用桃木板一尺二寸，不拘大小，镇产妇房门外右畔下，紫符细书顺安二字，用磁鉥覆之，用大安二字盖面。就一发关门，禁云：
　　司命六神君，速安速安。鬼胎速离，母身永安。急急如律令。
　　下死胎咒
　　一旋天转，子。二旋地动。寅。五天分归五脏，子。六腑，巳。七政，光映中央。临定四方，辰。变灾为祥。南极灵光，卯。急速下地。卯出。急急如女青丹天律令勑。七转笔，念七徧劫字。
　　帝宿中内，卯。流传下世。巳。能度三涂，子。五苦八难之厄。与削死上生，卯。今总遵符命，午。魂神速下地。急急如南方丹天帝勑。午文。
　　右解释冤鬼，在腹中死了三日未下者。
　　起土符
　　太上尊命，收捉飞流之煞。东南二千石神，西北三千上炁，中央皇流飞毒土公土母，一切年灾月厄，日煞时炁，各安方位，患身平复。急急如上帝律令。
　　收土煞，应人犯土神，用桃木板长一尺二寸，打入地三寸六分止。或纸书缚竹上，插犯土处，熏服皆可。
　　十二时辰符
　　子 丑 寅 卯 辰 巳
　　午 未 申 酉 戌 亥
　　已上十二符，家书内用。却看何日何时，以第几符贴於家书内，取某时求报应。
　　十二功曹符
　　子刘康 丑章保 寅吴景 卯范龙 辰李保 巳史真
　　午焦云 未郑敏 申陈通 酉吕育 戌张显 亥孟康
　　巳上十二符编上用。
　　赦罪符
　　上帝勑命，太乙流晶。上通下鬼，下报妖神。合行雷灭，既告从轻。酆都销籍，岳府除名。赦文到处，火急奉行。吾奉太乙火府元君勑令。
　　太乙檄邪文
　　妖氛作孽，固难逃霹之威；太上好生，终必赐帡幪之惠。汝等既回心而向善，上天必宥罪以除愆。毋迷惑於生民，各皈依於正道。自今知悔，莫干雷斧之威，俾尔自新，当体天条之令。玉帝镇酆都之籍，元君降赦罪之文。驱除罪孽，风荡尘埃。流布洪恩，云开日月。倘若身安鬼去，能护法於都司；必须行着功成，为奏名於天府。檄文到处，汝等当知。吾奉太乙都总管李元君律令。
　　辛天君符
　　玉帝律令猛吏银牙 玉皇大帝律令敕 辛汉臣名书中史以南方吹符 歹府神霄真王敕 雷公随吾前行 雨师随吾令二十八宿随吾身指山山崩拍石石裂指人人人生指鬼鬼灭
　　勑咒
　　天冥地冥，三五交并，雷云风电，扫剪妖精。如有违令，霹雳斩形。急急如律令。
　　盖天覆地符
　　五雷勘同用罡炁
　　驱邪符天门炁
　　雷令颁下，捉缚妖精。见山即倒，雷电争明。密布纲纪，速到天廷。元神已将，力士天兵。邪魔妖怪，霹雳斩形。急急奉太乙元君律令勑。
　　焚淫祠咒
　　火日云火，戌文。火日电日，子文。火日雷护。午文。天冥地冥，火急神明。闻吾令者，火急速焚。有犯令者，敬灭将灵。火急施行。速速。
　　天医符
　　天雷帝君，地雷帝君。九天雷降，万鬼灭形。驱邪治病，永保安宁。急急如上帝律令。
　　治病符水咒
　　吾取西方真水炁，。驱邪治病速如意。遂请五雷真炁吹，速随效验符中去。吾奉北帝元君给。
　　治癫符
　　望东吸炁入笔书符，使病者不能相侵。
　　治咽喉病塞符申文
　　咒曰：
　　命逢灾蹇，水火相存。开心布炁，拔过还元。或主寿促，或犯邪门。闻吾勑
　　旨，盖露喉源。吾奉太乙元君惺惺精神勑令。
　　催生符灶中烧
　　咒曰：
　　太玄之水，魁罡大神。太玄之火，火急降临。
　　家神符
　　验状墨渍，或年月日上渍亦是。
　　五伤符
　　验状到误写，或轻倒，再写便是。
　　太乙驱邪嘱将文
　　巍巍大道，常辅正以除邪。剪伐群魔，为幸灾而乐祸。不作掷瓦抛泥之怪，而为依草附木之妖。有触天条，实为民害。若不奉行正法，如何救度生民。叩祷天心，申明雷令。力士天丁，驱除邪祟。元神已将，剿绝妖精。咒书严霹雳之威，符勑扫幽冥之异。上天威报，万邪悉堕於酆都；太乙行权，四海咸跻於寿域。神通变化，火急奉行。
　　二十八宿宫名
　　角，元日宫，辰催。亢，元山宫，午。氏，元雷宫，巳。房，元泽宫，未。心，元辰宫，未。尾，元和宫，子。箕，元生宫，巳。斗，符阳官，子。牛，符显宫，申。女，符协宫，巳。虚，符牺宫，午。危，符燮宫，午。室，符仪宫，申。壁，符瑞宫，未。奎，天都宫，申。娄，天政宫，未。胃，天契宫，辰。昂，天博宫，丑。毕，天辰宫，申。觜，天冲宫，卯。参，天财宫，辰。井，隐元宫，申。鬼，隐青宫，辰。柳，隐景宫，未。星，隐灵宫，申。张，隐卦宫，申。翼，隐华宫，未。轸，隐京宫，辰。
　　风雨檄黄纸朱书
　　雷霆都司
　　本司於今月某日为某拜上家书一封投进，上诣祖师中天枢相府伏魔许真君几前。分明投进，时刻无违。如违，照律令行。
　　太上有命，颁告真司中天使者，云升雨降，轰雷掣电，天令必行。差中天谢佑大将，崔某大将，火急奉行。准上帝律令。
　　年　月　日　时檄。具位　姓　某承诰关奉行。
　　还法会元卷之一百九十三竟
　　道法会元卷之一百九十四
　　太乙火府五雷大法行移
　　家书式
　　具位嗣教第几代孙姓某，惶恐频首，再拜家书，上申祖师中天枢相伏魔许真君几前。某不避斧诛，僭陈丹恳。谨据某人词，称伏为某入意。得此，某叨参道法，职在济人，兹见来词恳切，不容抑违。谨取今月某日良宵，就某处，恭按太乙火府通神秘法，谨为拜奏斗极，祈恩谢过，请福延生。爰有栈奏一通，剑尖勘合符命一半於笺状前，一半於家书前，随书上诣罡达。欲望师慈，俯垂省览。缴连誊奏帝阙，请降勑旨，颁下三界真司，掌隶灾祥去处，及岳府城隍，赦宥见患某夙生今世，故犯误为，一切无识愆尤，咸祈冰释。仍冀差降太乙火府都总管李元君，部领主将丘青，副将王成之，雷神孔明辉、林庆，直符谢佑、白伸等，部领雷神合干官将，於患人某家驻割，为见患扫荡妖邪，解除患难。仍丐颁降正真生炁灌注身田，使五脏清凉，六腑调泰，星辰顺度，寿命延长。是夜望赐开云现斗，明示吉凶，大彰报应。即使所告者通，所禳者却。俾令病患早赐平安。仰沐生成，敢忘报补。如蒙师允，即赐感通。干冒师严，某下情无任战栗祈恩俟命之至。谨书。
　　年　月　日具位嗣教几代孙姓某上申。
　　外封
　　家　书　再　拜　上　申
　　具位嗣教孙姓某谨封
　　祖师中天枢相伏魔许真君几前
　　背书
　　年　月　日就某处拜发。或云某字号家昼。
　　笺斗府状式
　　具位臣某右谨据某入事意。臣领词虔恪，不容抑违，谨取今月某日夜，就某处，恭按太乙火府通神秘法，谨为拜奏太乙延生解厄朱表一通，上闻斗极，为某禳灾谢过，请福延生。依科奏告，未敢自专。除已将勘合符命一半连粘家书，上申斗中枢相许真君转闻外，谨具笺状，顿首再拜，上启中天大圣北斗九皇尊帝星君圣前。恭望圣慈，允臣所启，特降恩命，颁行周天曹局，本命星宫，三官四圣，天府土司，一应去处。乞为在患某禳桧灾厄，延益年龄，赦宥愆尤，保扶身命。奏告之际，臣遣将赍符上诣阙下呈奏之时，早冀天光下烛，帝驾鉴临。俾患者某命运可保安康。是夜即赐天朗气清，诸星皆现，如或阴翳，亦赐开云现斗，或现本命星辰，或紫云穿斗，以为效信。如或某身命当灾，固获痊可，即赐云翳蔽星，风雨不止。吉凶悔吝，明示报应。庶使人心皈仰，大道兴行。干冒威严，臣下情无任激切俟命之至谨状。
　　年　月　日具位臣姓某上启。
　　关直符
　　太乙火府
　　本府今发栈状一函，及家书一角，谨诣吉斗中枢相伏魔许真君，门下引进。须至关遣者。
　　右关直符谢佑元帅，驱雷白伸元帅，直日雷神某。只今赍诣师庭，以时上达。云程有限，立俟昭彰。
　　年　月　日关。
　　告斗朱表
　　具位臣姓某诚惶诚恐，稽首顿首，再拜上言：臣闻斗现九星之象，喉舌攸司；人瞻八景之光，身心皈向。属厄运缠绵於药裹，叩真灵急告於薇垣。切以太上慈悲，广示忏禳之典，凡情愚昧，幸知解谢之门。谨据入意。臣领词虔切，不敢抑违。自顾心犹昧道，体未洞真。本不敢轻易以投诚，又恐负忏禳之实意。来词虔恪，注意精勤。谨斋沐以皈真，敢勤拳而拜奏。取今月某日夜就某处，恭按太乙火府通神秘法，皈投斗极，谢过祈恩。臣诚惶诚恐，稽首顿首，谨为拜奏延生解厄朱表一通。臣俯伏飞神，谒奏中天大圣北斗所属星君圣前，伏望光流枢极，正三台华盖之神；瑞霭璇玑，除二炁妖魔之厄。允臣所奏，特为转闻，颁降恩命，宣告本命玄曹，太岁煞局，十方三炁，阴掾阳曹，俯为某赦其已往之愆，开以自新之路，度禳灾厄，解释冤仇。俾得恶煞潜消，星辰顺度。邪妖殄灭，疾患平康。仍为抱病弟子某，增延寿算，添注福祥。锡九转之灵丹，获十全之功效。仍丐降注天罡华盖正真生炁，流入某身田之内，毫窍之中，务俾五脏清凉，六腑调泰。丐垂矜允，即赐感通。如后段结尾。
　　又式
　　北极某星君，统制乾坤，枢机造化。调和元气，上朝北极之尊，斡运洪钧，主掌中天之柄。起死回生，神化至妙。洗愆谢过，□蠁如存。伏愿俯鉴微忱，式延残喘。像威仪，宣科教，冀垂大造之慈，居吉庆，处福龄，永注长生之籍。如蒙矜悯，明鉴昭彰。干冒宸威，臣下情无任瞻天望圣激切屏营之至。谨奉表奏进以闻。臣诚惶诚惧，顿首稽首，再拜谨言。
　　年　月　日　具位臣姓某表奏。
　　编十二雷神
　　太乙火府
　　本府今月某日某时逮某词称，伏为某为某事，得此已经给符熏治，未获痊安，当职再领来词虔恪，不容抑拒，若不作急救治，诚恐差池，有负投托。除已拜发家书，上申祖师枢相伏魔许真君，先行誊奏斗府，拟取今月某日夜拜发太上延生黄素朱表一通，特为某忏涤罪愆，消禳灾厄，保命延年。今将祖师伏魔真君治病伐庙斩魈遣祟真符黏在于前，须至编者。
　　右编上太乙火府主将丘青元帅，副将王成之元帅，掌令陈一言元帅，青雷李德用元帅，馘伐孔明辉元帅，火雷崔实元帅，水雷周明静元帅，飞火纪茂卿元帅，黑雷刘道明元帅，主律林庆元帅，驱雷白伸元帅，直符谢佑元帅，五雷诸部兵马，前去会合城隍，督勒当境土地，词家司命六神等，照依备去事理，请各遵太上元降符命，径为见患某上消天灾，下禳地祸。或本人宿今冤咒，先亡谴诃，一切愆尤，恭准原赦。即请各统本部雷兵千乘万骑，严整器械，肃尔威仪，遍搜淫祠妖寨巢穴。但是为祸之者，不问内外亲疏，封劝神祇，逐一擒捉。如不伏收捕者，仰大震雷威，即便剿灭施行，立取退病还魂安可为效。或星辰逆度，特与禳度施行。是夜仍请屏斥妖氛，导迎景贶，俾风雨肃静，四炁朗清，大开云翳，现出斗星。通诚达恳，上告斗真。务俾病身平复，门户清宁。当职所祈所祷如意感通。庶使道法兴行，真风流演，大赐昭彰。火急奉行。谨编。
　　年　月　日　时编。具位　姓某押。
　　申状用角封。
　　具位姓某
　　今月某日为某入事。拜奏朱表一通，上诣北斗第几宫星君某宫某府申上。须至申闻者。
　　右谨具申斗中直宿星君，伏望真慈，速为通奏，即得上达。谨状。
　　年　月　日　具位姓某状申。
　　文字关
　　太乙火府
　　本府今启发文字下项：
　　一、朱表一函，重封印全。谨奏诣璇玑玉府某宫投进。
　　一、申状一角封，上诣斗中直宿星宫呈达。
　　一、编一道，至太乙火府雷神主帅丘元帅等前授下。须至关者。
</div>
    <div class="pagination">
<a href="道法会元_page278.html">上一页</a><span>...</span><a href="道法会元_page274.html">274</a><a href="道法会元_page275.html">275</a><a href="道法会元_page276.html">276</a><a href="道法会元_page277.html">277</a><a href="道法会元_page278.html">278</a><span class="current-page">279</span><a href="道法会元_page280.html">280</a><a href="道法会元_page281.html">281</a><a href="道法会元_page282.html">282</a><a href="道法会元_page283.html">283</a><a href="道法会元_page284.html">284</a><span>...</span><a href="道法会元_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
