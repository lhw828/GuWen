<!DOCTYPE html>
<html>
<head>
    <meta charset="UTF-8">
    <title>道法会元 - 第 127 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 127 页/共 361 页</h1>
    <div class="content">　　三清上帝勑 玉皇上帝勑 上元天水官斩神中元地官斩精下元水官斩鬼 神霄律令 奉疾行速 欻火元帅 轰震霹灵 山摧木折 天地黑虚 都天雷公助霹雳 九毒雷神助霹雳 北方黑帝助霹雳邪精荡灭除踪迹
　　勑符咒
　　圣灵威猛，震动乾坤。三元七政，九幽八灵。狼牙猛吏，流金火铃。玉宸大仙，六道灵君。散烟飞雾，降雨兴云。发罡起斗，伐恶诛精。五雷铁面，破阵将军。青面狼牙，口吐火焚。流铃欻电，霹雳高奔。玉枢勑令，大洞将军。撼山翻海，走石扬尘。上帝勑下，急急施行。一如玉清真王律令摄。
　　左雷局，搯子，皆藏甲，右执笔，念咒书符。次取五方炁入符。念咒：
　　太一冥冥，准勑奉行。雷霆将吏，不得容情。如违帝命，冒犯天刑。驱雷速发，禀令奉行。
　　又咒
　　辉光返照，太一之精。呼雷召云，霹雳轰轰。敢有干试，风火无停。急急如玉清真王律令摄。
　　又召咒
　　五雷猛吏，号曰汉臣。朱发铁帽，银牙金睛。驱雷使电，走火行云。飞朝金阙，威震千兵。闻吾呼召，有感通灵。速召五雷猛吏辛汉臣速降。唵吽吽律陶纽华噮呼吽青帝娑诃。
　　变用符散形同前法。
　　留光丑英入符圈中毕，再以聻字盖，取煞炁入。
　　一笔勾起五雷使，铁面判官莫容情。三洞吏兵带兵起，五雷使者疾速行。
　　神霄大金光咒
　　混沌浩荡，一炁既分。金光正炁，号为玉清。元始立象，自然至尊。青白交射，始立上清。七宝宫内，玉宸道君。三炁化结，洞耀太清。祥云瑞殿，五灵老君。中央黄帝，玉帝化生。六波天主，梵炁天君。丹霞碧落，雷祖有神。三境内外，万灵高真。三十二帝，四府万灵。五方五老，日月化生。辉光交给，分立乾坤。清炁上腾，浊气下凝。妙用八海，水帝溪真。三才四象，阴阳合神。北酆九垒，雷霆隐名，诸天释咏，五帝降生。十福太乙，罡运乾坤。中有青帝，万象森森。灵君赫赫，四目之精。利亨嘻哩，元贞合应。释帝隐讳，玄冥子歆。大有玉字，雷电轰轰。啵啰□啰，永保长生。啒□□呵哔哆嗗啰吽吽摄威阵哩度毕历历真利箕舜哩陀。急急如元始三炁天君律令。
　　涂咒
　　一转六神藏，二转四杀没，三转动魁罡，四转雷火发，五转霹灵响，六转山鬼灭，七转收摄天下不正等鬼神押赴五雷魁罡之下，不得动作。
　　汉臣二字加在上，运祖炁盖符。
　　又一派法
　　九天金阙侍宸混元
　　妙道曾济雷真人传
　　作用
　　凡书符之初，先念净口净身今天地
　　咒毕，凝神静坐，默存雷霆主坛辛天君，领诸部雷神於中宫，却提起自天目中出于香烟上。次咒笔，方书符。随病如意拜请救济。以诚为主，自然感应。
　　祝笔咒
　　吾奉帝勑，受五雷正法，掌握雷霆。纳则治身保命，吐则灭鬼诛精。神炁万道，灌我胃华。保守正炁，荡涤凶邪。急急如上帝律令勑。
　　铁帽符散形作用如前符
　　勑咒
　　三十三天大都督，银牙耀目凛霜寒。铁帽一下霹雳震，满天烟雾黑漫漫。收摄世间无道鬼。铁面将军不等闲。部领五雷诸猛将，火急飞步降行坛。谨请雷霆负风猛吏辛天君，今为某人见患某病，速为部领五方蛮雷使者，马、郭、方、邓、田五大雷神，雷公电母，风伯雨师，诸阶法中诸大官将，混元天医，功曹吏兵，前去某家，监勒城隍社令，土地司命六神，罩定四维上下，收摄一切不正邪鬼，救疗病源者。随事祝告。雷霆号令，符到奉行。
　　辛字符
　　右召将发符，作用无诀如前。
　　请光祝水治病咒
　　日出东方，赫赫洋洋。扶桑涌水，万里精光。南方真炁，驱扫不祥。轰天霹雳，白刃如霜。离宫真魄，坎位真阳。太乙司命，黄庭取浆。星辰元佑，北斗魁罡。归脾入胃，透胆通肠。驱除百病，流通膀胱。所求者圣，所祝者康。所使者转，所愿者强。邪魔外道，伏吾魁罡。太上有勑，天大吉昌。急急如上帝律令。
　　右法左手斗诀，右手剑诀托水，面南念咒三次。存神将各放金色毫光射入水中。再取南炁吹入。或冷或热病，随事作用。
　　乌阳符水召咒
　　帝勑南方赤凤将，丹天世界乌阳君。手持火轮出天门，万病随符急急住。
　　右法吸离炁吹笔，再於香上需，念咒曰：
　　谨请南方丙丁君，离宫火德君，太阳烧鬼将，助吾烧鬼群。速驾火轮，烧杀无道邪精。急急摄。
　　用笔卓案上扣三下，喝云：疾疾疾。却紧咬牙关，闭炁书符。本法朱书。
　　第一次 乌阳乌阳汝吸铁 一吸南方赤风血 朱陵真火入符中 万鬼闻之皆脑裂
　　第二次 天火 天地 雷火霹震火 三昧真火焚烧鬼炁急急如上帝令转笔念火捉咒
　　帝令火巳文君令火文午神令火未文剔出上台火未文剔出急急如上帝律令念前咒发符
　　发符咒
　　杳杳冥冥，天地同生。闻呼即至，有感通灵。佐天行化，助国救民。道香一灶，召集雷神。当坛谨请雷霆主坛辛天君，雷霆巽宫雷法中诸大雷神，离宫赤烟主将昊元帅，火铃宋将军，火云迸焰使者阎大将，飞虎火龙搜奸使者许大将，管火邓锺二大将，法中符水吏兵，各降真炁，入吾符中。随符前去某家，病人身中应有为祸邪神下鬼，立要灰烬绝迹，救度生人，即时报应，火速奉行。急急如上帝律令。
　　火轮咒
　　火轮风急，天地通赤。内有三乌，飞腾赫奕。一烧邪神，二烧鬼贼。烧神成灰，烧鬼成汁。焚烧鬼神，阴邪绝迹。风火既到，火神速出。急急如上帝律令。
　　治万病生气符
　　太上有勑降付雷霆 银牙猛吏收摄妖氖 保守正气祛荡邪精乾坤道合元亨利贞
　　开天门闭地户留人门塞鬼路穿鬼心破鬼肚六诀
　　东方木德星君降真炁卯文南方火德星君降真炁午文西北方水德星君降真炁文子中央土德星君降真炁中指上申文
　　西方雷火速发酉文东方雷火速发卯文中央雷火速发中文北方雷火速发文子南方雷火速发午文剔出相克
　　书入六诀
　　谨请银牙猛吏辛汉臣统领
　　领混元天医功曹符水使者治病攻炁仙灵官将仰依太勑命速降患人某身中上至、泥丸绛宫下至五脏六府三百六十骨节毫孔之内摄出一切邪炁鬼炁四时不正之炁尽行摄出即降真炁生炁旺炁灌注身田攻除疾证大彰报应急急奉行一如太上律令摄
　　□□□□□□□ 涂七转加声字尽取煞呵入治热病用□□□□□□涂六转加炓字尽取煞呵入治寒病用
　　住泻内书一止字或山字紧缩谷道念曰铁笔一划河海尽竭
　　欲通下部则一笔书 念曰铁笔一扫泉源通流
　　催生符
　　妇人怀妊十月成形是男是女皆得氐成再念感爽无凝滞去流如解带转笔涂向下面出
　　凡催生发符去时，更再为诵念生神全章尤妙。如身重者仍先令本家备生神章於灶内焚化。如书催生符时切不可用四笔出，恐婴儿手足不收则难生矣，务必收拾手脚作一团，庶存想不差，须要至诚以求感应。
　　道法会元卷之八十一竟
　　道法会元卷之八十二
　　先天一炁火雷张使者祈祷大法
　　主法
　　南极星主句陈上宫天
　　将班
　　先天一炁火雷飞捷报应使者张燔，
　　东方天雷使者蒋刚轮，
　　南方天雷使者毕机先，
　　西方天雷使者华文通，
　　北方天雷使者雷　压，
　　中央天雷使者陈　石，
　　东方伐恶蛮雷使都马郁林，
　　南方伐恶蛮雷使者郭元京，
　　西方伐恶蛮雷使者方仲高，
　　北方伐恶蛮雷使者邓拱辰，
　　中央伐恶蛮雷使者田元宗。
　　岳府五雷使者王、张巡、石固、关羽、萧天佑，
　　雷公江赫冲，电母秀文英，
　　风伯方道彰，雨师陈华夫，云吏李士秀，
　　玄初统天雷王昉，玄初运地雷王洙。
　　宗旨
　　一体三身，皆由自己。三处号头，四个秘讳。九字灵章，风雨立至。揭阴锁阳，马晟吉利。
　　内蕴
　　法自先天玄妙处，无言可说。其要在，守乎中正，灵台莹彻。太一神居玄谷府，先天炁入玄关穴。寂然不动感而通。凭刚烈，运风雷，祈雨雪，役鬼神，祛妖孽。只此是非符非咒非罡诀。体用在存神通妙处，功成行满仙班列。看太虚隐隐，驾祥云，朝金阙。
　　坐炼功夫
　　溟涬鸿蒙未判，无年无月无时。但凭消息报君知，便是人间冬至。鳖腹驼腰目视脐，三家相见结婴儿。踏翻斗柄乾坤转，倒涌黄河雪浪飞。
　　法师平常积功累行，固不必言矣。谓如升坛行事，则须凝神静定，闭息绵绵，瞑目练神，密运内旨，金精木液，真炁真神，我即元始，元始即我。机动则神聚，念动则彼应。若精炁不全，想念妄杂，此造化之外事也，又何益耳。诗曰：天罡逐太乙，太乙逐天罡。风云雷雨电，随念应其方。
　　祈祷行持
　　具职奉行祈祷事小兆臣姓某诚惶诚恐，稽首顿首，再拜上言。恭闻皇皇上帝，有感斯通；赫赫雷神，无远弗届。臣谨恭灶真香，虔诚奏启，供养无上大罗昊天至尊金阙玉皇上帝，句陈上宫南极天皇大帝，紫微中天北极太皇大帝，九天雷祖大帝，太阳日宫帝君，太阴月府皇君，北斗九皇上道帝君，天罡大圣星君，普天一切星宰，天地水官三元大帝，北极天蓬天猷翊圣三天上帝，万法教主紫皇玄天元圣仁威上帝，祖师泰玄都省金阙四相真君，本法祖师仙姬白元君，祖师火师汪真君，灵惠冲虚通妙侍宸王真君，上官二三真官铁壁邹真官，月鼎莫真人，宗师无为陈真人，存心李先生，秀峰邓先生，太和黄先生，前传后度诸大师真，天下名山洞府岳读主宰真灵，当境山川社稷河源潭洞掌风云雷雨主宰神祇，本郡城隍祀典之神，太岁诸煞神君，玄虚过往感降一切真灵，恭望圣慈，俯垂降鉴，普仗真香，悉同供养。臣今谨为入意。丐行祈祷雨泽，救济旱伤事。伏念臣某曩因庆幸，叨佩法阶，誓济生民，宣扬道化。兹者既承词恳，敢不奉行。未欲自专，先伸启告。伏望矜怜愚昧，俞允情悰，赐降纶音，告行三界，旨命官将，显助神功。庶俾行持克臻灵感。但臣某下情不胜虔祷之至。谨启。
　　召合
　　雷霆号令，急如风火。十方三界，顷刻遥闻。以今雷霆都司爇香禀令，飞符召请先天一炁火雷飞捷报应使者张神君急至。唵吽吽乾夷敕。乾。兑卦统雄兵，兑。艮宫封鬼户。艮。离宫驾火输，离。北海涌波津。坎。人门撼地轴，坤。震雷霹雳轰。震。狂风摧山岳，巽。使者出天廷。中。手飞足步，口念心存。吾奉上帝勑召五雷，雷奔电激，助吾行威。天将天兵，互换相随。扫荡妖孽，摧魔伐非。神光所照，万恶俱摧。流铃急召，雷火奔飞。唵咤吽咭咤哩。四目老丑，准令急至。太虚真，太灵真，吾奉紫微君，急召雷部神。雷部神，速奔驰，如康民。疾如清都上帝律令，雷轰电制动三界。急召先天一炁火雷飞捷报应使者张神君速至。天声天声，雷动万灵。霹雳一震，随律令临。下令密诵一十六字。秘咒云：唵哩吽唵哩吽哩吽唵唵哩唵唵哩吽吽。
　　右咒存字字金光，如雷音震动，雷神悉皆拱听。再密念七十二字《战雷章》：
　　唵吽吽波咤婆伽马晟咭哩顺帝啼菩提野伽末伽火支火泼火输盘盘嘉律咍咍审审诛诛百灵和卢帝叱咤婆推诃金头宾那郭吉刀真加帝微三昧乌真火泥帝孽帝诃句尼帝娑诃。
　　一起雷震，子。二起闪电，丑。三起喧轰，寅。四起震动，卯。五起飞沙走石，辰。六起雷车大轰霹雳摄。午出。
　　收视返听，集精气於太定光中，密运天罡秘旨，雷音□出，怒目一视，使,者现前。
　　杳杳冥冥，天地同生。散则成炁，聚则成形。闻呼即至，遇召即临。适伸召请，先天一炁火雷飞捷报应使者张神君，已沐临坛，所有词因，谨当宣告。
　　执事读词意，献茶酒毕，发遣。念咒曰：
　　火雷使者，职事直符。威灵捷疾，身同太虚。升天入地，报应须臾。传令雨师，预告雷部。今日今时，显现坛所。速来速来，速去速去。
　　右咒毕，对杀方焚符，丁罡下令，作怒一喝，左足一顿地户，想天开地裂，两目神光直送使者而去。
　　作符秘诀
</div>
    <div class="pagination">
<a href="道法会元_page126.html">上一页</a><span>...</span><a href="道法会元_page122.html">122</a><a href="道法会元_page123.html">123</a><a href="道法会元_page124.html">124</a><a href="道法会元_page125.html">125</a><a href="道法会元_page126.html">126</a><span class="current-page">127</span><a href="道法会元_page128.html">128</a><a href="道法会元_page129.html">129</a><a href="道法会元_page130.html">130</a><a href="道法会元_page131.html">131</a><a href="道法会元_page132.html">132</a><span>...</span><a href="道法会元_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
