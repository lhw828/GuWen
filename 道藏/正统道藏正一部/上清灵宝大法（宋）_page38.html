<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 38 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 38 页/共 133 页</h1>
    <div class="content">　　迷惑者多。
　　右符治神昏乱。
　　仙道难固。
　　右符治人五藏烦燥。
　　鬼道易邪。
　　右符治物被虫食。
　　人道者心。
　　右符清神助炁。
　　谅不由他。
　　右符镇古木妖，安木上即天伐。
　　仙道贵实。
　　右符治子孙生多息病病。
　　人道贵华。
　　右符洽堕胎。
　　尔不乐仙道。
　　右符治五般风痫疾。
　　三界那得过。
　　右符治夫妻命克。
　　其欲转五道。
　　右符治门前五道为患。
　　我当复奈何。
　　右符镇外事不动。
　　过度三界。
　　右符治奴婢鬼。
　　魔王敬性。
　　右符镇外人作犯，令灾着本人。
　　勑制地只。
　　右符镇辟殟。
　　永离鬼官。
　　右符佩，去山瘴疟。
　　魂度朱陵。
　　右符佩服，能炼精魂。
　　受炼更生。
　　右符佩服，落死籍。
　　是谓无量。
　　右符镇火甑釜井椅卓自鸣。
　　普度无穷。
　　右符佩行舟洽水怪。
　　上清灵宝大法卷之二十二竟
　　上清灵宝大法卷之二十三
　　洞微高士开光救苦真人宁全真授上清三洞弟子灵宝领教嗣师王契真纂
　　经句符书门
　　书符敕朱墨咒
　　上清诀，朱南炁，墨炁。太玄杀炁，朱丹流光，入於其中，万恶逃亡。急急如灵宝符命律令。
　　敕笔咒
　　神笔通灵，上合玉清，书符杀鬼，治病安宁。凶灾万祸，所向摧倾，符到奉行。
　　发符咒
　　玉清诀。天门炁。
　　灵宝大法，元始真文，虚元大道，结化三清。炁降入符，符到安宁，人生鬼杀，永保无终。急急如律令。
　　开印咒
　　玉清诀，视印取用。
　　太上玉帝，真命河魁，玉清至灵，上清宝勑，太清奉行，万无不辟。急急如律令。
　　用印咒
　　玉清神印，丹霞赤文，开光十天，召真致灵。印之所到，万神敬从。急急如律令。
　　右法叩齿三通，存青黄白三炁，自天门下覆印，右手擎印使之。
　　收印咒
　　九灵九真，九仙九圣，九天九炁，覆盖神印。玉女玉童，侍卫交并，灵官力士，常保万真。急急如律令。
　　济生心印咒
　　上清有命，总炁虚元。云龙交篆，立注丹书。急急如元始上帝勑。中文。
　　度死心印咒
　　虚皇祖炁，大梵飞行。灵光注笔，涂苦罢对。幽暗罪魂，普监上生。急急如元始上帝勑。
　　烧香咒
　　诸天十方元极至真大神王。
　　右法以东方为始召降，如五老启途，群仙翊辕之类，下降於十方。然后从心中所陈祝之，次上香定心。
　　定心咒
　　魂神澄正，万炁长存。不经苦恼，身有光明。三界侍卫，五帝司迎。万神朝礼，名书上天。功满德就，飞升上清。
　　右一十句，取本命方炁咽之，行事随炁所愿，无不上达。
　　治万病咒
　　大行梵炁，周回十方。中有度人不死之神，中有南极长生之君，中有度世司马大神，中有好生韩君丈人，中有南上司命司录、延寿益算度厄尊神，回骸起死，无量度人。
　　右九句，凡无血凝滞，体有小疾，即端坐，双手玉清诀，念一遍，取东南炁入口中，闭炁，存炁如黄雾之状，自五脏穿入骨节皮毛之中，皆为黄炁，良久体有小热，其病即愈。凡治疾布炁并用。
　　生真炁咒
　　混洞赤文，元元上真。元始祖劫，化生诸天。开明三景，是为天根。上无复祖，唯道为身。五文开廓，普殖神灵。无文不光，无文不明，无文不立，无文不成，无文不度，无文不生。
　　右一十五句，每日早，双手玉清诀，，面东南，念五遍，存天降五色云，以鼻引入。咽之，存归三田，如此五藏充实，三田盈溢，皆成真炁，万邪不干。
　　五岳持身咒
　　混沌分光，开元祖劫。三台四圣，南北九天。八卦大神，五星三皇。三天师真，五岳持身。三涂六丁，六甲神仙。神虎四直，上帝降炁。内炼化成，玄女通真。云雷发震，生化自然。急急上奏，与天齐年。
　　右法子午诀，五方炁罩身。
　　安神定志咒
　　青帝护魂，白帝侍魄，赤帝养炁，黑帝通血， 黄帝中主，万神无越。青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天担力。五帝大魔，万神之宗。飞行鼓从，总领鬼兵。麾幢鼓节，游观太空。自号赫奕，诸天齐功。上天度人，严摄北酆。神功受命，普扫不祥。八威吐毒，猛马四张。天丁前驱，大帅仗幡。掷火万里，流铃八冲。敢有干试，拒遏上真。金铁前戮，巨天后刑。屠割鬼爽，风火无停。千千截首，万万蓊形。魔无干犯，鬼无妖精。三官北酆，明检鬼营。不得容隐，金马驿程。普告无穷，万神咸听。三界五帝，列言上清。
　　右咒每日早持一遍，不问出入行藏。此为泰定心神，通畅血脉，运化无滞，周行世界。
　　治疼痛咒
　　青帝护魂，白帝侍魄，赤帝养炁，黑帝通血，黄帝中主，万神无越。
　　右咒六句，震文，东炁，高文，南炁，兑文，西炁，坎文，北炁，中文，中炁。并咒一遍，吹病人疼处，令咳嗽一声，不过三次，疼即止。
　　五斗保生命咒
　　东斗主算，西斗记名，北斗落死，南斗上生，中斗大魁，总监众灵。
　　右六句，每遇夜星朗时，向五方各咒一遍，取五方炁吹，身佩五斗符，万邪不干，千灾去矣。
　　治病驱邪法
　　凡驱邪，止奏心章，与之分别人鬼，不得妄入鬼神情罪。先用五斗五魔符，与之安镇五脏，保命生津，驱逐邪炁。半月日后，却朝元奏请，中理五炁，混合百神符付之，吞服，镇守黄庭。
　　治颠邪法
　　凡颠邪之类，即存三宫天尊，升在泥丸宫，列玉局坐，呼召身中五脏正炁，升天中五星正无，各化为帝者，各方服色，执玉圭。后更将五脏五星，变为五斗，每星如道士之状，各方服色，依方位立，执青简。更将五脏五星，变为五天魔王，如人间武士之状，各方服色，执戟佩弓剑，依方位立。却存己神将升，五帝五斗五祝，魔直前，擒下鬼贼，到天尊前约束，押赴三官都司听断。仍念咒曰：
　　神公受命，普扫不祥。八威吐毒，猛马四张。天丁前驱，大帅仗幡。掷火万里，流铃八冲。敢有干试，拒遏上真。金铁前戮，巨天后刑。屠割鬼爽，风火无停。千千截首，万万剪形。魔无干犯，鬼无妖精。三官北酆，明检鬼营。不得容隐，金马驿程。
　　右咒九遍，给五帝五斗五魔符，与患人服，一月。若欲求报应，於病人夜卧时，用各符一道，令吞用，一道安头髻上，又一道贴帐带上，又一道同剧焚电中，告示六神，同三五将军，追摄报应。凡用符，须先朝元请降方行，如报应了，收前符於冷处焚之。
　　禳镇法
　　凡有大不祥，用铁板五片，阔三寸，长九寸，书五魔符，背后写因依年月日时，法位奉行，先具心章，密奏上玄，请降符命，方可行之。
　　佩符咒
　　侍经五帝，玉童玉女，各二十四人，营卫神文。保护受经者身。
　　右咒凡木命人，取东炁，火命，南炁，金命，西炁，水命，北炁，土命，上方炁，吹符，上清诀。
　　度一切亡魂咒
　　普告三界，无极神乡，泉曲之府，北都罗邓，三官九署，十二河源。上解祖考，亿劫种亲，疾除罪簿，落灭恶根，不得拘留，逼合鬼群。元始符命，时刻升迁，北都寒池，部卫形魂。制魔保举，度品南宫。死魂受炼，仙化成人。生身受度，劫劫长存。随劫输转，与天齐年。永度三途五苦八难，超凌三界，逍遥上清。
　　右咒并玉清诀，东炁。
　　安宅祝土咒
</div>
    <div class="pagination">
<a href="上清灵宝大法（宋）_page37.html">上一页</a><span>...</span><a href="上清灵宝大法（宋）_page33.html">33</a><a href="上清灵宝大法（宋）_page34.html">34</a><a href="上清灵宝大法（宋）_page35.html">35</a><a href="上清灵宝大法（宋）_page36.html">36</a><a href="上清灵宝大法（宋）_page37.html">37</a><span class="current-page">38</span><a href="上清灵宝大法（宋）_page39.html">39</a><a href="上清灵宝大法（宋）_page40.html">40</a><a href="上清灵宝大法（宋）_page41.html">41</a><a href="上清灵宝大法（宋）_page42.html">42</a><a href="上清灵宝大法（宋）_page43.html">43</a><span>...</span><a href="上清灵宝大法（宋）_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
