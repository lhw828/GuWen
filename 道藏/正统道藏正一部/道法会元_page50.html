<!DOCTYPE html>
<html>
<head>
    <meta charset="UTF-8">
    <title>道法会元 - 第 50 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 50 页/共 361 页</h1>
    <div class="content">　　占禄
　　甲禄到寅，乙禄到卯，丙戌禄到巳，丁巳禄居午，庚禄居申，辛禄到酉，壬禄到亥，癸禄居子。
　　禄前一位是天贼星，看明暗，知人有盗贼事。凡占病，看福样二星灯是如何。
　　占马
　　申子辰，马到寅。寅午戌，马居申。巳酉丑，马在亥。亥卯未，马在巳。
　　若禄马二灯明亮焰长，好。若二灯暗，或灭，此系禄马困，皆凶，病主重也。
　　官符
　　申子辰亥上不堪言。巳酉丑逢申须敛手。寅午戌巳上动纸笔。亥卯未寅上切须忌。
　　讼
　　寅午戌亥上不须说。亥卯未申上勿遭值。申子辰巳上化灰尘。巳，酉丑寅上休开口。
　　占煞方
　　申子辰，煞落南方巳午未。亥卯未，煞落西方申酉戌。寅午戌，煞落北方亥子丑。巳酉丑，煞落东方寅卯辰。如指方向，以本命推之。如申子辰生人，则煞在巳午未矣。焚符於本命受煞之方，依法厌禳。设或逢煞，又在坤良，则危乎旦夕。若求方煞，遇生旺而与命合者，吉。三合对冲者，亦吉。讼若逢，又分宾主，在乎机巧求之。凡朝告推验灯法，可以类推，取断吉凶，不可执泥，随方而通变。如见本命灯弱者，随本命所属生旺方取炁助之。不弱主好，如助之仍弱，主灾病留连。
　　身中策应
　　一身肢体之中，忽有动处，忽有疼处，□痒转筋，僵仆，气逆咳嗽，头痛，皆有魔道交侵，心章不达。
　　左目震，右目巽，左鼻坤，右鼻艮，
　　口唇离，左耳乾，右耳坎，左臂震，
　　右臂巽，左足坎，右足坤离。
　　如见跳，耳鼻□庠，内动之类，借八卦方之说，一同取用。
　　十指痒，斋官不至诚。头痒，天曹议罚。十足指动，行持人有过。顶门痛，热天门□。水道无故动，外魔兴害。谷道气泄，外魔干扰。
　　占物
　　五金声清圆者。吉。浊者。不利。灯烛泪。不吉。香烟清农者。吉。灯烛香爆在南方，必主火惊。如煞方，则七日内见。如供献，草叶花木芳鲜者。吉。焦枯者。不利。供器坠地，响音恶破者。凶。清圆者。顺快。水声。泻痢。木声轻清在东南者。主有才喜。重声在西北方。主有丧祸。土声，土鬼动，蚯蚓作声。主冢讼。鸡唱及时。改故图新。鸡唱非时。则家神乱，惹鬼贼。犬声。大恶，讼病将来。声连延，家宅不宁。猫声。冤债时行。色衣儿啼。小有财喜。白衣儿啼。阴，小凶。笑语喧噪。招惹狞邪。笑语微微。阴私小喜。行步声重及步步多者。凶。马嘶驴叫。是哭声。飞蛾扑灯。凶。牛声。地神不安，宜谢。猪鹅出声。不利。头左为父，头右为母，左右手为兄弟，左右足为奴婢。
　　占讼
　　看本命灯及流年官符灯焰红。讼乃元告得理。本命灯好，官符灯晦。讼散。若灯花落。主破财。灯盏落地，器具落地。主凶。灯减者。主死於狱，否则受刑。直上不动。吉。短而动者。危。灯后遇狂风一阵。有险终吉。官符，则看廉贞。占病，则看本命寿灯，禄马灯。占兵寇，则看破军。
　　占家宅
　　贪狼星为男家主，破军星为女家主，禄存星为兄弟，廉贞星为女人，武曲星为外亲，又为奴婢，辅弼为小儿。
　　占风水
　　看禄存星，巨门星。又为天贼星。贪。主东地。巨。主东南。禄。妻妾，女子。文。子息，福德，女儿。廉。财、刑、疾、女、夭。武。田园，奴仆，寿元，女，兄弟。破。官职，女命。辅弼。小儿豪富，贵父母。
　　日分随建日辰
　　贪狼。子。初一，十一，二十一巨门。丑亥。初二，十二，二十二，初十，二十，三十。禄存。寅戌。初九，十九，二十九。文曲。卯酉。初八，十八，二十八。廉贞。辰申。初三，十三，初七，十七，二十三，二十七。武曲。巳未，初四，十四，二十四．初六，十六，二十六。破。午。初五，十五，二十五。贪。太阳。巨。太阴。禄。火罗。文。水孛。廉。土计。武。木炁。破金。
　　冬至斗柄指亥：
　　夏至斗柄指巳：
　　四季点灯建日辰：
　　甲丙戊庚壬。属阳。乙丁己辛癸。属阴。
　　凡验斗灯，从贪狼排，安二十四气时节往来轮排。告斗之日，第一证为节气迤推之，以验吉凶，应在何时。
　　五行相生
　　金生水，水生木，木生火，火生土，
　　土生金。
　　五行相旺
　　木旺在卯，火旺在午，金旺在酉，
　　水旺在子，土旺四季。
　　五行相克
　　金克木，木克土，土克水，水克火，
　　火克金。
　　外报应
　　欲知奏告妙通灵，远求诸物近诸身。
　　猫犬定知有公讼，犬叫由来是哭声。
　　蝙蝠是为催魂使，蚯蚓还知泉魅神。
　　飞蛾入灯看生死，花开双只察枯荣。
　　灯带泪时人必死，青为鬼炁是灾迍。
　　药物动时紧不验，恶虫推破动力兵。
　　试将此法通玄妙，便是神仙物外人。
　　报应歌
　　按抬拖凳是家亲，箫笛□笙喜庆真。
　　鸡鸭孤魂求解脱，抛刀破器损家庭。
　　索声怨炁冤家债，咳嗽声知瘵鬼侵。
　　相打斗争防外挠，开门闭户贼鬼临。
　　忽闻火爆须防火，犬吠谊哗狱讼平。
　　或听孩声生狱定，静中走步是虚惊。
　　一声清磬知禅瑞，歌唱笑声欢喜临。
　　拖鞋拄杖家先鬼，敲碗敲台鬼自刑。
　　鼠声啾啾人论讼，乌鹊飞呜祸患临。
　　风吹树木防偷盗，叫瞰连声口舌侵。
　　哭声啼叫丧车动，泼水槌衣坟墓惊。
　　摇铃打钹家神动，擂钵刀声犯六神。
　　砖瓦土声知有犯，长吁掣锁是牢瘟。
　　风马传声家进业，肃然安静是平宁。
　　起来最向坛中见，随意求之是的真。
　　星河天池
　　长生
　　元来此位属长生，万种千般事事亨。
　　保病驱邪皆立应，经营出入任纵横。
　　标星长生，又属东方生炁之所，命不入煞，非特保生，亦且增禄延年。设或逢煞，又属西北方之所，而病危笃者，定以本命所逢生旺之日有变。须大作福禳禬，遇险方可。如产入煞，则生下而亡，讼则留连。
　　沐浴
　　沐浴之方忌老人，少年得者半枯荣。
　　欲知到底何凶吉，子细看灰暗与明。
　　虽值吉方，命若犯煞，亦难救解。无煞加临，如指两傍有主等上生扶之，则当所禳。水鬼，请斗下符，法水洗病人五心，可保。向安孕，若东而不入煞，可保生育两全，讼摆脱解释。
　　冠带
　　少年冠带喜周全，老大逢之却不然。
　　应是经营并出入，且宜退守不须前。
　　不利於病。如病与小疫，则当衣冠端坐，平心定炁，自可轻安。病危疾，终有忧疑，须依法禳禬，画登身替代厌禳，再求报应。问讼，乃不胜之胜。
　　临官
　　五行一位属临官，保病应知立便安。
　　有讼有官终得理，一家眷属自团乐。
　　宜求社神，小疾寻常感冒，亦代形厌禳。或逢主算上生，再禳可保。疾证危者主凶，最宜出官，贵人得力。
　　帝旺
　　帝旺临官是吉方，凡人得病应时康。
　　若还保佑田蚕事，管取千箱兴万仓。
　　讼则讼兴，病则病旺，家宅则家宅旺，人财则人财旺。若危病者，老人於旺宫加进旺更。若临煞，定於旺日，亡矣。行待者，为病家急治狂邪猖伤之鬼。求财爵禄，必主丰荣，盈满不亏，但须至损抑。
　　衰
　　次第安排一位衰，病人难瘥祸相催。
　　莫教火爆并火黑，纵使无凶也皱眉。
　　再禳，仍多作福。不能，遂於衰微，以至危困，不可为矣讼。宜求和。
　　病
　　推数斯宫是病方，病人终是不离床。
　　若求安乐无烦恼，除是看经烧好香。
　　节气相遇，魂魄不宁，看所属方位刑、克、伤、魔、冲，并定远近日辰。讼，宜改正。
　　死
　　方位安排却值死，患者寿数止如此。
　　万事不宜休向前，莫待临期方叩齿。
　　或在艮坤，命或逢煞，符法救解。遇复卦，作急解禳，尚恐不兔。遇升卦，可厌禳救解。或命不逢煞，又在东南，则可厌禳以保。讼在官，宜求解，仍求禳度。
</div>
    <div class="pagination">
<a href="道法会元_page49.html">上一页</a><span>...</span><a href="道法会元_page45.html">45</a><a href="道法会元_page46.html">46</a><a href="道法会元_page47.html">47</a><a href="道法会元_page48.html">48</a><a href="道法会元_page49.html">49</a><span class="current-page">50</span><a href="道法会元_page51.html">51</a><a href="道法会元_page52.html">52</a><a href="道法会元_page53.html">53</a><a href="道法会元_page54.html">54</a><a href="道法会元_page55.html">55</a><span>...</span><a href="道法会元_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
