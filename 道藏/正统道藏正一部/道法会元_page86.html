<!DOCTYPE html>
<html>
<head>
    <meta charset="UTF-8">
    <title>道法会元 - 第 86 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 86 页/共 361 页</h1>
    <div class="content">　　符檄者。
　　空三寸篆符。
　　右奉
　　符檄，速召某府城隍主者，仰速遵承，行下所属司局，及管下州县某处地分乡坊里域社令，英烈土主神祠，咸令照应。特为当境人民检会平日所犯深愆重罪，并体太上宽恩，悉从原宥，开以自新。躬亲领集所部精兵猛骑，合属诸庙英烈神祇，前来某处地分，迎同本差天将雷神，一合戮力，鼓以雷霆，润以风雨，去其螣蠈，及以螟虱，远离他方，绝减踪迹，毋令遗类，有害禾苗。使多稼之复生，庶需民之蒙惠。用副有秋之望，广昭大造之仁。非比泛常，事干济众，幸毋稽滞，星火奉行。一如、玄科律令。
　　年　　月　　日　时告下。具位　　臣姓某承诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　檄皮
　　符　　　　　檄
　　元始一炁万神雷司
　　某府城隍主者前
　　恭准
　　元降道旨，
　　玉符所至，万神奉行，违者斩尸。
　　急急如律令。今据入意。除已拜上章书，奏闻三天金阙，九宸玉陛，师省合属，祈恩照应施行外，么口行符檄告下者。
　　空三寸篆符。
　　右奉符檄，速召某地分所属土主里域，社令土地等神，所耕诸处田土鄱官主者，仰速遵依，咸令照应。特为当境人民检会平日所犯探愆重罪，并体太上宽恩，悉从原宥，开以自新。躬亲统集所部阴兵猛骑，合干神员，前来某地方，迎同本差天将雷神，一合戮力，鼓以雷霆，润以风雨，去其螣蠈，及以螟蟊，远离他方，绝灭踪迹，毋令遣类，有害禾苗。使多稼之复生，庶烝民之蒙惠。用副有秋之望，广昭大造之仁。非比泛常，事干济众，幸毋稽滞，星火奉行。一如玄科律令。
　　年　　　月　　　日时告下。　具位臣姓某承诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　封皮
　　符　　　　　　　檄
　　元始一炁万神雷司封
　　土主某庙主者前投落
　　道法会元卷之五十二竟
　　#1原漏题，据文意应为《家书上祖元君》，文式与卷五十一《家书上祖元君》相类。故补。
　　#2孙上漫漶四字，据卷五十一《家书上祖元君》宜为『具位嗣派（孙某）』。
　　#3此处原漏三字，据卷五十一《家书上祖元君》，宜补『惶，无由』。
　　道法会元卷之五十三
　　清微禳却蛟虎文检品
　　奏九宸上三境伏魔心章
　　具位臣姓某诚惶诚恐，稽首顿首，百拜上言：臣奏据某投词，伏为本境昨於某月以来，忽有猛虎出入无时，啖物伤人，为害非小。乡坊震惧，无以安居。敬集愚诚，求为驱治。臣领词虔恪，切惟人不可以同於兽，物以群分；兽乃相率而食人，事非小故。岂里社之神，容非失职，抑人民之众，积衅所招。所合平除残害，谨为奉行符命，委请雷君，督勒地神，驱逐暴虎外，未敢自专，谨遵元降，进呈
　　三境伏魔心章上闻者。
　　空五寸篆符。
　　右章泄自太虚，流降三界。臣谨谨端肃，志心百拜上奏
　　高上神霄玉清真王长生大帝，东极青华大帝，九天应元雷声普化天尊，九天雷祖大帝，上清紫微碧玉宫太一大天帝，六天洞渊大帝，渌波天主帝君，可韩司丈人真君，九天采访使真君陛下。恭望天慈，允臣所奏，即赐恩命，降付省府，宣告九霄诸天台馆府阁，行下当境所属城隍土主，里域社令土地神祠，咸令照应。特与检会当境人民所犯罪业，咸与原赦。宣告法中阳雷神君苟留吉，阴雷神君毕宗远，神虎玉女等神，一合下降，督勒当境山君川后神祇主者，即便昭显神威，驱逐暴虎。远遁无人之境，灭迹潜形；免为民物之灾，兴利除害。庶得安於境土，实有赖於帡幪。得副下情，以彰正教。干冒天威，臣下情不胜激切俟命之至。伏候睿旨。
　　年　月　日具位臣姓某上奏。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　可漏
　　神霄九宸上帝陛下具位臣姓某谨内封
　　方函
　　三境伏魔心章上诣
　　具位臣姓某谨外封
　　神霄九宸天宫进奏
　　笺九司上仲和妙道心章
　　具位臣姓某谨据入意。臣领词虔切，恪为奉行。
　　除已修具章书，上奏九霄宸廷，希恩照应外，谨遵元降，进拜冲和妙道心章上闻者。
　　空五寸篆符。
　　右章泄自太虚，流降三界。臣谨端肃，
　　上启
　　玉府判府真君，玉府左右侍中，玉府左右仆射，天雷上相真君，玉枢使相真君，斗枢上相真君，上清司命玉府右卿，五雷院使真君，雷霆都司元命真君圣前。恭望圣慈，允俞所请，即赐保奏宸廷，请降恩命，告下城隍土主，里社神祠，成令照应。特与检会当境人民所犯罪业，咸与原赦。宣告法中阳雷神君苟留吉，阴雷神君毕宗远，神虎玉女等神，一合下降，督勒当境山君川后神祇主者，即便昭显神威，驱逐暴虎。远遁无人之境，灭迹潜形；免为民物之灾，兴利除害。庶得安於境土，实有赖於帡幪。得副下情，以彰正教。臣干冒圣威，下情不胜惶惧俟命之至。谨状。
　　年　　　月　日具位臣姓某上启。
　　笺魏元君引进
　　具位臣姓某再拜
　　上言：臣谨据入意。臣领词虔切，恪为奉行。以今修具章书一函，敢乞引进，奏达高上神霄玉清真王九宸帝君陛下。未敢自专，谨具笺状，端拜上启祖师高元宸照法王清真紫虚元君道前。恭望师慈，允俞所请，俯念宗枝，不以他类章奏进达，敢祈速应。或恐奏文谬误，语句无伦，行列不端，不合玄范，就乞哀怜，削治正定。必使上合天心，毋令谴却。请颁恩命，告下城隍里社，土主神祠，咸令赦宥民愆，驱逐暴虎。次丐旨命上清神烈阴阳苟、毕二雷君，神虎玉女等神，一合下降，督勒当境山君川后神祇主者，即便昭显神威，驱逐暴虎。远遁无人之境，灭迹潜形；免为民物之灾，兴利除害。庶得安於境土，实有赖於帡幪。得副下情，以彰正教。臣干冒师严，下情不胜惶惧俟命之至。谨启。
　　年　月　日具位臣姓某上启。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　家书上祖元君
　　具位嗣派孙姓某即日稽首再拜，书上宗师金阙昭凝妙道保仙元君幕下。某草芥微生，雷霆小吏。上叨接引，获侍班行，夙夜兢惶，无由称谢。今据入意。除已拜奏章书，奏闻九宸玉陛，祖师玄省，请恩施行外，重念某德薄任重，过着功微，不足以感召真灵，斡旋造化，非资启迪，曷遂显扬。谨具家书上闻，伏丐师慈，俯念宗枝，垂怜末学，即赐转闻清微开基演派历代师真，保奏帝廷，颁降洪恩，告下城隍里社土主神司，咸与赦宥民愆，驱逐暴虎。仍丐旨命上清神烈阴阳苟、毕二雷君，神虎玉女等神，一合下降，督令当境山君川后地分神祇主者，即便昭显神威，驱逐暴虎。远遁无人之境，灭迹潜形；免为民物之灾，兴利除害。庶得安於境土，实有赖於帡幪。得副下情，以彰正教。冒读师严，伏冀原宥。不宣。
　　年　月　日具位臣姓某书上。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　开天符诰
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，奏入天门。
　　空三寸篆符。
　　右符谨请
　　天阙掌关诸君，三界主者，准此证应，毋得稽滞，速达帝廷，立俟昭报。一如天信。
　　年　月　日　时告下。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　具位　　臣姓某承诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　递牒
　　元始一炁万神雷司
　　今据某投诃驱逐暴虎，保佑乡民事，谨具三境伏魔心章一函，笺状一函，上诣高元宸照宫请进。冲和妙道心章一通，家书一封，上诣雷霆九司真君圣前请进，金阙昭凝宫呈进。
　　元始一炁开天通三界玉符一道，告闻天阙掌关诸君，三界主者前请进。专仗神威，速为传达，守待恩命，颁下施行。凡历云程，严加防护。若有妖魔妄行遏截者，就便摄赴所在有司，依律治罪，以明天宪。事干济众，非比泛常，星火奉行，立俟昭报。须至牒者。
　　右牒上九天捷疾焚炎杨符使，请详事施行。
　　谨牒。
　　年　　月　　日时牒。具位　　姓某押。
　　宗师金阙昭凝妙道保仙元君祖。
　　符告二雷君
　　元始一炁万神雷司
　　恭准
　　元降道旨，玉符所至，万神奉行。今据入意。除已飞奏天阙宸廷，褊闻师省真司，希恩昭一应外，合行元降符命告下者。
　　空五寸篆符。
　　右奉玉符，速召上清神烈阳雷苟神君，神化阴雷毕神君，仰速遵承元降，告谕神虎玉女等神，所属城隍主者，一合督勒当境土主里社正神，山君川后地分神祇主者，即便昭显神威，驱逐暴虎。远遁无人之境，灭迹潜形；免为民物之灾，兴利除害。庶得安於境土，实有赖於帡幪。得符祈祷之诚，以广清微之化。事干济众，星火奉行，不得有违，立俟昭报。一如玄科律令。
　　年　　月　　日时告下。具位　　姓某押。
　　宗师金阙昭凝妙道保仙元君祖。
　　檄城隍
　　元始一炁神雷司
　　恭准
</div>
    <div class="pagination">
<a href="道法会元_page85.html">上一页</a><span>...</span><a href="道法会元_page81.html">81</a><a href="道法会元_page82.html">82</a><a href="道法会元_page83.html">83</a><a href="道法会元_page84.html">84</a><a href="道法会元_page85.html">85</a><span class="current-page">86</span><a href="道法会元_page87.html">87</a><a href="道法会元_page88.html">88</a><a href="道法会元_page89.html">89</a><a href="道法会元_page90.html">90</a><a href="道法会元_page91.html">91</a><span>...</span><a href="道法会元_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
