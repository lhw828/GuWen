<!DOCTYPE html>
<html>
<head>
    <meta charset="UTF-8">
    <title>道法会元 - 第 208 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 208 页/共 361 页</h1>
    <div class="content">　　右五神将名，乃北方黑雷下直符力士邓化，魁罡斩鬼使者黄天佑，天计主雷大神严广，都烈河鬼使者柳卿章，天毒小道大煞神将李道明。俱掌九天玄章府雷兵万众，专治魈精，一切难摄之鬼。凡摄附则用之。摄到便附。或更用黑面灵液雷公飞摄符，则无鬼不摄也。
　　召将咒
　　天罗七星，飞剑神王。雷声一动，镇定乾坤。吾今召汝，只当前行。急急如律令。存将至书符。
　　黑面灵液雷公飞摄符
　　缚符咒
　　黑面雷公，黑杀天兵。四直驱斗，阳神步罡。北斗将军，卫我身形。布炁长存，闪电驱兵。三千六百，五行尊神。头分日月，照破星营。诸天神祇，为吾摄来附身。急急如律令。
　　右符於香炉内烧，令附人闭目在前。
　　次念：
　　召将出魂咒
　　九天之精，袪荡乾坤。诸兵将佐，摄捉附身。
　　又咒
　　火光威猛，斩妖灭精。东方太阳，照耀乾坤。五雷使者，霹雳附身。巡游世界，鬼神心惊。吾今使汝，随令听行。速附速附。
　　都天翻杀铁毒霹雳咒
　　九天雷电，霹雳流星。何神不使，何令不行。雷兵荡荡，威震十方。天毒火烈，烧鬼灭亡。急如雷轰律令。咒毕，用金锁诀从脑心打下。
　　摄附十大星帅咒
　　太阳
　　太阳星帅，威震扶桑。奉轰天敕，运用雷霆。承飞符摄，急速奉行。
　　右法，自卯勒至申，就以大指掐下五指甲，复回卯上一点，取东方炁吹入附体。
　　木星
　　岁华木德，威震轰庭。发生万物，鼓动潜灵。将兵飞摄，用以灵文。
　　右法，自震至巳，以大指掐二指甲，点卯，取东方炁吹入附体。
　　火星
　　荧惑立法，总司火权。威光万丈，烧减精灵。随符下应，摄附人身。
　　右法，自午至巳，以大指掐中指甲点定，取南方炁呵附人身。
　　金星
　　太白星帅，权震西方。主司兵柄，白芒耀光。奉承轰命，摄除祸殃。
　　右法，自酉至寅，以大指挑归酉点住，取西方炁呬入附人顶。
　　水星
　　水德伺晨，禀命雷轰。洞阴水府，九江九溟。遵承符告、诛灭祸精。
　　右法，自子至巳，出大指掐巳，复至子掐定，取北方炁吹附人顶。
　　土星
　　中央土宿，总摄四方。黄中理炁，奉命帝房。从天下降，飞摄祸殃。
　　右法自辰至戌，以小指押定，复归辰，取天罡炁吹入附人顶。
　　神首
　　交初神首，烈耀中天。威光所到，山裂石穿。神通广大，速赴坛前。
　　右法，自午至戌过卯，出大指挑至未掐定，取未炁吹附人顶。
　　神尾
　　交终神尾，威撼山川。黑炁飞踊，冲塞九天。吾今默召，神勇自然。
　　右法，自子至辰巳，下丑掐定，出丑方炁吹附人顶。
　　紫炁
　　道曜紫炁，降福无穷。轰天正令，制鬼除凶。神光所照，降格玄穹。
　　右法，自申至子，大指挑至亥，随人本命方取炁，吹附人顶。
　　月孛
　　威慧神猛，震断九天。神剑挥击，鬼灭九泉。奉承轰令，不得召连。
　　右法，自戌逆压至辰出，次挑太岁方取炁，吹附人顶。仍书入前十大星帅隐名，密念此咒，用本方炁诀。其法出於青城宝匣密诀。
　　建大狱符
　　法用绯纸圆剪如穴大，掐火狱诀书之。
　　用绝诀取东南炁入
　　此后符，用黑纸圆剪书之，盖狱。
　　书毕取东北炁吹入
　　关天锁地狱
　　用大石书此壁狱上雷局运星斗涂形
　　咒曰：
　　天帝降狱，火师合雷。南方火帝，化作火坑。大火神王，急来降立五霞真炁。疾。
　　雷帝符命，付我告行。统摄三界，驱遣五雷。五岳四渎，城隍社令，血食之神，领兹符命，断绝邪精。上帝勑命，永劫沉沦。日月不照，亿万千年。急急如雷轰律令。
　　迷魂符
　　穿天入地水穴迷魂摄
　　收魂符
　　降魂符
　　出体符
　　镇魂符
　　附法密念咒报应
　　五雷使者张元伯，霹雳轰轰捉缚行。上朝天地透四海，下至地府酆都行。吾是五雷直符将，上朝玉阙日月行，五岳四渎震乾坤。今日上帝奏敕命，斩缚鬼神速现形。急急如雷轰大帝敕令。
　　如是折指报应，再折问得前，一般使捉法。
　　捉法
　　速召五雷神，霹雳震乾坤。上感天地动，下至赶山魈。吾乃西方将，火光震天行。五岳来拱手，速摄恶鬼神。急急如律令。
　　如两手都折起，存想神将左右森列，喝令病人合掌了，用水一口，分作三口噀面、胸、手、即喝吊起。却念缚咒。
　　缚法
　　雷公将军，五雷震行，东方使者马日休，速缚鬼通名。上撼金阙，下至幽冥。我有敕命，缚鬼来呈。急急如律令。
　　如是良久密念咒指顶。念一遍，喝神将捉下。抱头喝直，令手抱住头。又令反手交叉。如交叉了，神将控下。如控下了，可问是何方鬼祟，何故前来。如附体了，法师子细问，写出详供事理。或不说，下枷法。
　　枷法
　　谨召南方五雷使者，朝天地，摄鬼神，上五岳震四海。上朝天地，霹雳轰轰。闪电圣母，照定幽魂。吾今有敕郭元黄，今日上界讯鬼通名。敢不从命，斩尔幽魂。急急如律令。
　　喝教神将反手背绑□了，神将捉手吊起。如吊起，再将水噀胸前一口，念后咒。
　　考法
　　五雷使者，天地合情。上朝金阙，入地幽冥。朝天霹雳，神摄阳神。西方使者邓云，考鬼通名。大帝有敕，打鬼灭形。急急如律令。
　　如是说未明，须打。又不说，喝神将两腿上执一百。再不说，念后咒。
　　絣咒
　　谨召北方天罗神，披头仗剑震乾坤。朝天五雷，霹雳轰轰。上朝玉帝，下至幽冥。霹雳大将刘青，絣鬼通名。急急如律令。
　　如是神将絣开左脚，离右脚一尺，用罗粉写敕字一个。神将又将右脚离左脚一尺，亦写敕字一个。如两脚在敕字上了，喝神将合两手抱住头顶控下，又不说，念后咒。
　　都考法
　　速召西方欻火神，手提金槌并金丁。
　　两眼火光如迸雷，随身变化霹雳声。
　　吾乃三天都总教，题名显姓邓伯温。
　　身跨白虎威猛兽，火光辽绕奔天庭。
　　今日吾当巡世界，收捉邪魔恶鬼神。
　　急急如律令。
　　咒毕，取水一口，噀五噀，一噀头，二噀胸，三噀脊心，四噀腰，五噀脚。喝神将莫放起。喝神将头刺在地上，与吾翻筋斗。拷过，令出体神将押出床上，且教睡。法师安神少待。如是絣了，问他家人是与不是。且详审轻重，却行后法。
　　黄神越将法
　　魁斗天罡正七星，坤天霹雳斩鬼神。
　　斗宿星象由我布，斩杀妖魔不敢侵。
　　黄神越将从我出，霹雳轰轰战四门。
　　敢布妖氛传入体，即捉邪魔来现呈。
　　急急如律令。
　　咒毕，掐斗文，向病人面布炁一口前去，念毕放诀。此即天医报应法。
　　天罡附法
　　如人家有状词来投，先看状内浅深，如是鬼祟着体，不可便进门。在病家门侧坐定，问家长病人在何处。病人若起得者，法师问之，答语不是邪祟之状，且款款召将。若是病人起不得，可借十五岁小童一人，令童子洗手灌口，法师焚香，少待叫童子於香炉前立定，令童子合眼。
　　五雷如意摄法
　　五雷五雷，山岳崩摧。霹雳大将李仲清，手提钺斧震乾坤。今日大帝有救命，捉鬼入坛速通名。急急如雷轰大帝律令。
　　存五雷奔随神将，眼青电，獠牙红发，裹青包巾，披铁甲，皂抱，腰系束带，青布行缠，袴扎入行缠内，着麻鞋，手提大斧，从地户猛烈前来。法师结雷印，鼻引口吸，取炁一口，摄神将伫於左边，任意使唤。
　　五雷摄法
</div>
    <div class="pagination">
<a href="道法会元_page207.html">上一页</a><span>...</span><a href="道法会元_page203.html">203</a><a href="道法会元_page204.html">204</a><a href="道法会元_page205.html">205</a><a href="道法会元_page206.html">206</a><a href="道法会元_page207.html">207</a><span class="current-page">208</span><a href="道法会元_page209.html">209</a><a href="道法会元_page210.html">210</a><a href="道法会元_page211.html">211</a><a href="道法会元_page212.html">212</a><a href="道法会元_page213.html">213</a><span>...</span><a href="道法会元_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
