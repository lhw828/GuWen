<!DOCTYPE html>
<html>
<head>
    <meta charset="UTF-8">
    <title>岘泉集 - 第 11 页/共 19 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>岘泉集 - 第 11 页/共 19 页</h1>
    <div class="content">　　泉声憎吠犬，春响跃潜鱼。万物生生意，虚中乐有余。
　　题琼林秋色
　　仙台耸灵构，玉树环青空。秋色半帘雨，松涛三径风。
　　云情隐居阁，涧韵杂襄桐。勉志步前列，幽图披华嵩。
　　题方壶秋山幽隐图
　　北苑无穷意，秋山满目中。短桥通驿路，老屋带霜枫。
　　过雨冻侵夕，残云静敛空。偶同归隐处，尘迹罕西束。
　　我爱山居好
　　我爱山居好，无求足养真。秋声七八月，山色两三人。
　　迹晦心非晦，身贫道岂贫。沧瞑观大化，搔首愧红尘。
　　我爱山居好，萧条岁月长。静中知道大，闲处觉身忙。
　　夏雨云尤白，秋风菊渐黄。何如收足坐，尘虑岂相妨。
　　我爱山居好，从知物我同。风云而车辙，天地一环中。
　　生化机无尽，圆方妙不穷。屈伸呼吸裹，委顺任西束。
　　我爱山居好，消闲应接稀。静喧真蚁穴，聚教等蛛机。
　　情识生人我，行藏见是非。谁闻蒙叟语，独有此心微。
　　我爱山居好，柴门补薜萝。诸峰自宾主，远濑即弦歌。
　　犬静村墟暮，山深雨雾多。夜阑群动息，琅韵独长哦。
　　我爱山居好，年深坐寂寥。风霜看劲节，冰雪对寒标。
　　养火三宫诤，怡神百虑消。但无蝉蜕击，放旷即逍遥。
　　我爱山居好，收回万古心。漂流快奔浪，澄定见精金。
　　世俗观常变，人情识浅深。崆峒无别味，自许老山林。
　　我爱山居好，寒温不记时。江湖无旧梦，交友寡新知。
　　出处随吾分，操违任世疑。寓言盈简恢，於此定何期。
　　题汪原八咏
　　石坞云为构，真成小有天。草池寒入梦，山雨夜惊眠。
　　村转邻家树，花流碉口泉。学仙非傲吏，乐此去经年。
　　右东坞春云
　　山泽寻真处，翻经作石台。晚烟生古树，春乌落残梅。
　　羽佩云中度，灵搓海上回。俯观无际畔，何地不尘埃。
　　右北岭石台
　　南阜山俱秀，青蓝满坐隅。也应看剑饮，只合带经锄。
　　秋冷多黄叶，溪深问白鱼。何如留半亩，容我共潜虚。
　　右南山秀色
　　月色初冻夜，溪流两岸清。星何斜屋角，风露杂泉声。
　　沙渚流孤舫，秋山隐故城。渔歌来野韵，束崎路回萦。
　　右西溪秋月
　　草舍依农圃，环庭手植多。宁无去官酒，也有卷茅歌。
　　雪后行吟晚，秋深食养和。久探炉药事，隐退近如何。
　　右草堂松菊
　　种圃兼芝菌，耘锄岁月侵。桑麻总生意，墟里共繁阴。
　　雨足林塘润，春寒陇亩深。夕谈无杂语，投老更知心。
　　右老圃桑麻
　　别井泉清冽，泠泠会有源。烛容明是鉴，无底石为根。
　　茶鼎斟常碧，丹瓢汲后温。宁如淇海视，留与寿诸孙。
　　右玉井清泉
　　凿石开新沼，方诸十亩青。雨声翻鲫浪，山气逐龙腥。
　　曲宝时呜雪，流珠晚荡星。从知得真味，早悟太玄经。
　　右石池湛碧
　　次葛维贞炼师谢画韵
　　杜曲多诗思，幽栖胜草亭。潜真窥五太，养素悟三灵。
　　羽服过林谷，仙标蔼户庭。耆英凋落甚，吾喜发尤星。
　　南阳文物裔，兴写墨池头。人产凤凰穴，鹤还鹦鹉洲。
　　远岚横蟑湿，乔木断云浮。晚有渭川思，应垂不饵钩。
　　屏迹
　　屏迹浑成癖，观空绝见闻。池昏泉入窦，径避藓成纹。
　　石涧喧春雨，紫扉掩暮云。素耽樵牧趣，直欲谢尘氛。
　　五言排律
　　游璧鲁洞天
　　璧鲁天真府，佳晨足胜游。雅期先九日，遐赏属三秋。
　　丛隶联仙萼，名簪协令俦。溪浔分放棹，林渚渐经丘。
　　村近延时酌，山庖款暝留。峻崖悬积铁，密树响呜球。
　　雾引湘帘细，星垂藻井幽。泉分霜楮臼，碉抱露苗畴。
　　席月糜邻豹，厨烟犬杂猴。晓炊催束袂，野簌尽交筹。
　　树日冰华今，眠云练彩周。履危抛谢屐，步侧舍陶舟。
　　洞户骈肩入，岩肩并涉求。攀援闻宝筱，指顾坐绸缪。
　　阴壑盘风磴，阳冈洗昼云。凄台宜落帽，凝霭欲加裘。
　　汉迹神藏虎，秦封木外虹。鲁侯严甲卫，太乙秘冥搜。
　　宝岌虚灵檄，琳书着羽流。贯鱼穷险怪，序鸦少夷犹。
　　秀采苏耽橘，凉斟玉女揪。古搓怀博望，探谷候巢由。
　　枝稳惊栖鹊，身轻愧浪鸥。畏途惟仰娣，空语递喧课。
　　先辙追芳躅，真盟仰大猷。鳌行循引窦，磬折俯傍钩。
　　嗣忝神明冑，才违简帐修。帝廷嘉静谧，玄圃遂优游。
　　归策过停鹤，全生悟解牛。幻名题绝壁，旷劫视崇休。
　　和吴彦直游岘泉
　　丘园诚好遁，仙脉况遗宗。韦曲方迁墅，盘中偶卜宫。
　　金波开月沼，玉气泻莲峰。藏息宜天分，经营实化工。
　　自耽幽谷退，复览帝畿雄。真隐追庞甫，幽寻馒孔融。
　　残荷分露入，曲涧带泉通。石溜空呜佩，荆扉未列塘。
　　履声惊隐豹，华彩动眠龙。经阁虚凝白，书林静落红。
　　采奇知友共，惜别故人同。鹤倡宜游客，鹤行愧上公。
　　探期鹃冠子，敢继鹿皮翁。姻侄兼葭托，惧延茗核供。
　　归询疑见竹，谈契亦巢松。文谊胶投漆，词华律应钟。
　　续游知兴远，前席侍恩浓。盛业光先德，家猷岂易束。
　　五月望日游仙岩
　　灵迹仙真会，欣陪胜览同。斯文推世重，盛代仰儒宗。
　　才抱华川秀，游将弱水通。放舟移市浦，啜茗下渔蓬。
　　石濑翻晴雪，溪澜荡晚风。鹭轻洲渚僻，鹤静岛屏空。
　　洞户容舫窄，川崖贮棹穷。苍崖分禹迹，碧树阀秦封。
　　锦织天机妙，蓝浮地轴雄。虚冥随架凿，造化孰陶工。
　　庾凛纵横立，檐棂隐约逢。乌巢惊决訾，猿窦晦冲融。
　　河伯藏幽府，冯夷隐秘宫。高风宁郭泰，雅度独王恭。
　　酌蚁诗筹遍，题岩笔兴供。汉祠松桧古，明佩水云丰。
　　晚翠延钟入，残红扫席充。丹光遥烁电，剑气远腾虹。
　　虎豹疑阴薮，蛟龙信大滦。琪篁探夏竹，瑶草细春茸。
　　联璧烟霞表，悬珠月露中。山酝惭醴酿，潭绘想云梦。
　　下榻苔侵履，托楼涧泻桐。乾坤旋泱儿，岁月浩洪蒙。
　　梵放交林籁，幽期托桂丛。谢程耽险怪，庄语振盲聋。
　　蹲俎惧承洽，箴规惕在躬。词源倾渤湃，道统企衡嵩。
　　王德嘉贤厚，臣拎体令忠。青城犹祖泽，璧鲁固神功。
</div>
    <div class="pagination">
<a href="岘泉集_page10.html">上一页</a><span>...</span><a href="岘泉集_page6.html">6</a><a href="岘泉集_page7.html">7</a><a href="岘泉集_page8.html">8</a><a href="岘泉集_page9.html">9</a><a href="岘泉集_page10.html">10</a><span class="current-page">11</span><a href="岘泉集_page12.html">12</a><a href="岘泉集_page13.html">13</a><a href="岘泉集_page14.html">14</a><a href="岘泉集_page15.html">15</a><a href="岘泉集_page16.html">16</a><span>...</span><a href="岘泉集_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
