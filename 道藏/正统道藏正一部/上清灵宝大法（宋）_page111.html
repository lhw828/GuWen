<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 111 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 111 页/共 133 页</h1>
    <div class="content">　　师慈，俯垂
　　省览，特赐
　　玄旨，告下冥曹。遍幽夜以开光，拔沉魂而受度。今则瑶坛聿启，敢祈
　　云驭迂临，旧典申明，俾存思而合妙，真功茂着，庶隐显之同休。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申监斋
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　灵宝监斋大法师真君圣前。伏望
　　师慈，俯垂
　　省览，特垂
　　飙驭，下驻星坛，振饬纪纲，主盟科典。降灵宝诸司之官属，命黄箓内院之仙曹，列职宣劳，临坛受事，上通诚於穹极，下播命於泉扃，开济幽沉，咸承炼化。某关行斋法，颁告符章，愿道炁之潜滋，俾玄规之无旷，誓宣
　　至教，丕阐
　　真风。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申正一三师
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　正一女师真人，
　　正一玄师嗣师真人，
　　正一真师系师真人圣前。伏望
　　师慈，允兹申恳，曲垂
　　睿鉴，妙演玄纲。凡词表之上闻，即祈通进。或敕恩之内降，随赐宣行。拯度沉魂，获承
　　道果，干冒
　　师严，某下情无任惶惧之至，谨具申闻，谨状。
　　年　月　日具位姓　某　状。
　　申仙翁
　　具法位姓某，
　　今据同日官状，至申牒合属真司外。须至申
　　闻者。
　　右谨具状，申
　　太极冲应左仙翁真人圣前。伏望
　　圣慈，允兹申恳，特降
　　圣旨，告下阴曹。咸乘
　　无量慧光，开度所荐亡魂，下元幽爽，出离苦趣，获受斋修。某至期普施六道，夜斋奉行水火大炼，恭乞
　　普弘愿力，广运神功，化甘露浆以济渴饥，佐丹阳符而生枯朽。俾五行具足，万炁齐仙，不忘若耶昔日之盟，允契灵宝度人之妙。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申祖师
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，
　　申上清太极真人，
　　发盟斋法崆峒真人，
　　南岳司命上真魏元君圣前。伏望
　　圣慈，允兹申恳，不违本誓，广运慈悲，降
　　圣旨於幽关，拔沉魂於苦趣，次祈
　　睿盻同赞，玄纲作成，斋法之修崇，兔使规仪之阙旷，悉祈
　　覆护，俾福幽明。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申三茅
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　九天司命三茅真君圣前。伏望
　　圣慈，允兹申恳，特赐
　　圣旨，普告幽关，开泰沉魂，悉离苦趣，俾沾
　　睿泽，成证生方。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申都省划一状
　　具法位姓某，
　　昨据入意至同遂生方事。某据词难抑，已於某月某目，预告
　　三天，祈
　　恩赦宥，及於某月某日，具录合会亡魂姓名玉历，申闻
　　天省，乞赐颁行。今依科格，建立玄坛，次第进表上章，请符颁赦，朝真忏谢，破狱召魂，普施夜斋，奉行冶炼，给箓分券，保举超升。事毕，拜表言功，解坛满散，至某日夜祇设清醮三百六十分位，上答
　　天恩。今则斋事扣期，除再具奏
　　天廷，申牒三界真司外，所有合行事件，须至划一开申者。
　　一申今者玄坛肇启，妙范初陈，合要亡灵前来受度，切恐其间或有积业重深，未该原宥，再乞誊奏
　　宸廷，恭祈曲赦，颁宣
　　元始诸真符命，契合凡篆，遍下三界十方，天牢地狱，有间无间，万劫扃闭囚录去处。成乘无量慧光，烛破层阴，拔度合会系荐亡魂，照玉历所具姓名，尽行根刷。并一切囚徒苦爽，不论罪报浅探，已未结证，悉从该放，躬诣玄坛，显受开度。
　　一申自今以后，次第进拜
　　天官济度诸章，力祈
　　帝命。某深虑浊质，一炁不灵，未能飞谒。欲乞
　　圣旨，宣降
　　三天门下上章灵官，合属仙吏，至期应召下临，会合某身中万神，开通云路，捧拥凡身，直造
　　天门，随章进对，所祈所请，速得颁行。
　　一申自开坛为始，乞
　　圣旨关告灵虚宫天仙内院差降灵宝官属，金童玉女，灵官功曹，使者吏兵，南昌受炼司黄箓院合干官典，并诸仙兵马，诸法部中帅将，一合下临，分班执事，显助宣行，悉遵法令。
　　一申今来所度亡魂，及诸苦爽，切恐其间或因生前抱诸疾病，死於非命，十相不完，虽摄到坛，恐难受度。乞赐
　　圣旨，下天医院差降一行官吏，如期下降，各与分头调理，随证医疗，使全形复故，获受斋功。
　　一申合会魂众，其间女鬼或因产死身亡，恐滞血湖，无由脱离。乞赐
　　圣旨，宣传
　　帝敕勒承行官吏，径诣铁围无间血湖去处，严行追摄此等沉魂，并狱内应系带血伤亡之鬼，尽出秽牢，来临坛下。仍乞关报监生司，差降生化合干官典，分灵降炁，奉为斩根解结，育质生神，灌以香汤，涤其尸厌，俾新相貌，得遂朝参。
　　一申至期普施无碍，夜斋乞赐圣旨，下北斗仁济院，差降溟涬大梵神王，摄化灵官一百二十人，上请
　　玉皇甘露，变炼斛食，充满大千沙界，普济饥魂。
</div>
    <div class="pagination">
<a href="上清灵宝大法（宋）_page110.html">上一页</a><span>...</span><a href="上清灵宝大法（宋）_page106.html">106</a><a href="上清灵宝大法（宋）_page107.html">107</a><a href="上清灵宝大法（宋）_page108.html">108</a><a href="上清灵宝大法（宋）_page109.html">109</a><a href="上清灵宝大法（宋）_page110.html">110</a><span class="current-page">111</span><a href="上清灵宝大法（宋）_page112.html">112</a><a href="上清灵宝大法（宋）_page113.html">113</a><a href="上清灵宝大法（宋）_page114.html">114</a><a href="上清灵宝大法（宋）_page115.html">115</a><a href="上清灵宝大法（宋）_page116.html">116</a><span>...</span><a href="上清灵宝大法（宋）_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
