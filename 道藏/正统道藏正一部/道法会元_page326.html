<!DOCTYPE html>
<html>
<head>
    <meta charset="UTF-8">
    <title>道法会元 - 第 326 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 326 页/共 361 页</h1>
    <div class="content">　　勑咒
　　谨勑赵将军，和合喜中神。所求和合吏，用事自然成。逢人心自合，遇干立便灵。随符即显现，火急速登程。
　　唵□□□咤耶。和合神，速速行。疾疾来，急递来。娑诃。急准老祖天师律令。
　　右用黄纸朱书，以纸钱化之，仔细祝白将吏云：望玄坛差拨所隶和合童子，和合判官，双身大圣，万回哥哥，利市郎君，六毒大神，一切将吏，随符前去。凡谋用喜，逢人和合，遇事圆成，称意行坛。重行宴谢，化财遣去。切在志诚。
　　和合咒
　　勑法玄坛赵公明，关起五方和合神。五方事务都由我，事无大小悉皆和，人无高下悉皆和。合和了合，合了和。和和合合，个个欢喜，自然求谋悉皆遂意。急急勑急急摄。
　　勑和字在口上，五方凶人口不能言。欲谋害我，汝为我和。欲谋杀我，城隍底当。吾游东方，东方事和。吾游南方，南方事和。吾游西方，西方事和。吾游北方，北方事和。吾游中央，中央事和。五方和合，事遂吉昌。急急勑急急摄。
　　吾身上天，天上事合。吾身入地，地下事合。吾身见官，官员和合。吾寻公吏，公吏和合。吾见仇雠，仇人和合。男为兄弟，女为姊妹。同姓异姓，共为一家。一家之内，欢欣和合。斩灭恶类，悉无阻障。和和合合，元帅奉行。急急勑急急摄。
　　右香勑加和合符上，用禄居时作用为妙。仰面取五方炁吹符，百无不利。若作用，可於勑字上书帅名某，入事意，以天罡咒取炁吹，次以斗盖之。
　　二圣符
　　作用在中
　　天和合神，地和合神，二圣通真疾速灵。招财童子，进宝郎君，万事和合，百物丰盈。二圣和合速行。急急如律令。
　　唵呾呮陀摩尼吽钵咤娑诃疾。
　　治牛瘟符
　　用黄纸朱书，长二寸，阔二寸七分，用红绢系於牛角上。
　　勑符咒
　　牛瘟牛瘟，疾速远行。稍有灭烈，元帅斩形。吾奉天师律令。北炁吹。
　　又符贴牛栏左角上亦可
　　念太阴化生咒书之
　　委社令驱瘟符
　　左手午文，南炁，右手子文，北炁。
　　社神监照
　　天动地转，日月同明。北斗下照，真武降灵。瘟邪断绝，永保安宁。急急如律令。
　　大凡书符，治鬼从艮出，开鬼门，再转笔至煞文住。左手紧掐中指煞文。如治病，一笔向人门出。
　　伏虎符咒黑虎大神郭杞
　　玄坛黑虎神，伏虎大将军。搜山神通大，变化永无穷。祛虎归山去，永不过门庭。城隍来接引，土地休来迎。但有侵害者，捉缚转来陈。归投断绝后，归山好安身。天皇差遣去，冤雠不可侵。急急如金轮总管律令。
　　土地正神，永镇明庭。吾奉上帝敕。
　　道法会元卷之二百三十五竟
　　道法会元卷之二百三十六
　　正一龙虎玄坛大法序
　　昔汉天师修炼大丹於鄱阳山，丹成未服，封闭於炉中。忽一日，有山神窃而饵之，罄其所有。天师遂怒，作法役召天神新之，其头复生。天师言曰：非汝之力，乃吾神丹之方也。与之立誓，永为下鬼，血食一方，今号涌头大王，即其神也。天师复过信州之贵溪，见其石壁嵓窦奇怪，乃谓弟子王真人曰：山奇水秀，虎踞龙蟠，可复成吾大丹。遂与弟子入山结庐，修炼神丹。因监前弊，乃飞神白于神霄真王，及使翊卫大神赵公明，统领二十八将，八王猛史，五雷神兵等众，守护坛界，乃得成就。天师谓弟子曰：吾丹服之便可升举，然无功及民，他日臣事三清，得无愧乎。遂挈入蜀，奉上帝敕令，战鬼於青城山，建立福庭二十有四治。后奉帝命，白日上升。自此号曰龙虎玄坛，永远辅佐行持，剿戮天下不正妖魔，实自龙虎而启矣。天师乃以石函封闭，藏於鬼谷山思真洞。后有奉法之士，得遇天师，以梦授之，因传於世。元帅将史威雄猛烈，兴云致雨，苏厥焦枯，次则伐庙诛邪，扫除凶怪，其余禳官散事，捕盗追魂。有翻天覆地之功，塞海移山之势。神功博巨，笔舌难穷。得之者切宜秘之。谨叙其本末，标于篇首，以告来者。
　　仙源嗣法湛然子谨序。
　　主法
　　正一老祖天师六合无穷高明大帝。
　　主帅
　　神霄玉府大都督，五方巡察使，九州社令，直殿大将军，雷霆副帅，北极侍卫，三界大都监，急捉大将，上清正一龙虎玄坛，中天金轮执法元帅赵公明，字文才。
　　交脚幞头，黄抹额，皂衣铁甲，左手铁索，右手铁鞭，立如蔚迟形像，黑虎随侍。
　　副将
　　左垣大将王元帅真。
　　右垣大将高元帅万。
　　三洞精兵
　　上洞金输大将陈烈，中洞内台追魂大将黄公正，下洞金甲将军林元政，统兵四大猖烈将军田苟、田留、郭碧、窦坚。
　　统辖二王
　　无比报雠王伍员，天下都猖王白起。
　　八王猛将
　　正一那咤王吴宛，副将黄友和；蛮雷尽命王唐开，副将刘友华；持枷生杀王谭超，副将邓邦进；烜赫长生王王宾，副将黄友伟；掣电轰光王雷轰，副将王明佐；遍天搜捉王龚狠，副将陈友端；江河淮海王张彪，副将董瑞睦；翻魂定命王何魁，副将李夔。
　　右八将相貌凶恶，前结□髻，后披发，红抹额，皂衣，青脚缠，跣足，各有所执铁枪枷棒斧索叉战弩，并骑龙。
　　八猖猛将
　　起魂大将军孙胜，飞魂大将军萧石，摄魂大将军范吼，铄魂大将军史吸，缚魂大将军惠忠，鞠魂大将军龙酿，收魂大将军罗义，迷魂大将军孙真。
　　已上八将青面，相貌狞恶，并皂衣，披发跣足，红抹额，骑虎，各执黄旛豹尾铃杵堪槌，鼓角而来，操略英雄，神通广大。若欲差使，执旗召役，立有报应。
　　五路先锋
　　并系雷霆报事使者。
　　东方发兵布阵大将刘元达，虎头人面。
　　南方发兵布阵大将张元伯，马头人面。
　　西方发兵布阵大将锺仕季，鸡头人面。
　　北方发兵布阵大将史文业，猪头人面。
　　中央发兵布阵大将范巨卿。鬼相。
　　二十八宿将
　　角亢氏房心尾箕东方七将，
　　井鬼柳星张翼轸南方七将，
　　奎娄胃昴毕觜参西方七将，
　　斗牛女虚危室壁北方七将。
　　部下神将
　　五方天伤雷神，
　　金轸帐前左领兵将杜文忠、王文举，
　　金轮帐前右领兵将傅超、武彪，
　　金轮帐前掌法判官赵德明，
　　金轮帐前助法猛吏李自明，
　　金轮帐前直符使者孙志明，
　　金轮帐前监印使者许祥，
　　金轮帐前执旗贺、蒋、锺、杨、李五使者，
　　金轮帐前直坛土地，
　　金轮帐前和合大神贺喜，
　　金轮帐前生擒活捉猛吏刘胜，
　　外坛一十六员将吏，局中无量神兵猛吏。
　　修用次序
　　净秽毕，步破秽罡，存坛场内外悉皆清净。却澄念凝神，上香再拜，长跪启告曰：
　　玉华散景，香凝九炁之天，宝篆腾芳，烟满十方之界。虽道由於心学，必信假於香传。一捻才焚，万灵洞鉴。具位臣姓某焚香启奏：
　　太上无极大道，金阙九清上帝，神霄三师帝君，诸天主法高真，日宫月府帝君，南斗六司执法真君，北斗九皇枢辖真君，十一大曜雷霆威神真君，天罡大圣节度星君，三元三宫大帝，北极四天上帝，祖师六合无穷高明大帝，王赵二玄真人，正一女师嗣师系师列位真人，神霄启运雷霆火师汪真君，金门羽客林、王侍宸二真人，诸法演派历代师真，三界十方应感列圣。恭望至真至圣，上极上灵，俯赐恩光，同垂证鉴。恭进香茶，表诚供养。适延真驭已降灵场，具有情忱，谨当披奏。入意。
　　向伸愚意，已具敷宣。以今依法宣召神霄玉府正一龙虎玄坛元帅赵公明，并三洞精兵，八王猛将，合部吏兵，各赴行坛，听今委用。臣今未敢自专，先谨启闻。仰觊洪慈，允兹投恳。特赐旨命帅将昭显神功，式符虔祷之忱，用广玄元之化。臣某下情不胜激切俟命之至。谨启。
　　次念金光咒，变神，步护身罡。毕，先召直符孙志明，传香告请主帅众将。
　　召直符咒
　　出乎震，齐乎巽，阴阳不测之谓神；顺乎天，应乎人，往来无穷之谓圣。欲宣元帅，必仗直符。
　　某院行坛焚香关召金轮帐前直符孙使者，速至坛前，有事差遣。密念：孙志明，孙志明，速现形。疾。使者既临，仰劳传此信香，径诣神霄玉府，宣召上清正一龙虎玄坛金轮执法大元帅赵天君，副帅金轮大将黄将军，三洞精兵，八王八将，五方天伤雷神，五方发兵布 阵先锋，云台中兴二十八将，四员猛将，诸大猖兵猛吏，五虎六毒大将，合部无量精兵等众，火急到坛，有事指挥。疾。
　　存直符使者赍香持符，直冲霄汉而去。
　　第一召咒
　　微妙真空，神霄雷公。驱雷役电，炽火行风。何神不伏，何鬼敢冲。神威一到，万鬼灭踪。正一敕召，速降中宫。宁谨召上清正一龙虎玄坛金轮执法赵元帅，速赴行坛，有事指挥。吾奉正一老祖天师六合无穷高明大帝敕。
　　唵□□呢嚤哩吽娑诃摄。
　　取东南炁吹自己左右。
　　第二召咒
　　敕法将赵公明，敕法将速现形。唵部临唵部临部吵临敕煞摄。
　　玄坛元帅，提索摇鞭。指挥八将，勇猛当先。持戈仗剑，金鼓轰天。闻吾呼召，立降坛前。急准神霄玉清真王律令。
　　唵□吽□喉哩敕急摄。一炁八遍。
　　咒毕，以左手雷局，向巽方金光中吸引元帅入于中宫，混合片时，就提起，吹出坛前，分明如对，部从众将洋洋左右。再念咒曰：
　　仰启龙虎玄坛将金轮执怯赵天君。三十六员大神王，二十八宿威猛将。移山拔树掀宇宙，驱雷掣电耀乾坤。飞符破庙搜鬼祟，急捉急缚妖魔精。蒙魂附体传事意，提索摇鞭惊鬼神。捉贼呈形散官讼，赏善罚恶禁冤魂。人遭百病告得痊，我有万愿随心声。八王猛将当先锋，四方大力如云屯。天师有旨速遵依，发兵布阵列旌旗。听吾号令速报应，功成行满升天墀。急急如正一老祖天师六合无穷高明大帝律令。
　　存至，讽谓经咒崇奉。
　　向来讽宣神咒，用助威光。虔以牲酒凡仪，敬伸祭奉。伏闻威雄凛凛，猛烈巍巍。每上青山，累拔虎狼之尾，几经碧海，惯诛蛟蜃之头。惟忠惟孝而辅佐国家，同德同心而护持道法。凡有差遣，悉效驰驱。火令奉行，明彰报应。谨陈微礼，少劳神威。
　　密念变化咒。祭默毕，宣公文，随事差遣。
　　遣咒
　　天兵天兵，大显威灵。封山破洞，伐庙除精。能开枷锁，取出冤魂。囚者得出，讼者得宁。官司善解，公吏俱钦。使他必败，使我必成。无知小鬼，不敢 来侵。吾有八百大将，九千厉兵，捕收邪鬼，押赴雷霆。绝却汝性，食却汝心。敢有拒逆，化为微尘。急急奉正一老祖天师六合无穷高肌大帝律令敕。
</div>
    <div class="pagination">
<a href="道法会元_page325.html">上一页</a><span>...</span><a href="道法会元_page321.html">321</a><a href="道法会元_page322.html">322</a><a href="道法会元_page323.html">323</a><a href="道法会元_page324.html">324</a><a href="道法会元_page325.html">325</a><span class="current-page">326</span><a href="道法会元_page327.html">327</a><a href="道法会元_page328.html">328</a><a href="道法会元_page329.html">329</a><a href="道法会元_page330.html">330</a><a href="道法会元_page331.html">331</a><span>...</span><a href="道法会元_page327.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
