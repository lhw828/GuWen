<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 67 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 67 页/共 133 页</h1>
    <div class="content">　　右五符，存身为灵宝天尊，恰五苦诀，取炁吹之。
　　遣咒
　　玉清宝符，元始妙章。隐玄幽象，妙达草阳。变阴作昼，廓翳停殃。消除五累，飞度南昌。急急如上帝敕。
　　右八符，并以黄纸朱书，告文墨书，用青纸作封皮，朱题其面，破狱时焚之。
　　封皮式
　　玉清某符告下某　　　灵官　法位姓某谨封
　　飞度色累户咒
　　解形遁变，落尸五门。三欲已清，神津内灌。脱故炼新，体香炁阑。玉符灭边，地无拘停。飞度天界，超凌云端。魔王保真，炁合自然。七祖同升，飞步天门。五帝鉴映，万神咸闻。
　　飞度爱累户咒
　　云行飞步，遁变玉光。解形脱迩，散发翱翔。人累无拘，乘虚空行。天魔已除，五道开通。超度风刀，形升上宫。
　　飞度贪累户咒
　　解形神变，割截贪痴。超出铜柱，越过爱津。幽魂受度，苦爽咸迁。七祖解脱，九玄生天。贪累永脱，神飞上仙。
　　飞度华竞户咒
　　落尸解罪，神超擭汤。剪除华竞，灭落邪源。亡人受炼，魔王保名。开通王道，与真同情。逍遥自然，升宴紫庭。
　　飞度身累户咒
　　玉符解罪，神脱溟波。荡除业障，割切恋根。幽司罢对，寒乡停形。出离北府，神得受生。快乐无为，逍遥太空。
　　大抵修真之士，能於庚申甲子日，黄纸朱书五苦符，服之，可以去三尸，逐五苦。当诵苦神章。此颂乃道君出游八门，见诸狱幽关重槛，及三河九江刀山剑树，囚徒饿鬼，责役死魂，流曳涂炭，无复自形，不可忍见，见之悲伤，故作是颂。
　　苦神章
　　生落苦神界，输转五道庭。九幽开长夜，累劫无光明。刀山多剑树，毒刃互峥嵘。不见群鸟集，但闻苦魂鸣。回风摇长条，一及响流寒庭。上有履山人，时刻无暂停。饥食泉曲炭，渴饮冶火精。流曳悠涂中，岂识形与名。念尔不知命，苦哉伤人情。罪福各生缘，善恶谅由心。轮转不终灭，响声不绝音。九幽有无录，万劫自相寻。寒冰无极源，长夜问重阴。不见福德合，但见穷鬼林。长河难闭塞，苦魂扳辕吟。声赴绝剑，哀号落刀岑。此形非复形，痛哉伤人襟。
　　一难铁林地狱符
　　灵宝符命，拔度亡某等，出离铁林地狱。乘此阳光，得生人道中，常获聪明，一如告命。
　　二难刀山地狱符
　　灵宝符命，拔度亡某等，出离刀山地狱。乘此阳光，得生人道中，获正男子身，常辞五漏，一如告命。
　　三难铜柱地狱符
　　灵宝符命，拔度亡某，出离铜柱地狱。乘此阳光，得生人道中，获形体完全，具足十相，一如告命。
　　四难镬汤地狱符
　　灵宝符命，拔度亡某，出离镬汤地狱。乘此阳光，得生中华之国，为富豪长者身，一如告命。
　　五难炉炭地狱符
　　灵宝符命，拔度亡某，出离炉炭地狱。乘此阳光，得生人道中，值有道君王理治之世，一如告命。
　　六难铁输地狱符
　　灵宝符命，拔度亡某，出离铁输地狱。乘此阳光，得生人道中，获气性慈仁之慧,一如告命。
　　七难锯解地狱符
　　灵宝符命，拔度亡某，出离锯解地狱。乘此阳光，得生人道中，长值国土太平之世，一如告命。
　　八难寒冰地狱符
　　灵宝符命，拔度亡某，出离寒冰地狱。乘此阳光，得生人道中，常与三宝相遇，永证仙阶之职，一如告命。
　　书八符咒
　　天尊救群迷，超度离八难。庆会人道中，五苦一时进。永灭三涂津，轮焕法周范。希夷成婴童，浩劫无穷根。急急如律令。
　　遣咒
　　灵宝玉符，超凌八难。度脱穷幽，得证彼岸。大道幽微，阳光灿慢。获人道中，发大赞叹。三涂五苦，八难超凌。魔王阴官，稽首送迎。玉清元命，一如奉行。急急如上帝敕。
　　咒毕，剔诀，存变。
　　监生章
　　师曰：凡建大斋，务在广度。恐其间幽爽内，有因产身亡，胞胎系滞，子母不分。故太上哀矜，立监生一司，专治女魂之事，出诸符法，以救济之，其功溥矣。
　　监生真文
　　飞 玄 元 炁 结 成 真 文 死 骸 开 度 万 品 开 根
　　右真文安镇监生司案上，则亡人见之，即百骸流光，夺却尸秽之炁。
　　巳生未生符玉清诀，东炁，想入幕。
　　谨请九天欧生神大神，卫房圣母，治病天医等众，只今引过血湖未分娩产魂等。入幕，以遂分娩，托化人天。急急如律令。　　　
　　咒曰
　　谨请双保之母，速赐炁，救鬼魂生天。
　　右符念四句为咒，书之，中文，灵宝祖炁，焚之。
　　分娩符
　　谨请双保之母，速降真炁，救鬼生天。
　　监生符
　　右符念监真度生一七遍，并念灵书一遍，书之，取东南炁。次念已生未生，皆得生成，三十二遍，一炁吹布二符，并青纸书，焚血湖堂内，存亡人身有青炁，光明满室。
　　断胞根催生符
　　天医救疗章
　　师曰：世人多因受疾而亡，十相既不完全，则随魂带疾，何以登坛受度。故太上有天医拯拔之法，凭诸符篆，使全其形，岂日小补之哉。
　　灵宝五灵真符
　　九光三炁，七政五常。中皇高尊，下降元阳。急急如律令。
　　右法更加五芽。
　　告文
　　灵宝五灵真符告下，天医院执职宫众。
　　符
　　灵宝教命，宣告天医。即仰木宫行药，火官灼艾。金官握针，水官煮汤。土官和剂，各依窠局。将来受度，亡魂孤爽。对证医疗。俾令聋者开聪，盲者目明，暗者能言，跛者能行。久病痼疾，咸使复形，发白反黑，齿落更生，妇人怀妊，鸟兽含胎，已生未生，皆得生成，回尸起死，白骨成人。青帝护魂，白帝侍魄，赤帝养炁，黑帝通血，黄帝中主，万神无越，中理五炁，混合百神，生身受度，逍遥上清，一如告命。
　　太岁　年　月　日　时告下
　　具法位　　　臣姓某　　承诰奉行
　　召天医符卯文，东炁
　　咒曰
　　北帝之上，隐元之傍。天医使者，下济黄房。拯治亡殁，体净身康。承符而召，急急赴堂。急急如上帝敕。
　　召符
　　天医大圣，地医大圣。金丹仙药，普救群生。降临真炁，闻召速至，一时复形。
　　咒曰
　　天医天医，速降天门。拯救群生，治病消危。上帝有敕，风火急行。急急如南极好生律令。
　　麒麟降药符斗诀，南炁
　　□□□□ 阴日用，求医召敕台甫吸阳日用。日月明，天地转，三台护，南极敕。璇玑令，降真炁，施药灵，麒麟使。驾医王，天医灵，地医圣，神医人，法医病。急急如上帝律令。
　　南极天医招真降药符
　　咒曰
　　南极有令，注定生名。天医大圣，速降凡笼。紫虚郁秀，辅翼万仙。医源显道，普救民愆。是病除痒，是恶须蠲。天医灵官，地医神官。仙圣功曹，速降灵轩。五元真炁，摄药济缘。急急如南极长生大帝令北极璇玑玉帝敕。
　　青帝全形符
　　右符青地朱书，震文。
　　赤帝全形符
　　右符红地白书，离文。
　　白帝全形符
　　右符白地黑书，兑文。
　　黑帝全形符
　　右符黑地黄书，坎文。
　　黄帝全形符
　　右符黄地朱书，中文。
　　全形符
　　咒曰
　　金城孕秀，玉洞凝神。真炁内养，以成真人。今日受炼，上登朱陵。魂魄受度，与日同明。急急如律令。
　　右符青纸朱书，咒七次，掐三涂五苦诀。
　　续头符
　　咒曰
　　太上圣教，托物通灵。今将此首，赐与亡魂。急急如律令。
　　右符太一号神将，与亡魂无头者续头。
　　接手符
　　咒曰
　　亡魂亡魂，全汝之形。今赐汝手，速速奉行。急急如律令。
　　右符太一号神将，与亡魂无手者接手。
</div>
    <div class="pagination">
<a href="上清灵宝大法（宋）_page66.html">上一页</a><span>...</span><a href="上清灵宝大法（宋）_page62.html">62</a><a href="上清灵宝大法（宋）_page63.html">63</a><a href="上清灵宝大法（宋）_page64.html">64</a><a href="上清灵宝大法（宋）_page65.html">65</a><a href="上清灵宝大法（宋）_page66.html">66</a><span class="current-page">67</span><a href="上清灵宝大法（宋）_page68.html">68</a><a href="上清灵宝大法（宋）_page69.html">69</a><a href="上清灵宝大法（宋）_page70.html">70</a><a href="上清灵宝大法（宋）_page71.html">71</a><a href="上清灵宝大法（宋）_page72.html">72</a><span>...</span><a href="上清灵宝大法（宋）_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
