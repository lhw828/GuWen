<!DOCTYPE html>
<html>
<head>
    <meta charset="UTF-8">
    <title>高上神霄玉清真王紫书大法 - 第 18 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高上神霄玉清真王紫书大法 - 第 18 页/共 26 页</h1>
    <div class="content">　　检祟过犯拷问灵官，东门清。
　　急捉灵官，司徒羽。
　　治病捉邪十干游奕将
　　甲日将，张迁。统兵将，普与。吏兵，三千人。
　　乙日将，元吉。统兵将，秦周。吏兵，四千人。
　　丙日将，顾文行。统兵将，桑千。吏兵，八千人。
　　丁日将，赵珏。统兵将，董周。吏兵，七千人。
　　戊日将，秦志。统兵将，仲文。吏兵，九千人。
　　己日将，蓬惠。统兵将，耕太。吏兵，一万人。
　　庚日将，则周。统兵将，贾忠。吏兵，四千三佰人。
　　辛日将，细道。统兵将，杜方。吏兵，一千人。
　　壬日将，田由。统兵将，彭圯。吏兵，三千人。
　　癸日将，王昌。统兵将，兰嗣。吏兵，一万人。
　　此十干将，各随直日使用，勑水解秽，镇宅驱邪。或以文札，差令前去治事。
　　十干将诀
　　甲日寅。乙日卯。丙戊日巳。丁巳日午。庚日申。辛日酉。壬日亥。癸日子。
　　治病符勑笔咒
　　结空成梵，真炁自生。《赤书》玉字，八威龙文。保制劫运，使天长存。治病斩邪，万生安宁。急急如高上神霄玉清真王律令。
　　总治病符
　　第一符咒
　　第一上丹明堂，白帝除凶。六宫明浄，道化长生。百病速去，使汝长生。
　　第二符咒
　　第二中丹赤子，黄帝元仙。预晓吉咎，浄肃心元。丹晶一液，保命延年。
　　第三符咒
　　第三下府神君，赤帝黑王。六府流液，百病不伤。金液保命，永符吉昌。
　　上元符咒
　　上元赤子，守於黄房。摄神皈命，保子永昌。
　　中元符咒
　　中元太乙，坐镇玉堂。招魂卫身，得见真王。
　　下元符咒
　　下元元主，列在神庭。制魂成阳，面升玉堂。
　　法曰：此三符，管三宫升降，百病悉去，真炁长存。掐辰文，取巽炁，朱书，烧灰，用乳香汤调下。小儿，心前佩之。面东南服了，当念太乙救苦天尊三百声。
　　勑符咒
　　东华元君，韩君降临。玉府真命，保热生灵。真炁到处，永保长生。急急如高上神霄玉清真王律令。
　　咒水治病法
　　凡人请符水，具事由。祝神了，安水。右手依法取东南炁，用丁甲诀，左手大指压倒中指，掐子文，却倒四指压大指，余二五指皆直。
　　咒曰：
　　乾元亨利贞，六甲与吾并。灵泉入五脏，六腑保安宁。急急如高上神霄玉清真王律令。咒尽，挑诀入水，再掐玉清诀。
　　次念咒曰：
　　七政八灵，日月同生。本因道德，我得真名。北方辰星，是我真形。能荡万秽，能润万真。能终守一，保人长生。百邪荡秽，五脏安宁。壬癸壬癸，付与天丁。急急如高上神霄玉清真王律令。再飞子午斗。
　　入水咒曰：
　　荧荧煌煌，七星仰昂。生为北斗，星为天罡。乾亨利贞，明俱帝乡。急急如高上神霄玉清真王律令。
　　遣符咒
　　天雷隐隐，龙虎交并。日月星斗，照耀分明。某日功曹，直符而行。去病伐恶，不得隐停，速去速来。明彰报应，勿煞汝身。疾。咒毕，存将随符而去。
　　高上神霄玉清真王紫书大法卷之九竟
　　高上神霄玉清真王紫书大法卷之十
　　霹雳摧魔部
　　总召霹雳将吏咒
　　天阳阳，地阴阴。五方五雷，十方风神。雨师雷长，掌水真君。雷光童子，霹雳将军。随勑所命，集圣济生。吾奉玉清真王律令，谨召某将，火急降临。疾。
　　右法，掐辰文，取巽炁，吹坛前。任意役用，当用后符遣之。
　　左领军将军，王佐，一百二十人。
　　右领军将军，冯雄，一百二十人。
　　召咒
　　神霄玉勑，出身上清。飞雷迅电，龙虎前奔。左右领军，急速降临。搜精断怪，斩邪除踪。急急如高上神霄玉清真王律令。
　　右法，掐中指上节为诀，取巽炁，存此二符将，并皂衣，统领雷部神吏。斩邪怪用之。
　　左车使者，留炎，一百二十人。
　　右车使者，王可久，一千人。
　　召咒
　　神霄御阙，掌部天龙。真王勅命，火急前冲。左有雷阵，右有电君。左车使者，右车天丁。一召无违，千里赴程。剪妖除鬼，打考分明。急急如高上神霄玉清真王律令。
　　右法，掐辰文，取巽炁，存神皂衣，驾雷车，性猛烈，打考鬼神用之。
　　神霄掷火大将军，陈用真，一百二十人。
　　流金火铃大将军，周达，一百二十人。
　　召咒南昌火府，神霄之天。丈人令旨，急下九天。玉京力士，掷火将军。流金叱魔，交焕不冲。魔鬼为灰，火铃将军。
　　天红地赤，万里离明。神霄一勑，鬼无逃形。急急如高上神霄玉清真王律令。
　　右法，掐午文，取南炁。烧剪妖怪，尽为灰尘，能浄天狱。
　　掷光童子，兰英，一百二十人。
　　电光玉女□□，一百二十人。
　　召咒
　　太一十精，白旗招摇。百邪拱手，六天无妖。龙宫水池，斩杀天妖。神府历勑，下告天曹。掷光童子，焰遍治滔，丧邪双目。电光玉女，普用焚烧。八方邪怪，入骨皆燋。急急如高上神霄玉清真王律令。
　　右法，掐巽上，取黑火炁，吹遍天地火。掐邪目，罩坛心。拾邪目，乃中指掐手心为诀。
　　散云历黑使者，轰洞灵，一百二十人。
　　咒曰：
　　青帝保身，黑帝虎晶。阳水炁腾，号云逞雾。雷火交驰，霜天远速。左转天昏，右罩地闭。凝结一身，万神离位。急急如高上神霄玉清真王律令。
　　右法，掐辰文、邪目，巽上取黑火炁，以苍黑书，带、烧。想黑雾罩之，万邪不见形影。凶恶之神，尽皆灭绝。貌若直符，皂衣，黄巾，执斧。
　　邀后扑杀将军，马升，一百二十人。
　　召咒
　　玉清仙律，神霄勑命。召者立至，不得延停。扑杀将军，扑邪碎形。倒提摧拉，杀邪推形。凶妖荡尽，大道安宁。急急如高上神霄玉清真王律令。
　　右法，掐辰文，取巽炁。治凶邪恶鬼。存将金甲，大眼，如将军状。左手叉腰，右手索缚一祟。
　　倒提摧拉使者，庄思文，一百二十人。
　　召咒
　　洞渊神霄，号令四维。兵排百万，不祥须追。摧拉使者，不得延迟。急急如高上神霄玉清真王律令。
　　右法，掐辰文，取巽炁。其符，可同致雨符烧之，祈梼雨泽，立降。亦能伏猛恶精怪。其将，貌若直符，青巾，黑衣，左手执刀，垂下右手握拳。
　　追风布云虎吏，马天佐，一千人。
　　召咒
　　苍梧风神，太上勑去。九天云营，神霄勑送。大风猛起，疾如骤雨。催风令下，追风迅复。布云叆叆，乾坤黑黑。急急如高上神霄玉清真王律令。
　　右法，掐卯，辰文，取巽炁，书之。乃行司役神，布云追风。
　　缚魂监送使者，丁谨，一千人。
　　召咒
　　紫府玉阙，金光神府。御苑真王，降威九天。搜精剪鬼，猛虎为先。玉科治罪，速入西田。缚魂使者，监鬼吾前。送沉海内，勿违命言。急急如高上神霄玉清真王律令。
　　右法，掐辰文，取巽炁，书符。治邪精鬼祟。其将，黄巾，绯衣，索缚一鬼，左手把其鬼头，右手提索。
　　龙队监催使者，谢大明，一千人。
　　召咒
　　洞渊神霄，号令四维。兵排十万，不祥须追。监催使者，不得延迟。急急如高上神霄玉清真王律令。
　　右法，掐巳文，取巽炁，吹。催神勾将，四维遣魂，烧祟勘录精邪。其将，青巾，黄衣，手把龙幢。
　　典录考禁使者，龚固，一千人。
　　咒曰：
　　九垒土皇，洞神天尊。神霄大帝，旸谷神君。一摄千里，再勑九围。速召司禁，典录五雷。考禁使者，细勘精推。不遵元命，斩戮为泥。借人尸体，付来言非。若敢违命，收送天机。急急如高上神霄玉清真王律令。右法，掐卯，辰文，取巽炁，吹之。斩邪迷魂，烧东方邪怪。用之吹体，勘录精邪。其将，绯抹额，绯衣，两手把簿籍。
　　□黑大将军，钱雄飞，一百二十人。
　　咒曰：
　　神霄天庭，内外神狱。龙圈啖毒，斩妖鬼哭。散云历黑，遍彻幽府。号黑将军，使者疾送。一到吾坛，火令急速。急急如高上神霄玉清真王律令。
</div>
    <div class="pagination">
<a href="高上神霄玉清真王紫书大法_page17.html">上一页</a><span>...</span><a href="高上神霄玉清真王紫书大法_page13.html">13</a><a href="高上神霄玉清真王紫书大法_page14.html">14</a><a href="高上神霄玉清真王紫书大法_page15.html">15</a><a href="高上神霄玉清真王紫书大法_page16.html">16</a><a href="高上神霄玉清真王紫书大法_page17.html">17</a><span class="current-page">18</span><a href="高上神霄玉清真王紫书大法_page19.html">19</a><a href="高上神霄玉清真王紫书大法_page20.html">20</a><a href="高上神霄玉清真王紫书大法_page21.html">21</a><a href="高上神霄玉清真王紫书大法_page22.html">22</a><a href="高上神霄玉清真王紫书大法_page23.html">23</a><span>...</span><a href="高上神霄玉清真王紫书大法_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
