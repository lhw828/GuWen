<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 39 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 39 页/共 133 页</h1>
    <div class="content">　　七日七夜，诸天日月星宿，游玑玉衡，一时停轮，神风静默，山海藏云，天无浮翳，四气朗清，一国地土山川林木，缅平一等，无复高下，土皆作碧玉，无有异色，众真侍坐。
　　右一十五句，凡动土，丁罡七步，取旺方土一合，面北，掐玉清诀，念七遍，取西北炁吹土上，於所造方上置土供养。毕，以水调涂於中庭，即万杀千怪，并皆回避。如犯土家宅不宁，依法咒土，以水调酒一宅中。
　　元洞咒水
　　水元洞玉历，龙汉延康。眇眇亿劫，混沌之中。上无复色，下无复渊。风泽洞虚，金刚乘天。天上天下，无幽无冥，无形无影，无极无穷。瞑津大梵，寥廓无光。赤明开图，运度自然。
　　右一十六阮，汲束流水置器中，存神为灵宝真人，三清居三田之中，左日右月，五星居五方，五帝侍水，五星日月降光辉入水，五灵卫水，玉童玉女立于左右，斗罡指水，即叩齿三十二通，念咒三十二遍，取五方炁入水，虽盛夏久停，亦无虫秽。凡治病可用吞符，或煮粥煎药，皆可。如时疫流行，可咒此水，以杨竹枝遍洒，其瘟毒自散，立得痊安。
　　命魔驱邪炁咒
　　青天魔王，巴元丑、伯。赤天魔王，负天担石。白天魔王，反山六目。黑夭魔王，监丑朗馥。黄天魔王，横天担力。五帝大魔，万神之宗。飞行鼓从，总领鬼兵。麾幢鼓节，游观太空。自号赫奕，诸天齐功。上天度人，严摄北酆。神公受命，普扫不祥。八威吐毒，猛马四张。天丁前驱，大帅仗幡。掷火万里，流铃八冲。敢有干试，拒遏上真。金铁前戮，巨天后刑。屠割鬼爽，风火无停。千千截首，万万翦形。魔无干犯，鬼无妖精。三官北酆，明检鬼营。不得容隐，金马驿程。普告无穷，万神咸听。三界五帝，列言上清。
　　右法玉清诀，凡给符治人身一切邪炁，皆以北炁治之。
　　布炁咒
　　真中有神，长生大君。无英公子，白元尊神。太一司命，桃康合延。执符把录，保命生根。上游上清，出入华房。八冥之内，细微之中。下镇人身，泥丸绛宫。中理五炁，混合百神。十转回灵，万炁齐仙。
　　右一十八句，玉清诀，叩齿三通，咒三遍，北炁吹病身，吸炁后揉痛处，即安。
　　和合百事咒
　　千和万合，自然成真。
　　右法凡和合，托水面北，咒七遍，南炁吹水。祝心中事七次，喷其方，和合。
　　治眼疾咒
　　诸天日月星宿，环玑玉衡，一时停输，神风静默，山海藏云，天无浮翳，四气朗清。
　　右七句，取浄土一块，面东南，咒九次，吹土并咒水洗，赤眼立安。凡治目疾，符水用。
　　治瘟疫咒
　　束送妖魔精，斩馘六鬼锋，诸天炁荡荡，我道日兴隆。
　　右四句，凡入瘟家治病，勑水布炁用。
　　黍米咒
　　於是元始悬一宝珠，大如黍米，在空玄之中，去地五丈。元始登引，天真大神，上圣高尊，妙行真人， 十方无极至真大神，无鞅数众，俱入宝珠之中。天人仰看，唯见勃渤，从珠口中入，既入珠口，不知所在。国人廓散，地还平正，无复欹陷。元始即於宝珠之内，说都竟，众真监度，以授於我。当此之时，喜庆难言，法事粗悉，诸天复位，倏欻之间，寂无遗响。是时天人遇值经法，普得济度，全其本年，无有中伤，倾土皈仰，咸行善心，不杀不害，不嫉不妬，不淫不盗，不贪不欲，不憎不。言无华绮，口无恶声，齐同慈爱，异骨成亲，国安民丰，欣乐太平，经始出教，一国以道，预有志心，宗奉礼敬，皆得度世。
　　右法左手托赤黍米，不以多少，右玉清诀，自东方为始，至下方，每一方咒十遍，存一方天真大神，飞天神王，千乘万骑，并入黍中，十方计一百遍咒了，取西北炁，吹治一切疾。
　　咒灵宝水
　　天真天津，宝液神清。一咒斩鬼，永辟妖精。天罡真炁，斩杀邪疠。真阳之水，永去万里。
　　右法左手上请诀，托水，右玉清诀，指水。先念前咒七遍，次念后咒三遍，取东南炁入水，剔诀水中，随水有灵官侍水行之。
　　灵宝针
　　以神桃枝长五寸作针，玉清诀，五方炁吹针，针病处，令息人三吸三咳嗽，出针。
　　诵灵书
　　大凡治大事，存身为元始，坐五色狮子。又存顶中有元始，金容玉相，即左掐玉清诀，右上清诀，密诵不拘遍数，取东南炁吹一切符水中，随意用之。凡一切符，除本咒外，并用此祝。於正经内略出诸咒，凡诸符随事，用本咒本诀，或有专祝香咒，更用之。讫，方念中篇，并玉清诀，先取东南炁，吹，又念玉清大咒，取西北炁吹之。咒曰：
　　三十二天，三十二帝。诸天隐讳，诸天隐名。天中空洞，自然灵章。诸天隐韵，天中之音，天中之尊，天中之神，天中大魔，天中之灵。九和十合，变化上清。无量之奥，深不可详。敷落神真，普度天人。今日欣庆受度，历关诸天，请灭三恶，斩绝地根，飞度五户，名列太玄，魔王监举，无拘天门。东斗主算，西斗记名，北斗落死，南斗上生，中斗大魁，总监众灵。青帝护魂，白帝侍魄，赤帝养炁，黑帝通血，黄帝中主，万神无越。青天魔王，巴元丑伯。赤天魔王，负天担石。白天魔王，反山六目。黑天魔王，监丑朗馥。黄天魔王，横天担力。五帝大魔，万神之宗。飞行鼓从，总领鬼兵。麾幢鼓节，游观太空。自号赫奕，诸天齐功。上天度人，严摄北邓。神公受命，普扫不祥。八威吐毒，猛马四张。天丁前驱，大帅仗幡。掷火万里，流钤八冲。敢有干试，拒遏上真。金钺前戮，巨天后刑。屠割鬼爽，风火无停。千千截首，万万剪形。魔无干犯，鬼无妖精。三官北酆，明检鬼营。不得容隐，金马驿程。普告无穷，万神咸听。三界五帝，列言上清。
　　上清灵宝大法卷之二十三竟
　　上清灵宝大法卷之二十四
　　洞微高士开光救苦真人宁全真授上清三洞弟子灵宝领教嗣师王契真纂
　　修斋转诵门
　　诵经科条
　　经曰：上圣已成真人，通玄究微。
　　此条非凡世之人诵咏，谓通玄究微，能悉其章者，获十品功德也。
　　至学之士。
　　谓至人学士，诵之获六品功德。学士谓世学之士，诵之获三品功德也。
　　供养尊礼。
　　谓一切学士行此功德，获五品善果。
　　凡诵是经。
　　亦谓已成真人，再言自然功德果报，度万祖苦爽，上升朱官，依朱陵品格，九年更生，受化得为贵人。自身功德满日，飞升上清金阙，游宴玉京也。乃至学也，止得自身受度，飞升南宫，不能功及曾祖也。
　　世人受诵。
　　止得延寿尸解，返形太空，一身不获上度朱陵之福，曾祖难生受化也。
　　魔王歌音。
　　百遍名度南宫，千遍魔王保迎，万遍飞升太空，此是三界歌章，非炼文也。
　　有闻灵音。
　　心形归信，谛听诵者，获九品善果。
　　行是功德。
　　发心修斋，烧香诵经者，获三品善果。
　　右别至人。
　　至学之人行是功德，克获为上清后圣帝君金阙之臣。
　　有知其音。
　　中篇也，谓如晓其文功力齐，而获八品福报。
　　此音。
　　中篇之音，有辟禳度成四种无量威神之力，诵者获十六品祥应。
　　资金宝效心，盟天而传二依玄科四万劫一传。实金宝质心，依旧格告盟十天。
　　此三条乃传付授受之条，上天之科，立四万劫，乃旧劫之格。自黄帝受图，大禹受符，高辛受天经，至太极下教，岂有四万劫也。依阿母降世新格，下教之科，四百年一出，有其人四十年听传，再付四百年，共不得过七传。四年中有至人，亦许一授而三条，付受之科，言二章大法，及诵经之式也。
　　长斋修诵例
　　道言：正月长斋，诵咏是经，为上世亡魂，断地逮役，度上南宫。
　　正月者，上元天官会，地水二官於上元紫微宫，校诸功德，名举位赏会之月。役者，有三涂役。天涂罗雷役电，即天官役也。地涂担砂负石，即地官役也。水涂涟汲汉波，即水官役也。有长役鬼官者，五岳扫山，邓都役逮，隶山河垒治，此鬼官之役也。恐上世亡魂受诸涂役，故此月宜长斋诵经，度魂神上南宫也。
　　七月长斋，诵咏是经，身得神仙，诸天书名．黄箓白简，削死上生。
　　七月者，中元地官会，天水二官於中元阳奎官，校勘功过，名庆生中会之月。黄箓者，天之金箓，上生名也。白简者，死箓也。所谓金简箓书生籍，白简削死字是也。神仙所书之过名丹简罪簿，世人所书死籍名黑簿，皆死名之部也。故此月宜长斋修诵，以度己身，诸天书名，告命黄箓白简，削北都死籍，上生名而得神仙也。
　　十月长斋，诵咏是经，为国王帝主，君臣父子，安镇国祚，保天长存，世世不绝，常为人君。
　　十月者，下元水官会，天地二官，诸天诸地诸水真圣仙灵，星宿官曹，鬼神主宰，普校一切功过善恶，於东极天之尾阊，泄水之源，清泠府中，名普校建生大会之月。宜长斋诵经，为国王帝主，君臣父子，继世不绝，常为人君也。行此功德，则诸天保举，纪其善功也。师曰：世有冢讼缠身，乃先亡讼於阴司，逮及生人，计运不利，乃考后裔，既为道子，先於上元，度七祖九玄，断其逮役，度上南宫。次於中元，自度其身，削死简，上生籍，纪名诸天，身得仙道。然后於下元，为国祝安帝王圣祚，及依法安镇有灾之方，谓以三十二天玉字，安镇其方，则召诸天和气，以致民称太平。若学仙之士，自身先亡，长役三官，逮考延及其身，死名注於黑簿，既自无仙名，又何暇为国为民行其功德。所以三元之首，自上及中次下，皆须行道诵经，则无玷科式矣。
　　八节之日，诵咏是经，得为九宫真人。
　　八节者，四立二至二分也。至日皆当面本方，修诵以消禳半季灾数，及消镇其九州地分，水火刀兵旱满之厄，得行是功，可证九宫真人之位也。
　　本命之日，诵咏是经，魂神澄正，万炁长存，不经苦恼，身有光明，三界侍卫，五帝司迎，万神朝礼，名书上天，功满德就，飞升上清。
　　本命者，乃本生造化之日，诸天所重。今之下元生於五浊之世，五情交攻，六欲缠缚，七魄得志，三魂悲泣，神炁两亡，空尸动作，百邪竞奏。况三魂上属三台，总炁太玄生府，性好游逸，飞腾三界。既遇生根，立始本命，来归形中。能於此日诵经，拘制魂魄，故魂神澄正而宁静，万炁不散而长存，邪不外挠，身有光明，则三界神祇侍卫，五帝灵官司迎。但非止诵经，如大洞诸法，上清上道，及养命法术，皆用此日修诵，乃为良日，必无诸魔试之患。能行入此功德，则万神朝礼，名书上天。若功满德就，则魂飞上清。其说三清天者，四梵天之上，天，九仙所居，太极宫所治，太清十二天，九仙所居，九老所都，后圣金阙所治。晨道君所治。次上清十二天，九真所居，玉晨道君所治。次无上大罗玉清十二天，九圣所居，元始所治。是天中之天，三十六天也。上清者，太清之上，玉清之下也。
　　正月诵经长生久视太微玉符
　　玉几玄珠　 流降三田　 百神拱卫　 万圣临轩　 飞梵纲轮　 通幽达灵
　　右符正月佩服，召东华真火齐满之炁，下入身中，长生久视，后天无穷。
　　七月诵经长生久视九仙玄箓
　　金简龙章　 焕照太玄　 万帝设礼　 五行回旋　 金洞玉房　 受命延生
　　右符七月佩服，召灵真母汤色之炁，下入身中，以生金木土之炁，长生久视，久而行之，身飞上清。
　　十月诵经长生久视玉帝宝箓
　　真元散敷　 朗焕九衢　 神变帝台　 梵响太虚　 周行六合　 真炁潜扶
　　右符十月佩服，召北方五炁五君万贤之炁，下入身中，以生水木之炁，长生久视，后天无穷。
　　八节诵经长生大帝久视之章
　　真炁罗络　 虚上玄华　 三关通彻　 八景陈敷　 与日合并　 得补真人
　　右符八节佩服，召黄帝君务猷收之炁，入身中，以生土火之炁，即得长生，神朝玉真。
　　本命诵经神霄玉清仙王降真宝箓
　　胎仙上景　 澡炼精神　 左命玉华　 右啸金晨　 役灵使神　 常保利贞
　　已上符素地朱书，密地行持，勿以语人。修真之士长生日，面东南火化，净水服之。
　　三宫密诵
　　师曰：度人上品，郁秀光芒，上消天灾，下禳地祸，外济庶物，内炼百神。行用之门，以精专为首。修诵之法，以存念为先。故使炁息调和，音声和畅，想三炁之蓊郁，会百神之森罗，可以内炼其躬，外泱於物。修诵之旨，入靖焚香，定心平炁，收光内现，万虑不干，端坐直身，毋倚侧，毋楼曲，俾牛车之路不屈，龙虎之炁绵绵，然后诵经，各有所主。有神诵，心诵，炁诵，此外有意诵也。若为天地国主及天象，可以神诵。为灾厄及他人析禳，可以心诵。若度一切亡魂，可以炁诵。凡有紧切，须於密室中，默诵神文，方行章醮。自始及终，并合如法存思。初一遍诵序，第二遍止，自经始十遍为一过，诵毕，纳官密陈情佃，出宅升神也。诀曰：正月为上元，行持在上宫，存自己婴儿，自丹田中，随三色云炁，升归上宫止。六月一同。凡七月为中元，行持在中宫，存婴儿在中田止。九月一同。凡十月为下元，行持在下宫，存婴儿在下田止。十二月一同。凡祈禳在上宫，凡炼炁在下宫，凡为亡灵在中宫也。凡行九种阴功，及消禳灾厄，并自己度厄立功，存身为元始，悬坐空浮五色狮子之上，居日光中。每为人诵经，须存泥丸中宫元始，下在绛宫，仍摄析禳人阳魂，来受经。如元始授经，与道君一例，至诵经时，须行定法，方着耳彻听，天尊诵经，琅琅如钟声下丹田，炁诵三千遍，中田三千遍，上田四千遍，周一万遍功也。
　　行道修诵
　　经曰：行道之日，皆当香汤沐浴，斋戒入室耳。
　　师曰：行道之日者，谓应是诵经之日，皆当香汤沐浴也。香汤者，五香之汤也。
　　五香汤沐浴法
　　青木香，白芷，沈香，白檀香，甘松。
　　右各以二十四铢，治下筛，用东流长泉一石煎数沸。青木香者，阿母《大有三奇经》云：乃五节之清香，开尘浊之秽，如诚奏上玄，得以焚之，开通尘秽，五丈使通霄汉。诀曰：以器盛五香汤，先当解衣，烧香，於左就座，存日月光华五色交错，入於五香汤中。次存五色仙童五人，玉女五人，从五方来，烧香散花，执巾执水，在左右，即以杓搅汤三十二下，咒曰：
　　五香玄水，日月华英，澡炼身形，去浊流清。尸尘灭落，秽气荡除。胎结散根，策空乘虚，飞入上清。
　　咒毕，即叩齿，再咒曰：
　　太玄真液，炼炁生灵。沐泽苍华，诵咏洞经。七祖飞仙，我腾上清。
　　咒毕，叩齿三十二通，先取饮一器，温凉自适。次以别器沐发，先念解发咒曰：
　　神宫振天，黑云散开。流金火铃，焕掷无边。使我通真，游行诸天。无量度人，招灵命仙。
　　解了沐发咒曰：
</div>
    <div class="pagination">
<a href="上清灵宝大法（宋）_page38.html">上一页</a><span>...</span><a href="上清灵宝大法（宋）_page34.html">34</a><a href="上清灵宝大法（宋）_page35.html">35</a><a href="上清灵宝大法（宋）_page36.html">36</a><a href="上清灵宝大法（宋）_page37.html">37</a><a href="上清灵宝大法（宋）_page38.html">38</a><span class="current-page">39</span><a href="上清灵宝大法（宋）_page40.html">40</a><a href="上清灵宝大法（宋）_page41.html">41</a><a href="上清灵宝大法（宋）_page42.html">42</a><a href="上清灵宝大法（宋）_page43.html">43</a><a href="上清灵宝大法（宋）_page44.html">44</a><span>...</span><a href="上清灵宝大法（宋）_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
