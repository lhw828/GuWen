<!DOCTYPE html>
<html>
<head>
    <meta charset="UTF-8">
    <title>三洞群仙录 - 第 5 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三洞群仙录 - 第 5 页/共 17 页</h1>
    <div class="content">　　又，东卿君曰：刘奉林学道於嵩山，积四百年，三合神丹而为邪物所败，乃徙入委羽山，闭气不息，於今千余年矣，犹未升仙。云此人但得不死，未能有所役使。
　　通和青紫，清虚黄赤。
　　《高道传》：贺知章为秘书监，开元中，遇通和先生授以丹，告之曰：先盟而后授，然仙家品秩如青紫阶级，不可骤进。铃以退节为首，退节则寡欲，寡欲则神逸，神逸则无为无不为。反此而求道，犹却马以追奔，子其志之。知章后弃官乞为道士。
　　《真诰》：清虚真人告杨君曰：夫黄赤之道、混气之法，是张陵授世人种子之卫耳，非真人事也。吾数见行此而绝种，未见种子而得生。夫存心色观，兼行上道，所谓抱玉赴火、金棺葬狗也。夫色观谓之黄赤，上道谓之隐书。
　　涓子玉函，公弼石壁
　　《苏林传》：涓子者，古之神仙也。昔抚纶於河上，遇东海小童君告之曰：子勤心至道，外假弋钓，饵而不钓，养生之全也。若获鲤鱼，试剖之。言讫而去。涓子果获一鲤，剖之，腹中得一青玉函，开视乃金阙帝君所受三元真一之法。涓子从而修之，能兴云致雨，乘虚上霄。
　　《高道传》：张公弼，不知何许人。刘法师居云台，炼气二十余年，每三元常见赴会，无言而去。师因问之，则答曰：公弼住莲华峰下。师与之同往，至一所，见石壁高直千寻。公弼叩之，划开，内有天地，森罗万象。张公语其徒曰：法师在此，可具食，作戏与师观。其徒叹水，俄见苍龙、白象各一对舞，舞甚妙，丹凤、青鸾各一对歌，歌甚清。仍与法师水一盂，刀圭粉和之，令饮，其味甘且香。有顷，公弼与法师别出，反顾，但见石壁而已。
　　三洞群仙录卷之五竟
　　三洞群仙录卷之六
　　正一道士陈葆光撰集
　　玉器自满，陶瓢屡空。
　　《高道传》：道士王延字子元，师华山云台观焦旷真人，授三洞秘诀真经。后周武帝钦向，乃遣使召之，焦真人谓曰：道教陵夷，久失拯援，汝可力阐，无令不振，吾自此逝矣。师至都，久之得请还观，复诏增修以居之。然山石无土，致之极劳，因虚默祷天，忽踊土出於观侧，取多而不竭。常苦乏油，又置一器，经夕自满，久用而有余。
　　《晋逸史》：陶港少有高趣，任真自得。宅边有五株柳，故尝着《五柳先生传》以自况曰：先生不知何许人，亦不详姓字，宅边有五柳，因以为号焉。闲静少言，不慕荣利，好读书，不求其解，每有会意，欣然忘食。性嗜酒，而家贫不能常得，亲旧知其如此，或置酒招之，造饮叉尽，期在必醉。既醉而退，曾不吝情。环堵萧然，不蔽风日，短褐穿结，草瓢屡空，晏如也。
　　宋香足雨，昊符止风。
　　《高道传》：道士宋元白，一日越州大旱，方曝廷檄龙以析雨，久之亢阳愈甚，元白谓人曰：几所降雨，须俟天符，非上奏无以致於是。止於元真观，焚香上祝，经夕大雨告足，越人神异之。信州复旱，郡将特请祷，元白遂作卫．以告城隍之像，则须臾致雨。
　　《西山记》：吴真君猛，字世云，尝有暴风起，世云书符掷屋上，有青乌衔去，须臾风止。人问其故，答曰：南湖有舟遇此风，有二道士呼天求救，故以此符止之耳。验之果然。
　　尊师伏虎，处士豢龙。
　　《野人闲话》：闱州云台化，昔老君张天师经游之所，观内有一道士裴浩中者，不知何许人，年逾百岁，多食松枝或炼气而已。每因握固数息，冥目静坐，叉有猛虎驯扰於左右，同住者亦尝见之，一旦谓门人曰：余有所往，尔等好住，无替修习门人固留不住，遂裹衣上峭壁，若履平地，如飞乌捷猿直上峰顶，杳杳而不见之。后乡里有虎暴者，竞画尊师形像以厌之，谓之伏虎尊师。
　　尚书故实，牛相国镇襄阳，久旱，有处士，众云豢龙者，公请致雨，处士曰：江汉间无龙，独一派泊中有黑龙，强驱爻为灾，难制。公固命之，果有大雨，漂流万户。
　　孝先水上，德闰瓮中。
　　《高道传》：葛孝先，人呼仙翁。尝从吴王船行至三江口，阻风，船多漂没，仙翁船亦不知所在，吴王叹曰：仙翁有道，何不能免此乎。乃遣使求之。瑜宿，忽见翁水上行来，衣履不湿。既至，颇有酒容，诂其故，曰：昨伍子胥强邀留饮，淹屈陛下於此。上听然。
　　《天师内传》：张仲常字德闰，天师玄孙，常应聘至阙，潜归叹曰：吾几落世网。室中常埋一瓮，每对妻子茹荤饮酒，夜皆在瓮中，经日不出。
　　赤松雨师，元芝水母。
　　《列仙传》云：赤松子者，神农时雨师也，服水玉以教神农，能入火不烧。往昆仑山西王母石室中，随风雨而上下。炎帝少女追之，亦得仙俱去。高辛时阵为雨师焉。
　　《晋逸史》：赵元芝一日出行，遇一道士相揖，遂引入水去。深夜月中行，泥泞不污，傍见一物如蛇形，有五色之光，元芝惊异，问此何物耶。道士曰：此谓之水母，见者神仙。
　　洞源呜锺，荐明闻鼓。
　　《本传》：瞿柏庭师事桃源黄洞源法师，一日拜辞，洞源问：汝辞吾将安往。答曰：归洞府。欲留之，不克见柏庭颜色光彩异常，服短布衣，乌缯巾，遣巡却行三移足，忽然不见。洞源与道徒皆愕，贻求之，无踪迹。呜锺集观户将大索林莽，观户至束北林际遇一大蛇当路而止。
　　《高道传》：道士张荐明通《老》、《庄》，高祖召见，问：道家可以治国乎。对曰：道者妙万物而为言，得其极者，尸居推席之问可以治天下。高祖大其言，延入内殿讲《道德经》，拜以为师。忽一日闻禁中奏时鼓曰：陛下闻鼓乎，其声一而已。五声十二律，鼓无一焉，然和之者鼓也。夫一，万事之本也，能守一者可以治天下。高祖善之，赐通玄先生。后不知所之。
　　剪韭务光，服葵桂父。
　　《列仙传》：务光者，夏时人也，耳长七寸，好琴，服薄韭根。殷汤伐桀，因光而谋，曰：非吾事也。汤曰：孰可。曰：吾不知也。汤曰：伊尹何如曰：强力忍垢，吾不知他。汤既克桀，以天下让光曰：智者谋之，武者遂之，仁者居之，古之道也。吾子胡不遂之，请相吾子。光辞曰：废上非义也，杀人非仁也，人犯其欺，我享其利，非康也。吾闻非义不食其录，无道之世不践其位，况於尊我，我不忍也。遂负石自沉寥水．已而自匿。后四百余年至见武丁时，复见武丁，欲相之，不从。武丁以舆迎而从辟不以礼，遂投河浮山。后游尚父山。《真诰》云务光剪韭以入清泠之泉是也。　
　　又桂父者，象林人，时黑时白，时赤时黄，南海人见而尊事之。常服挂及葵，以龟脑和之，千丸十斤。桂父累世见之，今荆州之南尚有桂丸焉。
　　仙流谭宜，客作子主。
　　《仙传拾遗》：唐谭宜，开无末生，堕地能言，数岁身逾六尺，髭发，风骨不与常兄同，不饮食，行及奔马。后忽失所在，远近异之，以为神人，乡里立庙杞之q大历中忽还家，即霞冠羽衣，真仙流也。告别父母讫，腾空而去。
　　《列仙传》：子主者，不知何处人也，诣江都王，自言宵先生雇我客作二百余年，不得作真人。以为狂王，问先生居止，云：在龙眉山上。王遣史将上龙山，巅果见宵先生毛身广耳，披发鼓瑟。主见之叩头，史致王命，先生曰：此主是我比舍九世孙也，汝勿预吾客事。史乃下山。
　　师文泉涌，苌洪雪飞。
　　《列子》：瓠巴鼓瑟而乌舞鱼跃，郑师文闻之，弃家从师襄游，师襄曰：子之琴何如。师文曰：得之矣，请尝试之。於是当春而叩商弦以召南吕，冻风忽至，草水成实。及秋而叩角弦以激夹锺，温风徐回，草木发荣。当夏而叩羽弦以召黄锺，霜雪交下，川池暴冱。当冬而叩征弦以激萝宾，阳光炽烈，坚冰立散。将终而命官以总四弦，则景风翔，庆云浮，甘露降，醴泉涌。
　　《拾遗记》：灵王二十三年起昆昭之台，亦名宣昭台，高百丈，升之以望云色。时有苌洪能招致韦异，王乃登台，望云气蓊郁，忽见二人乘云而至，须发皆黄，游龙飞凤之笔，驾以青璃，其衣皆缝缉毛羽也。王即迎之上席，时天下大旱，地烈木燃，一人先唱，能为霜雪，引气一喷，则云起雪飞，坐者皆凛然，官中池井，坚冰可琢。又设狐腋素裘，紫熊文褥，褥是西域所献也。又有一人唱，能使即席为炎。乃以指弹席上，而暄风入室，裘褥皆弃於台下也。
　　萧随弄玉，犊配连眉。
　　《列仙传》：萧史者，秦穆公时人，能政孔雀白鹊舞。穆公有女字弄玉，好之，公以女妻之，遂教弄玉作凤呜。居数十年，吹箫作凤声，凤来止其屋。穆公作凤台，夫妇止其上不下数年。一旦皆随凤去，故秦人为作凤女祠於雍官，时有箫声。
　　《神仙传》：黑山仙人犊子者，郑人也。居黑山，探松子、扶苓饵之，已数百年，时壮时老，时美时丑，乃知其仙人也。都阳女者，生而连眉，耳细而长，众以为异，俗皆云天人也。会犊子求耦，都女悦之，遂留相奉。时出门，共牵犊耳而走，莫能追之。左太冲魏都赋曰：昌荣练色，犊配连眉。昌容事载别巷。
　　张老席帽，孟岐草衣。
　　《神仙传》：张老，杨州六合县园史也。因娶比邻韦恕女为妻，一日乃挈妻去，且曰：某土居山下有小庄，明旦且归，他年相思，可令大兄往天坛山南相访。去数年，绝无消息。韦念其女，令男义方访之，至天坛南，有昆仑奴迎拜。至一甲第，楼阁花木异常，见一人戴远游冠，朱履，仪状伟然，细视之，乃张老也。引入堂内，见妹且碧窗珠箔，服饰之盛，世所未见。进候精美，留经日而别，赠金二十镒并一度帽，曰：兄若无钱，可於杨州北郊卖药王家取钱一千万，特以此信。既归，五六年问金尽，访王老取钱，果留帽付钱，乃信真神仙也。
　　《仙传拾遗》：孟岐，清河逸人也。年七百余岁，言及周时事如在目前，云曾侍周公升坛，以手摩周公之足，而周公以玉质一枝与之。岐常执之，今已说矣。每切桂叶而食。汉武帝好神仙，遂披草衣而来，帝异之。
　　骊母克木，搓客支机。
　　《广记》：李荃往嵩山石室中得《黄帝阴符经》，本未晓其义理，因往骊山，於路傍见火起烧木，有一老姥曰：火生於木，祸发又克。荃闻之大惊，曰：此《黄帝阴符》之秘文，姥何得而言之。姥曰：吾受经已三元六周甲子矣。荃於是拜请奥义，姥曰：吾受此符，名列仙籍，而后可语至道之妙。夫《阴符》者，上清所秘，玄台所尊，理国则太平，理身则得道，非奇人不可妄传。泄天机者沉乎三劫，可不戒哉。
　　《博物志》：客有居河滨者，年年八月十五日浮搓来过，至不失期。客阴异之，乃多责粮，乘搓去，任其所之。忽至一城郭处，望见织妇，因问，不答，但取支机小石与之曰：可将此蜀中问严君平。客还，问君平，君平曰：去年七月七日客星犯牛女，即是汝矣。
　　芝耕云卧，松餐涧饮。
　　《仙传拾遗》：吴筠自号洞阳子，年十五笃志於道，善属文，攻楷、隶，举进士，三教九流，靡不周览。隐居南阳倚帝山，芝耕云外，声利不入。
　　《高道传》：道士王延字子元，九岁好道，师正懿先生陈宝炽。至十八，受业於楼观，与真人李顺兴相友善。未几，访华山云台观，复师焦旷真人，授三洞秘诀真经。唯松养涧饮，以希真理。
　　司命宝爵，老父神枕。
　　《仙传拾遗》：司命君者常在於民门，与御史康元环幼小同学，尝赠元环一饮器，如玉非玉，不言其名，自此叔别，不复再见。一日一有商胡诣东都所居谒元环曰：宅中有奇宝之气愿得一见。元环以他物示之，皆非也，乃出司命所与器，商胡见顿首曰：此天帝流华宝爵耳，致於日中则白气连天，承以玉拌则红光照室，此器太上镇中华之宝，亦不久留於人间即当飞去，得此宝者受福七世。元环以玉拌承之，夜现红光满室。
　　《神仙传》云：太上老父者，失其姓名，汉孝武帝东巡狩，见者父锄於道，头上白光，怪而问之，老父答曰：臣年八十五垂死，有道者教臣服木饮水，并神枕之中有三十二药物，二十四件应二十四气，其八毒药应其八风，今臣之年转少，此之故也。
　　严青夜行，国珍昼寝。
　　《神仙传》：严青，会稽人也，居贫，常於山中作炭，忽有一人与青语，临别授以一书曰：汝骨相应得道。并教以服石脑法。青自得神书之后，常觉有数十人侍从。时都督逢青夜行，因叱从兵录之，青亦叱其从神录之，都督与从者皆不得去。明旦，行人曰：此叉是严公也。家人往叩头谢过，乃放遗归。《高道传》：巨法师名国珍，好神仙学，名利两忘，喜怒俱遗，食疏衣弊，所守弥笃。忽感疾，人勉之以药，曰：道胜则疾除，何虑之有。其自信之如此。一日昼寝，门人忽闻车马往来，有顷瓦屋皆震，师遂化去。
　　洞府天仓，灵坛石凛。
　　《神仙感遇传》：河束薛逢为绵州刺史，梦入洞府，肴撰甚多，有人谓曰：此天仓也。既觉，即使道士孙灵讽与亲吏访焉。至州界昌明县，有洞日天仓者，师乃入洞，见石状罗列，饮食名品极多，食之味皆甘香。欲责归以奉薛，及出洞门，形状宛然皆化为石矣。
　　《湘川记》：朱陵之灵坛，太虚之宝洞，当翼秒之宿，度应玑衡，故曰：衡山。山有五峰，而石库预其一焉。山多词人，樵夫、舟子往往能诗。尝有广州从事舟行，闻人讽咏云：野鹊滩西一棹孤，月光遥接洞庭湖，堪憎回厉峰前过，望断家山一字无。
　　寡言石室，灵府草堂。
　　《高道传》：道士陈寡言隐玉霄峰，以琴酒吟诗，放情自任，未尝加饰。其山居诗云：醉外茅堂不闭关，觉来满目见青山。松花落处宿猿在，麋鹿韦韦林际还。又曰：照水冰作镒，扫雪玉为尘。何须问今古，便是上皇人。将尸解，谓弟子曰：当盛我以青布囊於石室中，慎勿土木为也。临终以诗示其徒云：我本无形暂有形，偶来人世逐营营。轮回债负都还了，搔首索然归上清。
　　又，徐道士名灵府，号默希子，居天台云盖峰，建草堂以居之，日以修炼自乐，尝作诗云：寂寂凝神太极初，无心应物降云舆。性修自性非求得，欲识真精只是渠。又曰：学道全真在此生，迷途待死更求生。今生不了无生理，纵得生知何处生。会昌初，武宗诏浙束康使以起之，辞不复出，见康使献言志诗曰：野性歌三乐，皇恩出九重，传来紫宸命，遣下白云峰。多愧书传鹤，深惭纸画龙。将何佐明主，甘老在岩松。康使表以衰槁免命，由此绝粒久，凝寂而化。
　　刘宽府帅，贺亢员郎。
　　《真诰》：刘宽字文饶，后汉人，今在洞中作童初府帅正侯，主始学道者。
　　《陈无已传》：贺亢，世莫知年，与其乡里仕石晋为郎。章圣皇帝东封，有布衣市裹谒於道左，称晋水部员外郎贺亢。帝知其仙者，夜阅膀子，得之大惊，使求之，不获，每与庄献皇后言之，以为恨。天圣中，贺使其弟子喻澄诣阙献金银铜道像，直数十万，后怪之，召问澄，澄以师对。问师，曰：贺也。后亦大惊，问：今安在，可得见耶。澄曰：在淮南，使臣有献，固愿见也。后喜过望，遣使随澄求之淮南，与俱来。后为幸鸿福寺见之，其言皆人所难切於时者，后不乐，罢之。
　　何充仙品，丁义神方。
　　《真语》：何充，卢江潸人也，累迁尚书，世业奉教，多施惠立功德。永和二年尸解，受化南官，升居仙品，以其多施惠故也。
　　《西山记》：吴真君名猛，字世云，七岁有孝行，夏不驱蚊纳，惧其去已而噬亲也。年四十，邑人丁义授以神方，复师南海太守鲍观，得其秘法。黄龙中，尝天降白云符，遂以道衍盛行於吴、晋之问矣。
　　湘媪丹篆，郭公青囊。
　　《女仙传》：唐贞元中，湘潭有一媪，不云姓氏，但称湘媪，常易止人合十有余年，每以丹篆字救疾，闲里莫不应验。媪鬓发如云，肌洁如雪，策杖曳履日可数百里。忽有道士与媪相遇，甚相慰悦。或诂道士，道士曰：此刘纲真君之妻樊夫人也。方知媪即樊夫人矣。
　　《神仙传》：晋郭璞好经衍，博学有高才，而讷於言论，词赋为中兴之冠，好古之奇，尤妙於阴阳。有郭公者客居河束，精於卜筮，璞从之受，公以《青囊中书》九卷与之，由是五行天文卜筮之衍，禳灾转福通致无方，虽京房、管辖不能过也。璞门人赵载尝窃《青囊书》，未及读而为火所焚。
　　子春膏肓，游昆症疾。
　　《幽怪录》：杜子春落魄，资产荡尽，有一老人与钱三百万，不告姓名而去。旬岁稍尽，去马而驴，去驴而徒，老人又与钱千万。数年后，贫过昔日，老人又与钱三千万，曰：此而
　　不痊，贫在膏肓矣。
　　《唐史隐逸》：田游岩，就兆三原人，初补大学生，其母及妻子并有方外志，后入箕山，就许由庙束筑室而居，自称许由束邻。调露中，高宗幸嵩山，遣中书侍郎薛元超就问其母，游昆山衣田冠出拜，帝令左右扶止之，谓：先生养道山中，皆得佳否。游岩曰：臣泉石膏肓，烟霞疯疾，既逢圣代，幸得逍遥。帝曰：朕今得卿，何异汉获四皓乎。薛元超曰：汉高祖欲废嫡立庶，黄绮方来，岂如陛下崇重隐沦，亲问岩穴。帝甚欢。
　　王质烂柯，徐甲枯骨。
　　《王氏神仙传》：王质，束阳人，时入山伐木，偶於石室中见数童子下棋，质坐斧柯上观之，童子将枣与质食之，无饥渴。童子下棋未终，一童子曰：子可去，来已久矣。质起视，斧柯已斓矣。还家一亲戚无有存者。后入山升天，今衢州有烂柯山。
　　《神仙传》：老子西度关，关令尹喜知其非常人，从之问道。时有客徐甲，约日雇百钱，计欠甲七百二十万钱。甲见老子出关远行，索债不可得，作辞诣关令以讼老子。喜得辞大惊，乃见老子，老子问甲曰：汝久应死，吾昔倩汝为吾官卑家贫，无有使役，故以太玄生符与汝，所以至今日，汝何以言吾。乃使甲张口向地，而太玄符立出於地，丹书文字如新，甲成一聚枯骨矣。
　　仲节学道，观子奉师。
　　《真诰》：有学道者平仲节，河中人，渡江入括苍山，受师宋君，存心镜之道，具百神，行洞房事。如此积四十五年精思，身形更少，体有真气。今年五月一日，黄老遣迎，即日乘云驾龙，白日升天，今在沧浪云台。
　　又，黄观子自少好学道，而家中奉师，朝朝拜礼，愿乞长生。如此积四十九年，太上真人以一百四十事试之，皆过，遂与之金丹，而入焦山诵《大洞经》。今补仙官为太极右卿，有志者也，非师所能致，是其寸心定耳。
　　园客甍茧，巴邛盎橘。
　　《仙传拾遗》：园客者，济阴人也，姿貌端美而良，邑人以女妻之，客终不取。常种五色香草，积数十年服食。一日有五色蛾止其香末，客衣而荐之，以布生花蚕焉。至蚕时，有女夜半至，自称客妻，道蚕状。客与俱往，得一百二十头茧，皆如瓮大，躁一茧六十日乃尽，讫则俱去矣，莫知所之。齐阴人祠华蚕，设祠室也。
　　《真怪录》：巴邛人不知姓，家有橘园，因霜后尽收，余有二大橘如三四斗盎，巴人异之，剖开，每橘有二老支，鬓眉翻然，相对象戏，亦不惊怖，一史曰：恨不得深根固蒂以尽棋中之乐。一史曰：君输我海龙王第七女发十两、智琼额黄十二枚、紫销被一副、绛台山霞实散二庾、瀛洲玉尘九斛。阿母疗髓凝酒四胜、阿母女熊飞娘跻虚龙缟袜八缅，后日於王先生青城草堂还我耳。一史曰：橘中之乐不喊商山。一史曰：仆饥虚矣。即於袖中取龙根脯食之，如一草根，方圆径寸，形状宛转如龙，毫厘罔不周悉。因削食之，隋削复满。食讫以水叹之化为一龙，二史共乘之，足下泄泄云起，须臾风雨晦冥，不知所在。
　　金城绛阙，清都紫微。
　　《逸史》：有崔生者，於青城山下洞见金城绛阙，仙翁羽衣霞被，留生酒食，以女妻之，取青囊药两粒令服之，每朔望乘鹤上朝药官。岁余请归，得隐形符，乃潜游官禁，窃锦彩。上令罗公远作法照之殿后，果有崔生，上令笞死，公远曰：此人已居上界，杀之非国家福。上遣兵仗送至青城山洞口，果见金城绛阙，生妻掷一领巾化为五色绛桥，令生渡桥，随步随灭，须臾云雾四合，但闻鸾鹤笙歌之声。
　　《列子》：周穆王游化人之官，化人之官构以金银，络以珠玉，出云雨之上而不知下之据，望之若屯云焉。耳目所观听，鼻口所纳尝，皆非人问之有，王实以为清都紫微，钧天广乐，帝之所居。王俯而视之，其官榭若累块积苏焉。
　　希夷饵柏，守微茹芝。
　　《唐史属辞》：王希夷隐嵩山，饵松柏杂叶，年七十余筋力柔强。明皇束巡，诏见行在，访以政事，与语甚院。
　　《高道传》：道士李守微，不知何许人，常游蜀，谈论多滑稽，不拘小节，人常轻侮之。忽谓人曰：余将游五岳诸山，今往矣。或问求利衍，则曰：浮生瞬息问，盍寻真访道，脱洒尘网，至若脱气炼丹，茹芝绝粒，皆有益也，何区区於利衍哉。遂遁去。尝与祠部韩屿友善，屿赠诗云：一定童颜老岁华，贫寒游历贵人家。炼成正气功虽大，亡心却元神道更差。乌曳鹤毛乾巍毯，杖镌龙甲瘦查牙。如何旧隐不归去，落尽蟠桃几番花。番，去声。
　　伯玉娶妇，蓟子还儿。
　　《三洞珠囊》：褚伯玉字元璩，吴郡钱塘人。父为取妇入前门问，伯玉从后门而出，往刻居瀑布山修道。又尝游南岳，路入闽中，飞湍赴险。伯玉舟航逼晚，迥泊涯际，而冲飕夕震，山洪暴起，激船於万仞之上，倾坠绝崖。徒倡在前，判其冰碎，缘蛆寻求，已见伯玉怡然自若。后至霍山炼气养霞，积年绝粒也。
　　《神仙传》：蓟子训，齐人，举孝康，除郎中，又为都尉。年二百余，颜色不老。曾求抱邻舍婴兄，误堕地死。死家素尊子训，即埋之。二十余日子训自外来，抱儿还之。家恐是鬼，掘视所埋，但泥而已。
　　居士芒屦，道者麻衣。
　　《仙传拾遗》：朱桃椎者，成都人，隐於郭外，结草为庐，或佯狂放诞，或终日不言。益州牧窦轨辟之为绿，不就，遗以衣服，弃而逃去。每织芒屦致於路侧，行者见之，为留米置於本处，桃椎夕而取之，人谓之居士屠。
　　《玲斋夜诰》：有史宗者，号麻衣道者坐，广陵白土棣、江都檀祇与语，多无畔岸，索纸赋诗曰：有欲苦不足，无欲即无忧，未若清虚者，带索被玄裘。浮游一州问，泛若不系舟，要当灭尘虑，栖息老山丘。檀祇异之。陶渊明记日白土棣逢三异比丘，此其一也。有狂道士借海盐，令所畜小兑登小山，山有屋数橡，道人三四辈相劳苦，其言小兄，一不能解，但得食一瓯如饴。又有问道士曰：谪者何时竟。答曰：在徐州江北广陵白土棣，计其谪行当竟矣。仍作书授小儿曰：为达之系小儿衣带上，令还海盐。令喜问曰：衣中何有。日□．书疏耳。又呼问：小儿至何处。小兄曰：为前道士捉杖飘然去。但闻足下波浪声，至一山中。山中人寄书与白土棣，上即引衣带示令，令一不能晓。小儿归诣史宗，宗惊曰：汝乃蓬莱山中来耶。
　　三洞群仙录卷之六竟
　　三洞群仙录卷之七
　　正一道士陈葆光撰集
　　保言冥吏，曼卿鬼仙。
　　《北梦琐言》：道士秦保言动於焚修，尝白南岳真君云：上真何以须纸钱为，有所未谕。既而夜梦真君曰：纸钱即冥吏所藉，我又何须。由是狱中益信之。
　　《摭遗》：西蜀崔存访道寻真於王屋西峰，见石延年曼卿、苏舜钦子美二人对坐，隔一小汉，存再拜曰：存脱弃利禄以求大道，固有日矣，今幸遇二仙於此，汉水视之浅而测之深，不得立侍左右，何也。又闻学士已作鬼仙乎。苏曰：妄也，纯阳即仙，纯阴即鬼。既为仙，又为鬼乎。二仙乃命青童取栈管作诗以授存。存得诗，俄见一翠乌街一书置二仙前，苏曰：瀛洲君召吾二人。乃飞瑜山顶而去。
</div>
    <div class="pagination">
<a href="三洞群仙录_page4.html">上一页</a><a href="三洞群仙录.html">1</a><a href="三洞群仙录_page2.html">2</a><a href="三洞群仙录_page3.html">3</a><a href="三洞群仙录_page4.html">4</a><span class="current-page">5</span><a href="三洞群仙录_page6.html">6</a><a href="三洞群仙录_page7.html">7</a><a href="三洞群仙录_page8.html">8</a><a href="三洞群仙录_page9.html">9</a><a href="三洞群仙录_page10.html">10</a><span>...</span><a href="三洞群仙录_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
