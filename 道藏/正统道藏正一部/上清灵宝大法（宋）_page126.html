<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 126 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 126 页/共 133 页</h1>
    <div class="content">　　三景之光。斋悃潜通，玄纲肇举。谨牒。
　　年　月　日牒。
　　禁坛牒
　　无上黄箓大斋坛。牒　禁坛大将军。
　　本坛恭按
　　典仪，祇崇
　　斋直，次鸣玉磬，用集阴神，须至牒者。
　　牒请潜敷神化，开辟坤舆，梵响交传，召洞阴之妙炁。元阳允契，判太极之先天。凡
　　圣同居，风云庆会。谨牒。
　　年　月　日牒。
　　缴赦札
　　无上黄箓大斋坛。
　　今准
　　泰玄都省，降到
　　赦书一通，头连在前。
　　右本坛除已遵依奉行外，请合属主宰，看详前件赦文，速为施行。
　　年　月　日牒。
　　发赦牒
　　无上黄箓大斋坛。牒　日直功曹地道曹泰山沿路土地。
　　本坛今准
　　三天门下，降到
　　曲赦一道，
　　泰玄都省，降到
　　赦书诏一道。告下
　　东岳酆都十方道主者，及应千幽阴地狱等处。赦宥亡过某等，及六道苦爽，出离冥关，赴坛受度，须至专牒者。
　　右牒仰准此，火急承受前去，径诣三界十方，无极世界，遍告主者，咸准
　　赦恩施行，不得揩磨损失，有滞驿程，如
　　律奉行。故牒。
　　年　月　日牒。
　　破地狱牒
　　如用合同牒，则用小字。
　　无上黄箓大斋坛。牒　九狱都司主者。
　　本坛奉为斋官某，崇建
　　黄箓大斋，追悼亡过某等魂，及下元苦爽，同登
　　仙界。已节次飞奏
　　天廷，依科开度。所有合同符牒，已预发各狱主者照应。今则将行召摄，犹恐阴扃未启，魂尚拘留。恭准玉清宝箓破地狱真符，及降下泰玄童子一百二十人，各持诸天宝器合同符契。下开幽狱，须至随符转牒者。
　　牒请遵奉
　　玉清诏命，伺各方童子到狱，径以元符合同。速开关轨，
　　赦放罪魂，准
　　令奉行。谨牒。
　　年　月　日牒。
　　催召牒
　　无上黄箓大斋坛。
　　本坛检会今月某日，为斋官某，崇建黄箓大斋，追悼亡过某等魂，同登
　　道岸事。本坛已节次飞奏
　　天廷，祈
　　恩开度，及备牒承行官将，先次根摄上件亡魂。今则见行召摄，尚虑冥道艰危，未即遣发，须至再牒催督者。
　　右牒请
　　神虎追魂官典，法部天神将吏，地道鬼道功曹，本处土地，五道尊神，速戒征途，直通冥路，催召亡过某及在会男女等亲魂正魄，依时引附灵旛，现形报应，赴室就浴，入坛朝参，躬承开度。驿程有限，不得稽延。在路或有遏截，仰摄赴近狱，依
　　律治罪。星火奉行，立待
　　昭报。谨牒。
　　年　月　日牒。
　　普召六道孤魂牒
　　无上黄箓大斋坛。
　　本坛检会今月某日，为斋官某，崇建黄线大斋，追掉亡过某等魂，及下元苦爽，同遂生方事。本坛已节次飞奏
　　三天，请命颁行，依科开度。克取今宵，普施无碍夜斋，广资六道幽灵，九泉孤滞。除已先具牒委
　　神威，遍行根刷外，今依律普召，遍十方际，尽玄虚界，自昔至今，一切天仙道，人伦道，神祇道，地狱道，饿鬼道，畜生道幽灵之众，乃至九州分野，十道九幽，一切军阵杀伤之众，劫掠斗杀之众，王法屠戮之众，牢狱枷锁囚系之众，徒流远窜之众，游宦身亡之众，投河落井、覆舟赴水溺死之众，登高坠体、登车坠马摧残之众，农工商贾、僧道尼姑、岩栖谷隐、流亡之众，路岐艺术、游手巫现、盗贼佣身、客死之众，雷瞋虎啖、水火漂焚之众，自刎自缢、中毒陷弃、枉死之众，疾疫饥荒、暴露尸骸之众，蛊蛀传尸、邪妖拘执之众，堕胎怀孕、产死女流之众，盲聋喑跛、拳挛瘫痪、沈痾致死之众，鳏寡孤独、乞丐困穷、无依之众，依草附木、作精作怪、游荡之众，冤雠咒诅、贫命欠财、执对之众，胎生卵生、湿生化生、异类之众，含灵抱识、蠢动飞潜、有情之众，他方此界、新死故亡、若女若男、有主无主、一切孤魂滞魄等众，犹恐冥程阻隔，未即到坛，须至专牒催摄者。
　　右牒请
　　神虎三部追魂使者，天道、地道、人道、仙道、神道、鬼道、业道功曹，监坛承受官吏，本处城隍土地，五道大神，太岁尊神，六甲开导使者，引魂童子。即今引领上件六道含灵，河沙鬼众，随旛指示次第入坛，躬承开度。仍请铃束，毋令妄起邪心，以干生气。前途或有拦截，仰照天律施行，时刻不移，立伺
　　昭报。谨牒。
　　年　月　日牒。
　　化冥衣牒
　　无上黄箓大斋坛。
　　本坛检会今月某日，为斋主某，崇建黄录大斋，追悼亡过某等魂，超升
　　仙界事。本坛见摄召上件亡魂到坛，已新盥沐，今来所化冥衣，切恐名数繁多，递相坏夺，欲劳
　　神造，亲为监视，须至专牒者。
　　右牒请
　　黄箓院掌冥衣使者，监坛承受威神，当处土地，庙食正神，法部当番神吏，亲督焚化。愿仗三宝威力，摄化无限，皆成百色流霞之服，表裹光明，点勘名数，次第分偯。不得纵令恃众侍强，相亲相夺，务在周遍，使十分披带，内外装严。毋致遗缺不均，有妨受度。牒至准
　　玄科律令奉行。谨牒。
　　年　月　日牒。
　　炼度牒
　　无上黄箓大斋坛。
　　本坛为斋官某，崇建
　　黄录大斋，追悼亡过某等魂。已请
　　命颁行，依科开度，今则仰遵
　　科范，受炼亡魂，欲仗
　　神功，宣行妙用。除已具奏
　　诸天上帝，乞降
　　恩光下临外，须至专牒者。
　　右牒请
　　南昌受炼司主职神将，丹天左右卫上
　　将军，主水火将军，火铃将军，火铃童子，九光童子，开光童子，水池火沼二大神将，水火二池童子，监生大神，十方龙威大神，丹灵大神，皓华大神，玄英大神，炼尸大神，返生大神，聚形大神，监度大神，迁化大神，聚魄大神，引魂大神，变化大神，炼度大神，超度大神，变身大神，复相大神，正精大神，火府大神，返形大神，超化大神，炼度童子，混元一十二生炁大将军，九天生化合干仙吏，南昌上宫朱陵火府南陵枢府炼度合干仙吏，灵宝水火二司炼度官君，童女神兵等众，引炼仙曹灵官，功曹使者吏兵，合干仙宰，分灵应化，奉
　　命下临。召
　　日月之真晶，请
　　乾坤之正炁，左化冶炼之沼，右为流汩之霐。匹配坎离，抽添铅汞，引导亡爽，陶育枯骸。使阴翳销镕，阳光洞彻。餔五芽而孕秀，聚九气以生神。
　　婴儿忽歌，咸回灵於十转。制魔保举，皆度品於丹天。敢冀
　　慈仁，俯垂彰感。谨牒。
　　年　月　日牒。
　　炼度天医牒
　　无上黄箓大斋坛。
　　本坛奉为斋官某，追荐亡过某等魂，崇建
　　黄箓大斋。已请
　　命颁行，祈
　　恩开度，修奉周圆。今则祇按
　　玄科，恭行大炼，尚虑死魂带疾，受炼无由，必仗天医，以令生化。除已行符布炁，依法全形外，须至专牒者。
　　右牒请
　　天医仙吏，尚药敷药灵官，治病三五功曹，太医博士主者，针砭小吏，收毒将军，天医执职官众，灵宝局中聚形功曹，合炁功曹，补炁续炁功曹，聚神功曹，全骸全形续骨功曹，返形复相大神，主生产功曹，取死胎功曹，下死胎功曹，合干官宰。上体
　　好生，同垂善救，契勘见前，受度应系死魂。其有三十六种伤亡，一十八等恶死，请分科而专局，先探本以穷原。或灼艾握针，或行符用药，随其证候浅深之则，斡以君臣佐使之功。布五灵真炁，调理百关，使万种沈魂消除众疾，产孕者斩根解结，摧残者续首全形。完聚本真，复还旧相，仗离坎甄陶而变化，证形神俱妙以升迁。敢冀
　　慈悲，俯垂护度。谨牒。
　　年　月　日牒。
</div>
    <div class="pagination">
<a href="上清灵宝大法（宋）_page125.html">上一页</a><span>...</span><a href="上清灵宝大法（宋）_page121.html">121</a><a href="上清灵宝大法（宋）_page122.html">122</a><a href="上清灵宝大法（宋）_page123.html">123</a><a href="上清灵宝大法（宋）_page124.html">124</a><a href="上清灵宝大法（宋）_page125.html">125</a><span class="current-page">126</span><a href="上清灵宝大法（宋）_page127.html">127</a><a href="上清灵宝大法（宋）_page128.html">128</a><a href="上清灵宝大法（宋）_page129.html">129</a><a href="上清灵宝大法（宋）_page130.html">130</a><a href="上清灵宝大法（宋）_page131.html">131</a><span>...</span><a href="上清灵宝大法（宋）_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
