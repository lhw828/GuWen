<!DOCTYPE html>
<html>
<head>
    <meta charset="UTF-8">
    <title>道法会元 - 第 148 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 148 页/共 361 页</h1>
    <div class="content">　　祈睛行移式
　　正奏
　　具位臣姓某右臣某不揆么微，冒干
　　天听，退思罪戾，首丐矜原。臣谨奏为某处奉道某等投词，伏为切见本处自某月某日以来积阴为厉，雨水浸淫，市井萧条，人民垫溺。为此具词投丐，请求晴霁事。臣某领词虔切，事干利济，理合奉行。尚虑臣末学道浅，遇着功微，体未洞真，诚曷孚感，匪凭上命，何以祈旸。未敢自专，须至录状奏
　　闻者。
　　右谨录状，冒罪百拜，上奏
　　昊天至尊金阙玉皇上帝玉陛下。恭望
　　天慈，允臣所奏。特赐
　　勑旨，颁下泰玄都省，宣告雷霆诸司，照应施行。仍乞勑差雷霆飞捷报应使者张某，欻火邓某，判官辛某，同流金火铃大将军，即便封潭锁海，止雨禁龙，卷雾收云，开晴现日。务使神风静默，山岳吞烟。天无浮翳而四炁朗清，大地晴明而万民欣乐。得如鄙愿，实拜更生。冒犯
　　天威，臣下情不胜战栗，冒罪百拜，谨具奏以闻。谨奏。
　　年　月　日具位臣姓某上奏。
　　申状
　　具位姓某谨据某处奉
　　道某等投丐祈求晴霁事，某领词难抑，理合奉行。为此未敢自专，须至申闻者。
　　右谨具申
　　雷霆都司元命真君圣前。伏望
　　圣慈，允今申恳，特赐圣旨，宣告雷霆邓辛张三大元帅，的限今月某日某时，下赴某处，昭示境内行雨龙神，即便开云卷雾，止雨开晴。显现阳光，以慰万民之望；大开晴霁，庶全生物之仁。克拜
　　更生，以为效信。干冒
　　圣威，某下情不胜惶惧俟命之至。谨申。
　　年　月　日具位姓　某　状申。
　　牒官将
　　司额
　　据某处奉
　　道某等投丐，祈求晴霁事，本坛得此来词，除已录奏
　　天廷，申闻师省，咸祈照应外，合行移牒，请照验。火速褊告诸司，关会合属，昭示当年季分行雨龙神，即便收云卷雾，止雨开晴。的限今月某日某时大开晴霁，拥现阳光。庶万物之生全，俾黎民之乐业。式彰
　　教法，茂积功勋。幸勿稽违，有干
　　玄律。须至牒者。
　　右牒上
　　某官将元帅，谨请详前事施行。故牒。
　　年　月　日时牒。具位姓　某　押。
　　已上祈祷行移，不过一式样而已。其间文书多寡，转旋语句，又在乎人矣。
　　道法会元卷之九十七竟
　　＃1『用』字上疑漏『夜』字。夜用墨书，与日用朱书符相对举。
　　道法会元卷之九十八
　　九天碧潭雷祷雨大法
　　主法
　　浮黎元始天尊，
　　昊天玉皇上帝，
　　后土皇地祇，
　　九天雷祖大帝，
　　九天应元雷声普化天尊。　
　　神将
　　雷霆飞火掌令大神陶胜公济，
　　肉角，红发青面，双目，鹤喙，青身，四翅，龙爪，手足左握雷局，右仗剑，红裙仙带。
　　雷霆欻火律令大神邓燮伯温，
　　肉角，红发青面，三目，鹰喙，青身，两翅，龙爪，手足左执雷砧，右执雷槌，作挥打之势，红裙仙带。
　　雷霆猛吏判官辛火志丰乘，
　　戴牛耳幞头，青面，银牙，绿抱束带，白袴皂靴，左手执雷簿，右手执火笔。
　　雷霆飞捷使者张珏元伯。
　　肉角，红发青面，双目，鹰喙，青身，双肉翅，龙爪，手足红裙飞仙带。
　　如遣召雷神，执勑。召雷神，皂旗。腰悬巨斧，摇撼旗帜。如少刻召雷回坛之时，却插旗於腰间，双手用力挥执长柄巨斧，开通雷路，猛作奋劈之势，引领万万雷神，喧轰如云而至。
　　如召遣斋章奏，则交脚幞头，红抹额，赤面圆目，红抱绿靴，左执章奏，右执斧如直符状。有破罡风，流金火铃开天门，诸神皆从之。
　　天雷部神雷部雷神万万众，肉角，鹰喙，金睛，双翅，龙爪，手足风裙仙带。即先天雷公也。祈雨，各黑面，身托水号，黑梵号也。驱水兽，豹□蚓也。万万成群，喷雨行事。
　　祈晴，各赤面赤身，托火号，红梵号也。拒塞天河，驱火兽，虎猪猴蛇也。万万成群。喷火行事也。
　　祈雪，各白面白身，托雪号，白梵号也。驱水兽，豹□猿蚓也。万万成群，喷雪行事。
　　龙雷部雷神万万众，人首，龙鳞身，双翅，龙爪，手足，即是西南溟火光流精君也。所托所驱与天雷神雷同。
　　水雷部雷神万万众，人首龟身，双翅，龟爪，手足，即东南溟玉雷皓师君也。所托所驱，与天雷神雷部同。
　　社令雷部雷神千百亿万众，鬼面，全身铁甲，铁兜鍪，各执雷器，所托所驱，与天雷神雷部同。
　　水雷神部从万万众，即北方雷使者。黑面黑发，金甲阜袍，左运水轮，右仗剑，诜足乘三足能，喷水万万，水兽成群从之。
　　火雷神部从万万众。即南方毕使者。赤面红发，金甲红袍，左运火轮，右仗剑，诜足乘火龙，喷火万万，火兽成群从之。
　　二十四炁神，状如神君。
　　七十二候神。状如城隍。
　　日月交会图
　　行功打坐，结炼内事，依此时辰下工夫，乃日月交会，以接天地之炁。初三生魄，十八灭魄。二十三、初八，一半上下弦也。天上之月光盈亏，海中之潮候消长，乃雷家丹家用事之时也。
　　功法
　　凝神静坐，持诵金光咒。存身为枯木，发心火烧之。巽风吹去灰烬，惟存白炁混沌中一点灵光，结婴儿。握固暝目，趺坐于中，内想不出，外想不入，恍恍惚惚之余，似念非念中山神咒，其实只是意到便了，化身为雷声普化天尊。运日月合璧，从顶门而入于碧潭，凝梵身於金光中。此时北斗亦从顶门而入，列宿心中至肾， 罡光覆罩，万神森拱。诵百字咒，运祖炁，提起梵号雷神，则此时翻转北斗， ，顶门便开，一时都从顶门出，直接天河边南斗第六星侧一小星，大如车轮，金光照耀。自己雷神见此星光，皆拱手奔光中混合，须臾都变作一团金光，雷神吼响。此时天尊念百字咒，运双雷局，吸天罡煞炁同挥去，霹雳一声，金光迸裂，现出梵号，雷神、炁候神、社令神拱列，如龙守珠。次祝事，随持念经咒毕，渐渐化梵号雷神俱作金光，以鼻微引，从顶门而入于碧潭中，北斗 如此覆罩之。放去收来，子宜勤之。
　　天宝梵号
　　元始天尊悬宝珠说经，十方登引之时，即北＃1也。大无不包，细无不纳。
　　中山神咒
　　唵子。嚤坤。呢离。呖巽。嘿艮。叱丑。嘘煞。呜。午。
　　右咒，念则为中山神咒，书则是元始玉文。
　　召雷神咒
　　吾是九老仙都君，勑尔五方雷部神。五方雷神速到坛，敢有后至先灭形。急急如律令。
　　呼风亚咄黎遮□鸠罗冰鸠颅暖炎寮石阿雄荣耀雪朗重廷闵鸠陀卢形猛横天霸钊振鸠孙贞耳多伯言旭执圭。雷大雷二雷三雷四雷五。唵吽吽三檀那呕嘻唯咁哔哩咤。急急一召汝名天下，速至速至。急急如律令。唵吽吽韩难延乾夷摄。
　　召雷百字咒
　　唵天皇伽耶，雾雳摄。唵咤临咭吽，四目九丑。雷音电火摄。唵阿暮伽毗卢左曩摩贺母捺态摩利□啰摩什伐罗密多耶吟。唵哩吽唵哩吽哩吽唵唵哩唵唵哩吽吽炩燝烨。锬。唵天黑呵哩啰摩耶唵地白杰陀耶伽梵。
　　运雷百字咒
　　唵天皇伽耶霹雳摄。唵霹雳伽耶天皇摄。唵哩吽唵哩吽哩吽唵唵哩唵唵吽唵吽吽吽吽唵唵哩唵吽吽皇天伽耶霹雳唵。唵霹雳伽耶天皇吽天耶历伽霹雳勑天霹雳梵耶伽哩吽吽哩唵唵吽吽哩吽皇天勑煞摄唵风火雷兵吓咤都卢呢耶唵黑煞那耶。
　　金虎大煞
　　甲巳龙飞鸡正啼，乙庚虎啸喜羊肥。
　　丙辛兔走猴相应，丁壬牛马对冲之。
　　戊癸鼠头蛇记取，此方煞炁实天机。
　　飞罡掐诀焚符命，顷刻雷轰霹雳随。
　　假如甲巳日，就辰上飞罡至酉上。余仿此。
　　流金凶星
　　冬至后：子时在午，丑时在未。
　　大寒后：子时在未，丑时在申。
　　雨水后：子时在申，丑时在酉。
　　春分后：子时在酉，丑时在戌。
　　谷雨后：子时在戌，丑时在亥。
　　小满后：子时在亥，丑时在子。
　　夏至后：子时在子，丑时在丑。
　　大暑后：子时在丑，丑时在寅。
　　处暑后：子时在寅，丑时在卯。
　　秋分后：子时在卯，丑时在辰。
　　霜降后：子时在辰，丑时在巳。
　　小雪后：子时在巳，丑时在午。
　　祈雨起雷请雪符
　　翅分八字，威摄万灵。舞簸乾坤，动四溟之水＃2；磨凌日月、掀腾五岳之云。
　　祈雨，黄纸黑书。起雷，黄纸朱书。请雪，皂纸粉书。符上先晅字日君咒，次朒字月君咒，月合日黑色。次梵号。就上书符，符身中祈雨，重爻坎卦起。雷，重爻震卦。请雪，重爻兑卦。改作雷字，就田字上入玄。次迭书天皇伽耶霹雳摄百字咒涂。又看阴日加□□□，阳日加□□□，百字咒涂。双翅足下亦如此重爻卦如上，一般作用百字咒涂，五五圈出笔。书毕，行坐功法，恃诸法中祈雨，起雷、请雪，随意念诸咒遣发之。
</div>
    <div class="pagination">
<a href="道法会元_page147.html">上一页</a><span>...</span><a href="道法会元_page143.html">143</a><a href="道法会元_page144.html">144</a><a href="道法会元_page145.html">145</a><a href="道法会元_page146.html">146</a><a href="道法会元_page147.html">147</a><span class="current-page">148</span><a href="道法会元_page149.html">149</a><a href="道法会元_page150.html">150</a><a href="道法会元_page151.html">151</a><a href="道法会元_page152.html">152</a><a href="道法会元_page153.html">153</a><span>...</span><a href="道法会元_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
