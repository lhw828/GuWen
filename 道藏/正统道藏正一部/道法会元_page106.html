<!DOCTYPE html>
<html>
 <head>
  <meta charset="utf-8"/>
  <title>
   道法会元 - 第 106 页/共 361 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   道法会元 - 第 106 页/共 361 页
  </h1>
  <div class="content">
   大洞五雷总领大将敏朔。十头，青鬼面，朱发，绯衣，赤脚，如金刚状，左手执钻，右手执斧，遍身流火，居黑云中。欻火律令大神统领大帅邓伯温，狼牙猛吏威光霹雳大帅刘圣光。黄发，血色鬼面，头九叶火冠，翠碧云袍，结裾胸前，内金钻甲，黑吊撤，仗剑。兴云致雨六波卷水大将飞捷使者杜元卿。黑色面，青发，五叶火冠，皂短袍，结裾，金钻甲，皂吊，两脚踏二水轮，左手执布囊在肩，右手执金枪。
　　流金火轮大将邓伯，副将丁辛。天洞天真大将刘仲，融将滴昔。天乌天镇大将圣主雄，副将喝喽。撼山集云大将崔闵毗，副将曷迦。八灵八镇大将杨振臣，副将冰轮。太一元皇大将暧桥洞，副将冰钵。破庙伏神大将黎应员，副将咬纲。圣光威猛大将向昌吉，副将雀舌。年月日时四直六通将军禁师赵侯。东方第一圣光威灵震动蛮雷使者。寅
　　呼风亚；卯，咄黎遮；辰，叉鸠罗。南方第二震电哮吼霹雳蛮雷使者。巳，冰鸠鸬；午，暖炎寮；未，石阿雄。西方第三八灵八猖邵阳蛮雷使者。申，旭执圭；酉，多伯言；戌，孙真耳。北方第四六波卷水蛮雷使者。亥，昊猛；子，黄荆；丑，钊振宗。中央第五正真霹雳闪电蛮电使者。卯，荧雄胜；申，朗重延；亥，闵鸠陀。
　　领神雷霆猛吏判官辛汉臣。直符飞捷报应使者张元伯。技龙使者沃。驱龙使者江轰。东方蛮雷马郁林。南方蛮雷郭元京。西方蛮雷方仲高。北方蛮雷邓拱辰。中央蛮雷田元宗。雷公江赫冲。电母秀文英。风伯方道彰。雨师陈华夫。掌疫厉使者冯正仲。
　　王永年。郑子森。
　　田文郁。
　　三山太一木郎大神。
　　蓬莱都水使者。聚云使者王。东南雷师皓舫君丁文广。人首龟身，顶冠。东北洞阳幽灵君丁文惠。人首蛇身，顶冠，盘体坐。西北虚皇太华君丁文达，人首鱼身，披发，肚上一小鬼蛇身。西南火光幽精君丁文行。人首龙身，绯色巾，横行。
　　玉枢院圣号
　　玉枢院使相真君，雷霆都司元命真君扬雄，蓬莱都水使贞白真君陶弘景，雷伯青帝君，火伯风霆君，雷师皓翁君，电光元圣君，雨师先君丈人。
　　风伯冯夷君，雷令仙师，东灵上相，瑞光仙卿。霹雳大仙，火令大仙，苍牙大仙，谢仙元君，云雷四溟公宾，雷车仙娘，掌雷车判官，
　　江河使者，电光使者，苍龙使者，执幡使者，五雷神兵。
　　司命府雷霆左院神号
　　天狱府监察黑车丈人元若泉，治病伐恶法师。天狱按治魔丑摧邪仙伯周定，天狱府镇摄邪戾定籍仙卿陶伯华，天狱定罪伐恶考谪上律卿金可道，天□马瓜切掌狱灵官陈绍高，天搜所流切掌狱灵官叶祖仲，天膊掌狱灵官萧子昌，天摽匹眇切掌狱灵官孙庆和，天□丁么切掌狱灵官苏可明，天刚掌狱灵官吴裕，天捕掌狱灵官李将泰，天徙勾切掌狱灵官牛德安，天怲兵永切掌狱灵官井丹华，天刑掌狱灵官杜妙之，天枢掌狱灵官孙永龄，天役掌狱灵官贾茂，天治掌狱灵官白天民，天思律切掌狱灵官郑才拱，天杀掌狱灵官潘昌裕，天威掌狱灵官苏成章，天禁掌狱灵官陶康美，天震掌狱灵官昊从间，天辩掌狱灵官葛可封，天剪掌狱灵官范隆景，天搊掌狱灵官宋庭俊，天訄去由切掌狱灵官华国渠，天才勾切掌狱灵官董希仲，天郎刮切掌狱灵官耿奉仙，天摎音交掌狱灵官昊令器，天挂掌狱灵官苏若澄，天诛掌狱灵官金道卿，天馘掌狱灵官阎壳，天掠掌狱灵官马寿之，天制掌狱灵官严丕，天剞居蚁切掌狱灵官宋子本，天政掌狱灵官邵彦安，天戮掌狱灵官童觉氏，天摄掌狱灵官时庭老，天剥掌狱灵官褚潜，天巨金切掌狱灵官，天狱府问政司吏褚逸，天狱府问难司吏阴道成，天狱府问结司吏甘令霞，天狱府司非校录正吏王仲果，天狱府司刑考谪典吏崔观之，天狱府司禁领摄上吏严威武，天狱府司察访主吏狄列甫，掌皇天下界牢狱上吏郭琼俊，三十六狱掌龙神吏谭伯类，三十六狱定法下吏安庭元，三十六狱校刑中吏敬惟恭，三十六狱检法吏褚佑福，三十六狱大长通变情罚吏褚文，三十六狱修庭吏吕经常，统魔狱法正吏武玄卿，西台治法阅狱吏郑本，察狱杀吏全道康，直狱正吏郭刚武，掌风雷雪雹电光猛将惠日新，三五邵阳将军闻不惭，邵阳雷公火车将军任运力，建罡将军熊尚修，起罡将军赵守炎，发罡将军田斩妖，黄帝雷公将军黄定平，青帝雷公将军周耿，白帝雷公将军董无敌，黑帝雷公将军苏向前，赤帝雷公将军柳斩黑，天雷晃光将军周寿龄，水雷电光将军彻公用，邀绞扑杀大将军赵护国，霹雳号黑大将军钱斩邪，霹雳杀伐大将军童伯华，移山翻海铁甲使者强威力，动风鼓震天威赤文使者江汉卿，掌风雹金铃火令使者韩无择，三十六鼓雷力士观道光，降雹力士叶仙成，摧邪力士郭横行，玉枢殿下左神将姜迁，玉枢殿下右神将关帅允，北帝殿下左神将章成才，北帝殿下右神将张掩风，蓬莱司殿下左神将蒋世华，蓬莱司殿下右神将韦正一，天狱府直事真官杜啸风。
　　司命府雷霆右院神吏位
　　东方青帝考官晋昌年，南方赤帝考官杨炎明，西方白帝考官顾道宜，北方黑帝考官韩世隆，中央黄帝考官蔡秀实，主雷大神程稀，钦火大神邓伯温，负光大神可道卿，振威大神诸葛新，兴雷大神宋不杰，引领大神贺未年，火目电光大神平克新，众目大神柳公子，执部领兵大神迂太平，负风猛恶神冯猛，掌龙火云骑震山沸海大神东方器，掌霹雳火光银牙曜目威神辛汉臣，掌霹雳雷电猛吏威雷帅君辛汉卿，年月日时四直禁师赵侯，雷公火车元帅邵阳公弼，左大判官林萼，右大判官段明，三五邵阳主帅将军郑彻灵，流金火铃大将军刘方天，霹雳典籍功曹成永宁，霹雳记名书过功曹钱日流，霹雳覆勘功曹王公彦，掌善功曹许志远，掌恶功曹向道真，掣电挥斧上命使者安道和，日晃阳光太极吏翁翠景，火铃威光公吏缪可程，玉光金精上吏威伯华，吹海扬波役阵灵华猛吏丰真和，掌苗稼五谷上吏乔洞虚，斩妖伐木开山火令神吏程曼卿，追雹击电猛吏袁处正，神快风量露上吏傅成辉，飞云走电大神吏童化基，掌雷车黑炁神吏董可观，吞魔啖妖天甲神吏胥光俘，擒龙缚孽撼山大神吏牛发，掌火辖金书上吏邓迸丹，丹元掌罪刑部正直吏应元京，部辖灵魔掌律文华吏和正之，勘劾妖魔校正善恶主吏通元发，掌善恶孝逆中和主吏谢晖，掌水旱分野灾沴上吏金铎，掌山林旷野溪谷主吏侯通，雷城主吏林春臣，雷威猛吏周昱昌，执节都吏陆靖，风雷神吏尚幽静，五雷直符使者丘太乙，黑面神荼徐君高，雷阵左领将军时即行，雷阵右领将军宋师元，掌雷鼓鬼帅都部吏彭元汉，掌刚风天汉吏刘若谷，起风兴云吏桂长卿，威剑震灵吏袁含真，掌霹雳火光吏尤勉，掌鬼政龙书吏范应规，西台雷雨吏洞阳褚凤，掌兵器甲卒吏尚丹天，追风布云电吏林运，龙围治水吏安镇卿，天雷掌火令孙穷元，负天担石太微令洞真瑶，掌天书文籍吏王文举，斗中六通使者文太初，龙队监催使者华可容，霹雳搜龙使者陈宁，雷阵左右车使者李太素，散云历黑使者轰洞虚，缚鬼监送使者昊彦常，典录考禁使者熊可美，霹雳催风使者黄世昌，霹雳迷魂使者王元宾，霹雳火车腥烟使者向敌，霹雳进火焚炎使者崔宣，霹雳火猪黑犬使者东方彦一传允，霹雳倒提摧拉使者成化成，霹雳四望使者鲦公仅，霹雳听察使者高彦宣，霹雳回车使者泰先师，霹雳喷云使者龙腾明，掌兵甲横身飞空使者乐禹功，驱风雷电雹斤斧使者云汉英。
　　先天梵黑雷法十将并本法合用二将附三山太一木郎大神，黑发，铁色面，欻火相，风带，左手执圭，右手握拳。九斗阳芒火铃大将宋无思，头盔金甲，左手仗剑，右手火铃。大震霹雳真君刘为昌，白面凤眼，顶冠，白道服，朱履。玉英巡察左使者母安，蓬头黄发，枣色面，金甲绿袍白面。玉卫巡察右使者常忠，黄巾，枣色面，金甲绿袍，手仗斧。兴雷起电使者咤真，青面，金甲绿袍，手仗剑。兴云致雨使者金利，红面三目，金甲绿靴，手仗剑。欻火律令元帅邓摄，赤发凤赀，肉翅，三面，飞带，手执针锤，跣足。猛吏狼牙判官辛□，牛耳幞头，赤发，青鬼面，绿袍，左捧簿，右笔。飞捷报应使者张昭，朝天幞头，黄抹额，黄袍，结裙，执旗，直符状。或黄巾，红发青面，尖嘴双翅，红锯，执斧。
　　东井箕星使者，起雨将邵元君。
　　道法会元卷之六十五竟
　　道法会元卷之六十六
　　雷霆网目说
　　青华洞玄子陈相真集
　　道自无极而太极，其体浑沦一炁。有动静而阴阳分，阴阳运而日月丽。日为阳统天，月为阴统地，斗乘中极，斡运阴阳，统人三辰。合三统而日月运行，阴阳阖辟，而雷霆震发。且雷霆始於太极肇判之初，则天地水火风雷山泽之象以着。后之圣人，名八象为八卦，以乾坤为体，以阴阳为用，以主宰为帝王，以变动为鬼神，而雷霆昭然於人天之耳目，不可掩其名。夫雷霆者，实大道之功甩也。
　　劫有上皇、赤明、龙汉之兆，炁有玄、元、始之称，一曰混洞太无之炁，二曰赤混太无之炁，三曰冥寂玄通之炁。或出书而化号，或云篆以成符。妙化循环，道法昭着。故雷霆一曰无极无量梵炁，二曰清虚真皇清炁，三曰虚混玄一景炁，则雷霆为造化之枢机也。帅有二百六部九万余屯。上佐乾纲，下临坤垒，威行六合，声震万天，长养生灵，剪除凶恶，护持国土，号令人天。风霆流形，雷雨磅砖。昭昭其有，冥冥其无。集之成一炁，散之为五雷，卷之而寂尔无形，舒之而忽兮有象。道行法界，妙在灵台。知雷法不在推求，实玄妙本乎一炁。开明至道，序其斯文。
　　三炁雷霆所属
　　无极无量梵炁雷霆。梵炁雷，其派有四，将吏一百三十七坛，七百二十人。
　　混沌大无雷，即洞真雷混沌雷。昭运雷，即清微雷。天宝雷，玉清雷，玉京雷，混沌神成雷，赤混大无雷，即洞玄雷。禹余雷，即神机雷。灵宝雷，上清雷，玉宸雷，紫府神方雷，冥寂玄通雷，即洞神雷。大赤雷，即神枢雷。神宝雷，太清雷，金华雷，虚混神方雷，元梵统摄雷，高上玉皇神方雷。以上皆梵炁雷也。
　　清虚真皇清炁雷霆。
　　紫皇太一雷，碧玉太一雷，五福太一雷，天一太一雷，地一太一雷，四神太一雷，大游太一雷，小游太一雷，君綦太一雷，民綦太一雷，直符太一雷，青门太一雷，火珠太一雷，九天太一雷，璇玑太一雷，流金太一雷，飞行太一雷，十方太一雷，霹雳广运太一雷，紫极内华太一雷，周天太一雷，太一轰天雷，太一变神雷，太一神化雷，太一独神雷。以上皆清炁雷也。
　　虚混玄一景炁雷霆。
　　高上神霄玉清雷。
　　神霄玉府雷。内分：神风雷，火令雷，天山雷，水元雷，应土雷。
　　高上太霄玉府雷。内分：神捷雷，炎天雷，镇岳雷，龙会雷，安国雷。
　　高上青霄玉府雷，内分：东华雷，青林雷，瑞光雷，应化雷，明运雷。
　　高上碧霄玉府雷。内分：保生雷，神慧雷，威振雷，清光雷，中天雷。
　　高上绛霄玉府雷。内分：风令雷，火云雷，震山雷，水运雷，定国雷。
　　高上景霄玉府雷。内分：飞捷雷，明焰雷，升化雷，龙光雷，仪制雷。
　　高上玉霄玉府雷。内分：啸命风雷剑尖雷，神王雷，神烈雷，金炁夙兴雷，
　　高上琅霄玉府雷。内分：瑞昌雷，阳焰雷，冲令雷，龙运雷，太极雷。
　　高上紫霄玉府雷。内分：北极天心雷玄光雷，天运雷，瑞枢雷，斡化雷。
　　九霄外卫玉元雷。内分：玉阙雷，干戡雷，紫英雷，火云雷，玉部雷，金阙雷，邵阳雷，氏阳雷。
　　九霄枢辖雷。内分：枢化雷，机化雷，枢政雷，机政雷。
　　九霄四政雷。内分：东极扶桑雷，南极丹陵雷，西极素灵雷，北极洞阴雷。
　　紫微垣混天应神雷。内分：演庆雷，演明雷，演灵雷，演玄雷，演令雷，演木雷，演金雷，演火雷，演水雷，演土雷，演枢雷，演机雷，演天雷，演地雷，演日雷，演月雷，演辰雷，演星雷，演混雷，演威雷，演化雷，演云雷，演运雷，演真雷，演方雷，演甲雷，演乙雷，演丙雷，演丁雷，演戊雷，演己雷，演庚雷，演辛雷，演壬雷，演癸雷。
　　太微垣洞灵天元雷。内分：广天雷，广地雷，广日雷，广月雷，广辰雷，广星雷，广木雷，广火雷，广金雷，广水雷，广土雷，广枢雷，广机雷，广运雷，广化雷，广明雷，广烈雷，广冲雷，广甲雷，广乙雷，广丙雷，广丁雷，广戊雷，广已雷，广庚雷，广辛雷，广壬雷，广癸雷，广乾雷，广坤雷，广艮雷，广坎雷，广离雷，广震雷，广巽雷，广兑雷。
　　少微垣洞清神复雷。内分：五帝雷，阴阳雷，四令雷、六甲雷，霹雳雷，发水雷，八风雷，十雨雷，六道雷，掣电雷，兴风雷，行雨雷，移山雷，走石雷，兴云雷，布雨雷，行雪雷，布霜雷，打瘟雷，驱邪雷，光明雷，黑暗雷，火印雷，破阵雷，五岳雷，四渎雷，八节雷，六候雷，大川雷，溪谷雷，江河雷，四海雷，呜鼓雷，火车雷，轰输雷，火轮雷，行云雷。
　　心市垣紫琼变雷。内分：天洞雷，天真雷，毕真雷，天镇雷，威猛雷，水轮雷，流光雷，统领雷，喝迦雷，元皇雷，咬纲雷，重运雷，腥烟雷，霹雳雷，飞电雷，仙都雷，火云雷，风霆雷，虚光雷，神令雷，浩华雷，洞阳雷，金黑雷，流铃雷，大华雷，金精雷，青林雷，历黑雷，炎关雷，丹化雷，紫神雷，玉阳雷，东原雷，飞化雷，威明雷。
　　大角垣洞光蛮雷。内分：东华大神雷，南华大炎雷，西华大协雷，北华大和雷，东南维焰雷，西南维灼雷，东北维明雷，西北维英雷，角宿天华雷，亢宿天华雷，氏宿天华雷，房宿天华雷，心宿天华雷，尾宿天华雷，箕宿天华雷，斗宿天华雷，牛宿天华雷，女宿天华雷，虚宿天华雷，危宿天华雷，室宿天华雷，壁宿天华雷，奎宿天华雷，娄宿天华雷，胃宿天华雷，昴宿天华雷，毕宿天华雷，觜宿天华雷，参宿天华雷，井宿天华雷，鬼宿天华雷，柳宿天华雷，星宿天华雷，张宿天华雷，翊宿天华雷，轸宿天华雷。
　　五方勘合雷。内分：
　　东方青天九炁雷，南方丹天三炁雷，
　　西方素天七炁雷，北方玄天五炁雷，
　　中央黄天一炁雷。中天紫极璇玑雷。
　　内会一十三品。
　　斗枢雷。内会九品。斗机雷。内会九品。玄运雷。内九品。玄灵飞化雷。内九品。神枢雷，内九品。紫英元光雷。内九品。紫光雷。内九品。机化雷。内九品。北真神元雷。紫极璇枢雷。玄范雷。魁宸阳政雷。魁宸阴化雷。天卜玉枢雷。北极玉枢雷。禹步大统摄雷。内三品。阳焰阴化雷，北极流天雷。内。土华雷。中华雷。运华雷。炎光焰阳元华雷。清虚耀灵雷。洞清紫光雷。诸方混化飞行雷。阳芒广令雷。浮光雷。三天风火雷。内四十五品。上洞蛮雷。内六品。中洞蛮雷。内七品。下洞蛮雷。内十二品。大洞威德雷。内会三十品。捷疾飞天雷。附大洞内品。十方应运雷。内十品。十乡应变雷。内十品。周天傍运混元鹰犬雷。内会十品。三界护国雷。内十二品。阴景应运雷。内十六品。十方灵变神黑雷。十品。扶桑龙化雷。合二十五品。五岳五天冲政雷。合二十五品。神州广应雷。合二＋五品。赤城广神雷。内八十一品。已上皆景炁雷也。
　　雷法何其繁邪。神仙役使广妙邪。某自稚至长，慕道精勤，立志弗息，广陈词信，迭拜师尊。获遇眉山至人。於是叩头恳请，乃沐师麻，立誓设坛，呼雷召将，斯须感动，报应不殊，付以雷书数品，上自三皇，下根千古，符文简策，宝岌琅书，字字金科，章章玉篆。
　　上品雷书，大小劫经，尚存大有，高上大有玉清宫也。非至人得此，何能探讨。中品雷书，皆皇人按笔。下品雷书，即应世宗师，采择仙经，集为契信，上可以祈天福国，下可以赞法济人。岂不韪欤。间有不务参考，稍遇天时，即云得法，或图形而画像，或噀水以呼神，玉石不分，聋瞽世俗。如是则大道天经，雷文秘诀，几希而息。载观经传，乃知雷非人无以知雷之天，人非雷无以知天之雷。呜呼。天人相孚，感应若此。切又闻许旌阳五陵之验，至人出矣，将必有拔茅连茹者在。天景丁亥雷渊子黄应炎书。
　　道法会元卷之六十六竟
　　道法会元卷之六十七
　　雷霆玄论　万法通论
　　张善渊述
　　夫混沦，道之体也。太极，道之用也。
　　二者之妙，虚无自然也。混沦之
　　先，未有天地，先有是道。亦强名也。一气未萌之始，是为太易。
　　太易者，阴阳未变，恢漠太虚，无光无象，无形无名，寂兮寥兮，是曰太易。太易神之始而未见炁者也。及其有物混成，先天地生，一杰磅砖，是为
　　太初。
　　太初者。阴阳虽变，有炁而未有形，是曰太初。太初炁之始而未见形者也。先天一物，分为二，无象无形逐念生，是为太始。
　　太始者，阴阳交合，混而为一，自一而生形，虽有形，而未有质，是日太始。太始形之始而未有质者也。是为太素。
　　太素者，太始变而成形，形而有质而未成体，是曰太素。太素质之始而未成体者也。炁形质具而未能相离，故曰混沦。混沦道之体也。如是动极复静，至静之极，静极复动，五数乃极，故曰太极。
　　太极者，太素备而阳变阴合，五行具焉，万物生焉。是故太极肇判，轻清为天，重浊为地，大道彰矣。
　　道者先天太帝之根宗也。道生一，玉清也。一生二，上清也。二生三，太清也。三生万物，变化无穷也。虚玄之气化高真，清明之气化百神，刚烈之气化六甲，柔和之气化六丁，冲和之气生民庶，阴邪之气化鬼精，杂类之气化禽畜，微冗之气生昆虫，阴阳之气为雷霆，生育万物也。
　　雷霆者，天地之枢机也。天枢地机，阳雷阴霆，枢阴机阳，雷生霆煞，雷善霆恶。夫谓万物厥有至符，至符阴玄，乃职生灭。东三南二，北一西四，此大数之祖，而中央五焉。雷霆得天地之中炁，故曰五雷。盖东方自壬子而归庚申九数，北方自丙子而归庚辰五数，南方自戊子而归庚寅三数，西方自甲子而归庚午七数，中央庚子本有一数，复归庚戌，又得十一数，共成十二数。五子归庚，通三十六数，应三十六炁也。周於亥，亥子之交，再又始於壬子也。造化循环，周流不息，所以得九五之道者，雷霆也。金长生在巳，旺於酉，五数也；墓於丑，九数也。水土长生在申，旺於子，五数也；墓於辰，九数也。木长生在亥，旺於卯，五数也；墓於未，九数也。火长生在寅，旺於午，五数也，墓於戌，九数也。壬子为东方之根，丙子为北方之源。甲为雷，庚为霆，甲庚为雷霆之号令。壬为雷霆之局，丙为雷霆之会，子为雷霆之宗。甲中有己，壬中有丁，丙中有辛，庚中有乙。是故甲丙庚壬雷主之，乙辛丁己霆主之。惟戊癸化火以虚其中，是为雷霆之主。若夫九五之道者，雷霆之主。而东自子而巳皆阳也，所以统天地，乃能枯荣万物，起灭四时。得三一雷霆之道者，三乃东之祖数，一乃北之生数，是盖北乡子为雷局，东乡卯为雷门。其所谓三一，亦无殊於九五，皆雷霆之要道也。雷局於北，雷门於东，雷火於南，雷令於西。甲丙庚壬为阳雷，乙己丁辛为阴霆。戊癸为雷火之司。雷霆赖日之太阳以威，赖月之太阴以神，赖北斗为之枢辖，宝有自来也。旱涝者，水火失度，阴阳愆伏，为旱为涝。旱者天炁下降，阳炁独运，地炁不升，亢阳炎燥，阳盛阴衰也。者地炁上腾，阴炁独运，天炁不降，淫泛溢，阴盛阳衰也。雷霆者，阴阳激剥，顺而为雷，逆而为霆。阴阳合而为雷，迅而为霆。阴阳二炁，内外展转，交相攻激，迅发而为霆也。炁聚神会，主生煞之机，故能击物。风雨者，阴阳翕张，故能调泰。狂风疾雨，阴阳变乖。风者，乾坤翕辟，犹素钥也，太虚之炁，噫而为风，随天关转而地轴发。故巽方地户为风门也。虚谷生风，应候则五炁调平，违候则五行乖谬。生风作雨，热之极也。南温北寒，时之常也。或东南西北之转旋，忽晴忽雨，盖由一炁之变动，天地翕辟之妙也。云者，天之精神也。阳神受阴，精凝而为天；阴精受阳，神结而为地。阴精降而地不应，山川出云。阳神升而天不应，洞壑起雾。非阴阳之升降，则为山岚瘴气矣。雷者，阴在外，阳在内，激剥而为雷，有声而无质也。电者，阴在内，阳在外，发泄而为电，有光无声也。雨者，天炁降，地炁升，阴阳和，甘泽澍。霜露雪雹霰者，阴阳升降交合，禀秋冬肃煞之炁为霜；禀春夏生育之炁为露，禀四时冲和之炁为雪；非其时亦乖沙也。阴阳交而不合，阴胁於阳，阳气不相入，激而为雹。阴炁凝滞，而阳炁细微，阴炁不相入，散而为霰。霞者日出日没之时，昆仑赤水之炁，倒影而然。其理日光射云，容成彩色也。朝必雨，晚必晴。虹者，朝西暮东，日照水影，天地浸淫滥泱之气也。赤地炁也，青天精也。夫阴阳和平，时和岁丰，阴阳交错，日月薄蚀，此天地之常也。吁。天天也，地地也，盖由二炁变化，遂使万殊分张。水中有火，火能蒸水，才到煞方，雷雨必至，此造化也，天机也、雷机也。雷霆禀中正之炁，运阴阳，主造化。天枢地机，翕张二炁於无象之先；阳雷阴霆，变化万灵於有形之始。动静之机而为变化者，人知其神而神，不知不神之所以神。故人之最灵也。古先圣贤，穷造化之源，探鸿蒙之奥，参玄牝之册，是谓天地根。故曰玄关一窍。
　　玄关一窍者，论耳跟口鼻舌，肝心脾肺肾，脐输尾闾，膀胱谷道。两肾中间一穴，脐下一寸三分，明堂、泥丸、关元、气海，皆非也。此窍无边傍，无内外，无前后，无长短，无阔狭，无深浅，无大小，无东西南北之分，无青红黑白之别，不着物，不泥象，不增臧，无新无旧，无欠无余，在吾身中之中，为神气之根，虚无之谷，是曰玄牝。实天地交界之间，阴阳混合之带。诗诀云：此窍非凡窍，中中复一中。万神从此出，直上与天通。人能通此一窍，则万窍皆通，动一神则万神俱动，真雷霆之窍也。贵乎正心诚意，必使精混混而流转，炁绵绵而徘徊，神融融而混合，心渊渊而澄清，自然真人出现。如鱼居探渊，浮游守规中者是也。如此妙用，其义渊探。师曰：一炁鸿蒙，无光无象。五大变化，可道可名。粤从元始法王悬宝珠於浮黎之初，此义此理也，妙用彰矣。厥后宗师，凡书符篆之先，必聚精会神，於杳冥恍惚之际，运先天一点明灵，随念而升，结三花於顶上，钻两曜於眉间，注睛迸光，作一圆象：
　　此大道也，先天一炁也。包罗天地，总括万灵。所谓金光四集，曷敢不临之义也。或书符於纸上，则起乾，逆转复归乾而止，然后於圆象中复作一点，炒在其中矣。
　　此阳精也，自己元辰也。晃曜无边，充塞宇宙。然后随意书符於其上，入将布炁，发号施令，罔不周备。是知圆像之中，无所不通，无施不可。夫造此道者，修之於内，则聚灵为宝，超凡入圣；施之於外，则调阴燮阳，济人利物。至於驱役雷电，制伏鬼神，抑其容易事也。吁。念头未动，体性湛然。意炁才萌，神当主一。万法千经，莫外於此。
　　师曰：大道根宗，允执厥中，妙有自然，金光万重。
　　师曰：神全炁壮，真精妙凝，点而化之，万法俱灵。
　　又曰：诸法各有派头，各分门径。
　　唯玄关一窍，先天一炁，难比诸法各言派头，各分立门径，界限之拘拘然。夫灵宝、神霄、纵玑、清微、洞玄、太极、斩勘诸阶雷法，至於诸阶考召正法，各有家数，宗振不同，而玄关一窍，先天一，炁之妙，左右逢其原，贯通诸法之说，古今之所不易也。以此，或行功打坐，或召集万神，必先澄其心神，使一身莹净光洁，如琉璃瓶，如水晶珠，如大明镜，内外虚彻。运先天一点明灵，随念而升，才至妙门，便从两目交视眉心布出，散於太空之中，圆陀陀，光烁烁。天门金光降集地户，金光交接，中间雷光电耀，混一成真。吾身或坐於其中，行功入静，持诵经睨，或立於其中，为造化之主，召集万神，驱役雷电。从天门降，自地户出，莫不威光赫奕，头戴天而足踏地。如此大威德之神，听吾号令，一念所至，妙么。自然也。
　　又曰：神者，在天为雷，在地为火，在人身为神，在腑为心。精者，在天为雨，在地为水，在人身为精，在腑为肾。魂者，在天为风，在地为木，在人身为魂，在腑为肝。魄者，在天为电，在地为金，在人身为魄，在腑为肺。意者，在天为云，在地为土，在人身为意，在腑为脾。以我之神，合天地万物之神为一神，呵炁为雷也。以我之精，合天地万物之精为一精，吹炁为雨也。以我之魂，合天地万物之魂为一魂，吁炁为风也。以我之魄，合天地万物之魄为一魄，咽炁为雷也。以我之意，合天地万物之意为一意，呼炁为云也。耳眼口舌鼻，精神魂魄意钻簇各向中央，化作先天炁。如此，财风云雷雨电莫不由一炁所生也。因炁而生，炁由心生。天地即我之天地，万物即我之万物。我因天地而生，天地因我生也。存神伏炁，炁聚神会，皆由自己之神，合天地之神也。
　　又曰：以此书篆符章，必先以我之神，合彼之神，以我之炁，合彼之炁。精以御神，神以御炁，炁以御符，符以御灵。此作而彼应，此感而彼灵。初不劳乎苦志存想，亦不劳乎费力作用。但不过行一炁於先天，运元神於自己。灵者从其自灵，不必问其所以灵，应者从其自应，不必问其所以应。人知其神而神，不知不神所以神也。悲夫，不知无为之妙为真功，不知自然之妙为上道。知而不明，信而不及，於道远矣。吁，不得已而言之。澄澄湛湛，息群动於一静，敛万有於一无，使吾神炁归海，元神发现。握笔对心，瞠目视之，运身中神光从两目合於眉心，注睛迸光作一圆像，然后於此书符。此光如电耀，如金蛇，随吾所书符篆，绕笔飞动，闪烁灿烂，从微至着，渐渐广大，充塞宇宙、变化莫穷。如是，则一点灵光通天彻地，妙合自然。神机应会，一灵万通，贯诸内秘，变化无穷。非人勿示。
　　雷说　　　　　　　　　　　萨守坚述
　　余闻之师曰：大道无形无名，无声无臭。杳冥恍惚，虚无自然。视之不可见，听之不可闻。自非至明之士，岂能造其玄妙。又尸异人志士，着书立名，愈说愈远，无畔岸之可测，无尺寸之可量。且真伪混淆，邪正交杂。不遇至人芟繁削冗，指玄示要，虽皓首穷极，吾知其无所入矣。深可痛哉。
　　余习性清淡，希志神仙。丹经子书，传广万卷。再一披阅，目眩神昏。深欲得人印证，而后诚感天地，悯其勤劳，得遇真师，成就大事。嘘枯振槁，受赐良多，刻骨铭心，报恩罔极。初，真师命之曰：夫道在人身，其大无内，其小无外，谓之无则恍惚而有象，谓之有则渺漠以难穷。自非至人，孰能捉摸。子学道勤苦，骨相合仙，今有秘文相传。虽曰违科，既得其人，受授由我。子当长跪，重作誓言。我以心传，子当谛听。夫人也，地水火风，假合四大，为万物灵，死为臭腐，何所恃焉。但恃精气神三者为根本。夫人固其精，养其炁，保其神，使之三宫往来，升降不息，则家家蓬莱，处处神仙矣。夫何以淫泆而败元精，以忿躁而耗元炁，以秽浊而昏元神，使关窍窒而不通，炉鼎渗而不固，宅舍坏而不修。欲望长生，奉行道法，胡可得也。体而用之，则致雷霆於倏忽，呼风雨於须臾。人天所师，何施不可。故曰：行先天大道之法，遣自己元神之将，谓之法也。予得诀之后，殷葱苦志，所以发白反黑，齿落更生，年几三余，视听不衰，筋骨愈固。其诸效验，一如师言。念子不辞跋涉之劳，求师访道，己知子名仙籍，故以诸阶大法，罄竭相传，子当利物济人，积功累行，庶得诸天拥护，魔王保迎，易於成就。然人人有分，个个有缘，不可重於隐藏。又戒轻於付受。后有学道之士用心果而信心深者，方可依戒传受，同证无上神仙之果。稍背盟誓，风刀考身，虽悔何追。惟依奉行此符篆咒诀简要之文，不在遍参广览。
　　先师有云：要知大道通玄处，不在三千六伯门。后之学者，徒执己见，空泥尘言，适所以贻断轮者之诮矣。守坚庸琐下士，遭遇明师，得其设施以正，故驱雷役电，梼雨祈晴，治祟降魔，禳蝗荡疠，炼度幽魂，普施符水，累行累验，如谷应声。今兹付受，敢不尽其所传。
　　夫人之一身，二熙五行之精而己，圣贤设为法以卫民。证诸於己，大抵法本诸道，道源诸心。能以吾之精神，融会一炁之精神，以吾之造化，适量五行之造化，则道法妙矣。愚当会此理於太极未奠之先，而证此理於三才既判之后。鼓之以雷霆，润之以风雨，此道何常一日不流通於天地问也。而法或未之闻焉。圣人者作法始肇矣。如今之禹步，皆可考也，而法或未之详焉。既有汉天师阐扬此法，复有宗师扶持此法，而法始大备焉。法乎法，岂道乎。然当考之往古，参之来今，古既有此法，有触斯应，今虽有法，有祷无应，何也。盖心有邪正之不同，而法有真伪之或异。古人求备於法，其心虚一，其德灵明，无一事之非法，故身无不通之天地也。今人多假此以求售，侵坏正法，眩惑世人，奸巧其心，邪秽其行，即此可知其不足行法矣。又其甚者，大可伤叹。夫雷之声何所别耶。今之学者，分姓立名，各开户牖。有所谓之某雷有法，为之某法，纷纷不根，皆饰欺之论也。学者无求之他，但求之吾身可也。
　　夫五行根於二黑，二黑分而为五行。人能聚五行之黑，运五行之黑为五雷，则雷法乃先天之道，雷神乃在我之神。以黑合黑，以神合神，岂不如响斯答耶。夫二黑五行萃於人之一身，非通道者不足以语法也。且如肝气通左目，诀用卯文，取东黑行事；心气通口，诀用午文，取南炁行事；脾气通鼻，诀用中指中文，取中炁行事；肺气通右目，诀用酉文，取西炁行事；肾气通耳，诀用子文，取北炁行事。会此之道，参此之理，则二炁不在二炁，而在吾身，五行不在五行，亦在吾身。吹而为风，运而为雷，嘘而为云，呵而为雨，千变万化，千态万状，种种皆心内物。质之圣人之论，有日：精气为物，敛之不盈一握，道之体也。游魂为变，散而可弥六合，道之用也。有道则有体，有法则有用也。皆本诸一而已。若泛举其烦，则千百言而不足，善撮其要，则一二语而有余。夫苟贪条目愈多，而本真愈失，虽皓首穷经，无所益也。叹夫世变日下，人心日奸。立论者既无所讲，徒尔乎他传法者复无所稽验，明矣。受其诳，亦无轻乎。风非可捕风，影非可搏影矣。黄石公《素书》编，张留侯用之，时为帝王师。简耶，繁耶。愚之所言，今亦倦於喋喋矣。然得师传者如是，故不得不详以告也。抽关开钥，不过在吾身二炁五行之精而已。参之天地而不悖，质诸鬼神而无疑。受者诚思之，毋忽。
　　阴阳凝聚，阳在内而不得出，则奋击而为雷霆。声亦阳也，光亦阳也。光发而声随，此阳光奋击欲出之势。雷缓小，则震亦缓小。雷迅大，则震亦迅大。雷电交至，则必有雨。震而不电，电而不震，则无雨。由阴气凝聚之有疏缓迅密也。雷自是雷，霆自是霆。雷则有声，霆则有光，二者皆阳也。故聚则成形，散则成炁。虽则阴阳聚散，岂自为之聚散哉。故上帝又为之神，以主是炁之聚散耳。今之击物有见其字，或遗其器，往往有之，非神遗也，是以显鬼神之灵。所谓神者，皆前代聪明正直，有功於人者为之。是以其人存一念，无非推济人利物之心，所以形消炁化，而后为雷霆之神也。今人行法，亦是以炁感动耳。故於祈祷之时，亦由乎中。欲起雷，须当檄召雷神，通地气，焚地气符。地气乃阴炁，当阳方壮之时，作用以升地气。地气则阴炁也。阴气方升，却包阳炁在内。阳炁为阴炁四合包含而不得出，久则阳炁迸裂而奋击。又当焚召雷符，立应召万灵符，运翼轸作用，催促将吏行事，如意用之。焚毕，其阳愈进，更取天罡真炁助之，阳炁进出，即今电光是也。大凡阴炁包罗阳炁，无窍可出，故用天罡真炁冲阴炁以引导阳气。便如世间人以火点爆杖子，纸在外，即阴炁也，硫黄在内，则阳也。火点处便是天罡气也。惟志者当以此意默会。
　　夫雷声奋击，则阳炁一泄也。击之后，阴气复闭，阳气复藏。闭之久则又进裂，则气又一击也。击而又闭，闭而又击。此雷声击搏而无穷，阴阳之炁蒸郁而成雨也。盖雷霆之震大小，所以致雨亦有微骤也。雷是阳炁，阳炁轻清。雨是阴炁，阴炁重浊。所以一阵雷震，则一阵阴炁压定阳气，蒸而成雨。符篆虽有异名，符者，合也。圣人初立符篆，欲人人皆归大道，皆知信向。其间或有不能文者，但焚符篆，自然应也。今更通诸理而又能文者，加之行移合格，作用如仪，天地岂无感格。
　　大凡显幽一理，要当以默会。譬如阳间官司，则有行移，阴间又加符篆事。了办者则日紧一日，时紧一时。如祈梼驱使之事，既召诸将，则当如今日见任官，驱使帅将，无施不如吾意。在行法人临期圆机而用之耳，不可胶柱而调瑟也。度师有言：能召得土地灵，亦可以召役万神。以此观之，如饭饭盖气，气蒸郁而泪下淋漓也。当多布天罡气以助雷威，焚驱龙致雨符，召雷行雨等符助之。大盘道理已透彻，又不可不先以诚达於上也。凡诚心所至，虽金石犹可动。况上帝乎。须要具述事由，虔奏上帝，尽我虔切之忱，然后却移文合属役龙行雨。太上一应符篆，得之师传。以人为万物之灵，皆禀天地之余气，但形为梏耳。我举此一念，则天地之气自然感召。然今所以能与不能者，则有贤愚之间也。是亦不必泥之高远之地，只要得其宗，奏得明，身为阴官，何患不能役使鬼神。恐学道之士，有所执为，故及之。
　　续风雨雷电说
　　阳得阴而为雨，阴得阳而为风，刚得柔而为云，柔得刚而为雷。无阴而不能为雨，无阳而不能为雷。雨柔也，而属阴，不能独立，故待阳而后兴。雷刚也，而属阳，阳不能自用，必待阴而后发也。阳得阴而为雨，若是天晴，便起北气化为黑云等。作用之气既起，自有雷电风雨随至，作甩亦同前说起雷法道理。若是祈晴，乃要阴得阳而为风，天气阴而为阳。阴炁凝聚不散，当焚祈晴符，止雨等符，差火将用天罡炁，日君炁布上。阳气既上，阴气凝聚，阳气不得入，远阴气化而为风。更加南炁助之，其阴自被风吹散，自然晴也。刚得柔而为云，刚是阳气，柔是阴气。凡起之先，要通地气，便是云也。地气则阴气，阴气便是雨也。却要会晓得起云处在何处。柔得刚而为雷。阴气上腾，阳气下降，二气击搏则有声。前说极自分晓也。要会得起雷何处，不可执於巽方。无阴则不伏为雨，阳则不伏为雷，雨雷二字，前说极自分晓。
　　行法之人要通泰罡，只得泰卦上阴下阳，禹步九迹是也。 临。阴阳和风雨时，是阳下交阴，阴上交阳，则是天气下降，地气上腾，上下相通，有时雨时旸也。古人不言阳阴，而言阴阳，乃是这个道理。但能别得阴阳升降，鬼神亦循吾作用，听吾指挥，自然相应。如吾之一身不自能会得此理，徒尔呼吸，谩劳精神。精与神疲，身且不能自立，而况又感格天地鬼神乎。嗣法之士，当知有吾身中造化，然后可以用身外造化。不然，纵有真人神仙亦无如之何矣。愚恐学道者溺於法外，不求诸於吾身之内，故备论未尽，以晓悟之。
　　道家之行持，即吾儒格物之学也，以正心诚意为主。符印咒诀，行持之文具也。精神运用，行持之玄妙也。感应乃其枝叶，炼养乃其根本。盖太极以根本为重，将吏只在身中，神明不离方寸。广大无际者，心也。隔得潜通者，神也。心不存则不明，神不养则不灵。神运於此，物应於彼。故虽万里，祛摄於呼吸之间也。非至神，孰能与此。
　　内天罡诀法
　　萨守坚述
　　一点灵光便是符，时人枉费墨和朱。上士得之勤秘守，飞仙也只在工夫。
　　些子机关在目前，昆仑一窍是寥天。授娑日月归金阙，三气交时宝满田。
　　两眼对两眼，看教十分端。忽然一声响，精气上泥丸。复运丹田养，如蜜甘且香。若人能会得，立地返仙乡。
　　婴儿讳智尼
　　先存左眼为日，金光九芒悬合，右跟为月，银色十芒悬合。须央相交于泥丸，天中各半规，中间一婴儿，如初生之状，当其眉心，一道金光迸出。每存吸，用布符。按《黄庭经》云：上有黄庭下关元。黄庭两半而成洞房，生赤子则为一焉。其义一同。
  </div>
  <div class="pagination">
   <a href="道法会元_page105.html">
    上一页
   </a>
   <span>
    ...
   </span>
   <a href="道法会元_page101.html">
    101
   </a>
   <a href="道法会元_page102.html">
    102
   </a>
   <a href="道法会元_page103.html">
    103
   </a>
   <a href="道法会元_page104.html">
    104
   </a>
   <a href="道法会元_page105.html">
    105
   </a>
   <span class="current-page">
    106
   </span>
   <a href="道法会元_page107.html">
    107
   </a>
   <a href="道法会元_page108.html">
    108
   </a>
   <a href="道法会元_page109.html">
    109
   </a>
   <a href="道法会元_page110.html">
    110
   </a>
   <a href="道法会元_page111.html">
    111
   </a>
   <span>
    ...
   </span>
   <a href="道法会元_page107.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
