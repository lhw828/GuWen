<!DOCTYPE html>
<html>
<head>
    <meta charset="UTF-8">
    <title>道法会元 - 第 185 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 185 页/共 361 页</h1>
    <div class="content">　　道法会元卷之一百二十三竟
　　道法会元卷之一百二十四
　　上清雷霆火车五雷大法
　　法序
　　此法贯玉枢五雷，祷雨祈晴，纠察妖邪，馘灭山石土木之精不正鬼神。盖亢阳日久，禾稼焦槁，地界众生罪业深重，上帝敕命下水府主者封锁溪源潭洞江河淮海水府泉穴之处，涓滴不泄。设或祈祷，无自感格，遂致饥馑疫疠刀兵。若不祈哀上帝，求告太乙元君，启奏元始上帝，具陈此苦，乞赐哀怜，勑差雷火元圣君执符告命，颁行五雷三司，申牒合属，方能通济。使其蠢动含灵，尽蒙恩荫，其功非小。此法蒙仙君口传心授，一符一咒，指掌诀目，坐呼风雨，立刻大应。所授秘文炁诀罡步符篆，不敢隐落，依其所授成帙，庶使后学理明心晓。然雷神猛烈，不可妄传，当户人付度。如有轻泄，罪不汝贷。紫微上相太素大夫侍宸王文卿述。
　　炼神
　　凝神静坐，存肾宫一点极明，须臾火起，渐渐烧遍一身。吹炁一口，其灰烬悉皆吹去。却存五方五色之炁，混合结成一团紫金之光，乃化为婴儿，渐渐长大，凤觜银牙，朱发蓝身，两目迸火光万丈，两翅亦有火，左右两腋下各生首，目亦出火，光带金色，左手执火钻，右手执八角锤，有火龙绕身。次存见五雷神将，顶天立地，傍火云，拥崁神威猛。此欻火邓天君，即火车法中主令神也。
　　召合秘法灶香叩齿毕，厉声召请
　　道香一灶，腾为碧汉之烟云。法鼓三通，化作青霄之号令。上清五雷院行司，以今焚香，谨召火车五雷院邵阳雷公元帅，主令欻火大神邓天君，银牙耀目威神辛判官，捷疾报应张使者，火铃大将宋无忌，天雷火车大将刘忠，地雷火车大将李用之，中雷火车大将周文庆，水雷火车大将宋永宁，人雷火车大将朱永安，风伯方道彰，致雨周烈火轮大将王俊，火车大将邓化，火罩大神目信，火山大将宇文庭，五方蛮雷使者，雷将雷兵等众，普降雷坛，听候指挥。疾。
　　右存五雷神将并金甲黄结巾，黑抱，头盔，变现不一，分明如对。即变神，为雷令。两手各握子诀，击至额上，至卯文，先剔子午斗于前。咒曰：
　　吾奉祖师玉清大帝敕起五雷神将，急付吾顶。摄。
　　取东南炁吹於左右，变神为五雷使。再两手子午斗，存天门金光降下，两手握雷局叉腰步罡，念云：
　　风发巽户，雷震九天。云飞碧落，雨阵临川。电光赫赫，令我通仙。急急如律令勑。
　　召火车天雷刘忠将军咒
　　天雷大将，操恶最灵。擒精追怪，上帝降临。吾今呼召，立到阶庭。急急如火霆令。
　　召火车地雷李用之将军咒
　　地雷大将，变现不一。分形运化，济难度厄。随吾驱使，大轰霹雳。急急如火霆令。
　　召火车中雷周文庆将军咒
　　中雷大将，电扫风驰。雷锥驳烁，火令云飞。闻吾呼召，辅佐行持。急急如火霆令。
　　召火车水雷宋永宁将军咒
　　水雷大将，策空驾云。玉清太极，金钺前驱。受吾使役，金简玉书。急急如火霆令。
　　召火车人雷朱永安将军咒
　　人雷大将，银牙耀目，驰骋龙驾，指挥罡极。佐吾行持，人道修摄。急急如火霆令。已文雷炁剔召。
　　总召主令密咒
　　密帝戌。宓阿那辰。咭哩沙陁未。娑夜咤丑。咤咄咄玉。青□□部辰。光摩呢坤。夜药叉兑。炎烟摩子。哩咤寅。□嗤咤卯。赤□哪辰。乌苏咤巳。阿喏咤午。哩咤吽未。达迷泥申。唵达娑酉。摩夜娑戌。唵吽哩亥。咄□轰丑。乌都那玉。呵哩啰离。迷哩啰坤。□萨兑。娑诃。子文成雷局。
　　役将咒
　　风伯雷宿神，哮吼变风云。咤咤动海岳，飞火奔煞星。轰咤咄周烈，霹雳辛汉臣。那转阿那莫，吽□乌哩咤。急急奉摩耶摩啰喃娑夜娑诃速行速步速转速煞摄。
　　火车总雷符
　　捷疾张元伯猛吏辛汉臣欻火邓伯温 聚入符中分形降 雷火速烧 雷光飞空 开天门闭地户留人门塞鬼路穿鬼心破鬼肚 火车军阵八百万兵 五雷火车腥烟使者烧击鬼贼人道安痊 天雷火车将军刘忠速降符中 地雷火车将军李用之速降符中 中雷火车将军周文庆速降符中 雷火车将军宋永宁速降符中 人雷火车将军朱永安速降符中 五雷火车星飞转斩流星帝速行摄入云往患家追擒邪祟治病痊安急急如雷祖大帝
　　勑符咒
　　电光飞猛焰，雷火烈天庭。号令传三界，诛伐用六丁。五雷同电扫，不得隐留停。急急奉上帝符命速行摄。雷诀，卯辰雷局。
　　咒毕，左手运雷局，右手持符，念咒曰：
　　都天大雷公，霹雳遍虚空。刀兵三十万，煞炁镇乾坤。揭石飞沙使，掣电破群凶。铁面擒妖怪，狼牙啖疫瘟。戮力摧山岳，天威啖黑风。黑天雷鼓震，万鬼绝无踪。号令传天勑，炎散紫洞中。如有不伏者，法令辄不容。上至魁罡足，下至九泉中。都天雷火摄，永为清净风。急急如雷霆大帝勑。巳文巽炁，午文弹入。
　　唵嚤俱呢乌轮呢萨婆诃。午文午炁入。
　　□□□□□□摄。午文午炁入。
　　十大捉咒
　　火铃火铃，千里流金。火铃万里，流金火铃。上佩火铃，中佩火铃，下佩火铃。谨请南方火铃帝火铃君，速领火兵火官火令神，乘驾火车持火轮，掷火万里金石烁，速降真火烧鬼群。火铃将军宋无忌，南方火德天门神。天雷火车刘忠恶，火焰连天昏日星。地雷火车李用之，收捉万鬼锻作尘。中雷火车周文庆，四大神州建火城。水雷火车宋永宁，水面飞烟逐五瘟。人雷火车朱永安，速降真火烧鬼门。金精螣蛇长万丈，吐火万里烧鬼营。朱凤衔火九天来，飞捉邪精无处存。邪神邪祸疾速捉，速捉驱来火裹焚。急急如火祖大帝律令。两手雷火局，运雷火撒去，遣将驱捉。
　　催捉咒
　　天地日月星，风云雷电神。随吾真炁降，速摄降邪精。邪精速附体，大颤通姓名。急急如雷霆火令摄。想神将缚鬼，掐煞文，又拍鬼门，取炁入。
　　絣鬼咒
　　唵咄咤，黑黑灵灵。上帝勑行，不得留停。敢有拒逆，上奏帝庭。唵咄咤。急急奉玉帝勑摄。想地上两勑字，以雷炁横吹地上。
　　火轮大勘符
　　天圆 地方 雷火发光 青龙居左 白虎右榜 朱雀玄武 其灭凶殃 火轮帝火轮君火轮主帅火轮大神火轮猛将火轮吏兵火轮力士驾天火轮烧鬼通名离旨火天尊胜摄
　　勑符咒
　　谨请南方真火，北方真火，东方真火，西方真火，中央真火，上方真火，下方真火，南方火德真君，严驾火车，助吾威力。速起四大火轮考勘邪精，速要通名。疾速急急如火车主令。急急。
　　如附上，喝雷将折过。如折倒了，便以火轮符烧，喝火轮将收捉邪尸，在地旋转火轮，速考供通。左手雷火雷炁火炁吹附童身上。如未折倒，用风轮考法。
　　风轮考法符
　　地水火风 火动风飞 青龙役动 白虎击行 朱雀立旋 玄武横缚 风轮王风轮君风轮主帅风轮将军风轮猛卒风轮狞神风轮力士风轮吏兵飞砂走石卷雾兴云黑风大震三界摄急急奉行
　　勑符咒
　　电火烈摄，南方火君。飞毒万丈，震飘八方。真符化形，速显真灵。急急如风轮王律令。喝风神将旋转风车考鬼，快通名。掐辰巳出。
　　立狱咒符
　　天皇乾神，地府坤神。九宿法律，注法急律。黑煞胜捷罡魁摄。
　　右符用白纸书成，门布斗，其中未安一画，待押祟入狱了，然后以笔於门画闭，用雷炁封之。
　　勑咒
　　天为象，地为相，化楼台召狱将。立牢眼，变铁床，千斤锁，万斤杖。庞灵刘通押祟入狱，罪重勘，罪轻免。急急如雷火律令。子午斗剔狱上。祟入狱，问他：你要去宫殿内去否。取显应分明也。
　　雷霆号令总摄符
　　玉清上帝上清大帝太清大帝玉皇大帝 召雷神驱发将兵 火铃欻火律令大神邓伯温 猛吏辛汉臣 火轮宋无忌捷疾张元伯 天雷火车刘忠速降 地雷火车将军李用之速降 中雷火车将军周文庆速降 水雷火车宋永宁将军速降 人雷火车将军朱永安速降乾坤 金符玉诰散布乾坤 书尽五雷火上煞灭妖怪共灭凶殃 西火一号令神兵 雷电震霹雳火光赫炎神煞急急如雷霆号令律令摄
　　右符书成，剔雷局炁诀入符金字内。
　　右符勑咒同前电光飞猛焰咒。见前。
　　下令咒
　　欻火大仙，震动坤乾。倾山倒岳，覆地翻天。万神敬诺，会集真仙。敢有诸魔，奉命不虔，戮以黄钺，斩以镢天。令牌一下，风火相传。帝勑在手，统领威权。一掷不降，逆节相传。二掷不降，罪逆不原。三掷不降，影灭风烟。吾召雷部，速降坛前。急急奉三清上帝昊天玉帝紫皇君律令。
　　右手执令牌，左手执符，一掷云。至三掷了，烧符，口取雷炁吹布坛内，喝：疾。
　　祭五雷法
　　火师曰：凡祭五雷，须选六戊日，龙会之日，於高原郊野，罕人行处，祭之用大雄鹅一只。先扫净处，用竹竿於五方钉定。如无竹，用木椿五条亦得。用皂钱五百，安五方竿上。用碗五只，盘子五个，布於各方。用乌蛇一条，如无真蛇，用皂纸为蛇代之，以手裂为五段，安五方竹上。取生鸡冠血酹於酒盏中，以酒斟於盏和。便将此鸡煮，劈为五盘。法师亲自传之。焚香讫，背巽向乾步破地罡，左握雷局。步讫，於地户上立，变神为五雷使，高声召五雷下，捷疾报应张元伯，为吾召五方雷令使者刘、李、周、宋、朱五大将军，火急降临。存见五雷神从地户涌出，立於坛中。法师拱揖雷神，各坐於竹下。
　　火车炎雷符
　　召南方刘炎大将军速降符中摄□□□□□□□ 召北方刘志大将军速降符中摄贪巨禄文廉武破念之 魁雷震电平雳摄
　　煞炁腾空，天威其中。仁赦赤子，斩伐魔踪。五方五雷，赫赫威雄。毒龙猛兽，闪电雷公。天丁力士，火狞交冲。雨雹交下，霹雳风从。九天使者，手执戈矛。驱天大象，齐入下风。碎碎妖孽，威焰先锋。急急如雷霆火光霹雳摄。
　　天火发 地火发 霹雳火发
　　右念咒毕，加三火盖於刘炎刘志上。如呕吐，用墨书净水，用饭数粒服之。
　　勑吞符咒
　　天火雷神，地火雷神，阴火雷神，阳火雷神，中土雷神，五方降雷。搜肠涤胃，擒捉邪精。邪精速去，病者安宁。禀吾帝命，无辄容情。急急如雷霆火光霹雳摄。
　　勑捉祟咒
　　雷声动，霹雳震。雷火发，鬼神死。邪精亡，妖怪没。六甲六丁，天丁使者，雷火将军，风伯雨师，雷公电母，上不通风过，下不度水流。一切凶恶，风刀斩斫。急急如雷火律令。
　　道法会元卷之一百二十四竟
　　道法会元卷之一百二十五
　　九州社令蛮雷大法
　　主法
　　祖师九州都仙大史神功妙济真君许逊，　
　　祖师无上阳光玄虚妙道至感真君万鼎新，
　　祖师上清三洞法师雷霆大使王宗白，
　　祖师上清三洞经箓西台雷雨令青阳鼎，
　　祖师金阙侍宸玉枢使相梁天津，
　　祖师神霄执法仙君月鼎萧道淳，
　　祖师神霄玉府上卿月田刘德清，
　　宗师高上神霄宝箓王一玄，
　　宗师上清大洞经箓铁坚雷师王明渭。
　　将班
　　社令阳雷总管康尧，天丁冠，红发怒容，赤面金睛，红袍金甲，白汗衫袴，红靴，右手执铁锤，左手雷锲。
　　社令阴雷总管刘德，天丁冠，黑发怒容，青面鬼相，皂绰抱金甲，白汗衫袴，黑靴，右手仗剑，左手按刃。
　　九州社令击剥使者吕魁，鬼相，金睛肉角白脑，后数根红发，红搭膊。腰系朝带，遍身青色，右手执令字小黄旗，左手执铁符。
　　东方阳雷天君将吴从，青衣金甲，执戟鬼形。
　　南方阳雷天猷将王简，绯衣金甲，执刀。
　　西方阳雷天休将孟璋，白衣金甲，执斧。
　　北方阳雷天道将孙亨，黑衣金甲，执剑。
　　中央聚雷天医将郭贞，黄衣金甲，执棒。
　　江渎追风使者齐庆，青红衣金甲，执风轮。
　　河渎追雨使者王霸，黑衣金甲，执水轮。
　　淮渎追电使者赵元海，红衣金甲，执镜。
　　济渎追雷使者宋夔，绯衣金甲，执雷斧。
　　乾雍州社令雷神主者盛秀，黑衣金甲，执火车。
</div>
    <div class="pagination">
<a href="道法会元_page184.html">上一页</a><span>...</span><a href="道法会元_page180.html">180</a><a href="道法会元_page181.html">181</a><a href="道法会元_page182.html">182</a><a href="道法会元_page183.html">183</a><a href="道法会元_page184.html">184</a><span class="current-page">185</span><a href="道法会元_page186.html">186</a><a href="道法会元_page187.html">187</a><a href="道法会元_page188.html">188</a><a href="道法会元_page189.html">189</a><a href="道法会元_page190.html">190</a><span>...</span><a href="道法会元_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
