<!DOCTYPE html>
<html>
<head>
    <meta charset="UTF-8">
    <title>道法会元 - 第 220 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 220 页/共 361 页</h1>
    <div class="content">　　若祈晴祈雨，在内重书三字吽咤哩，次念吽咤哩摄。
　　又咒一炁七遍，书前三字，存金光灿烂，作用晴雨内事。
　　呵知那那知那乌苏达耶摄。
　　唵明那明那药伽药金牛呵息幸自伽咤知自伽但咥咜。
　　家书内符
　　□□珏
　　□□琳珏□摄唵珒□□□嗫。
　　破刚风浩炁符
　　左手卯文弹，取炁入笔。
　　三天有命敕召陈安 部领众神立至帝庭
　　如遇刚风处，化为清净境。如有遨截者，束送北罗酆。
　　合形
　　传送符
　　陈安将军交领奏申 疾发雷公烧灭邪精刚风速破浩无踪
　　某将
　　合形
　　玉皇敕下，万神不宁。敢有遏截，如逆上清。
　　敕符咒
　　四直大将，陈安将军。持符捧檄，毋得久停。直至阙下，何鬼敢侵。如有拒逆，诛戮分形。
　　二炁符
　　作用前三字□入符
　　用剑诀虚书符在水中镇贴，不用炁，念，唵□□琳珏□摄唵珒□□□□唵咈□啉□呼嗫唵唭叽临降□□。右手煞文，呬炁入水中。
　　右存水中符金色，右手酒童面与手上，如动，指挥开手。如开，请叉手，请坐，徐徐问何姓名。或说或写。却问事，要退，自言退。雷局打背一下，即醒，不用咒。故名白捉。如附祟体，改水为黑水。如指挥迷魂，先画地为井。
　　迷魂咒
　　魂魄速出顶门。胎光爽灵幽精，速离身形。三魂已离，七魄不全。吾今召汝，与炁通津。唵喼□喼□速速速速急急急急速速速速迷娑诃摄。吾奉上帝勑。拍令一下，加咒：
　　登僧得色，急至摄。勾娄吉利，速考摄。
　　右取北炁吹童子面上，治真假邪，加敕符中，次念：
　　钦至全收墨漆黑。朗耀掣戊勑煞摄。
　　右拥见朱元帅管领魂魄入体通传。
　　催咒
　　唵□嗓□□朗灵摄。取南炁吹香上。
　　唵□掣利急现摄。又取南炁吹香上。
　　再催
　　□哃呒□朱彦明摄。炓□□。三字剑诀虚书光中。
　　收光
　　唵咈□咇□摄。三遍。
　　右四吸香光入丹田，三礼而退。每用时，见将吏不可正看，侧耳闻之事理。亦可收光。
　　数珠咒
　　唵拱熏□急掣利摄。
　　右□炁入珠中，过七遍作用，却以香合盖盛之。如顽祟，令亲人挂项上，有报应。
　　传度家书式
　　嗣孙忠孝某真童子姓某，
　　右某不避谴责，冒干师造，思想道容，未尝少赞。某托迹师门，猥事渎听。今据某人入事。状投，求传忠孝白捉五雷大法一阶，家书坛印一宗，归身崇奉，佐助行持。某既奉词切，无非济物利人，拜，发家书，缴连某亲书投词在前，须至申闻，伏丐照应施行。
　　符。
　　某字号家书拜上
　　祖师玉帝御前伏魔上相真君道前，宗师雷部掌籍判官赵真人师前。恭望道慈，允某家书，特赐道旨，告下雷门苟翌冲、毕崱、四直使者陈安刘吉孙德张京，随直三十六雷，七十二考召官将，一合於某日下降嗣法某人某法坛驻札，俟候付度施行。更望道慈，以忠孝为念，面奏玉帝，并颁敕命，行下本法中合属官将，及三界真司去处，各令知委。凡遇某人祈祷一应等事，即行昭报。某干冒师严伏丐道照，不备。
　　年　月　日具　位　姓　某　上书。
　　封皮式
　　后面坛印三，前祖印四，阴阳缠缚。
　　家书百拜上
　　伏魔上相府　嗣孙具位姓　某谨封。
　　背文：发某字号　年　月　日　时
　　交度牒式
　　紫虚郁秀坛
　　照会在昔祖师上相李真君，巡游至湘乡州中，忽值松隐赵先生，因缘际会，乃召苟毕二帅出现于前，遂以衫袖写咒四句，并缺角印文，授与松隐赵先生，临行付嘱曰：以忠孝为念。而又赐学真童子。后松隐授与空山高先生。空山授与南涧岳先生，南涧授与庐山清虚成先生，成先生授与冯先生，冯先生授与周先生，周先生授与洞渊张先生，洞渊授与某人，俱系亲传。某遍历名山，寻师访道，夙慕太上真风，久参道法，具诃有请，理不容辞。除已拜发家书，申闻祖师真君道前，丐为面奏玉帝，颁降敕命，告下真司照应外，所合依科传度，给牒为照者。
　　奏某职某法某印等，一一开列。
　　右牒上
　　雷门合坛官将等，克於是日一同下赴某处坛治驻札。如遇呼召一应祈祷等事，即与明彰报应，不得违令。如法官号令不正，奉行不虔，将吏回司玄科有律。一有微功寸善，自有天曹迁赏。牒到奉行。故牒。
　　年　月　日　时牒。
　　度师，保举师，监度师。逐一列。
　　祖师衔位。
　　递书引式
　　紫虚郁秀坛
　　今引差将吏陈安、刘吉、孙德、张京等使者，疾速交领家书一角，封印全，谨诣伏魔上相府请进。须至差引者。
　　右仰使者陈安等，准此火速奉行。
　　年　月　日　时引。具　法　职　　姓某押。
　　祈祷牒将式
　　紫虚郁秀坛
　　照会，本坛今据某处入意。本坛领词虔切，致立坛场，精加祈祷，普救皇民。除已具录家书，飞告祖师，面奏玉帝，及申雷祖大帝外，合行牒请帅将施霖甘霖者。
　　右牒上雷门苟毕二元帅合干官将，看详事理，统集某天帅，风云雷雨电等神，当所社令雷神，五方行雨龙王，当境潭洞龙神，合千官将等，大施威力，会合风云，於今月某日於某处久旱之地，立赐霶，滋苏槁稼，庶使下民免遭饥馁，倘沐庇扶，广宣正法。准令奉行。故牒。
　　年　月　日时牒。具　法　职　姓某押。
　　札龙王
　　紫虚郁秀坛
　　本坛今据某入意。除已状申祖师上相，雷祖大帝，及牒雷门主副二师，社令等神外，合行札报某处龙潭主者。
　　右札付当境某处某潭龙王龙宫仙眷等，伺候
　　敕命颁降到来，躬亲统集龙潭众神，会合所牒雷神，兴云吐雾，翻江混海，俓诣某处久旱地方，一境之内，大赐霶，灌苏禾稼，以济黎民之望，当膺旋擢之功。
　　幸勿稽违，立伺昭报。故札。
　　年　月　日　时札。具　法　位　　姓押。
　　传振始由实录
　　祖师姓赵名履，字贯夫，浙东温州平阳人也。自号松亿。生於丙寅二月初三日辰时。父名珏、迪功郎湖南潭州知甘泉酒官。公侍彩宦游，岁在庚辰，其父客丧於任。公为人赋性刚直，姿禀不凡，肃敬。有落魄不羁，名缰利锁不屑就，乃脱然弃俗，游於湘乡县郭之南，寓上真道院修真焉。一日，忽有羽衣至，丽眉皓首，不知其几岁。公亦不知其何人也。与之坐。道士已见赵非碌碌之士，意不能无鹤在鸡群之叹，乃询之故。公悉以告之。道士曰：吾视子非尘埃中人标格，盖仙都紫府，尚有缘分。吾有秘法，欲授子，异时可以丕阐正法，利益世人。此非吾久驻之地，翌日我将去，汝当送吾，前途付之可乎。公礼谢。次晓就道，沿途与之语，亹亹不绝，不觉行及两舍。道士告之曰：吾非凡人，乃玉帝御前伏魔上相李真君者，即我也。职在雷部掌籍。於是袖中出笔砚各一，四顾荒野，无楮可书、遂云：肯出尔袖，记我所传否。公欣然，敢不唯命是听。遂拆白绢衣袖，与之写讫，口传之秘，一一指示。公跪受礼谢而别。将行一里，高呼於山之麓，且令公还，吾有一印藏之青城山丈人观石匣中，适令雷将取到付汝。此法名忠孝白捉五雷大法。本朝惟徽庙佩受，禁藏之秘，非下士所可传也。今气运当出，以汝夙有仙骨，故亲授之，切宜虔恪自重珍惜。如薄德珍行，不忠不孝之徒，慎勿轻泄。凡祈祷追摄，除邪馘妖，但以篆书祖印合同符命到来，即与施行。言讫，遂失上相所在。公回所寓道院，乃为主者所诘，颇怪其出外四日，恐为观门累，律以清规，遂遭斥逐。公弗辩，瓢笠出，往城中天庆观。因观中写黄箓文字，公曰：吾受上相法甚验，吾印一下，二帅立见。主初未信，公召之，一瞬息间，二帅果见，观者悚然。乃挑包云游，开化赵，缪、周、高四人。公十月羽化於门人周监簿宅，是日即附周之体自彰，谓李上相所谴以平月沈湎声色之故，责授扬州琼花观真官，未许上升雷部。越三年，再附周监簿：吾今已替真官，得升雷部掌籍判官。家书须添吾衔，当获嘉应。以是流传。故云忠孝大法，昔老君授天师於鹤鸣山，其后子孙皆异人亲授，自非后世专门各家，传习讹舛，至有符图咒诀出自意见，俾庸人孺子得以萋菲，其不罹谴责之祸者，鲜矣。仓叨嗣法派於松隐之门，亦是三世幸缘，获寓弟子一人之列。每历州郡，必扬先师所传，开化万一，缘分契合，其嘘呬之妙，如响斯答。其有剽窃遗文，帘视壁听，假空山之派，后学识者，当有鱼鲁之差、。至於谤道罔法，隐真出伪，自有女青之律。
　　门下忠孝修真子高仓百拜谨述。
　　道法会元卷之一百四十六竟
　　道法会元卷之一百四十七
　　洞玄玉枢雷霆大法
　　事实
　　宗师白真人，海琼人也，元姓诸葛，名猛。生而聪明，长而奇异。睹石火之无光，叹白驹之过隙，遂舍富贵而志慕神仙，混名曰白玉蟾，盖欲隐其姓名也。足迹半天下。一日，云游至广南山路，遇一人衣服褴缕，问白君曰：子将何之。白君曰：愿见明师，参传道法。遂与之同宿大慈寺傍旅店。饮酒之余，双目火光照耀上下，褴缕之衣变为皂袍，语白君曰：吾乃雷霆猛吏辛某也。汝宿有仙骨，心存济利，吾故变相示汝。击案三声，而刘帅立现。辛君曰：此将司雷霆风雨之权，掌枢机二台之职，护帝驾出入，能救民疾苦，事无大小，叩之即应。今以授汝。其职则上殿卷帘大将军、九天云路护驾使、枢机二台节制使、神霄玉枢洞玄执律苍牙铁面刘神君，其法则名洞玄玉枢雷法。后又於海上倚玉阑干，授以洞玄之秘。白君得法於陈泥丸，得法於辛天君，皆神仙聚会，非偶然也。
　　继其法者，泉州马居士有女，及笄，不愿有家，自幼焚香斋戒，愿遇至人。一日感召白真人至焉，付以洞玄之法。至元十八年，泉州大旱、蒲左丞命僧道祈祷无应。其门人曰：市舶司马居士有女，道法昭着，可令祈祷。蒲相带翁君诣坛下请雨。马君曰：公自回府，但令带行令史伺候符命，前去焚于醮坛，以三日为限。至三日，催符之际，雷风震响，电掣交横，报应非常。蒲束帛来谢，马君辞曰：妾以济人利物为心，公之所赐，妾岂敢受。但昨宵将吏与妾梦，谓公之带行令史，前世乃雷部中人，令妾以法授之。蒲相如所请。
　　原夫翕君雷室先生，乃丹山访状元嗣系也。家寓建宁。至元十六年，张九万提兵入闽，执拘到泉州，蒲相见其天姿粹美，词翰两优，收置幕下。得法之后，遂回故居，则城郭是而人民非矣。至元二十一年，建宁大旱，府判梅庵请命祈祷，十分感应。所管建阳县亦旱，县宰申府，府官令其下县祈祷。县宰史嵩之郊迎，立坛于公给，报应如前。一时嗣法弟子百有余人。江东则有赵菊存，时为建宁儒学教谕，捐车马竭行囊，北面而师事之。师淳至元己丑浪游闽地，仰慕高风而无汲引。是年十一月甲子良日，五福万寿宫道士刘璧峰、连乐山保举监度，蒙师付度。师淳侍度师翁君三载有余，凡士夫请命祈祷，必令相行。余见其平日所用，不过九阳、少阳、元阳真炁、熏魔等符，及洞玄九章，以之祈祷治病，如谷应声。观其付与赵菊存、丁松隐文字不同，虽有玄妙处，而无纲绪。何况丁赵二公又从而敷演之，殊失至道不繁之意。余所得洞玄九章，及太一玉笈，太一剑尖，以之参甩。岁次壬辰赋式微之时，乙未重游建宁，於后山马铺侍师回北山道院。其年五月十一日，翁君召群嗣法曰：吾欲暂回雷府。雷声响，吾即往。俄顷县治之东名曰庵山，峰峦耸峭，雷声隐隐，而翁君羽化矣。群嗣法为请择地，藏剑于北山道院之傍，山水环聚，后之嗣法，必有冲举者焉。师淳坛下嗣法五百余人，今洞玄教之昭着四方，皆翁君主教之灵也。若夫祈求感应，则在人人操修如何耳。昔翁君度人，必择性行纯谨者付之。亦有轻狂之士求而不得者，撰为《湖海新闻》以谤之。人虽欲自绝，容何伤於翁君乎。多见其不知量也。岁在丙申，嗣法弟子薛师淳谨纪其实。
　　坛式
　　正面神牌一十三位
　　洞玄教主妙行真人神霄玉枢青灵雷霆天帝君，主法都天元帅欻火律令邓天君，
　　主帅三五九阳上将苍牙铁面刘天君，
　　三五邵阳闾神君，
　　旸谷飞捷张神君，
　　阳光霹雳宁神君，阴精霆烈任神君，
　　马郭方邓田五大天雷使者，
　　某靖诸司官君将吏，
　　太乙火铃大将流金飞火谢神君，
　　太乙玉玄元帅华阴流光朱天君，
　　九州社令近远潭洞龙神，
</div>
    <div class="pagination">
<a href="道法会元_page219.html">上一页</a><span>...</span><a href="道法会元_page215.html">215</a><a href="道法会元_page216.html">216</a><a href="道法会元_page217.html">217</a><a href="道法会元_page218.html">218</a><a href="道法会元_page219.html">219</a><span class="current-page">220</span><a href="道法会元_page221.html">221</a><a href="道法会元_page222.html">222</a><a href="道法会元_page223.html">223</a><a href="道法会元_page224.html">224</a><a href="道法会元_page225.html">225</a><span>...</span><a href="道法会元_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
