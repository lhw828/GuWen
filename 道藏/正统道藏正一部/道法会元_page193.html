<!DOCTYPE html>
<html>
<head>
    <meta charset="UTF-8">
    <title>道法会元 - 第 193 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 193 页/共 361 页</h1>
    <div class="content">　　血刃金水水潦雨，天罡虽雨亦易晴。
　　风雷元是月孛主，天罡水僚雷雨星。
　　土湿阴风奇阴电，丙乙一星亦主阴。
　　太阳月孛并燥火，紫炁四星皆主晴。
　　惟有台将随所属，雨雨晴晴阴亦阴。
　　震坎二宫迭星推验
　　手把雷霆正诀推，溽罡相会便兴雷。
　　就中最恶惟台刃，暴雨狂风烈石摧。
　　月孛若还逢水潦，先雷后雨满天来。
　　那堪水协月孛宿，霹雳滂沱遍九垓。
　　燥火从来逢水潦，先雷后雨忽然开。
　　燥火丙乙如冲会，兴云布雨莫相猜。
　　明人若得此秘诀，但把星辰坎震排。
　　木到四维须霹雳，奇罗丙乙雨电催。
　　太阳金水并紫炁，孛罗可静献三台。
　　又诗括
　　溽罡会兴雷，台将风雨催。月孛逢水潦，先雷后雨来。金水临月孛，雷雨遍九垓。燥火重逢潦，雷雨莫疑猜。但於六八位，六坎八震是也。细把迭星推。霆位更得雨星尤佳。
　　星辰所属五行
　　刃罡俱属金，丙燥孛灯寻。金潦元居海，溽将地中临。阳罗炁属木，五行造化深。
　　十二星九宫五行定局
　　子为水潦水，雨。卯为太阳木，晴。辰戌丑未为土溽土，雷。午为燥火火，晴。酉为天罡金，水。寅申巳亥为丙乙，阴。甲庚血刃金，风雨。丙壬金水水，雨。六戊紫炁木，晴。乙辛奇罗木，晴。丁癸月孛火，风晴。六己台将土，风晴。
　　丙乙直冲宫飞入为冲会
　　飞宫掌诀图
　　逐月钓星法
　　且如丁未，以月孛加中宫。盖丁癸属月孛，未属震，震属卯，所以亥卯未也。则丙乙到震，将丙乙加中宫。
　　雷路
　　先依霆例，看是月煞在何位。如煞在子，即入中宫飞，看卯至何位。如卯至艮，雷路在艮。艮震属东，亥卯未是也。巽离属南，寅午戌是也。乾坎属北，申子辰是也。
　　金火大煞例
　　甲己龙飞鸡正啼，乙庚虎啸喜羊肥。
　　丙辛蛇犬同群戏，丁壬兔走向猴归。
　　戊癸马居猪寄宿，此方凶煞应天机，
　　飞罡掐诀焚符命，伫听雷公霹雳威。
　　甲辰，己酉，乙寅，庚未，丙已，辛戌，丁卯，壬申，戊午，癸亥。
　　假如丙申日己亥时，可破寅方庙。又如巳日辰巳时，可破离方庙。余仿此。今推定式于后。
　　推定式
　　六甲日，丙乙入中宫，飞遁燥火到兑。己巳时，庚辰金到兑。庚午时，辛巳金到兑。
　　六己日，台将入中宫，燥火到离。己巳时，癸酉金到离。戊辰时，壬申金到离。
　　六乙日，紫炁入中宫，燥火到巽。此位到中宫者，是甲午乙未金俱到中宫。乙酉时，甲午金到巽。丙戌时，乙未金到巽。已上炁星起，金火俱到中宫。血刃起，金火不同宫。
　　六庚日，土溽入中宫，燥火到兑。戊寅时，庚辰金到兑。己卯时，辛巳金到兑。
　　六丙日，燥火入中宫，火到中宫。重轮到艮。一云：天罡入中宫，燥火到艮。辛卯时，甲午金到艮。壬辰时，乙未金到艮。甲午时，乙未金到中宫。可破辰戌二方。
　　六辛日，金水入中宫，燥火到坎。己丑时，甲午金到坎。庚寅时，乙未金到坎。丁酉时，壬寅金到坎。戊戌时，癸卯金到坎。
　　六丁日，六壬日，水撩入中宫，燥火到震。丁巳时，甲子金到震。戊午时，乙丑金到震。
　　六壬日，天罡入中宫，燥火到艮。
　　六戊，六癸日，太阳入中宫，燥火到震。
　　丁巳时，甲子金到震。戊午时，乙丑金到震。
　　六癸日，月孛入中宫。血刃太阳，月孛金水，台将天罡，土溽奇罗，燥火丙乙，水潦紫炁。
　　轮盘金火局
　　先於轮盘上轮日，看是甚星。却将日星入中宫飞，看燥火到何方位。次看时辰，遁去得金水与燥火同位方好。此名金火大煞。凡火到艮震巽离，宜用。如到未申酉戌亥子丑，不可用也。
　　坤七，兑三，乾二，离五未。十二，中戌十一，丑一。坎六，巽九十，辰。震八，艮四。
　　天煞将军伽叱，地煞将军耶，水煞将军勒叉，火煞将军摩诃，年煞将军摩罗，月煞将军天伽，日煞将军摩诃，时煞将军咤伽。
　　八煞将军名字，法院中常当供养。
　　三十六雷煞名字
　　钦魔呵哩呼□□，泄招江须灵上罗。
　　檀修僧牵娑婆沙，提式拔呮法加诃。
　　耶救罗摄斗伽普，稽竟弥那澄是波。
　　每随天乙常顺转，一宫四直佐玄科。
　　寅：五帝罗钦，阴阳罗魔，四令罗呵，六甲罗哩。
　　卯：霹雳罗呼，发水罗叉，八风罗吸，十雨罗泄。
　　巳：闪电罗招，兴云罗须，行雨罗灵，五岳诃檀。
　　午：四渎诃修，八节诃僧，六候诃牵，大川诃娑。
　　申：江河诃沙，四海诃提，鸣鼓诃式，轰轮诃拔。
　　酉：火车诃呮，火轮诃法，移山波耶，走石波救。
　　亥：洒雨波摄，行雪波斗，布霜波伽，降温波普。
　　子：破阵波稽，驱邪波竟，光明波弥，黑暗波那。
　　辰戌：六通罗江，溪谷诃娑。
　　丑未：兴风波罗，火印波澄。
　　右八煞名，及雷煞名，每遇起雷祈雨之时，先起例指射，认煞方，要十分的定。掘定土穴，埋符之时，默念煞名召之。存至，次以符激之，念激煞咒云：
　　吾奉帝勑，激起天煞地煞，阴煞阳煞，年煞月煞，日煞时煞，火煞水煞，三十六煞。激起黑云叆叇，煞气浮空。电火飞腾，雷车撼动。只今澍雨，急救焦枯。如起雷云：只今轰天，大震霹雳，扫灭妖氛。急急如太上律令。
　　五雷秘字流火凶星作用此
　　亨轰滑辣救竟敕，左七。雷威才震便惊人。右七。魁雷震电霹雳摄。阳，申七。霹雳兴云劝煞摄。阴，中七。
　　起雷次舍与雷公位合时直指
　　起雷次舍，及与雷公，於一日之内同时，当为妙。今以捷法推成，甚为简易。先取雷公位，次取月将位。以雷公加於月将位，却就月将上起雷公所住之辰、顺数至卯，看是何时，则用此时也。盖卯位乃雷震之地，两者故合用之。
　　月将例
　　以亥上起正月，子为二月，顺行至本月住，是也。
　　雷公立成位
　　甲日午，乙日未，丙日酉，丁日戌，戊日酉，己日戌，庚日子，辛日丑，壬日卯，癸日辰。
　　假如十一月癸日，其雷公在辰上，月将在酉上。即於酉上起辰，顺数卯在申，故用申时行事。雷公与次舍合也。
　　丁神名
　　萨怛奴，丑。那怛奴，卯。婆怛奴，巳。阿怛奴，未。□怛奴，酉。喝怛奴。亥。
　　甲神名
　　结婆阿□，申。那咤何□，子。伽咤阿□，戌。魔登阿□，午。毗哩阿□，辰。呿帝阿□。寅。
　　阳日先甲后丁，阴日先丁后甲。
　　雷霆白虎煞方
　　甲己归坤或癸兑，丁壬顺巽要君知。
　　乙庚阴遁离宫逆，辛丙还须震逆飞。
　　甲己顺坤走，乙庚逆马游。丙辛震上逆，丁壬顺巽求。戊癸从兑顺，皆将甲子周。飞宫到本日，白虎坐星头。
　　此须看月属十干，起飞至本日布星。
　　白虎、金。金虎，箭。帝星，木。地符，火。麒麟，土。风伯，人剑，天关，进宝，黑雷，箭。福德，土。唐符，朱雀，火，国印，天富，木。雷师，凤凰，水官符，火。五符，黑虎，箭。魁罡，金。龙王，三台，火。雷霆。甲己丙寅，乙丙辛庚寅，丁壬壬寅，戊癸甲寅。右遁月诀。
　　甲己丁壬戊癸属阳顺，乙庚辛丙凤阴逆。甲己甲子，乙庚二丙子，丙辛戊子，戊癸壬子，丁壬庚子。右遁时诀。
　　凤凰使得降朱雀，麒麟伏虎不为殃。
　　魁罡人剑他方去，白虎值之也不妨。
　　犯白虎、黑虎、黑雷、金虎，谓之雷箭神剑。吉则吉，凶则凶。若犯白虎，遇水火日，其凶稍庶几大。凡修造阴阳山，向方位日时，遇帝星、麒麟、天富、凤凰、三台、福德、魁罡到者，上士登科、选用之吉，庶人则进助添人之喜。若犯必煞，加之於箭煞，神催促，则凶急矣。
　　论日取用　按年月日时取用。须要有饥饱日。
　　子午弃蹄爪，辰戌眼睛光。巳亥元来饱，卯酉闭中藏。丑未饥渴甚，寅申行路傍。
　　升玄土局年起例起雷公
　　甲己顺羊逆巽宫，乙庚顺虎逆壬同。
　　丙辛顺犬逆坤位，丁壬顺丑逆乾中。
　　戊癸顺辰逆艮上，此为年例起行踪。
　　升玄中局月起例起电母
　　甲己顺猪逆向庚，乙庚顺马逆乙行。
</div>
    <div class="pagination">
<a href="道法会元_page192.html">上一页</a><span>...</span><a href="道法会元_page188.html">188</a><a href="道法会元_page189.html">189</a><a href="道法会元_page190.html">190</a><a href="道法会元_page191.html">191</a><a href="道法会元_page192.html">192</a><span class="current-page">193</span><a href="道法会元_page194.html">194</a><a href="道法会元_page195.html">195</a><a href="道法会元_page196.html">196</a><a href="道法会元_page197.html">197</a><a href="道法会元_page198.html">198</a><span>...</span><a href="道法会元_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
