<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 25 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 25 页/共 133 页</h1>
    <div class="content">　　检 定 图 箓 制 召 上 仙
　　已上四十八字，书九天素灵宫北轩之上，主召仙炁，举仙道也。
　　太 白 检 肺 奎 娄 保 魂
　　胃 昴 毕 觜 主 制 七 关
　　参 总 斗 魁 受 符 北 元
　　已上二十四字，题金阙玄窗，主摄白帝星官，正明天度。
　　赤 书 玉 字 九 天 正 文
　　摄 召 万 炁 普 归 帝 君
　　已上十六字，题金阙三图馆，主摄六天鬼炁，行此法也。
　　西 山 神 咒 八 威 七 传
　　符 水 上 龙 召 山 送 云
　　在 所 校 录 同 到 帝 前
　　辅 卫 上 真 斩 灭 邪 源
　　若 有 不 祥 截 以 金 关
　　赤 书 符 命 风 火 驿 传
　　已上四十八字，题金阙三图馆，主摄西海水帝，及水中万精，召云龙以防水患之事也。
　　右合一百三十六字，皆元始自然之书，一名西山神咒，一名八威召龙策文，西方七宝金门皓灵皇老帝君所掌也。
　　北方黑帝赤书玉篇真文
　　北 方 玄 天 五 炁 徘 徊
　　中 有 黑 帝 双 皇 太 微
　　总 领 符 命 仙 炼 八 威
　　青 裙 羽  龙 文 凤 衣
　　上 帝 所 举 制 到 玉 阶
　　已上四十字，书郁单玄元紫微台北轩，主诸天真人神仙图箓。
　　北 辰 辅 肾 斗 牛 镇 扇
　　女 虚 危 室 豁 落 四 开
　　壁 总 七 星 执 凶 纠 非
　　却 夭 扫 秽 明 道 动 辉
　　已上三十二字，是天北玄元斗中书也。主北方星官，正天炁。
　　北 山 神 咒 激 阳 起 雷
　　流 铃 焕 落 镢 天 振 威
　　北 酆 所 部 万 妖 灭 摧
　　已上二十四字，书北朔单郁绝之台，主摄天魔北帝万鬼。
　　九 河 倾 讫 鸟 母 群 飞
　　蛟 龙 通 道 水 伯 洞 开
　　赤 文 玉 书 驿 龙 风 池
　　已上二十四字，赤书北朔单郁绝之台，主北海水帝，制水中万精，召蛟龙负身。
　　右合一百二十字，皆元始自然之书，一令元神生真宝明文，一名北山神咒，一名八威制天策文，北方洞阴朔单郁绝五灵玄老帝君所掌也。
　　上清灵宝大法卷之十五竟
　　上清灵宝大法卷之十六
　　洞微高公开光救苦真人宁全真授上清三洞弟子灵宝领教嗣师王契真纂
　　镇禳摄制门
　　赤书行用式
　　法曰：凡行赤书，须先关告。古者修真之士，以五篇镇禳摄制，或投於名岳洞渊，以削罪籍，上名九天，即此是也。凡投简如告水府大帝，削除罪籍，当用银木简朱书，以青纸为袋，青丝缠之，仍以金龙一条，金钮九枚弘用以匣盛，投於三河之渊也。如告五岳灵山，亦以银木简朱书龙钮，亦如前法，埋於本命所属岳上，或福地名山。若告九地土皇，亦如此式，埋於所住之中宫也。凡投简之际，发炉启圣，宣咒投简，复炉如式，以文置之五方，则五岳仙官至。若长斋百日，精思不辍，则天真下降。但专佩此文，亦得尸解。朱书五色石上，灾殃自灭，凶残自消。如不及到正岳之山，则於所居之地，取四方之山，亦可备五岳，但本命之方则为命岳。取象以招灵熙神无所往而不在。然梵炁开焕出图度世，无文不光，无文不明，无文不立，无文不成，无文不度，无文不生，故百魔隐韵，离合自然，因以治事，随事以用文。故玉书之赤文中篇之秘篆，皆可离合而用也。凡书简毕，上书法位姓名、本命年月日时，愿神愿仙，长生不死之道。如告水府，则续之曰：九府水帝，十二河源，江河淮泽，淇泠大神，乞削罪名，上闻九天，馑诣水帝府源，金龙驿传。其首则同式，其末别作一行，书太岁年月日时，於某处告下。各以简书真文，却以简之阳面书告文，用本法印印之。凡投简，北向，叩齿三通，读简文。毕，次执简宣咒如式。
　　告水府咒
　　元始五老，上帝高尊。十方至真，太华灵仙。赤文告命，无幽不闻。上御九天，请下玉文。日月五星，北斗七元。中告五岳，四方灵山。下告河海，十二水源。九府水帝，瞑泠大神。今日上告，万愿开陈。谨投玉简，乞削罪名。千曾万祖，九族种亲。罪相连累，缠及我身。普蒙削除，绝灭种根。记名水府，上言帝前。七祖父母，去离八难。上登九天，衣食自然。我罪释散，万神咸闻。谨以金钮，关盟水官。请如所陈，金龙驿传。
　　凡投山简，东向，叩齿九通，读简毕，执简宣咒如式。
　　告岳府咒
　　玄上开明，元始监真。上帝五老，赤书丹文。天地本始，总领三元。摄炁召会，催促举仙。高上符命，普告十天。日月星辰，五岳灵山。天下地上，冥灵大神。监生主录，南上三门。开领玉简，勒名丹篇。削兹罪书，上辅帝臣。千曾万祖，九族种亲。皆蒙解脱，五苦八难。去离三恶，魂上九天。死生开度，万劫长存。今日上告，万神咸闻。谨以金钮，关盟真官。请如所告，金龙驿传。
　　凡投土简於中庭，向壬方叩齿十二通，读简毕，捧简宣咒如式。
　　告土府咒
　　天地开张，九炁分灵。三元洞府，十方肃清。五老上帝，开真领生。丹书赤文，元始上清。普告天下，九土皇灵。今日上告，万神定生。我愿我仙，即得飞升。谨投玉石，土府太皇。削除罪刑，奏简上宫。列簿华清，早得成仙。天地同灵，九祖种亲。腐骸更荣，魂升南宫，举仙化庭。今日告命，万神咸听。谨以金钮，表盟至诚。请如斯言，金龙驿传。
　　五岳灵山投简式
　　凡遇本命日、甲子日，遇立春日，则书束方赤书，自东方九炁起，止摄炁举仙，计二十四字。如立夏日，则书南方赤书，自南方起，止应会太阳，计三十二字。若春分、秋分、夏至、冬至，则书中央赤书，自中央起，止普告万神，计四十字。如立秋日，则书西方赤书，自西方起，止制召上仙，计四十八字。如立冬日，则书北方赤书，自北方起，止制到玉阶，计四十字。并依本方色书白刺上，记姓名年月，如投简。九年，则五方仙官到使，青腰、赤圭、黄素、太素、太玄玉女来皆见。投简时叩齿十二通，宣咒曰：
　　玄上高灵，元始尊神。大圣徘徊，万神临轩。三景敷荣，庆云四陈。上告较图，推算九天。今日启愿，投刺灵山。丹书赤字，自然真文。上告五帝，记名生，愿神愿仙。天地星宿，互照我身。三官九府，五帝大神。普告无穷，削除罪根。元始大开，莫不纳言。九祖幽魂，受福自然。三涂五苦，永离八难。得与三景，同辉紫宸。轮转不灭，身得飞仙。
　　宣咒毕，读刺了，投於绝岩之顶，便散香於灵山之上，又叩齿二通，向本命方咒曰：
　　元始监映，仙名已书。三官九府，罪恶永除。散香五帝，告盟太虚。请如所陈，万劫长居。
　　安镇星宿禳度天灾式
　　五方赤书，各主召其方星官，天文分度及天灾。若安镇之，则随方而释。若东方，则自岁星起，止扫除灾群，计三十二字，以青纸朱书，露中庭九日九夜，依法焚之，散灰青烟之中，并以青石刻书埋之。若南方，自惑起，止正道驿行，计三十二字，亦以青纸朱书，露中庭三日三夜，依法焚之，并以赤石刻埋之。若中央，镇星起，止金马驿传，计四十字，以青纸朱书，露中庭十二昼夜，依法焚之，并以黄石刻埋之。若西方，自太白起，止受符北元，计二十四字，以青纸朱书，露中庭七日七夜，依法焚之，并以白石刻埋之。若北方，自北辰起，止明道动辉，计三十二字，以青纸朱书，露中庭五日五夜，依法焚之，并以黑石刻埋之。用时皆向东南，散发，叩齿十二通，咒曰：
　　元始上天，三光高明。回景照耀，四方朗清。运度所冲，激阳流星。五界错越，三流失宁。五斗总辰，七宿明灵。真君大魁，厥讳玉精。夫人皇起，字曰育婴。总御玄关，回转诸天。今日客灾，玄告不祥。谨以真文，赤书上罡。散发讼愆，披露丹诚。惟垂玄鉴，回复天经。气不横越，灾不横生。焚烧灵文，散烟玉庭。上景监明，普告万灵。气清三关，灾灭九真。阴阳调和，国土太平。谨以金龙，风驰驿程。
　　右咒毕，露真文於中庭，各按本方，用金龙文镇之，随日而焚。又依方色数，刻石埋镇，以灯照及纹缯，安镇为信。
　　摄制魔式
　　凡受上法，宜先摄伏魔，精神明自致。若束方，则自东山起，止稽延，书三十字，以青木刺朱书。若南方，则自北摄起，止摧亡，书二十二字，以赤木刺黄书。若中央，则自敕摄起，止当前，书十六字，以黄木刺白书。若西方，则自赤书起，止帝君，书十六字，以白木刺黑书。若北方，则自北山起，止灭摧，书二十四字，以黑木刺白书。凡念咒，皆向东北。若东方九次，南方三次，中央十二次，西方七次，北方五次，并叩齿三十六通，闭息炁九口，而仰念咒曰：
　　三元开明，回转天常。运推数终，百六乘刚。大劫交会，万妖争行。北邓不拘，放逸思宗。群魔耸肆，祆用天光。上帝有命，普告十方。演明天度，法教开张。正道治民，扫除不祥。有何小妖，群聚为场。赤书玉文，擒摄鬼乡。北邓三官，逃命传行。千魔束爽，万鬼送形。流铃交焕，激炁太阳。金虎四邀，天丁辅亡。大小齐到，不得匿藏。元始所告，列奏上苍。
　　召龙天水神止水度水等式
　　凡天地间大劫之灾，洪水四出，此符可以穰止，或使蛟龙，为通路开水径，以度身。若书东方，则自下制起，止无间，计三十二字，以青纸黄书，投水中。若书南方，则自南河起，止不从，计四十八字。若中央，则自中山起，止普闻，计四十八字？若西方，则自西山起，止驿传，计四十八字。若北方，则自九河起，止风驰，计二十四字。皆如方式。用时叩齿五通，闭炁二十五息，存身内心中生火，出顶上，烧四方山林草木及己身，皆为灰烬，一道飞翔，入。青烟之上，无所复遗。思大水浩荡除天下，己身化为蛟龙，随水而流。因又叩齿二十五通，咒曰：
　　上始回灵，开明九元。天推地转，三炁流传。五行相促，运度机关。阴阳否激，结成灾冲。大劫倾讫，荡除妖氛。九河受对，洪流激川。水母徘徊，鸟乌合群。日月冥会，三景停关。上选种。臣，排较玉文。弃恶贵善，清浊永分。我系帝简，名列九天。大灾四会，赤书所镯。是日告命，万神咸闻。日月五星，照明我魂。五岳灵山，浮度我身。元河水府，淇泠大神。开除水径，通利河津。蛟龙映符，摄山送云。负我度我，惊驰四奔。丹书赤字，元始真文。金龙驿程，时刻无闻。玄须奏御，上对帝君。
　　右咒毕，引炁二十五咽，须臾自有水神开道，在山则日山浮，在水则日自开，可谓临厄而自济，倏钦之顷也。若郡国有水灾之时，亦可建斋，精思行之矣。天尊於亿劫之始，运元炁真晶，化生灵文，以制御劫运，保国安民。宿有善缘，得遇斯文。上古之人淳和抱朴，与道混同，不伺斋戒，行之立应。末代时浇，人心散坏，宗正者寡，违真者多，欲行其法，须依三元简文，立斋行道，精心思念，冥契上圣，乃感通矣。或不然者，则魔试来干，徒为之耳。可选精洁之士，於绝尘之地，名山灵迹，以析通应，以彰大道济度之慈，太上救物之泽，弘化之士，其勉之哉。
　　三十二天灵章宝文
　　师曰：三十二天玉字，乃云篆大梵一之炁，结空成文，即元始《 灵书中篇》，大梵隐语是也。大梵者，天中之天也。隐语者，诸天秘音也。自太皇天为始，一天八字，皆隐秘真讳之旨。今冒禁略明其奥，谓如观音，乃皇曾天内讳也。无和者，乃日月一出入之门名也。缘邅者，乃南北二斗君讳也。洞浮者，赤帝君讳也。廓奕者，乃神公北帝讳也。陀罗者，乃斗中二童名也。吁员者，乃日月二童名也。灵者，可韩丈人讳也。渺莽，北天鬼帝之内讳也。余名三十二天帝中及神王讳也。乃太上玉晨大道君，授元始天尊秘诀，修行之微妙。故按六十四卦，而成其句，以象中黄之数。凡修炼之士，当择丙丁火旺之日，面东南，设香几再拜，以黄素书之，或镇或佩，则万灵振伏，召集真元，以和三田。更於本命、庚申、甲子、八节、太岁吉辰，服之招真致灵，日生智慧神光，百神昭感，飞真太虚。万灾不干，神灵拥护，坐役朝谒，所谓无所不辟，无所不禳也。如禳镇济度存亡，以青素朱书，安镇五方，再以黄素总书，安中央。於散坛之日，安五方，焚青烟　中，风散十方。则所召所治，无不克应，是谓大梵无量之音也。先当朝奏三天，请降内诵洞章，随事行用，立彰玄感矣。
　　东方八天玉字
　　每一句配合一卦，乃豫、随、蛊、临、观、噬、嗑、贲、剥、复、无妄、大畜、颐、大过、坎、离、咸，一十六卦。书时招震文，取东方八天之炁，吹身中，面东，咒曰：
　　眩炳焕落，耿兰幽芳，浍蒲标，竺载札猷，元皇丑摄。
　　南方八天玉字
　　每一句配合一卦，乃怛、遁、大壮、晋、明夷、家人、睽、蹇、解、损、益、夬姤、萃、升、困，一十六卦，书时掐午文，取南方八天之炁，面南，咒曰：
　　中寂虚一，混华仙宗，和晖阳堂，赫胥耀同，晶虚瞿吞摄。
　　西方八天玉字
　　每一句配合一卦，乃井、革、鼎、震艮、渐、归妹、丰、旅、巽、兑、涣、节、中孚、小过、既济，一十六卦，书时掐兑文，取西方八天之炁，面西，咒曰：
　　游惠昭一苏，陀伽含罗，岐俱渺郁，台映卢摩，毕淑少都摄。
　　北方八天玉字
　　每一句配合一卦，乃未济、乾、坤、屯、蒙、需、讼、师、比、小畜、履、泰、否、同人、大有、谦等一十六卦，书时子文，取北方八天之炁，面北，咒曰：
　　元皇宝耀，延灵郁单，搏桑敬御，御晨总玄，洞妙宗明摄。
　　安镇玉文首尾题式
　　维某年太岁某甲子某月某朔某日，某伏为某人，馑斋法信，诣灵宝大法司，乞开建无上黄录大齐，几昼夜满，散修设谢恩清醮几分位，馑以本方镇信，请法施行。
　　太上灵宝东方八天自然玉字青帝九炁天文。
　　空真文
　　东方八天自然玉字，安镇斋坛，明露天地，拔赎罪苦，开度超生，一如太玄女青符命律令。具法位臣姓某告行。
　　右玉字，并用青纸朱书，随方篆文，只於中间改云：南方玉字，赤帝三炁天文。西方玉字，白帝七炁天文。北方玉字，黑帝五炁天文。中央大罗之天自然玉字，黄帝一炁天文。其余并随方改之，起数真文，自有科仪，兹不再迷。所有各方祝语，今具于左。
　　五方安镇祝辞
　　谨召东方青灵宫中，南丹，西皓，北玄，中黄。青灵童子，丹皓玄黄。捧领东方真文，南、西、北、中央。直诣本方九炁天中，三、七、五、十二。无极世界，东方地狱之中，南、西、北、中央。救度亡过某，使长夜光明，死魂快乐，无为自在，随愿往生，斋主归命，稽首再拜。
　　次随方启祝、众皆同声，诵本方隐语如式。
　　起真文总祝咒
　　无上至真，上圣高尊，布化运炁，三十二天。八会九光，自然成文。安镇天地，保制劫年。元始符命，普告三元。下勅九地，上关诸天。中告海岳，名山大川。今日上告，万神咸闻。修斋行道，拔度幽魂。三官九府，削减罪根。永度三涂，五苦之源。世世受福，纪名丹篇。神生天堂，炼化自然。生死开度，亿劫长存。九天告命，风火驿传。
　　凡起真文，先如式启奏，随方礼谢，收归中央，捧香上，叩齿一十二通，祝之。又启奏纳之，次以真文缯彩，随黄素表焚之，禳灾析福，亦同用耳。
　　中央八威龙文章
　　黄中理炁，统摄无穷，镇星吐辉，流炼神宫。
　　已上一十六字，太上书於郁罗萧台，主召万神。
　　上清灵宝大法卷之十六竟
　　上清灵宝大法卷之十七
　　洞微高士开光救苦真人宁全真授上清三洞弟子灵宝领教嗣师王契真纂
</div>
    <div class="pagination">
<a href="上清灵宝大法（宋）_page24.html">上一页</a><span>...</span><a href="上清灵宝大法（宋）_page20.html">20</a><a href="上清灵宝大法（宋）_page21.html">21</a><a href="上清灵宝大法（宋）_page22.html">22</a><a href="上清灵宝大法（宋）_page23.html">23</a><a href="上清灵宝大法（宋）_page24.html">24</a><span class="current-page">25</span><a href="上清灵宝大法（宋）_page26.html">26</a><a href="上清灵宝大法（宋）_page27.html">27</a><a href="上清灵宝大法（宋）_page28.html">28</a><a href="上清灵宝大法（宋）_page29.html">29</a><a href="上清灵宝大法（宋）_page30.html">30</a><span>...</span><a href="上清灵宝大法（宋）_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
