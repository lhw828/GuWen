<!DOCTYPE html>
<html>
<head>
    <meta charset="UTF-8">
    <title>道法会元 - 第 171 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 171 页/共 361 页</h1>
    <div class="content">　　鱼龙横天鬣翅兴，波涛鼓浪泛长鲸。
　　鳞甲毫窍百万倾，赤符潜伏腾光晶。
　　上帝有勑无留停，阿香散花持天馨。
　　遥命使者驰律令，玉杖击开瑠璃瓶，
　　雨液徧注群物生。火铃将军急准道祖上帝勑。
　　兴雷咒
　　都天雷公，呼雷震风。青雷赤炁，洞按九宫。赤雷白黑，上游上穹。白雷黑炁，下摄北酆。黑雷黄炁，太极玄充。黄雷青炁，遍满虚空。周天世界，炎炎赤风，与神俱合，与道俱通。急急角箕，斗轸张翼。何神不伏，何鬼不从。北灵黑历，九丑紫童。风伯雨师，袪云饮虹。神符一到，万鬼无综。急急如道祖鸣雷大帝律令。
　　总起五雷咒涂邓伯温二字。
　　唵吽吽帝咤咄般乾元勑煞□□□□。
　　斧霹魁罡，震动阴阳。雷声大作，掣电辉光。天雷隐隐，命属天仓。神雷烈烈，普扫不祥。龙雷水雷，速灭霓旸。社令随转，激搏十方。□□勑摄咄咤咤诃。
　　运相生
　　运相克
　　相克相生不以遍数，况尽出笔
　　乾晶流辉玉池东，盟威圣者命青童。
　　掷火万里坎震宫，勇骑迅发来太蒙。
　　木郎太一三山雄，霹雳破石泉源通。
　　坤震巽户皓灵翁，猛马四张欻火冲。
　　流精郁光奔祝融，巨乘太华登云中。
　　掩曦蒸雨屯云浓，关伯撼动昆仑峰。
　　幽灵翻海玄溟同，冯夷鼓舞长呼风。
　　蓬莱弱水兴都功，六一捷疾先御凶。
　　朱发巨翅双目彤，雷电吐毒驱五龙。
　　四溟叆叇罗阴重，雨阵所至川流洪。
　　君亮元皇号前锋，思全子真威天公。
　　辅我救旱年谷丰，辅我道法功勋隆。
　　勑南极紫虚元君降摄。急急如火铃摄。元君一降，火令亦行。既行火云，即生雷霆。降摄。
　　离吉利，中女吉神。轩辕命欻火急急随吾行。急急如玉清真王律令。丙丁大神勑摄灵，轩辕命欻火急急随吾行。急急如玉清真王律令。谨召邓某速降。吾是火师弟子，急召雷公电母。火车霹雳赴坛，真炁伏藏於此。祈雨云：急驱五龙，行雨某处。社令雷公，隐隐渐离兹土。织女四哥谛听，勾娄吉利卫护，登僧得色降临。祈雨起雷接云：推车速离巽户，东南西北中央，起水兴雷驾雾。吾今运汝喧轰，急急大呜雷鼓。却接念顺吾者云。召祭改：急．离震宫巽户，东南西北中央，随吾神咒而聚，吾今斯时召汝。亦接念顺吾者云。杀伐改云：吾今召汝震击。亦接念顺吾者。顺吾者佐天施恩，违吾者不容雷斧。若有不从，罪先皈汝。唵吽吽哩啭□呬。雷交轰，火车令。疾。急急如玉清真王律令勑。入五方生炁符下。
　　谨请东方九炁，甲乙之精，春令之首，木雷将军。惊蛰正炁，长育生成。随咒随召，来降艮门。下令。急急同行教法，共积阴功。吾不负汝，汝当奉行。
　　谨请南方三炁，丙丁之精，夏令之首，火雷将军。霹雳大震，天地肃清。随咒随召，来降巽门。下令。
　　谨请西方七炁，庚辛之精，秋令之首，金雷将军。广布雨泽，惠物施恩。随咒随召，来降人门。下令。
　　谨请北方五炁，壬癸之精，冬令之首，水雷将军。肃杀万物，用救生灵。随咒随召，来降天门。下令。
　　谨请中央一炁，戊己之精，四时之主，黄雷将军。造化万物，代天施恩，随咒随召，来降玄门。下令。
　　天黑黑，地黑黑，吾袪雷公动霹雳。降唫叮。急急如都天大火摄。
　　木神风雷奴子。
　　火神火雷奴子。
　　水神水雷奴子。
　　金神山雷奴子。
　　土神土雷奴子。
　　咒曰：
　　青帝之巾，赤帝之帻，白帝之衣，黑帝之勒，黄帝之孙，太昊之职。东方奴子名木郎，南方奴子号荧煌，西方奴子名金胜，北方奴子号流光，中央奴子名皇极。来自无爽，去向无域。出为风雷，动为霹雳。火急奔驰，雷火烜赫。兴云驾雾，摧山挫石。日月交蚀，阴阳返侧。社令推车，岳灵捕缉。鬼哭神愁，天昏地黑。五方真炁，聚而为一。急急如神霄玉清真王律令。
　　都雷总符
　　八门雷令开吉大将军督起 春季雷王夏季雷王秋季雷王冬季雷王四季雷王天下降地上升 □宫雷王催号律令督起雷霆疾轰同上□□□□□□ 东方发生号令雷王南西北中 木郎咒揍成二十四画煞伐加
　　帝字道祖印　车字总星印
　　勑符都雷总咒
　　都雷主者，奉命行刑。伯温都帅，猛吏汉臣。摧山倒岳，吐雾兴云。三司猛将，八门毒云。亟发天鼓，讨捕邪精。降魔伏恶，大地升平。急急如真王大帝律念勑。
　　神霄祖炁昏晖黑宿符
　　内入道祖讳
　　一生始祖，五老帝君，五炁丈人，元始天尊，太上道君，太上老君，金阙上帝，九宸帝君，主兵二帅，统兵二帅，六府雷帝。
　　先书二十四向，先只书子亥，团团转用。投水缸内，急使剑搅水。投符朝西北方步罡。又用墨水一碗倾缸内。
　　五符奉令，天曹准勑。地府迅速，风伯四张。雷公皓齿，电母扬光。雨师飞洒，风云四舒。唐符六合，国印收魔。天关应运，地轴前奔。急急如道祖鸣雷大帝律令。
　　甲禄在寅，乙禄在卯，丙禄在巳，丁禄在午，庚禄在申，辛禄在酉，壬禄在亥，癸禄在子。戊己春在辰，夏在未，秋在戌，冬在丑。阳日顺，阴日逆。如甲禄在寅，以五符顺布十二位，乙禄在卯，以符逆布十二位。咒曰：
　　道君运化，湘水星平。君毋东覆，都帅应灵。众罡摧伏，九胜台光。河都洛瑞，九空变迁。虎鞭威摄，福德总权。从事催度，太始命传。都雷奉勑，受命先天。急急奉道祖元阳至尊大帝律令。
　　列宿起例
　　六甲日子上顺起，道君为首。六乙日丑上顺起，湘水为首。六丙日寅上顺起，君母为首。六丁日卯上顺起，都帅为首。六戊日辰上顺起，众罡为首。六己日巳上顺起，九胜为首。六庚日午上顺起，河都为首。六辛日未上顺起，九空为首。
　　壬日例
　　任辰日辰上顺虎鞭。壬午日戌上顺虎鞭。壬申日戌上顺虎鞭。壬子日子上顺从事。壬寅日寅上顺从事。壬戌日戌上顺从事。
　　癸日例
　　癸巳日巳上顺起福德。癸亥日亥上顺起太始。癸未日亥上顺起福德。癸丑日丑上顺起太始。癸酉日亥上顺起福德。癸卯日卯上顺起太始。
　　随用某将书名於下 乾盟掷勇辟坤猛流巨火开 幽冯莲六朱雷四雨君思辅辅 都天雷公呼云振风青雷赤涧按九宫赤雷白上游上穹白雷累气下摄北酆黑雷黄太极玄充黄雷青遍满虚空同天世界炎炎赤风与神俱合与俱通急急角箕斗轸张翼何神不伏何鬼不从北灵黑压九丑紫童风伯雨师祛雷饮虹神符一到万鬼无踪急急如奉道祖鸣雷大帝律令 上清玄穹擎天拥雾大将军魏雄飞督起某季主令某将速起上清玄穹拓地飞雷大将军张宏可督起直符某将速起
　　符内五白圈内不涂，书风云雷雨电五字，要分晓。
　　劫符咒
　　八门将军，禀令降临。九地雷王，奉律行刑。六合内座，太始灵官。运炁化生，应数斡旋。腾天倒地，袪雷电生。吾符到处，火急施行。急急如先天始祖神霄真王律令。
　　三雷司符
　　加道祖雷祖讳
　　一生始祖，五老帝君，五炁丈人，元始天尊，太上道君，太上老君，金阙上帝，九宸帝君，主兵二帅，统兵二帅，六府雷帝。
　　天逢 天内 天冲 天辅 天禽 天心 天柱 天任天足步英手剔 东方青帝雷公速起 南方赤帝雷公速起 西方白帝雷公速起 北方黑帝雷公速起 中央黄帝雷公速起 五方社雷使者速起 东方蛮雷使者南方蛮雷使者中央蛮雷使者西方蛮雷使者北方蛮雷使者
　　五帝宣命 五岳承令 移山霹雳
　　唵吽吽帝咤咄般到咄咤□诃
　　运相克
　　运相生
　　相生相克不以遍数咒尽出笔　上项在前
　　第一笔自乾出巽。所差三部雷司，看轻重多少差起。然后用手飞戌辰斗入巽。随踢罡星，打开巽户，雷神拥出吾前。
　　第二笔踢出坤，如意差某将督起三雷部雷公行事。坤下艮，召某神起三雷部降下受祭。巽下乾，召三雷降下，如意指挥。
　　印用二雷司印
　　勑符咒
　　玉清命令，勑汝众灵。雷霆上圣，欻火飞神。五雷猛吏，汉臣威灵。雷公赫冲，电母文英。风伯道彰，雨师何青。蛮雷使者，东方魔明。南方烈煞，炬火之神。西方赫猛，火猪之精。北方使者，黑犬之神。中央使者，黄混恶轰。沥黑烈炎，号黑喷云。九州社令，大布火轮。飞天大将，统摄天丁。黑云叆叇，百万吏兵。今蒙天令，速收邪精。翻天覆地，雷电喧轰。上掣太极，下至幽冥。神光电目，子细搜寻。千千截首，万万翦形。敢不从命，粉骨碎身。吾奉玉清勑令，火急奉行。
　　以水噀之，叱发风云雷雨电火晴雪，八事如意行改用。夫雷居三十六炁之中，二十八宿所管，发生号令於五五二十五炁之内，悉行一七九星之下，在生旺之方。春旺卯，夏旺午，秋旺酉。冬旺子。
　　道法会元卷之一百一十四竟
　　道法会元卷之一百一十五
　　太极都雷隐书
　　五方阳雷符
　　四季主令十五员，即毒阳雷符。
　　若祈祷符，先取各方生炁布入五色纸笔中，然后书之。符成，取各方旺炁入，更取巽炁入。仍牒张使者赍投。侯至日，逐方倒诀，一一呼召勑遣。用大雄鸡刺血，滴五碗酒中，祝遣，就坛起雷干某事。以纸五束，云马等排於五方，逐方呼召，诵各方咒，祝情意。东南背巽，双手雷局，望旺方步斗，焚符，以罡炁煞炁激发旨挥。噀水撒局於旺方，更加帝符、催雷作声符、总炁符，下令遣张使者督诸雷行事。皆用太一冥冥咒勑发。
　　春木生亥旺在卯，夏火生寅旺在午。秋金生巳旺在酉，冬水生申旺在子。凡遇雷电交作之时，不拘行住坐卧，以目闪电光入眼，鼻吸引青雷炁入腹。若能依方取之，故得祖劫阳雷之炁。
　　东方霹雳主令大将军瞿亨。
　　黄衣，蛇头人身，两手执斧。
　　春令蛮雷呼风亚寅。咄黎遮卯。叉鸠罗辰。
　　玉清上帝上清上帝太清大帝玉皇大帝紫微大帝天皇大帝 天官大帝地官大帝水官大帝 五方雷帝雷祖大帝 轸星奉行雷电急轰 风伯急起下师急降雷公速鸣电母扬精 五岳六纛社令雷神相聚霹雳 雷祖令青蛮雷疾速作声震动天地摄灭邪精 九夷昆仑主雷统领神雷轰轰啖动天地皆昏疾疾摄摄威令摄 阳雷帅将统领雷兵追捉邪鬼殄灭妖精大施威力走石扬尘 乾坎艮震巽离坤兑八大雷王诛灭妖怪救护群生 八方游逻地境大威雷公收摄妖鬼断绝不祥 元帅有令神雷速震啖食不祥除凶灭迹
　　东方遣召咒
　　东阳震神，雷电真尊。呼风哑□，咄鸠罗真。狼牙猛吏，火车火轮。欻火伯温，霹雳前奔。威光啖吼，震动乾坤。元帅大将，破魔伏神。能晴能雨，伐庙斩精。升天裂地，威震斗灵。耀灵太华，圣光妙灵。四溟洞阳，来降吾坛。三清勑下，玉枢令行。五岳之尊，撼山驱雨，倒海奔云。符召元帅，元始玉文。救护群品，来降巽门。急急如道祖鸣雷大帝律令。
　　东方震雷罡向东步之
　　南方霹雳主令大将军孔光。
　　白衣，鸟头鬼手人身，左手铁锥，右手铁锤。
　　夏令蛮雷冰鸠鸬巳。暖炎寮午。石阿雄未。
　　玉清大帝上清大帝太清大帝 东方东极南方南极西方西极北方北极中方中极雷祖大帝行 玉皇大帝 南极天皇大帝 北极紫微大帝 南方火德都天雷光雷帝执法星君神农炎帝 角亢氐房心尾箕斗牛女虚危室壁奎娄冑昴毕觜参井鬼柳星张翼轸 中天雷主雷王 都司总雷副帅助霹雳都司总雷正帅助霹雳律令煞摄 赤炎焰蛮雷火发上彻霄汉诛灭邪精断绝不祥威令摄 紫微有霹雳速发 周天总星镇星雷王助霹雳 昆仑雷祖令直事速施号令地雷上震雨泽下施 东方青帝雷王南方赤帝雷王西方白帝雷王北方黑帝雷王中央黄帝雷王 十方大力雷王统兵亿万煞伐邪妖急灭令摄 六毒蛮雷速出斩伐邪精令行轰轰 四煞将军
　　南方遣召咒
　　南荧朗耀，冰鸠罗真。真精阳神，暖炎寮灵。五方霹雳，石阿雄声。电光变化，九州社令。圣光威猛，大布火轮。火云万丈，八车八轮。霹雳前奔，昊天勑行。都天震雷，玉晨洞灵。水部束首，火怪灭形。淳丘真君，紫虚通神。伐恶大将，急急施行。急急如道祖鸣雷大帝律令。
　　雷火罡向南步之
　　西方霹雳主令大将军卫贞。
　　青衣，猪头人手人身，左手执叉，右手持箭。
</div>
    <div class="pagination">
<a href="道法会元_page170.html">上一页</a><span>...</span><a href="道法会元_page166.html">166</a><a href="道法会元_page167.html">167</a><a href="道法会元_page168.html">168</a><a href="道法会元_page169.html">169</a><a href="道法会元_page170.html">170</a><span class="current-page">171</span><a href="道法会元_page172.html">172</a><a href="道法会元_page173.html">173</a><a href="道法会元_page174.html">174</a><a href="道法会元_page175.html">175</a><a href="道法会元_page176.html">176</a><span>...</span><a href="道法会元_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
