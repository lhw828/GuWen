<!DOCTYPE html>
<html>
<head>
    <meta charset="UTF-8">
    <title>道法会元 - 第 309 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 309 页/共 361 页</h1>
    <div class="content">　　巳文西方入
　　敕符咒
　　白蛇威焰，神化无方。举头见天，日月失光。以目视地，草木焦黄。邪魔闻者，摧死灭亡。吾桔在手，杀怪擒殃。不论高下，摄赴坛场。急急如灵官元帅敕摄。
　　右符治病祛邪护身镇宅通用。
　　敕煞符
　　敕符咒
　　北帝元帅灵官将，斩邪灭祟敕魔摄。随吾符命降灵踪，万邪闻知皆脑裂。急急如北极紫微大帝律令敕。
　　开印咒
　　天印灵灵，玉皇上帝敕行。驱邪法主监印，天丁力士捧行。邪道闻知胆碎，病人见即安宁。凶恶为祸者灭，慈善为福者亨。急急如律令。
　　使印咒
　　天帝神印，印山成海，印石成涂。印树树枯，印地地裂。印木木折，印水水绝。印上彻下，印外彻裹。印前彻后，印左彻右。印邪邪正，印鬼鬼灭。印病病痊，印痛痛散。破除鬼炁，流殃墓注急自走出，正神来居我处。急急如律令。
　　收印咒
　　天丁力士收天印，猛裂邪魔化作尘。急急如律令。
　　开光咒
　　魁神魁神，急速通灵。北帝敕宣，佑圣叮咛。邪鬼为祸，缠绕人民。来临坛所，准敕奉行。吾奉紫微大帝敕，召青面金睛威雄上将马元帅，分光降炁，随符前去投坛某家，收摄为祸邪祟，大显通灵。急急如律令敕。
　　丁甲灵官敕火主，吾遣功曹来召汝。火犀神将到坛来，大圣灵官急捉鬼。急急如律令。唵喗咤哩摄唵嚤嚤呢摄唵呜□呢摄。
　　大力咒
　　大力天丁，灵官真君。急降此处，为吾摄精。万鬼自溃现，邪祟离附身。灵官元帅，考鬼通名。急急如大力天丁敕目神摄。
　　火罩咒
　　谨请日之原，火之祖，结铁为网，促金为罟。四边火焰，八方发举。上彻云霄，下连土主。火捉火缚，火枷火考，擂挥火鼓。敕差赵原，主捉立附。摄到邪祟，立便通吐。急急如律令。
　　道法会元卷之二百二十三竟
　　道法会元卷之二百二十四
　　金臂圆光火犀大仙正一灵官马元帅秘法
　　法中将帅源流
　　三十三天金臂圆光火犀大仙封山破洞都天大元帅正一灵官马□，三头九目，六臂蓝身，两手火铃火索，两手金枪金砖，两手斗诀仗剑，青面赤须，坚红发，蹙金罗帽，绯抹额，绛袍金甲，玉束带，天带绿吊靴，足踏火轮，白蛇绕轮，中吐火，背负火瓢，火鸦万群，部领十二员副将，乃南方火帝也。荧煌之炁结成形，一为天罡大圣，居辰巳之方，一为正一灵官，居於午位，一为朱明大神，居於未宫。故在天名已午未，南极也。在地东西南。在人为心肝肺。在炁为呵嘘呬。元帅本无姓氏，南方属午，午属马，故借马字为姓。午上月是胜先，故以此字为讳。字德先。玉帝观其威烈，赐以旭字为隐讳。盖旭字
　　阳极也。更有副将陈大年，字辅之，朱僧奇字天锡。此二将亦不出乎已，为太巳未为小吉是也。而辅佐二将亦有隐讳，陈名森，朱名垚，出乎大藏宝笈经也。
　　火犀歌
　　浪迹江湖春复冬，肘行膝步求玄宗。千山万水尽历涉，一字一语皆朦胧。
　　昔日曾过闾山下，适遇尔相云川翁。风清月朗天籁静，授之一法能御凶。
　　中云吽神在高位，天门现相出巽宫。真人提炁入祖穴，高火下坠相混同。
　　结上金丸过上关，直至大罗烈天峰。火丸冲起天门顶，天阙胜神驾火龙。
　　唵吽分朗分琼玉，金光耀辉如赤瞳。六阳持之金井吸，光尽收之归崆峒。
　　漱之玉泉仗火炁，久行可与天齐功。祖气接归香烟上，右祛左役横穹窿。
　　敕火符命须假合，留放肺腑当消容。笔下造化鬼神妙，纸上玄语真神通。
　　八方已定四灵集，混沌未分凝真空。落笔尽阴为纯阳，唵将分明成其中。
　　一受帝敕役火祖，开塞留通四极冲。两足兑坎为生煞，腾踏乾艮登苍穹。
　　祖炁合会点二目，二将赫奕添威雄。火候升降合天理，一叱光耀万里红。
　　寒光点点伏於斗，交结猿□四神充。四神羯帝吋威力，揭石扬沙天昏蒙。
　　南辰六司飞出户，北斗七曜光玲珑。三光嗂□赤加火，四兽猿猱加□□。
　　明则摄祟暗召魄，次朝高位谒祝融。祝融与我久相契，一呵一吸皆成功。
　　玄妙真诀实不穷，飞名刊字玉池东。
　　入坛变神
　　法师右剑诀，左斗诀，瞑目念咒：
　　吾是五雷使真君，受用正箓，心向阳明。神鬼当吾，一切灭亡。急急。
　　以前诀双手齐起，劈开脑门，取天炁一口吹身上，任意变步，风火令，雷车兴。未。火雷发，午。风车动。巳。步罡了，以左手拂目额过，鸣法鼓。击卓三下，召将他扣天关，击地户，召万神至坛所。次念：
　　宝香一炷，十方肃清。法鼓三通，万神咸集。焚香关召火犀院直符孙致明使者，直年直月直日直时四直功曹，当日受事祗应等神，火急到来，有事指挥。急疾。
　　存至，祝事发用。召元帅，念咒：
　　唵吽婆伽伐帝唵呿唵咭唏吽吽□嚩啰迷摩曩娑。
　　咒毕，嘘肝呵心呬肺青红白三炁于坛中，变成唵吽咤三字，如光灼灼。却再吸入元三宫相合。毕，嘘出于丹天斗口，变为元帅，三头九目。兆亦化作元帅。想丹天之上有云霞犹若流火，剔顺斗，兆九目视上，存有红光九道冲元帅。如此毕，剔逆斗，想元帅九目中亦放九光射我，二炁相合化，作虹桥之状。兆左手金牌，右手玉印，念秘咒：
　　唵□喽咤咭喽咤主主耶冥冥耶冥冥奴急赴来娑诃唵机喽空由喋纪双童缚神那伽耶摄娑诃
　　玉帝亲征咒
　　霞光炜烨照耀辉燎摄。
　　唵嚩速密吽□哩苏咤□驱神诃□呵耶娑诃。
　　总召咒
　　灵官性急，威胜那咤。三头九目，变现通灵。分形变化，一体三身。鼻流黑雾，罩定乾坤。闻吾召请，速离天门。驱邪捉祟，远近搜寻。山魈精怪，捉缚来呈。速临附体，通吐姓名。若有违令，押赴北庭。
　　太乙飞符
　　大力天丁丑 灵官元君申 急降此处午
　　治病 与吾捉来万神自溃邪祟离身煞文
　　附亡 与吾摄亡三魂自见七魄附身煞文
　　附祟 与吾摄来万鬼自见邓祟附身煞文
　　祈雨 与吾兴云大雨时降立见倾盆上中下
　　围天撼地收捉邪精急急如大力天丁敕煞摄备细存用如罩围绕天地捉祟如前结成金城存元帅放白光一条射出鬼门其鬼随光入门被师捉住随急考召午文南呵之上 天地日月水火交接上下腾魂坚固如铁明天朗地赧应分明南北斗讳 摄祟云：唵灵灵都摄邪精驱魂急附娑婆诃　摄亡云：唵灵灵都摄亡灵驱魂急附娑婆诃　卯文东加用二十八宿诀 大力灵官将急速见真形与吾活捉鬼不得隐藏形　摄亡云：与吾摄酌魄不得隐藏形　十二月将诀并西呬入　马□念召咒存帅自天门下来入符下令祝事加性急咒
　　敕符咒
　　上界直符降真灵，九天远捉斩妖精。临罡挂斗，披甲执丁。黑云叆叇，煞雾腾腾。收捉邪鬼，速附童身。同助六丁，与枷与拷，与捉与擒。元帅到处，断绝邪精。降临真炁，圣威奉行。急急。
　　远捉符
　　治邪云：日宫太阳帝君敕卯文面东方取太阳入　摄亡云：月府太阴皇君敕酉文面西方取太阴入 治邪云：玉皇上帝敕玉皇诀　摄亡云：青玄上帝敕 收捉邪魔鬼斩离病人身 收捉邪魔鬼速附童子身 收摄亡魂魄速附童子身 围天撼地收捉邪精摄亡则云围天撼地收摄亡魂存元帅君中掷下金砖念咒云金砖大力神闻召降真灵口吐三昧火金砖爃爃明一片化千片四面成金城吾奉元始上帝敕唵哩□咈哩娑诃急急摄 开天门易地户留人门塞鬼路　摄附则云：摄邪精急速附　摄亡改云：摄亡魂急速附 前行使者邓元真用卯文存想使者如门神状手执剑部领白蛇大将兵马前去收祟 后行使者丁文富酉文存使者如将军之状手中执剑部领乌鸦大将兵马后去捉鬼 三魂随降七魄逐光来 治病则云天官斩神亥地官斩鬼申水官斩精子　摄亡则云天摄魂地摄魄水摄灵　摄附则云天捉神地捉鬼水捉精 阳日摄祟贪巨禄文廉武破阴日摄祟□□□□□□□附祟用手剔之化元聿白星飞睪手剔存星光入符摄亡时用之唵□呜 嘟咤哩摄存星光入符用桃木版书并黄纸书钉於鬼户断鬼用之雷威才动便惊人左手剔丑未斗存斗灌雷而下想星光入符运雷用马某入前星下咒书存元帅入符见金光灼灼密祝事意加以性急咒唵吽吽玉号书如摄亡存青衣童子二人捧敕字入符
　　合形
　　符中变用
　　一、治祟
　　凡书符，安捉状中甲马三个，金钱一束，付去患家，於床前烧。遣时念捉咒：
　　唵灵灵。都摄邪祟。急急。
　　二、附祟
　　书符并牒引召将金钱甲马发遣捉。少时，方可临坛，念咒附童。
　　淹灵灵。都摄邪精急附来。急急。
　　三、摄亡魂
　　前符书亡人姓名生年死月，於符中加唵咤捷疾四字於末，后念追亡咒
　　灵官马某，万神之宗。通天入地，显现威光。摄召亡魂，示现阳宗。唵吽咤哩嚤嚤哩摄。
　　太玄之一，八景同灵。璀玑内运，与吾合并。正一马某，闻召速临。追摄亡过某人真魂正魄，速降通名。急急。
　　唵灵灵。都摄亡魂急附来。
　　四、摄生魂敕遣符咒
　　上界直符降真灵，九天游奕斩妖精。临罡挂斗护身形，追摄生魂不留停。交还患体保身清，三魂速速归天宁。急急如斗下生炁律令。
　　五、封山
　　符书於铁石上，埋於山中。咒曰：
　　南方火德祖，午。炎帝丙丁神。午。三头分九目，中。九臂见金身。酉。金眼霞光迸，子。雷音火电生。丑。摄邪皈正道，寅。遇召现真形。卯。收摄邪魔祟，煞。急捉降乾门。子。急急如紫微大帝敕。结斗印，存帅入符，再以山诀。
　　六、破洞
　　书符於铁石上，镇於洞口。念五帝大魔咒，午文。下火罩。念咒：
　　日之光，子。火之祖。丑。结铁为网，张
　　罗布罟。红焰炎炎，四方皆举。上彻青霄，下连地户。东至木源，西至金祖。南至朱陵，北至酆府，中至十地。下鬼不得上，上鬼不得下。外鬼不得入。内鬼不得出。蓬头将，黄头将，牢头将，药叉将，火轮将，五方捉鬼将，左右急捉将，斩头滴血将，急捉急摄急急。左煞文，右离文结罩。
　　七、镇庙
　　书符於石上镇之。或铁牌，遣将，存元帅在庙中，立见白蛇吐火出，火轮火瓢迸火焰烧庙。掐午文，取南炁入符。
　　八、钉镇
　　以石上符镇之艮位。先书符於石上，加鬼字一个，念天帝释章咒，辰文。再书开至破符了。下镇时，用斧七下，念魁至魒，山字诀，下罩，念火罩咒，南炁罩之。
　　九、治病
　　书符烧於法水中，付患人吞服。念咒：
　　唵灵灵。都摄邪精急离身。急急。
　　十、治瘟
　　用黄纸墨书，念五雷王咒，天门炁吹符中，烧於状前。或用佩贴亦可。中文。咒曰：
　　北斗五雷主，黑暗鸣天鼓。风伯扫瘟，电师除病苦。霹雳伐恶魔，雨师行法雨。灌溉及三焦，清凉通脏腑。重处即时轻，虚处即时补。热处即时凉，痛处即时住。急急如雷霆都司律令。
　　十一、催生
　　黄纸朱书符，加南斗讳在内，存星光朗朗。捻符成丸，用顺流水吞下，或烧服。存监生大神监出孩儿。仍书一札付土地司命，保卫生身。
</div>
    <div class="pagination">
<a href="道法会元_page308.html">上一页</a><span>...</span><a href="道法会元_page304.html">304</a><a href="道法会元_page305.html">305</a><a href="道法会元_page306.html">306</a><a href="道法会元_page307.html">307</a><a href="道法会元_page308.html">308</a><span class="current-page">309</span><a href="道法会元_page310.html">310</a><a href="道法会元_page311.html">311</a><a href="道法会元_page312.html">312</a><a href="道法会元_page313.html">313</a><a href="道法会元_page314.html">314</a><span>...</span><a href="道法会元_page310.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
