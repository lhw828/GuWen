<!DOCTYPE html>
<html>
<head>
    <meta charset="UTF-8">
    <title>道法会元 - 第 72 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 72 页/共 361 页</h1>
    <div class="content">　　恭准
　　元降道旨，符文所至，三界咸遵，万
　　神侍卫，
　　奏入天门。
　　空三寸篆符。
　　右谨上请
　　天阙掌关诸君，三界主者，准此证应，毋得稽滞，速达帝廷，立俟昭报。一如律令。
　　年　　月　　日　时告下。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　具位　　臣姓某承　　诰奉行。
　　祖师金阙上保清真紫虚至道元君魏。
　　递关
　　元始一炁万神雷司
　　本司今拜发
　　三境伏魔心章一通，笺状一方函，上诣
　　高元宸照宫请进。
　　元始一炁开天通三界玉符，告闻天阙掌关诸君，三界主者前请进。请祈恩命，颁下施行符檄三角封，前诣上清神烈阴阳苟毕二雷君前，某府城隍主者前，本属土主，某庙主者前投落。专仗神威，速为传达。凡历云程，严加防护。若有妖魔遏截者，摄赴近司，以明天宪。事干利济，星火奉行。非比泛常，立俟昭报。须至关者。
　　右关九天捷疾焚炎杨符使三界功曹，准此行。故关。
　　年　　月　　日时关。具位　　　　姓某。
　　札司命鳌中烧
　　元始一炁万神雷司
　　本司今据入意。当司得此，除已章奏宸廷，希恩照应，委请雷君追究外，切照司命之职，掌管一家，凡有妖邪，所当捍御。今来看详前因，缘何有失觉察，纵放外邪为怪，为此合行符命告下者。
　　空五寸篆符。
　　右符札下某家司命主者，低遵元降，疾速会同住禁土地内外干系六神，周匝禁制，把断方维，应有患身为害尸疰痨瘵，魍魉妖精无分大小亲疏，一体扑捉拘禁，祇候本差雷神官将解赴紫庭内狱，依律究治施行。毋令戕害生灵，庶得保全民命。俾令真元内固，体力外和，疰病顿瘳，寿年延永。断除殃疰，免流祸於后人；扫荡患居，毋诸除於毒害。上广好生之德，下符恳德之诚。事干利济，不比泛常，符到奉行。一如玄科律令。故札。
　　年　　月　　日札。具位　　　　姓某。　
　　可漏式
　　元始一炁万神雷司札下词家司命主者
　　符牒颛使者
　　元始一炁万神雷司
　　本司今据入意。当司领词虔切，事干利济，理合奉行。除已具奏宸廷，笺闻师真，希恩照应外，所有元降玉符合行宣告者。
　　空五寸篆符。
　　右符牒谨请
　　神霄玉部翻解咒诅冤结颛使者，仰遵元降玉符，疾速遍历三界十方，天曹地府，罗酆岱岳，宪治洞天，杞典阳祠，城隍里社，应干考校去处，咸令照应。特与某检会积生累世以来，或有故为误犯，杀生害命，背义忘恩，负债欺心，斗争结讼，积诸衅咎，构成冤仇，或被五音百姓师巫，妄将姓名於有香姻去处言章咒诅，致令祸害连绵，未能解散者，宣布太上玉符，并令解释。庶俾患身某真元内固，体力外和，疰病顿瘳，寿年延永。上广
　　清微之化，以弘好生之功。一如
　　元降律令奉行。
　　年　　　月　　日牒。具位　　　　　姓某。
　　道法会元卷之四十四竟
　　#1『朱患者』当作『未患者』。未患与上文见患对举。
　　#2『大司」当作『本司』。本司，元始一炁万神雷司自称。他文檄皆作本司。
　　#3『裸』疑应作『俾』，『垢』应作『均』。作裸、均皆义不可通。
　　#4『律今』宜作『律令』『一如律令』，道法中习语。
　　#5『秦』宜作『奏』，『章奏』道扶中习语。
　　#6『害狱』当作『内狱』。本卷《笺魏祖》作『内狱』。
　　道法会元卷之四十五
　　清微禳兵劫文检
　　奏玉帝上三境伏魔心章
　　具位臣姓某诚惶诚恐，稽首顿首，百拜上言：臣奏为某投词，伏念下民积罪，大劫难逃。累载兵戈，饥馑札瘥之备见，群生涂炭，流亡颠沛之靡常。平地为之朱殷，边城变而青野。迨此多方夫靖#1，凛乎微命如悬。惟好生之德，何所不容；在孑遗之民，宁忍尽弃。是以敬抒丹臆，哀诉皇穹，冀恩宥於民愆，使兵消於境土。
　　上愿
　　帝德广运，天道好还。卖剑买牛，愿早休於战斗；含哺鼓腹，期咸囿於雍熙。等因。臣领词虔切，不敢抑违。恭依元降，请行元始洞真天赦宝章太一诏命，赦民罪苦，告下大劫天经三宝神咒，命将施行。未敢自专，谨贡三境伏魔心章奏闻者。
　　空三寸篆符。
　　右章泄自太虚，流降三界。臣谨谨端肃，冒昧百拜上奏
　　昊天至尊玉皇上帝玉陛下。恭望
　　天慈，赦臣冒渎，矜允愚诚，颁降经章符赦，付臣奉行。伏乞洪恩，降付泰玄都省，告下三官五帝，九府四司，太一十神，星垣斗府，诸天诸地，诸水诸山，岱岳城隍，宪司里社，合干去处，咸令照应。上体生恩，下矜民瘼。检会某及境土一切人民，宿生今世，所有故为误犯重罪深愆，咸希大宥，开以自新。端祈摄循地纪，正顺天文。上消天灾，解日月星辰勃蚀飞变之厄；下禳地祸，消刀兵水火旱蝗疾疫之灾。抽回行劫神祇，刻日各安元治。次丐宣降三炁九霄符章经道，雷帝天君，雷霆主令大神邓天君，正令大神辛天君，行令大神张天君，神烈阳雷苟神君，阴雷毕神君，雷部万神，九州社令雷神，酆都地祇诸司官将，应时下降，督勒城隍里社，国册祀典，诸庙山川，公忠正直英烈神祇，一合巡游世界，除搀抢贯索之威星；斩馘魔凶，扫杀气妖氛於境土。当使兵寝刑措，国泰民安，绝寇攘奸宄之余，协安靖和平之祉。然后臣等修真有分，进道无魔，同归清静之风，永托玄元之化。臣干冒天威，下情不胜激切俟命之至。谨具章书，上奏以闻。伏候昭报。
　　年　　月　　日具位臣姓某上奏。
　　谨　　　　　　　　　遣
　　九天捷疾符使杨杰操捧
　　上　　　　　　　　　达
　　可漏式
　　昊天金阙玉皇上帝玉陛下具位臣姓某谨内封
　　方函式
　　三境伏魔心章上诣
　　具位臣姓某谨外封
　　三天门下上清天枢院誊进
　　奏紫微上三境伏魔心章
　　具位臣姓某诚惶诚恐，稽首顿首，再拜
　　上言：臣奏为入意同前，至百拜上奏北极紫微伏魔大帝陛下。恭望天慈，赦臣冒渎，矜允愚诚，颁降经章符赦，付臣奉行。同前结尾。
　　奏九宸上三境伏魔心章
　　具位臣姓某诚惶诚恐，稽首顿首，再拜上言：臣奏为某投词，伏念下民积罪，大劫难逃。累载兵戈，饥馑札瘥之备见，群生涂炭，流亡颠沛之靡常。平地为之朱殷，边城变而青野。迨此多方未靖，凛乎微命如悬。惟好生之德，何所不容；在孑遗之民，宁忍尽弃。是以敬抒丹臆，一辰诉皇穹，冀恩宥於民愆，使兵消於境土。上愿
　　帝德广运，天道好还。卖剑买牛，愿早休於战团；含哺鼓腹，期咸囿於雍熙等因。臣领词虔切，不败抑违。恭依元降，请行元始洞真天赦宝章太一诏命，赦民罪苦，告下大劫天经三宝神咒，命将施行。除已章奏昊天玉陛，紫微帝阙，希恩施行外，未敢自专，谨贡三境伏魔心章奏闻者。
　　空三寸篆符。
　　右章泄自太虚，流降三界。臣谨谨志心冒昧，百拜上奏神霄玉清真王长生大帝，东极青华大帝，
　　九天应元雷声普化天尊，
　　九天雷祖大帝，上清紫微碧玉宫太一大天帝，
　　六天洞渊大帝，
　　六波天主帝君，可韩司丈人真君，
　　九天采访使真君陛下。恭望道慈，赦臣冒渎，矜允愚诚，颁降经章符赦，付臣奉行。伏乞洪恩，降付泰玄都省，宣告九霄诸天台馆，三官五帝，九府四司，太一十神，星垣斗府，诸天诸地，诸水诸山，岱岳城隍，宪司里社，合干去处，咸令照应。上体生恩，下矜民瘼，检会某及境土一切人民，宿生今世，所有故为误犯重罪探愆，咸希大宥，开以自新。端祈摄循地纪，正顺天文。上消天灾，解日月星辰勃蚀飞变之厄；下禳地祸，消刀兵水火旱蝗疾疫之灾。抽回行劫神祇，刻日各安元治。次丐宣降三炁九霄符章经道，雷帝天君，雷霆主令大神邓天君，正令大神辛天君，行令大神张天君，神烈阳雷苟神君，阴雷毕神君，雷部万神，九州社令雷神，酆都地祇诸司官将，应时下降，督勒城隍里社，国册祀典，诸庙山川，公忠正直英烈神祇，一合巡游世界，除搀抢贯索之威星，斩馘魔凶，扫杀气妖氛於境土。当使兵寝刑措，国泰民安。绝寇攘奸宄之余，协安靖和平之祉。然后臣等修真有分，进道无魔，同归清静之风，永托玄元之化。臣
　　干冒
　　天威，下情不胜激切俟命之至。谨具章书，上奏以闻。伏候昭报。
　　年　　月　　日具位臣姓某上奏。
　　谨　　　　　　　　　　遣
　　九天捷疾符使杨杰操捧
　　上　　　　　　　　　　达
　　笺魏祖引进
　　具位臣姓某顿首再拜
　　上言：臣今据入意。臣领词虔切，恪为奉行。除已修具章奏三方函，敢乞师慈，转闻泰玄都省三位真君。特赐誊奏三天金阙，九宸玉陛。未敢自专，特谨具笺，端拜上启祖师高元宸照法王清真紫虚元君道前。恭望师慈，允俞所奏。俯念宗枝，垂怜末学，不以他类章奏进达，敢祈速应。或恐奏文谬误，语句无伦，行列不端，不合玄范，就乞哀怜，削治正定。必使上合天心，毋令#2遣部。请颁恩命，降付泰玄都省，告下三官五帝，九府四司，太一十神，星垣斗府，诸天诸地，诸水诸山，岱岳城隍，宪司里社，合干去处，咸令照应。上体生恩，下矜民瘼。检会某及境土一切人民，宿生今世，所有故为误犯重罪深愆，咸希大宥，开以自新。端祈摄循地纪，正顺天文。上消天灾，解日月星辰勃蚀飞变之厄；下禳地祸，消刀兵水火旱蝗疾疫之灾。抽回行劫神祇、刻日各安元治。次丐宣降三炁九霄符章经道，雷帝天君，雷霆主令大神邓天君，正令大神辛天君，行令大神张天君，神烈阳雷苟神君，阴雷毕神君，雷部万神，九州社令雷神，酆都地祇诸司官将，应时下降，督勒城隍里社，国册杞典，诸庙山川，公忠正直英烈神祇，一合巡游世界，除搀抢贯索之威星，斩馘魔凶，扫杀气妖氛於境土。当使兵寝刑措，国泰民安。绝寇攘奸宇之余，协安靖和平之祉。然后臣等修真有分，进道无魔，同归清静之风，永托玄元之化。仍丐转闻清微开基演派承流袭庆历代师真，咸与闻知，庶俾行持，克彰灵感。
　　干冒
　　师严，臣下情不胜惶惧俯伏俟命之至。
　　谨启。
　　年　　月　　日具位臣姓某上启。
　　谨　　　　　　　　　遣
　　九天捷疾符使杨杰操捧
　　上　　　　　　　　　达
　　奉十神上三境伏魔心章
　　具位臣姓某
　　右臣今据入意。臣领词虔切，恪为奉行。除已具状章奏上天，笺闻师省真司，希恩照应，请行天赦诏命经章，告示地祇行劫主者，赦民罪苦，命将施行外。合行
　　元降三境伏魔心章上闻者。
　　空五寸篆符。
　　右章泄自太虚，流降三界。臣谨谨端拜上启
</div>
    <div class="pagination">
<a href="道法会元_page71.html">上一页</a><span>...</span><a href="道法会元_page67.html">67</a><a href="道法会元_page68.html">68</a><a href="道法会元_page69.html">69</a><a href="道法会元_page70.html">70</a><a href="道法会元_page71.html">71</a><span class="current-page">72</span><a href="道法会元_page73.html">73</a><a href="道法会元_page74.html">74</a><a href="道法会元_page75.html">75</a><a href="道法会元_page76.html">76</a><a href="道法会元_page77.html">77</a><span>...</span><a href="道法会元_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
