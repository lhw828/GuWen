<!DOCTYPE html>
<html>
<head>
    <meta charset="UTF-8">
    <title>道法会元 - 第 33 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 33 页/共 361 页</h1>
    <div class="content">　　本司今据入意。本司领词，虔切恪为
　　奉行。以今开建之初，飞奏
　　上帝，欲乞
　　敕旨睿旨，恩命颁下三界十方一切冥司幽狱、将弟子某，存亡二世罪业冤仇，咸从释赦，开放亡者某，并本门宗亲，法界孤爽，俾诣灵坛，普度超生。谨拜发奏状三方函，须至开申者。
　　太上虚无自然至直大道无上元尊七宝
　　上帝金阙下，
　　高上神霄玉清真王九宸大天帝君陛下，
　　十方灵宝天尊诸天帝君御前。
　　右谨具状上申
　　三天门下，上清天枢院，伏乞照详前件奏状及已后所上章词，不候类聚天下文奏，先为启缄达上，请降
　　敕旨睿旨，颁下三界十方一切冥司幽狱，考治拘囚去处，照依所乞事理，逐一施行，以明元始无量度人之旨。馑具状申闻，伏候
　　昭报。谨状。
　　年　月　具位小兆姓某状申。
　　上帝状可漏式
　　虚无自然七宝上帝金阙具位臣姓某谨内封
　　高上神霄九宸上帝陛下具位臣姓某谨内封
　　十方灵宝诸天上帝御前具位臣姓某谨内封
　　上帝状方函式
　　奏状一方函谨谨上诣
　　三天门下上清天枢院请进
　　具位臣姓某谨外封
　　琼书
　　门下具位臣姓某，右某不避
　　威严，上尘聪听，退思罪戾，难这斧诛，仰冀
　　道慈，特垂宽宥。誓坚素志，力阐真风。某今据入意。某领词虔切，依教奉行，未敢自专，谨具琼书，稽首顿首，再拜上启
　　清微宗主真元妙化上帝道前，
　　太初天君紫宸太华天帝道前，
　　玄中大法师玉虚明皇道君道前，
　　大罗无极神公判黄箓院真君道前，
　　玉清元始法师黄箓院使真君道前，
　　玉堂大教主黄箓院副使真君道前，
　　三天大法师正一静应显佑真君道前，
　　太上玉京太极左宫仙公真君道前，
　　九州都仙太史神功妙济真君道前，
　　金阙上保高元清真紫虚元君道前，
　　九天掌禄上卿华盖浮丘真君道前，
　　清微元上侍宸保仙通化元君道前，
　　清微、灵宝、道德、正一诸派演法度人承流袭庆历代宗师幕下。恭望
　　师慈，允慈所请，特赐转奏
　　三天金阙
　　九宸玉陛，请颁
　　元始符箓，付臣奉行，请降
　　洪恩，告下九天三界、阴府冥司、泉曲罗酆、洞天宪治、岳渎隍社、合干真司，咸令照应，开放某所荐某神魂，并系荐宗亲众魂，及法界孤幽滞爽，来临法会，受炼超生。伏丐降道炁而灌注臣身，发挥符篆；放慧光而照开幽狱，引接亡魂。次丐
　　宣谕法中阳雷神君苟留吉，阴雷神君毕宗远，火铃大将刘明，焚炎符使杨杰，太玄摄召左神乌阿、右神涂柯，解冤符使颛恶，阳神何昌、阴神乔荀，三使者，七玉女，荚龙金龙驿吏，三元五道等神，直符王志中、陆茂，玉女濮茂，酆都追摄元帅关羽，地祇上将温琼，天医官将，追摄等神，炼度官君，功曹、符使，金童、玉女，一合下降，协赞行持。更祈行下黄箓院执职灵仙，照应本坛炼度事竟，升送系荐亡魂幽爽到来，即与增品判注，超生施行。启科之初，伏望迂鹤驾以光临，提撕末学；鉴蚁诚之恳切，主镇冲科。庶俾幽明均承生化，上广
　　清微之教，以弘济度之功。某冒渎
　　威严，下情不胜激切俟命之至。谨启。
　　年　月　日具位臣姓　某　上书。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　方函式
　　琼书上诣
　　清微肇庆宫请进
　　门下具位姓某谨外封
　　琼书可漏
　　清微宗主真元妙化上帝道前具位臣姓某谨内封
　　笺北斗
　　具位臣姓某，右臣某启为入意。臣领词虔切，依
　　教奉行，除已具奏
　　天阙宸廷，希　恩照应修奉外，未敢自专，谨具笺状，再拜上启
　　北斗七元落死星君阙下，
　　玄冥紫光太一夫人阙下，恭望
　　圣慈，允臣所启，特赐
　　圣旨，转闻
　　日宫月府、列宿星垣、合干真司，俯为某原赦存亡二世一切罪愆，和冤释对，削死上生。次丐颁降天一北祚玉札符命，付臣奉行，宣告三界十方千真万灵效职之所，开宥亡者某，并系荐宗亲，九幽滞爽等众，俾离幽暗，睹见光明，悉诣灵坛，受炼超生。仍丐
　　赐七元之正炁，降二五之真精，发挥符文，委注池沼，今臣请光布炁，咸获感通，铸魄陶魂，悉谐超化。次冀申□神虎官将、玉女等神，分真下降，协赞行持。启科之初，伏望
　　率周天之星象，会列宿之真俦，俯幸尘凡，鉴明恳祷，上广
　　玄元之化，式弘灵宝之风。臣干冒
　　天威，下情不胜惶悚之至。谨状。
　　年　月　日具位臣姓　某　上启。
　　可漏式
　　北斗七元落死星君阙下
　　玄冥紫光太一夫人阙下
　　具位臣姓某谨内封
　　方函式
　　笺状一缄上诣
　　北斗璇玑宫请进
　　具位臣姓某谨外封
　　笺三官
　　具位臣姓某，右臣某启为入意。臣领词虔切，依
　　教奉行，除已具奏
　　天阙宸廷，希　恩照应修奉外，未敢自专，谨具笺状，再拜上启，
　　上元天官大帝圣前，
　　中元地官大帝圣前，
　　下元水官大帝圣前。恭望
　　圣慈，允俞所启，特赐
　　圣旨，行下三宫九府、百二十曹，三界十方天牢地狱，酆都泉曲，硖右血湖，宪治洞天，名山岱岳，城隍里社，合属攸司，咸令照应，开放某所荐某魂，及门中三代宗亲，法界幽魂滞魄，交付追摄将吏，管领赴坛，承功生化。启科之初，伏望历关诸天，普告三界，率真斿而下降，鉴斋捆以上闻，监真度生，超幽利显。上广
　　清微之教，弘推化育之仁。臣干冒
　　圣威，下情不胜惶悚之至。谨状，
　　年　月　日具位臣姓某　上启。
　　可漏
　　三元三官大帝圣前　具位臣姓某谨内封。
　　笺状一方函上诣
　　三元都会府投进
　　具位臣姓某谨外封
　　申九司
　　具位姓某，
　　申为入意。某领词虔切，依
　　教奉行，除已奏笺
　　天阙宸廷，希恩照应修奉外，所有上奏章词表状，经由云路，恐有阻遏。及建斋设醮，或虑风雨不常，有妨修奉，须至申闻者。
</div>
    <div class="pagination">
<a href="道法会元_page32.html">上一页</a><span>...</span><a href="道法会元_page28.html">28</a><a href="道法会元_page29.html">29</a><a href="道法会元_page30.html">30</a><a href="道法会元_page31.html">31</a><a href="道法会元_page32.html">32</a><span class="current-page">33</span><a href="道法会元_page34.html">34</a><a href="道法会元_page35.html">35</a><a href="道法会元_page36.html">36</a><a href="道法会元_page37.html">37</a><a href="道法会元_page38.html">38</a><span>...</span><a href="道法会元_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
