<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 102 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 102 页/共 133 页</h1>
    <div class="content">　　睿旨，颁下
　　中天斗府，宣降太一玄冥神虎混元玉札。仍乞
　　敕命神虎大圣，玉女使者，追魂吏兵，赍下十方三界，主罪主考主录去处，追取亡过某等，及帐状内该度亡魂，赴臣所立摄魂坛。现迹报应，以伺建斋，上承
　　恩霈，受化更生。冒犯
　　天威，臣下情无任俟
　　恩之至，谨状。
　　年　月　日具位臣姓　某　状奏。
　　奏东极
　　具位臣姓某，
　　昨据斋主某投词，乞就某处，崇建
　　无上黄箓大斋。追荐亡某等魂，入意　同前具状奏
　　闻者。
　　右臣谨谨具状，再拜上奏
　　东极宫中大慈仁者寻声赴感太一救苦天尊御前。恭望
　　道慈。允臣再奏。重颁
　　睿旨，普告三界十方，重阴幽狱，应干去处。其有囚徒苦爽，经劫未原之者，成乘慧光，开明长夜，依时释放，来诣臣所立摄魂坛。现迹报应，以伺建斋，上承
　　恩霈，受化更生。冒犯
　　天威，臣下情无任俟
　　恩之至，谨状。
　　年　月　日　具位臣姓　某　状奏
　　申北斗
　　具位姓某，
　　昨据斋主某投词，乞就某处，崇建
　　无上黄签大斋。追荐亡某等魂，入意同前须至申
　　闻者
　　右谨具状，上申
　　北斗高上玉皇尊帝，
　　太微玉帝北极玄卿大帝，
　　大圣北斗七元星皇君，
　　北斗九皇夫人，
　　北斗玄冥大一夫人圣前。伏望
　　圣慈，允兹申恳。特赐
　　圣旨，下玉府玄曹，颁宣玄冥隐书混元玉札，差降神虎大圣，玉女使者，追魂吏兵，资持告下十方三界，主罪主考主录去处，追取亡过某等，及帐状内该度亡魂，赴所立摄魂坛。现迹报应，以伺建斋，上承
　　恩霈，受化更生。冒犯
　　圣威，某下情无任俟
　　命之至，谨状。
　　年　月　日　具法位姓　某　状申
　　申都省
　　具位姓某，
　　昨据斋主某投词，乞就某处，崇建
　　无上黄箓大斋。追荐亡某等魂，入意同前须至申
　　闻者。
　　右谨具状，上申
　　玉清上相大罗无极神公，
　　泰玄省主三天大法天师正一静应真君，
　　泰玄上相，
　　天机上相，
　　天机内相，
　　天枢左相，
　　天枢右相圣前。伏望
　　圣慈，俯垂
　　省览。再乞誊奏
　　三天，请降
　　敕命，并所申玉历，颁下三界十方，天牢地狱，应干去处。照会姓名，如数释放，交付神虎官吏部押，前来所立摄魂坛。现迹报应，以伺建斋，上承
　　恩霈，受化更生。干冒
　　圣威，某下情无任俟
　　命之至，谨状。
　　年　月　日具法位姓　某　状申。
　　申东岳
　　具位姓某，
　　昨据斋主某投词，乞就某处，崇建
　　无上黄箓大斋。追荐亡某等魂，及下元苦爽，同遂生方事。某领词难抑，已於某月某日，先扬宝旛，誊词上奏，顶祈
　　赦恩，宣示冥阳，停囚罢对。今者斋事扣期，合就斋所，建立神虎摄魂坛，追取上件亡魂，前来受度。除再具奏
　　天廷，及抄录亡魂玉历，申闻都省，乞颁行外，所有该度合干名数生死因，依今具帐状一本，随状见到，须至申
　　闻者。
　　右谨具状，上申
　　东岳天齐仁圣帝圣前。伏望
　　圣慈，再垂
　　省览，特赐
　　圣旨，下岳府合属曹案。检会帐状内乡井姓名，传报冥曹幽狱，应干拘囚去处。不论业报浅深，有无绾系，已未结正，普该赦恩。交付承行官吏管押，来诣所立摄魂坛，现迹报应，以伺建斋，上承
　　恩霈，受化更生。干冒
　　圣威，某下情无任俟
　　命之至，谨状。
　　年　月　日具法位姓　某　状申。
　　牒州县城隍
　　灵宝大法司。牒上某州县城隍主者。
　　昨据斋主某投词，乞就某处，崇建
　　无上黄箓大斋，追荐亡过某等，泊下元苦爽，同遂生方事。本司领词难抑，已於某月某日，先扬宝旛，上闻斋意，请颁
　　帝命，普赦幽沉，并备牒贵司知委。今者斋事扣期，合就斋所，建立神虎摄魂坛。奉行混元玉札
　　追取亡魂，赴坛受度。除再飞奏天廷，及具该度姓名帐状，申闻
　　都省岳府外，须至专牒者。
　　牒候到，请
　　详已牒事理，遵奉
　　敕旨玉札，昭一应神虎官吏，备去姓名，即今当行曹案，辖牒合隶去处，根刷上件亡魂。毋问罪业重深，冤愆报对，普行释放。差神吏同共管领，来诣所立摄魂坛，现迹报应，以伺建斋，上承
　　恩霈，受化更生。牒请依应施行，谨
　　牒。
　　年　月　日牒。
　　具法位姓　押。
　　关神虎
　　北魁玄范府。
　　昨据斋主某投词，乞就某处，崇建
　　无上黄箓大斋。追荐亡过某等，洎下元苦爽，同遂生方事。当职领词，已於某月某日预奏
　　天廷，取
　　旨颁行，及备牒
　　神威，先次搜访。今者斋事扣期，合就斋所，建立神虎摄魂坛，追摄上件亡魂，前来，受度。除再飞奏
　　三天，及抄具玉历，申闻
　　都省岳府，乞照应行下外，今准
　　中天颁降
　　太一玄冥混元玉札，并将该度亡魂姓名，开具甲状，随关见发，须至关者。
　　右关
</div>
    <div class="pagination">
<a href="上清灵宝大法（宋）_page101.html">上一页</a><span>...</span><a href="上清灵宝大法（宋）_page97.html">97</a><a href="上清灵宝大法（宋）_page98.html">98</a><a href="上清灵宝大法（宋）_page99.html">99</a><a href="上清灵宝大法（宋）_page100.html">100</a><a href="上清灵宝大法（宋）_page101.html">101</a><span class="current-page">102</span><a href="上清灵宝大法（宋）_page103.html">103</a><a href="上清灵宝大法（宋）_page104.html">104</a><a href="上清灵宝大法（宋）_page105.html">105</a><a href="上清灵宝大法（宋）_page106.html">106</a><a href="上清灵宝大法（宋）_page107.html">107</a><span>...</span><a href="上清灵宝大法（宋）_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
