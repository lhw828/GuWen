<!DOCTYPE html>
<html>
<head>
    <meta charset="UTF-8">
    <title>道法会元 - 第 62 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 62 页/共 361 页</h1>
    <div class="content">　　太上度人之化，下副弟子向道之诚。干冒
　　圣威，下情不胜惶汗俟命之至。伏候
　　圣旨。
　　年　　月　　日具位姓某状申。
　　申东岳
　　具位姓某。
　　右某同前，至须至具状申闻者。
　　右谨具状上申
　　东岳泰山天齐仁圣帝圣前。恭望
　　圣慈，允今所申，即赐
　　圣旨，行下五岳储副真君，名山大川，洞天福地，城隍社令，庙貌祀典神祇去处，咸与弟子某落灭恶根，消除业累，拔祖宗而迁神争土，注姓名而隶职仙班。日后凡遇弟子某为人为己济显拔幽，宣行道炁天章，不测移文来到，即与依应施行。上广
　　太上度人之化，下副弟子向道之诚。干冒
　　圣威，下情不胜惶惧俟命之至。伏候圣旨。
　　年　　月　　日具位姓某状申
　　申雷霆三大天君
　　具位姓某，
　　右某同前，至须至具状申闻者。
　　右谨具状上申
　　雷霆主令剡火律令大神炎帝邓天君，
　　雷霆正令铁笔注律大神青帝辛天君，
　　雷霆行令飞捷催贤大使旸谷张大君圣前。
　　恭望圣慈，允今所申，特赐请降
　　三炁九霄符章经道，雷帝天君，关报一府二院，三司五雷，雷霆至真，酆都岳府诸司帅将，咸令照应。一合分真，的於某日某时齐降坛所，付度施行。如遇弟子某日后宣行道炁经章之际，心存口启之时，咸与感孚，速彰灵显。上广度人之旨，以彰赞化之功。干冒霆威，下情不胜惶惧之至。谨状。
　　年　　月　　日具位姓某状申
　　家书上祖元君
　　具位嗣正宗玄孙姓某，稽首顿首，再拜书上宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶，无由称谢。某今据入意，理宜付度，除已具奏上天，笺闻祖师省府，申牒合属，希恩照应传度外，重念某德薄任重，过着功微，诚不足以感召穹祇，学不足以承传教法，非资启迪，曷遂显扬。谨具家书上闻，伏丐师慈垂念宗枝，接引后学，即赐转闻师省，保奏帝廷，请颁勑旨，普告三界，昭示十方幽显群司，合属去处，咸祈照应，特为弟子某赦释罪愆，拔度宗祖，登名丹籍，隶职仙班。请降三炁九霄符章经道，雷帝天君，雷霆一府二院，三司五雷官君，天雷岳酆诸司掾吏，及某箓中仙灵官属，一合分真下降，付度弟子某身心法靖，永远驻札。在后如遇祈祷芟禳之际，存思召遣之时，口念心存，即彰灵感。次丐转闻清微开基演派承流袭庆诸大师尊，感赐照应。凡有行持，心存口启，先垂荫佑，俾获感通。庶使正教兴隆，宗风益振。某冒渎师严，伏冀原宥，不宣。
　　年　月　日具位玄孙姓某书上。
　　道法会元卷之三十九竟
　　#1『生执』当作『主执』。上文《奏三清状》即作『主执』。
　　#2『不金』疑当作『不合』。
　　#3『没传』当作『流传』。本卷《奏诸天》正作『流传』。
　　道法会元卷之四十
　　清微传度牒检品
　　牒请三帅
　　元始一炁万神雷司
　　据入意，伏念某幸以夙缘，叨蒙
　　恩造。未能报称，惟纵恣於罪根，欲致修崇，获少裨於大化。庸伸参请，端望
　　提撕。是以具状皈投，求传
　　清微诸阶雷奥道法，皈身佩奉，誓当代
　　天宣化，辅正除邪，济物利人，超幽度显。得法之后，不敢怨咎
　　道师，始勤终怠，轻泄
　　玄秘，妄示非人。如负盟言，甘当
　　天宪事。本司得此，除已具奏
　　天阙宸廷，笺申省府真司，希
　　恩照应外，须至专牒者。
　　右牒请
　　雷霆邓辛张三帅天君，飞神驭炁，请降三炁九霄符章经道，雷帝天君，雷霆三司，五雷官君，天当岳酆诸司掾吏，及箓中仙灵官吏，的於某日某时各各分真下降，付度弟子某身心靖，治各专乃职，懋建玄功。在后凡遇弟子某祈祷芟禳之际，存思召遣之时，口念心存，即彰灵感。上恢弘於玄化，下毋负於丹盟。牒到奉行，一如道祖玉清上帝经法律令勑。
　　年　　月　　日　　时牒。　　具位　　　　姓某承　　诰奉行。
　　宗师元上侍宸金阙昭凝妙道保仙元君，祖师金阙上保高元宸照法王紫虚元君。
　　黄转黄纸书
　　元始一炁万神雷司
　　当司今据入意，除已具奏
　　天阙宸廷，祖师省府，列申
　　三界合属真司，请
　　恩照应开度外，恭依
　　玉格，将弟子某补充法职，请给司额印令，
　　单具在前，须至转牒者。
　　右转牒上奉
　　九天金阙内外台治，请遵
　　恩命，历关诸天，普告三界，勑制地祇，制魔保举，各希照应。凡遇弟子某奉行符檄，移文到来，即与依应施行，幸勿迟悮。上广
　　元始度人之教，下副弟子向道之诚。谨牒。
　　年　　月　　日时牒。　具位　　　　姓某。
　　宗师金阙昭凝妙道保仙元君祖，
　　祖师金阙上保高元清真紫虚元君魏。
　　白转牒
　　元始一炁万神雷司
　　当司今据入意，除已具奏
　　天阙宸廷，祖师省府，列申三界真司，请恩
　　照应外，恭依
　　玉格，将弟子某补充法职，请给司额印令，
　　单具在前，须至转牒者。
　　右转牒上
　　都城隍之神，请详前事，速为行下天下诸州
　　府县军监市镇城隍社稷，但系
　　国家祀典香姻起处，咸令闻知。凡遇弟子某祈祷芟禳之际，存思召遣之时，奉行符机到来，即与依应施行，幸勿迟悮。上广
　　元始度人之教，下副弟子向道之诚。
　　谨牒。
　　年　月　日　时牒。
　　具位　　　　姓某。
　　宗师金关绍凝妙道保仙元君祖，
　　祖师高元清真至道紫元君魏。
　　本属城惶
　　元始一炁万神雷司
　　当司今据入意，除已具奏
　　天阙宸廷，列申三界真司，祈恩照应外，谨依玉格，将弟子某补充法职，请给司额印令，单具在前，须至牒者。
　　右牒
　　某处城隍主者，请照验，速为移文邻州近县军监市镇城隍社稷，但系
　　国家杷典灵祇，及行下所属隍社祠庙，里域土地灵祇，香烟起处，咸使闻知。凡遇弟子某奉行符檄，移文到来，即兴依应施行，幸勿迟悮。上广
　　度人之教，以弘赞化之功。谨牒。
　　年　　月　　日时牒。
　　具位　　　　姓某。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　奏给印职单状式
　　臣奏：为参法弟子某，奏补法职，建立司额靖治，奏给法印于后。
　　奏授
　　某箓某职为任。
　　奏请
　　元始一炁万神雷司为额。
　　建立
</div>
    <div class="pagination">
<a href="道法会元_page61.html">上一页</a><span>...</span><a href="道法会元_page57.html">57</a><a href="道法会元_page58.html">58</a><a href="道法会元_page59.html">59</a><a href="道法会元_page60.html">60</a><a href="道法会元_page61.html">61</a><span class="current-page">62</span><a href="道法会元_page63.html">63</a><a href="道法会元_page64.html">64</a><a href="道法会元_page65.html">65</a><a href="道法会元_page66.html">66</a><a href="道法会元_page67.html">67</a><span>...</span><a href="道法会元_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
