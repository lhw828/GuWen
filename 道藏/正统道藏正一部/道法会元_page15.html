<!DOCTYPE html>
<html>
<head>
    <meta charset="UTF-8">
    <title>道法会元 - 第 15 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 15 页/共 361 页</h1>
    <div class="content">　　天灵阴上大将军吴郁垒。
　　面白，福貌，绿衣，金甲，兜鉴，执斧，乘白虎。
　　秘咒
　　唷□敦照。
　　召二将符
　　佗十 完 
　　上清安神洞阳太和玉符安镇用
　　符亭 
　　上清安神洞阴太元金符镇口舌用之
　　庆有 
　　上清飞阳吉符召和却邪，熏贴皆道
　　已上诸法，乃世之六神，统御人命，畜养田蚕，财货灾福，无不系焉。其行用法诀，各有所注明矣。嗟夫，自古至今，人皆知有六神，而不知有策用运灵之秘。惟我祖师雷渊真人，英灵钟秀，天付玄文，开示法章，使天下人民，咸跻仁寿，此莫大之功能也。仆以尘劳之暇，重复参究，订正条章，不敢私秘，用广其传。得受之者，宜加慎焉。嗣教后学赵宜真述。
　　道法会元卷之七竟
　　道法会元卷之八
　　清微祈祷内旨
　　静中坐炼
　　每日清旦及遇闲时，入静室中，焚香，踟趺端坐，握固，定息凝神，思帝师在上，官将吏兵洋洋左右。却深入大定，待其时至，初觉天炁下降，次觉地炁上腾，二炁盘结交会于中黄之府，外闭五户，内视规中，有金书玉篆分明。良久，觉金光惭大，天门金光下接，地户雷光上冲，兆立其中，顶天履地。至静极而动，提起祖炁，目舌望巽虚书玉篆于前，若金蛇飞动之状。仍密念召将心咒，精思使者，苟毕诸将森立其中，拱立听令，分明如对。祝云：雷神雷神，尔职于天，受命于帝，风雷之祖，雨泽之源。聚灵会炁，守吾真元，金光火云，交映丹田。一如元始一炁制雷金光律令。却用鼻吸引归中黄之府。仍内视，呼吸定息，叩齿集神，静定良久，徐徐解坐。
　　服雷炁法
　　按《盟威经》云：每岁遇春雷初发声时，凝神叩齿请炁，咒云：吾受雷公之炁，电母之威声，以除身中万病，百姓同得以治形。令吾得使五行之将，六甲之兵。斩断百邪，驱灭万精，急急如律令。咒毕，鼻吸雷炁九次，九咽液，毕。又口纳雷炁十次，十咽之。常宜存养。凡治疾驱邪，布炁行符，无不验矣。凡遇雷动皆可为之。但不若新雷初动之为妙也。
　　祈祷说
　　清微祈祷，本无登坛，何也。夫天地不和，人事乖戾，致阳愆阴伏，晴雨不时。法师行持，当哀怜民庶，为忏罪尤，斋肃身心，升降水火，盖以斡旋造化，调燮阴阳，则天机可回，自然应感。所谓天地大天地，人身小天地。我之心正，则天地之心亦正。我之气顺，则天地之气亦顺矣。故清微祈祷之妙，造化在吾身中，而不在乎登坛作用之繁琐也。傥平居能加修德辩惑之功，身中之造化明了，静裹之工夫又到，至行坛之际、发号施令，倒取横拈，莫非妙用。然又须得天地气候相符，而后发挥，其感通之理可必矣。若德之不修，学之不讲，不明身中造化，不行静裹工夫，不察天地气候，惟以登坛咒祝叱咤为务，其於祖师之心法既违，天人之机缄胥失，如是而求应感，万无此理。岂不闻白真人云：内惶造化外无炁，令牌打折空雷霆。政谓此也。或者苟得一雨，此不过自家命达而天运适回，实相邂逅耳。乃敢贪天之功以为己力，夸耀世俗，揜取利名。人事可诬，天心难掩。此宜真固所耻之，而亦不愿效之也。凡我同志，当共加存养之功，以求感通之实。万一旱数不解，天机不回，亦尽吾济众之意；请祷之诚，庶几俯仰之间，期无愧作矣。然天地绝物，道不负人，顾力行何如尔。浚仪原阳赵宜真书。
　　祈祷誓霄建坛法式
　　登坛，焚净秽、争坛三信香符，启师述意请旨，毕，转身何巽方，依法先召里域社令、地祇、地司，及酆都诸将听候，方召天雷到坛，酌酒宣告催督符章。仍执鸡割血滴供酒中，掷鸡，云：符章宣告，雷神鉴知，咨尔威灵，听今誓命。秉令云：帝令付我，我令付汝。汝若有违，天律不许。祖师相传，有此誓愿。仰雷霆使者张某，神君苟某，毕某，雷部万神，毋负初盟，恪恭乃职，速出巽方，准令奉行。下令。次执鸡叱云：玉帝有敕命，号召雷部神。云旗飘六合，风云雨电生。吾奉玉皇上帝敕令。
　　噀水一口，展旗三招，蝢於巽上。次执剑指巽上，叱云：青华大帝敕，赐剑号长生，七星飞北斗，寒光耀日晶。若有违令者，寸斩无留停。吾奉青华大帝敕令。
　　噀水一口，仗剑巡坛一转，云：巡坛一匝，立召四灵，八卦神吏，五方龙君，荡涤厌秽，斩馘妖精，净吾坛所，召集雷霆。急急如律令。
　　噀水必口，再巡坛云：巡坛二匝，立召风神。浩荡使者，风火郎君。飞砂走石，昏暗乾坤。卫吾坛所，召集雷霆。急急如律令。
　　噀水一口，又巡坛，云：巡坛三匝，立召雷神，五方使者，四溟大神，轰雷掣电，驾风鞭霆，布降雨泽，云集坛庭。急急如律令。
　　噀水，巡至艮上卓剑。
　　啸命风雷行坛口诀
　　起风：精思天河水中雾气氤氲，急吸咽下，提起肾气，合肺气，候满，以目舌书风号帝令，哂吹出巽方。见风雾大开，如黑炁从巽出。起北方，用轻呬重吹。束风，用呬嘘。西风，用呬呬。南风，用呬呵。
　　转风：书大符，加转风符号、向风来方焚之，吸水噗去。精思使者张翅塞立其方，却向对方剑诀指定，目舌书转风符号，帝令，金光洞焕，喝使者二神转风。使者见号，即过号方，风亦转矣。
　　止风：如转风法，焚符噗水，思使者塞立，遏截风路，收念定息，风自止矣。
　　起云：精思天河水中黑炁腾腾，却吸其炁，以目舌书云号帝今於地。思地上之云腾起，与天河之云气相合盘结，与吾身之气蒸郁一般。仍书大符，加云号，放缸中，依前目舌书云号出，思蕾买气涌起。
　　团云掩曰：极静后，仰吸太阳光，咽液沉下丹田，心目皆注下元。精思北都海水阴炁腾起，包裹阳晶，上下蒸闭，真性赫怒。却书云号帝令于日中，猛出煞炁三口掩之。仍用大符一道，加号，对日焚之，以水嘤去，精思使者张翅鼓舞蕾买炁盖蔽。
　　动雷勾雨：五户闭塞，二炁升腾，包裹阳晶，与天地之炁候郁蒸酿雨一般。运上泥丸，赤龙搅动，直到华池一泓秋水为验。急以目舌书雷电雨号於煞方上，仍焚大符，催役使者二神报应。如消息未到，再作。如下砖符后，云炁合而雨不至，就坛上以皂纸刺鸡血和墨，急书雨号於大符上，放缸内，用剑搅动，吸水噗去。或雨下，下即止。急须紧握鳝鱼，割血书龙号於大符上，放缸中，掷鳝鱼，精思龙上天行雨。仍用剑搅动，吸水嘤之，雨大矣。若他方雨作而不到坛，就坛上以皂纸刺鸡血，急书雨号於大符上，放缸内，并告移降洞章，委使者移掇，里社迎接。却闭塞五户，收敛精神，守定此处，蒸郁一身，则雨至矣。
　　剪虹：急召使者二神，告符剪灭妖霓。却持茅草一根，仰吸虹炁一口，布茅化成妖霓。急取罡方上正炁一口，仍提祖炁合出，喝之，将茅草折断，虹即断矣。
　　祈晴：发符檄后，端坐，凝神静念，体同太虚，舌拄下腭，塞水，通风，五炁俱通，十方清肃。候至耳热，是其候矣。
　　凡打潭，先启师遣将，发人赍铁符、砖符前去的实有龙去处，直投湫内。明白取报而回。师当入靖，定中申饬将吏、隍司、里社等神，移山缩地。师外闭五户，内沉三光，疏辟下元，袪龙卷水，以取报应。
　　道法会元卷之八竟
　　道法会元卷之九
　　清微梵炁雷法
　　先天梵炁雷文
　　梵炁结成文，端由一炁分。至人传秘诀，役动五雷君。掣电和兴雨，行风及起云。雷霆随指顾，任意立功勋。
　　凡行持之际，先净口、心、身，要内外一尘不着，清争圆明，身心与虚空等。然我即天地，天地即我，相忘於彼我之间。诵咒若空中琅琅然有声，所召立至，所祷立通。平昔须是熟记念头，不生疑惑，方谓之行持。
　　雷罡
　　奉敕召雷神
　　召雷总咒
　　敕吽咤嘟□雷摄。敕召雷神，吽，通天入地。咤□雷霆，晖奉帝救，摄，速现真形。唵□□摄。唻吔娑婆摄木狼神□，火铃神□，霹雳神□，欻火神□，猛吏神□，捷疾神□，玉英神□，兴云神□，呼风神□，唵唵，敕速现，现。帝敕速现，现。帝帝敕速现。唵。三满哆□摄。哑□。呼风神速离巽宫。敕敕。三天敕。臣某奉命召汝，速降速降，急急。
　　召将符
　　念咒毕，以舌书此符，於上腭吹出巽方。存所召诸将速出巽宫，念头动处，倏忽便在面前。
　　起风梵炁真文
　　右符用皂纸粉书，三符名将，焚符於巽方，指挥於某时起风。
　　起云梵炁真文
　　右符用皂纸粉书，下批云：请玉英限某日某时，要云起。焚符於北方，指挥帅将，即时云罩太空。
　　起雷梵炁真文
　　右符用青纸朱书，七符下写事因。以竹筒去青，一头有节，一头除节，闰月长尺三寸，无闰长尺二寸，准尺削木板盖一头，安符在内，黄纸封了，花押用印。仍以箭一只，黄纸旗一面，上书帝庭机密文字，用黄札纸一幅，尽合同字号，符一道，差玉英赍诣木狼火神，限某日某时兴雷对号。候时刻至，用半印合同符催之，雷声立至。
　　起电梵炁真文
　　右符用松柴四十九片，每片长准尺三寸，以上削平，各书五道符，移牒兴雷起电，比使者限定日时，火电大作。以柴符同牒焚之，指挥雷帅，即时电光霹雳震发。
　　祷雨大梵真文
　　右用皂纸一幅，写奏状，前空一尺，书七符。用竹筒卷安在内，如前起雷法，一同封角。又用黄纸书牒一道，差玉英赍往东海广渊龙王投下。牒一道，往五岳城隍，限某日某时，同东海龙王、社令雷神行雨报应。如未应，再用竹筒安牒一道，请玉英赍赴社令雷神，勒同东海龙王，限日时起风，其雨立至。或未十分报应，再用札子一道，专仰东海龙王，同东井箕星使者起雨，立要三日滂沱。
　　祈雪梵炁真文
　　右符用白纸粉书於奏状前，约空十行地，画七符，奏瑞光仙师，牒霹雳刘君上达，限某日时，云合四天。焚符并奏状，雪即降矣。
　　祈晴梵炁真文
　　右符用炭二十八块，每块各朱书三道，专牒欻火邓天君，卷雾收云，限定日时阳光下照。烧炭并牒於坛内，炭尽雨即住矣。
　　馘祟梵炁真文
　　右符十三道，系本将本身符，破庙馘祟用。黄纸朱书，皆可用。
　　召将合同符命用黄纸书之
　　雷霆分司
　　先於圈内书此秘号，次写敕字盖之，涂出笔。
　　右符下某将吏准，此某事如何，不得稽滞，明彰报应。
　　年　月　日时告下
　　具　位　姓　某　承诰奉行
　　九州都仙太史高明大使判雷霆泰省事许，
　　玉京化主太极左宫仙翁判雷霆玄省事葛，
　　三天扶教辅元大法天师判雷霆都省事张。
　　催札十将俱用，前符催之
　　泰玄都省奉敕某事，如何施用，仰梵炁法中将兵准敕奉行，故札
　　年　月　日　时札
　　具位臣姓某承诰奉行
　　金阙昭凝洞清通化元君祖，
　　高元宸照紫虚元君魏，
　　九州都仙太史高明大使判雷霆泰省事许，
　　玉京化主太极左宫仙翁判雷溜玄省事葛，
　　三天扶教辅元大法天师对雷霆都省事张。
　　混洞大劫始泓天经又名三洞劫经
　　役使万灵兴雷命将一十六字
　　清 荟 混 霐 策 玄 句 功 
　　浩 劫 廓 朗 妙 神 运 枢 晴雨诸变皆通
　　元始自然童神妙经策役太乙神霄诸雷
　　丹 皇 展 景 神 化 旋 钦 
　　一 亮 凌 虚 昭 耀 太 玄 
　　自 然 兴 道 梵  周 道 
　　元始开图小劫洞经祈祷通用
　　烟 虚 开 豁 元 始 启 图 
　　泰 华 倪 命 信 原 充 敷 
　　碧 文 崇 焕 升 降 合 符 
　　臣闻混洞开元，敷大劫天经之妙；虚皇演化，宣神章帝篆之玄。流传历岁纪之长，承袭继渊源之久。臣时当丁酉，感师造以阐微；岁在戊辰，遇名山而择胜。乃睠张坛之福地，亶为阳羡之奥区。融结自然，灵奇毕集。敬效嵩古之刻石，列以同盟；仰希云汉之垂芒，锡之巨镇。上为国家而植福，下析洞府以流芳。三光正而寒暑平，五谷熟而人民育。文修武偃，物阜时康。无不度，无不禳；有所析，有所报。羲文六十四卦数，通应於灵章；天皇万八千年算，请延於圣寿。咸淳四年三月上吉三洞经箓清微察访使黄舜申拜手谨题。
　　道法会元卷之九竟
　　道法会元卷之十
　　清微法职品格
</div>
    <div class="pagination">
<a href="道法会元_page14.html">上一页</a><span>...</span><a href="道法会元_page10.html">10</a><a href="道法会元_page11.html">11</a><a href="道法会元_page12.html">12</a><a href="道法会元_page13.html">13</a><a href="道法会元_page14.html">14</a><span class="current-page">15</span><a href="道法会元_page16.html">16</a><a href="道法会元_page17.html">17</a><a href="道法会元_page18.html">18</a><a href="道法会元_page19.html">19</a><a href="道法会元_page20.html">20</a><span>...</span><a href="道法会元_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
