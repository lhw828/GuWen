<!DOCTYPE html>
<html>
<head>
    <meta charset="UTF-8">
    <title>道法会元 - 第 273 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 273 页/共 361 页</h1>
    <div class="content">　　丁文广，丁文义，丁文通，丁文莹。鳖头鳖甲人身，手足肉甲，进出金光，仗剑，乘云，各骑黄龙，立四方听令。
　　开坛听令四大神将，
　　高刁，一本讳升。牛耳幞头，青袍金甲，莲子面，三角眼，黑色卷须，合口皂靴，执雷函。
　　陶嗣，四方面，凤眼，五牙须，赤面，兜鉴金甲，腰带符，手执剑。崔亮，大眼，枣色面，曲脚幞头，黄抹额，金甲飞带，皂靴，执铁斧。
　　赵公明，面黑色，须胡，穿皂靴，金甲皂抱，手执铁鞭。
　　直日功曹符使十二人。
　　刘康，章保，吴景，范龙，李保，史兴，焦云，郑敏，陈通，吕宣，一本讳育。张显，孟康。
　　道法会元卷之一百八十八竟
　　道法会元卷之一百八十九
　　太乙火府奏告心文
　　见师请降行用心法
　　凡拜家书，差将上坛，一应大小行持，先请祖师白陈事意，然后以左手掐玉文，右手剑诀叉腰，丁字立定，念下令咒曰：
　　杳杳冥冥，天地同生。散则成炁，聚则成形。闻呼即至，有召即临。以今焚香关召直符谢佑白伸二使者，立赴坛前，有事指挥。疾。
　　右咒毕，存二使功曹相貌，拱立听候委役。
　　向来关召符使已到坛前，只今仰烦传此心香，谨谨恭伸奏请主法至尊混元上德皇帝太上老君道德天尊，太极上相通玄刘真人，中天枢相伏魔许真人，披云清隐上仙杨真人，火府传教诸位师真，愿赐祥光，降临坛席。
　　右祝讫，三礼，上香。密念请师咒曰：
　　心为驿龙，香为骑吏。上奏三天，下摄岳渎。统领吏兵，掌握符箓。所启所愿，咸赐如言。
　　咒毕，存想师真俞允所请事理。起身，召将混合，任意行用。
　　召咒曰：
　　唵兜吽吽，梵应雷轰摄。杏鸠盘哩摄。天下鬼神，依师救令。唵贺酰居宁多婆酰伽耶疾乌利陀耶敕敕勒勒疾疾伐伐急急摄。
　　谨召谢佑白伸二符使，只今传香，关召火府都雷总管李元君，丘、王、陈、李、孔、崔、周、纪、刘、林诸大雷神，一合下赴行坛，听今委役。
　　右咒毕，取中天炁一口咽下，丹田祖炁上冲，肾中黑炁三衮上升心宫，心宫红炁下降肾宫，二炁相合，上朝泥丸，呵吹二炁于香烟中。存想所召雷神，自巽至乾，来临坛所，混合如意，祗听委役。再念：
　　昊天灵元，上帝驾行。速赴盟摄。雷光令摄。逆令化血天皇伽耶霹雳摄，雷神速降摄。
　　右法，召将诣坛，宣念关引发遣。念云：
　　向来关引已具披宣，惟尔雷神，为吾传奏。当职叨膺天爵，职掌雷庭，心怀济物利人，道在安民奉化，令出弗返，务在必行。尔诸雷神，吾今遣汝上天，上诣金阙玉京，遗汝入地，下达九垒幽扃；遣汝入水，直造龙庭三界之内，日行万程。有功之日，保奏天廷。稍有违令，律准女青。急急如律令。
　　步三才罡遣。
　　焚化所发心奏家书章表。师回步立，念：
　　遣汝直符，径上三天，资持上达，莫损吾笺。罡风灏气，罔敢当前。一有违戾，立招天谴。急急如律令敕。下令一声。
　　右咒讫，以两手雷局按二肾，闭地户，开天门，出金光，想雷神乘金光直冲天汉而去。次以右手剑诀划空作乂，谓之八字开天。次顿足一下，叱曰：役使符吏敕煞摄。想地户裂开，风火雷电自足下轰发，直冲天门。师伏地，飞神躬诣祖师几前，密告所行之事。静定，以求报应。礼谢，收神而退。
　　告斗入户五斗卫灵。
　　师至地户上立，躬身端简，望天门默奏所行之事，默诵七真咒，想此处皆为金光世界，中有金楼玉室分明。却纳下简，步三才罡，左手剔角亢氏房心尾箕於左足下，右手飞斗牛女虚危室壁布于右足下，再以右手飞奎娄胃昴毕觜参于右肩上，左手剔井鬼柳星张翼轸於左肩上，左手再点□□□□□□□於上覆顶，五斗光芒，辉映一身。又以左手画开闭留塞诀，取中天炁一口咽下心中及肾府，冲动二炁，须臾二炁混合，运转上冲自两目出，化为击羊陀罗二使者，心炁自口出，化为通事舍人，三位倏忽云中降下於坛，如法混合。次默召本府官将，祝令在坛伺侯奏告。然后按依科法，逐一宣扬。
　　然灯决验
　　凡入坛然灯，必须再拜，启白师真，祝曰：臣今奉为某然灯奏告，丐为解禳。伏望师尊，允今所启，特赐主盟。次再拜起立，执然灯符，捻取天门金光，及斗光斗炁，吹布于上，从本命灯上点起，或贪狼星起，依次然点。再念金光咒，及北斗真言，取乾亥炁吁布于灯，想光中七星垂象，光满一室，与天中之斗相合交映，光鉴凡诚。
　　入斗三才一理法
　　左春 右夏 左秋 右冬
　　右法按四季步斗一座，立于三台上，跪陈事由。此时须要凝神定息，杂念不起，身在太空之中，惟觉金光交射内外洞明，惟有真人存焉。神融炁定，真息绵绵，瞬息之间开目一视，天中七星下合一坛，光明赫奕。师於此伏地，出身中元辰真人，上谒祖师，默陈所祷。存祖师引领，谒见斗君於大赤金光之中，祖师述奏前词，默想斗真垂览。却静听内外有无响应，示其报应。
　　飞神谒斗法
　　师俯伏於地，存真人在兆身内。次集身中神，尽在黄庭，金童玉女引从前后，左右有二真人，身驾龙车，自脾中出，左右捧章二人，捧所陈章表在前，自中宫引出西北门，夹道光明，日月朗然。身离下丹田，念下界魔王章，此名欲界也。直至心上，诵色界魔王章，至十二层楼，此名罡风浩炁也。魔王来迎，诵无色界意，此名无色界也。上至无色界泥九官中，九皇各处一宫而坐。复见天上七星光灿。师以舌拄上腭，化桥一道，五藏出五色云炁五道，乘桥而上，横亘斗中。即呼擎羊陀罗通事舍人，略白事意。次见二使从斗中而下，度桥而过，入兆泥九之内，后於一室之中，，检较毕，复入斗中。但见九皇乘云，自桥降下兆身泥九，倏然相合。杳冥之际，大赤金光之中，想见祖师引兆及捧章官吏，朝见斗真，具奏所事，以表通呈，上览表奏。此时正宜物我两忘，以俟祖师请恩判允。伫待报应如何，后身心礼谢而退。
　　蹑景礼师法
　　凡存奏行法事，宜一炷香於面前，召将宣告口章，三礼毕，起结跏跌坐定，叩齿二十四通，默念心章役神呢曰：
　　唫唫皆是我，咣咣□□也，是吾如意耶，昌耶昌精耶。唫□咤。奉请镇灵洞天，万象森罗，齐吾摇法鼓，魂魄五王，八万四千身界等众，侍左右。吾今识神守志，呼召身中五体灵官，诸兵，天雷将佐，助吾飞神，径朝天阙，奏陈事意，即达帝御。令臣所祈所祷，一如所愿。一如律令。
　　右咒毕，以舌尖虚书开心符。
　　右书毕，再以目光虚书后跨鹤符於座下。
　　右符毕，次念出身中神咒云：
　　唵扇咤。姚公速出泥丸，吾奉玉帝敕摄。
　　右咒毕，存面前空中有唵嘧啰三字，师吸下绛宫心府。想火府心炁旋转衮上夹脊双关，至顶门而出。师以目运光书前三字成金篆文，与香烟结成腾空上冲，供养太上三宝至尊，斗宫九皇星君，火府祖师真君，瑶坛与醮高真，但觉金光交射，香烟满坛。复想谢白二使，上达家书，祖师历览。至此静定，以俟报应。再念咒曰：
　　唵吽霹雳，震动八门，顺律希敕。胎光上达泥丸，爽灵速奔地户，幽精为吾传送。急急如大赤天帝律令敕。
　　右咒毕，俟报应休咎。然后诵归神咒曰：
　　唵吽咤，腾穹窿，速还入元所。疾。
　　右咒后，想身中之神复位。起身行事，宣扬。
　　投水盆符法
　　凡投符于盆，师以左手握斗印，右手剑诀，搅水七转，默念咒曰：□星一转周天度，□星二转动乾坤，□星三转玑玑运，□星四转灼星明，□星五转太虚耀，□星六转护人身，□星七转诸厄散，天罡运转保长生。斗真斗敕，万神摄。急急如北斗七光星君律令。
　　咒毕，投符于水盆中，以尺秤横架盆上，次以着身衣盖之。存地为金光世界，斗真罗列于上，周天星象光芒交射。师再默念天灵节荣呢，以希报应。
　　出斗收神法
　　师奏告毕，复元，步三台北斗，自贪狼星上出斗，吸向来本身所出金光，自众妙门而咽下丹田。当此之时，天地廓清，寂无遗响。再念咒云：
　　三步九迹，天罡地纪。吾收天罡，星光复位。急急如太上元降律令。
　　服元皇正炁法
　　法曰：元皇正炁，八卦九宫之无，降自九皇，而生万有也。第一阳明星君，吐青光之炁。第二阴精星君，吐黑光之炁。第三真人星君，吐黄光之炁。第四玄冥星君，吐赤光之炁。第五丹元星君，吐白光之炁。第六北极星君，吐绿光之炁。第七天关星君，吐绛光之炁。第八辅星，吐碧光之炁。第九弼星，吐玄光之炁。服炁之法，常以四孟之月初九日平旦时，四仲之月十九日中午时，四季之月二十九日夜半时行之。一年三十六过，应三百六十度之数。以五为盈，炁有余也。行道之时，清斋入室，烧香精思，瞑目闭炁，叩齿九通，存见九星端正威严，侍卫肃然。密诵七星咒一遍，但见九炁从星注下，入兆口中，俄而吞之，细细吐故炁，纳新炁，勿令耳闻。咽毕，复叩齿九通，倏然俱忘。如此行之九年，则得长生神仙，形神俱妙，与道合真矣。
　　身中元辰驿马说
　　元辰者，我之神也。驿马者，我之心也。夫人之元辰，外寄於目，内藏於心。目则外视於万物，心则内驰於万机。心目所驰，神亦奔往，故谓之元辰。驿马，驰事而不息也。人能收心返照，内养形神，则元辰自见矣。
　　三才一理斗说
　　夫人一身之中，顶中泥丸有九宫，谓之天谷，天之斗居也。心有九窍，谓之绛宫，人之斗居也。下丹田至于两足，地之斗居也。故谓之一身三才一理也。
　　急告表式
　　具位臣姓某诚惶诚恐，稽首顿首，再拜上言：臣谨据某贯属入意，不要繁语。须至表奏者。
　　右臣谨谨上奏。唵□哩咤吽婆诃。唵巨吽哩咤哪婆诃。啼□咤□婆诃。唵咿哩呢婆诃。唵咭哩哪呢婆诃。唵呜咤□咭□诃。唵□唻□咤咭□诃。臣恭望三官昭鉴，五帝降灵，贪狼延生，巨门保命，禄存度厄，文曲消灾，廉贞扶衰，武曲散祸，破军益算。辅弼卫身，名登金阙，玉籍彰明，青篇注善，黑簿消冤，千愆万过，咸乞赦原，吉凶悔吝，伏候昭报。但臣诚惶诚恐，稽首顿首，下情无任不胜战栗俟命之至。谨奏。
　　年　月　日具位臣姓某表奏。
　　通章符
　　咒曰：
　　北斗通章，中天九皇。内有一星，化朱律王。吾令召请，愿降坛场。急急如尊帝星君律令。
　　又咒
　　唵咤□□□□□，斗转星移神龙敕。□□□□□□□，亨轰滑辣究竟敕。
　　右章法，用黄纸高七寸，长九寸，朱书单行，言少意尽，束封讫，以降香七片排列北斗一座於香炉内，焚之。於此飞神谒斗，请占吉凶之兆。
　　斗母诰命
　　具位臣姓某诚惶诚恐，稽首顿首，再拜上言：臣谨据某入事意，不要多陈。臣领词虔切，已经告行元降，勘合信符，请颁恩命。须至告闻者。
　　万炁祖母，混元宗根。施化神光，明显玄灵。天罡玉女，随罡来临。九天救命，策役万神。唵哪咤吽娑诃摄。
　　右臣恭准道母元降玉符，谨录上告中天北斗九皇延生星君圣前。恭望圣慈，允今恳祷，特颁睿旨，宣告十一列曜星宫，二十八宿度分，行年太岁，运限神君，东岳司命上卿，本境城隍社令，咸赐解释宿生今世冤愆罪业，特与增注福龄。丐祈降注元皇正炁灌入某身中，消除疾苦，保佑命年。仍祈救命天医官将，治病功曹，火府法中将吏，同垂降下患家，流光布炁，辅正降邪，摄灭妖精，保禳灾厄，治疗病苦，即获安痊。实拜更生，克符愿念。干冒圣威，臣下情无任俯伏俟命之至。一如诰命。
　　年　月　日　时告行。具位臣姓某承诰奉行。
　　祖师太清仙境混元上德皇帝道德天尊。
　　起金光裹符
　　解厄迁转
　　师於请光度厄后，却与行迁星转煞之法。其法存自身为北帝，居斗口金光之间，左手斗印盖头，右手剑诀叉腰，就转身三五匝，想此处天旋地转。却密念：天转地转，星移斗转。万祸千灾，永不相见。唵俱胝帝赊苏咤诃惹密咤俱耆咤婆赖帝咤耶微惹咤呜都咤耆摩咤萨娑诃。
　　右咒，乃九天灵音，七星秘旨，诵之则天星地煞悉从命令。降斗入斗，亦诵此咒。
　　斗中受医
　　师存斗母天后在上，九皇星君，擎羊陀罗俨然。却想引领信人同在斗光中，见星君吐玉色琉璃光炁，灌入本人泥丸宫中。存患身如琉璃，内外莹彻。当此时际，师亦自觉内外如一，灵津满口甘香，但觉祥风庆云，蔼然如春。却以天医符，斗母符化于净茶或枣汤内，与病者服之，随患治疗任用。
　　七真秘讳
　　贪狼尊星，字露神子，名呜□□帝司子。
　　巨门尊星，字圆文子，名呜□啝圆门子。
　　禄存尊星，字卫府子，名呜□□□会孙子。
　　文曲尊星，字施惠子，名呜□□子惠子。
　　廉贞尊星，字子衡子，名呜□咤卫刻元
　　武曲尊星，字太车子，名呜□嗏子露子。
　　破军尊星，字太宾子，名呜□哪大影子。
　　古天象央吉凶
　　凡未告斗之先，斗星不现，行坛奏告之时，倏然皆现，此之吉兆。或独见贪狼星，士人得之则升擢。或只现本命星，士人得之显达，庶人得之大吉，占病则安。或紫炁及细雾降，得之吉，信人福寿。或天时大雨黑暗，奏告时现一二星，主门户清吉，孕生贵子，病者得安。或见紫白黄云炁贯斗者，吉黑云穿斗，凶。未告之先，斗星现，临事之际暗而雨雪皆不利或未告之前暗昧奏告之时云雾不开凡事迟滞。又奏告时斗星见后云掩，士人得则荣达事如意，疾则安。
　　通奏开天符
　　道法会元卷之一百八十九竟
　　道法会元卷之一百九十
　　太乙火府五雷大法
　　内炼
　　火府内炼须要时时勤行为上。弟子常念於师，师不离於弟子，我身动则有神，倏忽便在目前。
</div>
    <div class="pagination">
<a href="道法会元_page272.html">上一页</a><span>...</span><a href="道法会元_page268.html">268</a><a href="道法会元_page269.html">269</a><a href="道法会元_page270.html">270</a><a href="道法会元_page271.html">271</a><a href="道法会元_page272.html">272</a><span class="current-page">273</span><a href="道法会元_page274.html">274</a><a href="道法会元_page275.html">275</a><a href="道法会元_page276.html">276</a><a href="道法会元_page277.html">277</a><a href="道法会元_page278.html">278</a><span>...</span><a href="道法会元_page274.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
