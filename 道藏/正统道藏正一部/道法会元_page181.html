<!DOCTYPE html>
<html>
<head>
    <meta charset="UTF-8">
    <title>道法会元 - 第 181 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 181 页/共 361 页</h1>
    <div class="content">　　右咒以手自寅勒至午出火，存元师领发汗判官，驾猛火烧遍病身，逐出邪炁，自毫毛孔窍中迸汗而出。
　　催咒
　　□啼嘟嚧□□咤□□□□□哼□嗽哩吙□□□□□喃□□□急急如南极火铃帝君律令摄
　　退热咒
　　北方玄天，杳杳泉源。冰池大将，速降吾前。潮热邪鬼，押赴探渊。风雪寒，风雪寒，绝灭火精疾速颤。摄疾。
　　谨请冰池大将去放雪霜，冰池大将与吾作伴。应有潮热炁候邪鬼，急把金绳玉索缚定，送下海畔。唵吽吽北帝钦轮普灵神摄□啼嘟嚧摄。
　　冰池符
　　谨请水池使者准奉行 雪山大圣扩化真形 北斗七星普降姿灵 五大力士准奉行 □□□□□□□北斗七元星君普降真灵冰池大将吐成冰
　　右符掐申及子，吸北炁五江，想寒风冻雪凛冽入符。咒曰：
　　水冰丁忒清冷严霜一齐降，北斗真君寒捉摄。
　　咒毕，以水噀病人身退热
　　住头痛三火符
　　真人从南来龙虎交加吼真火烧阴鬼鬼神散乱走谨请上都火轮大将刘择先入离文 乌旸真火聚风火交加固焚荡入符中天罡随禹步谨请天火大将刘允昭入中文 乌旸汝吸铁南方赤凤升一吸入符中神愁鬼脑裂谨请地火大将刘忠昭入符丑文 火铃帝艮火铃君卯火铃神辰火铃将坤火铃童子兑火铃吏兵坎速入符中疾 火精火精水底速行有邪烧杀有鬼灭形 臣谨请玉皇上帝愿降火龙雷摄玉诀王午文出
　　右符都勑咒及百变咒勑之。有时瘟病者，书此符二道，作丸入病人耳中，能住头痛。
　　住头痛法
　　凡入门一见病人，便用剑诀劈开顶门，用大力天丁诀，以二手按病人两太阳穴，即念咒曰：
　　合明天帝日。三遍。北帝光天斩毒摄。七遍。大力天丁力士摄。七遍。
　　咒毕，以衫袖为风袋，口风吹散病人身中毒炁，斗印指住头，咒曰：
　　太乙真人翦毒摄。七遍。天神地祇万神同归，合明天帝日。七遍。如不住，又点诀，咒云：一二三四五，子午卯酉中。金木水火土。子午卯酉中。
　　隔州隔县住，隔河隔海住，隔山隔岭隔墙隔壁住，头痛立要住。急急加南极火铃帝君律令勑摄疾。
　　右咒后以手勒上中指头紧掐。兆闭炁，舌拄上腭，右足大指紧点于地，大喝一声：住。又念咒曰：
　　五雷五雷，皂毒神雷。头痛小鬼，收摄奉行。三遍。北帝钦轮普灵神摄口僧啼嘟嚧摄。三遍。咤神坠地。七遍。地坠神咤。七遍。太上延生，台光爽灵。辟除阴鬼，断绝邪精。灵源不竭，寿考长宁。阴逐七魄，阳有三魂。邪炁不入，真炁长存。依吾教旨，上奉三清。急急如火铃帝君律令。
　　如或再不住，则以五色钱於病人头上收摄。念云：
　　谨请今年今月今日今时行潮热头痛使者，受领上项钱财，放解患人头痛疾病，即得安好。汝等远去他方。疾去，疾去，疾。
　　右咒后，再念一二三四五咒、一吉顶魂咒，掐合魂诀。二手掐成，却召吴将军，统领合部吏兵，直下患身藏府膏肓之内，搜出炁候瘟疫邪精毒炁。
　　扇散百病
　　凡行治病，先飞阴阳斗盖顽，面东念太阳咒，取太阳九芒真火炁吹於扇上。咒曰：
　　太上扇子清，扇散百邪精。吾今才一扇，病患立安宁。急准太上口勑律令摄。
　　右咒后，扇退病患收邪讫，默想将至。咒曰：
　　执动玄元印，火铃是本身。丁罡三步，近香案下一令，扬声念云：
　　一阵风火起，一生天地间，风火列阵排
　　右想行坛为火城，存将至，建立营砦。如罩鬼，坛上画一井字，罩下邪家七祖。咒曰：
　　赤帝火王，围中明煌。刀剑如雨，斩鬼火王。符召立至，急摄无疆。谨请南方火德荧惑星君，火铃将军，火铃神将，火铃童子，火铃吏兵，火轮火车将军，驱雷光，撼火铃。摄丙丁，驾火云。上下八方都罩定，邪鬼出者化为尘。急急如南极火铃帝君律令勑煞摄。
　　右咒，焚火铃符，发将及火铃元帅收邪。
　　火铃符
　　右符掐午诀书符毕，焚化。再念咒曰：
　　谨请天蓬天猷真君，翊圣佑圣真君，愿降真炁，助吾行法令，急把邪魔都罩定。急准太上律令勑。
　　左印玄元印，右剑诀，咒云：
　　吾是洞中太乙君，头戴七星步四灵。
　　手执龙刀震上立，历巽巡离直至坤。
　　兑户游行至乾亥，遥望天门谒帝君。
　　坎子恒山顶上过，直下艮宫封鬼门。
　　敢有不顺吾道者，驱来剑下化为尘。
　　急急如太上律令勑煞摄。
　　右将剑顿於鬼户上，右手持碗，左手掐午文，念咒曰：
　　南方丹天君，流金大火铃。半天横五岳，翻海震乾坤。周游六合内，统领利天兵。闻吾呼召至，急速莫稽停。收斩凶神并恶鬼，速捉将来赴火城。急急如南极火铃帝君律令摄。
　　右用鞠邪诀，於静处画一井字，发罩罩定，再用诀收入井内。念咒曰：
　　谨请北方黑帝神将兵马九九八十一万众，各将铜罗铁网罩定为祸鬼贼。上张天罗，下布地网，毋令走逸。吾奉北极大帝勑急急如律令。
　　再念：
　　天罗辰布，地网戌张。神罩一下，鬼神伏藏。急急如律令勑煞摄。
　　左辰右戌戌局，念咒曰：
　　谨请赤炎洞主吴元帅，流金火铃大将杨昌年，掷火万里神王刘有年，霹雳火光大将徐利贞，部下合干将吏，疾速搜出病身五藏六府骨节之中八万四千毫毛之内一切为祸邪鬼，紧把枷锁押送火狱煎考，毋辄稽停。一如律令。
　　右咒毕，存神将收押邪鬼入火狱内。却用碗匿于井字上，存四围火起，炁焰冲天。即念都天雷火咒曰：
　　唵吽吽，勅起九天都火令，炎帝之精，流金圣者，火鸦神兵，掷火万里，扫荡妖氛，焚烧鬼贼。风发离宫，通天火索，黑焰黑风，飞火赫奕。大神应冲，吾行火法。各执帝钟，撼动三界。妖魔灭踪。谨请南方火德荧惑星君，部领先天真火百万火众，火星童子，腥烟使者，铁面神王，三五将军，驱逐火轮火车，火龙火马，火弓火箭，上奉玉清真王长生朱陵大帝勑，风火鸣条，烧天烈地。九江滚沸，四海翻涛。烹江煮海，煅炼蒸炮，火焚灰灭。山魈木客，古怪妖精，蜚尸故炁，五酉夫人，猎射三界，不正妖魔，五猖邪巫，鬼怪气候瘟神，遇丙丁之火，急走千里。巽风霹雳，万鬼灭形，化为微尘。急急如九天雷火帝君律令勅煞摄。
　　布营隐身
　　东方起木城，卯。南方起火城。午。西方起金城，酉。北方起水城，子。中央起土城。中中。各各统领吏兵，分布五方，安营立寨，驻札拥护。隐吾日宫藏，辰。隐我月宫藏。酉。隐身都法王，中。水火瘟疫鬼神，诸难我身，隐入大圣诸宫殿。兑。唵拥身拥身。未。护身护身。午。罗剎夜叉勑摄诃。
　　掐午剔出，就结成斗印。再默念咒曰：
　　火轮火轮，速盖吾身。自头至足，於寅勒从午出，二手合剔。火轮火轮，速藏吾身。自足至头，於寅勒从午出，二手合剔。火轮火轮，速变吾身。二手至胸前，从寅劝至午上剔出。
　　飞走身法
　　存身为飞天毒雷，凡出入之时，想乘黑云渡海。又存身中三百六十骨节为三百六十火鸦，飞上三十三天而去。八万四千毛孔为八万四千兵马，在吾左右安营驻札。又布万里长砦，逆飞九宫，闭目藏睛。存天地黑暗，寸土无光，移州换县，埋踪塞路。遂喝：移山掇景大将军速移山来塞断路。却於路头，以剑诀画三下，存为火城三道，上至青天，下至黄泉，鬼神何处讨吾踪由。然后嘘出五藏五炁，化作五雷，乘五方五色云炁，乘兆飞上三十三天而去，上朝玉帝。只有空身无去处，玉皇殿里为烧香。咒曰：
　　青帝护魂，卯。白帝侍魄。酉。赤帝养炁，午。黑帝通血。子。黄帝中主，万神无越。中。青天魔王巴元丑伯，震。赤天魔王负天担石，离。白天魔王反山六目，兑。黑天魔王监丑朗馥，坎。黄天魔王横天担力。中。五帝大魔，万神之宗。飞行鼓从，总领鬼兵。麾幢鼓节，游行太空。自号赫奕，诸天齐功。上天度人，严摄北酆。神公受命，普扫不祥。八威吐毒，猛马四张。天丁前驱，大帅仗旛。掷火万里，流铃八冲。敢有干试，拒遏上真，金钺前戮，巨天后刑。屠割鬼爽，风火无停。千千截首，万万翦形。魔无干犯，鬼无妖精。三官北酆，明检鬼营。不得容隐，金马驿呈。普告无穷，万神咸听。三界五帝，列言上清。
　　入瘟家法
　　凡入瘟家，存身为乌旸使者，部领吏兵前下患家，遂发天火地火。太阳真火，七星霹雳火，五雷烈火，烧变病家。然后擎起二手金楼玉殿诀，念咒曰：
　　唵嚤呢哒哩吽□咤。速变速变疾连变。摄。
　　咒毕，化本家为金楼玉殿，玉府五雷之官，屯驻神兵之所，即行启白圣真退病。
　　入房退病起瘟
　　凡入房退病，就先发三洞真火化变病身。又存本人为猛焰，烧变讫。以净水一盂，桃枝一条长一尺五寸，先令推开前后门户，放一走路与瘟鬼，不可关杀。却步罡咒曰：
　　上台一黄，驱却不祥。中台二白，护身镇宅。下台三青，治病驱精。台星到处，大赐威灵。降临真炁，圣威奉行。急急如律令。
　　右咒，三步，近病人身，挽起，以水噀之，咒曰：
　　清净之水，日月华开。中存北斗，内映三台。神水一噀，散祸消灾。急急如北极帝君律令勑。
　　咒毕，即将桃枝寸许煎汤，焚乌旸符入内，与患人服。以两手十指，存为天驺甲卒搜下患身毒炁。即念咒曰：
　　谨请火铃上将吴明达，部领三部火轮神将合干吏兵，速入患身五藏六府之中，摄出一切邪精魍魉时瘟毒炁。唵。大圣。午。唵。大圣。不思议不思议。午。正身来，中中。病散去。卯出。退病人，寅至午。起病身。中中。唵。辰。嚤啰。午。剐鬼灵，急捉头。斩斩勒勒勑煞摄。辰至午出。
　　退后劝病身及房
　　入房前丁步立，噀水一口，念咒曰：
　　谨勑病身五体真官，五藏六府，九宫七政，十二神室，四肢筋骨，皮肤血脉，九窍营卫，一百八十灵关，三百六十骨节，八万四千毛孔，左三魂，右七魄，三部八景二十四神，从今退勑之后，汝为太上之子，玄皇之孙，头戴朱凤，足履玄武，左御青龙，右踞白虎，朱雀导前持旛幢，玄武随后负钟鼓，青龙扶迎，白虎侍从，即令患身心不受邪，肝不受病，肺不受奸，肾不受昏，脾不受死，胆不受怖，胃不受秽，一身清净，万邪不干。吏兵导引，五神侍侧，随水奉行。次勑病房之中，一勑东方木枯折，二噀南方午火灭，三噀西方金石裂。四噀北方海水竭。五噀中央土摧缺。噀人人长生，噀鬼鬼绝灭。千邪万怪，随水消灭。急急如太上口勑律令摄。
　　持瘟断后符
　　唵吽吽北帝 北斗七星天中大神 南斗六司照耀乾坤南斗火官除害北斗水神灭凶灾 三十万兵卫我九重 天圆地方六律九章神公受命普扫不祥 五帝大魔横天担力 诛戳诸不祥 六甲六丁追捉妖精 一切尸鬼不得容情北斗南辰杀伐不祥 天蓬三十六将威力镇断乾坤 起五种瘟鬼不得留停神符一元亨利贞纂天瘟地瘟年瘟月瘟日瘟时瘟押赴魁罡之下不得动作 汝山之父尸之母鬼之祖 北帝二将押赴雷罡急急如九天雷祖大帝律令
　　绝瘟符
　　劝符咒曰：
　　五方之精，五土之神。四季游荡，寒热赤青。再奉帝勑，斩汝身形。汝须速去，不得久停。风雷哮吼，剑戟如林。酆都录籍，北府传名。急急如北极大帝律令勑煞摄。
　　天道断，地道断，人道断。鬼道断，天道塞，地道塞，人道塞，鬼道塞。天关把头，地轴把尾，尾合□ 一头，永灭断绝。急急如律令勑。
　　五雷总摄符
　　咒曰：
　　天帝勑命，总召雷神。上通无极，下摄幽冥。阴阳交合，运动魁歪。赫奕威杀，霹雳震惊。三界奉令，日月璇玑。雾霭腾腾，江海翻鸣。吾召将帅，火急降临。来坛听令，诛斩邪精。山魈魑魅，化作微尘。移山倾岳，元亨利贞。火轮神将，不得稽停。符命到处，火急奉行。急急如雷霆都司帝君律令勑。
　　右符掐午诀，取南炁一二口，化口为火门，舌为火焰，心为火府，牙为三十六将，呵火炁入符，发遣任意。
　　铁扇符
　　右符默念日君咒，取炁入飞斗盖。即念：
　　谨请铁茶山铁支罗汉圣母，铁扇千斤，扇山山崩，扇石石裂，扇人长生，扇鬼即灭。应有三界不正妖邪，五瘟炁候，有逆吾者，扇下东海，化作泥沙。急急如律令。
　　退潮热符
　　念乌旸汝吸铁咒书。
　　右符存吴将军部领主水使者李存真，及水部史兵，自西北来降，下严霜霰雪，冰冻潮热之鬼。存病人为雪山，取北炁吹入符中，化与病人服。
　　起瘟符
　　乌旸汝吸铁咒书。
　　右符下加雷字，五方蛮雷速发涂符。念：
　　一转天地动，二转日月明，三转邪鬼死，四转雷火发，一切邪魔尽皆押入火狱考勘。
　　右符念都勑符咒，及万变咒勑。存吴将军部领火司帅将史兵入符，下为驱荡瘟疫邪鬼，远离他方外境而去。
　　道法会元卷之一百二十一竟
　　道法会元卷之一百二十二
　　太上三五邵阳铁面火车五雷大法
　　法序
</div>
    <div class="pagination">
<a href="道法会元_page180.html">上一页</a><span>...</span><a href="道法会元_page176.html">176</a><a href="道法会元_page177.html">177</a><a href="道法会元_page178.html">178</a><a href="道法会元_page179.html">179</a><a href="道法会元_page180.html">180</a><span class="current-page">181</span><a href="道法会元_page182.html">182</a><a href="道法会元_page183.html">183</a><a href="道法会元_page184.html">184</a><a href="道法会元_page185.html">185</a><a href="道法会元_page186.html">186</a><span>...</span><a href="道法会元_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
