<!DOCTYPE html>
<html>
<head>
    <meta charset="UTF-8">
    <title>道法会元 - 第 58 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 58 页/共 361 页</h1>
    <div class="content">　　怒发火鸦焚妖庙，喜飞铁索缚山魈。
　　八猖大将左右随，助道圣君前后卫。
　　执法将军从指顾，馘除妖孽救群生。
　　闻今召命速来临，统领诸将赴坛治。
　　敢有不顺吾道者，先斩其头后奏帝。
　　急准元降律令。下令谨召都天罡主正一灵官横天马元帅，副帅冲天云令威光马大将，合部吏兵，闻今召命疾速来临。疾。随意役遣。
　　遣咒
　　□□□□□□□音恭。咒毕，吸北炁吹去。
　　召符
　　又符
　　召役治熏通用。
　　金牌符
　　玉印符
　　远捉符
　　伏魔符
　　禁怪治邪熏服。
　　治病符
　　催生符
　　神捷勒马玄坛大法
　　宗派
　　祖师三天教主正一老祖天师真君，
　　宗主元上侍宸保仙通化一辉祖元君。
　　帅班
　　九天云路神捷上将赵公明，
　　三角眼，赤枣面，天丁冠，金甲阜衫绿靴，右手铁鞭，左手铁索，黑虎从。
　　左右坛王高二大神，
　　左黑面执斧，右绿面执剑，并将军状。
　　五方驰烈上将，
　　衣面色按方，各玉冠金甲朱履，执钺斧，带弓矢，红抹额，统雷兵七万众。
　　十二直令大神，
　　并玄冠金甲，青面，朱衣阜履，各执弓矢。
　　西华八威大神，
　　外辅六辖大神，
　　猛烈忠卫二副帅，
　　猛烈，金兜鉴，凤眼，三牙须，金甲穿靴，执刀；忠卫，银兜鉴，福相，金甲黄衣绿靴，执大斧。
　　捷疾飞神符使，
　　交脚朴头黄抹额，青面赤发，金甲绿衣穿靴，执雁翎刀。
　　冲和紏察符使，
　　交脚朴头，青面，金甲绿衣着靴，执
　　鹰翎刀。
　　冲和协运神王，
　　飞禁捷疾符使，
　　交脚朴头红抹额，铁色面，赤发银牙，朱衣，执雁翎刀。
　　兴雷直事使者，
　　冲天朴头，青面，金甲白抱穿靴，执斧。
　　召合
　　凝神定息，内外俱忘。以舌柱上腭，念那微咤钦摄，就以五字书成符，吹出巽方，成一大金○，内有主帅分明。
　　微妙真空，坎。神霄玄通。坤。驱雷役电，震。走火行风。巽。何神不使，中。何鬼不从。乾。天兵发啖，兑。煞炁英雄。艮。闻吾急召，离。速出巽宫。午射出。急急如正一老祖天师律令。谨召某将速降。
　　密咒曰
　　唵吽吽部临摄齿齿临临摄。遣加勑煞摄。
　　吸前○混合，提起咽出香上，存○内主将分明。
　　咒曰
　　仰启龙虎玄坛将，扶天广圣赵真君。
　　二员忠振大神王，五方驰烈诸上将。
　　十二支神分直事，八威猛将各司权。
　　外排六辖杀邪魔，内列万神分辅佐。
　　符使威雄尤捷疾，吏兵骁勇正森罗。
　　祛雷役电耀乾坤，辅正除邪回造化。
　　金甲朱衣明日月，铁鞭黑虎吼风雷。
　　太玄昏遁灭非灾，飞禁完命止凶祸。
　　吾奉西灵宗主命，上传正一祖师言。
　　急屯兵卫出神霄，听吾号令疾速至。
　　急急如
　　正一老祖天师律令。下令，焚香谨召
　　九天云路神捷勒马上将玄坛赵元帅，左右垣王高二大神，五方驰烈上将，十二直令大神，西华八威大神，外辅六辖大神，猛烈忠卫二副帅，捷疾纠察符使，兴雷直事使者，合部吏兵，闻今召命，火速降临。
　　存至分明如对，随意役遣。
　　符法
　　含元光石索会三徧。
　　右符插九官斗，念密咒，涂入将名，加合明天帝日五字盖押发。
　　大役符加前符用。又可召役批用无施不可。
　　心印押发。
　　镇贴兴旺。
　　可用黄纸墨书，速用红纸皂纸。亦可役社令庙神、治病、捕盗等事。详批如式。
　　飞禁完令符
　　鬼欲害人者，以此止之。擒捕带之，赤素黄书，加火笔。
　　焚香上，止凶暴。
　　太玄昏遁符
　　中入鬼名，念神蒙累暗昏速摄涂。存天地其鬼皆昏黑，尽徧涂成黑纸一片，冲昏斗暗煞，加斗，酆都诀。
　　火急，加上紧催。加其他符上催，亦可。
　　芟邪熏服通用。
　　昭令勋命符
　　批示司命禄神。
　　飞令符
　　役召诸神用。
　　元帅姓赵字公明，终南山人也。自秦时避世山中，积修至道，功行圆成，奉上帝旨，召为神霄副帅。本皓庭霄度天慧觉昏梵炁化生，其位在乾，金水合气之象也。策役三界，巡察五方，提点九州，为直殿大将军，又为北极侍御史。汉祖天师修炼大丹，元帅奉玉音授正一玄坛元帅。正则万邪不干，一则纯一不二，其职尤重。斯其耳。夫体则为道，用则为法。故清微法中，有神捷勒马之称，此绘像是也。其雄威猛烈，震雷霆，撼山岳，除邪辅正，福国裕民，功莫能迷。信向之士得此而崇奉者，和合万事，御灾捍患，招祥致庆，殆有异感焉。要在敬恭，夙夜心与神会，久久不渝，则无求不应，无感不通矣。传曰：有其诚则有其神。奉者勉之。
　　地祇上将阴雷大法
　　师派
　　神师九天司命清真紫虚魏元君，
　　宗师金阙昭凝妙道保仙祖元君，
　　帅班
　　地祇上将亢金昭武显德元帅温琼，
　　铁、毕、黑、方四雄上将，
　　薛、徐、许、郝四大猛将，
　　刘、张、赵、史、周五雷使者，
　　听令郎君小亭侯张元帅，
　　传令直符张使者，
　　三千精兵，
　　五百铁骑，
　　五方鸦使。
　　召法
</div>
    <div class="pagination">
<a href="道法会元_page57.html">上一页</a><span>...</span><a href="道法会元_page53.html">53</a><a href="道法会元_page54.html">54</a><a href="道法会元_page55.html">55</a><a href="道法会元_page56.html">56</a><a href="道法会元_page57.html">57</a><span class="current-page">58</span><a href="道法会元_page59.html">59</a><a href="道法会元_page60.html">60</a><a href="道法会元_page61.html">61</a><a href="道法会元_page62.html">62</a><a href="道法会元_page63.html">63</a><span>...</span><a href="道法会元_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
