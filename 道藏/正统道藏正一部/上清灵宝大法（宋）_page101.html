<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 101 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 101 页/共 133 页</h1>
    <div class="content">　　此三牒并同上文。
　　牒五岳诸狱
　　灵宝大法司　牒上　五岳诸狱主者。
　　当司今据入意，当司据词难抑，恭伺至期，依科关奏。谨取今月某日，先扬宝旛，上闻斋意。除已具奏天廷，请
　　旨颁下外，先行开赦所荐亡魂，须至牒者。
　　牒候到，请
　　详备去事理，火急互相关报知委，咸遵
　　敕命。先次停囚启狱，根刷亡过某等，及囚徒苦爽，毋问新旧有无罪愆，例该赦免。切待承差官吏前来追取，即望依时交付，来领荐修，勿请拘滞。牒到准
　　令奉行，谨牒。
　　年　月　日牒。
　　牒酆都九幽诸狱主者。并同上文
　　札司命
　　灵宝大法司。
　　据入意，本司据词难抑，伺至期依科关奏。取今月某日，先扬宝旛，上闻斋意，仰祈恩霈，普济幽明。除已飞奏
　　天廷，请
　　旨颁行外，仰照应前项事理，会合承行官吏，及本境庙食神司，乡井里社等神，一合同心协力，预期扫荡妖氛，肃清禁界，应合干局务，营办措置，并须潜加卫护。不得纵令鸡犬猫鼠，荤酒不仁，辄有侵犯。其火盗　不祥之事，亦合屏於未前。庶使魔障不干，善功克就。仍希接引所荐亡过某等，预送齐居，显现形仪，以伺
　　上帝光临，显受开度。毋或故违，上干
　　青律。
　　右札二付某人家司命土地五道禁忌　等神，准此。
　　年　月　日札。
　　申发总关
　　灵宝大法司。
　　今发预告公文具，逐处通放下项。
　　一奏状六函，申状一函，重封印全，上诣
　　三天门下，上清天枢院，请进。
　　一申状九函，重封印全，上诣
　　灵宝五位圣师门下，
　　玉清太玄天机天枢上相真君圣前，
　　北斗九皇星宫，
　　三官大帝府，
　　三元真君圣前，
　　东岳泰山府，
　　北阴酆都大帝官，
　　地府十王真君圣前，
　　东霞榑桑丹一林大帝宫，请进。
　　一公牒札共一十七道，折角封印全。前诣
　　天下都大城隍司，
　　某府城隍司，
　　某州城隍司，
　　某县城隍司，
　　九州社令之神前，
　　当境庙貌系祀正神前，
　　当处土地之神前，
　　飞龙骑吏前，
　　虚空鉴察灵司直日真官前，
　　本司承受玉女仙官将吏前，
　　神虎何乔二大圣前，
　　东岳掌亡人案，
　　酆都掌亡人案，
　　地府十宫掌亡人案，
　　水府掌亡人案，
　　五岳诸狱主者前，
　　酆都九幽诸狱主者前，
　　某人家司命土地五道禁忌等神前，
　　已上并请逐处投达，须至关发者。
　　右关四直功曹使者，三界直符使者，本司当番神吏，当处承受土地，泰山府诸处城隍司，沿路土地，仰资管前去，逐处分明投进，勿请揩摩损失，淹滞修程。或有魔道阻遏，摄赴近狱治罪，准
　　令火急奉行，立伺回报。故关。
　　年　月　日关。
　　印法阶姓押。
　　支钱马状单
　　灵宝大法司。
　　今据斋主某，备到
　　金钱几分，
　　从马几骑。
　　右谨奉献
　　四直功曹使者，
　　三界直符使者，
　　诸法部承受官吏，
　　当处受事土地正神，
　　诸处城隍司下土地，
　　泰山沿路土地，伏惟
　　鉴纳，谨状。
　　今月　日常司支钱马状。
　　上清灵宝大法卷之六十竟
　　上清灵宝大法卷之六十一
　　洞微高士开光救苦真人宁全真授上清三洞弟子灵宝领教嗣师王契真纂
　　审奏门
　　奏昊天
　　具位臣姓某，
　　昨据斋主某投词，乞就某处，崇建
　　无上黄箓大斋，追荐亡某等魂，及下元苦爽，同遂生方事。臣领词难抑，已於某月某日，先扬宝旛，誊词上奏，预祈
　　赦恩，宣示冥阳，停囚罢对。今者斋事扣期，合就斋所，建立神虎摄魂坛，追取上件亡魂，前来受度。除具录合会系荐亡魂姓名，申闻都省岳府等处，乞照应释放外，臣不避诛鉏，再具状奏
　　闻者。
　　右臣谨谨具状，再拜上奏
　　太上开天执符御历含真体道昊天玉皇上帝陛下。伏望
　　天慈，
　　允臣再奏。重颁
　　敕命，下泰玄都省，宣付三界十方，天牢地狱，一切神司。将亡过某等，交付承行官吏部领来，诣摄魂坛屯聚，以伺建斋，承恩超度。冒犯
　　天威，臣下情无任俟
　　恩之至，谨状。
　　年　月　日具位臣姓　某　状奏。
　　奏北极
　　具位臣姓某，
　　昨据斋主某投词，乞就某处，祟建
　　无上黄箓大斋。追荐亡某等魂，入意同前具状奏
　　闻者。
　　右臣谨谨具状，再拜上奏
　　紫微中天北极大帝御前。恭望
　　天慈
　　允臣再奏。特赐
</div>
    <div class="pagination">
<a href="上清灵宝大法（宋）_page100.html">上一页</a><span>...</span><a href="上清灵宝大法（宋）_page96.html">96</a><a href="上清灵宝大法（宋）_page97.html">97</a><a href="上清灵宝大法（宋）_page98.html">98</a><a href="上清灵宝大法（宋）_page99.html">99</a><a href="上清灵宝大法（宋）_page100.html">100</a><span class="current-page">101</span><a href="上清灵宝大法（宋）_page102.html">102</a><a href="上清灵宝大法（宋）_page103.html">103</a><a href="上清灵宝大法（宋）_page104.html">104</a><a href="上清灵宝大法（宋）_page105.html">105</a><a href="上清灵宝大法（宋）_page106.html">106</a><span>...</span><a href="上清灵宝大法（宋）_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
