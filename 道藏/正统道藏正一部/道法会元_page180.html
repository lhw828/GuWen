<!DOCTYPE html>
<html>
<head>
    <meta charset="UTF-8">
    <title>道法会元 - 第 180 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 180 页/共 361 页</h1>
    <div class="content">　　都雷主者，奉命行刑。伯温都帅，猛吏汉臣。摧山倒岳，吐雾兴云。三司猛将，八门毒雷。亟发天鼓，讨捕邪精。降魔伏恶，大地升平。急急如真皇大帝勑。
　　祈雨：书欻火符如法，运动己身作用，口喷墨。又将墨书，龙用五爪，祭欻火，用位牌一个，酒一碗安地上，割鸡血入酒，剑搅，就打碎去巽方。
　　欻火檄批符用。
　　都雷省
　　恭准道祖鸣雷大帝律令，奉玉清真王铁札告下者。
　　空五行书符。
　　右奉轰雷掣电响碧，空雨雹降水骑黄龙。四溟奉令西北东，收摄旱魃扫妖虫。如敢不顺稍稽延，雷斧诛伐不得容。急急如道祖至尊律令勑。
　　年　月　日　时告下。具位　姓　　　某押。
　　背批：於某月某日某时某处辰旗下令，召集雷神，兴云布雨。
　　勑诸符咒
　　太一冥冥，奉勑速行。雷霆将吏，发雷天丁。袪雷速发，禀勑奉行。辄敢违令，冒犯天真。如违帝勑，如逆上清。
　　玉字真文
　　雷穴风锥咒默念，耳亦不闻
　　雷穴风锥，乘天演威。左奔赤龙，右控玄龟。惠音戛天，武卿迅圭。铁城紫洞，煞令坎离。芒角森严，龙药叉持。真炁合郁，阴阳应机。卯仰魁转，南北东西。真王玄帝，万亿神雷。玉青所召，迅令急催。霸天隆方，天宏横天。咤。右入印用。
　　道祖一炁召雷秘符
　　元始天尊一炁混凝 灵宝天尊一仪合生 太上老君三才肇成 皇天后土分配五行天一生水玄武之精 地二生火魄度朱陵 天三生木青龙发荣 地四生金白虎逆行 吾为土主中镇黄庭上朝北阙下召万灵道祖符命万神咸听
　　天地内秘运之加五字用炁印
　　书符咒
　　金木水火土，天地未分时，吾身已先许。一炁合中央，昆仑万丈处。唵吽吽哩啭嗼哪呬，雷交轰火车令疾降。金呵。急急如道祖鸣雷大帝律令。
　　掌心雷，以五咒在斩勘中画五名于炁符中，却加东奴子名，木郎咒，运书于左手擦。才觉天色动，拍一拍，喝起。以袖书香炉前，以令击发尤妙。
　　召镢天大斧命魔前袪二大将咒
　　赤角垂文，北帝昆仑。腾天倒地，煞伐妖精。上帝有勑，普召众神。谨请镢天大斧将军刘通、命魔前驱将军陶公济，各部吏兵速降。
　　镢天大斧符
　　一二三四五道为万物祖金木水火土只问鬼神取 开天门闭地户留人门塞鬼路穿得心破鬼肚 贪巨禄文廉武破 阴阳交会雨遍九垓 左捧玉皇令右执镢天大斧统起天仙兵马地仙兵马十方无极兵马急去追斩旱魃妖鬼 前脚踏翻浪海水作为霖雨救焦枯 后脚踢起南山雷摄捉天砃１诸邪鬼急急如律令疾疾 金绳火索飞耀缠身旱魃妖魅捉赴酆庭急急如鸣雷大帝律令将军刘通奉行
　　命魔前驱符
　　乾坎艮震巽离坤兑八卦神王急捉邪鬼化作微尘 开天门闭地户留人门塞鬼路穿得心破鬼肚六诀 唵□□啰□□哩娑诃唵啰□□啰□娑婆萨诃 贪巨禄文廉武破□□□□□□□ 天丁力士东捉西寻云气森森太降灵五雷霹雳都斫合真 飞天使者急急速至 五雷使者速降坛庭捉煞邪鬼无不斩形 东方蛮雷使者南方蛮雷使者西方蛮雷使者北方蛮雷使者中央蛮雷使者各各速降威灵诛灭邪鬼化作微尘急急如鸣雷大帝律令将军陶公济奉行
　　争雷夺雨檄式
　　太极都雷省
　　当省入意，切见世衰道微，民失纪纲，下民为厉。非鬼神厉，下鬼为虐。非人民虐。虐者自鬼，厉者自民。民不敢为，虐鬼不敢为虐，鬼不敢为厉，民不敢为厉。帝有玉格，罔不昭明，妖孽魃蜧，庸或不恤。悬亿兆生灵之命，在一二日晴雨之间。尔神莫不知，尔众莫不听。惟我太上仁以生物，宽以养民，大德所施，罔有不济。今赤地千里，皇天后土，宁不伤怀，田畴龟坼，鹳不鸣垤。三农蹙额，急甚此时。天地昏昏，日月失明。如何下民遭此枯竭。有罪不敢赦，有功不敢言。惟天无私亲，罔敢怠罔敢逸。今日召雷作雨，亦既雨矣，虹蜺之妖，界雨为祟，分雷成二。今者事不得已，可以便宜施行。
　　空二符位。
　　朱批云：右令命魔前袪大将军、镢天大斧大将军各一人，速随符前去某方，见行风雨去处，火急追回，暂时来此听命。切念此间之民久矣枯竭，死亡之命垂在旦夕，百万之众，天何忍之。事由便宜，亦出於急追。敢有违令，送入北酆。急急如律令。
　　谨请命魔前袪大将军，镢天大斧大将军各一人，统领兵马，斩虹起龙，咸听皈命。移南就北，移东就西。尔南即南，应时受命。火急划雨夺电争雷。此方之民，其急已极。敢有违命，严驾夔龙流金火铃，上闻天听，断头截足，破腹取心，摄汝罪魂，长闭幽府。《易》曰：天之所助者顺，人之所助者信。天且弗违，而况於人乎，况於鬼神乎。凡百鬼神听之毋怠，火急奉行。檄召五雷使者，雷公雷母，风伯雨师，雷部等神，速於见行雷雨风云之中，依盟移檄，闻命速行。天律所存，故兹以檄。
　　年　月　日　时檄。具　位　姓某押。
　　宗师。
　　召役咒
　　唵吽吽，玉帝勑。万神稽首，邪魔归正。敢有不伏，碎作微尘。谨召乾坎艮震巽离坤兑八卦神王，罗天列地，生擒活捉无道鬼神，速速追至。急急奉道祖鸣雷大帝律令勑。
　　道法会元卷之一百二十竟
　　道法会元卷之一百二十一
　　南宫火府乌旸雷师秘法
　　主法
　　祖师乌旸雷师吴真君。
　　将班
　　南宫火府赤炎洞主乌旸雷师流金火铃上将吴元帅明达，
　　欻火相，青身，赤发肉角，黄抹额，左手皂旗，旗上有离卦，右手仗火剑，驾火龙，徧身出火，赫奕可畏。
　　上部火轮神将宋元帅无忌，
　　马头人身人手，赤体，红抱，左手火瓢，右手蕉叶扇，扇上出火，虎皮汗袴，赤脚，驾火凤，凤口吐火，自南方而来。
　　中部火轮神将刘元帅炎真，
　　星官状，徧身出火，仗火剑。
　　下部火轮神将刘元帅择先，
　　星官状，徧身出火，仗火剑。
　　流金火铃大将杨元帅昌年，
　　天丁猛恶状，左手火铃出火，右手火剑出火，背负火鼓，上有火铃十二枚，并出猛火。
　　军师奴利赵侯黑犬四圣使者，
　　四将并恶鬼状，口鼻眼耳皆出猛火，各击火雷鼓，每一鼓上有四火瓶皆出火焰。
　　大猪头使者刘居安，
　　猪头人身，赤膊，红裙绿风带，背风袋，吹出猛火烈焰。
　　发汗判官田文用，
　　判官状，青面恶鬼相，左手执火历，右手执火笔。
　　凉汗使者耿直，
　　直符状，赤面怒容，手持火刀。
　　治病功曹贾道隆，
　　功曹相，天人威福貌，左手捧葫芦，右手仗火剑。
　　霹雳火光大将徐利贞，
　　恶鬼相，赤体，左手金锤，右手金钻，目出火光，光中有雷鬼五人皆吐猛火。
　　掷火万里神王刘有年，
　　赤面三目，怒容恶相，黄巾朱衣金甲，背火瓢出火，左火剑，右火车，皆出猛火。
　　冰池大将李存真，
　　如玄帝状，天人相，披发，皂衣金甲，右手火剑，左托冰山，推冰轮自北而来。
　　冰池使者刘友华，
　　黑面三目，威怒相，皂巾皂袍金甲，左手风袋，右手持雪团，足踏冰轮。
　　丙丁将军，丙丁神将，衔火天王，吐火天王，欻火使者，飞火走石使者，挑汤火焰使者，走火神王吏兵，飞鹰走犬大将，天牢主者，天狱大神，地牢主者，地狱大神，牛头狱卒，黑灵魔王，铁脊将军，十大元帅，合部神将。
　　召合
　　兆存身为元命真人，呵炁一口入南方赤炎洞中，见元帅於其中，火光炎炎。以手指开火府，师称职启请雷师帝君、元受祖师，祝白事意，特请帝君下降兆身。一炁吸来，便见元帅真形。却念云：
　　谨请南方火府赤炎洞主乌旸雷师南极火铃帝君流金火铃上将吴元帅，疾速现真形，助吾救生灵。
　　天炁流辉，降我身仪。诸厌悉解，清静无为。急准霹雳哪咤火帝摄。右飞寅午斗于前。
　　电火飞金雷，子酉。震动太山摧。卯。手攀九天星，辰。身骑火龙背。午。元皇统八极，中指上文。万神拱手随。急急如律令。
　　南方火铃，束缚妖精。闻吾呼召，速急降临。乌旸大将吴明达降现真形。疾。
　　右咒毕，望南吸火炁一口，便见元帅拥下猛火一团来前。兆以心炁虚书一烜字於心，运自左目而出，冲动本帅。咒曰：
　　唵一吉顶，魂生药叉，急急速来。娑诃。
　　咒毕，以心炁合之，即见元帅真身在坛听候委役。
　　役帅烧邪咒
　　乌旸汝吸铁，南方赤凤血。一吸入符中，神愁鬼脑裂。真人南方来，龙虎交牙吼。阳光烧阴鬼，鬼神何处走。真光起太阳，地火起离方。雷火艮上发，烧灭诸不祥。急急如律令。
　　三火真符
　　上部火轮神将宋无忌午文剔入 中部火轮神将刘炎真中指上文 下部火轮神将刘择先中指中文 流金火铃大将杨昌年寅文 四圣使者□师奴利赵候黑犬印文 猪头使者刘居安辰文 发汁判官田文用午文 凉汗使者耿直子文 治病功曹贾道隆兑文 霹雳火光大将徐利贞未文 掷火万里神将刘有年午文
　　加变火铃丹霄符
　　南方丹天君流金大火铃 半天焚五岳海断妖精
　　勑符咒
　　火铃火令，南方统兵。精兵十万，各变真形。丙丁居左，白虎右迎。丙丁神，丙丁将，丙丁力士，丙丁童子，丙丁吏兵，丙丁将军，并降真炁入吾符中，救护生灵。急急如南方火铃帝君律令。
　　百变咒
　　唵唬□唬□。午文。晖□啼咤。中指上文。留永正法，中指中文。三清上遮。丑寅。五目五口，卯寅。吞伏魔家。辰卯。一切凶神，辰文。急急灭哪。午出。上清主法，子文。神符给下。未文。捉到邪鬼，兑文。碎身如沙。午出。急急如律令。
　　台仗天遮，玄元玄元，急急速速捉野娑诃。
　　发符咒
　　大道有神，号曰火铃。乌旸上将，执符奉行。急急如南极火铃帝君律令。午文，南炁，随诀剔出。
　　加变入符咒
　　谨勑南宫火府赤炎洞主乌旸使者吴明达，只今部领上部火轮神将宋无忌，中部火轮神将刘炎真，下部火轮神将刘择先，合干兵吏，一合下入患人某身田五藏六府之中，搜出一切邪精魍魉时瘟气候，急急疾。
　　化符勑水咒
　　日出东方，寅。赫赫扬扬。卯。扶桑涌水，辰。万里精光。巳。南方真炁，午。驱却不祥。未。轰天霹雳，申。白刃如霜。酉。离中阴鬼，戌。坎位真阳。亥。星辰元位，子。北斗天罡。丑。俱入脾胃，中指上。搜入肝肠。亥。驱除百鬼，坎。流通膀胱。未至午出。所祝者胜，所愿者昌。所祈者应，所患者康。邪魔外道，摄赴魁罡。急急准火铃帝君律令勑煞摄。
　　右咒，作威声念，咒水与病人服。存南方毫光一道，罩下病身。吴将军把皂旗，仗火剑，搜还四方鬼物，赴火司，焚灭一切瘟邪魍魉炁候妖怪。
　　遣符发汗咒
　　日月交击，天地通赤。内有三乌，飞烟赫奕。烧鬼成灰，炼鬼成汁。不正邪魔，尽皆灭迹。急准南方火德星君南极火铃帝君律令。
</div>
    <div class="pagination">
<a href="道法会元_page179.html">上一页</a><span>...</span><a href="道法会元_page175.html">175</a><a href="道法会元_page176.html">176</a><a href="道法会元_page177.html">177</a><a href="道法会元_page178.html">178</a><a href="道法会元_page179.html">179</a><span class="current-page">180</span><a href="道法会元_page181.html">181</a><a href="道法会元_page182.html">182</a><a href="道法会元_page183.html">183</a><a href="道法会元_page184.html">184</a><a href="道法会元_page185.html">185</a><span>...</span><a href="道法会元_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
