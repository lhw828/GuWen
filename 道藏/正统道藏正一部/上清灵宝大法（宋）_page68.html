<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 68 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 68 页/共 133 页</h1>
    <div class="content">　　接足符
　　咒曰
　　人托四服，一不可无。脚而能行，训教下虚。速呼东方，化炁入脚。急急如上帝律令。
　　右符太一号神将，与亡魂无脚者接脚。
　　开聋哑符
　　咒曰
　　东明西鸣，不得不行。入耳无间，速速传声。上应虚皇，师旷通灵。急急如律令。
　　又咒
　　天开地裂，人生脑裂。开其聋哑，立便能说。
　　左右开道印，任信用一物，想作降魔杵，刺其口耳，太一号神将与亡者开聪疾疾。
　　瞽目符
　　咒曰
　　日月阴阳，二精炁生。七星上应，离娄金针。今蒙太上法，速与开光明。急急如上帝律令。
　　右符太一号神将，降圣开眼，睹见光明o
　　接骨符
　　咒曰
　　三尸蔽髓，神流天罡，救接骨头，急急如律令。
　　右符太一号神将，法力填补损处，跛躄能行，疼处速止。
　　偃水符
　　咒曰
　　其有含冤，负气避罪。愚痴水鬼，牵仍故役。溺死翻舟，覆浪永劫。同徒运石，堆砂腹常。鼓急今有，太上偃水。符法请神，将为亡魂。偃其水令。四肢调泰，六脉安和。急急如律令。
　　治肿毒虚浮符
　　咒曰
　　其有亡魂，廱疽疮毒，炁体虚浮，仗此符光，即令消散。急急如律令。
　　治遭刑自刎定痛止血符
　　咒曰
　　其有亡魂，夙业犯法，自刎刑伤，斗敌被谋，悮遭劽斧，仗此符命，定痛止血，长肌无痕。急急如律令。
　　催生符斗罡
　　点中默念咒曰
　　妇人怀妊，鸟兽含胎。已生未生，皆得生成。急急如律令。
　　右符迭书北帝敕，急出斗讳，七转顺下。
　　谨请双保之母，速赐真炁，救鬼魂生天。急急如律令。
　　全形具体符
　　咒曰
　　玉清元始尊，敕下天医神。完全枯朽骨，普济度亡人。急急如律令。
　　全血符
　　生成五脏符
　　接绩肱首符玉诀，东炁
　　咒曰
　　太上慈悲，肱首能完。形神俱备，上朝玉房。急急如律令。
　　安舌绩颈符北斗讳，南斗讳
　　咒曰
　　普受开度，死魂生身。身得受生，上闻诸天。诸天之上，各有生门。急急如律令。中理五炁，混合百神。十转回灵，万黑齐仙。仙道贵生，无量度人。上开八门，飞天法轮。罪福禁戒，宿命因缘。普受开度，死魂生身。急急如律令。
　　金刀断索符
　　咒曰
　　太上有敕，普救群生。金刀断索，保固全形。急急如律令。
　　解索断绳符
　　咒曰
　　杳杳冥冥，太初无形。何物可系，何物可萦。为汝不苏，遂缠此形。我今为汝，金刀断绳。五苦八难，悉得肃清。照彻本原，上升玉庭。急急如律令。再念：三魂归绛宅，七魄返元宫。
　　存身为太乙，掐寅文，念咒毕，取鬼户炁吹，以金刀诀拂断，至剑诀，西炁。
　　开咽喉符黑上，朱书
　　咒曰
　　浩晶生法炁，氤氲凝天地。两曜共澄彻，五纬交相通。三光焕已明，宝炁凝三宫。帝乡会九老，咽服百骸丰。金华照光景，身与日月同。念道上圣前，万劫寿无穷。急急如律令。
　　荡秽章
　　师曰：天医完其形，监生解其结。但一身秽垢，何以清洁。须用符文，为其涤荡，使身形莹净，方可临坛受度也。
　　九凤破秽符
　　九凤将军 天回地转 回专天玄 九凤却秽君度九凤荡秽君度九凤收秽君度九凤解秽君度
　　清神符
　　咒曰
　　玉清圣境式，元始天尊敕。九凤真官行，合明天帝日。急急如律令。
　　解秽符
　　荡秽符步斗，天门炁
　　咒曰
　　三炁郁回，九凤飞来。幡舞八方，上应太微。焚荡邪秽，朱丹吐怡。神符檄命，仰召灵晖。急急如律令。
　　沐浴章
　　师曰：夫人处世多染六尘，死入幽阴。又以阴炁淇蒙，则重重厌秽障翳，以致一性尘昏。故上玄出示宝符，使五香灌溉，清净魂神，期可超化矣。
　　变浴室符中篇书之
　　搅水符
　　左子文，念东井咒，搅水，再本师诀，历至二旨甲下，入上诀，左右手俱作。次以左袖引男，右袖引女。
　　咒曰
　　搅水清清，人得此水。耳目聪明，鬼得此水。魂魄受生，汝等鬼众，悉来受沾。急急如律令。
　　又咒
　　水在天为银汉，在地为黄河，在人为丹田之府，在道为炼火之家。汝等众浴，万鬼灭箓，汝等受水，永无生灭。
　　唵阿那蓝诃吔耶吉哩摄。
　　男堂符
　　女室符
　　右二符，并念合明天帝日，七遍。
　　咒曰
　　元始符命，时刻升迁。亡者荡形，得获超生。急急如上帝救。
　　男堂日魂孕珠紫霞符卯文，日中金光九芒入。
　　中理五炁朱景日魂 九和十合出入华房 光象玄飕变化上清 下镇人身泥丸绛宫 绿英照韬十转回灵 养神炼形自然成真
　　咒曰
　　日中接景，司命天君。九帝齐景，三光同軿。与我同升，高奔三天。急急如律令。
　　女室月魂九灵成真符
　　黄帝中主万神无越 桃康司命太一合延 受命神功白帝侍魄 升迁三界逍遥上清
　　咒曰
　　日中方盈，月帝元君。八景罗列，宝光负形。身生玉液，内炼外清。急急如律令。
　　右符白上朱书，酉文，月中玉光十芒入
　　荡秽符
　　咒曰
　　日月二景，诸天流光。束井星君，束井炼度君，灵泽真人，救苦真人，拔度真人，天地真人，天河龙王，九凤破秽灵官，素车白马大将军，洗濯夫人，七神童子，四直引魂使者，六甲丙丁将军，引度炼沐，升证光明。谨依灵宝大法律令敕。
　　解污浴魂符白上黑书，玉诀，东炁。
　　咒曰
　　天地开明，四大为常。玄水洗秽，辟除不祥。双童守门，七灵安房。云津铺润，万炁混康。内外利贞，保兹黄裳。急急如上帝律令。
　　又符
　　沐浴形躯，脱离幽途。清诤夙业，九狱无拘。吉今香汤，瑶池甘露。百体轻快，四大调护。受衣受食，生人天处。是男是女，洗涤秽恶。急急如上帝玄科律令。
　　黄华荡形符
　　咒曰
　　天河灌东井，石景水母精。元始披长夜，天人逐月生。沐浴兰池上，龙附长庚瓶。金童洒香水，玉女擢五津。冠带耀玉质，炼度五仙形。体香万神集，承景登高明。急急如律令。
　　丹阳符
</div>
    <div class="pagination">
<a href="上清灵宝大法（宋）_page67.html">上一页</a><span>...</span><a href="上清灵宝大法（宋）_page63.html">63</a><a href="上清灵宝大法（宋）_page64.html">64</a><a href="上清灵宝大法（宋）_page65.html">65</a><a href="上清灵宝大法（宋）_page66.html">66</a><a href="上清灵宝大法（宋）_page67.html">67</a><span class="current-page">68</span><a href="上清灵宝大法（宋）_page69.html">69</a><a href="上清灵宝大法（宋）_page70.html">70</a><a href="上清灵宝大法（宋）_page71.html">71</a><a href="上清灵宝大法（宋）_page72.html">72</a><a href="上清灵宝大法（宋）_page73.html">73</a><span>...</span><a href="上清灵宝大法（宋）_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
