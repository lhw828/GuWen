<!DOCTYPE html>
<html>
<head>
    <meta charset="UTF-8">
    <title>道法会元 - 第 96 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 96 页/共 361 页</h1>
    <div class="content">　　勘到鬼神通吐因依，委炁虚妄。法师依法差神将解送酆都，或东岳，或城隍。仍量轻重送之。左手掐病人本命诀，望病人吸炁一口，闭息，默咒曰：五方雷使，大逞威灵，云集坛所，鬼神皆惊。为吾脱索，遣去邪精。吾奉北极大帝敕。
　　咒尽，掐诀通炁，吹鬼门艮上。即令神将押去。所贵生死两全，生人安泰，神鬼炁伤。此法师有功也。如欲善遣，即差神将送诣东岳，托生化形。此法师好生之德也。
　　五雷总摄符
　　天火雷神地火雷神五雷降灵锁鬼关精玉帝勑下斩灭邪精急急
　　一转天地动二转六神藏三转四煞没四转雷火腾五转霹雳发六
　　转山鬼死七转收摄一切逆天炁道一十五种不正为祸鬼神并赴五雷魁罡之下受死不得动作急急如律令敕
　　右符黄纸墨书。凝定闭息，存雷声震地，符光万丈，仍取东南炁吹入符两丁。
　　道法会元卷之五十九竟
　　道法会元卷之六十
　　上情玉枢五雷真文
　　敕病人身
　　法师变神、握诀存想毕，左手擎水盂，右手执剑，叩齿七通，闭目存四兽环布。次步入天门，次入文、入水、入火、入金、入木，至土住脚，旋身入斗中。左踏火，一右仰踏土，土横火直，如丁字。
　　密咒曰： 天精地灵，神鬼合形，急急如北极大帝律令。月中太阴，日中太阳。五星璇玑，太乙魁罡。吾水一噀，万鬼灭亡。急急如太上老君律令敕。
　　咒毕，以剑指病人噀之。再咒曰：
　　谨故弟子某身中三万精光，八万灵府，五脏帝君，左魂右魄，咸不动惊。青龙白虎，朱雀勾陈，玄武赤帝，守弟子洞房。然后身中邪怪，速斩灭亡。传尸蛊疰，疫毒瘟艎，九州社令，不得收藏。当境土地，听吾指示。司命灶君，家先宅神。吾水一噀！不得令嗔。有罪者诛，无罪者伸。速离病体，道炁降真。急急如太极帝君律令敕。
　　法师再叩齿，念天蓬咒、真武咒，毕，仗剑噀水，再出门，叮咛门神曰：
　　此间土地，门丞户尉。守护神符，不得放令邪精魍魉、山魈精灵、蛊毒鬼祟、妖鬼不祥入门。一如帝君律令。
　　法师噀水，毕，以剑指敕病人。谓病者有祟在身，故以剑指之也。
　　敕病人罡式 
　　欻火大神符
　　左眼为日 右眼为月 天圆地方 乾坎艮震巽离坤兑 东方蛮雷速起　南方蛮雷速起　西方蛮雷速起　北方蛮雷速起　中央起速 拖天拽地高擎火云 左扇五岳天星坠落 右扇昆丘四海停流 上帝有敕扫荡九州应有不顺化作微尘急急准五雷敕 雷火烧鬼鬼灭神愁急急奉紫微大帝敕 火车万丈焚鬼减灾丙丁荧惑须尔驾来 五方蛮雷使者喷吐火云急急疾摄 五雷五雷速降九垓上帝有敕鞭龙扫埃木精下付吐云行魁急速降福扶衰 飞索六合龙见缚 流火太空神鬼消踪 雷公左执命师行风 火电令母忽右忽侍
　　合形
　　此符乃大神真形，能立致晴雨，诛伐邪精。昔许吴二君师丁义神方，而得此妙也。
　　青龙符
　　火震车雷扬疾鞭起 三五铁面祛驾腥烟急疾 扫灭秽恶 洗涤邪源 神威一怒 电掣云軿急急如雷霆都司律令敕
　　右掐卯文，取东方青炁，合肝炁，嘘入符申。
　　六灵火符
　　催生治病
　　去痁痢疾
　　去蛊　
　　去毒
　　下鬼妖炁
　　治邪妖癫病
　　已上六符用朱书吞服或烧用桃条煎汤调而吞之。
　　六神灵符
　　每月逢斗中神将下降日，祭之，书符。
　　正月七日，二月八日，三月三日，四月六日，五月一日，六月九日，七月二日，八月五日，九月四日，十月二日，十一月十日，十二月十九日。已上斗中神将下降日，法师虔备酒果祭之，然后书符。
　　此符能断蛊毒金精。
　　断虫蝗符
　　右符梓木简书之，埋於社庙中。
　　催生符
　　敕咒
　　监生大神，掌生之灵。催魂童子，七魄郎君。上帝有敕，敕度身形。邪精斩首，急速降生。急急如律令。
　　下死胎符
　　敕咒
　　既为我子，何得自亡。汝为我冤，非理来伤。太上之子，北帝为祥。速令生下，不得降殃。天开地锁，速令开张。天理顺行，吾道自扬。急急如上帝律令。
　　掐南斗长生诀，取炁布符，用长流水调符吞下。
　　治痉痨疗符
　　用桃枝乳香汤吞下。
　　治蛊毒下鬼炁符
　　用乳香桃心煎汤吞下。
　　治邪魇颠痫符
　　用桃心煎汤吞下。
　　辟火符
　　敕吮
　　丙丁之精，元炁阳明。威逞天下，祛灭火神。急急如律令。
　　掐本师诀，存用如法。
　　去疫毒符
　　用桃汤吞下，或佩带，镇贴。
　　治蛊毒符
　　以绛纱囊盛，系肘后，男左女右。佩带镇贴皆可通用。
　　道法会元卷之六十竟
　　道法会元卷之六十一
　　高上神霄玉枢斩勘五雷大法
　　夫五雷者，皆元始祖炁之所化也。祖炁既肇，太极立焉。故天一生水，位乎坎。地二生火，位乎离。天三生木，位乎震。地二生火，位乎离。天三生土，位乎震。地四生金，位乎兑。天五生土，则有五斗、五星、五岳之名，其实五炁所化也。五炁顺布，四时行焉，万物生焉，化无所穷。其或阴阳不调，旱涝为虐，则皆五炁失度而致也。惟斩勘五雷法者，以道为体，以法为用。内而修之，斩灭尸鬼，勘合玄机，攒簇五行，合和四象，水火既济，金木交并，日炼月烹，胎脱神化，为高上之仙。外而用之，则斩除妖孽，勘合雷霆，呼吸五炁之精二混合五雷之将。所谓中理五炁，混合百神，以我元命之神，召彼虚无之神，以我本身之炁，合彼虚无之炁。加之步罡诀目秘咒灵符，斡动化机，若合符契，运雷霆於掌上，包天地於身中。曰旸而旸，曰雨而雨。故感应速如影响。易曰：刚柔相摩，八卦相荡，鼓之以雷霆，润之以风雨，即此法此道之妙用也。倘非深造妙化，未易语此。若夫辅正除邪。诛妖御毒，特谈笑中事。然雷令威严，行者毋忽，轻泄漏慢，天罚难逃，宝而秘之。凡求仙慕道之士，不炼内丹，形还外灭。不施符水，不达三天。不积阴功，道果难成。太素大夫凝神殿侍宸王俊文卿序。
　　将班
　　元上玄皇至尊九天雷首欻火律令大仙都天元帅烟都炎云帝君大忠大孝欻火律令大神邓伯温，掌雷霆火光霹雳银牙耀目提点三界铁笔演法大判官辛汉臣，太乙捷疾火雷报应使者张元伯，总摄大将都雷程曼卿，
　　鬼面蓝身朱发，形貌猛烈。金甲绯袍绿靴，右手执刀，左手执斧。
　　雷公江赫冲，
　　朱发蓝身，青衣，手执雷槌。
　　雷母秀文英，
　　炁发朱衣，两手电光。
　　风伯方道彰，
　　青发，炁帻绿衣，两手风轮。
　　雨师陈华夫，
　　炁发，炁帻，水轮。
　　五雷主宰
　　天雷威雄三郎，
　　神雷望江三郎，
　　龙雷石璧三郎，
　　水雷玉泉三郎，
　　社雷竞渡三郎，
　　蛮雷竹林三郎。
　　四溟大神
　　东溟玉雷浩师大神，
　　南溟火光流晶大神，
　　西溟巨乘太华大神，
　　北溟洞阳幽灵大神。
　　十二功曹
　　甲日登明将贺庆，青衣金甲。青炁，寅文。
　　乙日河魁将杨能，碧衣金甲。碧炁，卯文。
　　丙日从魁将朱士恭，赤衣金甲。赤炁，巳文。
　　丁日传送将马定，绛衣金甲。绛炁，午文。
　　戊日小吉将王质，黄衣金甲。黄炁，辰文。
　　巳日胜光将李忠，浅黄衣金甲。浅黄炁，戌文。
　　庚日太乙将张元，白衣金甲。白炁，申文。
　　辛日天罡将王言，素衣金甲。素炁，酉文。
　　壬日太冲将季评，炁衣金甲。炁羔，亥文。
　　癸日功曹将祁永仁，浅炁衣金甲。浅炁炁，子文。
　　直坛大吉将邦明，黄衣金甲。黄炁，丑文
</div>
    <div class="pagination">
<a href="道法会元_page95.html">上一页</a><span>...</span><a href="道法会元_page91.html">91</a><a href="道法会元_page92.html">92</a><a href="道法会元_page93.html">93</a><a href="道法会元_page94.html">94</a><a href="道法会元_page95.html">95</a><span class="current-page">96</span><a href="道法会元_page97.html">97</a><a href="道法会元_page98.html">98</a><a href="道法会元_page99.html">99</a><a href="道法会元_page100.html">100</a><a href="道法会元_page101.html">101</a><span>...</span><a href="道法会元_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
