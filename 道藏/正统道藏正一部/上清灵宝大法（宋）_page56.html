<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 56 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 56 页/共 133 页</h1>
    <div class="content">　　绿绣袍，紫抹额，面紫色，碧玉束带，佩鱼尾刀，绿靴，一手执金槌。余并同上部。此三员主子午生人。
　　丁 ，胡 ，卓申之，此三员主丑亥生人。王浒，王□，刘子和，此三员主寅戍生人。
　　仔天□，任□，曾元 ，此三员主卯巳未生人。邵公权，凌飞真，孔□□，此三员主辰申酉生人。
　　已上使者，并绯衣，朝天幞头。
　　七道功曹
　　天道功曹郜天真，地道功曹冉文魅，人道功曹胡□，仙道功曹索忠，鬼道功曹翟□ ，神道功曹祖公弼，业道功曹葛 。
　　右功曹各有一百二十员，所大法用者，七员主之。
　　童子二员
　　玉府监魂童子徐移真，玉府引魂童子孔万卿。
　　右童子各有一百二十员，此二员主之。
　　监狱使者二员
　　阳耀通关坛使者刘□□。
　　阴灵摄魂坛使者明唌唌。
　　追摄神将
　　四门追魂神将宋，杜，张，马。
　　天大收魂将王开，地大摄魂将郑欲，一呼使者张海，一吸使者刘青，监魂使者贺弼，引魂真人王精，追魂大将张记，追魂童子雷震。
　　清清泠泠天洞天真使者彭大年，
　　铁迹台光使者许昌，
　　追魂捷疾使者王精。
　　普现通目大将军袁照，青黑二神王许。
　　提魂摄魄一司官众，一百二十五人。
　　霹雳迷魂昏遁使者，一百二十人。
　　降真召灵符使，一百二十人。
　　五道大神，六甲开导使者，泰山沿路土地，监守亡魂去来使者，察命灵童，司命童子。
　　神虎印章
　　师曰：几行神虎玉文符札，各有印章，须当祭而用之。若有符而无印，则是有兵无将。若有印而无符，则是有将无兵。符印无诀，步呈召役，阙一不真。故灵宝法中贵於十全，未闻有违戾而行之者应矣。
　　诸印
　　北魁玄范府印，雄左印，雌右印，神虎玉札印，神虎总摄印，大魁总监印。
　　已上并见印篆轨范门。
　　祭印法
　　法曰：用茶酒时果九分，於九告日置靖室中供养，依法祭之。
　　祭印咒
　　天一北祚，太一紫元。北魁玄范，神虎玄伯。斗中大圣，玉女追魂。十方精光，随我降灵。一呼一吸，入我印中。随炁而出，随炁而行。变化亿千，元亨利贞。急急如神虎勑。
　　右咒面北念十四遍，吸炁一十二口吹之。想北魁下有紫玄之炁九道，降入印中。存诸将随香烟乘紫玄之炁，俱入印中。再拜咒之。咒毕，以酒沃印，覆於净盆中，化金钱四分在印上。次收於净处，用绛囊盛之，勿令人见，见则不灵。后十二年方再刊，申奏换之。以旧印弃於岩洞无人之处。
　　建阴阳二坛式
　　师曰：凡建大斋，於艮户卜一室，立神虎之堂，向南设官将几案，香花一一具备。次以净土就堂中立阳耀通关坛於左畔，立阴灵摄魂坛於右畔，各方圆三尺六寸，打令平正，各立坛牌及左右监狱使者之牌。一室周回，并以白素作幕，使不染尘埃之色。当先如法祭混元玉札，次方立坛。备茶酒果蕨，祭设神虎官将。依式变神步歪，关召次第行持。以剑就土上画之，安雄左印於阳坛之心，雌右印於阴坛之心，中问几案止然一炬明灯，并安监引童子符及神虎诸符。又以二器盛水，浸神虎追魂符各一道，亦安坛心牌下，祝官将一面追魂赴坛现形。次以现形符三道，内一道同关牒冥财数分烧之，一道沈水中，一道法师自服之。将符水左手托定，右手仗剑，念天一北祚咒七次，吸鬼门炁入水中，噀洒二坛。讫余水留几案上，即帘幕遮护，密封堂门，禁人来往。至期召魂，方卷帘幕，将旛安於二坛之左右。仍用通现、幽释、通语、通目等符，焚水中，酒之及童子身上。次令童子指其端，良久仿髴窥其踪。若孝子忠孝慈义意切，必睹形神，可交言语历历可扣。如生人悲泣，惊魂飞扬即远矣。若生人欢喜，尽现其形。尤忌嗔怒。莫私心妄召，余无所戒也。
　　建八门召魂坛式
　　师曰：欲召魂现形，当於神虎堂中间立八门，召魂坛相去八尺一仞地。又云於旷野净处空地立，用黄细土平铺，阔四尺九寸，四围开八门，以红彩左纽长九尺，或一丈五尺，量地围之。八门共用铁纂十六枚，各长六寸，下以白牌书八门之号，及篆八符，分布八门。以一净盆贮仙药汤，安於坛心，内浸铁迹台宝光章。次以净葵缚作人形，依生前外饰衣冠服，中安大梵隐语，头上戴升天大券，悬挂於秤架钧上，令葵人空立离地三五寸许。预於前期以白缯七尺二寸，造召魂旛。男一首，女亦一首，各长三尺六寸。以竹竿长八尺四寸，系旛於竿头。男旛立於坛左，女旛立右。男旛书铁迹台字，女旛书宝光章字。中心立召魂诸旛，如期行摄召仪，令童男室女执二旛，立法师之左右，依法召祭官将，依式召请亡魂。法师右手执旛，左手插召魂诀，叩齿九通，左啸三声，右呼三声，次歌召魂咒，阴阳斗章。再念召魂咒，追魂咒，存用行持以旛蒙葵身。若阴魂来赴，其旛重坠，则竹竿势曲，与葬身秤重着地。方迎引就浴更衣，朝真受度。况炼度日远，恐亡者怕生人阳炁，散乱阴魂。再以旛引归聚魂坛，开死门入，复闭之。次取坛中水，以柳枝酒坛内十方蒙者，生形全魄，视影现形，遇引灵炼度，却开生门，引出至坛。此法如太阴炼度方用。又曰：凡建神虎坛，须用敷落五篇镇五方。乃上帝大浮黎土之图，立於中，召之立至。如无此文，则神吏无合契之光，不能到矣。行持之时，当诵魔王三章，并焚赤书玉字、八威龙文二章於室内。盖神史非天元祖炁真文玉字，不能召之。二章乃玄都至禁。元始召诸天上帝三界万灵，亦用此章。其文万圣见之，咸睹玉光而至。夫行灵宝上道，全在炼炁存神，如元始真身与元始同惠，方能洞达。如或昧此，徒劳形尔，反遭谴罚，慎之。
　　敷落五篇，赤书玉字，
　　八威龙文章　并见镇禳摄制门
　　阳耀通关坛图
　　此狱主摄所荐亡人，并亿曾万祖，远化近亡，一切魂识。
　　阴灵摄魂坛图
　　此狱主摄病死横夭，自伤被杀，囚禁系滞，久沉冥司，一切九幽魂识。
　　八门召魂坛
　　如召到魂魄，开鬼门於人门，入闭之。
　　八门牌符
　　人道 释道 仙道 地道 业道 神道 鬼道 畜到
　　右符用黄纸牌书，各高一尺四寸。亡人沾此符，乃魂魄入坛，人人皆可见现迹也。
　　铁迹台光宝章
　　日月之光照耀八方 铁迹金晃光宝台章 威光烁李 荡阴易阳 魂魄返阴 神炁贯常 八门通幽勿过死伤 魂灵召到不得隐藏
　　右符以黄绢三寸，用丹砂书，仍以伏苓、伏神、天门冬、人参、地黄各一分煎汤，用盆浸符，安八门坛中。召魂讫，以水酒坛十方黄者，生形全魄，视影现形，乃鬼神之宝也。又云：以青素朱书，长七寸，阔二寸四分，召无间罪魂。
　　坛幡二符
　　铁 迹 台 宝 光 章
　　右二符，用雌黄和辰沙书二旛，上立八门坛左右。如阳人以铁迹招之，阴人以宝光招之。玉皇诀，北炁。
　　召亡旛太一返真摄魂符
　　太上元君 紫炁通津 摄精聚魂 使者来呈 真符一召 魄合魂灵
　　爽灵伏矢蜚毒　胎光尸狗吞贼臭肺　幽精雀阴除秽
　　太上玉敕 合符通幽 摄魂使者 还聚本形 拘制酆都 风火无停 无为自化大道功深
　　祝咒
　　北帝幸神丹，诸仙谒圣颜。愿降酆都录，善恶报轮环。忽开地狱苦，罪鬼离刀山。请问何绿业，曾不间幽关。悯念迷亡子，无岸可依攀。故演真符要，宣行救世间。急急如律令。
　　右符北帝诀，北炁。
　　大魁总监召灵符
　　台光爽灵幽精 扶婴兆盘兰定淑 化元聿魄星飞泽
　　旛顶符
　　天灵地精人英鬼爽 爽灵台光幽精 尸狗伏矢雀阴吞贼蜚毒除秽 三炁化生 三魂返灵 三召速到 不受死经 阳降阴消耳目开聪 东山度化 元亨利贞
　　师曰：召魂旛可用白绢夹造，长三尺六寸，正面顶上书符，旛身墨篆太一返真符，以朱书合符盖之，用玉魁司玉印。符下写亡人姓名，两足写生死年月日时，三魂俱赴，七魄俱来；两手写迁神宝旛，引导而行，合符魂善念不更。背面顶上书日月斗形，身篆大魁总监符，两手分写二圣，用朱涂其讳，中用大魁总监印印之，两手写胎光延命，爽灵益禄，幽精绝死，尸狗，伏尸，雀阴，吞贼，辈毒，除秽，臭肺。左手云雄左玉曹统制三魂百节主魂、王伯大圣何□，右手云雌右武鸾部卫七魄血气主魄主吏大圣乔□。
　　阳耀坛男旛符
　　阴灵坛女旛符
　　神虎召魂密咒
　　阳神返汝残，阴灵来我旛。北斗天蓬敕，玄武开幽关。三魂无散失，七魄莫倾残。承此金符力，摄汝附灵旛。愿乘无上道，证汝升仙班。急急如律令。
　　上清灵宝大法卷之三十五竟
　　上清灵宝大法卷之三十六
　　洞微高士开光救苦真人宁全真授上清三洞弟子灵宝领教嗣师王契真纂
　　神虎玄范门
　　召将行持式
　　师曰：凡行召役之法，先须内炼，方可存神握固，步斗集神。或书玉札符命，或发玉札，或建阴阳二坛，或召摄亡魂，并当先行此事。惟此变通，庶可昭格。
　　法曰：召将之初，先如常式，净心口身了。次存身为枯木，左右手拾玉清诀，发心火炎炎，焚木为灰。左午文，右子文，叉腰，存肾中真火如车运转，与心火交接，起巽风吹灰去尽。叩齿一十二通，面天门吸混元祖炁一十二口，闭息小时。存天门降紫云来入顶门，存我中官有黄白缠绕而出，与紫云交接。想自身为元始，再想太一从空来至兆前，坐九头狮座。再吸太一顶中青玄之炁，合元始之炁，化作百宝光罩身。存天门有紫云碧霞，其炁散处，见神吏虎贵童女符吏，并执节捧符。兆乃拂袂，於耳目后弹。毕次通炁进前，焚香叩齿一十二通，以舌拄上腭，两运华池。次引肺无，步提魂虎迹灵罡，丁步一十三步。两手小指二指相交，大指并拾中指中节，念啸命灵罡秘咒。
　　咒曰
　　玄范北魁，掌死生至道，呼吸根蒂昌我行。玉札金虎文，万神敬听靡不从。如有违吾大道者，汝须黜职道不成。急急如北魁紫微夫人歌章律令摄。金辉斡旋齐七衡，飞歪神虎开幽关。回运天常履玄刚，回素扶婴定淑兰。泓遐扶盈映帝阿，陵昌乘明盘兆罗。和会七辰作一家，离合自然有玉葩。急急如中斗大圣勑。
　　右存神虎官将，随香烟乘紫云之炁，俱入印中。祭毕，绛袋盛之。
　　旋身面北，咒曰：唵俱赊鲁析容咤卢□摄。
　　左斗印，按心前，右剑诀，叉腰。存身为青玄玉相，叩齿三通，高声召云：
　　北魁玄范府，焚香关召日直功曹，火急到来。
　　密咒，存至，如常式。
　　功曹既到，为吾资此宝香，关召某将。遂一开召。
　　召咒
　　金门皓华，太白七非。庚辛祖炁，化应自然。召炁呼阴，承飘素微。□元聿魄，星飞泽。返步幽冥，万神奉命。急速奔驰，急急如内真夫人敕命。疾速律令。寅文，北炁。
　　一召
　　玄天玉札神虎符吏，混元真晶，与符合契。太一玄冥，通真合制。追魂摄魄，阴阳开闭。万神潜听，敢不侍卫。急急如神虎大圣敕。
　　二召
　　神虎玉札神伯主吏，神虎大圣夫人内讳，追魂使者，摄魄兵吏。禀受符命，一呼速至。宣告寒庭，不得拘滞。追魂摄魄，形影显现。灵曹大圣，来临法会。急急如上帝敕。三宫诀，北炁
　　三召
　　上灵大魔，大定神光，急急如令行。神虎一到，速若电光，急急如上帝敕。子午斗，斗炁。
　　此三咒，凡焚符召将，祝发玉札符檄，悉皆用之。
　　总咒
　　玄天玉札，神虎符文。寅卯混元合契，辰太一玄冥。巳追魂摄魄，午开阳起阴。万神敬听，敢不奉迎。神虎玉女，神虎大圣。酉追魂使者。戌摄魄吏兵。亥一召速至，子不得稽停。丑秉受符命，中中宣告寒庭。追魂摄魄，视影现形。来临法会，功奏午玉宸。谨请某将速降。玉清诀，北炁。
　　行啸命之道
　　法曰：三部使者，居渊源宫三阴之首府，总分召阴之炁，神虎居三焦之首，七玉女居七窍之穴，阳耀阴灵在左右目下，左右二圣在双鼻孔下，清玲寻魂神将在两肾，神虎使者等俱在华池之内，以灵根七转，呼吸分炁，散布升化，而出坛前。与法部神虎官吏，合为一相，随意指挥，但以一界引接乘炁而来。且啸命者，乃发心肺之炁，结合作阴风玄雾，飞发呼召神虎，则心感形通，神吏皆吟啸而临。
　　发玉札式
</div>
    <div class="pagination">
<a href="上清灵宝大法（宋）_page55.html">上一页</a><span>...</span><a href="上清灵宝大法（宋）_page51.html">51</a><a href="上清灵宝大法（宋）_page52.html">52</a><a href="上清灵宝大法（宋）_page53.html">53</a><a href="上清灵宝大法（宋）_page54.html">54</a><a href="上清灵宝大法（宋）_page55.html">55</a><span class="current-page">56</span><a href="上清灵宝大法（宋）_page57.html">57</a><a href="上清灵宝大法（宋）_page58.html">58</a><a href="上清灵宝大法（宋）_page59.html">59</a><a href="上清灵宝大法（宋）_page60.html">60</a><a href="上清灵宝大法（宋）_page61.html">61</a><span>...</span><a href="上清灵宝大法（宋）_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
