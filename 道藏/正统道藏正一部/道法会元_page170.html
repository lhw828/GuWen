<!DOCTYPE html>
<html>
<head>
    <meta charset="UTF-8">
    <title>道法会元 - 第 170 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 170 页/共 361 页</h1>
    <div class="content">　　都天大雷公，霹雳振虚空。统兵三十万，炎散空同中。霹雳四时发，例海川流洪。五雷玉枢令，何神敢不从。若有不伏者，化为清静风。
　　右双局，取五方炁，运合自己雷炁，轰雷掣电，噀水，存神发诀。
　　□□ 雷火丰卦，吹出坛前。
　　步驱龙卷水吸雷罡
　　勑天雷鸣，勑神雷鸣，勑龙雷鸣，勑水雷鸣，勑社令雷鸣。疾。下令，噀水。
　　步罡咒
　　玉帝有勑，威震雷霆。五雷召云，驱使六丁。风伯混沌，雷电奔星。天雨下降，雾沱如倾。急急如神霄真王律令。
　　右罡咒，发诀毕，於北上飞禹步罡，於中诀，打坐片时。取五方炁混合雷雨之炁上升，两手相交；阴阳交媾，如火热极，暝目发诀。
　　嘘呼吹呬
　　念咒
　　吾召束方青龙神，我今飞步登阳明。
　　天回地转覆六丁，太微命我驱雷霆。
　　火师一振流金铃，驱雷霹雳响太清。
　　霖雨霶 速降临，敢有后至先灭形。
　　一如神霄真王律令。
　　□翌 泽天夹卦。
　　右焚催雨符，见四方云拥，北风作吼，黑云盖坛。
　　召会兵咒
　　召雷将，召雷兵。扬雷鼓，伐雷精。领天将，领天兵。发天鼓，扬天星。飞金精，执火轮。布巽炁，斩妖精。
　　唵吽勑摄，五雷疾速行。张领雷兵疾速行。急急如雷祖大帝律令。
　　□呕 雷天大壮卦。
　　右取离火，合心炁，掐离诀，闭月发诀，召雷光。如见云电动，方下令召雷。
　　直日雷神何在，速至。疾。
　　右法先有雷声，不须召雷，止焚催雨符。噀水。舌挂上腭，虚书六波天主令：
　　□洛 雷水解卦。
　　念致雨咒
　　五帝五龙，降光行风。广布润泽，辅佐雷公。五湖四海，水总朝宗。神符命汝，常川听从。敢有违者，雷斧不容。急急如神霄真王降雨律令。
　　□翌 雷水解卦。
　　以四溟咒噀水，念木郎咒，敕符檄。
　　符式
　　今仰雷霆都督济民辛天君急准□□ 上令，前去某处，关借龙潭之水，卷水上云。定限某日某时速赴行坛，以应祈祷。疾。
　　年　月　日檄。具位　臣　某承檄奉行。
　　祖师高元宸照法王紫虚元君魏。
　　右噀水於五方，依前轰雷掣电发诀毕，仍前端坐，静默内观，心无杂想，如睡魔至。
　　握雷局诀末二三四指作局
　　一转六神藏，辰。二转四煞没，巳。三转动魁罡，午。四转霹雳发，离。五转雷公鸣，中。六转山鬼死，兑。七转阳兵雷将依吾法令，收摄六天断头无道之鬼，赴吾魁罡之下受死，无动无作。子，发诀。
　　握雷局诀末二三四指作局
　　一转天关正射，辰。二转霹雳交飞，卯。三转龙神吐雾，中。四转雷雨广施，离。五转飞沙走石，坤。六转山鬼伏摧，酉。七转阴霆将兵依吾法令，收摄六天断头无道之鬼，赴吾魁罡之下受死，无动无作。
　　右法祈祷，用桃木书辛帅符，及书天火青中光、风云雷雨电令卦炁於香垆内焚。凡用帝令，从小至大。先四圣令，天罡令，三光令，三官令，祖师令，真王令，九宸令，土皇令，紫微令，天皇令，逐一次第用之，必应。诸令俱出於宝珠法中，卦炁随用。如祈祷三日不应，定是此方当旱，居民等积怨大过，必须具奏三天三官首罪，祈恩请命，行持必获感通。不可心焦，苦檄将吏。又恐自己之过，反受其殃，亦宜奏帝自首罪过。凡焚符宣咒，随意召将心咒皆可。如霖雨大降毕，则取雷复坛，谢师，焚合同功德，解坛，候言功醮谢。右如风云到坛，雷雨不应，则权暂祝将下坛，於次日辰时，发催牒，讽经，启师，号召帅将如前作用。凡祈雨非为小可，乃阳行阳报。法官三日前凝神聚炁，少语忘言，以一身精炁，上合天心。实须至诚，一念中间，感动天地。夜静入室端坐，盘足，闭五户，衮水火交媾，聚炁於丹田，对局作用，焚卷水上云符。
　　此法诸将皆可用，如不用辛，则改邓、张。荡凶亦可，但於中换召法召咒，内工一同。
　　道法会元卷之一百一十三竟
　　道法会元卷之一百一十四
　　太极都雷隐书
　　太极行用议略
　　凡欲行持，先服先天祖炁，点化一身凡胎之炁。盖此先天祖炁，当以混沌未分已前求之。万法千门，皆始於此。即非父母媾精已后秽浊之炁。既得祖炁入身，点化凡俗，然后可以行持。
　　凡书符，先推生旺方，立靖室，勑召雷霆皆驻其所，充塞宇宙，自然二炁升降，天昏地黑。乃藏形变体，五炁相生，一生一成，圣胎结就。行十转回灵之道，命九天生神之机。次布祖炁於三景之中，太空生玄牝先天真土之位，运化元一黄演之炁九重，解结胞根。次运洞冥紫户之炁，九重，缠其胎元。次运长灵明仙之炁九重，缠其魂命。次运砀尸冥演田之炁九重，缠其魄命。次运五仙中灵之炁九重，缠其脏腑。次运高真冲融之炁九重，缠其灵府。次运高仙洞笈之炁九重，缠其元府。次运真灵化凝之炁九重，缠其华府。次运自然玄照之炁九重，缠其神府。以成九九八十一数，生成五脏六腑三关九宫百神内备。急运乾精於两月，下笔曰：乾精流辉玉池东。鼻为山岳，故曰：木狼太一三山雄。手持斧，曰：金锤玉斧烁天弓。一手执雷钻，曰：霹雳破石泉源通。书两足，欲其广运神力，撼山卷海，升腾阴阳，故曰：关伯撼动昆仑峰，幽灵翻海玄冥同。书其爪欲锐，故曰：黄利持剑斩璃蜻。然后召起天雷龙水社。鼓动奋发而为两翅，故曰：双膊飞行游太空。书圆光，欲其光锋照曜入符，即见大神奋翅，神龙哮吼，飞腾宇宙。乃先天大法，玄成之骨髓也。
　　凡祭雷，当预於一日前具奏始祖，及申宗师，大书勑召一道，差张使者承领前去召集外，其日发檄差将催召，登坛，行团兵符及诸督捉符。
　　主将
　　雷霆主令欻火律令炎帝邓天君伯温。
　　四季十五蛮雷
　　春三令蛮雷：呼风哑，咄黎遮，叉鸠罗。
　　夏三令蛮雷：水鸠鸬，暖炎寮，石阿雄。
　　秋三令蛮雷：旭执圭，多伯言，孙贞耳。
　　冬三令蛮雷：吴猛，黄荆，钊振宗。
　　掌四季令：荧曜灵，郎圭延，闵鸠陀。
　　五方蛮雷
　　东方圣光威灵震动雷霹雳部瞿亨，
　　南方震电瞰吼雷霹雳部孔光，
　　西方白殿电光八灵八猖邵阳霹雳部卫贞
　　北方黑云奔雾六彼卷水震雷霹雳部扈青，
　　中央驱雷飞云大洞统领八方雷车威勇猛雷霹雳部任灵。
　　十二时令雷王。
　　二十八宿雷王。
　　二十四炁雷王。
　　天雷十二雷王。
　　地雷十二雷王。
　　水雷十二雷王。
　　雷霆三劫三十六位灵官仙吏。
　　五方游逻地境大神。
　　中天起雷帝字八车符
　　内入道祖讳 太初混沌太极杳冥太素旋绕二仪合生三五纵横四七耀灵佩此神印飞伏相生雷公将军降于帝庭急急如道祖鸣雷律令 四季雷王速起祈雨四笔倒上鸣雷鼓伐邪殃折晴四笔顺下 乾坎艮震巽离坤兑八门雷令刊合雷王 轰天天门开轰地地户裂或止书一轰字祉书五轰字念前五方蛮雷名 八卦雷王罗天列地活捉生擒祈雨旱魃之精祈晴霪雨之精治瘟疫疠之鬼伐邪不正之神已上随事改换入用 从内顺转子丑寅卯辰巳午未申酉戌亥十二时令雷王手剔口念逐时升降 从内逆转角亢氐房心尾箕斗牛女虚危室壁奎娄冑昴毕觜参井鬼柳星张翼轸二十八宿雷王速出乾坤左牛自辰上起角亢至巳翼轸终上笔用左转 从内顺转起云篆二十四雷王速出要道之方催起祈雨云云布乾坤雷震天上地祈晴除阴翳日月朗明祈雪密布彤云乱飘瑞雪伐邪鸣雷鼓伐邪精用二十四转出笔
　　顺转上元一品赐福天官速统天雷部天部霆司十二位雷公刑司录灵威官威严驱雄驾猛闪电圣母风伯雨师行雨龙王猛烈天神善恶判官从官符使等入符再念玉帝宣命咒至急急如道祖元阳大帝律令见后 顺转巽出中元二品赦罪地官速统地雷部地部霆司十二位雷公依前段至等入符再念五岳承令咒 逆转坤出下元三品解厄水官速统水雷部水部霆司十二位雷公依前段至等入符再念移山霹雳咒 雷霆六合内座十二位总星灵官仙吏再念道君运化咒至急急如道祖至尊律令神霄真王 雷霆六合外座三十六位凶星燥火灵官仙吏冲天动地击阴剥阳役雷鸣响凶星大曜三十六位灵官仙吏再念太一施令咒五符奉律咒霹雳发水咒急急如道祖鸣雷律令 东方游逻地境大神速轰南方游逻地境大神速轰西方游逻地境大神速轰北方游逻地境大神速轰中央游地境大神速轰 离火将军速起坤土将军速起兑金将军速起乾金将军速起坎水将军速起艮土将军速起震木将军速起巽木将军速起 念天童咒涂自离上起顺转巽上至乾出笔
　　五帝宣命咒
　　五帝宣命，阴阳辟开。四令奉告，六甲分明。霹雳一震，发水俱兴。天道勑行，十雨齐临。八风承令，兴云雾暝。闪电光彻，行雨沸腾。急急如道祖元阳大帝律令勑。
　　五岳承令咒
　　五岳承令，四渎奉行。八节应序，六候传言。大川听令，溪谷齐宣。五湖万泽，四海倾开。鸣鼓击伐，轰轮急催。大车起焰，火轮飞腾。急急如道祖元阳大帝律令。
　　移山霹雳咒
　　移山霹雳，布霜掌令。闪电撒火，破阵摧倾。降雪兑坎，走石飞腾。洒雨龙行。降瘟甲庚。袪邪灭迹，火印翦形。黑暗除秽，光明速兴。急急如道祖元阳大帝律令。
　　道君运化咒
　　道君运化，湘水星平。君毋东覆，都帅应灵。众罡摧伏，九胜台光。河都洛瑞，九空变迁。虎鞭威摄，福德总权。从事催度，太始命传。都雷奉勑，受命先天。急急如道祖至尊律令神霄玉清真王大帝勑。
　　太一施令咒
　　太一施令，炽星玄泓。炎帝辉耀，玉皇总权。火星光烛，金星应玄。水星飞坎，土曜混明。炎输帝发，天一轰轮。冰轮障塞，天定光明。急急如道祖鸣雷大帝律令。
　　五符奉律咒
　　五符奉律，天曹准勑。地府迅速，风伯四张。雷公皓齿，电母扬光。雨师飞洒，风云四舒。唐符六合，国印收魔。天关应运，地轴前奔。急急如道祖鸣雷大帝律令。
　　霹雳发水咒
　　霹雳发水，甘泽潜施。华盖晃曜，盛事交行。武库蔽合，瑞霞光亨。破敌合律，兵权飞腾。沈溺应瑞，炎光掣轰。飞电雨滴，祥光变迁。急急如道祖鸣雷大帝律令。
　　天童咒
　　唵嚤咤呖唵咭□咤嚤摄馘哪唵咽气和。中养三魂，内育七魄。雷公电母，随鼓而击。铜牙铁爪，唵飞毛羽咤摄。唵充南北，摄至东西。临□色仄，馘逐飞空。黄中理炁，黑暗荡荡。震起斗牛，神奔鬼愁。三令闭塞，五申徘徊。金神腾驾，木郎大神。水冲玄户，火降离明。土安五宫，日月朗明。龙虎交横，风雨应生。江河倒逆，山岳摧崩。冲天破地，万丈兴行。五帝雷公，阴阳雷公，四令雷公，六．甲雷公，霹雳雷公，发水雷公，八风雷公，十雨雷公，闪电雷公，天道雷公，兴云雷公，行雨雷公。此是天雷十二。五岳雷公，四渍雷公，八节雷公，六候雷公，大川雷公，溪谷雷公，五湖雷公，四海雷公，鸣鼓雷公，轰轮雷公，火车雷公，火轮雷公。即地雷十二。 移山雷公，走石雷公，撒火雷公，洒雨雷公，降雪雷公，降瘟雷公，布霜雷公，破阵雷公，驱邪雷公，光明雷公，黑暗雷公，火印雷公。即神雷十二。雷公掣电，所以无虞。海龟金玉，宝藏龙珠。世间之宝，是吾所聚。天下鬼神，受吾所袪。有一不伏，雷斧劈诛，唵。勑雷帅五雷主宰欻火伯温，铁笔大仙猛吏汉臣，关伯大神邵阳将军，谢仙将军，火铃将军，火轮将军，五雷将军，左右将军，木郎大神，雷师皓翁，天丁力士，雷公电母，风伯雨师，行雨龙王，苍牙大神，都水使者，五雷使者，察善使者，莫赚使者，斩勘使者，掌龙使者，罚恶使者，掌令上吏，清思仙娘，紫光童子，驱雷使神，驱邪灭精，救助群品，家国安宁。九天有命，秘光勑煞。南宫雷部元帅雷兵准令奉行。唵。勑欻火都元帅。九天勑命，离精神。唵。勑煞摄。横天巨霸速起。急急如道祖呜雷大帝律令。
　　大威德咒
　　唵吽吽，三檀那韩难延乾夷摄。勑起九天都火部无边大力神王，勑起九天大雷火，电火，飞火，欻火，焰火，流火，掷火，七星火，霹雳火，谢仙火，炎雷烈火，九天都火雷王，严驾夔龙，坐骑飞虎，狮子白择，獬豸麒麟，火驼火象，火马火雕，火兽万群，铜头铁面，面万神兵。五帝节銊，四天游行。帝锺振响，魔鬼皆惊。洞天福地，岳渎幽灵。山倾木陷，百谷沸腾。何神不伏，何鬼敢当。不伏顺行，巨口风王。火郎火女，从天降下。丙丁将军，自地涌出。火云布起，八龙飞奔。都天五将，啖雷发声。飞砂走石，拔树移根。风轮左拥，火车右行。照耀三界，化作赤城。八卦斗底，罗布四围。威罩天下，炎众烈威。鬼妖见者，入地万丈，化作灰飞。古木恶庙，永劫沈泥。急急如九天都火部无量火雷风轮律令。
　　水雷四溟咒
　　护明元辉素华金，天英斗魁玄灵神。
　　太一元君统水兵，蓬莱使者都水庭。
　　弱水莹澈无纤凝，总摄河源归四溟。
　　四溟之神天一精，行车运水开天城。
　　太阴寒水九坎垧，中有洞阳玄幽灵。
　　玉雷皓师迅发声，巨乘太华天马程。
　　流晶郁光奔火铃，黑云叆叇海炁升。
　　下澎百川雨如绳，肤寸之泽沟浍盈。
　　雨师元隶罗喉精，持命速达箕毕星。
</div>
    <div class="pagination">
<a href="道法会元_page169.html">上一页</a><span>...</span><a href="道法会元_page165.html">165</a><a href="道法会元_page166.html">166</a><a href="道法会元_page167.html">167</a><a href="道法会元_page168.html">168</a><a href="道法会元_page169.html">169</a><span class="current-page">170</span><a href="道法会元_page171.html">171</a><a href="道法会元_page172.html">172</a><a href="道法会元_page173.html">173</a><a href="道法会元_page174.html">174</a><a href="道法会元_page175.html">175</a><span>...</span><a href="道法会元_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
