<!DOCTYPE html>
<html>
<head>
    <meta charset="UTF-8">
    <title>道法会元 - 第 55 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 55 页/共 361 页</h1>
    <div class="content">　　存功曹土地承命而去。次念慈尊号，及救苦经。存三境慈尊诸天梵炁下映兆身。敛息规中，默运金光透出顶门，上接霄汉，监度众真，浮空而至，法中将吏洋洋左右。次上香默启。
　　称职臣某，稽首皈命，志心上告
　　虚无自然元始天尊，玉宸道君灵宝天尊，太上老君道德天尊，南极长生大帝统天元圣天尊，东极青华大帝太一救苦天尊，九天可韩丈人，朱陵度命天尊，十方救苦天尊，真人童子诸天帝尊，日君月后，北斗南辰，五星列宿，万象高真，清微宗主真元妙化上帝太初天君，紫宸太华天帝上清玄一三真君，三元三官大帝，法主四圣真君，祖师三天教主正一天师显佑真君，高元宸照法王清真紫虚元君，太极左宫仙公冲应孚佑真君，九州都仙太史高明大使真君，正一嗣师系师女师真君，太和依玄元君，灵妙和凝元君，灵光圣母元君，元上侍宸金阙昭凝妙道保仙元君，琼室洞清郭元君，福和耀真傅元君，龙光道明姚元君，紫英玉惠高元君，洞阳上宰清虚华真人，青城山通慧朱真人，云山保一李真人，眉山混隐南真人，丹山雷渊黄真人，西山真息熊真人，泰智冲和彭真人，洞渊尘外曾真人，浚仪元阳赵真人，清微，灵宝、道德、正一诸派历代宗师仙众，南昌上下宫，南陵枢府，朱陵火府，灵宝大法司，上清黄箓院，东极善政院，聚魂五总府，诸司真宰，三界内外应感仙灵，咸赐恩光，开明长夜，摄魂制魄，监真度生。再伸礼请
　　九斗阳芒流金火铃大将威雷浮光刘天君，上清神烈阴阳苟毕二雷君，玉清主水火王赵二将军，水火二司炼度官属，天医监生合干神员，神虎何乔二大圣，三部使者，七真玉女，承差龙天飞元摄魂徐符使，三元五道追摄等神，本佩法箓诸司官将，城隍祀典社令之神，云集行坛，各共乃职。仰凭二宝慈尊慧力，摄化法食，周遍十方，降流道炁祥光，医炼河沙鬼众，俾沾道渥，各证生方。
　　次结五岳印，请降三境慈尊慧光，下照幽关。师内运神光，烁开鬼尸，仍取鬼炁，吹布于前，诸类幽魂乘光而至，退摄官将部领序列坛前。
　　谨请承差龙天飞元摄魂徐符使，神虎何乔二大圣，三使者，七玉女，追摄等官，火速引领十方无极世界一切魔灵道、人伦道、地岳道，饿鬼道、畜生道诸类男女孤魂，劫亡苦爽，及宿今负恩负义负命负财冤债仇怨囚徒，山川竹木水石精灵，坛社祠庙鬼神等众，悉承道力，来赴灵场。各令涤虑洗心，和冤释对。
　　念想执迷，结成冤对。想灭念灭，冤对亦无。次默念：
　　天尊慈悯九夜沈魂，递相执对，不悟摄因。摄因本无，妄想非真。凝神清净，冤对停轮。
　　众魂省悟，恩怨两忘。次密召官将医治曰：
　　谨请天医大圣，六职治官，治病功曹，掌药仙吏，飞行变化，布炁分真，医疗众魂，荡除垢秽。
　　天医仙灵效职，委注道炁攻疗。师内运五行真元正炁，遍布魂爽，次密咒曰：
　　喨□呢□啼哩娑诃。
　　次运真水降注华池。我之身心无垢，众魂皆得清净。次密念丹阳咒一遍：龙汉荡荡，无形无名。渺渺亿劫，黄道开明。神清朗耀，九炁吐精。玉虚澄辉，太霞高明。元始开化，诸天齐临。三元导养，二象摄生。朽树固根，已枯使荣。蠢动蜎息，一切冥灵。怀胎含孕，俱得生成。亡者命过，魂归三清。魄受炼度，南宫变形。今日大吉，皆得光明。五帝监映，普告万灵。天神地祇，及诸河源。五岳四读，及诸名山。洞玄洞虚，洞空洞仙。无极大道，至真尊神。无穷无极，普监度生。地根断绝，玄都纪名。众真监映，一切咸听。
　　念甘露开咽喉咒
　　唵哩□唏呯咤唏摄华耶。一炁九徧。
　　降注太上灵光天中甘露，合已华池
　　真炁，遍布斛食，摄化无穷，悉皆饱满。
　　次化食
　　唵□□嗌唏哆哩□吽。一炁七徧。
　　念大梵隐语
　　念甘露五厨咒各一徧
　　散食咒曰：
　　我设清净供，普施幽灵众。一粒徧十方，河沙鬼神共。
　　散食讫说教云：
　　诸仙子等，饥虚饱满，疾患廖痊，执对消除，冤仇和释。更能皈依道，兔堕地狱。皈依经，兔堕饿鬼。皈依师，免堕畜生。又能持受九真妙戒，当消九幽大罪。能结四大誓愿，当证无上道果。今以逐一宣传，各宜一心听受。
　　三皈依者：
　　皈依大罗玉京妙道。皈依华堂内景王经。皈依人天得道宗师。
　　九真戒曰：
　　一者克勤，忠於君主。二者敬让，孝养父母。三者不杀，慈救众生。四者不淫，正身处物。五者不盗，推义损己。六者不嗔，凶怒凌人。七者不诈，谄贼害善。八者不骄，傲忽至真。九者不二，奉戒专一。
　　四大誓愿：
　　誓愿了明本性，不堕迷津。誓愿启大慈悲，离诸情欲。誓愿广修福德，普济群生。誓愿皈奉真宗，赞扬道化。
　　如上皈戒，检束身心。愿力扶持，终劫不昧。更须摄炼，即遂往生。谨请上清神烈阴阳苟毕二雷君，玉清主水火王赵二将军，炼度宫属，监生神员，摄降阳明阴精，助吾真灵，普为众魂，丰加炼度。
　　师端坐静默，密念水咒：
　　亶晖存，朗清存。各七徧。
　　次升降阴阳，摄情还性，摄性归元，凝聚规中，阳光充溢，盎然如春。受炼众魂，如在太阳景内，宛如万点星光，便当超度。
　　诸仙子等，惩忿窒欲，成返还既济之方；舍妄归真，证明慧洞清之妙。永无拘滞，便可超升。谨请九斗阳芒流金火铃大将威雷浮光刘天君，同元承差追摄官将，护送仙魂径上南宫，生天得道。
　　师运真火透出天门，流铃八冲，光辉十极，速飞南斗一座于空中。
　　离巳。旨辰。火离。天坤。尊未。胜。午剔出。密咒曰：火铃炎炽，飞徧八方。摄送亡爽，上生天堂。
　　众魂乘光上朝丹极，升入无形。师稽首瞻送，回向云：
　　愿以此功德，回向大慈尊。嘉被我宗亲，师资并眷属，普及诸众生，皆成无上道。
　　次解坐
　　龙天飞元摄魂玉符
　　右符朱批於追魂牒上年月之左。如别以黄纸书，贴於牒前，亦可。
　　元始符命生天宝箓
　　右箓普告
　　三界，昭示万灵，拔度神魂，超登
　　仙界，一如
　　告命。
　　年　月　日告下。　具位　　臣某承诰奉行。
　　丹阳符
　　右符行炼时焚水盂中，用青纸或皂纸皆可用。
　　道法会元卷之三十四竟
　　道法会元卷之三十五
　　清微通明炼度文检
　　凡欲自行祭炼，须依此式，徧告
　　真司，然后方可奉行，庶几有所凭据，不俟幽冥。文式于后。
　　奏慈鸟
　　具位小兆臣姓某诚惶诚恐稽首顿首再拜上言：臣不避
　　风刀，冒干。
　　天造。臣幸以夙缘得生某州分野某府县某处，建立某坛靖焚修。言念臣忝处人伦，玄门，叨参道法，祖宗垂荫，思厚德以难酬，劫运循环，念沈魂之何限。欲积功而累行，须拔祖以济幽。是用护以尝於某年某月某日为始，涓以南宫开度之日，月取三夕，恭依清微龙天通明大法，炼度法界诸类孤魂、以及劫亡苦爽囚徒，四负冤债等众，并山川竹木水石精灵，坛社祠庙鬼神滞魄，各离冥累，超证生方。
　　集此微因，皈干
　　道渥。求度臣祖宗父母，眷属男女，历劫种亲，师资姻友，咸臻快乐，早证真常。次为臣忏洗罪愆，解消业障。廷迎善庆，资扶眷累。增益道缘。庶令臣度世无魔，获安靖和平之祉；修真有分，证虚无清静之天。道法显扬，灾殃殄灭。等因。兹当祇事之初，未敢自专，谨具状奏闻者。
　　右臣谨馑具状，上奏
　　东极慈父太一教苦大尊青玄上帝陛下。
　　臣恭望
　　天慈赦臣万罪，
　　曲映所奏，特颁
　　元始符命，付臣奉行。即赐
　　洪恩，告下五帝三官，四司九府，水宫雷部，岱岳名山，元幽罗酆，铁围硖石，城隍里社，宪府温曹，但干考校拘囚之所，咸令照应，赦宥臣祖宗父母师资眷属，悉与疾除罪簿，落灭恶根。所觊存者，悟入於仙源，资培善果。逝者已生於人世，福慧圆融。或者尚滞幽关，即以时刻超度。仍於每月祭炼之日，预行根刷法界诸类男女狐魂#1，劫亡囚徒苦爽，但有负冤仇怨，山川竹木水石精灵，坛社祠庙鬼神滞魄等众，如期发放，前来祇承开度。仍丐
　　宣命雷君苟留吉、毕宗远，将军赵仲明、王燕，符使徐亨，火铃天君刘明，神虎大圣何昌、乔荀，水火炼度官吏，天医监生神员，本佩法箓治职仙灵，一合下降，听臣策役，协赞行持。凡当祭炼之时，并丐
　　降道炁而灌注臣身，发种符箓；
　　放慧光而照开幽狱，引接魂神。然愿海宇清平，兵戈寝息。官清法正，民无横虐之虞；雨顺风调，岁有丰穰之庆。羁囚解脱，囹圄空闲。一切有情，同沾道渥。式副愚情之祷，实由
　　罔极之恩。干冒
　　天威，臣下情无任激切俟
　　命之至。谨奏。
　　年　月　日具位进小兆臣姓某上奏
　　可漏式
　　东极慈父太一救苦天尊青玄上帝陛下具位小兆臣姓某谨封
　　方函式
　　谨　谨　上　诣
　　具位小兆臣姓某谨外封
　　东极妙严官请
　　琼书
　　门下具位嗣正宗小孙臣姓某。
　　右臣某不避
　　威严，上尘
　　聪听，退思罪戾，难逭
　　斧诛，仰冀
　　道慈，特垂
　　宽宥。誓坚素志，力阐真风。臣某幸以夙缘，得生某州分野某府县某处，建立某坛靖焚修，言念臣忝处人伦，玄门，叨参道法。祖宗垂荫，思厚德以难酬；劫运循环，念沉魂之何限。欲积功而累行，须拔祖以济幽。是用谨以尝於某年某月某日为始，涓以南宫开度之日，月取三夕，恭依
　　清微龙天道明大法，炼度法界诸类孤魂，以及劫亡苦爽囚徒，四负冤债等众，并山川竹木水石精灵，坛社祠庙鬼神滞魄，各离冥累，超证生方。集此微因，皈干
　　道渥。求度臣祖宗父母，眷属男女，历劫种亲，师资姻友，咸臻快乐，早证真常。次为臣忏洗罪愆，解消业障，筵迎善庆，资扶眷累增益道缘。庶令臣度世无魔，获安靖和平之祉；修真有分，证虚无清静之天。道法显扬，灾殃殄灭。等因。兹当祇事之初，除已具奏
　　东极慈尊，请
　　恩开度，未敢自专，谨具琼书，稽首顿首，端肃再拜，冒昧上启
　　清微宗主真元妙化上帝，
　　太初天君紫宸泰华天帝，
　　大罗无极神公青阳天君，
　　玉清元始法师丹阳天君，
　　玉堂大教主紫阳天君，
　　三天教主正一静应显佑真君，
</div>
    <div class="pagination">
<a href="道法会元_page54.html">上一页</a><span>...</span><a href="道法会元_page50.html">50</a><a href="道法会元_page51.html">51</a><a href="道法会元_page52.html">52</a><a href="道法会元_page53.html">53</a><a href="道法会元_page54.html">54</a><span class="current-page">55</span><a href="道法会元_page56.html">56</a><a href="道法会元_page57.html">57</a><a href="道法会元_page58.html">58</a><a href="道法会元_page59.html">59</a><a href="道法会元_page60.html">60</a><span>...</span><a href="道法会元_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
