<!DOCTYPE html>
<html>
<head>
    <meta charset="UTF-8">
    <title>三洞群仙录 - 第 2 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三洞群仙录 - 第 2 页/共 17 页</h1>
    <div class="content">　　溪父炼瓜，孟节含枣。
　　《列仙传》：溪父居山问，有神人来往卖瓜，常止其家，遂授父以炼瓜子之法，令春分食之。二十余年，升山入水，百余岁，绝居山顶，呼父说事，遂去。
　　《西汉逸史》：孟节，西汉人，有道衍，含一枣核，可至十年不饥。又能结气不息，身不动摇，可至一年许。士庶慕之为神仙，后入山不出。
　　时荷一食，青精九餐。
　　《西山真君传》：时真君名荷，巨鹿人，少时入四明山，遇神人教以丹诀，点化金玉，鲷济困苦，民受其赐。后能驱逐邪魅，役鬼神，事母以孝闻，善胎息，得坐忘法，或百日一食，半年一寝。晋明帝时待之甚厚。及许真君上升，师亦从而升天。
　　《神仙传》：青精先生年千岁色如童子，行步日过五百里，能终岁不食，亦能一巳九养。
　　天师三境，斓圣九坛。
　　本传：张道陵，留侯六代孙也。举贤良方正，虽仕而志在炼形，遂退隐北邓山。章帝以三品印绶起之，不就。入嵩山，遇神人告之曰：石室中藏黄帝丹经琅函玉茨之书，子行铃获矣。师从之，果得其书。於是筑坛朝真以炼九丹，丹成，谓弟子王长曰：服丹当冲天，然吾未有大功，岂敢遽服，宜为国家除害兴利，然后服之，则吾臣事三境亦无愧矣。
　　《翎圣传》：本朝建隆初，斓圣真君降谓张守真曰：坛法有九，上三坛为国家设，中三坛为臣僚设，下三坛为百姓设，而九坛各有仪式焉。
　　玄甫五藏，叔期三关。
　　《真诰》：王玄甫授仙人吞日景之法，积三十四年乃能内见五藏，冥中夜书。道成，太上遣羽车迎玄甫，乘云驾龙，白日登天。今在玄圃台，受化为中岳真人。
　　又，赵叔期於王屋山学道，见一卜者曰：欲入天门，诣三关，存朱雀，正昆仑。叔期异之，拜请要诀，卜者授书一卷，曰：三关者，口为天关，足为地关，手为人关。三关调则五藏安，五藏安则举身无病而仙道成矣。
　　道君授剑，玉女献环。
　　本传：天师功成，太上道君下降，授以雌雄二剑，而剑各有日月星斗之文。道君乃曰：吾悯下元生人执系幽魂，人鬼杂处，今子为五。分别人鬼异位，则子之功无量矣。
　　又，天师至仁寿县，遇十二天游玉女，各献玉环一只，愿事天师。师合而为一环，谓之曰：吾投於地中，先得之者纳焉。玉女争取，愈取愈深，即禁之不出，因化为盐井，公私取之以为利。其邑因为陵郡，自道陵始也。
　　圣母穿云，周生取月。
　　《广记》：圣母，海陵人，适杜氏为母。遇人，能易形变化，而夫不之信，反以为妖，告官下狱。而母自窗中飞出，人见穿云去。时留履一缅於窗下，海陵人为之立祠，号日圣母祠。
　　《宣室志》：周生有道衍，游吴、楚，人多敬之。时抵广陵坐中秋夜会，月色明莹，众人谈及明皇游月官之事，周生笑曰：吾常学於师，亦可以取之。因取数百筋绳而架之，曰：我将此梯取月。乃闭户久之，客步庭中俟焉，忽天地瞟黑，仰视又无纤云，俄闻生呼曰：某至矣。手举其衣出月半寸许，一室尽明，寒入肌骨，食顷如初。
　　商唱阳春，张吟白雪。
　　《诗史》：商七七有异衍，过润州与客饮云：某有一艺为欢。即顾屏上画妇人，曰：可歌阳春曲。妇人应声遂歌，其音清亮，似从屏中出。歌曰：愁见唱阳春，令人离肠结，郎去未归家，柳自飘香雪。如此者十余曲。
　　《悟真篇·序》：天台张伯端字平叔，尝罄所得，吟成律诗九九八十一首，号日《悟真篇》，文多不录。其《九转金液还丹》诗一篇云：黄芽白雪卒难寻，达者须凭德行深。四象五行全籍土，三元八卦岂离壬。炼成灵质人难识，消尽阴魔鬼莫侵。欲向人问留秘诀，未逢一个是知音。
　　张睹楼台，逢升宫阙。
　　《北梦琐言》：张建章好经史，每以清冷为念。时往渤海，遇风，见一青衣人相引登山。至岛上，睹见楼台归然，中有仙女，处处侍卫甚盛。留饮少顷，曰：子不欺暗室，可谓古之君子矣。遂令青童送还。
　　《广记》：逢女幼而不食，心慕清虚，父母以为虚言。忽一日见神仙在空中，自南至北，将逾千里，涌出金城玉楼於山顶，一人招女升官阙，众仙罗列，仪仗肃然。曰：汝有骨录，当为上真，太上命我授汝以灵宝真文，按而行之，飞升有期。后果及期升虚矣。
　　栖昆洞室，徐姑掘穴。
　　《传记》：许栖昆举进士第，而志在修炼。时因入蜀，登危栈，忽与马俱坠栈下，进退不能，即随马而行至一洞室，见诸仙罗列，皆喜曰：此乃长史公之孙也，有仙相矣。众真命坐，赐饮，且曰：此石髓也，汝得之矣，无输泄，无荒淫．，后复来相见。遂以所乘之马送行曰：此吾洞之龙也，因责出负荷，子有仙骨，故得遇之。若到人问，放之，任其所适。后栖昆适巡到故居，而马化为龙飞举。
　　《广记》：徐仙姑年数百岁而貌若二十许人，多游名山，或时止宿於林峦窟穴之中。往来江表，吴人见之三四十年，颜色不改，行步如飞。咸通间，至刻县谓人曰：我先君仕於北齐，有阴功而后及於我，已得延年。后人以此详之，方知姑即丞相徐之才之女也。
　　德玄五岳，伟道九疑。
　　《真语》：东卿君云：宋德玄，周宣王时人也，服灵飞六甲符得道，日行三千里，变形易质。今在嵩山，游行五岳。
　　又，韩伟道，不知何许人，随宋德玄出入以师事之，而德玄授以道法。今道成，常出入九疑山。
　　徐福白鹿，处士黄鹏。
　　《广记》：秦始皇遣徐福并童男童女三千人往东海取长生不死之草，不归。及沈羲得道，黄老君遣徐福乘白鹿车来迎沈真人，方知徐福之得道。
　　又，元藏几自号元处士，隋大业中奉使过海，遇神人，留外国，遍历仙境。一日思归，即时津遣，不旬日至东莱。问其国，乃皇唐也，寻其子孙，皆无人，唯有二乌类黄鹏随处士出入，每翔空中，呼之即下，能传口中言语。
　　裴谌佳会，兰香玄期。
　　《广记》：裴谌昔与王敬伯、梁芳为方外友，入山学道。梁芳死，敬伯下山调官，至正元中，奉使淮南，邂逅裴谌，维舟慰问：汝何所须。谌曰：吾侪野人，心近云鹤，广陵之西即吾宅也。倏然鼓棹而去。敬伯诣宅，见谌衣冠伟然，设宴就座，谌酒酣，谓左右曰：此人乃吾昔山中之友，道心不固，以明自贼，将浮沈於生死海中，求崖未得。今日之嘉会，诚难得也，子其往矣。
　　又有渔父於湘江岸侧闻小兑啼声，四顾无人，唯有一女子三岁许，父抱归养之十余岁，天姿奇伟。忽一日，见一青童自空而下，携女子而去，谓其父曰：我仙女杜兰香，有过谪於人间，玄期有限，今往矣。
　　谪仙呼鼠，祝公养鸡。
　　《广记》：永明中，锺山有隐者蔡生，每养老鼠数十枚，呼之即来，令之即去，语言怪异，时人谓之谪仙。
　　《列仙传》：祝公，洛人也，居北山，好养鸡百余年，鸡千只，皆有名字，暮栖木上，日放散去，呼名即至。积钱千万，置钱去吴开池养鱼，登吴山，有白鹤、孔雀数百，常止其旁。
　　李珏贩耀，安公伏冷。
　　《续仙传》：李珏世居广陵城市，以贩耀为业。年十五，父传业而珏受之，升斗俾之自量，不计时之贵贱，衣食丰足。年八十，不政其业。适会李珏相公出镇淮南，而珏改名宽。一夕，李公梦入洞府，有金书李珏名，视之甚喜。忽见二仙童自石壁出，珏问曰：此何所。二童曰：此华阳洞天也，此名非相公也。公曰；非我何人。童曰；公之部民也。珏悟，遍寻问於里巷，得李宽之名，迎入府，拜为年兄。问以道衍，宽曰：不知所修。具以贩耀事对。公曰：此常人之难事，阴功不可及。后宽尸解蝉蜕。
　　《列仙传》：陶安公，铸冶师也，数行火，火一旦散上，紫色冲天。安公伏冶下求哀，须臾朱雀止冶上曰：安公安公，冶与天通，七月七日，当迎尔以赤龙。至其日赤龙果至，安公骑之上升而去。
　　马湘纸猾，章震泥马。
　　《续仙传》：马湘字自然，钱塘人，幼好文学，有道卫。一日过菜圃，见萝卜甚盛，因丐之，园史弗与，湘於筐中取纸裂为一祸子，又裂一鹭鸶，飞走园中，而祸子赶趁之，菜践踏俱碎。园史知是异人，乃析谢之。於是取纸祸及鹭鸶致筐中，视菜如故，略无所损。
　　《抱朴子》：章震在周幽王时，屡召不起，．师长桑子得其衍，能分形化影，折草化为龙虎，喷水为珠玉。一日与弟子行，即以泥圆化为马乘之，日行千里。后入崆峒山，白日上升。
　　程妻致缣，苏母思鲜。
　　《神仙传》：期门郎程伟妻者，能神通变化。伟当从驾出行而服饰不备，甚以为忧，妻曰：出而阙衣，何愁之有。妻即为致两缣，忽然自至前。伟复作黄白衍，连作不成，妻乃出其囊中药少许，投汞银中煎之，须臾成银。欲从求方，终不可得，云伟骨未应得之。逼不已，妻尸解而去。
　　《苏仙传》：仙君姓苏名耽，桂阳郡梆邑人也，生於前汉，幼丁父忧，奉母潘氏以孝闻，温清定省礼无违者，晨羞夕膳，人莫及焉。常感神仙授以道衍，能隐形变化。一旦侍朝冷於母，母曰：吾思鲜，汝可政之。曰：唯。即拾七饬辍食，担金而去，须臾持饰而至。母食未毕，得祚甚喜，母曰：此去市甚远，何处得之其速如此。答曰：便县市中买来。母曰：便县山路危险，去一百二十里，如此之速，汝诳我也。答曰：买鲜之时见舅在便市，语耽日明日来此，请待舅来，以验虚实。翌日，舅果至，乃首说市中相见之事，母始知其非常，乃潜察之。见常持一青竹杖，众疑之为神杖也。
　　道人两口，先生画踝。
　　《王氏见闻录》：梁况之居鄂州，忽一道士至况之与对饮，道人求绵夸遂与，即卷投衣袖中。将投，语曰：入袖中。再入，几投十数次，皆不能入，道人咨嗟曰：不免为寇莱公矣。道人遂引去，约当再来。后月余复至，门人欲入白，即曰：不须见侍郎，但报先去也。俟到彼相见，况之贬化州。久之，一道人两口，腹上亦一口，既至厅舍，索酒一斗，引而尽，见况之言曰：记得鄂州相见否。音声虽同，形貌非矣。索钱二十七文而去。出门以檐穿腹中，口鼓铁笛，取渔舟独立其上，风引渡江而去。后二十七日，况之谢世。
　　《道学传》：简寂先生陆修静字元德，吴兴束迁人，吴丞相凯之后也。母姚氏怀之，有一老姥告之曰：生子当为人天师。及生，足有雯踝，掌有大字。家本奥室，早涉婚宦，尝谓同僚曰：时难再得。乃遗弃妻子，脱落营务，专精教法，不拾寤寐。卜居庐岳，召赴金陵。一日一谓门人曰：吾将还旧隐。俄偃然解化，肤色晖映，异香芬馥。山中诸徒悉见先生还山，仪服鲜华，众皆惊异，俄失其所。
　　樊英嘤水，朱伦驾烟。
　　《汉书》：樊英者，济南人也。善图经纬，洞达幽微，隐於壶山之阳，辟召不应。尝有暴风从西方来，英谓生徒曰：城都市火甚盛。因含水西向叹之，辄记其时日。后有客从蜀郡来者，云是日大火，须臾有黑云从东起，大雨灭矣。英尝云：浮丘公与我游天坛之上。一日遂去。
　　《丹台新录》：朱伦字德元，凝心抱一不替，感太上下降，开琼蕴，给丹符，与之曰：尔能精修上道，守之能坚，保尔升度，淡虚驾烟。遵则福降，慢则祸缠。子能行之，慎勿轻传。伦道成，景王时太上授书除中岳仙官。
　　抱一龙杖，清虚蛇鞭。
　　《高道传》：赵抱一年十二，因牧牛，遇一老人问之：子饥否。先生但点头而已。老人探手囊中，取食与之，其状如萝卜而味甘，又与柱杖一条，瓢子一枚，中有药，乃豌豆也。谕之令人服食，於是沈疠新疾服者无不愈。先生自食萝赞，不复思烟火食。忽之一日信步抵京城之西巴楼院，过涅盘堂，闻有呻吟声，先生问何人若此，僧曰：数童行时疫方甚。先生自瓢中取豌豆，以新水令咽之，即时汗如新沐，人经夕皆愈。后请药者如市，传于裹外。时真宗东封未还，丞相向公留守京师，阴遣人察其实，飞奏诣行在。迨；车驾还，召见，真宗欣然扮其背曰：子乃朕之姓也。封御，披度为道士。未几，求归，赐金镀龙头杖、铜朱记痿木枉香药等，差中使张茂先、道士胡太易送至石门山，特与建真寂观，以为登真之所。
　　《仙传拾遗》：廖冲字清虚，连山郡人也，以才德见称，为本郡主簿。后辞其印绶，游探道要，於衡岳遇太平真人授道。后归乡里，常乘一虎，执蛇为鞭。先天二年，风云晦冥，腾举而失所在。
　　刘邦宾友，虔子高仙。
　　《真诰》：刘邦，沛人，起自布衣，破秦平项，创汉之基，於汉有功，上帝补为南明公宾友，而茅君云：先世有阴德者，径补仙官。或入南官受化，不拘职位之高下，例皆速诣南官受化。
　　又，华阴山中有学道尹虔子，武帝时人，遇异人服丹霞之道，行之五十年，色如童子。今太一君遣迎，乘云升天，在元州为高仙矣。
　　彭铿出处，仲伦留连。
　　《真诰》：彭铿即彭祖也，年八百岁而不作尸解之绝。南岳夫人云：诸公自欲出处语默，肥遁山林，以游仙为乐，以升虚为灭，非不能登天也，不为耳。
　　《王氏神仙传》：王仲伦时居鹤呜山，石自响，田宣见而问之曰：彼何人也。曰：我神仙王仲伦也，爱此石之奇响，故留连而听之耳。
　　三洞群仙录卷之二竟
　　三洞群仙录卷之三
　　正一道士陈葆光撰集
　　明期枫室，素台真绾。
　　《真诰》：衡山有学道者冶明期，以魏末入山服食，与张礼正同止严穴，受西城王君丹法已四十三年矣，内外洞彻，日行五百里。今在方诸室为上仙。
　　又定录君云：易迁、童初二官是男女之堂馆，凡地下主者之高者便得真仙之馆，今有女真赵素台在易迁官已四百年，不肯迁，云天下无复乐於此处也。
　　茅君鹦子，圣姑鹅卵。
　　《神仙录》：茅君学道於齐，后道成，治於茅山，有疾病者往请愿，常煮鹞子十枚内帐中，须臾茅君掷子还之。归破之，皆无中黄者，病人当愈，若中有土者，病即不愈，以为常。侯鹞子如故，无破处也。
　　《南史》：萧昂为彭城太守，时有女子年二十许，散发黄衣，在武窟山石室中，无所修行，虽不甚食，或出人问饮少酒、鹅卵一枚，呼圣姑。就求子，往往有效，造者充满山谷。昂呼问，无所对，以为妖惑，鞭之三十，疮即痉。后失所在。
　　道义驯鹿，君友引犬。
　　《高道传》：道士王道义知终南山有尹喜真人登真之所，大和中，自姑射山将门弟子六七人来居楼观。以永平三年师羽化，白云满室，异香盈庭，有白鹿外於庭中，旬日或隐或见，既殡，乃绝。乡人见道义乘白鹿冲天矣。
　　《茅亭客话》：遂州小汉县石城镇村民和君友，於云顶山寺遇一道士，布衣鹿情，引一黑犬，令君友携壶杖到青城山，初由荒径，见怪石夹道，细竹桃花，飞泉呜濑，至一观宇，令君友致囊杖于阶上，云：尔有仙表。乃取药一粒，令吞之，曰：九月八日复当来此。乃遣君友归家，了无饥渴之念。至其日是夕，山谷月皎风清，君友如有所待。达旦，云霞相映如有五色，君友仰观蹑空，祥风彩雾郁然而起，遂越巨壑层峦而去，极目乃没。
　　干朴识陶，和璞笑管。
　　《丹台新录》：尝有人从江外还，忽逢一人乘小小鹿头船子，劣容一人，从浪中直来，便呼其人姓名曰：顾道度下都去，吾欲寄尺书与茅山，陶隐居。正尔作书，垂当见授，忽云：罢，君会不往山中，我寻自下去。此人至都，果忽忽便往广陵。后子良问洪先生，洪云：此人乃中岳仙干朴，其前生经识陶某耳，非今生相识也，岂复来此耶。
　　《高道传》：邢和璞，不知何许人，丽居瀛海问。时房管为庐氏宰，待和璞甚善，因携手，不觉行数十里。至夏谷村，有废佛堂，松竹森映，共坐其下。和璞以杖击地，令侍者掘之深数尺，得一瓦瓮，中有娄师德与永公书，和璞笑谓管曰：省此乎。管髡鬃记前世尝为僧名永，和璞复曰：君当为辅相，善自爱也。
　　梅姑履水，道华登松。
　　《异苑》：秦时丹阳县湖侧有梅姑庙生，时有道衍，能着履行水上，至今庙晦望之日见水雾中暧然有履形。
　　《高道传》：侯道华，几所居之观有损处，即持斧斤以茸之，勤苦备历。一日修殿宇，忽於梁问得丹一粒，即吞之。观门前有一松木，道华登松去其枝梢，人责之，答曰：恐碍我上升。人皆以为狂。后七日凌晨，道华升松顶，挥手谢曰：我受玉皇诏，授仙台郎，知上清官善信院，今去矣。复留诗云：帖裹大还丹，多年色不移，前宵盗吃却，今日碧空飞。俄顷云中音乐声，幢幡隐隐，凌空而去。
　　令威仙鹤，宋纤人龙。
　　《搜神记》：辽束城门华表柱有仙鹤立其上，人不知，欲射之，其鹤飞於空中，自歌云：有乌有乌丁令威，去家千岁今来归，城郭犹是人民非，何不学仙冢景景。后人於华表柱立二鹤，自此始矣。
　　《晋逸史》：宋纤有才藻，去官，不与人交游，隐居酒泉，弟子受业者三千人。酒泉太守图其像於阁上，出入祝公，颂曰：为枕何石，为漱何流，形虽可见，名不可求。遂造其门而叹曰：名可闻而身不可见，德可仰而形不可睹，而今而后，知先生乃人中之龙也。
　　王鼎物外，乖崖梦中。
　　《雅言杂载》：王鼎书歌诗，好神仙，心游物外，时人或谓有所得，问之，终不泄露。诗百余篇，传於人问，如：风落蠹枝惊鹤去，水流山果向人来。赠程明甫云：古县枕前滩，官闲道自安，执杯山乌唱，晒药野猿看。石缝横琴笔，搓头插钓竿。不知陶靖节，早晚入云端。
　　《忠定公录》：张乖崖在成都，梦谒紫府真君，接语未久，忽报请到西门黄兼济承事。承事以幅巾道服而趋，真君降阶接之，礼颇隆尽，且揖张公坐黄之下，谕顾详款，似有钦叹之意。公朔旦即遣吏诣西门召黄承事者，戒令具常所衣之服来。比黄即至，果如梦中，公即以所梦告之，问：平日有何阴德，蒙真君厚遇如此。黄曰：无他长，每岁遇米麦熟时，以钱收耀，至明年米麦未熟，小民艰食之际耀之，价直不增，升斗亦无高下。在我者初无所损，而细民得济所急。公曰：此承事所以坐某之上也。乃令史掖而拜之。
　　顺兴宿德，少道阴功。
　　《丹台新录》：李先生字顺兴，京兆人也。因秋分之夕，忽有飞仙千余骑翔集空中，有二人在庭，谓先生曰：上帝有命，遣仙官於紫阁上石室中相待也。吾二人乃直日之神，奉使来召，宜即展驾。先生与之相随越度峰谷，若乘飞纸，倏然便至。乃见三真人各坐一状，自然有五色云霞罗覆其上，侍从僚属精光璨郁，幢幡羽盖非可名字，先生即稽首请白日内飞之道，真人曰：子有宿德，位阶仙官，而欲形神同举，不足为难也。
　　《王氏神仙传》：王少道以阴功救人，积德成仙，常语人曰：功满三千，白日升天，修善有余，坐降云车，弘道无已，自致不死，斯言信哉。而《真诰》云：童初府有王少道，汉时人也。
　　杜沙龙飞，马符鼠伏
　　《丹台新录》：杜升真人，莫测其年寿，绝粒饮水，如二十许人。能以沙书一龙字，浮於水上，叱之则变为小龙，飞起丈余，隐隐云霞，生呼之即下。
　　《神仙传》：马湘遍游名山，人皆不知有道卫。常州太守马公闻之，召以年兄待之，公曰：城中多鼠。湘即书符，令人贴於壁下，长啸一声，而韦鼠奏集，湘乃呼其大者而前曰：尔乃天生微物，天与粒食，何以挠於相公，今不欲杀尔，宜速去。大者回而小者俯伏阶前，成韦而去。
　　韩湘蓝关，尹喜函谷。
　　《青琐》：韩湘字清夫，文公侄也，落魄不羁，尝醉吟曰：青山云水窟，此地是吾家，后夜流琼液，凌晨咀绛霞。琴弹碧玉调，炉炼白朱砂，宝鼎存金虎，玄田养白鸦。一瓢藏世界，三尺斩妖邪，解造适巡酒，能开顷刻花。有人能学我，同共看仙葩。公问日，．子安能夺造化开花乎。湘曰：此事甚易。取土聚之以盆，俄顷碧莲二朵，类牡丹花，叶有小金字云：云横秦岭家何在，雪拥蓝关马不前。公莫晓句意。后言佛骨，谪潮州，时大雪，涂中遇湘，曰：忆向花上之句乎。询地名，即蓝关也。公方惊悟，乃续其诗：一封朝奏九重天，夕贬潮阳路八千。本为圣明除弊事，敢将衰朽惜残年。云横秦岭家何在，雪拥蓝关马不前。知汝远来深有意，好收吾骨瘴江边。湘后与公俱至沅湘，莫知所之。
　　《广记》：函谷关令君喜占风气，逆知当有神人来过，乃扫道四十里，见老子而知是也。老子在中国都未有所授，知喜命应得，乃停关授以道要。
　　吁真母部，黄君父属。
　　《西山记》：吁真君讳烈，字道微，事母以孝闻。而母亦有志学道，与母同往西山见许真君，叩头求哀。真君念之，使筑室於所居之西，侍母居焉，授以道卫。及许真君上升，道微与母皆受玉皇诏，部分许君家属升天。
　　又，真君姓黄名仁览，字紫庭，父名辅，字万石，有高行，事亲以孝闻，州郡举孝康。穆帝时，仕至御史。紫庭少使技，有清致，许真君以女妻之。万石事许君，执弟子之礼。及紫庭受玉皇诏，与父母家属升天。今高安县祥符观有丹井存焉，乃其故居也。
　　修公化羊，尹澄悯鹿。
</div>
    <div class="pagination">
<a href="三洞群仙录.html">上一页</a><a href="三洞群仙录.html">1</a><span class="current-page">2</span><a href="三洞群仙录_page3.html">3</a><a href="三洞群仙录_page4.html">4</a><a href="三洞群仙录_page5.html">5</a><a href="三洞群仙录_page6.html">6</a><a href="三洞群仙录_page7.html">7</a><span>...</span><a href="三洞群仙录_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
