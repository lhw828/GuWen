<!DOCTYPE html>
<html>
<head>
    <meta charset="UTF-8">
    <title>道法会元 - 第 215 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 215 页/共 361 页</h1>
    <div class="content">　　太一天章阳雷霹雳大夫行遣部
　　传度检式下
　　牒式
　　威啖奔喝霹雳司
　　太一天章阳雷霹雳专司
　　照会，今据入意。今取某月某日祇就某处开建醮筵，告盟传度，须至专牒者。
　　右牒上太一威啖奔喝霹雳司主帅，请详备去事理，疾速关起本司雷霆将佐，合部威神，千乘万骑兵卒，至期一合下降行坛，伺候交度某人掌管。日后如遇某为国为民祈晴祷雨，伐恶驱邪，批令召雷，开旗卓剑，即请遵依大法，应口随心，大彰报应，以阐宗风。故牒。
　　年　月　日　时牒。具　法　位　姓某押。
　　六遁镇天号令霹雳司，运精发令霹雳司，神威撼灵霹雳司，运明摧煞霹雳司，震击霆司，大火天羯毒日星帅，水德＃1高林煞访星帅，火德执摩引煞星帅，金德白煞□啖星帅，水德黑毒翻波星师，黄发飞烈号潭星帅，罗林目啖河魁星帅，神尾游访计门星帅，都游紫炁号门星帅，岁孛烈按黑炁星帅，已上一十五牒，并与威啖奔喝霹雳司牒同式。
　　雷祖大帝第一行兵府
　　太一天章阳雷霹雳专司
　　照会，今据入意。今将本府合同龙虎真檄暗号黏连在前，须至专牒者。
　　右牒上雷祖大帝第一行兵府主帅，请详备去事理。日后如遇嗣法某擒捉半天五酉五魈，天魔外道，飞天着地行水火风云等类妖邪，符檄所到，请依太一元降雷令，应时部领本府将佐吏兵，奋扬天威，大彰正法，报应施行。故牒。
　　年　月　日　时牒。具　法　位　姓某押。
　　雷祖大帝第二行兵府，雷祖大帝第三行兵府，雷祖大帝第四行兵府，雷祖大帝第五行兵府，雷祖大帝第六行兵府，已上五牒，并与雷祖大帝第一行兵府牒同。
　　都天飞翼雷公大将军
　　太一天章阳雷霹雳专司
　　照会今据入意。今将本府合同龙虎真檄暗号黏连在前，须至专牒者。
　　右牒上都天飞翼雷公大将军，请详备去事理。疾速部领天地龙水社令五雷部主副雷将，太一十神，飞烈七十二将，雷霆诸司，云雷雨部，煞伐威灵兵马，至期一合下降行坛，伺候交度嗣法某掌管，行持道法。日后如遇某为国为民祈晴祷雨，伐恶驱邪，建坛召雷，开旗卓剑，布罡掐诀，应口随心，大着威灵，共彰玄化。今取某月某日就某处方上埋藏印令，即请遵依九天玄章律令，牒至，火急奉行。故牒。
　　年　月　日　时牒。具　法　位　姓某押。
　　阏伯
　　右牒上南方火部阏伯大将军，请详备去事理。疾速部领天地龙水社令五雷部主副雷将，太一十神，飞烈七十二将，雷霆诸司，云雷雨部煞伐威灵兵马，至期一合下降行坛，伺候交度嗣法某掌管。日后如遇某为国为民祈晴祷雨，伐恶驱邪，建坛召雷，开旗卓剑，布罡掐诀，应口随心，大着威灵，共彰玄化。故牒。
　　欻火
　　右牒上主雷欻火律令大神邓元帅，请详备去事理。疾速部领巽宫辛都督，雷公电母，风伯雨师，天地龙水社令五雷部主者，五雷直符张于赵三使者，龙宫眷属，雷火吏兵，云雷雨部千乘万骑杀伐威神，至期一合下降行坛，伺候交度嗣法某掌管。日后如遇某为国为民祈晴祷雨，伐恶驱邪，建坛召雷，开旗卓剑，布罡掐诀，应口随心，大着威灵，共彰玄化。故牒。
　　七十二将
　　右牒上太一飞烈七十二将，请详备去事理。疾速部领各各本部副将兵马，雷火吏兵，一切威神，至期一合下降行坛，伺候交度嗣法某掌管。日后如遇某为国为民祈晴祷雨，伐恶驱邪，建坛召雷，开旗卓剑，布罡掐诀，应口随心，大彰灵感，共阐玄化。故牒。
　　天雷部主者，地雷部主者，龙雷部主者，水雷部主者，社令雷部主者，已上五牒，并与七十二将牒同。
　　天下三十六龙祖
　　右牒上天下三十六龙祖，请详备去事理。日后如遇嗣法某为国为民祈晴祷雨，符命所至，文檄所通，即请关发所在江湖川源潭洞一切龙神，大阐威灵，以弘大法。一如太一玄令，火急奉行。故牒。
　　太一碧玉宫左右二仙龙王牒，同龙祖牒。
　　天下都城隍司
　　右牒上天下都城隍司主者，请详备去事理。翻录行下诸府州县城隍司，九州社令，水陆冥阳宫庙，名山大川祀典神祇，瘟司，土府，干系行法去处，咸使照应。日后如遇某行持天法，考召鬼神，祷雨祈晴，驱邪伐恶，符命所至，文檄所通，疾速遵依九天玄章律令施行。谨牒。
　　某州社令司冀兖青徐扬荆豫梁雍随某州、只牒本社关会。
　　右牒上某州社令主者，请详前备去事理。疾速翻录关会某八州社令主者，及行下诸府州县社令，应干掌隶鬼神去处，咸令照应。日后如遇某行持天法，考召鬼神，祷雨祈晴，驱邪伐恶，符命所至，文檄所通，疾速遵依九天玄章律令施行。
　　某府城隍司
　　右牒上某府城隍司主者，请详备去事理。疾速行下所属州县城隍司，境内祀典庙貌，瘟司，火部，土府神祇，咸令照应。日后如，遇某行持天法，考召鬼神，祷雨祈晴，驱邪伐恶，符命所至，文檄所通，疾速遵依九天玄章律令施行。
　　某县城隍司
　　右牒某县城隍司主者，请详备去事理。疾速行下所属乡坊里社正神，应干祀典庙貌，瘟司，火部，土府神祇，咸令照应。日后如遇某行持天法，考召鬼神，祷雨祈晴，驱邪伐恶，符命所至，文檄所通，疾速遵依九天玄章律令施行。
　　某处社令
　　右牒某处社令主者，请详备去事理。疾速关会当境庙貌祀典，瘟司火部，土府神祇，咸令照应。日后如遇某行持天法，考召鬼神，祷雨祈晴，驱邪伐恶，符命所至，文檄所通，疾速遵依九天玄章律令施行。
　　连黏单式
　　臣谨依九天雷令品格，为进法弟子某，奏度太一天章阳雷霹雳大法。画一申请法中星帅雷将奏呈花押天印号令入职事件，开具下项：
　　一、行太一天章阳雷大法，称某弟子水府转运判官同干太一天章阳雷霹雳专司事，以太一天章阳雷霹雳专司为额。
　　一、太一天章阳雷司印式。
　　一、太一霹雳专司印式。
　　一、九天总雷印式。
　　一、九天天章号令牌式。
　　一、九天起雷霹雳役使三界万灵号令牌式。
　　一、某人花押。
　　一、某人某合同真号。
　　一、请降灵宝真炁，生炁，九天生炁，五方混元太一含真一炁，五府五芽生炁，下注某人身中，去除尸秽，普涤不祥。令宫室清明，神炁壮旺，行持灵感，人天归敬。
　　一、请降：
　　都天太一十大星帅，
　　都天飞翼雷公大将军，
　　南方火部阏伯大将军，
　　欻火律令邓元帅，
　　太阳下引驾大将军，
　　乾罗答那洞罡太玄四将军，
　　五方总雷白虎火车黑煞戊己元帅
　　四方坤灵玄阳火铃雕鹏使者，
　　东方摧树倒木使者，
　　南方披焰火车使者，
　　西方摧磕使者，
　　北方倾河倒海使者，
　　中央蓬头黄炁使者，
　　九天催杀坤杀玄雷威光都力使者，
　　九天奔杀兖日蛤泽擎印擎雷使者，
　　九天吊金平毒奔星都轮走日使者，
　　九天律令玄含喝令摧海喝死寻声使者，
　　九天执月啖叫摄电摄龙大号使者，
　　九天绞烈奔海玄甲摧党遁戍使者，
　　九天玄非天甲天破奇杀黄头使者，
　　九天铁面元毒丁头啖壁悬沙折木使者，
　　九天袪火奔星听命使者，
　　九天天计主斗玄灵五雷使者，
　　九天行雨催令行云催符破庙击树使者，
　　九天露雹风雹雨雹雪雹使者，
　　九天执雷叫天莫错执旗金粟使者，
　　十返太一灵官，
　　太一十地灵官，
　　五雷部帅将兵马，
　　五雷下直符使者。
　　一、乞降敕命九天天曹，为进法某人检会三元生死籍录，三世以来有无罪恶，及未结冤雠，咸与消释。关会东岳注生所司，移命禄名籍，迁入玉历青簿，注上姓名，令得渐入仙品，与道相契，号令三界，咸使遵依。
　　一、乞降敕命，为进法弟子某行下三元九府，百二十曹，九幽岱岳，酆都泉曲，掌隶去处，检会本人三曾九祖，七世父母，受道师友，见今有无拘执冥司，愿不以罪犯轻重，咸与离苦升生，以明激劝之意。
　　一、乞降敕命黄神烈露台，宣告阳雷霹雳专司，太阳下宣星宫，雷霆主司，五雷部，三界地水岳渎，天下名山福地洞宫，海岳泉窟龙潭，城隍社令，干系祈求起雷、行雨变云，降雪降雹，降露、轰树伐邪、诛坛破庙合干去处，照应某所立誓状施行。如遇本人批令合同到日，即时驱发各部雷神，应时执事，立获感通。
　　右臣谨备录画一单状在前，恭取三天降旨，颁下合属真司施行。谨状。
　　年　月　日。具　法　位　　臣　姓　某　状。
　　三清，昊天。雷祖，青阳，行令圣后，已上各状前单状，俱依前式。
　　发状引
　　太一天章阳雷霹雳专司
　　照应，今据入意。今发文状若干函，开具下项。依状目开列。已上各重封印全。
　　右引付天章司张大神、黄大神，五雷辛都督，同年直功曹使者，雷火吏兵五十名，准此指挥，立便承领上件文字，逐一前去所指去处分明投进。云程地分，若有下官故炁，於道不顺者，辄敢有遏者，就请馘灭道左，以明天宪。有功之日，言劳效信。如有违戾，定送雷府。准此，故引。
　　年　月　日　时引。具　法　位姓某　押。
　　发文牒引
　　太一天章阳雷霹雳专司
　　照应，今据入意。今发文牒若干道，开具下项。照应目例。已上各上下重封印全。
　　右引付天章司余大神，同五雷许主管，月直功曹使者，雷火吏兵，准此指挥，立便承领上件文字，逐一前去所指去处分明投进。云程地分，若有下官故炁，於道不顺者，辄敢有遏截者，就请馘灭道左，以明天宪。有功之日，言劳效信。如有违戾，定送雷府。准此，故引。
　　誓状皂纸朱书
　　具法位姓某
　　右某据某，照元词写。已蒙慈悲，许容奏受，特与保奏付度前件大法真秘，请降将吏付某佩奉，助佐行持。但某谨於醮坛传度之次，斋洁五内，恭对太上行驾御前，三界万灵，宗师，雷霆圣众，告盟五帝，列誓三官，重立大誓：如某自今进受大法之后，心念稍萌违背返逆，毫发不依盟言，甘依九天玄章律令，黄神烈露台依元约施行。甘伏太阳灭目，太阴昏精，木星烈肝，火荧烈心，金星破肺，水星荡肾，土宿绝脾，罗斩魂，计都戮魄，紫炁散精，月孛荡髓，三官五帝昼夜考掠，霹尸万断，永受风刀，七祖九玄，同受重考。谨肘步膝行，捧词门下，伏乞照会施行。
</div>
    <div class="pagination">
<a href="道法会元_page214.html">上一页</a><span>...</span><a href="道法会元_page210.html">210</a><a href="道法会元_page211.html">211</a><a href="道法会元_page212.html">212</a><a href="道法会元_page213.html">213</a><a href="道法会元_page214.html">214</a><span class="current-page">215</span><a href="道法会元_page216.html">216</a><a href="道法会元_page217.html">217</a><a href="道法会元_page218.html">218</a><a href="道法会元_page219.html">219</a><a href="道法会元_page220.html">220</a><span>...</span><a href="道法会元_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
