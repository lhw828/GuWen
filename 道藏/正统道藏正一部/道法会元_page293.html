<!DOCTYPE html>
<html>
<head>
    <meta charset="UTF-8">
    <title>道法会元 - 第 293 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 293 页/共 361 页</h1>
    <div class="content">　　以今斋官体好生之妙化，开无得之法筵，召请九幽十类，五苦三途，六道四生，孤魂滞魄，鬼神等众，愿承经宝力，经宝转轮回，是夜今时来临法会。和：受今超度功德。
　　符命通幽漠，灵旛扬晓风。孤魂今受度，飞舄上南宫。和：永离三途苦。
　　以今斋官体好生之妙化，开无碍之法筵，召请九幽十类，五苦三途，六道四生，孤魂滞魄，鬼神等众，愿承师宝力，师宝本度人，是夜今时来临法会。和：受今超度功德。
　　引魂来至天尊。
　　万里悲风恨，千年望故乡。尘沙昏面目，流泪湿衣裳。沐雨凄无计，闻风自惨伤。愿承今祭炼，徐步礼真王。和：永离三途苦。
　　孤魂滞魄已到坛前，各宜澄净身心，受兹祭炼。榜文告戒，所宜宣示。
　　宣榜。
　　汝等孤魂滞魄，严遵告戒，各各仰承至道，沐浴兰汤。法众慈悲，引导就浴。
　　众讽：
　　玃无自育，九日导乾，坤母东覆，形摄上玄。陀罗育邈，眇炁合云。飞天大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。
　　引孤入浴。　再讽：
　　仰望顾八表，惟月孕阴精。中有太素皇，夫人驾缘軿。耀华光二极，混明照三清。殷葱求至道，五色下来迎。
　　黄华荡形天尊。
　　孤魂滞魄，沐浴已周。汝等久处幽晦之中，未沾法食之味，不闻善音，日久岁更，转深罪网。我至道玉清真王神霄玉帝，有拔度沈魂真符，谨当告下。
　　焚拔幽魂符於空中。
　　拔度沈魂天尊。
　　众讽：
　　亶娄阿苍，无和观音。须延明首，法揽菩昙。稼那阿奕，忽诃流吟。华都曲丽，鲜菩育臻。答落大梵，散烟庆云飞洒玉都，明魔上门。无行上首，回跖流玄。阿陀龙罗，四象吁员。
　　南阎洞浮，玉眸诜诜。梵形落空，九灵推前。泽洛菩台，绿罗大千。眇莽九丑，韶谣缘邅。云上九都，飞生自骞。那育郁馥，摩罗法轮。霐持无镜，揽姿运容。馥朗廓奕，神缨自宫。
　　刀利禅猷，婆泥咎通。宛薮涤色，太眇之堂。流罗梵萌，景蔚萧嵎。易邈无寂，宛首少都。阿郁竺，华莫延由。九开自辩，阿那品首。无量扶盖，浮罗合神。玉诞长桑，栢空度仙。玃无自育，九日导乾。坤母东覆，形摄上玄。陀罗育邈，眇炁合云。飞天大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。
　　孤魂滞魄，已受真符，则心地开明，罪根顿灭，可以复性全形，闻经听法，受食朝礼。尚虑或有峡石血湖罪众，有死胎未下血秽未除，所有荡血湖真符、净血尸灵符，谨当告下。
　　焚荡血湖符，净血尸符，出胎符，荡胎符。
　　法桥度化天尊。
　　众宣：
　　五行之炁周流，三光之炁飞空。灵泉下布，甘露洒幽。神魂澄正归上天，会合万真游玉京。一如流金火铃律令。
　　焚兵伤、自缢、溺水、毒死等符。
　　众宣咒：
　　上帝有敕，降下天医。五雷主者，六毒神君。混元一炁，景合三清。周环六合，体合自然。医王圣者，有感通灵。敕命一下，急急奉行。
　　随愿往生天尊。
　　孤魂滞魄，有胎即下，有秽即清。恶死枉亡，一时全复。当受玉真火铃九芒真符，即离幽暗，便睹光明。所有真符，谨当告下。
　　焚削落三尸符。
　　众宣：
　　天地玄宗，万炁本根。广修万劫，证悟神通。三界内外，惟道独尊。体有金光，覆映吾身。视之不见，听之不闻。包罗天地，育养群生。诵持万遍，身有光明。三界侍卫，五帝司迎。万神朝礼，役使雷霆。鬼妖丧胆，精怪亡形。内有霹雳，雷神隐名。洞慧交彻，五炁腾腾。金光速现，覆护坛庭。
　　光明如意天尊。
　　众宣：
　　火铃炎炽，变化八方。万神侍卫，永断不祥。一如流金火铃律令。
　　孤魂滞魄，承今功德，仰思敬信，勿生邪念，勿起争心。如有生前冤雠，切勿生忿。如是妖精下鬼，勿生畏怖。真科有禁，天宪昭明，临坛有将，威禁极严。苟或不遵，自取沈滞，冥关再坠，后会难逢。我教主玉清真王神霄玉帝，垂无得慈悲，悯念三途，矜怜幽昧，特垂教典。普度无穷，仍仰汝等遵承戒言，即得超生，早成上道。各秉至心，朝礼玉真。端坐法筵。受沾法食。然后涤除罪垢，悟道逍遥。夫神霄至道，乃虚皇玉帝金容玉相天尊也。若能瞻仰粹容，倾心敬慕，则福慧两全，富贵具足。且夫金容赫日，见宝座於空中，玉相如天，俨祥光於法界。悯念众苦，接引登真。是知神霄玉帝，道同元始，德重道君，三清与之同伦，万象皆仰圣德，故曰神霄妙道化身普化天尊。谈《玉枢宝经》垂慈示化，尊称神霄玉帝，应运分真。如是功德，不可思议。各仰恭虔，志心朝礼。
　　总朝上帝天尊。
　　稽首皈依真神霄妙法王。道同元始祖，应化九霄君。昔降清虚界，皓庭霄度天。演传雷霆要。特付火师君。普度无穷极，幽台尽睹明。群生皆受度，万象悉太平。仰瞻琼玉相，离苦悉登真。愿垂方便力，拔度此幽魂。和：往生神然界。
　　朝礼毕，引孤诣寒林，施食如常。
　　道法会元卷之二百六竟
　　道法会元卷之二百七
　　太极葛仙翁施食法
　　凡行此法，每日於早饭之际出一匙许，以小盒盛之。至夜静，具香炉，向空中密念净心口三咒，向右吐出秽气，向左吸清炁咽下。再诵《救苦经》《青华诊》各一遍。毕，即叩齿三通，心拜，上香。
　　具位臣姓某谨谨焚香启告，供养大罗三境无上至真神霄真王长生大帝，太一救苦天尊束极青玄上帝，可韩丈人丹霄上帝，十方救苦天尊，救苦真人，童子，诸妙善神，太极左宫仙翁冲应孚佑真君，南昌上宫朱陵火府炼度仙灵，北魁玄范府，聚魂五总府，神虎摄召司，诸司仙灵官属，追魂摄魄官将，城隍里社正神。以今臣某恭依大法，辍餐施食普济幽沉。伏望垂光九地，洞朗十方，变化法食，周徧大千，祭度幽魂，超升仙界。伏愿九玄七祖，多生父母，师资法友、六道四生，一切含灵，悉仗天恩，齐登道岸。臣某下情不胜恳祷之至。谨言。
　　密念变食咒三徧，三剔於食上，存法食充满法界之内。
　　唵子吟丑灵兑娑坤诃未剔出。
　　凝定，默存自己一点灵光起於中宫，上升泥九，化为太一救苦天尊，与天地同体，放五色祥光，洞照幽阴之下。即以左手剔□□□□□□□一座打破狱。只见酆都幽阴之境，一时悉化光明。次念开酆都咒：
　　□□□□□□□。辰戌斗剔。
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云幡。定慧青莲花，上生神永安。急急如元始度人律令。
　　咒毕，存见幽阴朗彻，地府开通，一切幽灵等众，尽乘光明而至。
　　以今焚香一心召请十方法界之内，九幽地狱之中，五道四生，孤魂滞魄，一切幽灵鬼爽等众，各乘道力，来赴灵场，受食和宽，成功托化。
　　存见众魂如万点星光，俱在目前。即与念解冤咒三遍。
　　天尊慈恨，九夜沉沦。递相执对，不悟摄因。摄因本无，妄想非真。凝神清静，冤对停轮。
　　咒毕，再念秘咒一炁七徧。吪□唵哩吽，解释五鬼债。咒毕，当大启慈悲，澄心灭念，想灭念灭，冤对两忘。次念完形聚魂咒三遍。
　　玉清元始尊，敕下天医神。完全枯朽骨，普救度天人。急急如元始度人律令。
　　咒毕，存天医官史普为众魂医疗病患，存见众魂体相完复，欢喜在前。再以舌拄上腭，三咽华池神水，涤除内秽。毕，以舌拄上腭，活水自生。存外境皆化为清净大海，孤魂亡人入水沐浴，顷刻须突化成数万莲花，俱成婴儿仙童玉女花上。次洒甘露水，念咒三遍。
　　悲夫长夜苦，热恼三涂中。猛火出咽喉，长生饥渴念。一洒甘露浆，如热得清凉。神魂生大罗，润及於一切。二洒甘露水，五藏悉开张。咽腹久冷散，得达悟何伤。三洒慈悲雨，濯体炼真光。迎魂归太上。朝谒礼虚皇。
　　咒毕，存诸孤魂等众，身心清净，咽喉开豁。又念散食咒。
　　汝等幽魂众，吾今施汝供。一粒徧十方，河沙鬼神共。
　　存见诸仙子受食，甘味香美，各臻饱满，咸皆欢喜，礼谢慈尊，便当超度。即以两手玉诀，擎起额前，别南斗一座列於空中。
　　□寅□丑□中指中文□辰□巳□午文剔出。
　　存见南斗六星光辉郎耀，变成万万火铃，众魂悉皆乘光上升云汉。又念生天密咒三遍，送登空际。
　　唵吟咤哩速临生天娑婆。
　　再以绛宫火铃径上天界，明高愈远，杳无挂碍。再拜礼谢，祝曰：
　　向来施食度魂功德已遂周圆，仰望慈光接引升度。稽首称念：
　　太一救苦天尊，朱陵度命天尊，不可思议功德。
　　施食议略
　　仙公葛真君训曰：吾以祭炼得道，悯念幽魂受苦，世人子孙全不念父母恩重，日远日忘，不知幽冥望之以久，在刻为年。然有力者建善缘以荐拔之，其罪轻者犹且庶几，比若罪重者，止少减耳。更不思父母存日爱子之心，无嗣之时多方祈叩，望续后代，但言我已追荐矣，恬然不知报效之心。若贫无力者，先亡愈堕沉沦，深可悯哀。然非普度众幽，则先亡无独出之理。故闻此法施食，使人常思孝念，日积阴功，广运慈悲，而先灵在其中矣。祭炼之法天大於此，而亦出於一念精虔诚敬於此。盖取其日用易行之理。如此尚不能行之，则幽冥绝望矣。呜呼，人孰无追远之念。且夫广运慈悲者，亦所以自度则人人岂待劝而感发哉。又有读书君子，多昧其心，但言虚无，不知汝之先灵永堕矣。其人能行之者，吾实监临之不爽也。
　　前辈云：济幽之事，炼度不明，失悮幽冥。莫知此法简明易行，又有人曰：星粟之饭岂能充遍普得。宋丞相张商英论曰：勾践一器之醪，而众军皆醉。栾巴一噀之酒，而蜀川为雨。是心灵所至，无感不通。又三十六代天师於大明殿书符，上笑而问曰：灵从何来。师曰：诚之所至，而灵自从之。所以一瓣心香，周徧法界，是亦念也。诸君子者，若於三元八节，三会五腊之日，随力建功，一香一烛在乎致诚，於静夜焚香，望空启圣，依法祭炼，行之既久，一切有情无不度也。且如豺獭尚知报本效信，岂有为人而不思所报也哉。
　　道法会元卷之二百七竟
　　道法会元卷之二百八
　　太极玉阳神炼大法
　　太极仙翁曰：心藏神。心者，神之舍也。所谓神炼者，神能集神，炁能会炁，神炁会合，以神炼炁，以炁养神，谓之神炼。倘能以神感动，故能神全。故经有生神之章，有九炁之名。神炼之道，可不明焉。
　　主法
　　主法三天圣师泰玄上相张真君，
　　祖师太极左宫仙翁天枢使相葛真君。
　　召符清晨向空焚
　　谨请五方云路大将，本境城隍主者，里社正神，速摄幽爽，於本日夜护迁到坛，以凭超度。符到火急奉行。具位臣姓某奉行。
　　焚符心咒
　　啼吽吽啮□吓。
　　是夜备香灯饭水，丰俭随宜，钱财经旛，不拘多少。
　　通玄符焚於香上
　　臣某承诰奉行
　　启圣
　　具位臣姓某上启道经师宝，元始万神。臣谨於良夜肃启此诚，
　　上干洪造，下拔幽魂，使真炁充满法食，仰希托化。臣稽首顿首，谨言。
　　叩齿咒曰：
　　亶灯朗灵。谨召淡摩罗大将军，蓬头追魂大将，黄头管魂摄魄大将，二十八部旃檀大将，五方云路大将等神，速召六道四生幽魂苦爽，上承道力，克遂超升。存幽魂到。
　　丹阳神炼玉符
　　右符，青素高九寸，阔五寸，雌黄书毕，念密咒曰：敦昱清，一炁九徧。取东方生炁嘘入，焚水盂中，以杨枝洒食念变食咒：
　　唵□咘唵哩摄。束炁吹食。祝曰：愿承三宝大威力，以大神咒救众生，以大神咒灭诸苦。次默念：
　　霐唵吟咤哩。合明天帝日。□□□□□□□□□□□□□。乌轮涂叉阿那波遮□存幽魂形神俱妙。
　　宝箓式
　　泰灵火都玉阳宫生神宝箓
　　恭准
　　元降宝箓，仰承三宝大威光，摄诸幽爽，明离火以炼形，习坎水以成质。魂神澄正，万炁长存。不经苦恼，身有光明三界五帝，列言上清。
　　右箓告闻
　　朱火丹陵之天地，告十方，箓到奉行。
　　年　月　日时告下。
</div>
    <div class="pagination">
<a href="道法会元_page292.html">上一页</a><span>...</span><a href="道法会元_page288.html">288</a><a href="道法会元_page289.html">289</a><a href="道法会元_page290.html">290</a><a href="道法会元_page291.html">291</a><a href="道法会元_page292.html">292</a><span class="current-page">293</span><a href="道法会元_page294.html">294</a><a href="道法会元_page295.html">295</a><a href="道法会元_page296.html">296</a><a href="道法会元_page297.html">297</a><a href="道法会元_page298.html">298</a><span>...</span><a href="道法会元_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
