<!DOCTYPE html>
<html>
<head>
    <meta charset="UTF-8">
    <title>道法会元 - 第 189 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 189 页/共 361 页</h1>
    <div class="content">　　□□□□□□□□□□
　　电号
　　□□□□□□□□□□
　　诸司号
　　□□□□□□□□□
　　俱入掣电符煞字，并太岁符煞字。
　　使者方位
　　顺逆纵横所值方道
　　使者顺飞九宫方道
　　太岁霆天凶煞六十年永定图
　　起霆天煞例
　　甲子寻猪甲戌寅，甲申龙位好安身。甲午贵人扶上马，甲辰猴位细推寻。
　　申寅居戌分明定，逆来隔位起雷神。若遇寅宫粘一位，遇癸须当跳两辰。
　　子丑二辰同一位，名为雠路不堪临。若人会得斯玄理，龙虎天仙皆仰钦。
　　右法，周而复始，当於甲子处隔官逆行，子丑当一位跳过。
　　起月例
　　太岁支神便起正，逆来寻月要知情。
　　本月住时加亥顺，数至卯宫是煞神。
　　若起雷霆激剥煞，金刚逢着也成尘。
　　右法，永定逆数。且如六月用事，乙巳太岁在寅，却於寅上逆数至酉上，是六月。复於戌酉上加亥，数至亥上遇卯，即大煞也。
　　雷霆永定年月
　　申天罡，酉台将，戌金水，亥月孛，未土溽，逆布十二星。子太阳，午奇罗，顺飞九宫。丑血刃，巳燥火，辰丙乙，卯水潦，寅紫炁。
　　五行顺飞九宫永定图自中起至坎
　　遁天干十位例
　　遁时一法少人知，甲己先将燥火推。乙庚太阳随日用，天罡元是丙辛期。
　　丁壬月孛当中五，戊与癸兮紫炁移。就中四局人难晓，会者当为大国师。
　　右法且如甲巳日，燥火入中宫，顺飞丙乙在乾六，水潦在兑七，紫炁在艮八，血刃在离九，太阳在坎一，月孛在坤二，金水在震三，台将在巽四。
　　十二位支神逆布
　　太阳，月孛，金水，台将，天罡，土溽，奇罗，燥火，丙乙，水撩，紫炁，血刃。
　　六甲旬中三神方位
　　甲子旬直符流火白虎　甲午旬直符流火白虎
　　甲子，坤坤坤。　　　甲午，离乾乾。
　　乙丑，坎兑艮。　　　乙未，兑巽乾。
　　丙寅，艮艮坎。　　　丙申，乾坤兑。
　　丁卯，乾乾兑。　　　丁酉，艮坤坎。
　　戊辰，巽艮坤。　　　戊戌，兑坤巽。
　　己巳，坤艮兑。　　　己亥，巽乾坎。
　　庚午，乾兑震。　　　庚子，震坎离。
　　辛未，巽巽乾。　　　辛丑，坎坎坤。
　　壬申，坤乾震。　　　壬寅，艮艮乾。
　　癸酉，离艮兑。　　　癸卯，震乾坎。
　　甲戌旬直符流火白虎　甲辰旬直符流火白虎
　　甲戌，兑震震。　　　甲辰，坎乾乾。
　　乙亥，坤乾兑。　　　乙巳，艮震巽。
　　丙子，离离离。　　　丙午，乾震乾。
　　丁丑，兑巽艮。　　　丁未，巽坎坤。
　　戊寅，乾离震。　　　戊申，艮震乾。
　　己卯，震兑艮。　　　己酉，乾巽坤。
　　庚辰，坎艮坤。　　　庚戌，巽坤艮。
　　辛巳，巽乾巽。　　　辛亥，坤离坎。
　　壬午，震乾巽。　　　壬子，离离兑。
　　癸未，坎兑艮。　　　癸丑，巽巽坤。
　　甲申旬直符流火白虎　甲寅旬直符流火白虎
　　甲申，艮巽巽。　　　甲寅，坤兑兑。
　　乙酉，乾乾乾。　　　乙卯，离坤震。
　　丙戌，坎坎艮。　　　丙辰，兑巽巽。
　　丁亥，艮震离。　　　丁巳，巽离震。
　　戊子，乾坎巽。　　　戊午，震巽兑。
　　己丑，巽乾离。　　　己未，兑震震。
　　庚寅，坤离坎。　　　庚申，乾震兑。
　　辛卯，离坤震。　　　辛酉，震艮离。
　　壬辰，巽兑乾。　　　壬戌，坎坎艮。
　　癸巳，坤乾离。　　　癸亥，艮震震。
　　直符起例从艮上顺飞
　　甲己丙寅，乙庚戊寅，丙辛庚寅，丁壬壬寅，戊癸甲寅。
　　流火起例
　　甲辛坤位丙壬乾，庚坎乙癸丁艮边。戊己却还蛇宫坐，一冲流火便惊天。寅午戌，煞在亥。己酉丑，煞在寅。申子辰，煞在巳。亥卯未，煞在申。
　　白虎起例
　　甲己坤上顺，乙庚离逆流。丙辛震上逆，丁壬巽顺求。戊癸兑上顺，皆将甲子周。飞宫到本日，白虎坐星头。
　　道法会元卷之一百二十七竟
　　道法会元卷之一百二十八
　　九州社令阳雷祈祷检式
　　祈雨奏状
　　如奏三清九宸及祖师，随意改易详用。
　　具位臣姓某，诚惶诚恐，稽首顿首，百拜
　　谨奏。为入意，丐为请降甘雨事。臣既奉来词，不容抑塞，须至录状奏
　　闻者。
　　右臣某谨谨具状，百拜上奏
　　昊天玉皇大天尊玄穹高上帝玉陛下。恭望大道天慈，允臣所奏，特降
　　勑命，下三省，播告日月二宫，南北二斗，天罡河魁，诸天星宿，应系隶劫运雨旸去处，及神霄玉府雷霆都司，委遣雷主欻火律令大神邓某，猛吏大都督辛某，五雷飞捷使者张某，雷公江赫冲，电母秀文英，雨师陈华夫，风伯方道彰，云吏郭士秀，五方蛮雷社令等众，岳渎山川，溪源潭洞，城隍里社，某州分龙王，当岁行雨龙神，定限今月某日某时，下赴雷坛，听臣召集。激发阳声，翻江倒海。倾盆霪雨，以救焦枯。大施三日之霖，苏醒万民之命。昆虫草木，俱被天恩。干冒天威，伏祈宽宥。臣某诚惶诚恐，稽首顿首，百拜上奏以闻。伏候勑旨。谨奏。
　　年　月　日　具位臣姓某状奏。
　　天罡河魁申状
　　具位姓某
　　谨申为入意。某既奉来词，不容抑塞，除已飞奏金阙帝陛，颁行
　　勑旨，督遣雷神行雨外，须至申
　　闻者。
　　右某谨具状百拜上申
　　天罡大圣主雷真君，
　　河魁大圣主霆真君圣前。恭望
　　圣慈，允今申恳。伏乞斡旋造化，升降阴阳。运五行正炁之威，行三界雷霆之令。先施煞炁，掩蔽阳光。吹倒天瓢，苏生民命。剿除旱魃，馘灭淫祠。鞭雷霆行雨之龙神，督法部受差之帅将赴坛听令，以显天威。绍袭宗风，阐扬教法。某干冒圣威，下情无任惶悚俟命之至。谨状。
　　年　月　日具位姓某状申。
　　南斗北斗奏
　　具位臣姓某诚惶诚恐稽首顿首再拜
　　谨奏为入意，丐为请祷雨泽事。臣某既奉来词，不容抑塞，除已具奏帝陛，请降
　　勑旨外，须至奏
　　闻者。
　　右臣谨具状，冒罪再拜上奏
　　中天大圣北斗九皇都统帝君阙下，恭望圣慈，允臣所奏，特颁
　　睿旨，下雷霆都司，委遣雷霆主帅邓某，副帅辛某，使者张某，雷公电母，风伯雨师，入将名。定限今月某日某时，赴坛听令。激发阳声，倾盆霪雨，救济焦枯。仍祈告闻天罡主雷真君，河魁主霆真君，及诸天星宿，疾速升腾地煞，掩蔽阳光，剿除旱魃，馘灭淫祠。大施三日之霖，以慰九秋之望。上彰教法，诱化群迷。干冒圣威。臣下情无任俟命之至。谨奏。
　　年　月　日具位臣姓某奏
</div>
    <div class="pagination">
<a href="道法会元_page188.html">上一页</a><span>...</span><a href="道法会元_page184.html">184</a><a href="道法会元_page185.html">185</a><a href="道法会元_page186.html">186</a><a href="道法会元_page187.html">187</a><a href="道法会元_page188.html">188</a><span class="current-page">189</span><a href="道法会元_page190.html">190</a><a href="道法会元_page191.html">191</a><a href="道法会元_page192.html">192</a><a href="道法会元_page193.html">193</a><a href="道法会元_page194.html">194</a><span>...</span><a href="道法会元_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
