<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 62 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 62 页/共 133 页</h1>
    <div class="content">　　九天召命，六丁奉行。玉女承化，速降帝庭。急急如律令。
　　度火符午文，南炁
　　符使升真速降威灵掷火万里使我通神 天火地火五雷真火烧杀一切无道断绝公文之神火急奉行
　　升霞散真，五雷备明。前行明道，扫荡除氛。急急如上帝敕。
　　发放符辰文，南炁
　　无上三天玄元始 三无正炁 下降届咸真炁 径御罡风 驱却邪魔 敢有逆者 送下北都疾疾奉行
　　天洞天真，速降威灵。急急如律令。
　　焚符咒上帝诀，天门炁
　　乾坤定位，二仪合形。左使李昂，拨开天门。右使吴昉，达道通真。金门玉合，与吾取奔。微尘界内，方圆达名。照我心胆，会我精灵。赤子上升，万神成听。急急如上帝律令。
　　掷火万里符存南方火铃大将，拥万丈真火降，取炁入符中。
　　三清道旨 敕下玄司 南方火将 禀令而行 驱使罡风 速达天门 敢有违逆 送下风刀 考灭真身
　　驱使罡风符
　　太上合真 三真合真 天枢正敕 驱使万邪 各皆拱手 如有遏截 永堕酆都 急准如令
　　罡风驱魔符午文，火炁
　　三台咒 吾奉上敕令 □□□□□□ □□□□□□□ 太阳帝君 太阴皇君 灭鬼除魔敢有不顺上帝救下风火不停急急疾疾 流金火铃大将速现真形九天云路正一功曹速现真形驱逐妖魔风火不停
　　右符凡发文字，多有邪魔遏截。须先焚此符，次化文字，行持存罡风处，有符使拥万丈真火，烁破罡风，万邪不敢干犯，即得上达矣。
　　火铃度道符
　　南斗六司星君下降真火 火铃将军降三昧真火 南方阏伯君 太阳帝君
　　谨请南方太阳火君，二请南方火惠君，三请西方火山神，四请北方大火轮，烧鬼身不存。
　　右符几发文，多有邪魔，怕惧刑法，恐法师具奏，即计会沉匿，不令上达。或人家不祥，触污文字，难以上御。当用此符护送，径过天门，有万丈真火烧空也。
　　驱使罡风咒
　　火铃火铃，助吾威灵。神水一噀，毋辄容情。
　　发奏火铃符
　　火铃炎炽，变化八方。万神侍卫，永断不祥。急急如律令。
　　开天符又曰透天门符，上帝诀，天门炁。
　　天洞天真速降威灵 上通天门开道无穷 三部使者玉女灵童 阴阳决吏持火当胸 冲除浩炁大破罡风
　　玉皇有命，敕下罡风。万仞摧毁，九天潜通。承符奉令。黄道无穷。急急如上帝敕。天门四明，黄道正平。承符奉令，敢有稽停。符中从吏，速逞威灵。罡风浩炁，金马驿程。急急如上帝敕。
　　符诰式
　　泰玄都省。谨发开天符命使者，火龙驿吏，正一功曹，流金火铃大将，责持奏文，或表词章速令上御。所过罡风等处，不许妄有遏截。即使摄赴天狱治罪，以明玄宪施行。
　　书前符於此。
　　黄中策炁，诚灭邪综。歪风九丑，浩炁群凶。开天符命，九天径冲。傥遏词奏，速送罗邓。流金火铃，昭一彻黄中。龙火骑吏，执奏云宫。普天同庆，万劫无终。一如告命，风火驿传。
　　太岁　年　月　日　时告下。
　　法位　　　姓　　某承诰奉行。
　　祖师三天大法师正一静应真君。
　　封皮式
　　太上开天符命　具位臣姓某　谨封
　　右符黄纸朱书之。外作封套，随奏焚又一式，连书四符於中，后用告文。
　　太上开天符
　　透天关符
　　只前面开天符。
　　开天门符
　　度罡风符
　　告文式
　　右请符中通真使者，同承受玉女玉童，上奏灵官，功曹符吏，即今资捧奏文章表词，径诣三天。所过三界罡风灏炁之中，六天外魔无道等神，不得遏截。仰正一功曹，流金火铃大将，摄赴天狱，依律治罪施行。
　　检并同前式，若用前面者，则不用此告文。不然并以四符书在前面，亦可酌量行之，祝遣咒诀。同前。
　　上清灵宝大法卷之三十九竟
　　上清灵宝大法卷之四十
　　洞微高士开光救苦真人宁全真授上清三洞弟子灵宝领教嗣师王契真纂
　　斋法符篆门
　　四驿章
　　师曰：凡建玄坛，当建四驿庭，专一承受传递符檄，亦由阳间邮亭之象也。所谓四驿者，蛟龙驿，金龙驿，风火驿，金马驿是也。每驿各有神吏主之，状如力士，持黄令旗，听候差使。须当依式书符召之，方能感降也。其龙二吏，当用新净荚缚之以像真形。驿吏各左手仗剑，右手持幡，幡上书玉皇赦罪天尊，背负青玄救苦真符，如书筒之状。龙身龙口神史之身，并依式安符，存用祝赞。所谓蛟龙吏属阴，若遣役当地道功曹，可往五岳九幽，水府雷司瘟司，城隍社令牢槛等处，救拔亡魂。其金龙吏属阳，若遣役当同黄录院功曹符吏，可往三官天牢，五斗天一北狱，及罗郑重牢，幽槛铁围，无问地狱等处，救拔亡魂，盖阴阳当从其类也。四驿各有所属。其荚龙、金龙吏所出，已具在长生救苦符之后。余并详叔于左，幸祥而用之。
　　风火驿
　　师曰：风火驿者有一院，号曰火院。有一判官主之，院辖左右风驿火驿。左者专一传递南院符命赦书文檄，右者专一传递北院符敕文檄。所谓判官，即主管南北二院文书。风火院判官马胜，青面，三目，簇金罗帽，朱袍、金甲，绿靴，赤发，仗剑，或变身三头九目。管下两驿之中，各有判官十员，驿吏三百人，应所告敕书符录简章，皆经由主者逐一检授，或有讹舛，皆积在此驿，不得上达，各付所属狱罪也。凡建斋，又先具公文申告，乞为改正。仍以此符差驿吏，即为传达，必获彰感。今符法后，众称风火驿传，正谓此也。
　　召风火驿吏符
　　右符黄纸朱书，玉诀，西北炁书，用役呢，可召驿中判官一员，检校符檄。即差本驿符史一员，如有讹舛，即便改正，飞行传达也。
　　金马驿
　　师曰：金马驿有主者，管下驿吏一百二十人，皆云冠，朱衣，朱履，驰飞马。凡有紧急符命檄文，所经三官五师，九府四司，罗郑北府三界，万神考录，鬼营去处，普告三界，即无容隐，时刻颁命，神通威力，毋有阻遏符，命到处万神咸听也。
　　召金马驿吏符
　　右符黄纸朱书，玉诀，西北炁书之，可役驿吏。牯符於关前，差一人遍历三界十方，传达符檄，升度幽冥，最为急速，斯须可到。
　　役二驿吏总咒此咒三遍，玉诀，西北炁。
　　赤书玉字，奉教遵承。普告万圣，检校速呈。仰告仙吏，风火勿停。急急如律令。
　　茭龙身券
　　元始符命，普告三官。驿龙左传，合符受炁。飞辉太空，死魂受炼。已度无穷，即时升举，毋使停踪。急急如元始上帝敕。
　　金龙身券
　　元始符命，普告酆都。驿龙右传徧彻幽途。穷魂受度，逍遥虚无，今日遣汝。急急如元始上帝救。
　　茭龙衔符
　　地府茭龙，救苦真符。追取亡魂，早离酆都。来朝太上，得升天宫。急急如玉清律令。
　　金龙衔符
　　火府金龙，长生灵符。超度苦魂，径出幽都。睹见光明，上生南宫。急急如玉清律令。
　　左童符
　　右童符
　　左童幡符玉清诀，天门炁
　　洞神逍遥，功彻三清。下传符命，幽魂炼精。逍遥快乐，南昌受形。普召三界，时刻不停。急急如元始上帝敕。
　　右童幡符玉清诀，天门炁
　　玄都帝君，玉策玉真。疾雷风电，云龙辅神，上彻三境，下视风轮。九幽开度，魂魄成人。急急如元始上帝敕。
　　化境章
　　师曰：凡立玄坛，况尘寰秽浊，非得神化之道，难格帝真。故先假符文摄化，然后卷帘奏谒，开坛行事。
　　元始上帝变化金阙玉房符玉清诀，东炁。
　　会和天地 合明日月 祥云密覆瑞炁氤氲 三华离便 豁门五明 琼房有妙韵玉轩谣梵音 霐持无镜森罗净霐 金城耀目 玉砌回旋 大浮黎土碧落空歌
　　告文式符黄纸朱书。外作可漏，告文用墨书。
　　灵宝大法司。今为斋主某，开建玄坛，修崇斋直，延降三天玉帝十极高真，变炼尘居，化为黎土者。
　　书符於此。
　　天中之天，郁罗萧台。玉山上京，大有妙庭。金阙玉房，中有帝真。今日校录，诸天临轩。执符把录，齐到玄坛。随所应度，飞升上清。右奉元始符命虚皇道君救下，建斋之所，变化玄坛，以成金阙，符到奉行。
　　太岁　年　月　日　时下。具位臣姓某承诰奉行。
　　封皮式
　　元始上帝变化金阙玉房宝诰　具位　臣姓某谨封
　　朝三天金阙卷帘趋玉陛符
　　臣某朝谒
　　咒曰
　　始青大化，庆合十天。朝趋帝阙，合道灵仙。玉文飞化，永劫元元。发盟初劫，生化自然。急急如玉清上帝敕。
　　朝谒符玉诀，东炁
　　臣某朝谒 臣某朝谒
　　咒曰
　　大行梵炁，周回十方。三华离便，大有妙庭。金阙玉房，森罗净雾。真中有神，长生大君。臣今趋化，径朝玉清。急急如元始上帝敕。
　　右符黄纸朱书。
　　灵宝开坛符
　　告文式
　　右符宣告灵宝官属，守卫神祇，今日欣庆受度，历关诸天，请灭三恶，斩绝地根，飞度五户，名列大玄。魔王监举，无拘天门。万神朝礼，三界侍轩。群魔束首，鬼精自亡。琳琅振响，十方肃清。河海静默，山岳吞烟。万灵振伏，招集群仙。天无氛秽，地无妖尘。冥彗洞清，大量玄玄，一如告命。
　　太岁　年　月　日　时告下。
　　法位　　臣姓某　　承诰奉行。
</div>
    <div class="pagination">
<a href="上清灵宝大法（宋）_page61.html">上一页</a><span>...</span><a href="上清灵宝大法（宋）_page57.html">57</a><a href="上清灵宝大法（宋）_page58.html">58</a><a href="上清灵宝大法（宋）_page59.html">59</a><a href="上清灵宝大法（宋）_page60.html">60</a><a href="上清灵宝大法（宋）_page61.html">61</a><span class="current-page">62</span><a href="上清灵宝大法（宋）_page63.html">63</a><a href="上清灵宝大法（宋）_page64.html">64</a><a href="上清灵宝大法（宋）_page65.html">65</a><a href="上清灵宝大法（宋）_page66.html">66</a><a href="上清灵宝大法（宋）_page67.html">67</a><span>...</span><a href="上清灵宝大法（宋）_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
