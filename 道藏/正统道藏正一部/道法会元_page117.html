<!DOCTYPE html>
<html>
<head>
    <meta charset="UTF-8">
    <title>道法会元 - 第 117 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 117 页/共 361 页</h1>
    <div class="content">　　此是祈晴之时，梵号如此重也。雷神推入天河，拒塞波浪，三河闭塞之义也。
　　白时白似天上雪，红时红似猩猩血。
　　祈雪梵号白，万神皆冰姿雪貌，绰约轻盈。祈晴梵号红，万神皆红火云中行事。祈雨则梵号黑，万神皆黑云水中行事。此皆言梵号之变化通灵也。
　　织女四哥，
　　乃南斗天河中星神也。近太阴之伴侣，一名勾娄，一名吉利，一名登僧，一名得色。驱驰火龙火车，行霹雳之神也。
　　急急如律令。
　　乃祝付雷神各各驾车持斧，浮空而来，如律令奉行也。
　　雷法秘旨
　　自己灵，法也灵。我若不灵，谁会雷神。我能善感，雷神善应。一感一应，千定万定。有心感神，神反不应。无心之感，其应如响。无非果无，但无妄念。一片真心，不知不识。心与雷神，混然如一。我即雷神，雷神即我。随我所应，应无不可。慈悲利济，上合天心。好生为德，天且不违。雷奉天命，能违我乎。
　　右火师汪真人亲授侍宸王文卿，汰雷霆之秘传也。
　　坐炼工夫
　　两眼对两肾，认取此中间。
　　凝神定息，舌拄上胶，心目内注，俯视丹田。片时，存祖炁氤氲，绵绵不绝，即两肾中间一点明，又名曰破地召雷法。
　　忽然一声响，霹雳透泥丸。
　　当一阳初动，存祖炁自下丹田透过尾闾，微微凸胸偃脊，为开下关。觉自夹脊而上，运动辘轳，微微伸中，为开中关。却缩肩昂头，觉过玉京，入泥九，为开上关。师云：夹脊双关透顶门，修行只此是为根。此名开天门也。
　　复运丹田养，如蜜甜又冻。
　　当觉津液满口，闭息合齿，微微吞咽，如石坠下丹田。师云：华池玉液频吞咽，即中理五炁，混合百神，十转回灵，万炁齐仙。刀圭弃钥，阖辟工夫，皆在此矣。
　　有人达此者，即可返仙乡。
　　复存祖炁在中黄脾宫，结成一团金光，内有一秘字，觉如婴兑未出胞胎之状。咽液，存炼金光结聚。忘机绝念，然后剔开尾闾，涌身复自夹脊双关直上。师云：紫府元君直上奔。心目注射，胸间迸裂，自眉间明堂而开。仰视太虚，金光秘字分明，充塞宇宙，则火炎中使者现。师云：踏翻斗柄，天昏黑，倒卷黄河水逆流。又云，倾翻北海万重云，卷起黄河千丈雪，是也。
　　右赤松子、尹真人述，白玉蟾注。
　　书符内秘
　　一笔分明无起止，此是雷霆玄妙理。
　　若能念念不忌吾，三界万神咸顶礼。
　　两手握固，目视鼎中，叩齿三通，关身四正，金闲木动，水火土雷车，徐徐登玉境。火空则明，火炎则升。水流则响，水凝则冰。此水火为雷之妙也。
　　师曰：凡行持，须备香案，面南焚香，趺坐，定息凝神，两手雷局握固，暝目定心。却以两目下视两肾，舌拄上胜。待炁定神凝，魂安魄妥，见吾心如太场，大如车轮，红光赫奕，九芒交射，恍有○○○三字金光灿然。一吸入至心宫。见心如莲花状，三字在太阳莲花中。微觉玉液水生，即咽下，注入心宫，自然如真晶玉露自莲花内出，下降滴入玄府，如日月之光明，照彻五内。真水滴注，飒飒有声。水火激剎，自然火发风腾。却运自三关冲焰而起，入中宫祖炁根蒂之内。即用意一提，透上玉楼十二重，过刚风浩炁，直至八宫之内，众妙之门，日月交映，徧身火热，金光朗耀，光芒四迸，此即金弹丸也。再运收入中宫，微微咽津纳炁，存注祖炁穴中，充塞中宫，永镇黄庭，金光迸耀，表裹洞明。每日於子午卯酉时中运一次。如此修持，更得明师点化，玄妙渐可成也。秘之毋忽。
　　右上官真人述，白玉蟾注。
　　移神归海诀
　　子午无移易，阴阳两句分。取时临斗柄，阴极复阳生。
　　每打坐时，三百息已后，存脐轮为溟海之中，有一真人如天尊之像，在於溟海之中，端然而坐也。
　　三关之要　　　　　魏伯阳述
　　伯阳问洪蒙君曰：三关之要，可得闻乎。曰：子以何为三关。对曰：脑上泥丸神室为上关，心中绛宫为中关，下以尾闾为下关。洪蒙君曰：非也。伯阳再拜请受，君曰：使性不变情为一关，情不变精为二关，精中阳火不泄为三关。起巽风，鼓蠹钥，动六府，会九土，水中发火，火内流金。金水火三奇之化炼中宫作黄庭，聚万有归一神是也。
　　书符口诀　　　　　莫月鼎述
　　凡大祈祷书符，必先三二日前行打坐工夫，当日书符毕，入室打坐，存运功夫，念咒加持取报应。妙只在此一符奏效，不可苟简。若寻常书符，却只消凝神定息，念金光咒、音字咒，存金光满室，万神森列，营目一匝，运神光射纸上，结成雷神形状。左手运起雷咒结局，右手执笔，一气勇力迅笔扫成其形。以速捷为妙。并无散形咒语，恰有笔法。书毕，恍惚见雷神有飞走之势，金光满纸。舌拄上腭，紧闭一身内外之气，压下太玄祖气。闭极，觉身中之气郁闷无所宽容，便作□音提起，音以双局和眼中神光打入符中。存雷神乘金光飞腾，不待焚燎而往矣。以神运灵，以气合形，响应只在须臾。符中不必写某神姓名。才写定了一固#1神将姓名，则此一道符只做得一个神将用。法官但举心注意於万神，则万神自效灵也。一符能变化万万灵符，一神能变化万万灵神。道生一，一生二，二生三，三生万有。如十方诸天尊，其数如沙尘，化形十方界，普济度天人之意也。不可以胸次窒塞，所宜开豁心志而行之。书毕，再存运功法。夜半於星斗下，炉香盂水，召祝祭遣之。
　　符形须是雄勇，聚精会神，神气发越而书之。体如蝙蝠，翅分八字。笔力劲健，笔力弱则法力弱。疾如飞乌，一笔扫成。朝斯夕斯，运笔研墨，模写形状，开目俨然如活；默以神会，自然洋洋乎在左右。不可射度，一笔书之，不可再填。润枯燥浓淡，须是一时精神鼓动，气势雄伟，毋生丝毫杂念，毋令片刻间断。吾之心与笔俱运，吾之气与咒俱转。恍惚之间，如见雷神奔走云雾，号令风霆，万神听令。如此行用，万无一失。苟不如之，良由不能聚精会神感召之妙也。咒气罡诀抑其末事，道岂在是哉，法岂在是哉。
　　橐钥枢机说
　　道经曰：天地之间，其犹素钥乎。虚而不屈，动而愈出。这些子便是造化枢机。崇者，犹我腹也。钥者，犹我口鼻也。虚而不屈者，乃先天混元祖气也。於佛氏曰慧日宝灯摩尼珠，儒家曰浩然之气，禅宗号曰安身立命处，道家号曰金丹。其实一也。又曰神室天谷，又曰天地之根，万气之祖，太极之蒂。其所浩浩渺渺，恍恍惚惚，无内无外，无所无着，亦无四围。动而愈出者，乃橐动而钥自呜也。
　　凡行持之时，先当静心去念，如婴儿之未孩，此即是我。如在胞中之时，一尘不染，一法不立，此即是先天境界也。如法静定。静定久之，然后鳌腹虚身，双目视脐，舌根紧捺，蹙颏涌泉，造化自然透尾闾，进黄河。才至中关，猛将斗柄一掀，但觉双目进电如猛火，连一身轻举如在太虚之中，此真境界也。愚昨奉度师铁壁先生邹君，传授符诀咒篆秘字，拒塞天河，掀翻斗柄，取水沧溟，攘动九州，将乾补坤，以离塞坎，开眼仰视为否，闭目俯观为泰。曾知愚昧，初缘未合玄理，百无一应。后得浔阳哨腿杨真人指示符窍，说破这些道理，使余如醉方醒，如痴方悟。前功皆是假名。其实一字，不知捷径，强名异端者，岂不谬哉。但言此先天造化，岂不知先天为体，后天为用。诀曰：鳌腹驰腰目对脐，犹如赤子在胞时。拥身直上青霄外，一念才差便莫为。踏翻斗柄天昏黑，逆卷黄河雪浪飞。会得这些关捩子，自然造化与天齐。莫洞一启炎稽首玉蟾曰：足蹑雷门翻地轴，手持斗柄戽天河。五口尝有诗曰：山前山后一声雷，撼动乾坤橐钥开。潭底老龙眠不得，砰徇飞上九天来。
　　法外余事
　　起风露，蜂房去顶，须是自寻者。住不可用药铺中买者。以此物理#2香炉，对风伯方烧之。止风露，蜂房劈碎了，埋在风伯方地上土中。
　　起云雾，掩晖藏月，并用井花水调锅底墨书符。在道观书符，取僧寺锅墨，在俗人家书符，取道观锅墨书之。
　　起雷，鸡子上墨书震卦，改为雷字。念起雷咒涂黑。向雷公方，以小锅煎汤滚沸，却以鸡子略浸冷水中，却投放在滚沸汤中。如是激剥，鸡子必一时爆破，则雷声雷神立至便起。鸡子放左右手中紧紧擦搓，念起雷咒，内运水火激剥，攧放在地，则雷声不绝。
　　起霹雳，用白纸一张，五且五日寻红脚蜈蚣一条，活擂调颜色，糖画金眼双翅飞蜈蚣一条，长三尺，大可畏，深深藏之。待夏月雷雨阵将到之时，以木板凳一条，放蜈蚣在上，以芦□一领盖之。以竹膜卷张使者符烧召役之，须臾霹雳震击可畏。或置蜈蚣於树木，或置放邪庙中，邪身上，邪神座下，仍指射本处策役之。召龙行雨，燕窠草、白匾豆、小粟米、芸香，埋香炉中烧露天。又以燕子投龙潭中。起电，自然铜埋香炉中烧电母方。请露，蝉蜕埋香炉，静夜烧露天空中。祈晴，雄黄、苍木，埋香炉中烧露天空中祈雪，夏间取新生笑鞭洗净藏之，至期埋香炉中烧露天月下，与玉、龙符一处烧之。
　　策役星斗图缺　　　　侯清谷着
　　第一盘，顶上中斗大魁。
　　第二盘，十二耳将，二十八宿。
　　第三盘，二十风炁，七十二候。
　　第四盘，八再作一盘。
　　第五，八卦二十四位作一盘。
　　天条云：世人取罡气不真者，乃不识加临之法也。盖日月五星，四曜二十八宿，肾风得而取用矣。《周髀》图曰：天盘行速，五星行迟、如蚁旋磨。以此观之，则天盘昼夜常输，二七八宿乃经星也。与天罡同转，则五星附天盘而行，随宫而转。五星四曜，日月二宫，须甩流年纸行历百中经，批定某日某星在某方、然后以月将加正时，运动策役，则一天星斗暸然可见，昼夜躔次庾无差忒。《议玄篇》云：要知今日金星在何方，以火符激之。彼星属金，遇火必作。捷法妙用，此理尽矣。盖天下无事二哉理。登坛策役，不明方向所谓，岂细事哉。倘不明此，何为掌金阙列宿之事也。
　　天罡说　　　　张野愚述
　　三清上圣，雷霆之祖，十极高真，雷霆之本也。昊天玉帝统天元，为万化所始，号令雷霆也。后土皇地祇，承天禀命，主执阴阳，节制雷霆也。雷霆赖日宫太阳而威，赖月府太阴而神，赖北斗九皇而为枢辖。执天地之中气，雷霆也。理天地之中政，雷霆也。综劾祸福，佐理枢机，雷霆也。统御阴阳，摄循地纪，雷霆也。原雷霆之根宗，专以天罡为主。天里乃天之柄星。经云：斗柄前星日魁，斗柄后星日罡。万物无罡不生、无罡不育。论之罡方，月将正月登明在亥，寅与亥合也。二月河魁在戌，卯与戌合也。三月从魁在酉，辰与酉合也。四月传送在申，巳与申合也。五月小吉在未，午与未合也。六月胜先在午，未与午合也。七月太一在巳，申与已合也。八月天罡在辰，酉与辰合也。九月太冲在卯，戌与卯合也。十月功曹在寅，亥与寅合也。十一月大吉在丑，子与丑合也。十二月神后在子，丑与子合也。月将加正时，寻天罡方，方无差。月月长加戌，时时见破军。破军前一位，方许认罡星。谨按《武威经》云：天罡於中气前每夜戌时指地上。月建一时移一辰，周而复始。一切施为，并随罡后而行，不可前冲。是为逆犯，犯者不利。又论建破魁罡：正月建寅，申为破，巳为罡，亥为魁也。二月建卯，酉为破，子为罡，午为魁也。三月建辰，戌为破，未为罡，丑为魁也。四月建巳，亥为破，寅为罡，申为魁也。五月建午，子为破，酉为罡，卯为魁也。六月建未，丑为破，辰为罡，戌为魁也。七月建申，寅为破，亥为罡，巳为魁也。八月建酉，卯为破，午为罡，子为魁也。九月建戌，辰为破，丑为罡，未为魁也。十月建亥，巳为破，申为罡，寅为魁也。十一月建子，午为破，卯为罡，酉为魁也。十二月建丑，未为破，戌为罡，辰为魁也。此乃阴阳术家论四冲之不吉也。法家掌雷霆之号令，握天地之枢机，论取天罡正真之气也。天罡之位在辰，犹龙之变化莫测也。支辰属龙，五行到辰上皆有变化，如甲己到辰化土，乙庚到辰化金，丙辛到辰化水，丁壬到辰化木，戊癸到辰化火。龙居辰位，隐显莫侧，千变万化，妙莫尽焉。所以天罡定位，端居於辰也。
　　人为万物之灵，亦有变化，暗合於辰。穷通屈伸，皆由人之五行，属本命，号曰元辰。其义深矣。且如卯上太阳，酉上太阴，卯酉相冲，所以日月分天地之昼夜。且如辰上天罡，戌上河魁、辰戌相冲，所以水火分天地之阴阳。天盛属火，所指之方为雷门。河魁属水，对冲之方为雨户，又为地户。凡破地召雷，合从天罡对冲方作用行事。若召役雷神，只是罡光所指之方发号施令。冲则动，动则有电有雷有霹雳也。诗诀曰：天罡指处有雷霆，便向其中役六丁。若解个中些子诀，信知造化掌中生。六丁之妙，即罡光指处是其方也。罡光方上加以二十八宿测之，有亢即雷，有箕即风，有璧、毕即雨，有翼即电，有斡即云。雷有昴即晴，有虚即云，有危即雪。更能步箕罗燥火诸煞，金虎大煞，流火凶星，又能寻暗金伏断，钻聚於此，则五事可以立待。雷乃乾之精，霆乃坤之精。乾是雷之父，坤是雷之母。遇肠而生，遇阴则伏，遇合则生万物，遇激剥则发声。吁。有知天罡之方，不知天罡之理；有知天上之天罡；不知身中之天罡，有知身中之中黄。不知天上之中黄，夫天上天罡，阳精也，真土也，乃天之真阳也。居於天中之天，为天罡星，其实号曰中黄星，变化於辰也。夫身中天罡，亦阳精也，真土也。比内事为药物，为黄婆。丹田为黄庭，居於身中之中为天罡气，其实号曰中黄气，变化於心也。此窍非凡窍，中中又一中。一中之黄气，即自己天罡也。黄中策气之神，黄神也，即天罡气之神也。一白，二黑，三碧，四绿，五黄，六白，七赤，八白，九紫，乃子午卯酉正中之黄气，即天罡气也，玉帝气也。金光咒云：中央黄气，玉帝化生。此说甚明。耳眼口鼻舌，精神魂魄意，攒簇向中宫，化作先天气。即中黄气也。吾身中之天罡气也。行持之士，内视五蕴者，固气炼神，聚其尸魄，内想不出，外想不入，神气不散，混合百神也。外察万神者，以我平昔修炼工夫，寓之於书符念咒掐诀步罡，役使万灵，则万神听命，罔敢弗恭，报应如谷答响，出乎自然。惟在洁己，斋心至诚，可以动天地，感鬼神也。以我之阳精，合天地之阳精，阳精即天罡也。我之阳精，天一生水，地二生火，水火生於左右肾，金光祖炁也。从夹脊透上朔骨，朔骨乃对耳后承枕骨也。其肾光两道，从夹脊上朔骨，直通两目，乃瞳精也。二物如剑锋，透彻万里而无碍，明於天上之日月也。归於黄庭，即先天阳精也。三魂中是为胎光。运我之阳精，存我之阳神，直上与天通。随其天罡所指之方，运神合气，方为妙道。经曰：雷城有十二门，并随罡星所指。罡星指丑，其身在未。所指者吉，所在者凶。余位皆然。仰荷天尊广大慈悲，宣示直指捷径，坦然明白，学者必当穷其理，究其源。玩其端倪，庶可深造之以道。
　　夫天罡定位，只在天之中心。盖缘天尊不易尽泄天机，使学者精思研微，穷理尽性，欲其自得者也。自得者，实天尊慈悲，於玄虚中垂教恩力也。罡星指丑，其身在未。不是其身在未，其实一年三百六十日一日十二时中，天罡之身只在天中之中央。罡气指射於丑，其身自立於天中之中，背未面丑而立，流布罡光於丑位也。罡气指射於未，其身背丑面未而立，流布罡光於未位也。余位皆然。所以春季天罡背西面东，其炁青；夏季背北面南，其炁红；秋季背东面西，其炁白；冬季背南面北，其炁玄。四季雷霆随天罡旺方旺炁之说也。且如正月登明，将下有津梁神；二月河魁，将下有天都神；三月从魁，将下有玉靡神；四月传送，下有天马神；五月小吉，下有天井神；六月胜先，下有花萼神；七月太乙，下有天车神；八月天罡在辰，下有天枢神；九月太冲，下有三光神；十月功曹，下有天良神；十一月大吉，下有紫微神；十二月神后，下有玄枢神。师曰：取天罡气毕，然后呼召十二月将神。夫将与神者，变现无方，神功莫测，上达天心，下推地理，中变人伦，世无不察。今人只知有天罡将了，却不知下有神矣。所谓神逐将灵，神无将不行，将无神不动，是也。天罡所指，日夜常输。只如二盘，顶上第一层天盘，谓之帝庭，即紫微垣也。必刻斗象而转旋。即天中之天，中斗大魁也。斗像随日月时指射地盘十二宫分，其身何尝游行於地盘也。天罡既只在天中之天，一切诸事，趋吉避凶，皆随天罡方而往，百无所忌。如此言之，天罡之身只在天中之天，中央之辰上为定位，无疑矣。法师吸取天罡气之时，且如轮定罡光在卯，则如天罡立於天中之中央，背酉面卯，法师便合於东方朝西立定，所指者吉也。眼前便分列八卦，吾身内顾中宫，面天罡之星相对而立，举头仰望，迎合而取之。其余方位，例皆如之。若向天罡方召役万神，法师却合随天罡所立，背酉面卯行持。盖万万雷神丁甲神将，都在天罡方故也。法师此时存天罡在顶上空中，法师立身於天罡之下，策役天罡，亦在上策役也。若曰破地召雷，地户即河魁方，雷门即天罡方，雷神从地户升，雷门降，即是从天罡方金火光中下降也。必先变神为玉帝，财念：金咤金咤大力摄，玉帝头上金光中有字现。若变神为北帝，则念：北帝钦灵普轮神圣变神摄，北帝头上金光中有聻字现。接合。天罡星头上红火金光，日轮中有炓字现。天罡呎天帝释帝，天帝者，昊天玉帝也，释帝者，北极太帝也。金光咒云：释帝隐韵，玄冥子钦，是也。所谓太释玉隆腾胜天，佛家有所谓帝释，於此皆无涉也。部带天罡，非佩带也。五方凶恶之炁，何不伏藏，非五方凶恶之鬼。飞光一吸，万鬼灭亡，非伏藏也。□□逢正聻唵吽喗哒哩娑诃，闰月加唵字在上念之。天罡印，先以小指从四指裹面插入中指背，以二指勾定小指头，四指曲在小措背上，直伸中指，以大指掐煞文，为印。又名天关印，又名山字印。更有三五飞步天罡，分阴阳二局。冬至、立春、春分、立夏, 为阳局，右转一七四，逆布十二时，顺布九星罡，进五为天罡之方。夏至、立秋、秋分、立冬为阴局，左旋九三六，顺布十二时，逆布九星，退五为天罡之方。此玉清上道，三五飞步之妙用也。又有六气天罡者，贪狼太星为阳，其气黑，能伐恶荡邪；巨门元星为阴，其气白，能祛邪摄亡；禄存真星为煞，其气红，能助阴益衰；文曲纽星为旺，其气黄，能定疼正物；破军关星为定，其气绛，能起死回生；武曲纪星为生，其气绿，能威制天地，掌判死生。破军逆至廉贞罡星，即三也。贪狼顺至廉贞，即五也。廉贞，罡星也。分阴阳日交加，三五之妙也。廉贞本无炁，乃六星之气巡辉下注。以天上七星，面部七星，心中七星，三合成一，配衣击指，妙在其中矣。
　　吁。不修道德戒行，不积静定工夫，欲变神为玉帝、北帝、上真天师，不藏魂收魄，欲步斗罡，不以神合神，不以气合气，不假上帝之真光，不仗天真之威力，冒取天罡之正气，难矣哉。难矣哉。或有径对方位，立地念咒，自夸计界一举头天罡，又有叫天罡小名，待天罡回头亟取之，不知举头取何物耶。待得天罡回头取之，是何义耶。余何敢言其谬甚耶。江湖达者幸垂鉴焉。
　　结练内事
　　双手雷局按膝，垂脚平坐，定息静虑。运中黄窍祖为升上顶门，流注心宫，想如莲开，心窍一开，五脏六．腑之窍俱开，顶上八门之窍亦开。想天上日月五星、南辰北斗、二十八宿瑶光正炁，三十二天梵气，十方正真生炁，五方五雷旺炁，如云如雾，流入身中五脏，华敷一身，四大百骸，毛发孔窍，俱放光明，上下内外交接。如此了，凝神定志片饷。以双雷局按膝，作手势抖澶，咬牙闭齿，摇头，用力耸运辘轳，促起一身内外之炁，从两脚起，收摄四大百骸，毛发孔窍，五脏六腑内外炁，皆随手势自下而升，表裹相应，直出顶门，自泥丸至明堂，落下口中，咽归中黄，如一颗丹珠在中黄宫中。有时做得通身汗流，然后如如不动，凝定神气，内想不出，外想不入，绵绵若存之意也。
　　普召万神内诀
　　凡大祈祷，召三界万神，五雷大小诸法中一切神将，先於密室中静坐，存神，运祖炁从本季所属五行为头生起。如春季祖炁先从木生起，次运行生火，次运行生土，次运行生金。次运行生水。一炁生一炁，递互包含，作一团金光，归黄庭中，捺下，从尾闾□音提起，历夹脊双关，升脑后泥丸，过明堂，以双目簇定，音喝出。此时闭炁，弩力澶动，一身毛发孔窍都进出万道金光，天上日月星宿都化作万道金光，如雨落下，地下裂开，火光进出猛焰，不瞬息间，忽然都变暗了混沌。听得雷声吼响，双雷局发出，霹雳一声，裂开混沌。万神俱现於金光中，与之结盟，约定时刻行事。然后渐渐收拾，吸归心腑，纳入黄庭。少刻登坛召将，只须从黄庭运出一气便了，不必再有郑重也。
　　起东南方风诀
　　依法存运作用，归於黄庭，直上风池，透过在耳口作嘘音如风声微微，助力吹出。才觉风出之时，便闭双目，以左手雷局捺鼻孔，右手雷局捺右耳，只放风从左耳出也。
　　起西北方风诀
　　依法存运作用，归於黄庭，直上风池，透过右耳口作嘘音如风声微微，助力吹出。才觉风出之时，便闭双目，以右手雷局捺鼻孔，左手雷局捺左耳，只放风从右耳出也。
　　起云诀
　　依法存运作用，归黄庭，再运双脚板底下涌泉穴浓阴黑冷之气，冲上肾府，涌涌化为黑云，亦归黄庭，盘结不散。次存黄庭出云，如山川出云之意，直上从鼻窍腾腾突突而出。才觉云将出之时，便闭双目，将左右手雷局塞住两耳，口作呼音，勿令风吹散云气，只放云从鼻窍出也。
　　起雷诀
　　双手雷局叉腰抵肾堂，依法存运作用，交合於黄庭，化为风云雷雨电，总聚于中。以阳声，阴律，左右捺肾堂各七数，□音提起。以双手雷局，随内炁勒上两耳边。又如前左右捺耳各七数。运雷从泥丸过明堂，音喝出，猛拍双局一下。才觉雷将出之时，运心火闪目出为电。才觉运电一出，则化吾身如龙形，卓上水盂如江河，运动华池神水，就呷水盂中水一口，喷噀四方，即如龙阵。取江河中水变化行雨之意也。
　　祈雨诀
　　先存神，运祖气归肝宫九雨，令木气盛。运行至绛宫生心火，三雨，令火旺盛。先教阳极，庶几阴生也。然后以此火生土，土生金，金生水，七雨，要令水旺。方以此水克火，五匝。克得火都消灭尽，浑无一些火炁，五行之炁都化水；归黄庭，升上风池，透出两耳，则为风；升上山岳，透出神庐，则为云。以雷局作用，升上顶门，吸喝出，则为雷。升上泥丸，入华池，运神水喷噗，则为雨。升上绛宫，闪目出则为电。五事都只从黄庭来。一个作用中化出来。
　　祈晴诀
　　先存神，运祖炁归肺，七雨，令水旺盛。先教阴极，庶几阳生也。然后以此水生木，木生火，火生土，土克水，十二匝。克得水都乾个尽，浑无一点水炁。坎水既个尽，离火自生焰。五行之炁都化为火，归黄庭，升上风池，透出右耳作西北风，顶上八门俱开，运出大火焰烧灼天地，吹散阴翳，呵心炁助之。以鼻收摄天上云炁，吸归黄庭，化为金光，乃如山岳藏云之意。
　　祈中曰诀
　　大槩与祈雨同，但要五行之炁都化作水，归黄庭，酝结成雪，升上风池，透出左耳，作东北风。次升上山岳，透出鼻为浓云。次升上泥丸，入华池，运神水，化吾身为灵龟喷雪大神，存供卓化为青天，水盂化为银河结雪，呷水对月喷噀，化为雪花飞落，彤云密布，朔风严冷，玉龙在天行雪之意。
　　祈晴翼火蛇符
　　右符凝定神炁，以天目运金光，同右手剑诀，书于水碗丙，安在雨中。或用布线似蛇形，缠了放碗中，亦可。密念咒曰：奉请赤羊赤猜，大道李老君，感得仙人提水，玉女持浆，又禁得三十六牛，又禁得三十六龙，又禁得河水摄，又禁得井水竭，又禁得天静云消散。吾奉勑牒锁妖精。
　　斩勘祈祷埋阴霾旱魃诀
　　天地之间有旱魃、阴霾二鬼，为旱涝之害。旱魃头如人形，蛇身有翼。凡祈雨，则埋其头於坎地。阴霾头如女人状，狐身有翼。凡祈晴，则埋其头离方之地。俱用罡煞炁以禁之。
　　登坛蔽日秘诀
　　埋旱魃讫，诵木狼咒，提水盂於左手中，用剑诀向太阳，以天目舌尖同书□□□三字于水盂内，吸水一口，对太阳噀之，即用剑划插日下卯地。其光耀颤动，即云生而日自昏矣。
　　道法会元卷之七十七竟
　　#1『固』疑当作『个』，作『固』义不可通。
　　#2『理』疑当作『埋』。指埋於香炉中焚之。
　　道法会元卷之七十八
　　雷霆妙契
　　流火大煞
　　金虎流火大煞，十八个日子取用为最好。
　　甲子旬：
　　丙寅日，己巳日，庚午日。
　　甲戌旬：
　　戊寅日，辛巳日，壬午日。
　　甲申旬：
　　丁亥日，乙酉日。
　　甲午旬：
　　壬寅日，丁酉日，乙未日，丙申日。
　　甲辰旬：
　　丁未日，戊申日，己酉日。
　　甲寅旬：
　　丁巳日，丙辰日，癸亥日。更以丙辛戊癸四个日子暗合，此乃先锋之日也。
　　水动。二四八月。木动。三六九月。水土。一五七月。金动。十十一十二月。定白虎流火，其日落在何方，甲己顺坤例，流火起例，阳顺阴逆。
　　论星辰所主
　　金主雷，木主晴，水主雨，火主电，土主雷雨。
</div>
    <div class="pagination">
<a href="道法会元_page116.html">上一页</a><span>...</span><a href="道法会元_page112.html">112</a><a href="道法会元_page113.html">113</a><a href="道法会元_page114.html">114</a><a href="道法会元_page115.html">115</a><a href="道法会元_page116.html">116</a><span class="current-page">117</span><a href="道法会元_page118.html">118</a><a href="道法会元_page119.html">119</a><a href="道法会元_page120.html">120</a><a href="道法会元_page121.html">121</a><a href="道法会元_page122.html">122</a><span>...</span><a href="道法会元_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
