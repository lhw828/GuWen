<!DOCTYPE html>
<html>
<head>
    <meta charset="UTF-8">
    <title>道法会元 - 第 64 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 64 页/共 361 页</h1>
    <div class="content">　　元始一炁万神雷司
　　今据入意，未敢自专，谨具冲和妙道心章一通，上闻高元宸照宫，请
　　旨奉行，须至专牒者。
　　右牒请
　　九天捷疾焚炎杨符使，飞神驭炁，赍捧心章，疾速传达，守待恩命颁下施行。请降三炁九霄清微诸阶符法经章，天君雷神帅将，符使吏兵，各专乃职，茂建殊勋。凡遇弟子某祈祷芟禳之际，存思召遣之时，凡有行持，即彰灵感。上恢弘於道化，下毋负於丹盟。牒到奉行。
　　一如道祖玉清上帝经法律令勑。
　　玉皇上帝号令，
　　后土节制风火律令。
　　年　　月　　日时牒。
　　具位　　　　　姓某押。
　　宗师金阙昭凝妙道保仙元君祖，
　　祖师金阙上保高元紫虚元君魏。
　　奏补法职札付
　　三天门下泰玄都省
　　恭准
　　元降道旨，谨为嗣法弟子某，先受到某箓某职，可改受某箓某职为任。所有付身须至出给者。
　　右付某，准此。
　　年　　月　　日帖。
　　具位　　姓某押。
　　天　枢　内　相　许。
　　天　机　上　相　葛，
　　泰　玄　上　相　张。
　　祈谢琼书
　　清微肇庆宫，魏、庞、张、许、葛。
　　具位姓某
　　右某不避威严，上尘聪听，退思僭易，愿这典刑。某猥以凡躯，得生扬州分野某遒某处建某坛靖焚修，伏念某雷霆小吏，草芥微生，不揣凡愚，叨承正派，佩奉天宝，常沐灵通。第恐过着功微，才庸德薄，上亏恩造，下负幽明，言行乖违，身心不挣，亵渍帅将，干犯科条，生养未酬，宗亲未度，所当自劾，略赎前愆，仰赖道慈，曲垂宽宥。某誓坚素志，力阐真风。兹以入春以来，未经修谢，谨涓即辰，飞香效信，酌水献花，迎降真斿下临法靖。谨具琼书，稽首顿首，再拜上启
　　祖师三天大法师正一静应显佑真君，
　　祖师高元宸照法王清真紫虚元君，
　　祖师上清西华通慧庞元君，
　　祖师太极左宫仙公冲应孚佑真君，
　　祖师九州都仙太史神功妙济真君圣前。恭望师慈允兹所请，特赐转奏三天金阙、九宸玉陛，请颁勑旨，降付三省院府台部寺署，即行宣告十方三界，万圣千真，五老四协，四梵四转，历代师真，诸天诸地，水府泉宫，星斗雷霆，山川岳读、酆都隍社，真仙神祇，合属去处，咸使闻知。特为某洗条罪垢，培植善根，超拔祖宗，循转品秩。仍赐旨，清微法中雷霆宣遵立法雷帝天君，帅将佐，使者功曹，直部大小雷神，酆都岳渎，隍社山川，助道护法，郊职宣威，一切官将吏兵，悉与遵承帝命，下赴坛靖，分神化炁，列戍屯营。但遇某祈祷芟禳之际，存思召遣之时，宣告符章经道，牒札到日，如期感通。冀使道法显扬，人天皈仰，仙枝茂盛，正振流长。某冒渎威严，不胜惶惧，瞻师望道，攀恋之至。伏候昭报。谨启。
　　年　　　月　　　日具位某书上。
　　谨　　　　　　　　　　遣
　　九天捷疾焚炎符使杨桀操捧
　　上　　　　　　　　　　达
　　宗师家令
　　具位姓某　　即日稽首端拜，上书
　　宗师清微元上侍宸金阙昭凝妙道保仙元君幕下。某草芥微生，雷霆小吏，上叨接引，获侍班行。夙夜兢惶，无由称谢。今据入意，某领词虔切，不敢抑违。重念某德薄任重，过着功微，不足以感召真灵，斡旋造化，非资启迪，曷遂显扬。谨具家书上闻，伏丐师慈，俯念宗枝，垂怜后学，即赐转奏帝庭，请颁恩命，降付三省院府，宣告三界十方，历代师真，雷霆水府，山川岳渎，隍社攸司，咸使知闻。特为某如何施行。傥蒙矜允，皆拜阐杨。庶使大道兴行，宗枝绵远。某冒渎师严，不胜惶惧之至。伏候昭报。某干冒师严伏冀原宥。不宣。
　　年　月　日具位　上书
　　谨　　　　　　　　　　遣
　　雷霆行合催督大使旸谷神君张亚操捧
　　上　　　　　　　　　　达
　　家书角封式
　　家　书　谨　谨　上　诣
　　面　　　　　　　门下小孙某书上谨封
　　宗师昭凝妙道保仙元君幕下
　　背　某年太岁某月　日　时拜发。
　　道法会元卷之四十竟
　　道法会元卷之四十一
　　清微言功文检
　　奏玉帝
　　具位臣姓某，诚惶诚恐，稽首顿首，百拜
　　上言：臣系某州某县某处建立某坛靖焚修情旨。伏念某曩因庆幸，叨佩灵文，动静施为，每多过犯，祷禳济度，乃获感通。良田师造之提撕，曲荷将兵之翊赞。兹届周星之候，敢伸报效之私。谨奉法部官君，言功天阙；乞按太真之仪格，进品仙阶。尚赖霜简宽刑，金门下诏。功疑惟重，端祈迁擢於官君；神化无方，尚冀显扬於教法。一切幽显，均沐恩荣。臣谨遵元降，告行符章，牒发雷神，听候迁擢外，未敢自专，须至奏闻者。
　　右臣谨谨拜，上奏
　　号令雷霆玉皇大天尊玄穹高上帝玉陛下。恭望天慈，赦臣僭冒，矜允恳祈，特赐洪恩，降付三省，行下三官五帝天曹，考
　　臣赦故误之罪，於
　　其或行坛之际，临#1
　　疏号令叱咤不知。
　　特颁勑旨，迁擢臣所奉法中雷君
　　张亚、刘明，苟留吉，
　　周#2，雷部万神，三元，#3
　　风永，轩辕德中，庄，#4
　　神君乌阿、涂柯，何□、乔□，灵宝黄箓、玉箓、玉宸、太极、玉阳诸阶炼度科法中仙灵官属，斗中神君张灵，二使三真，混元天医，攻炁注生催生，监经监坛，诸司官将，净明五雷灵助三院官君，元帅赵公明，殷郊，温琼、关羽、康应，天雷岳酆诸阶法部官将吏兵，本佩都功盟威诸阶箓中仙灵、功曹使者、破秽官君，岳隍里社，助道护法，一切有功神灵，丐举太真之仪，悉与升迁之命。高下品级，必使得宜。咸沾宠渥之荣，悉有欣庆之色。然后益隆道法，昭阐玄风。扶世升平，永绝灾衰之运，保人寿命，俾依家国之安。嘉被臣等，进道无魔，修真有分，罪除黑薄，名籍玄都。神炁充盈，符法有通灵之妙；神威协赞，人天加仰慕之心。一如臣言，以符愿望。臣干冒
　　天威，下情不胜惶悚，俯伏俟命之至。
　　谨具状上奏以闻。伏候劫旨。
　　年　　月　　日具位。
　　可漏式
　　号令雷霆玉皇上帝玉陛下具位
　　方函式
　　奏状一函谨上诣
　　具位
　　清微肇庆宫投进
　　奏九宸
　　具佑臣姓某，诚惶诚恐，稽首顿首，百拜
　　上言：臣系某州某县某处建立某坛靖焚修情旨。伏念某曩因庆幸，叨佩灵文，动静施为，每多过犯，祷禳济度，乃获感通。良由师造之提撕，曲荷将兵之翊赞。兹届周星之候，敢伸报效之私。谨奉法部官君言功天阙，乞按太真之仪格，进品仙阶。尚赖霜简宽刑，金门下诏。功疑惟重，端祈迁擢於官君；神化无方，尚冀显扬於教法。一切幽显，均沐恩荣。除已具奏
　　昊天玉陛，臣谨遵元降，告行符章，牒发雷神，听候迁擢外，未敢自专，须至奏闻者。
　　右臣谨谨再拜上奏
　　高上神霄玉清真王长生大帝，
　　东极青华大帝，
　　九天应元雷声普化天尊，
　　九天雷祖大帝，
　　上清紫微碧玉宫太一大天帝，
　　六天洞渊大帝，
　　六波天主帝君，
　　可韩司丈人真君，
　　九天采访使真君玉阙下。恭望
　　天慈，赦臣僭冒，矜允恳祈特赐洪恩，降付三省行下三官五帝。同前结尾。
　　可漏式
　　高上神霄九宸上帝陛下具位臣姓某谨内封
　　方函同前
　　琼书上诸师
　　门下具位姓某。
　　右某不避威严，上尘聪听，退思罪戾，难逭斧诛，仰冀道慈，特垂宽宥。誓坚素志，力阐真风。兹以入春以来、不时恳祷，每荷将兵之翊赞，良由师造之提撕，感佩至探，未经修谢。兹当周星之际，敢伸报效之私。谨涓即展，飞香效信，献花酌水，祇迓真终。谨奉法部官君；言功天阙，乞按太真之仪格，进品仙阶。尚赖霜简宽刑，金门下诏。功疑惟重，端祈迁擢於官君，神化无方，尚冀显扬於教法。一切幽显，均沐思荣。臣谨遵元降，告行符章，牒发雷神，听候迁擢外，谨具奏状二函。欲望师慈，特赐誊奏，号令雷霆昊天玉皇上帝玉陛下，
　　高上神霄玉清真王九宸上帝陛下。未敢自专，谨具琼书，稽首顿首，再拜上启
　　清微宗主真元妙化天帝，
　　太初天君紫宸大华天帝，
　　大罗无极神公知黄箓院事青阳天君，
　　玉清元始法师黄箓院使丹阳天君，
　　玉堂大教主黄箓院副使紫阳天君，
　　三天扶教辅元大法天师正一真君，
</div>
    <div class="pagination">
<a href="道法会元_page63.html">上一页</a><span>...</span><a href="道法会元_page59.html">59</a><a href="道法会元_page60.html">60</a><a href="道法会元_page61.html">61</a><a href="道法会元_page62.html">62</a><a href="道法会元_page63.html">63</a><span class="current-page">64</span><a href="道法会元_page65.html">65</a><a href="道法会元_page66.html">66</a><a href="道法会元_page67.html">67</a><a href="道法会元_page68.html">68</a><a href="道法会元_page69.html">69</a><span>...</span><a href="道法会元_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
