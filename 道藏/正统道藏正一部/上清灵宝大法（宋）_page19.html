<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 19 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 19 页/共 133 页</h1>
    <div class="content">　　阴阳不调。
　　谓雨晹不时，炁侯差忒之类也。
　　国主有灾。
　　谓乱臣贼子，篡权专制，逼胁王命，违和失政之类也。
　　兵革四兴。
　　谓八方未化，藩戎侵境，贼锋逆臣，四伐乱征，镇山压野，男女悲，互相凌残之类也。
　　疫毒流行。
　　谓时行瘟，遍连城邑，不祀之鬼，乘炁为沴，以致野道蛊魅，精怪妖邪，恶兽毒物，或乱扰害之类也。
　　兆民死伤。
　　谓风动气冷，鬼邪侵也，山崩地陷，水火相侵，河海山川，恶物与祸，鬼邪痨瘵，传尸伏连，蛊疰行病肆毒，吏斯民夭横非命，死伤之类也。
　　师友命过。
　　谓同学门人，凡有一善可师，则为师。同一朝之学，皆曰友。凡传道嗣法，共志同门，义等天亲，情无生死，命过之后，当竭追修，随事之宜是也。此皆修斋行香诵经之本意，谓之九种阴功。其法若大事，当建灵宝玄坛，小事则建三晨小坛。凡师友命过，则量度诵建，依黄录品格。余皆按此法立坛，陈九鼎，埋三晨之象，汇盖行持，验灾增减，洁清坛婵，备列好乐之具，详录五事灾状，启所隶之高真。则丹心合天，五功乃就，克臻升举，是为阴功。以密行为贵，泄语外知，其功不注矣。
　　立坛式
　　法曰：当取生炁方，无秽污石砾净土，择不经生死战阵刑狱屠宰之地，筑坛三层。若三晨坛，每层各高一尺，上层阔二尺，中层阔三尺，下层阔六尺。三层各随事，设所属圣位，上层以符镇之。坛之上层，埋三晨之像，埋深九寸。日居右，月居左，五星各从其方。中层依八方，排九鼎，中官一鼎附安坤位。造鼎之法，古者以金银铜铁铸成，或用新洁甍器，如鼎之样烧成，上作一盖。器之外以朱书九鼎之名，却於鼎内，以炁书九州之名，随方分布各方。先以朱书河图数文，文之上却安其鼎，以鼎名向外，平稳安之，无使敬侧。先期奏闻上帝，申牒坛中，合属真灵，移文所在地只等神，守护坛禁。行事之时，汲九方清泉，贮於九鼎之中。法师口奏事情，以盖覆之，仍别设净筵，各依好乐，备置仪物时花新果，烧香然灯，铺陈如法。次集善行清修同斋之士，不拘人数，共修斋直，禁坛净秽，诚信精笃，悉按古仪，六时行香，十遍转经，使丹衷上格，天肌下临，非世俗常行读诵之易也。倘非善士，心驰尘境，口宣灵篇，虽积累千万，无益於事。几功成德就，启九鼎视之，仍旧以盖覆定。若鼎内水清澄如初，理之常也。若小有混浊，或别见异状，则有灾变反常者，皆为妖。可依式辩验，则可以知其所属分野灾厄，未能全解，当别行愈灾法。
　　解星宿错度日月失昏符
　　上层圣位
　　天皇大帝，太微帝君，北斗星君，五方五帝，十一曜星君，韩君丈人，九天万福真君，妙行真人，青罗真人。
　　中层圣位
　　三台华盖星君，二十八宿星君，三元三官大帝，北极四圣真君，十方飞天神王。
　　下层圣位
　　八卦大神，九州社令，五岳大神。十二月将，十二时直。
　　解四时失度阴阳不调符
　　上层圣位
　　虚皇天真，五方五帝，三官大帝，四司真君，扶桑大帝，旸谷神王。
　　中层圣位
　　五岳大神，九州社令，四海龙君。四渎源王，八卦大神。
　　下层圣位
　　风雷雨部大神，风伯雨师，河上玉女，湖中玉女，海中玉女，十二月将，十二时直，太岁尊神，直坛土地。
　　解国主有灾兵革四兴符
　　上层圣位
　　昊天上帝，圣祖天尊，天皇大帝，太微天帝，十方灵宝天尊，四圣真君，五师真君，太一十神。列位。
　　中层圣位
　　三十二天帝，十一曜星君，十方神王，九宫大神，三奇大神，太一神君。
　　下层圣位
　　九垒土皇君，五岳大神，九州社令，城隍主者，太一八门神君，太岁尊神，十二月将，十二时直，土地正神，直坛神吏。
　　解疫毒流行兆民死伤符
　　上层圣位
　　昊天上帝，十方灵宝天尊，长生保命天尊，妙行真人，三官大帝，五师真君，四圣真君，度厄尊神。
　　中层圣位
　　三元将军，解厄度厄兵吏，收瘟斩瘟大将军，天医大神，甘露童子，清凉玉女。
　　下层圣位
　　五方天兵骑吏，九州社令，太岁尊神，十二月将，十二时直，城隍主者，土地正神。
　　师曰：大凡解师友命过，具有黄录斋仪，此不赘迷。
　　三晨小坛
　　三晨像
　　日像用金，月像用玉。
　　右各经一寸，如其形。如无金玉，可以银铜代之。
　　五星像以五色石瑛。
　　右如小弹丸大。
　　上真星宿好乐
　　琵琶，凤管，时花，新保，山泉，五谷，洁饭，五色。青木香，甘松，茅香，大枣，细茶，旛，五色，彩绣。五色。
　　太一十神好乐
　　竹弓，芦矢，印甲马，无鞍马，兵士，木刀，木枪，木剑，木戟，腓纸钱，黑纸钱，缯，五色。时花，新果。
　　九州分野大神
　　扬州邹混分野社令正神。九宫釜。
　　荆州张象分野社令正神。二宫哓。
　　兖州费萌分野社令正神。八宫苍。
　　徐州贾萌分野社令正神。四宫铜。
　　雍州盛季分野社令正神。六宫宝。
　　冀州冯迁分野社令正神。一宫昴。
　　豫州范杞分野社令正神。五宫鼐。
　　青州祥育分野社令正神。三宫罡。
　　梁州张谦分野社令正神。七宫魁。
　　九鼎样
　　河图式
　　验鼎内灾福厄会法
　　黑浊，主水灾。黑浑，雨滂。黄浊，风灾。黄浑，疫疾。黄秽，虫灾。字裂，地动。白浊字点，小寇。白浑字灭，兵灾。小浑浊耗，旱灾，水红赤字淡，火灾。青浑，饥荒。
　　如有非法变动，并须奏白天省，批报以别之。如平常者，则立一州平宁。或灾变未释，当用九官愈灾法，再解禳之。
　　九宫八节愈灾法
　　师曰：南上之宫，韩司主柄，有九宫天星，下降九地，执奉天命，司行灾异。一节主灾炁，一年主分，五日主巡治，一日主变令。
　　坎宫玄渊之神，曰太一星也。主兵，水河泛岸央，谷贵，兵戈。
　　离宫丹炎之神，曰天一星也。主火旱草枯，亢阳大灾，谷焦民饥。
　　中宫厚化之神，曰天府星也。主地炁害坼土功，地震，疾病，民劳。
　　乾宫飞云之神，曰青龙星也。主霜寒，大水，小兵。
　　艮宫积阴之神，曰太阴星也。主阴霪，雾霾，曰月无光。
　　震宫黄龙之神，曰轩辕星也。主迅雷烈风。苦雨藩营，多病重霜。
　　巽宫虚霭之神，曰招摇星也。主卒风雹，雨。损伤禾稼，虫蝗。
　　坤宫元土之神，曰摄提星也。主土功暴寒，霜冻大雾，伤杀草木。
　　兑宫金秀之神，曰咸池星也。主霜寒五谷折毁，丘乃盗狂贼。
　　如上九星，奉南上之命，各主一节，令之灾异。按九州而巡行，多致克制之宫，而成四时失度，阴阳不调也。又有三清长吏，太一神君，专主兵革旱滞，疫毒流行。况紫微上宫天皇玄府青罗真人，主劫数历限，推迁七政，司括下元民灾国厄，日月薄蚀，五星变易，失度差缠，天折地震，妖彗凶孛，怪星异炁，亦主九土灾祥也。
　　愈灾之法，依九宫所管，八节方位行用。且以冬至日为始，先面束，诵经十过，以消冬至后到立春节，计四十五日内九土之灾。却自坎一宫为始，面北诵转，到离九官，成九过。又面东一转，成十转也，以消北方坎宫之灾。是一节诵二十过经也。又如立春节，先面东，诵经十过，以消立春后到春分，四十五日九土之灾。却自艮八宫为始，面东北，诵转到兑七宫，成九过。又面东，一转成十转，以消艮宫东北方之灾。余皆仿此，并依九宫式次第为之。凡诵经毕，并视侍经玉女玉童，典行其意，每思一土如元始十遍二回说经之详，自始青至皆得度世，一念一存思矣。
　　八节九宫图
　　立坛解禳式
　　师曰：凡九土灾祥，每岁十月下元，普校大会之日，上帝已预定矣。至十一月冬立，一阳气应，灾祥随炁升潜，积累同乎数者。未即然，至正月元日后，灾祥发矣，亦奏同乎数者。不遭数者，即候出乎数者已尽灾祥始兴。而下世几俗昏昧，莫知逃。既司洞玄仙戒，不待临事而消。预於下元之后，行功救世，佐国安民。择同学至人九人。於净所建三天总炁坛，三级。上层法天，中层像人，下层体地。依制度筑立。上层圆，面径九尺，高三尺。中层作八角，面纵横相去，限一丈二尺四寸，高二尺四寸。下层方，面阔一丈五尺五寸，高三尺六寸为则。
　　又一法，上层圆，面相去五尺，高九寸。中层八角，纵横长七尺二寸。下层方，九尺，高一尺也。
　　上层用金作日像，圆形，九分。玉作月像，圆形，十分。以五石英作五星，形如弹九大。却埋日像於卯位，埋月像於酉位，皆傍坛沿极处。五星却按束南西北中，埋於上层日月之裹，相去三寸，各深一寸地。次於坛心上立冲天柱，高三尺二寸。每八寸穿一天盘，作三重。第四下一重安斗呈，如曲尺灯架。上层以青色彩泥，如淡碧色。以丹砂周回书二十八宿罡之形。中层坛以黄色彩泥，周回书灵宝五功符，只书四维四道。次书大梵隐语光明玉字，按四方均布之。又书三十二天帝讳於下，却用宝鼎九只，或用瓮石器亦得，分安八方，中官者寄安坤官上。取深渊长流之泉，贮於九鼎中。未纳水时，法师九人，各面九方，执笔，存想万里人物，山川城郭，取炁入笔，按九方数取炁存思。且如离宫，当取九口炁之类是也。取炁吹笔了，便於鼎中，黑书九野之名，将九方水煎沸，纳於器中，使平满，以盖覆之。安灯於侧，及置香炉於前。鼎之后立牌，写九炁丈人之位。下层亦以白色新泥填筑，四围开八门，及天门地户。坛画八卦，画四海五岳，以中岳俯坤方，及画九州分野，依式铺置。讫并依三层三轮，排列圣位，悉令合仪。毕至期行事，於子午时入坛，八方敷几案姻褥，以八人同志，各典一方，高功却别立高座，在地户上，、面天门而统摄九宫之职。如此定了，方可六时行香。每人各诵大经灵书，各一遍，同声讽诵一遍，共周十过。仍各存心映内经法，以意施为，至一昼夜六时毕。於亥时入坛，开器视之，方见九土灾祥，再依前行持。又至亥时视之，若器中水并所书字如常，即罢坛设醮谢恩，除灾度厄析禳外，并用此行持。此乃大赤金科，勿以私意妄行更易，恐所行不应，劳而无功矣。
　　九宫牌
　　东方九炁总炁丈人。南方三炁总炁丈人。西方七炁总炁丈人。北方五炁总炁丈人。东北方四炁总炁丈人。东南方六炁总炁丈人。西南方二炁总炁丈人。西北方一炁总炁丈人。中央一十二炁总炁丈人。
　　八门二户
　　乾方，太昊祖天门。坎方，太渊绝水门。艮方，太安玄石门。震方，太原神雷门。巽方，太虚灵风门。离方，太明纯火门。坤方，太释九地门。兑方，太素衍泽门。坤方，天门。巽方，地户。
　　上轮一十三位
　　三境位，三。左右玄真人，二。太一真人，妙行真人，青罗真人，灵宝真人，四相，四。
　　中轮二十一位
　　昊天，天皇，北极，东华木公，西元金木，三官，三。四圣，四。五帝，五。四帅。四。
　　下轮一十四位
　　圣祖，太一救苦天尊，十方灵宝天尊，消灾解厄天尊，九宫解厄天尊，普慈护国天尊，长生保命天尊，大慧真人，救苦真人，真定光真人，郁罗翘真人，光妙音真人，太极真人，三天法师。
　　曲尺斗灯九位
　　北斗七元，七。左辅，右弼。
　　第一层天轮三十五位
　　十神太一，十。十一曜，十一。度人不死君，南极注生大帝，南极长生大君，度世司马大神，好生韩君丈人，太皇万福真君，扶衰度厄真君，回骸起死真君，南斗六司。
</div>
    <div class="pagination">
<a href="上清灵宝大法（宋）_page18.html">上一页</a><span>...</span><a href="上清灵宝大法（宋）_page14.html">14</a><a href="上清灵宝大法（宋）_page15.html">15</a><a href="上清灵宝大法（宋）_page16.html">16</a><a href="上清灵宝大法（宋）_page17.html">17</a><a href="上清灵宝大法（宋）_page18.html">18</a><span class="current-page">19</span><a href="上清灵宝大法（宋）_page20.html">20</a><a href="上清灵宝大法（宋）_page21.html">21</a><a href="上清灵宝大法（宋）_page22.html">22</a><a href="上清灵宝大法（宋）_page23.html">23</a><a href="上清灵宝大法（宋）_page24.html">24</a><span>...</span><a href="上清灵宝大法（宋）_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
