<!DOCTYPE html>
<html>
<head>
    <meta charset="UTF-8">
    <title>道法会元 - 第 71 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 71 页/共 361 页</h1>
    <div class="content">　　右谨具疏拜上
　　天符都天总管金容元帅，大帝法主匡阜先生。慈悲劝善大师，本府城隍主者，主殟威显圣顺忠烈王，地府押殟副帅魔王，南北行化使臣，诸位相公，十二年王，十二月将，日时使者，五殟使者，十洞魔王，二十四炁，七十二候鬼神，三十六车，一十五种伤寒使者，女殟逍逼元君，一切部属，殟司行病诸位使者，本坊土主大王，当境社令里域土神，花楼红上儿郎，一切部属，殟司主执一切威灵，咸望圣慈，洞回昭格。谨疏。
　　年　　月　　日奉道某再拜上疏。
　　圆封皮　
　　天符五皇大帝殟煞圣众　奉道某谨封
　　符牒二雷君押发
　　元始一炁万神雷司
　　本司恭奉
　　道旨，王符所至，雷霆奉行。今据入
　　意。合行元降玉符告下者。
　　空五寸篆符。
　　右符谨请神烈阳雷苟天君，神化阴雷毕天君，统集地祇上将温元帅，地司太岁猛吏殷元帅，本佩法箓中合干将佐吏兵，照依元承事理，督勒当坊土主，里域正神，本家司命主者，一合奋武扬威，火速护送见在某家行殟使臣，殟部鬼众，稳泛神舟，顺流长江，归还治所。经过关津去处，不许阻当。如有违滞者，就便摄赴所在有司，依律治罪，以明天宪。一如元降律令，星火奉行。
　　年　　　月　　　日牒。具位　　　　　姓某。
　　清微治瘵文检
　　奏真王上三境伏魔心章
　　具位臣姓某诚惶诚恐，稽首顿首，百拜上言：臣奏据入意。臣领词虔切，事干利济，理难抑违。除已恭依上清紫庭大法，告行符命，　遣将追究外，谨遵元降，拜上三境伏魔洞章奏闻者。
　　空五寸篆符。
　　右章泄自太虚，流布三界。臣谨谨端肃，再拜上奏
　　高上神霄玉清真王长生大帝御前。恭望天慈，允今章奏，特赐
　　敕旨，付省府，行下九天三界，星宫斗府，本命玄曹，太岁煞局，三官五帝，九府四司，宪治洞天，罗酆岱岳，城隍里社，合属攸司，咸令照应。上体生恩，下矜民瘼。开赦某三生罪业、累世愆尤，冢讼征呼，伏连下逮，冤雠报对，咒诅牵连，毋问巨细，咸与维新。超度先亡，早令生化。解除厄会，延永寿龄。次析旨命上清神烈阳雷神君苟留吉、阴雷神君毕宗远，紫庭上将朗英、薛元，神霄解冤结使者颛恶，本佩法箓中合干将佐吏兵，一合下降，承符奉命，追究患身为害尸痉鬼魅，摄赴紫庭内狱，紧固拘管，毋令戕害生灵，庶得保全民命。次丐降布九阳生炁，下注患人某身中，补益疰伤，调和气脉，俾令真元内固，体力外和，疾苦顿瘳，寿年延永。昭显
　　清微之化，用弘
　　好生之恩。臣干冒天威，下情不胜激切俟命之至。谨奏。
　　年　　月　　日具位臣姓某上奏。
　　谨　　　　　　　　　　遣
　　九天捷疾焚炎符使杨杰操捧上
　　可漏式九寸高，四寸大
　　高上神霄玉清真王长生大帝　具位臣姓某谨内封
　　方函式
　　奏　状　上　诣
　　具位臣姓某谨外封
　　高上神霄玉清府进奏
　　笺魏祖
　　具位臣姓某顿首百拜
　　上奏：入意。臣领词虔切，事干利济，理难抑违，除已章秦#5高上神霄玉清真王长生大帝陛下，天救自专，谨具笺状，端拜上奏祖师高元宸照法王清真紫虚元君道前。臣恭望师慈，允俞所请，伏丐誊词情，上
　　闻
　　帝阙，请颁敕旨，付省府台治，行下九天三界，星官斗府，本命玄曹，太岁煞局，三官五帝，九府四司，宪治洞天，罗酆岱岳，城隍里社，合属攸司，成令照应。上体生恩，下矜民痪。开赦某三生罪业，累世冤尤，冢讼征呼，伏连下逮，冤雠报对，咒诅牵连，毋问巨细，咸与维新。超度先亡，早令生化。解除厄会，延永寿龄。次祈旨命上清神烈阳雷神君苟留吉，阴雷神君毕宗远，紫庭上将朗英、薛元，神霄解冤使者颛恶，本佩法箓中合干将佐吏兵，一合下降，承符奉命，追究患身为害尸疰鬼魅，摄赴紫庭内狱，紧固拘管，毋令戕害生灵，庶得保全民命。次丐降布九阳生炁，下注患人某身中，补益疰伤，调和气脉。俾令真元内固，体力外和，疾苦顿瘳，寿年延永。昭显清微之化，用弘好生之恩。臣干冒师严，下情不胜激切俟命之至。谨状。
　　年　月　日具位臣姓某笺奏。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　祖师高元清真紫虚元君道前　具位臣姓某谨内封
　　方函式
　　笺　状　上　诣
　　具位臣姓某谨外封
　　高元宸照宫请进
　　家书上宗师
　　具位嗣派孙某，即日稽首，再拜书上宗师金阙昭凝妙道保仙元君幕下。某草芥微生，雷霆小吏，上叨接引，获侍班行，夙夜兢惶，无由补报。某今据入意。除已章奏神霄九宸祖师玄省，请恩施行外，重念某德薄任重，过着功微，不足以感召真灵，斡旋造化。非资启迪，曷遂显扬。谨具家书上闻，伏丐师慈，俯念宗枝，垂怜后学，即赐转闻清微开基演派诸大师真，保奏帝廷，请颁敕旨，宣谕上清神烈阳雷苟天君，阴雷毕天君，紫庭上将朗、薛二大元帅，神霄解冤结专使者，本佩法箓中官将吏兵，一合下降，承符奉命，追究患身为害尸疰鬼魅，摄赴紫庭害狱#6紧固拘管，毋令戕害生灵，庶得保全民命。次丐布降九阳生炁，下注患人某身中，补益疰伤，调和气脉。俾令真元内固，体力外和，疾苦顿瘳，寿年延永。昭显清微之化，用弘好生之恩。干冒师严，伏冀原宥，不备。
　　年　月　日具位姓某再拜书上。
　　谨　　　　　　　　　　　遣
　　九天捷疾焚炎符使杨杰操捧
　　上　　　　　　　　　　达　
　　奏天蓬上三境伏魔心章
　　具位臣姓某
　　谨奏：据入意。臣领词虔切，事干利济，理难抑违。除已章奏宸廷，请恩行下外，谨遵
　　元降，进拜三境伏魔心章上闻者。
　　空五寸篆符。
　　右章泄自太虚，流布三界。谨谨上启北极天蓬玉真寿元真君圣前。恭望圣慈，允臣所奏，特赐保奏宸廷，请颁恩命，付省府，宣告三界十方，合属去处，咸令照应。上体生恩，下矜民瘼。开赦某三生罪业，累世愆尤，冢讼微呼，伏连下逮，冤雠报对，咒诅牵连。毋问巨细，咸与维新。超度先亡，早令生化，解除厄会，延永寿龄。
　　次祈
　　旨命上清神烈阳雷苟天君，阴雷毕天君，紫庭上将朗、薛二大元帅，神霄解冤结专使者、本佩法箓中合干将佐吏兵，一合下降，承符奉命，追究患身为害尸疰鬼魅，摄赴紫庭内狱，紧固拘管，毋令戕害生灵，庶得保全民命。次丐降布九阳生炁，下注患人某身中，补益疰伤，调和气脉。俾令真元内固，体力外和，疾苦顿廖，寿年延永。昭显清微之化，用弘好生之恩。臣干冒天威，下情不胜激切俟命之至。谨状。
　　年　　月　　日具位臣姓某状奏。
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　北极天蓬玉真寿元真君圣前具位臣姓某谨内封
　　方函式
　　奏状上诣
　　具位臣姓某谨外封
　　元应太皇府进呈
　　符诰雷君
　　元始一炁万神雷司
　　本司今据入意。当司得此，除已章奏
　　宸廷，希恩照应外，所有
　　元降先天神运玉经合行宣告者。
　　空五寸篆符。
　　右奉天经，谨请上清神烈阳雷神君苟留言，阴雷神君毕宗远，仰速遵承，告会紫庭上将朗英、薛元，及神霄玉部翻解冤结使者颛恶，天罗神赵章，地网神律玄，一合下赴患身之内，收摄骨蒸、殗滞、伏连、尸疰、痨疰、虫疰、毒疰、热疰、蜚尸，遁尸、寒尸、丧尸、尸疰等二十一种尸，三十六种鬼，九十七种鬼，传尸、痨瘵种种等鬼，摄赴紫庭内狱，紧固拘留，毋令戕害生灵，庶得保全民命，次祈指挥天医仙吏，治病功曹，运化妙药神丹，下注患人某身中，补益疰伤，调和气脉。俾令真元内固，体力外和，疾苦顿瘳，寿年延永。上广清微之化，用弘好生之恩。事干紧急，星火奉行。一如玄科律令。
　　年　　月　　　日牒。具位　　　　　姓某。
　　右用角封，只如常式。
　　符檄城隍
　　元始一炁万神雷司
　　本司今据入意。当司得此，除已飞奏
　　宸廷，遍闻师省真司，希恩照应外，
　　合行
　　元降符檄告下者。
　　空五寸篆符。
　　右奉符檄某府城隍主者，请照验，速为指挥管下祀典祠庙，灵祇土主，里社正神，本人家司命福神，咸令照应。特为某检会平日所犯深愆重罪，并体太上宽恩，悉从原宥，开以维新。躬亲统率所部精兵猛吏，合属诸庙神祇，的限今月某日前诣本家屯卫驻札，肃清厌秽，迎接雷神，上张天罗，下布地网，周匝禁制，把断方隅，毋致遁逃，严加扑捉。为害尸疰痨瘵，魍魉妖精，无分大小亲疏，一体牢固拘禁，交付本司差来雷神考治施行，毋令戕害生灵，庶得保全民命。俾令真元内固，体力外和，疰病顿瘳，寿年延永。昭显清微之化，用弘好生之恩。事干紧急，星火奉行。一如玄科律令。
　　年　　月　　日牒。具位　　　　姓某。
　　右用角封，只如常式。
　　檄土主
　　元始一炁万神雷司
　　本司今据入意。当司得此，除已飞奏宸廷，遍闻师省真司，希恩照应外，
　　合行
　　元降符檄告下者。
　　空五寸篆符。
　　右符檄某处庙主者，请照验，速为指挥司属合干去处，咸令照应。速为某检会平日所犯深愆重罪，并体太上宽恩，悉从原宥，开以维新。躬亲统集所部阴兵猛吏，合干神真，前来本人家驻札，的限今月某偶会同本属城隍主者兵骑，一合肃清厌秽，迎接雷神，上张天罗，下布地网，周匝禁制，把断方隅，毋致遁逃。严加扑捉。为害尸疰痨瘵，魍魉妖精，无分大小亲疏，一体牢固拘禁，交付本差雷神究治施行，毋令戕害生灵，保全民命。俾令真元内固，体力健和，疰病顿瘳，寿年延永。昭显
　　清微之化，用弘好生之恩。事干紧急，星火奉行。一如玄科律令。
　　年　　月　　日牒。具位　　　　　姓某。
　　开天符诰
　　元始一炁开天通三界玉符
</div>
    <div class="pagination">
<a href="道法会元_page70.html">上一页</a><span>...</span><a href="道法会元_page66.html">66</a><a href="道法会元_page67.html">67</a><a href="道法会元_page68.html">68</a><a href="道法会元_page69.html">69</a><a href="道法会元_page70.html">70</a><span class="current-page">71</span><a href="道法会元_page72.html">72</a><a href="道法会元_page73.html">73</a><a href="道法会元_page74.html">74</a><a href="道法会元_page75.html">75</a><a href="道法会元_page76.html">76</a><span>...</span><a href="道法会元_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
