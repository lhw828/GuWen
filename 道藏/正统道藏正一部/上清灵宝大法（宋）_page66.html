<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 66 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 66 页/共 133 页</h1>
    <div class="content">　　具位　　　臣姓某承诰奉行。
　　玉清净酆山开西方诸大地狱宝诰
　　告文
　　三天玉篆，大罗灵章。铁关摧戟，炎户绝烟。魔王拱命，鬼吏升仙。玉符焚烛，永破酆泉。灵光接引，罪考俱原。悉变净围，绝酆山缘。拔度亡人，罪魂升度。莲浦飞仙，如告命。玉清有命。时刻升迁，一如诰命。
　　太岁　年　月　日　时告下。
　　具位　　　臣姓某承诰奉行。
　　玉清净酆山开北方诸大地狱宝诰
　　告文
　　玉清玉篆，普照塞庭。幽狱重城，黑黑朗明。宝慈慧光，洞焕照清。慈云广布，秽恶芳馨。罪灭酆山，尽境超升。永辞楚毒，径升帝庭。超陵三界，宥对停轮。真王降命，魂升上清。一如告命。
　　太岁　年　月　日　时告下。
　　具位　　　臣姓某承诰奉行。
　　玉清净酆山开中央诸大地狱宝诰
　　告文
　　玉清梵宝，符火灵章，五黑玄通，中制重阴。酆山罢对，万劫冤囚。违天者赦，逆罪者恭。祖真亲韶，普度无穷。拔度亡人，重阴鬼吏。径上南宫，一如告命。
　　太岁　年　月　日　时告下。
　　具位　　　臣　姓某承诰奉行。
　　青玄上帝总开酆山诸大地狱真符
　　告文
　　玉清符命，告下酆山。诸大地狱，主者冥关。厚土牢槛，主考去处。原宥亡魂，径辞考对。速赴玄坛，上升道境。逍遥十天，衣食自然。受诸快乐，一如告命。
　　太岁　年　月　日　时告下。
　　具位　　　臣　姓某承诰奉行。
　　青玄上帝开酆都上方诸大地狱真符
　　告文
　　太玄宝诰，太一玄章。告下酆都，诸大地狱。冥关主者，九垒水府。肩夜郁单，无极神乡。金刚无际，冥冥长夜。幽关去处，原赦亡魂。疾除罪簿，落灭恶根。上升仙府，受炼自然。长登快乐，一如告命。
　　太岁　年　月　日　时告下。
　　具位　　　臣　姓某承诰奉行。
　　青玄上帝开酆都下方诸大地狱真符
　　告文
　　玉清宝诰，太一青章。告下酆都，诸大地狱。冥官主者，九天曹局。十方六洞，原对亡魂。亿劫重罪，不得拘留。逼合鬼群，受炼南宫。上升仙境，快乐无为。一如告命。
　　总篆祝咒玉清诀，东炁
　　玉清宝岌，丹书祖炁。赤文玉字，赦原九地。开赦幽骸，悉除万罪。天王律令，阴曹速行。符火洞焕，赫弈重牢。灵光朗耀，总破冰浊。寒乡幽爽，承命逍遥。急急如元始上帝勅。
　　上清灵宝大法卷之四十一竟
　　上清灵宝大法卷之四十二
　　洞微高士开光救苦真人宵全真授上清三洞弟子灵宝领教嗣师王契真纂
　　斋法符篆门
　　回耀章
　　师曰：按《二十四戒经》，凡人生造二十四种罪，故死后获二十四狱之报，历三涂五苦八难之场，故太上有回耀降光之格。当於建斋之先，立回耀旛於坛之东南。次用梓木作灯轮如车轴，作三层，中立一柱。上层安灯十二盏，中层十六盏，下层二十一盏，共四十九盏。中央立五累苦各立牌写诸狱名。仍造小旛四十九首，黄白之色相间。旛上依式写天尊号，顶上书破酆都符。宜依法告诸符命，广行拯救。庶可回三景之光，曲映九泉之户，使万罪消灭，苦魂蒙度矣。
　　三涂五苦旛符
　　天涂 玉清虚皇天尊
　　地涂 玉清大慈天尊
　　水涂 玉清大悲天尊
　　色累 安宝华林青灵天尊
　　爱累 梵宝昌阳丹灵天尊
　　贪累 七宝金门皓灵天尊
　　华竞 洞阴朔单五灵天尊
　　身累 玉清玄灵天尊
　　上元灭欲斩尸变景流光玉符
　　三元阳光定慧灵枢 冤魂冠带德契玄元 混生变化善寂凝虚 法轮运转永免天涂
　　斩上尸咒
　　上尸青欲，自号彭琚。变化九种，乌头蛇躯。混沌无心，或沉或浮。贪欲滋味，华色自居。走作人魂，魄司过咎。断人命根，炁散神游。放荡三宫，小虫无劬。真人甲乙，书篆灵符。色欲已断，死路已除。元始有命，请斩尸头。三台监形，速出无留。灭根绝种，勿使余遗。亡者炼真，三宫清虚。五帝临映，太一定书。吉日沐浴，冠带行畴。飞度天界，流景玉舆。逐景上清，乘云遨游。急急如律令。
　　告文
　　玉清开光宝符告下，天涂驱雷役电官。
　　符
　　右符告下，落灭色根死道灵官。奉为亡某，斩灭天涂界，上尸道色欲之门，免天官驱雷逐电之役，辛酸楚毒之悲，超度三界，逍遥上清，一如告命。
　　中元灭欲斩尸变景流光玉符
　　三阳交泰 九地肇图 光显开度九炁华敷 六字澄脱彼地涂
　　斩灭中尸咒
　　中尸彭质，号曰中黄。爱欲自居，倚腹逃藏。沉浮变化，形无常方。执人魂魄，走作三宫。赤子驰骋，使人发狂。欲性伤神，罪由小虫。真人某乙，上帝已徽。身佩玉符，玉文金章。刊名元图，三欲已亡。元始符命，斩灭尸形。断根绝种，勿得飞扬。亡魂受炼，五藏清冻。真仙安镇，藏内生光。五帝鉴映，太一列行。中元沐浴，冠带衣裳。解形变景，流景玉光。飞升上清，食息太空。长保自然，天地无穷。
　　告文
　　玉清开明宝符告下，地涂担砂负石官。
　　符
　　右符告下，落灭爱根罪道灵官。奉为某，斩绝地涂界中尸道爱欲之门，免地官担砂负石之役，培石运土之酸，超度三界，逍遥上清。一如告命。
　　下元灭欲斩尸变景流光玉符
　　秘景长生内景含和 通真解滞 善破四魔幽关朗彻 凝默玄阿
　　斩下尸咒
　　下尸彭矫，贪欲自荣。白色混沌，体无常形。依人两足，悦动人情。言我得失，走作魂灵。三宫扰乱，赤子不宁。贪欲小虫，假备幽冥。真人某乙，三炼已清。欲门闭塞，不受邪精。元始急令，三台临庭。速出无隐，及汝弟兄。九种子孙，一时斩形。五帝度真，太一记名。下元沐浴，冠带羽青。玄度三界，上饮玄精。解形遁变，流景上清。飞步玄虚，三界齐明。
　　告文
　　玉符开苦宝符告下，水涂摙汲溟波官。
　　符
　　右符告下，落灭贪根恶道灵官。奉为亡某，斩绝水涂界下尸道贪欲之门，免水官挞汲之役，填河灌读之辛，超陵三界，逍遥上清，一如告命。
　　三涂符祝咒
　　玉清宝符，元始敕行。幽涂禀命，三界解刑。赦除闭系，断役消名。随品受化，万神奉行。急急如上帝敕。
　　右法三涂诀，存三官左右，降炁入符中。
　　总祝遣咒
　　玉清上帝敕赦，上清大帝敕赦，太清大帝敕赦，敕命十方灵宝救苦天尊，朱陵上帝，朱陵府神君，南极长生大帝，九天监生大神，受度亡过某等魂，玉皇有敕，上奉道君敕赦，十方三界罪魂，光散九幽，流香满庭。
　　唵吽吟嚧呕婆娑谛萨诃。急急如太上道君敕赦律令。
　　解形遁变灭度色累苦心玉清流光宝符
　　妙哉元始顷光紫微 曲映九幽悟性神飞 沛然法雨徧润咸施
　　告文
　　右符告下，飞度色累户灵官。奉为亡过某，解除色累苦心门，灭度泰山地狱苦，形神升度，谒帝天关，福智自生，参侍龙辕，一如告命。
　　解形遁变灭度爱累苦神玉清流精宝符
　　阳炁上升阴合阳交 出死入生 度庆幽寥 火炼死魂得成仙质 二帝秀飘 灵章所告神生自超
　　告文
　　右符告下，飞度爱累户灵官。奉为亡某，解除爱累苦神门，灭度风刀考身地狱苦，形神升度，谒帝天关，福智自生，参侍龙辕，一如告命。
　　解形遁变灭度贪累苦形玉清流景宝符
　　阿罗瞿昙 光明混间 玄景耀衢 制会酆山 龙汉荡荡 玄上虚关 勿涉苦津灭去凶残
　　告文
　　右符告下，飞度贪累户灵官。奉为亡某，解除贪累苦形门，兔担山负石苦，形神升度，谒帝天关，福智自生，参侍龙辕，一如告命。
　　解形遁变灭度华竞苦精玉清流霞宝符
　　破暗烛幽 灵辉九丘 断除华竞 驾景空浮
　　告文
　　右符告下，飞度华竞户灵官。奉为亡某，解除华竞苦精门，灭度填河塞海地狱苦，形神升度，谒帝天关，福智自生，参侍龙辕，一如告命。
　　解形遁变灭度身累苦魂玉清流辉宝符
　　八芒荣敷 刀刃摧殂 身累断灭
　　告文
　　右符告下，飞度身累户灵官。奉为亡某，解除身累苦魂门，灭度吞火食炭擭汤地狱苦，形神升度，谒帝天关，福智自生，参侍龙辕，一如告命。
　　太岁　年　月　日　时告下。
　　法位　　　臣姓某　承诰奉行。
　　五苦符祝咒
　　色累苦心，非色非心。欲累苦魂，即欲无欲。爱累苦神，是爱非爱。贪累苦形，我形非形。华累苦身，非真非身。五累俱空，形返天真。六道业债，无爱无生。积火不还，破债封形。我真同真，三界俱空。五相我空，得为真人。长保轮劫，与天齐龄。急急如玉清上帝敕。
</div>
    <div class="pagination">
<a href="上清灵宝大法（宋）_page65.html">上一页</a><span>...</span><a href="上清灵宝大法（宋）_page61.html">61</a><a href="上清灵宝大法（宋）_page62.html">62</a><a href="上清灵宝大法（宋）_page63.html">63</a><a href="上清灵宝大法（宋）_page64.html">64</a><a href="上清灵宝大法（宋）_page65.html">65</a><span class="current-page">66</span><a href="上清灵宝大法（宋）_page67.html">67</a><a href="上清灵宝大法（宋）_page68.html">68</a><a href="上清灵宝大法（宋）_page69.html">69</a><a href="上清灵宝大法（宋）_page70.html">70</a><a href="上清灵宝大法（宋）_page71.html">71</a><span>...</span><a href="上清灵宝大法（宋）_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
