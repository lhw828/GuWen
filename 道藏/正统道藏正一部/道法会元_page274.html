<!DOCTYPE html>
<html>
<head>
    <meta charset="UTF-8">
    <title>道法会元 - 第 274 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 274 页/共 361 页</h1>
    <div class="content">　　凝神定息，念大威德咒，见吾身中皆是雷火丹天世界。一窍中间，元神如自己状。口念唵吽霹雳震动八门咒，见婴儿自下丹田上冲至心宫斗府，火光豁开，即是火府彷佛。面前见师，师随我元神至顶见大赤天帝。心拜跪奏，乞差降主法祝元君，及别将皆可。想得旨，则回神，念唵吽咤腾咒，仍复元室为元神。念九炁咒一遍，即吸炁迸自天目中出，并呵炁。再念唵吽吽兜术咒不计遍，数想念诸将在目前罗列。再念九炁咒一遍，祝事意了，念小金光咒，仍收归元室为元神。以大威德咒助之。
　　请师咒
　　唵吽霹雳，震动八门。顺律希动，台光上泥丸，爽灵速奔地户，幽精为吾传送。吾奉大赤天帝君律令敕。
　　回神咒
　　唵吽咤，腾穹隆，速入泥丸。吾奉玉蒂律令敕摄。
　　九炁咒
　　一名五雷开天禹步制雷咒，一名太乙火府总召雷咒。
　　九炁青灵，威镇诸星。乾坤之内，奎朗大明。俱通远迩，焕赫流金。婆离流演，风雷鼓霆。掷火威猛，辟荡炎云。斗魁玄备，雷电交横。三炁雷君，飞火炎铃。散云掷雨，救死复生。古婆电母，和羲阳青。威灵火府，荫覆清宁。横身万亿，吞日念星。室离九满，魒鲁乾停。雷公闪电，霹雳金晶。
　　七炁雷神，金精提幽。威光勅摄，集骑尘收。八弦雷火，飞杀玄周。飒风掷火，三界周流。庚辛有将，斩馘无休。
　　五炁水精，从帝龙軿。兰黎那由，鼓领三元。飞光普应，提武罗先。仙服帝赐，挂体冲天。多延还颜，辉朗九天。二仪会合，飞火炎延。化身万亿，咸受帝言。中天雷电，帝立单晟。忠义拱宸，猛烈腾刚。蒙罗平亿，姚天马苌。阳焰云雨，敷演木郎。日初天佑，传奴扶王。八天猛将，吾召汝名。上帝有勅，赐汝威灵。有功之日，同登玉清。吾不负汝，立誓分明。汝若负道，魂死不生。殃及九祖，师堕幽冥。常行正直，日月同明。身为列仙，辅佐雷霆。急急如玉皇上帝元降律令勅。
　　召诸将秘咒
　　唵吽吽，兜术梵应雷轰摄。
　　五雷大威德神咒
　　唵吽吽，三檀那韩难延乾夷敕。敕起九天都火部无边大力神王，敕起九天大雷火电火飞火流火掷火欻火天火七星霹雳火焰雷烈火，九天都火王，严驾夔龙，坐骑飞虎，狮子白择，獬豸麒麟，火驼火象，火雕万群。五帝节钺，四天游行。铜头铁面，百万神兵。帝钟震响，魔道皆惊。洞天福地，岳渎幽灵。山倾石撼，百谷沸腾。何物敢当，不伏顺行。巨口风王，火龙火马。从天降下，丙丁将军。从地涌出，火云布炁，八龙飞奔。都天五将，□雷发声。飞沙走石，拔树移根。风轮左拥，火车右行。照耀三界，化作赤城。八卦斗底，罗布四维。威罩天下，炎焰烈威。鬼精见者，入地万丈，化作飞灰。古木恶庙，永入尘泥。急急如五雷大威德风火雷令勅。
　　祈梼
　　凡祈梼，先须收亢阳积阴之炁，用一高明轩豁处，法师静默澄神，存元海中波涛浩荡。
　　祈雨，则收亢阳之炁。极目宇宙炎旱亢阳，收至，吸入咽下元海中。存亢阳之炁直汨入海底，便见海中波涛涌动，云雾蓊冥，吾身关窍毛孔中黑炁进出，遍满天地。元海之水上腾。须臾，自顶门出去，沛作雨泽。
　　祈晴，则收积阴之炁。极目乾坤淋霾阴翳，收至，吸入咽下元海中。存积阴之炁直汨入海底，便见海中波浪清明，日轮晃曜，吾身关窍毛孔中阳光迸出，烁开山川云雾。海中有日升上，直衮自顶门上天，舒为晴景。
　　如此分明，即存将，书符作用召遣，立见报应。
　　大祈雨符望有起处吸入，维中闭炁急书。
　　取罡炁
　　凡书符，毋令妇人见。密室正面召将取炁入符。次开闭四明黑咒：
　　轰摄总正，罡极阳明。正元律景，真灵虚散，飘上烘正。摄。
　　坐功
　　烧符檄时，想黑云随烟而起，法官自身亦作用，别步风火令罡。存将乘罡从火光而上，直冲天汉用事。元帅在空中现，身长十丈，驱逐风云，一如法师指挥。
　　入靖默坐，用令牌水盂香炉剑印符命等布列於前。存祖师在天门上立，诸将罗列吾身左右。候所克时到，先烧符催牒，次噀水，化成风云雷电雨，所差之将。存念秘咒：□咦□□喝摄。自肺中出面前，成流星之状，诸将森立拱视。次念秘咒：咄□呢娑诃。自肝中嘘出坛前，亦如流星之状。击剥，用一字取炁发声下令，断有雷声。如无雷声，东北方亦有云气叆叇，目视水盂，化为天池，念咒催将行雷雨。
　　晴想日火趁火而上，直冲天汉。
　　天皇罡炁，子。秽炁微尘。寅。一切厌魅，速化残冰。天中之神，天中之灵，天师收摄，急急如律令。中指中文。
　　申奏洒净咒
　　一洒碧霞生，金光焰焰升。二洒清炁冲，五色祥云降。三洒秽气灭，天地悉清净。急急如紫光天帝律令勅。
　　存见天门祥云下降，吸三口，吹入水中成五色霞光，酒在申奏上，却用金光裹符。
　　行持启奏存地户开，天门闭。如发奏，则剑诀拂开天门，密念：
　　叱叉速开普天万鬼急急。
　　剔普天朗耀罡，即二十八宿罡也，巽出。又念：
　　叱叉速开普天万鬼急急。
　　存天门大开，将吏捧奏文到天门，乘金光而入。念小金光咒，遣罡风灏炁，皆无所畏。
　　小金光咒
　　又名一十六雷秘金光咒。
　　天地之祖，万炁之宗。广修万劫，证吾神通。三界内外，惟吾独尊。体有金光，覆映吾身。视之不见，听之不闻。包罗天地，育养群生。受持万遍，身有光明。三界侍卫，五帝司迎。万神朝礼，役使雷霆。鬼妖丧胆，精怪灭形。内有霹雳，雷神隐名。啼□哽□□□□□吽婆吉利嘘哼□哔□□□哆□□唏咈唌噂□□哧呼□吃喥啰□□。洞耀交彻，五炁腾辉。金光速现，覆护真人。急急如高上神霄玉清真王律令敕。
　　雷霆内炼玉音
　　唵灵吽，子。啼神真咤，丑。俱咤罗，寅。呖呖□，卯。啹摄那咤，辰。灵□罗，巳。劫电光吽吽，午。阴星咤□哪，未。唵雷咤咤，申。帝勅咤耶，酉。风雷雨雹，戌。唵吽呖咤，亥。雷霆雩震霍骞，辰。唵吽。金光速降，雷门娑诃。
　　太乙祖炁符密念内炼玉音，取金光布笔书符。
　　书毕，叠写一十二字秘咒入符。
　　皈会昌万炁入元宫摄。
　　洞玄太乙，名曰回风。扫邪皈正，契同硿峒。斡旋万化，洞按九宫。普天应命，道日兴隆。急急如三清上帝口勅。玉文上申下诀，取天门炁。
　　右符乃太乙之元炁，万化之根源，学者佩之，可以斡旋元枢，摄邪皈正，返本还源，指挥万神，随机赴感。行持不辍，九灵降真，回车毕道，飞升上宫，为太乙真人。上天禁戒，非登真奉信，对圣设盟，不得轻泄。上干玄律，宜谨珍藏。
　　天枢地机符法
　　天枢
　　欻火邓帅主之
　　地机
　　判官辛帅主之
　　右法，剑诀书天枢符于坛中地上，存为金书。次以目光书地机符于巽户，存为金书。上下交焕明白。却以左足踢起天枢符，直入巽户冲动地机，大喝一声下令，叱咤雷神行事。
　　开心符
　　跨鹤符
　　念本命星
　　如大事，一炷香於面前，召将吏宣白，三拜，起坐，叩齿默念心章，祈祷事意。念役身中神咒，舌尖书开心符，却书跨鹤符於座下，自然蒙蒙如睡着，伺其自然报应。毕，念皈神咒，起身，任意行持。
　　混炼作用
　　变神为太乙元君，存肝炁左肩出，肺炁右肩出，心炁顶门出，肾黑腰间出，脾炁脐出，团聚隐隐，离顶门丈许。五方真炁自空降，混合顶上五炁，浑浑融融，中黄外白，成一山，结一洞，有太乙君，披发仗．剑握诀，左腋一窍曰雷门窍。次黄白二炁下，化成二珠，元神居丹田中。次存二珠随水涌上，至黄庭，水火交姤，合成一珠，光芒如月，太乙祖母坐于珠中。诗云：一点灵光彻太虚，赤天之上始青如。我朝元毕归元始，物我相忘入黍珠。
　　盖符秘字
　　肶灵腤。雨用。灯炟。晴用。。祈晴治邪。。祈雨用。勅天皇有令。祈雨加用。雷令速行。常用。云雾雷令。祈雨用。风火雷令。常用。雷火动令。祛瘟用。火急雷令。伐庙用。唵嘧啰。启师用。晴用。沃漱虚。雨用。
　　三十五字元降
　　焙炓□。开云用。玉瑛琬琰璘。祈晴用。□□□□□，拥云用。□。祈雨用。□嗼鸣洒□。起雷用。蝀缝降瓮憃。降斗用。□□□□□。祛邪用。
　　祈晴符敛云开雾，耀日开天，火起西风，扫除阴翳。
　　右符密念后咒书，却布五火，念云天火，乾诀。地火，巽诀。雷火，坤诀。电火，艮诀。三昧真火。巳午未诀。
　　开天天清，乾。开地地宁。己。开日朗耀，午卯。开月独明。酉。天无氛翳，四炁朗清。急急如大赤天帝律令勅。
　　日出离宫，扶桑现形。雷火速降，开光见晴。火轮崔茂，扫开云雾。阳炁冲天，亥。阴炁收住。坎宫伏藏，子。离宫光注。急急奉大赤天帝君敕。
　　唵。苍舌绿齿，四目老翁。天丁力士，威南御凶。急急如律令勅摄。
　　日出东方，卯。光现炎炎。午。当日某帅，辰。敢有不从，奉勅。玉文。急急如都天大赤天帝君勅。午。敕。午。敕。午出。
　　日出离宫，月出天门。河海静默，山岳藏云。升阳降阴，至理中存。急急如律令。
　　住雨符大祈晴用
　　当日某帅，直符某将，照准帝命，巳。火急开明。午。罡风猛吏，丑。不得住停。午。如违符命，令奏天廷。奉大赤天帝君急急如律令。中出。三勅。三午诀。
　　一生吾目中，子。二合吾身中。中。肠炁升天。午。
　　阴风收地。巳。扫开云雾，巳。坎宫伏藏。子。离中见光，午。急急见光。急急奉大赤天帝令勑。午。勑。午。勑。午出。
　　右先用一符，未报应，再加第二符，就内批事意。
　　三台罡步
　　凡步三台罡，回第二星上立，左手点亥卯未文，右手剑诀作叉字，念：役使雷霆勅煞摄。右脚顿地一下，想地户裂开，火云电光霹雳自脚下轰发，所差将帅乘金光直冲天门。高声喝云：摄。剑诀作用，开乾破巽。凡祈晴祷雨，第一次发家书一道，达祖师。先於厅堂之上万瓦之中取一片下，认阴阳瓦，朱书符上，不可令人见，及认得符文。昔祖师只是炁书，人皆不可晓。析晴朱书，祈雨墨书，内批事意，克定日时，用都天大雷火印，只虚印亦得，用写编十二雷神行事，用纸马於瓦上，送上屋烧之。存想开四明，闭四黑。祈雨想黑云随烟起盖日，祈晴存火云升起直冲天汉。步风火罡，想帅将乘罡上火光，直上空中，身长十丈，驱逐风云。
　　祈晴起风开晴符
　　吾令勑召，中指中文。天雷火神，子。地雷火神，午。社令通炁，巳。当日某帅。准
　　赤天符命，随令放声，卯。扫除阴翳，卯。斩灭阴贼，斩灭阴邪，卯。风火追摄。午出。急急如风火雷令摄。子午出。
　　电符
　　赫涌元帅康伯承令，雷霆奉行。
　　开四明符
　　金咤神运精阳雷霆降总通明急急
　　开天天朗，乾。开地地宁。坤。开日日光，卯。开月月明。酉。急急奉大赤天帝君律令勑。
　　欻火合同符祈用
　　祖师正一斩勘秘文
　　披云真人曰：此法无可名，而称宣勅者，如当今所谓奉宣玉音是也。一符一咒，并是玉文，举无繁词冗篆。一其家书者，则私家柬信也，事欲密而不泄。如符命勅文，面奏师传道，依口勅，以诚心求在天之灵，以自然感至真之会，贵得其真，斯为甚妙，应如谷响。谨宜秘之。
　　行持次第
　　召将。祝事。请师。合炼师。奏事。送师。再召将。祝事。发遣。即拜家书诣师。
　　祈祷
　　登坛申发用编，编前三五符，编内限日时。
　　雨：收亢阳。存师将。书五符。瓦符。檄符。起风云雾等符。闭四黑。
　　晴：收积阴。存师将。书三符。瓦符。檄符。开云止雨等符。开四明。
　　符命
　　召役符，入事意、将讳。发奏烧章，二符不用事意入将讳。
　　祈雨，用兴雨起云符，大祈雨报应符，九。太乙开天符，起云雾符，皆入事意将讳。兴雨起云符，二。依次加九符上，五符入事意将讳。
　　祈晴，用火车止雨符，止雨开云符，大住雨符，各依次书九，及编前用书事意将名。
　　治祟，用编，治病伐庙符粘编首。未应，催，编用前符，加青圭，又加风雷电符，役使万神符，收捉邪秽符。破众风，镇贴，入事意将名。三檄符，不加圣讳。电母符不加。
　　催生退土，服不加，黛贴，加八雷符，入意，将名，定颠安魂符，随意加减。
　　号头盖符
</div>
    <div class="pagination">
<a href="道法会元_page273.html">上一页</a><span>...</span><a href="道法会元_page269.html">269</a><a href="道法会元_page270.html">270</a><a href="道法会元_page271.html">271</a><a href="道法会元_page272.html">272</a><a href="道法会元_page273.html">273</a><span class="current-page">274</span><a href="道法会元_page275.html">275</a><a href="道法会元_page276.html">276</a><a href="道法会元_page277.html">277</a><a href="道法会元_page278.html">278</a><a href="道法会元_page279.html">279</a><span>...</span><a href="道法会元_page275.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
