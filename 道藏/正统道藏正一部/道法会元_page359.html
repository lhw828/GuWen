<!DOCTYPE html>
<html>
<head>
    <meta charset="UTF-8">
    <title>道法会元 - 第 359 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 359 页/共 361 页</h1>
    <div class="content">　　叩令召功曹咒
　　太玄黑书，玄都正令。紏察鬼神，紫微宝印。印令同声，功曹至靖。一叩不来，罪当灭影。急急如北阴玄天酆都郁绝大帝律令。
　　左手掐子文，右手剑诀咒。尽发诀后，持印扣令面。
　　召酆都猛将咒
　　黑帝灵书，天蓬宝符。令行风火，山倾木枯。水竭火灭，天地黑虚。阴沉九地，诸将驰驱。吾持正令，魔鬼之师。头转北斗，足蹑江湖。闻吾叩令，鬼灭神诛。天将立至，为我驱除。急急如北阴玄天酆都大帝律令。
　　左手印，右手剑诀，指头扣令面三下。
　　召九狱主者咒
　　天蓬天蓬，万神之宗。天地日月，水火雷风。五方五帝，三界魔凶。天人地水，宿曜星宫。天蓬为主，一炁涵洪。酆都主帅，煞炁英雄。号令一出，孰敢不从。谨召九狱主者，六洞魔王、宝春都狱，考勘官将吏兵。吾今叩令，急至坛场。急急如北阴玄天酆都郁绝大帝律令。
　　以印叩令三下，右剑诀叩令狱。
　　召力士使者咒
　　北帝之宫，主帅天蓬，力士使者，速至坛中。令叩急速，走电奔风。天阴地黑，日月昏蒙。万魔拱手，符到即从。神兵队队，变化英雄。吞魔食鬼，剪恶除凶。敢违黑律，押至桑铜。收送黑狱，永劫无穷。沈沈长夜，剑刃刀锋。急急如北阴玄天邓酆郁绝大帝律令。
　　以印叩令头，右手剑诀，闭目存主帅，领其神即至。
　　召飞天八将咒
　　锡鉴锷铜威灵八将，鬼吏之尊。身佩黑律，职掌玄文。提领兵卒，剪灭妖氛。上奉帝命，下摄罗酆。升天入地，飞行太空。缚捉鬼众，收禁邪魂。随呼立至，有令即从。闻吾正令，速降坛中。急急如北阴玄天酆都大帝律令。
　　左手子文右手剑诀捧令叩之三下
　　召酆都诸符使咒
　　天蓬勑命，御史叮咛。太玄黑宪，收治鬼神。飞符信速，走印奔云。黑天黑地，黑海黑林。黑山黑水，黑风黑云。昏沈九地，日月无明。黑符大使，黑甲将军。闻吾正令，立降真身。从吾所使，急捉邪精。急急如北阴玄天酆都郁绝大帝律令。
　　左手剑诀，右手执笔，三叩令符使即至。
　　召景阳宫四神咒
　　苟毕田孙，至圣至灵。大威大猛，无影无形。随风而至，聚炁为真。遵行黑律，救济群生。佐卫御史，统领魔兵。黑旗黑节，列阵前奔。群魔稽首，饮气吞声。随吾正令，一叩即临。我佩黑律，总治鬼神。何邪不伏，犯者灭形。急急如北阴玄天酆都郁绝大帝律令。
　　左手持令，右手剑诀。怒目大喝噀水四方叩令三下，四将立至坛前。
　　召马宋二灵官咒
　　正令急召，大神来临。收摄魈通，倒食横吞。雷者一吼，震动乾坤。不动尊
　　神，变化分身。二神变现，无极无穷。满天满地，奔火行云。穿山入谷，破竹搜林。闻吾正令，急捉邪精。速至速至，听吾令行。急急如北阴玄天酆都郁绝大帝律令。
　　左手执令，右手持剑，怒目，大喝一声：疾。以令面三叩之，二将立现坛前。
　　北帝金书黑策召焦曾二真君咒
　　北方黑帝，酆都之尊。统领酆都，上掌天星。赐吾黑律，掌管魔群。左右司禁，杀伐二神。降魔伏怪，灭祸收神。手提山岳，馘碎魔精。金睛铁面，黑发玄身。玄裳黑服，黑甲将军。吸云大朗朗，吐气黑沈沈。魔兵皆伏匿，鬼魅敢逃形。穿山入火通天地，入水随风摄鬼魂。叩令一声如霹雳，二神闻召急来临。有一不从吾命者，如逆玄都黑帝文。急急如北阴玄天酆都郁绝大帝律令。
　　左手持令叩三声，右手剑诀，叩齿二十五通，吹炁四次，怒目大喝疾速至。
　　北帝金文火篆黑册召御史咒
　　北帝御史，酆都大雄。玄冥主帅，大魔之尊。颜如蓝靛，统领威权。奉命主令，剪馘妖凶。五灵真老，赐我真文。持九泉之号令，带玄元之真文。剑横斗口，目视乾坤。江神鼓浪，海神翻风。天昏万里，地黑千重。主兵元帅，九蟒相从。随神同降，助我神功。黑令声轰，霹雳威冲。部领众神，上震天门。速离郁绝，降我坛中。急急如北阴玄天酆都郁绝大帝律令。
　　左手持令，右手剑诀。怒目大喝：疾。仍倒念天蓬咒召之。
　　黑律禁书召全台将兵咒
　　一名神令秘誓。
　　吾乃天帝之使，奉命紫微。号令九泉，法遵黑律。周游三界，讨伐魔精。当召四直，直坛关集。三官所管，九府四司。巨天力士，执罚神兵。司命司录，司功司杀，百二十曹，七十二考勘官君将吏，三界五帝大魔，太玄肃煞吏兵，速离地府，急出溟泠。各掌本职，尽出九阴。令行风火，速至坛庭。急急如北阴玄天酆都郁绝大帝律令。
　　左手持令，右手剑诀，面北怒目喝：疾至。
　　金文火篆召六宫魔王战鬼章
　　天蓬天蓬，万神之宗。领持帝典，急召六宫。六洞魔王，速出幽门。兵员十万，变化神通。升天入地，速至坛中。阊阖一道，黑气横空。天星扇落，江水不通。山岳平如砥，天柱地维，并四极肃。黑炁腾，日月晦，一切生人上太清。魔自灭鬼自亡，妖自灭祟自伤，风扬火卷起镬汤。急急如北阴玄天酆都郁绝大帝律令。
　　存天蓬部领鬼兵魔卒至前。双手持令，怒目，大叩六声。毕，用九泉号令符及所行文字，宣白焚化。
　　神令大誓咒
　　吾奉紫微专命，职掌酆都。上至九天，下至九泉，中遍九州。应诸天地神祇，妖星逆象，飞走魔灵，魈通鬼魅，一切妖氛，不问祀典，不理情轻，但干正令，御史行刑。命兵速出，八极追寻。应诸山川林洞之中，泉源岩之内，应是曾来为害生民者，尽行摄捉。如是山川坛庙，古怪神明，古佛金仙，古墓骨祟，古山石魅，古木魈通，敢有隐藏者，御史提兵，亲行戮馘摄。急急如北阴玄天酆都郁绝大帝律令。
　　黑律禁书祭令秘咒
　　千变万化，一炁而分。一变为三，三炁而成。三化为五，五炁灵君。北方大将，无煞威神。天蓬元帅，下领九阴。九阴之主，遵令而行。六洞魔首，同入天宫。天宫之内，幽狱重重。刀山剑柱，枪刃如锋。横交竖起，寒黑昏蒙。速化天狱，收禁妖凶。急急如北阴玄天酆都郁绝大帝律令。
　　咒毕，双手子文，存见北方昏黑晦暝之炁入令，穴中有声，如摧万里之城。叩齿五通，举令入袋，念后咒。
　　集神归宫咒
　　魔首元帅魏伯贤，听吾号令□ 火急行。分身降炁入吾令，统领兵员亿万千。鬼吏参随无兆数，呼风啸雨入吾坛。守随神令勿远去，听吾令行听吾言。吾奉五灵玄老勑，北阴酆都大帝令，火急奉行。
　　咒毕，想北方有声，如万鱼掷水之声，昏蒙幽冷。魔首元帅，统领众神入袋，令亦入袋。缚袋时，存见铁网铁罗铁罩铁城，其令印即酆都山也。双手罩诀，念后咒。
　　黑律禁书黑风大罩咒
　　四天闭塞，八面黑风。上彻天河黑泽，下至九垒重阴。黑风霹雳，黑雾奔腾。黑罗黑网，黑索黑轮。黑雷黑雹，黑风黑云。吾行黑罩，罩定冤□ 魂。邪愁祟惨，鬼哭神吟。谨请天蓬主将统兵大元帅，玄武壬癸，黑煞将军，黑天大神，黑雾大神，七级使者，铁冠使者，北帝吏兵，黑戈黑甲，黑马吏兵。黑云蔽日，黑雾昏腾，黑炁昏凝。跨黑龙骑黑虎，麾黑旗击黑鼓，鸣黑锣扬黑土，运形变化大逞威灵。无论高下，选甚家亲。金仙古佛，灭迹除形。为祸祀典，寸斩身形。掀砖揭瓦，飞石扬尘。山摧水竭，火灭地平。悉皆摄捉，无致逃形。冥冥人道，黑黑鬼门。大化昌盛，仙道隆兴。魔主灭影，鬼道除踪。视之不见，听之不闻。千里昏暗，万里阴沈。天黑地黑黄河黑，大地山河皆墨黑。广布普天大黑罩，与吾罩下鬼神魂。急急提兵周八极，生擒活捉赴坛庭。急急如北阴玄天酆都郁绝大帝律令。
　　念毕，将令同纠察印悬於旗上。
　　持令格
　　每日早晨对令焚香，启奏紫微大帝，天蓬都元帅及主法高真，酆都大帝，酆都全台神将。毕，吸北方黑炁，吹布罩令。即念北帝主帅咒五遍，六洞咒五遍，制魔咒五遍，布炁於令上。不得开令，礼拜而退。
　　连天铁障符法
　　六阴洞微仙卿卢野注
　　切闻战邪治瘟。全在断后，神功妙用，无出斯文。诸行法之士，未得妙处，终不能绝妖邪之路。茎广参玄微，蒙冲妙真人曰：断后之法无如北阴酆都连天铁障之妙。上古圣人所受黑律，必全是文於其中。自后执法，朱真君知其妙用而秘之。野勤苦参学，以全其文。后学之士，宜精宝焉。凡下连天铁障符有数等，有用桃木书之，钉子钉於其所，或以黑纸书之，或取屋上仰瓦书之，或以砖书之，藏於土中，或以铁板书之，投於水中，随事用之。凡书符，先念六洞咒六遍咒砖，又念五遍咒墨，念北斗灵灵咒七遍咒笔。不可常书符式，仍须精心书篆，望北而书，取正北炁吹入，用紏察鬼神印印之，却用油蜡蜡之。即诵倒天蓬咒遣发，以连天铁障咒下之。闭目噀水，步连天铁障罡，用双手发斗七座盖之。
　　连天铁障符
　　九天游奕大将军统领游奕神兵上张天罗 第九弼老君变化天星金眉蓬斩鬼无生 仰天大将军天罡助灭邪灵变化千万状斩鬼灭精 四踪五横龙不前行禹步治道蚩尤斩精 覆天大乙助威灵化形十将军太万丈摧破鬼魔营 四踪五横六甲六十丁太乙助我五福神 天黑地黑山黑水黑风黑火黑日煞时煞大煞小煞八黑八煞十六云黑雾黑天煞地煞年煞月煞将军黑煞大神黑戈大神立现威灵 开天门闭地户留人门塞鬼路穿鬼心破鬼肚横金梁坚玉柱 天罡胜光小吉传送从魁河魁登明神后大吉文十二太乙功曹太冲左手轮十二宫自子至亥掐煞转涂之 乾坎艮震巽离坤兑八方大黑摧魔剪祟大神各各入吾符 天罡大圣铁戟金枪下镇此地水断不祥掐辰文直下至艮寅之地 □□□□□□□子午斗 贪巨禄文廉武破午子斗剔入 子辛子惠子真子怜子戊子庚子寅七元流彩鬼道沈沈摄 天界黑地黑墨漆黑鬼道绝界黑水界人道通魔道塞
　　右符，依法书毕，再念逆顺天蓬咒涂之，加罡煞炁入。
　　连天铁障罡式
　　右连天铁障罡二十五步，并须闭炁作怒，丁字举步，双手自子顺轮至亥，复自亥逆轮至子，掐中指中文，五指尽藏，紧捻两拳，召将下符。
　　破秽符凡事先须依式解秽。
　　念净天地咒三遍，却用黄纸书天中大神符於灯上，当空吹去，大声喝云：
　　谨召北阴酆都破秽大将军周□罡，速降坛场。持此符命，为吾先净凶秽，驱逐远方。黑律有制，速现神光。急急如北阴玄天酆都郁绝大帝律令。
　　化符，却存变自身为伏魔使。默咒曰：
　　北帝钦轮，速变吾形。阳生阴顺，化作仙真。急急如北阴玄天酆都郁绝大帝律令。
　　左手斗印，右手剑诀。劈开顶门，存自身为枯木。两手发午诀，想自己身中火发，烧桔木成灰烬。向此吸玄天炁一口吹身，化为北帝伏魔使，服玄色法服，头顶天师冠，足蹑朱履。
　　变神咒
　　北帝真光，酆都宪章。威神变化，物物隆昌。头戴华盖，足蹑魁罡。六甲归左，六丁右防。青龙孟章左列，白虎监兵右傍。朱雀灵光在前，玄武执明后厢。九泉大丑魔王，周维执秉宪章。有敢当吾典制，押送威剑神王。急急如北阴玄天酆都郁绝大帝律令。
　　变神讫，次行净，布罡炁入水中，望东方噀水一口，祝云：
　　一噀东方木摧折。谨请北阴景阳宫大黑天神苟元帅，部领精兵，驻札东界。
　　次向南方噀水一口，祝云：
　　二噀南方火精灭。谨请北阴景阳宫黑雾大神毕元帅，部领精兵，驻札南界。
　　次望西方噀水一口，祝云：
　　三噀西方金刃裂。谨请北阴景阳宫七级田使者，部领精兵，驻札西界。
　　次望北方噀水一口，祝云：
　　四噀北方水枯竭。谨请北阴景阳宫铁冠孙使者，部领精兵，驻札北方。
　　坛上噀水一口，再向坛下噀水一口，祝云：
　　五噀六噀，中央土崩裂。谨请北阴溟泠宫左禁神咤司杀君驻札上方，右禁神咤司伐君驻札下方。
　　次持剑水，这坛行净。咒曰：
　　九阴神水，噀布五方。扫除厌秽，清净坛场。六神把禁，守卫关防。如有干犯法界，押赴威剑神王。急急如北阴玄天酆都郁绝大帝律令。
　　次念净天地咒，周行法界，噀水。又咒曰：
　　四目老翁天元神，天罡八煞扫妖氛。吾目一视山岳倾，吾水一噀遍乾坤。百邪束首群妖绝，众秽荡净山海清。太上巨天天律至，魔神失所归无门。急急如天蓬都元帅律令勑。
　　存坛场内外悉化光明。再念咒曰：
　　坛禁肃清，天将来临。飞斗一掷，冥禁通行。急急如北阴玄天酆都郁绝大帝律令勑。
　　次步北斗罡，向北方亥位翻身，剔起天罡星打去，想地狱门开。
　　咒曰：
　　北帝七星九元将军，下破酆都九垒之宫。魒星一掷，幽将速临。急急如北
　　阴玄天酆都郁绝大帝律令勑。
　　咒毕，次叩印三下，祝曰：
　　一卓天清，二卓地宁，三卓三界万神齐临。
　　存天地肃清，万神拱听。次叩齿三通，祝曰：
　　香腾黑雾，云布九天。五方昏晦，天将临轩。以今焚香，关召直日受事，此间土地，直坛王安卢，见闻今召请，速降坛前疾。
　　存至，次念召土地咒。掐卯文。
　　此间土地，为神最灵。升天直地，出幽入冥。闻吾呼召，速降坛庭。急急如
　　北阴玄天酆都大帝律令勑。
　　存至，次念召功曹咒。掐子文。
　　七政八极，统领四直。天地日月，水火交集。吾召功曹，速临坛侧。急急如北阴玄天酆都大帝律令勑。
　　存至，再念召二直坛咒。掐子亥文。
　　北阴幽酆，溟泠之宫。直坛二将，速降坛中。适伸焚香，关召北阴酆都府左右直坛二功曹，直符土地等神。既已到坛，即仰赍此真香，径诣天蓬都元帅元应太皇府，请召四目老翕天元神君。闻今勑召，速降坛庭。疾。
　　召四目老翁咒卯文
　　天蓬天蓬，万神之宗。有大威神，四目老翁。目视四部，一一皆通。巡游世界，束缚邪宗。有一不顺，押送北酆。忽来倏去，随召奔风。速降速降，大显真功。急急如天蓬玉真寿元真君苍天上帝律令。
</div>
    <div class="pagination">
<a href="道法会元_page358.html">上一页</a><span>...</span><a href="道法会元_page354.html">354</a><a href="道法会元_page355.html">355</a><a href="道法会元_page356.html">356</a><a href="道法会元_page357.html">357</a><a href="道法会元_page358.html">358</a><span class="current-page">359</span><a href="道法会元_page360.html">360</a><a href="道法会元_page361.html">361</a><a href="道法会元_page360.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
