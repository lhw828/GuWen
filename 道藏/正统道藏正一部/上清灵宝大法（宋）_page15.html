<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 15 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 15 页/共 133 页</h1>
    <div class="content">　　南斗：井鬼柳星张翼轸，主上生。
　　西斗：奎娄胃昴毕觜参，主纪名。
　　北斗：斗牛女虚危室壁，主落死。
　　中斗：贪巨禄文廉武破，主总鉴众灵。
　　五天魔王
　　青天魔王姓赋，讳齿成巳，主巴元丑伯。
　　赤天魔王姓弗，讳申肃，主负天担石。
　　白天魔王姓赭，讳上栢，主反山六目。
　　炁天魔王姓邓，讳呼倪，主监丑朗馥。
　　黄天魔王姓枭，讳公孙，主横天担力。
　　上界仙曹
　　大有玉清宫，玄都玉京，太清仙境，太微玉清宫，九天大帝，九天上帝，三炁丈人，三宝君，三天门下天枢院，天曹四司，太玄都省，天机省，天机四省，天枢上相，灵宝天仙内院，东方九炁青天，南方三炁丹天，西方七炁素天，北方五炁玄天，东北梵炁天，东南梵炁天，西南梵炁天，西北梵炁天，上方一炁白天，下方一十二炁皇天。
　　已上乃灵宝十天十方天尊所主，应济度存亡，并属所管。
　　东极青玄左府，长生保命左府，太一元生左府，太一神局。
　　已上乃东极青玄四司，太一天尊所主，凡济度幽明并属之。
　　种民四天，无色界四天，色界十八天，欲界六天。
　　已上乃三十二天。
　　太福世界八梵天，南极长生大帝府，北极紫微垣，天市垣，太微垣，东方青灵始老，南方丹灵真老，西方皓灵皇老，北方五灵玄老，中央黄灵元老。
　　已上乃五老天帝官，与十天同。
　　东华上相宫，西灵龟阙，东华司命府。
　　已上主命籍。
　　南极司录府，主录籍。
　　西灵司危府，主危无。
　　北真司非府，主罪业。
　　韩司丈人南昌上官，流火神庭，黄华东井，流汨西池，朱陵火府，龙圈，雷城。
　　已上乃南昌七司，皆丈人所治，主炼度亡魂，此止雨开晴用之。
　　上清童初府，上元重明宫，南斗六司，北斗七元宫，北魁玄范府，太阳宫，太阴宫，上元金箓院，中元玉箓院，下元黄箓院，天医六职，阴华五府，十方飞天神王宫，天皇府，太皇万福宫，降圣司，天真皇人官，上界无极神乡，上元天官宫。
　　中界曹局
　　中岳昆仑山，太山府。
　　已上东岳分治。
　　十大洞天，三十六小洞天，三百六十名山，九州社令，九垒三十六地土，北天帝君宫，纣绝阴天宫，大杀谅事宗天宫，明辰耐犯武成天宫，恬照罪炁天宫，宗灵七非天宫，敢司连宛利天宫，十宫真君，洞阴金阙，北都府，五岳司命府，五道都府，泉曲府，丈人宫，鬼官北斗官，四明真公府，亦生府，十道主者，城隍社令，中界北都罗酆，中元地官宫。
　　下界主司
　　东霞扶桑宫，旸谷神王，蓬莱宫，蓬莱都水司，方诸青童，十洲，九江水府，四海水司，四渎水府，五湖主者，十二河源，下界泉曲府，下元水官宫。
　　已上三界曹局，各有所主，凡奏申帖牒，量高下用之。
　　魔王司
　　三界魔王宫，五帝魔王宫。
　　已上主灭魔召真。
　　北魔，主比校功德。
　　非魔，主比校罪业。
　　灵魔，主都较功德。
　　太玄魔王，主监举度人。
　　制魔，主保举度人。
　　五天大魔，主灭鬼降灵。
　　酆都内外六洞魔王。
　　已上魔灵，又曰群魔，专坏人善性，付人恶事，干试学士，无如渠魁。世有禽畜之类，化为鬼魔恼乱者，皆此辈分形随人，任情变现。又有外魔，化作真仙，惑乱善人。须正此念，不得堕入其中，试过立登仙位。
　　三官九府谓之三元九宫也
　　上元宫阙，在九天之上。
　　中元宫阙，在九地之间。
　　下元宫阙，在风泽洞渊之中。
　　三元总九宫二十七府，百二十曹，灵仙真圣，无量无极，天地神灵，莫不属之。职之大者，惟三元三官也。
　　上元天官宫
　　上元三官者，上帝之所居，一品天官治於其中。上有三宫，一宫之下有三府，一府之中别有四曹，总三官九府三十六曹，上主诸天上圣，下主生化品物，经化元始青黄白三色之炁，成宫阙也。
　　元黄太极左宫所隶：
　　元黄左府，明梵曹，威灵曹，太常曹，太清曹。
　　元黄中府，宣感曹，明都曹，都灵曹，大威曹。
　　元黄右府，明法曹，考正曹，明威曹，元都曹。
　　上元元阳七宝紫微中宫所隶；
　　青灵左府，明真曹，监天曹，梵行曹，开灵曹。
　　青灵中府，禁神曹，通明曹，正神曹，开明曹。
　　青灵右府，三都曹，南上曹，元功曹，三灵曹。
　　洞白太极右宫所隶：
　　洞白左府，司天曹，四明曹，监天曹，大明曹。
　　洞白中府，盟天曹，幽都曹，威仪曹，太阴曹。
　　洞白右府，下元曹，监司曹，监灵曹，司杀曹。
　　中元地官宫
　　中元三宫者，上帝之离宫，二品地官治於其中。上有三宫，一宫之下有三府，共有九府四十二曹，总主诸地仙官灵祇，及生化品物，结元洞混灵之炁，凝极黄之精，成宫阙也。
　　南极洞阳左宫所隶：
　　谅事左府，南昌曹，考算曹，太阳曹，都律曹。
　　灵纽中府，九令曹，招灵曹，明都曹，监天曹，宣野曹，监令曹。
　　宗灵右府，兵承曹，九炁曹，中神曹，五炁曹。
　　中元洞虚青灵中宫所隶：
　　耐犯明晨左府，元灵曹，维正曹，灵威曹，黄神曹。
　　七非恬照中府，明元曹，威仰曹，灵纽曹，九都曹，岳正曹，洞天曹。
　　纣绝阴天右府，五集曹，通明曹，仪范曹，九考曹。
　　酆都阴天右宫所隶：
　　连宛泉曲左府，开度曹，司非曹，韩司曹，执正曹。
　　罪炁咸池中府，督杀曹，役考曹，摄熙曹，司杀曹，斗加曹，主系曹。
　　泰煞九幽右府，司微曹，九杀曹，九幽曹，寒夜曹。
　　下元水宫
　　下元三宫者，亦上帝之离宫，三品水官治於其中。上有三宫，一宫之下有三府，共九府四十二曹，总主八海四渎水帝龙王水仙，及阴阳生化。结风泽之炁，凝晨浩之精，而成宫阙也。
　　清泠左宫所隶：
　　龄劫左府，明劫曹，机今曹，水梵曹，罪福曹。
　　灵宝劫刃中府，简会曹，促炁曹，摄灵曹，召龙曹，九河曹，烈女曹。
　　长夜寒庭右府，开明曹，度魂曹，检精曹，清正曹。
　　下元旸谷洞源中宫所隶：
　　青玄灵渊左府，水明曹，清水曹，烈火曹，三明曹。
　　朔单清灵中府，简对曹，水令曹，明范曹，洞源曹，检会曹，劫掠曹。
　　九府寒夜右府，捉水曹，洞阳曹，龙凤曹，机会曹。
　　罗酆右宫所隶：
　　开度劫掠左府，北元曹，正考曹，元祖曹，四极曹。
　　通灵大劫中府，幽夜曹，长劫曹，三难曹，芳神曹，五法曹，万掠曹。
　　泉曲鬼神右府，毒刃曹，长苦曹，冥波曹，无极曹。
　　上元天官三宫，左府主生，太阳火官。右府主死，太阴水官。中府主生死罪，考录官，居治紫微宫。
　　中元地官三宫，左府主阳罪，火官。右府主阴罪，水官。中府主水火罪，考录官，居治阳台宫。
　　下元水官三宫，左府主考官，右府主罪官，中府主录官，居治清冷宫。
　　右三官各有三官九府，一府别有四司，三官总三百六十玄曹，以司万有。北都亦有鬼官之三官，亦别有五道都府，溟泠大神司也。
　　施用仙曹玄局
　　众真监度司，召制十方司，伏御地祇司，束缚魔灵司，神明护门司，诸天书名司，削死上生司，安镇其方司，三界侍卫司，青龙院，白虎院，朱雀院，玄武院，乃四帅司。三五功曹院，十回度人院，罗萧台，三华堂，离便宫，大有宫，上清妙庭宫，金阙寥阳官，上清玉房宫，森罗池，净霐宫，度人不死宫，南极长生官，九天司马府，天相司录府，天梁延寿府，天同益算府，天枢度厄府，天机上生府，天府司命府，监簿宫，文冒炼魂宫，保生宫，保命宫，镇岳宫，镇国宫，天府宫，天目宫，天梁宫，天洞宫，天枢院，天机院，授录诸天司，严校诸天司，疾除罪簿司，十二河源司，上解祖考司，落灭恶根司，不得拘留司，逼合鬼群司，时刻升迁司，北都寒池司，部卫形魂司，制魔保举司，度品南宫司，死魂受炼司，仙化成人司，生身受度司，随劫轮转司，永度三涂司，超度三界司，长辞五苦司，逍遥上清司。
　　三界所向仙曹
　　保制劫运司，回度五常司，玄中太皇司，千和万合司，飞天法轮司，普受开度司，死魂生身司，身得受生司，罪福禁戒司，宿命因绿司，上闻诸天司，诸天生门司，束送妖魔司，斩域六鬼司，匡御众魔司，名度南宫司，魔王保举司，飞升太空司，过度三界司，魔王敬形司，敕制地祇司，侍卫送迎司，拔出地户司，五苦八难司，七祖升迁司，永离鬼官可，魂度朱陵司，受炼更生司，告盟十天司，消诸不祥司，上消天灾司，下禳地祸司，普度天人司，诸天记名司，万神侍卫司，记录功过司，天真皇人司，上奏诸天司，大勋保举司，无所不辟司，无所不禳司，无所不度司，无所不成司，万灵振伏司，招集群仙司。
</div>
    <div class="pagination">
<a href="上清灵宝大法（宋）_page14.html">上一页</a><span>...</span><a href="上清灵宝大法（宋）_page10.html">10</a><a href="上清灵宝大法（宋）_page11.html">11</a><a href="上清灵宝大法（宋）_page12.html">12</a><a href="上清灵宝大法（宋）_page13.html">13</a><a href="上清灵宝大法（宋）_page14.html">14</a><span class="current-page">15</span><a href="上清灵宝大法（宋）_page16.html">16</a><a href="上清灵宝大法（宋）_page17.html">17</a><a href="上清灵宝大法（宋）_page18.html">18</a><a href="上清灵宝大法（宋）_page19.html">19</a><a href="上清灵宝大法（宋）_page20.html">20</a><span>...</span><a href="上清灵宝大法（宋）_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
