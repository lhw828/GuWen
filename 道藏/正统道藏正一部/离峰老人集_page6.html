<!DOCTYPE html>
<html>
<head>
    <meta charset="UTF-8">
    <title>离峰老人集 - 第 6 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>离峰老人集 - 第 6 页/共 12 页</h1>
    <div class="content">　　总把乾坤为妙用，此身到处即蓬莱。
　　赠移刺大师
　　壶中仙景本非常，万象森罗自发光。
　　清静炼成无漏体，冲和养就法中王。
　　谈人说我何时尽，竞利贪名有底愁。
　　若悟此身还有限，蝇头蜗角一时休。
　　王道人告
　　口诀叮咛举似贤，饥时吃饭倦时眠。
　　灵台莹静尘难染，宝鉴无痕性自圆。
　　寄德顺州移刺答节副
　　功名未了心先了，尘俗俱忘性不忘。
　　更着慧风吹万籁，真空独现一输光。
　　赠门使
　　姻霞堆裹有知音，名利场中少用心。
　　但得一枝栖宿处，何劳苦苦觅深林。
　　赠太－宫姜大师
　　灵杖剔开名利锁，慧刀割断是非疆。
　　天然世外骑鲸客，自是神游不夜乡。
　　寄郎大师
　　云溪高枕卧姻霞，栽接长生不谢花。
　　可与群仙为领袖，已调和气褊天涯。
　　又
　　山南瑞气腾腾长，水北金花蕊蕊开。
　　时有灵音传好信，玉虚殿上选仙材。
　　又
　　淡淡姻霞浅浅山，此身长在翠微间。
　　白云空谷无人到，赢得身心竟日闲。
　　睢州吴道人请住庵
　　隐迹云溪数载问，随风偶尔到人间。
　　黄尘着脚非吾事，部领白云归故山。
　　示郦陵县刘会首
　　看钱虏与抱官囚，扰扰尘中甚日休。
　　有数光阴销易尽，无涯岁月去难留。
　　洛州寨尼院主告颂
　　头头尽是西来意，物物全明祖佛心。
　　心意两忘成妙用，不须争裹苦沈吟。
　　合流镇木夹录判索
　　一衣一食莫刚求，但得随绿过便休。
　　赢得省心兼省力，更无闲事上眉头。
　　示西华县李庵主
　　山头滚滚涌灵泉，海底炎炎结瑞莲。
　　既济阴阳丹自结，水晶宫裹会诸仙。
　　西华县胡会首告
　　若悟轮回早早回，金莲休向火中栽。
　　纵然栽得根苗活，到底全无一朵开。
　　西华县张庵主告
　　不恋空华与世华，道人活计淡生涯。
　　兴来两卷闲文字，困外松轩看晚霞。
　　西华县贾道人告
　　断鹤续晃忘分与，夷山盈壑昧生绿。
　　一瓢自足幽人乐，寸地常虚大觉仙。
　　示陈州昌姑
　　道人心地玲如冰，不假营求道自生。
　　万籁无声心泰定，一输秋月皎然明。
　　陈州完颜舍人告
　　抽添问隔炎炎火，既济阴阳旋旋烧。
　　炼就纯阳神自出，无生路上恣逍遥。
　　陈州完颜姑姑告
　　尽日穷年无处寻，得来元不费光阴。
　　灵明一点真消息，为佛为仙是此心。
　　陈州孙姑告
　　扫荡群情事事无，莫教尘土翳冰壶。
　　胸中一物神光现，万道红霞罩宝珠。
　　赠息州蒲察从宜相公
　　功成名遂早归山，策杖逍遥到处闲。
　　明月光中融妙用，白云探处炼神丹。
　　陈州完颜大哥告
　　剪除荆棘开心地，扫荡荒芜种瑞莲。
　　飒飒情风生玉叶，辉辉新月照壶天。
　　赠陈州坐园张道人
　　六欲遣回身自在，一尘不染性逍遥。
　　栽成火裹无根树，放出灵葩永不凋。
　　徐姑告
　　功名恰似石中火，富贵挥如水上呕。
　　撒手便登云外路，是非人我一时休。
　　寄刘三仙
　　睢阳相别久徘徊，望断春云不到来。
　　惜取龙泉无价剑，宝光休使染尘埃。
　　赠湖头宋庵主
　　此身天地一孤蓬，信意蹉跎西复东。
　　不及草庵闲打坐，归来高迹养吾慵。
　　长平郭官人告
　　火风地水役来由，聚则成形散即休。
　　半纸功名虚费力，百年捞拢水中呕。
　　润流镇王妙坚告
　　一片闲心志莫移，疑团打破证无为。
　　胸中记取全真性，一旦古常存几个知。
　　临显县王会首告
　　老却春光人倦游，花残蝴蝶更添愁。
　　不知桂影无凋谢，香满人问甚日休d 
　　临显县邵会首告
　　不会擒猥锁马颠，饥来吃饭倦时眠。
　　冥然一枕华胥梦，始觉壶中别有天。
　　寄和典史
　　几载持竿钓巨鳖，鲸锐白眼戏波涛。
　　丝纶收拾西归去，空渡沧瞑又一遭。
　　赠舞阳县乌古论县丞
　　神仙活计苦无多，涤虑忘情气自和。
　　欣则擭竿寻野径，困来高枕外姻萝。
　　示完颇姑姑
</div>
    <div class="pagination">
<a href="离峰老人集_page5.html">上一页</a><a href="离峰老人集.html">1</a><a href="离峰老人集_page2.html">2</a><a href="离峰老人集_page3.html">3</a><a href="离峰老人集_page4.html">4</a><a href="离峰老人集_page5.html">5</a><span class="current-page">6</span><a href="离峰老人集_page7.html">7</a><a href="离峰老人集_page8.html">8</a><a href="离峰老人集_page9.html">9</a><a href="离峰老人集_page10.html">10</a><a href="离峰老人集_page11.html">11</a><span>...</span><a href="离峰老人集_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
