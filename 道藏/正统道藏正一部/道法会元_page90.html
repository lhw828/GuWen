<!DOCTYPE html>
<html>
<head>
    <meta charset="UTF-8">
    <title>道法会元 - 第 90 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 90 页/共 361 页</h1>
    <div class="content">　　一、诸邪神，妄求血食於生人者，处斩。
　　一、诸邪神精怪，妄入人家者，处斩。为祸者，分形。
　　一、诸邪神，妄占人家坐席，及受香火者，处斩。
　　一、诸邪神，妄受民间物色一文以上者，分形。
　　一、诸邪神，妄受民间祷祈者，分形。
　　一、诸邪神，妄受人间礼拜者，分形。
　　一、诸邪神，妄行病祸於人伤人命者，分形。扣人门户者，处斩。引弄人间鸡犬者，斩。
　　一、诸邪神，妄入人家，强夺魂魄者，分形。抗逆正法者，分形。连结党伍，侵害生民者，并各分形。
　　一、诸邪神，妄入生人梦寐，以致魇死者，分形。
　　一、诸邪神，妄随生人来往盘合食物，以放毒炁侵害生人者，斩。伤人者，分形。已盛者，付逆鳞将军断罪，令万生万死。以邪法相抗於正法者，分形。
　　一、诸邪精，以生小孩为戏，以致惊恐啼叫者，处斩。未能语话小孩者，加一等。若或惊死，法外苦楚。
　　一、诸邪神，或生釜呜，开门闭户，现影弄形之类，各分形。
　　一、诸邪神，结连党伍，遏截法官道士文牒者，分形。
　　奉此除已章奏
　　昊天宸陛，牒差神烈苟、毕二雷君承符究治收捕妖邪外，已於某日颁行太乙诏命应天玉符，檄请雷霆行令大神张君，檄起雷霆，收捕邪鬼。又於某日颁行玉帝诏命应天玉符，檄请雷霆正令大神辛君，催督雷霆，收捉妖邪。今则未臻应感，益见猖狂。所合牒请昭一验，即为钦依元降条章，宣告所属城隍里域，社令土地，某家司命土地六神，咸使闻知，应有合律犯鬼神，就请便宜收捕，依律处断施行。务令人鬼区分，妖邪绝灭。庭户清肃，人物安宁。懋显神功，以彰道化。须至牒者。
　　右牒请雷霆主令大神邓天君照验，星火奉行。谨牒。
　　年　　月　　日时牒
　　具位　　　　　姓某押。
　　祖师高元宸照法王清真紫虚元君魏。
　　牒城隍受诏
　　元始一炁万神雷司今据入意。本司得此，钦奉混洞女青诏书节文，朱批。诸正神纵放邪神淫鬼，克害境土人民者，徒八年。故作情意，加一等。钦此。照得前事已经累奏天廷，请颁敕旨，宣行外，今据续陈，除已再奏
　　玉陛，请颁敕命，徧告合属，专委雷霆某帅，宣布条章号令外，合行移文照验，仰遵恩命，昭一依元行事理，行下合属，拖照某三生有无罪咎，今世合用劫数，即为解释。如有合律违犯鬼神，仰同心收捕，依律断诛施行。庶俾家庭清肃，人物安宁。牒至，星火奉行。毋得有违，自干天宪。须至牒者。
　　牒具如前事，须牒某府城隍主者照验。谨牒。
　　年　　月　　日时牒。具位　　　　姓某押。
　　宗师金阙昭凝妙道保仙元君祖，祖师金阙上保紫虚至道元君魏。
　　札司命
　　元始一炁万神雷司今据入意。得此钦依混洞女青韶书节文，朱批。应诸司命土地，常切觉察，若令邪祟入宅，害及生民者，一例处斩。应诸灶神，遇人民修造宅宇，仰收部下七十二候神将，暂归他方，候工毕日，方还本位。若人误犯而妄加祸害者，针决，流八千里。朱批於此住。奉此，切照司命之职，掌管一家，凡有妖邪，所当捍御，看详前因缘，何有失觉察，放纵外邪为怪，合行依律究治。除已再为奏闻玉陛，请颁条章，专委雷霆某帅宣布号令外，合行札付，仰照验。疾速遵承，检会某有无厄运劫数，即与回旋，触犯禁忌，并与宽原。毋得似前故纵妖邪，有干天宪。须至指挥。
　　右札付词人家司命主者。
　　年　　月　　日　时札下。具位　　　　姓某押。
　　宗师金阳昭凝妙道保仙元君祖。
　　牒朱将军告谕家先亲眷
　　元始一炁万神雷司
　　今据入意。得此钦依混洞女青诏书节文，朱批。诸人死鬼，故意克害生人，要求钱财，送入九幽鬼谷关收管，其有伏连注讼，淫邪侵害生人者，处斩。朱批此住。奉此，照得前事，除已累奏天廷，请颁敕旨，宣告外，今据再陈，续行具奏玉陛，请降旨命，徧报合属，所合牒请照验。备具事理，审问本人家下宗先亡人，亲姻眷属等众，是否真伪。取勘得实，就便先行依理解谕，各令解悟，免致冒犯刑章。如是外姓枉亡邪鬼，假名托姓，妄入宅宇，侵害生人，就便追提#4押赴城隍司人管，听候处分施行。须至牒者。
　　右牒请九天考不信道法朱将军照验。谨牒。
　　年　　月　日牒。具位　　　　姓某押。
　　道法会元卷之五十五竟
　　#1此句《符谍二雷君》、《划司命》皆作『人鬼区分』，宜据改。
　　#2『系』，其他《家书》皆作『孙』，宜改『孙』。
　　#3『猜兵』，据上下文宜作〔精兵一。
　　#4『追提』，疑当作『追捉』，他谍皆作『追捉』。
　　道法会元卷之五十六
　　上清玉府五雷大法玉枢灵文
　　雷霆火师曰：昔玄黄未判，恍惚难明之际，清浊才分，鸿蒙有象之初，元始上帝见无相之理，俾大圣元命刻画机锋，规模字体，蕊简琼书，龙章风篆炳然。是时高上神霄玉清真王，凝神金阙，思念圣贤，下悯一切众生漂溺苦海，流浪生死，万劫冤愆，邪妖克害。真王哀悯，礼问殷懃。元始上帝於玉阙金房谓真王曰：众生．未悟因有摄因，众生既悟，摄因何在。地狱天堂，孰非假合。真王叩首再拜，长跪上启：仰荷玄哉恩，愿持真要。元始悯焉，不亦善哉，遂命灵妃洞妙玉女，把衷龙披金之钥，开啸凤销玉之锁，於西华妙真之殿，取碧光琼瑶之筐，授以三光紫文混合之道，教以五雷御邪欣妖之诀曰：黑龙赤马，炎炎昌运，当出霄吏至隐秘要。是时元始上帝领十方无鞅圣众即回，命魔升入无形。真王垂休尘世，既以符印、五雷龙章、北斗游玑秘诀授五岳丈人，曰：天之北辰，乃众星之所拱。下有枢机之二宫，又曰东西之两极。枢宫斡旋化生之权，机宫代帝行令之所。管阳九百六之灾害，人间吉凶鬼神称福之事。发生万有，品物流形，莫非号令之显。故有雷神。其雷有五，曰天雷，曰神雷，曰龙雷，曰水雷，曰社令雷。且有雷城。其城在玉清真王府碧霄上梵炁中，去玉清府境二千三百里，城高八十一丈。乃吾按治之由居，卿师使相列职分司，主发生万物，驱动海岳，四时推迁，阴阳升降，录善罚恶。中有五雷都司，应时行令。自有五雷使，专司统摄五雷，下统北极、玉枢、蓬莱三司。凡世间风雨不时，亢阳为虐，旱蝗作孽，兵戈妄动，饥馑荐臻，皆由请命帝君，行令玉枢，即施号令。其枢自有设官三百员，辅赞生化之治。凡求真慕道之士，不论要妙，形还坏灭，不行符水，功行不达於三天；不漱精华，神不清悦；不济疾苦，道果难成。求仙学道，欲功行速者，不出斩邪除害，行符咒水，济人利物，广积阴德，精勤香火。遏物思拯，正直无邪。终始如初，则何虑不获轻举矣。但恐未能精思，取致浮浅。符诀不全，功迟效少。触事不灵，终怠者多。吾甚耻之。今将秘旨玉枢灵文降於人间，内行则可以修养治身，外用则可以安民济国，祷雨祈晴，消灾却祸，驱江湖作孽龙蛇，制潭洞伤人蛟蜃，救生灵困重之厄，超群识幽暗之魂，伐庙除邪，诛妖疗病，运雷霆於掌上，致风雨在目前，禳九玄七祖之罪，尤消百劫千生之衅。结灵文秘典，盖缘接物利生。妙旨神方，普救沈痾沴疾。得之者固守，遇之者有缘。禀戒行持，飞腾可待。始勤终慢，苦海水沈。精研用之，响应斯在。太素大夫凝神殿侍宸王文卿序。
　　雷霆分司
　　雷霆火师曰：五雷既明，当知雷府所部。既明所部，有请立应。且雷城在玉清真王府碧霄上梵炁中，去府二千三百里，城高八十一丈，乃玉清王按治之所，卿师使相列职分司，主发生万物，驱动海岳，推迁四时，升降阴阳，录善罚恶。中有五雷主者，应时行令，以辅真王之化。且五雷使乃雷城之专司，统摄五雷、关申司分。凡风雨不时，亢阳为虐，兵戈妄动，饥馑荐臻，皆由请命帝真，无不由玉枢而大布分野，兼领三司将吏，判治三界鬼神功过，以康黎庶。且斗有神，府有枢，枢有相。故有玉枢院又名斗枢院。设官分职，近二百员。辅真王之治。领雷霆之职。至於水旱之灾，兵戈饥馑，皆由执正而行。
　　雷霆都司，乃北帝专司之所列官分职，佐玉机之政。凡世间水潦旱魃，悉请玉枢院禀听施行。至於雷霆斧铁，庆赏刑罚，有条不素，悉有司存。天心有雷，但不专耳。且蓬莱司乃都水使者所统将吏，专司水职，分云布炁，兼江海河读泉源之事。凡世间亢阳，必申玉枢院请奏，乞降需泽以救生民。火师曰：前四司，独五雷院专权也。虽皆受制，每司各有猛将吏兵，统摄四院，威灵浩博，岂同他部之兵。学真奉法之士，皆请兵於此。条在传科，亦宜知及。
　　雷霆神位
　　六波天主帝君，
　　玉府上卿五雷使，
　　玉枢院真君， 
　　蓬莱都水使者，
　　中央黄帝雷君，
　　东方青帝雷君，
　　南方赤帝雷君，
　　西方白帝雷君，
　　北方黑帝雷君，
　　雷伯青帝雷君，
　　上清赤知大法君，
　　上清玉府元命左文君，
　　玉枢院副元君，
　　雨师元君，
　　风火元君，
　　风伯元君，
　　雨师仙君丈人，
　　电光元圣君，
　　火伯风霆君，
　　龙雷君，
　　雷令青君，
　　卷水龙君，
　　东灵上相元君，
　　斗中真人，
　　天雷真宰，
　　神雷真宰，
　　龙雷仙宰，
　　水雷仙宰，
　　雷令主者，
　　天雷上相，
　　五雷院副使，
　　掌火书金经大仙，
　　霹雳大仙，
　　火铃大仙，
　　仓牙大仙，
　　主雷大神，
　　欻火大神，
　　负光吏，
　　振威大神，
　　典雷大神，
　　引领大神，
　　六目电光神，
　　众目大神，
　　执部领兵大神，
　　掌霹雳火光银牙耀目威神，
　　上清玉府玄天大法师，
　　瑞光仙师，
　　斗中枢相，
　　雷令大师，
　　玉真耀灵仙师，
　　雷师皓访，
　　五雷皓翁，
　　禁师赵侯，
</div>
    <div class="pagination">
<a href="道法会元_page89.html">上一页</a><span>...</span><a href="道法会元_page85.html">85</a><a href="道法会元_page86.html">86</a><a href="道法会元_page87.html">87</a><a href="道法会元_page88.html">88</a><a href="道法会元_page89.html">89</a><span class="current-page">90</span><a href="道法会元_page91.html">91</a><a href="道法会元_page92.html">92</a><a href="道法会元_page93.html">93</a><a href="道法会元_page94.html">94</a><a href="道法会元_page95.html">95</a><span>...</span><a href="道法会元_page91.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
