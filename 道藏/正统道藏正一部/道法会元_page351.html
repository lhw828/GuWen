<!DOCTYPE html>
<html>
<head>
    <meta charset="UTF-8">
    <title>道法会元 - 第 351 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 351 页/共 361 页</h1>
    <div class="content">　　一炁合得，水火摄精。阴动阳应，万神化生。赤书徘徊，黑烟育英。令我洞彻，精达玄明。召之立应，受命上清。急急如律令。
　　存用
　　瞑目，用剑诀虚书唵吽咤哩四字，存於一星之中。以剑诀劈开，见帅红抱金甲绿靴玉带，乘火云自南方来，吸入中宫混合，嘘出坛前，任意遣之。
　　勑召关羽速降，疾疾。
　　传奏 煞伐 催生 去留如解带　起雷 速起阴雷　随事加入符内再用后花字押
　　天师号亢关公　　遣咒
　　坤神坤神，火急通灵。北帝有勑，佑圣叮咛。谨召关羽，定於今夜子时中，翻天覆地，内外速要响应。叱摄速去疾。下令，噀水遣去。
　　事实
　　昔三十代天师虚靖真君，於崇咛年间奉韶旨云：万晨召卿，因盐池被蛟作孽，卿能与朕图之乎？於是真君即篆符文，行香至东岳廊下，见关羽像，问左右，此是何神？有弟子答曰：是汉将关羽。此神忠义之神。师曰：何不就用之。於是就作用关字，内加六丁，书铁符投之池内。即时风云四起，雷电交轰，斩绞首於池上。师覆奏曰：斩蛟已竟。帝曰：何神？师曰：汉将关羽。帝曰：一可见乎。师曰：惟恐上惊。帝命召之，师遂叩令三下，将乃现形於殿下，拽大刀执蛟首，於前。不退。帝掷崇宁钱，就封之为崇宁真君。师责之，要君非礼，罚下酆都五百年。故为酆都将。此法乃斩蛟龙馘魔，祖法始也。故书其首末，以示后之嗣法之士。陈希微谨志。
　　道法会元卷之二百五十九竟
　　道法会元卷之二百六十
　　酆都朗灵关元帅秘法
　　主法
　　祖师三十代天师虚靖张真君。
　　将斑
　　主将酆都朗灵馘魔大将关元帅，讳羽。副将清源真君赵昊。
　　飞天八将
　　韦锡、刘锄、杨鉴、孟锷、车镥、夏□、劣炉、桑铜
　　召合混炼
　　吾头戴天圆，足踏地方。冠带九炁，永断不祥。急急如变神摄。
　　仰吸中天气一口咽之。存神为天师，飞阳斗三台罩身。又存艮方有邓山一座，寒风冷雾，阴气逼人，岑寂凛冽，空中有一月轮，出帝令於月中，金色灿然。
　　唵轰天轰地电光摄。
　　唵轰天霹雳雷电摄。
　　以二局运水火激剥，发声大振，击破酆山，裂开云雾，黑气拥出月中，金令烁开，黑气一吸入身。左手紫微印，右手雷局叉腰，扬声咒曰：
　　北帝上令，威制九天。下彻酆都，令行气传。谨奉北帝敕命，敕召大威德大忿怒大勇敢大化身统天御地泼托将军酆都馘魔大将关羽，速降坛所疾。唵吽吽，嚩啰哩，吽敕咤摄。
　　闭气诵之，待气满脐动，却□起，猛吹于前，以九宫斗罩之。
　　唵吽泮咤黑咀鬼吽煞。
　　再咒
　　谨召阴雷神，阴雷神疾速现威灵。唵朗灵神，朗灵神，速灭恶鬼不正神，报应甚分明。
　　助赞咒
　　馘魔大将，英烈威灵。在生忠勇，死后为神。忠贯日月，德合乾坤。宝刀在手，恕气凌空。诛斩妖魔，宾伏不臣。鬼妖辄逆，怒目一嗔。化为微尘，助吾行神。神威明明，忠勇至灵。神知汝姓，鬼惧汝名。一摄速降，再摄现形。急急如酆都大帝律令。
　　又助赞咒
　　玄元之祖，万象之尊。正直之将，忠勇之神。升天无迹，入地无形。虚空自在，水火藏形。显化倏忽，助国救人。天罡河魁，速祛云雾。施我阴功，听我遣去。急急。
　　至此任役，或祭，或发符。元帅忠勇神威急烈，召至急遣。
　　大馘魔酆都追鬼总符
　　又名四角灵芝符。
　　北帝敕召朗灵大将军关羽火急分明来降符中分明响报响报分明急疾 天罡太乙胜光小吉从魁河魁登明神后大吉大冲功曹传送摄 角亢氏房心尾箕斗牛女虚危室璧奎娄胃昴毕觜参井鬼柳星张翼轸 轰天括地响彻三界雷火烧鬼报应分明 天煞地煞年煞月煞日煞时煞大煞小煞灾煞劫煞关羽性急仗剑斩煞煞一切邪鬼自杀 关羽祖姓是名泼托酆都执事阴雷掌握擒捉妖魔分明莫错唵吽吽嚩啰哩唵吽□咤唵吽浮咤黑咀咒吽杀摄 斗魁神甲君斗转运明君甲乙韦刘将杨孟丙丁神车夏戊己将劣桑逐庚辛曾马壬癸将斩头滴血神赤发韩大使诚魔关将军十二宫中锁鬼精二十八宿灭鬼心六丁六甲游司命太一雷君伏邪精速扶为祸鬼符内现真形
　　四政斗咒
　　北斗灵灵，统摄万灵。贪狼操恶，食鬼吞精。巨门烜赫，昭一耀洞明。禄存奔雾，统摄天丁。霞冲文曲，光彻廉贞。威南武曲，真人辅星。天罡大圣，破军尊星。真光普降，助汝威灵。魁罡所指，日行万程。急急如律令。
　　变换咒诀
　　唵苏金吉咤哩敕摄。子午斗。
　　唵高天速地显迹摄。寅午斗。
　　急经魔尼速娄几摄。子午斗。
　　唵盘咤利剌血奴摄。辰戌斗。
　　唵□尼獐，释代示也摄。九宫剔入，凡治大邪可用。
　　誓章
　　缪咭咤缪咭咤吉咤耶帝娑诃。
　　唵鸠盘咤摄盘咤哩摄唵吽底帝苏都咤婆赖帝咤耶微约叉耆么咤娑诃摄啼呜轮尼涂叉摄 奉此勑命神愁鬼灭若亲若踈一一追摄杀鬼馘魔大震威德分明响报响报分明急摄 唵咭喽叉帝娄叉咭娄叉卢利
　　叉伽发叉风雷叉火雷叉奇叱叉达尸卢叉乌都咤敕杀摄 唵白帝那岌岌那悉达那底悉那拔头那怛支那俱支帝叱婆苏咤呵喏密咤乌都咤婆赖帝咤耶微惹咤俱都帝咤奇摩咤婆呵 唵吽吽泼咤达摩吽达利摄 唵轰天轰地电光摄 唵轰天霹雳电光摄 皇天有敕敕召雷神酆都元帅四大天丁 一转金木水火土二转雷公发火车三转豁落动玄冥四转阴雷霹雳发五转山鬼受毒刑六转天地所生日月所成 天地水火风急急摄 天雷隐隐神雷轰轰龙雷作水水雷波社令蛮雷霹雳交横□□□□□□□急急如律令
　　亨轰滑辣救竟摄。子午斗。
　　霹虚喧轰交震啖。午子斗。
　　涂咒
　　阴雷神，阴雷神，疾速见威灵。朗灵神，朗灵神，诛灭恶鬼不正神，报应甚分明。轰雷霹雳，阴雷电光。逢神神灭，逢鬼鬼亡。苏鲁苏鲁帝敕敕馘急急准敕。
　　朗灵符
　　关羽祖姓是名泼托酆都执事是名掌握擒捉妖鬼分明莫错唵吽吽嚩啰利唵吽□咤摄唵吽□咤黑咀鬼吽杀 贪巨禄文廉武破□□□□□□□ 两手持风云霹雳震天地 角亢氏房心尾箕斗牛女虚危室璧奎娄胃昴毕觜参井鬼柳星张翼轸 天蓬真君敕煞摄 五方阴雷霹雳前震酆都八将鬼兵后随 左足踏南溟人道兴昌 右足踏地户鬼路闭塞 宝刀在手怒气凌云 急急如紫微大帝敕酆都大帝令 轰天括地响彻三界雷火烧鬼报应分明 天煞地煞年煞月煞日煞时煞大煞小煞灾煞劫煞关羽性急仗剑斩煞一切邪魔赴吾符中自煞摄 唵鸠盘咤摄唵盘咤利摄唵吽底帝苏都咤婆赖帝咤耶微药叉唵奇魔咤莎呵唵乌轮尼涂叉摄
　　遣咒
　　天心天心，莫负我心，雷霆迅速。关羽即今酆都大帝，令下排兵，急抵患家，搜捉邪精。若有违戾，黑律匪轻。急急如紫微大帝敕，酆都大帝令。
　　右法，双手雷局，运作怒遣之。
　　符中发用
　　一、发遣奏申文字，上达天阙及收天虹五酉飞空之鬼，以罡指乾宫。唵雷光飞火摄。以本宫气入。
　　一、差役起阴雷报应，捉祟警化生民，以罡指巽宫。唵雷火光天霹雳摄。以本宫气入。
　　一、差往关会阳间岳渎山川幽冥鬼神，以罡指坤宫唵风圣灵济摄。以本宫气入。
　　一、差往阴境，追摄亡魂。以罡指艮宫。唵幽关光烛破重昏。以乾宫金光气入。
　　一、馘祟馘魔，追邪拷附，断后除殃，杓指艮宫。唵震大威神斩馘摄。以煞文、煞气怒入。
　　师云：元帅有大威德，一日行一周天。此为披星带斗，天赐威力日行万程，造化一身皆藉北斗瑶光之力。不可轻泄。
　　碧月寒潭
　　存碧月寒光映彻潭水，上下洞然一体。凝定，注直光射罗酆重昏之境
　　○。见幽暗开通，一时黑气如烟雾腾腾，上冲二内肾，左红、右黑，红与黑气交结，随光上入月华中，月色赤黑。师以二秘发出於面前，关帅立于中，车夏立于左右，一时悲风凄惨，冷沁袭人，为验也。如无差使指挥，只云：
　　当职参受大法，誓以代天宣化，助国救人，蒙师拨度元帅，付某掌握行持。凡遇召命元帅。呼吸之问，大彰灵验。庶使驱邪邪伏，洽祟祟降，治病病愈。他日功成，同分天赏。
　　北帝亲征符
　　敕符咒
　　天神行符，天道自然。地神行符，杀戮鬼神。自知非真，莫当吾真。自知非神，莫当吾神。避者莫伤，当者灭亡。普天之下，匝地之上。随符前去，显露真形，明彰报应。
　　又咒
　　统领阴兵三十万，遵吾号令摄邪精。不问九天并五岳，万神见者悉逃形。急奉紫微大帝敕，酆都大帝令。
　　右以双手雷局运雷，作怒，存元师大怒振威，统领八将乘驾黑云直抵患家。
　　道法会元卷之二百六十竟
　　道法会元卷之二百六十一
　　酆都车夏二帅秘法
　　主法
　　北阴酆都玄天大帝。
　　帅班
　　酆都西台追魂大将车将军资，
　　黄抹，额包巾，淡红袍，虎皮袴，麻鞋。左手握煞文，右手执铁简，腰悬金字朱牌。
　　酆都西台摄魄大将夏将军金，
　　黄抹，额包巾，淡皂抱，角带，麻鞋。左手执铁简，右手提追魂袋，腰悬朱字金牌。
　　铜石使者盈，
　　铁犬刘使者升，
　　铜蛇铁犬，各口吐猛火。
　　金雕鲍使者冲，
　　九狱主吏王使者真，
　　太玄肃杀考勘吏兵，
　　千千魔王，
　　万万鬼兵。
　　召法
　　纣绝标帝晨， 谅事遘重阿。炎如霄中烟，勃若景曜华。武城带神锋，恬照吞清河。阊阖临丹井，云门郁嵯峨。七非通奇盖，连宛亦敷魔。六天横北道，此是鬼神家。
　　运六宫咒，自辰至寅，结成山字印，引肘复黑炁一口，吹山字诀上，抛后面。存酆山一座，煞炁沉沉。以鼻吸煞炁下肾官混合，夹脊双关上泥丸，从两耳出。存黑炁四合，即以小召咒念：
　　锡锄鉴锷，铮铠铜。玉帝灵神，上合天心。并召四将，考缚鬼神。闻吾呼召，火速降临。吾奉酆都大帝敕，召酆都西台追魂摄魄大将车资、夏、金，速降速降疾速降心
　　唵北帝神炁煞利南缚帝利金关锁鬼元定摄追魂将车资速降。
　　左手掐坎文，取煞气布注，存车帅在前。
　　唵对王大帝勑，现形摄魄大将夏金速降。
</div>
    <div class="pagination">
<a href="道法会元_page350.html">上一页</a><span>...</span><a href="道法会元_page346.html">346</a><a href="道法会元_page347.html">347</a><a href="道法会元_page348.html">348</a><a href="道法会元_page349.html">349</a><a href="道法会元_page350.html">350</a><span class="current-page">351</span><a href="道法会元_page352.html">352</a><a href="道法会元_page353.html">353</a><a href="道法会元_page354.html">354</a><a href="道法会元_page355.html">355</a><a href="道法会元_page356.html">356</a><span>...</span><a href="道法会元_page352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
