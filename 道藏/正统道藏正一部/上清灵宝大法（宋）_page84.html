<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 84 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 84 页/共 133 页</h1>
    <div class="content">　　三炁军丁迁善　震文
　　四炁将军陈志元　兑文
　　五炁将军王先之　坤文
　　六炁将军张固　艮文
　　七炁将军李渊　丑文
　　八炁将军申孚　巽文
　　九炁将军周自然　乾文
　　十炁将军章修　戌文
　　十一炁将军王卓立　未文
　　十二炁将军郑明　午文
　　告文
　　玉清一十二炁，混神三景，九阳摄炁，炼神飞仙真符。
　　书符
　　右符告下一炁生肾大将军杨元虎，二炁生心大将军丁忠，三炁生肝大将军丁迁善，四炁生肺大将军陈志元，五炁生脾大将军王先之，六炁生膀胱大将军张固，七炁生小肠大将军李渊，八炁生胆大将军申孚，九炁生大肠大将军周自然，十炁生胃大将军章修，十一炁生三焦大将军王卓立，十二炁生心胞络大将军郑明等从官符吏。摄降真炁，炼度亡过某人等，及六道四生，孤魂滞魄，混神合景，复形返生，一如玄科律令。
　　太岁　年　月　日　时告下。
　　法位　臣　姓　某　承诰奉行。
　　混元十二经络阴符
　　右符生肾，掐子文，存北炁玄色。
　　右符生心，掐午文，存南炁赤色。
　　右符生肝，掐卯文，存东炁青色。
　　右符生肺，掐酉文，存西炁白色。
　　右符生脾，掐申文，存中炁黄色。
　　右符生膀胱，掐寅文，存东北炁炁色。
　　右符生小肠，掐戌文，存西北炁。
　　右符生胆，掐巳文，存巽绿炁。
　　右符生大肠，掐酉文，存西白炁。
　　右符生胃，掐中文，存中天黄炁。
　　右符生三焦，掐己文，存东南青赤炁。
　　右符生胞络，插八卦诀，存八方炁。已上十二符，黄纸朱书，面东，掐本方诀，取本方炁，余依方数存用。
　　混元十二经络阳符
　　一炁生肾　坎文
　　二炁生心　离文
　　三炁生肝　震文
　　四炁生肺　兑文
　　五炁生脾　坤文
　　六炁生膀胱　艮文
　　七炁生小肠　乾文
　　八炁生胆　巽文
　　九炁生大肠　酉文
　　十炁生胃　戌文
　　十一炁生三焦　未文
　　十二炁生胞络　辰文
　　右十二符，亦随方掐诀，取本方炁吹之。
　　十二经络符咒
　　肾部之宫，玄关极玄。中有童子，列位上玄。主诸六腑，九九液源。外应两耳，百液之津。苍锦云衣。舞龙灵旛。上致明霞，日月生烟。两部水王，对生玄门。使人长生，上升九天。急急如黄录度生律令。
　　心神丹元，中含莲花。主通寒热，调荣卫和。丹锦飞裳，被叶上罗。金铃木带，身生娑婆。调血理命，一身不枯。外应口舌，吐纳五华。万神长存，飞入太霞。急急如黄箓度生律令。
　　木宫尊神，翠罗重裳。下有青童，青神公子。和制魂魄，入生出死。外应眼目，内持尸鬼。垂念纯神，聪明炜炜。功满德就，飞升元始。急急如黄箓度生律令。
　　皓灵虚成，守於华盖。七元之子，主调精炁。外应中岳，与鼻齐位。素锦衣裳，黄云烧带。喘息呼吸，白元所至。水无灾害，形神不滞。与道合同，上朝玉帝。急急如黄箓度生律令。
　　脾属戊己，中立太仓。瑞生金台，位居九重。主调百役，永无病伤。外应天宅，炁色芬芳。光华日月，以表虚明。黄锦玉衣，腰带虎章。注念三老，子身轻翔。长生高仙，上诣玉堂。急急如黄箓度生律令。
　　琼室之中，泥丸通灵。寸田尺宅，更生治生。炁亡液漏，自非己形。专闭御景，与肾长宁。三奇恬澹，视内自明。物物皆平，名书上清。急急如黄箓度生律令。
　　小肠琼室，八神素集。长谷玄乡，缭绕郊邑。精炁内守，婴兄外立。长生久视，三灵不殁。保神长存，永符出入。却死还生，回黄抱一。急急如黄箓度生律令。
　　六腑之精，光耀威明。雷电八振，举扬玉旌。龙旗横天，掷火流金。主诸炁力，收摄虎兵。外应眼鼻，脑发俱成。玉龙虎文，能存威明。役使万神，上朝玉清。急急如黄录度生律令。
　　大肠心肾，膀胱通名。内化百口，圣地之精。五味外美，邪魔眼腥。真乱神明，胎炁凋零。天真返老，玉女还婴。三魂俱总，七魄靡倾。食炁吞霞，上还太清。急急如黄箓度生律令。
　　厥孚灵元，名曰混康。治人百病，能消殳粮。黄衣紫带，龙虎灵章。长精益命，桃孩延生。开塞天关，漱吞玉婴。遂至不化，亡二虫俱亡。保灌玉卢，形无灾殃。急急如黄箓度生律令。
　　三焦通门，默存玄丹。太乙流珠，通运重环。璇玑玉衡，守坐盘桓。云仪玉华，黄老守魂。三真扶育，洞焕七元。日月飞行，六合云间。帝乡天中，地户之端。魂神澄正，万炁长存。急急如黄箓度生律令。
　　呼吸元炁，以求上仙。朱乌吐缩，白石流光。结精育胞，化生胎根。经纬罗络，永保长生。三炁洞回，九道开明。正一合华，白首返婴。急急如黄箓度生律令。
　　经络总咒
　　九天梵炁，为之结形。中有大帝，慈悲惠生。甚妙灵符，魂魄返疏。千变万化，从有入无。身心湛寂，俱契玄珠。万劫难遇，开辟幽涂。受此阴炼，魂登太虚。急急如黄箓度生律令。
　　混洞十二经络化生真符
　　化生肾符　子文，肾炁。
　　咒曰
　　一炁之化，神以神灵。千神佐卫，神炁混心。以炁之聚，神之最灵。混合六神，生以肾经。身自运水，大道生明。亡魂受炼，反故复生。急急如玉清上帝敕。唵三慕咚之。
　　化生心符　午文，心系。
　　咒曰
　　万火为主，急束魔王，一之而定，敕下无当。赤官之帝，聚炁为王。散乱无动，百神归降。万国朝礼，一体定康。亡灵受炼，道相堂堂。急急如玉清上帝敕。唵茶输西那尼。
　　化生肝符　卯文，肝炁。
　　咒曰
　　术官之德，脉炁如泉。魄炁结聚，魂精相连。青炁郁秀，辅翼万仙。百骸之首，肝府为先。神积形聚，炁化成仙。亡灵受炼，道德自然。急急如玉清上帝敕。唵啰咬啰哆呢。
　　化生肺符　酉文，肺炁。
　　咒曰
　　魂精魄灵，肺府之生。百丞之转，百魔不生。一白之炁，混合肺房。长意生志，公子无忘。玉楼相串，金室同堂。亡魂受炼，升入天堂。急急如玉清上帝敕。
　　化生脾符　中文，脾炁。
　　咒曰
　　上帝有敕，百魔敬听。飞神御化，一炁之生。帝君有命，敕下中皇。安镇荣卫，肢体光鲜。安魂保镇，使神无藏。亡魂受炼，化生福乡。急急如玉清上帝敕。唵曳都翳昙。　
　　化生膀胱符　寅文，膀胱炁。
　　咒曰
　　阴阳二炁，四聚接灵。魂魄归府，体炁咸宁。青炁之炁，交结膀胱。镇於灵府，毫窍混康。玉清接景，泥丸附傍。亡灵生化，聚魄神昌，三魂安泰，大道生光。急急如玉清上帝敕。唵叱地叱陆尼。
　　化生小肠符　戌文，小肠炁。
　　咒曰
　　三皇之文，主炁小肠。生长府内，阳炁混康。赤白之炁，二炁交从。结成肠府，与胃相通。大肠合度，缠络和中。亡灵炼化，改体容隆。急急如玉清上帝敕。唵菟啰忏啰呢。
　　化生胆符　巳文，胆炁。
　　咒曰
　　二炁合景，天皇附身。通彻表裹，百神安宁。灵炁所聚，神炁混康。镇於胆府，赤文交光。精魂自乐，魂形堂堂。炼度亡者，玉眸生芒。急急如玉清上帝敕。唵离波那哆耶。
　　化生大肠符　酉文，大肠炁。
　　咒曰
　　人命人炁人精，月君中皇之灵，天生有令，永镇肠经。
　　炁白二炁，结生大肠。混合表裹，一体同堂。光灿万国，交般千廊。亡魂受炼，改貌形芒。急急如玉清上帝敕。唵婆舍罗吽呢。
　　化生胃符　中文，胃炁。
　　咒曰
　　三官朝太乙，六府尽归堂。胃神准此令，消灭大魔王。
　　黄演之炁，胃管生津。安神镇宅，一体光生。魂神归伏，神真纳灵。亡者生胃，大道自明。急急如玉清上帝敕。唵嚧吽叱哩哆。
　　化生三焦符　巳文，三焦炁。
　　咒曰
　　上焦中焦下焦，五神归一之曹，赤君之命，无道上下，往来勿劳。淡白之炁所化，三焦之神无藏。咽液生津，自然上下。往来温昌，十二重楼。通道一百，骨节顺张，亡灵承兹，变炼受度，更生神乡。急急如玉清上帝敕。唵嘘吽吽哩咤。
　　化生胞络符　辰文，胞络炁。
　　咒曰
　　帝君敕下，飞摄大魔。神精黑聚，急急无过。黄白之炁，结胞络生。五谷所聚，一体光明。神宁魄静，灵炁聚清心亡魂受炼，与道合并。急急如玉清上帝敕。唵呼聚咤离咤。
　　右十二符，用时焚一符，运一梵语，更用聚形咒，默祝曰：
　　唵琴尼敕地喃嚧。
　　九炼符
</div>
    <div class="pagination">
<a href="上清灵宝大法（宋）_page83.html">上一页</a><span>...</span><a href="上清灵宝大法（宋）_page79.html">79</a><a href="上清灵宝大法（宋）_page80.html">80</a><a href="上清灵宝大法（宋）_page81.html">81</a><a href="上清灵宝大法（宋）_page82.html">82</a><a href="上清灵宝大法（宋）_page83.html">83</a><span class="current-page">84</span><a href="上清灵宝大法（宋）_page85.html">85</a><a href="上清灵宝大法（宋）_page86.html">86</a><a href="上清灵宝大法（宋）_page87.html">87</a><a href="上清灵宝大法（宋）_page88.html">88</a><a href="上清灵宝大法（宋）_page89.html">89</a><span>...</span><a href="上清灵宝大法（宋）_page85.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
