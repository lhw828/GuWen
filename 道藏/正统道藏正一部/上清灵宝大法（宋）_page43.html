<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 43 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 43 页/共 133 页</h1>
    <div class="content">　　师曰：元纲流演，至气入玄玄。元纲者，元洞之纲，混洞之纪，流演三十二天，轮转五色之境，周回十方，始而更终，自斗旋左历度箕星，回日月之度分，成五帝之大化，三十五分，三十二天、三天也。总三十五分之气，於上元流演之中，轮转於元色之境，冥合玉清八景之天气，入天中之天，玄中之玄也。以内言之，一身元纲者，泥丸也。昼夜周流气血，终始周回一身，总於上元也。三部八景二十四气，玉清宫、泥丸宫周回，真雌一雄一神合八景，共三十二气，三元三气总於上元玄宫，下通心胞八脉，冥合下元八景矣。有玄纲之图，探服天之气流演之道，具本品中。
　　契玄章
　　师曰：玄中太皇，至辅翼万仙。玄中太皇，乃王母也。下元万气之母，合延之神也。乃上帝之道君，上皇之圣真，居西元太霞宫，啸咏空洞灵章，以生万气不绝也。左手把金真玉光，右手掷流金火铃，流响三十五天，声应天中云营，玉音摄高上元气，灵风聚辟非之烟，紫景郁秀太虚，万仙辅翼朝宗，乃大洞回风混合秘诀大法。云营，非聚云之营，乃周运营瞬之营。妙在金真朗郁，流响云营，玉音摄气，灵风聚烟一十六字。诸天大禁，不敢轻露，隐於《大洞真经》首章，兆可寻详。以契玄真。
　　成真章
　　师曰：千和万合，至保命生根。以此秘诀，混合一千回，共得一万遍，即自然成真，真中有神，长生大君，乃九真之首神也。元英公子，肝神也，主魂。白元尊神，肺神也，主魄。太一主神，司命主气，桃康合延主精，并执兆五符五籍，保兆命元生根，自五神混合，百神而化。
　　揖华章
　　师曰：上游上清，至万气齐仙。上清者，心之华房也。太一含莲，其形自然。太一元君居之，如莲华之房心，未开之丹华。八冥之脉，冥会之处，尽总於心也。细微之中者，以通元气，周注泉源之所也。如草木枝脉，此人身赤文血脉之道路之营卫也。一体经络之营卫也。中理五气者，理五神之妙气於中元，五神总细微之血脉八冥混合。如此百神十转回灵，即得万气齐仙也。心端有水，名曰神水，服之，魔鬼神灵见之如赤日。又此七神，乃玄丹太一，中斗之神，阳明。元英公子北极太一尊神。人身中黄太帝之本形也。长生大君，阳明。无英公子，阴精。白元尊神，北极太一尊神。真人司命丈人，丹九丹元，桃康大君，玄冥。合延大神，瑶光也。
　　三界章
　　师曰：仙道贵生，至飞空之中。欲界最居其下，六天为境。人修三百善功，得生此天色界者。有三净行，及身心口三业，净者得生此天元色界者。三业净，六尘根不染者，得生此天。若尘业俱净，生种民天中。过此乃证自然元为大洞之境。三界歌章，是魔王飞空时作此音，以前遵玉清也。阿大，魔王自称也。
　　敬形章
　　师曰：魔王敬形，至七祖翁。谓止迷三界歌章，非二章正经也。自魔王至更生，三十二字，劝制地只之文，令敬迎诵章之学士也。
　　天宝章
　　师曰：道言至付焉。谓上天之所宝，不传於下世。依玄科四万劫一传天真。若有斋金宝质心，依旧格，告盟十天，方许付度。旧格者真凡有品，真人已立四万劫，至人依朱宫仙格太真盟科，四十年一传。
　　普度章
　　师曰：道言天地，至普度元穷。谓消诸不祥，无量之文，普度元穷也。
　　阴炼章
　　师曰：夫末学道浅，至便得神仙。已述于上学章，其炼度尸形之法，出《灵宝五炼生尸经》九炼生化章，明其要於升度品。
　　保镇章
　　师曰：道言夫天地，至普度天人。此保镇之法，已迷各品。
　　至言章
　　师曰：道言凡有是经，至至言也。此经之神，无量功德，元穷玄化，感应罪福。凡夫罔知其实，上士勤行，深明至理，得道之日，方始洞明此经至妙之言，灵感实应验之旨也。
　　大洞章
　　师曰：中篇是也。诸天中大梵玉字之音，三十二天元量隐语之音，乃元始祖气，灵书中禁之篇，玉晨道君撰，次天真皇人所书也。内忆大洞秘讳，五劫开图之音，出《诸天内音玉字经》，指归隐奥，兆可详之。慎勿泄漏於几夫耳目，元逃天宪，默而行之。玄应章师日：有知其音，至玄玄也。止诵此音，而有玄应。皇人章师曰：《元始元量度人上品妙经》，皆是道君所标之目也。本章者，天真皇人标题内名也。上品至自然，四句一十六字，是皇人总明一经宗旨大意。又众真云，是本经下隐五方真文也。混洞至度人，是元始天尊所说正文也。今日至诸天，是玉晨道君所纪受度之旨也。普告至上清，是元始天尊所降语命，神功所受所行之文，道君纪录於此。上清至梵行，亦元始所说正文也。三十二天至受度，乃道君纪迷当日受度，自庆之言也。历关至天门，此元始历关之文，道君纪录於此。束斗至妖精，此道君宣迷扶卫扫荡之事，玉清大神之威神也。三官至上清，此神公上真、太玄上相、五灵北帝当日受命之符，元始所降之言也，道君纪录于此。元纲至生门，此元始所说正文。中有至高真，此道君所授大洞之旨。三界歌章，乃魔王所迷，皇人所书也。隐语中篇，道君撰次元始正文。此三界之上，至太量玄玄也，皆道君所说，皇人乃书也。敕制地只，至更生三十二字，乃元始敕文，亦道君所记也。二章者，自元始洞玄，至列言上清，是一章也。自元洞玉历，至辞参高真，是二章也。三界歌者，非二章，乃魔王所迷矣。余皆道言者，道君所记，非二章之旨也。
　　上清灵宝大法卷之二十六竟
　　上清灵宝大法卷之二十七
　　洞微高士开光救苦真人宁全真授上清三洞弟子灵宝领教嗣师王契真纂
　　洞玄仙格门
　　仙格品论
　　师曰：男仙高日天尊，女仙高日元君。若形神未获高妙，尚有肉质尸骸，不许封称。有身一作成，大功则三年，中功则七年，下功则九年一迁。元身中者，并七百年一升。初自校职阴曹，次入水官山川主者，次地官靖庐福地主者，次洞天主者，次十洲三岛仙官，次渐进入於天官。凡行功於世，立大德大功行化之士，内外功全，迎神授职之所，太阴炼尸，年限足日，合形仙飞。如功德内外不备，分神治事，建邸於天地水之阴曹也。入此玄阶清品，须参斗受书，除落死名，上生南曹，功德发於败正，升入仙阶，年限比校，亦许迁於仙品。妄有冒越，三官纠严，可不慎守之。犯者退品除年，罚功堕事，更宜谨敬慎之欤。
　　仙格品秩
　　三天执笔伏魔持法使者。
　　太上执法弟子。太上执法仙士。
　　太上执法真士。太上执法仙官。
　　太上执法真官。
　　太上玉陛执法真士。
　　太上玉陛执法仙官。
　　太上玉陛执法真官。
　　太上玉阶执法真官。
　　太上玉坛执法真官。
　　南宫少微执法真官。
　　南宫太微执法真官。
　　南宫元微执法真官。
　　南宫灵微执法真官。
　　南宫妙微执法真官。
　　已上系十五发败正。
　　天曹执法仙监。仙监有七阶。
　　天曹执法仙卿。太极执法仙卿。
　　太极执法真卿。洞微执法仙卿
　　太清执法仙卿。太清执法真卿。
　　上清执法仙卿。上清执法真卿。
　　玉清执法仙卿。玉清执法真卿。
　　太极执法真宰。太初执法真宰。
　　太元执法真宰。赤明执法真宰。
　　元明执法真宰。太虚执法真宰。
　　曜明执法真宰。竺落执法真宰。
　　虚明执法真宰。观明执法真宰。
　　已上十位，比诸天丞相之列，并系五十发败正一升，四十发败正入已上十位仙宰，自此已下入色界天。
　　太焕执法仙宰，上仙，真宰。
　　元载执法仙宰，上仙，真宰。
　　太安执法仙宰，上仙，真宰。
　　显定执法仙宰，上仙，真宰。
　　始皇执法仙宰，上仙，真宰。
　　翁重执法仙宰，上仙，真宰。
　　无思执法仙宰，上仙，真宰。
　　阮乐执法仙宰，上仙，真宰。
　　无极执法仙宰，上仙，真宰。
　　皓庭执法仙宰，上仙，真宰。
　　元洞执法仙宰，上仙，真宰。
　　已上六十发败正入仙宰，七十发败正入上仙，八十发败正入真宰，已下入无色界天。
　　太文执法仙宰，上仙，真宰。
　　太素执法仙宰，上仙，真宰。
　　无上执法仙宰，上仙，真宰。
　　太释执法仙宰，上仙，真宰。
　　梵度执法仙宰，上仙，真宰。
　　平育执法真宰，上仙，真宰。
　　太清执法真宰，上清执法真宰。
　　玉清执法真宰。
　　已上十位，并九十发败正入仙宰，一百发败正入上仙，一百二十发败正入真宰。渐入真人之位，并上帝特封，兼诸天诸地诸水仙职，亦在特封，次进入天机内省，天机都省，泰玄都省之任。每发败正，当奏申天省，比魔勘会，非魔司校，灵魔实功，制魔司举，勋魔三官五帝保奏诸天，列言方升品秩，退降亦同。非洞彻百神，神通天司，莫详其奥。别有天真仙格神朝金阙日付之，惟在赐衣建邸，朝元参斗洞视，按局大定，七经功足，方悉上玄至理。
　　试论录阶法职
　　论曰：三洞经录，应运传行。故洞真部有上清大洞回车毕道录一阶，佩之者称上清大洞弟子。或不佩录，只入室诵《大洞经》，行大洞功用者，止称小兆臣某。盖《大洞三十九章》属洞真部，非近世之人，将《度人经》中章句，指为洞经者也。且大洞本品古元法职，亦元章奏，后世人始有编大洞法者矣，然终非古书也。且洞神部盛於束汉，自盟威录以下诸阶杂录，悉总于正一坛，天心五雷诸法、书禁之术，莫不隶焉。此不详迷。况洞玄一部，有灵宝中盟秘录一阶，紫虚阳光次之，独灵宝大法隶焉。其佩录而不行者，止称录阶。既已行灵宝大法，而斋法出於灵宝，未免应世接物，因事立仪，遂出法职，亦不得已而强立名字，应时行化者也。进拜章词，而气有所总，济拔幽显，而街有所称。若法与录相背违，未免鬼神窃笑也。林侍宸有云：故立仙阶五品，以备行用耳。自兹而建修不已，积功炼气，会道证神，善行彻於玄都，仙名书於金阙，天俾真职於人世。俾之宣化宏道，颁羽盖於青霄，召之升举，事符今古，德致而然，固非先冒崇阶巨职而至也。有行灵宝经法，而欲为异途者，有行净明法，而补别职者，皆非也。并合佩中盟录，而补本职也。且前所谓太上执法冠其街者，此固有之。但太上者，虚元之神也。又曰太上者，至大之名，上者尊崇之义。又曰至大元外，穷高莫测，故谓之太上。又曰无上可上，是为太上。夫道则称太上元极大道，自此之外，太上二字不可施矣。道典中或独称之，独世之称，至尊之类也。以君之号而为臣称，可乎。且世之官爵，自一命已上，皆出於君，而於衔之首称皇帝某官，天子某职，可乎。况宗坛之录卷首，皆称太上某录。盖以录中符篆，皆出於太上也。若行持之士告行符命，皆称太上某符也，是可施之符录，央不可施之衔位。录故出於太上，而以录为阶者，不可以太上加诸衔首，蚓太上执法真士，稍稍碍理。又人世奏牍有宗庙字、皇帝字之类，并合平阙。人臣阶位有带御前及殿名者，并空一字。然终未有带皇帝及天子字，於阶衔者。太上二字，冒以为衔，於汝安乎。阶衔者，以所得之位也。某录弟子某法之职，是佩得此录，行得此法，以为己衔太上，不可得也。有谓南曹执法，乃行经法之人所称，此外灵宝法不称南曹，不知经法乃本法也。今斋醮中告行符命，出给真券典章行用，悉出於经法中。不知源流者，却云行斋应世所用灵宝法，与经法不同，何其浅陋之甚。自灵宝法以来，初元太上执法之阶，诸方有识之士，未尝用之。迩来又有称领教嗣师，执法真宰等职，或伪置靖名以为额，岂非妖妄耶。近者经法中亦广职位矣。如仙阶八等，武职六条，及排比品秩之类，颇渐繁杂，悉不当引用。不可以经法所载，便行嗡受，忽乱天仪。有称灵宝中盟弟子，入曰行灵宝大法於此。为不能洞晓中盟，则灵宝录。南曹执法，为灵宝之职，其来已久，高天上帝非不知也。佩是录，补是职，则合行是事元疑矣。岂待再三疏於街位，而后可行耶。此执着不通之见也。故师尊以南曹四阶，并带仙字付之，尤不敢当。遂启告上玄，特加典者为初品。况典者一职，他法有之，灵宝法中旧尚未出故也。而四阶不可除者，以伺成真得道之士云。
　　南曹五阶
　　南曹执法典者。南曹执法仙士。
　　南曹执法仙官。南曹执法真士。
　　南曹执法真官。
　　印篆轨范门
　　论本法合用印篆
　　师曰：印者，信也。用者，封物相什，亦执政者所持信也。《汉官仪》云：王侯曰玺，列侯至中二千石曰章，其余皆曰印。此世印也。隆古盛时，人鬼各安其所，阴阳不杂其伦，故道之用，惟见於修真炼本，以致轻举飞升。中古以降，慢真日益，正道凋晦，邪伪交驰，上下反覆，於是出法，以救其弊，表章以达其忱，付降印篆以为信志，故用印之义，近同世格，亦道运因时损益者也。但名称近似世之官府者，不可用字画，兼取凡篆者，不当用曹治，僭及天上真司者，不应用本职之外，而繁杂者，不叉用灵宝大法，古来止用三天门下南曹印。近世既缺真篆，而三天门下四字，不应用於人世，除去此四字，又为不成。故依本法，止用灵宝大法司印。今既进品洞玄，佩中盟录，行灵宝法，则职位已重。除拜章外，上而奏牍，下而关申牒帖，行移告文符录，三界十方之曹局，九州四海之冥司，九地重阴洞天仙治，幽显所隶j并用灵宝大法司印，实本职执法之信也。其可推以他印耶，应申奏文状方函，并上下一体施用。惟章牍并章函，用通章印而已。若遣章关牒，亦用本职印耳。
　　灵宝大法司印说
　　自周秦至本朝，尺非一等。有周尺、黍尺，有汉尺，有后周尺，至本朝有布帛尺，有省尺，江淮间有淮尺，长短不同。今本职执法之印，合径二寸五分，周尺。往往法书言印径几寸几分，多不辩尺之长短。后有师古之士，并从周尺可也。
　　通章印说
　　洞真之品，玉清之道，出於晋永和间三茅、二许、杨降七真，传降元章奏之格，洞玄之道，灵宝之教。自三皇之世，赤明之劫，其教已出。元有章奏之格，出《五炼生尸经》《五老本行经》。玉晨乃元始之弟子，故以此印通诚祖师也。非此法录，不得借用。若行洞玄章法，则章之前后，各控纸，悉依式书符，却不用正一章、十二小印，止於年月日上，用通章印而已。其印文只三天合同券，神霄录亦有之。世人因见录中载此印，遂称此印隶于玉清，属洞真部。殊不知神霄之教未兴，而洞玄章法自五代以前，并用此印也。乃灵宝升天大券之文，但去其下文耳。生人用之，以为升章入天廷之质证也。洞玄章用通章印，则是灵宝本科。且升天大券，自古属洞玄部。如给付亡人，则於九玄使者字下，加召魂等字。生人用之，则去其下文。岂可便以为属洞真部。神霄乃天坛万法，皆总是以灵宝，有三符亦编入录中，以备用。亦未尝指此印，谓不系洞玄品也。至本朝有道之士王升卿，重编灵宝大法，亦依古法叔陈，诸家．多遵用之。其印元沿，径周尺二寸四分。若执法之印，用周尺，则此印亦用周尺。如用布帛尺，则亦用布帛尺，当从古尺可也。若应用而易以他印，并受考於三官矣。
　　九老仙都印说
　　太清正一之道，乃玄元后圣付正一天师，有拜章之仪。用九老仙都印者，以太清同生八老，尊是太上为师。故弟子上闻於师，以九老仙都印自章首再拜。至太岁章尾，却用十二小印。其小印有一家元沿如符式，有一家有沿如印式。
　　十二小印式
　　再拜 玉陛下 以闻侧 章首 太清上 章尾　臣姓 太清侧 太岁 玄都 以闻 腰封
　　右十二印，并长一寸二分，阔八分，厚不拘。
　　黄神越章印说
　　《正一旨要》所载，乃以一印，总名黄神越章，而径阔稍大，用於布气治病之间而已。今按式径一寸八分，周尺，依古文用二印，乃心章紧切，告祈奏启上帝，不拜正章者用之。
　　道君玉印
　　右印乃传道受教请命。祖师章奏用之。
</div>
    <div class="pagination">
<a href="上清灵宝大法（宋）_page42.html">上一页</a><span>...</span><a href="上清灵宝大法（宋）_page38.html">38</a><a href="上清灵宝大法（宋）_page39.html">39</a><a href="上清灵宝大法（宋）_page40.html">40</a><a href="上清灵宝大法（宋）_page41.html">41</a><a href="上清灵宝大法（宋）_page42.html">42</a><span class="current-page">43</span><a href="上清灵宝大法（宋）_page44.html">44</a><a href="上清灵宝大法（宋）_page45.html">45</a><a href="上清灵宝大法（宋）_page46.html">46</a><a href="上清灵宝大法（宋）_page47.html">47</a><a href="上清灵宝大法（宋）_page48.html">48</a><span>...</span><a href="上清灵宝大法（宋）_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
