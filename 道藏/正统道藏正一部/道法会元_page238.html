<!DOCTYPE html>
<html>
<head>
    <meta charset="UTF-8">
    <title>道法会元 - 第 238 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 238 页/共 361 页</h1>
    <div class="content">　　又咒曰：
　　天地日月，水火相接。金鼎盖身，坚固如铁。急急如律令敕。
　　存元帅自北方而来，吸炁入腹。
　　开慧眼。
　　以两手天丁印，以中指点眼头，放诀，又用剑诀点，存电光迸出。
　　生撩牙。
　　用两手斗印，掐四指中节，三指四节，四指相交，安口上。
　　拥三头。
　　用两手大指二指相捻勾定，两中指掐於底，两手四指五指相交，安项上，大指二指甲弹去。次两手上帝诀，山字印，相交安肩上。存生三头。
　　通六臂。
　　两手上帝诀，相交安肩上，出午火三。次弹，存生六臂，各执弓箭剑戟索印。
　　化身形，降邪道。见神光，邪无避。犯吾者，当灭形。
　　左手元帅诀印心，取罡炁，存元帅自顶门入，化身为元帅。
　　凡变神，当正心诚意，毋生杂想。而行正法临事皆宜变神，以左手大指二指急掐魂台，诵馘魔咒，服天蓬符，涤除外念。存玄黄之炁自空而来，下入天池，觉顶中温温然如金丹散於四肢，则和炁来合，出神纳灵之验也。存斗在首，按法行持。精神内守，形与神俱。不须嗔目疾视，邪鬼自宾也。取炁变神把诀目，皆当掐魂台。玄黄之炁，即天地杂色，出入乎顶中，则众妙之门也。存斗在顶，则帝席斗法也。和炁应，则虚白自然也。久久行之，则魂幽羽魄炼空洞也。非有道之流，不可妄传。倘或轻泄，九祖受戮，三官考身，万劫不原。戒之慎之。
　　握神尺伏邪行持法式
　　凡治凶邪，须启请元帅赴坛，奏白，关布神将。次变神为元帅，叩齿七通，步七星罡。次左手掐子午斗弹去，咒曰：
　　离支哆异茄默。
　　覆头罡指前。次握尺，自魒逆步至魁，诵藏身咒，步此一斗相合，旋身於中立，取罡炁咽之。次出门，再诵天蓬第四篇咒，取罡炁吹身上，存将兵翊卫。再用罩罩彼方，咒曰：
　　法令灵动天地。拨天关，转地轴。摧山岳，罩鬼神。吾受太上正法，上至满布天罗，下至平排地网，中张四方。四圣八大金刚，随吾下罩。吾奉上帝敕，谨请天蓬大仙，部领大将军，崱额将军，无义神王，左右聋兵哑将，直月五将军，飞鹰走犬使者，张罗布网神兵，五方行罩大将军，诸天大神王，直坛土地，威仪使者，防御祇应等神，火急随吾罩法通灵。疾。
　　次以两手结天罗地网印，仰手念前咒。毕，吸西北炁入印中，望行法处，覆手撒开，吹之。存罩患人方了，行至患家，念请炁咒。
　　日精月灵，斗下交兵。天罡正炁，来护我形。出邪入正，永顶保长生。急急如律令。
　　右咒毕，行持三光如法。
　　临门行持
　　师至患家门前下罩法，先用金刀诀，破面，化身为元帅，用罩诀罩门。
　　撒罩咒
　　三才归内，八卦通仙，一切旺官，助吾当前。应干为祸鬼祟，神将悉与吾罩下。
　　左右两手相勾，右手大指掐左手大指甲下，两小指直撒去。
　　入门行持诀
　　师仗剑步斗罡，执神尺，默咒曰：
　　北斗七量，吾召直名。八旺四神，神兵速出，护吾之身。吾奉玉皇上帝敕，急急如律令。
　　面北念咒三遍，取北炁布自身。存北斗在顶，斗柄指前。次锁患家门户。
　　锁患家门户行持法式
　　师作法，存锁患家门户外门，其他不必一一到，但存锁闭。念咒曰：
　　天煞地煞，年煞月煞，日煞时煞，逢天天煞，逢地地煞，逢水水煞，逢火火煞，逢人人煞，逢鬼鬼自煞。一切邪魔自煞。左魁右罡神圣摄。急急如上帝律令救。
　　面北吸炁念咒，想锁之。次约束。
　　约速将吏行持诀
　　师仗剑，或持神尺，至患家厅上，焚香，存想神卫。即宣投词，讫，存天将神兵满前，以伸约束。想金鼓齐鸣，声震天地。次烧纸，并公文，令患家洒扫卧房，烧香点烛。掐诀持咒，入房行持。念咒曰：
　　吾用法尺，震动乾坤，立正去邪，杀鬼安人。六丁大神，手执火轮。五丁之神。驾电叱云。北辰天罡，灵振八方，破魔伏魅，断妖止殃。吾今按剑，足踏魁罡，是神必避，是鬼潜藏，无知小鬼，犯吾必亡。急急如律令敕。
　　右咒诵一遍，取东北炁一口，吹在门内，男左女右，登房门三步，方可入看病人。
　　看病人行持
　　谨请天罡，速照灵神。摄。
　　想天罡大圣真形，吸眉间红炁三口，吹右门外，喝云：
　　谨请天罡大圣疾变。
　　取炁一口，咽入腹中。即变形为天罡大圣，坐圆光中。次看病人如何，或布炁，或敕身，随意行持。若治颠邪，掐上帝诀，丁罡步，默念伏邪咒曰：吾奉玉皇上帝敕，天蓬元帅律令，敕煞摄。中指中文。右手持尺，左手结伏魔印，大指掐中指中文，筑左胁下，取罡炁，念咒，望患人吸炁吹印上，紧局左胁下，进步念收大凶咒曰：
　　五行相催，刚尺持威。六甲辅我，三台辟非。天回地转，阴阳辟开。逆天者杀，逆人者危。扫除凶恶，七斗前诛。三罡六纪，与我同辉。谋我者灭，议我者摧。说我者禁，评我者夷。天地神祇，邪精殃灾，敢干我者，一切灭亡。急急如天蓬元帅杀鬼律令。
　　吸罡炁吹狂人。次念元帅密咒：
　　唵婆罗萨耶□□圆大利耶娑诃。
　　右咒默念七遍，取北炁，同尺指邪人，喝问是何鬼祟，令一一通吐。如不肯说，再取狂人炁吹伏魔印上，紧局左胁下，再问之。如通说，即诵天蓬心印咒曰：
　　天蓬天蓬，万神之宗。威严大道，游行太空。坐南斗内，立北斗中。紫微大帅，天皇赐功。璇玑玉衡，二十八宿，一炁包含，天地混同。五方五斗，三界魔王。天蓬为主，神炁无双。金阙玉房，大有神功。怒动天地，日月失光。炁吞五岳，倾摧四方。顺吾咒者，速来伏降。违吾咒者，倾死灭亡。急急如天蓬都元帅真君律令敕煞摄。
　　左手大煞文，右手元帅印，握尺，念前咒，取北炁。次存神将领兵，驱邪祟出门无遗。再念五字隐语曰：
　　霐□。
　　右语一炁七遍。毕，与患人惺惺水饮。次退步行转任意，存元帅回府。
　　出门行持
　　师先正心平立，叩齿七通，吸天罡炁灌注身中，及存七星在头上，天罡指前。化形为天蓬，或为天师，便行两手握固诀，筑胁下，咒云：
　　出天门，闭地户。
　　即存肝中青炁，自左耳出，化为青龙，肺中白炁自右耳出，化为白虎，心中赤炁自口中出，化为朱雀，肾中黑炁自足出，化为玄武，侍卫前后左右。脾中黄炁自顶门出，化为黄龙，吹在前月建上。即左手掐天罡印，辰文。右手剑诀，画九龙符在地。
　　九龙符
　　步　步　步　步　步　步　步
　　右行七步，自□至□。便闭炁，存四兽神众森然陈列，黄龙在前，随斗柄而指，顺行天罡，与神俱出。
　　布炁诀
　　凡欲行神布炁治病，先步三台北斗罡，斗中作四纵五横，斗口中立。
　　贪狼巨门禄存文
　　曲廉贞武曲破军
　　子辛子寅子惠子
　　真子奔子戊子庚
　　左手剔斗盖身。结斗印，握固，存身为一炁都统大将军，左右聋兵哑将，三十六员神将。次遣将吏驱逐患人九窍四肢五脏六腑一切邪炁，收擒为祸下邪，锁缚赴坛。叩齿七通，命将捉赴魁罡之下，毋令动作。次布炁行持。
　　布炁咒
　　天罡大圣破军尊星。诛斩凶恶，获罪不轻。魔王畏惧，胆破心倾，救民疾苦，大赐威灵。治病去祸，回死作生。天符到处，断绝邪精。降临真炁，圣威奉行。唵吽□哒哩娑诃摄。
　　右咒一遍毕。若患人无祟，令咳嗽一声，法师急吸收其炁入斗诀内，取罡炁布绕其痛处。如此三次取病炁了，即以鼻引口吸天罡炁布，入患人身中。凡行持布炁，须先以罩法自卫，或用五斗护身法亦可。
　　治颠邪行持诀
　　凡治颠狂，恶鬼入体，或沈迷恍惚，必先步斗戴斗，两手天丁印，存为正一真人，顶冠绯衣，皂缘朱履，一真人青衣带剑立於左，一真人白衣执戈立於右，一真人绯衣执矛立於前，一真人皂衣执枪立於后，一真人黄衣执弓箭立於中，乃五帝神君部五方神兵，屯驻四围。法师持天蓬尺作用。次剔五斗藏身。次变身为元帅，威猛可畏。存想分明，步罡剔斗。
　　阴阳斗
　　存当院神将，步斗，入斗藏身。却再取水噀患身，喝云：
　　咄咤唵吽咤。北帝天蓬有敕，汝等妖精业鬼，急须降伏。
　　再召将作用，左横右直丁字，一步一字，两手斗印叉腰，诵咒曰：
　　敕钦轮宝帝，北帝钦轮。普灵神，速将吾身变天真。摄。
　　右两手掐中指中节，存为北帝。次正立，再念咒三遍，取罡炁一口，吹自身左右肩上。次持尺，念启请咒，结元帅印，以左手掐诀，默念馘魔咒。左手斗印，右手剑诀，取罡炁。咒曰：
　　开天门，闭地户。留人门，塞鬼路。横金梁，竖玉柱。盘四山，掐斗诀。众神临，邪鬼灭。急急如上帝律令敕。
　　禹步斗咒
　　白炁混沌灌我形，禹步相催登阳明。
　　天回地转步七星，蹑罡履斗跻九灵。
　　众神助我斩妖精，恶逆摧伏邪魔惊，
　　颠狂恶鬼胆摧倾，我今稽首得长生。
　　急急如律令。
　　如见邪祟凶猛，手执刀棒，即左手斗印，右手剑诀，咒曰：
　　谨请乾元亨利贞，日月合吾明。刀剑随吾落，不要损吾身。凶强诸恶孽，立即两分形。病身无损失，人鬼立区分。吾奉九天尚父灵魁宗师律令。
　　念前咒毕，用金刀诀，或神尺，望邪人斫之。存刀剑自落。次用罡炁一口吹去，大喝一声：倒，自然扑倒。若是狂颠呼笑奔突人者，急望罡方叩齿三通，左手掐二指甲下，存天罡披发诜足，仗火剑立空中，见九色神光裂裂，以右手空中虚书三光符一道，布炁於患身。咒曰：
　　天罡灵灵，破军尊星。诛灭恶鬼，斩斫魔精。保护患病，人鬼分形。魂神复体，祸脱沉沦。急急如北极大帝律令敕。
　　取罡炁一口，吸吹患身，颠狂自伏，束首而求罪矣。
　　敕水治病咒
　　荧荧煌煌，众星低昂。行为北斗，坐为魁罡。乾元合明，天帝日星。太阴法水，二炁交并。俱帝那俱支俱支俱咤俱咤娑诃。
　　左手掐斗诀，吹水中。再默念俱帝那至俱咤娑诃七遍，吹入水，行神噀去。咒曰：
　　天罡灵灵，收摄鬼神。救。
　　取四炁吸吹邪人身上，其狂邪自伏。
　　锁闭狂邪人眼目咒
　　精奔魄绝，观风疾灭。昧明达灵，阴阳冥结。雨曜神君，诛戮妖孽。急急如律令。
　　右咒三七徧，面北取罡炁吹病人，其眼即闭。喝云：神将疾速锁闭邪精眼目，立要人鬼分离。疾。
　　锁闭病颠人口咒持尺行用
　　开天门，闭地户。留人门，塞鬼路。正宫主，束付南山黄斑虎，关锁患人邪祟，口不许胡乱颠狂语。北帝命令速遵依，逆命违符腰斩汝。急急如律令。
　　绊颠邪诀
</div>
    <div class="pagination">
<a href="道法会元_page237.html">上一页</a><span>...</span><a href="道法会元_page233.html">233</a><a href="道法会元_page234.html">234</a><a href="道法会元_page235.html">235</a><a href="道法会元_page236.html">236</a><a href="道法会元_page237.html">237</a><span class="current-page">238</span><a href="道法会元_page239.html">239</a><a href="道法会元_page240.html">240</a><a href="道法会元_page241.html">241</a><a href="道法会元_page242.html">242</a><a href="道法会元_page243.html">243</a><span>...</span><a href="道法会元_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
