<!DOCTYPE html>
<html>
<head>
    <meta charset="UTF-8">
    <title>灵山太平兴国官采访真君事实 - 第 3 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>灵山太平兴国官采访真君事实 - 第 3 页/共 5 页</h1>
    <div class="content">　　长生天气力裹大福瘾护助裹皇帝圣旨：城子裹、村子裹，达鲁花赤官人每、根底来往行路底使臣每、管军的官人每、出军底人每、众先生每、百姓每，根底宣谕的圣旨，成吉思皇帝、哈罕皇帝圣旨裹。和尚、也里可温、先生、达失蛮，不拣甚么差发休着者，告天与俺每祝愿。者道的有来，如今依着已先圣旨体例裹。和尚、也里可温、先生、达失蛮，不拣甚么差发休着，依着太上老君教法裹，告天与俺每祝愿。者么道，这信州龙虎山上清正一宫住持张天师根底执把着行的圣旨与了也。更有天师本户演法观为头。诸宫观裹、房舍裹，使臣每休下者。不拣是谁，休倚气力住坐者，宫观裹休断公事者，仓粮休顿者，不拣甚么休顿放者，铺马祇应休着者，商税休与者。但属宫观底田地、水土、竹木、碾磨、般只、园林、解典、库店、浴堂、铺席、酒醋，不拣甚么差发休要者。俺每的明降圣旨，无呵推称着。诸色投下於先生每根底，不拣甚么休索要者，先生每也休与者。更先生每，不拣甚么公事呵，这张天师的言语裹、太上老君的教法裹，休别了依理行踏者。更俗人每根底休归断者。．先生每与俗人每有折证的言语呵，倚付来的先生每头目与管城子官人一同理问归断者。若先生的体例不行，行的公事说谎做贼的，先生每於管城子达鲁花赤官人每根底分付与者。更这张天师执把着行的圣旨。有么道，无体例公事休行者。行呵，俺每根底说者怎生般道的？俺每识也者。
　　至元十四年二月初十日
　　圣节醮意
　　江州路达鲁花赤总管府、同本路提点道录司情旨：伏为今月二十八日恭遇天寿圣节，谨委官虔就福地太平兴国宫，启建金筹大醮一座。预於二十六日开启随他J 荐诵真经，宿建斋坛，敷露云篆。二十七日，三时朝奏，礼忏陈词。二十八日浚晨修设醮筵一上奉帝真，以伸满散。皇帝陛下，恭愿圣寿无疆，皇图巩固，民康物阜，海晏河清者。
　　青词
　　上天眷命，笃生神武之姿；南极呈祥，倏届诞弥之旦。敬即琳官之阀，虔依药岌之科。祝睿筹之延洪，与天无极，抚瑶图於永久，如日之升。
　　上元醮意
　　江州路达鲁花赤总管府、同本路提点道录司，恭遇上元令节，天官赐福之辰，虔就福地太平兴国官九天采访真君大殿，启建祝圣灵宝清醮一座，转诵真经，宿启斋科，敷露云篆，三时朝奏，礼忏陈词。满散设醮一百二十分位，所集殊利，上祝皇帝陛下，恭愿圣寿无疆，皇图巩固，民康物阜，永消庇疠之灾；时和岁丰，欣乐太平之治。
　　青词
　　伏以岁序履端，肃届朝元之日；圣人在上，虔伸祝寿之仪。殿陛风清，香灯露奏。近真许於碧落，瞻天表於清都。享于克诚，介以景福皇帝陛下：恭愿帝图天大，享万国以惟惧；圣敬日跻，命九围而是式。克臻富盛，欣乐太平。
　　降香设醮意旨
　　江州路太平兴国宫钦奉朝廷专遣使臣咬难，与宣授玄教宗师、总摄两淮荆襄等路道教、江南诸路道教都提点张留孙，资擎圣旨，捧降御香，诣九天采访真君大殿，焚灶光，启福庭。本官钦此，谨滑今月二十七日修建谢恩清醮一座，所集殊利，上祝皇帝陛下，恭愿圣寿无疆，皇图巩固，民康物阜，海晏河清者。
　　宗师建醮意旨
　　口授玄教宗师，总摄两淮、刻襄等路道教，江南诸路道教，都提点张留孙，同奉御咬难敬奉皇后懿旨、皇太子令旨，降赐御香，下江州庐山太平兴国宫采访真君圣殿焚献，专为祝延皇帝圣寿万安，次冀坤掖储祥，震宫集庆，万民乐业，四海同风者。
　　延佑五年戊午加封真君徽号
　　上天眷命，皇帝圣旨：朕闻天地与之并生，妙合胚辉之造；山川载其神气，实专监御之司。爰考彝章，式崇徽号。江州路庐山圣治太平宫九天采访使应元保运妙化助顺真君，道超寥廓，功赞弥纶。总制万灵通，微显阐幽之故；巡游三界，昭福善祸淫之机。代穹昊以握符，体虚皇而示化。肇自唐朝而感梦，居然匡阜以宅灵。既开鼎运护国之祥，宜侈涣号，扬庭之渥。於戏，跨九霄，际八表，运妙用以无垠；敛五福，锡庶民，保太和而有永。可特加号九天采访使应元保运妙化助顺至德仁圣真君。主者施行。
　　延佑五年五月日
　　庐山太平兴国宫采访真君事实卷之四竟
　　庐山太平兴国宫采访真君事实卷之五
　　习仙类
　　康先生遇刘越
　　周有康先生，兄弟七人於庐山修炼真气，嘉遁林泉。忽有一少年衣逢掖衣，冠章甫冠来访。言论典雅，好谈古今及神仙学。先生异之，延待益厚。如是数岁，不知姓名。来往既久，先生云：熟子风猷有日矣，不敢诰姓名，复未知栖止。少年曰：余姓刘名越，居在山之左，先生苟不弃僻陋，希垂一访。山下有一石高三尺许，叩之即得相见。先生如其语访之，至山下见一石，叩之，忽然自开，双户#1洞启，一小饕迎先生行十余步，复有二青衣执绛节前导，渐见台榭参差，金碧掩映，珍禽奇兽，花木殊异。真人冠玉冠，朱绂剑佩来迎。先生知非人间，意欲求居。真人默知其意，谓先生日：子阴功未满，后会可期。他日蓬海鳖宫、赤城绛阙相从不晚。饮玉酒三爵、延年保命汤一啜而出。返顾巨石，宛然如初。它日复叩，无所应矣。即石建亭，号曰仙石。石上自有刘仙二字，今宫之三门遗址见在。出《刘仙石记》
　　张芸叟《南迁录》云：周有康先生者，结庐於此山，故曰康庐。在州之南三十里过甘棠湖，循谧江岸高下可十里，有涧水北流，从谦溪书院出。又数里至新桥，左右皆林麓，水声令然可爱，峰顶挝近。又越蛇冈岭至太平兴国观，即唐九天采访使者庙。熙宁中，册制应元保运真君，改观为官，规副宏敞，连亘溪谷，阶燕厨福，水流周环，有元宗手篆殿榜、漆牌、墨字。又金铜等身，御容兄丰所赐殿榜彩牌金字，又为髯涂。金扉以秘之，常不得见。又有所赐泥金仙衣共三事，殿外阶下有石一株，日刘仙石，康先生叩开赴刘仙之约云。
　　胡冲真遇吕洞宾
　　本宫道士胡用综，号冲真子。幼脱俗绿，留心修炼。熙宁中，有道人破衫弊履，自称姓回，突入库堂，傍若无人，道士见者不顾而去，独胡公揖坐小轩，从容款视，惊其仙风不凡，待遇加礼。既而索酒再饮，复邀胡公出饮于邸，胡辞以日暮，回掀髯一笑而别。翌早，胡公入城谒郡候，抵关未启纶，道人又自城而出，笑以相顾。合吏云：未三鼓时，有回道人在此候门开，不知何人也。胡公心亦异之。后数年，革带麻缰，挑二壶，号大宋客，访胡于道院，谈论清雅。胡问：此壶何用？答曰：行李也。倾壶视之，皆黄白之物。问胡欲此否，胡答不愿，但得长生之术足矣。就取碎银斋酒与胡饮，口授至道。及日暮，以刀剜土，沥酒漱津和土，嘘呵成墨，掷之几上，铿然有声。语胡日：服此可愈疾入仙矣。再饮，胡醉倒。及醒来，但闻异香满室，剜土处有泉透出，不知客之所在。胡以墨研酒饮，宿疾顿苏。年余七旬，貌若处子，酒量如初，由是渐厌人问。一日一留诗，蜕形而去。今宫有墨仙泉，掬饮，味甘，冬夏不竭。王左丞宋、宋侍郎伯友，及诸名公皆有畴唱留题。并载《本宫名贤诗集》。胡公亦有遇仙传。出《本宫旧记》碑刻
　　齐武直坐化
　　本宫道士齐武直，每旦朝真毕即闭门端坐，不交人事，诵《灵宝度人经》，冥心默契，自得其旨。崇宁中，忽连日饮水不休，语同舍道士吕师中日：尘世不足恋，吾将逝矣。吕以为戏言。及夜半，趺坐，举手向烛曰：兹为证明，然此事难哉。吕犹未悟，乃就枕熟寐。既觉，齐已坐亡。出《本宫旧记》
　　毕养素遇异人
　　本宫道士毕道宁，字康叔。幼颖悟，貌清奇，经书一见成诵。绍圣问游江浙，一日到潜山，遇方士，状貌甚伟，不通姓字，相与游山。毕度其非凡，欲师事之，方士默会其意，乃曰：学道贵乎炼神毓气，丹书乃是入道梯媒。公若屏绝俗纷，精炼神气，自然通真达灵矣。因临溪水，指谓毕日：水定则形直，心静则神宁。不可不鉴。遂以丹授之，日：异日与子再会于圣治峰下。一揖而去，恍无所睹。毕即日还山，适遇宫副虚席，州命帖充。未几，丐闲筑道院于官之右，凿池储水，名曰清斯。每日杜门存神，诵《度人经》一卷。至宣和乙巳正月三日，有衣甲山人来访话旧，授《沁园春》云：一粒金丹，大如黍米，定中降胎，运阴阳根本。束龙西虎，结凝金水，择地深哉。九载无亏，三田功满，卦气周圆炉鼎开。偷元化，用自然宗祖，全在灵台。真才休恋尘埃，况颖悟明空婴未孩？幸淮滨相遇，灵丹付了，亲留玄旨，期进仙阶。此去何时？水云高会，更上烟霄歧路哉？人问世，任王侯贵显，同委蒿莱。毕得此词，越四日，整襟危坐而逝。今宫之养素堂，右轩扁日清斯，有沼存焉。出《本宫旧记》碑刻
　　王三一主金华洞
　　本官道士王秉文，字彦衡。成道后游京师，其时朝廷方建神霄万寿宫，赐紫衣，命充典客。忽有方士来访，见几问有《周易》，就布算数，云：此地当有兵厄，子非数中人，宜避之。因授与存三守一之要、黄帝和扁之诀。遂辞职还山。至建炎四年，本宫毁于贼兵。次年盗退，莫有任其责者，王乃领副职，灰烬之余，经营数载，金碧绘像，焕然一新。遂谢宫事，杜门燕居三十余年。即其居曰三一堂，因号三一先生。日阅道藏经，究竟秘诀，留心医药，此外无他嗜好。至乾道丙戌上元夜，梦神人告日：上帝命汝主金华大涤洞，赐汝返魂丹一粒，复汝精神，还汝元气，当以神光、白马、诸司官吏迎送入洞。言讫，觉悟。翌旦，语诸徒日：尘世不足住，吾将往矣。因取所着《圣治显验集》十四卷、《西山真君签解》一部、今采访殿签即其解者，灵验异常。《十全脉诀》一部、《朝斗紫庭秘诀》一卷，授师孙秦致祥等。至二月旦，朝香沐更衣，凝然而逝。本州太守唐敷文文若以文祭之日：吾闻真人其寝无梦。彼有梦者，疑其妄传。以梦为妄，又未必然。梦责良弼，觉而得贤。梦至帝所，闻奏钧天。人生如梦，固亦难言。於梦之中，又有梦焉。三一先生，天守既全。临行梦化，默契真诠。帝命赐我，金洞还元。吾将问子，孰为因绿。真妄一致，瞬息百年。超然往矣，白马翩翩。老圃祁宽赞神云：视不见，听不闻，中有象，酷似君。强描貌，馒辛勤，阿睹中，欠少分。在眉睫，常捆缢，如止水，如行云。出《本官碑记》
　　黄真人尸解
　　本宫道士黄知微，字明道。禀性冲淡，赋形丰伟。元丰问充知殿，奉香火。一日，潜山体道先生崔君来访，因语泥丸万神、刀圭一粒之妙，遂授一九谷神之道、金液沦景之旨。从此若佯若蹶，散诞靡常。时人呼为黄风子。遂自赋黄颠歌。载本集。性嗜酒，每醉则浩歌，歌罢颠狂。常在宫前朝真桥上疾声大呼，若有所呵。一袖百结，裸露不顾，隆冬盛夏，恬无寒暑。士夫问有施惠者，随手散去。或居山问，或游城市。常挈两布囊，每遇饼饵药物之属，杂贮囊中，了无秽气，号曰锦香。时有大雪，林壑变白，独先生所居之屋无雪。常指室傍壁坛示人日：此吾游蜀之路也。初不知书，所谈多史传，素不能文，而所出皆高妙之句。猴溪蔡子高、司马知白、崔风子、高赤脚皆与交游。先生每喜噫气，一噫，时不停声。崇宁末，年余九十，貌若处子，肌肤如玉，狂态如初，酒量不臧。宣和末，诏征不起，有司强之，至九江日：今二天子矣，我往何为？既而渊圣登极，赦至本宫。未回禄日，先生於采访殿揭梵植蒿，歌日：明年了来，明年了来。次年韩世清贼马果焚宫庭，乃植蒿之日也。谈人祸福，历历皆验。先生羽化座于宫侧。后数年，有自蜀中回者日：黄风子今在蜀，昨於成都相会，寄家书在此。众疑之，开械，乃是丧乱后所存道士妣名。於是发棺视之，惟衣履在。出《黄真人传记》
　　刘虚谷坐化
　　本宫道士刘烈，号虚谷子。初生时，母感异梦。长而有超卓之志，肄业山中，交游不杂。王公大人叹其貌有大古淳风，必异日之法器也。绍兴六年，创草庵，扁日真一。每日端坐检阅道藏经史，一览随记。士大夫愿纳交焉，如晦庵朱文公与谈《易》，论还丹之旨。诗云：细读还丹一百篇，先生信笔亦多言。元机馒白经书觅，至理端於目睫存。一马果能为我驭，五芽应自长家园。明朝酒醒下山去，此话更从谁与论。张于湖孝祥一见留诗而去。福地偏藏小洞天，洞天幽处炼神仙。个中得趣惟虚谷，火候参同妙自然。罗枢密点、王参政炎、曹两府勋、周凤溪顺、岳吏部甫，诸名公皆往来谈《易》，畴唱佳什。并载《本宫名贤诗#2集》。至隆兴元年，注解《周易》正经、及《六壬》，总括机乎一部，诣京投进。蒙宣见问道赐宴，应制三茅观诗，谢恩赐酒乞还山等诗，并见本集。后居山十余载。至乾道九年六月，不食四十余日，惟饮玲水。至七月十四日，将亲书《登真隐诀》二十五卷、并《上经》九卷送入木言藏史。次日中元节，亲笔留原真一首诗、颂等有云：虚谷子将欲遗形弃世，扫迩人问，趋烟霞广漠之乡，与道冥一焉。十六夜，步月登庐山可牛洞绝顶端坐而化。有《还丹百篇》、杂着、诗文、《周易解义》，山斋易尚书作序。及《历代君臣括要图》，并行于世。见江用设厅碑石，出《虚父子传》及《本宫记》
　　刘祖师立化
　　本官道士刘大彰，字开祖，江州湖口人，生于元丰癸亥岁。幼肄业山中，徽庙朝试经为道士，礼杨公彝为师。建炎兵变，避地鄱阳，后归乡省亲，传闻本宫悉罹兵焰，进退不能，遂与徒弟骆守明就潮邑东南隅得逃亡屋而居之，崇奉采访香火，泣而告之故，誓愿阐扬道教，重立玄功。刘为人纯谨，奉身无长物，交游不杂，乡曲称之。济人利物、其道甚#3行，遂撒茅居而鼎新，扁曰龙德庵。即今西湖道院。士民皈向，香火日隆。时刘年已耄，貌若处子。一日晨兴澡沐更衣，诵《度人经》毕，呼其徒弟来前，语以死生超化之道，语境，曰：理香火。起立而化。其貌若生，观者如堵。出《本宫传记》
　　骆祖师坐亡
　　本宫道士骆守明，字德光，即刘大彰之高弟。生於政和甲午岁，江州彭泽人。建炎随师避地鄱阳，同回乡里，闻本宫灰烬，与其师就龙德庵居止。公之道乃家传衣钵，日买飞潜跳掷之物而放之，始终不辗。一日病革，召其徒弟五人来前，余怀德、杨怀玉、李怀智、潘怀信、刘怀恩。取笔书颂干，继容曰：余病时不吉，音死字余吉死时不病。如遇吕真人，便是我好命。真迹见存本宫。未几，病愈回宫，即黄真人旧址创道院，扁日养正。取黄之道号，今改日黄仙。公享年最高，每日焚香诵经，不妄交接。一日赴堂，展钵趺坐#4，大众举食，公凝然不动，视之已坐亡矣。果符吉时不病之语，异哉。越一日，西湖人有梦见公衣紫，二青衣执婶前导，识其上曰：霍僮山洞天仙官。公葬于宫左，知宫胡葆清举棺云：不以扰攘乱其真，不以富贵妨其道。虽无留形住世之妙，而有脱胎坐亡之功。公旧庵西湖，香火兴隆，异於昔矣。出《本宫传记》
　　庐山太平兴国官采访真君事实卷之五竟
　　＃１『户』原作『尸』，据文义改。
　　＃２『诗』原作『恃』，据文义改。
　　＃３『甚』原作『其』，据文义改。
　　＃４『坐』一原作『生』，据文义改。
　　庐山太平兴国宫采访真君事实卷之六
　　碑记类
　　九天使者庙碑并序
　　斩州黄梅县束山衡门之下草莽臣李沘撰
　　按，江州德安县抚州太守王阮录寄事实云：唐李沘有学不仕，至开元中，明皇梦神人称庐山使者，求立庙。韶刺史独孤正营建，下诸州，令所在学士制使者碑文，凡作者六百八十一人，独此文入用，韶召不赴。本宫旧记所刊，才五百五十一字。淳佑乙巳，中书程沧洲於秘书省得全文，凡一干七百七十二字。但沘此字异，今两存之，余见程中书跋文。
　　伏稽诸文易曰．．一阴一阳之谓道，阴阳不测之谓神。惟道也，生三混成洞微於变化。惟神也，得一而妙蓄秘於恬冥。钦若太元，遐微妙有，运陶甄之极，不独尊欤。后唐累圣，光华大明终始，陆曦阳之午，廓照瑶京；操元命之符，铭昌鼎筹。白云孤峙，时望高丘；紫黑千龄，日飞函谷。我开元神武皇帝，圆灵受卷，方舆龙秘，握玄珠之妙，捐可宝之珍，演至道於希夷，科杂法之凝滞，乃圣一也。於穆祀典，清庙缴教，孝友光明，天地化仰，乃神二也。剑戟之器，返於三农，弧矢之威，神断六合，乃武三也。察时变者，观乎天文，人习凡庸，无阶测圣，乃文四也。故冲精象外，高视鸿名，勖荐河图，灵朝海若，尧心摄照，顾言荃於几莲，轩目司明，屈旌乘於茨院。所以虞环益地，夏玉从天。纳殊尽於西王，展告成於束后。五龙推纪，迈梁甫之高曾，八骏巡游，陋昆墟之彻疏。昭回上转，山岳下腾，列圣攸居，通仙福会。文皇质义，武帝佩图，至道之兴，其来尚矣。自华封献寿，圣德殆年，金格传书，珠流味液，公主以天慈入道，抱化芙蓉，秘监以王子出家，调芳芝木。北玄着列仙之想，南丹希至学之因，圣绪无为，斯其有作，乃卷群岳；真君道府，光启祠室，幽赞神宗。青城、庐岳二山者，佐命群峰之望也。丈人仙录，秘谛真君，使者灵司，孔昭冥察。名书五法，举亚三魔。痛泄崇峦，异弗骞於物阜，寒暑穹谷，将必顺於人时。开元十九年八月二十一日，降明旨日：青城山丈人庙，庐山使者庙，宜准五岳真君庙例。抽德行道士五人焚修供养，仍委所管，拣择灼然道行者安置真年，名申所由，救置庙使，内供奉将使者真图建立祠庙，拜章醮，行道设斋，使大供道观。法师张平公，粤自秦京，宣猷江服，焕丹青之饰，锡玄札之仪。驷传光临，云岩皎色。使持节江州项军事、守州刺史独孤正，重镇柴桑，孚谣积补，时观武库，代伏文确，经始干城，全摹益厉，崇规逸丽，壮思逾纷。朝散大夫行长史杨楚玉、行司马皇甫楚玉、浔阳县令魏昌等，恭惟圣善，式议灵场，道俗虔精，冥休拥异。爰初筑土，则雨霾烟蟑俄顷仲立，而色霁霞标。宝龟奠臬之辰，金虹驿程之际，阴蒙疗密，黜晦遗交，注想玄空，肃思皇道，芬芳载洁，章醮翘襟，六虚窈冥，一夕融朗。半空之上，忽吐神辉，缀灼九激，顺扬千仞，案寮率扑，人吏并观。昔天灵降周，以云门舞奏；神光烛汉，以大一登里。然北陆气交，南州焕变，物委霜霰，人嗟冱寒。使法师恬恳仙庭，凭威国命，故玄冬易暖，朱景晴晖，畅以幽明，优乎力没，并利攸往，咸欣子来。便卜胜郊，遂辄灵域。腾俯找岭，郁翠松岩。召断郢门，倨材荆岫。疏峻槭，缭长垣。红壁列钱，丹楹绣础。三问四表，炳绘文棍；八维九隅，悬锂镂槛。虹梁亘解，风牖承楣。倒井叶藓，芳坛竹扫。银铺月晓，瑶虞霜开。至若神理全幽，真容罕测，夫其秘状，远降使司，盖考三仙之图，不於九牧之鼎。激姿粉垩，备质光妍。忽想冥标，灵伴瑞表，工徒罄想，殊思感通。斋室盟祠，既优如在，电旌霞筛，时扬羽仪，列冠名山，礼均行潦，覃董紫极，供养黄冠，玉釜常煎，金炉永艺，牲栓草享，鸾凤于飞，露抱神翁，星临委女。清吹洞唱，天渚匏瓜之津；匹水仙宫，海曲蓬莱之岛。龙酿鹤翕，飘颤净戒之庭；师子辟邪，耀跃精思之地。珠幡卫食，琼盖持舆。法供天厨，六时朝念；真经云帐，万劫修行。弗前茅茨，明代久彰於克俭；经营梓匠，神理邈尊於宠光。圣渥堂闱，灵栖窟宅。谒来提福，不亦宜乎。冬十有二月，司存式命毕钩绳也。玄门道士章冲寂等抱教五千，齐罐亿兆，历仙阶而仰止，攀睿算以驱诚。天使愿奉於雕镌，心存魏阙；法众希凭於瑰瑛，道在昊岑。春水桃花，迷源遂远，幽林杏坞，胜地非遥。伏贺天休，敢述颂日：
　　道秘重冥，神幽福庭。三景运极，五岳栖灵。其真有物，厥妙无形。理则恍惚，功惟泰宁。於赫皇极，照融亭造。睿握玄珠，祥丕大宝。苍垠集既，紫云宗道。至享百神，探因五老。乃卷崇山，岳灵之秘。三象浮精，十华仙口#1。威痛云雨，神存天地。法象昭凝，真图炳粹。幸明德之嘉运，降幽祠之宠章。扈仙仪兮肃肃，晔瑞彩兮煌煌。烁琳宫之夕照，拂琪木之神光。雕辉兮翠辈，玉釜兮调香。撷五芝於秀愕，搴八桂於飞梁。龙吟凤舞天路长，青云衣兮白霓裳。节空歌於瑶磬，臻羽谛於琼浆。冥激兮福宇，彩眇兮神极。牵匹水之布流，睨烟炉之绮色。留鹤语於千载，翕鸾装兮一息。绛河真毋将易逢，碧海仙姑森难测。恭至道於三五，奉休符兮万亿。纪真石於名山，壮洪规於帝力。唐开元二十年壬申，正月乙巳朔，二十五己巳树。
　　跋唐九天使者庙碑
　　圆覆在上，苍苍正色，而一气之翕辟，万有之生化，莫知其然而然。孰主张是，孰纲维是？即儒者之说，形体谓之天，主宰#2谓之帝，析理精矣。道家书乃明言所以为主宰者，维皇上帝，高居宸极，统御三界，分职而理，犹世之帝王。内有宰辅百执事，外有方岳候藩，丝牵绳联，生杀赏罚，各率其属，以为民极者。幽显一道，斯固可以类推，两儒者不欲言之，难乎为言也q 青城、潜、庐三山真君，降灵显化，防有唐之开元。而推原本始，盖与无极道祖同胚胛於太元，司生化於品汇，应运御世，保国卫民，可以世数之久近，后先之彰晦而臆度哉？绍兴问，九江通守叶义问纂《感应记》中有唐李毗庙碑。近岁道流搜补放失，首载临川故守王阮录寄事实一纸，谓开元庙成，诏刺史独孤正访诸工丈辞者制碑以进，几六百八十一士，谓李妣文称旨，命召固辞。阮说叉有据。沘毗字异，岂旧记误耶？颂文葩藻可观，是必栖道不仕，尝窕心于真诠者。我国家肇开景运，跻世隆平，易庙扁为观、为官，若节春秋，有严典祀。逮中兴南渡，真君之助顺福善，灵响交着。上御极，文明稽古，躬宝慈俭，属运度参，会边尘绎骚，用震于渊衷，为生灵请命，秘祝书名，惟谨是至。前管辖上清法师熊守中，既承诏祇厥事，乃簪质伏阙下，丐为真君加徽号，上乃亲书三清阁三大字以赐。有旨，即九天探访应元保运之下加二字日妙化。臣公许秉笔直西省，演纶非村，惧无以发扬圣意。守中属书李沘之文，拜识本末，庸侈上赐．o狄难孔难，岷潜二福地氛视惨结，独康庐穹爽屹峙，此固圣上所以恳恳乎钦崇之典、桧攘之供，于以宁国步、拯民痪。与夫楼居甲帐之蛉瞻、露台仙掌之崇侈、穷人欲而妄希仙事者，可同日语哉？呜呼，阳九百六，运度有常，虽帝王盛时所不能免。然天道好生，岂忍其赤子之刘於锋镝？而人君者代天以子万姓，体天之生育长养为心，则兵祸可得而戢，和气可得而致也。不然，保制劫运，开度群品，何以见于龙汉、赤明之宝篆玉章，而近续乃命于天，用析天永命，圣经垂训，何乃冥契若此乎？今圣上忧勤思治，心与天通。否倾叉亨，春顾有属。岂惟丹梯、天柱尽扫退於搀拾，五老、崇山长屏蔽於江游？将际天所覆，悉主悉臣，环岳镇於四维中央，奠神鼎於荣河温洛；车书万里，冠带百蛮，祀宋配#3天，绵载千亿。小臣庸鄙，职在词翰，《赓车攻》、《嵩高》之雅#4，勒元和平淮之碑。揆才非宜，尚能沘笔以俟。淳佑元年#5，岁在辛丑，重阳节，朝奉大夫守太常少卿兼直学士院臣程公许拜手馑跋。
　　皇朝景德二年重修本观碑铭
　　周起撰
　　臣闻两仪既分，三才定位。高明广运，象纬列於次缠；博厚无疆，岳读限於方域。寒暑错综而岁功序，阴阳涎坛而神明生，式是化权，必有司牧，所以协宣上帝，垂佑下民。粤若圣人，乃建皇极，於是陈祀典，考灵文，禳桧科教以致其诚，车服采章以辩其数。复无方而设教，迪妙用以为宗。崇德报功，其来尚矣。庐山太平兴国观者，即九天使者之庙焉。昔在有唐，开元御历，肇肝蜜於冥感，荷昭锡於至真，将叩寂於清都，乃旁询於方士。凭兹灵岳，始建仙居。洎上运载移，四方云扰，信灵心之有待，协冥数於昌朝。我太祖皇帝，乘五运以天飞，抚万邦而御极。声教覃於无外，临照被於有截。蚓兹灵壤，实惟奥区，当九服之会同，眷百神而受职。我太宗皇帝，握乾符，登大宝，丕变风俗，惠绥黎元。坠典必兴，无文咸秩，总帝王之能事，推覆育之深仁。乃眷集灵之宫，洪惟祈福之地。特颁紫诏，爰授正名，申严如在之仪，乃锡纪年之号。今上皇帝，诞膺真录，抚育苍黔，奉列圣之洪猷，启无疆之宝祚。若乃自家刑国，敦厚於素风；一日万机，忧勤於庶政。况乎日新圣德，天纵多能，宸章焕烂於昭回，睿略怀来於寓县。吁具每虚於听纳，需尝肃奉於孝思。至於灵瑞纷纷，鸿禧累洽，考前编而莫纪，访博识以未闻。斯皆掩在民谣，稔熟舆听。凿井耕田者焉知帝力，瞻云望阙者史不绝书。是以中外云趋，华夷麋至，率诣天阙，迭献方闻，以为奉元符，答灵命，允兹大典，天既难籍。虽本锡於帝俞，终俯从於民欲。於是陈法从，俨文卫，封峦肆观，方展於鸿仪；座玉演汾，载陈於大报。耀祖宗之丕烈，荐天地以至诚；掩历代之宏纲，昭勒成之盛礼。岂直竹宫望拜，方集於荣光；桐岭顺风，始抱其颢素而巳乎。天庆既已成矣，洪恩既已洽矣。至於岩壑丛祠、史传遗烈，犹乃褊申杞享，特禁樵苏，况上帝之元肱、会列真之别绾。揆日非谋於改筑，尼徒不易於前修。爰诏侍臣，精求匠石，费从官给，事以乐成。轩楹特启於宏规，藻绘重新於壮观；蚬旌宝座，照耀於中围，霞被星冠，周旋於列侍。若乃飕输戾止，羽客朝修，星坛夜烛於绛光，云驭遥闻於众圣。当三元之令序，问六气以雍和，莫不寅奉科仪，肃陈醮席，祝皇图之睿算，祈民福於嘉生，允集棋祥，咸跻富寿。宜兹华宇，申启灵扬，江山回抱於四封，襟带交冲於八达。信乎神仙之窟宅，乾坤之户牖者也q 若然，则纪灵迹，刻贞泯，昭示信书，抑惟旧式。臣滥尘近列，莫有寸长，幸奉明恩，谨为铭曰：
　　元后膺图，受天明命。统御八弦，裁成庶政。泽浸含灵，风行号令。奉若天道，惠兹万姓。乃见庶官，乃立民极。修崇明杞，光昭令德。为民祈福，俾民不戒。官既居方，神亦受职。蚓兹灵岳，巉．巉太虚，上真所相，仙馆攸居，江山回抱，水木扶疏，札正阴慝，此马惨舒。道有污隆，运逢开泰。庆浃寰中，教尊方外。栖羽客兮精修，奉真文兮禳桧。虽冥数之有期，示神人之交会。占使星兮南驰，爰尼徒兮江湄。藻绘增严兮像设，彤缕焜煌兮层墀。瞰飞甍兮临大道，揭迭嗽兮荫华禳。既成之兮不日，顾民力兮何知。肃肃兮上真，盼玉宇兮重新。彤霞兮转筛，皓月兮停轮。宅灵心兮昭格，阜风俗兮和淳。祝皇图兮万祀，熙品物兮常春。
　　采访殿记
　　朝散郎提举太平兴国观轻草
　　都尉赐紫金鱼袋臣熊本撰文
　　朝请郎充龙图阁待制知
　　洪州充江西铃辖南阳县
　　开国伯臣蔡延庆篆额
　　元丰四年正月乙卯，制诏中书门下：江州庐山太平兴国观九天采访使者，可进号九天采访应元保运真君。即日中书班命于有司。粤三日己亥权发遣江南东路转运判官臣郊直奉御香祝辞来告。四月戊辰，入内内侍省束头供奉官臣廖维护劲书、殿榜、仙衣、幢节，即其祠奉安，又降绿章、黄素，醮於坛殿，凡二昼夜。劝书、仙衣皆藏以宝匣，藉以文绣，绛袍裙被，以泥金云鹤为章。榜字用金，旁有龙鸾葩花飞动之象，彩幢、瑞节、致饰蕃丽，皆出於中禁，而世所未尝见也。於是太平冠褐之．众，与夫九江内外小大官吏，缁黄稚耋，莫不踊跃奔走，动色相贺。乃相与涓洁，致庆成之醮于祠下，又八昼夜。而相与言日：兹山自唐开元辛未肇建庙宇，距今三百五十有一年矣。储休锡羡，应验昭晰。国朝着令，春秋长吏侍祠，三岁郊礼，亦遣使告飨。问尝有宝冠、霞衣、命圭、履袜之赐，所以答赛神既，恩亦厚矣。今也天启嘉会，幽赞圣意，讲阔典，加隆号，礼盛文褥，盖历世所未遑者。褒表之旨，固具载於诏书。至於锡予之名数，告享之秩序，非刻之金石，惧无以耀四海之观而永万世之传。谓臣尝备词掖，适莅真馆，宜有以纪一时之盛者。窃惟圣上以鸿烈光祖宗，以达孝通神明，夤畏夙夜，思所以对三灵之休，故考礼文，正祀典，总公卿博士之议，而制旨临央焉。至於山川神祇降依兹人者，无昔今遐迩，罔不登秩，坛场珪币，罔不盼饰。况夫咏真之都，厘福之庭，正名於轩后，受职於太上，懿铄徽称，久郁而未章。宜乎上心霖然发德音，下明诏而旌显之异也。故精诚所乡，符应既至，使节南指则灵光属霄，仙殿夜闷而神乐骇听，诸福之物，可致之祥，当自此而婵见矣。方将封泰山，勒中岳，诗大泽之广博，婵闲休於无前。臣虽远迹于外，犹能追击壤之民，歌盛德之美蚓。今获奉熙事，而文字颂述，固其职也，臣其敢辞。谨拜手稽首而献诗日：
　　於昭颢穹卷中国兮，维宋世世迪明德兮。丕铄睿圣绍尊极兮，文武勇智实天锡兮。从容法宫考图籍兮，振饬万事扬幽侧兮。风行雷动酿惠泽兮，森飞景附走夷貊兮。气调时豫民滋殖兮，神腾鬼魅皆受职兮。岩岩高山敞仙宅兮，总统灵官凡五百兮。游衍陆降穷杳默兮，福善祸淫渊莫测兮。煌煌玉书发奎画兮，进以显号冠今昔兮。椒浆桂酒列瑶席兮，蕾买车风马来络绎兮。上真嘉娱百神择兮，瑞福禳禳与山积兮。天子万年庆平格兮，登封勒成耀金石兮。子孙绳绳保千亿兮，元元何知安寿域兮。
　　奉安玉册记
　　元丰四年，神宗皇帝若日：惟江州庐山太平兴国宫九天采访使者，盖天之贵神，与世为福，而隆名徽称，历代置而不讲，甚非所以答赛神明之意，其进号应元保运真君。遣入内内侍省束头供奉官廖维，护送金书。殿榜拜劝文即赐焉。先是，本观道士陶智仙诛茅创宇，发地得殖领一，破之，以土实，厥土五色，获铜泉一，其文日应元保运。初不知其何祥也。后二年而明诏宠加，与泉文符。廖维即取其泉以献。恭惟皇上南面，百神受职，天启其衷，幽冥同符，不其伟欤。粤政和五年，今上皇帝临莅天下之十六载，以意承考，以道交神，而神祇祖考安乐之，式瞻四方，靡神不宗，乃眷南顾，惟应元保运真君陆降庭止，在帝左右，惟我神考，肇建鸿号，而典册未备，适追继承，其在我后之人，乃命有司备礼册命焉。遣入内内侍省敦武郎黄京，奉玉册以至。册文有日皇帝名，且日谨再拜言，其恭如是。守土之臣与县令、祠官，跪起荐进惟谨。厥册刻以嘉玉，贯以金滕，藉以文锦，外匣下林，彤胡扣饰，光彩焜耀，穷工极丽，不可名字。冠褐之徒，拭目荣观，欢呼鼓舞，动色相趋。既而奉安於别殿。之后一年，而祠吏臣刍实来奉香火。黄冠羽衣无虑二百辈，马行而进日：主上原道德之意，崇黄老之学，寅奉明神，聿修阔典，礼重文蔚，绝后光前。而金石之刻不刊，无以铺张王灵，昭示来世。非老於文学者，其谁宜为？臣刍曰：道士言是。谨按《录异记》，唐开元十九年，明皇帝梦神人朱衣金冠，乘车而下日：我九天采访使者，当馆我於庐山西北隅。明日又降於庭，命昊道子写之。遣内供奉持使者真图，建立祠庙於山之阴，明皇帝亲书缪篆殿额以赐之，其文日：九天使者之殿。而无采访之称，其榜固在也。建庙之初，祥异甚伙，事见李妣庙碑、潘观《祥验记》、张景述《续得阳记》、陈舜《俞庐山记》。故世谓使者之号。庐山之祠，皆权舆於有唐，发祥於明帝也。臣刍玫之不然。按《五岳真形图》，其说日：五岳皆有佐命之山：嵩岱、华、恒以少室、武当、罗浮、括苍、地肺、女凡、河逢、抱犊为佐命，分治四岳。惟衡岳孤峙而无辅。故黄帝省方，南至于江，请命上帝，乃建潜、霍二山为南岳储君。又拜青城山为丈人、庐山为使者。则使者之名尚觅。《真形图》虽兴於中古，然历世方士祖袭授受，束晋之世辑而成书，不可诬也。开元中，天台司马子微谓五岳皆有上清真人降任其职，因劝五岳各立真君祠，其说盖出於《真形图》。而开元诏书青城丈人庙、庐山使者庙，选道士奉香火，视五岳真君祠，则庐山房祀意自司马子微发之。其肝蜜昭晰，见於梦寐，不可知也。详玫传记，使者之神，盖德镇之高真、祝融之夹辅云。其说见於束晋之前，而九天采访之名盖后世所加，其庙於庐山之北则自唐明皇帝始。至南唐改号通元府，本朝太平兴国二年始以纪元赐今名。世惑於俚俗肤浅之碑，齐诸志怪之说，弗加深考，以失事实。故并论其本末，以桔来者之惑焉。重和元年十一月十日建。朝散郎提点太平兴国宫赐排鱼袋臣洪刍撰，草莽臣侍其悼篆额。重和元年十一月十日，道士臣陈思恭、臣陶知常、臣章安主、臣沈继彬，臣李仲恭、臣萧敏修、臣高至道建。
　　三清阁记
　　大中大夫守尚书兵部侍郎
　　兼直学士院德安郡开国伯·
　　食邑九伯户臣吴愈撰
　　皇侄庆远军承官使天水郡
　　开国公食邑二千户实封二
　　伯　户　臣　裕　书
　　惟皇上帝弼我宋丕基。圣天子嗣大历服，寅畏天命，宫筑敬天之台，坐列钦天之图，陆降左右，无适非天，而揭处寓敬之地，凡可以为民祈天者，亦罔不留圣心，明德恤祀，百神受职。先是，江州太平兴国官九天采访使者灵应彰灼，列圣褒嘉，册号应元保运真君。至是有诏，增以二字曰妙化，且亲洒三大字曰三清阁以赐之。龙文丽空，凤诏炳世，瞻仰传诵，震于四海，於戏茂哉。夫天得一以清，无声无臭至矣。道家者说，上宫玉清，中宫上清，下宫太清，意者道本一元，气分三境，恍惚之中有是象耶？凡天下道宇，不忠面二清而事之。宫在庐山之阴，梼焉，盗贼灾异之变咸梼焉。责香命官，其礼逾重，无谒不获，其受命如响。盖尝思之，惟天聪明，临下有赫，福善祸淫，亏盈益谦，要必有代天之耳目者，其殆采访之职欤。· 上帝命之以稽察四方，亦犹人主命臣以课访天下，四时行而万物成，凡皆以佑我民耳。惟天佑民罔极，惟后为民祈天亦无所不用其极d 此三大字之所以赐也。阁之成以绍定壬辰夏六月甲子，上赐之以嘉熙庚子冬闰十二月甲子。凡州之为采访使者庙。由唐开元迄于我宋，自庙而观，自观而宫，琳馆琼房，霞集星列，徽称美号，先甲后庚，卓为天下伟观。独三清未有殿，管辖宫事臣熊守中谓非报本返始之义也，乃即真君殿之前，建巨阁以奉焉，盖经茸八年而始成。闳丽穹峻，称其教法，前帝后臣，神位严恤，礼备而道顺矣。真君之灵闻天下。我国家自六飞南渡，视庐山同五岳，凡二疆场之事梼焉，岁之水旱，莫不蹈舞，愿刻金石，丕阐上帝之，对扬天子之休，永诏万世。臣家世于庐山下，今幸待罪禁林，执笔歌颂，职也。谨拜手稽首，叔其事而献诗日：
　　庐山之胜，秀出斗旁，参于衡岳，镇束南方。民人所瞻，神天攸宅。责梦之祥，乃兴自昔。惟天聪明，矜此下民。监求其莫，恐有不闻。惟神司之，云辖风马。乃课乃访，周游天下。不疾而速，不察而明。天何言哉，民无吨呻，是为福庭。列圣祇敬，锡羡绩祉。有感斯应，明明我圣。惟一乃心，不显亦临。敢有弗钦，宝画金扁，徽称明诏。日月之揭．’山川有耀。邃殿在后，新阁在前，如君当御而臣仰焉。时节冠佩，会朝帝所。达民之情，佑我圣主。民戴我圣，与天无极。天佑我宋，子孙千亿。民拜稽首，愿垂表经。从臣刻辞，永锡休声。
　　宫记
　　岁在嘉定，戊寅清明，福州灵霍童景洞天羽人白玉蟾袂香趁敬九天御史台下。顷焉，官牧陈至和饮以醴。逮予之玉华也，醉屦飘忽，弗违而迈。承遣道士陈守默、陈如一约为文以记其宫。岂容逊也？其文曰：九江故郡，千古庐山，乃仙灵咏真之洞天，实紫元景曜之神府。琅庭琛馆，隐於丹崖翠壁之问；羽衣霓裳，混於青牛白鹿之际。猿啼玉涧，鹤唳芝田。地接炎衡，云连潜皖。金童戴月，传麻姑、合早之书；宝仗托风，赴委羽、括苍之宴。琪花开尽，朱凤飞来五老峰；玉井寒深，白龙涌出三峡水。松苍石怪，襟九曲而带罗浮；竹老草灵，辐三茅而毂大涤。北顾#6紫极，西娣青城。域会楚昊，星分翰角。神利鬼划，诸峰三百六十岩；山瘦溪寒，一夜八万四千愒。周时康子孝佩雷玺於林问，晋代许旌阳飞铁舟於木杪。刘越掩赤城於石裹，双户凝紫金；董奉种红杏於溪东，千朝腾碧落。蔡李举玉棺而冲去，锺吕启金匮以相传。马瀑溅湿刘混成之衣，虎溪淘碎陆简寂之句。靖节酒醒，佛社亲植西天莲；义之书忙，谷雨惜羹白露笋。陆崇岗之胜盘，采先哲之遗踪。剔蜗银朱网之幽，玫草碣苔碑之旧。欲挥橡笔，以纪琳宫。明皇开元十九年，仲秋二旬有一日，特遣殷勤之使，俾新采访之祠。爰究其原，实基所始。昭阳宝禁，金余惊醒梦初回；神霄天君，玉骑迎归天欲晓。灵符宫裹，早朝凭几谕群臣；含元殿前，云鹤盘空辉八极。千幢万蠢，霓旌凤盖扬晴霞；三冕九旎，风马云车散花雨。上清五百珠吏，握苍龙监兵之符；太微四六瑶仙，掌金虎飞云之印。十二溪女骑玉鳖而跨金鲸，二九江神御锦蛟而坐翠蜃。三官执籍，校天地山海之图；六丁操戈，守日月星辰之录。左防观而右护法，金铁横霜；前飞辽而后延精，锦牙耀日。四帅麾节，驱雷公电母之群；五岳旌旗，奋风伯雨师之阵。九州社令把社稷城隍之书，八海龙君捧龙蛇鱼鳌之典。司命翼驾，典禁侍轩。箫鼓呜空，髻鬃钓天之九奏；笙竿菩翠，阴沈禁漏之三更。风递琵琶，宫女倚芙蓉而侧耳；露赓声栗，仙嫔舞芍药以荐觞。漂渺烟霞，谱出奇冥之上；依稀纶脖，声传翠葆之前。比登太清混元之天，亲禀五灵皇帝之劫。丈人镇蜀，玄命治舒。吾於康庐西北之隅，盍建九天廉访之治。十七世之后，覃戮谷於生灵；一二日之间，运板楠於基址。但须斤斧，庸治宫墙。斜察万灵，签书四府。应阴六元一之运，司阳九百六之经。言将讫而昊岑善丹青，事尚新而李玼#7入竹帛。麟舆倏已去，扬驭不可追。一念感通，千官瞻礼。今浔阳刺史独人连军群僚而营创祠坛，遣神都道士孟仙真凡五人而焚修香火。不雨而暴涨，运水神作殿之材；正昼而反风，移地主所居之屋。粉垩丹绿，掘地而寻□ ；砖瓦石泥，非人而至。仙灯夜现，众真隐约於阴霾；楮襁晓飞，万鬼往来於野渡。木像入庙而流汗，粉楹外地以发光。龙跳朱楼，楼影高浮云影乱；鸳铺翠瓦，瓦痕玲织月痕花。期岁工夫梧叶秋，万邦香火莲花会。梯山航海，无远不来；星烛云坛，迄今尤盛。江淮贡金贝，人如织而日如梭；闽浙走香花，袂成帷而汗成雨。再瞻仙躅，适当圣治之峰前；爰相案山，远及薪黄之界外。负仙鹤冲天之势，对游鱼上水之形。自艮临震属贪狼，正天医玉兔之位；折巽归乾入姑洗，乃鹑首金龙之乡。霜剑铁狮，更蜿蜓於西嗽；香炉石鼎，并盘确於东峰。控御两三州，环望数百里。天宝为庙而升元为府，太平改观而宣和改宫。虽亘古以昭灵，亦历代而沿革。太宗登大宝，新翠辈玉釜之荣；真庙握元图，特紫札金牌之赐。粤从兴国，春秋责两醮於守臣；逮至政和，位号已三登於玉册。祥符降镯税之令，天禧赐度牒之恩。月破御香三百斤，岁设国醮五六会。金虹玉牒，荐有宠光；凤画奎文，益增镂志。铭昌鼎算，腾景瑶京。星使护船，玉鬣盘花枝而现瑞；皇华投币，彩云带华盖以呜鞭。元丰束师获铜钱於土缶，神宗明诏上宝号於金庭。四字相符，一时咸异。建炎戮张遇，显龙马於碧空；开禧域昊曦，奏犬羊於紫阙。炳灵愈焕，降祉弥繁。盖玉虚朱帝之尊，亦金阙赤皇之化。灵姿妙粹，秉太元碧琳之圭；瑞相端妍，衣九光红霄之被。丹盈羽调，琼华碧簪。冠偃月金晨之冠，履天风朱光之履。曳玉铢之袂，服海岳之裳。五印凝丹，一剑横素。分景作玉炼火帝，化形为南上真君。其为炎极之皇，或直太阳之政。巡游三界，监御万真。初皇之九龙，中皇之九都，下皇之元都，化为使者；黄帝之真元，尧帝之元一，舜帝之太一，皆乃真形。夏禹朝谓苍水之神，周穆世日天灵之使。．唐朝肇迹，宋代隆禧。琪木晨光，撷五枝於秀愕；珠宫夕照，搴八桂於飞梁。高云举读洞经於钱塘，亲承降顾；龚庆长板名籍於向氏，备谕威灵。昊大和而增丹膜之光，唐保大而茸黝赤之弊。中厄兵焰，半为草墟。运星锤月斧之劳，复烟桶霞甍之胜。内而方丈，外以三门。轮奂峥嵘，金碧绚烂。三官殿、四圣殿，辅弼正宫，道纪堂、抱一堂，掩映虚室。山光轩与擢秀轩而争爽，朱陵阁共景阳阁以相高。宝藏储经，开天上图书之府；华庭申福，灿人问箕翼之踱。榜扁云无心，泉呜人听雨。雨廊彩壁，绘绛衣碧弁之灵；四面粉墙，闭紫木黄芝之茂。仓院粟红而贯朽，库堂茶绿而水香。崇凛齐山，河伯转轮而春谷；香厨蒸雾，原夫妪饭以担薪。霞被星冠，万指之张颐待哺；月坛风峙，几代之栖仙宅灵。面乎覆船山，背彼飞云洞。门外古石，树为刘仙之亭；官后峨单；聿建灵泽之庙。道院十九所，居呜琴啸剑之流；官癣三五问，延秣马脂车之客。碧流达舍，绿藓封谐。天籁一呜，山呜谷应；风竽才动，水动烟寒。万枝红女媚芳塘，千丈苍官迎古路。真神仙之窟宅，况泉石之膏盲。素瀑紫岩，侧援星江之地；白苹红寥，再游谧浦之时。朝家太平兴国之宫。为侍从奉祠之所；真君应元保运之号，乃圣明褥典之封。古今几何年，曾未镌翠泯之字？奢乳一小子，诅可赋白云之篇？有命奚辞，聊诗以记… 
　　九疑真人元夷君，笑骑玉龙飞紫云。
　　手持五帝伏魔印，霓旌羽仗朝太清。
　　亲受混元皇帝劫，浮驾万鹤下红尘。
　　芝饼一憩仙韶响，千骑屯空驱火铃。
　　昭阳官中夜月丽，楼殿帘幕风泠泠。
　　明皇梦裹与神遇，乃知九天使者名。
　　浚晨辈出明光殿，宣谕百辟闻且惊。
　　玉殿再设香花席，羽盖琼轮泛杳冥。
　　忽聆青乌呜一声，举首天际瞻群真。
　　风雷震吼云气腾，麟车凤驾森不呜。
　　三十六官散天花，千官罗拜如云崩。
　　开元天子一稽首，翠葆深守语如纶。
　　传言太上爱黎庶，遣使廉访游八弦。
　　九天九地万品汇，尽我掌握令枯荣。
　　庐山西北地可庙，千岁之下崇香灯。
　　言终奄忽入空碧，诏遣独孤老守臣。
　　殷勤天使捧金币，营建宫庙福生灵。
　　一夜无风水自溢，千章和梓飘山根。
　　市妖运斧山灵奔，明年秋风咚落成。
　　万家共结莲花会，龙楼凤阁插天星。
　　寥寥五百春桃花，落花流水洞天春。
　　我来灶相九顿首，神霄故吏问山人。
</div>
    <div class="pagination">
<a href="灵山太平兴国官采访真君事实_page2.html">上一页</a><a href="灵山太平兴国官采访真君事实.html">1</a><a href="灵山太平兴国官采访真君事实_page2.html">2</a><span class="current-page">3</span><a href="灵山太平兴国官采访真君事实_page4.html">4</a><a href="灵山太平兴国官采访真君事实_page5.html">5</a><a href="灵山太平兴国官采访真君事实_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
