<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 91 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 91 页/共 133 页</h1>
    <div class="content">　　五帝幕西一。
　　夫五老上帝主人天功过之录，证质斋功。古斋在五方案上，广成仪令就三师位北，别张帐幄，设圣像几案如法。
　　天师幕东二。或云西二。
　　正一天师为三天法主，乃出法之师，应有斋修，皆当关启，张帐幕几案如法。
　　三师幕西二。或云东三。
　　经籍度三师为开度之宗师，资存念之首，敷蒇如法。
　　三官幕东三。或云东二。
　　三官大帝主三元考校之籍，证录斋功，敷蒇如法。
　　监斋幕西三。
　　监斋法师为灵宝斋法之主监，临斋事敷陈如法。
　　右六幕随地阔狭为之，列於玄坛左右。按古仪五帝在五方，案上广成科令，就三师位之北别设，与玄师相对。如此、则玄师居东一，五帝居西一，天师居东二，三官居东三，三师居西二，监斋居西三，悉从广成。古科则三师不居天门。又有正一三师幕，此乃龙虎正一宗坛，尊崇祖师之义。而田先生从而行之，却添正一三师幕，而经籍度师居天门也，实非古科。况以灵宝法合从古也。如窄狭处，不必逐幕铺设，当东西二向各列一幕，却以幕帝之属，於一幕之中隔为三慕，设三香花案如法。遇有参谒，并当中相通行事。若如此，则东一幕移玄师居中，天师左，三官右。西一幕五帝居中，三师左，监斋右。盖三幕并为一，则当以中为尊，而左右相次也。
　　靖室
　　高功行持书篆符箓之所，中列天真皇人，黄箓真宰，符箓中典箓灵官等，供具如法，於预告日先次铺设。
　　诵经堂
　　中设三清三宝之位，香花如法毕陈，临斋之期，率坛官逐日於此转诵经咒睿号，事毕具疏宣忏。
　　十二堂陛
　　夫建大斋，当先建十二堂陛，召集高仙真灵，建斋行事。且十二堂者，一日青华之堂，二日神虎之堂，又为聚魂府，三日纠察堂，四日精思堂，五曰冥官堂，六日监生司，七曰天医院荡秽所，八曰受炼司，九日黄箓院，十日受生案，十一日五道都府，十二日通章司。又有监临所监坛所，官将所受度堂，普度堂，各有官将名位，行遣仪制，悉遵法式行之，此乃分司治事。
　　青华救苦堂
　　凡受词之始，名为立誓投诚，舍金赎亡者之罪，求哀拔度。高功备词，入靖室写通天救苦表，如拜章法飞神上表，预祈恩霈。先立青华之堂，中设青玄上帝，供仪一一具备。次扬青玄宝旛，以青缯造之，长四丈九尺，用脚九条，各书九龙符命，中央一条，周回八条，凑成宝幢。按九州分野，申飞龙骑吏，虚空鉴察，应感灵司。焚九龙符命九道，赦九州分野。焚开坛疏，挂门迎大榜，发预告文字如式。堂之中安碧落空歌图，每日焚香诵救苦颂，至期开坛，九时行道而朝礼之。则天尊慈悲，寻声赴感，立降玄坛，而施救苦之心矣。
　　九朝吟救苦颂　焚碧落空歌符
　　佩魔王之章
　　青玄救苦颂三首
　　天尊发愿大慈心，救苦方方化善因。
　　五岳四司皆禀命，酆都地府尽停刑。
　　真符告下咸蒙赦，童子传宣赦罪人。
　　元始化身真妙相，度人无量道方成。
　　二
　　天尊誓愿度众生，说法端严坐宝林。
　　狮子九头分瑞相，慧光一照廓幽阴。
　　刀山剑树皆摧折，火翳风雷悉罢停。
　　大惠大慈无量力，酆都地府尽瞻闻。
　　三
　　天尊慧力拯阴灵，救苦寻声破铁城。
　　弘济无垠随愿度，光明普照达幽肩。
　　惠风扇处炎相灭，法雨沾时发朽荣。
　　无量慈悲成救度，亡魂俱得面慈尊。
　　神虎堂聚魂堂
　　凡建大斋，於预告之后，或审奏之时，或建斋之日，前期於艮户卜一室，立神虎聚魂之堂，中置神虎圣位，摄召官将，香花如式。堂之左右，以新土立阳耀通关坛於左，阴灵摄魂坛於右，方圆各三尺六寸，打令匀净平正。坛中立监狱使者位牌，仍以雌雄二印，安阴阳二坛之心。备玉札关牒文檄，仍以彩画三使者形及符，又逐一具受度亡魂姓名，甲状一一周备，如期行事，如法存神，步罡召将，请圣点酌，三献宣告玉札符牒。依式以剑画阴阳二坛，堂之中立八门聚魂坛，相去八尺一仞地。坛心安水盆，浸铁迹台光宝章，中安召亡罡，左立铁迹旛，右立宝光旛。遇召亡阳人，以铁迹招之，阴人以宝光招之。香卓上安净水香花，并安监引童子符及神虎诸符。立坛毕，方发玉札甲状，焚符，存用指挥官将摄魂赴坛现迹，并如本法咒诀行持。毕发遣官将，噀水，以玉札使者甲状关牒，同钱马焚之。次封闭堂门，勿得令人物出入。门外以榜约束将吏，至期召亡。毕以追魂现形通现通幽通语等符，先用西流水沈在坛了，此时却取水喷噀坛之四面，一切魂识立见真形，与生人通言语，历历可问，不宜悲泣，若欢喜尽现其形，沐浴朝参，受食听戒传符讫。绿炼度日远，恐亡人怕生人阳炁，散乱阴魄。再以旛引归聚魂坛，开死门入遇。起灵受炼，开生门出。坛式符篆咒诀行持，并见神虎集中。
　　纠察司
　　夫置此司，盖欲昭揭宪章，纠弹愆失，警坛众斋官。欲其恪守规范，毋障斋功。中设五师三官之位，香花供养，正斋之日先立之。兆谒奏点酌，请圣宣疏，进钱马如式。
　　九朝弹纠　焚降真召灵符
　　精思堂
　　凡开坛岁事，此室为先。又曰静默堂，存真堂。盖欲坛官整肃威仪，安神定志，一念修为二无诸妄想，登坛出入，不可暂舍。中设高座，供养真师，列斋法祖师之位，及高座几案，高功居之，六职众官以次两旁排列，宜先立之。
　　九朝讽天童经焚召飞天神王符
　　飞天神王咒
　　洞玄宗先，灵枝之元。太一左史，御炁非烟。雍雍侃侃，衮服飞仙。一瞬十极，总御万天。阿褴那易，婆泥昙延。远落那顾，厥沦孛连。乘命五晨，侍令侍坛。为宣化度，如律如编。
　　冥官堂
　　凡建斋未破狱之先，当设冥官醮，如阳间狱吏之比也。先立此堂，中设青玄上帝，左右列东岳、酆都、十王、冥府案橡，香花如式，至期设坛，依科行事。
　　九朝讽救苦经　焚十方救苦天尊符
　　监生司
　　夫普度大斋，广济沈魂。其中如有生存怀孕，胞胎不解，子母禾分，或子存而母亡，或子母俱亡，似此之徒，何缘解脱。当先奏闻九天生神大帝，申闻九天监生司仙宰，正斋之日，立监生司。兆先诣司，请召点酌启祝。俟召亡赴幕，请上圣监生，斯可临坛受度。安监生真文於案上，使亡人见之，自然百骸流光，攘部尸秽之光矣。
　　九朝焚已生未生符　十天玄化符
　　荡秽所
　　凡受度亡魂，其有产亡之者，沈堕血湖，形骸秽浊。虽赖天恩曲赦，得赴玄坛，血殗未除，何由受度。又有男女魂众，或生前受疾，痈疽脓血，王法诛夷，刎缢刀兵，杀伤屠戮，虎啖蛇伤，似此之者，皆是带血身殂。欲赴天医监生，合先荡秽。宜先请降官史，至期建立此司，请圣屯驻，点酌讽经。候摄亡到司，焚符运化，为荡秽血，方可监生医治。
　　九朝焚净天地符　清神符
　　天翳院
　　契勘亡魂，内有存日受诸病苦，盲聋喑哑，跛痾拳挛，王法刃兵，水火刎缢，虎狼蛊毒，雷诚刑亡，陷阱杀伤，碎身殒命，一切形相不完，致於产死腥血，交流子母未解者，当先请降天医。下临，救疗亡魂。兆先立司幕，预请天医官宰，俯降灵司，依仪安奉。候召亡至司，兆以符咒运用，请天医拯治完全，俾令返本还元，赴坛朝真听法。
　　九朝焚召天医符
　　召天医咒
　　北帝之上，隐元之傍。天医使者，下济黄房。拯治亡殁，体净身康。承符而召，急急赴堂。准上帝律令。斗诀，天门炁。
　　受炼司
　　广成古科，无炼度之仪。近世此科方盛。或别立一处炼度，与道场了不相关。又有於道场中上帝前行事，又有对上帝前行事，廊筵相对，只加设炼度官将，仍设木公金母九天诸位，道场中皆已有了，故不别设。既无定式，今当遵行师训，於道场中左右列炼度将位。次设醮行科炼度，或别所设之。却於中间立上帝圣位，兆先依式建立，至期引魂赴司，行水火大炼也。然古者朝奏之规，以坛为重。今既立坛行事，岂宜别设。稍稍碍理，所炼度阴魂，诚为难事。所资者析告真灵，请降二炁。符乃召炁之信，咒乃天中之音。然后运一己之神炁，合二象之生津。炼化枯骸，形神俱妙，其可他取乎，此本科之意也。
　　九朝焚盟真玉匮度魂韩君真箓
　　召炼度司官君咒戌亥午诀
　　金晶一化，绿霭散陈。玉司官吏，荡质炼形。急急如元始上帝律令。
　　黄箓院
　　九朝焚九幽赦罪超生金箓
　　召黄箓院官君咒
　　元景飞光，敡奔上清。三元箓使，立降无停。升度善功，耀发幽冥。上帝有敕，升济通真。急急如虚皇上帝律令。
　　中文，东炁，存官君千万人，金甲黄衣，功曹上吏，乘云下降。
　　受生案
　　九朝讽得道经　焚回尸起死符
　　五岳破幽引魂符
　　五道都府
　　九朝讽中篇　焚太一玉帝托生箓
　　通章司
　　凡拜奏宝章，须仗从事灵官，责捧引进，上达宸廷。兆先立此司，中设三天门下诸灵官圣位，依仪安奉。候登坛拜章，并於斯设灵官醮，然后上章。
　　九朝讽天童经　焚开天符
　　召九灵飞步官君咒
　　光腾万化，飞步三天。阳晶洞华，正阳自然。玉文视对，玉府飞仙。急急如上帝敕。巳文东炁。
　　官将所
　　开坛蒇事，威禁森严，拜表上章，腾词奏彻，颁符度箓，请命祈恩，皆官将之所宣行，与夫坛场内外合干事务。人物触犯，一切不祥。凡有违碍齐功者，亦由检察也。兆先建立神司，关召将吏驻札，专切监临，明彰报应，历关恳愿，通达斋诚，接引亡灵，赴坛受度。事毕言功迁赏依式罢散。
　　焚召赫奕万神符万司如意大将符
　　灵宝诸司官属符召三界万灵符
　　召万神咒
　　晶晶灵灵，炁化真灵。虚皇总炁，普降宸廷。神升炁降，炁合真精。急急应吾召，急急应吾声。急急如玉清上帝敕。
　　右召役，并同发正奏用。
　　监坛监临所
　　夫建坛之所，无非尘俗之区，有诸妖氛故炁，及不信大道凶顽之辈，荤酒喧哄，干犯坛禁，孰能御之。当於外门左右，敷列坛场，专。请威神城隍庙貌，及高功本法随宜合用官将，同共屯驻，斓卫禁坛，监盟斋事，惩戒轻忽，斥逐不祥，祇奉帝真，证明开度。使人往来起敬起慕，无阵斋功。事毕言功如式。
　　焚监坛所符　召灵宝监斋坛诸神符
　　里域司
　　凡关召敷奏。传感上玄，故建斋坛土地为首。宜设位过对坛前，或在坛之西，列城隍土地里域正神，香花崇奉如式。或合监坛官将作一所，亦可随地阔狭施设可也。
　　焚召土地符
　　受度堂
　　凡斋主建斋，迁技九幽，先须洗涤玄祖。当对坛所，设九祖七玄及系荐亡灵之拉，齐撰奉供，逐一具备。杜广成科令立於东南上，或就别室亦可。不宜执着。俟召亡朝真毕，引灵受食受戒之后，炼度毕，方彻之。
　　普度堂
　　凡普度幽魂，於催申日建茭郭立四门，白茅盖顶，青、幕四向，近郊、野外、近水际为之尤妙。四面作城土，朱染画令匀，中作台要二层，用物迭一台，中安水盆，浸铁迹台光宝章，中安斛，立六道孤魂之位，四门饭食酒果肴馔，一一铺陈。
　　宗旨曰：兆立茭郭，先须酒净，存身为元始，面东立乘紫云，吸青炁，握玉清诀，手执旖，三召丁罡立，念现，旋行绕台，歌斗章，引魂逵四门转三匝，沐浴化衣。再巡门从西入，面天尊朝礼毕，立旛於中，焚符解秽，召将弹压，方依科施斛告戒。兆默运玄元始三炁，结交氤氲，如金玉光明，变食存用，如法科毕。传符未要送灵，且仍然就内供养，直侯起灵炼度，再往茭郭四门召出。东弗于逮，南赡部洲，西瞿耶尼，北郁单越。
　　上清灵宝大法卷之五十五竟
　　经名：上清灵宝大法。原题宁全真授、王契真慕，出朴南宋。系宋元符篆道派道法总集之一。凡二十七门，六十六卷。底本出处：《 正统道藏》 正一部。
</div>
    <div class="pagination">
<a href="上清灵宝大法（宋）_page90.html">上一页</a><span>...</span><a href="上清灵宝大法（宋）_page86.html">86</a><a href="上清灵宝大法（宋）_page87.html">87</a><a href="上清灵宝大法（宋）_page88.html">88</a><a href="上清灵宝大法（宋）_page89.html">89</a><a href="上清灵宝大法（宋）_page90.html">90</a><span class="current-page">91</span><a href="上清灵宝大法（宋）_page92.html">92</a><a href="上清灵宝大法（宋）_page93.html">93</a><a href="上清灵宝大法（宋）_page94.html">94</a><a href="上清灵宝大法（宋）_page95.html">95</a><a href="上清灵宝大法（宋）_page96.html">96</a><span>...</span><a href="上清灵宝大法（宋）_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
