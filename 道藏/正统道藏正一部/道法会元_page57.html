<!DOCTYPE html>
<html>
<head>
    <meta charset="UTF-8">
    <title>道法会元 - 第 57 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 57 页/共 361 页</h1>
    <div class="content">　　申东岳　蓬玄太□宫
　　东岳天齐大生仁圣帝殿下，伏乞
　　指挥告下贵府七十五司，二十四狱，及移文四岳九州洞天福地、惶司里社、祀典神柯，但干考治拘囚之所，咸令同地府结。
　　申　天符大明宫
　　天符都天线管金容元帅大帝殿下，伏乞
　　指挥告下宪府温司、曹局主宰、岁分行化一切神威，咸令照应。同地府结。
　　牒城隍
　　元始一炁万神雷司
　　照会当职贯隶某处焚修，即日据诚伏念某，同前，臣增益道缘等因，为此除已徧闻
　　高厚，希恩照应开度外，合行牒请
　　照验前件事理，於即日及於每月祭炼之日，预行移文下所属，咸令知悉，先为开宥当职祖宗父母眷属师资、历劫种亲已灭度者，或滞幽关，
　　咸令超度。仍於各处军阵战场，山源水际，幽林墟落，村野溪港，深僻去处，刷集诸类孤魂滞魄，劫亡苦爽囚徒，或有负冤仇怨，及山川竹木水石精灵，坛社祠庙鬼神，精魄等众，伺候开坛。祭炼之日，专差官吏管领赴坛，承功超化，毋致违误，懋积神功，同膺
　　道渥，须至牒者。
　　右　　牒
　　某府城隍之神
　　照验。故牒
　　年　月　　日牒。
　　具位　　姓某　押。
　　札县隍
　　元始一炁万神雷司
　　当职同府隍至开度外，合行札仰
　　照验，即为行下所属镇场乡坊里巷，香火神祠一切去处，咸令知委，先为开宥，同前结。
　　道渥。须至札者。
　　右札将某县城隍之神，准此。
　　年　月　日札。
　　具位　　　　姓某　押。
　　牒徐符使追摄
　　元始一炁万神雷司
　　照会当职同前府隍。增益道缘等因，为此除已徧闻高厚，希
　　恩照应开度外，合行备牒，靖
　　照验，即为会同申虎#2何乔二大帅追摄等神，徧诣十方三界无极神乡，天牢地狱，酆都泉曲，硖石血湖诸道诸狱，水府雷霆，岳府宪治，城隍里杜，但干考治拘囚之所，及本境所有战阵军场，效陵丘野，一切去处，追摄九幽五道滞魄沉魂，产死劫亡，囚徒苦爽，四负冤债仇怨，山川竹木水石精灵，坛社词庙鬼神，滞魄等众，一发管领，的於今宵，及遇每月开坛祭炼之日，预期前来，近地屯集，伺候摄召，部卫赴坛，承功受度。仍烦关集法箓诸司官将，炼度天医神员，一合来下，协赞行持。祭炼事毕，同火铃威雷浮光刘天君护送魂爽上升
　　南宫，式弘济度之功，上广
　　清微之化。懋积厥德，同证
　　仙阶，务在
　　感通，毋致违悮。须至牒者。
　　右　牒　上
　　龙天飞元摄魂徐符使
　　照验施行。谨牒。
　　年　月　日牒。
　　具位　　姓某押。
　　递关
　　元始一炁万神雷司
　　照会当职同前。增益道缘等因，为此祇事之初，未敢自专，修具奏申文状琼书家书几缄，上诣某宫投进，公牒几角，诣某神前通落，合行关请
　　使职部领三界直符四直功曹，操捧上达，
　　请祈
　　恩命，颁下施行。毋违公誓之盟，以广
　　清微之化。须至关者。
　　右关
　　九天捷疾焚炎杨符使，同三界四直功曹使者，土地里域正神，准
　　教奉行。谨关。
　　年　月　日关
　　具位　　姓某押。
　　每月开坛祭炼日催追牒
　　元始一炁万神雷司
　　照会当职贯隶某处，建立某坛靖焚修，尝於南宫开度之辰，月涓三日，恭依
　　清微龙天通明大法，祭炼法界诸类孤魂滞魄、冤债鬼神等众集福，上资宗祖父母，眷属男女，历劫种亲，师资姻友，同臻快乐，早证真常。次为当职忏洗罪愆，解消业障，资扶眷累，增益道缘等因，除已徧闻
　　高厚，请
　　恩照应施行外，慈以某月某日，恭依大法，摄炼孤幽，所合备牒，请
　　照验，速为誊诚上告
　　东极慈尊，
　　清微历代师其#3请降
　　洪恩，会同神虎大圣，追摄等官，徧诣合属拘魂考校去处，及山陵丘谷，城道郊墟，水际河源，战场军阵，追摄五姓男女孤魂滞魄，劫亡囚徒苦爽，山川竹木水石精灵，坛社祠庙鬼神，幽灵等众，一发管领，的於今日夜前来本坛，承功受炼，各遂超凌。仍烦关集
　　上清神烈阴阳苟毕二雷君，玉清主水火王赵二将军，天医官属，监生神员，本佩法录诣司官君将吏，城隍里社合干等神，应时来下，协赞行持。祭炼事毕，同九斗阳芒火铃威雷大将浮光刘天君护送魂爽上升南宫，庶俾幽沉均承生化。上广
　　清微之教，式弘
　　济度之恩。专俟感通，毋致违误。须至牒者。
　　右牒请
　　龙天飞元摄魂徐符使
　　照验，依应施行。谨牒。
　　年　月　日牒。具位。
　　道法会元卷之三十五竟
　　#1『狐魂』当作『孤魂』。孤魂，道法中常见。
　　#2『申虎』当作『神虎』，神虎何、乔二元帅系灵宝法中神将。
　　#3『师其』当作『师真』。他处皆作师真。
　　道法会元卷之三十六
　　正一灵官马元帅大法
　　主法
　　祖师九天司命清真紫虚魏元君　华存。
　　宗师金阙昭凝妙道保仙祖元君　舒。
　　帅班
　　都天罡主正一灵官横天马元帅　□，
　　青面朱发，白蛇冠，三目，金甲绛袍绿靴，背火瓢仗剑，白蛇从后。
　　冲天云令威光大将马元帅　充，
　　青面，金甲，绿衣皂靴，执斧。
　　此帅乃天中正一之神，在人为心。以我心官，统天之灵，妙用难迷。
　　召法
　　先剔南斗一座於空中，存斗口中有一轮红日，大如车轮之状，中有一字。手掐三局：
　　唵吽咤灵魁摄子午斗，
　　唵□□咤降灵摄丑未斗，
　　唵通天咤灵吽摄寅申斗。
　　飞去冲破日光，中有灵官现，与我天目金光相射分明，念密咒曰：
　　一炁七徧。
　　以鼻吸来，以唵字闭口取心炁相合，呵出香上，俨然如对，厉声咒曰：
　　仰启灵官都元帅，上清雷音不动尊。
　　显应横天号五郎，急捉三界邪魔鬼。
　　冠缠白蛇威赫奕，臂生金色势巍峨。
　　三头磊落现神光，九目辉华腾煞炁。
　　雾锁蓝身高太华，风飘朱发散丹霞。
　　手持宝剑气芒寒，坐跨赤犀声哮吼。
　　撼动帝钟天地震，铃摇玉戟鬼神愁。
　　法印照处日精芒，神箭射时流星落。
</div>
    <div class="pagination">
<a href="道法会元_page56.html">上一页</a><span>...</span><a href="道法会元_page52.html">52</a><a href="道法会元_page53.html">53</a><a href="道法会元_page54.html">54</a><a href="道法会元_page55.html">55</a><a href="道法会元_page56.html">56</a><span class="current-page">57</span><a href="道法会元_page58.html">58</a><a href="道法会元_page59.html">59</a><a href="道法会元_page60.html">60</a><a href="道法会元_page61.html">61</a><a href="道法会元_page62.html">62</a><span>...</span><a href="道法会元_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
