<!DOCTYPE html>
<html>
<head>
    <meta charset="UTF-8">
    <title>道法会元 - 第 89 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 89 页/共 361 页</h1>
    <div class="content">　　具位臣姓某奏为入意。臣领词虔切，理难抑违，除已拜贡紫皇上道心章，奏闻昊天帝陛请恩施行外，恭遵元降，进呈三境伏魔心章上闻者。
　　空五寸篆符。
　　右章泄自太虚，流布三界。臣谨谨再拜上奏神霄九宸上帝御前。恭望天慈，允臣奏恳，即赐恩命，降付省府，宣告九府诸天台馆府阁，行下九天三界。同前结尾。
　　申雷霆九司上冲和妙道心章
　　具位姓某照据入意。领词虔切，理难抑违。除已章奏昊天宸陛，请恩施行外，谨遵元降，拜进冲和妙道心章上闻者。
　　空五寸篆符。
　　右章泄自太一虚，流布三界。谨再拜上启雷霆九司真君圣前。恭望圣慈，允俞所请，即赐保奏宸廷，请降，恩命，告下三界，昭示十方，赦宥某一切罪愆，区分人鬼。旨命上清神烈阳雷神君苟留吉，阴雷神君毕宗远。同前结尾。
　　笺魏元君引进
　　具位臣姓某谨据入意。臣领词虔切；理难抑违。以今修具章奏二方函，敢乞师慈！转闻泰玄都省，特赐誊奏昊天金阖玉皇大天尊玄穹高上帝玉陛下。高上柠霄玉清真王九宸上帝陛下。未敢自专，谨具笺状，端拜上启祖师高元宸照法王清真紫虚元君道前。
　　恭望师慈，俯念宗枝，垂怜末学。或恐奏笺谬误；语句无伦，行列不端，不合玄范，就乞哀怜，削治正定。必使上合天心，毋令遣却。仍丐不以他类章奏进达，敢析速应。请颁敕旨，降付由赛院厂，行下九天三界，三官九府，五帝四司，宪治洞天，冥司岱岳，城隍里社，合属枚司，咸令照应。特与某检前生今世之姓名，赦故作误为之罪业。斡旋星运，解释冤憎。超度先亡，区分人鬼。
　　赐降先天道黑雷火金光，差委上清神烈阳雷神君苟贸吉，阴雷神君毕宗远，九斗阳芒流金火铃大将刘明，天罗神赵章，地网，神律玄，五方天丁力士，十方护法神王，本佩法箓中官将吏兵，前诣受害之家，上张天罗，下布地网，周匝禁制，把断方维，毋致遁逃，严加扑捉。为害诸类神鬼魍魉妖精，无分大小亲疏，一体牢固拘集，摄赴雷司，依律考治。如是本家业债冤亲，枉亡滞魄，就便起离。务令人鬼区分，妖邪绝灭。家庭清肃，人物安宁。患体顿瘳，寿年永固。上广清微之化，以弘好生之功。干冒师严，下情不胜惶悚之至。谨启。
　　年　月　日具位臣姓某上启
　　谨　　　　　　　　　　遣
　　九天捷疾焚炎符使杨杰操捧
　　上　　　　　　　　　　达
　　可漏式
　　祖师高元宸照法王紫虚元君道前具位臣姓某谨内封
　　方函式
　　笺　状　上　诣
　　具位臣姓某谨外封
　　高元宸照宫进上
　　家书上宗师
　　具位嗣扩系#2姓某即日稽首再拜，书上宗师金阙昭凝妙道保仙元君幕下。某草芥微生，雷霆小吏。上叨接引，护侍班行，夙夜兢惶，无由补报。某今据入意。除已章奏昊天宸陛，请恩施行外，重念某德薄任重，过着功微，不足以感召真灵，斡旋造化，非资启迪，曷遂显扬。谨具家书上闻，伏丐师慈，俯念宗枝，垂怜末学，即赐转闻省府真司，保奏帝庭，请颁敕旨，宣谕上清神烈阳雷神君苟留吉，阴雷神君毕宗远。同前结尾。
　　符檄城隍
　　元始一炁万神雷司
　　本司恭准元降道旨，玉符所至，万神奉行。今为入正意。当司得此，除已飞奏天阙宸陛，徧闻省府真司，希恩照应外，合行符檄告下者。
　　空五寸篆符。
　　右奉符檄，速召某处城隍主者，仰速遵承，行下所隶司局，土主社令正神，本家司命福神，咸令照应。特为见患某检会平日所犯深愆重罪，并体太上宽恩，悉从原宥，开以自新。躬亲统率所部猜兵#3猛吏，合属诸庙神祇，立限今月某日前来本家屯驻，肃清厌秽，迎接雷神。上张天罗，下布地网，周匝禁制，把断方维，毋致遁逃，严加扑捉。为害诸类神鬼魍魉妖精，无分大小亲疏，一体拘集，摄赴雷司，依律考治。如是本家业积冤亲，枉亡滞魄，就便依理诚谕和释，即使起离。务令人鬼区分，妖邪绝灭。家庭清肃，人物安宁。懋显神功，以彰道化。事干紧密，星火奉行。一如玄科律令。
　　年　　月　　日时告下。具位　　姓某押。
　　宗师金阙昭凝妙道保仙元君祖。
　　檄里社
　　元始一炁万神雷司
　　本司恭准元降道旨，玉符所至，万神奉行。今为入意。当司得此，除已飞奏天廷，徧闻省府真司，希恩照应外，合行元降符檄告下者。
　　空五寸篆符。
　　右奉符檄，速召地分所隶土主，里域社令正神，仰速遵承，行下所治，咸令照应。特为某检前生今世之姓名，宥故作误为之罪业。区分人鬼，消释冤仇。躬亲统集所部阴兵猛吏，合干神员，前来本家驻剖，的限今月某日会同城隍主者，一合肃清厌秽，迎接雷神。上张天罗，下布地网，周匝禁制，把断方维，毋致遁逃，严加扑捉。为害诸类神鬼魍魉妖精，无分大小亲疏，一体牢固拘集，摄解雷司，依律究治。如是本家业债冤亲，枉亡滞魄，就便依理诚谕和释，即便起离。务令人鬼区分，妖邪绝灭。家庭清肃，人物安宁。懋显神功，以彰道化。一如玄科律令星火奉行。
　　年　　月　　日告下具位　　　　姓某押。
　　开天符诰
　　元始一炁开天通三界玉符恭准元降道旨，符文所至，三界咸听，万神侍卫，奏入天门。
　　空三寸篆符。
　　右谨上清天阙掌关诸君、准此证应，毋得稽滞，速达帝廷，立希昭报。一如律令。
　　年　　月　　日时告下。具位　　臣姓某承诰奉行。
　　祖师高元宸照法王紫虚元君魏。
　　递牒
　　元始一炁万神雷司
　　本司今据入意。仰仗神威，速为赍捧紫皇上道心章一通，三境伏魔心章一通，笺状一方函，谨上诣高元宸照宫请进。冲和妙道心章一通，家书一通，上诣雷霆九司真君圣前金阙昭凝宫进呈。符檄二道，前诣某府城隍主者前，土主某庙主者前投落。元始一炁开天通三界玉符一道，告闻天阙掌关诸君，三界主者前请进。
　　守待恩命，颁下施行。凡历云程，严加防护。若有妖魔遏截者，就便摄赴近司，依律究治，以明天宪。次烦会计雷霆主令大神邓天君，正令大神辛天君，行令大神张天君，神烈阳雷苟天君，阴雷毕天君，下赴行坛，奉行符檄，督勒雷霆，收捕妖邪，显扬道化。事干利济，非比泛常，星火奉行，立俟昭报。须至牒者。右牒请九天捷疾焚炎杨符使，详事施行。谨牒。
　　年　　月　　日牒。具位　　　　姓某押。
　　诏檄张天君
　　元始一炁万神雷司
　　本司恭奉
　　太乙诏命应天玉符，所至万神咸听，雷霆奉行。今据入意。以今再行号令，立希昭报。
　　空五寸篆符。
　　右仰雷霆大神张某，疾速承传
　　太乙诏命应天玉符，只今催督元承差神烈阴阳苟、毕二大天君，九斗阳芒流金火铃大将刘天君，天罗地网大神，五方天丁力士，十方护法神王，本佩法箓中官将吏兵，一合督勒城隍主者，当境诸庙神祇，本坊土主，里域社令正神，本家司命福神，即刻承符应令，前诣受害之家，上张天罗，下布地网，扑捉为害诸类神鬼魍魉妖精，无分大小亲疏，一体究治。庶使人鬼区分，妖邪绝灭。家庭清肃，人物安宁。懋显神功，以彰道化。事干利济，非比泛常，不得违悮，星火奉行。急急准太乙天君敕令。符到奉行。
　　年　　月　　日时告下。具位　　　　臣姓某承址叫奉行。
　　太　乙　大　天　帝。
　　诏檄辛天君
　　元始一炁万神雷司
　　本司恭准
　　太乙诏命应天玉符，所至雷霆奉行。今据入意。除已章奏昊天宸陛。牒差神烈苟、毕二雷君，承符究治收捕妖邪外，已於某日颁行太乙诏命应天玉符，委请雷霆行令大神张天君，檄起雷霆，收捕邪鬼，今则未臻应感，益见猖狂。所合再行号令，立俟昭报。
　　空五寸篆符。
　　右仰雷霆正令大神辛某，承传玉帝诏命应天玉符，即令催督元差雷霆行令大神张天君，神烈阴阳苟、毕二天君，九斗阳芒流金火铃大将刘天君，天罗地网大神，五方天丁力士，十方护法神王，本佩法箓中官将吏兵，一合督勒所属城隍主者，当境诸庙神祇，本坊土主，里域社令正神，本家司命福神，即刻承符应令，前诣受害之家，上张天罗，下布地网，扑捉为害妖邪诸类神鬼，无分大小亲疏，一体究治。务令人鬼区分，妖邪绝灭。家庭清肃，人物安宁。懋显神功，以彰道化。事干利济，非比泛常，不得顷刻住滞，星火奉行。如或有违，罪干天律。急准玉皇上帝敕令。符到奉行。
　　年　　月　　日时告下。具位　　臣姓某承拙阁奉行。
　　昊天金阙玉皇大天尊玄穹高上帝。
　　诏檄邓天君
　　元始一炁万神雷司
　　臣恭准元始诏命应天玉符，所至雷霆奉行。昨据入意。除已预先牒差神烈苟、毕二雷君，承符究治，收捕妖邪。次於某日颁行太乙诏命应天玉符，委请行令大神张天君，檄起雷霆，收捕妖邪。又於某日颁行玉帝诏命应天玉符，委请正令大神辛天君，檄起雷霆，收捕邪鬼。今则未臻应感，益见猖狂。所合再行元始号令，立俟昭报。
　　空五寸篆符。
　　右仰雷霆主令大神邓某，承传元始诏命应天玉符，即令催督正令大神辛某，行令大神张某，神烈阳雷神君苟某，阴雷神君毕某，九斗阳芒流金火铃大将刘某，天罗神赵章，地网神律玄，五方天丁力士，十方护法神王，本佩法箓中官将吏兵，一合督勒所属城隍主者，当境诸庙神祇，本坊土主，里域社令正神，本家司命福神，即刻承符应令，前诣受害之家，扑捉为害诸类神鬼魍魉妖精，无分大小亲疏，一体考治，斩形灭迹，裂穴荡巢。务令人鬼区分，妖邪绝灭。家庭清肃，人物安宁。懋显神功，以彰道化。事干利济，非比泛常，不得顷刻住滞，星火奉行。如或有违，罪干天律。急准元始天王敕令。符到奉行。
　　年　　月　　日时告下。具位臣姓某承址关奉行。
　　元　始　天　王
　　牒将宣布号令
　　元始一炁万神雷司
　　本司今据入意。当司得此，检会钦奉混洞女青诏书节文：
　　一、诸鳌神，遇人民修造屋宇，仰即收部下七十二候神将，暂归他方。候工毕事，方还本位。若人误犯而妄加祸患者，针决，流八千里。
　　一、诸正神，不得受民问祷祝，妄兴祸害一徒八年。
　　一、诸正神，非八节妄受民间财物文辟上者，处死。
　　一、诸正神，敕命，血食一方，不能守护境土，妄兴祸害於民者，针决，流三千里。
　　一、诸正神，放纵神鬼邪淫克害其境土方隅之民者、徒八年。故作情意纵放者，加一等。受人财物者，处斩。
　　一、诸正神，凡有邪鬼入其境土者，仰捉缚，具状扣申束岳府收管，违者，徒三年。
　　一、诸正神；受法官文牒，或指挥而不奉一行者，针决。故意违者，处死。
　　一、诸正神，所管界分邻境相接之处，有神鬼为民害者，仰同力追捉，或具状申说，谓以邻境所管界分而挂托者，针决，流九千里。
　　一、诸门神户尉，土地灶神，守镇宅宇，放祟入宅，侵害人民者，与鬼同罪。 
　　一、诸土地等神，与鬼通同作祸者，么处斩。
　　一、诸土地等神，遇人家病苦，而投宁行使司救治，呼召不到，而不宣力者，处斩。
　　一、诸门丞户尉，土地灶神，当常切觉察，不开放鬼入宅，如是侵害生民者，处干常伤人命者，分形。
　　一、诸人死鬼，非死日及追修迁拔而归家者，杖一百。未得托生，常听阴司收管，非八节并天赦日而归人间者，处斩。
　　一、诸人死鬼，往来阳间侵害生民者，处斩。
　　一、诸人死鬼，妄以生前雠隙、复连生人者，处斩。伤人者，分形。
　　一、诸人死鬼，生前自非命死后，注讼生人者，处斩。
　　一、诸人死鬼，生前自非命死，求生人替换者，处斩。伤人命者，分形。
　　一、诸人死鬼，虽有兄弟父母叔伯子侄之亲、死后复连尊长者，分形。复连以下者，处斩。
　　一、诸人死鬼及邪神，妄入生人梦寐中，拘留生民相关者，处斩。见形作怪者，处斩。淫乱者，分形。
　　一、诸人死鬼，克害生人，要求财物者，送入鬼谷关收管。
　　一、诸人死鬼，生前有夫妇之亲，死后常求其亲、或妻死求其夫，相形梦寐者，准前律断决。
　　一、诸人死鬼，生前无知，妄祷形神，已至枉死，死后妄欲生人替换者，分形。及牵连生人，命令邪鬼神追摄者，并与鬼神一例分形。
　　一、诸人死鬼，妄入人家，托为家亲，而实非者，处斩。托为正神者，分形。
　　一、诸人死鬼，欲克害生人而难近，返伤其牛马六畜，杖一百、流三千里。
　　一、诸人死鬼，生前造作冤债，死后经历诸司，大受苦楚者，只得领受，若有妄牵连生人，及未识为，不亲为亲，未有雠隙，以为有雠隙，如此者，阴司并不受理，违者处斩。若受理而追生人者，并各分形。
　　一、诸人死鬼魍魉，於阳间遇法官而不回避者，处斩。若求行司超度者非。
</div>
    <div class="pagination">
<a href="道法会元_page88.html">上一页</a><span>...</span><a href="道法会元_page84.html">84</a><a href="道法会元_page85.html">85</a><a href="道法会元_page86.html">86</a><a href="道法会元_page87.html">87</a><a href="道法会元_page88.html">88</a><span class="current-page">89</span><a href="道法会元_page90.html">90</a><a href="道法会元_page91.html">91</a><a href="道法会元_page92.html">92</a><a href="道法会元_page93.html">93</a><a href="道法会元_page94.html">94</a><span>...</span><a href="道法会元_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
