<!DOCTYPE html>
<html>
<head>
    <meta charset="UTF-8">
    <title>道法会元 - 第 286 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 286 页/共 361 页</h1>
    <div class="content">　　金光咒掌图
　　出金光炁
　　天地玄宗，万炁本根。广修万劫，证吾神通。三界内外，惟道独尊。体有金光，覆映吾身。视之不见，听之不闻。包罗天地，育养群生。诵持万遍，身有光明。三界侍卫，五帝伺迎。万神朝礼，役使雷霆。鬼妖丧胆，精怪亡形。内有霹雳，雷神隐名。屈中指掐住，默念雷讳。唵哼咤哩，雷霆震惊霹雳摄。洞慧交彻，五炁腾腾。以身一登，存祖炁作青红黄白黑五彩交射，两胁而上口内，作一唵声，震开天目，用剑诀出咽炁，存金光五彩炁冲出头上。金光速出，剔午，急作呵炁，以火克之，剑诀收入口中。盖火克金也。覆护。。剑诀，吹出，由师用之。
　　玉神大作用
　　存至功曹，召将。想南方张宿六星现，目一闪，化为二十六铃，又一闪，化为三千六百铃，再一闪，化为三万六千铃，周遍四方。却左手掐巳文，右手剑诀叉腰，须臾以剑诀运转，以炁一吸，自东至南，西北其余不见。大呵心炁一口，聚成一大火球，在正午位，如日初升，内外洞彻，火焰烘烘。却以舌於口中书一火字，既成，呵出，射其球，觉得愈见炎炽。再以舌於口中书一火字呵出，射其球，光明愈洁。再以舌於口中书一火字呵出，射其球，但见金光灿烂，天地烜赫，烟焰烘烘。再念：火铃火铃，金火天丁。绯衣仗剑，速现真形，依前运活诀剔出。仍呵心炁冲之，见有天丁如前服色，立於球中。念三字，心念舌书，手运辰巳午三诀，每一字发一诀，剔出盖上，见得天丁分明。念咒：
　　南极火铃，金火天丁。辰。速离巽宫，已。来降离门。离。辰巳午火火火。疾降真灵。以心为将，以炁为神。午。吾今混合，结化成形。自子运至午。纳之成丹，午勒下子。吐之成神。子逆上午。天亥。地巳。合德，日卯。月酉，藏辉。火急下降，与吾合真。急急如丹霄流金火铃律令。
　　右咒毕，再从酉勒至中，直上午，剔出。次用玉炉一吸入口，纳之绛宫，则天上之火球不见矣。却祝曰：
　　向来出合，悉已周圆。凡遇指使役遣，请天丁疾见威灵，火急报应。摧山倒岳，覆地翻天。万神齐喏，呼圣集仙。敢有诸魔，奉命不虔，截以黄钺，斩以镢天。令持在手，永镇吾权。雷霆元隶指挥下，呼风哨雨千龙行。敢有不顺吾道者，雷斧劈馘如微尘。咒毕，叩齿而退。
　　法曰：若能依此作用，三十六日，八十一日，三百六十日，便可以见飞铃走火，吐纳成形矣。
　　金火天丁，妙用在单符只将，手运为诀足步为罡。凡召时，想张宿，见我心中炁自舌出，呵之巽宫，见六星化为火铃，复为三十六铃，次为三百六十铃，次化三万六千铃。却左手运诀，右剑诀，运转聚其铃化为一火铃，念密咒，变为金火天丁也。密咒三字，此乃天丁之心咒。以目上视，开目想之，存吾心中赤珠内有金火天丁，自其中出，过玉楼度炁关入口，自舌尖出，与外天丁合而为一，次念召咒。
　　天丁炁诀
　　天丁合离卦，内阴而外阳，内金生水，外火生火。治泠病则发笔向离，治热病则发笔向坎，阴病则取震宫外阳之火入符，阳病则取离宫内阴之水入符。火取赤焰，水取金光。皆是水火既济造化也。
　　用符玄变
　　凡书符，平常顺笔，用生炁入符。如治狂邪，逆笔，用煞炁入符，变相馘之。
　　治溺水，发离符，次用坎符下水，仍先用夺命符，顺笔书之。
　　治精怪，艮符。如断绝来路，拎捉扫荡，告示司命，并用艮符，逆笔书之。治血崩，余宫平点，但离宫笔出，下坎宫，笔出上盖。升降水火也。顺笔书之。
　　治气不顺，坤宫顺下。平心定炁缓缓书符。
　　坤兑皆可，顺笔书之。
　　治咳嗽，兑向下。如阴阳不分，差童子女兵各一人，执符剪，分符与服，一次一道。顺笔。治伤塞，看阴阳用。如热坎符，如泠离符。二证不分，剪符与服。顺笔书之。
　　治疟，离符，三段火字。未发时，本日五更初服。桃柳枝各七寸七叶，荆七皮，煎汤调符灰，露过一宿，更
　　初泠服。车字，将发时服下，蛇一段，正发时服，并用前汤服。逆笔。服后或即止，或移地时发轻，皆是符效。或吐或泻，不必疑，可再服全符，即安。仍服坤符，以壮脾胃。顺笔书之。
　　治六畜，兑符。牛坎符艮符离符皆可用也。
　　并逆笔书之。
　　治冤咒，坤符。顺笔书之。
　　治头痛，离符。顺笔书之。
　　治脾胃及肿，坤符，直下顺笔书之。
　　治呕逆，坤符，直下顺笔书之。
　　治万病，坤符，顺笔书之。
　　治恶疮，坎符。顺笔书之。
　　治眼目，非离即坎，随证用，书符咒，至太阳真火，日精元君，存日月灿光，两日皆明。又以剑诀，存为金刀，刮之。顺笔书之。
　　治断后，艮符。咒至火山大将，存一座火山连天至地，塞断鬼神之路。逆笔书之。
　　治心病心风，先用离符，向上逐出邪炁，次用八宫，平炁定心。顺笔书之。退水，用绯纸作旗书符，背书炎火咒，插水傍。坤离符皆可，仍先起风。逆笔书之。
　　退土，坤符。逆笔书之。
　　起风，巽符。逆笔书之。
　　发奏，乾符。顺笔书之。
　　动雷，震符。逆笔书之。
　　祈晴，离符。逆笔书之。
　　祷雨，坎符。逆笔书之。
　　起电，离符。逆笔书之。
　　夺命，用绯纸震符，分作五处，存天丁分形变化，持符五方追魂。却用震符一道，存追到魂魄，吸呵入符，与服。逆笔书之。
　　治癫芟邪杀伐，坤符，於房前烧。仍用绯纸震符，握雷局，叩齿五通，存五方蛮雷起，天丁部领五雷，自巽来，法师吸炁入心。念动雷咒，运局撒入，就呵入符中。存天丁霹雳一声，大震符中。目运三闪，为电至。发符时，念金光咒，青华玉帝咒，吸炁入水中，剑诀，望病方叹之，存金光万道照射，天丁雷神冲去。次退身，叩齿五通，再存五方蛮雷起。第一步剔大，存风起，二步发局，存雷震，三步剔午未，呵之，存火发。逆笔书之。
　　治魈通，坎符，差女兵雷吏去。先用绯纸离符，醋炭，熏邪来之方。次绯纸坎符，告示司命，次离符镇中堂。再用艮符贴艮方。并皆逆笔书之。
　　万病难治，用乾符，存天丁自神霄从天门而下，勑赦罪愆，降炁入符。如久病，忽然精神缓慢。不省人事，可然灯於病人面前，绯纸震符，於影背作用。如病势危急，用震符，与天丁立誓，将一边粘文字前，就病人房前化之，一边於病人影上同绯钱化。次以碗覆之。却三步罡馘击。
　　夺命后未安，震符分为三截，上截打醋炭熏，下截用茅一束，以绯钱烧艮上，存天丁追捉。次用中截，存天丁摄到魂魄，与病人吞服。逆笔书之。保生，兑符。平炁顺笔书之。
　　催生，先用离符，醋炭熏之。次用兑符，向下顺出。背书催生符。平心定炁，起立书符。本难产，以桃仁书符，桃叶煎汤吞下。男左女右持出。顺笔书之。
　　加火，用离符。次就南宫念生神七章，加行火咒，存火焰金光随笔引运，，照耀十方。以逆笔书之。
　　治瘟邪，用艮符逆笔书之。
　　玉符玄奥
　　火焰飞光，玉女雷霆。猛火将军，太微降火。火将推掷，火车飞火。前奔火轮万乘，火兽千群。火乌火马，火布乾坤。炎火帝君，雷火真人。火山大将，风火元君。太阳真火，日精炎君。南极火铃，金火天丁。舌抵上腭，呵炁出笔。各仗火剑，统御火兵。火晶大圣，火铃大神。速烧邪鬼，水不存形#1。赫络绯緂，赫赫阳光。速降真火摄。呵炁出蛇舌
　　上，舌抵上腭出炁。
　　上三火字，续念：天火发，掐亥至申出呵炁一口地火发，申至午出呵炁一口三昧真火一切发。寅至巳午未，就赐巳午未。呵炁一口於此，存火龙万条，火光万丈，光车万乘，各奔入符。
　　次於火上虚书八火字，每一句剔寅午诀念：
　　火官火帝火铃神，飞驾火车乘火轮o 火铃大将宋无忌，南方火德天门神。天雷大将刘忠摄，火焰连天日月昏。地雷大将李用之，收摄万鬼作坑焚。火雷大将周文庆，四大神洲建火城。风雷大将朱永安，真火飞来摄邪精。金睛螣蛇千万丈，吐火万里烧鬼神。朱凤衔火九天来，飞逐邪精无处存。邪精邪祟疾速去，不去核来火裹焚。急急如丹霄流金火铃律令摄。
　　又书一雷字，念雷火真君天信之神咒，握雷局念。却於轮上虚书一忠字，书时吸天中金光炁，随笔呵出，心念紫景青碧神琅玉太丹，手掐剔入。却入意。再书火字八个，念咒，剔寅午诀。雷字一个，念雷火真君金火天丁咒，握局於此想东西南北一下火光火铃雷电火车万乘入符。天丁霹雳一声，大震符中。目连三闪，为电光。口作唵吽吽，音如雷鸣。存天上雷公绯衣，驾火车，自天而降，地下雷公皂衣，驾雷车，自地而出，吾身雷公黄衣，驾雷车，自祖宫天目出，三部雷公合为一火球入符。就出三字呼呵喝，撒局入符。却虚运笔，念运雷咒曰：
　　火轮风急，天地通赤。内有赤乌，飞腾羽翼。遍烧火宅，散满幽极。内外邪鬼，尽皆灭迹。烧鬼为灰，炼鬼为汁。闻吾烧鬼，天丁急出。急急如神霄玉帝律令。
　　大铃炎炽，已。变化八方。亥。万神侍卫，申。永断不祥。寅。急急如丹霄流金火铃律令。
　　勑尔雷神，大集霹雳，震惊风云雷电，万里沸腾，摧山倒岳，灭鬼安人。急急如丹霄流金火铃律令。
　　阳日寅午斗，阴日午寅斗。蛇头虚书天信二字。再运笔，舌抵上腭，呵炁出笔。
　　勑符咒
　　吾佩神霄玉玺，吾行流金火铃。吾有专将张忠，遵行号令精专。不存二心，无为自然。通真达灵，上彻九天，下制万灵。吾行禹步，得道飞升。众人钦仰，身得长生。刀如丹霄流金火铃律令勑。
　　遣将三步罡咒默念
　　风起天门，亥。雷发震宫。卯。流金火铃，西南发冲。未。霹雳前导，火车后从。急急如丹霄流金火铃律令。
　　三九得七之说
　　天三生木，三者木之生数，五炁中则东方九炁，是以登神霄之天，谓音华。故金铃造化，在先天则为青珠。地四生金，天九成之，则九数属金。八卦方性，九紫属离宫，丽也。金火之妙，故后天为赤珠。所以离卦离火之阳，中包一线之阴金。所谓地二生火，天七成之，故七者乃天之火数。八卦中兑居七位，为天中之系西方七炁，正金火之真数。然得七者，非有三九得七，盖三九二十七也。
　　宗师灵素日：神霄一炁分三，三炁成九。故二九而得七也。
　　神霄真王宝诰
　　神霄玉清境，华景秀玉宫。满月妙冰姿，碧玉翠鸾座。虚皇妙法王，一炁真元始。圣师上灵通，化文慧智德。应念垂慈，高上神霄玉清真王，长生万寿玉天上帝，金容玉相统天元圣天尊。
　　道法会元卷之一百九十九竟
　　#1水不存形：疑当作『永不存形』。
　　道法会元卷之二百
　　金火天丁凤炁紫书
　　告斗行持
　　法师凝神定虑，炼朱墨纸笔，咒曰：
　　俱知帝赊苏咤呵喏嚼咤乌都咤俱耆咤波赖帝咤耶微若咤乌耆咤俱啰帝咤耆摩咤诃。急急如律令。
　　神霄玉清，揉玉炼金。金童结篆，玉女绣文。光明洞照，鬼哭神惊。大魔降伏，恶魅分形。乾坤安镇，正道兴行，吾今书符，物物长生。敢有拒逆，霹雳一声。急急如高上神霄玉清真王律令。
　　结空成篆，真炁自生。赤书玉字，八威龙文。保制劫运，使天长存。治病斩邪，万生安宁。急急如丹霄流金火铃律令。
　　北斗九辰，中天大神。上朝金阙，下覆昆仑。调理纲纪，统制乾坤。大魁贪狼，巨门禄存。文曲廉贞，武曲破军。
　　高上玉皇，紫微帝君。大周天界，细入微尘。何灾不灭，何福不臻。元皇正炁，来合我身。天罡所指，昼夜常轮。俗居小人，好道求灵。愿见尊仪，永保长生。三台虚精，六淳曲生。生我养我，护我身形。
　　□□□□□□□□□急急如律令勃。
　　咒毕，书符。符成，仍以前咒勑之。
　　灯坛式
　　净灯坛符
　　安镇土地符
　　总召万神符
　　飞步天罡符
　　咒曰：
　　开天通地，使臣长生。彻视三魂，七魄返婴。灭鬼却邪，来致千真。上升太清，与日合并。三魂居左，七魄居右。静定神命，共察不祥。却魔远身，寿命安康。急急如律令。
　　召日直符
　　召四直答
　　召土地符
　　召素女符
　　召天丁符炁诀如召法
　　役天丁符艮害作用策役
　　建坛符
　　镇坛符青纸粉书四道，安镇四方
　　盖灯符九道
　　盛灯符
　　并念俱脂咒书，一样，只焕□□□□□□□七字。
　　度火符
　　然灯符掐午文，南炁入
</div>
    <div class="pagination">
<a href="道法会元_page285.html">上一页</a><span>...</span><a href="道法会元_page281.html">281</a><a href="道法会元_page282.html">282</a><a href="道法会元_page283.html">283</a><a href="道法会元_page284.html">284</a><a href="道法会元_page285.html">285</a><span class="current-page">286</span><a href="道法会元_page287.html">287</a><a href="道法会元_page288.html">288</a><a href="道法会元_page289.html">289</a><a href="道法会元_page290.html">290</a><a href="道法会元_page291.html">291</a><span>...</span><a href="道法会元_page287.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
