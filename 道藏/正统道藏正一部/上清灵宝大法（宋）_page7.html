<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 7 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 7 页/共 133 页</h1>
    <div class="content">　　再拜，重启曰：
　　臣凡骨坚顽，理难升举。幸因师授，使遂飞神。不避诛夷，敢披丹个。入事云云。臣无任祈恩，俟命之至，谨言。
　　再拜，退复元路，还神入顶门。
　　祝曰：
　　吾今朝真，上谒青云。欲使神人，闭债封形。举尔以去，秘诀灵灵。
　　右元纲流演之图，乃梵行诸天之妙也。始於飞神蹑斗，终於谒帝朝元。若能精思按行，出入既熟，证对不乱，可以上章奏事，役使鬼神，以致脱壳升真，混合万炁。炼形之术，朝元之方，莫先乎此。每於三元八节、甲子庚申之日，入靖，焚香，面北平坐，临目，静思凝神定想，炁息绵绵，神风不鼓，耸身出顶，如蝉之蜕壳，升陆空玄，如法行事。自微至着，由想念而成真，则在乎其人矣。
　　上清灵宝大法卷之四竟
　　上清灵宝大法卷之五
　　洞微高士开光救苦真人宵全真授上清三洞弟子灵宝领教嗣师王契真纂
　　修炼吐纳门
　　内朝三景金阙
　　师曰：修用大法，未能洞达天真，威化不备，魔试交攻，神只不钦，所召不感，当内朝三景飞仙分形之道。其法於辰戌丑未四时朝之，先存心中中元司命神，字玄坚，乃中极太一君也。下在脾中玉堂宫，又曰玉房，是太一君偃息之所也。主养兆一身真形炁质。於四时，当叩齿五通，存黄炁满脾，脾上有一真人，如婴儿，衣黄衣。呼之曰：
　　中极玄坚太一真君，某欲得真人神仙黄庭之道。
　　五呼之，同眠，暝目五十息，此中央司命神丈人，下化太一帝君，乃九天天神之父也。治太极宫。知者形不地狱，玉童玉女侍之，役使入万神。常以寅卯午申四时，朝上元太一神君，号南极老人，下在太一宫中，主兆魂魄胞神，命炁胎府之父也。於此四时，叩齿九通，存头上真人入一寸，名太极宫，又号太一宫。存赤黄炁满宫中，炁中有一真人，如童子状，衣绛衣。呼之曰：
　　南极元先太一真君，某欲得神丹长生不死之道。
　　如此九呼之，同眠，暝目五十息。念之九十息止。修之者延年不死，可变化神仙，灭魔试，致真仙。常以子亥巳酉四时，朝下元玄元道母，下在双合宫中，双合乃肾也。对上南极，故号北极。主兆精炁生死，符籍之母也。於此四时，叩齿四通，存肾中有白炁，炁中有神龟，龟上有玄女，青白衣，如姹女，左有司命君，青衣天冠。右有司录君，白衣天冠。呼之曰：
　　下元元辰北极玄道母，字玄妙。某欲得金醴玉泉可饮食者，乞勑司录司命，削某死籍，更注长生，役使六丁玉女，坐致行厨
　　如此四呼之，同眠，暝目念之四十息止。以时不废，日月久行，应感无穷。九年，得补太极仙卿。一年，便有仿髴，役使神灵，所欲无不应心。常念勿妄，独慎其口，克日成仙。乃洞玄三皇帝君所行，实灵宝之密机，亦盟天告师而行矣，当佩服五方内音玉字，依法修炼，造玄入妙，秘之。
　　内诵洞章
　　师曰：三十二天之根，有西元龟山元录，内有丹黄飞玄紫文，空洞灵章是也。故色界魔王章云：我有洞章，正是此文也。
　　飞玄紫文章曰飞玄紫炁凝神根，纲维玉灵总万神。空中郁勃结自然，上有棱层十二传。玉楼巍峨耀景云，流精紫阙带金轩。琼台璋铄绕八骞，中有青金九灵仙。丹皇真母号精延，飞青羽晨缨冠。手执玉节握灵婶，五色命魔对帝尊。把持符籍当生门，咀日嚼月吸醴泉。离罗吐辉炼五魂，内充外溢绛府欣。金光焕焕形正圆，从朔入金色沌沌。惟有开明晓此言，日五月十精北元。克见华盖领仙君，紫炁左回与斗连。历度四七入金门，正是丹皇校万仙。有明此诀加精勤，披形密思每令分。妙景感会得要文，三年当审保长存。九年乘空致羽裙，凤衣轻翔升龙山，俯仰九灵谒玉晨。
　　几修此道，自正月止十二月，一年。每月中取三日、五日、九日、十五日、二十五日，乃一月五次。至日清斋，以半夜后诵咏飞玄紫文一过，仰视西方金门之上，若在人间天阴无光，当於室内，默念内思如法，思紫云自金门左回历斗箕，回绕北斗，竟还金门之上。每令分明。思毕，当心拜紫云四过，叩齿三通，仰心祝曰：
　　天夜朗清，幽虚启真。流云徘徊，金华四骞。丹皇散晖，灵飞紫饼。是夕开陈，清舍校仙。成我上愿，体应自然。结命月华，保年日根。三灵合景，停景龙山。密夜请披，请如斯言。
　　祝毕，便以口鼻，引日月紫云之炁入身，咽液二十八江，止。存身化为玉虚上帝，二十八宿星斗缠络。行此三年，於夜卧之时，别有神真，降体及兆寝室中也。身有紫云，映满一身，九天书名，列字玉清。九年，径证上仙。此无量度人之功，仙道贵哉。学仙之士勉力行之，毋玷於灵宝之道，则幽明仰赖矣。师曰：天有紫云之炁，干於日月五星北斗之分，在其方国，皆有合道之人，得仙之君。如此了候其象自见紫云，便依文礼视。不必须常日也，勤加在意，克得云降，升腾有会也。况紫云黄炁光明徘徊於岩谷，如茵如盖，或赤白黄青紫绛青黄白，或五色云炁，光明四面丹霞者，皆天尊上帝出游在山谷者，有得道之人居也。又宜往此而修炼，或俯昤仰视真人，而会见时，急烧香再拜，陈其心愿，勤而行之，爻见帝尊之容，立致飞升。止可封之於心，不可轻示於人。道泄则灵散，无复成仙矣。如文始三先生尹君侍金阙圣君，为标准也。勉而行之。
　　曰：真中有神，长生大君，元英公子。白元尊神，太一司命，桃康合延。
　　师曰：此二章之中，大洞之道，上道禁经。有《九真中经》，止议长生大君，变化万神。几人之生，太微降炁生人，方始分形蜕胎。自生之后，三万六千神备，而寿至三万六千日，神尽归太微中，则日鬼也。鬼日归也。而一生罪咎，损炁抛神，自取死壤，故有不满天年而夭亡襁褓者，神不全也。神不全则形不固，况小罪折一算，而北斗追取三目之神。大恶灭算一年，则拘去三万六千神炁。一小善则增一算，而三日延生添神。一太功则益寿一年，而三百六十日延寿降神。所以增灭也，此之七神，乃北斗阴神，又曰玄丹太一，亦上道禁典。若知此道，则添神益命，万劫长存。 
　　元尊长生颂曰中元有斗主魂魄，玄元太一七阴神。手握灵旛摄百神，与夺善恶增减形。一算三日除其生，一岁三百六十停。有人知此运七灵，升入玄天开七门。三魂鼓舞合一形，百神惧悦归无沦。欲得此道何所云，元谷火起飞七神。径入身中开玄关，再拜扣搏天地间。回元恶逆除死名，降神益算保生成。可以分形为亿千，可以回骸致天仙。默默内外万物忌，猿马死而阴返阳。此道秘而勿妄传，守之亿劫永长全。刻金列盟奏三天，轻泄永闭於河源。但须守心使石坚，百日神全活根元。
　　召祭身神
　　师曰二人之一身之主，存乎神炁。神炁符合，则通真达灵。神变气凋，祷何能应。况一身灵宝五符秘序，有召神之法，乃万道之首，众法之先，兆宜动行。其法当於甲子本命及月中二日、十六日、晦日，一月五次，入靖，备我心中所好饮食、洁素酒果入品而已。先面东正坐，收心定息凝神，顷时上香三次，叩齿二十四通。阮曰：
　　丹天真人，太一真人，桃康真人，胎光驯。真人，幽精真人，爽灵真人，眉神天云，脑神元老，顶神东玉，耳神娇女，目神' , 英明，发神长寿，鼻神通灵，口神丹朱，舌神丹皇，齿神卫士，喉棒虎贲，肩神郁灵，手神魂阴，心神陶陶，肝神临临。肺神祝祝，脐神玉灵，胃神阻阻，脾神裨裨，肾神漂漂，胆神获获，丹田神藏精，大肠神托托，小肠神梁梁，肠神穷英，腔神阴阴，膝神区区，腰神孔男，足神天丁力士。呼　
　　之三遍，再祝曰：
　　汝等出吾身中，各各请坐前后左右，自依本位。今日吉日祭把，汝等任意饮食，哺飧醉饱为期。
　　祝讫，存神如己者百十人，揖让。兆取饮食，随性任量饮食，以尽为法。又曰：
　　汝等既醉且饱，欣乐无极。每遇吉日，祭召即至。常日之时，勿得离吾。未来吉凶，汝先报吾。知吾身常存，汝等亦存。善有悲忧，汝等亦秋。或有仙药，致之取之，令吾所食，令与汝等长生，万劫变化，为期汝等，即还吾身中，各安所治。急急如律令。
　　师曰：坐知未然，尸解朝元，升仙通真，以此为先。十祭之后，与兆受言。百祭之余，可致神仙，金丹灵芝饮食俱全。泄之一语，折寿十年，自致不灵，慎勿妄传。
　　解结塞死户法
　　师曰：几人身中真炁，与诸天炁合。人以胎生，胞中复受邪炁，与正无混杂。故人身中有十二结、三十九死户。当先解十二结、三十九死户，则人之真炁，上与天通户。解结有经，塞死户有大洞三十九章，雄一雌一回风混合之道。雄一帝君，雌一帝君，乃两目中瞳人也。雄一长四寸，在人之下唇内坐，以听诵经。雌一亦长四寸，在上唇内坐，以听诵经。况人之三田，每田有四结，并十三死户。解结之法，诵解结经，请道父道母之炁，先解下田结去了，次解中田，后解上田。塞死户之法，诵《 大洞真经》 三十九章，请三十六天正炁，自下丹田起，至中田至上田止。逐段请一天真炁，上合三十九天正。炁，归於一身，号日帝一。即是人之真性，归於黄庭。几诵经，先存白炁，次有紫炁，自二手心、二足心及脐心五处出，缠一身满室。以至一天周匝，毕复归身中。
　　混合日月
　　师曰：人之三田，皆有真土。每遇子时后，聚左右二肾真炁，於下田丹元。存如五色，缠络一九，中含真性，以意行十转之法，以意送从羊角而升，直抵泥丸中，真炁混合，复从玉楼降下，留在黄庭，与心炁混合。复运从夹脊而升，循泥丸一遍，复降在黄庭。存黄庭有一天尊如己形，服此真炁，自子午二时，行此法三次。午时以后，却用心火降在黄庭中，想天尊在大火中坐，凝然不动，依坐忘法。
　　归息法
　　每一呼自丹田起，即存其息纳在黄庭，使天尊纳咽。每一吸自鼻入，亦存其息纳在黄庭中，天尊纳咽。几济生度死，一切行事，便出黄庭，天尊居泥丸，合五脏炁，皆在混元宫。
　　默朝炼顶
　　师曰：每日寅午戌三时，入靖，先以诀炼其顶，通其天门，然后变神，乃元始亲授妙行真人、天真皇人，升举之口诀也。秘之。
　　金寅咤丑金辰咤卯大中力中上劝。午出，左年为之。
　　次两手上靖诀，存身为白鹤仙人，法存天门开，有白鹤至，存我身乘鹤，飘飘而升，直至三天之上，见元始顶放九色金光，注入我顶中。次想己身万窍流光，遍照十方世界。毕，然后再乘鹤回治。此乃受元始之灵宝秘诀，如有启告，即俯伏王墀而奏，若上章亦如此法。
　　朝元法
　　曰：平居无事，当居静室，焚香精思,，使神不离身，方可飞步朝元。朝元之法，存上中下三田，各有天尊。却存中下二天尊，乘五色云炁与黄庭中己神同，自绛楼而升，直至泥九。存坐三尊，皆在玉局，自己却在玉局前，长跪奏事。毕，却存三境中三尊，乘三色云炁，来泥丸上，与己中三田天尊混合，共成三尊，却存此三尊同成一尊，乘五色云炁，从绛楼下入黄庭住，却行定法。
　　真静
　　师曰：观心之道，须是内观其心，心无其心。外观其形，形无其形。远观其物，物无其物。三者既悟，惟见於空，观空亦空，空无所空。所空既无，无无亦无。无无既无，湛然常寂。寂无所寂，欲岂能生。欲既不生，即是真静。真常应物，真常得性，常应常静，常清静矣。人能如是，然后身得虚无，性回太极，可以接物利人，超几入圣。此是正道，切在行持。自此蹊径，从无入有，行日月混合之法，安养圣胎全备。梦寐之间，与日间无异。方可行持大洞回风之道，得圣身康健，出入自在，然后可畎巡游诸天，瞻礼虚无金阙。
　　夜卧法
　　师曰：凡胜，先展开手足仰卧，后存思五脏。讫却存天尊，在黄庭中凝然而坐，放大光明，十方照耀。当此之时，忘去身心，留意内观原我当来初生之神，如何凝湛，如何日用役使我形，其神如何而寓，他日如何迁神，如此沈思。初觉神识昏昧，少顷心地豁然，觉得四炁宁静，日月垂光，双照玄宫之中，所存天尊分明端坐，更无一点尘翳，历历听得仙宫妙乐，及见世界种种奇异可观之事。但不可着相，怨神流荡，此是本性之明，经中所谓湛然见玉清境也。仍须日月行混合日月之法，可以养本性，贵得阳神强壮，可以倏忽万里。初有本欲之时，须是把定身心，恐身心不定，却成颠风。
　　告终代形遏厄尸解法
　　师曰：灵宝之道，有神通策杖，以制六天鬼神，策役三界万灵。造策杖之法，须择名山福地净域灵坛，用吉日取向阳甘竹一枝，长六尺，通有十二节者，选甲午、丙午、丁卯日，或三月三、五月五、七月七、九月九，将观自上第三节右微曲一曲，於曲凹中上刊日月，下作斗形，於顶中开一穴，入中央守史符。於第二节下开四方四穴，入四方守吏符，以蜡封固。讫下四方，刊十方灵宝亿劫应化天尊号。功成，以黄缯作袋盛之，袋之长短，随杖为之。自初一日为始，依十直日时咒，面五方诵咒，取五方熙吹。仍每夜存思，一年炁足，方可施用。又一法：长五尺五寸，通九节，於第二节左曲，於第三节下四面开窍，入王岳内名符，又实以《 灵书中篇》 ，如佩持修用，则用灵宝五符入杖中。一法杖不曲。受持之法，坐卧起息，常以自随，或不可随身之地，则置於洁净处。受持既久，以杖指天，天神设礼。以杖指地，地祇送迎。指束北方，万鬼束形。指破地狱，亡魂返生。所指灾厄，应指崩倾。久久精动，脱衣盖竹，隐形出入也。几用杖破狱，於第二节下悬一小黄旛，长七寸，旛上书十方救苦天尊符，及十天玄化符。别有施用，如常行佩受，则去旛子。凡施为，当叩齿三十六通，存五帝直符各一人，随五方色服，五帝玉女各一人，侍卫策仗，有五色之光，映流杖上。微咒曰：
　　太阳之山，元始上精。开天张地，甘竹通灵。直符守吏，部卫神兵。五色流焕，朱衣金缨。辅翼二真，出幽入冥。招天天恭，摄地地迎。指鬼鬼灭，妖魔束形。灵符神杖，威制万方。与我俱成，与我俱生。万劫之后，以代我形。是为五解，神升上清。承符告命，靡不敬听。□　右咒毕，引五方真炁，三十六咽止。或以三元八节本命生辰，请无行持，焚香朝礼。或旦旦行持，诵呢，精神不倦，神真现形，杖则载人飞行。功满德就，以杖假形，倏欻之间，成真人矣。夫五解之道，乃五行真无，夺北斗之权衡，脱离死厄，尸解得道，神升上清。
　　木解法
　　每日面东，持咒九十遍，服香汤一盏，存杖作己形，九年可以木解。
　　咒曰
　　文波画乌鱼，波画咖耶，波画三台，波画此日。生身度道，七七功德上升，千变万化，潜身上清，杖化我形。急急如律令。
　　金解法
　　每日面西，持咒七十遍，服香汤一盏，存杖作己形，七年可以金解。
　　咒曰
　　三台生我传法，三台养我逐天，三台护我升仙。通风度尺，断应当义，复形本元。急急如律令。
　　水解法
　　每日面北，持咒五十遍，服香汤一盏，存杖作己形，五年可以水解。
　　咒曰灵龟散炁，入吾杖中。吾有大道，与俗不同。出日入月，驱虎逐龙。去代我化，泉脉相通。急急如律令。
　　火解法
　　每日面南，持咒三十遍，服香汤一盏，存杖作己形，三年可以火解。
　　咒曰
　　朱雀居吾前，吾握造化权。三官护我命，五帝注生全。支波乌神火化，令吾性神两全。急急如律令。
　　土解法
　　每日仰面向天，朝东立，持咒十二遍，服香汤一盏，存杖如己形，十二年可以土解。
　　咒曰
　　元始黄龙，旺在四时。中宫正位，权首施机。主制上司，吾奉帝劫。汝今代吾，以假吾威。。数执十八，戊己之期。急急如律令。
　　五岳内名符
　　青地红书 赤地黄书 白地黑书 黑地白书　　　 黄地白书
　　右五符随方纳於杖中
　　五帝破狱策仗符
　　金 阙 化 身 真 炁 周 流
　　慧 慧 焕 景 金 虎 破 幽
　　上清灵宝大法卷之五竟
　　上清灵宝大法卷之六
　　洞微高士开光救苦真人宵全真授上清三洞弟子灵宝领教嗣师王契真纂
　　修炼佩服门
　　尔时，太上於赤明初年，命天其皇人传授诸天内音真法，安镇万天，立乾坤文，制星辰日月，成立万天，及诸万圣同万类万物，皆受太上灵宝所成，受元始天尊真炁，方得生成。各随本性，而受其名。谓此法能度天上人间万灵，及於一切得道圣真，皆禀内音真法大梵之炁，而成大道矣。学士行之悉得上升之道，所谓一切大圣，皆得内音真法而成圣也。师曰：天上天下，得此音无所不辟，无所不禳，无所不度，无所不成。此是天真自然之音，是名诸天内音真法，自然成天立地乾坤也。人若遇此法时，须要上合於地，中合於人，更能举动方圆，言不伤物，常行损己救人之道，方可行诸天内音真法，自得飞升上天之道。谓明诸天上帝、诸王诸圣，皆从此法，而成仙官之位。真法妙重，诸天齐功，上天度人，所宝不传，下世所谓内音之法，故知元始天尊四万劫一传下世。此明八字之音，皆是诸天宗范。谓明此音，是升天之道，本入圣之根，长生之门，上天之路。且人万劫遇此音者，一身得道升天，更能度於九玄七祖，皆得神仙之道。谓明此法，天上人间一切圣贤真圣，无有不从此而成高真之道。故间：此音度人无量，为万道之宗，得道成真，有如雨雾，功算不知其数。此法古今四百万年，再降人间。若有遇者，独行三界，升入金门，与天齐年。诀曰：凡行养命修仙之道，常以每月十日、望日、晦日、上下弦日，朱书玉字，至日清旦，以净水服之。每一月服八天，四月服足也。自东方服起，周而复始。其玉字自有天真皇人，昔书其诸天内音玉篆，具真文册中。
　　佩服东方内音
　　亶娄阿荟无憩观音，大黄皇曾天。须延明首法揽菩昙，太明玉完天。稼那阿奕忽诃流吟，清明何童天。
　　以每月十日，书第一第二第三字，清旦向壬方佩服，更念三天咒，诵持如法，百日自然百神朝身，久之可致长生，白日上升之道也。
　　华都曲丽鲜菩育臻，玄胎平育天。答落大梵散烟庆云，元明文举天。
　　以每月望晦二日，书第四第五二字，向东方佩服，二十四年自得神仙，长生不死，上升之道，生死皆得上升，得居帝君南轩游台之上，自然飞大罗之天。
　　飞洒玉都明魔上门，上明七曜摩夷天。无行上首回蹶流玄，虚无越衡天。阿陆龙罗四象吁负，太极蒙翳天。
　　以每月上弦下弦二日，书第六第七第八三字，向月服佩，诵呢如法，八年自然身有光明，面生金色，生死皆得上升日月之馆，身得神仙，长生久视，与天齐年也。
　　佩服南方内音
　　南阎洞浮玉眸谈铣，赤明和阳天。梵形落空九灵推前，玄明恭华天。泽洛菩台绿罗大千，耀明宗飘天。
　　以每月十日，书第一第二第三字，清旦向壬方佩服，更念三天咒，持之如法，百日自然万神朝身，自得长生，白日上升之道也。
　　眇莽九丑韶谣绿澶，竺落皇笳天。云上九都飞生自骞，虚明堂耀天。
　　以每月望晦二日，书第四第五字，向东方佩服，二十四年自得长生不老，上升之道，生死皆上升，得居帝君南轩游堂之上，自然身登大罗天也。
　　那育郁馥摩罗法轮，观明端靖天。露持元镜揽姿运容，玄明恭庆天。馥朗廓奕神缨自宫，太焕极瑶天。
　　以每月上下弦日，书第六第七第八字，向月佩服，八年身有光明，面如金色，生死皆得上升日月之馆，身得神仙长生之道，与天齐年也。
　　佩服西方内音
　　刀利禅猷婆泥咎通，元载孔升天。宛薮涤色大眇之堂，太安皇崖天。流罗梵萌景郁萧隅，显定极风天。
</div>
    <div class="pagination">
<a href="上清灵宝大法（宋）_page6.html">上一页</a><span>...</span><a href="上清灵宝大法（宋）_page2.html">2</a><a href="上清灵宝大法（宋）_page3.html">3</a><a href="上清灵宝大法（宋）_page4.html">4</a><a href="上清灵宝大法（宋）_page5.html">5</a><a href="上清灵宝大法（宋）_page6.html">6</a><span class="current-page">7</span><a href="上清灵宝大法（宋）_page8.html">8</a><a href="上清灵宝大法（宋）_page9.html">9</a><a href="上清灵宝大法（宋）_page10.html">10</a><a href="上清灵宝大法（宋）_page11.html">11</a><a href="上清灵宝大法（宋）_page12.html">12</a><span>...</span><a href="上清灵宝大法（宋）_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
