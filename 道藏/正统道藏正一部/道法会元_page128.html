<!DOCTYPE html>
<html>
<head>
    <meta charset="UTF-8">
    <title>道法会元 - 第 128 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 128 页/共 361 页</h1>
    <div class="content">　　先须设案焚香，点检纸笔俱顺。却凝神静定，端坐，密运精炁神会聚于一。取笔于手，祈雨则用覆手取笔，祈晴则用仰手取笔。密诵心咒，凝定良久，消息一到，作意下笔一点于纸，乃使者先天之炁已成。奋身丁立，乘怒意一笔扫成。意与笔俱转，炁与笔俱运，并无间断。恍惚之间，心与神会，将逐令行。倘能明此火雷变化之妙，而知元始祖炁之初，悟阴阳动静之机，晓体用倒置之理，符咒罡诀，炁号窍，洞然无疑矣。
　　本将符体，初信无正形。务要笔力劲健，形势急燥，精神聚会，意炁相随，一笔而成。书毕，即遣发而去，不可久滞。
　　如祈雨作符时，须存以砚作天池，磨墨之际，天翻地覆，上下陡暗，足踏斗柄。如是，则用笔一扫成为妙。
　　静定作意一点 祈雨存一天黑雾布满祈晴存一团真火炎上 就布五雷 天雷 乾象成形下分两足 撞破乾坤晴上雨下 入随用诸号 入号毕随意涂几转祈上出笔祈雨向下出笔杀伐向艮出笔捧奏向巽出笔 足下起图 虢腰上入 斩勘五雷入诸号随笔　　符笔 承裹阴精三界朗祈雨先书阴包阳魄九霄寒　　祈雨先书圆 后书方 后书圆后书方 后书圆 於中小圈内书分字及诸号入总号押元孔圭令四字於小圈上下其左右则按其四季虚禽四点 开乾破巽更大三号乾自巽出 复於符面上作翼即五方蛮雷也共二十五笔而成天地生成之数也
　　捧奏
　　祷雨
　　祈晴
　　符背 用九州社令讳。盖使者乃意神也，一顷刻间走徧九州，故用策役。
　　右九字，祈晴从火旁，祈雨从雨头，煞伐从鬼旁。符竟，作怒，用天罡逐太一遣去。
　　母子分离造化一点落笔成讳 元皇总札玉帝亲机 足下 符背乾上书 符背巽上书 太乙真讳鞭龙起电 天罡讳 尽意 起风 回风 止风 太乙炁掩日 涂京逆炁倒 起雷 重作咳声出 七霆东 起电 起云 雨 起电 祈晴 煞伐 煞伐 煞伐 祛治镇贴 捧奏 飞奏加
　　祖讳
　　檄式
　　一炁都督雷府
　　本府恭准
　　上帝敕命，今据入意，领词难抑，除已具奏帝廷，申牒真司，咸祈照应祈祷外，合行元降符命檄请施行。
　　符位
　　右符檄请
　　先天一炁火雷飞捷报应使者张神君，部领蒋、壁、华、雷、陈天雷五使者，马、郭、方，邓、田蛮雷五使者，王、张、石、关、萧岳雷五使者，雷公电母，风伯雨师，五方日游雷神，合部雷兵，即今辖起九州社令，本处城隍，侧近庙貌里社之神，本境古迹灵坛溪源潭洞但干祈祷去处，火急依应承檄内事理，的於某日某时，前来某
　　处大降甘雨，普济焦枯。庶使五谷丰登，万民安泰。符檄所至，雷霆奉行。天皇符命，如帝亲临。稍有违慢，律令有刑。故檄。某年某月某日某时告下。
　　具位臣姓某承诰奉行。
　　句陈上宫南极天皇大帝。
　　天皇符
　　□唵嚩□啰喗摩哩娑诃
　　二炓唵吽喗哒哩娑诃
　　朒唵啭明啰□啰娑婆萨诃
　　五 诵天皇咒结顶涂面 天皇迦耶霹雳摄急急如律令 □嚷结顶唵□啰苏咤诃啭嘧咤咭□吽吽娑诃 晴 雨 
　　天皇亲机
　　依法书毕，却正向南方，存句陈天宫有金钉朱户，天皇居中，人首蛇身，飞来缠绕吾头，自觉重甚。运太阴炁冲之，舌尖虚书一鐄字，大作一声点令，脚一顿，同声而下。存天皇已入符上。更以左目光光左眼，运太乙炁暗之，作一点於左圈内，次於肩两旁作二圈，内横画作嚷□声，却书入圈内。
　　首一，旗一，坛一。月头剪头，月尾剪尾。
　　雷公雷公，大振威雄。汝若不震，吾骂汝祖宗，永为下鬼。
　　天皇咒
　　天皇大帝，南极至真。炎火之祖，句陈之精。蓬头黑面；人首蛇身。口吐黑炁、盘绕昆仑。总持万化，节制雷霆，九天所主，三十六禽。上都九天，日月星辰。中统五岳，城隍威灵。下通河海，十二泉扃。北酆九垒，水陆阳冥。神拒者灭，鬼拒者刑。命令到处，莫敢不遵。天神地祇，不得隐形。至尊所指，御座亲临。有不顺者，霹雳一声。一声一声，雨泽万里。
　　闲关
　　□
　　右檄作用时，须先设香案一只，对太阳安顿，用黄纸笔现磨墨齐备。候法师出定，上香启告真师，宣白词意，飞神朝谒，请降梵炁天章，请颁雷神到坛，承领文檄，叩谢而起。却依法作檄，大怒掷笔於地，烈火焚檄，下令发遣，存雷神发怒，疾飞而去。
　　诗括
　　山南山北一声雷，撼动乾坤章钥开。
　　潭底老龙眠不得，轰亨飞上九天来。
　　夫山者，指心而言。南北者，阴阳之谓。乾坤者，水火之谓也。老龙者，元精也。盖不凝则五行不钻，真炁渐减，所谓金木间隔，不能成丹也。如凝神入定，水火自然交媾，不在勉强作为。真炁调畅，则华池甘露洋溢，而消息自然至矣。
　　消息图 
　　晴则左机先动，雨则右机先动。
　　踏翻斗柄造化一名烹山煮海
　　山者，心也。海者，元海也。斗柄者，亦心也。盖天以斗斡旋造化，人以心图万事。凡作用，须静定，候消息至，则缩水谷道，紧咬牙关，闭炁，以鼻引清炁归心，不可出炁，则心自摇动。如炁仲塞上运至顶，则电光亦入斗矣。腹中呜动则为雷矣。雷电既作，则雨亦降矣。
　　倒涌黄河一名卷水擒龙
　　静坐，消息一至，以舌拄左窍，缩谷道，阴炁自然上升，从顶门送下华池，甘露降而为雨候。华池水满，甘甜妙甚，决有大报应。此不假作为而然也。子以午应，丑以未应。
　　动雷阴阳激剥而成
　　候消息至，若左脉动，以赤龙卷下按定左脉，令右脉动。存中宫有一给字，则又按左脉，存一灵字。如此三次，却咽下中扃。必须腹中作雷声响动。以礼字发泄入符背，妙在闭炁。礼作咳一声自内而出。双手结雷局，以天罡太乙，激起大震如雷，於坛所旋远震动，即运天罡遣去。
　　使者以胆为体，以怒为用。雷霆乃天之威。人以怒炁合之，声震万里，警诚无道。怒合之说，要紧闭二目，内视二肾，塞二穴，怒火降，真水升，极阴激老阳。身中消息，触机而动。念头到处，雷亦到彼。雷声若在四山，或在乾上响动，宜用诏诏之。
　　玉诏 询，密念玉皇诰七徧涂之。
　　雨至为虹所截，即升坛，对太阳，右手执令，左手剑诀叉腰，手足目皆书云号，兴云掩日，太玄炁布身。却转身向虹，步北斗罡，至魒星，剑诀对虹书一 ，书燮赋，以太乙打天罡斩之。又用天罡炁一口，剑诀斩之。以雷局引使者自虹提雨到坛。更对虹作用雷钻焚之。
　　催雨
　　如云厚雨不降，须先召使者，五雷诸将，以祭仪祭之。即发雷钻符焚之，步罡，以左足顿地三下，存天地徒暗，黑云冲上。然后以双手雷局，从心赶自下窍出。若雨在他方不到坛，亦以黄纸半幅书雷钻符，对彼发去。
　　太乙雷钻符
　　混明 密念玉诰七遍作，鸟枚钻破玉皇殿。
　　天罡符
　　焚雷钻符后，再焚此符。天罡逐太乙之法。
　　先静定，候消息至，固闭大怒，提起笔於圈内重作一点，即天是也。
　　符请天罡大圣万丈神王速诣雷门，请降甘雨。臣某承诰奉行
　　天罡讳炓
　　罡者，四正为罡，取四方之正中，乃吾心也。北有阴阳之斗，天以斗斡旋万化，人以心主张万事，故心有七窍，以应北斗。指破军为天罡者，吾心中有窍，窍中有淤血，怒则脸红，乃其血上面，俗云心火起也。罡，刚也，强也。怒则为罡。天之斗自枢星至□星属阴，自枢星至□星属阳。心静为阴，心动为阳。吾心在内则为廉贞，在外则为破军。盖静则收心在内，万事不萌，至廉至清。在外则为破军者，怒发心驰，勇於奔突，虽有万军之众亦能破也。如张飞喝断霸陵桥，海水逆流三十里者是也。
　　太乙讳混明
　　太乙者，乃会阴穴至阴之炁也。其在谷道前，水道后，正陷中。其炁低头引腹缩二穴，则其炁自升，即卷水擒龙妙用也。
　　祈晴
　　天罡赶太乙。欻。以阳逐阴也。
　　祈雨
　　太乙赴天罡。忽。以阴逐阳也。
　　杀伐
　　太乙打天罡。馘。聻。
　　怒发天罡，以天皇诀引下塞谷道，伺罡无容，以无名指掐大指中文天皇诀，引下至膝，万窍俱泄，大怒发去。
　　紧用倾倒四溟法
　　以墨水一椀洗笔书雨号，发太乙赶天罡入内。左手三叉诀，托於顶上，步四门斗底罡， 二转身，踢倒香案。
　　斗底罡
　　北风飘飘至，西云郁郁来。南丹凤翱翔，东九龙徘徊。真人捧天符，部领天雨雷。来降昆仑上，普救诸苦荄。灵礼。三事俱发。
　　又法
　　先用墨水一椀，存为四溟海水。再浓磨墨，存黑云涨空。以笔蘸墨，重作一点，同大喝一声，入墨水，与雷神合。
　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　封庙符
　　谨差某将斋持前去管押本境里社守土之神赴坛，祇迎风雨。不许庙食以伺雨。后合符到日，方许还庙。
　　右用黄纸一方幅作用。正面书五讳，背后全书玉诰。依式对角剪破作两片，以一片如前批行。於剪破时，用罡炁一口呵剪处。仍押字焚之。存留一片雨后书牒符之。
　　信雷罡
　　一踏天地暗，子兑。二踏万里光。丑玉。三踏诸星暗，卯玉。吾身是雷王。坤己。雷公，巽过未。电母，午过己。风伯，巽午。雨师，子未。五岳，未。四渎，坤申。天下城隍，酉兑。雷霆三省，戌。玉帝有敕，亥玉。命令天皇。子。雷祖大帝，丑。役使九罡。玉兑。溪源潭洞，兑申。圣井龙王，坤离。雷轰八极，离午。霆震十方。子巳。急如九天雷祖大帝律令。
　　诗曰
　　三七二十一，青天轰霹雳。若人遇此罡，破地召雷毕。
　　行持备论
　　凡用建坛祈祷，若非山岳洞观，必择清幽洁今之所，庶俾专诚，神祇来格。亦须隔宿奏申天阙真司，关牒雷将及山川潭洞龙神之属，定限某日某时报应。亦合预先数日坐运工夫，臧炁调息，庶几书符行事，心神不乱，一诚可以感通。
　　次日观景象，四山明朗，天日炎烈，此时越要加诚，不可懈怠。端然静室打坐；自己消息到来，即见风云雷电交作。依然坐定不动，直候雨降，久则方起。如风云雷电不应，即合升坛如法催降。大槩阴阳激剥之义，彼动则我静，彼静则我动。要识此机。若动静同时，决然不应也。
　　升坛先看方向，云雷风霆俱在东南方上起，乃是三帅之验，或云雷在西北方，必须动雷起风，吹过东南。此时作意西北，剑诀书祖符，入号窍，双手雷局，丁罡运天逐去，顷刻见云雷渐过东南矣。
　　如至期不雨，烈日当空，乃就坛发檄，乘怒兴云掩日，作意催召风云雷电雨。一应再加檄，约时的降。雷不怒则不呜，心稍退则不诚。祈祷之要，须知此理，方可取应。
　　凡祈晴则与祈雨法不同。盖因积雨久阴，欲得开晴，甚难於大旱祈雨。亦须端坐凝定，运用工夫，了无一事一物相干，心目相映，上无浮翳，下绝妖尘，中心莹彻，觉如秋月在天，春阳照水，神炁通畅，身心清爽，愈久愈悦，天炁开朗。法师果能致此地，又何虑帅将之不灵，符窍之不验也。
　　书符，用金光一笔扫成。若笔力枯燥，外景又无触心之事，其符必应。升坛，先运金光布满坛场内外，号召使者起大风扫退阴霾。运金光书，烁见天日。依然定日约时，升坛取效。
　　莫真人示诸法子云：大凡祈祷雨旸，要知动静变易之机，阴阳盛衰之义。静极财动变，阴极则阳生。此理明矣。假若天心人意相关，晴亦可雨亦可，又何待符章而后应。
　　祈晴，以心为山，以脐下为水。依法书符，不入云雷雨号，只入晴号。静坐，水不上升，但是火炁上升，冲满天地。召使者，焚符，存金光满空，使者扫开云雾，显露阳光。
　　几书捧奏符，三处加号魍，加两翅，太乙逐天罡。发去，存满天金光火光。
　　雷霆三帅心录
　　世系
　　事实
　　玄鼠夏五日在星，海琼子读雷典于紫清福地。欻凉风生桷，香雾霏窗，神光洞融，几格灶喷，有客自中庭来止。揖予谓曰：子志心道法，掌握雷霆，议事丹章已命之矣，上古有五神火，今帝以三帅主之，神火之自出，三帅之宗源，可得闻欤。
　　子曰：坐，我明语客。传有之曰：太昊伏牺氏，风姓，母曰华胥，感履大人之迹而生后。蛇首人身，代燧人氏以木德王天下，受龙图之瑞，以龙纪官。观天文，察地理，画八卦，分九州，造书契，制婚礼，作网罟，教佃渔，养牺牲充庖厨。在位百二十年。有子二人，长曰祝融，字伯庸，即今南斗火官也。次曰郁光，字伯温，即今欻火大神也。此邓帅之所自出也。炎帝神农氏，姜姓，母曰女登，感神龙而生后。牛首人身，继太昊以火德王天下，受火星之瑞，以火纪官。教种百谷，日中为市，致天下之民，聚天下之货，交易而退。持鞭味草而建医药，重八卦为六十四。在位百四十年，无嗣。黄帝有熊氏，姓公孙，名轩辕，母曰附宝，感电光绕斗枢而生后，代炎帝，以木德王天下，受景云之瑞，以云纪官。作舟楫，立栋梁，为杵臼，利万民。制弧矢以威天下，战平蚩尤。在位百年。有子二人，长曰少昊，次曰昌意。少昊金天氏，乃黄帝长子也，己姓，名挚，字青阳。母曰女节，感星如虹而生后。继黄帝，以金德王天下，受凤凰之瑞，以乌纪官。始用度量，命四民，立四时。在位八十四年。有子一人，曰蟜极。颛顼高阳氏，黄帝之孙，昌意之子，姬姓。母曰昌仆，感星贯月而生后。继少昊以水德在位八十四年。有才子八人，曰八凯，王天下。后不能纪远，始命官牧焉。苍舒、颓敱、祷戭、大临、厖降、庭坚、仲容、叔达是也。帝誉高辛氏，黄帝曾孙，少昊之孙，蟜极之子，於颛顼为从子，继颛项，以木德王天下。在位七十年。有二子，长曰傒，生木子八人，曰八元，伯奋、仲堪、叔献、季仲、伯虎、仲熊、叔豹、季狸是也。次曰隆延，娶陈锺氏，生扶风黑历及华□极，此辛张二帅之所自出也。邓帅名郁光字伯温，以功封于邓墟，因以为氏。本出风姓，故号曰风后温。世疑邓帅姓温，风后，非。盖后者氏也，犹今之王氏刘氏。木郎咒曰：流晶郁光奔祝融。显然指出名讳，而十七史温元经，黝伯温为字明矣。《离骚经》曰：帝高阳氏之苗裔兮，朕皇考曰伯庸。伯庸实出太昊，至颛顼时，其后为火正，故系高阳。斯为可证也。辛帅讳汉臣，本法咒曰：真讳龙延。龙字者，岂非隆延之误乎。又曰：左华右极，真讳真名。而《龙函经》以艰字作某字注曰：雷神名则上为华下为以□字。明在其中矣，帅本高辛氏之后，以祖之字为氏，故辛姓。汉臣者，乃以艰字拆开耳。於此知辛帅正隆延第二子也。张帅讳，阳从日讳。阴从月讳。十七史曰：扶风之子曰挚收明。明字即阴阳二讳之义，故号曰曜明。以功封於张地，因以名氏，故张姓。本法有收执符，即挚收之讹耳。符上勘同字曰 ，书时默咒曰：天皇有命令随吾行，盖 乃古草书颛字，天皇即伏羲氏内号，本君令臣之意。颛顼以水德王，取木克火之义。又於符上作用北灵黑历四字，岂非前史所载，本父命子之意。黑历乃帝誉之孙。帝誉以木德王，取水生火之义。帅本帝誉之后，帝誉继颛顼有天下，故书颛字以制之。由是言之，雷霆三帅，本一家人也。自前至今，莫不知主帅为欻火邓伯温，判官为负风辛汉臣，使者为直符张元伯。欻火者，神首之名也。负风者，乃扶风之讹也。即以父兄之子为氏之义。直符者，主直雷霆符命之职也。邓辛皆是，而张名独非。盖元伯乃字之讹耳，而受法之士不究本末，因下界直符有张元伯之称而名之，不几於穹壤乎。《太玄黄庭经内传》：太乙白虎则指天皇，为南极长生大帝，华胥为元天大圣母，轩辕为紫微烟都帝君，此又主判雷霆之祖帝也。
　　予非求奇，按诸经史，世传雷篆天章，自九天玄女流派以来今人皆非。上官先生欻火真形符，赵房州辛判官符，马真官张使者符，莫明祖炁，各主一见，遂拆裂而为三。殊不知独体者，妙用归一，混合同玄之意也。受法之士，但知有三帅之符，便有以为三帅妙用如此，行持不灵元怪#1。盖本法以邓帅在心，辛帅在胆，张帅在肾，皆按其祖所王天下之德。自天一生水，地二生火、天三生木而论，火不假土而激，岂足以济其炎。木不假水以溉，岂足以发其秀。况木能生火，土独居水火之中，实主五行。不然奚独称三帅辛独居其中。盖土初之前火耳。昔有神五人，堵首人身，又在三帅之前。即《玉经》所谓雷大雷二雷三雷四雷五是也。若三帅混合之后，加入此五员，以阴阳生克，作用木郎咒以盖之，运霹雳两边合起雷火以激之，山倾谷沸，霹雳迅发，雷光奔飞。却加入鸣灭摄，直下藏阳出阴，祈晴祷雨，轰灭淫恶。复以腥烟合同加罡触发，加以欻火太乙真符，大煞，役使社令神祇。夫如是而取报应，顾不伟欤。
　　言既毕，日月明，雷电耀，风雨声，大神降，都督形，使者出，躬服膺绕座三匝，共立弘誓，曰：吾等三神，素扶玄化。人心道法，杳杳莫明。间有灵者，格其诚耳。公今一旦显微阐幽，历穷所据，用之既勿疑，授之顾不轻。可谓法海之砥柱，后学之津梁。符到奉行，吾当力是。倏忽之问，寂无遗响，天无浮翳，四炁朗清，神客并失。予亦大悟，因笔于牍以示后人。
　　雷典曰：吾知汝名，吾知汝姓，汝若不至，骂汝祖公。此挟长而问者也。然则役召雷神可不知其所从来乎。烟都学士萧越牖访我岑寂，暇日对评议事丹章，因及三帅心录，一生二，二生三，如指诸掌。於此始知雷霆亦有内谱。爰绣于梓，嘉与后学之士共之。抑《玉经》有云：汝名天下知。今天下知之矣。
</div>
    <div class="pagination">
<a href="道法会元_page127.html">上一页</a><span>...</span><a href="道法会元_page123.html">123</a><a href="道法会元_page124.html">124</a><a href="道法会元_page125.html">125</a><a href="道法会元_page126.html">126</a><a href="道法会元_page127.html">127</a><span class="current-page">128</span><a href="道法会元_page129.html">129</a><a href="道法会元_page130.html">130</a><a href="道法会元_page131.html">131</a><a href="道法会元_page132.html">132</a><a href="道法会元_page133.html">133</a><span>...</span><a href="道法会元_page129.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
