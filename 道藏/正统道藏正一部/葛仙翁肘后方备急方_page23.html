<!DOCTYPE html>
<html>
<head>
    <meta charset="UTF-8">
    <title>葛仙翁肘后方备急方 - 第 23 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>葛仙翁肘后方备急方 - 第 23 页/共 32 页</h1>
    <div class="content">　　《博济方》：治风毒上攻，眼肿痒涩，痛不可忍者，或上下睑毗赤烂，浮翳瘀肉侵睛，神效驱风散。五倍子一两，蔓荆子一两半，同杵末，每服二钱，水二盏，铜石器内煎及一盏，澄滓，热淋洗，留滓二服，又依前煎淋洗，大能明眼目，去涩痒。
　　《简要济众》：治肝虚目睛疼，冷相不止，筋脉痛，及眼羞明怕日，补肝散。
　　夏枯草半两，香附子一两，共为末，每服一钱，腊茶调下，无时。
　　《圣惠方》：治眼痒急赤涩，用犬胆汁注目中。
　　又方，治风赤眼。
　　以地龙十条，炙乾，为末，夜卧以冷茶调下二钱匕。
　　又方，治伤寒热毒气攻眼，生白翳。
　　用乌贼鱼骨二两，不用大皮，杵末，入龙脑少许，更研令细，日三四度，取少许点之。
　　又方，治久患内障眼。
　　车前子、乾地黄、麦门冬等分，为末，蜜丸，如梧桐子大，服屡效。
　　治目方，用黄连多矣，而羊肝丸尤奇异。
　　取黄连末一大两，白羊子肝一具，去膜，同於砂盆内研，令极细，众手捻为丸，如梧桐子，每食以暖浆水吞二七枚，连作五剂，差。但是诸眼目疾，及障翳青盲，皆主之。禁食猪肉及冷水。刘禹锡云：有崔承元者，因官治一死罪囚出活之，因后数年，以病自致死。一旦崔为内障所苦，丧明，逾年后，半夜叹息独坐时，闻阶除间悉窣之声，崔问为谁，曰：是昔所蒙活者囚，今故报恩至此。遂以此方告讫而没。崔依此合服，不数月眼复明。因传此方於世。
　　又方，今医家洗眼汤。
　　以当归、芍药、黄连等分停，细，以雪水或甜#1水煎浓汁，乘热洗，冷即再温洗，甚益眼目。但是风毒，赤目花翳等，皆可用之。其说云：凡眼目之病，皆以血脉凝滞使然，故以行血药合黄连治之，血得热即行，故乘热洗之，用者无不神效。
　　又方，治雀目不计时月。用苍术二两，捣罗为散，每服一钱，不计时候。以好羊子肝一个，用竹刀子批破，糁药在内，麻绳缠定，以粟米泔一大盏，煮熟为度，患人先熏眼，药气绝，即吃之。《简要济众》治小儿雀目。
　　《梅师方》：治目暗黄昏不见物者。
　　以青羊肝切，淡醋食之。煮亦佳。
　　又方，治眼睛无故突一二寸者。
　　以新汲水灌渍睛中，数易水，睛自入。
　　《崔元亮海上方》着此三名，一名西国草，一名毕楞伽，一名覆盆子。治眼暗不见物，冷泪#2浸淫不止，及青盲，天行目暗等，取西国草，日暴乾，捣令极烂，薄绵裹之，以饮男乳汁中浸，如人行八九里久，用点目中，即仰卧，不过三四日，视物如少年。禁酒、油、面。
　　《千金方》：点小儿黑花眼翳涩痛。
　　用贝齿一两，烧作灰，研如缅，入少龙脑，点之，妙。又方，常服明目洞视。胡麻一石，蒸之三十遍，末，酒服，每日一升。又方，古方明目黑发，槐子於牛胆中渍，阴乾百日，食后吞一枚，十日身轻，三十日白发黑，百日内通神。
　　孙真人《食忌》：主眼有翳。
　　取芒消一大两，置铜器中，急火上炼之，放冷后，以生绢细罗，点眼角中，每夜欲卧时一度点，妙。
　　《经验方》：退翳明目，白龙散。
　　马牙消光净者，用厚纸裹，令按实，安在怀内着肉处，养一百二十日，取出，研如粉，入少龙脑，同研细，不计年岁深远，眼内生翳膜，渐惭昏暗，远视不明，但瞳人不破散，并医得。每点用药末两米许，点目中。
　　又方，治内外障眼。
　　苍术四两，米泔浸七日，逐日换水后，刮去黑皮，细切，入青盐一两，同炒，黄色为度，去盐不用。木贼二两，以童子小便浸一宿，水淘，焙乾。同捣为末，每日不计时候，但饮食蔬菜内调下一钱匕服，甚验。
　　《经验后方》：治虚劳眼暗。采三月蔓菁花，阴乾，为末，以井花水每空心调下二钱匕，久服长生，可读夜书。
　　《外台秘要》：主目翳及努肉。
　　用矾石最白者，内一黍米大於翳上及努肉上，即冷泪出，绵拭之，令恶汁尽，其疾日日臧，翳自消薄，便差。
　　矾石须真白好者，方可使用。
　　又，补肝散　　治三十年失明。
　　蒺藜子，七月七日收，阴乾，捣散，食后水服方寸匕。
　　又，疗盲。
　　猪胆一枚，微火上煎之可丸，如黍米大，内眼中，食顷，良。
　　又方，治翳如重者。
　　取猪胆白皮，曝乾，合作小绳子如粗钗股大小，烧作灰，待冷，便以灰点翳上，不过三五度即差。
　　又方，轻身益气明目。
　　芜菁子一升，水九升，煮令汁尽，日乾，如此三度，捣末，水服方寸匕，日三。
　　《斗门方》：治火眼。用艾，烧令烟起，以碗盖之，候烟上碗成煤，取下，用温水调化，洗火眼，即差。更入黄连，甚妙。
　　《广利方》：治眼筑损努肉出。
　　生杏仁七枚，去皮，细嚼，吐於掌中，及热以绵裹箸头，将点努肉上，不过四五度，差。
　　《药性论》云：空心用盐揩齿，少时吐水中洗眼，夜见小字，良。
　　顾含养嫂失明。
　　含尝药视膳，不冠不食，嫂目疾，须用蚺蛇胆，含计尽求不得，有一童子，以一合授含，含开乃蚺蛇胆也，童子出门，化为青乌而去，嫂目遂差。
　　治卒耳聋诸病方第四十七#3
　　葛氏，耳卒聋。
　　取鼠胆，内耳内，不过三，愈。有人云：侧外沥一胆尽，须臾胆汁从下边出，初出益聋，半日顷，乃差。治三十年老聋。
　　又方，巴豆十四枚，捣，鹅脂半两，火熔，内巴豆，和取如小豆，绵裹内耳中，差，日一易。姚云：差三十年聋。
　　若卒得风，觉耳中怳怳者。
　　急取盐七升，甑蒸使热，以耳枕盐上，冷复易。亦疗耳卒疼痛，蒸熨。
　　又方，栝篓根削令可入耳，以腊月猪脂煎三沸，出塞耳，每日作，三七日即愈。
　　姚氏，耳痛有汁出方。
　　熬杏仁令亦黑，捣如膏，以绵裹塞耳，日三易，三日即愈。
　　聤耳，耳中痛，脓血出方。
　　月下灰吹满耳，令深入无苦，即自出。
　　耳聋，菖蒲根丸。
　　菖蒲根一寸，巴豆一粒，去皮心，二物合捣，筛，分作七丸，绵裹，卧即塞，夜易之，十日立愈，黄汁立差。
　　耳中脓血出方。
　　细附子末，以葱涕和，灌耳中，良。单葱涕亦佳，侧耳令入耳。
　　耳中常鸣方。
　　生地黄切，以塞耳，日十数易。
　　《小品》疗聤耳，出脓汁散方。矾石二两，烧，黄连一两，乌贼鱼骨一两，三物为散，即如枣核大，绵裹塞耳，日再易，更加龙骨。
　　耳聋，巴豆丸。
　　巴豆一枚，去心皮，班猫一枚，去翅足，二物合捣，筛，绵裹塞耳中，再易，甚验。云此来所用则良。
　　又方，磁石、菖蒲、通草、熏陆香、杏仁、萆麻、松脂，捣筛，为末，分等，蜡及鹅脂和硬，和为丸，稍长，用钗子穿心为孔，先去耳塞，然后内於药，日再，初着痒，及作声月余总差。殿中侯监效。
　　耳卒痛。
　　蒸盐熨之。
　　痛不可忍求死者。
　　菖蒲、附子各一分，末，和乌麻油炼，点耳中，则立止。
　　聤耳脓血出。车辖脂塞耳中，脓血出尽，愈。
　　附方
　　《肘后方》：疗耳卒肿出脓水方。
　　矾石烧，末，以笔管吹耳内，日三四度，或以绵裹塞耳中，立差。
　　《经验方》：治底耳方。
　　用桑螵蛸一个，慢火炙，及八分熟，存性，细研，入麝香一字，为末，糁在耳内，每用半字，如神效。如有脓，先用绵包子捻去，次后糁药末入耳内。
　　又方，治耳卒聋。
　　巴豆一粒，腊裹，针刺令通透，用塞耳中。
　　《梅师方》：治耳久聋。
　　松脂三两，炼，巴豆一两，相和，熟捣可丸，通过以薄绵裹，内耳孔中塞之，日一度易。
　　《圣惠方》：治肾气虚损耳聋。
　　用鹿肾一对，去脂膜切，於豉汁中，入粳米二合，和煮粥，入五味之法，调和，空腹令之作羹及酒并得。
　　《杜壬方》：治耳聋，因肾虚所致，十年内一服愈。
　　蝎至小者四十九枚，生姜如竭大四十九片，二物铜器内炒，至生姜乾为度，为末，都作一服，初夜温酒下，至二更尽，尽量饮酒；至醉不妨，次日耳中如笙簧，即效。
　　《胜金方》：治耳聋，立效。
　　以乾地龙，入盐，贮在葱尾内，为水，点之。
　　《千金方》：治耳聋。
　　以雄黄、硫黄等分，为末，绵裹，塞耳中。
　　又方，酒三升，渍牡荆子一升，碎之，浸七日，去滓，任性服尽，三十年聋差。
　　又方，以醇酢微火煎附子，削令尖，塞耳，效。
　　《外台秘要》治聋。
　　芥子捣碎，以人乳调和，绵裹塞耳，差。
　　《杨氏产乳方》：疗耳呜无昼夜。
　　乌头烧作灰、菖蒲，等分为末，绵裹，塞耳中，日再用，效。
　　治耳为百虫杂物所人方第四十八
　　葛氏，百虫入耳。
　　以好酒灌之，起行自出。
　　又方，闭气，令人以芦吹一耳。
　　又方，以桃叶塞两耳，立出。
</div>
    <div class="pagination">
<a href="葛仙翁肘后方备急方_page22.html">上一页</a><span>...</span><a href="葛仙翁肘后方备急方_page18.html">18</a><a href="葛仙翁肘后方备急方_page19.html">19</a><a href="葛仙翁肘后方备急方_page20.html">20</a><a href="葛仙翁肘后方备急方_page21.html">21</a><a href="葛仙翁肘后方备急方_page22.html">22</a><span class="current-page">23</span><a href="葛仙翁肘后方备急方_page24.html">24</a><a href="葛仙翁肘后方备急方_page25.html">25</a><a href="葛仙翁肘后方备急方_page26.html">26</a><a href="葛仙翁肘后方备急方_page27.html">27</a><a href="葛仙翁肘后方备急方_page28.html">28</a><span>...</span><a href="葛仙翁肘后方备急方_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
