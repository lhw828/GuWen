<!DOCTYPE html>
<html>
<head>
    <meta charset="UTF-8">
    <title>道法会元 - 第 218 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 218 页/共 361 页</h1>
    <div class="content">　　照对某同前入意。并批发太一祈晴真令符檄，督发南方火铃火部，阏伯雷火将军，欻火律令大神，都天火车大元帅，合干威神，同禀律令，扫退阴云，大开晴霁外，所有火部号令，实隶帝君主行，须至申闻者。
　　右某谨具状，上申南方赤天火光震煞雷帝圣前。伏望圣慈，允今所申，特降圣旨，下南方火铃大将军，火部阏伯雷公将军，欻火大神，掷火扫云使者，太阳下邓化将军，同共扫除阴翳，止雨停风，普现阳光，救苏禾谷。上体太上好生之德，下副万民哀吁之诚。照前结。
　　太阳申状
　　同前意。乞赐赦原某处士庶男女种种欺罔冒犯无边之罪，仍乞敕旨下三界真司，依应施行外，须至申闻者。
　　右某谨具状，上申日宫太阳炎光帝君圣前。伏望圣慈，允今所申，特降圣旨，廓开阴翳，昭现阳光。全百谷於秋成，救万民之岁计。同前结。
　　罗计申状
　　右某谨具状上申　神首隐曜罗星君，神尾暗曜计都星君圣前。伏望圣慈，允今所申，早赐指挥，收敛阴炁，止雨散云，大放阳光，救苏万物。上体太上好生之德，下副士庶一反吁之诚。同前结。
　　雷祖阙下引进状天枢院引进状同此式。
　　具法位姓某
　　照对，本司今据某投词，伏为自某月某日以来久雨不止，水泽盈泛，漂浸五谷，丐为祈求晴霁事，谨取某月某日就某处建坛，今为拜发奏状一函，上诣雷祖大帝阙下通奏，须至申闻者。
　　右某谨具状，上申雷祖大帝阙下引进仙官圣前。伏望
　　圣慈，允今所申，不候天下章奏文字类聚，早为通奏，取旨颁降施行。如常结。
　　火铃牒
　　司　牒　南方火铃大将宋将军
　　照对，本司据某人入意。须至专牒者。
　　牒候到，请详前事理，遵依九天太一雷令，贴同太阳下邓化将军，并雷霆欻火
　　元帅，南方都天火车大元帅，掷火扫云使者，高步火城，扫退阴炁，升阳开霁，成就丰年。有功之日，列言帝庭。雷令尊严，立待昭报。谨牒。
　　年　月　日　时牒。具法　位　姓　押。
　　主雷欻火邓元帅牒
　　牒至，请详前事件，遵依九天太一雷令，贴同南方火铃大将军，都天火车大元帅，火部阏伯，雷部将军，掷火扫云使者，太阳下邓化将军，同共高步火城，扫退阴翳，开云现日，暖物利人。有功之日，列言帝庭。如违，定依黄神律令。立待昭报。谨牒。
　　谢晴奏昊天雷祖状
　　具法位臣姓某诚惶诚恐，稽首顿首再拜上言：臣刍草微生，遭逢大法，仰籍大道赐受法职，金书玉篆秘法灵文，道重人轻，夙怀忧惧，常思立功补过，济物利人。昨据某人投词，伏为自某月以来，久雨连绵，水泽盈泛，漂浸五谷，民心忧惶，投臣丐求晴霁事。臣详词迫切，不敢抑违。谨取某月某日为始，就某处恭依太一祈晴法式，奏闻天阙，备申主雷诸司，批发九天太一真令，移牒火府威灵，扫除阴翳，开放肠光，仰沐天恩，俯从人欲，五谷有成熟之望，万民无饥馑之忧。臣辄敢冒渎三天，乞赐推赏。所有太一十大星帅，都天飞翼雷公大将军，火部阏伯大将军，欻火律令大神，飞烈七十二将，南方火铃宋将军，诸司帅将，一切威灵，今次祈晴，委有劳绩，伏乞并依三天玉格，内有功者，重加迁职，以为效信。更乞赦臣冒渎之罪，副臣哀恳之诚，降以正真生炁，入臣身中，俾臣行持道法，香火兴隆，凡有祷祈，悉臻感应。身中清吉，横逆不生。凡在玄门，悉依道荫。须至奏闻者。
　　右臣谨谨录状，上奏帝位。臣恭望天慈，允臣奏请，乞颁救旨，下三天都省，合属真司，照应今来所奏言功事理。乞依玉格，重加迁赏施行。臣干冒天威。照前奏结。
　　三省申状
　　具法位姓某
　　照对，昨据某人入意。除已具奏三天金阙，雷祖帝阙，乞降敕命施行外，须至申闻者。
　　右某谨具状，上申三省圣位。恭望圣慈，允令所申，特赐敷奏今来所乞事理，请颁敕命，将前件官将重加迁赏。仍乞告命太一雷霆诸司官将，常切随司护卫，后有召役，立获感通。庶使道化兴行，神功昭着。干冒圣威。照申状结。
　　祈雪行遣
　　碧玉奏状
　　具法位臣姓某
　　照对，本司据某州某人投词，伏为入冬以来，全无瑞雪，暖燠非时，以致万民多生灾疾，兼虑来岁必有蝗虫侵食禾稻，民心忧惶，投臣丐为祈求瑞雪，涤除沴气，迎导祯祥事。臣详词迫切，不敢抑违。合为告行太一翻雨致雪真符，督发雨部云部风部雪部合干威神，同禀律令奉行，须至奏闻者。
　　右臣谨谨录状，上奏太一碧玉内院大天帝圣前。臣恭望圣慈，允臣所奏，特赐圣旨，下碧玉内院，太一雷司，照应施行。遍某州县，大布彤云，兴风作雪，消除疫厉，镇压虫蝗。召和气以致丰年，溥玄恩而彰道化。臣干冒宸严。照前奏状结。
　　太一四真人申状
　　右某谨具状，上申太一月阴月华真人，太一散风散雨真人圣前。恭望圣慈，允令所申，特赐慈悲，以太一碧玉白莲真水，付左右二仙龙王，变化瑞雪瑶华，遍於所掌地分，消镇疫厉，杜绝虫蝗，滋润地脉，感召丰年。如蒙慈感，大地沾恩。照前申结。
　　瑞光仙师负风大神
　　云阵使者雨师大神牒
　　右牒请详前项事理，遵依太一雷令，贴同风雨云雷部合干威神龙王，速兴云阵，撒风致雨，变雪降祥，遍布四郊，以慰民望。有功之日，列言帝庭。急速奉行，伫伺昭报。谨牒。
　　左右二仙龙王牒，并同前式。
　　发奏申引
　　司#1
　　本司今发为民祈雪文字，须至发付者。
　　一、奏状一函，上诣太一碧玉内院。
　　一、申状一函，上诣太一四真人门下。
　　一、公牒一角，至瑞光仙师负风大神前下。
　　一、公牒一角，至左右二仙龙王前下。
　　一、告行太一翻雨致雪真符一道。
　　右引付雷司当日直符神吏功曹使者，准此立便承领上件申牒，飞上太一宫诸处投进。云路之上，不得时刻住滞损拆。如有违慢，定依玄章律令施行。仍仰催督雨雪风部报应，一例言功，以为效信。故引。
　　年　月　日　时引。具　法　位　姓　押。
　　驱蝗行遗
　　札本境
　　司
　　照应本司系准轰天敕命，掌握雷霆，专天章号令之权，主太一专司之职，驱除妖孽，荡灭邪精，使万民安业，五谷丰登。本司据词切，原虫蝗害民，皆是当坊庙貌社令土地等，招诱不正之炁，容庇在乡，变化为虫，食害禾稼，有伤民食。照得本乡庙貌社令土地神祇，安受居民祭祀，自合保护一乡田畴禾稼，岂得招诱虫蝗，侵害田禾，岂不有违太上好生恤民之德，天律不容。本司未欲遽然差发雷帅前去逐一追究，今仰汝等遵依九天玄章符命，火急不移时刻，同所差天将吏兵，将见今虫蝗逐一尽行追遣前去，不许容在本乡侵害禾稼。如有小庙山神，伤亡木下等鬼，辄敢妄有埋魇咒诅在内为害，并仰一并和释遣逐，不许有违符命。如或不从今来符命，定行差拨雷帅前去剿除，逐一收捉，解送黄神烈露台，依伶令施行，断无轻恕。符到遵守，火急奉行。须至札者。
　　右札本境社令之神，准此。
　　年　月　日　时札下。具　法　位　姓　押。
　　引式
　　司
　　近据入意。本司看详虫蝗害稼，实本境庙神社令下邪等，招诱不正之炁，变化为虫，侵食禾稼，实为生民之害。在当职掌握天令，合与施行。除依式批篆九天玄章符命，札下本乡当境庙貌社令土地等神遵守遣逐外，合行差将监勒遣逐，须至差引者。
　　右仰某将，只今领本部天将天兵，各带本色器械，前往某处，监勒本乡庙貌社令土地等，火急将见侵害禾稼虫蝗，尽行遣逐，不许有违天令。如或小庙山神，伤亡木下等鬼，妄称咒诅，在内为害，并仰一并遣逐。如或不从符命，定行批发九天雷令，差拨雷帅前去剿除收捉，解送黄神，依令施行。火急奉行，毋致违滞。如常结。
　　如不退，申主司，牒雷将，具奏批令再札，立限速追庙神。
　　驱邪行遣
　　投词判
　　司
　　准法判：
　　一、欲先关报本司诸司诸府合干将吏，在坛驻札，伺候差使。
　　一、欲先具状飞申天章雷司，乞移文九天太一，五雷六司，雷公都部，合集各司兵马，俟候本司行文到日，应时发下地头，追捉施行。
　　一、欲先批太一真令，下某人家拘制邪鬼，断绝殃耗。
　　一、欲次第具奏雷霆，遍申太一雷司，六府六司，遍牒合干雷将等，集兵擒捕。
　　关式
　　司
　　照对据入意。本司据陈，准书判为某事，今来合要诸司官将前来驻札，听候差使，擒捕祸邪，及专切防护本坛及法官身前身后，所贵邪不干正。须至公文者。
　　右关承差神将，准此不移时刻，立便关报九天，太一六府六司，雷公都部，飞烈七十二将，火部阏伯，欻火大神，风云雷雨电霹雳部众，只今下降行坛驻札。内雷公将军，火部阏伯将军，欻火大神，请俓下某人家驻札，专功提督差去雷神用心擒捕，立要败获。即与禁制火精，自行文为始，不得再有进作。的要大逞神通，宣灵显圣。有功之日，言劳迁职。前件所关事理，疾速奉行，不许顷刻住滞违戾。故关。
　　年　月　日　时关。具　法　位　姓　押。
　　批式
　　司
　　照对本司掌　轰庭真令，飞烈七十二将，佐应三界，万灵并听。号令之下，敢有拒逆，於道不顺者，并赴黄神令下伶施行。今汝等依附草木，积为群党，敢在天地日月星辰雷霆之下，公然肆兴孽毒，出影露形，或放火烧人屋宇家财，临时随事更改。惊恐生灵，全无畏惮。揆之天律，皇天不容，皇地不载，日月所不照，雷霆所当诛，死入黄神，入地万丈，魂死无生，无足忍恤。汝等速当俯伏，五体就地，悔艾罪恶，以求原免。拱听雷霆号令之后，不得再有进作。如或毫发有违，定从玄律，斩首万断，万劫不原，毋致后悔。须至批者。
　　右准雷轰大帝面敕批行，速宜遵奉。
　　年　月　日　时批。
　　引式
　　太一诸符，如有放火烧人屋宇，或治精邪等事，临时随事用之。
　　司
　　今准雷轰大帝敕元降太一某符下专司，差降太一某将诸将临时随事差用。吏兵，立便将带器械，火急下某处某家，贴同差去雷将，收捉某色一行魈鬼，牢固锁缚，从限管押出头守候，唤上供证，为白日不时出形露影或放火烧某屋宇家财。等事，不得有违。须至行遣。
　　右准前件符命，火急奉行，不得违滞，准此。
　　年　月　日　时引。限。具　法　位　姓　押。
　　飞申天章雷司
　　具法位姓某
　　照对，今月某日，据某州某入意。据陈迫切，当日即与关会诸司将佐，飞翼雷公，火部阏伯，欻火大神烈面使者，悬沙使者，部带吏兵，俓下地头，根捉为祸魈精。及批太一号令差坛司前去某家宣示魈鬼。据面报云：某家其日又复进作，随事改意。今恐此鬼日复一日，连结群党，转见猖獗拒抗。除差将督捕外，须至申闻者。
　　右某谨具状，上申九真君位。恭望圣慈，允今所申，特降圣旨，下九天太一，五台六府六司，霹雳诸司，照今所申事理，疾速差降猛烈将佐合干威神，各带器械，俓下地头，并力擒捕魈鬼，断绝某　　色精灵，为民除害。今后遇有一急切讨捕事件，不候申请，许容便宜施行○ 所贵天法昭明，邪不干正。如常结。
　　雷公阏伯欻火七十二将牒同式
　　司
　　据某处入意。所据来词，已於今月某日关会诸司将佐，及专委某将等，争目见光鞫祟大将，烈面使者等，各统兵马，前去擒捉。某日据某人投陈，某色一行邪鬼，於约束后，未及几时，又复进作，或放火随事改。委实切害。陈乞严行追捉，禁止某色邪精，免为民害。本司见得此鬼全无忌惮，不畏天法，所差将佐坐视不为用心，听其猖獗，不即擒捉，岂不有失规制。须至专牒者。
　　牒候到，请速详前事理，俓下某家驻札，立便督发所差将佐，疾速用心擒捉，从限管押，出头供证来历因依，以凭行遣。牒至，须要败获扑灭某色精怪，不得坐视纵容邪鬼再有进作。如有拒逆者，请即行斩首，以令鬼众。仍监住庙神主者，不得坐视纵容邪鬼，玩弄天法，公然出影露形，或放火随事改。恼害良民，如今次更不用心。必定具奏取旨施行。如常式结。
　　引式
　　司
　　今差神将赍牒几道，前去逐一照所关差各司雷将前投落，即便领押。合要将吏各带器械，俓下所指地方，擒捉某色魈鬼。并召第二台第五台太一判吏狱官直卒，将带本台栲治一行刑禁狱具，前来某家伺候差去将佐捉到魈鬼，如法牢固监管，分明现形报应。以明天法，不得有违。须至引者。
　　年　月　日　时引。具　法　位　姓　押。
　　庙神札
　　司
　　照对，今月某日据某处入意。当日关会诸司将佐，前去追捉，及批雷霆号令，宣示鬼众。某日再据某人投称，某日於约束后，未及几时，又复进作，陈乞严切督发雷神，尽行收捉制伏妖精，免为民害。本司详得此鬼党类众多，已飞申太一六司六府，檄起星帅雷帅将军等，下降某人家，布列围绕，并力擒捉。及照贵庙与某家密迩，自合严行禁治。况某亦曾有请於贵庙，安得不与为福。在天律国法，皆为不便。本司未欲便行追究，须至公文。
　　札请本属某庙神，请详备去事理，立便躬亲部领本庙判官兵马，前往某人家，贴同差去雷部神众，并力擒捉某色一行魈鬼，各要正身牢固收管，申解本司，切待亲行领问作祸来历因依，庶凭断遣。仍与制伏为害光怪，以札下某日为始，不得再有进作，务要安静无虞，以彰神用。先具遵禀状申雷司照应，不得有违。故札。
　　年　月　日　时札下。
</div>
    <div class="pagination">
<a href="道法会元_page217.html">上一页</a><span>...</span><a href="道法会元_page213.html">213</a><a href="道法会元_page214.html">214</a><a href="道法会元_page215.html">215</a><a href="道法会元_page216.html">216</a><a href="道法会元_page217.html">217</a><span class="current-page">218</span><a href="道法会元_page219.html">219</a><a href="道法会元_page220.html">220</a><a href="道法会元_page221.html">221</a><a href="道法会元_page222.html">222</a><a href="道法会元_page223.html">223</a><span>...</span><a href="道法会元_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
