<!DOCTYPE html>
<html>
<head>
    <meta charset="UTF-8">
    <title>道法会元 - 第 93 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 93 页/共 361 页</h1>
    <div class="content">　　治邪建狱法
　　火师曰：五雷大法，专降玉符御邪斩妖之秘，不同常局。救生灵困重之厄，被群生幽暗之愆，戮庙除邪，诛妖疗疗，皆有专司。若世间有此种精邪，但以符水给与吞佩，即时安愈。若被有形有质，飞空走地，一切水陆邪神为祸，水妖作孽，不伏符治者，有建狱法。命三司捉缚送狱考治，求灭根源。立狱于后，可按法行之。
　　雷电考治狱
　　此狱禁捉三界系职官将，典祀下格仙官，诸司不道鬼神。托姓附人，种种作过，侮弄道法，不伏天符，立此狱。
　　火光流星狱
　　此狱收捉蛟龙毒蜃，一切水怪成器者，升及水府阴官。无故害人苗稼，涌水涨江翻人舟船，吞啖生灵，不道作祸，用此禁治。
　　金精毒害之狱
　　此狱收禁天下山精木神，五行成器之祟。但是精怪为祟，有形有像，附人形体，或隐或见，并用此狱。
　　九泉苦恼之狱。
　　此狱收禁殟疫传劳，庙貌害人性命种种魔鬼，并天下凶强盗贼，不顺大道，害国伤民鬼神，并皆禁之。
　　幽台长夜之狱
　　此狱收禁不系正祀家先，不道伏尸客鬼，邪神。附形入梦，抛沙打石，盗据人物，奸人妇女，占人屋宇，五道一切不正伪神诈仙，求绝根源。
　　应立狱，详酌大小事理，飞申三司，并奏上帝，具述邪源，见在甚处，於东南方建立甚狱，乞降三司五雷诣地头收捉甚色邪妖，赴狱禁治。依式申毕，仍就有邪人家，东南择净室，用香水洒遏，聚香火炉灰，依样建狱。每一狱径九寸。用桃枝一条长三尺，上系红绡，各长五寸，插每狱中央，门上贴狱名。次焚香，请考勘妖魔校正善恶主典五雷，主狱，主宰典录拷禁使者，缚魂监送使者，律令使者，传令使者，三十六雷鼓力士，乞降造狱守卫。关上狱门，不久见形也。见形了，量罪轻重，若诛若囚，或送北帝雷霆司、蓬莱司，依法断遣。但玉枢院不治罪也。
　　祈雨坛式
　　火师曰：凡国土亢旱日久，州郡缺雨，官司投词，乞行救济者，乃录投词，奏闻上帝，并申五雷使院，雷霆三司，乞特降旨，挥下有司，赦宥一方人民罪犯。然后乞甚雷大降雨泽，以救焦枯。即牒甚雷，速降大雨。如或未应，仍就一方太岁方上，用好黄土筑坛三层，上层阔二丈四尺，中阔二丈八尺，下阔三丈二尺，各高一尺三寸，四角用新瓷四只盛木，用龙潭者，内浸流丹符四道。中央立香案，供养三司枢相，共四位。坛下四方，供养雷部一切官将。用道士七员，在坛上启白关告。然后法师辰、午、酉三时，仗剑从坛地户上步飞龙致雨罡登坛。又名作水召雷罡。登坛左转九次，诵召龙致雨咒九遍。次高声云：某境雨泽愆期，天道久亢，仰五雷下奏事直符使者，速起雷霆三司，指挥甚雷，速降大雨，救济焦枯。吾已奏闻上帝毕，急急速速，莫违吾令。叱讫，复从地户下坛。不过三日，雷霆雨降。仍具奏闻。谢上帝，设醮。还雷坛土，并瓷送长江水中。
　　上层立案
　　天门
　　地户
　　坛下四方供养
　　祈晴坛式
　　火师曰：若国土州邑雨降连月，江河泛涨，若非天命，即是妖龙水怪作孽，伤害人物。如国君，守土长官，欲祈晴明，速退雨水，须申五雷使院，雷霆三司，并奏上帝，具述词旨。如当天灾，即乞原赦生灵罪犯，收雨退水。恐是水妖作过，乞差三司官将，五雷部众，下降收伐。二日不应，第三须择高山或无水处，用黄泥土作坛三层，阔如祈雨坛式。但每层只高一尺二寸。筑坛毕，上层置香案，供养负风猛神风伯大神欻火大神，在两边中供养四司主者。坛中层四角，安空瓷四个，并用朱砂，其内各入欻火真形符一道。坛下四方，环奉雷部。用道士如常祝白法事。主法取寅午，戌三时，仗剑步驱龙吸水罡，从地户登坛。右转四十九匝，诵收水作晴咒。毕，香炉中焚欻火真形符一道。存在口诀。次下坛，应时风作云收雨止。设醮谢恩上表。须是如法事毕，埋坛土并瓷具於午地，不得轻弃。
　　祈雨咒
　　太元浩师雷火精，结阴聚阳守雷城。
　　阏伯风火登洲庭，作风兴电起幽灵。
　　飘诸太华命公宾，上帝有敕急速行。
　　收阳降雨顷刻生，驱龙掣电出玄泓。
　　我今奉咒急急行，比乃玉帝命君名，敢有拒者罪不轻。急急如律令。
　　木郎咒
　　乾天流辉玉池东，掷火万里坎震宫。
　　木郎太乙三山雄，坤神巽土浩灵翁。
　　太上紫虚玄灵夫人至。急急如律令。
　　大洞请雨咒
　　雷光雷光，太乙伏藏。太伯风令，四目浩翁。严君守冰，掷火阳精。雨令何闭，风令何平。神威日华，金仙发醒。水火同流，韩伯负舟。三官开明，五帝信幽。太上敕令，龙至雨滴。急急如元命真君敕。
　　祈晴咒一名收水作晴睨。默念八十一遍火车火车，雷令之家，三五为帅，晃耀无涯。掣火万里，能扫云霞。有约辅帝，曜目银牙。豁落水类，迅速无差。伯温帝命，扫灭阴邪。急急速速，立待阳华。一如上帝火令摄。
　　又咒
　　金精玉回，天云散开。紫微降瑞，雨澄净埃。海伯风雨，雷光降催。阳精赫赫，阴翳沈埋。急急奉玉清紫微太极太上火输律令。
　　明目光字符
　　先凝神定息，向东南旺方，执笔，叩齿，取吸天目光出吁笔端，却下笔书符。
　　吾奉星主紫微大帝敕 必阳日阴月昼夜光明 玉衡斡运万有生成 左目闪电右目流星神清炁爽洞彻幽冥 日月交光天地摄
　　右符用薄黄纸墨书。於每月朔旦，焚香，面东南，向日光取炁入，再书烜字盖焚。入净水中洗眼，其光明倍常。
　　咒香吞服法
　　法香入吾躯，万病悉皆除。法住香亦住，炁住神灵住。变则为白霜，化则为甘露。三万六千日，法香求为主。急急如太上老君律令。
　　每日早晨将乳香一块，吸取太阳光炁三遍，呵於香上。以净水吞之。一年可保身安无病，而目能通视也。
　　祈雪
　　火师曰：凡人间春温夏热，秋冻冬寒，乃阴阳升降之常理。四时若顺，则邪炁不生，疫疠不作。一时不应，民即受灾。应冬温而无雪，是名阳战，使人春多病。若国王、土人请雪禳灾，录其词，飞奏上帝，申五雷使院，雷霆三司，并申东灵上相瑞光仙师，乞赦生灵之过，早降瑞雪，以压邪气。然后就太岁方上，依祈雨式建坛三层，命道士皆如前法。但於坛中供养香案，上添两位供养东灵上相。瑞光仙师。东灵一作东极八灵。法师每遇辰午酉三时，步作水召雷罡，仗剑登坛。右行六六遍，默念东灵咒六六遍。至香案前，上香启白：上帝五雷使院，雷霆三司，东灵上相，瑞光仙师，早降瑞雪因依。方得下坛，不出一伏时，即应也。谢雪亦如祈雨式。
　　东极八灵咒
　　东灵上相，瑞光之家。密掌上帝，琼瑶天花。主豁火厉，扫风灭邪。慈仁救物，应时无差。愿降瑞雪，遍布中华。急急如律令。
　　又咒
　　金精太极，玉华散花。祈雪走草，风火氤氲。皓师火师，降瑞太虚。太清太极上真摄律令。
　　伐庙除精
　　火师曰：应人间若有狂神猛鬼，山精怪魅，迷惑生人妇女，现见形像，盗窃民财，因而为祠，种种作过，不惧仙法者，雷霆主察之。许民投词，具奏切害因依，奏闻上帝，飞申诸司，专牒神雷，水雷，克日会合，前去伐之。至期时，左臂佩雷光
　　火文之印，紫光丹天之印，步飞龙斩怪罡，行狂邪伐庙。门首贴欻火大神符一道，后还左右高峻之所。野祭雷神，叱出速往其处，焚毁其庙，收捉鬼贼。应时雷雨俱作，勿要怕怖。事毕，如法祭酬雷霆。却以此法行之，须是公正，不可妄试。恐伤物则，法官返招谴也。
　　斩蛟蜃水怪
　　凡江湖啾水之中，阴洞潭源之内，蜃龙水怪，吞啖六畜，吸人血脉，或化为巨蛇当其要道，伤害商贾，或非时攻作，大水倾陷州县，仍仔细具奏上帝，申诸司，牒水府，请降将吏，克日伐之。隔三日前，须牒州县城隍，土地里社，庙祠，各躬亲部领兵将，把扼四方路分，毋令走透龙怪，一切水精。至期日用诽绢七尺，书天关符七道，用玉晨洞灵之印印之。右肘佩印，搯雷局，右手仗剑，步连天铁障罡，至蜃龙隐处，投符入水中。去投符时，须教民以锣鼓助之。投符讫，高声召请诸司将兵，五雷部众，速斩水怪。逡巡水中雷震，波浪沸腾，其怪浮在水上。急以洞灵印照之，其怪则两目出血而死。然后令弟子用剑诛之，以尸埋在绝地，以符镇之。事毕，发符遣兵将各各复还所治，然后别择吉日祭谢之。天关七煞符
　　右七符极灵，镇一方水怪。若一方一处欲安镇，仍迭篆此符，以生铁铸成，安於潭洞，则永世不被水怪所。奉敕斩灭毒龙水怪，急急如律令。
　　天关七煞聚形迭篆
　　具法位姓某给。
　　步罡诀法
　　火师曰：凡修真奉法之士，既遇明师指示雷法五部所争符图宝印文，又须得罡步诀节，方得其灵也。故正法中有建歪将军，今传于后。起罡将军，皆书其事也。今传于后。
　　作水召雷罡
　　飞龙致雨罡
　　飞龙斩怪罡
　　先移左足，右足副之，并丁罡双步。
　　驱龙吸水罡
　　诀目
　　魁目。戌文，并左手大指掐。罡目。辰文。神目。午文。鬼目。兑卯上。禁风邪。并左手大指押二指。总摄印。二手中指中节。役使印。卯辰间。雷局大指押二三指，掐子文，四五指拈掌心。
　　化神文
　　凡书符，发遣文字，行持，并要化神。
　　火师曰：行雷法之士，每遇驱役指呼，把变神诀，叩齿五通，存头戴梁冠，衣朱服，穿朱履，左右有持幢仙人，捧剑掌录童子，执幡童子，掌恶簿判官，五帝雷公将军，邵阳雷公，火车元帅。诸司神将，皆在吾前后左右，听令指挥。然后行事。
　　发遣文字咒
　　吾奉帝命，掌握印符。专都司号令之权，领鬼神不典之事。令行则速如星火，法布则疾胜风霆。三界不许稽延，顷刻肌彰报应。遵承关命，毋辄迟留。速往速来，吾当坐待。
　　又咒
　　天雷隐隐，龙虎交横。日月罗列，照我分明。功曹使者，执符奉行。　
　　野祭神诀
　　火师曰：凡祈求伐庙，除邪去殃，欲得速应者，须得野祭之法，顷刻相应。为雷部下将猛烈，须用血食祭之。应祭之法，在野，即择高山无人到处，在市，须用东南一室，闭而祭之。立坛用白粉向巽画坛三层，上阔九尺，中阔一丈二尺，下阔一丈五尺。雄鸡一只，用绯绢缚足，大盏五只，酒一瓶，皂钱五千，皂旗五面，利剑一口，乳香一炉，如法布坛。至时，法师披发跣足，望巽步破地召雷罡，登坛。上香，左手掐役使诀，右手持剑，望巽高声曰：吾奉上帝敕，召五方蛮雷使者，速赴某方，诛斩鬼贼。或云：天降甘雨，令速风火。吾今依法备到雄鸡血酒，阜钱明香，祭犒尔等。至时莫违吾令。咒毕，便刺鸡血滴於五方盏中。后斟酒五盏，以剑搅酒盏，一如前咒。便化皂钱，将祭物埋巽方地中三尺。法师再咒一次云：吾在坛前，卓剑相待。便以剑卓在埋物地上而退。即云兴雨作。不可常祭，害物。祭时有符一道，安坛心。事了，同物埋。此法妙甚，不可漏泄，恐招祸也。
　　凡救数百人为一功。一次祈雨有一功。已上功，及方一转初授雷法弟子，本师保明兑上清录事五雷院右判官。功及，转左判官。次转右大判官同正法主格日直元君。再转左大判官，功及转斗中都水使者。一作掌水使者。再转都水使者，一作都水右判官，一作都水左判官。功及，转上清司命玉府右卿。同火部尚书。再转上清司命玉府左卿。同火部尚书。再转玉府上卿五雷副使判雷霆都司鬼神公事。再转玉府上卿五雷使领雷霆都司鬼神公事。同九天金阙御史。应左右判官之御，许称同管干雷霆都司鬼神公事。玉府卿，许称知雷霆都司鬼神公事。
　　雷霆版诰
　　用梓梧木阔三寸，长五寸，朱书。
　　正文
　　弟子某可特授某职依式行持
　　玉枢院使　臣　姓　某
　　背文　太　岁　年　月　日　时告下
　　具本师衔位　臣　姓某行
　　玉枢院使　臣姓某
　　背文　太岁年月日　时告下
　　具本师衔位　臣　姓某行
　　札子式
　　上清玉府五雷使院
　　当院昨据某词，称入意。匈行保奏上清玉府五雷大法将兵符图印诀官吏，佐天行化，助国救民。当院寻具奏闻，并申合属去处，今月某日，已蒙上帝命，赐下将兵报应，讫所召合役神将八员，雷兵一干付度外，当院所据投词恳切，不敢抑违。勘会某人奉道推诚，行止明焕，於此下保举二句。委有法器，堪充治官。当院甘保盟传度。今连粘合补法职印样心印在前，仰烦转奏某处圣位，请降敕旨，下泰玄都省，宣告三界，应干合属去处，咸使知闻。如遇日后凡有行移，悉祈感格，仍乞曲颁恩命，赦除某人及九玄七祖一切罪愆，下东岳割移某人名字，纪上天曹。庶使法绪绵长，玄风大振。拱俟昭报。
　　右札某将。准此。
　　太岁　年　月　日。具职姓某押。
　　申天枢院
　　上清玉府五雷使院
　　某今发奏状几道谨谨上诣
　　三天门下，请进，合具申
　　闻者。
　　　右谨具状，上申天枢院上相真君圣前。恭望圣慈，允今申恳，乞不伺诸处章表公文，特为先伸誊进。冒渍真威，伏候昭报。谨状。
　　太岁　年　月　日具位姓某申。
　　道法会元卷之五十六竟
　　#1『不子』当作『至子』云掐至子文。本卷《五镇符诀》云『十二支至子，结雷局』可以参看。
</div>
    <div class="pagination">
<a href="道法会元_page92.html">上一页</a><span>...</span><a href="道法会元_page88.html">88</a><a href="道法会元_page89.html">89</a><a href="道法会元_page90.html">90</a><a href="道法会元_page91.html">91</a><a href="道法会元_page92.html">92</a><span class="current-page">93</span><a href="道法会元_page94.html">94</a><a href="道法会元_page95.html">95</a><a href="道法会元_page96.html">96</a><a href="道法会元_page97.html">97</a><a href="道法会元_page98.html">98</a><span>...</span><a href="道法会元_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
