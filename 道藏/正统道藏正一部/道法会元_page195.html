<!DOCTYPE html>
<html>
<head>
    <meta charset="UTF-8">
    <title>道法会元 - 第 195 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 195 页/共 361 页</h1>
    <div class="content">　　先遣传音报犯神，山奇水秀总停均。
　　勿令变动天师诀，斩砍元来不奏申。
　　直符例乃霆神也
　　直符事应疾如飞，天门甲子起星移。
　　顺走九宫寻本日，吉凶雷雨自然知。
　　甲子起乾，甲戌起兑，甲申起艮，甲午起离，甲寅起坤。右装成定例。
　　乾上甲子，如庚午日作震方，乾上甲子，兑上乙丑，艮上丙寅，离上丁卯，坎上戊辰，坤上己巳，震上庚午，直符在震。
　　正例诀
　　月将逢生旺，传音要炁神。本年并本月，正日及时辰。四局星同类，方当便煞人。阴人阴位讨，阳命察阳神。动火须忧火，兴殟水土轮。固将真妙诀，又细与君论。
　　逆顺装局例论
　　看他发其箭，定日时煞。此日雷箭，非特动雷，亦能料理诸事。可以伐神坛社庙，破山打邪，乾泉伐树，诛戮山魈五酉悖逆之鬼，发火烧其物件。可以兴风雨雷电，除陂塘恶物之类，发火、瘟疫、官符、口舌、刀兵，盗贼等事，以济贫乏。若作坟宅，功效不可尽言。其法有绝玄之处。先师不传下士，以为身宝，得者夙缘会遇，不可泛然。动天地，感鬼神，将比泛常儿戏等法。日时到处，便有作用，试之有验。意不相得对面便可料理，应时受种种之祸也。
　　雷霆箭法诗断
　　雷公一动震天庭，射外须教百里惊。
　　射内定应雷打死，救神相助必须轻。
　　火烈雷神便火光，同年月日一般装。
　　射外不知天火发，射内子孙皆灭亡。
　　飞剑之星主血光，杀人流血主官方。
　　向外他家招盗贼，向内爷儿皆灭亡。
　　吉祥之星大吉祥，内外人家便吉昌。
　　喜气万重生贵子，文章及第佐君王。
　　太阳星吉照人间，百口人家自等闲。
　　官职高迁盈驷马，富贵声传出外关。
　　风云半吉半为凶，射外和平不箭冲。
　　射内定教刑小口，更妨孕妇血光逢。
　　电母毫光射小儿，不过半月见悲啼。
　　射内一家人枉死，射外阴人带宝归。
　　鬼火生灾发大瘟，一年半载绝除根。
　　射外他人相咒克，射内人财尽底倾。
　　血刃星凶六畜当，父南子北血星光。
　　射外他人当跌死，射内枪刀坐狱亡。
　　木星一位 高强，动辍令人进外庄。
　　射外修营主百口，射内因亲及第郎。
　　旺相来临富贵家，紫袍金带便荣华。
　　随年旺在三六九，贵子良孙实可夸。
　　亡役凶神切莫修，家母姻亲即便忧。
　　周年满月还他死，内外人家月月愁。
　　顺射阳年急如箭，逆射阴年克日见。
　　救神不到更催神、切忌相逢无改变。
　　霹雳诗断
　　霹雳一位是凶神，才下灵符火便焚。
　　开合中间寻煞气，青天隐隐有雷声。
　　荧惑莫与沉溺同，其年下着便招凶。
　　南方邪庙火雷伐，北方邪鬼火雷焚。
　　盛事喧争是恶神，犯着其神霹雳声。
　　五酉云魈并古庙，灵符下着绝妖精。
　　分形飞电乃凶星，若到其方雷变惊。
　　作法焚符冲煞炁，轰天霹雳尽昏昏。
　　殃咎其神星劈神，更同水潦主惊人。
　　莫权敲破焚符命，文盖临方莫动雷。
　　明言炎烈恶星神，作法焚符雷震惊。
　　古庙邪坛天火燕，隐隐云中雷发声。
　　甘泽焚符云叆叇，霖霖三日灌焦枯。
　　瑞霞奇雪纷纷下，邪炁瘟灾尽扫除。
　　生神在库吉星辰，作法焚符枉用心。
　　切忌帝星临照处，步罡掐诀谩劳神。
　　遁二十八宿例起日
　　第一虚张室轸求，二元奎亢胃房游。
　　三毕尾参斗木獬，四鬼女星危月优。
　　五翼壁角娄金狗，六氏昂心觜火猴。
　　七箕井畔牛参柳，此是七元真例头。
　　假如甲子起虚，己卯起张，甲午起室，己酉起轸，后元都同此一般起。
　　七元暗金伏断
　　子虚丑斗寅兼室，卯女辰箕己怕房。
　　午角未张申怕鬼，酉觜戌胃亥壁当。
　　七曜禽星会者希，日虚月鬼火从箕。
　　水毕木氏金奎上，土宿还从翼子推。
　　二十八宿交时
　　寅阳卯阴辰水来，巳金午上未木排。火到申上元头宿，此是七元交过来。年家暗金，起与前同。
　　二十八宿，日一同地，第一虚张。且洪武十七年甲子为五元甲子，依兹遁，月家伏断。
　　太阳正月角上生，太阴除平室火寻。
　　火宿起星天马位，水星来往起牛耕。
　　木星便从参上起，满屋黄金心不宁。
　　惟有土宿起胃上，十轮月里要分明。
　　坤　己巳申六　兑　乙丑酉二　乾　甲子亥一
　　离　丁卯午四　中　壬申九　　坎　戊辰子五
　　巽　辛未巳八　震　庚午卯七　艮　丙寅寅三
　　十二星顺盘
　　申燥火　酉丙乙　戌水潦　亥紫
　　未奇罗　　　　　　　　　子血刃
　　午土溽　　　　　　　　　丑太阳
　　巳天罡　辰台将　卯金水　寅月孛
　　飞宫诀
　　取出中宫至於乾，西边兑上艮山连。
　　离上却来坎上去，坤来震上是根源。
　　巽上丁白归前月，九宫飞诀是真传。
　　流火起例阳顺阴逆
　　甲辛坤位丙壬乾，庚坎乙癸丁艮边。
　　戊己都来蛇宫坐，一冲流火便惊天。
　　帝星起例
　　甲己顺行居震上，乙庚逆向艮方求。
　　丙辛坤位仍行逆，丁壬顺起向中流。
　　戊癸顺从艮上起，帝星坐处善缘由。
　　甲子震，甲戌巽，甲申中，甲午乾，甲辰兑，甲寅艮。
　　太乙真数
　　甲己子午九，乙庚丑未八，丙辛寅申七，丁壬卯酉六，戊癸辰戌五，己亥还当四。
　　年月日时，算得几数。仍用金虎流火霆煞，日时值何宫。计艮一、兑二、坎三、离四、震五、巽六、艮七、坤八、乾九，总加若干数。每十除九，如一三五七九数是也。若存二四算，非也。
　　道法会元卷之一百二十九竟
　　＃1『若是』下有夺漏。原与下文间空六格。
　　道法会元卷之一百三十
　　北真水部飞火击雷大法
</div>
    <div class="pagination">
<a href="道法会元_page194.html">上一页</a><span>...</span><a href="道法会元_page190.html">190</a><a href="道法会元_page191.html">191</a><a href="道法会元_page192.html">192</a><a href="道法会元_page193.html">193</a><a href="道法会元_page194.html">194</a><span class="current-page">195</span><a href="道法会元_page196.html">196</a><a href="道法会元_page197.html">197</a><a href="道法会元_page198.html">198</a><a href="道法会元_page199.html">199</a><a href="道法会元_page200.html">200</a><span>...</span><a href="道法会元_page196.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
