<!DOCTYPE html>
<html>
<head>
    <meta charset="UTF-8">
    <title>高上神霄玉清真王紫书大法 - 第 25 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高上神霄玉清真王紫书大法 - 第 25 页/共 26 页</h1>
    <div class="content">　　三，不得违师所行教令。
　　次授五戒行：
　　一，戒非色非财。
　　二，戒杀物伤情。
　　三，戒怪贪嫉拓。
　　四，戒请曲邪佞。
　　五，戒喜怒变常。
　　次授七正直：
　　一，以正信为善根。
　　二，以正真留意，上应天心。
　　三，以忠利於国，孝穆於亲。
　　四，以正信从师训。
　　五，以正直和穆六亲眷属。
　　六，以正绝听是非，邪不干正。
　　七，以市价斗称，平直交易。
　　次授六不听曲词：
　　一，察有嗔妬奸滥不明者，不得受状。
　　二，凡人欺诈奸盗，事属暗昧，不得受状。
　　三，假以财物，求梼妄动吏兵，害物伤命，不得受状。
　　四，为冤僧嫉妬，欲求报对者，不得受理。
　　五，财物不明，亡者往来追摄，似乎　机变者，不得受理。
　　六，民有冤枉，已经明断，妄讼官吏，欲求警报者，不得受理。
　　牒具如前。
　　仰遵科式，毋失规仪。精进修持，功勤香火。味三光之焕景，佩六甲之符章。保命护身，佐天助国。或螟蝗为害，或水旱不调。或精魅为妖，或生灵疾苦。事无巨细，按律诛禳。毋殖货财，毋私谄曲。勿背盟约，泄慢枢机。使教法以兴行，俾众生而向信。天鉴不远，宜勉之。故牒。
　　太岁　年　月　日　时牒。
　　保举师具位，姓某押。
　　监度师具位，姓某押。
　　度师具法位，姓某押。
　　补帖
　　玉清神霄大法司：
　　当司据乡贯某，赍质信诣某君门下，传授高上神霄保仙秘法。除已申奏三师外，补充高上神霄太平辅化弟子，奉行神霄大法，行右殿军同会书府事法职，须至出帖照会者。
　　右牒，给付某收执。切以神霄玉文，琼台秘诀，无所不该，无所不摄。若能自宝以奉持，则坐众妙，立至万神。寂然不动，感而遂通。可不勉励精诚，上祈真贶。若初勤终怠，口是心非，法中灵官，记人功过，毫分无失。当令五帝言功，毋使三官鼓笔。无怨师言，切宜勉之。准此奉行。
　　太岁　年　月　日　帖。
　　保举师具位，姓某。
　　监度师具位，姓某。
　　度师具法位，姓某。
　　转官告式
　　勑三天门下：
　　据玉阙奏下，有元修真之士某官，依科奉行。於某年某月某日，佐天行化，助国救民。□到□保明，乞依科迁，补佩某品仙阶，施行者。
　　右，本官品禀性谦和，精修奉戒。普救人民，功德甚重，诸天称庆。宜依拟补某官，奉上帝勑命指挥，奉如右。符到奉行，一如高上神霄玉清真王律令勑。
　　太岁　年　月　日。
　　保举师具位，姓某。
　　监度师具位，姓某。
　　度师具法位，姓某。
　　申泰山借兵马式
　　玉清神霄大法司：
　　本司已於今月某日某时，告下神霄玉清府劫命符文一道，关借泰山兵马若干，就某处，为某人染患日久，服药无效。本司看详委，是有邪神通同为祸。同共本司兵将，搜捉邪祟，根治施行。须至申闻者。
　　右谨具状，申
　　泰山东岳府，伏乞指挥。选差得力兵马，雄将猛帅，火急前至地头，同共救应。善功毕日，即便回申，依法祇应。
　　干冒威听，伏候照报。谨状。
　　太岁　年　月　日，具位姓某状申。
　　缴回兵马状
　　玉清神霄大法司：
　　本司昨於某月某日某时，告下神霄玉清王府勑命符文，关借泰山兵马若干，於某处某家，已蒙岳府应时发到本府。今已事毕，各赏功勋，合行发回原差兵马，须至申闻者。
　　右，谨具状，申
　　泰山东岳府，伏乞指挥下有司，交收元
　　差兵马。干冒威听，伏候昭格。谨状。
　　太岁　年　月　日具位姓某状申。
　　保生牒式
　　玉清神霄大法司，牒
　　南斗降生司。
　　当司据乡贯，奉
　　道女弟子某状投，伏为见今身怀六甲，产卧在即，切虑宿业仇条积生冤债，乱成报对，间阻生产，及所生男女，多被一十五种无道凶魔、不正鬼祟，侵害夭亡性命。当司为见下元甲子生人，有此枉横，须至牒者。
　　牒候到，请立便差拨仙官监生大神，前
　　至监勒本人家司命土地等，及地分神祇，同共守护产母某，於吉时，令其分娩，子母团园，无致疏虞。仍祈圣力，保守孩童。当司务在皇民安泰，勿致稽缓。谨牒。
　　太岁　年　月　日牒。
　　具法师位，姓某押。
　　保胎宜男断注奏式
　　具位，小兆，臣某。
　　右，臣辄冒威严，仰干大化。退思僭越，甘俟天宪。切念臣受道之日约，愿体道化民，救治病苦。凡有请祈，敢不奏闻。臣谨据某，投臣坛下，乞行止遏。臣看详来词，委有儿注，相呼分明。谨昧罪录状，上奏
　　祖师高上神霄玉清真王长生大帝、
　　宗师高上神霄玉清王青华大帝、
　　真师九天益算司命好生可韩司丈人真君。
　　伏望天慈允览微臣所奏，颁九天太一九仙真君曲赐，赦宥某人并妻某氏所作故违，误犯罪愆，特与注上花男花女胎孕，下副民望。仍乞差降九天太一保胎却邪官吏，一合来下，特为某却除北斗胎杀将军、胎注胎厌神君，并九种邪类，断绝儿注相呼，免致日后绝其种裔。恩惟太上好生，许从所欲。果蒙奏请，仰荷威严。罪当万死，谨具奏闻，伏候勑旨。谨状。
　　太岁　年　月　日具位姓某状奏。
　　又奏九天丈人
　　具位，臣姓某。
　　右，臣辄伸丹悃，仰干清化，入意，使永免虞厄，令远无传注男女之苦。臣除已具奏高上神霄玉清真王外，
　　谨录状上奏：
　　九天太一丈人真君。
　　九天太一万福真君。
　　九天太一司命真君。
　　九天太一掌籍真君。
　　九天太一掌筹真君。
　　九天太一却邪真君。
　　九天太一定籍真君。
　　九天太一注善真君。
　　九天太一护生真君。伏望真慈允览臣奏，特赐勑命，差降九天太一劫邪官将吏兵，一合下赴某家内，却除北斗杀胎将军、胎注胎厌神君，并花公花母黄河桥难，青龙、白虎、天狗、弗魔、山鬼、飞天九种邪类。断绝儿注相呼，免致日后绝其种裔。仍乞降赐九天正真之炁，灌注某人，并妻某氏身中，向去胎孕成结，永无男女传注之忧。果蒙奏请，仰荷玄恩。臣干冒真威，罪当万死，伏候真旨。谨状。
　　太岁　年　月　日具位姓某状。
　　祈雨奏状
　　具位，小兆，臣姓某。
　　右，臣恭闻，道本自然，教开方便。凡有虔告，必遂感通。谨据乡贯，奉道弟子某等词传，伏为今岁某时以来，亢阳为虐，雨泽愆期。苗稼焦枯，人心惶惧。卒岁，恐衣食之不给。后时，虑粮税之欠输。非仗祷祈，曷臻丰稔。状投司治，匈为施行。臣领来词至切，不敢拒逆，谨谨录状，昧死上奏
　　祖师玉清上帝元始天尊。恭望
　　天慈特降勑旨，颁下所属。乞差霹雳兴云致雨将军、六丁六甲、五雷使者、雷部官属、风伯雨师、行雨龙王等众，赴臣所建祈雨坛所云集，大布霶(雨十沱)，以救焦枯，庶苏禾稼。臣冒渎天威，罪当万死。臣诚惶诚恐，稽首顿首，谨具奏闻，伏候道旨。谨状。
　　太岁　年　月　日具位臣姓某状奏。
　　治病牒城隍
　　玉清神霄大法司，牒
　　某府州城隍都主者司。
　　当司据某人乞行救治，除已一面给付天符符水与患人吞服外，尚未见效，照得委是上件邪祟凶顽，须至专牒者。
　　牒到请详事理，立便权借心力威猛将吏，前至某家，收摄邪祟，速离某家界分。如或不遵牒内事理，定行录奏神霄帝师，例行典宪，守待报应。谨牒。
</div>
    <div class="pagination">
<a href="高上神霄玉清真王紫书大法_page24.html">上一页</a><span>...</span><a href="高上神霄玉清真王紫书大法_page20.html">20</a><a href="高上神霄玉清真王紫书大法_page21.html">21</a><a href="高上神霄玉清真王紫书大法_page22.html">22</a><a href="高上神霄玉清真王紫书大法_page23.html">23</a><a href="高上神霄玉清真王紫书大法_page24.html">24</a><span class="current-page">25</span><a href="高上神霄玉清真王紫书大法_page26.html">26</a><a href="高上神霄玉清真王紫书大法_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
