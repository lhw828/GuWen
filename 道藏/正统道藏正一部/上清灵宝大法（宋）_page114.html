<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 114 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 114 页/共 133 页</h1>
    <div class="content">　　大慈大悲拔度真人，
　　上清妙行真人，
　　上清普度真人，
　　上清普济真人，
　　上清左玄真人，
　　上清右玄真人圣前。伏望
　　真慈，俯垂
　　省览。运慈悲愿力，放无量慧光，照破十地重阴，开济亡魂苦爽，尽离业报，得际
　　威颜，祇受斋功，克期仙化。仰祈
　　真造，证鉴修崇。干冒
　　圣威，某下情无任，惶惧之至，谨具申
　　闻。谨状。
　　年　月　日具位姓　某　状。
　　申天真皇人
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　三清上境耀华玉宝天真皇人圣前。伏望圣慈，俯垂
　　省览。凡今所行简箓符诰，乞降
　　慧源一炁，周回灌注，使遗漏补足，妙契上玄。应关行所至，咸得遵从，赦拔亡魂，躬承
　　开度，仰祈
　　慈慧，俯证斋功。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申经符法箓仙真
　　具法位姓某。
　　今据同日宫状，至申牒合属真司外。须至申
　　闻者。
　　右谨具状，申
　　三洞宝经，九等法箓，上圣高真，侍卫群仙，元始符命，云篆天章，一切真仙圣前。伏望
　　圣慈，特赐
　　圣旨，典守侍卫一切玄司。凡转经告符，行科治事，并乞
　　开函启蕴，降炁分光。俾篆书妙合於天文，令修用洞符於玄奥，凭兹惠力，开济亡魂，咸悟
　　真常，顿除业累。仰承炼化，克遂升迁。应忏悔以雪愆，冀慈悲而垂鉴。干冒
　　圣威，某下情无任惶惧之至，谨具申闻，谨状。
　　年　月　日具位姓　某　状。
　　申十方神王
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　十方无极飞天神王圣前。伏望
　　圣慈，俯垂
　　省览，特赐
　　圣旨，告下十方无极世界，开度所荐亡魂，及下元苦爽，并离幽夜，来诣玄坛。听经旨之宣扬，悟宝珠之玄妙，减除罪翳，开迪生方。仍乞
　　降炁分灵，炼魂育魄，期十回而证果，出九地以超升。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申三界大魔王
　　具法位姓某
　　今据同日官状，至申牒合属真司外。须至申
　　闻者。
　　右谨具状，申
　　欲界大魔王，
　　色界大魔王，
　　无色界大魔王圣前。伏望
　　圣慈，特赐
　　圣旨，关报刚风上吏，三界游奕神祇。凡所上章词表奏，即为护过刚风，速令上御，不得纵令非道外魔，辄肆遏截。其受度亡魂，执券升度之日，并愿垂神保举，无拘天门，干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申五天大魔王
　　东方青天大魔王，
　　南方赤天大魔王，
　　西方白天大魔王，
　　北方黑天大魔王，
　　中央黄天大魔王圣前。伏望
　　圣慈，特赐
　　关告，灵宝赫奕万神奉命临坛，承宣受事。凡遇誊词进表，仰冀流金火铃，照彻中黄。即为护过刚风，速令上达。有所遏截，并与前形，以明天诛。某朝会玉京，步虚行道，愿得分形应召，效职清尘，总集群仙，躬朝
　　上帝。俾斋修无障，幽显沾恩。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申五帝大魔王
　　东方青帝大魔王
　　南方赤帝大魔王，
　　西方白帝大魔王，
　　北方黑帝大魔王，
　　中央黄帝大魔王，
　　右一状同五天魔王。
　　申三元真君
　　具法位姓某，
　　今据同日宫状，至申牒合属真司外。须至申
　　闻者。
　　右谨具状，申
　　上元道化真君，
　　中元护正真君，
　　下元定志真君圣前。伏望
　　圣慈，特赐关报，三界魔境，刚风世界，天门守卫，一切神司照应。凡今以后所上章词表奏，即为护过刚风，直入天门，速令上御，听候
　　敕旨，早赐颁行。或有外魔非道。辄肆邀截，摄赴近狱，依律治罪。庶得请祈遂意，
　　功果有成。干冒
　　圣威，某下情无任惶惧之至，谨具申
　　闻，谨状。
　　年　月　日具位姓　某　状。
　　申三天门下
　　具法位姓某，
　　今据同日宫状，至申牒合属真司外。须至申
</div>
    <div class="pagination">
<a href="上清灵宝大法（宋）_page113.html">上一页</a><span>...</span><a href="上清灵宝大法（宋）_page109.html">109</a><a href="上清灵宝大法（宋）_page110.html">110</a><a href="上清灵宝大法（宋）_page111.html">111</a><a href="上清灵宝大法（宋）_page112.html">112</a><a href="上清灵宝大法（宋）_page113.html">113</a><span class="current-page">114</span><a href="上清灵宝大法（宋）_page115.html">115</a><a href="上清灵宝大法（宋）_page116.html">116</a><a href="上清灵宝大法（宋）_page117.html">117</a><a href="上清灵宝大法（宋）_page118.html">118</a><a href="上清灵宝大法（宋）_page119.html">119</a><span>...</span><a href="上清灵宝大法（宋）_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
