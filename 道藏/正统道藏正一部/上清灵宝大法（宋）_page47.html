<!DOCTYPE html>
<html>
<head>
    <meta charset="UTF-8">
    <title>上清灵宝大法（宋） - 第 47 页/共 133 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>上清灵宝大法（宋） - 第 47 页/共 133 页</h1>
    <div class="content">　　下元解厄水官洞阴大帝圣前。恭望
　　圣慈，允臣所奏，特赐恩命，告下无极神乡，泉曲之府，北都罗酆，三宫九府，百二十曹，较录生死阴阳罪福簿籍，水火风刀考官，应干合属，咸令知悉。即与弟子某赦原罪咎，落灭恶根，标纪善功，进品仙格，昭一应某所受法职印篆。自今而后，凡有一切为己为人，济生度死，修斋立功，克获施行。伏虑某九玄七祖，亿勑种亲，罪业深重，尚沦报对，咸从曲赦，断地逮役，迁神南宫。凡诸祈恳，克获昭通。冒犯
　　圣威，但臣下情不胜悚惧之至，谨具状
　　奏以闻，伏候
　　圣旨。谨状。
　　年　月　　日具位臣姓某　状奏。
　　北极天蓬都元帅真君苍天上帝。
　　北极天猷副元帅真君丹天上帝。
　　北极栩圣储庆保德真君皓天上帝。
　　北极佑圣真武灵应真君玄天上帝。
　　已上并同三官状式。
　　奏玄师
　　具位臣姓某，同前。谨录状上奏
　　玄中教主上清灵宝圣师真君几前。恭望
　　师慈，俯垂省览，特降恩命，告下三界十方，阳庭阴治，合干去处，咸令知悉。即与检阅弟子某，宿生今世故误罪咎，并祈赦宥，许以自新。专丐师恩，差降灵宝大法诸司官属，分灵应化，一合下临某靖治之中，莅职列曹，分司治事，辅栩教法，济度幽明，共积阴功，宣扬道化。庶使某存念呼吸，内外相符，通达真灵，密彰玄应。臣开坛传度之时，恭请恩光证明，监度提携，后学接引方来，共垂保举之恩，曲赐陶成之造，发挥秘密，开悟愚迷，弘阐化机，默符心请。俾使某性根智慧，心地了明，洞妙贯玄，承流宣化。法由师度，愿仙派之可联。道在人弘，赞真风之攸永。冒犯
　　师严，但臣下情不胜战栗之至，谨具状
　　奏以闻，伏候
　　道旨。谨状。
　　年　月　　日具位臣姓某　状奏。
　　太上辅元体道三天大圣都天大法天师真君。
　　玉清灵宝经师真君。
　　上清灵宝籍师真君。
　　上清灵宝度师真君。
　　灵宝监斋大法师真君。
　　上清玄一郁罗翘真人。
　　太上玄一真定光真人。
　　太上玄一光妙音真人。
　　已上并同前式。
　　申妙行真人
　　具位姓某再拜。
　　申谨据贯属某，入意同前。除为具奏
　　帝廷，及关盟三界，普告十方外。今将本人所补法职坛靖印篆，开具单帐，连黏状前，须至申闻者。
　　右谨录状上申
　　妙行真人几前。恭望真慈俯垂省览，斡元量度人之念，体圣师垂教之方，汲引下愚，陶成后学。特为弟子某，注名仙振，列籍真阶，发挥道德之真宗，敷演洞玄之妙蕴，广开方便，启迪昏蒙，密授玄机，默符心印。庶使某性生智慧，心悟荃蹄，符图咒诀而通感真灵，运念施为而洞符玄妙，普济幽冥，元所不度，修真学道，触向咸成，魔试不干，形神俱妙，道不负人，俾至人而有遇。人能弘道，宣至道以元穷。仍祈师旨，颁下三界真司，照应施行。干冒
　　师严，但某下情不胜激切之至，谨具状申以闻，伏候师旨。谨状。
　　年月　日　　具位姓某　状申。
　　上清太极真人。
　　太极冲应真人。
　　九州都仙太史高明大使神功妙济真君。
　　吴越司命三茅真君。
　　雨岳司命上真魏真君。
　　九天道师谌母元君。
　　吴黄十一位列仙真君。
　　太上三洞宗坛嗣教传法度人历劫应化得道真仙师尊至圣。
　　已上并同前式。
　　申天真皇人
　　具位姓某，同前。须至申闻者。
　　右谨录状再拜，上申
　　三清上境天真皇人几前。伏望俯垂省览，陶成末学，汲引愚迷。特为某纪字金编，列名玉简，自今而后，其或行持教法，普济幽明，服炁炼形，书符篆录，即赐慧源一炁，灌浃三田，庶使咒语通灵，存用交感，洞契上玄之妙，默符按笔之规，凡所施行，无不遵奉。干冒
　　威严，但某下情不胜激切之至，谨状。
　　年　月　　日具位姓某　状申。
　　上元金箓院上宰真君。
　　中元玉箓院上宰真君。
　　下元黄箓院上宰真君。
　　已上并同前式。
　　申三洞经线神仙
　　具位姓某同前。须至申闻者。
　　右谨具状，上申
　　三洞宝经九等法录上圣高真侍卫群仙，
　　元始诸真符命云篆天章一切真仙圣前。恭望真慈俯垂省览，特赐圣旨，关告三清秘藏，十方正法，典守侍卫，一切玄司，昭一应弟子某所受法职印篆，自今而后，凡有为己为人，济生度死，修斋转经，篆录书符，存神请黑，即赐开函启蕴，降炁分光。庶得诵咏合玄真之奥，书篆契按笔之规，科仪斋法而通感真灵，旨诀行持而洞符玄妙，凡所施行，元不遵行。干冒
　　圣威，以某下情不胜激切之至，谨状。
　　年　月　　日具位姓某　状申。
　　申十方无极至真大神
　　具位姓某，同前。须至申闻者。
　　右谨具状，上申
　　十方元极至真大神，
　　十方元极飞天神王圣前。恭望圣慈俯垂省览，特赖矜悯下愚，提携后学。丐为弟子某注名仙格，列职玄曹，自今而后，凡有为己为人，朝修诵经，即赐倾光回驾，降炁分灵，敷演真诠，洞明旨义。庶令诵咏宣扬，存思修用，咸蒙悟解，悉获感通。契神风静默之机，达黍米空玄之妙，无所不度，无所不成，获证真常，克臻道果。干冒威严，以某不胜虔切之至。谨状。
　　年　月　　日具位姓某　状申。
　　申九天丈人真君
　　具位姓某，同前。右谨具状，上申
　　九天丈人储福定命真君，
　　九天采访使应元保运真君，
　　九天朝元诸位真君圣前。伏望真慈俯垂省览，特降圣旨，宣示诸天曹局。丐为弟子某赦原宿愆，削除罪籍。乞从上天推恩，即与遵依玉格，注职仙阶。次丐告下三界十方，阴阳庭治，合干去处，照应某。自今而后，凡有一切行持，克获感通施行。干冒威严，以某下情不胜激切之至。谨状。
　　年　月　　日具位姓某　状申。
　　天曹太皇万福真君。
　　天曹六司四运真君。
　　天曹掌籍掌等真君。
　　天曹列位真君。
　　四圣位同一状，依前式。
　　申灵宝主帅
　　具位姓某，同前。右谨具状，上申
　　灵宝大法主帅真君，
　　法部真仙灵官将吏圣前。伏望圣慈俯垂省览，即赐圣旨，关告灵宝合隶诸司院府仙官将吏，昭一应弟子某，所受法职印式。咸遵
　　上帝勑命，应时分神化炁，一合下降某靖治之中，蕾买屯驻剖，分司治事，辅助教法，普济幽明，坐呼立召而嘉应密符，意想心存而神机默契，阐扬道化，茂积阴勋，嘉绩有成，应天选叔。干冒威严，以某不胜虔切之至。谨状。
　　年　月　　日具位姓某　状申。
　　申三天门下三真君
　　具位姓某，同前。右谨录状，上申
　　上元道化真君，
　　中元护正真君，
　　下元定志真君，
　　三天门下词章表奏仙官圣前。伏望圣慈允兹申恳，特赐圣旨，关告天门守卫诸神，三界魔王之境，九重刚风上吏，照应弟子某，所佩法职印式，咸使闻知。自今而后，凡遇某行持教法，普济幽明，谒帝朝元，祈恩请命，所上章词表奏，应干文字，即与径度刚风，上通帝阙，毋致遏截。有所违却，庶得请析，速获颁行。仍赖告下三界十方，合属神司，遵奉施行。干冒威严，以某不胜虔切之至。谨状。
　　年　月　　日具位姓某　状申。
　　申天枢院类奏状
　　具位姓某，同前式。除具奏
　　三天上帝，及诸帝尊，申牒三界合属真司外。今则发陈奏状几函，封印具全，欲乞依时誊进，须至逐一开申者。
　　玉清上帝陛下，
　　上清大帝陛下，
　　太清大帝陛下，
　　昊天玉皇上帝陛下，
　　勾陈星宫天皇大帝陛下，
</div>
    <div class="pagination">
<a href="上清灵宝大法（宋）_page46.html">上一页</a><span>...</span><a href="上清灵宝大法（宋）_page42.html">42</a><a href="上清灵宝大法（宋）_page43.html">43</a><a href="上清灵宝大法（宋）_page44.html">44</a><a href="上清灵宝大法（宋）_page45.html">45</a><a href="上清灵宝大法（宋）_page46.html">46</a><span class="current-page">47</span><a href="上清灵宝大法（宋）_page48.html">48</a><a href="上清灵宝大法（宋）_page49.html">49</a><a href="上清灵宝大法（宋）_page50.html">50</a><a href="上清灵宝大法（宋）_page51.html">51</a><a href="上清灵宝大法（宋）_page52.html">52</a><span>...</span><a href="上清灵宝大法（宋）_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
