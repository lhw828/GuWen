<!DOCTYPE html>
<html>
<head>
    <meta charset="UTF-8">
    <title>道法会元 - 第 98 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 98 页/共 361 页</h1>
    <div class="content">　　西方位屯有云起，都云擎住莫迟迟。
　　飘飘风起定时辰，唯有早间便不明。
　　管取夜来风起后，雨即天明又作晴。
　　欻火符
　　左眼东霞扶桑宫右眼西灵广寒宫 天圆地方雷居雷堂 乾兑 欻火威光百神之首 一转天地动二转日月明三转动魁罡四转雷公呜五转霹雳发六转山鬼死七转收斩一切邪鬼赴吾都符下灭东方蛮雷使者马日休南方蛮雷使者郭元京西方蛮雷方仲高北方蛮雷邓拱辰中央蛮雷田元宗 左手托天擎火云 右手拽地击龙君 身胸浩荡包容乾坤坎宫水一肾生于肝震宫木三肝生于心离宫火七心生于脾坤官土五脾生于肺兑宫金九肺生于肾 坎宫水一肾生于肝震宫木三肝生于心离宫火七心生于脾坤宫土五脾生于肺兑宫金九肺生于肾 五行相生还归六腑五行毕备精神交具变化无数急急如雷公律令救召横天霸 左踢五岳天星坠落右扇昆丘四海停流 上帝有软扫荡九州应有不顺缚下五岳 开眼则火光万丈照耀人极邪道绝灭 左扇离火烧灭邪精右扇巽风扫荡妖氛氛
　　祈雨用 天雷隐隐神雷轰轰龙雷作水水雷翻波社令雷公霹雳纵横神机一发风雨齐倾上帝敕下急急奉行雷一雷二雷三雷四雷五急摄
　　祈晴用 天圆地方雷火发光掐光乾坤巽离四诀 六诀咒书 八卦书火车咒涂圈内火车火车雷令之家鞭挞猛马速布丹霞阳神朱明迅召火鸦急急如律令 火鸦火精凤觜龙鳞飞符前路剪除妖氛敢有拒抑碎如微尘急急如律令摄
　　敕咒
　　角箕之精，甲乙之灵。扬波鼓舞，雷电速兴。井轸之星，丙丁之灵。飞火万里，火逐烟生。奎参之精，庚辛之灵。流铃掣电，剑戟交横。斗壁之精，壬癸之灵。涌波激浪，护我身形。天精之灵，水火之英。霹雳使者，火铃将军，三天力士，十万精兵。雷火速起，风雷随行。飞霜钺斧，队队纷纷。敢有邪鬼，不正之神，妄求血食，苦害生灵，不以大小，押赴雷霆。千千截首，万万剪形，逆吾者死，顺吾者生。敢违吾令，如逆上清。急急如律令。左煞文。
　　役咒
　　赤天之威，电扫云驰。律令大神，手执针锤。游行三界，日月藏辉。星昏斗暗，鬼哭神悲。铁轮叉戟，山岳崩摧。急急如律令。
　　治大祟用
　　吾与天公除万殃，化身人间作鬼王。身长千丈口齿方，铜牙铁爪飞电光。前驱霹雳后镬汤，电雷迅发走天罡。草木焦枯树摧伤，山裂石断黄河倾。两目闪烁耀天地，一怒海沸山摧倾。斩妖吞恶灭豪强，提魂寸斩灭凶殃。能致晴雨顷刻间，五方雷电起龙章。吾睨神鬼不敢当，魍魉邪情#3立消亡。
　　急急如雷霆钦火律令。
　　道法会元卷之六十一竟
　　#1『坤』上应有龙神名，原缺。
　　#2『比』，为『北』之误。
　　#3『情』宜作『精』。
　　道法会元卷之六十二
　　高上神霄玉枢斩勘五雷大法
　　雷霆罡炁方
　　甲子、癸酉、壬午、辛卯、庚子、己酉、戊午，雷在震，霆在巽，罡在离。
　　乙丑、甲戌、癸未、壬辰、辛丑、庚戌、己未，雷在巽，霆在中，罡在坎。
　　丙寅、乙亥、甲申、癸巳、壬寅、辛亥、庚申，雷在中，霆在乾，罡在坤。
　　丁卯、丙子、乙酉、甲午、癸卯、壬子、辛酉，雷在乾，霆在兑，罡在震。
　　戊辰、丁丑、丙戌、乙未、甲辰、癸丑、壬戌，雷在兑，霆在艮，罡在巽。
　　己巳、戊寅、丁亥、丙申、乙亥、甲寅、癸亥，雷在艮，霆在离，罡在中。
　　辛未、庚辰、己丑、戊戌、丁未、丙辰，雷在坎，霆在坤，罡在兑。
　　壬申、辛巳、庚寅、己亥戊申、丁已，雷在坤，霆在震，是在艮。
　　且如甲子至戊午计七日，雷神居震，霆神居中，天罡居离。如立坛，宜依方行事。如遣符，亦宜符上方位用，无不应验。此乃雷法之关键，策役之要机也。
　　右雷霆，如遇遁入中官，此日不用。如雷霆罡临於八方入将，如祷雨发笔，坎；起风，巽。
　　役雷下雷霆罡法
　　召将存用如前方位，按日分，点雷霆罡方，分雷霆三帅领兵内外。如今日雷方是欻火主内领兵，当先下霆方，乃是辛君主外领兵。点住霆方，却取罡炁点布罡方，剔笔符中。然后双手雷局，静坐行生克之道，发出符中，方以笔点住雷方，念发雷车咒，一句一剔。次加天雷威雄木郎咒，出笔，存至，神自於此方领兵行事。用雷则为主，霆则以副帅为主。
　　发总摄信符行用口诀
　　凡领词祈雨，自发文字前一日，於密室中书符，贴左契，牒将截取定日如何报应。
　　如左契未应，只得将右契依前专牒贴，将转语换易，截取定时右契合同报应，上帝信符当如何报应。第二发此法也。敕信符用都天雷公咒，加木郎咒。
　　入室行用诀
　　未行事前，先入室训练雷神行雨工夫，一时做就，如发文字祭坛之时，只临期指挥而已。如建坛了，闲暇时，并行内之生克出入，训练催促为经也。
　　祭坛诀
　　凡祭坛用符，依科行事，然后端坐坛心，手掐破地召雷罡，行用一依法式。召雷行事，或坐，步罡了坐亦可。但坐时内之运用一生一克，立待轰天霹雳报应，指挥将吏，方可下坛。用之，如谷应声。
　　运雷诀
　　凡运雷，枢机一转，天昏地黑。用将，皆运主其事者。主帅辛君，二将阳日雷阴日霆。二帅互用，宾主相易。运雷之妙，激剥而已。
　　祈晴诀
　　凡祈晴，苦值霖雨不止，有妨农事，须有利害，方行催发文字。亦依前行合同符契，后，却於密室中服总真符，行
　　神风静默，山岳藏云之道，谓之归雷，又日伏雷。须是存天地朗然，日月星斗灿然，此其要也。以上行诀，并是玄妙。如或不应，依祈雨法，用黄犬一只，活缚坛心。法师亲斩犬，沥血祭将行持，法师亦吃血酒，以激发雷神。须是於诸处有龙神方，投铁札，坛中四方标其龙旗，坛中心大书飞剑斩龙符於旗上，以胁龙神。重则用总真符契，同飞剑符烧之。此一节末后行持，至重不可行也。其要全在内力，其间纯熟。先取报应方择一日行事有准，否，则截日定时以期报应。
　　催雷
　　先牒雷神行事。次依方朱书在新砖面上，用烈火於此夜烧红，投瓷中，雷声立至。发符，众念木郎咒不计遍数。入水中毕，念咒行持。
　　行罡运雷发声咒
　　九天雷公，速降威灵。岳续社令，上至三清。天地传敕，步风雷兵，轰天霹雳，队仗如云。斩勘雷使，急急发声。
　　五雷催符遣使者
　　此符名斩勘信符，一名鬼信符，令符。书时作用怒气，速应。
　　右四字迭书，掐巳午子亥为诀。次入蒋、毕、华、雷、陈五使者，及程曼卿在内，存元如金光注射入符。
　　敕咒
　　风云雷电雨，雹霰雪霜露。吾为太上皇，霹雳出巽户。急急如玉枢上相律令敕。
　　右咒毕，存玉帝降金光书敕字。上帝诀。
　　敕咒
　　天丁力士，凿开泉眼，阿香公，阿香公，吾奉玉帝敕，召汝出玄穹。急急起雷行雨律令。
　　此符乃玉枢合符，用遣引。先书此，符粘於引前，定日时烧之。次日遇此时，再发一道。起坛召祭，又烧一道。如未应，映剑诀书於卓上。时时作怒，以令击之，立有感通。
　　法令符
　　□音橘风火。巳午，子午。急急如律令。贪巨斗，□□斗。
　　五将名 
　　咒曰
　　乾为尔父，坤为尔母。汝虽为长，藏形巽所。惟天至仁，今何迟俟。大击一下。速离本乡，尽临坛所。急急如律令。令画於卓上，或巽地，以印击之。须是焚感信符，必获异报。此掌中雷雨之妙，拍手唤雷之法。
　　五雷立应符
　　五方五雷符，乃五大使真形。凡行持，先牒五神请祭之，次用依方色朱篆於新砖上，用火烧红，投於水瓷中，雷声立至。
　　祭五神
　　东方 南方 西方 北方 中方 
　　右五符，并用前天目五阮书敕，以朱批敕召雷神降雨六字於其后。
　　再咒曰
　　北方壬癸精，南方大火铃。啖叫奔雷电，呼吸生风云。搏风掷水火，掌中霹雳生。撼动昆仑柱，河读翻四溟。阏伯摧山岳，百川雨如绳。氤氲水火凝，滂沱成方盈。不得违吾令，上奏於帝廷。若违吾令者，有如逆上清，天帝灭汝身，酆都戮汝形。急急奉上清雷霆帝君律令敕。
　　右诵都雷吭，以剑搅水盂，然后投符，想神将乘云炁上升，天上雷神混合行雨。
　　木郎咒
　　乾精流辉玉池东，运肾气上到心。盟威圣者命青童。掷火万里坎震宫，雨骑迅发来大蒙。木郎太乙三山雄，想心肾蒸上太卢，蒙蒙如雾。以心火蒸起肾炁，化雨两目出。霹雳破石泉源通。坤辰震巽皓灵翁，猛马四张欻火冲。流晶郁光奔祝融，想南岳祝融峰顶之雨来面前，剔午。巨乘泰华登云中。旗旛昼夜扬虚空，须臾坎位黑云冲。炎帝蒸雨屯云浓，阏伯撼动昆仑峰。幽灵翻梅玄冥同，冯夷鼓舞长呼风。蓬莱弱水兴都功，六乙捷疾先御凶。朱发巨翅双目瞳，雷电吐毒驱五龙。四溟叆叇罗阴容，一声四海皆昏蒙。雨阵所至流川洪，金精流光斩旱虹。洞阴幽灵号灵雳，五雷皓师变崆峒。虚皇太华扫妖虹，君亮元皇号前锋。思全子蜃威天工，欻火律令翻穹窿。鞭击妖魅驱蛇虫，勾娄吉利炎赫踪。登僧得赜悉听从，织女四哥心公忠，辅我救旱功勋隆。赤鸡紫鹅飞无穷，摄虐缚祟送北酆。紫虚元君降灵摄。急急如火铃大帅律令。
　　炼将玄妙
　　澄心静虑，毋生杂念，平生闭目，左手雷局，右手胎诀。
　　木日，受胎於心内。想胎炁叆叇青红色，以呵字咒出。从心起，上冲泥丸宫。却以左鼻引觜参红紫二炁西南角，咽入肝家。握亥，呵赤炁，眼中出肝家，青黑成云雨，内隐本将真身蒋某，青鬼面，仗剑，乘青云，出至九宫，讫。握卯文，再想天将乘青云，仗剑而来，部领雷公电母，风伯雨师、无鞅数众，盘结在前。输诀念本身咒九遍，并总咒，吸青炁九口，讫。即以津液分明咽下本宫。再想将吏严卫本宫祖炁，讫。转墓文，默念：天神地祇，万神同归，合明天帝敕。跳出墓文。
　　火日，受胎於脾内。想胎炁叆叇赤黄色，从脾上起冲泥丸宫。却以鼻引室壁青黑二炁西北角，咽入心家。握生诀，呼黄炁，口中出心家赤炁成云，内隐本将真身壁某。再想天将抱火袋而来，部领雷公电母，风伯雨师，无鞅数众，盘结在前。轮诀，念本身咒三遍，并总咒，吸赤炁三口，以津液咽下本宫。同前跳出墓中。
　　金日，受胎於肾内。想胎炁叆键白黑色，从肾上冲泥丸宫。却以鼻引尾箕青黑二炁东北角，咽入肺家，握生诀，吹黑炁，鼻中出肺家白炁成云，内隐天将华某，至九宫讫。旺诀酉文，想天将乘白云，部领雷公电母，风伯雨师，无鞅数众，盘结在前。轮诀，念本咒七遍，并总咒，吸白炁七口，却以津液分明咽下本宫。想将吏严卫本宫祖炁，转墓文。默念前咒。
　　水日，受胎於肝内。想胎炁叆叇青色，从肝起上冲泥丸宫。却以鼻引翼轸青红二炁东南角，咽入肾家。握生诀，嘘青炁，耳中出肾家黑炁成云，内隐本将真身雷某，乘黑云，出至九宫，讫。握旺诀，再想天将乘黑云而来，却部领雷公电母，风伯雨师，无鞅数众，盘结在前。输诀，念本身咒五遍，并总咒。吸黑炁五口，讫。却以津液分明咽下本宫，再想将吏严卫本宫祖炁，讫。转墓文。默念前咒。
　　土日，受胎於金肺内。想胎炁叆叇黄色，从肺起上冲泥丸宫。却以鼻引觜参红紫二黑西南角，咽下脾家。握生诀、呬白炁，顶中出，脾家黄炁成云，内隐本将真身陈某，乘黄云，出至九一宫讫。握旺文，再想天将乘
　　黄云而来，部领雷公电母，风伯雨师，无鞅数众，盘结在前。轮诀，念本身咒五遍，并总咒。吸黄炁五口，讫。却以津液分明咽下本宫，再想将吏严卫本宫祖炁。转墓文。默念前咒。
　　内诀
　　木日受胎於心青红炁内。觜参红紫入
　　肝。呵赤炁，眼中出青炁。
　　火日受胎於脾红黄炁内，室壁青黑入
　　心。呼黄炁，口中出赤炁。
　　金日受胎於肾白黑炁内。尾箕青黑入
　　肺。吹黑炁，鼻中出白黑。
　　土日受胎於肺黄白炁内。觜参红紫入
　　脾。呬白炁，顶中出黄炁。
　　水日受胎於肝黑青炁内。翼翰青红入
　　肾。嘘青炁，耳中出黑炁。
　　外诀
　　造雷函埋祭法
　　用木作一匣，高五寸，阔四寸。内用银片子书五使者符，皆书风雷云雨电五符，依方安於匣底内，将五使者逐一符上安之。盖上刊雷电霹雳星象，盖之如法。用符包裹其匣。再将一石作匣，或瓷□子亦得，於中用雷匣，用盖子合定埋之。
　　将前件事造毕，择甲辰日、丙辰日，於名山福地，无伏尸坟墓去处，画坛三层，安旗坛心，卓剑开印。将使者十个，双双逐方安於坛中。用酒十盏，羊头一个，雄鸡一只，羊血十二分，犬肉十二分，果子香灯，依法罗列供养，金钱五十分。法师披发，左手紫微局，右手仗剑，步八卦罡。先从乾起，至异，呼张使者。存至，祝其事，速召五方五雷斩勘五大使者赴坛。烧巽符，并关子四方。从巽上步阳斗，回至巽上，烧符一道，下令召使者：为吾速召五方斩勘使者，速赴坛前。再逐一掐本身诀，念本身咒，取逐方炁吹坛上。再念总咒三遍，取巽炁於坛上，就巽上三台罡出，紫微诀打开巽户，用剑八字画之，用左脚一剔，将身一旋，则罡起矣。执简揖神上坛，祝白其事。三献毕，刺鸡血搅酒，毕，祝云：今埋祭五使者於雷室内。如遇召请，前来与法合应。今将五神埋藏，如遇祈求雨泽，破庙伐木打祟，请召之时，随呼立应，起雷掣电，鼓雨降风。祝毕，后同於雷室。今则刺鸡取血为盟誓，不得相负。今择名山致雷室，不知雷神所择何地而居。祝毕，刺鸡血滴於酒杯中，将鸡一掷，於巽上看鸡旋何处住，令人掘穴埋之。执杯奠三献，毕，将神五方逐方於所造匣内盖钉，将符包裹，安在瓮观内，合盖了，紫微局，在手剑诀，步破霄罡，立定咒，用土埋之。
　　破霄罡
　　乾艮巽坤中离剔发
　　伏土神咒
　　星烟复应，五土社神。披灵散恶，黑录霹形。闻知胆碎，应召潜形。当吾者死，拒吾者刑。神威一发，急急檄行。驱雷速发，速起天星。急急如律令。
</div>
    <div class="pagination">
<a href="道法会元_page97.html">上一页</a><span>...</span><a href="道法会元_page93.html">93</a><a href="道法会元_page94.html">94</a><a href="道法会元_page95.html">95</a><a href="道法会元_page96.html">96</a><a href="道法会元_page97.html">97</a><span class="current-page">98</span><a href="道法会元_page99.html">99</a><a href="道法会元_page100.html">100</a><a href="道法会元_page101.html">101</a><a href="道法会元_page102.html">102</a><a href="道法会元_page103.html">103</a><span>...</span><a href="道法会元_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
