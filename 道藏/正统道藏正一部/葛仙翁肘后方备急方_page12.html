<!DOCTYPE html>
<html>
<head>
    <meta charset="UTF-8">
    <title>葛仙翁肘后方备急方 - 第 12 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>葛仙翁肘后方备急方 - 第 12 页/共 32 页</h1>
    <div class="content">　　杏人三升，去皮尖，炒令黄，杵如膏，蜜一升，分为三分，内杏人，杵令得所，更内一分，杵如膏，又内一分，杵熟止，先食含之，咽汁。
　　《杨氏产乳》：疗上气急满，坐卧不得方。
　　鳖甲一大两，炙令黄，细捣为散，取灯心一握，水二升，煎取五合，食前服一钱匕，食后蜜水服一钱匕。
　　刘禹锡《传信方》：李亚治一切嗽及上气者。
　　用乾姜须是台州至好者，皂荚炮去皮子，取肥大无孔者，桂心紫色辛辣者，削去皮，三物并别捣，下筛了，各称等分，多少任意，和合后更捣筛一遍，炼白蜜和搜，又捣一二十杵，每饮服三丸，丸稍加大，如梧子，不限食之先后，嗽发即服，日三五服，噤食葱、油、咸、腥、热面，其效如神。刘在淮南与李同幕府，李每与人药而不出方，或讥其吝，李乃情话曰：凡人患嗽，多进冷药，若见此方用药热燥，即不肯服，故但出药多效。试之，信之。
　　《简要济众》：治肺气喘嗽。
　　马兜零二两，只用里面子，去却壳，酥半两，入碗内，拌和匀，慢火炒乾，甘草一两，炙，二味为末，每服一钱，水一盏，煎六分，温呷。或以药末含咽津，亦得。
　　治痰嗽喘急不定。
　　桔梗一两半，捣罗为散，用童子小便半升，煎取四合，去滓，温#46服。
　　杨文蔚治痰嗽利胸膈方。
　　栝楼肥实大者，割开#47子净洗，搥破刮皮，细切，焙乾，半夏四十九个，汤洗十遍，槌破，焙，捣罗为末，用洗栝楼熟水并瓤，同熬成膏，研细为丸，如梧子大，生姜汤下二十丸。
　　《深师方》：疗久咳逆上气，体肿短气胀满，昼夜倚壁不得外，常作水鸡声者，白前汤主之。
　　白前二#48两，紫苑、半夏洗各三两，大戟七合，切，四物以水一斗，渍一宿，明日煮取三升，分三服。禁食羊肉、饧，大佳。
　　《梅师方》：治久患□呷咳嗽，喉中作声不得眠。取白前捣为末，温酒调二钱匕服。
　　又方，治上气咳嗽，呷呀息气，喉中作声唾黏。以蓝实叶水浸良久，捣绞取汁一升，空腹顿服，须臾，以杏人研取汁，煮粥食之，一两日将息，依前法更服，吐痰尽方差。
　　《兵部手集》：治小儿大人咳逆短气，胸中吸吸，咳出涕唾，嗽出臭脓涕枯。
　　淡竹沥一合，日三五服，大人一升。
　　《圣惠方》：治伤中筋脉，急上气咳嗽。
　　用枣二十枚，去核，以酥四两，微火煎，入枣肉中滴尽酥，常含一枚，微微咽之。
　　《经验后方》：定喘化涎。
　　猪蹄甲四十九个，争洗控乾，每个指甲内半夏、白矾各一字，入罐子内，封闭勿令烟出，火缎通赤，去火，细研，入麝香一钱匕，人有上喘咳，用糯米饮下，小儿半钱，至妙。
　　《灵苑方》：治咳嗽上气喘急，嗽血，吐血。
　　人参好者，捣为末，每服三钱匕，鸡子清调之，五更初服便睡，去枕仰卧，只一服愈。年深者，再服。忌腥、咸、鲊、酱、面等，并勿过醉饱，将息佳。
　　席延尝治虚中有热，咳嗽脓血，口舌咽乾，又不可服冻药。
　　好黄耆四两，甘草一两，为末，每服三钱，如茶点羹粥中，亦可服。
　　《杜壬方》：治上焦有热，口舌咽中生疮，嗽有脓血。桔梗一两，甘草二两，右为末，每服二钱，水一盏，煎六分，去滓，温服，食后细呷之。亦治肺壅。
　　《经验方》：治咳嗽甚者，或有吐血新鲜。
　　桑根白皮一斤，米坩浸三宿，争刮上黄皮，锉细，入糯米四两，焙乾，一处捣为末，与服，米饮调下一两钱。
　　《斗门方》治肺破出血，忽嗽血不止者。
　　用海犀膏一大片，於火上炙令焦黄色，后以酥涂之，又炙再涂，令通透。
　　可碾为末用，汤化三大钱匕，放令服之．即血止。水胶是也，大验。
　　《食医心镜》：主上气咳嗽，胸膈痞满气喘。
　　桃人三两，去皮尖，以水一升，研取汁，和粳米二合，煮粥食之。
　　又，治一切肺病，咳嗽脓血不止。
　　好酥五斤，熔三遍，停取凝，当出醍醐，咫#49一合差。
　　又主#50积年上气咳嗽，多痰喘促，唾脓血。以萝卜子一合，研，煎汤，食上服之。
　　治卒身面肿满方第二#51十四
　　治卒肿满，身面皆洪大方。
　　大鲤一头，醇酒三升，煮之令酒乾尽，乃食之，勿用醋及盐豉他物杂也，不过三两服。差。
　　又方，灸足内踝下白肉，三壮，差。
　　又方，大豆一斗，熟煮，洒，饮汁及食豆，不过数度必愈，小豆尤佳。
　　又方，取鸡子黄白#52相和，涂肿处，乾复涂之。又方，杏叶锉，煮令浓，及热渍之。亦可服之。
　　又方，车下李核中人十枚，研令熟，梗米三合，研，以水四升，煮作粥，令得二升，服之，三作加核也。
　　又方，大豆一升，以水五升，煮二升，去豆，内酒八升，更煮九升，分三四服，肿差后渴，慎不可多饮。
　　又方，黄牛溺，顿服三升，即觉减，未消更服之。
　　又方，章陆根一斤，刮去皮，薄切之，煮令烂，去滓，内羊肉一斤，下葱、豉、盐，如食法，随意令之，肿差后亦宜作。此亦可常捣章陆，与米中半蒸作饼子食之。
　　又方，猪肾一枚，分为七脔，甘遂一分，以粉之，火炙令熟，一日一食，至四五，当觉腹胁鸣，小便利。不尔更进，尽热到去皮食之，须尽为佳，不尔再之，勿食盐。
　　又方，切章陆二升，以酒三升，渍三宿，服五合至一升，日三服之。凡此满，或是虚气，或是风冷气，或是水饮气，此方皆治之。
　　治肿入腹，苦满急，害饮食方。
　　大戟、乌翅末各二两，捣筛，蜜和丸，丸如桐子大，旦服二丸，当下渐退，更取令消，乃止之。
　　又方，葶苈子十两，椒目三两，囗#53苓三两，吴茱萸二两，捣，蜜和丸如桐子囗#54，服十丸，日三服。
　　又方，鲤鱼一头，重五斤者，以水二斗，煮取斗半，去鱼，泽漆五两，茯苓三两，桑根小皮切三升，泽泻五两，又煮取四升，分四服。服之小便当利，渐消也。
　　又方，皂荚剥炙令黄，锉三升，酒一斗渍，石#55器煮令沸，服一升，日三服，尽更作。
　　若肿偏有所起处者。
　　以水和灰以涂之，燥复更涂。
　　又方，赤豆、麻子合捣，以傅肿上。
　　又方，水煮巴豆，以布沾以拭之。
　　姚云：巴豆三十枚，合皮#56□咀，水五升，煮取二升，日五拭肿上，随手即减，勿近目及阴，疗身体暴肿#57如吹者。
　　若但是肿者。
　　锉葱，煮令烂以渍之，日二#58四度。
　　又方，兔丝子一升，酒五升，渍二三宿，服一升，日三服，差。
　　若肿从脚起，稍上进者，入腹则煞人，治之方，小豆一斛，煮令极烂得四五斗汁，温以渍膝已下，日二为之，数日消尽。若已入腹者，不复渍，但煮小豆食之，莫杂吃饭及鱼、盥，又专饮小豆汁。无小豆，大豆亦可用。如此之病，十死一生，急救之。
　　又方，削椭或桐木，煮取汁以渍之，并饮少许。加小豆妙。
　　又方，生猪肝一具，细切，顿食之，勿与盥乃可，用苦酒，妙。
　　又方，煮豉汁饮，以滓傅脚。
　　附方
　　《备急方》：疗身体暴肿满。
　　榆皮捣屑，随多少杂米作粥食，小便利。
　　《杨氏产乳》：疗通体遍身肿，小便不利。
　　猪苓五两，捣筛，煎水三合，调服方寸匕，加至二匕。
　　《食医心镜》：主#59气喘促，浮肿小便涩。杏人一两，去尖皮，熬，研，和米煮粥极熟，空心吃二合。
　　葛仙翁肘徒备急方卷三竟
　　#1渍：原作『清』，据万历本改。
　　#2道：万历本作『数』。
　　#3半：原作『毕』，据万历本改。
　　#4昃：原作『具』，据万历本改。
　　#5丸：原作『九』，据万历本改。
　　#6日二：万历本作『日三』。
　　#7遥：万历本作『逐』。
　　#8茯：原作『蔡』，据万历本改。
　　#9苓：原作『茶』，据万历本改。
　　#10桂：原作『林』，据万历本改。
　　#11四：原作『曰』，据万历本改。
　　#12末：原作『木』，据万历本改。
　　#13汁：原作『升』，据万历本改。
　　#14卧：原作『时』，据万历本改。
　　#15鸡：原作『□』，据万历本改。
　　#16涂：原作『淦』，据万历本改。
　　#17汁：原『汗』，据万历本改。
　　#18已：万历本作『匕』。
　　#19汗：原作『源』，据万历本改。
　　#20渍：原作『积』，据万历本改。
　　#21狸：原作『□』，据万历本改。
　　#22目：原作『日』，据万历本改。
　　#23炒微褐：原作『妙微砀』，据万历本改。
　　#24捣为末：原作『捣捣末』，据万历本改。
　　#25自：此下万历本有『梳头』二字。
　　#26较：据文义当作『效』。
　　#27杏：原作『杳』，据文义改。
　　#28及：万历本作『又』。
</div>
    <div class="pagination">
<a href="葛仙翁肘后方备急方_page11.html">上一页</a><span>...</span><a href="葛仙翁肘后方备急方_page7.html">7</a><a href="葛仙翁肘后方备急方_page8.html">8</a><a href="葛仙翁肘后方备急方_page9.html">9</a><a href="葛仙翁肘后方备急方_page10.html">10</a><a href="葛仙翁肘后方备急方_page11.html">11</a><span class="current-page">12</span><a href="葛仙翁肘后方备急方_page13.html">13</a><a href="葛仙翁肘后方备急方_page14.html">14</a><a href="葛仙翁肘后方备急方_page15.html">15</a><a href="葛仙翁肘后方备急方_page16.html">16</a><a href="葛仙翁肘后方备急方_page17.html">17</a><span>...</span><a href="葛仙翁肘后方备急方_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
