<!DOCTYPE html>
<html>
<head>
    <meta charset="UTF-8">
    <title>道法会元 - 第 114 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 114 页/共 361 页</h1>
    <div class="content">　　仲 定 功 直 天 神 器 丁 非 主
　　甲 火 东 刃 磊 庚 并 传 秋 灯
　　害 烦 重 逆 乍 净 谋 专 除 变
　　田 蛮 弓 娄 鱼 箭 屋 群 池 娄
　　鱼 祆 塘 山 秤 淫 牛 尺 荡 马
　　护 诸 如 猪 昧 祥 羊 斗 暗 男
　　小 戳 女 使 树 颠 邪 奸 狂 草
　　毒 虎 狼 污 慢 懈 迨 立 奴 落
　　咒 咒 怨 父 母 他 他 造 罪 社
　　官 吏 书 花 罚 林 大 乱 　 　
　　天篆上篇
　　归 江 宅 挥 盐 流 官岩 秽 乾 九
　　抛 垂 顺 切 稠 淹 镇 稿 者 斩
　　形 箕 气 又 和 秽 骂 涓 斗 秤
　　尚 恶 涓 乐 潜 乐 逆 下 窃川 弓
　　华 病 与 永 　 　 人 抛 　 　
　　犬 风 辩 龙 潜 雏 不 天 开
　　人 临 空 教 融 急 脱 收 生 国
　　休 走 盖 好 慢 楚 政 虚 乾 下
　　坤 父 母 盻 其 彩 易 享 行 珠
　　吩 去 帝 皇 地 梏 水 丁 昨 唐
　　去 在 婴 犯 袁 韦 足 此 急 恒
　　弘 司 分 翁 上 洞 八 谷 有 女
　　林 上 司 咒 宗 犯 尺 夺 则 水
　　刚 强 于 毗 郁 羁 前 重蹉 氛气 顺
　　力 蒿 泽 反 急忽 此比 宅 九 巳野 刀
　　犯 号 瓜 粪 触 炎 田 贤 易 出
　　吐 郎 唇 月 楚 触 利 空 弘 日
　　水 豪 凌 嬴 夺 昌 四 由 往 骑
　　厄 遐巡 四回 彪 中 才 山 盖 盟 在颠怨
　　土 替 土 因 必 必 回 为 常 勿
　　七 杉 市 刃 十 封 赴 百 共 羽
　　荒 刍东 旬 坐锉 到 弼溺 戢 霜 内 年
　　魄 左脚 额上 腿 厕 上
　　天篆中篇
　　雨 徒 尔 之 上 忍 则 还 恶 自
　　威 慎 　 不 人 身 龟 将 秽 邑
　　人 初 井 天 日 骂 抛 饭 日 未
　　中 五 逆 父 母 自 未 二 秽 　
　　五 九 未 　 恶 添 心 破 水
　　天篆下篇
　　娣 　 前 天 天 左 高 子 车 毒
　　斗 中 申 饭 典 井 将 同 骂 三
　　黄 北 七 百 吾 　 仰 巳 污 日
　　止 田 水 小 　 下 毒 非 也 
　　司 土 命 日 奉 两 火 抛 撒 米
　　谷 不 净 旸 麻 襄 手 太 然 长
　　口 秤 牛 苗 屎 秽 五 负 心 还
　　子 唾 仰 欤 赴 衣 履 面 　 跂
　　入 初 开 吉 添 力 力 阁 灶 
　　口 续 四 匿 桓 贯 久 洁 恶 林
　　宴 知和 神 赤 中 古舌 光 借 冗 严
　　敬 犬 祖 忠 罪 鬼 　 恒 从
　　洗印符
　　洗字符
　　雷嗔谢雷醮
　　凡雷嗔，震击木石，屋宅寺观舍宇宫院、桥梁、古器、坟冢、人物、牛马一切等物，即便具状投法官醮谢，须奏上帝，及申雷祖，牒城隍社令。备五色钱财献状，诣雷嗔所，先设五方雷神位。先移尸安埋，然后建醮。其节次则先须发奏，取旨降赦其罪，然后辩验所犯罪字，显名於世，不可掩藏。盖天令行化，广开不信罪福之人。次则随力修崇醮谢罪愆。更作功德，超拔追悼诛伐之人，或所嗔畜物，皆依按道法格律，不可轻慢也。且夫雷者，实天地赏罚，道法刑宪，专治世人恶逆人物。信知皇天一怒，万罪何逃，岂差毫末哉。应被嗔伐，或死未死，或火烧炮炙，共扛不起，而雷威尚且惊怖者，法官即便咒水布炁，洒荡之，咒曰：雷光神威，天地不祥。玉京秘法，流光紫庭。魁罡勑令，神辉斗柄。万厌咸消，众魔伏正。太极五雷，志心谛听。急急如火铃摄。
　　右咒三遍，取天门炁，掐雷诀，想念入水中洒之。如死尸不动，盖雷吏禀令，故坠地威震考罚之，而遇秽浊难以上升。宜急念如前法咒，洒水解涤厌秽，方得上升。天吏得以速还雷府，赤尸不致考戮而可举起也。若雷火焰欻，雷令震响，威触嗔伐腐人，一同上法而首谢之，自然摄伏耳。若嗔牛马六畜，急宜葬之，勿令人食。若人食天嗔物，令人息大风疾。今之息者，盖前世有衅，故受斯疾。可宜戒之。
　　夫人被嗔死者，当为本年太岁方上葬之。其棺上以竹长一丈二尺，通窍取孔，当於木盖坚起，以压禳，谓之天管也。往往雷雨之时，有电光迸出。次以天篆铁符镇于死人葬处离头三尺许。铁板用一尺长四寸阔，上书五雷嗔文，仍以净水咒酒竹竿之上。如人误食牛马肉患疾病者，可念咒书符以醮谢法解之，当获痊愈也。若能常服符法，亦可驱病，消罪业矣。
　　铁符
　　右符两面朱书，掐诀变神，吸炁召将而成。乃五雷之真文，不可苟简。若醮谢上天，首雪愆犯毕，将此符镇解之，亡人得不沉苦役，永释风刀酆都寒庭，不受苦趣。若天令原赦罪恶，其亡者亦未离於震罚，虽是广修斋供，拜奏青词朱表之类，拔擢得离苦趣，超化生方。又如嗔木石屋宇，并将此符镇之。不惟能免阴愆，亦乃迎召吉祥也。及牛马受嗔之地，亦可用此符埋於地上，去秽召祥也。若设醮谢，亦有轻重，量力建设，不可强为。随其力也。谢罪佃幅，务在简实首罪，不可祈福。若醮位，先以雷神为尊，次以水府、蓬莱、岳渎，及三界城隍社令之神。凡书符，可用黄绢黄纸，铁，梓木，皆可镇宅庭以召和气吉祥也。
　　夫人病重，若头脑心胁刺痛至危不可忍者，或日轻夜重，眼角仰天，又见火电光，或见青衣神吏，心中忧惧，其神魂亦被雷神考责。如心胁痛甚，爻有天篆在身上。可具状投
　　法官，以法显之，悔省罪愆，即得痊愈。如有隐讳，不伏天宪，不修斋首罪，不信教法，不投法官以谢罪犯，以显天书，则天篆入人骨髓，必致死矣。永况天狱，万罪难原。太上好生恶杀，故传秘典于世，欲人改过修善，皈崇大道，忠信好义，以正其身，毋生馅典，毋肆奸邪，毋起贵嗔，毋生妄念。故雷经云：知过必改，如日月之暂蚀。过而知悟，如日月之明矣。既改过而复能作善者，如水之澄浊成清，而转罪为福也。禁戒至重，可敬慎之。
　　此法秘于紫微上宫，不传下士。偶天运劫周，人多业障，而雷霆禀令，诛罚不已，故出示于世，以广好生云。
　　道法会元卷之七十四竟
　　道法会元卷之七十五
　　天书雷篆下
　　雷嗔意
　　意者浅俗愚夫，末材下士。承乾坤之覆焘，荷雨露之生成。二善全无，千愆实有。自惭愚昧，罔或首陈。伏念某家下某，偶於某日，忽蒙上天谴怒，雷令诛夷，魂散魄飞，尸留田野。深虑某爰从先世，乃至今生，或怨天地，裸露三光，咨暑嫌寒，抛掷五谷，不忠不孝，不义不仁，起意用心，亏他利己，千般罪戾，万种过，尤致犯上天，何逃谴戮。匪伸首露，曷释冥愆。伏愿上天息怒，雷部停威，赦万种之过尤，锡千祥之福祉。仰希大造。曲赐洪庥。
　　赎尸牒
　　雷霆都司　　　牒　当境社令正神。
　　本司既奉来词，岂容抑塞。除已具闻三界，遍达雷部合属真司外，合行备牒赎尸安埋者。
　　牒具如前，请详事理，遵承法令，务在必行。发放尸骸，许令安厝，免致秽污天地，冒触三光。少停天令之威，暂息震惊之怒。仍祈神驭，同赐证明。幸准明科，毋或稽误。故牒。
　　太岁　　年　　月　　日牒。具位
　　雷神牒
　　雷霆都司　牒　雷部官君帅将。
　　同前意。伏乞告命所司，疾速施行，明显印篆，即遂感通。仍建醮功，以伸告谢。须至专牒者。
　　牒具如前。请详事理，颁行威令，普告雷霆，即使亡过某宿愆顿释，罪戾蠲除。原下民过误之愆，广上帝好生之德。更希神造，俯格醮诚。谨牒。
　　太岁　　年　　月　　日牒。具位
　　九天雷祖大帝奏状
　　具位臣姓某再拜上奏，入意。须至奏闻者。右臣谨具状上奏九天雷祖大帝御前。恭望天慈，允兹所恳，告下三元考校司、九天采访司、天曹雷部照应。今来某为某首罪事理，特为转大造回生之心，证明卑请；赦前世今生之过，许以自新。少息雷威，宥原天谴。仰祈洪造，俯鉴醮仪。臣干冒天威，激切之至。谨状。
　　太岁年月日具位臣姓某状奏。
　　昊天奏状
　　具位臣姓某　　　再拜
　　上言：臣谨据入意。造作过恶，触犯天廷，雷部诛罚，欲乞安厝，未行检验。投臣看详罪犯，未敢擅专，先具状上奏闻者。
　　右臣谨具状上奏
　　昊天至尊金阙玉皇上帝玉陛下。恭望天慈，允臣所奏，伏乞救旨，告下雷司，明显印篆，俾臣看详，速获显现。庶使凡愚咸皆信悟，臣恭就行坛，拱俟昭报。臣干冒天威，下情无任激切屏营之至。谨奏。
　　太岁年　月　日具位臣姓某状奏。
　　昊天表式
　　具位臣姓某诚惶诚恐，稽首顿首，再拜上言：重念某末学道浅，自渐仙品之未充；凡质材疏，深虑已愆而莫首。
　　一诚伏地，再拜瞻天。臣诚惶诚恐，稽首顿首，恭惟昊天至尊金阙玉皇上帝玉陛下，德毓纯乾，量包大有。光明廓落，达巍巍妙有之庭，清静虚灵，藏寂寂无宗之奥。建大功於亿劫，积元化於诸天。日月星辰丽其明，风雨雷电惟其令。高高在上，荡荡无名。功德难量，赞扬莫尽。臣仰蒙道荫，冒领玄科。既奉来词，理宜恳请。臣奏：据某生居中土，忝处人伦，受尘。为氓，造业莫悟。或因屠宰而贪残妄杀，或作牙侩而秤斗未平，或奉父母而孝养未专，或居邻里而咒诅兴祸，或住居阴阳不正，或时序风雨愆诃，作机业以谋生，居垄断而罔利，欺侮神圣，触秽乾坤，自积愆尤，罔明忏谢。致天威之警戒，加雷令以伸严。一家惊怖无门，万种愆尤难逭。敬干教法，虔露衷忱。是取某日祓严蜗宇，恭命羽流披阅琅函，拜朝宝忏，营陈菲供，醮谢众真。忏尘劫之愆尤，解多生之业障。仰冀大慈普济，一视同仁。鉴察忱恂，曲赦原於罪咎，庶几民子，获保命以全生。倘副卑情，永依大化。臣末谢再拜谨言。
　　太岁年　月　日具位臣姓某上言。
　　补谢雷神牒
　　雷霆都司
　　据乡贯入意。切虑某或夙生之积咎，或见世之为非，或岁时骂雨呵风，或住居阴阳不利，侮慢神圣，触秽三光，起意用心，亏他利己，千般罪戾，万种过尤，致使雷令严加，眷属惶惧。弗伸首露，曷遂清宁。是以虔沥丹衷，谨涓今月某日具词投告雷坛，丐求补谢本司，领诚虔恪。除已备录词情，具奏上帝，申闻师省，遍牒三界真司，依科修奉周隆外，再惟雷部官众奉行上帝敕命，施令人间，警戒下愚，神功昭着。今来法事周圆，诸天回驭。为此所合备牒补谢雷威，即希感格。仍与信士某家眷等，原赦宿生今世，故犯误为，一切罪咎，咸与自新。少息雷威，毋加天谴。导迎和气，以降吉祥。改祸成祥，变凶为吉。庶醮因之感格，箴道法之恢弘。上广大道好生，下副小民祈请。须至专牒补谢者。
　　右牒具如前事，补谢
　　雷部官君帅将。牒准
　　金科玉格奉行。谨牒。
　　太岁　年　月　日牒。具位。
　　雷霆谢过设醮仪
</div>
    <div class="pagination">
<a href="道法会元_page113.html">上一页</a><span>...</span><a href="道法会元_page109.html">109</a><a href="道法会元_page110.html">110</a><a href="道法会元_page111.html">111</a><a href="道法会元_page112.html">112</a><a href="道法会元_page113.html">113</a><span class="current-page">114</span><a href="道法会元_page115.html">115</a><a href="道法会元_page116.html">116</a><a href="道法会元_page117.html">117</a><a href="道法会元_page118.html">118</a><a href="道法会元_page119.html">119</a><span>...</span><a href="道法会元_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
