<!DOCTYPE html>
<html>
<head>
    <meta charset="UTF-8">
    <title>道法会元 - 第 291 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 291 页/共 361 页</h1>
    <div class="content">　　大圣寻声救苦天尊。
　　大圣朱陵度命天尊。
　　三声宝号彻诸天，普召神霄永乐仙。鸾驭浮空齐降下，九霄甘露布坛前。
　　天丁执牒通幽夜，炎火流铃焕九渊。摄召真魂乘梵至，灵风吹动彩旛旋。
　　和：不可思议功德。
　　伏以香浮玉篆，翠雾轻笼，凤舞鸾翔，金光赫焕。上达虚皇妙境，直冲宝梵仙宫。玉女采丹诚，金童传素篆。以今谨运真香，供养：虚无大道至尊上帝，玉清真王金容玉相天尊、青华大帝太乙教苦天尊，可韩丈人丹霄应化天尊。玄天上帝终劫济苦天尊，南上受炼真人，妙行真人，救苦真人，大慧真人，九华真人，三元三官大帝，北极三圣真君，灵宝五师真君，灵宝教主显佑真君，炼度教主冲应真君、黄箓教主妙济真君，上清黄铁院三佐真人，玉府九司真君，请因教主雷霆火师真君，雷师皓翁真君，玉真教主妙济普化天师林真人，太素大夫侍宸王真人，左元真伯张真人，琼瑶金丽陈真人，左执法君薛真人，六阴柯微他卿卢真人，虚元统化真卿徐真人，火铃仙卿刘真人、神霄历代传振宗师，金火天丁火铃妙帅，火铃主炼仙官，火铃玉册仙官，神霄解罪救苦度魂仙官，九斗阳芒流金火铃大将，解冤释结大将军，火铃童子、女兵，雷吏霄伯，灵官公孙元帅，神霄功曹、素女，冥司急取亡人案典者温元帅，神虎何乔二大元帅，酆都内台杨元帅，酆都行司关元帅，艮宫摄亡丘天丁，三界召魂使者，地府五道将军，溟冷大神，泰山府沿路土地，玄都荚龙驿吏，地府赍简童子，九龙符命使者，法院官将，岳府隍司殟司主宰，三界四直功曹，当境社令土地等神。遥空启奏，恭想鉴观。孝信恭虔，谨陈酌献。
　　伏闻神霄大帝玉清真王，说法霄度天，演炼魂之妙旨，垂光碧玉殿，降摄召之真科真王驾翠盖之车，群圣驭青华之辇。余銮导驾，玉女参舆。齐会群真，大宣要道。玉符颁下，俾幽夜之显光，金简宣行，烛冥途而烜赫。苦魂顿计释，妙教流行。上之相传，师之付度。今则玉音流响，九天之众圣齐临；银烛浮光，十极之千毫交散。莫不精严科式，宣演灵章。摄召斋忱，，谨当宣白。白意。
　　诚悃已宣，高真洞鉴。伏望焕金光於八极，灿玉彩於十方。冥原尽化骞林，幽狱皆成宝苑。天花散乱，甘露霏微。彩旛鼓舞玉鸾翔，翠竹动摇金凤转。芙蓉玉女持旌节，芍药琼娥响玉璈。火铃冲掷八方清，金剑扫横五道净。咏玉音而响亮，扣金磬以清扬。鬼道闻此玉音，释开迷惑，目瞻太清。人道闻此玉音，出离生死，逍遥上清。仙道闻此玉音，不坠下地、常居玉清。
　　火铃光焕天尊。
　　玉凤灵旛舞，金鸾翠竹摇。仙妃垂翠辇，玉女奏仙韶。万籁声沈寂，香风散玉霄。真王垂济度，咸得步仙桥。
　　玉真垂济天尊。
　　玉符颁下，祥光焕散。琼毫万道，明华光照。玉女驭丹霞，见仙韶齐奏，无尽仙魂飞步到。命金火天丁开道宣诏，遣玉容仙女把灵旛来召。
　　志心召请火铃妙帅，金火天丁，掷铃流猛火，飞步降香云。愿闻今召请。秉符执牒召魂来。灵旛舞长夜，悉通开。存至。
　　向伸召请。已沐降临。催召牒文，谨当宣白。向来文牒，已具披陈。妙帅威灵，必垂昭鉴。楮财文牒，用火化焚。
　　化牒　　众宣咒曰：
　　普告三界，无极神乡，泉曲之府，北都罗酆，三官九署，十二河源，上解祖考亿劫种亲，疾除罪簿，落灭恶根，不得拘留，逼合鬼群。
　　元始符命，时刻升迁。北都寒池，部卫形魂。制魔保举、度品南宫。死魂受炼，仙化成人。生身受度，劫劫长存。随劫轮转，与天齐年。永度三途，五苦八难。超凌三界，逍遥上清。
　　伏闻神通变化，斯须而经纬万方，圣化周行，瞬息而往来六合。地狱阳间，仙境云霄，天界玄都，九垒九泉，十方十地，五岳名山之内，三元水国之中，悉
　　遍追寻。附旛显现。玉音妙语，谨为宣扬。讽破酆都咒三遍。
　　法师作用行破狱摄魂之法。
　　阴灵来我旛，阳魂返汝残。北斗天蓬敕。玄武出幽关。一如北斗秘书律令摄。
　　召请天仙女，桃花粹玉容。手持火铃节，足履金莲花。驾驭金光炁，金光瑞炁散。十方真王召，童子引魂来到。和：永离三途苦。
　　志心奉请火铃妙帅金火天丁，惟愿秉神霄之妙旨，摇撼天之帝钟，摄召亡过某台光之灵。伏愿死魂受炼，仙化成人。是夜今时，来临法会。和：受兹超度功德。
　　召请神仙女，殊伦翠玉容。手持火铃节，足履彩莲花。驾驭金光炁，金光瑞炁散。十方真王召，童子引魂来到。和：永离三途苦。
　　志心二请火铃妙帅金火天丁，惟愿秉神霄之玉箓，掷流金之火铃，摄召亡过某幽精之灵。伏愿上登朱陵府，下入开光门。是夜今时，来临法会。和：
　　受今超度功德。
　　召请真仙女，冰姿满月容。手持火铃节，足履碧莲花。驾驭金光炁，金光瑞炁散。十方真王召，童子引魂来到。和：永离三途苦。
　　志心三请火铃妙帅金火天丁，惟愿秉神霄之玉简，耀宝镜以光芒，摄召亡过某爽灵之魂。伏愿超度三界难，径上元始天。是夜今时，来临法会。和：受兹超度功德。
　　向来恭承神霄敕命，三遣金火天丁摄召神魂附旛显现。伏愿羽衣飘转，宝节交横。仙魂隐隐步虚来，真魄飘飘腾梵至。帝钟振动。火铃交飞。瑞风起而玉彩迸辉，祥霞生而金光焕赫。碧桃紫□长生果，玉册金符永乐篇。徐徐移步礼真王，整整衣冠朝大帝。黄华碧沼金光起，玉醴兰台翠雾生，洗浴身心，便悟希夷之道，精专志命，即' 登快乐之天。聆羽众之清音，听高人之妙韵。三礼玉容福增长，一声宝梵销除。有劳同学之至人，齐咏《灵书》之隐语。
　　众宣咒曰：,玃无向育，九日导乾。坤母东覆，形摄上玄。陀罗育邈，眇炁合云。飞天大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。
　　引亡人至沐浴所。
　　太玄神水，全资涤荡恩波；蓬岛真香，自有返魂妙诀。痛念亡灵之久逝，爰修法会以荐扬。欲遂升迁，必资沐浴。身意洁而乐亦在其中矣，衣冠正则俨然望而畏之。沐甘露之沾濡出幽途之昏滞。心神顿悟，瞻三宝以皈依；魂魄超升，觉千愆之雪释。宣扬秘密语，拯济亡过灵。
　　咒水，洒浴所。
　　太玄神水，五行之初。生能浴物，洗新除故。渴饮养命，死苦难遇。若非大慈，何能救度。洁涤朽骸，愿登仙路。
　　焚衣。宣咒：
　　五浊已清，人景吧明。今日受炼，罪灭福生。衣巾鞋履，以饰仪形。汝今冠带，齐登上清。澡身浴德，无复同於光尘；弹冠振衣，必自逞其颜色。既使地根之断绝，将遂天衢之亨通。随我灵旛，上朝金阙。
　　众讽天尊说经教，引至大道前。
　　白朝参文。引魂朝参毕。
　　会朝清明，已睹正乾之御，扬言拜稽，宁无荐震之恭。仰谢玄恩，许容退步。有劳法众，仙音引导。
　　引诣灵席施食。
　　神霄火钤施食仪
　　法事
　　切以追想音容，爰效楚乡之些。依凭道法，幸归月夜之魂。望少为瑶席之留，谨先献龙团之品。香茶奉献，孝－悃披宣。入意。
　　向伸孝悃，已对披宣。伏以金饭玉浆，饵之者陟九清之境；交梨火枣，食之者离五苦之乡。非道力之攸资，岂法桥之可度。切念亡过某奄归逝水，俄历光楼，床加解脱之期，当备馨香之荐。恭命琳宫之侣，宏宣蕊简之文。吟宝偈以加持，演灵章而受记。当愿神识不昧，俨若生存，享此斋功，克臻妙道。
　　法云流润天荒
　　自然生神章，金书开，大有。天尊大慈悲，宣扬秘密语。奉请亡过灵，冥心恭稽首。我今施法食，惟愿来歆受。
　　奉为亡灵上资，往生仙界。念玉清慧命哀悯沈魂咒曰：
　　稽首明慧虚无尊，稽首饭命一重玄主。裁成天地无得称，普为众生作恃怙。慈济五道转轮魂，哀救三途地狱苦。皈命金阙天中尊，皈命六道慈悲父。皈命玉京无上尊，已离生死长绵绵。出有入虚无所待，能令枯朽变成仙。千劫万劫难一遇，为众广说业因缘。回骸起死永长存，使其神魂无变迁。
　　奉为亡灵上资，在生仙界。念开酆都破地狱升天堂咒曰：
　　茫茫酆都中，重重金刚山。灵宝无量光，洞照炎池烦。七祖诸幽魂，身随香云旛。定慧青莲花，上生神永安。
　　奉为亡灵上资，往生仙界。念开咽喉饮甘露法食咒曰：
　　散消长夜苦，释恼三途中。猛火入咽喉，常生饥渴念。一洒甘露雨，如热得清凉。神魂生大罗，润及於一切。奉为亡灵上资，往生仙界。念大慈天尊说甘露法食咒曰：
　　功德金色光，微微开暗幽。华池流真香，莲盖随云浮。千灵重元和，常居十二楼。急宣灵宝旨，自在天堂游。
　　三奠酒。白文。
　　切以酌言献之，莫厌金蕉之泛，酝可恋耳，何妨玉山之颓。无复如昔日之笑谈，但频想春风於图画。百年犹过客，何须身后之名；一斗合自然，但得酒中之趣。清酒上陈初奠。
　　奉为亡灵上资，往生仙界。念三光流精法食咒曰：
　　妙道生一炁，炁中分阴阳。凝华日月精，灿然流三光。九华合九道，八色怡八方。焕烂动真体，流精归太芒。下生渊泉宫，上列无何乡。纵体覆飞迹，欻然都相忘。七宝流精洁，混沌杂华房。咽服九霞散，此乐殊未央。
　　切以魂兮归来，久托巫阳之些，酒既和旨，载吟卫武之诗。纵笑谈无四座之惊，且更劝此一杯之尽。蓬山在何处， 便可乘风而归；郫筒不用沽，何妨长夜之饮。清酒上陈二奠。
　　奉为亡灵上资，往生仙界。念玉清甘露法食咒曰：稽首仰圆罗，合景挹灵芒。拘魂制七魄，思审定中央。行坐礼虚无，寝息宴玄房。饥餐黄糵华，渴饮琼根浆。神精命大魔，合体炼真光。复照观大无，常在虚空游。圆通泯波济，真化靡中期。杳渺无终始，行者当朋知。寂寥忘理教，应运阐宏规。降道不自照，要当先所施。会归无二处，随心自合离。切以荷锸归来，可比刘伯伦之豁达，觥筹交错，只须欧阳子之风流。何须一斗为上尊，且喜三杯通大道。碧桃落尽，莫言滞酒不归，青乌飞来，便可乘风而去。清酒上陈终奠。
　　奉为亡灵。上资，往生仙界。念老子五厨真经咒曰：
　　一炁和太和，得一道皆泰。和乃无一和，玄理同玄际。不以意思意，亦不求无思。意而无有思，是法如是持。莫将心缘心，还莫住绝缘。心在莫存心，真则守真渊。修理志．离志，积修不符离。志而不修志，已业无已知。诸食炁结黑，非诸久定结。炁归诸本炁，随取当随泄。
　　向来讽演灵章，加持法食，皆九丹之妙诀，出三洞之玄科。灵音既彻於十方，惠泽旁沾於九地。幽魂受炼，冥府开关。不饥不寒，顿入泰和之域；无为无欲，必超清净之方。重念逝水不回，盛筵难，再幸迩三清之御，同坚一念之诚。奉为亡灵增修冥福，指坦若逍逼之路，诵妙哉大洞之经。法众虔诚，敷扬妙范。
　　举皈依颂。讽经。闻经颂。
　　切以归月夜之魂，匪可晤语；挽春风之笔，少叙哀悰。具有疏文，用伸宣白。
　　宣疏。
　　切以金饭玉浆。随所求而皆至，琅函宝笈，欲普度於无穷。兹为莫大之因，可谓难胜之福。地根既绝天衢行亨。宝辇驾香车，志出鸿蒙之表，慈云施法雨，永辞幽暗之乡。稽首皈依，志心称念：随愿往生天尊，超升南上天尊，逍遥快乐天尊。和：不可思议功德。
　　举向来。
　　道法会元卷之二百三竟
　　道法会元卷之二百四
　　金火天丁起灵受炼仪
　　大圣慈悲道宝天尊。
　　大圣慈悲经宝天尊。
　　大圣慈悲师宝天尊。
　　巍巍三界好超凌，莫念前生未了因。劝子试从今夜省，何人曾活百年身。长生自有希微旨，未死谁甘勇退人。闻道青鸾传好语，蓬莱今日度仙真。和：不可思议功德。
　　伏以香浮八景，爰号返魂之名；灯散九华，来报生天之喜。以今虔诚重伸绍告某灵魂，伏望灵光，特垂昭鉴。切以生必有死，此乃古今之常。死可复生，当假荐扬之力。谓如今日普当受度，幸喜诸天悉皆降临。便好乘机，莫不称庆。云阶月地，固不难於仙游；玉斝琼浆，岂敢忘於祖饯。玄科秘典，谨用宣扬。
　　法云流润天尊。
　　切以流水浮云，本无挂碍，清风明月，任自遨游。一杯绿醑坐生春，无愁可解；两脸红霞行已晓，有路上升。孝眷虔诚，别灵初献。
　　琼浆初泛九霞锺，以表殷勤荐拔功。
　　更阅五千言道德，尹真引向太清宫。
　　切以尘世相逢，风光有限；云山可住，时节无多。不如醉裹归来，白云无数，便可闲中偃息，红日偏长。孝眷虔诚，别灵二献。
　　夜扃符吏叩匆匆，金简传宣下北酆。
　　已得生神章九卷，萧韶引向上清宫。
　　切以满眼空花，何须顾恋，生身实果，将遂圆成。回首千山，东归华表啼孤鹤，濡唇一点，西出阳关无故人。孝眷虔诚，别灵三献。
　　珍羞罗列几筵中，遐想神灵旧日容。
　　不用返魂香一炷，云英引向玉清宫。
　　切以食无金齑玉鲙之珍，久应厌妖，境有翠水瑶池之胜，想己坐驰。更须从秉向诵经，庶即得南宫受炼。再同法众，齐讽灵篇。
　　亶娄阿苍，无想观音。须延明首，法揽菩昙。稼那阿奕，忽诃流吟。华都曲丽，鲜菩育臻。答落大梵，散烟庆云。飞洒玉都，明魔上门。无行上首，回跖流玄。阿陀龙罗，四象吁员。南阎洞浮，玉眸诜诜。梵形落空，九灵推前。泽洛菩台，绿罗大千。眇莽九丑，韶谣绿邅。云上九都，飞生自骞。那育郁馥，摩罗法轮。霐持无镜，揽姿运容。馥朗廓奕，神缨自宫。刀利禅猷，婆泥咎通。宛薮涤色，太眇之堂。流罗梵萌，景蔚萧嵎。易邈无寂，宛首少都。阿舰郁竺，华莫延由。九开自辩，阿那品首。无量扶盖，浮罗合神。玉诞长桑，栢空度仙。玃无自育，九日导乾。坤母东覆，形摄上玄。陀罗育邈，眇炁合云。飞天大丑，总监上天。沙陀劫量，龙汉瑛鲜。碧落浮黎，空歌保珍。恶奕无品，洞妙自真。元梵恢漠，幽寂度人。
　　引魂上生天尊。
　　切以玉华散景，火树合花以永。今夕金液炼形，玉眸冶质，允适其时。制魔专伺保迎，众真悉临监度。切惟亡过某，若不归根复命，何由入圣超凡。须知否极泰来，即是阴消阳长。岂止一身受度，就同七祖升迁。瞻彼朱陵，请移玉趾。勿可谓宿缘宜会，勿可谓遇法当传。二三其德，则五帝书名；进退其心，则三官鼓笔。盖道宝经宝师宝，起宝座而五色空浮；及天仙地仙水仙，拥仙仗而一时伺至。切须端拜，谛听法言，灵识如存，俯从引导。
　　引至炼度坛。朝参。
　　白亡受炼。
　　道法会元卷之二百四竟
　　道法会元卷之二百五
　　金火天丁阳芒炼度仪
　　道众序立。洒净。
　　炼师建坛。众宣：
　　东望扶桑宫，稽首朝郁仪。太阳洞明景，寥寥何所思。令我拜金色，候天望英姿。皇华将玉女，临轩降此时。三遍。
　　师步南斗火铃罡，至火冷。密咒：
　　□□□□□□□敕摄。火铃童子，太阳赫赫。幽夜显光，死魂即活。一如流金火铃律令。
　　密念净天地咒一遍，以剑於火池画卦 噀水存变。宣主火牒。
</div>
    <div class="pagination">
<a href="道法会元_page290.html">上一页</a><span>...</span><a href="道法会元_page286.html">286</a><a href="道法会元_page287.html">287</a><a href="道法会元_page288.html">288</a><a href="道法会元_page289.html">289</a><a href="道法会元_page290.html">290</a><span class="current-page">291</span><a href="道法会元_page292.html">292</a><a href="道法会元_page293.html">293</a><a href="道法会元_page294.html">294</a><a href="道法会元_page295.html">295</a><a href="道法会元_page296.html">296</a><span>...</span><a href="道法会元_page292.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
