<!DOCTYPE html>
<html>
<head>
    <meta charset="UTF-8">
    <title>道法会元 - 第 73 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 73 页/共 361 页</h1>
    <div class="content">　　五福太一真君，
　　天一太一真君，
　　地一太一真君，
　　四神太一真君，
　　大游太一真君，
　　小游太一真君，
　　君基太一真君，
　　臣基太一真君，
　　民基太一真君，
　　直符太一真君圣前。恭望圣慈，原臣冒渎，允俞愚诚，即赐恩命，行下天曹当劫运真司，三界十方，九州分野，岱狱宪治，城隍里社，合干去处，咸希遵奉，并体天恩，哀矜民瘼，开赦下民疾苦，抽回行劫神祇，各复攸司，潜消劫运。端祈摄循地纪，正顺天文，上消天灾，解日月星辰勃蚀飞变之厄，下禳地祸，消刀兵水火早蝗疾疫之灾。抽回行劫神祇，刻日各安元治。次丐宣降三炁九霄符章经道，雷帝天君，雷霆主令大神邓天君，正令大神辛天君，行令大神张天君，神烈阳雷苟神君，阴雷毕神君，雷部万神，九州社令雷神，酆都地祇诸司官将，应时下降，督勒城隍里社，国册杞典，诸庙山川，公忠正直英烈神祇，一合巡游世界，除搀抢贯索之威躔；斩诚魔凶，敛杀气妖氛於境土。当使兵寝刑措，国泰民安。绝寇攘奸宄之虞，协安靖和平之祉。然后臣等修真有分，进道无魔，同归清静之风，永托玄元之化。臣
　　干冒
　　圣威，下情不胜激切俟命之至。谨启。
　　年　　月　　日具位臣姓某上启。
　　奏北斗上三境伏魔心章
　　具位臣姓某
　　奏：据入意。臣领词虔切，恪为奉行。除已章奏三天金阙，九宸玉陛，请恩施行外，合行元降三境伏魔心章上闻者。
　　空五寸篆符。
　　右章泄自太虚，流降三界。臣谨谨端肃，上奏中天大圣北斗九皇上道帝君阙下。恭望圣慈，原臣冒渎，俞允愚诚，即赐恩命，行下上清周天，日月星斗，列曜宿度，太岁煞局，三界十方，合干去处，咸令道奉天恩，哀矜民瘼，开赦下民疾苦，抽回行劫神祇，各复攸司，潜消劫运。端祈摄循地纪，正顺天文。上消天灾，解日月星辰勃蚀飞变之厄；下禳地祸，消刀兵水火旱蝗疾疫之灾。抽回行劫神祇，刻日各安元治。次丐宣降三炁九霄符章经道，雷帝天君，雷霆主令大神邓天君，正令大神辛天君，行令大神张天君，神烈阳雷苟神君，阴雷毕神君，雷部万神，九州社令雷神，酆都地祇诸司官将，应时下降，督勒城隍里社，国册祀典，诸庙山川，公忠正直英烈神祇，一合巡游世界，除搀抢贯索之威星，斩馘魔凶，扫杀气妖氛於境土。当使兵寝刑措，国泰民安。绝寇攘奸宄之余，协安靖和平之祉。然后臣等修真有分，进道无魔，同归清静之风，永托照临之造。干冒圣威，臣下情不胜惶惧俟命之至。谨奏。
　　年　　月　　日具位臣姓某上奏。
　　奏四圣上三境伏魔心章
　　具位臣姓某奏：据入意。臣领词虔切，恪为奉行。除已修具章书上奏昊天金阙，九宸玉陛，希恩照应，请行天赦诏命经章，告示地祇行劫主者，赦民罪苦，命将施行，合行元降三境伏魔心章上闻者。
　　空五寸篆符。
　　右章泄自太虚，流降三界。臣谨谨端拜，上奏
　　天蓬玉真寿元真君，
　　天猷仁执灵福真君，
　　斓圣保德储庆真君，
　　佑圣真武灵应真君圣前。恭望圣慈，允俞恳请，即赐保奏天阙，请降洪恩，告下三界，昭示十方，合属攸司，咸希照应。上体生恩，下矜民瘼。检会某及境土一切人民，宿生今世，所有故为误犯重罪深愆，感希大宥，开以自新。端祈摄循地纪，顺正天文。上消天灾，解日月星辰勃蚀飞变之厄；下禳地祸，消刀兵水火旱蝗疾疫之灾。抽回行劫神祇，刻日各安元治。次丐旨命雷霆主令大神邓天君，正令大神辛天君，行令大神张天君，神烈阳雷苟神君，阴雷毕神君，雷部万神，九州社令雷神，酆都地祇诸司官将，应时下降，督勒城隍里社，国册祀典，诸庙山川，公忠正真英列神祇，一合巡游世界，除搀抢贯索之威星，斩馘魔凶，扫杀气妖氛於境土。当使兵寝刑措，国泰民安。绝寇攘奸宄之余，协安靖和平之祉。然后臣等修真有分，进道无魔，同归清静之风，永托玄元之化。臣干冒圣威，下情不胜战栗俟命之至。谨奏。
　　年　　月　　日具位臣姓某上启。
　　奏三官上三境伏魔心章
　　具位臣姓某
　　奏：为入意。臣领词虔切，恪为奉行。除已具章奏闻三天金阙，九宸玉陛，希恩照应。请行天赦诏命经章，告示地祇行劫主者，赦民罪苦，命将施行外，
　　合行
　　元降三境伏魔心章上闻者。
　　空五寸篆符。
　　右章泄自太虚，流降三界。臣谨谨端拜，上奏
　　上元天官紫微大帝，
　　中元地官清虚大帝，
　　下元水官洞阴大帝圣前。恭望圣慈，允今所请。即赐历关诸天，普告三界，行下三宫九府，百二十曹，幽显群司，合干去处，咸希上体生恩，下矜民瘼，检会某及境土一切人民，宿生今世，所有故为误犯重罪深愆，咸希大宥，开以自新。端祈摄循地纪，正顺天丈。上消天灾，解日月星辰勃蚀飞变之厄；下禳地祸，消刀兵水火旱蝗疾疫之灾。次丐宣命。同前结尾。
　　申酆都上三境伏魔心章
　　具位姓某
　　今为入意。除已具章上奏昊天金阙，九宸玉陛，师省真司，咸希照应，请行天赦诏命经章，告示地祇行劫主者，赦民罪苦，命将施行外，合行元降三境伏魔心章上闻者。
　　空五寸篆符。
　　右章泄自太虚，流降三界。谨谨端肃，上告
　　地府北阴酆都玄天大帝圣前。恭望圣慈，允今所请，特赐圣旨，行下北阴酆都，九垒十地，诸道诸狱，合属冥曹考校去处。咸祈上体生恩，下矜民瘼。开赦下民罪苦，抽回行劫魔灵，速返冥司，潜消劫运。端祈上消天灾，下禳地祸，消水火刀兵之厄，弥虫蝗疾疫之灾。屏斥妖氛，肃清境土。当使兵寝刑措，国泰民安。绝寇攘奸充之余，协安靖和平之祉。然后某等修真有分，进道无魔，同归清静之风，永托权舆之造。某干冒圣威，下情不胜惶惧俟命之至。谨状。
　　年　　月　　日具位姓某状申。
　　申东岳上三境伏魔心章
　　具位姓某
　　今为入意。领词虔切，恪为奉行。除已章奏昊天金阙，九宸玉陛，希恩照应，请行天赦语命经章，告示地祇行劫主者，赦民罪苦，命将施行外，合行元降三境伏魔心章上闻者。
　　空五寸篆符。
　　右章泄自太虚，流降三界。谨谨端拜，上告东岳泰山天齐仁圣帝圣前。恭望圣慈，允今所谓特赐圣旨，行下五岳储副真宰，名山大川，洞天福地，城隍社令，庙貌祀与灵祇去处，咸希上体生恩，下矜民瘼。同前结尾。
　　檄本属城隍
　　元始一炁万神雷司恭准元降道旨，玉符所至，万神咸听、违者斩尸。今为入意除已奏申天阙省府真司，希恩照应，请行天赦诏命经章，刻日宣行外，谨奉元降真符告下者。
　　空五寸篆符。
　　右符檄速召某府城隍主者，仰遵元降，即行关告地祇行劫主者，阳间祀典神祇，行下所属里域社令正神，咸令照应，检会境土人民，宿生今世，应犯深愆重罪，俟奉天恩，应时开宥、咸与维新。抽回行劫神祇，各还所治。消水火刀兵之厄，弭虫蝗疾疫之灾。屏斥妖氛，肃清境土。当使兵寝刑措，国泰民安。绝寇攘奸充之余，协安靖和平之祉。上广好生之德，以彰赞化之功。事干济众，不许有违。符到奉行，一如告命。
　　年　　月　　日檄。　具位　臣姓某承　诰奉行。
　　宗师金阙昭凝妙道保仙元君祀#3，
　　祖师金阙上保清真紫虚元君魏。
　　檄皮
　　符　　　　　檄
　　元始一炁万神雷司封
　　某府城隍主者前投落
　　开天符诰
　　元始一炁开天通三界玉符
　　恭准
　　元降道旨，符文所至，三界咸遵，万神侍卫，
　　奏入天门。
　　空三寸篆符。
　　右符谨请
　　天阙掌关诸君，三界主者，准此证应，毋令稽滞，速达帝廷，立俟昭报。一如天信。
　　年　　月　　日　时告下。
　　谨　　　　　　　　　遣
　　九天捷疾符使杨杰操捧
　　上　　　　　　　　　达
　　具位　臣姓某承　诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　递牒
　　元始一炁万神雷司
　　本司今为某请行奏告禳解兵劫事，今
　　具奏笺文状四方函，上诣
　　高元宸照宫进呈。
　　三境伏魔心章六通，上诣
　　五福十神太一真君圣前，
　　北极纵玑宫进上， 
　　北极法主四圣真君圣前，
　　三元都会府进上，
　　北阴酆都宫进上，
　　蓬玄太空宫投进。
　　符檄一道，前诣
　　某府城隍主者前投落。
　　元始一炁通三界玉符一道，告闻天阙掌关储君、三界主者前，准此证应，速令上达天阙，守待恩命，下领施行。就烦关告清微三炁九霄符章经道，雷帝天君，雷霆主令天神邓于君，正令大神辛天君，行令大神张天君，神烈阳雷苟神君、阴雷毕神君，雷部万神，九州社令雷神，酆都地只诸司官属，的於某日某时分，一合下降行坛，承奉经章，宣布天恩，昭苏民物。凡历云程，严加防护。若有妖魔敢行遏截者，即便摄赴近司，依律究治，以彰
　　天宪。不得违俟，星火奉行。须至
　　牒者。
　　右牒请
　　九天捷疾焚炎符使杨天右，同三界功曹
　　照验施行。谨牒。
　　年　　　月日牒。　具位　姓某　押。
　　祖师金阙上保清真紫虚至道元君魏。
　　洞真天赦宝章
　　元始洞真天赦宝章
</div>
    <div class="pagination">
<a href="道法会元_page72.html">上一页</a><span>...</span><a href="道法会元_page68.html">68</a><a href="道法会元_page69.html">69</a><a href="道法会元_page70.html">70</a><a href="道法会元_page71.html">71</a><a href="道法会元_page72.html">72</a><span class="current-page">73</span><a href="道法会元_page74.html">74</a><a href="道法会元_page75.html">75</a><a href="道法会元_page76.html">76</a><a href="道法会元_page77.html">77</a><a href="道法会元_page78.html">78</a><span>...</span><a href="道法会元_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
