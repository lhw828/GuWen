<!DOCTYPE html>
<html>
<head>
    <meta charset="UTF-8">
    <title>三洞群仙录 - 第 13 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三洞群仙录 - 第 13 页/共 17 页</h1>
    <div class="content">　　《指元图序》：李练自称三仙门弟子天下都闲客，尝作《指元序》云：欲叩玄关，须凭匠手，不遇真仙，难晓大道。仆游江南，於南京应天遇华阴施真人肩吾希圣者，青巾紫履，皂带宽衣，光彩射人，望之俨然可畏。及其谈论，指喻天机，开陈大道，古今不特见有矣。遂授仆《修真元图》一十五式，显然明白，可谓真仙之秘本矣。
　　《本传》：唐陆龟蒙少高放，举进士一不中，居松江甫里，往从张博，不喜与游俗交，虽造门，不肯见。不乘马，升舟蓬席，责束书茶宠、笔床钓具往来，时号江湖散人。
　　三洞群仙录卷之十四
　　＃１『主』字原作『王』，据《辑要》本改。
　　三洞群仙录卷之十五
　　正一道士陈葆光撰集
　　河公道尊，元君仙最。
　　《神仙传》云：河上公者，莫知其姓名也，汉孝文帝时结草为庵于河上，常读《老子》经。文帝好《老子》之言，遣人斋不解之义问之，公曰：道尊德贵，非可遥问也。帝即驾乘而从之，乃下车稽首问其奥义，公曰：常以百姓心为心也。
　　《云岌七签》：任生隐於嵩山读书，一夕见黄衣人执手牒追去曰：子命已尽。约行数十里，幢节婶盖迤逦不绝，有女子乘翠笔，侍卫数十人，黄衣者与生辟易隐於墙下，女子遥见，问何人，黄衣具以实对。女子取牒视之曰：今既相遇，不能无情。索笔判云：更与三年。生再拜谢之，因问使者，黄衣云：此三素元君，仙之最贵也。生果再苏，后三年乃卒。
　　麟伯屋穿，紫霄石碎。
　　《天师内传》：张子祥字麟伯，博通韦经，仕历洛阳尉。弃官与妻退隐龙虎山，志在修炼，能吐腹中丹置掌上玩弄，或投器中，光芒穿屋，复吞之。年百有余岁。后卒葬之，空棺而已。
　　《神仙传》：五代时江南道士谭紫霄有道衍，能醮星象，禹步魁呈，禁制鬼魅，住庐山栖隐洞。时邺僧於汉游创亭宇，有为顽石所碍，虽致工百倍，不能平之，师往见曰：斯固易矣。以指捻诀，以水叹之，命锤之，其石应手粉碎矣，一日一平焉。
　　月娥窃药，江妃解佩。
　　《神仙传》：羿有不死之药，妻窃服之奔月为姐娥。
　　《集仙录》：江妃二女出游江滨，皆丽服华装，佩十两明珠，大如荆鸡之卯。郑交甫见而与语求之，解其佩·与交甫。交甫怀之，去数十步，俱无见焉。又《韩诗内传》云：昔郑交甫将之南楚，适彼汉高台下乃遇二女佩二珠，大如鹞卯，交甫与言曰：欲子之佩兮。二女解佩与之。交甫既行，二女忽不见，佩亦失之。
　　武夷设席，祝融召会。
　　《武夷山记》：秦始皇二年八月十五日，武夷君会乡人於慢亭峰上，男女千余人，东西各设地席，施红云之苜，紫霞之褥，奏宾云左仙之曲，酒行令歌师彭今昭唱人问会别之曲，词曰：天上人问兮会合几稀，日落西山兮夕鸟归飞，百年一饷兮志与愿违，天官咫尺兮恨不相随。歌罢，忽彩云四合，乡人与仙人相别，乃下山回顾，峰顶无复一物矣。
　　《高道传》：薛季昌居衡山，研真穷妙。明皇尝召入禁掖，问以道德，而谈极精微，上喜，恩宠优异。一日忽谓弟子曰：祝融峰今夕天真之会，予被召，当往。遂凌空而去。
　　宾圣白犬，万佑青猜。
　　《高道传》：杜光庭字宾圣，一日忽谓门人曰：昨梦朝上帝，以吾为岷峨主司，今青城已创真官，恐不久於世矣。光庭尝畜一白犬，目之日吹云二令以胡麻油涂足，缯布裹之，曰：吾闻油涂犬足，可日行万里。及真官成，遂披法服，升堂集门弟子嘱别而化，异香满室，吠云亦号叫而毙。
　　《广记》：万佑修道於黔南无人之境，每三二十年出城都市药。蜀王建迎入官，尽礼事之，问其服饵，杳秘而不言，曰：吾非神仙，亦非服饵之士，但虚心养气，弁其行，勘其过。问其齿，则曰：吾只记夜郎王蜀之岁，蚕丛氏都郭之年，时被请出，但见乌兔交驰，花开木落，不记其甲子矣。后坚辞归山，建泣留不住，问其后事，皆不言之。既去，於所居壁问见题字曰：莫教牵动青褚足，动却炎炎不可扑。惊兽不欲两头黄，色即其年天不哭。智者不能详之。至乙亥年，起师东取秦凤，乙亥是为责褚，为焚垫之期也。后三年岁在戊寅，土而建砠，方知寅为惊兽，干与纳音俱是土，土黄色，是以言惊兽两头黄，此言不差毫发。
　　桓闱执爨，柳浩掌厨。
　　《神仙传》：宋桓阖字清远，事陶隐居於茅山华阳馆十余年，立性端馑，寂默若无所为。一日有二青童、一白鹤自空而下，集于庭，隐居析然而接，为己当之，青童曰：太上所命者，桓先生也。隐居默计门人皆无姓桓者，索之唯得执爨阖焉。诂其所致，则曰：常修默朝之道，已九年矣，故有今日之召。阖服天衣，驾白鹤升天。
　　《仙传拾遗》：柳浩者，家世奉道，焚修精恪，年八十余，身尝无疾，乡里疑道力之所及也。忽一旦谓其家曰：吾昨奉天符，太上有劲，使我於九仙宝室洞掌仙官厨膳百年，来日当行。至期无疾而终，异香盈庭，数日始绝。
　　柳融粉龟，张果纸驴。
　　《神仙传》：南极子柳融取粉涂杯，呢之成龟，煮取其肉食之，咀其壳，复为酒杯。又能含粉成鸡子，吐之数十枚，煮而啖之。鸡子中黄皆有少许粉，又取水呢之，即成美酒，饮之皆醉。
　　《高道传》：张果常乘一白驴，日行数百里，休则迭之，其厚如纸，置於巾箱中，乘则以水叹之，复成驴矣。
　　鲁逢修舍，奚山造车。
　　《仙传拾遗》：鲁逢者，善於木工，往来齐岱之问。寿张令别业合坏二十余问，使史召匠以修之，吏执逢驻行，逢邀史就肆饮酒，去庄三十余里，日暮而逢已醉外，令颇刚躁，史甚为忧。洎明日，又酒饮，史促之使行，逢曰：本为修庄舍，舍已正矣，何见促之甚。吏不能解其意，良久村童自庄所至，云昨夜似有风雨，舍已修整矣。吏以事白令，召而谢之，唯唯而已。
　　又奚乐山，不知何许人。大和中，长安大雪月余，负贩小民求食无路，乐山因冒雪往车之家，谓之曰：我善作车辐，可立致百所，计功三百文。其家使为之。燃灯运斤，日反而作，未逾三鼓，百所成矣。凌晨钱三十千，归以拯饥贫者。雪霁告发，不知所之。
　　列子御风，可云外雪。
　　《南华真经》：列子御风而行，玲然善也。旬有五日而后反。彼於致福者，未数数。然也。此虽免乎行，犹有所待也。若夫乘天地之正，御六气之辨以游无穷者，彼且恶乎待哉。
　　《续仙传》：杜子升字可云，自言杜陵人，莫测其年寿。饮酒三斗不醉，能沙书，冬外雪中三两日，人以为僵死，或拨看之，徐起，抖擞雪而行，如醉睡醒。唐杜孺休为苏州刺史，忽闻可云在城市，乃延入州，拜呼道翁，宾僚讶之，孺休曰：先君出镇西川日，与道翁相善，别来四十年，而装饰颜貌一如当时。后入杭越问去。
　　夸父追日，太白捉月。
　　《大荒经》云：有人再两黄蛇，名日夸父。又《列子》云：夸父不量力，欲追日影，逐之於竭谷之际，渴欲得饮，赴饮渭河，渭河不足，将走北饮大泽，未至，道渴而死。弃其杖，尸膏肉所浸生邓林，邓林弥广数千里焉。
　　《摭遗》：子美后说李太白宿江上，於时高秋澄流，若万顷寒玉。太白见水月，即日吾入水捉月矣。寻不得尸，说者云水解，此神仙之事也。
　　云浆元道，石髓王烈。
　　《高道传》：叶法善字元道，括苍人，世为道士。母留氏昼梦流星入口，吞之有娠，十五月而生。七岁溺大江，三年而还，父母询其故，曰：青童引我饮以云浆，复朝太上，故少留耳。
　　《王氏神仙传》：王烈字长休，中散大夫嵇叔夜甚钦爱之，数数就学，共入．山游戏探药。后烈独之太行山中，忽闻山束北有声如雷，烈不知何等，往视之，乃见山破石裂，有青泥流出如髓，烈取食之。即与叔夜往视之，则断山已复如故，按仙经云：神仙五百年辄一开，其中石髓出，得而服之，寿与天相毕。烈前得者，又是也。
　　沈彬三举，董威百结。
　　《郡阁雅谈》：沈彬字子文，好神仙。少孤，西道以三举为约。初一举作梦仙谣云：玉殿大开从容入，金桃烂熟没人偷。凤惊宝扇频翻翅，龙惧金鞭回转头。第二举忆仙谣曰：榆风飒，九天秋，王母朝回宴玉楼。日月渐长双凤睡，桑田欲变六鳌愁。云迷萧管相随去，星触旌幢各自流。诗酒近来狂不得，骑龙却忆上清道。第三举纳省卷赠刘象为首云：曾应太中天子举，四朝风月鬓萧疏。不随世祖重担剑，却为文皇再读书。十载战尘消旧业，满城春雨坏贫居。一枝何事於君惜，仙桂年年幸有余。主司览彬诗，是年特放象及第。彬后南游湖外，亦有道者也。
　　《逸士传》：董威在洛阳居白社，以残絮缕帛为衣，号为百结。修通行者，袁滋士流。
　　《云茨》：道士聂师道闻梅真人、萧侍郎皆隐玉笋山，时人多见之，师道乃至玉筒，寓清虚观，三游郁木坑，或冀一见，坚心以去，山行极深。忽见一人布衣乌纱帽，自称行者，问师道何往，聂以寻梅、萧为答，行者曰：闻尔精动慕道，遍访名山，情亦非易，尔宿业甚静，已应玉籍有名，虽未便飞升，亦当度世，我谢修通。又，袁相公滋未达时，因暇日登复州青汉，有一人儒服，与语甚狎，袁公曰：此境山泉奇异，当有灵仙之所都府。儒生曰：有道士五六人，问或一来，亦不知所居处，彼恶人知，然得美酒庶或一见也。公后得美酒而往，历数宿，道流果来。儒生为列席致酒。儒生乃引袁公出拜，道士相顾失色，乃怒儒曰：此人诚志，况是士流。良久遂意解，因目袁生曰：此人似西华坐禅僧，去来已四十七年矣。问袁公之岁，适四十七矣，抚掌曰：公福禄已至。公后果拜相焉。
　　左慈眇目，许画偏头。
　　《三洞神仙记》：魏左慈能变化，后入东吴。吴有徐堕者，居丹徒，憩过之，堕门下有宿客，诳云：徐公不在，慈知客狂己，便即去。客见牛在杨木杪行，适上木则不知所在，下木即得牛，在木上又车毂皆生荆棘，长一．二尺，斫之不断，推之不动也。客大惧，即报徐公，说有一眇目老翁，吾欺之，言公不在，及去车牛如此。徐曰：此左慈也，汝曹那得欺之。诸客分布逐慈，叩头谢之，慈意解，即遣去，还见车牛如故。
　　《括异志》成都画师姓许，善传神，一日有贫人弊衣憔悴来求传神，许笑曰：君容壮若此，而求传写何也。其人解布囊出黄道服、鹿皮冠、白玉簪，顶冠易衣，危坐以手摩面，则童颜矣。引其须，应手而黑，乃一美丈夫也。许惊曰：不知神仙降临。道士曰：君传吾象置肆中，有求售止取千钱。后有识者曰：此灵泉朱真人也。求者辐辏，许责画直，每象辄取二千，梦道士曰：汝福有限，不可妄取，安得忽吾言，将促其寿也。因批其颊。既寤，头遂偏，乃号许偏头。
　　子推黄雀，君达青牛。
　　《神仙传》：介子推，晋人也，隐而无名，赵成子与之道。旦有黄雀在门上，晋重耳异之，与出居外十余年，劳而不辞。及还介山，有伯子者常来呼推曰：可去矣。推乃从伯子游。复文公遣人以玉帛征，礼之而不去。
　　《高道传》：封衡字君达，常驾一青牛，因号青牛道士。人有病，不问识与不识，便以腰问竹管中药，与之，或下针，应手立愈。魏武帝问养性大略，师曰：体欲常劳，食欲常少，劳勿过极，少勿过虚，去肥浓，节酸咸，喊思虑，损喜怒，除驰逐，慎房室，春夏施写，秋冬闭藏，则几於道矣。
　　上林献枣，河阴市榴。
　　《东方朔传》曰：武帝时上林献枣，上以杖击未央前殿槛，呼朔曰：叱来，叱来，先生知筐中何物。朔曰：上林献枣四十九枚。上曰：何以知之。朔曰：呼朔者上也，以杖击槛两大林也，朔来，来来枣也，叱叱者四十九。上大笑，赐帛十疋。
　　《高道传》：道士张元化，不知密修何道，乡人一旦皆梦元化来别云：且暂远游。是夕果羽化。达旦，人有疑而来访者，大小皆同。既葬之后，冢上有一窍可容臂，识者云：此蝉蜕矣。未几，有客自河阴来货石榴於汝坟，中途遇一道士自云：我乃汝坟张观主，托附一书。仍市石榴数十颗，献于北极殿客。诺之。既至，其徒曰：此书乃师之墨进也。引客至影堂，客曰：向所见者，与此略无异焉。
　　携琴负壶，浮家泛宅。
　　《高道传》：道士李真隐华山。岐州之西王佑者，家巨万计，常设馆以待四方，嘉肴旨酒无不备具。真携琴负药壶谒佑，遂延于馆。真曰：我闻人之好乐皆有以师，纵横者叉有游说之志，读韬略者必有战敌之心，吾担一张琴、一壶药，岂无旨哉。携琴者，我知琴有古风，欲使人还淳朴，省浇浮也。负药壶者，我知人之多病，欲使人少疾苦，常安平。且我之琴非止自化也，化人也。我之药非止自保也，保人也。君虽能以有余济於人，固与不义而诛剥以富者则异矣，比古之豪贵待士则未也，要在贤不肖有别，则君之身名可保无累矣。真乃命酒自酌，达晓遽辞去。佑潜伺之，见真化一大鹿西走，不知所之。
　　《唐史属辞》：张志和字子同，颜真卿为湖州刺史，志和来谒，真卿以舟弊陋，请更之，志和曰：愿为浮家泛宅，往来着霄问。李德裕称志和隐而有名，显而无事，不穷不达，严礼以敬。
　　三洞群仙录卷之十五竟
　　三洞群仙录卷之十六
　　正一道士徕葆光撰集
　　志和水戏，夏统耦耕。
　　《绩仙传》：张志和，会稽山阴人也。时颜真卿东游平望驿，志和酒酣，为水戏，铺席於水上，独酌啸咏，其席往来，后有云鹤随其上。真卿亲宾寮佐，观者莫不惊异。寻水上挥手以谢真卿，上升而去。
　　《晋隐逸》：夏统字仲御，会稽永兴人，幼孤贫，养亲以孝闻，每探相求食，星行夜归，或至海边拾嫌声以资养。雅善谈论，宗族劝之仕，谓之曰：卿清亮质直，可作郡纲纪，与府朝接，自当显至，如何甘辛苦於山林，毕性命於海滨也。统勃然作色曰：诸君待我乃至此乎，使统属太平之时；当与元凯平议出处，通浊代当与屈生同污共泥，若污隆之问，有当耦耕沮溺，岂有辱身曲意於郡府之问乎。
　　季平可活，隐瑶再生。
　　《宣室志》：上党程逸人有符衍，唐刘悟为泽游节使，临洛县民萧季平家甚富，一日暴卒，逸人尝受季平厚惠，闻其死，驰传视之，语其子曰：尔父未尝死，盖为山神所召治之，尚可活。乃朱书一符，向空掷之，食顷果苏，曰：初见一绿衣人云：霍山神召。约行五十余里，适遇一丈夫朱衣杖策，怒目从空而至，谓季平曰：程斩邪召，可疾去。於是绿衣者惧而走。朱衣人牵其袂偕来，遂醒。其家惊异，因问逸人斩邪谓谁，曰：吾学於师氏，归依龙虎斩邪录。因解其所佩录囊示之。后游闽越，不知所在。
　　《仙传拾遗》：丹隐瑶，洞庭道士也，居焦山，学太阴炼形之道，死於崖窟，梦谓其弟子曰：检视其尸，勿令他犯，六年后再生，当以衣裳迎我。弟子视之，则臭秽虫坏，唯五藏不变，依闭护。至六年往看，乃身全却坐，弟子备汤沐以新衣迎之，发须而黑，粗而直，若兽鬣焉。十六年又死如前，更七年复生。如此三度，状貌益壮。炀帝召至东都，恳乞归山，寻亦遂其意。肩吾三住，墨狄五行。
　　《西山会真记》：施肩吾字希圣，尝作《三住铭》云：太《易》曰：精气为物，游魂为变。凡在万形之中，其所保者莫先於元气，元气若住则形住，形住则神住。此三者既住，则我命在我不在於天也。大理昭然，玄居者不信之矣。
　　《神仙传》：墨子名狄，仕宋为大夫，年八十二乃欺曰：世事已可知，荣位非长保，将委流俗以从赤松道耳。乃入周狄山精思，忽见一人，乃问之曰：君岂非山岳之灵气乎，将度世之神仙乎，愿且少留，诲以道教。神人曰：知子有志好道，故来相侯尔。於是授以素书未央圆方。墨子拜受，合作遂得其验，乃撰集其要以为《五行记》。后得地仙，隐以避战国。
　　邢公丹宠，周贯药铛。
　　《谈选》：九疑山中绝顶，人述所不及，旧传有仙隐於其上，近有本郡监兵子曹雄因猎山间，遂深入至峰顶，见结茆三两问，中一人隐几而坐，雄再拜问之，答曰：吾邢仙翁也，自唐僖宗时隐此。因延雄访以世问事。雄视其所居，唯一书阁及丹宠，几案有所着诗。雄求录其诗，得十数篇，今录出一篇云：虚皇天诏下仙家，不久星演借客搓。壁上风云三尺剑，床前龙虎一·炉砂。行乘海屿千年鹤，坐折壶官四序花。为爱《阴符》问元义，更随彩仗入姻霞。雄后追复旧游，几月方到，环视居室虽存，而仙已去矣。
　　《冷斋夜话》：周贯不知何许人，自号木妈子，治平问尝往来西山，又至袁州，见市井李生者有秀韵，欲担以归林下，而李嗜酒色，意欲无行，贯指煮药铛作愒示之：顽钝天教合作铛，纵生三脚岂能行。虽然有耳不听法，只爱人问恋火坑。寻死於西山，方将化，人问其几何岁，贯曰：八十西山作酒仙，麻鞋孔断布衣穿。相逢甲子君休问，太极光阴不记年。后有人见於京师州桥，附书与袁州李生云：我明年中秋夕当上谒也。至时果造李生，生时以事出，乃以白土大书其门而去，曰：今年中秋夕，来赴去年约，不见折足铛，弹指空剥剥。李果堕马折一足。
　　童子锦帷，尚父诱喔。
　　《西山记》：孝武宁康二年八月一日，许真君晨起，忽有云物自天而下，仙降於真君之庭，乃宣上帝诏：赐学仙童子许逊紫彩羽袍、琼旌宝节、玉膏金丹各一合，诏至奉行。是月十五艮中，忽闻音乐来自天际，青童彩仗、龙车羽盖来迎，许君与家属四十二口及鸡犬皆乘云上升。顷之有锦帷自空飞下，复有鹞柄坠於宅东南。
　　《神仙感遇传》：郭子仪初从军沙塞问，因入军催军食，至银州十数里，日暮，忽风沙陡暗，行李不得，遂入道傍空屋中，籍地将宿。既夜，忽见左右皆有赤光，仰视空中，见耕辎车绣惺中有一美女坐床垂足，自天而降。子仪拜祝云：七月七日叉是织女降临，愿赐长寿富贵。女笑曰：大富贵，亦寿考。言讫，冉冉升天。后子仪立功贵盛，拜太尉、中书、尚父，年九十而薨。
　　王贾玉符，天宠金钥。
　　《广记》：婆州参军王贾举孝康擢第，授姿州参军。时杜暹为婆州参军，与贾同列，相得甚惧。与暹同部领使洛阳，过钱唐江，登罗剎山观潮，谓暹曰：大禹真圣者，当理水时，所有金匮玉符以镇川渎，此杭州．城不镇压，寻当坏矣。暹曰：何以知之。贾曰：此石下是相与观焉。因令暹闭目执其手，令暹跳下。暹忽开目，已至水底，其空处如堂，有石匮高丈余，铄之，贾手开其铄，去其盖，引暹手登之，因入匮中。又有金匮可高三尺，金镍之，贾曰：玉符在中，非有缘不能见也。因引手复出，则已至岸矣。仍告暹曰：君有宰相禄，当自保爱。因示其拜官历仕及於年寿，周细语之。暹后迁拜，一如其说。
　　《闲中杂记》：崇宁问南康军进士彭天宠者，初未尝学道，忽自言天人降其家，且得天书，一日沐浴语人曰：我升天矣。闭户不出，有顷失所在。后四十二日，忽渡江归，且曰：我初去时泛一金船载云中，如在绵上，迤还升天，见一道士曰：子在晋时为彭泽令，有功及民，故系仙籍。因指白气示之曰：此父母思汝之愁气，盍归尔，九十年当复来。及遗金银钥匙各一，使复泛舟下至蔡州，以金钥卖之，得钱归。至江将渡，钱尽，又卖银钥匙，得钱买舟，至其家钱尽。父母惊喜，他日令娶妇，亦无他异。
　　洛下痴羊，山中病鹤。
　　《鹅坏集》：洛下有洞穴，有人恨堕其中，见官殿人物非凡处。又有大羊，羊髯有珠，人取食之，不知所以。问张华，华曰：此乃地仙九馆也，大羊乃痴龙也。
　　《云茨》：唐相李石未达时颇好道，尝游嵩山，荒草中闻有人呻吟声，视之乃病鹤，鹤乃人语曰：某已为仙，厄运所锺，为樵者见伤，一足将折，须得三世人血数合方能愈也。李公解衣即欲刺血，鹤曰：世上人少，公且非纯人。乃授一眼睫曰：持往东都，但映照之即知矣。李公中路自视，乃马首也。至洛阳，所遇颇众，悉非全人，或犬竞驴马首。偶於桥上见一老翁骑驴，以睫照之乃人也，李公拜揖，具言病鹤之事，老黄听然下驴，宣臂刺血，李公以小瓶盛之，持往鹤所，濡其伤处，裂帛裹鹤，谢曰：公即为明时宰相，后当轻举，相见非遥，慎勿堕志。李公拜之，鹤冲天而去。
　　景翼邪正，兴明苦乐。
　　《道学传》：孟景翼字辅明，轲之后也，性至孝，齐竟陵王盛洪释典，广集莘僧，与景翼对辨二教邪正，景翼随事剖析，辞理无滞，虽兰生拒赢，来公折魄，蔑以加焉。
　　《仙传拾遗》：陈兴明游名山，遇神人告之曰：世人修道多不能动久，故罕睹其成功。汝之积功亦可佳也，如无退志，何虑不列于玉籍。然前苦后乐，苦即有穷，乐即无极。夫林谷幽栖，禽兽为伍，饥渴叉至，寒暑辛动，割世辞荣，离亲拾爱，可谓．苦矣，寿同天地，变化无方，策空驾虚，坐生云翼，可谓乐矣，得不勉於修砺乎。兴明拜曰：永佩圣言，毕志於道，不敢怠慢。修之十八年，晋大始元年三月一日於衡岳升天。
　　归真驯兔，颜阖饭牛。
　　《横山观记》：国朝大中中，有宋归真者弃官服道，结庐山侧，茹芝绝粒三十余年，晨昏讽诵，辄有白蛇白兔驯伏如听。太守赵需目其庐曰广寒室，尝留诗以赠焉。
　　《南华经》：鲁君闻颜阖得道之人也，使以币先焉。颜阖守陋间，直布衣而自饭牛，鲁君之使者至，颜阖自对。使者曰：此颜阖之家与。颜阖对曰：此阖之家也。使者致币，颜曰：恐听者谬而遗使者罪，不若审之。复来，求之则不得已。
　　茂实乘虎，太白跨儿。
　　《广记》：王双，南阳张茂实之仆也，一日辞去，谓茂实曰：感君恩遇，深欲奉报，双家甚近，其中景趣可观，能一游乎。茂实曰：可，然不欲家人知，潜一游可乎。双曰；、甚易。乃截竹枝，其上书符，曰：君仗此入室称疾，潜置於余中，抽身即出。乃相与南行数里余，有黄头执青麒麟一，赤文虎二，俟於道。茂实惊欲回，厦曰：无苦，但前行。双即乘麟，茂实乘虎，上仙掌，越壑凌山，殊不觉峻崎。至一山下，物象仙媚，楼台松石非世所有，紫衣史数百人迎於道侧。既入，青衣数十人容色皆殊，执乐拜引，宴於中堂，歌鸾舞凤及诸声乐，皆所未闻，情意高逸，不复思人寰问事。因教以至道，赠金百镒，令送之到家。家人方环泣，云卒已七日矣，以心问尚暖，未殓也。茂实遂弃官游名山，不知所终。
　　《异人录》：元和初有人海上见李太白与一道士在高山上笑语，久之道士於碧雾中跨赤此而去，太白耸身健步追及，共乘之东去。
　　高士善卷，仙官马周。
　　《高士传》：善卷舜时高士，舜欲以天下逊之，卷曰：冬衣皮毛，夏为葛烯，春耕足以肆力，秋敛足以休食，日出而作，日入而息，逍遥於天地之问，而心意自得，吾何以天下为哉。遂不受而入深山，莫知其处。
　　《列仙传》：马周少时多困於酒，一日出城遇一老人揖坐林问，与语曰：太上命汝辅佐圣孙，何为沉困於酒，自攘困饿，五神已散，旦夕将死，何不省悟。复曰：汝本华山素灵官仙官，今召汝入官。周同行，果见其官室，姓字存焉。遂启户而入，见炉火鼎器备具，忽见五人立於前曰：向先生酒酣而我奔散，今请闭目，复入神室。明日谒天岗，岗曰：子有所遇，位至丞相，宜自勉之。周果历台辅数年，真仙下降其室曰：佐国功成，太一征召，无复留也。遂解化。
　　伯元冥视，梁谌梦游。
　　《真诰》：霍山有学道者邓伯元同王元甫，授神人吞日丹景之法，积三十四年乃能冥视夜书。道成，太帝遣羽车同元甫白日上升。
　　《高道传》：道士梁谌字考成，一日相者见之曰：此子目流白光，貌集真气，非常人也。后果乐仙道。咸熙初，事郑法师於楼观，常梦与仙人游，或登名山，或饮石髓，由是自有所悟。钦奉者多，谌厌之，乃深入昆谷。目能视地中物，耳能听数里声。一旦忽谓门人曰：有朋待吾於南峰，今须往矣。乃冠服而出，则云气迷绕，不见其形，唯闻鼓吹音隐隐于空。时太兴元年戊寅岁也。
　　山甫吉凶，守信祸福。
　　《神仙传》：伯山甫，雍州人也，居华山，常服食黄精，二百余岁。每至人家，则知人先世善恶，有如临见，吉凶言之皆效。
　　《东斋笔录》：秦州徐二翁名守信，日持一等以扫堂殿，未尝与人官，有问则不对而走，忽发一言则应祸福。吕参政息卿既除丧，将赴阙，便道访二翁，拜而问之，翁惊走。吕追之，忽回顾曰：善守善守。吕意谓善守富贵，及还朝，除知建州。徐禧、沈括新败，恳辞不行，又乞与两府同上殿，神宗怒，落职知单州，即单守之应也。二翁崇观问春遇优厚，赐号冲和先生；建仙源万寿官以居焉。
　　陈绚市鲜，栖真啖肉。
　　《江南野录》：陈绚善天文，长於雅诵，尝吟曰：一鼎雌雄文武火，十年寒暑庇魔皮。寄语东流任斑鬓，向隅终守铁蓑衣。又：乾坤见了文章嫩，龙虎成时印绶疏。晚绝缙绅之望，以修养为事，隐居西山种药。开宝中，尝与一炼师升药入城常之，获赞则求饰，就炉对饮，傍若无人。歌曰：蓝采和，尘事纷纷事更多，争如卖药沽酒饮，归去空昆拍手歌。疑其为夫妇也，或云得仙矣。
　　本朝《蒙求》：贺兰栖真，不知何许人，为道士，自言百余岁，善服气，不惮寒暑，往往不食，或时纵酒，道市郦，啖腐肉数斤。后召至阙下，真宗赐之以诗。
　　尔朱浮石，鲍焦抱木。
</div>
    <div class="pagination">
<a href="三洞群仙录_page12.html">上一页</a><span>...</span><a href="三洞群仙录_page8.html">8</a><a href="三洞群仙录_page9.html">9</a><a href="三洞群仙录_page10.html">10</a><a href="三洞群仙录_page11.html">11</a><a href="三洞群仙录_page12.html">12</a><span class="current-page">13</span><a href="三洞群仙录_page14.html">14</a><a href="三洞群仙录_page15.html">15</a><a href="三洞群仙录_page16.html">16</a><a href="三洞群仙录_page17.html">17</a><a href="三洞群仙录_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
