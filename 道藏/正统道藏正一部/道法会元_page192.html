<!DOCTYPE html>
<html>
<head>
    <meta charset="UTF-8">
    <title>道法会元 - 第 192 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 192 页/共 361 页</h1>
    <div class="content">　　假如壬申日申时用事，先用壬日起时，例申上井遁三，把井星加申上顺数三星，柳星到申。次看壬申日属金日，纳音也。金遁十三数，除牛宿，从女宿数起，系昴星到申。却看箕壁宿在辛戌是也。
　　却除柳星，从星宿上数十三位，系牛宿到申，又将生阳加九数数。
　　五行生克
　　水生木，木生火，火生土，土生金，金生水。水克火，火克金，金克木，木克，土克水。
　　已上星数，以五行相克制行用。行此法，乃天之隐书，莫可寻常用之。虑泄天机，罪及九玄。昔祖师王侍宸遇河魁星君汪若澄授之。真君乃雷中枢相。自后神文隐秘，罕传於世。奉法之士，遇之者有缘，得之者固当保爱，幸勿轻传非人。
　　星禽应事
　　娄毕阳日，斗虚阴日，应雨。井星阳日，张星阴日，应电。辑星阳日，昴箕阴日，应风。房元阳日，角心阴日，应雷。牛壁阳日，氏鬼阴日，应云。危胃阳日，尾柳阴日，应罡。女奎阳日，室觜阴日，应遁。罡遁亦兴雷也。
　　春禽
　　日逢室壁多风雨，每到奎中天大晴。
　　娄胃雨风阴冻冷，昴毕登高天转晴。
　　觜参井遇大风起，鬼宿星沉日月昏。
　　莫道柳星云雾起，四山皎洁天还晴。
　　张翼相逢风大发，轸角夜雨日开晴。
　　亢宿大风沙石起，氏房心尾雨风声。
　　笠斗朦胧天欲雨，牛女微微湿雨形。
　　当到虚宿大风起，直至三更云见星。
　　此是神仙真妙诀，万两黄金也不呈。
　　夏禽
　　虚危室壁天半晴，奎娄胃昂雨霖霖。
　　昴毕二星带黄色，觜参井位雨微声。
　　鬼柳二星降大雨，星张翼轸更开晴。
　　角元二星太阳现，氏房之宿雨风鸣。
　　心尾二星大降雨，箕斗牛女复天晴。
　　秋禽
　　虚危室壁大天晴，奎娄胃昴雨零零。
　　毕觜参井天阴雨，无雨有云云雾形。
　　鬼柳温温天色黄，客逃大路尽堪行。
　　星张翼轸原无雨，角亢之位雨奔程。
　　氏房心尾微微雨，箕斗牛女倚山行。
　　冬禽
　　虚危室壁天阴阴，有云无雨雨如金。
　　奎中微见大风起，娄胃昴毕半天晴。
　　觜参井位有云雨，或解为云倚山行。
　　鬼柳星张天气朗，氏日还教有雨形。
　　翼轸之宿天阴冻，角亢之宿雨无倾。
　　房心尾日零零雨，箕斗牛女空雨声。
　　雷霆合炁停年歌
　　甲子寻猪甲戌寅，甲申辰上好安身。
　　甲午本宫扶上马，甲辰申上妙推轮。
　　甲寅戌上定其位，便知雷处实通神。
　　若逢子丑为条路，逢癸中间跳两辰。
　　惟有丑寅连接雠，输其太岁在何门。
　　便从停处起正月，却从正月用星辰。
　　即以月星归中遁，细推此法莫传人。
　　且如甲子旬，以甲子从亥上逆数，遇太岁，是也。
　　停年立成局
　　敷福雷霆从丑起，血刃逆行，谓之列宿。敛福雷霆、从丑起，血刃顺行，谓之合宿。
　　右排定六十年太岁。即从太岁上起正月逆行，一宫一月，看是甚星，即行飞遁入宫。
　　月起霆煞例
　　太岁之神便起正，逆行寻月便知情。本月住时加亥顺，顺行五位。数到卯宫是煞神。自亥至卯五位。若檄雷霆激起煞；金刚犯着也成尘。
　　霆煞诗
　　阴阳大煞至通灵，祷雨祈晴项刻生。
　　玉帝亲机留妙诀，谪仙方始得流行。
　　不将文字飞金阙，举目长呼闪电生。
　　披发步罡寻煞炁，剑尖起火爇真文。
　　须臾遍满长空黑，闪烁之间布火云。
　　霹雳运来无所住，阎浮何处避天瞋。
　　推霆星入中宫飞遁例
　　一名动雷藏炁法
　　鼠来生刃顺行踪，阳丑仍於孛虎同。
　　后取霆星合月分，顺流中出钧飞宫。
　　且如癸丑年四月，霆煞在子。先将雷煞在戌，以金水加中宫。后将霆煞子上太阳加中宫。仍看戌子上是何星辰，次看坎震上是何星辰。
　　如甲辰年，雷煞在午，三月霆煞在戌。便将天罡加中宫，次将霆煞戌上金水加中宫，更看坎震宫有甚星辰激剥，仍看申戌上有何星辰。
　　如前甩血刃，后甩水潦加中宫，二利并是顺行之宫星将。十宫星顺行作一盘於上。前歌刃子阳丑孛寅若是。#1
　　系霆煞之盘。次逆行作一盘於霆煞之下，系雷煞之盘。相加飞合，看坎震二宫有何星辰激剥，更妙。如坎上有三血刃，更加将，必然有大雷雨。
　　四路诗诀
　　震雷坎雨本主阴，离兑乾宫却辖晴。
　　细取五行知炁候，天机勿妄示非人。
　　定雷诗诀又云石起雷例
　　雷霆合炁要星同，有炁方能达上穹。
　　坎震二宫看所值，须臾云雨遍长空。
　　四仲加临互相同，将来岁建示游充。
　　戊子若来临本位，赫然雷电震西东。
　　溽罡台将入宫巡，月孛还加水潦行。
　　金水炁呈并燥火，奇罗乙丙雨雷生。
　　起年例又名日方合炁
　　甲庚血刃丙壬金，丁癸还从月孛寻。
　　六己台将紫炁戌，乙辛偏向日边临。
　　收入中宫飞出合，风云雷雨定晴阴。
　　时人会得此真法，任是仙公也仰钦。
　　如甲庚日，以血刃入中宫，顺飞八方，看燥火落在何方，便於此方焚符合也。
　　起月例
　　太岁常将遁甲停，更将停处起元正。
　　直须认取星辰位，飞入中宫次第行。
　　起旬例
　　甲子奇罗甲戌呈，甲申金水甲午阳。
　　甲辰紫炁甲寅分，丙乙定布吉凶方。
　　起日例
　　丑日元来是刃星，到头逆转却分明。
　　常将本日依元位，飞入中宫却顺行。
　　起时例
　　求时一法少人知，甲巳先从燥火推。
　　乙庚太阳为定例，丙辛还向天罡期。
　　丁壬月孛分明数，戊癸紫炁不相离。
　　推六十甲子合炁
　　久晴论雨，久雨论晴。
　　先使传音报犯神，兴雷致雨满天云。
　　勿令变易先知会，斩斫元来不奏申。
　　假如甲子年六月初一日，午前晴，午后雨，为兑。《易》在兑，丁巳酉丑。借问乙亥寻血刃，飞到申子辰宫，是土溽时，故下雨，雷星天罡又在兑丁巳丑。逆行亥卯未，在孛上顺行至亥上紫炁，却将紫炁入中宫，飞出其兑丁巳丑，是太阳土溽。以上星，要到震庚亥卯未，是雷路，有炁。日月时加遁时，动雷则有应。若星辰无炁，则不应也。
　　十二星所属雷雨阴晴风电
</div>
    <div class="pagination">
<a href="道法会元_page191.html">上一页</a><span>...</span><a href="道法会元_page187.html">187</a><a href="道法会元_page188.html">188</a><a href="道法会元_page189.html">189</a><a href="道法会元_page190.html">190</a><a href="道法会元_page191.html">191</a><span class="current-page">192</span><a href="道法会元_page193.html">193</a><a href="道法会元_page194.html">194</a><a href="道法会元_page195.html">195</a><a href="道法会元_page196.html">196</a><a href="道法会元_page197.html">197</a><span>...</span><a href="道法会元_page193.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
