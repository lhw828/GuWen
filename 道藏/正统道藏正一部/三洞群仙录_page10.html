<!DOCTYPE html>
<html>
<head>
    <meta charset="UTF-8">
    <title>三洞群仙录 - 第 10 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>三洞群仙录 - 第 10 页/共 17 页</h1>
    <div class="content">　　《高道传》：道士李含光者，晋陵人，年十三笃好道学，虽处暗室，如对君父，人见之情色皆敛。明皇召见问理化，对曰：《道德经》者，君王师也，昔汉文行而跻民於仁寿。又问金鼎，曰：道德者公也，轻举者公中之私也，虽时见其私，亦圣人存教尔。若求生徇欲，类於系风，不亦难乎。帝甚嘉之。
　　又，严达者，字道通。始髻乱已有方外志，周武建德中，诏法师於便殿，是时已沙汰浮屠氏，又下议公卿复歌去道家流，上问法师道与释孰优，曰：主优而客劣。上曰：主客奚辫。曰：释出西方，得非客乎。道出中夏，得非主乎。上曰：客既西归，主无送耶。曰：客归则有益胡土，主在则无损中华，去者不追，居者自保，又何送乎。上嘉其对。
　　葛呼钱飞，宋指灯灭。
　　《丹台新录》：葛仙翁尝取钱使人投於井中，公往井上以器呼钱，人见其钱一一飞从井中出，入公器中。
　　《续仙传》：宋知白为道士，眉目如昼，言谈秀丽。夏则衣绵，冬则迹於雪中，去身一丈余周匝气如蒸出，而雪不凝。又指灯即灭，指人则如隙风所吹。或食竞肉五斤，蒜蓬一盆，骗了二斗，到处住则以金帛求置一付编一美女，行则拾之，人以为得补脑还,元之卫。后之抚州南城县，白日上升。
　　陶挂朝服，夏悬辟书。
　　《丹台新录》：陶隐居除奉朝请，颇快怏，与从兄书曰：昔仕宦意以体中打断，铃期四十左右作尚书郎，出为浙东一好古县，粗得山水便投簪高迈。宿昔之志，谓言指掌，今年三十六矣，方除奉朝请，不如早去，无自劳辱。欲脱朝服挂神虎门，袭鹿巾，径出东亭。因与王晏别，语及此事，晏曰：主上性存严治，不许人作高奇事，脱政件旨，便恐违卿高志，如何。先生嘿思良久曰：吾本为身非为名，若有此虑，亦奚如此。於是不诣省，直表辞而已。
　　《真语》：明晨侍郎夏馥字子治，陈留人也，服木饵和云母。少时被公府辟召，悬辟书着桑树乃去，其用怀高适如此。
　　月支献兽，麻村射猜。
　　《列仙传》：汉武帝幸安定、月支国，遣使默香四两，大如雀卯，黑如桑档，又默猛兽一头，形如狸，其毛黄色，帝曰：此小物，何谓猛兽？使者对云：夫威於百禽者，不秘计其大小，是以神麟为巨象之王，凤风为大鹏之宗，亦不在其巨细也。臣国去此三千万里，常占东风入律，青云干吕，谓中国将有好道之君，故以二物来献，岂图陛下乃不知真乎。帝恨使者言不逊，欲罪之，明日遂失使者、猛兽所在。
　　《广记》：麻阳村人见一野褚，射之，至一石室中，见一老人曰：此非真褚，速宜出去。童子送出门，村人曰：老人谁耶。曰：河上公也，上帝令为诸仙讲《易》。又问童子：汝谁耶。日，．我王辅嗣也，未能精通於《易》，被罚守门。童子以石塞门，四顾茫然，不知所在。
　　扬君问龙，葛公借鱼。
　　《真诰》：杨羲梦登高山，四面皆大水，见一白龙身长数丈，束向飞行，空中光彩耀天。又见白衣女子入口中，须臾三入三出乃止。又还羲右边而立，又觉羲左边有一老公，着绣裳芙蓉冠，柱赤九节杖而立，俱视白龙，某问：何等女子径入龙口耶。公对曰：此太素玉女萧子夫取龙气以炼形也。又问：公何人来登此宇。公答曰：我蓬莱仙公洛广休，此蓬莱山吾治此立府君故来乃得相见我耳。某又问：此龙可乘否。答曰：此龙真人张诱世、石庆安、许玉斧、丁璋宁也。又问：一龙而四人乘耶。公曰：此侍晨官龙，如世之轻车。
　　《神仙传》：葛仙公出行，於路见人卖鱼，谓鱼主曰：欲借此鱼到河伯所，可乎。主曰：鱼已死。公即书符内鱼口中，投之於水，鱼即跳起。
　　袭祖轻举，自真升虚。
　　《高道传》：道士双袭祖柄白马岩，诵《黄庭经》，功成，闭室七日不出，弟子惊异，视之忽然轻举而升，遗仙被於木杪及昆中，外席后百余年皆不坏。
　　又，道士贺自真有学，趣向高迈，居嵩山修道。一日云鹤音乐杂满空际，自真遂升虚而去。处士陈陶与洛人赡之，因赋诗曰：子晋鸾飞古洛川，金桃再熟贺郎仙。三清乐奏嵩山下，五色云屯御苑前。朱顶舞迎低绛节，青袭歌引驻香耕。谁能白书相悲泣，太极光阴亿万年。
　　刘栩阴德，韩崇仁政。
　　《真诰》：刘翔家巨富，周给困穷，好行阴德，累迁悚留太守，损已分人。遇马皇先生告之曰：子仁感天地，德动鬼神，太上嘉子之用情，使我来携子以长生。吾仙官尔，能随吾去否。翔从之而行，遂授以服五星之华法。今在华阳洞中为右理监。
　　又韩崇，毗陵人，遇神人王伟元授以流珠丹元法，语之曰：子行此道，可以仕宦，功成之日，无妨仙举。崇初为宛陵令，行七政以抚民，蝗不集界。后迁太守，视民如伤，政化洽普。复遇伟元，再授隐遁解形法，遂入大霍山以度世。今在华阳为左理监。
　　萧文补履，负肩靡镜。
　　《神仙传》：萧文常在市中为人补履十数年，人皆不知其神仙也，只见其不老。好事者钦之，就求道卫，不能得之，惟梁母得其作火之法。一日上三亮山，与梁母相别，列数大火而升。
　　《列仙传》：有一磨镜史常负一镒肩於市中，不识姓名，皆不知其神仙，只以负肩呼之。或时货药，服之者皆愈。
　　顾和执盖，淳于典柄。
　　《真诰》：顾和，吴人也，少孤，有志操，仕晋为中丞，迁尚书仆射，永和元年尸解，太上迎补为执盖郎，今在华阳洞中。
　　《列仙传》：淳于，上虞人也，自少好道，长於十筮，入天目山隐居，遇仙人惠车子授丹经，功成。今在洞中为典柄郎，主试有道之士。
　　韩康避名，戴孟改姓。
　　《后汉逸史》：韩康字伯休，常探药名山，卖药长安路，口不二价，三十余年。时有女子买药，康守价不移，女子怒曰：公是韩康伯休耶，乃不二价乎。康叹曰：我本为避名，今女子皆知有我，焉用药为。乃逐入霸陵山中，公车连召，不至。
　　《高道传》：道士戴孟本姓燕名济，汉末人，以谓养生者，隐其名字，藏其所生之时，改姓戴，托仕於武帝之朝。孟少好道，事母以孝。母服除，入华山服木，遇裴真人授以《玉佩金当经》，遂能轻身周游名山，日行七百里。
　　黄符疗疫，苏香返魂。
　　《搜神秘览》：长安有黄公者，尝售得一仆，负担相从几一二岁。家贫窘，夫妇悲叹，仆聆之，问曰：主人所须得几何。曰：得五百千。仆云：某有小衍，可以致之。因市好纸并笔、现、瓦缶、蓄荚各一，明晨与俱往市中，仆乃迭纸数百重，持笔谓人曰：今书一符在纸面，使皆津透，来年长安大疫，此符可疗，每道当焉五十金。后日果五百千矣，遂行气吹嘘草生火，光焰相烛，以瓦缶覆其首，入坐於火中，乃不知所在。来年长安果火疫，有符者免焉。
　　《洞微志》：有苏德哥者，善合返魂香，但砠经八十一年已上者，即不可返。时司天主簿徐笔尝泣告之曰：父母曾祖皆欲一拜之。苏唯唯，乃怀中取一贴如白檀香撮於炉中，烟气袅袅直上，其香甚於龙脑，苏微吟曰：徐肇欲见先灵，愿此香烟用为追引。食顷，忽然惊风拂幕，见其祖曾父母俱至，肇泣拜。熟视之，其衣冠装着悉如平时，曰：今日嘉会，诚亦难得。饮讫，徐徐出幕，为烟雾而散。德哥后亦不知所之。
　　玉卮娘子，金华仙人。
　　《幽怪录》：有崔书生於束周逻谷口见一女郎，具聘娶之，崔母曰：新妇妖美，＇必是狐媚，伤害於汝。女曰：本侍箕蒂，便望终天，尊夫人待以狐媚，明日便行矣。明日入山，遂失所在。后有胡僧曰：君所纳妻，乃仙女玉卮娘子，若住一年，举家铃仙矣。崔生叹恨而已。
　　《大洞玉诀曰》：太初天有流汨之池，池中有玉树，周回莲华十丈，池广千里，水乃香美。金华仙人怛处莲华之中，饮流汨之水则五脏明彻，面生紫云。
　　张误食厌，应不茹荤。
　　《括异志》：龙图张公焘，即枢密直学士奎之子也，枢直为殿中丞，日奉朝请，在京税宅子，居常闭关。一日有人叩门颇急，大呼曰：小师入去，何故便不放出。张起视之，乃一老道士也，疑其狂且醉，不复与之较量，良久乃去。邑君先妊娠，是夕生焘，景佑元年第甲科，后尝误食犬肉，梦黄衣使者追至一府，见一道士谓曰：何故食厌物。张自辩曰：非敢故食，误耳。道士曰：若然者，且止此，吾为若言。少选复出，呼张曰：可谢恩。乃引至一殿前，通曰：张焘误食厌物。谢既再拜而悟，汗流泱体。公神骨清粹，拎怀夷旷，岂非仙曹被谪者欺。
　　《高道传》：道士应夷节母梦流星入牖，惊寤，室有光，因而孕焉。既生，不喜荤茹，授正一、紫虚等录，师行之精馑。尝谓弟子曰：吾以维持教法，不能灭述匿端，能道不违人而动行方至，然玉京金阙、泉曲邓都相去几何，唯心自兆耳，尔等勉之。
　　子晋窥井，士则叩门。
　　《拾遗记》：大始元年，魏帝为陈留王之岁，有频斯国中有丹石井，非人之所凿，下及漏泉，水常沸涌。仙欲饮之，时以长经引汲也。其国人皆多力，不食五谷，日中无影，饮挂浆云雾，羽毛为衣，发大如缕，坚韧如筋，伸之几至一丈，置之自缩，如蠡续人发，以为绳汲丹井之水，水中有白蛙，两翅，常来去井上，仙者食之。王子晋临井而窥，有青雀街玉杓以授子晋，子晋取而视之，乃有云起雪飞。子晋以袖挥之，则云雪自止，白蛙化为双鸠，入云遂灭。
　　《剧谈录》：严士则，穆宗朝为尚衣奉御，因入山探药，赌一茅合烟萝四合，见一人偃迹石上，士则问侯，答曰：予自安史犯顺，居此避世，不知年代，仍无烟火，念君远来，无以疗饥。乃取纸囊中如褊豆形者，取一粒，汲泉煮之，良久香熟，令啖之，即觉丰饱。曰：汝得至此，亦宿有分，汝他时位至方伯，傥能脱去尘华，长生又得矣。
　　三洞群仙录卷之十一竟
　　三洞群仙录卷之十二
　　正一道士陈葆光撰集
　　何侯洒酒，道子拨墨。
　　《总仙记》：何侯，尧时隐苍梧山。舜南狩，止何侯家，大帝五老来谒舜曰：升举有期。翌日，五帝下迎舜白日升天。五帝以药一器与何侯，使投酒中，一家三百余口饮不竭。以余酒洒屋宇，技宅上升，位为太极真人。今九农山有何侯庙，在舜庙侧。
　　《小仙传》：吴道子得神仙衍，画妙入神，唐太宗闻之，韶入官庭，有粉墙数寻，俾画山水。道子即命帐慕蒙龙其培，以墨浆泼於墙上，复以幕覆之，良久曰：请陛下观画。其山林草木，人烟乌欢，无不具备。上顾昤久之，见岩石之下有一小洞，道子指曰：此洞多有神仙，扣之叉有应者。於是以手击之，洞门岩开，有童子在侧，道子曰：洞中甚有佳玫，请陛下一观。道子乃跃入洞中，以手招上，上不敢入，洞门复闭。道子自此不知所在。
　　兼琼酒星，张鲁米贼。
　　《逸史》：章仇兼琼尚书镇西川，尝令左右搜访道衍之士，有一常酒者酒胜其党，又不急於利，赊贷甚众，每有纱帽杖草四人来饮酒，皆至数斗，积债十余石，即并还之，谈谐笑雊，酣畅而去。或报章公，公遂专令探伺，自后月余不至。忽一日又来，章乃潜驾往诣，公服至前，跃出再拜，相顾徐起，遂失四人所在。时明皇好道，章公奏其事，诏召孙公问之，公曰：此太白酒星耳。
　　《天师传》：张鲁字公期，汉中、南郑二郡太守，每行法治疾，立复康愈。每授法治病者，令致米一斛，纤积巨万。魏王辅政，谓之米贼，遣将统兵来讨，时诸弟子见兵马至，惊惧走告师，师以手板画地，河流湍急，兵不得渡，遂用水军。师又以手板画空，即九重峰岭直接重霄，兵不得前。遂闻魏王遣使追谢，就拜梁、益二州刺史、镇南将军，封关中侯。后飞升。
　　归真示书，伯丑谭易。
　　《湘山野录》：熙宁丙辰岁，交贼寇邕郡悴唐着作子正尽室遇害。唐，桂州人，治平中赴京调举，至全州中涂，欲仪一仆，乃游袁州，日所役旧奴也，挈重担劲若健羽，虽鞭马疾追，长先百步之外，恐他逸，遂遣去。其仆当日自全州行至唐州，几二千七百余里，日午已到，留书祝驿吏曰：候桂州唐秀才至即付之。君后月余方抵。唐下马於驿，驿吏前曰：君非唐秀才否，一月前有人留一书在此。因出书示之，曰：归真子馑封。唐因起封，惟一诗曰：袁山相见又之全，不遇先生道未圆。大抵有心求富贵，到头无分学神仙。筐中灵药宜频施，鼎内丹砂莫妄传。待得角龙为燕会，好求黄壁辟林泉。问其形貌，乃全州黜仆。及唐遇害，当丙辰，正合诗中所谓角龙也。
　　《仙传拾遗》：杨伯丑好读《易》，隐华山，何妥尝问《易》之所学，曰：太华下金天洞中，我羲皇所教之《易》，与大道元同，理穷众妙，岂可与世儒常谭而测神仙之旨乎。
　　葛符上下，郑风南北。
　　《丹台新录》：葛仙翁尝船行，弟子见公箱中有十许符，因问曰：此符之验尽何事，可得见否。公曰：神符亦无所不为。弟子欲愿见之，公乃取一符投水中，水迅急，符逐水而流下，公曰：如何。客曰：今几人投之亦当尔。复投一符，即迎水逆上，公曰：如何。客曰：异矣。复取一符投水中，符亭亭不上不下，须突上符下，下符上，会中央，三符同聚而不流。
　　《郑洪传》：《会稽记》曰：射的山南有白鹤山，此鹤为仙人取箭，汉太尉郑洪探薪得一遗箭，顷有人觅洪，洪还之，问何所欲，洪识其神人也，常息若耶汉载薪为难，愿旦南风，暮北风，后果然。故若耶汉风至今犹然呼为郑公风。
　　戴洋短陋，李阿贫穷。
　　《晋史》：戴洋字国流，吴兴长城人，年十二病死，五日而苏，说死时天使其为酒藏吏，授符录，结吏从旖麾，将上蓬莱、昆仑、积石、太皇、怛、庐、衡等诸山。既而遣归，逢一老父谓之曰：汝后当得道，为贵人所识。及长，遂善风角，妙占候卜数，无风望，好道衍，为人短陋。
　　《神仙传》：李阿，蜀人，常乞於成都，而所得复以散贫穷，夜去朝还，人莫知其止宿。后一日语人云：予被召昆仑，当往。遂不复见。
　　刘宽长者，夏启明公。
　　《真诰》：后汉刘宽，灵帝时为太尉。尝坐客，遣苍头市酒，迂久大醉而还，客不堪之，马曰：畜产。宽须臾遣人视之，疑秘自杀，顾左右曰：此人也，骂畜产，辱孰甚焉，故吾惧其死也。夫人欲试宽令#1患，伺当朝会丽服已讫，使侍婢奉肉羹，翻污朝衣，婢遽收之，宽色不异，乃徐言曰：羹烂汝手。其性度如此，海内称为长者。
　　《阐幽微篇》云：夏启、文王、邵公奭、吴季札、夏启为束明公，此四明公，后并当升仙阶也，主领四方鬼事。
　　李赢蛟室，思邈龙宫。
　　《树萱记》：李赢遇神女，遗以匹素，云蛟室所织。后遇胡人以三百万易之，云：此龙颌小髯织成，三十小劫方断一综。
　　《续仙传》：孙思邈见人杀蛇，解衣而赎，用药以封，投於草中。去数月，忽有人邀至一城郭，若王者之居，见一绛衣人相谢曰：前者小兄蒙救。孙潜问左右此何所，答曰：泾阳水府。留饮，问所须，孙曰：山居乐道，故无所欲。君取龙官方三十首，此方可以济世救人。孙归，历试诸方，救人不计数。着《千金方》，散龙官方於其内。唐高宗闻名，除谏议，不受。后尸解空衣，今为孙真人。
　　葛期致雨，赵炳呼风。
　　《神仙传》：黄卢子姓葛名期，治病，千里寄姓名为治，治皆愈，年二百八十岁，禁水，水为逆流，力举千斤，行及走马，头上常有五色光气，高丈余。天大旱时，到渊中召龙出，使催促升天，便雨数日。一旦乘龙而去，皆与亲辞别，遂不复还。
　　《总仙记》：赵炳字公阿，束阳人。曾远行，遇旧交，炳乃酌束流水为酒，削桑皮为铺，皆极醉饱。曾至河欲渡，岸傍求船，船人不应，炳乃铺盖水上而坐，呼风乱流而济，悉无沾湿，时人神异之。
　　阮丘货葱，文宾饵菊。
　　《列仙传》：黄阮丘者，睦山道士也，衣裘披发，耳长六七寸，口中无齿，日行四五百里，每止於山上，种葱货药以度世，百有余年，人皆不识之。及朱璜指出，方知其神人，候之已不见矣。
　　又，文宾者，太丘人也，卖草履为业。一日弃妻入山，饵菊不出，妻老入山寻夫，见宾更少，亦不肯下山，宾曰：汝亦好道。遂令妻饵菊养气，夫妻俱得道。
　　谢敷少微，李至亢宿。
　　《晋逸史》：谢敷字庆绪，会稽人也，入太白山十余年，镇军邮情召为主簿，台召博士，皆不就。初，月犯少微，少微一名处士星，占者以隐士当之。谯国戴逵有美才，人或忧之，既而敷死，故会稽人士以嘲吴人云：吴中高士，便是求死不得死。
　　《玉壶清话》：李至南官尝作《亢宿赋》，其赋序曰：子少多疾，赢不胜衣。庚寅岁，忽梦游一道官，金碧明焕，一巨殿，一宝状，斗归然於中一金龙盘于状上，碧髯金鬣，光射天地，旁有绿鬓道士，转昤若昆电，谓予曰：此亢宿官也，大象无停轮，宜速拜之，汝将事此龙，积疾亦消。予将拜龙，辄先拜至道。初，太宗皇帝立，真宗皇帝为皇太子，命公与李亢相并为宾客，太宗皇帝戒真宗：二臣皆宿儒重德，不可轻待，五。选正人辅导於汝，宗基国本，吾无虑矣。真宗恭禀皇训，见铃先拜，符亢官之兆也。
　　玉画瓦龟，黄折草鹿。
　　《酉阳杂俎#2》：王琼有道衍，取一瓦片画作龟甲怀之，少顷取出置地，则成真龟，循行庭下，经数日成瓦。
　　《西山记》：黄真君名仁贤，字紫庭，一日受玉皇诏上升，而二弟尚在猎所，紫庭遽往召之，乃曰：我等受性游逸，不堪作仙，但愿举家升腾，我等未欲去世。亦恐捕鹿冥数未足，致此迷执。紫庭以其分然，乃付地仙之卫，教其修化。复折草化鹿，止其妄心。二弟后隐於西山。
　　观香脱网，许映解东。
　　《真诰》：王观香，灵王之女，乔之妹也，得乔飞解脱网之道，与乔入山，积三十九年道成，授书为紫青官妃，主领东官。
　　《丹台新录》：许映，长史之兄也。映绝志山林，勤心味道，遇王世龙受解东之道，修返行之法，服玉液朝脑精，二三年中面有光华，还颜反少，但恨其所禀不饶，不得其高品之通耳。司命劲吾举之，使奏闻上官，移名东渚，立为地仙。
　　周驱邪魅，刘役鬼神。
　　《西山记》：周真君讳广，字惠常。入蜀得驱邪逐魅之衍，以拯救疾苦。闻许真君在旌阳以符呢疗疾，远近赴邈，乃自蜀云台山至旌阳求见，愿事门下。许君从之，尽得其妙要，后从许君上升。
　　《神仙传》：刘根，汉武帝时弃官学道，入嵩山石室中，庙缘王珍因请问根学仙时本末，根曰：吾昔入山精思，无所不到，后於华阴山，见一人乘白鹿车，从者十余人，左右玉女执采旌之节，余再拜稽首，求乞一言，神人告曰：尔闻有韩众否。答曰：实闻之。神人曰：我是也。遂授以道要。夫道有升天蹑云者，有游行五岳者，有不死者，有尸解者。药之上者有九转还丹、太一金液，服之皆立登天，不积日月矣。其次有云母、雄黄之属，虽不即乘云驾龙，亦可役使鬼神，变化长生。其次草木诸药能治百病，补虚驻颜，断谷益气，不能使人不死也。李臻晦迩，张皓登真。
　　《高道传》：李臻家甚贫，一日有道士张齐物谒臻求寓泊之地，臻待之甚厚，张每醉，或骂晋，呕污外具，奴仆皆恶之，而臻未尝介意，张因谓臻曰：蒙君厚顾如此，今别去，能相送数里乎。遂与之偕行，张曰：余周游人间五十年，未尝见仁厚如君者。遂以黄白衍授臻。辞以命薄，不敢受。张茫然自失曰：君之道非某所及也。於是抽簪引以为剑，乃划地，随手而裂，曰：自此为别。乃投身入地而没，臻异之。
　　张皓，汉永初中尝诏逸人为道士，皓年二十岁，与其选。一日封衡忽至，皓望风伏膺，求启未悟，衡因观其心，遣涉于深渊则遇鲛鲸迫之，而貌不变，诱之以色，试之以财，而心不动，衡曰：可教也。於是付《青腰紫书》、《金根上经》及神丹半两，而诫之曰：动则得之，替则失之。皓俯伏受命，遂入赤城山服丹行道，至魏太初登真。安妃贵客，孙登奇人。
　　《真诰》：兴宁二年，紫微夫人与安妃同降杨真人室，紫微曰：今日有贵客来相诣，安妃神女乃李夫人之女，昔往龟山学上清道成，受太上书，补为九华真妃，赐姓安氏，以游行於太清也。
　　《抱朴子》云：孙登，奇人也，无家属，每於山问穴地而处，冬则单衣，大寒，披发自覆其身。而《真诰》亦云：孙登独弦而成八音，真奇士。
　　道者稷帚，先生布巾。
　　《茅亭记》：雍法志尝供养一石老君，每诵天蓬呢不辍。一夕梦神人於石像前取一稷帚与之曰：但有患者，以帚扫之。言讫而觉。自后有疾者来，以帚拂之，应手而愈，时人为颂曰：雍道者扫盲能视，拂跛能履。患者云集。
　　《丹台新录》：轩辕集居罗浮山，自号罗浮先生，人传数百岁。每入山探药，而龙虎随侍而行。师能分形化影，无所不至，每出入持一布巾，见有疾病以布拂之，应时而愈。后不知所在。
　　天台刘阮，合浦元柳。
　　《神仙传》：刘晨、阮肇尝往天台山探药，迷失道路，因过汉，见二女子颜色殊绝，邀至家，设甘酒，下胡麻饭、山羊脯，食之甚美。馆于山中半年许，洎归，乡邑零落已七百年矣。
　　《传奇》：元和中有元彻、柳实居于衡山，欲越海织舟合浦，忽飓风飘入大海，莫知所适。俄至孤岛而风止，二子登岸，忽见双变女子二人，因叩头求哀，乞返人世。二女悯之，乃引谒南淇夫人，告以姓名，夫人笑曰：昔有刘、阮，今有元、柳，岂非天也。命二女送客，以玉壶一枚赠之，题诗曰：来从一叶舟中来，去向百花桥上去。若到人问扣玉壶，鸳仑自解分明语。俄有桥长数百步，栏槛上皆有异花，二子登桥，遂抵合浦，回视已无桥矣。将归衡山，中涂以手扣玉壶，果有鸳青语曰：当欲饮食，前行自遇耳。忽道左有盘肴饮食丰备，二子食之不饥。后遇一史日太极先生，以壶告之，先生曰：吾贮玉液壶也，亡来已久。后二子随史隐祝融峰，疑自此得道也。
　　少君眉目，子荣鼻口。
　　《神仙传》：李少君，齐人也，闻汉武帝好神仙，少君以神方干武帝云：丹砂可作黄金，服之能升天。时见武帝御座有铜器，曰：此齐威公之器也。帝验其刻镂之文，果是，乃知少君数百岁。肌肤光泽，其眉目口齿如童子焉。
　　《丹台新录》：赵瞿字子荣，时息癞疾垂死，自厌入山，以身投虎狼，不归。忽遇异人授以服食法，而疾除，身体轻强，年一百七十岁有少容。临外时见二美女出入口鼻之问，耳闻琴瑟之声，在人问三百余年，色如童子。
　　真多朝元，可居占斗。
　　《列仙传》：李真多者，神仙李脱之妹也，随兄修炼而兄授之以朝元之要，行仅百年，状如二十许，遇太上降授以飞升之道。今蜀中有真多治是也。
　　《高道传》：道士任可居者，不知何许人，年四十，木讷愿殷，负囊事道士向道荣。道荣怜其志，以镇元策、灵宝诀付之，戒曰：十八年后方可以示人，灾福之验，勿窥荣利，无妄传授，此道得之者神仙，泄之者夭枉。可居自后渐言人休咎，或为人禳醮，每占，先令每人斋戒向壁，列斗魁之像，坐其前，则祸福吉凶历历如见。
　　李泌泼蒜，叔茂种韭。
</div>
    <div class="pagination">
<a href="三洞群仙录_page9.html">上一页</a><span>...</span><a href="三洞群仙录_page5.html">5</a><a href="三洞群仙录_page6.html">6</a><a href="三洞群仙录_page7.html">7</a><a href="三洞群仙录_page8.html">8</a><a href="三洞群仙录_page9.html">9</a><span class="current-page">10</span><a href="三洞群仙录_page11.html">11</a><a href="三洞群仙录_page12.html">12</a><a href="三洞群仙录_page13.html">13</a><a href="三洞群仙录_page14.html">14</a><a href="三洞群仙录_page15.html">15</a><span>...</span><a href="三洞群仙录_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
