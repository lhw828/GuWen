<!DOCTYPE html>
<html>
<head>
    <meta charset="UTF-8">
    <title>道法会元 - 第 196 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 196 页/共 361 页</h1>
    <div class="content">　　火师曰：雷霆中有张水部者，昔佐大禹平水有功，退隐西蜀，得黄帝广成子辟谷之道，遇夜飞神朝斗，功成道备，上帝召为水部判官。总四渎五湖十二溪九江八河水司之政。凡水府龙神，皆属所隶。昔晋天师郑思远，一日朝真退坐，彷佛见神人美须髯，方颐广颗，圆目庞眉，冠远游之冠，朱衣朱履，诣前稽首云：某即水部也。昔朝斗功成，虽未得上仙，因主水部，兼中界社令，尽属统摄。凡龙神水吏，天下旱涝之事，皆得领焉。昔北帝遣某隶玄武上真，有符咒文字在终南山石室中。师可往取之。明旦郑天师入山寻觅，但闻空中有声云：此去投北登小岭十余步，三松共一根，下有石室，其文在中。天师得之，祈晴祷雨，请雪禳灾，阐扬应感，不可胜纪。后宣和间王侍宸得之，於是斯文广衍流传，随用随应。其间亦有得道宗师，续奏诸神，补添法中助任驱役之事。凡行祈祷，必先备录事情，奏闻北帝，请降勑命，奏玄天上帝降赴威光，证明祈祷，申水部判官，牒法部官将，应诸水司社令龙神，限日时报应。设祭行持，无不报应。学者宜秘之。
　　主法
　　教主北极佑圣真君玄天上帝。
　　将班
　　雷霆水部都大判官张渤，即祠山大帝也。
　　都部押发使者邓禹，
　　水部擒龙大神壬真一，
　　水部搜龙大神吴昌，
　　水部驱龙大神李颐，
　　水部鞭龙大神王禹臣。
　　已上并青面鬼状，铁甲冑，执剑戟。
　　兴风激浪使者姜雄，
　　鼓风波涛使者屈平，
　　墓一云蒸雾使者赵太平，
　　搏蕾买作水使者乐毅，
　　散云生风使者盖胜之，
　　能雨能晴使者樊世仁，
　　飞霜凝冰使者白起，
　　剪水结雪使者辛元礼，
　　收阳降雨使者孙胜，
　　飞火击雷使者丁炳，
　　掣电迅雷使者吕宜，
　　报事通达使者龙武周。
　　已上并青鬼面，毡笠，皂靴皂袍，执铁槌。
　　变神行持咒
　　墟混溟涬，海沃性洺。□□□□□□□星。真光速现，变化身形。急急如律令。
　　用双手剑诀，从丹田勒起，至印堂拂出，化形为真武大圣，万神罗列。
　　步召水部罡
　　召合咒
　　吾受上帝命，变为真武形。叱咄诸神鬼，举步动雷霆。急急召水部，疾速赴坛庭。符行水部行，符到水部临。飞符传信令，风火不留停。急急奉北极佑圣真君玉虚师相玄天上帝律令，谨召水部判官张某速现真形。疾。
　　水部符黄纸朱书，掐斗诀
　　水部符黄纸朱书，掐斗诀
　　日宫月宫结此精神 山泽通嘘烟兴云 口如江海齿似昆仑 开此耳窍听寮幽冥 阴阳备全面目分明 须四张鬼布神惊 冠此铁帽化水逝形 都留都留天都留部临部临部部临 □□□□□□□ 急急奉玄天上帝
　　存水部，至有风来，即以净酒饼果金纸绯纸各三十六分，向天门室宿方祭之。祝云：
　　汝承符命，嘘起狂风，布为黑雾。疾雷闪电，大霖甘霖。候毕言功，不忘伟绩。
　　存水部，至有风来，即以净酒饼果金纸绯纸各三十六分，向天门室宿方祭之。祝云：
　　汝承符命，嘘起狂风，布为黑雾。疾雷闪电，大霖甘霖。候毕言功，不忘伟绩。
　　真形符全幅黄纸黑书，亥文。
　　东方木德星结是汝形南方室火猪符合化汝神身居乾亥方押发诸泉扃 真武七星剑驱汝起风云剑下风雷起雷雨生汝急驱水部火急起龙廷遇早即降雨立要晴吾今准带帝命遣汝现威灵敢有违慢者上帝灭汝形急急如上帝元降命急摄
　　存两肾中有一猪，就提肾中金光一道如剑，赶起吹入符中。
　　致雨咒
　　坎宫真水凝玄波，倒流逆浪升天河。
　　阴升阳降水火和，给为云气高嵯峨。
　　淙淙雨阵遍娑婆，水部威令摧旱魔。
　　神符一下准玄科。急急如水部统摄水司律令。
　　凡召合役遣，皆对室宿方，念九遍，九噀水，焚符，立俟报应。
　　室宿方
　　月将加正时寻天罡方，天罡上起角亢，迤寻室宿。
　　水府生阴起雾符黄纸黑书，子文北炁，望西北方烧之。
　　天北部昏蒙乾坤黑暗日月不分 雷霆震惊水火交并 结云为雨翻倒海门 五湖四海九江水神符命到处何敢不遵急急如水部统摄水司律令
　　勑遣咒
　　水宫屯阴，昏雾冥冥。龙君飞舞，急上云程敢有违犯，水府施刑。速起阴雾，疾作甘霖。上帝符命，火急奉行。
　　水部激电兴雷符
　　坎坎阴阴，重重黑黑。炎光走电，雷声霹雳。水部奉命，雷神听勑。
　　先书真形符二道，先将一道望室宿方焚去，存留一道在坛，用剑罩定。再焚激电符，噀水一口，存本帅直入空中，兴雷激电而去。却看本方云起，即以真形符再催，风雨立至。
　　祈晴捷径
　　火师曰：下土积雨，霖潦为沙，害田损稼，宜用此法，立便开晴。夫水部所掌者，水神也，凡雨皆水神为之。故此法为诸雷霆捷径。凡祈晴不比祈雨尚可缓一二日之期，若雨不止，则一时顷已为巨浸，故尤急速也。当用急奏玄帝，翻牒水部，飞阳光生辉，持风伯散云鳅水部收雨符，即时开霁矣。
　　阳光生辉符午文，存杲日在上，吸炁入符，红纸朱书。
　　天下降水部遵承 太阳正烁破重阴 火炎烧空久雨即晴 云收雾散狂风不停 退水却雨龙吸泉扃 水部奉命水神敬遵 随符告下杲日开晴 急急准法主佑圣玄天上帝律令敕
　　勑符咒
　　天符散阴舒重阴，符到雨止开浓云。
　　太阳现出真火轮，烧退水怪立便晴。
　　敢有违慢罪非轻，水部判官急奉行。
　　右符连书三道，先以一道黏牒前发去，就以一道於烈火中焚之，存留一道，催起焚化。
　　风伯散云符青纸朱书
　　帝命帝火急奔摧 风伯助威云翳速开 乾圆坤矩风势去来 天门雷动地户催 八方四极虚空扫埃 风轮一转吹动泉台 云舒雾散雨不为灾 张某急降
　　右符临用时，望巽方飞去，立起狂风。风到改方，再望方焚符。夏雨起南风，秋雨冬雨起西风。记之记之。
　　收雨立应符赤纸朱书
　　某谨召水部判官张某火急降临 □□□□□□□ □□□□□□ 躬承帝命职掌水司 一令下泉扃龙神敢不遵 二令下龙庭止雨立开晴 三令如敢逆雷令责不轻 急急准北帝敕玄武上真律令
　　此符用雷局南炁，诵咒九遍，符用烈火焚之。
　　敕符咒
　　皇天急敕不留停，水部奉行龙神惊。
　　收云散雾四天清，狂风吹散阴不凝。
　　太阳生辉日炁明，随符止雨开霁晴。
　　唵火轮风轮急摄。
　　祈雪捷径
　　火师曰：祈雪即祈雨之法也。凡祈雪，先作用起风作冷，次凝瑞炁为雪。当召水部到前。焚太阴凝祥符，次焚灵风剪水符，专牒水部剪水致雪。仍牒辛元礼使者，火急呈祥剪水。却不住口诵阴华发辉密咒，其应如响。
　　太阴凝祥符又名坤元搅雪符
　　右符直下一笔，两边各三坤二乾卦。
　　敕符咒
　　阴华发辉，纯阳不亏。阴极生阳，和霭霏霏。非雨非霰，天花速现。一片初飞，中华已徧。帝勑所告，阴凝阳战。唵都轳哩急摄。
　　右符用皂纸粉书，左手掐亥子文，提起两肾玄气入心，酝结瑶华之炁，引出灌笔书符。书了，又运此炁布之。或黏牒前，或烧香炉中，立有报应。
　　灵风剪水符
　　水部威雄吹凌风，激波搏水阴云浓。
　　剪水使者宣灵通，化雨作雪成元功。
　　南阎世界瑞炁重，纷纷密布玄阴宫。
　　琼瑶祥光年不凶，随符报应驱玉龙。
　　变化灵光一刻中，敢有违令送北酆。
　　急急准玄天驱役水部致雪律令。
　　右符用青纸黑书，符中头面上以白粉洒之。法师闭息，存肾炁充满一身，次存九泉之炁自涌泉穴腾起，透引肾炁，卷云满天，冷炁虩出灌笔，掐玉清诀书符。书了，再运此炁吹入符中。
　　谨召：清冷玉女字飞英，素华玉女字秀琼。监勒水部激云凝，姑射元君助威灵。呼吸阴雾凝同云，鼓舞灵吹杳蒙溟，习坎结碎玉冰琼。真真真，英英英。急奉水真，阳极阴凝。符命一到，报应不停。急急如律令。
　　此咒乃致雪之灵章，凡诵役用之十遍，可以凝云呼风，立起阴冷黑雾，雪花立降矣。
　　道法会元卷之一百三十竟
　　道法会元卷之一百三十一
　　石匣水府起风云致雨法
　　帅将
　　祠山正佑圣烈真君张渤。
　　左卫大将军丁圣者旷。
　　右卫大将军壬圣者泳。
　　先锋报应大将军方通。
</div>
    <div class="pagination">
<a href="道法会元_page195.html">上一页</a><span>...</span><a href="道法会元_page191.html">191</a><a href="道法会元_page192.html">192</a><a href="道法会元_page193.html">193</a><a href="道法会元_page194.html">194</a><a href="道法会元_page195.html">195</a><span class="current-page">196</span><a href="道法会元_page197.html">197</a><a href="道法会元_page198.html">198</a><a href="道法会元_page199.html">199</a><a href="道法会元_page200.html">200</a><a href="道法会元_page201.html">201</a><span>...</span><a href="道法会元_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
