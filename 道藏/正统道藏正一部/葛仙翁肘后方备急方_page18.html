<!DOCTYPE html>
<html>
<head>
    <meta charset="UTF-8">
    <title>葛仙翁肘后方备急方 - 第 18 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>葛仙翁肘后方备急方 - 第 18 页/共 32 页</h1>
    <div class="content">　　又，廱已有脓，当使坏方。
　　取白鸡两翅羽肢各一枚，烧服之，即穿。姚同。
　　又方，吞薏苡子一枚，勿多。
　　又方，以苦酒和雀矢，涂廱头上，如小豆。
　　葛氏，若已结廱，使聚不更长方。
　　小豆末涂，若鸡子白和尤佳，即差。又方，芫花末、胶汁和贴上，燥复易，化为水。
　　若溃后脓血不止急痛。
　　取生白楸叶，十重贴上，布帛宽缚之。
　　乳肿。
　　桂心、甘草各二分，乌头一分，炮，捣为末，和苦酒涂纸覆之，脓化为水，则神效。
　　葛氏，妇女乳廱妬肿。
　　削柳根皮熟捣，火温，帛囊贮，熨之，冷更易，大良。
　　又方，取研米槌煮令沸，絮中覆乳，以熨上，当甩二枚，牙熨之，数十回止。姚云神效。
　　乳廱方。
　　大黄、兰草、伏龙肝灶下黄土也、生姜各二分，先以三物，捣筛，又合生姜捣，以醋和涂，乳痛则止，极验。刘涓子不用生姜。用生姜四分，分等，余比见用鲫鱼立验。此方《小品》佳。
　　姚氏：乳廱。
　　大黄、鼠粪湿者、黄连各一分，二物为末，鼠矢更捣，以黍米粥清和，傅乳四边，痛即止，愈。无黍米，用粳米并得。
　　又方，牛马矢傅，并佳。此并消去。
　　《小品》妬方。
　　黄苓、白敛、芍药分等，末，筛，浆服一钱匕，日五服。若右乳结者，将左乳汁服。左乳结者，将右乳汁服，散消根。姚同此方，必愈。
　　姚方：捣生地黄傅之，热则易。小豆亦佳。
　　又云：二三百众疗不差，但坚紫色者。
　　用前柳根皮法云，熬令温，熨肿，一宿愈。
　　凡乳汁不得泄，内结名妬乳，乃急於廱。
　　徐玉疗乳中瘰疬起痛方。
　　大黄、黄连各三两，水五升，煮取一升二合，分三服，得下，即愈。
　　葛氏，卒毒肿起，急痛方。
　　芜菁根大者，削去上皮，熟捣，苦酒和如泥，煮三沸，急搅之出，傅肿，帛裹上，日再三易。用子亦良。
　　又方，烧牛矢末，苦酒和，傅上，乾复易。
　　又方，水和石灰封上。又，苦酒磨升麻，若青木香，或紫檀，以磨傅上，良。
　　又方，取水中萍子草，熟捣，以傅上。
　　又，已入腹者。
　　麝香、熏陆香、青木香、鸡舌香各一两，以水四升，煮取二升，分为再服。
　　若恶核肿结不肯散者。
　　昊茱萸、小蒜分等，合捣傅之。丹蒜亦得。
　　又方，捣鲫鱼以傅之。
　　若风肿多痒，按之随手起，或隐疹方。
　　但令痛以手摩捋，抑按，日数度，自消。
　　又方，以苦酒磨桂，若独活，数傅之，良。
　　身体头面忽有暴肿处如吹方。
　　巴豆三十枚，连皮碎，水五升，煮取三升，去滓，绵沾以拭肿上，趁手消，勿近口。
　　皮肉卒肿起，狭长赤痛名。
　　鹿角五两，白敛一两，牡蛎四两，附子一两，捣筛，和苦酒，涂帛上，燥复易。
　　《小品》廱结肿坚如石，或如大核，色不变，或作石廱不消。
　　鹿角八两，烧作灰，白敛二两，粗理黄色，磨石一斤，烧令赤，三物捣作末，以苦酒和泥，厚涂廱上，燥更涂，取消止。内服连翘汤下之。姚方云：烧石令极赤，内五升苦酒中，复烧，又内苦酒中，令减半止，捣石和药，先用所余，苦酒不足，添上用。
　　姚方，若发肿至坚而有根者，名日石廱。
　　当上灸百壮，石子当碎出。不出者，可益壮。廱疽、瘤、石廱、结筋、瘰疬，皆不可就针角。针角者，少有不及祸者也。
　　又，廱未溃方。
　　菵草末，和鸡子白，涂纸令厚，贴上，燥复易，得痛自差。
　　廱肿振焮不可根方。
　　大黄捣筛，以苦酒和，贴肿上，燥易，不过三，即差减，不复作脓，自消除，甚神验也。
　　廱肿未成脓。
　　取牛耳垢封之，即愈。
　　若恶肉不尽者，食肉药食去，以膏涂之，则愈。
　　食肉方。
　　取白炭灰、荻灰等分，煎令如膏，此不宜预作。十日则歇，并可与去黑子。此大毒，若用效验，本方用法。
　　凡廱肿，用：
　　栝篓根、赤小豆，皆当内苦酒中，五宿出，熬之毕，捣为散，以苦酒和，涂纸上贴肿，验。
　　隐居效方，消廱肿。
　　白敛二分，藜芦一分，为末，酒和如泥，贴上，日三，大良。
　　疽疮骨出。
　　黄连、牡蛎各二分，为末，先盐酒洗，后傅。
　　葛氏，忽得熛疽着手足肩，累累如米豆，刮汁出，急疗之。
　　熬芜菁，熟捣，裹以展转其上，日夜勿止。
　　若发疽於十指端，及色赤黑，甚难疗，宜按大方，非单方所及。
　　若骨疽积年，一捏一汁出，不差。
　　熬末胶饴勃疮上，乃破生鲤鱼以拓之，如炊顷，刮视有小虫出，更洗，傅药虫尽则便止，差。
　　姚方云熛疽者，肉中忽生一黤子，如豆粟，剧者如梅李大，或赤或黑，或白或青，其黡有核，核有深根，应心小久，四面悉肿，疱黯黕紫黑色，能烂坏筋骨，毒入脏腑，煞人。南方人名为拓着毒。
　　着厚肉处皆割之，亦烧铁令赤，烙赤三上，令焦如炭，亦灸黯炮上，百壮为佳，早春酸摹叶薄其四面，防其长也，饮葵根汁、犀角汁、升麻汁，折其热内外。疗依丹毒法也。
　　刘涓子疗廱疽发坏，出脓血，生肉，黄耆膏。
　　黄耆、芍药、大黄、当归、芎藭、独活、白芷、薤白各一两，生地黄三两，九物切，猜膏二升半，煎三上三下，膏成，绞去滓，傅充疮中，摩左右，日三。
　　又，丹廱疽始发，浸淫进长，并少小丹拓方。
　　升麻、黄连、大黄、芎藭各二两，黄苓、芒消各三两，当归、甘草炙、羚羊角各一两，九物□咀，水一斗三升，煮取五升，去滓，还内铛中，芒消上杖搅，令成膏，适冷热，贴帛拓肿上，数度，便随手消散。王练甘林所秘方，慎不可近阴。
　　又，熛疮浸淫多汁，日就浸大胡粉散。
　　胡粉熬、甘草炙、茹、黄连各二分，四物捣散，筛，以粉疮，日三，极验。
　　诸疽疮膏方。
　　蜡、乱发、矾石、松脂各一两，猪膏四两，五物先下发，发消下矾石，矾石消下松脂，松脂消下蜡，蜡消下猪膏，涂疮上。
　　赤龙皮汤，洗诸败烂疮方。
　　槲树皮切三升，以水一斗，煮取五升，春夏冷用，秋冬温用，洗乳疮及诸败疮，洗了则傅膏。
　　发背上初欲痛，便服此大黄汤。
　　大黄、甘草炙、黄芩各二两，升麻二两，栀子一百枚，五物以水九升，煮取三升半，服得快下数行便止，不下则更服。
　　疗发背及妇人发乳，及肠廱，木占斯散。
　　木占斯、厚朴炙、甘草炙、细辛、栝楼、防风、乾姜、人参、桔梗、败酱各一两，十物捣为散，酒服方寸匕，昼七夜四，以多为善。病在上常吐，在下脓血，此谓肠廱之属，其廱肿即不痛。长服疗诸疽痔，若疮已溃，便早愈，发背无有不疗，不觉肿去。时长服，去败酱，多疗妇人发乳、诸产、症痕益良。并刘涓子方。
　　刘涓子疗廱消脓，木占斯散方。
　　木占斯、桂心、人参、细辛、败酱、乾姜、厚朴炙、甘草炙、防风、桔梗各一两，十物为散，服方寸匕，入咽觉流入疮中。若廱疽灸，不发坏者，可服之，疮末坏去败酱，此药或时有廱令成水者。
　　廱肿瘰疬核不消，白蔹薄方。
　　白蔹、黄连、大黄、黄芩、菵草、赤石脂、吴茱萸、芍药各四分，八物捣筛，以鹦子白和如泥，涂故帛上薄之，开小口，乾即易之，差。
　　发背欲死者。
　　取冬瓜，截去头，合疮上，瓜当烂，截去更合之，瓜未尽，疮己敛小矣，即用膏养之。
　　又方，伏龙肝末之，以酒调，厚傅其疮口，乾即易，不日平复。
　　又方，取梧桐子叶，鏊上煿成灰，绢罗，蜜调传之，乾即易之。
　　廱肿杂效方，疗热肿。
　　以家芥子并柏叶捣，傅之，无不愈，大验。得山芥更妙。又，捣小芥子末，醋和作饼子，贴肿及瘰疬，数看消即止，恐损肉，此疗马附骨，良。
　　又方，烧人粪作灰，头醋和如泥，涂肿处，乾数易，大验。
　　又方，取黄色雄黄、雌黄色石，烧热令赤，以大醋沃之，更烧醋沃，其石即软如泥，刮取涂肿，若乾醋和，此大秘要耳。
　　灸肿令消法。
　　取独颗蒜横截厚一分，安肿头上，灶如梧桐子大，灸蒜上百壮，不觉消，数数灸，唯多为善，勿令大热，但觉痛即擎起蒜，蒜燋更换用新者，不用灸损皮肉，如有体乾，不须灸。余尝小腹下患大肿，灸即差。每用之，则可大效也。
　　又方，生参囗囗囗头上核，又磁石末和醋，傅之。
　　又方，甘草囗囗涂此蕉子不中食。
　　又方，鸡肠草传。
</div>
    <div class="pagination">
<a href="葛仙翁肘后方备急方_page17.html">上一页</a><span>...</span><a href="葛仙翁肘后方备急方_page13.html">13</a><a href="葛仙翁肘后方备急方_page14.html">14</a><a href="葛仙翁肘后方备急方_page15.html">15</a><a href="葛仙翁肘后方备急方_page16.html">16</a><a href="葛仙翁肘后方备急方_page17.html">17</a><span class="current-page">18</span><a href="葛仙翁肘后方备急方_page19.html">19</a><a href="葛仙翁肘后方备急方_page20.html">20</a><a href="葛仙翁肘后方备急方_page21.html">21</a><a href="葛仙翁肘后方备急方_page22.html">22</a><a href="葛仙翁肘后方备急方_page23.html">23</a><span>...</span><a href="葛仙翁肘后方备急方_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
