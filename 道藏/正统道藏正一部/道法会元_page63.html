<!DOCTYPE html>
<html>
<head>
    <meta charset="UTF-8">
    <title>道法会元 - 第 63 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 63 页/共 361 页</h1>
    <div class="content">　　清微某靖焚修。
　　奏给
　　清微天宝道宗印，
　　元始一炁万神雷司印，
　　清微某职印，
　　元始策役万神令，
　　召雷皂旗，
　　七星法剑，
　　天蓬法尺。
　　右具奏
　　闻。
　　年　　月　　日具位臣姓某谨奏。
　　开天符诰
　　元始一炁万神雷司
　　恭准
　　元降道旨，符文所至，三界咸遵，万神侍卫，奏入天门。
　　空符五寸。
　　右谨上请
　　天阙掌关诸君，三界主者，准此证应，毋得稽滞，速达帝廷，立俟昭报，一如律令。
　　年　　月　　日时告下。
　　谨　　　　　　　　遣
　　九天捷疾符使杨杰操捧
　　上　　　　　　　　达
　　具位　臣姓某承　拙阁奉行。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　递牒
　　元始一炁万神雷司
　　今为奉
　　道弟子某，具状来投，求传
　　清微诸阶道法，归身佩奉。当司得此，谨具奏笺申状，开列于后：
　　一、奏状三缄，笺状一缄，上请
　　高元宸照宫请进。
　　一、笺状四缄，上诣
　　北斗璇玑宫，三元都会府，
　　元和迁校府，泰玄都省请进。
　　一、家书一缄，上诣
　　金阙昭凝宫投进。
　　一、申状四缄，上诣
　　北阴酆都宫，水府扶桑宫，
　　蓬玄太空宫，雷霆三大天君圣前请进。
　　一、开天通三界玉符一道，告闻
　　天阙掌关诸君主者前请进。
　　一、公牒三角，上诣
　　九天金阙内外台治，
　　京都城隍司，　　某府城隍司投落，须
　　至行遣者。
　　右牒请
　　九天捷疾焚炎杨符使，同三界符使，四直功曹，火速赍捧上达，请祈恩命，颁下施行，就烦关集法箓诸司，天雷酆岳官君帅将，祈祷奏告，祛治炼度，追摄合干神员一合分真化炁，的於某日某时，下赴行坛，伺候分拨，毋致违悮，立俟感通。谨牒。
　　年　　月　　日牒。
　　具位　　　　姓某。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　元始一炁策役妙道告将吏拨度
　　元始一炁万神雷司
　　恭准
　　元降道旨，妙道所至，雷霆奉行。今据入意，除已具奏上天，列申合属，请降恩命开度施行外，所有将吏未经拨付，合行
　　元始一炁策役妙道。
　　空五寸篆符
　　右奉
　　妙道，谨请雷霆一府二院，三司五雷至真，天雷酆岳诸司官将，符使吏兵，及某箓中仙灵将吏，各请遵准元降，分神降炁，申明号令，戒励部伍，一合下赴弟子某所立某靖治，隐显变化，赞助阐扬。如遇某在后祈祷芟禳之际，存思召遣之时，凡有行持，大彰报应。冀使道法宣行，人天皈向，神功其积，
　　天赏同膺。道到奉行，一如
　　清微始祖玉清上帝勅。
　　年　　月　　日时告下。
　　具位　　　　姓某。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　度牒式
　　度师门下
　　据入意，具状请传
　　清微诸阶道法，丐补某箓职，誓以告天祝圣，嗣法济人，祷雨祈晴，芟邪立正，除已具奏笺申天阙宸廷，省府真司，遍闻三界，昭示十方，升职立靖外，合与照应。
　　右帖付清微某职某准式奉行。
　　年　　月　　日帖。
　　具位　　　　姓某。
　　宗师金阙昭凝妙道保仙元君祖，
　　祖师金阙上保清真紫虚元君魏。
　　受度后收补牒
　　元始一炁万神雷司：
　　昭应卑职具状皈投度师某门下，拜传清微雷法，阐道济人，已蒙
　　师恩保奏付度外，合行备牒收补者。
　　右牒上请
　　雷霆一府二院，三司五雷至真，天雷酆岳诸司官将，符使吏兵，及某箓中仙灵将吏，各请遵准元降，分神降炁，付度卑职身心靖治，隐显变化，赞助阐扬。如遇祈祷芟禳之际，存思召遣之时，几有行持，悉希应感。庶使人天皈向，道法兴行，懋彰赞化之功，以广
　　好生之德，谨牒。
　　年　　月　日牒。
　　具受法弟子职姓　某押。
　　度师职位。
　　清微审奏升职文检品
　　笺魏祖
　　上冲和妙道心章，前空五寸书符。
　　具位嗣振孙臣姓某顿首再拜
　　上言：臣昨据嗣法弟子某词称，投丐拜传清微诸阶雷奥归身佩奉，除已依法奏度外，今再据弟子某召到保官一员，设誓恳请，丐以循转箓职。自得此，切详嗣法弟子某，佩奉法箓以来，奉道不二，行法精专。今据见陈，合与升转某司为额，某职为任。未敢自专，谨具冲和妙道心章，再拜上启
　　祖师高元宸照法王清真紫虚元君道前。恭望师慈，匡扶教法，允兹所祈，转闻三天圣师泰玄上相正一真君，
　　太极仙公冲应孚佑真君，
　　九州都仙太史神功妙济真君，九天掌禄上卿浮丘真君，咸垂照应，即赐誊奏三天门下九宸御阙，请颁
　　勑旨，降付省府，宣告雷霆。咸令六合以俱闻，遍勑万灵而依应。以后凡遇弟子某行持奏遣，冀遂感通。庶使名列雷班，职联三府，阐扬道法，济利幽明，法派流长，仙枝茂盛。某干冒师严，下情不胜惶惧俟命之至。谨启。
　　年　月　日具位嗣派孙臣某上启。
　　谨　　　　　　　　遣
　　九天捷疾符使杨杰橾捧
　　上　　　　　　　　达
　　牒将吏
</div>
    <div class="pagination">
<a href="道法会元_page62.html">上一页</a><span>...</span><a href="道法会元_page58.html">58</a><a href="道法会元_page59.html">59</a><a href="道法会元_page60.html">60</a><a href="道法会元_page61.html">61</a><a href="道法会元_page62.html">62</a><span class="current-page">63</span><a href="道法会元_page64.html">64</a><a href="道法会元_page65.html">65</a><a href="道法会元_page66.html">66</a><a href="道法会元_page67.html">67</a><a href="道法会元_page68.html">68</a><span>...</span><a href="道法会元_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
