<!DOCTYPE html>
<html>
<head>
    <meta charset="UTF-8">
    <title>高上神霄玉清真王紫书大法 - 第 7 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>高上神霄玉清真王紫书大法 - 第 7 页/共 26 页</h1>
    <div class="content">　　右法，掐中指中文，取辰炁，书符，於患人足下烧召之。存神将黄包巾，绯衣大袖，把枷，从空乘火云而降。祝曰：
　　吾奉玉清真王勑，召九天司命感应枷鬼李顺，与吾准令，速柳为祸邪鬼，不得容情，准令速行。
　　九天司命驱邪将何吉，从官一百二十人。
　　九天太微南陵冰鬼将浑部迟。
　　皇
　　右法，掐辰文，巽炁，书符，於上烧召之。存神将绯包巾，黄衣，执双刀，乘黑云，中有火，从巽上而降。祝曰：
　　吾奉玉清真王勑，召九天司命驱邪将何吉，与吾随符前去某家，不问亲疏，火急驱某身中一切为祸鬼祟速离。患家所有某仰，只今安乐，准令奉行。
　　三界搜捉将赵真，从官一百二十人。
　　九天太微南陵遣鬼将勒注光。
　　右法，掐子文，辰炁，书符，於巽上烧召之。存神将皂衣铁冠，面黑大眼，仗剑，乘黑云，－天门而降。祝曰：
　　吾奉玉清真王勑，召三界搜捉将赵真，随符前去，三界之中、十方之内、四维上下，追搜寻捉某身中为祸鬼祟，驱付病身，速捉附体。疾。
　　感应枷鬼将姚明，从官一百二十人。
　　九天太微南陵收魂火铃神马真。
　　右法，掐中指上节，取巽炁，书符，於巽上烧召。存神将力士状，皂衣而降。祝曰：
　　吾奉玉清真王勑，召九天拷鬼将杜兴，手执铁棒，考鬼通名，不得容情。疾。
　　蓬头缚鬼将柳文，从官一百二十人。
　　九霄玉京辅弼大将军杜令文。
　　罡
　　右法，掐中指根，取巽炁，书符，於巽上烧召。存神将三梁冠，面赤，大眼，着青绣衣，乘紫云而降。祝曰：
　　吾奉玉清真王动，召蓬头缚鬼将柳文。吾今差汝，火急速缚某身中为祸鬼祟，勒押出界，不得有违。疾。
　　斩鬼灭形将伊德，从官一百二十人。
　　八极仙都统管捉鬼将王方平。
　　毛
　　右法，掐中指甲下，取辰炁，书符，巽上烧召。存神将着绯衣大袖，面黑，大目，朱发，蓝身，乘猛兽而至。祝曰：
　　吾奉玉清真王勑，召斩鬼灭形将伊德，与吾前去某家，收捉某身中为祸鬼祟，不问亲疏，诛斩碎灭其形，不得乱有故违。疾。
　　本命灵官将戴佐，从官一百二十人。
　　九天大力天丁枷鬼大神李云。
　　结
　　右法，掐子文，取北炁，书符，於艮上烧召。存神将貌若灵官，面青白，怒目，从空中而至。祝曰：
　　吾奉玉清真王勑，召本命灵官将戴佐，与吾监守某身中生魂在吾坛所，不得有违，准令奉行。
　　火轮烧鬼将盖兴，从官一百二十人。
　　九天大力天丁拷鬼将严开天。
　　右法，掐中指上节，取东南炁，书符，於患人面前烧召。存神将貌若将军，手擎火输，仗剑，踏火车火云，从东南而至。祝曰：
　　吾奉玉清真王勑，召火轮烧鬼将盖兴，与吾放三昧真火、烧灭鬼神。病人安痊，魂魄安宁。疾。
　　三天直符报应将孔达，从官一百二十人。
　　神霄五雷追鬼将蒋道昌。
　　德
　　右法，掐辰文，取巽炁，书符，於巽上烧召。存神将朝天幞头，绯抹额，着红绣衣，仗剑，乘五色云而至。祝曰：
　　吾奉玉清真王勑，召三天直符报应将孔达，与吾随符前去某家，计会六神某，所得患吉凶，火急分明报应。疾。
　　都统将仇香，从官一百二十人。
　　九天大力天丁缚鬼将蒋白政。
　　疆
　　右法，掐二指上文，取辰炁，书符，於辰上烧召。存神将九梁冠，面紫赤色，着黄衣，月斧，乘五色云，从束南而至。祝曰：
　　吾奉玉清真王勑，召都统将仇香，与吾前去某家，统制兵马先去。监勒司命
　　等神，收捉邪祟，勒押前去，依法推勘施行。疾。
　　三天直符将胡进，从官一百二十人。
　　九天大力天丁烧鬼将邓宿。
　　雨
　　右法，搯中指中文，取东南炁，书符，烧召。存神将貌若直符，着黄衣，带剑，从巽上而至。祝曰：
　　吾奉玉清真王勅，召三天直符将胡进，与吾前去某处，报应某事。疾。
　　直日提举将苏升，从官一百二十人。
　　神霄五雷枷鬼将关世宁。
　　电
　　右法，掐二指上节，取巽炁，书符，於巽上烧召。存神将貌若力士，绯衣，仗剑，乘云，东南而至。祝曰：
　　吾奉玉清真王勑，召直日提举将苏升，与吾常切提举本府将帅，务令严肃列阵排兵，候当职前去某家内，收捉狂神鬼祟，务令荡灭，不得有违。疾。
　　直坛听唤将赵元真，从官一百二十人。
　　神霄五雷缚鬼将魏普衍。
　　云
　　右法，掐辰文，巽炁，书符，烧召。存神将三梁冠，着紫绣衣，仗剑，从空中而至。祝曰：
　　吾奉玉清真王勑，召直坛听唤将赵元真，与吾火急追某将诣坛，有事指挥。疾。
　　都管大统兵将祖成，从官一百二十人。
　　神霄五雷拷鬼将安思顺。
　　满
　　右法，掐二指上节，取巽炁，书符，烧召。存神将貌若正一功曹，仗剑，乘云买而至。祝曰：
　　吾奉玉清真王勑，召都管大统兵将祖成，与吾点检兵马，前去某家，治病除妖。不得疏失，罪有所归。疾。
　　押队天丁将刘祖道，从官一百二十人。
　　神霄五雷斩鬼将万志忠。
　　野
　　右法，掐二指上节，取辰炁，书符，烧召。存神将貌如力士状，着绯衣大袖，把大刀一口，从虚空而至。祝曰：
　　吾奉玉清真王勑，召押队天丁将刘祖道，与吾点对兵马，押队前去某家。排列队伍，不得有违。疾。
　　右雷文二十一道，乃东震长生大君二十一炁主者之异名也。如久病不安，焚香念咒书之。炁、诀并是巽户。咒曰：
　　东方震灵，雷文速行。掷火击鼓，来入
　　吾符。救护群生，急急速速，不得留停。急急如高上神霄玉清真王律令。遣九天雷文将军咒曰：
　　神霄神将，洞渊之神。南斗火官，北极将军。九天力士，闻吾召请。得汝真形，斩捉邪精。急请降临，奉劝斩鬼。搜捉邪精，断绝死门。速召速捉，邪鬼付身。与摄与考，与棚与擒。执缚絣吊，随吾令行。一时不到，罪在汝身。急急如高上神霄玉清真王敕。
　　右法，左手掐大神府诀，中指甲下。右手掐本将诀。遣之。
　　法曰：此九天雷文，济生度死，各有告文。凡一切事务，并验。若小儿惊风，用朱书黄纸，作丸子，吞之。虫蛊注害，用鬼臼煎汤，吞之。关告冥曹，烧化告下，即时开泰亡爽，勑曰：书符给付所司逐州城隍，亦能炼度登真。世人罪厄，佩之，悉皆解也。
　　斩妖蜃铁札告文
　　高上神霄玉清王府门下行司：
　　当府据乡贯入事，须至行遣者。
　　雷文
　　右，谨奉神霄玉清王劫下，九天斩龙驱
　　龙使者雷文二十一将军、霹雳将军，随上帝符命告下：某河即时用召猛威生狞，长索罡刀，处死怪龙。不得久停，一如告命，时刻奉行。
　　太岁　年　月　日吉时告下。
　　具法位　　臣姓某，奉行。
　　治邪檄文式
　　高上神霄玉清王府门下行司：
　　当府据乡贯入事，须至行遣者。
　　雷文
　　右，谨奉真王勑，召九天雷文神将从官等，各仗宝剑，径至地头。但是今来，抗拒符文，一切魈蜮精魅，顽恶鬼神，并请寸尸万段，灭影消形。所有从者，押赴天狱，依律治罪。仍使一境肃清，皇民安泰。急急如高上神霄玉清王府门下行司律令。
　　太岁　年　月　日奉神霄律令奉行。
　　具法位，臣姓某。
　　关地府赦魂式
　　高上神霄玉清王府九天雷文告下某处。
　　雷文
　　右，奉神霄符命，南昌真勑。韩司赦罪，炼度玉符。保质澄神，登真度命。开泰幽关，释赦亡爽。超度丹室，万神乘天。百魔归位，王道正行。玉府请制，天宪一临。神祇秉敕，一如告命，风火驿传。
　　太岁　年　月　日吉时告下。
　　具法位，臣姓某。
　　五方雷神
　　东方，第一正将，李文惠。副将大夫，侯简宜。神将着青衣金甲，部领东方吏兵。
　　南方，第一正将，杨敕政。副将，刘立。神将三头四臂。取南炁，吹弹。用部领南方吏兵。
</div>
    <div class="pagination">
<a href="高上神霄玉清真王紫书大法_page6.html">上一页</a><span>...</span><a href="高上神霄玉清真王紫书大法_page2.html">2</a><a href="高上神霄玉清真王紫书大法_page3.html">3</a><a href="高上神霄玉清真王紫书大法_page4.html">4</a><a href="高上神霄玉清真王紫书大法_page5.html">5</a><a href="高上神霄玉清真王紫书大法_page6.html">6</a><span class="current-page">7</span><a href="高上神霄玉清真王紫书大法_page8.html">8</a><a href="高上神霄玉清真王紫书大法_page9.html">9</a><a href="高上神霄玉清真王紫书大法_page10.html">10</a><a href="高上神霄玉清真王紫书大法_page11.html">11</a><a href="高上神霄玉清真王紫书大法_page12.html">12</a><span>...</span><a href="高上神霄玉清真王紫书大法_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
