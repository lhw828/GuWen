<!DOCTYPE html>
<html>
<head>
    <meta charset="UTF-8">
    <title>道法会元 - 第 65 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 65 页/共 361 页</h1>
    <div class="content">　　金阙上保高元宸照法王紫虚元君，
　　上清西华通慧元君，
　　太极左宫仙公冲应孚佑真君，
　　九州都仙太史神功妙济真君，
　　清微元上侍宸保仙元君，
　　清微开基演派历代师真道前。恭望
　　师慈，允兹所请。或恐奏缄谬误，语句无伦，行列不端，不合玄范，先冀哀怜，削治正定，必使上合天心，毋令遣却。仍乞不以他类奏笺进达，敢祈速应。特赐面奏三天金阙，九宸玉陛，请颁洪恩，降付三省院府，台部寺署，即行宣告九天三界，四协梵辅，五帝三官，斗极星宫，天曹地府，水界雷霆，山川岳渎，隍社神祇，合属去处，咸令知闻。特为某洗涤罪垢，培植善根，超拔宗亲，循转品秩。仍颁勑旨，迁擢臣所奉法中雷君邓燮、辛、张亚、刘明、苟留吉，毕宗远，符使杨杰、王彬、吴周，雷部万神，三元将军章部官属，灵宝符使风永、轩辕德中、庄辩、伊吕，将军赵仲明、王燕，神君乌阿、涂柯、何□、乔□，灵宝黄箓、玉箓、玉宸、太极、玉阳诸阶炼度科法中仙灵官属，斗中神君张灵，二使三真，混元天医，攻炁注生催生，监经监坛，诸司官将，净明五雷灵助三院官君，元帅赵公明，殷郊、温琼、关羽、康应，天雷岳酆诸阶法部官将吏兵，本佩都功盟威诸阶箓中仙灵、功曹使者、破秽官君，岳隍里社，助道护法一切有功神灵，丐举太真之仪，悉与升迁之命。高下品级，必使得宜。咸沾宠渥之荣，悉有欣庆之色。然后益坚弘誓，下赴行坛，但遇弟子某祈治芟禳之际，存思召遣之时，宣告符章经道，牒札到日，如期感通。扶世升平，永绝灾衰之运；保人寿命，俾依家
　　国之安。嘉被臣等，进道无魔，修真有分，罪除黑簿，名籍玄都。神炁充盈，符法有通灵之妙，神威协赞，人天加仰慕之心。冀使
　　道化兴行，真风流演。某干冒
　　威严，下情不胜惶惧，瞻师望
　　道，攀恋之至。伏候昭报。谨启。
　　年　　月　　日具位姓某书上。
　　谨　　　　　　　遣
　　九大捷疾符使杨杰操捧
　　上　　　　　　　　达
　　可漏式
　　清微宗主真元妙化上帝道前具位姓某谨内封
　　方函式
　　琼　书　上　诣
　　具位姓某谨外封
　　清微肇庆宫请进
　　崇明金元章告将吏
　　元始一炁万神雷司
　　照会卑职贯隶某处焚修，同前入意。除已具奏天阙，笺闻省府真司，申牒三界合属，请恩迁擢外，合行
　　元降崇明金元心章宣告者。
　　空三寸篆符。
　　右章谨请
　　清微三炁九霄符章经道，雷帝天君，三洞四辅法箓仙灵，雷霆欻火律令大神炎帝邓天君，正令大神青帝辛天君，行令大神旸谷张天君，神烈苟、毕二雷君，流金火铃刘天君，捷疾焚炎杨符使，昌阳闪灿吴王二使者，太玄左右乌、涂二神君，翻解冤结颛使者，雷霆一府二院，三司五雷，合干官将，灵宝黄箓、玉箓。青华、紫英四大符使，主水主火王、赵二将军，水火两司官众，天医监生神员，摄炼超化主执仙灵，官将符使，金童玉女等神，九龙都总夏符使，神虎何、乔二大圣，三使者，七玉女，三元五道大神，玉阳琰摩罗朱将军，蓬头黄头、管魂摄魄，旃檀诸部官将，斗中杨、耿二仙使者，七元神君，掌急奏灌斗张神君，玄枢方符使，太一王天君，枢灵刘大神，总真龚使者，净明五雷灵助三院天仙官将，混元都统灵官马元帅，天医许、赵二元帅，百药朱、李二仙官，攻炁院马、耿二元帅，小翻山张贤圣、吕丘田、何卢路，诸大功曹，注生监生官吏，金轮执法赵元帅，酆都馘魔关元帅，地祇上将温元帅，急报无佞康元帅，地司猛吏殷元帅，巨天力士孟元帅，各部将佐吏兵，本佩都功盟威诸阶箓中仙灵，章中官吏，三界功曹，四直符使，九凤仙官，五龙神君，破秽官属，真官土地，岳府隍司里社，护道助法一切神祇，一合遵承元降，昭察皈谢之诚，原宥冒渎之咎。懋积乃德，益励厥司，伺候
　　天恩下颁，迁阶进品，恢彰神化，共赞玄风。一如元降律令。
　　年　　月　　日时告下。
　　具位　　　　姓某承　　诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏，
　　万法教主紫皇天一天君玄天上帝。
　　封皮式
　　崇明金元心章一通告闻
　　元始一炁万神雷司封
　　清微雷霆诸司官将圣前
　　开天符诰递奏
　　清微开天宝章
　　臣叨行道法，普济民生，仰蒙师造提撕，将兵翊赞，兹届周星之际，敢伸报效之私。爰按彝规，言功
　　天阙。谨具奏状二函，琼书一函，谨
　　上诣
　　清微肇庆宫请进。
　　崇明金元心章一通，告闻清微三炁九霄符章经道中雷帝天君，雷霆邓、辛、张三大天君圣前，合行元降洞章。
　　空五寸篆符。
　　右洞章上启
　　九天捷疾焚炎符使杨杰，同三界符使，请速驰云步，上奏
　　天廷。天阙掌关诸君准此证应，毋致稽延，立俟昭报。章到奉行。
　　年　　月　　日　时告下。
　　具位　　　　　姓某承　诰奉行。
　　宗师金阙昭凝妙道保仙元君祖，
　　祖师金阙上保清真紫虚元君魏，
　　万法教主紫皇天一天君玄天上帝。
　　封皮式
　　清微开天宝章一通告闻
　　具位姓某谨封
　　九天捷疾焚炎杨符使
　　道法会元卷之四十一竟
　　#1『於』、『临』之下，疑皆有漏字，致文义不明。
　　#2『周』上疑有漏字。此皆述神名，而有夺讹。据下文，或作『吴周』。
　　#3『三元』下疑有漏字，三元之下应列神名。据下文，或作『将军章部官属』。
　　#4『庄』下疑有漏字。此皆述神名，而有夺讹。据下文，或作『庄辩』。
　　道法会元卷之四十二
　　清微仕进文检
　　奏九宸上崇明金元心章
　　具位臣姓某，诚惶诚恐，稽首顿首，百拜
　　上言：臣奏据某投词，称以夙荷上恩，受生中国，遇圣明之运，崇儒学之风，师友指迷，经书发迹。今岁
　　国家大比，天诏下颁，询事考能，搜才赴省。然以某自幼至长，诵诗读书，坐完行寻，朝磋夕切，日益其所未至，月增其所未能。希慕先猷，登跻要路，而虑年庚尚滞，星曜差躔，值诸蹇剥之灾，曷致泰亨之吉。伏闻真元立教，太上垂科。济度有缘，许伸皈向。是以诣臣求拜章文，祈赐天恩，注名桂籍。臣叨参法箓，职在关誊。既领来词，理宜敷奏。谨为恭遵元降，进呈
　　崇明金元心章奏闻者。
　　空五寸篆符。
　　右章泄自太虚，流降三界，臣谨谨端肃百拜，上奏
　　神霄九宸上帝陛下。恭望
　　天慈，俯垂省理，即赐恩命，宣告九霄诸天台馆府阁，行下九天三界合属真司，日君月后大圣，五行五斗星君，二十八宿，十二宫神，本卯元辰，诸天星宿，主为某解除命运限内所犯天罗地网，五虚六耗，七伤八难，九横三灾，一切厄会，并希赦宥，解而释之。旨命九天长生保命君，广寒宫中文昌奎宿君，九天开化主宰梓潼元皇帝君，掌桂禄二籍仙官，九天掌禄上卿，华盖大仙真君，蓬莱仙宫合干仙宰，一合下降。主为覆护某等心性开悟，见识该通，事业日新，声名时誉。今岁秋试，克遂甄收。来春省闱，必先超达。至于就试之日，校艺之时，举笔成章，文气变化，允赖造就，不负生成。臣干冒天威，下情不胜激切俟命之至。谨奏。
　　年　　月　　日具位臣姓某上奏。
　　谨　　　　　　　　　　遣
　　九天捷疾焚炎符使杨杰橾捧
　　上　　　　　　　　　　达
　　可漏式
　　神霄九宸上帝陛下具位臣姓某谨内封
　　方函式
　　奏　状　上　诣
　　具位臣姓某谨外封
　　神霄九宸天宫进奏
　　笺北斗上紫皇上道心章
　　具位臣姓某顿首百拜
　　上言：入意。臣领词虔切，理难抑违，谨遵元降，进呈紫皇上道心章奏闻者。
　　空五寸篆符。
　　右章泄自太虚，流布三界，臣谨具状，端肃专拜，上笺
　　中天大圣北斗九皇上道帝君阙下。恭望圣慈，允俞恳请。即赐圣旨，告下星宫斗府，二十八宿，十二宫神，本命元辰，诸天星宿。同前结尾。
　　笺三官上万梵洞章
　　具位臣姓某百拜
　　上言：臣笺据入意。臣领词虔切，理难抑违。除已章奏宸廷斗府，请恩施行外，谨遵元降，进呈万梵洞章上闻者。
　　空五寸篆符。
　　右章泄自太虚，流布三界。臣谨再拜，上笺上元一品天官大帝，
　　中元二品地官大帝，
　　下元三品水官大帝圣前。　恭望
　　圣慈，允俞所请。即赐圣旨，告下三宫九府，百二十曹，合属去处，咸令照应。特为某解除命运限内所犯天罗地网，五虚六耗，七伤八难，九横三灾，一切厄会，并希赦宥，解而释之。同前结尾。
　　笺魏祖引进
　　具位小兆臣姓某
</div>
    <div class="pagination">
<a href="道法会元_page64.html">上一页</a><span>...</span><a href="道法会元_page60.html">60</a><a href="道法会元_page61.html">61</a><a href="道法会元_page62.html">62</a><a href="道法会元_page63.html">63</a><a href="道法会元_page64.html">64</a><span class="current-page">65</span><a href="道法会元_page66.html">66</a><a href="道法会元_page67.html">67</a><a href="道法会元_page68.html">68</a><a href="道法会元_page69.html">69</a><a href="道法会元_page70.html">70</a><span>...</span><a href="道法会元_page66.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
