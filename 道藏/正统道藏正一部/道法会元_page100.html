<!DOCTYPE html>
<html>
<head>
    <meta charset="UTF-8">
    <title>道法会元 - 第 100 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 100 页/共 361 页</h1>
    <div class="content">　　祈雪檄符
　　立东灵上相瑞光仙师圣位於东方供养。
　　右符用掐闭火门诀，子丑时望天门焚之，默咒：
　　飞天欻火，斡运东灵上相仙师瑞光聚凝。罡风剪水，变化瑶英。威光正纪，天地肃清。真王敷化，神变玉经。急急如赤天咤龙都药叉飞天欻火律令天汉罡风摄。
　　信符青纸朱书
　　玉清帝敕 玉皇帝敕 上元天官中元地官下元水官 太上律令 疾速奉行 太玄元帅霹雳摄 太空副帅呜霹雳 木公山撼 天地黑灵 都天雷公助霹雳 九老神霄助霹雳 北方黑帝五雷霹雳邪精剪捕战除霹雳 
　　雷字中加巽 卦，水字中加离 卦。
　　右符乃法中信令之符信，以枫木为香烧之，直开雷城，祖师鉴应，将吏俱到。
　　信符心咒
　　玉清信令，降下雷霆。三司六府，左右灵君。何君急吏，尊转魁罡。昆仑入煞，撼动天轮。五帝鼓笔，书篆天章。九天三界，朗耀辉光。总绿名籍，电光飞扬。霹雳迅发，轰灭邪殃。符命到处，疾速奉行。急急如玉清信令摄。
　　右取天罡炁一口、巽炁一口入符面，存侍宸取炁入符，差张使者查符，写檄，粘符在中。以金钱甲马向巽焚化。可书二道，以一道檄付张使者，召雷於某日定降。一道分作二片，一片於召雷将时烧，一片临打坐作用雷雨时烧。
　　檄式
　　斩勘策役司
　　今发信符一道，前至玉清混合所，关召五雷蒋、壁、华、雷、陈五使者，於呼召之时，下降显报风云，须至告行。
　　右檄雷院六乙骁锐使者，火急前至关召。克时赴坛，不得有违。时刻迁延，违准违制逆信令行。
　　年　月　日　时发。
　　具位
　　祖师侍宸灵惠冲虚通妙真君王在府。
　　敕咒
　　辉光返照，太乙玄精。呼雷召电，魍魉灭形。敢有干试，风火无停。吾今奉命，永保长生。急急如上帝雷霆律令。
　　遣符
　　太乙冥令，奉敕奉行。雷霆将吏，不得容情。如违敕令，冒犯天真。社令雷速发。禀此奉行。
　　行移奏牒
　　凡受投词，可具急奏一通，并家书，先遣张使者捧文字，急烧。次方建雷坛。
　　奏状三通
　　三天金阙。乞赦一方下民罪咎。
　　雷祖。乞差将於某处雷坛兴云布雨。
　　绿波天主。乞差水司龙王。
　　申状二通
　　五岳五帝，侍宸真君。
　　牒札七角
　　张使者，辛天君，邓天君，五方雷神，州城隍，县城隍，守土神，四溟大神。
　　本坊社令。
　　已上牒，并桔连勘合在前。凡建坛，备炭十斤，砖五片，坛三层。上层雷祖大帝、火师，侍宸三位，五方使者，法印剑令。中层安五岳圣位，城隍社令，雷部诸将，直符等将。下层安雷部史兵，四方四溟大神。立瓮四个。祭坛之时，先须克算本日雷方在某处，却对方所召之。凡祈祷登坛，先诵冷身体咒，冷心口咒，冷天地神咒，面巽方，取五方旺炁布坛，掐五字诀剔发，布五方。变神如式。
　　敕水争坛
　　日华流晶，月华流光。扫荡凶恶，万祸灭亡。真官将吏，威布雷罡。法水四布，万福来祥。急急如律令。
　　巡坛，仗剑持水盂酒冷，回剑指巽方。卓剑，下张虚星符。召将，烧张使者符，念斩勘雷公咒。存神，烧五方符，并诸雷符。入祭，化财，烧勘合符，再召五方雷神。道众绕坛念木郎咒。法官披发仗剑，先至东方召东方使者，烧东方檄。檄用青纸朱书，用青纸钱九分烧之。喝：雷将速起风雷至坛。令人将砖奏入翁中，令烟起。法官念起风咒。五方同。五方纸钱颜色依各方色。投五砖符了，再於中央层坛立，召张使者。念诸咒，步鼓舞咒，仗剑，猛呼：张使者速起云电雷声至坛，大彰报应。吾今以酒为誓，以血为盟。汝不得有违吾命。次右手执刀，左手执雄鸡一只，札令半死，却放於空中，令其飞争性命。以血酒一盏，将竹叶符安剑尖上，却取流火大煞气吹符化去，大喝：疾。
　　右竹叶剑尖符五道，却默存五雷使者，披发弩目，皂抱青行缠，右执剑，左执水轮，逐一蟹於炁云中，吐水万丈，遍於四野。念咒：
　　大降猛雨，不得稍停。一切妖蜃，押赴蓬刑。天狱主令，禀符奉行。急急如律令。
　　右咒毕，下令一声。想摧山倒岳，急掐破水穴，诀自午至丑剔出。运肾府真水，向夹脊出于外，吹去，以水喷四方。
　　搏掿风云咒
　　天帝承风，有令穹窿。以汝名字，在吾掌中。把握天地，皆护我躬。雷师往来，知汝姓名。吾意某事，所愿皆从。如违口敕，化汝作虹。雷公将军，吾知汝姓，吾知汝名。急急如上帝敕。
　　唵呵现吽哩咄味轰呜都罗咤离罗□萨诃唵呕唏微哔哩叉急至兹勒叉娇□咤速疾。
　　望方吹去，用剑诀书二字击去，喝曰：
　　雷公将军，吾知汝姓、吾知汝名。疾。即念：石阿雄。五声，则雨大作。
　　右转天关，自子至卯出。却存地炁自巽出入乾方，上至炎火而下，蒸郁此炁而生滂沛注下，流布四方而成其霖。
　　推煞方例
　　大煞正月起戌乡，二蛇三马四归羊。
　　五寅六卯七辰上，八亥九子十牛当。
　　十一居申十二酉，天地雷霆在此方。
　　披发步罡寻煞炁，剑尖猛火取真光。
　　王侍宸家书
　　惟皇浩劫，运及乾坤。生有三界，分判幽冥。中包万化，不测而成。金简玉诰，秘於霄城。凡我法子，当继我盟。分付立誓，演立其真。吾当显化，念悯尔勤。立言为信，厥彰告成。
　　嗣法九代孙王承诰奉行。
　　右家书，青封皮，白纸青书，横折，向巽存神，用枫香烧。如法书之。
　　祈晴雨要诀
　　祈晴步阳斗，及画离卦，就上立定飞符，存南方火雷使者，乘火云自泥丸宫出。
　　玉枢神罡，奉教真王。破地召雷，诛伐邪殃。
　　五方使者，速至坛场。关启五部，大降神光。灌我身形，诛伐凶殃。邪精消灭，鬼道奔亡。急急如律令。
　　召直符，存至，令召五使者，带领风云雷雨电将吏赴坛。存至，森列，合逐方念咒呼名书字。
　　东方青焰之凤，内藏三昧真火。
　　右卯文剔，吸东方青炁入肝，嘘出。
　　召蒋刚轮速降摄。
　　南方赤焰之凤，内藏三珠真火。
　　右午文剔，及南方赤炁入心，呵出。
　　谨召毕机速降摄。
　　西方金刚之凤，内藏三昧真火。
　　右酉文剔，吸西方白炁入肺，咽出。
　　谨召华文通速降摄。
　　北方玄一之凤，内藏三昧真火。
　　右子文剔，吸北方黑炁入肾，吹出。谨召雷压速降摄。
　　中央黄郁之凤，内藏三味真火。
　　右中文剔，吸中央黄炁入脾，呼出。谨召陈石速降摄。
　　用诽纸朱书成
　　凡遇用事登坛，并先申奏。却於坛上步阳斗罡，念都咒，毕，以剑画斗口作离卦。存卦爻如金色，在赤炁之内，光明夺目。师再召五神齐集，想令分明，并同真见。即取符焚卦中，存神受炼，毕，左足剔起罡，五神自卦而起。南方神驾火龙，乘火云，绯衣，项负圆光，背负火袋，遍空飞行，收卷阴炁。咒曰：
　　郁仪之精，使阳驱阴。玉清有诏，日生火输。喗咤哩摄。南方午诀，用欻火符押起。
　　祈雨诀
　　祈雨步阴斗，及画坎卦，就卦上立定飞符。存北方水雷使者，乘黑云，自泥丸宫出。
　　东方青濠之炁，内藏真一之水。掐申
　　文剔出。
　　南方红惠之炁，内藏真一之水。掐酉
　　文剔出。
　　西方白杳之炁，内藏真一之水。掐戌
　　文剔出。
　　北方玄冥之炁，内藏真一之水。掐亥
　　文剔出。
　　中央金母之炁，内藏真一之水。掐子
　　文剔出。
　　用青纸墨书成符
　　咒罡同前，及画坎卦於斗口中，存金光在卦内黑炁内，天地陡暗，日月晦暝，飞砂走石，复取诸将如见。烧符入卦，存神受炼，毕，左足剔起卦罡，存神涌出。化北方神，皂衣披发，舞水轮，持剑，驾云龙，逐三足蟹，遍空行雨，欻火大神押起。咒曰：
　　太玄皓师，水神之精。五雷猛吏，严驾夔龙。驱除旱魃，斩邪灭踪。帝遣律令，施雨行风。唵娑婆萨诃。掐子文，取方炁吹。
　　右咒乃真王口敕亲造律令之咒。诵则万神拱听，风火奉行。
　　道法会元卷之六十二竟
　　道法会元卷之六十三
　　玉枢斩勘五雷祈祷大法
　　五方蛮雷使者
　　东方蛮雷使者蒋刚轮，南方蛮雷使者毕机，西方蛮雷使者华文通，北方蛮雷使者雷压，中央蛮雷使者陈石。
　　风雷使者符
　　天晃曜目十方普明 风命下临折木除凶 扶桑日精赫郝辉腾 六甲阳神六丁阴神五丁使者五雷使指雷兵十万电火干群 春雷震发苍龙升腾 喷烟吐雾食鬼吞精西北妖邪头分脑裂谨请东方蛮雷使身如锯截雷斧一下断除灭迹 谨请东方蛮者蒋刚轮速入符中涂七转念元洞灵木德之神角亢氐房心尾箕星化邪为血斩鬼为尘急急如氏律令
　　内入蒋刚轮
</div>
    <div class="pagination">
<a href="道法会元_page99.html">上一页</a><span>...</span><a href="道法会元_page95.html">95</a><a href="道法会元_page96.html">96</a><a href="道法会元_page97.html">97</a><a href="道法会元_page98.html">98</a><a href="道法会元_page99.html">99</a><span class="current-page">100</span><a href="道法会元_page101.html">101</a><a href="道法会元_page102.html">102</a><a href="道法会元_page103.html">103</a><a href="道法会元_page104.html">104</a><a href="道法会元_page105.html">105</a><span>...</span><a href="道法会元_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
