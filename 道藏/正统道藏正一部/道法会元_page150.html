<!DOCTYPE html>
<html>
<head>
    <meta charset="UTF-8">
    <title>道法会元 - 第 150 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 150 页/共 361 页</h1>
    <div class="content">　　辰日：辰　未　戌　丑　酉
　　巳日：巳　申　亥　寅　戌
　　午日：午　酉　子　卯　亥
　　未日：未　戌　丑　辰　子
　　申日：申　亥　寅　巳　丑
　　酉日：酉　子　卯　午　寅
　　戌日：戌　丑　辰　未　卯
　　亥日：亥　寅　巳　申　辰
　　假如子日雷公在子，雨师在卯，风伯在午，电母在酉，霹雳在已。若发雷时，看属甚时。如在午时，登坛作法，步罡行持，至焚符处，再步召雷罡，翻身背时直方作法，剑指本方，喝云：狂风大作，立要雨来。凡烧符作法，须望雷公雨师方行持，甚应。
　　透天关飞星方
　　甲，寅。乙，卯。丙戊，巳。丁己，午。庚，申。辛，酉。壬，亥。癸。子。
　　守位，召城隍杜令。行坛，行坛驻札。
　　传音，下令召雷。直符。召符使功曹。
　　雷公。召雷起雷。风伯。起风。
　　雨师。召雨师。唐符。祈晴，用事吉。
　　国印。祈晴，干禄。出将。出行吉。
　　入相，避难。电母。
　　金光咒役神，但要雷风雨电四位，与诸凶星恶煞临并相战为妙。
　　又法
　　五雷直符，土。天部霆曹，金。地雷社府，水。风伯，木。雨师，水。雷公，火。风云，木。唐符吏，金，祈晴。国印，水，祈晴。天关，金。地轴，土。六合。水。
　　煞炁方
　　大煞正朝起戌乡，二蛇三马四居羊。
　　五寅六卯七辰止，八亥九子十牛当。
　　十一十二居申酉，此是雷霆大煞方。
　　暗金煞方七元甲子例
　　第一虚张室轸求，二奎亢胃到房州。
　　三毕尾参犹见斗，四鬼女虚危月游。
　　五翼壁角娄金狗，六氏昴心觜火猴。
　　七箕井畔牛边柳，岁岁还依历日头。
　　寻金例
　　七曜从来会者稀，日虚月鬼火从箕。
　　水毕木氏金奎上，土宿还从翼位推。
　　会者一元移一例，不会七元七首诗。
　　此是神仙真妙诀，夜半还从起子时。
　　伏断
　　子虚丑斗寅嫌室，卯女辰箕巳怕房。
　　午角未张申怕鬼，酉觜戌胃壁猪当。
　　一元二元三元四元五元六元七元
　　虚。奎。毕。鬼。翼。氏。箕。
　　暗金
　　亢金龙，牛金牛，娄金狗，鬼金羊。
　　曰：虚　鬼　箕　毕　氐　奎　翼。
　　月：鬼　箕　毕　氐　奎　翼　虚。
　　火：箕　毕　氐　奎　翼　虚　鬼。
　　水：毕　氐　奎　翼　虚　鬼　箕。
　　木：氐　奎　翼　虚　鬼　箕　毕。
　　金：奎　翼　虚　鬼　箕　毕　氐。
　　土：翼　虚　鬼　箕　毕　氐　奎。
　　《盘天经》云：神妖须辩鬼娄金，时日依方次第寻。寻到雷霆金火上，若逢伏断枉劳心。
　　师曰：水即龙雷也，妖即社雷也。水雷金星主之，神雷鬼宿主之，妖雷娄宿主之。鬼宿居未，属金。娄宿居戌，属金。金星主之煞方，西方之煞炁也。凡动雷，轮日时方位。日时到处，即方位也。此二星，或得一星，转到方位，与金虎大煞同处，便以金虎符下之，雷神即起。如鬼宿到，即神雷动。如娄宿到，即妖雷动。只最忌星入伏断，决不可动雷神也。
　　《盘天经》云：箕毕有方并有日，随日寻求看时宜。檄动公文不可无，然亦起雷在呼吸。
　　师曰：箕毕二星，箕之位在天东北方，与尾宿同在寅位。每宿管四刻正。毕宿主雨发者，润泽居西，与昴胃二星同在酉位，每宿管二刻七分，与箕宿相对。此在天之永躔舍也。逐日逐时，又盘游天罡之间。日时所在，即方位之所在也。凡祈祷，须寻此二星所在以布星。有依方逼之起，风雨可以立待。雷法中有符檄勑合起雷之妙，星宿之方，不可不知。凡呼召雷神，决不可无此。或以铁符击之於毕宿方，是其妙也。
　　《盘天经》云：太极真数起冥冥，三九到七方为真。满十除九是煞数，此数到来唤雷霆。
　　师曰：太极真数，即甲己子午九，乙庚丑未八，丙辛寅申七，丁壬卯酉六，戊癸辰戌五，已亥四。筹年月日时干支满百除九十，满十除九数，合三七九数，此方煞伐数也。水一，火二，木三，金四，土五。坎离震兑中坤，雷神所到方位，合三七九数。星宿所到之方，更逢此数，又与金虎大煞，流火凶星煞炁同处，则霹雳可以立待。看方位属何卦，即以五行推之。
　　《玉京雷文》云：天罡对冲为大煞。谓之煞炁也。
　　《盘天经》云：支干十二寻雷路，艮巽坤乾方上布。雷公风伯雨师神，纵不推寻亦无侯。
　　师曰：正寅。二巳。三申。四亥。五寅。六巳。七申。八亥。九寅。十巳。十一申。十二，亥。周而复始，此是紫府神方雷路也。假如七月寻雷路，只是申方。余自详而求之。亦要相关诸煞方。此只管一时用，节年月日，并不管。十二个月，不出寅申已亥四宫也，更看玄女透天关十二时飞星法，寻雷公风伯雨师，以符文召之，决无误矣。
　　金火大煞方
　　非金虎也，自有金虎大煞。
　　宗师所秘，甲巳龙飞鸡正啼者，是也。法师念咒，从辰上飞罡过酉上，掐诀，焚金符。存金虎大神紫黑三目，散竖赤金发，绯衣，左国印，右执金戟，骑白虎，有万万雷神列阵，屯驻黑云中，轰雷掣电，杀气腾空。得者秘之。
　　又流火凶星方上有流火凶星五，青面，赤发，冲天，骑龙，火焰红衣，左执铁券，右持剑，有万万雷神，流铃掷火在火云中。火云高处，有一火星如球，大如日初出海红。念咒，飞罡掐诀，焚火符，策役星君。怒以剑指火云中，火云烁烁，流过金虎方黑云中去。此时万神亦奔冲黑云去。但见云中雷神撩乱，金火交战攻击，风云雷雨电五事震动乾坤，五岳俱摇，风雨立至。
　　道法会元卷之九十八竟
　　#1『北』当作『此』。指天宝梵号，亦即道。
　　#2『动』上缺一字，疑当添『扇』，句作『扇动四溟之水』。
　　道法会元卷之九十九
　　昊天金阙五雷祈祷秘法
　　师云：雷为天地造化之神，雨乃天地生育之德。风云雷电雨雹霹雳，乃施恩布德。以起雷者，各有力士掌之。五雷属五方，结成五炁。混元之真炁，谓之天雷。阴阳从而生杀焉。除五雷正司之外，则风雷雨部，自有雷神鼓操以助推车起水，而生万物。以是推之，则风云雷电雨雹霹雳之神，其功非细。行法之士，当具奏昊天金阙，笺申雷霆诸司，请将关兵以助神功。可以祈求，可以击伐，可以治病，可以伏邪。由是而仙阶不远矣。敬之慎之。
　　雷神位
　　欻火元帅邓伯温，
　　邵阳引领将军贺安之，
　　耀目威神安道，
　　雷公大神许蒙，
　　风伯仙官田惠，
　　雨师仙官蒋元，
　　东方使者黄述，
　　南方使者郭元京，
　　西方使者孟仲，
　　北方使者侯靖之，
　　中央使者田用，
　　飞捷使者张元伯。
　　凡书符，先设香案香炉，面东南坐定，凝神定息，一念居中，万缘静绝。若意到，便运神光直上天目中而出，却举笔接神光，依法诵咒书符。
　　召雷剑尖符
　　昊天金阙符
　　敕符咒
　　金阙命令，颁降玄精。亲机烜赫，天地皆惊。玉符真字，点画分明。一咒斗黑，再咒日冥。七咒电激，霹雳发声。金符才到，不得留停。万魔皆折，化作微尘。急急如律令。
　　铁札符
　　篆符咒
　　乾降精，坤应灵。日月象，岳渎形。驱雷电，运元精。摧凶恶，亨利贞。急急如太一真君律令。
　　勑符咒
　　太上符命，威摄十方。天地奉勑，策召神王。三界司命，莫不束形。九土真官，以神合真。摧山摄海，水帝送迎。传告五帝，保劫长存。诸天星宿，自来辅荣。急急如太一真君律令。
　　邵阳符
　　勑符咒
　　高上神霄，玉清斗枢。风雷云雨，电雹部随。雷公雷母，风伯雨师，五方雷神，火急前行。兴云吐雾，雨沸云腾。显吾报应，大逞威灵。后有所召，急速来奔。急急如北极紫微帝君律令勑。
　　治龙符
　　勑符咒
　　神雷金龙，在天化生，九江五湖，水府真仙。生变雷电，统领阴精。交风掷火，驱役天兵。飞云散炁，上彻太冥。布暴神化，六甲六丁。帝勑符命，不得久停。急急如律令。
　　右符用新砖一口，面朱书符，背书事由，投於有龙潭内。如无龙潭，可投於江水中。祈求雨泽，大有灵应。如久雨不晴，用白绢一丈二尺书符，用癸卯、戊辰、辛未日烧於空中，大有报应。
　　搜龙符
　　勑符咒
　　神灵天真，玉液元津。上清华房，元始老君。妙入太霞，光耀玄文。七晨飞仙，北酆受烟。我位上王，逼合鬼群。八威吐火，束尔尊神。千千去秽，凶恶不停。万万魔王，护命保形。急急如律令。
</div>
    <div class="pagination">
<a href="道法会元_page149.html">上一页</a><span>...</span><a href="道法会元_page145.html">145</a><a href="道法会元_page146.html">146</a><a href="道法会元_page147.html">147</a><a href="道法会元_page148.html">148</a><a href="道法会元_page149.html">149</a><span class="current-page">150</span><a href="道法会元_page151.html">151</a><a href="道法会元_page152.html">152</a><a href="道法会元_page153.html">153</a><a href="道法会元_page154.html">154</a><a href="道法会元_page155.html">155</a><span>...</span><a href="道法会元_page151.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
