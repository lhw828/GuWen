<!DOCTYPE html>
<html>
<head>
    <meta charset="UTF-8">
    <title>道法会元 - 第 318 页/共 361 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>道法会元 - 第 318 页/共 361 页</h1>
    <div class="content">　　灵官蒙魂咒
　　台光爽灵幽精，闻吾勑召，速离身庭，不得远去，闻召还形。
　　一转天地动，二转日月昏，三转神迷乱，四转魂魄离，五转倾倒山岳，六转收三百六十骨节神，七转押下生魂，八转收八万四千形影。九转摄鬼附身。
　　八魔王蒙魂咒
　　马□敕罗酆任、童、武常、陶、柳、胡、桑疾昏。
　　右取东北炁，存八魔王乘黑云覆童子身上。便顶门书勑字，吸鬼门炁吹，用八卦诀。
　　又蒙法
　　先问童子年甲，即掐本命诀，令嗽一声，吸之，掐煞文弹於脑枕后，念咒：
　　迷台光，昏幽精。移爽灵。生魂速迷，摄入鬼魂。急急准上帝降迷魂勑摄。
　　再掐斗辅诀念咒：
　　暂斗魂出，大圣大罗勑圣摄。
　　想三魂如婴儿，自顶门立，即掐本命诀，吸三魂入瑠璃瓶，要存口为瑠璃瓶，斗印盖下丹田，山字诀盖，吸艮炁吹顶门。如未附，念蒙魂咒：
　　魂魂速出顶门，丑。台光幽精爽灵。申。魄散魂亡，卯。三魂已离，七魄不全。辰。吾今迷汝，煞。鬼炁通灵。鬼精鬼精，急迷速迷。寅。急急庶庶惨惨，速集元君。亥。蓬头将把顶门，兑。禹步将申。急催炁。卯。随吾神咒，不得透漏。巳。疾速。
　　咒毕，取鬼门炁吹，再掐煞文，取煞
　　炁，罡无吹布。
　　催咒
　　唵嚩哒嘧吽□哩□咤耶驱神呵□呵耶急急疾速唵嚩嚩速密□底俱神耶尸收诃耶大咤金耀叱俱耶帝娑诃。
　　搐魂咒
　　搐魂大仙，引炁归田。精光附体，魂魄梦眠。霹雳太子，睡魔神王。提魂神将，马胜折魂，魄落丹田。急摄亡魂，急附人身。急急。
　　咒毕，握斗诀，次掐辰文，午炁，存精神直下丹田。
　　醒魂咒玉清诀，中天炁
　　开通天庭，使人长生。彻视安魂，七魄安宁。回神反婴。灭鬼却精，千灵备体，万神归身。上升太上，与日合并。三魂居左，七魄右傍。静听神命，审察不祥。邪魔速去，身命安康。急急如律令。
　　咒毕，喝云： 田将军速放还生魂疾。
　　又咒
　　天灵节荣，愿保长生。太玄三一，守其真形。五藏神君，各保安宁。
　　治附童鬼不能言
　　凡邪鬼附童，口不能言，必是伤鬼。不然，木石之精。须挨究着实。若是伤鬼，哑者即与开口，自吊者即与断索，落水者即与放水，赴法者即与续头。
　　开聋哑法咒
　　太上法清，邪鬼能言。开其聋哑，通说姓名。
　　右斗诀，布罡炁，剔开口，即说。
　　金针放水法咒
　　天医使者，疾降法灵。金针急到，放水通名。
　　右法，取罡炁，金针诀，刺腹中。
　　断索法咒
　　金刀使者，紫庭将军。伸说冤苦，断索通名。
　　右法，金刀诀，布罡炁，开喉下。
　　续头法咒
　　威雄七圣，七圣将军。神通变化，续头通名。
　　右法，用纸画一人头，取东方生炁嘘，烧，喝：七圣将军续头。
　　开言咒
　　唵伽那喀啖敕圣摄。
　　灵官内炼
　　天一生水，运肾中玄色之炁，升入黄庭。地二生火，运心中赤色之炁，流入黄庭。二炁交合，盘结不散，化为宝珠，涌上绛宫。次运肝宫一卦 发雷击破宝珠，内有婴儿，渐长大，化为丹元君，顶上清冠，绛衣朱履，长裙玉佩。次乘青红白三炁升上玉楼，舌拄上腭，登虹桥，直上泥九，坠地化为枯木，与兆等齐。存燎字金色在木上，咒曰：三气之宗，炎燎之
　　神。遍身流火，焚炼身形。中理五炁，混养三神。形神俱妙，与道合真。午文，南炁。呵入木心，木心便见火发，烧木成灰。运东南炁，巳文。取巽风吹散。灰内见一肉团，兆以剑诀剖开，见一婴儿趺坐金盘之内，双手捧一燎字。次默念咒曰：
　　玄天正炁，黄老之精。吐水万丈，荡涤妖氛。三魂守卫，七魄安宁。形神俱妙，与道合真。子文。
　　取北方黑炁吹婴儿，存五方五色神龙於密雾之中吐水洗涤婴儿，谓之焚荡秽炁消释。乘此密雾，化为三头六臂，金甲红抱，器械无不周备。存金盘似火轮，足履火轮。次存四炁朗清，元帅面丹，天界上有云霞有若流火。默念咒曰：
　　霞光伟烨，照耀辉燎。摄。子至午。
　　存我帅红光九道，洞彻丹天，兆又默念前咒，午至子，存丹天上有元帅，与我帅无异，亦以九目红光直视我帅，二炁共一十八道化作一大虹桥兆左金牌，右玉印。
　　全召咒
　　唵喽□咭喽□主主耶冥冥耶冥冥奴急赴来都哪咤娑诃。
　　右存元帅乘此虹桥，直至兆前，合为一体。诸将吏兵罗列左右。凡遇有事，任从运用。
　　独召咒
　　南方之精，其名丙丁。一体三身，九目九睛。身披金甲，足履火轮。闻吾关召，来合我身。除邪灭祟，救护生灵。急急如南极丹天帝君律令。
　　召咒
　　灵官性急，威胜那咤。三头九目，变化通灵。分真化炁，一体三身。鼻流黑雾，罩定乾坤。闻吾关召，速离天门。驱邪缚祟，远近搜寻。山魈精怪，捉缚来呈。速令附体，通吐姓名。若有违命，押送酆庭急急。
　　心咒
　　唵咖喽□咭喽□主主耶冥冥耶冥冥奴急赴来娑诃。
　　九天远捉符
　　日君上帝敕存日君王者之衣青圭朱履降太阳之光芒入符卯文 上帝有敕玉皇诀存玉帝降金敕字自天明下入符天门入 斩捉邪魔鬼速离人身煞文北 围天撼地收捉邪精阳顺阴逆书符至此结罩可用两手先脐下发不可上心谓水克火运真火用发罩时再默念围天撼地收捉邪精又再念金城咒以咒之金砖大力神闻召降真灵口吐三昧火金砖烨烨明一片化千片四面结金城炎炎火焰逼火焰煅鬼神元始上帝敕妖魅化为尘唵□也咈哩耶存元帅掷起金砖一化十十化百百化千千化万万化无数结作金城罩定鬼神元帅神光所照射鬼门其鬼被光一照祟乘光出现彼擒之 穿鬼心亥文破鬼肚寅文存诸剑戟横拖出在内捉鬼念药叉咒 前行使者邓化真领兵前煞使者门神状统白蛇将领兵千万锣鼓震天刀戟横拖从前捉邪鬼 后行使者丁文富驱兵后刑存使者如天神状领乌鸦大将统兵千万剑戟横拖自后灭邪鬼 上元唐将军斩神掐巳文 中元葛将军斩鬼午文 下元周将军斩精未文存唐葛周三将军各持剑戟统兵马自天门下如出军势前去捉鬼加念五帝犰魔万神之宗咒云 贪巨禄文廉武破子午斗取斗光入符上下相映之 念天帝释章咒掐辰文罡入 □□□□□□□左寅掐午斗 开天门闭地户留人门塞鬼路穿鬼心破鬼肚书马某念心咒天门呵存元帅入祝事於开破中
　　右符凡有急用，不容机关，默念虚书。存用毕，念药叉咒。
　　符内附祟变用
　　收捉邪魔鬼速付童子身 上元将军摄神中上中元将军摄鬼中中下元将军摄精中下
　　摄亡符内变用
　　收摄亡魂鬼速附童子身 天圆地方 摄亡魂至坛所写亡人生死年月日时姓名以唵咤捷疾四字盖涂之焚时存元帅根持金铃声彻天地光映十方存亡者即乘光至 开天门闭地户留人门塞鬼路穿鬼心破鬼肚 □□□□□□□ 天官摄魂寅文地官摄魄中文水官摄神午文
　　加法变用
　　旋天转地镇伏邪精 唵□呜都□哩摄
　　白天黑地蒸雨屯云 雷威才震便惊人 速赴灰坛分明显迹 唵吽咤哩聚众人急 感爽无凝滞去留如解带 □□□□□□
　　檄札符
　　司额
　　灵官马元帅，速现威灵。奉上帝勑，不得久停。摧山倒岳，追捉邪精。准玉皇勑，救护群生。吾符所到，万神同行。急急如上帝律令敕。
　　右仰马某元帅，准此符命，火急前去患家，监勒司命五道干系等神，不问家亲客鬼，依草附木之辈，尽底收擒，勿令透漏，摄赴行司，以凭断遗。一如帝令，火急奉行。
　　年　月　日　时檄。
　　师　衔　位　姓某承　诰奉行。
　　勑符咒掐辰文
　　灵官性急。威胜那咤。三头九目，足踏火轮。部兵队队，斩邪精灭。闻吾急召，速离天门。急急奉紫微大帝律令。
　　咒毕，取天门炁布符上。再掐辰文，念密咒：
　　唵密哩( )哩吽唵宴咖喽药叉摄。
　　咒毕，再取天门炁吹布，存帅入符。
　　遣檄符咒
　　火犀大仙，金臂圆光。巡游三界，检察十方。代天赞助，进福迎祥。治病剪邪，速到患房。监勒六神，根究祸源。依法治罪，敢不遵从。急急如律令。
　　咒毕，掐辰文，布北炁，存帅乘空而去。
　　丙丁大神雷将军追魂魄符
　　乾元利贞一念三遍 谨请南方丙丁中神雷全官将军速降摄 六甲使者开道将军 摄魄提魂左提魂速至右摄魄急临 前行追影后行化形
　　遣符咒
　　全官使者，丙丁将军。速降真灵，引魂而行。急急如律令。
　　右符黄纸朱书，一样三道。临追摄时，右手执符，左手握斗诀，先焚一道，密召丙丁大神雷全官速降，存神如将军状，红抱，胸前金甲，头戴朝天幞头，黄抹额，面赤色，手执金槌，足穿皂靴，自南方火云中降下坛前，拱立听命。次焚符追摄。
　　道法会元卷之二百二十九竟
　　道法会元卷之二百三十
　　上清马陈朱三灵官秘法
　　将班
　　三十三天金臂圆光火犀大仙昊天殿下九天远捉使者游奕将军封山破洞威雄上将正一灵官都元帅马胜，字德之。
　　正一灵官大元帅陈大年，字辅之。
　　正一灵官副元帅朱僧奇，字梵之。
　　报应飞捉童子晖咤哩，
　　感应统摄都太子哪咤，
　　火急报阵神将孙登，
　　捷疾传奏神将马嵘，
　　飞符传报直符使者许祥，
　　飞烟火云速报功曹刘德，
　　内坛左康神将萧孔仲，
</div>
    <div class="pagination">
<a href="道法会元_page317.html">上一页</a><span>...</span><a href="道法会元_page313.html">313</a><a href="道法会元_page314.html">314</a><a href="道法会元_page315.html">315</a><a href="道法会元_page316.html">316</a><a href="道法会元_page317.html">317</a><span class="current-page">318</span><a href="道法会元_page319.html">319</a><a href="道法会元_page320.html">320</a><a href="道法会元_page321.html">321</a><a href="道法会元_page322.html">322</a><a href="道法会元_page323.html">323</a><span>...</span><a href="道法会元_page319.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
