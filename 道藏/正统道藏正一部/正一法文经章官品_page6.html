<!DOCTYPE html>
<html>
<head>
    <meta charset="UTF-8">
    <title>正一法文经章官品 - 第 6 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>正一法文经章官品 - 第 6 页/共 7 页</h1>
    <div class="content">　　太黄太极君符下女青诏书，地下二千石，泰山二十四狱主收冢墓之鬼。
　　太素太始君五人，官将一百二十人一合下符摄地，二千石女青诏书丘丞墓伯十二冢鬼。
　　无上高苍君兵十万，主收先祖五墓之鬼来着子孙者主之。
　　主土公鬼
　　制地君五人，官将一百二十人，治宜泉室，主收天下高卑太岁行年本命上土公之鬼。
　　制地君官将一百二十人，治地里室，主收天下土公之鬼。
　　九德君官将一百二十人，治水室，主收天下土公之鬼。
　　安石君官将一百二十人，治玄黄室，主收天下诸山猎精土公之鬼。
　　主土炁鬼
　　刚武敢健君吏一合下部将军吏，主收捕天下土炁之鬼。
　　天匠君官将一百二十人，治垂室，主作营镇，收十二时，役使主四百功禁忌之鬼。
　　仙官激炁君官将一百二十人，治四川室，主收百功禁忌之鬼，治起土方丈舍束西傍主之。
　　扬方君官将一百二十人，治天龙门室，主收太岁大将军十二月建土炁。
　　安玄君官将一百二十人，治丙午室，主收捕天下水土公之鬼。平石君官将一百二十人，治南犯
　　室，主收天下高卑土公一百二十人，禁忌土公逆鬼。
　　主井灶鬼
　　太上前校大兵四十九万人，主收一百二十井宠鬼。
　　主治灶鬼
　　无上监炁君兵十万众，主收鳌伏龙形德殃注鳌祭耗虚鬼。
　　炉火玉女千二百人赤衣，主收一百二十宠鬼中伏炁。
　　汉明地黄皇君官将一百二十人，治理室黄门，主收天下自称温宠灵之鬼。
　　主移徙宅舍
　　都邑大神君官将一百二十人，治其却室，主收天下万姓娶移从架起宅舍，缮治盖屋，制正月食禁忌之鬼。
　　县邑君官将一百二十人，治其却食室，主收移徙宅舍。
　　仙官昌息一人，官将一百二十人，治食逆室，主收天下万民移徙缮治作舍治墓，令人福利。
　　土地里域君官将一百二十人，主移徙舍官，将军主天下万民作舍移徙。
　　昌落君一人，官将一百二十人，治城昌室，主收移徙太岁大将军。
　　玄都君一人，官将一百二十人，治北都室，主收天下解五部将移徙故炁。
　　主吏居宅
　　救歌君官将一百二十人，治仓明室，主收百姓破婴居宅，不利奴婢六畜主收护之。
　　天玄君官将一百二十人，治安关室，主万民舍不可居利宅，收诸鬼灾炁怪主之利宅。
　　天阳君一人，天休君五人，官将一百二十人，治扶君泉室，主收宅中衰耗，不利牛马六畜下此神保护，令盛好不复死亡。
　　频元君吏功曹左右官各五人，官将一百二十人，主解诸考谪，令室宅安稳。
　　解患君官将一百二十人，治仓室，令主为人民解宅滴破不止者，安利家居。
　　赤沙君官将一百二十人，治南昌室，主收天下五蛊六勉之鬼、百二十凶吹入宅舍利之。
　　天官君官将一百二十人，治安洋室，主民人宅舍不可居，收摄杀炁百怪之鬼。
　　仙官计平君官将一百二十人，治赤水室，主收宅杀，自称刑宅破鬼，诸缮治君将吏兵各一合下，在乡里中监察，助某起治事讫，三日一时无他言举迁。
　　始阳平君官将一百二十人，治七俗室，主收河龙七狱吏宅杀鬼。
　　青帝君官将一百二十人治，灵明绛匮宅，主收天下万民舍虚耗。
　　北始道元君官将一百二十人，治灵明室，主治万民破贵亡贱有不利者主之。
　　主嫁娶
　　酿泉君官将一百二十人，治白玉室，主饮食贺庆和合神炁之主。
　　左右宜春君官将各一百二十人，治正阳室，主收天下嫁娶时鬼，为人作精符命相克之。
　　左右宜春君官将一百二十人，治阴阳室，主收天下人民嫁娶时鬼，为人作精祟者，称符命相克主之。
　　日月君一人，官将一百二十人，治阴阳室，主天下男女嫁娶舍客，主利合男女竟年寿。
　　天处君官将一百二十人，治五卫室，主万民嫁娶娉合克制四时鬼，合符命令有贵子。
　　玄来君一人，官将一百二十人，治富女室，主天下男女嫁娶，令妻夫致二万岁，延年嫁娶吏一合下，主万民嫁娶，监临营卫，使其安稳。
　　歌乐君一人，官将一百二十人，治阴阳室，主收天下万民嫁娶饮食，合会宾客，成生和合，男女皆令喜笑符命益传。
　　九炁玄机君宫将一百二十人，治中庭室，主收移徙嫁娶时鬼病人者主之。
　　赤灵君官将一百二十人，治激室，主治天下万民嫁娶时鬼主之。
　　歌唱君一人，官将一百二十人，治衡室，主万民嫁娶会合得宜，令有男女。
　　左右宣奉君官将一百二十人，治阳归室，主天下万民嫁娶时鬼主之。
　　天陵君官将一百二十人，治五衡室，主万民嫁娶娉合时，合有贵子主之。
　　仙官昌乐君一人，官将一百二十人，治地威室，主收天下百姓作厨食护之。
　　天贵黑衣兵士十万众生，立收一百二十人时鬼嫁娶回狂言语。
　　请素白玄明官将一百二十人，治部城室，主解天下女子嫁娶，生命在天，年岁星逆鬼之中，有若咱鬼拓神，丑宿恶星，拘刑鬼天悬尸，六害肌骨，刑祸不宜爷姑夫子者，主收之。
　　中室敢健吏，左右阴阳嫁娶吏千二百人，主收捕九室炁主嫁娶。
　　九仓君官将一百二十人，治目还室，主收天下嫁娶饮食，合会生成，和合男女符命年寿。
　　玉历君官将一百二十人，治九天室，主解天下男女嫁娶，年命在天，年岁星之中，不宜夫妻少子孙者，下此神保护之，使年长相宜。
　　北平君官将一百二十人，治群城室，主解天下嫁娶不宜姑翁，生命在天，年岁星逆鬼之中，各有咱鬼拓神，丑宿恶星，悬尸六害，胞形骨消，不宜子孙者，下此神保护之，使命长相宜。
　　天大夫君官将一百二十人，治五行室，主收万民嫁娶聘令制，使得倍收。
　　五谷君官将一百二十人，治大水室，主令田五色禾苗秀好，令少草，一亩得百斛，辟虫鼠熊兔猜鹿，令不犯害水旱和适主之。
　　地畜君官将一百二十人，治四明室，主民人种瓜瓠茂好倍得。
　　天甲君一人，官将一百二十人，治地户室，主民禾谷，令无虫鼠主之。
　　无野君官将一百二十人，治地尽室，主万民佃求利无虫鼠耗不害，收得百倍。
　　正一法文经章官品卷之三竟
　　正一法文经章官品卷之四
　　主香桑
　　附时鬼符命有贵子。
　　山泽君官将一百二十人，治阴阳室，主天下崖蚕自天父母蚕。
　　供养君官将一百二十人，治天系宫，万民男女喜生蚕，令解耗有倍得。
　　仙官玄女玄男，神女神男，玉女玉男，素女素男等吏，养蚕丝绵吏合下，主为万民将养蚕，辟斥虫鼠，皆解好。
　　仙官玄女、神女、玉女、素女、玄男、神女及诸君丈人官将，各一百二十人，蚕室主蚕吏营卫，令去虫鼠，令蚕伐耗神男玄女，主采桑，矮玄女主簿素女主茧黄白分明。
　　玉竟君五人，官将一百二十人，治仓室，主男女犯天年岁君逆炁不宜妻子者。
　　天竟君五人，官将一百二十人，治洛台室，主解男女违犯天年岁星不宜夫妻者。
　　地竟君五人，官将一百二十人，治洛台室，主解男女违天年岁星不宜子者。
　　开天元君五人，官将一百二十人，治食室，主解男女犯岁星，使宜妻子安稳。
　　清廉考召征伐君吏，主收嫁娶时之禁忌媚固咱拓之鬼。
　　主田种
　　天林君五人，官将五人，各一百二十人，治民人田种五谷，令倍收。
　　地林君五人，官将一百二十人，治四相室，主治民人田种，下谷倍得。
　　天田君官将一百二十人，治北门室，主民人种作苗稼，辟却虫鼠，令好有倍利。
　　三炁阳元君官将一百二十人，治黄云室，主收虫鼠犯暴之伤，田种所部置田四野七野九野，都平君城神，山川社稷神君，护某稻禾谷令熟美好，无令损害，辟斥虫鼠，岁冬入增倍以为效信。
　　五千玉君一人，官将一百二十人，治九水室，主民人田作，令苗秀好。
　　主六畜
　　秦皇太元君官将一百二十人，治地玄宫，主民人六畜令增息。
　　天仆君官将一百二十人，治休行宫，主万民养六畜，令日炽盛，不死亡伤主人。
　　秦皇定黑君官将一百二十人，治九地室，主民人养六畜不成不茂，令使增息。
　　赤玄天北水井君五人，官将一百二十人，主治天下六畜牛马，皆使类蕃氤。
　　黑小麒君官将一百二十人，赤灵君主天下牛马六畜疫病之鬼，收三十六精祟，欲畜养生马猜牛，烈色数启百虫畜收王相官将一合来下，令其蕃息。
　　主渔捕
　　太治官请主厚君吏一合下，收捕故黑饮食之鬼，渔捕射猎，各各慈心，不相侵害。
　　太河君官将一百二十人，治九江室，主绝录河伯，劲水吏主为捕猎人主慈愍心，弃钓焚网。
　　别求宅利天河君官将一百二十人，治九地室，主民人污池藕苇芰蕉，求得万倍。
　　主人九河大渔君官将一百二十人，治玄谷室，主万民污池，使四面鱼鳖各得其性，不为精害人。
　　水却君一人，官将一百二十人，治河龙室，主天下万民污池沼渚，一切水族，捕十二目精鬼怪，营护部界。
　　主贾市
　　天市君官将一百二十人，治佩室，主治天下诸市召考官，称诈小秤小斗，不正入劲市长致理民主之。
　　地面昌上君官将一百二十人，治百水室，主天民乘舟车贩卖，贱交贵货，重金小斗固不利人，诈诞都市不中之人。
　　无上万福君吏二十八人，主来宜五利，金银钱绢布帛丝绵谷米，所思皆黄生主之。
</div>
    <div class="pagination">
<a href="正一法文经章官品_page5.html">上一页</a><a href="正一法文经章官品.html">1</a><a href="正一法文经章官品_page2.html">2</a><a href="正一法文经章官品_page3.html">3</a><a href="正一法文经章官品_page4.html">4</a><a href="正一法文经章官品_page5.html">5</a><span class="current-page">6</span><a href="正一法文经章官品_page7.html">7</a><a href="正一法文经章官品_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
