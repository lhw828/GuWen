<!DOCTYPE html>
<html>
<head>
    <meta charset="UTF-8">
    <title>华严经海印道场忏仪 - 第 13 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华严经海印道场忏仪 - 第 13 页/共 56 页</h1>
    <div class="content">　　愿共诸众生　　往生华藏海　　极乐净土中

　　○三分别形状(染净俱提)

　　经云。尔时普贤菩萨(至)毗卢遮那法如是。
　　愿共诸众生　　往生华藏海　　极乐净土中

　　○四体性差别

　　经云。尔时普贤菩萨(至)愿力所庄严一切皆殊妙。
　　愿共诸众生　　往生华藏海　　极乐净土中

　　○五宝等庄严

　　经云。尔时普贤菩萨(至)一切处中皆显现。
　　愿共诸众生　　往生华藏海　　极乐净土中

　　○六无有垢秽(惟依净也)

　　经云。尔时普贤菩萨(至)国土无边悉清净。
　　愿共诸众生　　往生华藏海　　极乐净土中
　　南无一毛孔中有难思剎等微尘数种种不同一一尘中与众说法毗卢遮那道场一切海众　　南无一微尘中有大小剎种种差别如微尘数平恒高低各各不同周徧处说法毗卢遮那道场一切海众　　南无一切剎土所有微尘一一尘中皆悉能入为诸众生起大神变毗卢遮那道场一切海众　　南无佛光照耀摩尼光体彼中悉现各起神力诸佛道场一切海众　　南无三世所有如来神通现诸剎海一一事中诸佛道场一切海众　　南无一切事中等诸佛数徧满世间为调伏故起大神变无量诸佛道场一切海众　　南无净光为体依光明住光云庄饰悉共游戏一切菩萨海众　　南无不可说佛剎微尘数等华藏剎海徧满一切菩萨海众　　至心归命。礼大方广佛华严经华藏世界海本尊毗卢遮那佛
　　十方尽归命　　灭罪增净信　　愿生华藏海　　极乐净土中

　　○七佛出差别

　　经云。尔时普贤菩萨(至)一切国土皆周徧。
　　愿共诸众生　　往生华藏海　　极乐净土中

　　○八劫住长短(彼因住时分)

　　经云。尔时普贤菩萨(至)以一方便皆清净。
　　愿共诸众生　　往生华藏海　　极乐净土中

　　○九随业转变

　　经云。尔时普贤菩萨(至)是时诸剎海一切普清净。
　　愿共诸众生　　往生华藏海　　极乐净土中

　　○十无差别

　　经云。尔时普贤菩萨(至)以愿力故徧世间。
　　愿共诸众生　　往生华藏海　　极乐净土中
　　南无诸佛法身不可思议无色无形亦无影像为诸众生现众多相随心所乐皆悉令见现大小身一切诸佛　　南无或为众生现於短寿或无量劫现住长寿法身常徧十方随时出现世界一切诸佛　　南无若或十方不可思议有诸剎海悉能严净或唯能严净一剎土彼一一示现悉皆无余一切诸佛　　南无随众生心种种难思示现乘法或复宣说一乘法轮一中示现无量方便一切诸佛　　南无或亦自然成等正觉微少众生令住佛道或有唯一念之间悉能开悟无数迷众一切诸佛　　南无一切世界皆悉应现种种方便化度群生身毛孔中出现化云无量无边一切诸佛　　南无或有语言皆悉周徧随其意乐演说妙法不可思议诸大劫中调伏无量众生海一切诸佛　　南无或有无量庄严剎土清净众会安隐趺坐如云悉聚彼中安居十方剎海无不周徧一切诸佛　　南无诸佛方便不可思议随众生心悉现其前徧住种种庄严剎土一切剎土悉皆周徧一切诸佛　　南无十方剎海或剎土中住尘数劫或於一劫或无数劫以大愿力种种不同一切诸佛　　南无现不思议神通力即时徧净一切剎一切诸佛　　南无庄严剎海皆悉具足心意清净一切殊胜出现世间一切诸佛　　南无庄严剎海一切皆灭众生共器世界成染入於涅盘一切诸佛　　南无清净剎海一一尘中如微尘数如云悉聚普贤位中一切菩萨摩诃萨　　南无见劫差别庄严不异不往十方又无量意九地位中一切菩萨摩诃萨　　南无依剎海心住劫常净悉起大心无量众生初地位中一切菩萨摩诃萨　　南无劫中出生随彼意乐见於净染初地之前未断障故一切信解菩萨摩诃萨　　南无有清净心修诸福德剎海染净悉由心造凡夫位中一切人天　　南无如是等华藏剎海中毗卢遮那功德王下道场众会光明名号音声法轮一不动故无异普徧尘剎海内尘佛境诸佛道场一切海众　　至心归命。礼大方广佛华严经华藏世界海本尊毗卢遮那佛
　　十方尽归命　　灭罪增净信　　愿生华藏海　　极乐净土中

　　次三涂八难忏悔

　　惟愿帝网无尽佛法僧宝。毗卢遮那如来。普贤文殊海会圣众。世出世神。慈悲本愿。放大光明。照於法会。证明护念。哀愍摄受。愿我及一切众生海。自从无始。直至今时。业海无尽。帝网重重。违犯法律。一切罪业。发露忏悔。
　　辩意长者子所问经云。佛告辩意。复有五事行。死入地狱。亿劫乃出。何者为五。一者。不信有佛法众。而行诽谤轻毁圣道。二者。破坏佛寺尊庙。三者。四辈转相谤毁。不信殃罪无敬顺意。四者。反逆无有。上下君臣父子不相顺从。五者。当来有欲。为道者已得。为道不顺师教。而自贡高。轻慢谤师。是为五事。死入地狱。展转地狱。无有出期。罪报忏悔。
　　复有五事行。堕饿鬼中。一者。悭贪不欲布施。二者。盗窃不孝二亲。三者。愚痴无有慈心。四者。积聚财物不肯衣食。五者。不给父母兄弟妻子奴婢。是为五事。堕饿鬼中。罪报忏悔。
　　复有五事。作畜生行。堕畜生中。一者。犯戒私窃偷盗。二者。负债抵而不偿。三者。杀生以身偿之。四者。不喜听受经法。五者。常以因缘艰难。斋戒施贪。以俗为缘。是为五事。生畜生中。罪报忏悔。
　　六趣轮回经云。
　　作业皆自心　　为因驰六趣　　由三毒怖畏　　贩卖诸物命　　养己杀於他　　当堕等活狱　　彼寿百千岁　　加刀杖捶打　　死已更复生　　受如是苦报(罪报忏悔)
　　於父母朋属　　而生於损坏　　起妄语欺诳　　当堕黑绳狱　　黑线絣其身　　如世间解木　　锯发焰炽然　　受如是苦报(罪报忏悔)
　　以火烧山川　　林木及原野　　烧害诸有情　　当堕炎热狱　　火焰徧烧然　　苦叫声不绝　　两目无有明　　受如是苦报(罪报忏悔)
　　谓法说非法　　无根而诽谤　　令他生热恼　　堕极炎热狱　　是诸罪众生　　为大火逼切　　烧然不暂停　　受如是苦报(罪报忏悔)
　　於猪羊狐兔　　及余生类等　　煞害彼无边　　当堕众合狱　　生彼地狱已　　备受诸楚毒　　拷掠灭还生　　受如是苦报(罪报忏悔)
　　起恶身语意　　谗构相离间　　如是罪众生　　当堕号叫狱　　复炽猛火焰　　烧然无休息　　常发大恶声　　受如是苦报(罪报忏悔)
　　若於佛法僧　　及诸贫乏者　　盗窃彼财物　　堕大号叫狱　　为火所烧炙　　受最极热恼　　出大猛恶声　　受如是苦报(罪报忏悔)
　　於父母师长　　及有德贤者　　起增上杀害　　定堕无间狱　　炎炽大火聚　　洞然彻骨髓　　长时受极苦　　决定无暂乐(罪报忏悔)
　　起冤敌斗诤　　戈戟相残害　　死堕铜爪狱　　其状极锋利　　互相而擘裂　　或变为刀杖　　竞斫刺其身　　受如是苦报(罪报忏悔)
　　强[日/出/大/米]侵他邑　　后堕铁刺狱　　刺长十六指　　削肉而穿骨　　复有大铁犬　　焰牙甚可怖　　啖顶至其踵　　受如是苦报(罪报忏悔)
　　若阴谋害他　　堕彼剑叶林　　猘狗及雕鹫　　奔逐竞分食(罪报忏悔)
　　若劫夺他财　　当受其极苦　　常吞热铁丸　　复灌以铜汁(罪报忏悔)
　　无辜害众生　　当堕铁鹰狱　　利爪而悖击　　常时受苦恼(罪报忏悔)
　　若人好伤杀　　水族诸物命　　后堕镕铜河　　为业火烧煮(罪报忏悔)
　　若自贪成事　　而掩斥他善　　堕彼铁磨狱　　悲号无救度(罪报忏悔)
　　若人不饶益　　当受多种形　　两山夹其身　　逼切复加楔(罪报忏悔)
　　若人说非法　　破坏於桥梁　　锋刃以为路　　驱彼而来往(罪报忏悔)
　　以甲伤蚤虱　　堕二羺头山　　相击死还生　　展转而受苦(罪报忏悔)
　　依止出离道　　而不护禁戒　　堕煻煨狱中　　肢体皆消烂(罪报忏悔)
　　矫现诸威仪　　苟求邪活命　　死堕粪狱中　　为蛆虫[口*(一/巾)]食(罪报忏悔)
　　见五谷中虫　　不择而舂[白*韨]　　堕铁碓狱中　　常为彼舂捣(罪报忏悔)
　　见他苦生喜　　谄曲多疑惑　　常怀思恶心　　作琰魔罗卒(罪报忏悔)
　　诸苦果种子　　少略而分别　　清净身语意　　毕竟常远离(罪报忏悔)
　　若人不乐施　　复盗众饮食　　堕在瘿鬼中　　常啖诸粪秽(罪报忏悔)
　　若有障人施　　於己物生吝　　堕针口鬼中　　腹大常饥渴(罪报忏悔)
　　无嗣悭财物　　不舍不受用　　堕匮乏鬼中　　得他亭残弃(罪报忏悔)
　　希望他施慧　　自少施生悔　　堕下劣鬼中　　常食於涎唾(罪报忏悔)
　　乐闻他过失　　加恶语宣传　　堕焰口鬼中　　长受诸苦恼(罪报忏悔)
　　好起诸斗诤　　无少慈愍心　　堕极丑鬼中　　食蜎蠕虫类(罪报忏悔)
　　恐挟取他财　　得已或少施　　堕极丑鬼中　　他怖获微祀(罪报忏悔)
　　若人多燕乐　　广杀诸物命　　自食复与他　　后堕罗剎鬼(罪报忏悔)
　　於供养香华　　或嗅或私取　　由起少贪心　　后作寻香鬼(罪报忏悔)
　　若人相崇奉　　於己有所求　　怒色希彼财　　后作猛恶鬼(罪报忏悔)
　　若人於他娶　　常乐作媒伐　　后怀恶相离　　死作部多鬼(罪报忏悔)
　　若人乐饮酒　　过量复颠酗　　或持劝他人　　后作药叉鬼(罪报忏悔)
　　於父母师长　　所欲相违背　　后生药叉宫　　勇徤多卒[日/出/大/米](罪报忏悔)
　　彼悭贪过失　　常生饿鬼中　　苦乐随自因　　是故勿复造(罪报忏悔)
　　又阿含经云。世尊告诸比丘。凡夫之人不闻不知说法时节。比丘当知有八不闻知节人不得修行。一者。若如来出现在时。广演教法。得至涅盘如来之所。然此众生在地狱中。不闻不睹。罪报忏悔。二者。若复如来出现世时。广演教法。得至涅盘。然此众生在畜生中。不闻不睹。罪报忏悔。三者。复次如来出现世时。广演教法。得至涅盘。然此众生在饿鬼中。不闻不睹。罪报忏悔。四者。复次如来出现世时。广演教法。得至涅盘。然此众生在长寿天上。不闻不睹。罪报忏悔。五者。复次如来出现世时。广演教法。得至涅盘。然此众生在边地上。诽谤贤圣。造诸邪业。罪报忏悔。六者。复次如来出现世时。广演教法。得至涅盘。然此众生生於中国。不具六根。亦复不别善恶之法。罪报忏悔。七者。若复如来出现在时。广演教法。得至涅盘。然此众生在於中国。虽复六根完具无所缺漏。然彼众生心识邪见。无所慧解。无施亦无受者。亦无善恶之报。无今世后世。亦无父母。亦无沙门婆罗门等。成就得阿罗汉者。自身作证。而自游乐。罪报忏悔。八者。复次如来不出现世。亦复不说法。便至涅盘者。又此众生生在中国。六根完具。堪任受法。聪明高才。闻法作解。修行正见。便有物有施有受者。有善恶之报。有今世后世。亦有沙门婆罗门等。修正见取证得阿罗汉者。不闻不睹。罪报忏悔。
　　我等为无明所覆。不识三途八难罪因。今遇道场。乃能觉知。归命毗卢遮那如来。及一切贤圣海众。烧香散华。三途八难罪因。发露忏悔。不敢覆藏。由此因缘。我及法界众生海一切业报。愿皆清净。

　　次忏悔灭罪印咒

　　唵萨栗末(二合)巴(引)巴眉悉普怛[口*捺]曷捺末日啰也莎曷(应诵三徧)
　　百劫积集罪　　一念悉荡除　　如火焚枯草　　灭尽无有余
　　我昔所造诸恶业　　皆由无始贪瞋痴　　从身语意之所生　　一切我今皆忏悔
　　忏悔已。至心归命。礼本尊毗卢遮那佛。

</div>
    <div class="pagination">
<a href="华严经海印道场忏仪_page12.html">上一页</a><span>...</span><a href="华严经海印道场忏仪_page8.html">8</a><a href="华严经海印道场忏仪_page9.html">9</a><a href="华严经海印道场忏仪_page10.html">10</a><a href="华严经海印道场忏仪_page11.html">11</a><a href="华严经海印道场忏仪_page12.html">12</a><span class="current-page">13</span><a href="华严经海印道场忏仪_page14.html">14</a><a href="华严经海印道场忏仪_page15.html">15</a><a href="华严经海印道场忏仪_page16.html">16</a><a href="华严经海印道场忏仪_page17.html">17</a><a href="华严经海印道场忏仪_page18.html">18</a><span>...</span><a href="华严经海印道场忏仪_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
