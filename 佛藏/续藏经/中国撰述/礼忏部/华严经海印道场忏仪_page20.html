<!DOCTYPE html>
<html>
<head>
    <meta charset="UTF-8">
    <title>华严经海印道场忏仪 - 第 20 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华严经海印道场忏仪 - 第 20 页/共 56 页</h1>
    <div class="content">　　愿共诸众生　　往生华藏海　　极乐净土中

　　○次所持世界

　　南无此最中下方可爱乐净光幢世界最胜三昧精进慧佛道场一切海众　　南无佛剎微尘数世界周匝围绕诸佛道场一切海众　　南无此上过十佛剎微尘数世界与金刚幢世界齐等香庄严幢世界无障碍法界灯佛道场一切海众　　南无此上过三佛剎微尘数世界与娑婆世界齐等放光藏世界徧法界无障碍慧明佛道场一切海众　　南无此上过七佛剎微尘数世界至此世界种最上方最胜身香世界觉分华佛道场一切海众　　南无如是等不可说佛剎微尘数世界中诸佛道场一切海众
　　十方尽归命　　灭罪增净信　　愿生华藏海　　极乐净土中

　　第二具足妙光香水海等十海

　　经云诸佛子彼无尽光明轮(至)摧伏魔音为体。
　　愿共诸众生　　往生华藏海　　极乐净土中

　　○初能持剎种

　　南无彼无尽光明轮香水海外次具足妙光香水海徧无垢世界种中诸佛道场一切海众　　南无次光耀盖香水海无边普庄严世界种中诸佛道场一切海众　　南无次妙宝庄严香水海香摩尼轨度形世界种中诸佛道场一切海众　　南无次出佛音声香水海善建立庄严世界种中诸佛道场一切海众　　南无次香幢须弥藏香水海光明徧满世界种中诸佛道场一切海众　　南无次旃檀妙光明香水海华焰轮世界种中诸佛道场一切海众　　南无次风力持香水海宝焰云幢世界种中诸佛道场一切海众　　南无次帝释身庄严香水海真珠藏世界种中诸佛道场一切海众　　南无次平坥严净香水海毗琉璃末种种庄严世界种中诸佛道场一切海众　　南无如是等不可说佛剎微尘数香水海内世界种中诸佛道场一切海众
　　十方尽归命　　灭罪增净信　　愿生华藏海　　极乐净土中
　　南无其最近轮围山妙树华香水海出生诸方广大剎世界种中诸佛道场一切海众
　　十方尽归命　　灭罪增净信　　愿生华藏海　　极乐净土中
　　经云此中最下方有世界(至)佛号善变化莲华幢。
　　愿共诸众生　　往生华藏海　　极乐净土中

　　○次所持世界

　　南无此中最下方焰炬幢世界世间功德海佛道场一切海众　　南无佛剎微尘数世界周匝围绕诸佛道场一切海众　　南无此上过十佛剎微尘数世界与金刚幢世界齐等出生宝世界师子力宝云佛道场一切海众　　南无此上过三佛剎微尘数世界与娑婆世界齐等衣服幢世界一切智海王佛道场一切海众　　南无於此世界种最上方宝璎珞师子光明世界善变化莲华幢佛道场一切海众　　南无如是等不可说佛剎微尘数世界中诸佛道场一切海众
　　十方尽归命　　灭罪增净信　　愿生华藏海　　极乐净土中

　　第三一切庄严具莹饰幢香水海等十海

　　经云诸佛子彼金刚焰光明(至)种种言说音为体。
　　愿共诸众生　　往生华藏海　　极乐净土中

　　○初能持剎种

　　南无彼金刚焰光明香水海外一切庄严具莹饰幢香水海清净行庄严世界种中诸佛道场一切海众　　南无次一切宝华光耀海香水海功德相庄严世界种中诸佛道场一切海众　　南无次莲华开敷香水海菩萨摩尼冠庄严世界种中诸佛道场一切海众　　南无次妙宝衣服香水海净珠轮世界种中诸佛道场一切海众　　南无次可爱华徧照香水海百光云照耀世界种中诸佛道场一切海众　　南无次徧虚空大光明香水海宝光普照世界种中诸佛道场一切海众　　南无次妙华庄严幢香水海金月眼璎珞世界种中诸佛道场一切海众　　南无次真珠香海藏香水海佛光明世界种中诸佛道场一切海众　　南无次宝轮光明香水海善化现佛境界光明世界种中诸佛道场一切海众　　南无有如是等不可说佛剎微尘数香水海世界种中诸佛道场一切海众
　　十方尽归命　　灭罪增净信　　愿生华藏海　　极乐净土中
　　南无其最近轮围山无边轮庄严底等香水海无量方差别世界种中诸佛道场一切海众
　　十方尽归命　　灭罪增净信　　愿生华藏海　　极乐净土中
　　经云此中最下方有世界(至)佛号智日莲华云。
　　愿共诸众生　　往生华藏海　　极乐净土中

　　○次所持世界

　　南无此中最下方金刚华盖世界无尽相光明普门音佛道场一切海众　　南无佛剎微尘数世界周匝围绕诸佛道场一切海众　　南无此上过十佛剎微尘数世界与金刚幢世界齐等出生宝衣幢世界福德云大威势佛道场一切海众　　南无此上过佛剎微尘数世界与娑婆世界齐等众宝具妙庄严世界胜慧海佛道场一切海众　　南无於此世界种最上方日光明衣服幢世界智日莲华云佛道场一切海众　　南无如是等不可说佛剎微尘数世界中诸佛道场一切海众
　　十方尽归命　　灭罪增净信　　愿生华藏海　　极乐净土中

　　第四阿修罗宫殿香水海等十海

　　经云诸佛子彼帝青宝庄严(至)菩萨智地音声为体。
　　愿共诸众生　　往生华藏海　　极乐净土中

　　○初能持剎种

　　南无彼帝青宝庄严香水海外次阿修罗宫殿香水海香水光所持世界种中诸佛道场一切海众　　南无次宝师子庄严香水海徧示十方一切宝世界种中诸佛道场一切海众　　南无次宫殿色光明云香水海宝轮妙庄严世界种中诸佛道场一切海众　　南无次出大莲华香水海妙庄严徧照法界世界种中诸佛道场一切海众　　南无次灯焰妙眼香水海徧观察十方变化世界种中诸佛道场一切海众　　南无次不思议庄严轮香水海十方光明普名称世界种中诸佛道场一切海众　　南无次宝积庄严香水海灯光照耀世界种中诸佛道场一切海众　　南无次清净宝光明香水海须弥无能为碍风世界种中诸佛道场一切海众　　南无次宝衣栏楯香水海如来身光明世界种中诸佛道场一切海众　　南无有如是等不可说佛剎微尘数香水海中世界种中诸佛道场一切海众
　　十方尽归命　　灭罪增净信　　愿生华藏海　　极乐净土中
　　南无其最近轮围山树庄严幢香水海安住帝网世界种中诸佛道场一切海众
　　十方尽归命　　灭罪增净信　　愿生华藏海　　极乐净土中
　　经云此中最下方有世界(至)佛号莲华开敷光明王。
　　愿共诸众生　　往生华藏海　　极乐净土中

　　○次所持世界

　　南无此中最下方妙金色世界香焰胜威光佛道场一切海众　　南无佛剎微尘数世界周匝围绕诸佛道场一切海众　　南无此上过十佛剎微尘数世界与金刚幢世界齐等摩尼树华世界无碍普现佛道场一切海众　　南无此上过三佛剎微尘数世界与娑婆世界齐等毗琉璃妙庄严世界法自在坚固慧佛道场一切海众　　南无於此世界种最上方梵音妙庄严世界莲华开敷光明王佛道场一切海众　　南无如是等不可说佛剎微尘数世界中诸佛道场一切海众
　　十方尽归命　　灭罪增净信　　愿生华藏海　　极乐净土中

　　第五化现莲华处香水海等十海

　　经云诸佛子彼金刚轮庄严底(至)名普现光明力。
　　愿共诸众生　　往生华藏海　　极乐净土中

　　○初能持剎种

　　南无彼金刚轮庄严底香水海外次化现莲华处香水海国土平正世界种中诸佛道场一切海众　　南无次摩尼光香水海徧法界无迷惑世界种中诸佛道场一切海众　　南无次众妙香日摩尼香水海普现十方世界种中诸佛道场一切海众　　南无次恒纳宝流香水海普行佛言音世界种中诸佛道场一切海众　　南无次无边深妙音香水海无边方差别世界种中诸佛道场一切海众　　南无次坚实积聚香水海无量处差别世界种中诸佛道场一切海众　　南无次清净梵音香水海普清净庄严世界种中诸佛道场一切海众　　南无次旃檀栏楯音声藏香水海逈出幢世界种中诸佛道场一切海众　　南无次有妙香宝王光庄严香水海普现光明力世界种中诸佛道场一切海众
　　十方尽归命　　灭罪增净信　　愿生华藏海　　极乐净土中

　　次饮酒忏悔

　　惟愿帝网无尽佛法僧宝。毗卢遮那如来。普贤文殊海会圣众。世出世神。慈悲本愿。放大光明。照於法会。证明护念。哀愍摄受。愿我及一切众生海。自从无始。直至今时。业海无尽。帝网重重。一切饮酒罪业。发露忏悔。
　　智度论云。不饮酒者。酒有三种。一者谷酒。二者果酒。三者药草酒。果酒者。葡萄阿梨咤树果。如是等种种。名为果酒。药草酒者。种种药草和合米麴甘蔗汁中。能变成酒。同蹄畜乳酒。一切乳热者。可中作酒。略说若乾若湿。若清若浊。如是等能令人心动放逸。是名为酒。一切不应饮。是名不饮酒。问曰。酒能破冷益身。令心欢喜。何以故不饮。答曰。益身甚少。所损甚多。是故不应饮。譬如美饮。其中杂毒。是何等毒。如佛语难提迦优婆塞。酒有三十五失。何等三十五失。一者。现世财物虚竭。何以故。人饮酒醉。心无节限。用费无度故。二者。众疾之门。三者。斗诤之本。四者。裸露无耻。五者。丑名恶声。人所不敬。六者。覆没智慧。七者。应所得物而不得。已所得物而散失。八者。伏匿之事。尽向人说。九者。种种事业废不成办。十者。醉为愁本。何以故。醉中多失。醒已惭愧忧愁。十一者。身力转少。十二者。身色损坏。十三者。不知敬父。十四者。不知敬母。十五者。不敬沙门。十六者。不敬婆罗门。十七者。不敬伯叔及尊长。何以故。醉闷恍惚。无所别故。十八者。不尊敬佛。十九者。不敬法。二十者。不敬僧。二十一者。朋党恶人。二十二者。疎远贤善。二十三者。作破戒人。二十四者。无惭无愧。二十五者。不守六情。二十六者。纵己放逸。二十七者。人所憎恶。不喜见之。二十八者。贵重亲属及诸知识所共摈弃。二十九者。行不善法。三十者。弃舍善法。三十一者。明人智士所不信用。何以故。酒放逸故。三十二者。远离涅盘。三十三者。种狂痴业因缘。三十四者。身坏命终。堕恶道泥犁中。三十五者。若得为人。所生之处。常当狂呆。如是等种种过失。是故不饮。如偈中说。
　　酒失觉知相　　身色浊而恶　　智心动而乱　　惭愧已被劫　　失念增瞋心　　失欢毁宗族　　如是虽名饮　　实为饮死毒　　不应瞋而瞋　　不应笑而笑　　不应哭而哭　　不应打而打　　不应语而语　　与狂人无异　　夺诸善功德　　知愧者不饮
　　妙法念处经云。佛告比丘。若复有人。欲求远离焚烧冤害。不饮诸酒。修施戒业。苾刍应知。酒失最上破坏善法。酒失最上能坏聪慧。酒失最上能坏安乐。酒失最上远离善友。酒失最上能生诸病。酒失最上破坏解脱。酒失最上冤家得便。酒失最上财物散坏。酒失最上增长非法。酒失最上远离珍宝。酒失最上乱说是非。酒失最上散乱转增。酒失最上能生贪忿。酒失最上无明增长。酒失最上忠实变诈。酒失最上显露隐密。酒失最上烦恼转增。酒失最上成就地狱。酒失最上焚烧善根。酒失最上毁坏三宝。酒失最上恶名流布。酒失最上醉变脓血。酒失最上香变臭秽。酒失最上增长三毒。比丘应知。酒能毁坏色无色业。酒能焚烧四果圣业。酒能增长[日/出/大/米]恶之业。酒能不信真实因果。酒能增长烦恼诸苦。酒能发起口四过非及怖畏事。酒能数起贡高欺诈。酒能毁谤善友知识。酒能恒处众苦忧恼。酒能增长一切诸非。酒堕有情黑暗之处。酒堕有情饿鬼傍生。酒能远离聪明智慧。酒能远离诸天神仙。酒能毁坏转佛法轮。酒能增长淫欲炽盛。酒能破坏清净梵行。酒能增长我慢放逸。酒似於风破坏世间。酒能坏乱长者之行。酒能忘失忍辱之心。酒能迷乱世间聪慧。酒能毁谤解脱之法。酒能远离诸佛净界。尔时世尊告比丘言。酒有如是种种过非。应当远离。比丘应知。饮酒之人但贪美味。不虑苦果。由此为因。堕於地狱。受种种苦。从地狱出。若生人中。愚昧贫乏。不信因果。毁谤正法。轻慢贤善。烦恼增多。淫欲炽盛。远离解脱。暴恶缠缚。纤毫之善而不修习。极恶之因恒时亲近。如是展转。轮回诸趣。无解脱时。乃至偈云。
　　众生饮酒痴迷醉　　爱味谁知痴索牵　　坠堕无常恶趣中　　是故勿饮无明酒　　轮回因触生痴见　　非法皆从贪爱生　　一切尘劳业海生　　是名如来大智说　　如知饮酒坏名色　　善恶无分譬目盲　　乃至身倒不觉知　　可喻木石人耻笑　　食酒无常多过失　　三十五失作乖违　　智者染着为大暗　　是故远离於饮酒(罪报忏悔)
　　夫酒者不惟彼法相三乘。法性一乘中皆不许饮酒。若据禅宗。永明禅师劝云。近嗟末法。不明佛意。诳说禅宗。惟学虚头。全无实行。步步行有。口口说空。自不责己。业力所牵。复教人拨无因果说。饮酒食肉不碍菩提。行盗行淫无妨般若。生遭王法。死堕阿鼻地狱。业尽复入畜生饿鬼。百千万劫无有出期。除非一念回光立即翻邪为正。若不自忏自悔自度自修。诸圣出来无救汝处。各诫自心。勉旃此过。又古德云。口诵禅歌。心无契悟。一世不能断诸妄想。虽了本心。若不止业。有何利益也。圆通帝师自劝云。嗟呼我辈逐利贪名。重身轻法。道力若苹萍逐水。世情如漆墨和胶。纵虑昏昏。焉论昼夜。追陪人事。不计时年。滥称道人。无惭无愧。是以龙牙慨叹云。临窗不觉寸阴移。火急修行早是迟。白日追陪人事过。园林那得道成时。言及於此追忆先曹。便觉无地安身。深思深思。勿嫌苦口。又依此观修仪者。清凉大师云。造解成观。即事即行。无违教理之规。暗蹈忘心之域。圭峰大师云。克志运心等彼太虚。避非推念亦至毫端。寂照帝师云。纵使了悟本心。佛所说轨则之中。如蚊泪虮脚许亦不应犯。又依密教内。前三本续中亦不许饮酒。是众失之根本。由斯诫慎而不饮。第四本续中虽说受用五药五肉饮酒。彼亦要藉摄受。金刚空行本续中。若离三种观佛时。具记句者。饮酒则彼亦成毒。彼之魔难多发生。乃至堕金刚地狱。三种观佛者。煮时造时淋时三时应作观佛。禅定临吃时。观酒之色香味。令增长色香味三天母已。方可应饮。如觅[口*栗]瓦巴大师。虽则饮酒吐出其乳。又为助禅定力。则於大象囊中。饮一皮囊。亦则无妨。若非助定力。如水滴许亦不应饮。以此观之。於放逸中。虚浪妄饮。岂可得也。诸僧俗等应诫慎之。罪报忏悔。
　　我等为无明所覆。不识饮酒罪因。今遇道场。方能觉知。归命毗卢遮那如来。及一切贤圣海众。烧香散华。饮酒罪业。发露忏悔。不敢覆藏。由此因缘。我及法界众生海。饮酒种种过失罪业。悉愿清净。

　　次忏悔灭罪印咒

　　唵萨栗末(二合)巴(引)巴眉悉普怛[口*捺]曷捺末日啰也莎曷(应诵三徧)
　　百劫积集罪　　一念悉荡除　　如火焚枯草　　灭尽无有余
　　我昔所造诸恶业　　皆由无始贪瞋痴　　从身语意之所生　　一切我今皆忏悔
　　忏悔已。至心归命礼本尊毗卢遮那佛。

　　○(白)众等听说经中无常偈

　　若行於放逸　　复染着境界　　彼以愚痴故　　常受於苦恼　　一切命皆失　　一切乐皆尽　　一切爱别离　　汝死时欲至　　死为第一恶　　到旷野大道　　更无如法归　　故应随顺法
　　　　唐　兰山云岩慈恩寺护法国师行沙门慧觉依经录
　　　　宋　苍山载光寺沙门普瑞补注
　　　　明　钦[袖-禾+(木-十+子)]忠义忠荩四川布政佛弟子木增订正
　　　　鸡山寂光寺沙门读彻参阅
　　　　天台习教观沙门正止治定

</div>
    <div class="pagination">
<a href="华严经海印道场忏仪_page19.html">上一页</a><span>...</span><a href="华严经海印道场忏仪_page15.html">15</a><a href="华严经海印道场忏仪_page16.html">16</a><a href="华严经海印道场忏仪_page17.html">17</a><a href="华严经海印道场忏仪_page18.html">18</a><a href="华严经海印道场忏仪_page19.html">19</a><span class="current-page">20</span><a href="华严经海印道场忏仪_page21.html">21</a><a href="华严经海印道场忏仪_page22.html">22</a><a href="华严经海印道场忏仪_page23.html">23</a><a href="华严经海印道场忏仪_page24.html">24</a><a href="华严经海印道场忏仪_page25.html">25</a><span>...</span><a href="华严经海印道场忏仪_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
