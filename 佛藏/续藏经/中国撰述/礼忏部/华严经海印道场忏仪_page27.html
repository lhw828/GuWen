<!DOCTYPE html>
<html>
<head>
    <meta charset="UTF-8">
    <title>华严经海印道场忏仪 - 第 27 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华严经海印道场忏仪 - 第 27 页/共 56 页</h1>
    <div class="content">
　　经云尔时智首菩萨(至)以一切声闻缘觉所不能动。
　　愿共诸众生　　往生华藏海　　极乐净土中
　　南无大方广佛华严经中华藏世界海十身无碍本尊毗卢遮那佛　　南无十身无碍毗卢遮那如来道场一切海众　　南无大方广佛华经中贤首品法门
　　十方尽归命　　灭罪增净信　　愿生华藏海　　极乐净土中

　　贤首品第十二

　　经云尔时文殊师利菩萨(至)我等一切悉皆随喜。
　　愿共诸众生　　往生华藏海　　极乐净土中
　　至心归命礼大方广佛华严经华藏世界海本尊毗卢遮那佛
　　十方尽归命　　灭罪增净信　　愿生华藏海　　极乐净土中

　　次谤法忏悔

　　惟愿帝网无尽佛法僧宝。毗卢遮那如来。普贤文殊海会圣众。世出世神。慈悲本愿。放大光明。照於法会。证盟护念。哀愍摄受。愿我及一切众生海。自从无始。直至今时。一切谤法罪业。发露忏悔。
　　大法炬经云。尔时放光如来告诸菩萨言。摩那婆若有众生。於佛世尊。甚深密智。最上胜智。最微妙智。乃至一句生毁谤者。是人当受无量恶报。若复有人发如是言。此非佛语。非如来教。转增诽谤。复於如是诸佛法中。既无信心。自诽谤已。更令无量无边众生。於佛如是大慧门中。乃至一句诽谤不信。多作障碍。乃至不听他人读诵。听受因口业故。造种种恶。必定当受无量恶报。摩那婆宁令是人一切不闻。不令彼闻起粗重谤。摩那婆宁使是人。以诸瓦石。填塞其口。满一百年。不令得造如是谤业。言此法门非如来说。摩那婆如是痴人。住邪慢心。诽谤经典。与余众生。为大障碍。摩那婆彼诸恶人。非但愚痴。作如是说。复住悭嫉。谤毁是经。我今云何令诸众生。於是法中。莫能成就。摩那婆宁使是人。啖食牛粪过。於无量百千亿岁。不令是人。为饮食故。诽谤是法。摩那婆宁使是人。卧於菅针棘刺之上。过千亿岁。不令是人。为床敷故。谤毁是法。摩那婆宁使是人。裸露形体。过千亿岁。不令是人为衣服故。谤毁是法。摩那婆彼诸恶人。诽谤佛法。现在恶业。我已说之。汝先问我未来世中。得何果报者。摩那婆是谤法人。所受果报。我不应说。所以者何。我若说是果报过者。或能更令无量无边诸众生等。闻是事已。复增诽谤。罪报忏悔。
　　尔时旃檀那菩萨。从座而起。整持威仪。褊袒右膊。右膝着地。合掌恭敬。白放光如来言。世尊我於今者在世尊前。为如是等诸恶众生。诚心悔过。以彼谤法诸恶众生。於此陀罗尼门。乃至一句生诽谤心。若已诽谤。及欲诽谤。破坏呵毁。乃至与一众生。於一句中。而作障碍。故世尊我今。为彼诸恶众生。乃至无量无边诸世界中。亦多如是诸恶众生。受行颠倒。诽谤正法。我为彼故。今於佛前。诚心忏悔。世尊为彼众生。无救护故。无眼目故。无智慧故。具恶口故。我今为彼至诚悔过。世尊若复有人在世尊前。如是悔者。彼为是中得何善根。获何功德。尔时放光如来。告旃檀那菩萨言。善哉善哉。摩那婆汝能如是方便熏心。请问如来。若善男子。为彼破法诸恶众生。诚心悔过。当得无量大功德聚。摩那婆是功德聚。难可称量。今以譬喻。少分开演。令是众生。发欢喜心。摩那婆如此东方所有世界。其中众生。一切尽为摩诃施主。如是南西北方四维上下。周徧十方。所有众生。一切悉为摩诃施主。经於无量无边不可说不可称诸大劫数。常行布施。所谓金银众宝衣服饮食汤药房舍。种种众具。还以无量无边众生。皆集一处。为受施者。摩那婆於意云何。是福聚可为大否。旃檀那言。世尊是福德聚。真实宽大。何以故。世尊若有一人。於无量劫行施功德。尚不得徧。何况无量众生。经无数劫行檀福聚。而可测量其分限也。佛言。如是如是。摩那婆。彼等无量众生。无量劫数。无量行施。无量福聚。虽不可知。然犹不如。善男子善女人。於前一切谤法众中。但为一人。诚心忏悔。所生善根。所获功德。无量无边不可称比。况为无量众生。诚心忏悔也。复次摩那婆。置此世界所有谤法恶众生等。假使十方无量无边诸世界中。所有诽谤正法众生。摩那婆如是十方世界谤法众中。但为一人。至心悔过。所得福聚。及所生善根。尚不可限。何况普为十方众生。诚心悔也。如是福聚善根。住持摄受。增长诸功德聚。不可计算。不可称量。不可思议。如是功德。谁能信者。唯有不退菩萨摩诃萨。少能信耳。时旃檀那。复白佛言。彼善男子如是行时。欲求何等。佛言。旃檀那彼善男子。为菩提故。荷是重担。愍彼众生。至心忏悔。缘此善根。复能庄严诸佛国土。终得如是自在受用。罪报忏悔。
　　又谤法者。智度论云。略有二种。一者於方广佛经言非佛说。二者不称真理。大涅盘经云。有四种重罪。一诽谤方广经。二犯四重戒。三造五逆罪。四诽谤圣人。若有触犯时。堕阿鼻地狱。大般若经云。谤法罪愆。徧历十方阿鼻地狱。复来此界。劫尽更生。受苦无穷。如经广说。法华经中。亦广说谤法罪报。一切有情中。或自毁谤。或教他谤。或赞谤法。或随喜谤法。皆为重罪。
　　我等为无明所覆。不识谤法罪因。今遇道场。方能觉知。归命毗卢遮那如来。及一切贤圣海众。烧香散华。一切谤法罪业。发露忏悔。不敢覆藏。由此因缘。我及法界众生海。谤法罪报。愿皆消灭。

　　次忏悔灭罪印咒

　　唵萨栗末(二合)巴(引)巴眉悉普怛[口*捺]曷捺末日啰也莎曷(应诵三徧)
　　百劫积集罪　　一念悉荡除　　如火焚枯草　　灭尽无有余
　　我昔所造诸恶业　　皆由无始贪瞋痴　　从身语意之所生　　一切我今皆忏悔
　　忏悔已。至心归命礼本尊毗卢遮那佛。

　　○(白)众等听说经中无常偈

　　诸王得自在　　势力无等双　　一切皆迁变　　寿命亦如是　　众苦轮无际　　流转无休息　　三界皆无常　　诸有悉无乐　　有道本性相　　一切皆空无

　　大方广佛华严经十重行愿常徧礼忏仪卷第十九

　　　　唐　兰山云岩慈恩寺护法国师一行沙门慧觉依经录
　　　　宋　苍山载光寺沙门普瑞补注
　　　　明　钦[袖-禾+(木-十+子)]忠义忠荩四川布政佛弟子木增订正
　　　　鸡山寂光寺沙门读彻参阅
　　　　天台习教观沙门正止治定

　　第二十晌
　　第三忉利天宫会修因契果生解分

　　一切恭敬敬礼无尽三宝。
　　是诸众等人各胡跪。严持香华。如法供养。愿此供海云徧满十方界。不思议香云。不思议华云。不思议鬘云。不思议宝盖云。不思议宝幢云。不思议宝旛。云不思议妙宝庄严具云。不思议大摩尼宝云。不思议宝璎珞云。以如是等诸供养具。常作供养。帝网重重。诸佛菩萨贤圣海众。受此供养云。以为光明台。广於无边界。无量无尽。愿作佛事。
　　供养已。一切恭敬。

　　次奉施宝错

　　宝珠自性广大海　　七宝山等最殊胜　　出兴如斯供养云　　诸佛等处我奉献
　　唵萨[口*栗]末怛达遏怛啰得捺布拶铭遏萨摩[口*能]啰悉癹啰捺萨麻英吽
　　宝错经云。有一总持。名无量种咒。皆能成就具大功能。总持曰。
　　唵悉麻啰悉麻啰眉麻捺悉葛啰麻曷令[口*(椔-田+夕)]斡吽

　　次大慧施印咒

　　唵捺麻(紧)萨[口*栗]末(二合)怛达(引)遏怛哑斡浪鸡碇三末(重)啰三末(重)啰吽

　　梵音赞佛

　　一身能示现　　种种无量事　　无心无境界　　普应一切众　　一音中具演　　一切诸言音　　众生语言法　　随类皆能作　　其心常寂灭　　清净如虚空　　而普庄严剎　　示现一切众

　　直言赞佛

　　譬如虚空徧十方　　若色非色有非有　　三世众生身国土　　如是普现无边际　　诸佛真身亦如是　　一切法界无不徧　　不可得见不可取　　为化众生而现形　　譬如虚空不可取　　普使众生造重业　　不念我今何所作　　云何我作为谁作　　诸佛身业亦如是　　普使众生修善法　　如来未曾有分别　　我今於彼种种作
　　南无大方广佛华严经中华藏世界海十身无碍本尊毗卢遮那佛　　南无大慈大悲五百誓愿五浊救苦释迦牟尼佛　　南无东方满月世界十二上愿五浊救苦药师琉璃光王佛　　南无西方极乐世界四十八愿五浊救苦阿弥陀佛　　南无十方三世尽虚空界微尘剎土中大方广佛华严经圆满教海　　南无大方广佛华严经中主於行愿真理普贤菩萨摩诃萨　　南无大方广佛华严经中主於信解证智文殊师利菩萨摩诃萨　　南无大慈大悲五浊救苦千手千眼观世音菩萨摩诃萨　　南无大愿弘深五浊救苦出无佛世安慰人心常住琰魔罗界地藏王菩萨摩诃萨　　南无十方三世尽虚空界微尘剎土中十信菩萨十住菩萨十行菩萨十回向菩萨十地菩萨等觉菩萨徧法界剎海微尘数菩萨一切海众　　南无大方广佛华严经末会中修证五相处五十五圣者　　南无大方广佛华严经末会中圆器上根百城求法一生之内菩萨行圆为末世顿门修证轨范善财菩萨摩诃萨　　南无十方三世尽虚空界微尘剎土中法身色身形相舍利宝塔寺宇一切佛事又於法藏及讲法处菩萨贤圣一切海众　　南无大愿掼甲求生净土末浊夏国护持正法护法国师　　至心归命礼大方广佛华严经华藏世界海本尊毗卢遮那佛　　南无十身无碍毗卢遮那如来道场一切海众　　南无大方广佛华严经中升须弥山顶品法门
　　十方尽归命　　灭罪增净信　　愿生华藏海　　极乐净土中

　　升须弥山顶品第十三

　　经云尔时如来威神力故(至)十方世界悉亦如是。

　　次法界十如来

　　南无迦叶如来　　南无拘那含牟尼如来　　南无迦罗鸠驮如来　　南无毗舍浮如来　　南无尸弃如来　　南无毗婆尸如来　　南无弗沙如来　　南无提舍如来　　南无波头摩如来　　南无然灯如来　　至心归命礼大方广佛华严经华藏世界海本尊毗卢遮那佛　　南无十身无碍毗卢遮那如来道场一切海众　　南无大方广佛华严经中须弥山顶偈赞品法门
　　十方尽归命　　灭罪增净信　　愿生华藏海　　极乐净土中

　　须弥顶上偈赞品第十四

　　经云尔时佛神力故(至)无数亿劫中说亦不能尽。
　　愿共诸众生　　往生华藏海　　极乐净土中

　　次法界须弥十慧菩萨本界佛

　　南无东方百佛剎微尘数国土外因陀罗华世界殊特月佛法慧菩萨佛剎微尘数道场一切海众　　南无南方百佛剎微尘数国土外波头摩华世界无尽月佛一切慧菩萨佛剎微尘数道场一切海众　　南无西方百佛剎微尘数国土外宝华世界不动月佛胜慧菩萨佛剎微虚数道场一切海众　　南无北方百佛剎微尘数国土外优钵罗华世界风月佛功德慧菩萨佛剎微尘数道场一切海众　　南无东北方百佛剎微尘数国土外金刚华世界水月佛精进慧菩萨佛剎微尘数道场一切海众　　南无东南方百佛剎微尘数国土外妙香华世界解脱月佛善慧菩萨佛剎微尘数道场一切海众　　南无西南方百佛剎微尘数国土外悦意华世界无上月佛智慧菩萨佛剎微尘数道场一切海众　　南无西北方百佛剎微尘数国土外阿卢那华世界星宿月佛真实慧菩萨佛剎微尘数道场一切海众　　南无下方百佛剎微尘数国土外那罗陀华世界清净月佛无上慧菩萨佛剎微尘数道场一切海众　　南无上方百佛剎微尘数国土外虚空华世界明了月佛坚固慧菩萨佛剎微尘数道场一切海众　　至心归命礼大方广佛华严经华藏世界海本尊毗卢遮那佛　　南无十身无碍毗卢遮那如来道场一切海众　　南无大方广佛华严经中十住品法门
　　十方尽归命　　灭罪增净信　　愿生华藏海　　极乐净土中

　　十住品第十五

　　经云尔时法慧菩萨(至)此三昧力法如是故。
　　愿共诸众生　　往生华藏海　　极乐净土中

　　次加持佛

　　南无如是等不可说不可说极微尘数佛剎微尘数剎同名法慧一切诸佛
　　十方尽归命　　灭罪增净信　　愿生华藏海　　极乐净土中

　　次因该果海十住法门

　　经云是时诸佛各伸右手(至)一切世界悉亦如是。
</div>
    <div class="pagination">
<a href="华严经海印道场忏仪_page26.html">上一页</a><span>...</span><a href="华严经海印道场忏仪_page22.html">22</a><a href="华严经海印道场忏仪_page23.html">23</a><a href="华严经海印道场忏仪_page24.html">24</a><a href="华严经海印道场忏仪_page25.html">25</a><a href="华严经海印道场忏仪_page26.html">26</a><span class="current-page">27</span><a href="华严经海印道场忏仪_page28.html">28</a><a href="华严经海印道场忏仪_page29.html">29</a><a href="华严经海印道场忏仪_page30.html">30</a><a href="华严经海印道场忏仪_page31.html">31</a><a href="华严经海印道场忏仪_page32.html">32</a><span>...</span><a href="华严经海印道场忏仪_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
