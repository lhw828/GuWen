<!DOCTYPE html>
<html>
<head>
    <meta charset="UTF-8">
    <title>达摩宝传 - 第 6 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>达摩宝传 - 第 6 页/共 10 页</h1>
    <div class="content">　　开口神气散静思除自暗
　　光曰。哪里是无缝塔。祖曰。
　　自己真宝在当人何须用巧向外寻
　　内中有个舍利子不分昼夜放光明
　　无毛狮子彻天飞哈蟆树上披毛衣
　　死的托著活的走蚊虫衔起秤砣回
　　光曰。何是三心三会。祖曰。眼是过去心。燃灯佛。莲池会。耳是现在心。释迦佛。灵山会。鼻是未来心。弥勒佛。安养会。光曰。如何是三千大千世界。祖曰。过去佛。管天下红粉世界。现在佛。管天下婆娑世界。未来佛。管天下清淡世界。
　　偈曰
　　铜铁之儿几春秋无穷无尽何时休
　　一声吼海惊天地震破乾坤四部州
　　光曰。何为四字经。六字经。祖曰。昔有文殊菩萨。问世尊云。有修行弟子。妙用精诚或四字是真。六字是真。世尊曰。四字六字。不过是引诱之门。初会四字引诱公卿。二会六字。引诱贤人。三会十字。普度众生。无极太极皇极三名。经阐五千四十八。佛开八万四千门。因及三灾阐教化。引度不离有字经。经中说透生死路。拜求一字不二门。无字真经超圣贤。后有偈语听分明。
　　偈曰
　　真经不与纸经同纸上寻经枉用工
　　有人参透其中意安在巍巍不动中
　　又云
　　人人有卷无字经不用纸笔墨写成。
　　展开原来无一字昼夜四时放光明。
　　又云
　　幻身虽小配周天说与知音仔细参
　　三藏归来十二部尽在人身内外安
　　头顶著金刚经谁人知信脚踏著般若经哪个知闻
　　眼观著观音经不离方寸耳听著雷音经歌韵如琴
　　鼻闻著弥陀经出玄入牝舌舔著法华经呼吸育清
　　心默著多心经是为纲领意守著清静经前降后升
　　左肝家青龙经木母守定右肺腑白虎经金公看承
　　北极经能镇水存之于肾脾中宫黄庭经中央戊己
　　唐三藏过西天辛苦不尽九九灾八一难死中得生
　　悟空心沙僧命唐僧是性白马意八戒精配合五行
　　五千四成一藏十四年正行十万八千里始到雷音
　　先发下无字经有字后更十二部真妙品尽在人身
　　尘世人迷昧深全然未醒再不穷真经道了死超生
　　有僧道执诸经敲打唱韵痴心想度鬼魂全无虔诚
　　吃五荤与三厌荤口读咏假求拜烧文书渺视佛门
　　佛先与主亡魂加罪三等又要与假僧道记过十分
　　到头来一个个三途受困因武帝兴佛教大道不明
　　只求其与空门谋食路径哪晓得乱了法误了后生
　　嘱弟子既惺悟真假路径无字经超自己并度宗亲
　　掌教佛流传与廿八佛性到东土找原人接续道根
　　时指望皇胎儿去旁从正求明师传真诀了死超生
　　老祖示毕而去。神光拜谢洪恩。礼毕而吟曰。
　　先天无为大道成佛妙用机关超生了死非等闲得旨岂能轻贱
　　我为生死性命卸下左膀得传熊耳山间苦琢研始得了明灵源
　　感师层层指破放出天大海宽收来芥子一毫端真是一以贯万
　　切嘱后辈佛侣黄金万两莫传苦海众生有诚虔除妄皈真指岸
　　一见六道轮回不忍脱骨如山欲将天机尽漏穿又恐难逃天鉴
　　只得半明半暗泄与后世人参求师指点这玄关永证极乐宫院
　　佛法分明说不尽一卷心经字字真
　　有字原从无字出唤醒南柯梦里人
　　大海波中一盏灯无人剔起不分明
　　若遇明师亲指点里头照见外头人
　　大海波中立起桅我佛彼岸等几回
　　三还九转来度你有缘得遇证太微
　　达人知命要思乡摩著正根即去旁
　　神仙人人均有分光明大路透西方
　　
　　
　　达摩宝传下卷
　　偈曰
　　达摩通玄实妙哉摩著三教一气来
　　宗派先天廿八祖横正法船为原开
　　尔是达摩老祖度过神光。说法已毕。悯世心切。云游古刹。涵养真性。忽遇一道人。道号宗横。见得老祖寂然不动。遂自矜夸而言曰。道高龙虎伏。德重鬼神钦。若是空自满。必非世外人。老祖听毕。亦昂然不动。宗横又曰。出家之人。应该要操琴弄调。水忏上有言。围棋非是出家之人勾当。楞严经有言。笛笙箜篌琵琶钟鼓。虽有妙意。还须妙指。我今喝他一声。看他是真和尚是假和尚。老祖答曰。你真全真。你假全假。宗横复问。和尚从哪里来的。老祖应道。我自真空寺来的。那宗横不明老祖之言。老祖暗想他不是真全夫子。我言他必恶之。我必善之。他若善之。我亦善之。我且说个小的。从头去问他。他若认得我。再作道理。老祖向前致恭问道。先生稽首了。宗横又问道。和尚到底从哪里来的。老祖答曰。来处来兮来处来。横曰。定有一个著脚安身之所。祖曰。要问我出身之处。得恩深处便为家。宗横曰。定有住脚处所。从哪里起身。到我这里。祖曰。我乃是云游之僧。哪有定准。随口应曰。
　　东来西去无忧愁云游天下四部州
　　要问我身归何处常在双林寂灭修
　　老祖说罢。宗横不知老祖偈语。又问姓甚名谁。祖曰。老身姓性。名王。字空明。横言百家姓。我曾读过。上面并无姓性的。祖曰。你只知百家姓就不知自家姓。我想当初开天辟地之时。先有一点真性。男女俱不可少。这点真性。人人俱有。个个不无。蠢动含灵。皆有佛性。我今投在五行之中。面貌不同。言语各别。故此你张我李。各分姓名。你今何不认真。反求认假。横不解其意。复又问曰。和尚你今与我实实说明。你的来踪去迹。祖曰。你定要追我道乎。我道末后一著。横曰。上山须到顶。下海须到底。自然要问你水穷山尽的一个著落处。我便休息。祖曰。也罢。我不免将我来意凡事报与你知。吾乃泗水国中人氏。特来这里访道修行。横曰。有多少路程到此。祖曰。十万八千里。横曰。要多少日期方可到此。祖曰。只消一个时辰就到。横曰。如何这等行得快。祖曰。我还嫌到得迟。我那泗水国中。有一达摩祖师。半个时辰。就行十万八千里路程。横曰。你到这里。有何贵干。祖曰。久闻东土无人体道。我来传道教化修行。又谁知道有这等明眼高师在此。横曰。你有甚么道。如何修法。敢来此处传道。祖曰。我云游湖海。有何修法。横曰。既无修法。将何传法。老祖曰。
　　闲时守清净倦时就去眠
　　饥时一碗饭渴时一瓶泉
　　由他佛自佛任他仙自仙
　　滔滔风波起艄公不开船
　　祖将大道玄机奥理。说与宗横。不能惺悟。祖曰。我到这里年半光景。并无一人拜我为师。横曰。哪个拜你一窍不通的为师。祖曰。怕你才是一窍不通。你若通得一窍。不难超生了死。定然证佛成真。磺曰。我不与你讲。你各自去罢。祖曰。来时只有一条正路。去时便有千万门户。叫我如何去得。如今望你看顾。强似千载修行了。横曰。我与你若是一家。看顾你又有何难。奈你是释。我又是道。如何好与你道。祖曰。先天之时。儒释道原是一家。如今之人妄分三教。有个各别之理。横曰。若要我救你。或是你拜我为师才好。究竟几句言语。老祖思想一会。我若不拜他为师。恐难引他进步。我若拜他为师。只是他罪过太重了。也罢。正是急水船扦岸。船到好撑篙。祖便上前告道。师傅云游到此。缺少香烛。不能全礼。弟子就撮土为香。拜你为师。横曰。说得是好。祖曰。师傅请在上坐。受徒弟几拜。横乃妄自称尊。就坐在蒲团上面。端然不动。受祖九拜。八部天龙便生嗔怒。老祖暗想。乃作偈曰。
　　君子暂贫还有礼小人乍富便欺心
　　八部天龙空中怒传道祖师拜来人
　　得人便宜休欢喜远在来生近在身
　　罢贬九玄并七祖历代先亡堕幽冥
　　老祖双膝跪下。宗横便叫徒弟起来。我今且收你罢。祖曰。弟子要问师傅求些佛法道理。要等开示明白。弟子方才起来。横曰。本要不救你。但只是不看僧面看佛面。你今皈依。论我所入的本是道门。所修者道祖之道。所体者道祖之理。要遵三清五行。方为正理。念你削发为僧。我今传你三皈五戒。不可忘师真传实授。祖曰。岂敢不遵。我必要承授三皈五戒。不敢忘师真传实授。横曰。你先受三皈。后受五戒。皈依佛。不堕地狱。皈依法。不堕饿鬼。皈依僧。不堕轮回。传得你功满三干。果盈八百。横曰。徒弟起来。祖曰。弟子起来不得。横曰。如何起来不得。祖曰。未曾与弟子开示明白。故此起来不得。横曰。我时才与你开示明白。如何不明白耶。
　　祖曰。弟子那泗水国中。也有皈依三宝的。你这里皈依。却与我那里音同字不同。横曰。你那里如何样皈依三宝。
　　祖曰。师傅请坐。待弟子细说一遍。我那里皈依佛者。要定三心扫开六欲。常清常净。不乱真性。便是皈依佛也。
　　横曰。又如何是皈依法。祖曰。非礼莫言。非礼莫行。身无意外之行。口无矫诬之言。言可法。行可则。合乎至理。不遭王法。是名皈依法也。
　　横曰。又如何是皈依僧。祖曰。一身清净超出三界。要知法身。在哪里安身立命。投在娘胎又在哪里安身立命。生从何来。死从何去。识得生门死户之路。明透清净法身之处。常在不灭。便就是皈依僧也。
　　时时悟彻单传。刻刻心印真窍。自虚无穴里。运动清气。上鹊桥。下重楼。由绛宫。过丹房转方寸而入尾闾关。关通夹脊。脊透玉枕。枕透通天。天落七宝。宝入宝藏。藏穿铁鼓。鼓透须弥。弥透山林。林透灵山。山外八卦。就到坎离之中。八万四千无缝锁。只有一把钥匙开。开通虚无玄关窍。管教平步上天台。
　　宗横暗想一会。我当初说他一窍不通。谁知他五脏内都装些真宝贝。晓得这等道理。这样清高明见之人。无所不知。无所不晓。我才有眼无珠。枉受他人之拜。暗暗思想。如今悔之晚矣。
　　横又勉强叫声徒弟起来。祖曰。弟子起来不得。横曰。如何起来不得。祖曰。弟子讨师傅传授。慈悲开示与我。我有一桩事。要讨个明白。横曰。你要讨哪一桩事。祖曰。但不知师傅这里有几个天。横曰。混元一气。只有一个天。祖曰。我那里人人各有一个天。就是孩童男女诸人。俱有一个天。横曰。我本无天。祖曰。因为师傅无天。不合天理。岂能修道了道乎。
　　横曰。你既有天理。说来我听。祖曰。师傅请坐。待弟子一一说明。古言佛师不可轻泄。禅机岂肯乱传。我今指你一炷清香。听我从头一一说来。天为一大天。人为一小天。天有八万四千星宿。人有八万四千毫毛孔窍。天有三百六十日计一年。人有三百六十骨节即一周天。天有二十四气。按阴阳十二个月。人有大肠二十四折。按阴阳本命。天有一十八度。配人有小肠十八折。按十八重地狱。天有十二元。人有咽喉十二条。按一年十二个月。是名重楼。天有五斗六星。人有五脏六腑。天有金木水火土。按五方。人有大肠小肠膀胱胆肾此五者。名为五侯。天有东斗至西斗。八万四千由旬。南斗至北斗。十万九千五百由旬。人有丹田。左为精海。右为气海。尾闾关为血海。天潮血为骨髓海。此名为四海。东海至西海。八万四千穴门。南海至北海。十万九千五百穴门。天有天河。接黄河。应上昆仑山顶清换水道。昼夜十二时。运转三十六度。按七十二火候。人有天根接地根。天河接银河。每一月转运三十六度。天有太阳太阴二神。人有精气二神。天有日月。人有二目。左为日右为月。天之太阴太阳。光照天下。一日一夜。行一万三干五百度。少行一度。就是阴阳颠倒。人之太阳太阴。普照一身。一日一夜。亦行一万三千五百息。少行一息就是三灾八难。当日师傅既有诸经宝。岂不解雷祖经有云。身中九灵。何不诏之。当时宗横听罢。心欢意畅。顿首无言。低头便拜老祖二九一十八拜。口吟偈曰。
　　二九拜师十八拜口称赦罪珠泪淋
　　我今误入旁门道眼大无珠不识人
　　原来师是真罗汉不知因甚落红尘
　　愿求明师超三界道转释门出苦沦
　　老祖曰。当初我拜你为师。如今你拜我为师。怎敢大胆叫你徒弟。横曰。祈求开赦。愿为门下。我虽入道。未得真传。今闻妙神法语。茅塞初开。到望师父赦拔恕罪。弟子有眼无珠。不识师父降临凡世。故此冒犯之罪。老祖曰。先前我拜你为师之时。问你三桩事。如今你拜我为师。我又要问你三桩事。你今修道。要修哪一样法。横答曰。弟子要修一身之法。祖曰。你修一身之法。当日你母亲怀你在腹中十个月。生你三百六十骨节。先生哪一块起首。横曰。我母亲怀我之时。弟子端然正坐。住一间现成房子不识不知。哪里知道这些奇事。祖曰。你又说修一身之法及至问你。你又不知。我今说明与你。你可牢记在心。
　　你母亲生你是男。先生你南天门一块。所以男便为天。生你脑顶之时。抽母脑盖之神。所以母顶痛二个月。你可知道此情否。若生你是女。先生脚底涌泉之穴。所以女就为地。生你涌泉之候。抽母腿肚之脉。所以膝痛九十天。你亦可知道么。横曰。弟子更不知也。
　　祖曰。我再问一桩事。你母怀你。在腹中时。你可知道有性无性。横曰。千层皮裹。如何晓得得。祖曰。为人哪有于层皮。不过一层肉耳。但凡人在母腹时候。娘的总管。对著儿的囟门。娘的脐轮。对著儿的脐轮。带在儿口中。抽吸母之血脉。若是男。在母的左腰梁上。是女在母的右腰梁上。每一日娘的脐轮带在儿口中衔住。抽母亲的血脉。是为脐乳。候至瓜熟蒂落。方才降生。我今明指破。古来无痛不生。无痛不死。母亲生你之时。在脐轮之上一寸三分。痛如刀割。生你下来。你今死在哪里。在脐轮之下。一寸三分。痛如螃蟹落汤锅一般。便死也。母亲生你。端正临盆。坐草之时。又要母亲的本钱。那时母亲用下醍醐灌顶之功。连运三口气。与孩儿作根本。有一口气。灌在孩儿囟门之内。孩儿即刻坠地。母亲的本钱。分一半与孩儿。留一半养自身。母亲将三口元气。尽皆交付与孩儿。其母便死其儿便生。此乃子脱娘之身命也。即是分作两分与孩儿为多宝佛塔。娘本释迦佛是也。你在母腹之中。有三元不足天元地元人元。天元不足。囟门不开。这点灵光难进。地元不足。膝盖未生。恐怕就跳出红尘之地。人元不足。口齿不生。恐怕就嚼餐众生之肉。生你落地时。微微一阵清风。送进灵光之性。投于儿窍。名为性投命。才为安身之地。此时就叫滚芥投针。这点灵光若投得著婴儿就哭。若投不著名为坐不收。母亲空费辛苦一场。
　　老祖说罢。宗横盈面吊泪说道。弟子枉费一场修行。今日方知生死门户。却原来我先前所说的都是别人说现成的。所以七长八短。总不方圆。祖曰。弟子你般般都会件件皆通。我且问你。但不知人死先从哪里死。
　　横曰。弟子懵懂。如何能知。祖曰。如今谛听与汝指示明白。大凡人死先由涌泉干冷。如同冰霜。痛如刀割。方为断根。脚底涌泉为地根。若地根断了。接连天根一断。这点灵光。安作不牢。此时透上双林树。现出金针明亮直趋昆仑山顶。生从南极而来。死从北极而去。你们虽是修行。生死不能明白。今又问你母亲怀你十个月抽丁拔髓。从哪里抽起来。害一百单八难。又从哪里害起来你可会通否。横曰。弟子愚昧。焉能会通。老祖叫道。你入跟前跪下。把根由情趣从头解说。你今修行。图名挂号。未究实理。哪明其情。只徒穿黄衣拿素珠。东来西去。哄弄迷人。口说修心不修。贪财爱宝。盈门混过。虚名假利。有甚道味。予将胎骨经从头细说明。自然有定见。牢牢记在心。
　　我今日把生身情由细论本娘亲十月胎苦中育成
　　一年中四季天娘身惨甚养胞胎温火候渐渐功盈
　　一个月长媒胎草头露影不见踪不见迹无名无形
　　二个月长胚胎阴阳交应你娘亲上牙床如醉如昏
　　睡牙床懒翻身四体捆紧起身来难行步头重脚轻
　　三个月长灵胎身长六寸你的娘怀著你如病来侵
　　长一骨挽一骨抽丁拔髓热烹心想冷汤即刻到唇
　　茶不思饭不想朝日昏闷行不安坐不宁如病缠身
　　四个月长灵胎四肢已定先生脚后生手秋夏冬春
</div>
    <div class="pagination">
<a href="达摩宝传_page5.html">上一页</a><a href="达摩宝传.html">1</a><a href="达摩宝传_page2.html">2</a><a href="达摩宝传_page3.html">3</a><a href="达摩宝传_page4.html">4</a><a href="达摩宝传_page5.html">5</a><span class="current-page">6</span><a href="达摩宝传_page7.html">7</a><a href="达摩宝传_page8.html">8</a><a href="达摩宝传_page9.html">9</a><a href="达摩宝传_page10.html">10</a><a href="达摩宝传_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
