<!DOCTYPE html>
<html>
<head>
    <meta charset="UTF-8">
    <title>达摩宝传 - 第 3 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>达摩宝传 - 第 3 页/共 10 页</h1>
    <div class="content">　　流者周流也。云游天涯。朝山礼像。募化十方。修寺建塔。医卜星相。算数推测。善知过去未来。吉凶祸福响验如神。九流三教。诸子百家。口头三昧。一切流道。俱不能超生了死。皆非正也。
　　动者行动也。凡习八段景。及搬运吐纳。擦拳抚掌。晒背反睛。餐雾服气。采药炼丹。服乳咽精。站立坐跑。运气之功。一切有作有为。有像有形之道。不能超生了死。皆非正也。
　　静者寂静也。凡隐庵入洞。静坐观空。数息止念。辟谷炼形。有守泥丸。守尾闾守谷道。守脐轮。有眼观鼻。鼻观心。以血心作黄庭。以肝肺为龙虎。以心肾作坎离。有守两乳之中。有修性不修命。有修命不修性。一切阳寡阴孤。盲修瞎炼之道。俱不能超生了死。皆非正也。
　　更有冤深孽重之辈。虽入大道。不知天命。毫不低心。稍得一线之功。自以为能。就要称师作祖。分门别户。欺世哄人。罪莫大也。怎能超升。更非正也。子其勉之。依愿而行。
　　神光曰。左道旁门误人生死。罪重恶极。弟子知过必改。不敢妄行。伏望师尊将入道路径。下手工程。如何起头落脚。求祈指示分明。
　　老祖曰。入道路。遵皈守戒。下手工。真空立关。起头一三五。落脚九转丹。
　　神光曰。三教合一否。老祖曰。三教无二。众生有分。要明三教合一理。当体一三五数行。神光曰。何为一三五数。
　　老祖曰。一者理也。三教合一。即人身中之万殊归根为一窍。故道有抱元守一。佛有万法归一。儒有执中贯一。同此道也。天一生水。属坎。真阳陷中。不得返本。明得一窍。运离汞以灌溉。使坎铅而上升。水火既济还先天。必收一身之元气归于一性之中。结成一粒粟米工夫。要一心不二。切忌杂念以耗散。
　　三者。三家也。一性分三。即人身中之精气神。为三宝。故道有三清。佛有三皈。儒有三纲。同此道也。天三生木。属震。真阳藏下。不得返本。明得一窍。呼西舍郎以鼓舞。使东家女儿欢会。金木合并还先天。必收三家之真宝。归于一性之中。炼成三花聚顶工夫。要三皈清净。切忌三厌以秽散。
　　五者。五元也。即人身之心肝脾肺肾。为五脏。故道有五行。释有五戒。儒有五常。同此道也。天五生土。是中央戊己。散于上下。不得归位。明得一窍。调运呼吸。以移戊就己。使戊己二土。结成刀圭。返还先天。必收五脏之精华。归于一性之中。炼成五气朝元工夫。要五戒精严。切忌五荤以冲散。
　　神光问曰。何为五荤。
　　老祖歌曰。
　　这五荤草将军气味凶险就是这葱蒜韭薤同众烟
　　烟伤肺把金气被他冲散韭伤肝把木气被他耗完
　　葱伤肾把水气被他外赶蒜伤心把火气被他灭烟
　　薤伤脾把土气被他困倦此五气受了伤如何结丹
　　修行人戒五荤才是正传精五戒才炼得五气朝元
　　神光曰。五戒之理。弟子浅知。不得精详。祈师剖明与弟子知之。老祖歌曰。
　　戒杀生原来是仁德为本体上天好生德戒杀放生
　　人生寅于东土沉埋久困人转畜畜转人死死生生
　　历劫内多迷昧造过太甚人吃畜畜吃人好不伤情
　　人得道要回西超生乐境冤未报难道说罢了不成
　　必须要放生命孽债消尽若不然只恐怕冤孽缠身
　　不戒杀损天良孽债更甚佛虽慈那冤孽怎肯依行
　　孽迷窍起退志把道不信失却了好缘法万劫难寻
　　这劫运从何起仔细评论天生物他岂有所杀之情
　　皆因为世上人凶恶顽梗毒鱼虾伤禽兽造孽非轻
　　上皇爷按律定降下劫运敕魔王四部洲齐起蜂群
　　你杀他他杀你解此劫运修行人不惜命罪加十分
　　儒忠恕佛慈悲道祖感应此六字心在下推己及人
　　体天心推人心以及物性既成己又成人岂可看轻
　　折草木伤气血都有罪定何况于贪口腹害命杀生
　　杀生戒理多端难以尽论再将那偷盗戒指示分明
　　戒偷盗原来是义气为甚切莫要存偏见刻薄居心
　　男志外女志内虽是本等守己业不妄求可算志人
　　干与坤总要学端端正正勿妄贪勿妄取廉洁要清
　　一根草一文钱各有受分一缕丝一条线岂无主人
　　或做买或做卖存心公正哄人财不长久自遭罪名
　　哪怕他金和银堆满地境常近身常临眼毫不动心
　　纵该取毫不苟并不蒙混若妄取伤了义背了圣人
　　入佛门修大道皈清戒净怎比那小人辈一概胡行
　　尘世上闹轰轰无数人等没一个不贪财不敛金银
　　瞑著目细思想上中下等概入迷齐盘算无有知音
　　莫说是做贼人天良丧尽不做贼还不是想弄钱银
　　莫说是俗人们利心太甚修行人亦还有见利生心
　　这财字可算得迷魂大阵从今后严守戒跳出迷津
　　修行人二六时勤把功运毫不贪毫不染涵养性真
　　功成时遍身宝受用不尽吃圣饭穿圣衣快乐长春
　　戒邪淫原来是礼节为本切不可无禁止欲念时生
　　男官贞女官洁猿马拴稳须将那廉耻儿心窝常存
　　心问口口问心自严自慎毫不敢思凡情斩绝除根
　　天地间惟禽兽雌雄乱混不顾羞不顾耻丑不堪闻
　　人为那万物首廉节要紧若乱伦虽是人不如兽禽
　　柳下惠怀不乱天良独慎鲁男子闭门户不睹美情
　　进大道皆都是仙缘有分老母的皇胎子九六原人
　　自寅会投东土六万年正张为男李为女转变不停
　　三期至开普度原人返本要九六归家转同看娘亲
　　修行人贴骨亲灵山脉运本来是一母生如何偷情
　　既修行把淫欲一刀割尽任美貌赛西施对景忘情
　　常畏惧似狼虎蛇蝎毒狠战兢兢如临渊如履薄冰
　　能戒到精微处无踪无影成佛仙在掌中有何不能
　　这淫戒是首魔败道总病有多少徒口说心未体行
　　观外面或像是悟道形影视内景暗窝藏不如畜牲
　　这念头众乾坤摸心自问察其实败道的都是邪淫
　　生于色死于色如梦不醒醒未觉觉未醒昏昏沉沉
　　只害的尸堆山脱骨如岭仙佛根堕尘沙好不心疼
　　大志人立念头铁石坚硬常记著空于色惟在有恒
　　久行待无人我四相皆净复还我本来面性体圆明
　　这淫戒非儿戏须当谨慎再将那酒肉戒略说分明
　　戒酒肉原来要清浊莫混除香味断美肴去浊留清
　　切莫要贪口腹迷真乱性五百戒酒为头尔莫看轻
　　那酒儿虽是水毒气甚狠连三杯入腹内面红心昏
　　食醉了似疯颠迷而不惺丧廉耻失德行暴气凶横
　　那时节亦不论诸亲人等开口骂举手打虐卑慢尊
　　也不管高和低生死性命惹下了包天祸法不容情
　　酒醒来纵后悔悔亦迟甚何不如早立志酒不沾唇
　　效禹王恶旨酒肯把善信酒无量不及乱至圣存心
　　况酒是穿肠毒三宝伤损有败国与亡家招祸总根
　　俗人们亦当要戒之则慎又何况守清皈立志修行
　　莫说是饮甜酒不甚要紧念不绝也难免乱了心神
　　那肉荤虽说是美味上品要有功超度他才敢食吞
　　若无功解他冤阴司候等老阎君来判断八两还斤
　　肉字体两个人是何情景人吃他要人还不是虚情
　　人禀受天地的清风成性那畜物禀天地浊气而生
　　既悟道要将那浊气去尽浊气除才悟得清气上升
　　第五要戒妄语言实为本逢著人切不可言谈虚情
　　言有典行有则忠信笃敬来得清去得明免有疑生
　　世俗人一概的花言巧论说是风便是雨妄哄众人
　　东说好西说歹好歹说尽貌慈悲心毒恶佛口蛇心
　　舌如刀杀的人无处逃遁意似箭斩的人老少离分
　　只图他得饱暖方便安稳那管人苦和甜全不思寻
　　在阳间使刁乖由他胡混归阴曹割心肝定拔舌根
　　修行人语无妄言而有信将花言和巧语一并除清
　　逢著人讲的是孝悌忠信谈礼义叙廉耻善化人民
　　逆劝孝淫劝贞邪人劝正愚劝贤恶化善挽转人心
　　每一方能劝得人人遵信无邪匪无凶横自见清平
　　天与地合万物依信为本若无信那里有世界人伦
　　天有信日月星报信斗柄地有信水火风运信昆仑
　　年有信四时内寒暑冻冷月有信逢朔望不差毫分
　　日有信十二时子午为准时有信每一时八刻五分
</div>
    <div class="pagination">
<a href="达摩宝传_page2.html">上一页</a><a href="达摩宝传.html">1</a><a href="达摩宝传_page2.html">2</a><span class="current-page">3</span><a href="达摩宝传_page4.html">4</a><a href="达摩宝传_page5.html">5</a><a href="达摩宝传_page6.html">6</a><a href="达摩宝传_page7.html">7</a><a href="达摩宝传_page8.html">8</a><a href="达摩宝传_page9.html">9</a><a href="达摩宝传_page10.html">10</a><a href="达摩宝传_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
