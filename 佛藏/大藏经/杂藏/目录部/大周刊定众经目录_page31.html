<!DOCTYPE html>
<html>
<head>
    <meta charset="UTF-8">
    <title>大周刊定众经目录 - 第 31 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大周刊定众经目录 - 第 31 页/共 80 页</h1>
    <div class="content">　　·魔化比丘经一卷
　　右出支愍度录。魏文帝代吴支谦译。出长房录。
　　·吉善十恶经
　　右支法度译出宝唱录。
　　·治意经一卷
　　右出支敏度录。
　　·问地狱事经
　　右后汉灵帝中平四年。外国沙门康巨于洛阳译。出长房录。
　　·阎罗王五天使者经一卷
　　右宋孝武帝代沙门慧简译。出长房录。
　　·三小劫经一卷(见别录)
　　右宋文帝世三藏求那跋陀罗。于杨都新寺译。出长房录。
　　·四食经一卷
　　右宋文帝世三藏求那跋陀罗于杨都新寺译。
　　·金色仙人问经一部二卷
　　右周武帝代北天竺三藏法师阇那崛多于益州译。出长房录
　　·净土经一部七卷(永元元年出年八岁)
　　·宝顶经(永元元年出年八岁)
　　·正顶经(永元二年出年九岁)
　　·胜鬘经(永元二年出年九岁)
　　·法华经(永元二年出年九岁)
　　·药草经(永元三年出年十岁)
　　·太子经(永元三年出年十岁)
　　·伽耶婆经(永元三年出年十岁)
　　·波罗柰经
　　·优娄频经
　　·般若得经(天监元年出十三)
　　·华严璎珞经(天监元年出年十三)
　　·出乘师子吼经(天监三年出年十五)
　　·逾陀卫经(天监四年在台内华光殿出年十六)
　　·优昙经
　　·维摩经
　　·序七世经
　　·妙庄严经一部四卷
　　·益意经一部二卷(天监三年出年十五)
　　·妙意师子吼经一部三卷(天监四年出年十六)
　　·阿那含经一部二卷(天监四年出年十六)
　　右二十一部。合三十四卷。太学博士江泌女。小而出家名僧法。年八九岁。有时静坐闭目。诵出前经。杨州道俗咸称神授。长房云。验于经论斯理皎然。是宿习来非关神授。且据外典夫子有云。生而知者圣。学而知者次。此局谈今生昧于过往耳。若不尔者何以得辩内外贤圣浅深过现乎。故高僧传云。释昙谛者。俗姓康氏。其先康居人。汉灵帝时移附中国。献帝末乱。移止吴兴。谛父彤尝为冀州别驾。母黄氏昼眠。梦见一僧。呼为母寄一麈尾并铁镂书镇。黄氏既眠觉见二物具存。私密异之。因而怀孕生谛。谛年五岁。母以麈尾等示之。谛曰秦王所饷。母曰。汝置何处。答曰。不忆。至年十岁出家。学不从师悟自天发。此即其事。后随父之樊邓。遇见关中僧[契-大+石]道人。忽然唤[契-大+石]曰。童子何以呼宿士名。谛曰。阿上本是谛沙弥。曾为众僧采菜。被野猪伤不觉失声。今何忘耶。然僧[契-大+石]经为弘觉法师弟子。为僧采菜被野猪所伤。[契-大+石]初不忆。此乃诣谛父。谛父具说谛生本末。并示[契-大+石]书镇麈尾等。[契-大+石]乃悟而泣曰。即[契-大+石]先师弘觉法师也。师经。为姚苌讲法华。贫道为都讲。姚苌饷师二物。今遂在此。追计弘觉舍命。正是寄物之日。伤忆采菜之事。弥增悲悼。谛后游览内外遇物斯记。晚入吴虎丘山寺。讲礼易春秋各七遍。法华大品维摩各十五遍。又善属文。有集六卷盛行于世。年六十余终。宋元嘉末年也。房曰。弘觉法师弟子僧[契-大+石]。师徒匠导名重三秦。什物三衣亦复何限。唯书镇麈尾保惜在怀。及移识托生。此之二物遂得同往。神外质碍之像尚得相随。况心内虑知之法。而不忆念。所以镜莹转明。刃砥弥利。渧聚为海。尘积成山。世世习而逾增。生生学而益广。近匹初始之月。终至十五团圆。舍人还受人。即是次生事忆而弗忘。其神功乎。闭目静思。自是女人情弱。暗诵相续。岂非前身时讽。而论神授。何乃愚瞽昧智慧之道乎。
　　·高王观世音经一卷
　　右北齐代有囚。罪当极法。梦见圣僧口授其经。至心诵念数盈千遍。临刑刀折。因遂免死。今高王经也。见齐书及高僧传琳法师辩正论。然其经体即法华经中称念观音皆蒙愿遂随类化诵救苦众生。
　　已上无译主经九十三部一百七卷。

　　大周刊定众经目录卷第七


　　大周刊定众经目录卷第八

　　　　大唐天后敕佛授记寺沙门明佺等撰

　　小乘重译经目卷之一(三百七十七部八百四十六卷)

　　·四十二章经一卷(初译六纸)
　　右后汉明帝代永平十年。迦叶摩腾共竺法兰于白马寺译。出长房录。
　　·四十二章经一卷(第二出)
　　右吴支谦译。与摩腾译者少异。
　　·四十二章经一卷(第三出)
　　右见长房录。
　　上三经同本别译。
　　·十二因缘观经一卷(第三出)
　　右后秦弘始年罗什译。出长房录。
　　·十二因缘经一卷(与汉代安世高译少异)
　　右西晋竺法护译。出长房录。
　　上二经同本别译。
　　·所欲致患经一卷
　　右西晋代竺法护译。出长房录。
　　·所欲致患经一卷(第二出)
　　右东晋耆多蜜译。出长房录。
　　上二经同本别译。
　　·摩登女经一卷(一名摩邓女经一名阿难为虫道女惑经三纸)
　　右后汉安世高译。出长房录。
　　·摩登女解形中六事经一卷(三纸)
　　右失译。出长房录。
　　上二经同本别译。
　　·罪业报应教化地狱经一卷(或云地狱报应经六纸)
　　右后汉代安世高译。出长房录。
　　·罪业报应经一卷(宝唱录云一名罪业报应教化地狱经)
　　右东晋孝武帝代沙门昙无兰译。出长房录。
　　上二经同本别译。
　　·阿难问事佛吉凶经一卷(僧祐录云或名阿难问经四纸)
　　右后汉代安世高译。出长房录。
　　·分别经一卷
　　右西晋代竺法护译。出长房录。
　　·阿难分别经一卷(一名分别经又名阿难问事佛吉凶经)
　　右西秦乞伏世法坚译。出长房录。
　　·弟子慢为耆域经一卷
　　右宋孝武帝代北凉安阳侯沮渠京声译。出长房录。
　　上四经同本别译。
　　·舍头谏经一卷(亦云舍头谏太子明二十八宿经亦云太子明星二十八宿经亦云虎耳经)
　　右后汉代安世高译。出长房录。
　　·摩登伽经一部三卷(或二卷三十七纸)
　　右吴代竺律炎支谦于武昌译。出达摩郁多罗录。
　　·太子二十八宿经一卷
　　右西晋代竺法护译。出长房录。
　　·舍头谏经一卷(二十六纸一名太子二十八宿经一名虎耳太子经化度录云虎耳意第二出与摩登伽经同本异出与汉世高出者少异)
　　右西晋永嘉年竺法护译。出长房录。
　　上四经同本别译。
　　·五母子经一卷(二纸)
　　右吴代支谦译。出长房录。
　　·沙弥罗经一卷(二纸)
　　右晋安帝代昙摩谶译。出长房录。
</div>
    <div class="pagination">
<a href="大周刊定众经目录_page30.html">上一页</a><span>...</span><a href="大周刊定众经目录_page26.html">26</a><a href="大周刊定众经目录_page27.html">27</a><a href="大周刊定众经目录_page28.html">28</a><a href="大周刊定众经目录_page29.html">29</a><a href="大周刊定众经目录_page30.html">30</a><span class="current-page">31</span><a href="大周刊定众经目录_page32.html">32</a><a href="大周刊定众经目录_page33.html">33</a><a href="大周刊定众经目录_page34.html">34</a><a href="大周刊定众经目录_page35.html">35</a><a href="大周刊定众经目录_page36.html">36</a><span>...</span><a href="大周刊定众经目录_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
