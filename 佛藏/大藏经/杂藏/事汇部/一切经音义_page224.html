<!DOCTYPE html>
<html>
<head>
    <meta charset="UTF-8">
    <title>一切经音义 - 第 224 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 224 页/共 480 页</h1>
    <div class="content">　　舍喃(正体作諵同女函反译云人也依字埤苍諵语声也)。
　　黑黡(于簟反谓面黑子也说文中黑子也论文作黯于感于斩二反说文深黑也黯也黯非字义也)。
　　循环(似均反谓旋绕往来也尔雅适遵率循自也郭璞曰又为循行也循亦巡也遍也)。
　　蕃息(辅表反尚书庶草蕃芜孔安国曰蕃滋也谓滋多也周礼以蕃鸟兽郑玄云蕃息也释名曰息塞也言物滋息塞满也今中国谓蕃息为嬔息嬔音亡万反周成难字曰嬔息也同时为一嬔亦作此字)。
　　[利-禾+(氏/口)]刷(又作刷同所劣反说文刷拭也广雅刷[利-禾+(氏/口)]也尔雅刷清也郭璞曰扫刷所以清洁也)。
　　罄竭(古文[利-禾+(氏/口)]同可定反说文器中空也尔雅罄尽也孙炎曰罄竭之尽)。

　　第四卷

　　晡时(补胡反淮南云日行至于悲谷为晡时谓加申时也)。
　　扣开(祛后反广雅扣举也论语云以杖扣其胫孔安国曰扣击也)。
　　植树(又作树同时职反周礼植物宜早郑玄曰植犹根生之属也又植树也方言植树立也)。
　　犹豫(戈又弋周二反案说文陇西谓犬子曰犹犹性多预在人前故凡不决者谓之犹预也又尔雅犹如麂善登木郭璞曰健上树也某氏曰上木如鸟也)。
　　劳扰(如沼反说文[打-丁+夒]烦也广雅[打-丁+夒]乱也)。

　　第五卷

　　抒大(除吕时汝二反说文抒挹也挹酌也广雅抒渫也通俗文汲出谓之抒)。
　　[糸*(車/山)*糸]勒(碑愧反字书马縻也所以制收车马也释名云[糸*(車/山)*糸][巾*弗]也牵引[巾*弗]戾以制马也字体从丝从[車/山]声勒马头鏕衔也释名勒络也络其头而引之也)。
　　纯淑(时均反尚书政事唯纯孔安国曰纯粹也谓专精纯一也尔雅纯大也方言纯好也淑时六反诗传曰淑美也善也或作熟方言爓熟也)。
　　股肉(又作骰同公户反说文股髀也)。
　　内戚(又作憾同且的反广雅[慼-小+(人*人)]近也诗云戚戚兄弟传曰相亲也)。
　　板称(又作攀化二形普奸布奸二反字林板引也广雅板援也释名云攀翻也连翻上之言)。
　　五疱(满孝反说文疱面生气也淮南子云溃小疱而发痤作[亶*包]论文作[鼻*包]疱二形未见所出也)。
　　眼[目*夾](又作睫释名作迍同子叶反说文目旁毛也史记目毫毛而不见[目*夾]是也)。
　　帷帐(古文违同于追反字林在旁曰惟谓张帛障旁也释名帷围也谓以曰部围也今皆作帏)。
　　幄幔(猗角反幄谓大帐也小尔雅云覆帐谓之幄幄幕也)。
　　趒小(又作趠同他吊反谓趒踯也韵集云趒越也亦悬踯也论文作踔来格来角二反跛者行踸踔也踔非论意)。
　　贾人(公户反坐卖也周礼[帝-巾+員]贾郑玄注行曰[帝-巾+員]处曰贾白虎通曰贾之言固也固物待民来以求其利之)。

　　第六卷

　　呵膢(古文楼同力候反依字三苍八月祭名也经文有作楼)。
　　忮罗(之豉反依字诗传云忮害也说文忮恨也)。
　　溉灌(歌赉反说文灌溉注也)。
　　讷口(又作呐同奴骨反论语君子欲讷于言包咸曰讷迟钝也说文讷难也)。
　　怨仇(渠牛反诗传怨偶曰仇尔雅仇仇匹也李巡曰仇仇怨之匹也)。
　　不概(古文扢同[護-雈+ㄊ]碍反字林工内反谓平斗斛者也广雅概量也平也)。

　　第七卷

　　缥色(匹绕反谓天缥也如帛之青白色也释名云缥犹漂也漂漂浅青色也有碧缥有赤缥有青缥各以其色所象言之)。
　　阴曀(古文[土*壹]同于计反诗云终风且曀传曰阴而风曰曀释名云曀翳也言云气晻翳日光使不明也)。
　　龂齿(牛斤反苍颉篇齿根也说文齿肉也)。
　　火[火*曹](子劳反说文[火*曹]焦也苍颉篇烧木余也)。
　　手扪(莫昆莫本二反声类扪摸也字林抚持也案扪谓执捉物也)。
　　蹈[跳-兆+籍](徒到自亦反广雅蹈行也字书[跳-兆+籍]践也释名云蹈道也以足践之如道也[跳-兆+籍]籍也似籍足也论文作籍狼籍籍非字体也)。

　　第八卷

　　伯仲(谓兄弟也尔雅伯长也舍人曰伯位之长也韩诗仲中也言位在中也礼记幼名冠字五十为伯仲周道释名云伯把也把持家政也)。
　　罽那(居例反秦言宝积经本或作刺那力逵反今从刺也)。

　　第九卷

　　龙蟠(蒲寒反礼记而蟠于地郑玄曰蟠委广雅蟠曲也)。
　　狂[狁-儿+月](古文[罩-卓+心][彳*(ㄙ/月)]二形今作獧同俱面反狂者进取于善道[狁-儿+月]者守节无为也)。
　　潘淀(苍颉篇作潘同数[去/水]反泔也说文番淅米汁也淅音苏历反江北名泔江南名潘淀古文[黑*展]同徒见反尔雅淀谓之[(卬-ㄗ+斤)/土]郭璞曰淀滓也江东呼为[(卬-ㄗ+斤)/土]论文作淀水新阳又如渊而浅亦曰淀淀非此义[(卬-ㄗ+斤)/土]音鱼靳反淀音殿也)。
　　长跽(古文踑同奇几其矣二反说文跽长跪也释名云跽忌也见所敬忌不敢自安也)。

　　第十卷

　　氐宿(丁计都礼二反尔雅天根氐也音义曰天根为天下万物作根故曰天根也孙炎曰角亢下系于氐若木之有根也)。
　　奎宿(口携反尔雅降娄奎娄也李巡曰降娄白虎宿也)。
　　觜宿(子移反尔雅娵觜之口营室东壁也孙炎曰娵觜之叹则口开方营室东壁四星方以口因以为名也)。
　　髑髅(古文[蜀*頁]髅二形同徒木力候反头骨也)。
　　褴褛(古文懢又作褴同力甘其褴褛谓衣败也凡人衣被丑弊亦谓之褴褛论文作蓝染草也蓝非今义)。
　　象厩(古文凰[句-口+((占/止)*殳)]二形同居宥反说文马舍也释名云厩鸠聚也牛马之所聚也周礼二百一十四匹为厩厩有仆夫是也)。
　　逸马(古文轶同余筫反广雅逸走去也奔逸也纵迳也)。
　　捶压(又作磓同丁回反谓投下也广雅捶擿也压于甲反自上加下也说文压坏也论文多作[序-予+申]通俗文物欲坏曰[序-予+申]虘[序-予+申]非此义虘音仕加反)。
　　考掠(古文黥[貝*京]二形同力尚反苍颉篇掠问也谓榜捶治人也)。
　　户排(蒲皆反谓木钥开户者也如户钩等又诸户钥皆置排记佛于食后视排案行诸比丘房也)。
　　揵抵(直饥都犁二反译言续也)。
　　亲亲(且邻反礼记亲亲以三为五以五为九苍颉篇亲爱也近也说文亲至也释名云亲[打-丁+親]也云相隐[打-丁+親]也)。
　　倓然(徒阚反苍颉篇倓恬也说文倓安也广雅倓静也谓倓然无为也)。
　　黜而(今作绌同来律反左传使无黜嫚杜预曰黜放也广雅黜去也尚书三考黜陟范寗集解曰黜退也)。
　　以肃(思六反尚书冈弗祗肃孔安国曰肃严也谓严急之言也肃戒也戒来也)。
　　御寒(古文敔同鱼举反广雅御止也诗云百夫之御传曰御当也尔雅御圉禁也舍人曰御圉未有而预防之也论文或作御毛诗亦以御冬传曰御御也二形隋用也)。
　　草芥(歌迈反草也左传视民如土芥汉书俯地拾芥皆是)。

　　第十一卷

　　营从(古文覮同役琼反苍颉篇营卫也营亦部也)。
　　朝宗(周礼春见曰朝夏见曰宗郑玄曰诸侯见天子之文朝犹朝也欲其来之早也宗犹尊也)。
　　能擗(补革反说文擗撝也撝裂也广雅擗分也论文作躄补赤反躄跛也又作[狂-王+辟]匹尺反僻邪也二形并非此用也)。

　　第十二卷

　　赠遗(余季反广雅遗与也谓以玩好送人曰赠遗也)。
　　悠远(弋周反国语道路悠远贾逵曰悠长也尔雅悠遐也舍人曰悠行之远也)。
　　疽疮(且余反说文疽久痈也)。
　　劲利(居盛反说文劲强也字体从力巠声也)。

　　第十三卷

　　姞利(渠帙反龙名也依字南燕姓也)。
　　豪爽(所两反方言爽猛也广雅爽明也字从大大人必照明故从大也)。
　　[糸*遺]绻(袪善袪阮反犹缠绵不离散也)。
　　怃然(莫禹反三苍失意貌也怪愕之辞也论语夫子怃然何晏曰为其不达已意而非之汉书怃然韦昭日意未言也)。
　　铁鍱(余摄反说文齐谓镇为鍱鏶音集也)。
</div>
    <div class="pagination">
<a href="一切经音义_page223.html">上一页</a><span>...</span><a href="一切经音义_page219.html">219</a><a href="一切经音义_page220.html">220</a><a href="一切经音义_page221.html">221</a><a href="一切经音义_page222.html">222</a><a href="一切经音义_page223.html">223</a><span class="current-page">224</span><a href="一切经音义_page225.html">225</a><a href="一切经音义_page226.html">226</a><a href="一切经音义_page227.html">227</a><a href="一切经音义_page228.html">228</a><a href="一切经音义_page229.html">229</a><span>...</span><a href="一切经音义_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
