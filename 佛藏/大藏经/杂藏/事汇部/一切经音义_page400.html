<!DOCTYPE html>
<html>
<head>
    <meta charset="UTF-8">
    <title>一切经音义 - 第 400 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 400 页/共 480 页</h1>
    <div class="content">　　借兵(上精亦反苍颉篇云借假他古今正字[軗/足]取也从人昔声经作债是债负字非假借传写误也)。
　　痴騃(下崖揩反上声字也愚小不慧也无知也)。
　　坏器(配梅反瓦器未烧曰坏土器也)。
　　鞞梨(上[骨*坒]迷反梵语国王名也)。
　　怖懅(音巨怖惧也字书中并无此字)。
　　奔走(音奔也)。
　　疥[癃-(阿-可)](上音疥风疮也下刀冲反风结皮起病也玉篇云疲病也老痼病也说文罢病也形声字)。
　　拍[骨*坒](上普百反考声拊也击也从手白声下毗米反考声股外也经作髀俗字也)。

　　第三卷

　　血流(古文流字也)。
　　拒小(古文短字也今作短也)。
　　拘睒弥(上音俱下尸染反梵语西方国名也)。
　　拖拽(上音他下延结反又音以势反拖挽也二字并从手形声字)。
　　角术(上江岳反亦作较古作斠并通也)。
　　擘裂(上斑麦反考声手裂也说文作擗下连哲反)。
　　捊地(自茅反或作抱掊二同以手指捊也经从足作跑非也音雹也)。
　　奔突(上本门反考声走也或作奔古文作[馬*賁]亦[馬*奔]说文从犬从贲省声下钝讷反犬忽出也或作揬搪揬冲也说文从犬穴犬在穴中出)。
　　惨然(上仓敢反戚也忧也)。
　　偻伸(上力主反左传伛也广雅曲也从人从缕省声也下音申周易屈以求伸说文屈伸也从人申声)。
　　鹑鴳(上垂轮反淮南子云虾蜞变为[酓*鳥]鹑从鸟从享声下音晏国语注云鴳雁鸟也立春鸣立秋去形声字)。
　　所阂(下我盖反或作碍碍止也说文从亥)。

　　第四卷

　　膞肠(船耎反考声云腓肠也或作腨[跳-兆+專]下音长考声云畅也通畅气)。
　　[打-丁+僕]杀(上庞[邈-儿+八]反搏也投于地也下山礼反戮也斩也断命也)。
　　偻步(力主反曲也腰曲而行也)。
　　舐菩萨足(上时尔反玉篇云以舌取食也说文从舌氏声古文作舐也)。
　　歔欷(上音虚下音希顾野王云口出气哀叹也泣声也蓄气也苍颉篇立泣余声也或从口作嘘唏)。
　　昺著(上兵皿反广雅昞明也或从火作炳经作昞同古今正字从日丙声皿音明丙反丙音同上)。
　　颙颙(愚恭反毛诗云颙颙恭敬貌也说文大头貌也从页禺声禺音同上)。
　　[(穀-禾)/手]千(上钩候反考声云取牛羊乳也或从羊作击古今正字从手[穀-禾]声也)。
　　掩蔽(上音奄下卑袂反障也蔽藏也[僉*殳]也或作掩覆有余也转注字)。
　　嫈嫇(上厄茎反下麦彭反考声云下里妇人貌新妇熊也二字并从女从萤省声嫇字经作嫔抄写误)。
　　[號-虎+虒]啕(上号高反下唐劳反玉篇云啼啕大哭也周易先[號-虎+虒]啕集训痛声也文字典说从虒号声也)。
　　[敲-高+婁]瞤(上霜捉反下闰沦反无故目动也)。

　　第五卷

　　铁釴(蝇即反考声橛也或作杙)。
　　髡头(上音兀说文剃发也从髟兀声髟音必遥反又音杉剃音听亦反)。
　　[木*戈]殃(上孕即反考声云橛也说文从木弋声经文从金作釴鼎耳也非此义也)。
　　王欻一日发于善心(薰物反欻忽也卒起也从炎欠会意字)。
　　一撮(仓括反杜注左传撮聚也若作余音非经意也集训云二手掬也或以器物撮也说文从手最声)。
　　乞[句-口+止](该[卄/又]反苍颉篇云行乞也求也说文从亡从人若人亡财物即乞丐该音改孩反[卄/又]音我盖反)。
　　恬憺(上牒兼反尚书恬安也方言静也说文从心甜省声也下谈滥反顾野王云心意安静憺然闲寂也)。
　　叵得(上坡可反说文不可字也)。
　　体悸(葵委反说之心动也惊也从心季声)。
　　舐耳(时尔反说文以舌取食也经作蝭非也)。
　　榛木(上仕臻反广雅木丛生也说文从木秦声)。
　　象踏(谈合反脚蹂践也)。
　　食噎(咽结反说文饭窒也食在胸不下也窒音珍栗反)。
　　车轹(零的反考声云车辗也)。

　　第六卷

　　佛髭(紫斯反韵英云髭须也或作髭说文作髭面毛也如来口边毛也经作[咨*毛]不成字)。
　　并称(尺陵反韵英云程也考声云定其轻重也说文诠也从禾称声称音同上经文作枰非也)。
　　泫然(上玄詃反礼记曰孔子泫然流涕也韵诠云泫露光也无忧王泫然流泪古今正字从水玄声)。
　　剥秒(妙[示*票]反说文禾芒也幡竿端头也从禾少声)。
　　排搪(上败埋反下音汤无忧王孙欲毁塔坏寺时诸善神为护法故排搪海内大山推压王上及以四兵一时并[(餐-食)-又+人]尽免坏塔寺)。
　　推迮(土回反下争格反即是上文排搪推排大山来[猒/土]迮王之四兵)。
　　摩哂陀(尸忍反梵语阿罗汉名也)。
　　缺盆骨(上大悦反次蒲门反如来身上右边颈下胸上横骨舍利也)。
　　棘刺(上兢力反下音次正体字也经文从草作[卄/((〦/米)*(〦/米))]刺非也)。
　　阿菟罗(奴候反梵语师子国王夫人名也)。
　　抽杈(上丑留反差皆反菩提树枝生根貌)。
　　阿标叉(必遥反梵语人名也)。
　　基阶(音皆经文作[土*夜]书写误)。
　　以核(杏革反菩提树子核也)。
　　八株(驻厨反树数株从木朱声)。
　　栾栱(上鲁桓反下恭陇反考声云曲枅也承斜曲木也)。
　　敝幡(上毗袂反左传注敝坏也败也下音番从巾敝字说文作[敝-ㄆ]从八从巾象破坏衣)。
　　著岸(上长略反下我干反)。
　　泛漾(上芳梵反俗字正体作氾水上浮不指定也说文氾滥也从水从已声也下羊匠反舟在波上也说文从水羕声羕音同上)。

　　第七卷

　　窥[門@俞](上犬规反下庚朱反考声云觑也觑音青豫反[門@俞]亦窥也集训窃视也说文二字并从门形声字)。
　　自[打-丁+僕](庞[邈-儿+八]反抟也高举投于地也从手仆声也)。
　　檐棺(上答南反擎也负也肩舆也下音官椁也)。
　　哺乳(上蒲慕反食在口含咀与儿食)。
　　霍然(上荒郭反忽悟也)。
　　粗犷([虢-寸+(百-日+ㄎ)]猛反恶性也)。
　　耎脆(上而兖反下诠岁反)。
　　感激(经亦反水[渻-少+(止/(谷-口))]流也)。
　　瞎猕猴(上孝八反考声云目不见物也从目害声也)。
　　[(夕*(ㄗ@、))/貝]一斗米(上矛候反集训以物博物也说文云易财也从夗从贝形声字也)。
　　先螫(下声亦反说文云虫行毒也)。
　　拘琐(上音俱下桑果反梵语也)。
　　躄绝(上毗亦反躄踊碎身也从足辟声转注字也)。
　　须[弓*莫](梵语紧那罗天神名也译经笔授人率意作甚不切当疑是须摸上音须下音莫胡反)。
　　蠕动(上[門@壬]尹反虫动也)。

　　第八卷

　　不售(下音寿韵英云卖物得去也售行也韵诠云卖物多也古今正字从隹口声亦会意字也)。
　　羼提(上察简反下音弟兮反梵语忍辱波罗蜜仙人名也)。
</div>
    <div class="pagination">
<a href="一切经音义_page399.html">上一页</a><span>...</span><a href="一切经音义_page395.html">395</a><a href="一切经音义_page396.html">396</a><a href="一切经音义_page397.html">397</a><a href="一切经音义_page398.html">398</a><a href="一切经音义_page399.html">399</a><span class="current-page">400</span><a href="一切经音义_page401.html">401</a><a href="一切经音义_page402.html">402</a><a href="一切经音义_page403.html">403</a><a href="一切经音义_page404.html">404</a><a href="一切经音义_page405.html">405</a><span>...</span><a href="一切经音义_page401.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
