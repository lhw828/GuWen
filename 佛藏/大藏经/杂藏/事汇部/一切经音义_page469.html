<!DOCTYPE html>
<html>
<head>
    <meta charset="UTF-8">
    <title>一切经音义 - 第 469 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 469 页/共 480 页</h1>
    <div class="content">　　大挠(女绞反世本云大挠作甲子宋忠注吕氏春秋云大挠黄帝太师也)。
　　坳塘(乌交反庄子云覆水于坳堂之上顾野王云坳谓不平也古今正字从土幼声)。

　　集卷第十四

　　稊莠(上第泥反下由酒反前释讫)。
　　爽垲(开改反考声爽垲地高燥貌也杜注左传云爽明也垲燥也说文从土岂声也)。
　　赈恤(真忍反郭注尔雅云隐赈富有也说文亦富也从具辰声)。
　　矧敢(尸忍反毛诗传云矧况也说文或从弓作矧)。
　　八蜡(查诈反广雅[示*昔]祭也夏曰清祀殷曰嘉平周曰大蜡秦曰腊也礼记云天子大[示*昔]八伊耆氏始为[示*昔]也岁十二月而合聚万物而索之飨也古今正字云八蜡者索也从示昔声集作蜡亦通也)。
　　谲诳([治-口+月]穴反郑注论语云谲诈也方言自关而东西或谓诈为谲也说文权诈孟梁曰谬欺天下曰谲从言矞声音巨聿反)。
　　狙之(亡余反庄子猿与狙交广雅狙狝猴也说文狙玃属也从犬且声)。
　　媲不(批闭反尔雅云媲配也说文从女[媲-女]声[媲-女]音蒲齐反集从昆作婫者非也)。
　　妲妃(单达反孔注尚书云姐已惑纣纣信用之也考声纣妻也从女)。
　　理摅(褚猪反广雅摅张也顾野王云舒也说文从手虑声集作摅俗字)。
　　皤皤(蒲何反考声皤老也说文老人白也从白番声也)。
　　荷条(上何个反顾野王云荷为负任担荷也下条了反包咸注论语云蓧草器名也说文并从草何条皆声也)。
　　篠簜(上霄了反下党朗反孔注尚书篠小竹簜大竹也水去已布生也说文簜可为干篠可为矢也并从竹攸汤皆声考声篠正作此筱也)。
　　兰[卄/(└@臣)](昌礼反郭注尔雅云[卄/((厂-一)*臣)]香草也考声似兰一名嚣说文楚谓之蓠晋谓之[卄/(耜-耒+((耜-耒)*頁))]音香妖反[姬-女]音夷)。
　　之阒(倾役反王弼注周易云阒谓弃其所处自藏深也埤苍静也说文从门具音扄役反集从贝作阒非也)。
　　毛[娾-圭+(夾/二/回)](匠羊反古今正字云[嬚-兼+(夾/二/回)]谓妇官也从女[廧-土+(大/二)]声集作[嬚-兼+(夾/二/回)]俗字[廧-土+(大/二)]音同上)。
　　睚眦(上崖懈反下柴戒反广雅云睚裂也顾野王云谓裂眦嗔目貌也史记谓睚眦之怨必报说文并从目崖此皆声集从柴作[目*柴]误也)。
　　如涧响(奸雁反尔雅云山夹水曰涧也下香两反孔注尚书云吉[囗@ㄨ]之报若响之应声也集从山作涧非也字书并无此字)。
　　重[示*(薾-(示-一)+┬)](陟纪反尔雅云黹紩也郭注云今人呼缝紩衣为黹广雅紩纳也说文针缕所薾紩也或作黹黹从黹华省声华音仕角反紩音帙集从尔作祢写误也)。
　　一臞(局俱反尔雅臞瘠也郭注云齐人谓瘠为瘦也说文肉少也从肉瞿声瘠音情亦反或作臞集从疒作臞非也)。
　　华佗(达何反古善医人也)。
　　伸伛(上失真反顾野王云伸者不屈之称也埤苍展也广雅直也下纡禹反考声曲[要/曰]也广雅亦曲也说文并从人申区皆声集作申亦通从[爿-〡+(序-予)]作痀非也并无此字)。

　　集卷第十五

　　褫龙(池尔反考声解衣也苍颉篇撤衣也说文脱衣也从虒声虒音斯也)。
　　躧褐(疏滓反说文躧履也或作[躪-閵+厄]或作屣[革*徙]集从草从竹作簁蓗者皆非也)。
　　情悸(葵季反考声心惊动也说文心动也从心季声或从疒作痵也)。
　　丽昲(孚味反王逸注楚辞云昲光貌也晧晧如日光也说文从日弗声也)。
　　蔚有(愠勿反考声草木盛貌也文字典说茂也从草尉声)。
　　天喈(界谐反毛诗传云喈喈和声之远闻也又曰喈喈犹锵锵也说文从口皆亦声也)。
　　砥操(上脂雉反亦作底前已释讫集作[石*互]俗字下草灶反顾野王云持志贞固曰操也说文从手喿声喿音先到反)。
　　葳蕊(上委归反下蕤垒反说文葳草木花盛貌也蕊草花心也并从草威繠皆声繠音女垒反集作蕊玉篇无此字)。
　　珉瑶(上密彬反郑注礼记云珉石之似玉者也或作[(王*民)/月]集从目作眠误也下曜昭反毛诗传云瑶美玉也说文石之美者也集从[必/虫]作[王*(必/虫)]音侧绞反误书也)。
　　缥眇(上漂眇反说文缥青白色下妙小反王逸注楚辞云远视眇然也司马彪注庄子云眇高也说文从目少声)。
　　磐纡(上伴官反王弼注周易云磐山石之安者也声类大石也说文从石般声下迂于反)。
　　莅中(离志反毛诗传云莅临也说文从草位声也)。
　　映蔚(阿朗反字指映谓不明貌也说文从曰央声也)。
　　释正集第十一。
　　颉顽(上贤结反下航浪反考声颉顽乍上乍下也毛诗传曰飞而上曰颉飞而下曰顽也颉或作翓顽或作[(〦/儿)*羽]并通用)。
　　首闬(寒旦反菩萨号)。
　　迹陨(云敏反尔疋云陨落也说文从阜员声集作陨俗字)。
　　高嵎(遇俱反)。
　　一篑(达贵反苞咸注论语云篑土笼也说文从竹贵声集从草作蒉亦通)。
　　房[龍/木](禄东反苍颉篇云[龍/木]疏也广雅[龍/木]舍也说文谓房室之疏也从木龙声集作拢谓牢也非义)。
　　沦湑(息余反韵略云湑沉也文字典说从水胥胥亦声集作湒俗字)。
　　理恧(安六反郭注尔雅心惭曰[栗-木+心]说文亦惭也从心而声)。
　　[鄖-口+(夕*巳)]县(矛候反汉书云会稽县名也说文从邑贸贸亦声)。
　　基墌(征亦反韵略墌亦基也)。
　　高悝(枯坏反人名也)。
　　趺载(付于反郑注礼云趺足上也或作跗)。
　　拗举(乌绞反考声拗拉也)。
　　惟础(初举反许叔重注淮南子云楚人谓柱磶曰础说文从石楚声磶音思畟反亦作舄)。
　　葑葵(捧客反考声磶菜名也郑注礼记云陈宋之间谓蔓菁为葑说文从草封声)。
　　潏露([治-口+月]穴反顾野王云潏水流貌也说文从水矞声矞音巨聿反)。
　　玉蒂(低隶反考声云蒂谓果子及叶所系也说文从草带声)。
　　八埏(演毡反汉书音义云八埏地之际也古今正字谓地之八际也从土延亦声)。
　　蹍而(女展反司马彪注庄子云蹍蹈也古今正字履也从足展声)。
　　莫咥(田结反广雅云咥啮也说文从口至声)。
　　抵玉(支氏反考声抵谓投也说文击也从手氏声)。
　　愈睟(虽季反孟子曰其色睟然见于面不言而喻也古今正字从目卒声)。
　　东暾(吐敦反楚辞云暾将出乎东方王逸注云谓日始出其形暾暾而盛大也或从屯作旽)。
　　西弇(淹捡反郑注礼记云掩犹隐翳也或作奄又作掩又作掩并同用也)。
　　挂缛(儒烛反考声云缛彩色深貌也说文谓繁辨饰也从糸辱亦声也)。
　　缇绮(弟泥反郑注周礼云缇縓色也说文谓帛赤黄色从糸是声縓音诠选反下绮正作绮集作绮俗字)。
　　狙诈(七余反汉书云骋狙诈之兵也苍颉篇狙伺也谓伺候也说文从犬且声)。
　　[溘-去+太]死(口合反楚辞云宁[溘-去+太]死以流亡王注云[溘-去+太]犹奄也古今正字从水盍声盍正从大从血从去作盍俗字也)。
　　西崦(淹捡反王注楚辞云崦嵫山名也下有豪水中虞渊日所入也或作此[山*弇])。
　　阽危(余兼反考声临崖旁也楚辞云阽余身以危死王注云亦危也说文亦危也从阜占声集作此阽俗字也行用已久不可改张今旦从俗是也)。
　　祧墠(上眺雕反下禅阐反孔注尚书云筑土为坛除地曰墠考声墠谓除也为祭处也说文从土单亦声)。
　　僾然(哀代反礼记入室僾然必有见于其位说文仿见也从人爱声)。
　　缇帜(上弟泥反前释讫集从彳作徥音池尔反说文行也恐非此义下昌志反广雅帜幡也说文从巾也)。

　　广弘明集卷第十六

　　　　慧琳撰
　　嗤往(齿之反说文嗤笑也从口蚩亦声集从虫作蚁非也字书并无此字也)。
　　顾疌(潜叶反人名也)。
　　櫩宇(叶詹反文字集略云屋前后垂也或作檐又从竹作檐)。
　　杻阳(女九反验韵略杻木名也准集文杻阳即是出铜之地也说文地名[邸-氏+刃]字从邑作[邸-氏+刃]未详孰是)。
　　飙尔([示*票]遥反郭注尔雅云暴风从下上者也尸子云暴风颓飙也说文飙煈飖风也从风猋亦声尔雅亦此猋字也)。
　　跃鞘(霄曜反方言剑削也关东谓之削关西谓之鞞顾野王云所以贮刀剑之刃也考声鞘刀剑室也或从韦作鞘或从刀作削并通用鞞音壁茗反茗音冥并反)。
　　邠乡(笔旻反人名也)。
　　崇甍(麦绷反杜注左传云甍屋栋也说文从瓦从梦省声绷音百盲反)。
　　鸟跂(诘纸反方言跂登也说文从足攴声)。
　　褰裧(上羌言反考声褰举也下鸱赡反郑玄注仪礼云裧车裳帷也埤苍作此惔声类作[車*詹]并通也)。
　　琪璐(上渠饥反郭注尔雅云琪玉属也下卢妒反王逸注楚辞云璐美玉也说文并从玉其路皆声或作[王*綦]也)。
　　湮祥(伊真反郭注尔雅云湮谓沉落也说文从水垔垔亦声集从[阜-十]作堙非也)。
　　崖巘(言偃反毛诗传曰小山别大山者也郭注尔雅云山形如累两甑也古今正字从山献声也)。
　　游泳(荣命反尔雅云泳亦游也或从舟作[昶-日+舟]也)。
　　渌海(龙烛反考声渌水色也集从草作[卄/淥]非也字书无此字)。
　　[木*旃]香(战延反考声[木*旃]檀香木名也集作栅音策又别本作楠音南并非香义也)。
　　驻罕(上诛注反下虚秆反汉书音义曰罕[(ㄇ@︿)/畢][网-(ㄨ*ㄨ)+又]也说文从[同-(一/口)+人]干声[同-(一/口)+人]古冈字也)。
　　停罼(宾蜜反毛诗传[(ㄇ@︿)/畢]谓掩而罗之也罼或作毕集从足作跸郑众注周礼云谓警跸也非罕毕之义也)。
　　隆窊(乌蜗反说文窊谓邪下也从穴瓜声或作洼集作窳音瑜主反非)。
</div>
    <div class="pagination">
<a href="一切经音义_page468.html">上一页</a><span>...</span><a href="一切经音义_page464.html">464</a><a href="一切经音义_page465.html">465</a><a href="一切经音义_page466.html">466</a><a href="一切经音义_page467.html">467</a><a href="一切经音义_page468.html">468</a><span class="current-page">469</span><a href="一切经音义_page470.html">470</a><a href="一切经音义_page471.html">471</a><a href="一切经音义_page472.html">472</a><a href="一切经音义_page473.html">473</a><a href="一切经音义_page474.html">474</a><span>...</span><a href="一切经音义_page470.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
