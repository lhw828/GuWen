<!DOCTYPE html>
<html>
<head>
    <meta charset="UTF-8">
    <title>一切经音义 - 第 16 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 16 页/共 480 页</h1>
    <div class="content">　　杜多(梵语也亦云头陀此云斗薮修远离行有十二种前音义第二卷经第五十三卷中已具释)。
　　须发(上相瑜反本作须今俗从水作须非也郑玄注周礼云须者颐下髭须也说文云面毛也古今正字从髟作须正体字也下番袜反字书云发顶毛也韵英云髦音毛发也或作[廷-壬+頁][廷-壬+(甾-田+貝)]此皆古发字也说文云发头上毛也从髟犮声)。

　　第四百一十七卷

　　无变无易(上音无下音亦下文有变有易准此音也)。

　　第四百一十八卷

　　碧绿(兵戟反广雅云青白色也说文云石之美者也故从玉从石白声也下力足反说文云帛青色或作碌石碌也又作[帛*彔]古字也)。
　　缥等(疋晓反说文云缥者帛作青黄色也唐韵亦云缥青黄色也)。

　　第四百一十九卷已下至四百二十三卷计五卷　(并无可音训者)


　　第四百二十四卷

　　极爆(补教反说文爆灼也广雅爆热也尔雅爆落也考声云烧柴作声火烈也韵英云火灹也陟嫁反韵诠云火烈声也说文从火暴声也)。

　　第四百二十五卷

　　如[病-丙+(雍-〦)](拥恭反庄子云瘭疽疥[病-丙+(雍-〦)]司马彪曰浮热为瘭不通为[病-丙+(雍-〦)]说文[病-丙+(雍-〦)]肿也从疒女厄反[雍-〦]声也)。
　　窃作(千结反郑玄曰窃犹盗也考声云私取也浅也姿也)。

　　第四百二十六卷

　　迦多衍那(梵语阿罗汉名也旧名迦旃延是)。

　　第四百二十七卷

　　掩泥(于捡反或作掩字书云掩藏也说文云掩敛也韵英云掩覆也)。
　　顾命(光户反毛诗云顾瞻周道郑玄云还视也广雅顾向也又云眷顾也苍颉篇云顾旋也案旋身反顾也尚书成王作顾命是也亦作[(厂@?)*頁]俗字也)。
　　兵戈(古和反说文云平头戟也韵英云勾矛戟也)。
　　僚佐(上力雕反孔安国曰僚官也尔雅亦同左传云仆隶之臣也又云同官曰僚或作寮寮采也（音辨）下子个反周礼以佐王均邦国郑玄曰佐助也毛诗云王子出征以佐天子是也)。
　　甘蔗(支夜反后准此)。
　　芦苇(上音卢下于鬼反甘蔗芦苇竹林稻麻等皆以稠林众多为喻)。
　　韦拒(上羽危反经作违俗字也本作韦后人加辵丑略反作违上下相背中间困音韦声也下渠圄反音语说文云拒抗康浪反广雅拒捍何旦反韵英上拒格也韵诠云拒亦违也)。
　　莫耆(梵语也能除众毒神药名也其药功力经中自说如此国中岭南陈家解毒白药黄药黑药之类也)。
　　毒虫(逐融反正体字也经文作虫俗字也省略也)。
　　螫啖(上舒亦反又音诃各反二音并通)。
　　威肃(星育反礼记云肃戒也尚书孔安国注云肃敬也韵英云肃恭也考声云竦也息勇反敬也字书云严整也说文从[聿-干+巾]女辄反在[棩-木]上战战兢兢也[棩-木]音渊)。

　　第四百二十八卷

　　蛊道(上音古又音野或云野道前一百二卷中已具释)。
　　鬼魅(下眉秘反前一百二卷已具释说)。
　　[示*厭]祷(上伊琰反下当者反前经一百二卷已释)。
　　[(暴-(日/共)+夭)/甘]囊(上音香正体字也说文从黍从甘下诺当反烧香器也古今正字有底袋也从曩省声)。
　　赡部洲(常焰反梵语此大地之总名也因金因树而立此名)。
　　窣堵波(梵语上苏骨反下音睹此云高显即浮图塔等是也)。

　　第四百二十九卷

　　漂溺(匹遥反说文云漂浮也广雅云漂潎也篇蔑反下泥的反说文云溺沈也或作溺古字也)。
　　谴罚(上企见反广雅云谴责也说文谴谪问也苍颉篇云谴呵桂苑珠藂云谴怒也下烦袜反罚责也)。
　　屠脍(上唐胡反说文云屠刳音枯也刳割也考声云分割牲肉曰屠下古外反广雅脍割也字书云切肉也)。
　　补羯娑(上博母反次居谒反下桑何反梵语此译为边地下类不信因果杀生劫盗爱乐邪见人也)。
　　戍达罗(梵语也或云首陀罗或但云首陀皆梵音讹略也即是耕种田畴为业婆罗门四姓之中最居其下也)。
　　贸易(经作贸俗字也摸候反考声云易财曰贸)。
　　伺求(上司恣反郑玄注周礼云伺察也韵英云伺候也谓察其得失也)。
　　勃恶(蒲没反礼记郑玄注云勃逆也说文云勃乱也下阿各反说文云恶过也从心亚声经文多从西作[栗-木+心]者俗字)。
　　栗[聶/木]肶种(上齿叶反下婢夷反旧名梨车毗童子刹帝利王种之名也眷属豪族子弟众也)。
　　怯怖(上匡业反或作[狂-王+去]说文云多畏也礼记云勇者苦怯玉篇云怯畏劣也怯去也下普布反或作怖广雅怖惧也考声云怖遽也渠御反惧也正作遽说文云怖犹惶恐也从心布声也)。
　　福祐(尤救反周易云自天祐之孔子曰祐助也考声云福助也或作佑古作[門@右]并同)。

　　第四百三十卷

　　芬馥(芳文反郑玄注毛诗云芬香也方言云芬和也郭璞云香而和调曰芬说文云从[艸-屮]分声下为目反韩诗云馥香气貌也)。
　　涂治(雉离反治理也)。
　　幡铎(唐洛反似钟而中有舌也案大铃曰铎)。
　　妓乐(渠绮反或作技工巧也或作伎伎艺也字书云女乐也从女作妓经或从人或从扌音手皆非也下五角反)。
　　边鄙(悲美反史记云鄙陋也杜预注左传云鄙边邑谓边邑郊野之外去国都辽远名为鄙陋鄙人言不达诗书礼乐名为鄙夫也说文云五酂为鄙从邑啚声酂音祖短反)。
　　达[奴/糸](奴雅反有经文有作絮思预反书写人误也此即梵语也亦是边夷戎羯下贱恶种不知礼义如禽兽之类也)。
　　蔑戾车(上眠鳖反次莲结反下齿遮反此边方梵语讹略不正也正梵音应云毕[口*栗]（二合）嗟此译为贪乐垢秽之物边方下贱不信正法之人也)。
　　或痰(徒含反说文从疒炎声疒音搦)。
　　肿疱(上之勇反郑注周礼云拥长生疮也郑注礼记云肿瘣音会说文肿[病-丙+(雍-〦)]也于恭反从肉从疒重[雍-〦]声)。
　　目眩翳(慧绢反贾逵曰眩惑也苍颉云视之不明了也下婴曳反经文中作[(臨-品+二)/目]不成字也)。
　　枯涸(康姑反考声云木干死也或作[歹*占]古字也)。
　　箱箧(上息羊反韵英云箱者或云书器也衣箱也考声云箱箧也轻颊反说文云箧笥也音四字书云箧箱类也)。
　　茎秆(上幸耕反考声茎本也本草曰茎集训云草木[乾-乞+余]也说文云枝主也从草巠声也下干懒反左传云禾藁也广雅稻茎曰秆考声云禾黍茎也说文亦禾茎也从禾旱声或作[禾*于]亦同经文从[乾-乞+余]作[卓*人]虽通用非本义也)。
　　碎金(苏对反破也考声云碎散也坏也或作[卒*瓦][卒*瓦]由瓦[卒*瓦]也非此义)。

　　第四百三十一卷(不音训)


　　第四百三十二卷(不音训)


　　第四百三十三卷

　　假藉(情夜反下文准此考声云藉荐也)。

　　第四百三十四卷(并无字音训)


　　第四百三十五卷

　　猥杂(乌贿反呼每反广雅云猥众也字书猥亦杂也猥秽也)。
　　黧黮(上力迟反通俗文云班黑曰黧考声云面[多*頁]青旬反黑也老也黑而黄也开元文字音义云力奚反今不取下他感反楚辞云彼日月之照明尚黤黮而有瑕王逸注云谓不明净也说文云桑葚之黑色考声类漆色也)。
　　穷悴(墙醉反第一百八十已释讫又云憔净遥反悴瘦恶貌也苍颉篇云悴忧也或作悴瘁[(巢-果+(一/自))*卒]三体后二古字也)。
</div>
    <div class="pagination">
<a href="一切经音义_page15.html">上一页</a><span>...</span><a href="一切经音义_page11.html">11</a><a href="一切经音义_page12.html">12</a><a href="一切经音义_page13.html">13</a><a href="一切经音义_page14.html">14</a><a href="一切经音义_page15.html">15</a><span class="current-page">16</span><a href="一切经音义_page17.html">17</a><a href="一切经音义_page18.html">18</a><a href="一切经音义_page19.html">19</a><a href="一切经音义_page20.html">20</a><a href="一切经音义_page21.html">21</a><span>...</span><a href="一切经音义_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
