<!DOCTYPE html>
<html>
<head>
    <meta charset="UTF-8">
    <title>一切经音义 - 第 100 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 100 页/共 480 页</h1>
    <div class="content">　　暂特假寐(寐蜜二反毛诗传曰寐寝也诗曰假寐永勤笺曰不脱衣而眠谓之假寐也玉篇曰假寐衣冠坐而眠熟也)。
　　为谁守护(护谓三护亦曰三监女人志弱故藉三护幼小父母护适人夫婿护今此通问故言谁也监护之文经书悬合耳也)。
　　开剖(剖潘吼反玉篇曰剖破苍颉篇曰剖析之也)。
　　巧断(断都乱反)。
　　冠以妙藏(冠古乱反)。
　　被以火焰(被皮义反)。
　　无讥丑(郑注礼曰讥呵察也毛诗传曰丑恶也言无可呵毁猥恶之事)。
　　天缯纩(缯疾绫反纩苦谤反说文曰缯帛也绵也小雅曰絮之细者曰纩也)。
　　芬馨(馨显刑反郭注尔雅曰芬谓香气调和也说文曰馨谓香之远闻也)。
　　尊宿(宿谓旧也)。
　　下车步进(王逸注楚辞曰步徐行也进向前也)。
　　立佛支提(支提者具云制底耶谓于佛阇维处置坟及安佛所说经台阁之名也此翻为积集谓是人天积集无量福善之所也又或翻为生净信处也)。
　　竟不可得(郑笺诗曰竟终日)。
　　愿得[佫-口+用]瞻侍(说文曰[佫-口+用]具也顾野王曰[佫-口+用]谓预早为之也孔安注书瞻视也谓看视也)。
　　毛孔量(量力仗反谓分位也)。

　　经卷第七十六　入法界品之十七

　　御捍(御鱼举反捍何旦友郭注尔雅曰御谓禁制之也杜注左传曰御止也捍卫也蔽也蔽谓遮塞之也捍字声类作捍也)。
　　廓彻心城(方言曰张小使大谓之廓尔雅曰廓大也通俗文曰廓宽也说文曰彻通也此中经意谓以理融事小遍法界故曰张小使大)。
　　严肃(毛诗传曰严威也肃缩也缩谓齐限者令缩退也言其威德肃物)。
　　逐诸恶法(玉篇曰逐驱也)。
　　莹彻心城(苍颉篇曰莹治也贾注国语曰彻明也说文曰彻通也今谓治理心城使其通达无所拥塞也)。
　　部分心城(分符问反谓有部类有分齐者也)。
　　罗刹鬼王(罗刹者具云罗刹婆此翻为可畏也言王者谓即毗沙门)。
　　悉达太子(悉达者具云萨缚頞他悉地地字应平声呼言缚者此云一切也頞他事也悉地成也言其于一切所应作事皆已成就)。
　　虽不逾本(字林曰逾越也)。
　　楼至如来(楼至具云噜支此翻为爱乐也)。
　　造僧伽蓝(具云僧伽罗摩言僧伽者此云众也罗摩院也)。
　　营办什物(颜注汉书曰什物谓为生之具也三苍曰什聚也杂也吴楚之间资生杂具谓之什物有数十事物为什物育数十事物为什物者此盖少知之说也)。
　　拖(驮之轻声)婆(婆之上声)荼(荼之上声)沙(史我反)缚(房我反)哆(哆之上声)也(夷我反)娑(娑之上声)么(莫我反)
　　众峰齐峙(峙持止反广雅曰峙止立也字宜从止有从山者谬也)。
　　他(他之上声)奢(尸何反借音也)叉(楚我反)娑哆(娑桑纥反哆当我反)婆(婆之上声)车(昌遮反)娑么(娑桑我反)诃婆(并上声呼)縒(仓我反)伽(伽之上声)吒(陟伽反)拏(搦可反)娑颇(娑桑纥反)娑伽(并上声呼)也娑(也夷我反娑字上声呼之)侘(耻加反)
　　咸综无遗(综子贡反三苍曰综理经也谓整理经纬之都本也)。
　　蕴其深解(蕴于顿反杜注左传曰蕰庆也方言曰蕰积也马融注论语曰蕰藏也)。
　　咒诅(诅侧预反郑玄注周礼曰诅谓祝使其败露也)。
　　痊愈(痊匕缘反愈俞矩反郭象注庄子曰痊谓病除也玉篇曰病差曰愈字又作病)。
　　别知(别彼列反)。
　　珠贝(案西城以贝为钱故列在宝类)。
　　鸡萨罗(师子身毛旋文呼为鸡萨啰西域有宝旋文恰如师子毛旋形故从其为名耳也)。
　　城名婆怛那(具云难陀婆怛那言难陀者此云喜也婆怛那者增益也其国名南印度境内)。

　　经卷第七十七　入法界品之十八

　　涸无量爱欲海(广雅曰涸尽也谓令其竭尽也)。
　　杜绝诸恶道(贾注国语曰杜塞也说文曰杜塞闭也说文字乃作殿也)。
　　如济客(毛诗传曰济渡也案客谓寄居之称故采樵寄山济渡寄水饮士寄醉贾人寄屋皆谓之客)。
　　重任(重直勇反任如禁反)。
　　佣作(佣与恭反作则各反玉篇曰佣谓役力受直也谷梁传曰作为也)。
　　低下(低丁奚反)。
　　旃荼罗(此云执暴恶人)。
　　犗牛(犗加迈反切韵称犗犍牛也)。
　　舟楫(楫秦业资叶二反通俗文曰擢谓之楫释名曰楫捷也拨水使舟倢疾也又案楫字不著戈音乃资叶反然训义无别)。
　　良工(良善也工技也)。
　　捃拾(捃居韵居恽二反汉书集注曰捃收也)。
　　冠王冠(上冠字古乱反下冠字古端反)。
　　损耗(耗呼告反减也)。
　　善知识之所致耳(颜注汉书曰致谓引而至之也)。
　　此善渔人(渔语居语据二反工能于事曰善也说文曰渔捕鱼也大篆字又作[泳-永+(魚/魚)]考声作[(土/魚)*ㄆ]二体也)。
　　过尔焰海(尔焰者此云所知谓智所知境非预识境由其转若南声为尔盐故非转毗若南声也)。
　　哽噎(哽加杏反说文曰哽谓食肉亭骨在喉内也悲忧咽塞者似其亭骨在喉故借喻言耳)。
　　自盈其手(韩康注易云盈满也)。

　　经卷第七十八　入法界品之十九

　　曩于福城(曩那朗反尔雅曰曩向也珠丛曰向谓往时也向音虚鞅反)。
　　擐大悲甲(擐胡串反杜注左传曰擐贯也贾注国语曰擐衣甲也衣音意)。
　　断贪鞅(鞅于仰反鞅谓扐牛头木绳牛以此绳不能脱于重载凡夫由其贪惑不能断生死之鞅绳也)。
　　撤睡盖(撤除列诸列二反字书曰撤除也去也)。
　　四流漂汩者(汨荣笔反珠丛云汩流急貌也又音古没反尚书大传曰汩乱也汉书集注曰汩流急貌今取流急也)。
　　饮以甘露(饮于禁反饮饲水也)。
　　住邪济者(毛诗传曰济渡也谓行其道者如渡者求于异津故此借喻名耳)。
　　晓诲(说文曰晓说也音税)。
　　犷[仁-二+戾](犷古猛反[仁-二+戾]零计反)。
　　坑阱(阱疾政反郑玄注周礼曰阱谓穿地为堑所以捕兽其超逾者则陷焉案籀文作阱[(虍-七+(一/卄/卄))*又]古文作阱也)。
　　苦的(的谓准的鹿脐也)。
　　箧(牵[打-丁+(刀/(刀*刀))]反郑注礼记曰宬衣物函曰箧)。
　　贮(陟吕反)。
　　毗笈摩药(毗笈摩者此云普去也谓能普去一切疾病也)。
　　周给(周匝供给故云周给也)。
　　利矛(矛莫胡反)。
　　兵仗(仗除亮反风俗通曰仗者刀戟之总名也)。
　　钳鋷(鋷尼辄反玉篇曰鋷谓拔去睫发也经本有作镊者此乃车轴端铁非经所用)。
　　阿伽陀药(此云无病药也谓有药处必无有病也)。
　　婆楼那风(此云迅猛风也其风坚密如持世界风轮也)。
　　毒不能中(中陟仲反中犹著也)。
　　大应伽药(应伽此云身身有四名一曰迦耳二曰设理罗三曰第诃四曰应伽然应伽亦云分谓支分也)。
　　药树名珊陀那(珊陀那者此云和合或云续断谓此药能令已断伤者再续和合也)。
　　初无所损(言从初已来不会损也)。
　　药名阿蓝婆(此云汁药其药出香山及雪山中天生在于石臼内或云得喜谓得此药者皆生欢喜也)。
　　波利质多罗树(波利此云遍也亦曰周匝质多罗云间错庄严也言此树众杂色花周匝严饰或曰圆妙庄严也)。
　　婆师迦花(具云婆利史迦言婆利史者此云雨也迦谓迦罗此云时也西域呼夏为雨其花生于夏时故名也)。
　　瞻卜迦花(此云黄色花其花有香气而形似支子花也)。
　　苏摩那花(此云悦意花其花形色俱媚令见者心悦故名也)。
　　海岛(岛当老反孔安注书曰海曲谓之岛说文曰海中往往有山可止曰岛也)。
　　椰子(椰余遮反)。
　　药汁名诃宅迦(此云金色水甚可于九转还丹之力也)。
　　灯炷(炷之遇之庾二反)。
　　筋(居欣反字宜从月经本有从角者谬)。
　　迦陵频伽鸟(此云美音鸟或曰妙声鸟此鸟本出雪山在[穀-禾+卵]中能鸣其音和雅听者无厌也)。
</div>
    <div class="pagination">
<a href="一切经音义_page99.html">上一页</a><span>...</span><a href="一切经音义_page95.html">95</a><a href="一切经音义_page96.html">96</a><a href="一切经音义_page97.html">97</a><a href="一切经音义_page98.html">98</a><a href="一切经音义_page99.html">99</a><span class="current-page">100</span><a href="一切经音义_page101.html">101</a><a href="一切经音义_page102.html">102</a><a href="一切经音义_page103.html">103</a><a href="一切经音义_page104.html">104</a><a href="一切经音义_page105.html">105</a><span>...</span><a href="一切经音义_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
