<!DOCTYPE html>
<html>
<head>
    <meta charset="UTF-8">
    <title>一切经音义 - 第 396 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 396 页/共 480 页</h1>
    <div class="content">　　頞那山(安曷反西国山名也)。
　　瞻瞩(之欲反韵略云瞩视也考声云视之甚也众目所归也从目属声属音同上)。
　　有黠(遐轧反方言云自关而东赵魏之间谓慧为黠郭璞云谓慧了也顾野王奸黠也利也说文从黑吉声也)。
　　盥漱(上官碗反下搜又反说文云盥澡手也从臼水临皿也谱作盥非也臼音菊皿音明丙反碗音乌管反)。
　　宝屐(擎戟反顾野王云孔丛子高方屐以见平原君也古今正字屐屩也从履省支声屩音居略反谱作履传写误)。

　　第五卷

　　冠帻(上古欢反。白虎通云冠者卷也所以卷持发也。广雅有十八种冠。所谓无追章甫委貌牧[曰/(口*干)]絻通天远游进贤高山方山惠文[這-言+(妻-女+十)]华却非却敌獬豸皮弁冕皆冠也。说文冠卷也。所以卷发弁冕之总名也。从冖从元从寸。冠有法度故从寸。下争革反。广雅[糸*雚][巾*斤]帻也帻错也。方言云覆髻谓之帻巾。或谓之承露蔡雍独断帻者卑贱执事下冠者之所服也。有缘帻赤帻执事者贵贱皆服之。文者长耳。武者短耳。称其冠也。说文帻发中有巾曰帻。从巾责声[曰/(口*干)]音吁絻音问豸音宅介反。冕音免。卷音厥阮反。[糸*雚]音丘园反。[(中/?)*斤]音欣靖音七药反嫧音责髻音计冖音觅谱文之中从竹作箦非也)。
　　转燧(随醉反音义第三十卷中已具释谱作燧俗字行已久矣)。
　　王这(言件反苍颉篇云这迎也古今正字从辵言声)。
　　拘躄(上矩愚反下并亦反顾野王云躄谓足偏枯不能行也古今正字从足辟声亦作[辟/止]谱作癖非也)。
　　涸池(上何各反已具释音义第四十二卷中)。
　　[蜎-口+ㄙ]蜚(上一缘反下匪微反已释弘明集)。
　　綩綖(上冤阮反下音延)。
　　幢旄(上浊江反下音毛顾野王云凡旄者皆旄牛尾也施于幢旌之端旄牛背膝胡尾皆有长毛剪其毛以用之也说文从[方*人]毛毛亦声也谱从巾作[巾*毛]非也)。
　　疴耆(上恶何反五行传云时即有口疴说文病也从疒可声也声类作痾谱作痾误)。
　　珍奇(上窒邻反说文从玉[珍-王]声谱作殄非也下妓宜反说文云奇异也从大从可谱作琦玉名也义相近也)。
　　叵遇(上普可反字书云叵不可者也古今正字从口从匚匚音方)。
　　僚属(上了雕反孔注尚书僚官也左传云同官曰僚又曰大夫[ㄇ/ㄇ/ㄇ/一]士士[ㄇ/ㄇ/ㄇ/一]皂皂臣隶隶臣僚顾野王第九品人也古今正字从人尞声亦作寮谱作辽误也下殊欲反)。

　　第六卷

　　赭容(上遮野反郭注山海经云赭赤土也说文从赤从者者声也)。
　　声暧(乌载反顾野王暧然温和貌也古今正字从日爱声谱怍暧误也)。
　　[火/几]铄(商弱反毛诗传云铄美也郭注方言光明也说文从金乐声)。
　　縠净(上红屋反西国土名也)。
　　居泜(丁礼反西国比丘尼名也)。
　　隐曀(伊计反比丘名)。
　　沮坏(上才与反毛诗传云沮坏也古今正字从水且声谱从破因作俎非此义音庄吕反乖文意下胡怪反)。
　　珕须那(力计反西国尼名也)。
　　轮轹(下力的反苍颉篇云轹[服-月+車]也说文车所践也从车乐声[服-月+車]音女展反)。
　　蹈蹋(上徒号反下谈腊反亦作踏谱作踏误)。
　　来镇(窒邻反)。
　　祈道(上巨依反毛诗传云祈求也说文从示斤声谱作蕲义同也)。
　　怒拳(上奴睹反下音权谱作卷俗用字)。
　　狗啮(研结反)。
　　涎唾(上羡延反正作[盜-皿]下吐卧反)。

　　第七卷

　　窈窈(要皎反说文云深远也从穴幼声亦作窅)。
　　稻畦(惠圭反风俗通云秦孝公以二百四十步为亩五十亩为畦王逸注楚辞云畦犹区也说文义同上从田圭声)。
　　堤[阿-可+唐](上弟奚反韦昭云堤积土为封限也说文唐也从阜是声也下荡郎反古今正字云长沙人谓堤为[阿-可+唐]从阜唐声亦作塘)。
　　亟于(上兢力反郑注毛诗云亟急也尔雅速也说文义同也从人从口从又从二二天地也言人生天地间口手最急会意字也又音器今不取)。
　　道蠹(都故反郑注周礼云蠹食人器物者白鱼是也说文木中虫也从昆橐声谱作蠹误也)。
　　切磋(仓柯反)。
　　剖击(上普口反孔注尚书云剖犹破也苍颉篇析也说文判也从刀咅声谱作掊非也音[病-丙+龍]讲反略谱中掊击义同此已释更不重出耳)。
　　驶水(上师利反苍颉篇云駃疾也古今正字从马史声也)。
　　眩冒(上玄绢反苍颉篇云眩视不明也贾逵注国语云眩惑也说文从目玄声)。
　　坌者(上盆闷反字诂云土污盆也)。

　　第八卷

　　[嗇*欠]然(上所力反埤苍云恐惧也公羊传云[嗇*欠]然而骇也说文悲意也从欠啬声也)。
　　求斠(江岳反广雅云斠量也谱义决胜负也说文平斗斛也从斗冓声或作角也)。
　　擘裂(上拼陌反谱中作擗非也音瓶觅反非此义也)。
　　掊地(上蒲侯反考声云掊手[按-女+(口/口)]也古今正字从才咅声今俗音呼为庖谱作刨非也)。
　　癃残(上力弓反许叔重注淮南子云癃疠疾也苍颉篇固疾也说文罢病也从疒隆声谱作[癃-(阿-可)]俗字也)。
　　灰[阜-十](都回反小阜也谱作堆俗字也阜音负)。
　　仿佛(上芳[网-(ㄨ*ㄨ)+又]反下芳味芳勿二反汉书云仿佛相似声类见不审谛也古今正字并从髟方弗皆声说文作仿佛古字时不用)。

　　第九卷

　　[目*(蒙-卄)][目*(蒙-卄)](木蓬反毛诗传曰[目*(冗-几+豕)]者目瞳瞙覆而无见也说文不明也从目冢声谱从日作曚书误也)。
　　嗥啕(上号牢反下道劳反谱作嗥啕俗字也)。
　　矛槊(双捉反)。
　　针锋(上执林反下[敷-方+寸]容反)。
　　蛣蜣(上轻吉反下却香反)。
　　蝮虿(上蜂目反下丑介反)。
　　[病-丙+習][病-丙+習](寻立反诸字书捡并无此字[病-丙+習][病-丙+習]者俗语也盖谓风[蟆-旲+干]皮肤间[病-丙+習][病-丙+習]然也)。
　　哕噎(上宛月反集训云哕逆气也说文忤气也从口岁声下烟结反考声云噎咽喉气塞不通也毛诗传忧不能息也说文饭窒也从口壹声)。
　　屯蹶(下卷月反梵语也)。
　　[蚡-刀+允]化(上输苪反广雅云复育蜕也说文蝉蜕所解皮也从虫兑声)。
　　佛髭(子雌反说文云髭口上须也从须此声今谱中从洛从毛非也本俗字从咨从毛作[咨*毛]书人不会又改从洛伪中更伪亦非也释迦谱从髟作髭亦俗字也)。

　　第十卷

　　粗涩(上仓乌反下霜立反正体字也)。
　　慷慨(上康朗反下口爱反说文壮士不得志也二字并从心康既皆声也说文正作忼)。
　　舟航(鹤冈反义已具释高僧传今谱作桁非也)。
　　溉灌(上饥利反顾野王云溉犹灌也灌亦[泳-永+芺]也古今正字并从水既雚皆声也雚音胡官反)。
　　缄之(上甲咸反说文云缄束箧也从糸咸声也)。
　　事泄(仙列反郑笺诗云泄发也说文从水世声或作泄泄并俗字也)。
　　以蜡(蓝合反埤苍云蜡蜜滓也古今正字从虫鼠声也谱从月作[膜-大+(句-口+匕)]非也)。
　　排[打-丁+充](上败埋反广雅排推也推音他雷反顾野王云排抵也说文挤也从手从非声也下康浪反韵诠云以手拒也杜注左传云柷御也贾注国语云柷救也字诂张也广雅遮也强也商也方言悬也周易知进而不知退也说文拒扦也从手亢声也谱中从党作挡非也挤音精奚反)。
　　之这(言建反已释前卷)。
　　拘睒弥(中苫[白-日+(丹-、+十)]反梵语国名也)。

　　释迦氏略谱一卷

　　释迦谱(晡母反释名云谱布也广雅谱牒也古今正字谱者布列见其事也从言普声)。
　　繁缛(上音烦考声云多也众也下儒烛反说文缛繁也辨饰也从糸辱声)。
　　断鳌(昂高反王逸注楚辞云鳌大龟也列仙传云有巨灵之龟背负蓬莱大山而抃戏于沧海之中也说文从黾敖声也)。
　　纷糅(女救反郑注仪礼糅杂也或作籾序本从糸作糅错书非也)。
　　较定(上音角广雅云较明也考声挍其优劣也略也尚书大传云较其志见其事也或作角竞也试也或从[又/又]作较古今正字从车从交声也)。
　　锭光(上亭宁反先佛名号也)。
　　照灼(上音照下章若反广雅云照灼明也说文并从火召勺皆声)。
　　姻媾(上音因杜注左传云姻犹亲也尔雅婿之党为姻白虎通妇人姻夫而成故曰姻下钩候反毛诗传云媾厚也贾逵注国语云重婚曰媾说文亦同并从女因冓皆声)。
　　玑蚌(上居宜反孔注尚书云玑珠类也字书小珠也说文珠不圆者也从玉几声下庞讲反前金光明最胜王经中已具释)。
</div>
    <div class="pagination">
<a href="一切经音义_page395.html">上一页</a><span>...</span><a href="一切经音义_page391.html">391</a><a href="一切经音义_page392.html">392</a><a href="一切经音义_page393.html">393</a><a href="一切经音义_page394.html">394</a><a href="一切经音义_page395.html">395</a><span class="current-page">396</span><a href="一切经音义_page397.html">397</a><a href="一切经音义_page398.html">398</a><a href="一切经音义_page399.html">399</a><a href="一切经音义_page400.html">400</a><a href="一切经音义_page401.html">401</a><span>...</span><a href="一切经音义_page397.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
