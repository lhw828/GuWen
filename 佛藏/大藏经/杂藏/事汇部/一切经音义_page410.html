<!DOCTYPE html>
<html>
<head>
    <meta charset="UTF-8">
    <title>一切经音义 - 第 410 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 410 页/共 480 页</h1>
    <div class="content">　　大舶(音白已前具释)。
　　煨烬(上猥回反广雅云煨熅也下辞进反杜注左传云盆中火也烬正作[盡-((烈-列)/皿)+火]烧不尽薪也从火从尽省声也皆焚荡之余)。
　　梯橙(上体羝反下登邓反经名也录文从木作橙非也)。
　　昙摩蜱(下庇迷反梵语僧名也)。
　　僧伽跋隥(跋盘末反隥音镫僧名也)。

　　第四卷

　　鹅腊(下星亦反郑注周礼云干肉也说文作[(人*人)/(人*人)/日]从残肉日晞之故从日籀文作[(︽*︽)/萬]与今腊同亦干肉也)。
　　鞠名(上宫育反阿罗汉名也)。
　　鍮石(上透楼反埤苍云鍮石似金而非金也说文从金从偷省声也)。
　　勍敌(上[(立*立)/見]荆反广雅云勍武也说文勍强也从力京声埤苍云健也下亭历反杜注左传云敌犹对也尔雅云匹也字书正从啇从文录文从欠作适俗字也啇音的)。
　　姚苌卒(上音长下遵聿反秦主名也)。
　　似嚼(墙药反字书云嚼犹咀也广雅云茹也说文云噍也从口爵声噍音诮咀音慈吕反)。
　　欧哕(上讴口反说文云欧即吐也从欠从讴省声下冤劣反郑注礼记云哕噫也说文云为悟也从口岁声噫音厄界反)。
　　嘲之(谪交反苍颉文云啁犹调也顾野王云嘲谓戏调也说文从口从周作啁考声从言作嘲录文从口作嘲同字也)。
　　謦欬(上轻鼎反开爱反前内典录第三已释录文从口作[口*磬]咳非也)。
　　弥猴(上弥字录文从犬作[犵-乙+小]俗字也下候钩反楚辞云弥猴[前-刖+ㄅ]熊罴说文云[弓*(乞-乙+小)]猴谓猴孙即[木*夒]也猴字从犬侯声熊音雄罴音悲[木*夒]奴刀反)。
　　蜣螂(上却良反下音梁尔雅云蛣螂蜣螂郭注云啖粪虫也古今正字亦啖粪虫也并从虫羌良皆声蛣弃吉反)。
　　驱之(上讴口反史记愕然欲欧之说文云欧捶击也从攴区声区音讴考声亦从攴作驱)。
　　癵躄(上恋传反顾野王云癵谓身体拘曲也考声手足病也从疒脔声下并亦反古今正字从足辟声或从止作辟)。
　　赵肃(嵩昱反肃悚敬也人名也)。
　　戮力(上隆育反孔注尚书云戮力谓陈力也贾注国语云并力也说文从力翏声音力幼反录文作戮俗字)。
　　道梴(耻连反僧名也)。
　　[馬*(橐-石+各)]驼(上汤洛反下铎河反考声云[馬*橐]驼胡畜名也周书王会正北以[馬*(橐-石+各)]驼为献顾野王云以能负重善行致远也古今正字[馬*(橐-石+各)]驼并从马[橐-石+各][施-方]皆声橐音托[施-方]音陁)。
　　鄯鄯(蝉展反西域国名也)。

　　第五卷

　　僧璩(巨鱼反僧名也)。
　　椒掖(上音焦下音亦宋朝宫名也)。
　　[鄖-口+(一/(匚*〡*〡*(巨-匚)))]县(上矛候反汉书云会稽郡[鄖-口+(一/(匚*〡*〡*(巨-匚)))]县名也考声正作[鄖-口+(一/(匚*〡*〡*(巨-匚)))]录文作鄮俗字也)。
　　依睎(下喜机反广雅云睎犹视也说文云望也从目希声案依睎谓仿佛之称也录作[僱-隹+衣]俙非也)。
　　封缄(下减衔反广雅云缄犹索也说文云束箧也从糸咸声)。
　　成积(下资四反周礼遗人掌邦之委积以侍施慧郑注云廪人计九谷之足数少曰委多曰积说文从禾责声字书假借用也录文作[卄/積]误也)。
　　随舶(下音白前内典录已释)。
　　火槛(下咸滥反郭注山海经云槛犹阑楯也说文从木监声)。
　　栈路(查眼反广雅云栈即阁也汉书所谓统绝栈道是也说文云栈亦棚也从木戋声戋音残也)。
　　流驶(下师事反苍颉篇云驶犹疾也考声云马行疾也古今正字从马史声)。
　　阿遬(下音速经名也)。
　　奈苑(怨远反地名亦经名也录文作婵或作妇并非也)。

　　第六卷

　　王暕(下奸眼反梁豫章王名字书云暕名也说文云分别简之从束八分之录作柬非也)。
　　讽习(上风奉反郑注周礼云背文曰讽广雅云讽犹教也顾野王云讽谓音譬况以动之说文云诵也从言风声也)。
　　御宇(下于主反毛诗传云宇居也尔雅云大也苍颉篇云边也说文从宀禹声也亦作字义同也)。
　　措怀(粗故反郑注周礼云措犹顿也又注礼记云施也说文置也从手昔声录文从厂作厝顾野王云庴即砺石也非此义也)。
　　甄著(上见延反广雅云甄陶窑也桂苑珠丛云甄袁明也古今正字云甄陶也从瓦垔声也垔音因)。
　　颓焉(上充雷反苍颉篇颓犹坠落也毛诗传云病也说文云颓秃貌也从秃贵声录作颓俗字也)。
　　镌之(上蕝缘反方言云镌犹琢也广雅镌即凿也说文云谓琢金石也从隽声琢音卓隽音慈兖反)。
　　龛别(上音堪广雅云龛即盛也文字典说云著佛处也从今从龙会意字也录文从合作龛俗字)。
　　栉枇(上臻瑟反下频毕反案栉枇象梳齿连接相近貌前内典录释讫)。
　　淹云(上淹俨反毛诗传云[阿-可+弇]阴云貌也说文云云雨貌也从水从弇广雅作[雨/(電-雨+大)]录作淹误前已训讫)。
　　槁本(上高老反史记云槁书草也说文从草作藁义同)。
　　盥洗(上官碗反顾野王云凡洗物皆曰盥说文云盥澡手也从臼木临皿也)。
　　僧昉(下方罔反僧名)。
　　苬国(袖由反西域国名也)。
　　廛[朿-木+夭](上彻连反郭注周礼云廛谓城邑之居也说文从广里从八土广音俨下奴教反字书云吏人多櫌櫌也考声云人諠多也古今正字云不静也从人从[一/巿]会意字也录作闹俗非也)。

　　第七卷

　　重核(上重龙反下衡革反汉书云其审核之务准古法也说文云考实事也谓核遮其辞得实核也从西从激省声西音赫亚反从西俗字也)。
　　镕冶(上音庸汉书云金之在镕冶所铸也音义云冶谓镕钱模也下耶者反考工记云考金人工冶氏也说文云冶销也从冫从台声冫音冰台音庚)。
　　[日/羽]水(贪盍也声类云[日/羽]不高也说文从曰音悁)。
　　玼琐(上妻礼反毛诗传云玼鲜明貌说文云新色鲜也从王从此声下苏果反毛诗传云琐琐小貌也广雅琐连也说文从玉[巢-果+貝]声[肖-月+貝]音锁同上)。
　　忍凚(瑟饮反字统孝声并云凚即寒也文字典说云凚谓寒战也从冫禁声冫笔凭反录作噤非也)。
　　如噎(下烟结反方言噎气息也说文食在喉不下也又云饭窒也从口壹声)。
　　黄法[(〦/(目*目)/大)*毛](下具俱反人名)。
　　揵捶(上音干下坠追反案揵捶警众之木置于食堂)。
　　痆斯(儜戛反西国名)。
　　知铉(下玄詃反僧名也)。
　　彦琮(下狙宗反僧名)。
　　雕窘(下君殒反毛诗传云窘犹困也王逸注楚辞云窘急也说文云迫也从穴君声也)。
　　瑰奇(上鲙回反毛诗传云　瑰石之次玉者也杜预注左传云瑰珠也埤苍云瑰玮珍奇也说文云以珍瑰为傀亦在人部中今也从玉鬼声录文从衣作　古文俗字也字书又作傀下巨基反正从大作奇录作奇俗字也)。
　　僧琨(下骨魂反僧名也)。
　　羁縻(上几宜反下美悲反案羁縻盖马之衔勒系缀编连者也)。
　　瓯闽(上驱侯反郭璞注尔雅云东瓯在海中也又注山海经云闽越即西瓯今建安也说文云瓯闽东南越也从瓦区声下音武巾反)。
　　鞬拏(上建言反下搦加反梵语西域城名也已具前释)。
　　踟蹰(上音迟下住逾反韩诗云踟蹰即踯躅也广雅云盖犹豫徘徊之貌也踯音掷躅厨录反)。

　　第八卷

　　玄奘(下藏朗反僧名也尔雅云奘驵也驵作朗反郭璞云大也说文从大壮声)。
　　玄嶷(下疑棘反僧名也)。
　　绩深(上精昔反声类云绩犹功也考声功效者也古今正字从力责声)。
　　慧赜(下峥责反僧名也录从阜作[阜*責]俗字也王弼注周易云赜深也)。
　　卓荦(下力角反斑固西都赋云卓荦诸夏言超绝也考声云卓荦犹高貌说文义同从牛从劳省声)。
　　辍轸(上转劣反郑注论语云辍犹止也尔雅云已也已音以古今正字云车声小缺也从车叕同音下真忍反许叔重曰轸犹重也郑玄注考功记云轸者舆后横木也太玄经云轸转其道也宋忠曰犹展也说文从车[珍-王]声[珍-王]音同上录文作轸俗字也)。
　　韬德(上讨劳反杜预注左传云韬犹藏也广雅云宽也说文云剑衣也从韦从舀声舀音窅)。
　　梗概(上更幸反尔雅云梗犹直也司马彪注庄子云梗直士说文从木更声下陔代反郑注礼记云概平也班固东都赋云粗为宾言其梗概薛综云谓不纤密也说文从木既声)。
　　箴规(上执深反孔注尚书云箴犹规也贾注国语云箴教也杜注左传云戒也说文从竹咸声会意字)。
　　蠢蠢(春尹反尚书大传云蠢即出也郭注尔雅云蠢谓动摇貌也说文虫动也从昆春声昆音昆)。
　　诮剧(上字书正从言作谯与樵同音孔注尚书云诮犹让也苍颉篇云诃也说文从言肖声下擎逆反顾野王云剧犹甚也苍颉篇云笃也古今正字从刀豦声也)。
　　薰莸(上训云反香草也下酉州反臭草也已见前释)。
　　槁街(上高老反顾野王云槁犹草也说文从禾高声下佳谐反尚书云槁街谓蛮夷邸所在也说文云街谓四通道也从行圭声)。
　　扼捥(上鹦革反广雅云扼持也郑玄注[(哭-、)/土]服传云盈手曰[捩-犬+乙]说文[捩-犬+乙]犹把也从手厄声厄音厄正作[搕-去+?]亦作[打-丁+(甘/(岡-山+十))]音义并同录作扼俗字也下剜涣反扬雄云碗握也说文从手从宛声)。
　　乃絷(下砧立反杜注左传絷犹执也范寗注谷梁云[糸*丰]也古今正字云絷之维之犹[糸*丰]也从系从执正絷字或作馽音同)。
　　祖祢(下泥礼反郑注周礼云祢父庙也古今正字从示尔声已训讫)。
　　桎梏(上真曰反下公沃反郑玄注周礼在手曰桎在足曰梏盖刑人具也郑众又云桎梏者枸其两手共一木也说文二字并从木至告亦声)。
</div>
    <div class="pagination">
<a href="一切经音义_page409.html">上一页</a><span>...</span><a href="一切经音义_page405.html">405</a><a href="一切经音义_page406.html">406</a><a href="一切经音义_page407.html">407</a><a href="一切经音义_page408.html">408</a><a href="一切经音义_page409.html">409</a><span class="current-page">410</span><a href="一切经音义_page411.html">411</a><a href="一切经音义_page412.html">412</a><a href="一切经音义_page413.html">413</a><a href="一切经音义_page414.html">414</a><a href="一切经音义_page415.html">415</a><span>...</span><a href="一切经音义_page411.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
