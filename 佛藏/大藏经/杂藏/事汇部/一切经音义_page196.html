<!DOCTYPE html>
<html>
<head>
    <meta charset="UTF-8">
    <title>一切经音义 - 第 196 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 196 页/共 480 页</h1>
    <div class="content">　　护魔法(梵语唐云火祭祀法为飨祭贤圣之物火中焚燎如祭四郊五岳等)。
　　终已(下音以)。
　　常翘(只遥反广雅云翘举也尔雅危也说文从羽尧声)。
　　拨取(羊沫反广雅拨除也郑注周礼云拨拂也说文从手发声)。
　　[燖-口+几]去(上祥檐反考声云燂煮也以汤沃毛令脱也说文从火覃声经作[燖-口+几]俗字也正作[(火/(夫-人+(厂-一)))*炎]古作[(夕/火)*(ㄆ/火)])。
　　镮钏(滑閞反博雅云指镮也文字典说小母指镮也从金睘省声下川眷反东宫旧事云太子纳妃有金契钏一双文字典说云臂环也从金川声)。
　　鬃髦(子东反蔡邕独断云鬃项上毛也古今典说云马骏也从马[稯-禾]声下音毛[稯-禾]音同上)。
　　钻磔(俭淹反说文云钻铁鋷也从金占声铁音天结反鋷音女辄反经作钳铁枷也经非此义下陟革反博雅云磔广雅云张也又开也说文从桀石声也)。
　　在鏊(五号反韵略云鏊作饼烧器也尔雅釜鼎之类是也说文从金敖声)。
　　剜眼(碗莞反埤苍云剜[利-禾+(ㄙ/月)]也考声云剜曲刻也说文从刃夗声也经作剜非也[利-禾+(ㄙ/月)]音恚缘反)。
　　刵耳(而志反孔注尚书云刵截耳也广雅截也说文断耳也从刀耳声)。
　　劓鼻(亘器反孔注尚书云劓截鼻也广雅截也说文作[利-禾+臬][利-禾+日]也从刀鼻声)。
　　毃骨(上巧交反杜注左传敲击也说文从殳高声)。
　　[田*支][(臘-月+木)-囗+ㄇ](殿年反郑注周礼云[敲-高+田]亦猎也或作[狂-王+田]说文畋平田也从支田声亦作田)。
　　鱼捕(上语居反经作渔非也下蒲暮反顾野王云捕犹逐也说文取也从手甫声)。
　　罘纲(附无反郑注礼记云罘兽罟也韵英云罝也说文免罟也从冈不声罟音古罝音济耶反下无仿反亦作冈)。
　　矰缴(上则登反郑注周礼云结缴于矢为之矰考工记云矰矢弓所用也又云矢羽名矰说文从矢曾声经作缯误也下章若反广雅云缴缠也说文云生丝缕也从糸敫声或作[譥-言+糸])。
　　獐鹿(上掌阳反郑注考工记云齐人谓麇为獐说文从鹿章声麇音君下卢笃反说文鹿兽也)。
　　贩鬻(上发万反郑注礼记云朝买夕卖曰贩说文买贱卖贵也从贝反声下以六反郑注周礼鬻卖也顾野王云卖物也说文从[鬻-米]音格毓声经从米俗用略也)。
　　[彳*言*亍][出/(同-(一/口)+(人*人))/貝](上玄绢反下正卖字说文炫行且卖也从行言声亦作炫)。
　　斯愆(下羌连反孔注尚书愆过也韵诠云罪也说文从心衍声亦作[保/言]也)。

　　六波罗蜜多经卷第四

　　乳哺(下蒲暮反许叔重注淮南子云口中嚼食与之似鸟与儿食曰晡说文从口甫声经文从食作餔米糊也又逋布二音非此义)。
　　颦嘁(上毗[穴/貝]反下子六反文字集略云颦者嘁眉也顾野王云忧愁思虑不乐貌也古作颦亦作[頻/言]嘁字亦作蹙经文作[怡-台+蹙]非也)。
　　溪涧(启溪反尔雅曰水注川也说文云川渎无所通者从谷奚声亦作溪下间晏反毛诗传曰山来水曰涧说文从水间声亦作涧又作[谷*間])。
　　泛涨(芳梵反王逸注楚辞云泛淹也说文净也从水凡声下张两反上声字也郭璞江赋云涨水大貌也说文从水张声也)。
　　噏取(上歆急反顾野王云噏气息入也说文云内息也从口翕声亦作吸歆音许金反)。
　　藏间(上昨浪反下字平声)。
　　憩此(上乡例反毛诗云憩息也亦作憩说文从息舌声也)。
　　仓廪(上错藏反说文云仓谷藏也谓仓黄取而盛之故曰仓下力锦反郑注周礼云藏米曰廪说文云谷所收入宗庙粢盛仓黄朕廪而取之故谓之廪说文作[稟-禾]从入从回象屋中有户牖者形也)。
　　謇讷(上居偃反方言云謇吃也言吃甚也说文从言从蹇省声也下奴骨反包咸注论语云讷迟钝也说文云难言也从言内声)。
　　辇舆(上力展反杜注左传云驾人曰辇说文人轭车也又从[夫*夫]而引车也[夫*夫]音伴下余恕反说文云车舆也从车具声经作舆非也[臼/一/八]音余)。
　　耳珰(下音当释名云穿耳施珠曰珰埤苍云耳饰也说文从玉当声)。
　　[商-口+貝]贾(上书阳反郑注考工记云[(商-口)/貝]贩买也客行贩曰[(商-口)/貝]说文从贝从商省也经作商非也下姑五反杜注左传云贾卖也郑注周礼云居卖曰贾说文从贝西声假借字也)。
　　俳优(败埋反博雅云俳亦优也说文戏也从人非声下于尤反顾野王云优者乐人所为戏笑以自怡悦也杜注左传亦调戏也苍颉篇云乐也说文从人忧声)。
　　刹帝利婆罗门(利帝利者梵语彼国王种也福智胜者众举为王婆罗门亦梵语唐云净行精持洁志学四围陀博识多闻为王者师傅高道不仕彼国人民多认此族为祖也)。
　　邬波尸杀昙分(上乌古反梵语数法之名言其极也亦如花严经中阿僧祇品云不可说不可说转之类是也旧解云邬波云少尸杀昙云近分言是邻虚之尘将比其一未)。
　　窣堵波(上苏骨反下都古反梵语砖塔名也唐云高胜方坟也古云苏偷婆或云塔婆皆不正也即碎身舍利砖[土*答]今俗语或云浮图)。
　　黠慧(闲八反方言云黠亦慧也赵魏之间谓慧为黠说文从黑吉声下畦桂反方言慧明也说文从心彗声慧音囡岁反)。
　　涸池(胡各反贾注国语涸竭也广雅尽也说文渴也从水固声)。
　　赧而(拏拣反方言云赧愧也说文面惭赤也从赤及声及音展俗用从皮误也)。
　　莹饰(上萦回反博雅云莹亦饰也广雅摩也谓摩饰使光明也说文从玉从营省声亦作蓥下升织反说文饰刷也从匝饲声也饲音寺)。
　　疮疣(上楚霜反礼记云头有疮则沐说文作创创伤也古文作刃象刀入形经文作疮俗用字也下有求反苍颉篇云疣病也又小曰疣大曰赘也古今正字从疒尤声亦作[病-丙+又]赘音庄芮反)。

　　六波罗蜜多经卷第五

　　梦寐(下弥臂反毛诗云寐寝也说文从未寝省声也)。
　　觉寤(上江岳反又音教博雅觉知也下五故反毛诗云寤亦觉也说文从寝省吾声)。
　　[女*芺]媚(夭骄反考声云妇人巧作姿态也亦笑也诗云[木*(土*(└@土))]之[女*芺][女*芺]女子庄貌也说文从女芺声经作妖俗字也芺音同上也下麋秘反韩诗云媚美也苍颉篇好也说文爱也从女眉声麋音眉)。
　　[阿-可+(凵@(口*了*又))]阱(上咸鉴反考声云[阿-可+函]穴也王逸注楚辞[阿-可+函]没也说文随也从阜[刀/田]声亦单作函音同下情性反郑注周礼云穿地为深坑捕禽兽也说文从穴井声亦作阱或作[穴/(井*又)]阱皆古字也)。
　　游泳(酉幽反顾野王云游浮于水上而进也郑注周礼云备沉溺也说文从水斿声下荣命反毛诗云潜行水中为泳郭注尔雅云水底行也说文同毛诗从水永声)。
　　扑皆(上普卜反顾野王扑犹打捶也广雅击也说文从手菐声菐音卜)。
　　旋岚(下腊南反梵语也劫灾之时大猛风也)。
　　贼赎(下时烛反尚书云金作赎刑孔注云出金赎罪也说文贸也从贝卖声贸音母后反卖音融六反从贝[士/(固-十+儿)]声埛古文六字)。
　　谈谑(上徒南反顾野王云谈言论也说文从言炎声也下香虐反尔雅云谑浪笑敖戏谑也说文亦戏也从言虐声也)。
　　羸劣(上力追反说文羸瘦也从羊[嬴-女]声下力辍反说文劣弱也从力从少会意字也[嬴-女]音禄卧反亦平声)。
　　枯槁(上苦姑反说文枯亦槁也从木古声下苦老反考声云槁干也说文作槁木枯也从木高声亦作[歹*高])。
　　炳著(上兵皿反说文云炳明也从火丙声)。
　　痈疮(纡[茶-木+(恭-共)]反庄子云瘭疽疥痈司马彪云浮热为瘭不通为痈说文肿也从疒雝声雝音同上下测庄反前己具释瘭音匹遥反疽音七余反疥音介)。
　　厮下(上息资反何注公羊传云厮贱人也广雅命使者也说文从广斯声亦作厮也)。

　　六波罗蜜多经卷第六

　　颁告(上八蛮反俗字也正作[八/(噗-口)]考声云[八/(噗-口)]赋事也或作班汉书作辨今时所不用相传借颁为班字郑注礼记颁分布也若据说文颁音[八/又]文反大头也鬓也非经义)。
　　梯隥(体奚反贾注国语云梯阶也说文亦同从木弟声下登邓反博雅云隥履依而上之也说文从阜登声)。
　　画师(上胡卦反尔雅云画圆物形也经作画俗字也说文作画从聿从田从一正体字也又音获今不取也)。
　　蚁出(宜倚反尔雅云大者曰蚍蜉小者蚁说文亦同尔雅从虫岂声经作蚁或作[義/虫]并俗字也)。
　　瞚息(上式闰反庄子云终日视而目不瞚说文开阖目数摇也从目寅声亦作瞬经作眴非也)。
　　捐弃(上悦玄反考声云捐弃也说文阙此字俗用作捐从手下轻异反说文弃捐也从廾推枼而弃之从云云逆子也倒书子字会意字云音土骨反叶音钵案反廾音拱推音土雷反或作弃古字也)。
　　刺刺脚(上音次下音青亦反经文作刺俗字也)。
　　革[革*徙](上耕额反说文革兽皮也下所绮反考声云履之不摄跟名为革[革*徙]也说文鞮属也从革徙声经从尸作屣或作[革*延]并俗字也鞮皮履也)。
　　治罚(上直知反下烦[革*(卄/(ㄇ@人)/戌)]反孔注尚书云罚罪责也说文罪之小者也从刀从詈会意字或从寸俗字也)。
　　愧恧(归位反杜注左传魏惭也博雅耻也说文从女鬼声或作愧亦通也下女六反尔雅云心愧为恧说文亦惭也从心而声)。
　　瞻卜(上章阎反下朋北反梵语西国花名也或云瞻博迦)。
　　[(齋-ㄚ+了)-小+肉]轮(上疾奚反说文云膍[齋-小+肉]也从肉齐声亦作脐[月*(〦/(刀*了*(留-刀-田))/肉)]经作齐误也膍音婢迷反下律迍反说文云有辐曰轮无辐曰轮从车仑声仑音同上)。

　　六波罗蜜多经卷第七

　　勇锐(下悦慧反杜注左传锐精也孟子疾也其进锐者其退速也顾野王云锐钴也说文从金兑声)。
　　寙惰(上俞主反史记云寙亦懒惰也尔雅劳也郭璞云劳苦者多惰寙也言懒人不能自起如爪瓠系在地不能起立故寙字从二瓜喻懒人在室中不出故说文从宀会意字也宀音绵下徒卧反考声云惰懒也说文从心隋声亦作惰)。
　　耕垦(古衡反苍颉篇云耕亦垦田也山海经云后稷之孙叔均始作耕郭注云始用牛犁也说文从耒井声或作耕古字也下康佷反苍颉篇云垦亦耕也广雅理也说文从土貇声佷音痕本反)。
　　擐精(上音患杜注左传云擐甲执兵是也说文穿贯衣甲也从手睘声)。
　　途跣(上度都反毛诗云途道也亦泥也说文从辵余声下先典反尚书云若跣不视地厥足用伤说文足[打-丁+親]地也从足先声)。
　　沙卤(上所加反苍颉篇云沙碎石也说文水散石也从水从少水少则砂见会意字也作砂俗字亦通或作涎古字也从水从止下卢古反杜注左传[占@必]确薄之地也说文西方咸地也确音苦角反)。
　　颇胝迦宝(梵语古译或云颇[黍-禾+利]或云颇胝皆讹转也正梵音云飒破[木*致]迦形如水精光莹精妙于水精有红碧紫白四色差别[木*致]音知里反)。
　　肉髻(上鸡艺反说文从髟吉声髟音必遥反观佛三昧经云如来顶上肉髻团圆当中涌起犹如合拳在佛头上)。
　　南赡部洲(前音义第一己具释此大地之总名也四回一大咸海围绕故名为洲北广南狭其形三角其后三洲亦准此说赡音常焰反)。
　　颊车(上蒹叶反顾野王云鼻旁目下耳前曰颊也说文从页夹声)。
　　西牛货洲(在须弥山西面形如半月亦在醎海中彼洲市买刖牛货易故名牛货)。
　　东胜身洲(在妙高山东面其形圆如满月亦在醎海之中于四洲中此洲人身形殊胜故名身胜洲也)。
　　北拘卢洲(梵语此云高胜亦在大醎海中其形正方定寿千岁无中夭者常受快乐次于诸天故言高胜也)。
　　畟方(上初色反正畟四面齐等也)。
　　竦栗(上相勇反杜注左传云悚惧也考声云心不安也惊也毛诗不戁不悚百禄是总说文从立从束欶也自甲束也恐也下邻吉反郭注尔雅云栗忧戚也孔注尚书危惧也古今正字从心栗声戁音女简反)。
　　赒给(上之由反毛诗传云赒救也郑笺云权救其急也说文从贝周声下金立反顾野王云给犹供也贾注国语给及也足也备也说文相供足也从糸合声也)。
　　懒惰(上兰亶反说文懒懈怠也从女赖声下惰字也已见前释讫)。

　　六波罗蜜多经第八卷

</div>
    <div class="pagination">
<a href="一切经音义_page195.html">上一页</a><span>...</span><a href="一切经音义_page191.html">191</a><a href="一切经音义_page192.html">192</a><a href="一切经音义_page193.html">193</a><a href="一切经音义_page194.html">194</a><a href="一切经音义_page195.html">195</a><span class="current-page">196</span><a href="一切经音义_page197.html">197</a><a href="一切经音义_page198.html">198</a><a href="一切经音义_page199.html">199</a><a href="一切经音义_page200.html">200</a><a href="一切经音义_page201.html">201</a><span>...</span><a href="一切经音义_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
