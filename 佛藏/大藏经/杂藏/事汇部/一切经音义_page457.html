<!DOCTYPE html>
<html>
<head>
    <meta charset="UTF-8">
    <title>一切经音义 - 第 457 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 457 页/共 480 页</h1>
    <div class="content">　　窊隆(上乌瓜反说文云窊下也从穴瓜声瓜寡花反下陆冲反说文隆礼大也从阜夅从土)。

　　第二十一卷

　　法锵(下鹊阳反僧别名也)。
　　交址(下音止交州交址郡已见前释也)。
　　剧谈(上擎戟反苍颉篇云剧笃也顾野王云甚也文字典说云从刀豦声豦音渠也)。
　　谲诡(上音决下音鬼前第十七卷已释讫诡高僧传第二卷训释讫)。
　　声飏(下药章反说文正作飏风所飞也从风阳声传文作飏)。
　　凝淀(下田见反郭注尔雅云淀滓也古今正字从水殿声也)。
　　薉矣(上于喙反字书亦正从禾作秽秽芜也亦不清洁也又恶也古今正字义同从禾岁声亦从草作薉与传文同也)。
　　慧巘(下言蹇反僧名也)。
　　挫拉(上租卧反下蓝蛤反前第三卷已释讫也)。
　　耎语(上儒舛反传文从车作软非也前高僧传第三已释也)。
　　慧嵸(下琮孔反僧名也亦音总)。
　　虫豸(上仲中反下驰理反说文云豸兽长脊行日豸象形字郭注尔雅云无足曰豸虫是也)。

　　第二十二卷

　　髫年(上狄聊反前高僧传第一卷已具释讫)。
　　畎浍(上涓泫反下坏外反说文云浍水流浍浍也字书正从二亅作刂方百里有刂广二寻[涳-工+((嘹-口)-(日/小))]二仞也)。
　　巫觋(上音无下形激反前高僧传已具释讫也)。
　　鄜城(上抚无反汉书云鄜城即鄜州也在渭水北也说文从邑[鹿/火]声[鹿/火]音蒲交反也)。
　　颓陊(上兑回反前第四卷已释讫下驼可反古今正字云陊落也从阜从多声亦音豸又从它作陀音义并同它音陀)。
　　兔彪(上他路反传文从草作莬亦通皆狐免字也说文兔兽也象踞后点象其尾下彼休反传文作彪俗字也说文彪虎之文字也从虎从彡象其文也)。
　　坑阱(上客耕反传文从土作玩俗字也前第十三释讫下情郢反传文从穴作阱前第七卷已释讫也)。
　　元焘(下徒到反前高僧传第三卷已释讫)。

　　第二十三卷

　　僧勐(下莫杏反僧名也俗猛字也)。
　　静谧(下民毕反尔雅释诂云谧宁静也说文云谧静也从言[必/皿]声[必/皿]音同上)。
　　流宕(下唐浪反说文云过十也一曰洞屋也从宀从砀省声砀音堂)。
　　惩艾(上音澄下我[蓋-去+干]反)。
　　捊地(上鲍包反考声云以手指捊也古作[木*麃]俗掊字同传文作[採-木+巳]非也)。
　　掐淈(上讨刀反传文从水作洮孔注尚书云洮洗手也非本义今不取掏左传云左旋左掏周书云师乃掐兵拔刺击之说文云掏棺音碗活反从手舀声舀音滔下音鹘骨二音字书淈搅令浊也苍颉篇云水通貌治水之淈又作汩尔雅云汩治也贾逵注国语云通其川也广雅云流也说文从水屈声淈泊皆音同也)。
　　杂糅(下女救反前续高僧传第二卷已释讫)。
　　沦湑(上音伦孔注尚书云沦没也下胥[阜-十]反埤苍云湑流也说文云湑浚也从水胥声也)。
　　盗跖(下征石反已见前释)。
　　炎羲(下喜饥反传文作曦俗字也字书正作羲孔注尚书云羲和曰御也又山海经云天帝之妻羲和生十日也王逸注楚辞云羲光明貌也说文从[前-刖+ㄅ]义声也)。
　　甄鸾(上质人反人姓也)。
　　恂恂(须匀反匀聿旬反孔注论语云恂恂温恭之貌也说文从心旬声也)。
　　眩曜(上玄练反苍颉篇云眩视不明也说文从目玄声下曜从日传从目非也)。
　　胎[穀-(一/禾)+(夕*ㄗ)](下苦角反前高僧传第四卷已释讫)。
　　[丙/(敲-高)]递(上音耕下啼礼反前第一卷已释讫)。
　　[利-禾+皮]析(上被眉反下音昔按[利-禾+皮]析即皮剥之谓析犹分析支解也字书并无从刀作[利-禾+皮]字盖俗用字者也)。
　　深涡(下乌和反水流貌亦水名在谯郡也)。

　　第二十四卷

　　回跸(下宾蜜反前高僧传第八卷已释讫)。
　　天[目*眷](厥倦反字书正作眷毛诗传云眷犹顾也说文亦顾也从目卷省声传文作眷俗字也)。
　　猃狁(上音险下音尹字书正作玁狁前高僧传第十二卷已释讫传文作猃亦通)。
　　诚悫(下腔角反前第二卷已具释讫也)。
　　呗赞(上音败下音赞前高僧传第一卷已具释)。
　　妻[媵-月+舟](下绳证反前高僧传第二卷已释讫)。
　　骁捍(上皎尧反许叔重曰骁勇急也汉书云骁骑将军广雅云健也说文云骁良马也从马尧声下寒旦反前第十九卷已释讫亦从心作忓义同也)。
　　椎劾(上出隹反下恒克反顾野王云劾按狱相告证之辞也亦辩狱之文按也郑注周礼云辩狱讼异形之罪要之故史记云劾说文云劾法有罪也从刀亥声传从刃作劾误也)。
　　颁告(上八蛮反字书正作颁前第一卷已具释讫)。
　　[卄/豦]蒢(上拒鱼反下音除前第八卷已释讫也)。
　　聃术(上他含反老子名也传文从舌作甜非本义前辩正论已释讫说文从耳帽正字或从身作[身*(冉-土+＝)])。
　　古谍(下恬[怊-口+(刀*刀)]反字书从片作牒传文从言谍非已见前释)。
　　救世(上音求俱前第九卷已释讫)。
　　之憓(下携桂反前高僧传第十二卷具释讫)。
　　槁街(上高道反顾野王云槁犹草也说文从禾高声下界谐反顾野王街四通道也汉书云槁街蛮夷之邸也古今正字从行圭声)。
　　氛祲(上音纷下子鸩反郑注周礼云祲阴阳气相浸渐以成灾杜注左传云祲祓气也说文云祲气感祥也从示侵省声也)。
　　薰莸(上训云反下酉周反前释教录已释者也)。
　　素嫉(下音疾已见前释也)。
　　罔上(传文从言作[言*(囗@又)]谬字尔雅云[网-(ㄨ*ㄨ)+又]无也论语可欺也不可冈也马融注诬也说文作[网-(ㄨ*ㄨ)+又]象交文也)。
　　韦悰(下族宗反人名)。
　　藏妻(字书正妻字说文云妇也与已齐者也说文从女从又持事妻职也从[艸-屮]声[艸-屮]来列反)。
　　缛锦(上儒烛反陆机文赋云炳若缛绣说文云缛繁辨饰也从糸辱声也)。
　　[雨/(電-雨+大)]霭(上淹险反毛诗传云[雨/(電-雨+大)]阴云貌古今正字从雨奄声下哀盖反考声云霭云雾貌也从雨谒声传文从草作蔼义乖也)。
　　鞠多(上音菊梵语也毬多言福也)。
　　将弭(下弥比反毛诗传云弭止也何休注公羊传云未息也贾注国语云[(└@人)/心]也说文云弭弓末也亦云弭反也从弓耳声)。
　　将诈(上七余反广雅云狙狝猴也苍颉篇云狙伺候也说文云狙玃属从犬且声且音子余反下责驾反)。

　　第二十五卷

　　蠕蠕(而尹反说文蠕动也从虫耎声已见前释)。
　　赌马(上都鲁反吴志云赌竞戏求利也古今正字从贝者声)。
　　色线(下仙箭反字书正线字已见前释讫)。
　　[目*夾]眼(上僣叶反字书正作睫庄子云[目*夾]目毛也文字集略从毛作[(起-巳+毛)-走+疌]文字典说云[目*夾]目傍毛也从目夹声[(起-巳+毛)-走+疌]音同上)。
　　欠[賸-月+舟](下乘证反说文云剩以财送人也从贝[舟*(券-刀)]声一曰剩以物增加也[舟*(券-刀)]音朕传文作剩俗字也)。
　　癵急(上恋圆反已见前释)。
　　裤褶(上音库下音辄郑注礼记褶犹夹也释名云裤褶者褶覆也古今正字从衣习声也)。
　　轒冲(上扶分反汉书音义云轒[車*宛]匈奴车也故杨雄长杨赋云轒碎[車*宛]破取穹庐也[車*宛]音氲说文云淮杨名车穹隆从车从贲声贲音濆下触舂反杜注左传云冲战车也说文云阵车也从车童亦声)。
　　袜额(上蛮八反考声云袜束也字镜又从巾作帓义与袜同韵诠亦从巾作帓传文作袹音麦非乖今不取下硬革反字书正额字传作额俗字也)。
　　执钁(上正执字已见前释下诳籰反淮南子斸也说文云钁从金从矍声矍音同上籰音于缚反)。
　　峰[山/咢](上正锋字下昂各反并已见前释讫)。
　　巉岩(上仕衫反王逸注楚辞云巉岩险阻也广雅云高也古今正字云巉岩二字皆从山毚严亦声也)。
　　神钲(下只盈反前第十卷已释讫)。
　　薳纵(上为委反考声云薳辞也古今正字从草远声)。
　　声嗄(上正声字下所诈反考声云嗄声破也字书并不载广苍从欠作[夏*欠]音训并同也)。
　　嚼噍(上墙略反字书云嚼犹咀也顾野王云噍也文字典说云嚼茹也从口爵声下樵笑反礼记云数噍而无口容文字典说云啮也嚼也从口焦声也)。
　　窴噎(上殿年反传文从门作阗俗字也博雅云窴塞也说文云塞也从[宋-木+儿]从真声也)。
　　矬陋(上坐戈反广雅云矬短也古今正字从矢坐声下楼候反说文云陋隘狭也从阜[└@丙]声[└@丙]音同)。
　　偲法师(上辨鳃反鳃赛才反僧名也字书正思字偲从思故者也)。
　　[木*感]之(上含感反说文云撼摇也从手感声也)。
　　拗捩(上乌绞反下怜涅反按拗捩今以手摧折物者也)。
</div>
    <div class="pagination">
<a href="一切经音义_page456.html">上一页</a><span>...</span><a href="一切经音义_page452.html">452</a><a href="一切经音义_page453.html">453</a><a href="一切经音义_page454.html">454</a><a href="一切经音义_page455.html">455</a><a href="一切经音义_page456.html">456</a><span class="current-page">457</span><a href="一切经音义_page458.html">458</a><a href="一切经音义_page459.html">459</a><a href="一切经音义_page460.html">460</a><a href="一切经音义_page461.html">461</a><a href="一切经音义_page462.html">462</a><span>...</span><a href="一切经音义_page458.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
