<!DOCTYPE html>
<html>
<head>
    <meta charset="UTF-8">
    <title>一切经音义 - 第 97 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 97 页/共 480 页</h1>
    <div class="content">　　大目揵连(揵渠焉反大目揵连者此云采菽氏即此尊者母姓又以尊者有大神通即将二事为号也然母族采绿豆仙之苗裔也)。
　　摩诃迦叶(具云摩诃迦叶波言摩诃此云大也迦叶波此云饮光也此尊者上古先祖是大仙人身有光明而能吞蔽灯火之光明时人异之号曰饮光仙人因此标其氏族焉又以尊者有头陀大行故时与其大饮光名耳)。
　　离波多(此云所供养也)。
　　须菩提(此云善现亦曰善实旧云善吉者非也)。
　　阿[少/兔]楼驮(正云阿尼噜多此云无灭也)。
　　难陀(此云欢喜也)。
　　劫宾那(此云黄色也谓此尊者上祖是黄头仙人因为族此则氏族为名也)。
　　迦旃延(迦旃者一宗之姓氏也延此云胤也言此尊者是彼种族之后胤耳)。
　　富楼那(具云富楼那弥多罗尼子言富楼那者此云满也弥多罗者此云慈也满慈是尊者母称子即尊者自身从毋立名故名满慈子也)。
　　不能游履(履字有本作属者谬勘梵本定讫)。
　　举体燋然(刘兆注仪礼曰举毕也尽燋言举体燋者遍体也)。
　　乌鹫(郭璞注山海经曰鹫音就谓即雕也说文鹫鸟黑色而多子也)。
　　翳膜(翳于计反文字集略曰翳目障也经翳膜有从羽作者非所用也)。
　　捕猎放牧(牧亡福莫六二反三苍曰牧养[飢-几+卜]也)。
　　振恤(振之刃反恤须聿反郑注礼记云振救也又注周礼曰恤忧贫也振字古体作挋有本作赈赈给之义也恤字说文云忧恤从心恤少从阝尔雅通用今案诸书依说文从节为胜也)。
　　均赡(均居春反赡市焰反小雅曰赡足也言均平皆使得足也)。
　　举世(杜注左传曰举皆也言世皆不能测也)。
　　孰有(尔雅曰孰谁也经本有加历火者非此用也)。
　　凡夫婴妄惑(广雅曰凡轻也案夫犹人也婴绕也言轻庸之人为虚妄惑障缠绕也)。
　　难称(称尺陵反郑注礼云称犹言也广雅称誉也字正体从立人今多从禾也)。
　　钦叹(钦去今反孔安注书曰钦敬也)。
　　晓悟(广雅曰晓说也说音书睿反说文曰悟觉也声类曰悟解也言说化令觉也)。

　　经卷第六十一　入法界品之二

　　因陀罗网(因陀罗者此云帝也帝谓帝释网谓帝释大衙殿上结珠之网其网孔相望更为中表[遞-虎+(十/((巨-匚)@〡)/巾)]相围绕之作主伴同时成就围绕相应也)。
　　舟(章由反舡也)。
　　明练(珠丛曰镕金使精曰炼煮丝令熟曰练也今谓善知仪式分明也)。
　　君慧比丘(梵本中云因陀罗末底比丘言因陀罗者此云君也未底慧也言比丘智慧比余比丘最尊如君故曰君慧也)。

　　经卷第六十二　入法界品之三

　　娑罗林(娑罗者此云高远以其林木森端出于余林之上也旧翻云坚固者误由娑罗之与婆罗声势相近若呼坚固即转舌言之若呼高远直尔称之耳也)。
　　须达多(此云善结施无依怙者旧云给孤独者是也)。
　　婆须达多(此云财施或云有善施行也)。
　　威光赫弈(赫许格反弈移益反广雅曰赫赫盛也弈弈明也赫字文作[卄/赤]弈字经本亦下著廾者簿弈字也)。
　　徽纆(徽许韦反纆莫北反广雅曰徽束也珠丛曰纆绳索也受经义谓以绳索束缚难可解也)。
　　[(ㄠ*車*ㄠ)/(└@乂)]勒([(ㄠ*車*ㄠ)/(└@乂)]鄙媚反说文曰勒谓马头鏣衔也)。
　　憍盈(玉篇曰盈懈也缓也谓憍恣懈怠慢缓也)。
　　令我载此乘(乘食证反王逸注楚辞曰载乘也乘音绳)。
　　茵蓐(茵于真反蓐如欲反毛诗传曰茵虎皮也玉篇曰以虎皮为蓐曰茵字又作鞇郭注尔雅曰蓐席声类曰蓐荐也案茵蓐二字若以草为之者字即从廾若以皮为之者字即从革其蓐字从衣者盖是通用也)。
　　羁鞅(羁居宜反鞅于两反王逸注楚辞曰羁谓络马头鞅谓约牛头绳也)。
　　周挍(周匝庄挍故言周挍也)。
　　四维(广雅曰维隅也隅即角也)。
　　玩好之物(玩五段反孔安注书曰玩戏弄也谓戏弄之具也)。
　　等祐一切(郑注礼云等齐也周礼曰祐助也谓普皆齐等以福助之祐字古作佑[門@右]也)。
　　颇有(颇普歌反广雅曰颇少也少犹希也有呼颇音为叵者甚误)。
　　因陀罗尼罗(因陀罗者此云帝也主也尼罗青也宝青色宝中最尊也第一故曰青主也)。
　　芬敷布濩(濩音护颜注汉书曰布濩犹言所露谓于缺露之处皆遍布也芬敷如上护字经本有从言作者谬也)。
　　辩析(析苏历反汉书音义曰辩别也析分也析字有作柝者俗)。
　　深入法旋澓(旋徐挛反澓浮福反切韵称旋洄也三苍曰澓深也谓流水下有深穴则令水洄也经本从方者音徐缘反切韵称还也)。
　　行至楞伽道(楞伽者具云楞求罗伽西域山名在南天竺南界近海岸)。
　　激电(激经历反说文曰激疾波也谓电光急速如波迅速)。
　　刹那罗婆牟呼栗多(仁王经云九百生灭为一刹那九十刹那为一念案俱舍论等谓时之最少名一刹那一百二十刹那名一怛刹那六十怛刹那名一罗婆三十罗婆名一牟呼栗多三十牟呼栗多为一昼夜也)。
　　国名达利鼻荼(荼除加反其国在南印度境此翻为销融谓此国人生无妄语出言成咒若邻国侵迫但共咒之令其灭亡如火销膏也)。
　　弥伽(此云能降伏或翻为云也)。

　　经卷第六十三　入法界品之四

　　市肆(崔豹古今注曰肆陈也谓货鬻物也)。
　　善财言唯(唯营癸反孔安注书曰直晓不问曰唯也郭注礼曰唯恭于诺也诺谓敬讯也)。
　　遽即下(遽渠预反贾注国语曰遽疾也玉篇曰遽急也)。
　　则为不断(为于危反广雅曰则即也为犹是也下诸句并准此)。
　　菩萨为一切众生恃怙(恃时止反怙胡古反韩诗传曰无父何恃恃负也无母何怙怙赖也案经义菩萨于众生如父母慈威兼济常为倚赖也)。
　　长者(风俗通曰春秋之末郑有贤人著书一篇号郑长者谓年长德艾事长于人以之为长者也)。
　　涕泗悲泣(涕音体泗音四毛诗传曰自目曰涕自鼻曰泗也崔晧注汉纪曰泪下无声曰泣也)。
　　拔犹预箭(尔雅曰犹兽名也其形似麂善登木性多疑虑常止山中忽闻有声恐人来害即豫上树久无方下须臾又上如此非一故谓不决多猜虑者为犹豫焉或曰陇西时俗呼犬子为犹犬随人行喜豫在先行人未至却来迎候因谓心所不决为犹豫也今案论中犹豫即是疑烦恼摄而于善品不能进故此须拔也)。
　　坦荡自心(论语曰君子坦荡荡小人长戚戚郑玄曰坦荡荡宽广貌戚戚多忧惧)。
　　有一国土名摩利伽罗(未译)。
　　梵行之道(梵谓梵摩具云跋滥摩此云清净也又葛洪字苑曰梵净也)。
　　冲(昌容反)。
　　优婆夷名休舍(休舍具云呼舍罗此云希望亦曰意乐或曰满愿满众生希望意乐故也)。
　　咨嗟恋慕(咨音咨孔安注书曰咨嗟也玉篇曰咨嗟嗟叹也郑笺诗曰咨嗟叹美沈也)。
　　想其容止(容谓容仪止谓行止)。

　　经卷第六十四　入法界品之五

　　善知识者是我师傅(傅府遇反。师傅者尚书周官有三公三孤。言三公者谓太师太傅太保。师谓天子所师。傅谓傅相天子。保谓保安天子于德义。此公之位佐王论道以经纬国事和理阴阳有德行者乃堪也。三孤谓少师少傅少保。孤特也言卑于三公。尊于六卿。持置此三人也。玉篇曰傅犹于附如以脂粉涂附于面益乎姿质也。今案所喻虽举师傅义通于保。谓求道者得善友益已犹天子有三公三孤佐弼之)。
　　毗卢遮那摩尼宝(此云光明遍照如意宝)。
　　[梟-木+儿]雁([梟-木+儿]伏趺反似鸭而小谓之[梟-木+儿]也)。
　　俱枳罗鸟(枳经以反其鸟未详也)。
　　宝多罗树(多罗树者形如此方棕榈树其叶繁密此中然是胜宝所成也)。
　　徐摇(徐缓也摇动也)。
　　挟阁(挟弦叶反)。
　　阿卢那香(阿卢那香者此云赤色也)。
　　挂(古卖反又作挂也)。
　　钏(昌恋反)。
　　耳珰(珰得郎反释名云穿耳施珠曰珰也)。
　　婆楼那天佛(婆楼那者此云水也)。
　　国土名那罗素(那罗素者此云不懒堕也)。
　　仙人名毗目瞿沙(毗目瞿沙者具云毗沙摩乌多罗涅盘瞿娑言毗沙摩者此云无怖畏也乌多罗者最上也涅盘瞿娑者出声也)。
　　鲜荣(鲜斯然反玉篇曰鲜明也释名曰荣犹荣荣然照明之貌也)。
　　婆吒罗树(其树正似此方楸树也然甚有香气其花紫色也)。
　　尼拘律树(其树叶如柹叶子似枇杷子子下承蒂如柹然其种类耐老于诸树木最能高大也)。
　　领徒一万(孔安注书曰徒众司马彪注庄子曰徒谓弟子也)。
　　编草(编蒲典反苍颉篇曰编织也珠丛曰取物交织谓之编也字又作辫)。
　　髻环垂鬓(髻环谓盘髻如环垂环至鬓故云也)。
　　夷险道(孔安注书曰夷平也方言曰险高也)。
　　险易(易羊豉反玉篇曰险阻也郭璞注尔雅曰易平也言道路或险或平耳也)。
　　阿庾多(庾逾主反阿庾多者当此方一兆之名也)。
</div>
    <div class="pagination">
<a href="一切经音义_page96.html">上一页</a><span>...</span><a href="一切经音义_page92.html">92</a><a href="一切经音义_page93.html">93</a><a href="一切经音义_page94.html">94</a><a href="一切经音义_page95.html">95</a><a href="一切经音义_page96.html">96</a><span class="current-page">97</span><a href="一切经音义_page98.html">98</a><a href="一切经音义_page99.html">99</a><a href="一切经音义_page100.html">100</a><a href="一切经音义_page101.html">101</a><a href="一切经音义_page102.html">102</a><span>...</span><a href="一切经音义_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
