<!DOCTYPE html>
<html>
<head>
    <meta charset="UTF-8">
    <title>一切经音义 - 第 47 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 47 页/共 480 页</h1>
    <div class="content">　　健达缚(梵语虏质也唐云食香以香自资故亦云香行神或云嗅香又言寻香神或云居香山或云身有异香有言音乐神者义译也旧云乾闼婆亦云干沓和皆诸国音之轻重不同)。
　　揭路荼(亦梵语不妙也正云[卄/(阿-可+辛)/木]噜转舌拏旧曰迦娄罗或云金翅鸟已见前释)。
　　紧[打-丁+柰]洛(上经引反次奴割反歌神也人身马首女则如人端正能歌多与乾闼婆天为妻室眷属也)。
　　莫呼洛伽(或作牟呼洛并讹略不正也此云大腹行即大蟒神也有业通力能化为人也)。
　　殟钵罗花(上温骨反此即梵语唐云青莲花也其花青色叶细狭长香气远闻人间难有或名优钵罗也)。
　　钵特摩花(或云钵头摩或名钵弩摩正梵音云钵纳摩此即红莲花也或云赤黄色)。
　　拘贸陀(或云拘某陀或云拘勿头正梵音云拘牟那即深赤色莲花一云如火色也)。
　　奔荼利迦(或云芬陀利正梵音云奔[奴/糸]拏奴雅反里迦居佉反唐云白莲花其花如雪色人间希有已上四种莲花多出无热恼大龙池亦云阿耨达池)。
　　依怙(胡古反尔雅怙恃也)。
　　睹史多(梵语也。欲界中空居天名也。旧云兜率陀。或云兜术。或云兜驶多。皆梵语讹略不正也。唐云知足或云妙足。凡圣界地章云下天多放逸上天多闇钝故云知足。一生补处菩萨多作此天王。虽复万行齐功十度之中而偏修精进。婆沙论及正法念经等说彼天以宝云为地。下去大海三十二万瑜缮那。人间四百年为彼天中一昼夜。寿命四千岁。身形长二里)。
　　四洲(音州尔雅云凡水中可居曰洲言四洲者妙高山四面大海中各有一洲东曰胜身南曰赡部西曰牛货北曰高胜一一洲中身形寿量差别不等广如起世俱舍等说)。
　　殑伽沙(梵语西国河名也此河上源出无热恼池其砂微细犹如微尘不可知数故引为喻)。
　　砖瓦(章缘反下五寡反也)。
　　砾石(上音历考声云碎石也说文从石从乐省声)。
　　株[木*瓦](上张瑜反说文木根也下五骨反字书云杀树之余名为株[木*瓦]说文作瓦)。
　　毒刺(此恣反周礼刺杀也从刀朿此恣反声也经文作刺俗字也)。
　　布单那(梵语鬼名也或名富单那或云富陀那皆讹略不正也此言臭秽虽身形臭秽是饿鬼中福之最胜者)。
　　目揵连(梵语讹略也正梵音云没熊奴得蘖啰转舌唐云采菽氏此大阿罗汉上祖是采菽菉豆仙之种[(嫡-女)/衣]曰以为氏也)。
　　郁多罗僧伽(梵语即僧常服七条袈裟之名也亦名割截衣)。
　　恣汝(资四反韵英云放纵也)。
　　娆转(奴鸟反古文作嬲集训云戏谑相扰也三苍云娆弄也谑音香约反也)。
　　为一切(荣伪反韵英云助也从爪作为正也经文作为略也)。
　　为普(求危反考声云为作也下文十余字并同此音也)。
　　梯隥(上体堤反韵英云木阶也从木弟声下登亘反郭注穆天子传云隥阪也韵英云隥亦梯也字书隥坎也从阜)。
　　为桥(渠妖反考声云桥梁也字书云渡水梁也从木乔渠妖反声也经文徒有作桥非也)。
　　牢固(上卢刀反广雅牢坚也从牛从[向-口+┴]省说文[向-口+┴]取四面周币义也顾野王云牢亦固也说文云闲养牛羊圈也狂院反有从穴者非也)。
　　蹶失(上居月反毛诗传曰蹶动也贾逵注国语云蹶走也顾野王曰蹶犹惊骇行卖反急疾之意也广雅踊踶跳也或作趣蹶并同下失字说文纵也从手乙作[看-目+(乳-孚)]也)。
　　穿彻(出专反韵英云穿穴也说文穿通也从穴从牙五加反下缠列反杜注左传云彻达也说文通也从彳丑尺反从支普卜反[ㄊ/肉]声也[ㄊ/肉]音育育字从云土骨反从肉也)。
　　静虑(旧云禅定说文静审也考声安也息也集训云虑念也思也从心[虜-力]声[虜-力]音卢)。
　　匮乏(逵位反毛诗传曰匮竭也考声云匮穷也说文匣也从匚音方贵声也或作柜下凡法反尚书大传云行而无资谓之乏乏少也左氏传反正为乏古文作[足-口+(乏-之)])。
　　三摩地(梵语也唐言定或曰等持或云等至皆定义也)。
　　般罗若(上音钵梵语讹也正梵音云钵啰二合枳娘二合唐言慧古译云智慧义无不明也)。
　　萨埵(都果反梵语也唐言有情古译云众生义不切也)。
　　乐睹(五教反)。
　　躁动(早告反郑玄注论语云不安静也贾逵曰躁扰也谥法曰好变动曰躁说文性急也从足喿先到反声也)。
　　拖那(梵语讹也正云驮曩唐言施)。
　　猛励(力滞反毛诗传曰厉恶也郑玄曰犯政为恶曰励杜注左传云厉猛也谥法曰暴慢无亲曰厉杀戮无[古/手]曰厉经文从力作励误用也说文从厂呼旦反万声也)。

　　一切经音义卷第十二


　　一切经音义卷第十三

　　　　大唐翻经沙门慧琳撰
　　大宝积经音义之三
　　音卷从三十七尽五十五凡十九卷

　　大宝积经第三十七卷

　　尸罗(梵语唐云戒或云律或总云戒律藏也)。
　　不怯(欠业反顾野王曰怯畏劣也考声云怯懦也奴乱反说文作[狂-王+去]从犬犬多畏会意字也)。
　　洟唾(上梯计反正体从鼻从弟作[弟*鼻]或作啼见韵英鼻液也经中作洟本音夷说文亦误也为[卄/(┐@一)/豕]书夷字与弟字相乱有此误也遂相效用之今玉篇考声及韵英等数家字书并音以脂反周易萃卦云齐咨涕洟足为明证也洟亦是口鼻汁也下吐卧反说文口液也或从水作涶考声云口中津沫也)。
　　[犛-ㄆ+(敲-高)]牛(夗包反又音毛山海经云潘侯之山有兽状如牛而四节生毛名曰牦牛郭璞注曰牛背膝髀尾皆有长毛说文云西南夷长耄音毛牛也从牛从[犛-牛]省声也)。
　　邬波索迦(梵语也古译云优波婆迦或云优婆塞皆讹略也唐云近善男有部律近事男亦云近宿男为近三宝而住宿承事也或言清信士善宿男者义译也)。
　　邬波斯迦(唐云近善女或云近事女义同前释言带女声云斯迦古译云优波赐迦或云优婆夷皆讹也)。
　　不鞕(额更反韵英云坚也俗作硬或作[革*卬]同也)。
　　不歰(师立反王逸注楚辞云涩难也郭璞注方言云歰犹[希-巾+ㄙ]也说文不滑也从四止二倒书二正书会意字也经文上作二刃误也有从二止从水作涩者俗字非正体也)。
　　易解(夷地反下行卖反有音下者非也)。
　　易识(羊益反变易也)。
　　羯罗频伽(或云迦陵频伽此译云好声之鸟也)。
　　流涌(力周反说文水行也从水从[梳-木]音他骨反[梳-木]忽也说文从林二水并从[梳-木]作[梳*木]今俗作流讹也下音勇顾野王曰水波[滕-月+舟]涌也或作涌说文云涌[滕-月+舟]也徒能反从水甬声)。
　　茎干(上幸耕反博雅草本曰茎说文枝主也从廾音草巠声也巠音形下冈懒反说文树枝也从干倝干岸反声或从木从干此二字并通二去声今取上声也)。
　　分析(星历反或从片作析俗字也)。
　　叵知(或作颇普我反顾野王云叵不可也语辞也说文阙训)。
　　一滴(丁力反或从适作[泳-永+適]从帝者非也)。
　　洄澓(上音回下音澓字书云洄澓水旋流貌也)。
　　萤火(穴冥反草虫名也尔雅作荧荧火即照郭璞曰夜飞腹下有火光照即照字礼记月令曰大暑之日腐草化为萤韵英作[虫*熒]也)。
　　庭燎(历吊力召二反周礼注云于门外曰大烛门内曰庭燎皆所以照众为明也郑玄曰地烛也从火尞声尞即古文燎字)。
　　赡部捺陀金(梵语也上时焰反字从贝詹音占声下奴割反字从手奈声也梵语上色黄金名也旧曰阎浮檀金起世因本经云此赡部洲大海岸下水中有此金岸上陆地有赡部树转轮圣王出世役使鬼神取此金用是故人间往往有此金最上殊胜胜一切金也)。
　　衣襟(锦阴反郭璞注尔雅云交领也亦曰衣袂弥曳反说文作[袖-由+金]交衽也从衣禁声也衽音荏也)。
　　苏揭多(居谒反梵语是如来尊号之一名也此云善逝旧云修伽度亦曰修伽多又曰修伽陀皆讹也此有三义一赞德二不回三圆满皆一义)。
　　目脂邻陀(梵语山名也此有大小二别古目真邻陀皆虏质也正梵音云母止邻上声那此云脱此山有龙亦同此名也)。
　　一刹那顷一牟呼啰多顷一罗婆顷(犬[(上/示)*頁]反。考声云少选也。集训云近也少间也。刹那罗婆牟呼罗多皆彼方梵语时分名也。刹那有二别。俱舍论云百二十刹那为怛刹那量腊缚其实一也。牟呼罗多或云谟呼律多。论曰须曳占书云谟忽皆一名耳。俱舍婆沙等论具明此义音第四卷及第十卷中已算计多少具释训讫)。
　　显敞(唱掌反考声云开也明也露也理高地以望也从攴普卜反尚声也)。
　　青翠(七醉反考声云碧色之明也从羽卒声)。
　　迦遮邻地(梵语也唐言细耎轻妙最上衣也)。
　　氍毹(上音瞿下霜刍反考声云织毛为文彩本胡语也此无正翻俗曰毛锦即文罽也居又反或作[果*毛][(〦/(目*目)/大)*毛])。
　　绵蓐(弥编反下音辱绵为褥正从衣作褥也)。
　　之帔(丕被反字从巾皮声)。
　　倚枕(上衣绮反下之荏反大枕也以袋盛耎物而倚凭之)。
　　殟钵罗花(青莲花旧曰优钵罗)。
　　钵特摩花(红莲花或云黄莲花也)。
　　拘亩那花(赤莲花深赤色或云如火色也)。
　　奔荼利花(白莲花白如雪色旧曰芬陀利讹也)。
　　映发(英敬反经作英非也)。
　　阿底目多迦(丁以反下姜佉反下文亦同旧曰阿提目多加正云阿地目得迦其实一花耳此国无此花)。
　　瞻博迦(旧曰旃簸迦或作詹波亦曰瞻卜又作占波花皆方夏言音之差耳此云金色花大论云黄花树形高大花亦甚香其气逐风甚远)。
　　苏末那(摩钵反旧云苏磨那其花色黄白赤甚香才高三四尺四垂似盍形也)。
　　婆使迦(旧云婆师迦讹也)。
　　阿输迦波吒罗迦腻(尼雉反)。
　　罗花怛罗尼瞿(具愚反)。
　　怛罗尼(已上诸花皆是彼国有香气花经略言耳此国并无也)。
　　萎悴(委为反情遂反考声云忧也)。
　　拘胝(梵语数名也花严经云一百洛叉一俱知)。
　　僧佉分迦罗分伽拿那分沤波摩分优波尸商分(已上五段梵语数法名也渐多渐广乃至极无量数喻彼声闻小圣无量神通将比如来一分神力亦所不及)。
　　飒然(苏匝反旧音义释云疾速貌广雅飒飒风也风吹叶落声也)。
　　吠岚僧伽(鲁含反劫灾时大猛风名也此风猛暴能坏世界)。

　　大宝积经第三十八卷

</div>
    <div class="pagination">
<a href="一切经音义_page46.html">上一页</a><span>...</span><a href="一切经音义_page42.html">42</a><a href="一切经音义_page43.html">43</a><a href="一切经音义_page44.html">44</a><a href="一切经音义_page45.html">45</a><a href="一切经音义_page46.html">46</a><span class="current-page">47</span><a href="一切经音义_page48.html">48</a><a href="一切经音义_page49.html">49</a><a href="一切经音义_page50.html">50</a><a href="一切经音义_page51.html">51</a><a href="一切经音义_page52.html">52</a><span>...</span><a href="一切经音义_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
