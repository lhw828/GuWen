<!DOCTYPE html>
<html>
<head>
    <meta charset="UTF-8">
    <title>一切经音义 - 第 407 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 407 页/共 480 页</h1>
    <div class="content">　　欸唤(上赫戒反大[叫-〡+(厂-一)]譀也大怒而[叫-〡+(厂-一)]也经文从口从戒作[口*戒]俗字或从万作虿譀音赫监反[叫-〡+(厂-一)]音吉要反虿音敕界反)。
　　铁轞(下咸黯反上声字考声大铁柜也锁罪人以治之经文从金作鉴非也)。
　　铁铲(察产反铁刃以平铲物也广雅[竺-二+截]谓之铲平木具也博雅炙肉铁铲也经中有作丳俗字也铲亦形声字)。
　　猗炙(上音依猗犹倚也倚立于旁曰猗)。
　　相[國*瓜](姜碧反以手爪相摷檴也摷音爪交反护音泓获反姜音姜)。
　　脔割(脔转反考声肉脔也顾野王云切肉之小片曰脔说文从肉变声变音力专反)。
　　虫唼(上逐融反考声云浅入口而味之说文唼衔也从口妾声亦作[口*(一/巾)])。
　　铜釜(扶武反炊饭大釜也经从复作鍑俗字亦通非正体)。
　　蓬馞(上蒲蒙反下盆没反广雅馞馞香烟气盛貌也转注会意字也)。
　　[齒*來]啮(上擿皆反正体字广雅大啮也犬咬而掣挽曰[齒*來]经文从齐作[齒*齊]非也下研结反)。
　　[石*(阜-十)]压(上都回反考声[石*(阜-十)]落也投下也经文从追误也下黯洽反或土或木或石填压也从土)。
　　有箪(下旦难反何注公羊传云竹器也孔注论语箪笥也卷裹竹筐从竹单声)。

　　经律异相卷第五十

　　铁蟒(下莫榜反郭注尔雅蟒者蛇之最大者曰蟒蛇巴蛇能吞象计长数百尺此铁蟒者随处地狱人心识化现如蟒蛇其实悉空受罪者自见余人不见)。
　　铁[此/束](醉髓反长喙也其虫[此/束]如针如锥穿罪人骨唼其髓极受苦痛业使然也经作嘴非也)。
　　糊胶(上音胡下音交按糊胶煮木皮作之乍看如面糊用即似胶亦名黐胶槫木皮作之可以捕鸟兽黐音耻知反从黍离声)。
　　[口*蹇]吃(上捷偃反下斤乞反语涩不利风病)。
　　捋身(栾括反韵诠云手捋也从手寽声寽音同上)。
　　摷罪(争交反苍颉篇云以手指把搔也以恶业故十指爪如刀随摷之处甚于刀割说文从手巢声樔即摷痒也)。
　　铁椹(絷林反考声椹机属苍颉篇椹紩也文字典说斫木质也从木甚声或作砧俗字也)。
　　蛔虫(上音回考声云人腹中或作蛔腹中化生长五六寸)。
　　蛆虫(青余反说文云蝇乳肉中蝇卵也)。
　　驱蹙(下精育反广雅急也迫也仪礼促也从足戚)。
　　瘭疽(上匹遥反下七余反雍肿矬节之类也)。
　　[撼-咸+巳]门(经末自音为忌一切字书并无此字盖是译经者妄作也)。
　　毾[登*毛](上音塔下音登西国织毛为布有文彩毛席也)。
　　寱语(霓祭反广雅寱睡中语也声类不觉妄言也说文从瞑言也从臬从梦省臬音妍结反)。
　　铁釴(下音翼尔雅杙撅也前第五卷已释)。
　　[打-丁+蒙]弄(上音蒙地狱下苦具之名不可以字体训释失矣)。
　　如笮(争草反压笮也前已释)。
　　燅猪(上祥阎反考声云以热汤沃毛令脱落也经文从火从寻作[燖-口+几]俗字非也)。
　　如磔(张革反前已释)。

　　一切经音义卷第七十九


　　一切经音义卷第八十

　　　　翻经沙门慧琳撰
　　音大唐内典录十卷
　　续内典录一卷
　　开元释教录二十卷
　　右三集录三十一卷同此卷音。

　　大唐内典录第一卷

　　　　慧琳音
　　难訾(兹枲反贾注国语云訾量也郑注礼记云思也说文思不称意也从言此声也)。
　　车渐(潜琰反上声字孔注尚书云渐入也考声云渍也受也王注楚辞渐湿也顾野王云治也或作瀸)。
　　迁[(一/(匚*〡*〡*(巨-匚)))/貝](下莫候反毛诗传云[(一/(匚*〡*〡*(巨-匚)))/貝]犹卖也郭注尔雅云广易也说文易财也从具[(一/(匚*〡*〡*(巨-匚)))/貝]声也酉音酉录文作贸俗字非也)。
　　彝训(上以之反孔注尚书彝常也周礼注也说文云器也象形与爵同从系廾持器中实实即米也从彐彐亦声系音奚计反廾音拱彐音居例反)。
　　依缮(音善考声造也说文补也)。
　　烦拏(儜加反字书拏牵也乱也引也从奴)。
　　分圮(披彼反孔注尚书云圮犹毁也虞书云方命圮族说文从土已声也)。
　　不磷(栗镇反亦平声孔注论语云磷薄也古今正字从石从磷省声也)。
　　蔡愔(上蔡字说文云草也可食从草祭声下揖淫反汉朝人名出使五天最初求法也)。
　　备搜(上正体[佫-口+用]字也古文单作[苟-口+用]韵英云备具也防慎也古今正字从人荷声下瘦愁反文字典说云搜求成也古今正字从手叟声叟正体叟字也)。
　　缉而编之(上侵入反郑笺毛诗云缉犹续也尔雅光也说文绩也从糸咠声咠音同上下必绵反刘兆注公羊传云编即比连也苍颉篇云织也说文次简也从糸扁声也扁音边沔反)。
　　孛本经(上盆没反正体孛字也)。
　　狾狗(上京例反经名也即狂犬也录文作擽狗或作[口*制]狗一也)。
　　咒龋(区字反齿有虫也)。
　　芜秽(上音无下威卫反贾注国语云芜秽谓荒秽字玉篇从草作薉苍颉篇云薉不清洁也录文从禾作秽义亦同也)。
　　滢澄(上萦迥反郑注周礼滢水渟澄清也考声云水不流也说文小水也或单作莹莹明也在玉部也)。

　　第二卷

　　分镳(下表苗反毛诗传云輶轩銮镳今之马排沫也说文马衔也从金麃声麃薄交反或从角作[角*麃]亦作儦义并同)。
　　各[踦-可+(舛-夕)](下夸骂反杜注左传云[踦-可+(舛-夕)]犹过其上也顾野王云跨谓举足也说文云[踦-可+(舛-夕)]渡也从足[大/(舛-夕)]声也[大/(舛-夕)]音[譇-者+(舛-夕)]录作[口*(大/(舛-夕))]非也)。
　　疆场(上居良反郑注周礼云疆界也谷梁传云疆犹境也尔雅陲也郭注云疆场在外陲也说文界也从二田三其界画也象形亦会意字也下除良反周礼曰场人掌国之场圃诗传曰春夏为圃秋冬为场郑笺云场圃同地耳物生以种菜茹物尽筑以为场国语屏树之位坛场之所贾注云在郭曰坛在野曰场说文云治谷田也从土阳声)。
　　操之(苍灶反人名也古今正字从手喿声也录文中从[參-(彰-章)+小]作[摻-(彰-章)+小]非也喿音桑到反)。
　　道挻(耻连反僧名也)。

　　第三卷

　　睇眄(上音弟下音面郑注礼记睇犹顾视也考声云睇亦睇也古今正字从目弟声也方言云眄亦睇也说文目偏合也从目丐声丐音沔)。
　　炜如(上韦轨反毛诗传曰炜赤色也说文盛明貌也从火韦声)。
　　錾金陵(上昨含反苍颉篇云錾凿也考声镌也说文小凿也从金斩声也)。
　　秣陵(上磨葛反即杨州地名也亦名金陵也)。
　　凿之(藏洛反广雅凿穿也说文穿木也从金[(鑿-臼+(函-了))-金]声[(鑿-臼+(函-了))-金]音同上从臼从殳丵声会意字丵音鶵学反臼音旧殳音殊)。
　　歼而(接阎反毛诗传歼尽也)。
　　蛊狐(上音野蛊狐者伪经名也)。
　　赤觜(下醉髓反说文正体从此作[此/束]录中作嘴非也亦是伪经名)。
　　鳖猕猴(上必灭反录中从鱼作鳖俗字也次音弥下音侯亦是经名也)。
　　罽宾(上京例反梵语古译讹略不正也正梵音羯湿弭罗北天竺也)。
　　糠秕(上音康声类从禾作糠即谷皮也下卑弭反顾野王云秕字亦从比从禾作秕谷不成也说文糠秕二字并从禾今俗用或从米误)。
　　投簪(下戢今反仪礼以爵弁服簪裳郑注云簪连也说文首笄也古作旡从人象形今录文从竹作簪时用字也为与旡字相乱所以用此簪也)。
　　麈尾(上音主下正体尾字也山海经云荆山多麈鹿郭注云似鹿而大尾阔如帚古之逸士执以为拂犹如雕扇之类是也)。
　　剡东(上音琰又音常焰反考声云剡[奚*各]吴越间地名也从刀炎声也)。
　　栋干(上东贡反下冈岸反如屋之有栋墙之有[乾-乞+(大/(舛-夕))]也)。
　　蒲健(安进书蒲健者氐人也氐都奚反蒲姓者前秦苻坚先祖之本姓也后改为符铭见其背曰草付遂改为苻氏)。
　　扶柳(留守反案郡国志常山地名也)。
　　斫凿(上音卓孔注尚书云斫犹削也说文斫也从斤从[斲-斤][斲-斤]音豆录文作刘非也下音昨)。
　　缔构(上音提王逸注楚辞云缔犹结也说文云结不解也从系帝声也下钩候反)。
　　云奔(下本门反考声云奔牛群走也与奔字义同从三牛作奔会意字也)。
　　姚泓(护宏反说文云泓深大也后秦季主名也护音蛙获反)。
　　僧睿(惟岁反)。
　　憩于(乡例反毛诗传云憩息会意字或从户作[尸@(皂*旡)])。
　　謦欬(上轻郢反下开爱反经名也录文作[契-大+石]咳非也)。
</div>
    <div class="pagination">
<a href="一切经音义_page406.html">上一页</a><span>...</span><a href="一切经音义_page402.html">402</a><a href="一切经音义_page403.html">403</a><a href="一切经音义_page404.html">404</a><a href="一切经音义_page405.html">405</a><a href="一切经音义_page406.html">406</a><span class="current-page">407</span><a href="一切经音义_page408.html">408</a><a href="一切经音义_page409.html">409</a><a href="一切经音义_page410.html">410</a><a href="一切经音义_page411.html">411</a><a href="一切经音义_page412.html">412</a><span>...</span><a href="一切经音义_page408.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
