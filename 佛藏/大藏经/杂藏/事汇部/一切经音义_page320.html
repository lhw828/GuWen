<!DOCTYPE html>
<html>
<head>
    <meta charset="UTF-8">
    <title>一切经音义 - 第 320 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 320 页/共 480 页</h1>
    <div class="content">
　　窄狭(上争索反考声云窄亦狭小也古今正字从穴乍声也下咸甲反礼记广则容奸狭则思欲玉篇云迫隘不广大也说文从阜箧声音同上)。
　　蹲跪(上音存下逵委反说文从足危声也)。
　　所擒(其吟反字书捉也从手禽声)。
　　垦掘(上康佷反耕也司也从土貇声下[邠-八+日]物反斸也穿也从手屈声也)。
　　窥窗(上犬规反考声云窥觑也觑音蛆预反窃见也下龊双反俗字说文正体象形囱牕也形声字)。
　　绞尼项(上交巧反考声云缚也纫也缢也古今正字从糸交声也)。
　　牵拽(上企坚反下延结反从手)。

　　苾刍尼律卷第十九

　　鸜鹆(上具愚反下用足反或从句作鸲亦正体字也考声鸟名也似反舌于头上有毛角翼班白别也)。
　　车辗(尼展反俗字也正体作[服-月+車]车轹过车迹也)。
　　腿腨(上退猥反前律第三卷中已具释下船耎反前律第四卷中已具释)。
　　齑菜(上济齐反下猜代反从韭从齐)。

　　苾刍尼律卷第二十

　　刷批(上栓刮反栓音数员反刮苦关八反下音婢即密梳也除虱具也即批梳也)。
　　濽洒(上音赞下沙贾韵英云溅水也说文汛也从水形声字汛音信)。
　　纲[袖-由+輒](下沾蹑反前大律五十卷中已释)。
　　反[(序-予+猒)/手](伊叶反前律第五十卷中已释从手[序-予+((甘/肉)*犬)]声或作[擴-黃+((甘/肉)*犬)]亦通)。
　　偏抄(上音篇下叉交反)。
　　跳行(亭遥反双足跳行也)。
　　仄足(上音侧古字也)。
　　摋放(上生界反用力也从手)。
　　小抟(音团从手)。
　　土块(苦晦反土堛也说文从土从鬼声)。
　　[口*(十/田/寸)][口*集](上音博下精习反微[嚐-旨+甘]也)。
　　爬散(上白麻反以手指爬散也搔也)。
　　舐掠(上音是下良约反以舌取物也)。
　　钵[戀-心+廾](下厥愿反前律第五十卷中已释从廾[戀-心+廾]声)。
　　箸屐(京逆反木履也)。
　　履屦(下俱遇反革履也)。

　　一切经音义卷第六十一


　　一切经音义卷第六十二

　　　　翻经沙门慧琳撰

　　音根本说一切有部毗奈耶杂事律四十卷


　　根本毗奈耶杂事律第一卷

　　砖揩(上拙缘反埤苍云[鹿*瓦]甊也字书云瓴甓也从瓦专声[鹿*瓦]音鹿瓴音零甓音瓶历反下客皆反说文云措摩也拭也从手皆声)。
　　裙应(上郡云反方言以直矜绕[要/口]谓之裙郭璞注云俗又呼为接下江东通言裳也说文裙亦下裳也从巾君声案裳字裙字说文正体从巾作常裙今天下时用并从衣作裳裙总通矜音居音反即衣矜也郭璞云妇人初嫁所著上衣也)。
　　栗姑毗[囗@表](上邻铚反次襜慑反梵语也古云梨车子即刹帝梨王公子弟也彼有果园也)。
　　皴裂(上七旬反埤苍云皴皵也文字典说从皮夋声夋音同皵音锵药反)。
　　创制(上疮壮反考声云创始也说文云造法创业也从井刃声或作创音楚庄反)。
　　嗅我(上休故反说文云以鼻就臭曰嗅从鼻臭声)。
　　讥嫌(上居依反何休注公羊云讥谴也郑注礼记云呵责也说文讥诽也从言几声下叶间反说文云嫌不平于心也一云疑也从女兼声也)。
　　瘿鬼(上缨顶反说文云瘿颈瘤也从疒婴声瘤音抑由反)。
　　隙中(上卿逆反顾野王云隙犹穿穴也广雅云裂也说文云隙壁孔也从阝[少/日/小]声[少/日/小]音同上从二小夹一白也)。
　　髑髅(上音独下漏侯反埤苍云头骨也说文云顶骨也形声字)。
　　[暟-豆+(烈-列+里)]黄(上训云反王逸注楚辞云[暟-豆+(烈-列+里)]黄黄昏时也文字典说从日[山/黑]声)。
　　除刮(下关滑反郑注礼记云刮摩也考声云横刃黥之曰刮说文云刮揞把也从刀舌声)。
　　核[革*(丙/(敲-高))](上衡革反顾野王云果实中核也说文从木亥声下额更反考声云鞭坚也文字典说鞭竖牢也从革更声或从石作硬俗字也)。
　　[嚼-(既-旡+寸)+(彰-章+鬯)]之(上墙药反正嚼字也淮南子云[嚼-(既-旡+寸)+(彰-章+鬯)]之而无味不能入喉也顾野王云噍也广雅云茹也说文从口[嚼-(既-旡+寸)+(彰-章+鬯)]声经本作嚼俗字噍音撨曜反)。

　　第二卷

　　有娠(失真反杜注左传云娠怀胎也说文云娠妊身动也从女辰声古文作[仁-二+身]字妊音如甚反)。
　　[飢-几+弁]食(上烦晚反说文云[飢-几+弁]食也从食弁声俗从反作饭也)。
　　蹂妇(柔守反苍颉篇云蹂践也文字典说从足柔声说文作[禸-(冉-土)+(夙-歹)]云兽足蹂地象形字也从[禸-(冉-土)+(夙-歹)][禸-(冉-土)+(夙-歹)]亦声也尔雅云其迹[禸-(冉-土)+(夙-歹)]隶文作蹂)。
　　捼腹(上内回反说文云捼摧也一云两手相切摩也从手委声)。
　　足跟(下艮痕反释名云足后曰跟说文跟足踵也从足从艮声)。
　　从脐(济西反说文云肶脐也从肉齐声也)。
　　促整(上耴欲反下征领反整正也别也济也说文云从束从攴正声攴音普卜反)。
　　城闉(一真反毛诗传曰闉曲城也说文曲城重门也从门垔声垔音同上)。
　　焚燎(寮鸟反又去声力召反郑笺毛诗云火田为燎考声轻烧也说文燎放火也从火[寮-小+火]声[寮-小+火]音力召反)。
　　[蝷-虫+土]裂(上耻革反广雅云[蝷-虫+土]分也考声地裂也说文从土[蝷-虫]声[蝷-虫]音尺下音列)。
　　疮疱(下炮貌反考声云疱面上细疮也说文作[包*頁]面生气也从皮包声)。
　　摈[蝷-虫](上宾刃反司马彪注庄子云摈弃也文字典说从手宾声下音尺刘兆注谷梁传云[蝷-虫]指也顾野王云[蝷-虫]远也汉书音义云[蝷-虫]不用也广雅[蝷-虫]推也说文从广屰声广音俨屰音逆)。
　　畔睇(上盘慢反下提戾反梵语也唐言作礼)。
　　[商-口+貝]人(上赏章反郑注考工记云[(商-口)/貝]贩卖之客也说文[(商-口)/貝]行贾也从贝从商省声)。
　　梯隥(上体稽反贾逵注国语云梯阶也古今正字云木阶也从木弟声下登邓反说文从阝登声律本从足作蹬非也)。
　　伞柄(上桑懒反顾野王云伞即盖也以帛为之可以障雨及日也从糸散声律本作伞俗字也下兵命反说文云柄柯也从木丙声也)。
　　晒在(上索懈反方言云晒瀑也说文云从日丽声也)。

　　第三卷

　　炊爨(上音吹下仓乱反郑注周礼云爨灶也杜注左传云炊也前文已解讫)。
　　氤氲(上音因下蕰云反俗用字也博雅正体从火作烟从糸作缊天地之气也周易云天地氤氲万物化醇考声云云气也)。
　　瓦砾(下零的反考声云砂也说文云小石也从石乐声)。
　　衣[敲-高+(尚/木)](谪庚反考声云[棠*支]展也从木敞声律本作揁非也)。
　　锻师(上端乱反孔注尚书云锻炼也苍颉篇云锻椎也说文云小治也从金假声)。
　　其靶(巴骂反字书云靶柄也说文从革巴声律本从弓作弝亦通或从木作杷)。
　　鸡翎(上击奚反下历丁反考声云鸟羽也)。
　　竹签(妾阎反说文云锐也贯也从竹签声签音息阎反)。
　　钻孔(上纂九反顾野王云钻谓之镌凿也说文云钻所以穿也从金赞声镌音卒缘反)。
　　线缭(上先荐反下[寮-小+火]鸟反顾野王云缭犹绕也说文云缭缠也从糸尞声糸音觅)。
　　梳刷(上音疏下疏刮反广雅云刷利也说文刮也从刀[(尸@巾)*又]省[(尸@巾)*又]音同上)。
　　栗姑毗(中襜涉反义已释第一卷)。
　　内迮(争革反说文迫也从辵乍声亦作窄)。
　　置扂(恬琰反考声云今之门扂也文字典说云扂[戶@及]也门小关也从户占声[戶@及]音析急反)。
　　镮钮(上音还说文从玉作环义同下尼九反说文云钮印鼻也从金丑声)。
　　瓷水(上徒赌反广雅云瓷瓶也文字典说云瓷大瓶也从瓦土声也)。
</div>
    <div class="pagination">
<a href="一切经音义_page319.html">上一页</a><span>...</span><a href="一切经音义_page315.html">315</a><a href="一切经音义_page316.html">316</a><a href="一切经音义_page317.html">317</a><a href="一切经音义_page318.html">318</a><a href="一切经音义_page319.html">319</a><span class="current-page">320</span><a href="一切经音义_page321.html">321</a><a href="一切经音义_page322.html">322</a><a href="一切经音义_page323.html">323</a><a href="一切经音义_page324.html">324</a><a href="一切经音义_page325.html">325</a><span>...</span><a href="一切经音义_page321.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
