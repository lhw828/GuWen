<!DOCTYPE html>
<html>
<head>
    <meta charset="UTF-8">
    <title>一切经音义 - 第 22 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 22 页/共 480 页</h1>
    <div class="content">　　犹豫(上音由下余度反礼记云卜筮所以决嫌疑定犹豫是也字书云犹豫者不定之辞也解字如前第三百二十五卷中具释)。

　　第五百一十四卷

　　扇搋半择迦(梵语也此译为黄门上搋音敕加反次择音宅下迦音居佉反黄门者为男根不备设有备者亦不能生子其类有五具如音义第三卷中已具列不能繁叙)。
　　癫痫(上丁坚反广雅癫狂也毛诗笺曰癫病也声类云癫风病也或作瘨亦作蹎下音闲集训云小儿瘨病也说文云风病也从疒女厄反从间声也或作痫亦通也)。
　　虮虱(上居拟反说文云虱子也韵英云虱卵也即短反下所乙反字要云衣中啮人虫也说文虱字从迅音信从昆音昆今经文相传从半风作虱者非也)。
　　不徇(巡[門@壬]反集训云以身从物曰徇考声云徇远也文云徇疾也从人旬声也或作[仁-二+(旬/(百-日+ㄎ))]古字也)。
　　恃怙(上时止反考声云恃依也集训云恃负也乘负倚凭也说文云恃赖也从心寺声也下胡古反说文怙恃也从忄音心从祜胡古反省声)。

　　第五百一十五卷

　　呵谏(加雁反郑玄注周礼云谏正也以道正人也尚书云后从谏则圣白虎通云谏者间也更也是非相间革更其行人怀五常故谏有五所谓讽谏从谏规谏指谏谲谏等是也说文亦云谏正也从言柬音间声也)。
　　被带(下当奈反前第四百四十九卷已具释)。
　　刹那(上音察梵语时名也俱舍论颂曰　百二十刹那　为怛刹那量腊缚此六十　此三十须臾　共成一昼夜　谨案此颂一日一夜有三十须臾。每一须臾计有三十腊缚。又于一腊缚之中计有六十怛刹那。又于一怛刹那之中分为一百二十刹那。时中迅促不过刹那。今依此国历法凡一日一夜有十二时共分为一百刻每时分得八刻少强约其大数均分从寅至酉一时之中计有五十四万刹那。余时准此计一日一夜总六百四十八万刹那。若以每刻分之即一刻之中约有七万刹那时也言极迅疾促于瞬息也)。
　　筹量(上长留反郑玄注仪礼云筹算也说文筹壶矢也从竹寿声)。

　　第五百一十六卷

　　测度(上楚力反郑玄注周礼云测犹度也不知广深曰测说文从水则声也下徒洛反)。
　　焦炷(上即姚反下音注前经第四百五十卷已具释讫)。
　　憔悴(上情遥反下情遂反前经第四百五十一卷已具释)。
　　矛[矛*贊](上莫候反下仓乱反前经第四百五十一卷已具释讫)。
　　懒惰(上勒坦反下徒卧反考声不勤也说文云不敬也从心隋声也)。
　　拨无(上补末反广雅拨除也郑玄云拨拂也说文从才音手发声)。

　　第五百一十七卷

　　堆阜(上都雷反王逸注楚词云堆高也考声云土之高貌也又云堆聚也集训云丘阜高状也说文作陮陮隗五罪反京也从阜从隹省声也经文作堆俗字也下阜音负尔雅云高平曰陆大陆曰阜广雅云丘无石曰阜说文云山无石曰阜古文作阜[白-日+(匚@一)]象形)。
　　沟坑(上古候反周礼云通水曰沟桂苑珠丛云邑中之渎通水也说文云水[泳-永+竇]也广四尺深四尺从水冓钩后反声也下苦耕反尔雅坑墟也考声云坑坎也古今正字云坑堑青焰反或作坑从土亢声)。
　　株杌(上知揄反考声云杀树之余曰株说文云木根也从木朱声也下五骨反韵英云树无枝曰杌或作兀)。
　　平坦(他旦反广雅坦平也又云坦明也王弼注周易云坦坦无险阸乌介反苍颉篇云坦著也说文云坦安也从土旦声也)。
　　池沼(直离反孔安国注尚书云停水曰池说文池陂也从水从驰省声也下之绕反左传云沼亦池也字书云陂池曰沼说文沼池也从水召声也召字从刀从口经中作[美-(王/大)+口]讹也)。
　　瓦砾(上五寡反说文云瓦土器也象形用以盖屋牝毗胤反曰[返-(這-言)+瓦]音板牡音母曰[甬*瓦]音同下力的反说文云砾小石也亦碎石也粗砂也今经云瓦砾者喻破瓦碎石弃掷之者)。
　　统摄(上他贡反考声云统领也绪也古今正字云统纪也从糸音觅糸者细丝也充声也下施叶反考声云兼统也敛也说文云引持也从扌音手聂泥涉反声也)。
　　热痰(上然折反考声云热暑也释名云爇而悦反如火烧爇也说文云热温也从火埶音爇声也下唐蓝反考声云胸膈中水病集训亦云胸中水病也古今正字云从疒女厄反从谈省声也)。
　　潜伏(上寂盐反尔雅潜沉也广雅潜没也说文涉水也从水朁七敢反声也经从二天作潜非也下冯福反集训云伏隐也广雅伏藏也说文云伏伺也伏伺人也故从人从犬会意字也)。
　　翱翔(上我高反下徐羊反郑玄笺毛诗云翱翔犹逍遥也韩诗云翱翔游也尔雅翱翔鸟飞也集训曰翱翔高飞也考声云鸟飞往来缓缓貌也古作翔说文云翱翔回飞也并从羽皋音高羊皆声也)。
　　箭筈(上将线反考声云竹名也似篠音狄而小大叶可以为矢音始因名矢为箭说文箭矢也从竹前声也下枯活反考声云箭口也案箭筈者受弦之口也经文从木作栝亦通正体从竹从栝省声也栝音阔糖栝也)。

　　第五百一十八卷

　　一巷(学降反毛诗云里间道也史记云永巷者宫内小道也说文云邑里中道也言在邑中故从二邑共作[(口/口)*共*邑]会意字篆文作巷尔雅作弄古文作[鄉-(朗-月)+共])。
　　唐捐(上徒即反字书云唐虚玉篇云唐徒也考声云言而不当也说文云唐大言也从口庚古行反声也下悦渊反)。
　　禀性(彼锦反孔注尚书云禀受也说文云赐谷也从禾[稟-禾]力锦反声也)。
　　昧钝(上莫佩反集训云昧冥也广雅昧闇也韩康伯云日入为昧韵英云昧暗不明也说文从日从抹省声也下徒顿反苍颉篇云钝顽也案顽者识暗浊也韵英云兵刃不利也说文云钝錭大牢反錭顽钝也从金屯音豚声也)。
　　冢间(知陇反前经第四百五十三卷已释)。
　　廉俭(上力盐反下渠俨反前经第四百五十三卷已具释讫)。
　　瑞相(时伪反周礼典瑞掌玉瑞郑玄云瑞符信也案典瑞者若今之符宝印也苍颉云瑞应也顾野王曰王者盛德感乎乾坤故天地应之以信瑞也德感乎山川丘陵则芝草植也制礼作乐则祥风至皆是祥瑞也说文云瑞信玉也从玉专省声也)。
　　矫现(上居夭反前中第四百一十五卷已具释)。
　　罗刹娑(梵语鬼名子字转舌长声呼古译但云罗刹此类鬼神有业通力飞行自在食啖众生血肉最大凶恶其罗刹女别有国土居大海洲岛以其神力能变姝丽之容媚惑于人善诱而食之并如佛本行经中所说)。

　　第五百一十九卷

　　能绍(市绕反说文紧纠也前经第四百五十四卷已释)。

　　一切经音义卷第六


　　一切经音义卷第七

　　　　翻经沙门慧琳撰
　　音大般若经从五百二十尽五百六十五凡四十六卷

　　大般若波罗蜜多经卷第五百二十卷

　　战栗(上旃善反顾野王云战惧也毛诗云战战兢兢案战战兢兢恐惧貌也尔雅云战动也郭璞云恐动趍步也或作[怡-台+戰]古文作[止/幵]下邻一反集训曰战栗惧也字书云忧戚也考声云谨敬也从忄栗声也忄音心)。
　　源底(上愚袁反礼记云达于礼乐之源郑玄曰源本也广雅万物之本曰源说文作原或作原古字也)。
　　伴侣(上傍漫反王逸注楚辞云伴旅也韵英云伴俦侣也说文云大貌从人半声也半字从八从牛作半也俗作半谬也俦音长流反下力举反广雅侣伴也或作旅古今正字云侣俪也从人吕声也吕字象脊骨之形也俪音丽)。
　　勃恶(上蒲没反前经第四百二十九卷已具释讫)。
　　履践(上梨旨反下钱演反前第四百五十五卷已释)。
　　挑目(体遥反韵诠云挑拨也考声云挑抉萦悦反字书云从扌音手兆声也经中或有从木作桃徒刀反非也或从刀亦作[利-禾+兆]亦通用)。
　　[利-禾+臬]鼻(上鱼器反前经第四百五十五卷已释讫也)。
　　锯解(上居御反国语云中刑用刀锯贾逵曰以刀有所锯断谓大辟宫[利-禾+臬]音义刖音月等刑是也苍颉篇云截物锯也说文云抢戚阳反搪也音唐从金居声也考声云抢搪者锯也方言云锯之异名也下隹买反考声云解释也判也分也)。
　　交涉(常业反苍颉篇云水中行为涉历也说文徒行厉水曰涉从步沝之蕊反声也古作[水*(止/少)*水]也)。
　　琰魔王(梵语冥司鬼王名也旧云阎罗王经文作剡尸染反魔皆讹略不正也正梵音云琰阎奄反摩古人译为平等)。
　　黧黑(上力知反通俗文云斑黑曰黧考声云面[皴-皮+頁]七遵反黑也而黄色也又音礼[前-刖+ㄅ]反文字音义云黧老黑色也从黑从[黍*刃]省声也)。
　　谬误(上眉救反韵英云谬误也韵诠云诈[(└@人)/女]也广雅云谬欺也谥法曰名与实爽曰谬说文云狂者之[(└@人)/女]言也从言翏六幼反声也或作嘐下五故反字书云诖公卖反误也汉书云所为诖误皆赦除之是也左氏传曰为人得罪曰误也说文误谬也从言吴声)。
　　欲扣(苦厚反前经第四百五十六卷已具释讫)。

　　第五百二十一卷

　　析为(星积反前经第四百五十六卷已具释讫)。
　　沾彼(辄廉反韩诗云沾溺也考声云小湿也尸执反礼记孔子曰雨沾服失容顾野王云沾濡耳珠反也文字集略作沾略也说文沾[霑-占+(九/木)]也音染从雨沾声也)。
　　滴数(丁历反考声云水落也或作[泳-永+適]说文云水灓注也力桓反灓漏流也字书云水滴也经文从水作渧俗字也下霜句反)。
　　不嗅(休救反前经第四百五十六卷已具释讫)。

　　第五百二十二卷(无字可音训)


　　第五百二十三卷

　　嫌害(上刑阎反考声云心恶也乌固反说文云不平于心也又云嫌疑也从女兼声也下何赖反苍颉篇云害贼也广雅害割也考声云害妨也或作夆音害相遮要平声夆亭名也说文云害伤也从宀音绵从口从夆省声也)。
　　逊谢(孙寸反韵英云逊恭也考声云逊避也集训云避位而去也说文云逊遁也从辵丑略反孙声也或从心作逊亦同下夕夜反考声云拜恩也裁也告也从言射声也)。
　　危脆(清岁反广雅脆弱也顾野王云脆懦也奴乱反或作膬考声云肉肥也耎也而兖反说文云肉耎易断也从肉从绝省声也经从危作脆非也)。
　　块等(恢碓反仪礼云寝苫枕块是也韵英云土块也说文云土[嘆-口+木]也匹剥反从土从鬼省声愧五猥反或作[凵@士]象形字也一云土堛被逼反堛块之异名也)。

　　第五百二十四卷

　　沮坏(上墙吕反广雅沮涂也毛诗传云沮亦坏也又云沮止也从水且七胥反声也下怀[身*貴]反聩五坏反集训云坏败也韵诠云自破曰坏从土从褱省声)。
</div>
    <div class="pagination">
<a href="一切经音义_page21.html">上一页</a><span>...</span><a href="一切经音义_page17.html">17</a><a href="一切经音义_page18.html">18</a><a href="一切经音义_page19.html">19</a><a href="一切经音义_page20.html">20</a><a href="一切经音义_page21.html">21</a><span class="current-page">22</span><a href="一切经音义_page23.html">23</a><a href="一切经音义_page24.html">24</a><a href="一切经音义_page25.html">25</a><a href="一切经音义_page26.html">26</a><a href="一切经音义_page27.html">27</a><span>...</span><a href="一切经音义_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
