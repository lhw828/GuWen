<!DOCTYPE html>
<html>
<head>
    <meta charset="UTF-8">
    <title>一切经音义 - 第 310 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 310 页/共 480 页</h1>
    <div class="content">　　泔汁(音甘说文泔潘也谓米汁也潘音翻浙米汁也江北名泔江南名潘也)。
　　荡涤(古文[浼-儿+(焉-正)]同徒朗下徒的反通俗文澡器谓之荡涤也)。
　　得尊(字书作樽说文酒器也尊以奉之律文作鐏音在困反矛戟下铜鐏也鐏非此义)。

　　第四十三卷

　　[利-禾+皮]皮(音皮广雅[利-禾+皮]剥也)。
　　循勺(囚伦反循行也谓流下也)。
　　揵茨(毗尼母经译言中铁钵也或作建镃亦是梵言轻重耳律文作[金*咨][此/土]非也)。
　　舀孔(音陷说文小阱也广雅陷坈也)。
　　菱芰(又作茤同渠智反说文芠菱也律文作苛非也)。
　　麨[竺-二+(僉*殳)](又作奁小学篇作[牛*廉]同力沽反韵集曰奁所以敛物也说文奁镜奁也今江南亦有粉奁基奁也)。
　　激发(经力反庄子污有激司马彪曰流急也激楚辞我清激而无所通王逸曰激感也)。
　　辗治(又作[服-月+車]庄子车轮不蹍地作蹍同女展反说文辗轹也)。
　　怨仇(古文述同渠牛反三苍怨[禾*禺]曰仇尔雅仇雔匹也孙炎曰仇相求之匹也)。
　　微服(字林微隐行也尔雅匿窜微也郭璞曰谓逃窜也字体从彳微妙之微从人也)。

　　第四十四第四十五(并先不音)


　　第四十六卷

　　噫自(乙戒反说文饱出息也礼记不敢哕噫是也)。
　　駏驉(巨虚二音似骡而小牛父马子也)。
　　嫌隙(古文[少/日/小]同丘逆反国语上下无隙贾逵曰隙衅也说文壁际孔也)。
　　宝渚(之与反尔雅小洲曰渚李巡曰四面有水中独高可处故曰渚也)。
　　曼今(莫盘反高昌谓闻为曼此应是也律有作闻勿云反说文闻知声也)。

　　第四十七(先不音)


　　第四十八卷

　　只[敲-高+示](字苑巨儿之移反法也或作竭攴或言僧迦攴又作僧迦鸱梵言讹转也正言僧脚崎此云复腋衣也或言瞿修罗此云图也像其衣形立名也此衣西国亦著但净耳)。
　　蛊道(公户反声类戈者反说文蛊腹中虫也谓行毒虫字从虫在皿字意也)。

　　第四十九卷

　　令卷(奇员反诗云有卷者阿传曰卷曲也)。
　　诡语(俱毁反谓变诈也苍诡谲也广雅诡欺也)。
　　疏向(山于反疏通也说文作[(白-日+(鹵-├))*疋][(白-日+(鹵-├))*疋]窗也字从疋也从囱象其形也门户囱牖皆所以引通诸物故从疋疋取通行意也疋山与反)。
　　捉胫(古文胫同下定反字林脚胻也释名云胫茎也直而长似物茎也)。
　　窳墯(余乳反尔疋寙劳也郭璞曰劳苦者多墯窳也承庆言懒人不能自起如瓜瓠在地不能自立故字从瓜又懒人恒在室中故从穴也)。
　　警心(古文憼儆二形同居影反谓戒慎警诫也广疋警不安也律文作景大也光明也景非此旨也)。
　　达嚫(叉觐反经中或作大榇梵言讹也案尊婆须蜜论亦作檀此云财施解言报施之法名曰达榇导引福地亦名达榇复次割意所爱成彼施度于今所益义是檀嚫又西域记云达榇拏者右也或言驮器尼以用右手受人所施为其生福故从之立名也经中言福田者是也华严经中功德达嚫即其义也律文从口作嚫近字也)。
　　媟嬻(古文絬媟亵渫四形今作[序-予+(執/衣)]同先结反谓鄙媟也方言媟狎也郭璞曰亲狎也媟慢也[仁-二+易]也下古文[這-言+賣]嬻二形今作黩同徒木反通俗文相狎习之谓之媟嬻也)。
　　茜草(古文茜茜二形今作[卄/晉]同千见反说文茅搜也人血所生故搜字从鬼案茜可以染缝也)。
　　不耐(奴代反三苍耐忍也字本从刀杜林改从寸也)。
　　禁满(温器也寻捡文字所无未详何出此应外国语耳或鎑[金*莽]讹也鎑言古盍反[金*莽]音莫朗反)。
　　须签(七廉反说文签贯也锐也通俗文记曰签也)。

　　第五十卷

　　缝[穩-禾+糸](于近反[穩-禾+糸]衣也通俗文合帙曰[穩-禾+糸])。
　　作箸(古文[竺-二+宁]同直虑反广疋筴谓之箸律文作[木*著]鐯二形同知略反尔疋斫谓之[木*著]钁也[木*著]非字义筴音古侠反)。
　　蝙蝠(方眠方目反方言蝙蝠服异蟙[虫*墨]灵鼠四者一物随方别名也崔豹古今注云蝙蝠一云仙鼠一名飞鼠五百岁色白脑重集物则头垂故谓之倒挂蝙蝠食之神仙蟙[虫*墨]音墨律文作蝉蝮非也)。
　　棂子(力丁反说文窗楯间子也今言窗棂车棂是也)。
　　横[橾-品+既](字林音渠例反木钉也广疋检概钉也江南谓之[橾-品+既]栓者所还反律文作楬说文巨列反揭乍也)。
　　作卷(去权反郑玄注礼云屈木为之谓之棬律文作椽非体也)。
　　[宋-木+喬]客(奇骄反字林[宋-木+喬]寄也广雅乔高也律文作侨说文侨高也广疋侨才也侨非此义)。
　　鵽鸟(丁刮反尔疋鵽鸠[冗-几+祋]雉郭璞曰大如鸽似雌雉鼠脚岐尾为鸟憨急群飞出北方沙漠地憨肉美俗名突厥雀生蒿菜之间大如鹑)。
　　汲水(金及反说文汲引水也广疋汲取也)。
　　[打-丁+絜]槔(音结高通俗文机汲谓之[打-丁+挈]槔墨子曰刚木为[打-丁+挈]槔是也)。
　　阑格(羹[名*頁]反苍颉篇格椸架也椸音移)。
　　[戀-心+廾]取(九万反说文杼漏也[戀-心+廾]舀也舀音弋少反)。

　　第五十一卷

　　作杷(补驾反谓乃杷也正音补雅反说文把握也亦把持也单手为把)。
　　刀鞘(小尔雅鞘诸书作削同思诮反说文削刀鞞也方言剑削关东谓之削关西谓之[革*鬼]音饼江南音啸中国者笑)。
　　鞔著(莫千反苍颉篇鞔覆也今谓覆盖鞔周礼栈车无革鞔是也律文作缦二形假借也)。
　　捻髭(乃殄反通俗文手捏曰捻两指索之也声类捻紧也律文作捏乃结反字林捏捺也)。
　　令翘(巨遥反广疋翘举也)。
　　眼睑(居俨反字略云谓目外皮也)。
　　耳珰(都堂反释名云穿耳施珠曰珰)。
　　综练(子迸反说文机缕持丝交者宗习也)。

　　第五十二卷

　　椎钻(巨廉反说文铁鋷也通俗文鍜具曰钻律文作钳以铁有所束也亦颈钳也鋷音女辄反)。
　　橐囊(埤苍作韛又作排同蒲戒反王弼注老子云橐囊也东观汉记因水为排音义曰鍜家排也)。
　　旋器(似绢反说文旋圆炉也难字作[(環-王+木)-口+(ㄠ-ㄙ)]谓以绳转轴裁木为器也)。
　　棚阁(蒲萌反三苍栈合也通俗文连阁曰棚也)。
　　挟钵(胡颊反说文挟持也尔疋挟藏也亦怀挟也)。
　　相枨(说文作橙柱也枨音枨纣庚反字统作枨丈庚反枨触也人嫽敝触亦作敞音文衡反律文作棠徒当反三苍杜梨也棠非此义)。
　　作桄(古文横二形同音光声类作輄车下横木也今车床及梯举下横木皆曰桄是也)。
　　若蚕(祖含反缀也细竹也通俗文缀衣曰蚕也)。
　　指[打-丁+沓](古文[韋*沓]同徒答反说文指[打-丁+沓]也一曰韦[打-丁+沓]也今之射[韋*沓]是也)。
　　赭土(之也反三苍赭赤土也)。
　　白墠(字林音善墠土名也即白土也亦名垩案吴谱本草云白垩一名白墡是也)。
　　横郭(胡觥反说文阑木也律文作宏胡萌反大也屋深向也宏非此义郭恢廓也在外廓落之称也)。
　　若橯(借音力导反关中名磨山东名橯编棘为之以平块也)。
　　[齒*司]食(又作齝毛诗传作呞同敕之反尔疋牛曰齝郭璞云食已复出嚼之也韵集音式之反今陕以西皆言诗也)。
　　杂糅(古文[飢-几+刃]杻二形同拏救反广疋食杂也说文粗杂饭也)。
　　作錔(他匝反说文以金银有所覆)。
　　毛[肖*毛](字林先要反毛貌也通俗文毛茂谓之[召*毛]削也案字义宜作[巢*((土*白*土)/几)]音所革反毛[巢*(虎-儿+几)]也亦蝇[巢*(虎-儿+几)]也)。
　　犎牛(汉书西域传有犎牛邓屋曰脊上有肉鞍如[壹-豆+呆]驼又献一封驼郑氏曰脊上有封也难字作犎牛也音妃封反今有此牛形小髆上有犎是也)。

　　第五十三卷

</div>
    <div class="pagination">
<a href="一切经音义_page309.html">上一页</a><span>...</span><a href="一切经音义_page305.html">305</a><a href="一切经音义_page306.html">306</a><a href="一切经音义_page307.html">307</a><a href="一切经音义_page308.html">308</a><a href="一切经音义_page309.html">309</a><span class="current-page">310</span><a href="一切经音义_page311.html">311</a><a href="一切经音义_page312.html">312</a><a href="一切经音义_page313.html">313</a><a href="一切经音义_page314.html">314</a><a href="一切经音义_page315.html">315</a><span>...</span><a href="一切经音义_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
