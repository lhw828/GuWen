<!DOCTYPE html>
<html>
<head>
    <meta charset="UTF-8">
    <title>一切经音义 - 第 443 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 443 页/共 480 页</h1>
    <div class="content">　　傔至(谦念反韵英云傔从也从人兼声)。
　　恳恻(上康很反郑注周礼云恳坚忍貌也礼记上檀弓云恳乎其至考声云恳至诚也说文从心豤声豤音坤稳反下楚色反广雅云恻悲也说文云痛也从心则声也)。
　　黔首(上俭炎反郑玄注礼记黔首民也史记云始皇二十六年更名民曰黔首也说文黔黑黎也从黑今声)。
　　悃愊(上苦本反下凭逼反王逸注楚辞云悃志纯也广雅云至也张晏注汉书云悃愊犹至诚也说文云愤至诚谓之悃愊二字并从心困逼皆声也)。
　　耸峙(上栗勇反郭注方言云耸犹高也或作竦庄子云竦立而高也说文从耳从声下持理反考声云峙山特立也说文从止寺声传文从山作峙俗用)。
　　[鄖-口+(一/(匚*〡*〡*(巨-匚)))]县(上谋候反汉书会稽郡有[鄖-口+(一/(匚*〡*〡*(巨-匚)))]县亦地名也从邑贾声)。
　　鄯鄯(音善碛西蕃国名也今安西四镇东镇焉耆是也西去安西七百里也)。
　　投簪(下谮森反集训云头冠中玉簪也连上头冠令其不坠说文作旡首笄也象形传文作簪俗字也)。
　　火舰(下咸黤反广雅云舰舟也埤苍云舰板屋船也考声云火舰谓战船也古今正字舰谓船上下重也从舟监声也)。
　　命济(上明丙反传文误作令非也下节计反孔注尚书云济犹渡也说文从水齐声古文作[滲-(珍-王)+二]音训同传文作济俗字也)。
　　水齐(下情细反郑注周礼云以量节之曰齐考声云分假之剂从刀传文作借用也)。
　　深驶(下师事反苍颉篇云驶犹急疾也文字典说云驶谓马行疾也古今正字从马史声)。
　　谯王(上徂宵反案汉书沛郡有谯县即谯王之食邑地也说文从言焦声)。
　　谙究(上暗含反广雅云谙讽也埤苍云诵也东观汉记云皆谙具数考声云谙记也古今正字从言音声亦作论下鸠又反毛诗传云究穷也郭注尔雅云尽也说文从穴九声)。
　　迭相(上田结反郭注方言云迭犹代也说文亦更也从辵失声辵音丑略反声类从足作趺跌即过也非此义也)。
　　枢要(触朱反郭注尔雅云户扉枢也广雅云本也韩康伯注周易云枢机制动之主也孝经序要云而撮其枢要也说文从木区声)。
　　掩唱(上淹俨反毛诗传云掩抚也字书作奄又从手作掩训义同说文云掩覆敛也从手弇声弇音同上也)。

　　第四卷

　　卓荦(下龙角反班固西都赋云卓荦诸夏吕延济注云卓荦超绝也考声云卓荦高貌也说文从牛从劳省声)。
　　庾敱(下[卄/又]孩反颍川高士名也左传云高阳氏有才子八人隤敱之类是也说文敱所有治也从文岂声)。
　　肸响(上忻说反杨雄甘泉赋云肸响礼融刘良注云肸响布写也孟子云声响遍布也说文从八从肉作[八/肉]血脉在肉中[八/肉][八/肉]而动也案响者应声也高崖大屋声往回应谓之为响注声远布也)。
　　[羍*(几@(、/、))]麈[(犀-牛)-〡+└](上正执字从[看-目+(乳-孚)]从[((嘹-口)-小)-日+(工/十)][((嘹-口)-小)-日+(工/十)]亦声[看-目+(乳-孚)]音戟[((嘹-口)-小)-日+(工/十)]音女涉反次朱与反郭注山海经云麈似鹿而大者也声类云麈尾可为扇也晋书云王夷甫尝执玉柄麈尾与手不别也说文云麈鹿属也大而一角从鹿主声下正尾字也)。
　　沙汰(音太广雅太涛炼也沙汰去恶物也)。
　　游猎(下廉辄反郑笺毛诗云宵田为猎贾注国语云猎犹取也说文从犬巤声传文作獦同也)。
　　凿穴(上音昨说文凿从金从丵从臼从殳已见前释丵音士角反殳音殊下玄决反)。
　　著屐(上张略反下擎戟反孔丛子云著高头方履以见平原君是也庄子以屐屩为服谓今之有齿履也说文履谓屩也从履省支声)。
　　剡山(上时冉反案剡山今越州剡县山名也)。
　　嘲之(上陟交反苍颉篇云嘲调也顾野王云嘲谓相戏调也说文从口朝声也)。
　　赙钱(上扶务反郑注周礼云赙丧家谓补助不足也谷梁传云归死者赠生者曰赙古今正字从贝尃声尃音普[賜-勿+月]音礼讽反)。
　　才藻(下遭老反孔注尚书云藻水草有文者也毛诗传云藻水菜也案才藻俞人之才若藻之有文也古今正字从草喿声喿音燥到反说文从王作澡义同也)。
　　骏逸(上遵峻反郭注穆天子传云骏马之美称也郭注尔雅云骏犹迅速也亦云疾也说文云马之良材者也从夋声夋音七旬反也)。
　　桀跖(上虔孽反考声云桀夏后氏帝谥号也孔注尚书云桀都安邑也谥法云贼人多累曰桀刘熙云以恶逆累贤人也囚夏桀就以为谥也说文云桀桀也从夕从井辜在木上也夕音虽井音[踦-可+(舛-夕)]下征亦反庄子云盗跖凶恶人也说文云私利财物曰盗玉篇云跖足下也今亦为字桀亡国之君也跖盗跖也凶人之类也)。
　　迟君来(上池尔反说文正迟字也从牛从尾省声传文作迟俗字)。
　　摽揭(上必逍反司马彪注庄子云元本摽未战国策云举摽甚高说文从手票声票音必遥反下处孽反郑注周礼云表志谓之揭顾野王云摽谓揭表以识之识音志说文云揭犹高举也从手曷声)。
　　[斖-且+(烈-列+酉)][斖-且+(烈-列+酉)](微匪反刘献注周易云[斖-且+(烈-列+酉)][斖-且+(烈-列+酉)]犹微也毛诗传云勉也韩诗外传云进也楚辞云勉遏中也古今正字从酉从爨省)。
　　秉二兆(上兵皿反毛诗传云秉操也又云抱也贾逵注国语云秉犹执也广雅云持也说文云秉禾也从又持禾会意字也传文作乘书误也)。
　　灵模(莫晡反埤苍模写物之形也广雅亦形模也说文云法也从木莫声传文从才作摸通用也)。
　　齐龄(下历丁反广雅云龄年也郑注礼记云龄齿人寿之数也说文从齿令声案传文齐龄二仪者谓寿等天地也)。
　　[示*芺]诬(上矣娇反考声云地反物也鬼怪也或从言作訞说文从示芺声也芺音同上传中从女作妖通也下音无杜注左传云诬欺也郑注礼记云妄也加谤也说文加言也从言巫声也并形声字)。
　　丘祷(下刀老反郑注周礼云求福曰祷包注论语云祷请于鬼神记文云告事求福也从示从寿示音只)。
　　奋宏辔(上分问反马融注尚书云奋明也说文云奋飞也从奞在田上会意也奞音虽下悲媚反毛诗云执辔如紃顾野王云辔所以制车中马也又辔马勒也说文云辔马辔也从丝从軎会意字也軎音卫也)。
　　漱流(上[按-女+(火/又)]又反韵英云洗涤口也韵诠云含水搜洗牙齿间也今言漱流者学道山中服食松木饮漱长流以养天年屏绝人间乐其道也从水欶声)。
　　[糸*((臣*(夕-、))/皿)]缕(上腊耽反孔注论语云褴麻蕴也郑注礼记蕴亦绵纩也又云旧蕠也说文作缊从丝温声温音温下龙女反说文云缕绫也从糸娄声娄音楼也)。
　　踧踖(上子育反下精亦反考声云踧踖行不进也广雅云畏敬也马融注论语恭敬貌也说文踧踖行平易也二字并从足叔昔皆声传文作跗俗字也)。
　　[穀-(一/禾)+(夕*ㄗ)]破雏行(上控缶反桂菀珠丛云[穀-禾+卵]卵外皮也古今正字从夗从壳亦声也壳音同上传文作壳俗字下锄娱反郭注尔雅云雏生而自食者也说文云雏鸡之子也从隹刍声刍音楚俱反籀文作鶵传文作雏通也)。
　　余姚坞(下乌古反字统云坞古城也说文从阜作坞谓小障也传文从土作坞俗字也)。
　　异操(下仓诰反王逸注楚辞云操犹志也顾野王云持志贞固曰操说文云操抱持也从手喿声喿音先到反)。
　　雩塍(上音诩于反汉书云雩娄县名管庐江豫章郡考声云吴邑名也传文从山作嶀字书及郡国志并无此嶀字多恐传写误耳下音绳考声从土作埵小山也案郡国志埵亭在剡山)。
　　有洼隆(上乌花反广雅云洼犹下也淮南子云牛蹄之洼不生鳣鲔亦小水貌也说文从穴洼声洼音同上下六冲反郭注尔雅云隆中央高也郑注礼记云隆盛也说文云从阜从[隆-(阿-可)])。
　　澡沐(上遭老反顾野王云澡犹洗洁也)。
　　鲜能(上仙浅反贾逵注国语云鲜犹寡也说文能也从是少声会意字也)。
　　铿锵(上客羹反礼记子夏曰钟声铿锵撞击之声也孔注论语云锽尔投瑟之声下鹊良反毛诗传云锵锵镳声说文铿锵二字并从金坚将皆声镳音彼苗反)。
　　倏忽(上音书育反)。

　　第五卷

　　马樎(下所六反方言云梁宋间谓马枥为樎郭注云樎食马器也传作[桿-干+(夕*ㄗ)]恐误非也感通录亦有此字义同载在道安传)。
　　马篼(下斗侯反广雅云楼篼囊也说文亦食马器也从竹兜声传文作兜即铠也非本义也)。
　　习凿齿(上正习字说文从羽从白次音昨下[山/虫]耳反习凿齿襄阳高士名也)。
　　笼罩(上禄东反庄子云如鸠之在笼笼覆也古今正字从竹笼声下嘲教反字书云罩覆也郭注尔雅云罩即捕鱼笼也说文捕鱼笼也从冈卓声传文作宠非也)。
　　阆风(上郎荡反广雅云昆仑有三山一名阆风是也说文云阆高门也从门良声)。
　　江湄(下美悲反诗云在水之湄尔雅云水草交曰湄说文从水眉声)。
　　千斛(下红谷反仪礼云十斗曰斛说文义同从斗角声传从百作[百*斗]俗字也)。
　　为龠(阳灼反苍颉篇云龠即五撮也汉书古龠起于黄钟一龠容一千二百黍重十二铢二龠为合合者龠之量也说文云龠理也亦乐管也从品从仑会意字也量音良文反传文从草作蘥通也)。
　　篆铭(上传恋反王注周易云篆者传也姖周宣王臣史籀作大篆嬴秦李斯作小篆减省大篆而为之从竹彖声)。
　　辍哺(上转劣反郑注论语辍止也从车叕声叕音同上下蒲慕反教孩子初吃食法许叔重曰口中嚼食与之也说文云哺咀也从口甫声咀音秦与反)。
　　懔然(林甚反方言懔敬也孔注尚书云懔危惧貌也古今正字从心禀声)。
　　龙骧(下削阳反晋书云王浚为龙骧将军吕瓒注汉书云骧起也亦驰也说文骧低昂也从马襄声)。
　　相枕(下针衽反顾野王云枕卧头有所荐也说文云从木冘声冘音淫)。
　　姚苌(下文良反前秦符坚大将军篡符为后秦霸主也)。
　　靴帽(上吁禾反字书云靴履靸也释名云[革*奔]也两足各以一[跳-兆+(ㄆ/干)]骑也案靴者盖胡中之服名也从革华声下毛报反字书云冒谓冠也古今正字从巾昌声)。
　　[諾-右+干]核(上象羊反毛诗云详审也说文从言羊声下衡革反汉书云其审核之务准古法说文云考实事也从又敫声敫音经鹢反)。
　　东莞(下浣官反案东莞盖齐地名也)。
　　麈[(犀-牛)-〡+└]扣案(上音主次正尾字麈[(犀-牛)-〡+└]扇前卷已训释扣音口孔注论语云扣击也广雅云持也说文以扣击之从手从口古文或从言作[言*口]又作叩[向*殳]音训盖同)。
　　次骈(下辩眠反杜注左传云骈犹合干也顾野王云骈谓罗列也说文从马并声)。
　　一粒(下音立孔注尚书云米食曰粒说文云粒糁也从米立声也糁音三敢反)。
　　一滴(下丁历反顾野王云啇谓滴沥也说文滴犹水栾注也从水滴声啇音同上传文从帝作渧俗字也)。
　　枣阳(上音早案枣阳今随州县名也说文从重朿会意字)。
　　汧陇(上遗贤反班固西都赋云汧涌其西古今正字汧水名出右扶风汧亦县名也西北入渭从水幵声幵音同上)。
　　允辑(下音集尔雅云辑犹和也孔注尚书亦集字也顾野王云谐和也说文从车咠声咠音缉)。
　　毫牦(上皓高反下李之反汉书云不失毫牦音义云十毫曰牦或从毛作[釆*毛]亦从糸作彩音义并同传作厘非也)。
　　猗蔚(上倚宜反广雅云猗叹美也毛诗传亦叹辞也说文从大奇声下氲物反周易云君子豹变蔚其文也苍颉篇云蔚草木盛貌也古今正字从草熨省声古文作)。
　　确然(上腔缶反易曰确乎其不可拔考声云坚固也形声字)。
　　[寢-又+(巾/又)]瘵(上侵荏反说文寝卧也从宀[爿*(帚/又)]声下音债考声瘵病也形声字也)。

　　第六卷

　　圭璋(上桂畦反周礼云圭玉珽也自天子降及五等诸侯各执以保其身也白虎通云圭之言洁也说文从重土瑞玉也上员下方古文从玉作圭与传文同下灼阳反郑玄注周礼云半圭曰璋白虎通云璋之言明也说文从玉章声也)。
　　博综(上正博字说文云博大通也从十从尃尃音浦浦犹布也下宗送反太玄经云乃综于名宋忠注云所以纪综也说文云综机缕持丝交织者也从糸宗声糸音觅)。
　　南逗(下头候反字书云追留也说文云止也从辵豆声)。
　　褊狭(上鞭沔反广雅云褊犹狭也楚辞云浅智褊能是也说文从衣扁声下咸甲反字书为广狭之狭从阜从箧狭隘也传文从犬作狭非此义也)。
　　瀑布(上蓬木反说文云瀑疾也从水从暴亦声也考声云瀑水悬流曰瀑布也案瀑布者山泉飞流于绝壁之上似瀑布之状也孙绰天台山赋云瀑布飞流而界道是也传文从日作曝或作暴皆非也)。
　　艳发(上盐渐反毛诗传云艳美色也方言云秦[晉-(ㄙ*ㄙ)+(口*口)]之间谓美色为艳也说文云好而长也从礼盍声也礼音峰也传作艳俗字也)。
　　汇征(上韦贵反广雅云汇犹类也周易曰拔茅连茹汇征吉王弼注云汇征以其类相牵引也征行也说文从[(┐@一)/一/(夕*巾)]省从果转注字也[(┐@一)/一/(夕*巾)]音弟)。
　　心悸(下葵季反毛诗传云悸有节也说文云悸心动也从心季声)。
　　父嘏(下加雅反尔雅云嘏大也说文云嘏远也从古假声远公故人名也)。
　　孜孜(子思反孔注尚书云孜孜不怠也广雅云勉也说文从攴子声也)。
　　天溓(下理兼反苍颉篇云溓淹也宋忠注太玄经云溓然括静貌也顾野王云王者之政太平则有河溓海夷之瑞也说文从水兼声)。
</div>
    <div class="pagination">
<a href="一切经音义_page442.html">上一页</a><span>...</span><a href="一切经音义_page438.html">438</a><a href="一切经音义_page439.html">439</a><a href="一切经音义_page440.html">440</a><a href="一切经音义_page441.html">441</a><a href="一切经音义_page442.html">442</a><span class="current-page">443</span><a href="一切经音义_page444.html">444</a><a href="一切经音义_page445.html">445</a><a href="一切经音义_page446.html">446</a><a href="一切经音义_page447.html">447</a><a href="一切经音义_page448.html">448</a><span>...</span><a href="一切经音义_page444.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
