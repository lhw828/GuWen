<!DOCTYPE html>
<html>
<head>
    <meta charset="UTF-8">
    <title>一切经音义 - 第 74 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 74 页/共 480 页</h1>
    <div class="content">　　轻躁(遭告贾注国语云躁扰也郑注论语云不安静也易曰躁人之辞多吉人之辞寡说文作躁从走古今正字从足喿声也)。
　　艳色(上音焰方言艳美也秦晋之间谓美色为艳说文好而长也经文从去作艳俗字)。
　　嗢达洛迦(梵语也唐言雄杰即经中郁头蓝弗是也)。
　　阿罗茶(唐言自诞旧经阿兰迦兰是也)。
　　底沙(丁以反或云补沙唐云鬼宿即其人是此宿直日生西方以二十八宿记日但以月所临宿因以为名旧经云蛭数者是也)。
　　瞿波理迦(唐言牛主旧译俱迦梨讹也)。
　　提婆达多(唐言天授)。
　　披片(帔悲反王逸注楚词云在背曰披读与不同帔音去声也)。
　　腐败(扶甫反考声云肉败也广雅腐臭也说文烂也从肉府声或从木作[腐-肉+米])。
　　牛麝(蛇夜反山海经云翠山多麝郭璞注云似獐而齐有香牛经自云有黄妙药也)。
　　贾客(上公午反行卖曰商坐贩曰贾或作[臾-臼+?])。
　　挑取(上体雕反声类挑抉也音渊决反从手兆声)。
　　末达那果(梵语西国果名也此国无其果大如槟榔食之令人醉闷亦名醉人果堪入药用也)。
　　捣簁(上当老反广雅捣舂也说文捣筑也下筛同字书簁罗也竹器罗药也从竹徙也)。
　　瞻博迦花(旧云瞻卜其花赤色香气郁然久久犹香也)。
　　铁抟(假栾反或作团考声抟握也说文圜也圜音[袁-口+(ㄠ-ㄙ)]从手专声也)。
　　铅锡(上悦专反下先历反周礼识方氏杨州之利金锡郑注云锡镴也尔雅锡谓之鈏郭璞注云今之白镴也案铅锡与白镴三物各别其实不一锡色青黑镴色最白铅色黄白所用不等故说文云铅青金也锡银铅之间足明别异也)。
　　成办(彭慢反考工记曰以饰五材以办民器郑注曰办具也说文判也从力辩声)。
　　卉木(上晖贵反郭注尔雅云百草之揔也方言吴杨海岱之间谓草为卉说文从三中也)。
　　宰官(灾在反周礼天官谓之太宰郑注礼记云宰者冢宰也主治百官也郑注礼仪云宰有司主正教者也考声大也理也制断也古文作[宋-木+(一/(┤*十*├)/┬)])。
　　粗犷(古猛反广雅犷强也说文犷犬不可附近也译经者意取言辞粗强如犷犬之难近也)。
　　捡问(上剑俨反广雅捡验也苍颉篇捡法度也意取依教问罪使合法度也尔雅捡同也郭注云摸范同等说文从手佥声)。
　　摩怛理迦(梵语也唐云本母亦云论也)。
　　容纵(足用反考声纵缓也乱也王注楚词云放也说文从糸声)。
　　燕麦(上燕见反案燕麦者草名也似麦而非麦也苗瘦而无实如禾有莠如稻有稗之类也说文从鸟燕声也)。
　　其穗(随醉反即前燕麦穗也形声字也)。
　　剪拔(上煎衍反郑注礼记云剪割截也杜注左传云尽也说文从刀前声下辨八反广雅拔出说文拔擢也从手犮声也)。

　　十轮经卷第四

　　颇有(破么反字书云颇犹可也或云不可也亦作叵也)。
　　沙门(梵语讹也正梵音云室啰末拏唐云勤恳也)。
　　[商/貝]贾(上式羊反郑注周礼云行卖曰[商/貝]考工记云通四方之珍异谓之[商/貝]郑玄曰贩卖之客谓之[商/貝]旅说文从贝从商省声贩音蕃方反下公五反经作估俗字也郑注周礼云居卖曰贾尔雅贾市也郑玄云坐卖也贾物之贵贱汉书音义云贾贵则卖之贱则买之坐贩求利也有音加雅反者非也)。
　　吠琉璃(梵语青色宝名也经中作茷琉璃茷音伐不正也)。
　　迦遮(下色假伪恶宝名也玉名之类也)。
　　憍傲(上矫乔反考声憍[仁-二+易]也矜也广雅傲慢也王注楚词倨傲曰憍形声字也下我告反考声云憍倨也慢也荡也或从女作傲王注楚辞云侮慢曰慠从人敖声)。
　　灰烬(夕胤反字林烬火余也或作[盡-皿+火])。
　　凡猥(乌贿反考声云犬众吠也不正而滥也多也广雅猥众也苍颉篇猥烦说文从犬畏省声也贿音灰每反)。
　　摈黜(上宾牝反韵英云摈摈[厥-欠]也考声弃也落也从手宾声也下椿律反广雅黜去也古今字诂贬也杜注左传云故也范寗集解云黜退也说文贬下也从黑出声或作绌椿音来伦反)。
　　窣堵波(梵语也唐云高胜坟方言云幽燕之间凡上方而高大者谓之方坟也)。
　　迦奢国(梵语也唐言芦苇也)。
　　捻箭(念牒反考声捻捏也说文作掫音乃涉又训云掫拈也从手取声取音辄古字也)。
　　视觇(謟焰反杜注左传觇伺也郑注礼记云窥视也古今正字从见占声)。
　　弯弓(绾关反考声持弓也苍颉篇云引弓也说文云持弓阅矢也从弓省声也)。
　　射中(上蛇夜反又音石下中字去声呼)。
　　号诟(上号高反尔雅号鸣也考声大哭也痛声也说文大呼也从虎号声经作号谬也下吼遘反杜注左传云诟骂也或误为吼呴吽拘四字亦通皆上声字音呼苟反案诸字书并训为号鸣也经意亦苞二义诟骂亦不妨宜从诟字义正也)。
　　哽噎(上更杏反集训云哽亦噎也说文语塞为舌所介碍也从口更声或从骨作鲠食骨嗌喉中盖取气愤喉中如骨嗌耳下烟结反毛诗云中心如噎传曰噎忧不能息也说文饭窒也从口壹声经文有从因作咽非也)。
　　应速蹋(昙答反说文蹋践也从足[日/羽]声[日/羽]音塔也)。
　　无暇(霞驾反贾注国语云暇闲也安也旧译经或云八不闲或名八难其义一也从日假声)。
　　般遮罗(上半安反梵云般遮唐云五数名也罗名为执此乃国名王之美称也言彼国王性多慈爱纵有犯死刑者不忍杀之但缚五体送于圹野山林时人嘉之因为国号也)。
　　丘圹(苦晃反毛诗传曰圹空也集训云大也说文堑穴也大空之貌也从土广声)。
　　朅蓝婆(上骞谒反梵语也唐云伏刚强处不求字义地名也)。
　　鬇鬡发(上音争下搦茎反古今正字及文字典说皆云鬇鬡发乱貌也二字并从髟形声字也说文并从草)。
　　所赉(来代反尔雅赉赐也尚书曰予其大赉汝孔安国曰赉与也从贝来声也)。
　　魁脍(上块回反下古外反孔注尚书云魁帅也壮大也集训云脍割也屠肆人也)。
　　欲扑(庞驳反考声云搏取投于地也说文挨也从手菐声也挨音一亥反)。
　　跪伏(逵位反拜跪也跪亦拜也屈双足于地曰跪也)。
　　抆足(上文粉反广雅抆拭也或有误书扪字其训义亦通扪摸也)。
　　喜愕(五各反俗字也考声愕惊也韵诠惧也说文正体从[前-刖+(┴*├)]作[愣-方+(前-刖+(┴*├))]从心从吅从[前-刖+(┴*├)][咒-几+(前-刖+(┴*├))]亦声也经从丐非也)。
　　压油(鸦甲反广雅压镇也杜注左传压笮也说文坏也从土厌声)。

　　十轮经卷第五

　　沉轮(上长林反毛诗传曰沉没也字书没水曰沉说文浊也梵文具含两义沉取没义轮取转义故下经文云轮转五趣没生死河是其义也故轮字从车也)。
　　寇敌(上口遘反广雅寇抄孔注尚书云群行攻劫曰寇左传兵作于内为乱于外曰寇说文寇[日/出/大/手]也从支从完当其完聚而亦寇之完亦声也)。
　　[(彳*幵)/心]阳(上羌焉反亦作[仁-二+(品/言)]左传曰冬无[彳*(幵/心)]阳杜预曰[彳*(幵/心)]过也谓冬温也古文[(彳*言*亍)/心][塞-土+(念-(企-止))][羊*(巟-亡+口)][這-言+侃]并出卫宏官书从心[彳*(幵/心)]声也[彳*幵]字从于或从并也)。
　　炕旱(康浪反说文炕干也考声云土榻安火曰炕从火亢声或作亢)。
　　霜雹(庞[邈-儿+八]反集训云两冰曰雹也)。
　　皆漂(匹遥反毛诗传曰漂犹吹也广雅漂敝也泛也说文浮也从水票声也票音同上敝音篇[篾-戍+伐]反)。

　　护国不退轮心大陀罗尼(释经沙门慧琳再译)

　　怛你也(二合)他(去引一)母抳冒(引)[口*(肄-聿+(企-止+米))](转舌二)母娜揭腊闭(二合三)母抳讫哩(二合)驮曳(四)母抳噜贺批(毗逸反)拶(赞辣反)[口*(肄-聿+(企-止+米))](五)母那曷栗祭(二合六)母抳业谜(七)束讫啰(二合)博乞晒(二合八)钵啰舍博乞晒(二合九)吠啰博乞晒(二合十)啰(转舌)乞晒(二合)讫哩(二合)帝(十一)都啰拏讫哩(二合)左[口*(肄-聿+(企-止+米))](二合)钵怛啰(二合)洛乞洒(二合)讫哩(二合)帝(十三)麌麌拏(鼻)弭黎(十四)暗嚩乞叉(二合)萨[口*(肄-聿+(企-止+米))](十五)阿努(鼻)贺拟哩吠(十六引)母抳钵纳铭(二合)娑嚩(二合引)贺(引十七)
　　哑羊(鸦贾反埤苍云哑喑也案哑者虽有声而无言语舌不转也亦舌转也)。
　　戆愚(卓降反郑注周礼云生而痴騃童昏者也说文愚也从心[竷-ㄆ+貝]声也经从舂作憃误也音丑降反训释虽义同是愚于文义间语似不稳令故不取改从戆转读讲说者知之也)。
　　驶流(上师事反韵英云急速也考声云竹疾也速也古今正字从马史声有从夬作駃音决非也乖经义)。
　　[月*逄]胀(上普邦反下张亮反杜注左传云膀胀腹满字苑云烂坏也并从肉形声字也)。
　　烂臭(上阑且反下昌咒反说文云禽兽走而知其迹者犬也从犬从自自即古文[白/田/(十-一+└)]字也会意字也)。
　　交玩(五灌反说文玩习也)。

　　十轮经卷第六

　　髓恼(上虽[此/束]反下奴倒反前音义第十七卷弥勒所问经中已释)。
　　凶悖(上音凶考声云凶恶也恐也说文扰也从人在凶下象形字也下盆没反考声云悖壮大也或从人作侼侼佷也强也亦恶也说文从言作悖悖犹乱也古文作[(夾-大+(孛-子))/子]论语曰色孛如也从子从市市音肥未反)。
　　惨厉(上仓敢反考声云惨感也尔雅惨忧也毛诗忧惨惨传曰惨惨犹戚戚尔雅郭璞注云贤人愁恨貌说文毒也从心参声也)。
　　或滥(蓝澹反杜注左传滥失也)。
　　恳切(上肯很反礼记曰稽颡而后拜恳乎其志也广雅恳诚也文字典说恳切也或作恳从心貇声貇音坤稳反从豕艮声)。
　　讵能(渠御反字统云未知而疑语辞也言讵能者与岂能之言意同形声字也)。
　　陷断(上咸监反广雅陷隤也顾野王云坠入也王注楚辞云陷没也说文[阿-可+(函-?+?)]堕也从阜陷声陷字上从人下从臼象形下团乱反孔注尚书云断绝也周易断木为杵说文断截也从斤[┘@((繼-糸)-└)]声古文绝字也今隶书取便稳回作[斷-斤]也)。
　　婴缠(上益盈反汉书云婴城固守音义云以城自绕也据义合作萦缠毛诗传曰萦缠绕也旋也今经文从女作婴女孩子也非此义)。
　　矬丑(上藏螺反广雅矬短也考声矬矮也说文阙古今正字正体作[矢*堊]集训云[矢*此]短从矢坐声经文作矬虽俗用古字也下犨帚反毛诗传曰丑恶也案丑不端严也貌恶不妍也说文可恶也从鬼酉声矮音樱解反[矢*此]音庄解反犨音齿周反古文坐字从从从音从一云从留省也)。
　　拙讷(上专悦反下奴骨反包咸注论语云讷迟钝也)。
　　渗漏(上参禁反广雅渗尽也司马相如封禅颂曰滋液渗漉说文水下漉也形声字下楼豆反许叔重注淮南子云漏穿也顾野王云漏犹泄也失也说文云以铜器盛水漏下分时昼夜共为百刻周礼挈壶氏之所掌形声字或为漏字象形屋漏字也)。
　　隤穴(队雷反韵英隤坠也考声云物下坠也邪也广雅坏也或从土作墤经文从页作颓非也是无发曰颓非经义也)。
　　泛于(上芳梵反贾注国语云泛浮也说文从水乏声也经文或有作泛俗字亦通)。
　　[(└@人)/目]瞽(下音古释名云目冥合如鼓皮因以为名也)。
　　石田(左传曰得于齐犹获石田无所用也杜预注云石田不可耕也)。
　　营耨(上帷扄反王逸生楚辞云营耕也下奴豆反杜注左传云耨锄也或从金作耨俗字非正)。
　　瓮器(上乌贡反字书云瓮瓦器之大者也)。
　　悲恻(楚力反考声云恻怆悲痛也孟子曰若无侧隐之心者非人也郑注周礼云痛之至也说文从心则声或作[則/心]古字也)。
</div>
    <div class="pagination">
<a href="一切经音义_page73.html">上一页</a><span>...</span><a href="一切经音义_page69.html">69</a><a href="一切经音义_page70.html">70</a><a href="一切经音义_page71.html">71</a><a href="一切经音义_page72.html">72</a><a href="一切经音义_page73.html">73</a><span class="current-page">74</span><a href="一切经音义_page75.html">75</a><a href="一切经音义_page76.html">76</a><a href="一切经音义_page77.html">77</a><a href="一切经音义_page78.html">78</a><a href="一切经音义_page79.html">79</a><span>...</span><a href="一切经音义_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
