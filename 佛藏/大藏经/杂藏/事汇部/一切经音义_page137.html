<!DOCTYPE html>
<html>
<head>
    <meta charset="UTF-8">
    <title>一切经音义 - 第 137 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 137 页/共 480 页</h1>
    <div class="content">　　躁动(上遭奥反考声云躁性急也顾野王躁动也贾注国语云躁扰也郑注论语云不安静也说文作[這-言+喿]字从[足-口+禾]喿声也经本躁字俗用久也)。
　　穰[麥*弋](上壤章反考声云穰禾黍穗余也说文亦黍[禾*列]也从禾襄声[禾*列]音良计反下蝇即反考声云[麩-夫+戈]麦糠也文字集略云[麩-夫+戈]麦皮也文字典说从麦弋声弋音翼也)。
　　贪婪(下罗含反楚辞云爱财曰贪爱食曰婪考声云婪残也不谨洁也亦作惏文字典说从女林声)。

　　第九卷(无字可音)


　　第十卷

　　茕独(上葵营反孔注尚书云茕单也谓无兄弟也或作茕文字典说云合从[前-刖+ㄅ]从子讹)。

　　宝云经第一卷

　　　　玄应
　　顶囟(古文[月*司][月*宰]二形同先进先恣二反说文头会脑盖[名*頁]空也)。
　　百叶(尸涉反牛膍胵也经作[月*葉]治辄反说文薄切肉也[月*葉]非此义也)。

　　第二卷

　　志逞(丑井反逞极也快也亦疾也说文逞通也方言云自山之东江淮陈楚之间谓快为逞也)。

　　第三卷

　　鲛鱼(今作蛟同音古茅反说文海鱼也山海经云漳水多鲛鱼郭璞曰[鰭-老+((人*人)/(人*人))]属也皮有支而坚尾长三四尺末有毒螫人皮可以饰刀剑也)。

　　第六卷

　　算择(桑管反谓简择也三苍算选也)。
　　穰草(而羊反说文黍[禾*列]治鬼者也经文从草作蘘[蘘-(口*口)]荷非此用[禾*列]音良计反)。

　　佛说阿惟越致遮经上卷

　　　　玄应
　　[龍/木]疏(力公反广雅房[龍/木]舍也说文房室曰疏疏亦窗也)。

　　中卷

　　呐其(又作讷奴骨反讷迟钝也说文讷讱难也)。
　　战痏(下音又苍颉篇云疻痏驱伤也惠琳谨案经意波旬愁悴皮肤变黑如人被驱内伤其状如是玄应言非又书颤[又*頁]乖经意也疻音之也)。

　　下卷

　　[烈-列+福]煮(古文惫[黍*(憊-(仁-二))]二形又作[棘/火]同扶逼反方言[烈-列+備]火干也说文以火干肉曰[烈-列+備]经文作烳逋古反火行也非此义者也)。

　　不退转法轮经第一卷

　　　　慧琳撰
　　謦欬(上轻珽反苍颉篇云謦声也说文謦亦欬也从言殸声殸音口茎反经作磬非也下开爱反顾野王云欬亦嗽也说文气逆也从欠亥声也)。
　　码瑙(上音马下音恼考声云似玉有黑文亦云玉也古今正字云码瑙石之次玉者也并从石马[甾-十+乂]音同上皆声经作马非也)。
　　瑕秽(下加反广雅云瑕亦秽也说文玉赤色也从玉从假假亦声者也)。
　　懈怠(上皆卖反下徒改反广雅云懈懒也郑注周礼云怠懈慢也说文懈亦怠也二字并从心解台皆声也)。

　　第二卷(无字可音)


　　第三卷

　　癵曲(劣袁反声类云癵病也顾野王云谓病身体拘曲也古今正字从疒脔声考声正作癵经文从手作挛挛系论语云所以拘罪人也非经义疒音女厄反脔音劣衮反)。
　　惊骇(下行騃反前宝雨经第五卷已释讫)。

　　第四卷

　　危脆(下诠锐反考声云脆促也顾野王云脆犹耎也广雅云脆弱也说文云脆肉易断也从肉从绝省声也)。
　　细致(驰智反考声云致缯帛密也郑注礼记云致亦密也古今正字从系致声)。
　　饕餮(上音淊下音铁杜注左传云贪财为饕贪食为餮古今正字并从食号[(餐-食)-又+(珍-王)]皆声也)。
　　胞胎(上饱茅反孔注尚书云包裹也司马彪注庄子云胞腹内儿衣也儿生裹衣也下他来反广雅云三月为胎顾野王云未生在腹为胎说文妇孕三月也从肉台声)。
　　法蠃(鲁戈反文字典说蜗牛类也说文从虫[嬴-女]声也经作蠡非也[嬴-女]音力卧反)。
　　婴儿(上益盈反苍颉篇云女孩曰婴男孩曰儿释名初生曰婴儿[凶/月]前曰婴言接之婴前乳养也郑注礼记云婴者嫛儿也说文从女賏声賏音同上嫛音伊兮反也)。
　　芬馥(上芳文反下冯目反韩诗云馥芳也考工记云香气貌也古今正字从香复声复音伏也)。

　　广博严净不退转法轮经四卷


　　第一卷　第二卷　第三卷(并先不音)


　　第四卷

　　　　玄应
　　蹎蹶(上丁贤反下居月反又作颠[起-巳+頁]二形蹎蹶犹顿仆也仆音蒲北反)。

　　不必定入印经

　　　　玄应
　　采拣(又作[柬*ㄆ]或作练同力见反埤苍拣择也礼记拣择英俊是也序文作挟胡颊反挟持非此用也)。
　　宝窴(古文窴今作填同徒苋反徒坚反广雅填塞也满也)。
　　葋多(其俱反依字尔雅葋一名艼荧艼音他顶反)。
　　拔身(蒲末反回也谓拔然回身也古字通用也)。

　　入定不定印经(序音)

　　　　慧琳撰
　　秘赜(陂媚反字书云秘密也郑笺毛诗云秘神也说文从示必声经文从禾作秘误也下仕责反刘瓛注周易云赜者幽深之极称也说文从[姬-女]责声[姬-女]音移)。
　　琼编(葵营反毛诗传云琼玉之美者说文云赤玉也从玉夐声夐音休迥反下必绵反苍颉篇云编织也声类云以绳次物也说文从系扁声扁音褊者也)。
　　牢笼(老刀反方言牢圈也说文闭也养畜生之圈也正从牛从舟省舟之为义取四面匝也或从[白-日+(冉-土+(一/(人*人)))]古终字下鹿红反考声云笼竹器也庄子云鸠之在笼是也古今正字从竹龙声也)。
　　秘躅(下重录反汉书音义躅迹也说文从足蜀声也)。
　　道辚(栗镇反汉书云辚轹也案辚者辙也迹也或作疄亦作蹸亦作躏古今正字从车磷声经文作[車*蘭]误也)。

　　序了后经文

</div>
    <div class="pagination">
<a href="一切经音义_page136.html">上一页</a><span>...</span><a href="一切经音义_page132.html">132</a><a href="一切经音义_page133.html">133</a><a href="一切经音义_page134.html">134</a><a href="一切经音义_page135.html">135</a><a href="一切经音义_page136.html">136</a><span class="current-page">137</span><a href="一切经音义_page138.html">138</a><a href="一切经音义_page139.html">139</a><a href="一切经音义_page140.html">140</a><a href="一切经音义_page141.html">141</a><a href="一切经音义_page142.html">142</a><span>...</span><a href="一切经音义_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
