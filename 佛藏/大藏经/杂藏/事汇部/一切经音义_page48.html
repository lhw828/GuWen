<!DOCTYPE html>
<html>
<head>
    <meta charset="UTF-8">
    <title>一切经音义 - 第 48 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 48 页/共 480 页</h1>
    <div class="content">　　幖帜(必遥反通俗文云徽号曰幖说文幖帜也桂苑珠丛帜即幡旗之类也从巾票声也经文从火作熛误也火飞也下叱志反广雅帜幡也史记曰人持赤帜幡也考声帜头上记也通俗文云私记曰帜说文同广雅从巾戠声也或从志作[巾*(土/心)]亦同经文从火作炽火盛也非经义票音疋遥反戠音之翼反)。
　　狭劣(咸甲反顾野王曰狭迫隘不广大也经文从犬从夹作狭非也乃是狭习犬马也非经意说文正体从[阜-十]从匚音方夹声也下恋掇反考声云弱也少也会意字或作寽埒古字也)。
　　循环(随遵反郭璞注尔雅云循从也考声顺也善也郭璞又云循巡也说文循行也从彳丑尺反盾声也又说盾字从音曳从十从目今经文多误从人从竖画作偱非也盾音顺下华顽反郑注周礼云环旋也郑玄围也绕也)。
　　钝根(豚顿反苍颉篇云钝顽也如淳注史记云顽钝犹无廉隅也声类不利也形声字也)。
　　三摩钵底(梵语也唐云定或云等至初入定)。
　　混乱(上魂稳反考声云水流大貌下鸾段反左传曰人反德为乱乱则[女*芺]灾生考声乱错也作逆也或作乱古字也李斯书峄山碑从寸作[辭-辛+寸]说文从又作乱乱治也从乙乙治之也[辭-辛]音乱声也)。
　　映夺(于敬反经从央作映非也音乌朗反不明也非经义也)。
　　迫迮(上音百下争革反)。
　　毒刺(此赐反通用正体字也音[朿*(〦/羊)]误也)。
　　灰[盡-((烈-列)/皿)+火](辛进反方言自关而西秦晋之间炊薪不尽曰烬说文[盡-((烈-列)/皿)+火]谓为火之余木也[盡-((烈-列)/皿)+火]从聿从火今通作烬误也)。

　　大宝积经第三十九卷

　　怡适(上以之反考声云喜悦也和也下舒亦反乐也善也)。
　　慠[慢-又+方](五告反考声云憍倨也荡也或从女作傲也)。
　　逃迸(徒劳反郑注礼记逃去也王逸注楚辞云窜也说文亡也下百孟反玉篇云散走也或作跰也)。
　　诸径(经定反或作迳)。
　　隍池(胡光反苍颉篇云城下坑也说文云城池也有水曰池无水曰隍从阝音负皇声也)。
　　拥闭(于拱反苍颉篇拥持也亦形声字闭字从才有从下者非也)。
　　[糸*网]縆(上音冈下古恒反考声縆大索也经从亘作絙误略也玉篇音胡官反缓也又是古文亘字非经义也)。
　　缠裹(上持连反下音果也)。

　　大宝积经第四十卷

　　摈遣(宾印反司马彪注庄子云摈弃也史记摈排也考声落也形声字也)。
　　疲倦(上音皮贾逵注国语疾劳也考声云疲极也懒也下逵愿反孔注尚书云惓懈也顾野王云惓止也)。
　　謇吃(上建偃反易曰謇难也方言謇亦吃也或从虎作諕或从了作[塞-土+了]或从干作[干*力]或作[言*蹇]用并同下谨乙反考声云语难也气急重言也通俗文曰语不通利谓之蹇吃或从欠作[(赴-卜+欠)-走+(├/乙)]古字也)。
　　詷疾(上音动纂文云謥詷急也通俗文曰言过谓之謥詷考声云戏詷语也言气俱急貌也经从周作调书误也謥音匆弄反也)。
　　尘黩(徒屋反苍颉篇黩垢反广雅蒙也或从女作嬻或作[這-言+賣]训义同古字也)。
　　[(木/木)*戈]秽(祖来反下威卫反也)。
　　怯惮(上欠业反或作[狂-王+去]郑笺诗云[狂-王+去]难也韩诗云恶也乌固反广雅惊也说文多[畏-田+由]也从心去声也)。
　　黄鹂(力知反方言黄鹂鸧鹒也自关而西谓之黄离俗谓之黄鹦或谓之楚雀广志谓之黄离留或作鵹[黎*鳥]古字也)。
　　[挺-壬+(秉-(企-止))]对(情叶反速也对字从丵愁学反从土音仕从寸从至非也)。

　　大宝积经第四十一卷

　　諠哗(上晖袁反亦作灌俗作喧古作吅广雅諠鸣也声类谊亦哗也玉篇志也下音花考声哗亦諠也互相训也)。
　　谀谄(羊朱反丑染反已见前释旧云不择是非而言谓之谀希其意道其言谓之谄)。
　　桥饰(居夭反俗字也正从手从乔作挢郑注周礼云矫诈也妄也下尸力反考声整也谨正也)。
　　矜伐(上居疑反郑注礼记云矜谓自尊大也谥法曰自贤曰矜说文从矛今声经文从令作矜误也)。
　　捐舍(悦玄反考声云捐弃也说文从手肙音缘省声也)。
　　搏逐(补各反广雅搏击也韵诠云手击也苍颉篇至也声类捕也说文索持也从手博省声也专字作甫从寸经从专非也下虫六反顾野王曰逐追也驱也说文逐走也从辵丑略反豖丑录反声也又说豖字豖绊也于豕字上加一画经从豕作逐俗字)。
　　逃迸(补孟反韵诠云散走也从辵并声或作跰也)。
　　嗥叫(上胡高反左传豺狼嗥也考声兽鸣也说文嗥咆也从口皋音高声下骁曜反韵英云大呼也从口[┴*├]经由反声也从刁者误也)。
　　圂猪(上魂闷反苍颉篇圂豕所居也说文圂厕也会意字也下贮驴反说文豕三毛丛生曰猪从豕形声字也经文从犬作猪俗字也)。
　　无智膜(音莫说文云肉间胲膜也从肉莫声也)。
　　祗仰(上旨夷反毛诗传曰祗敬也从示氐声也下鱼雨反说文仰望也从匕从卩音节作卬古字也今从人作仰)。
　　关键(上古还反说文云以木持门户也从门[聯-耳]古还反声也玉篇云今所谓门檐者也经从弁作閞音弁非也下渠彦反郑众注周礼云管籥也说文键铉音县从金建声也或作闼或从木作楗同方言云自关而东谓之键自关而西谓之钥钥牡也)。
　　匿近(尼栗反尔雅昵亦近也杜注左传匿亲也尔雅昵亟欺记反也考声云亟数也敬也经作[日*(弓/一)]亦遍也)。
　　魁脍(上苦回反下古外反魁师也脍割也并形声字也)。
　　囹圄(上音零下音语周时狱名也)。
　　桎梏(上真日反下古沃反郑注周礼云在足曰桎在手曰梏尔雅梏直也说文桎足械也所以桎地也梏手械也所以告天也并左形右声字也郑玄曰加明梏者谓书名姓及罪于梏而著之也)。
　　如毬(渠尤反字书皮丸也或步或骑以杖击而争之为戏也形声字也经文从匊作鞠俗字也)。
　　开辟(开字从幵音牵下毗亦反说文开辟也从辟并形声字也)。
　　憍高(姜妖反从心从乔作憍正也从右或从有作[憍-(夭/口)+右][憍-(夭/口)+有]并非亦俗字也)。
　　怯下(羌业反玉篇云怯畏劣也或从犬作[狂-王+去]杜林云犬多畏故从犬也)。
　　挑眼(体姚反声类挑抉音渊悦反韵英拨也剔除也说文从手兆省声也)。
　　刖足(元厥反古之刑名也经史互说不同或名腓刑[夗-夕+月]未反或名[骨*(實-毌+(眉-目))]毗胤反刑则皆一也民有越关梁逾城墎为掠盗者其刑刖考声云断足也或作[跳-兆+刖]说文从刀月声也)。
　　频蹙(上毗寅反今省为下精育反或作蹙[貝*(戒-廾+步)]义并同经初第二卷已释也)。
　　阿遮利耶(梵语也唐云轨范师或云受教师旧曰阿阇梨讹也)。
　　纡郁(上妪千考声云萦曲也说文屈也形声字也下熅律反孔注尚书云郁哀思也广雅幽也考声云长思也滞也从林从[午/止]从一[必/下/一]彡)。
　　贬退(彼捡反郑注周礼贬者减也何休注公羊传损也毛诗传坠也或作卑)。
　　柁那(唐那反梵语唐云施古曰檀那一也)。
　　羼底(上察限反下丁以反唐云忍辱或云安忍)。
　　毗利耶(唐云精进或云勇进)。
　　般罗若(梵语讹略也正梵音钵罗二合枳娘二合唐云惠或云智慧)。
　　肴膳(效交反贾注国语云肴俎也毛诗传曰豆实也笺云菹醢也考声云脯羞饼果之属也说文啖也从肉爻声也俗作肴下音善郑玄曰膳善也今之美食曰膳说文从肉也)。
　　车乘(时证反)。
　　车路(上举鱼反释名云古者车音如居言行所以居人也下卢固反释名路亦车也言所以行于道路亦作辂同也)。
　　邀请(幽遥反杜注左传邀要也贾注国语云求也汉书音义云遮也说文从辵敫省声也)。
　　勇励(上羊肿反扬雄太玄经云决而断之勇也谥法曰玄命为仁曰勇知死不避曰勇说文勇气也从力甬声也下力滞反杜注左传云相劝励也古今正字云励勉也从力厉声也)。
　　萨伐若(而者反梵语不正略也正梵音萨嚩枳娘二合唐云一切智旧曰萨婆若也)。
　　髓脑(上虽[此/束]反说文云骨中脂形声字下那老说文头中髓也象形亦形声字从肉[巢-果+(离-禸)]声也说文从匕作[匕*(巢-果+(离-禸))]卫宏单作[巢-果+(离-禸)]也)。
　　[飢-几+氐]糊(上音提从食从氐丁礼反经从互误也下音胡[飢-几+氐]糊即苏中精醇者不论冬夏常清不凝能入人肌肉或从酉作醍醐俗用亦通也)。
　　皓齿(上胡好反尔雅皓白也从自告声也经从曰俗字通用下昌止反象形字也)。
　　纺绩(上芳冈反考声云纠[聯-耳]令紧曰纺下精亦反尔雅绩结也续也说文续也绢也形声字也)。
　　纺线(下先箭反郑注礼云线缕也或作线古字也)。
　　一缕(力禹反缕亦线也)。
　　妒心(都固反郑玄注毛诗云以色曰妒说文妇妒夫也从女户声也经从石作妒误也)。

　　大宝积经第四十二卷

　　邬波柁耶(梵语唐云亲教师古译云和上本是胡语讹略此云博士非正翻)。
　　贮水(知吕反杜注左传贮主也蓄藏之也说文积也从贝宁声也宁音除吕反)。
　　癫狂(上丁坚反韵英云癫病也文字集略云[身*戈]风入藏病或作瘨亦通也)。
　　[病-丙+(雍-〦)]疖(上音邕下音节文字集略云内殨[病-丙+創]也不通为[病-丙+(雍-〦)]又云疖者小[病-丙+(雍-〦)]也考声痤疖也)。
　　疽癣(上七余反集略云久[病-丙+(雍-〦)]为疽下仙演反说文干疡也音易颜氏云今癣有干湿二种)。
　　恶疠(力滞反郑注周礼云疫气不和而为疾也郭璞注山海经云恶创也又音卢大反字书大风病也俗作癞非也说文恶病也从疒音女厄反万省声也有从音罕作厉训用亦别非此义)。
　　洗濯(幢卓反毛诗传曰濯涤也说文浣也从水翟音宅声也)。
　　陶师(唐劳反集训窑也音姚窑烧瓦器土室也正作[匋-山+止]考声云瓦灶也昆吾所作从[午/止]甫苟反勹音包今经中从阜作陶陶丘也相承用亦通也)。
　　挻埴(上商延反宋忠注太玄经挻和也如淳注汉书云击也从手延声从土者非也下时力反孔注尚书云黏土曰埴释名云土黄而细密曰埴埴腻也御注老子亦云挻和也埴土也陶匠和土为瓦缶之器也从土直声也)。
　　凝滴(鱼兢反孔注尚书凝成也郑注礼记坚也易曰履霜坚冰阴始凝也说文水坚也从冫音冰疑声也疑字从匕矢从[甬-用+疋]音所于反下丁历反说文云水率注从水啇声也从帝非也)。
　　泡沫(普包反母钵反水沫)。
　　[亭*支]触(宅庚反或作[尚*殳]揨掁四形并同声类[敲-高+亭]撞也字书从手作揨揨刺也说文阙字从攴亭声也)。
　　贸易(莫候反顾野王云交易也尔雅市也卖也经作贸书讹也说文易财也从贝酉音夗声也)。
　　坏成(配媒反说文瓦器未烧曰坏从土从丕省声也)。
　　非拨(彼未反拨除也)。
　　[馬*橐]驼(上郎各汤洛二反并通字书作[馬*橐]经文作馲非也下达河反或作[駝-匕+止]俗作驼考声云北方胡畜名也郭璞注山海经云[馬*橐]驼背上有肉[宋-木+(文/韋)]力负千斤日行三百里能知水泉之所在并形声字)。
　　呵喝(呼阿反或作诃周礼曰不敬者呵而罚之古文从止作[止/可]下呼遏反经文作喝非也喝音乌介反广苍云喝亦诃也广雅怒也说文大声而怒也从口歇声也)。
　　一镬(黄郭注周礼云煮肉器也广雅鼎也说文[鑴-儿]也音携从金蒦省声也蒦泓虢反)。
</div>
    <div class="pagination">
<a href="一切经音义_page47.html">上一页</a><span>...</span><a href="一切经音义_page43.html">43</a><a href="一切经音义_page44.html">44</a><a href="一切经音义_page45.html">45</a><a href="一切经音义_page46.html">46</a><a href="一切经音义_page47.html">47</a><span class="current-page">48</span><a href="一切经音义_page49.html">49</a><a href="一切经音义_page50.html">50</a><a href="一切经音义_page51.html">51</a><a href="一切经音义_page52.html">52</a><a href="一切经音义_page53.html">53</a><span>...</span><a href="一切经音义_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
