<!DOCTYPE html>
<html>
<head>
    <meta charset="UTF-8">
    <title>一切经音义 - 第 116 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 116 页/共 480 页</h1>
    <div class="content">　　由乾陀山(此云持双山也)。

　　第二十五卷

　　药名娑呵(此云驶流)。
　　百谷(古木反说文谷绩也华严音义云按杨泉物理论梁者黍稷之总名稻者粳糯之总名菽者众豆之总名此三谷各二十共为六十蔬果之实各二十助谷共为百谷故诗曰播厥百谷周易云百谷草木丽于地也)。
　　斪斸(上苟侯反说文斪斫也从斤句声经文从金作钩名非此用也下竹录反考声云斸斪斸也拙也说文斫也从斤属声经文从登作斫不成字非也)。
　　耶奢富那(古文云耶奢此云名闻也富那此云满也)。
　　毗摩罗阇(此云无垢王也)。
　　憍梵波提(此云牛王亦名牛主亦名呞也)。
　　须婆睺(此云好有)。
　　优楼佉(此云鸺鹠仙人也鸺音休鹠音留)。
　　迦毗罗(此云黄头仙人也)。

　　第二十六卷

　　[禾*离]黏(上丑支反树胶也黏女沾反黏著也谓取禽兽也)。
　　温故(上乌昆反论语云温故而知新何晏曰温寻也又习也经作愠故字音威运反怒也恨也非经义也)。
　　安橛于空(橛权月反木[木*戈]也有作栓俗字后世滥行非正体也)。
　　逐块(苦对反结土也古文作由字同)。
　　五翳(乌计反一烟二云三尘四雾五罗睺罗言罗睺者是阿修罗别言此云障也六月一度以手障月谓之月蚀也)。
　　强耐不吐(上渠亮反耐奴代反耐忍也)。
　　优陀延山(此云日出处也)。
　　尼拘陀(此云无节树亦名纵广华严音云其叶如柿其子如枇杷耐老树中最高大也)。
　　过差(上古卧反下初加反)。
　　颇富伽罗(古音云亡人也)。
　　婆熙长者(古音云郭外长者熙喜依反)。
　　气嘘旃陀罗旃陀罗(此云执恶生杀气嘘是名以气嘘人即死国人有罪合死即付之)。
　　瘦瞿昙弥(此云好姓上古仙种也)。
　　阇提比丘(此云随意作也)。

　　第二十七卷

　　沙门(梵语也此云勤劳内道外道之总名也皆据出家为言耳古经为桑门或为娑门罗什法师以言非便[弓*ㄆ]为沙门也)。
　　婆罗门(此俗人也谓净行高贵舍恶法之人博学多闻者也)。
　　我适欲问(适音尸亦反广雅云近也始也)。
　　锋芒(上芳恭反兵刃也下罔方反草端也)。
　　哮吼(上呼交反下呼狗反玉篇云大唤也)。
　　十住(此中十住即十地也一极喜二离垢三发光四焰慧五难胜六现前七远行八不动九善慧十法云地余经十住乃说地前)。
　　如三禅乐者(下之三地乐在五识第三禅乐唯在意地故乐最胜)。
　　阿耨多罗三藐三菩提(耨音奴笃反藐字依梵音应作弥略反阿此云无也耨多罗此云上也三云正也藐等也又三正也菩提觉也总云无上正等正觉也耨字经中多作耨字此音奴构反正与梵音扶同然僧徒皆用入声字宜作耨奴沃反亦得名健行定名经中自释云一切事毕竟坚固也)。
　　毳衣(昌芮反说文云鸟兽细毛也)。

　　第二十八卷

　　富那跋陀(此云满贤同前神将也)。
　　其相炳著(炳音丙著音竹虑反炳著谓明白显示也异于轮王之相也)。
　　瞻婆城(瞻婆花名其花黄色奇异香洁此城多有因花得名也)。
　　波罗柰(此云丘绕城也)。
　　庵罗果(此果形如梨味极甘美)。
　　立拒举瓶(柜其吕反旧音云外道瓶圆如瓠无足以三杖交之举瓶离地诸经中或言奇或言三叉立柜并是也)。
　　酵暖(上古考反谓起面酒酵也经多作[酉*(((巨-匚)@一)/(企-止+水))]音洛高反说文云浊酒也醪非经意云也)。
　　云表星(表音悲夭反三苍云表外也言此星在于云外也)。
　　炉冶(下以者反说文销也三苍云销铄也遭热则流遇冷则令与水同意故字从冰也)。

　　第二十九卷

　　粗自供足(上才故反玉篇云粗略也又粗也)。
　　赋给(方务反说文赋敛也税也方言赋种也郭璞曰赋所以平量也)。
　　三十二相(其一一相皆百福所成谓以五品心行行十善合成五十此是初心至于后心亦具五十合百共成一相故法华云百福庄严相是也前二十四卷前文已释)。
　　奁底(上力占反底丁礼反谓[筐-王+僉]器也如此香奁底平方正阔狭形状以譬佛足经云由持戒实语感得此相也今作[(竺-二+(匚@僉))*殳]字非经义)。
　　千辐轮相(梵云斫讫罗此云轮在如来足下经云以如法财施众生故得此相也)。
　　网鞔指(次莫安反谓佛指间肉上如细罗文如彼鹅雁之足也因中以四摄取众生故得此相鞔字从革免声经作缦音莫晏反非也)。
　　节踝佣满(佣音宠龙反尔雅均也齐等也经云因持戒惠施故得此相也)。
　　如尼拘陀树(古音云无节树也经云尼枸陀树五文之质树既佣直圆满以譬佛身经云常乐惠施瞻病给药得此身相也)。
　　中阴有三种食(言思食者是业不死也二触食者藉洽暖触而命得存三意食者即识食如卵生类心常念母故身不烂坏)。
　　三种烦恼因缘者(一父二母三不净因此三事受生也又有释云三烦恼云三烦恼者一于父生嗔二于母生贪三起于身于此三缘中阴得受生也)。
　　生[此/朿](兹随反鸟吻也字体宜作喍嘴二体也)。
　　开剖(普目反析也开)。
　　得陀罗尼(此云总持按诸经中有多种有旋陀罗尼是定也有闻持陀罗尼是法也有咒陀罗尼秘密语也唯此经中合是定也)。
　　憩驾(上去厉反尔雅憩止也注云止乏息也说文作憩字苍颉篇作[尸@既]古字今不用也)。
　　药名楞伽利(古音云此名称地也)。
　　苟能(上公厚反广雅苟诚也旦也韩诗云苟得也)。
　　婚姻(今作昏说文妇家也礼记取妇以昏时入故曰昏尔雅妇之父曰昏姻古文作姻说文婿家也女之所因故曰姻尔雅婿之父为姻婿音细)。
　　舍婆提城(应云尸罗跋提亦云舍卫此云仙人住处亦云闻物国也)。
　　婆枳多城(亦云婆翅多此云语憧城)。
　　毗舍离城(亦名毗耶离此云广严城也)。
　　伊罗跋提河(或云跋提此云贤也)。
　　伊[按-女+(火/又)]末堆河(伊[按-女+(火/又)]此云甘[卄/遮]末堆此云醉也)。
　　毗婆舍那河(此云无竭河也)。
　　拘舍拔提城(古音云是水名)。
　　此城尔时名迦毗罗卫(瑞应经云迦毗罗卫者三千日月万二千天地之中央也师子菩萨疑拘尸那是边地今言此城昔名迦毗罗卫云何言是边)。
　　须达多(此给孤独长者买园造寺侧布黄金好施行檀轻财重福也)。
　　珊檀那舍(应云珊檀梨舍那珊云正也檀梨云施也舍那云见谓正见行檀也)。
　　迦兰陀竹林(古音云迦兰陀此名好鸟是鸟名亦是山鼠名亦是国名)。
　　祇陀(古音云胜也前者须达买园此祇陀舍树经云祇树是也)。

　　第三十卷

　　庵罗女(亦云庵树女此依传云依树花中而生)。
　　婆罗河边(亦云波罗河古音此云胜)。
　　骏马(尊迅反说文云骏为马之才良者也有音思闰反非)。
　　殡敛棺盖(敛音力焰反玄应释云衣尸也释名云殓敛也藏不复见也小敛户内大敛阼阶也)。
　　和液(盈益反说文津润也谓二月仲春暄和滋液也)。
　　百兽(按孔子家语云畜有四灵一毛虫有三百六十种麒麟为长羽虫三百六十种凤为长也鳞虫三百六十龙为长也甲虫三百六十龟为长也)。
　　孚乳(上抚夫反通俗文云卵化曰孚又孚字从爪从子此会意字也下而主反又卵生者为孚胎生者为乳故说文从孚从乙乙者像乳流出也乙音殷讫反)。
　　郁蒸(上惮律反下章仍反热病也月是清凉故能除之也)。
　　阿[少/兔]楼驮(亦名阿那律陀亦云阿泥娄豆并由梵音轻重有异此云无灭佛弟子中得天眼者此人最第一也)。
　　舍利弗(具云奢唎补怛罗奢唎此云鹙鹭鸟补怛罗此云子也由此尊者母眼黑白分明转动流利似鹙鹭眼故号奢利也尊者因母得名云鹙子也旧翻为身子者谬也梵本呼身为设利罗故知悬别)。
　　奢摩他(亦云三摩地亦云三昧此云定也止也定有多名此总称也或名三摩钵底也)。
</div>
    <div class="pagination">
<a href="一切经音义_page115.html">上一页</a><span>...</span><a href="一切经音义_page111.html">111</a><a href="一切经音义_page112.html">112</a><a href="一切经音义_page113.html">113</a><a href="一切经音义_page114.html">114</a><a href="一切经音义_page115.html">115</a><span class="current-page">116</span><a href="一切经音义_page117.html">117</a><a href="一切经音义_page118.html">118</a><a href="一切经音义_page119.html">119</a><a href="一切经音义_page120.html">120</a><a href="一切经音义_page121.html">121</a><span>...</span><a href="一切经音义_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
