<!DOCTYPE html>
<html>
<head>
    <meta charset="UTF-8">
    <title>一切经音义 - 第 130 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 130 页/共 480 页</h1>
    <div class="content">
　　维摩诘经上卷(一名佛法普入法门三昧经)

　　　　玄应撰
　　柰氏(新维摩经云庵罗树园是也其果似梨也)。
　　仇怨(渠牛反三苍怨耦曰仇也)。
　　编发(三苍古文辫字同蒲典反交织也经中言螺髻者亦是也)。
　　蚑行(渠支反又音奇谓虫行貌也周书蚑行喘息是也)。
　　恍忽(虚往反谓虚妄见也亦无形不系之辞也说文恍狂貌也字又作[慌-卄]呼晃反汉书音义曰[慌-卄]忽眼乱也)。
　　勖勉(吁欲反下又作劢同靡辩反谓自劝励也方言齐鲁谓勉为勖滋说文勉强也)。
　　适莫(都狄反下谟各莫故二反谓无人无相也案适主适也亦敌也敌匹也莫犹慕也言慕欲也)。
　　罔然(无往反谓不称适也罔罔然无知意也亦惶遽之貌也经文从心作惘近字也)。
　　阿夷恬(徒兼反梵言也此译云新学亦言新发意也)。
　　荣冀(为明反荣犹光花也亦光宠也冀幸也)。
　　牛湩(竹用都弄二反通俗丈乳汁曰湩今汝南亦呼乳为湩也)。
　　妖蛊(于骄反下弋者反周易作冶妖治也谓姿态之貌也)。
　　露枰(皮平反广雅枰榻也)。
　　辱来(又作[辰/心]同而属反辱耻也耻愧来相问也)。
　　巢窟(仕交反谓住止处所也通俗文鸟居曰巢兽穴曰窟也)。
　　蹶取(居月反埤苍以为蹶起也礼记子夏蹶然而起也谓急疾之貌也)。
　　捉[打-丁+必](蒲毕反方言[打-丁+必]推也南楚凡相搏曰[打-丁+必])。

　　下卷

　　真人(此即阿罗汉也或言阿罗诃经中或言应真或作应仪亦云无著果皆是一也)。
　　沟港(古项反字略云水分流也谓须陀洹也此言入流也)。
　　奚得(胡啼反苍颉篇奚何也)。
　　悦怿(余石反尔雅悦怿乐也谓意解之乐也)。
　　贫窭(瞿矩反三苍无财备礼曰窭诗云终窭且贫传曰窭者无礼也字书空也)。
　　芙蓉(又作扶同附俱反说文扶渠花未发为菡萏花已发者为芙蓉也)。
　　茎华(胡耕反字林枝主也亦小枝也诸经皆作芙蓉茎华今经文作蘅胡梗反香花也)。
　　埤湿(补支反助也字宜作卑苍颉篇卑下也)。
　　洿田(一胡反大曰潢小曰洿三苍停水曰洿)。
　　夜光(干宝搜神记随候行见大蛇伤救而治之蛇后衔珠以报径寸纯白而夜光可以烛堂也)。
　　徒隶(达胡反礼记八曰徒徒隶也下力计反隶犹附著隶奴也贱也仆隶也)。
　　骖驾(匆含反说文驾三马也旁马曰骖居右为骖乘之也)。
　　诪张(竹尤反诪张诳也谓相欺惑者也)。
　　未孚(又作[起-巳+孚]同芳务反孚疾也广雅[起-巳+孚]行也)。
　　棚阁(蒲萠反通俗文连阁曰棚棚亦阁也)。
　　荒见(呼黄反荒忽也虚也谓荒忽虚妄见也亦迷乱也)。
　　以仂(里翼反字书仂勤也今皆为力字)。
　　惶荒(胡光反下光赞经作慌呼晃反谓虚妄见也慌恐懅也慌慌忽也今经作荒案荒荒忽迷乱也其义是同汉书云忽荒冥漠无形也)。
　　非摸(莫奴反亦摹字也摸法也谓掩取象也规摸也)。
　　恒戢(侧立反说文戢藏也亦敛也聚也)。

　　说无垢称经


　　第一卷

　　　　沙门玄应撰
　　庵罗卫林(旧言庵罗园即庵婆罗女以园施佛仍本为名也言卫者此云女昔常守卫看护此林也)。
　　澍雨(之喻止句二反时雨也谓润生百谷者也借以喻之)。
　　方术(唇聿反术法也又邑中道曰术术通也言无所不通也)。
　　离呫种(昌叶反旧言离车子或作栗昌亦作离昌又作律车皆讹也此云仙族王种也)。
　　希夷(听之不闻名曰希视之不见名曰夷言无声曰希无色曰夷也)。
　　持髻(旧经言螺髻言梵本无螺译人义立耳)。
　　隧级(辞醉反下音急掘地通路曰隧隧径也声类隧延道也级阶次也案西域井如此方古井也掘地为隧施安澄级入中取水也旧经言丘井者非当梵名故依本译也)。

　　第二卷

　　八无暇(遐嫁反言此八难之时无有闲暇可修道业也)。
　　迦遮末尼(旧云迦柘柘音之夜反此云水精珠也)。
　　伫立(又作伫同除吕反尔雅伫久也谓久立也)。

　　第三卷

　　得痊(七泉反痊除也)。
　　病愈(古文愈同臾乳反方言差愈也说文愈病瘳也)。
　　鼋鼍(上鱼袁反下徒多反三苍鼁大鳖也鼍似蛟而大山海经江水足鼍郭璞曰似蜥蝪大者长一文有鳞彩皮可以为鼓也)。

　　第四卷

　　毗奈耶(旧言毗那耶亦云毗尼皆讹略也此云离行行亦道也谓此行能离恶道也亦翻为灭分得也言调伏化度者义译也此有三义一引载义如十利等功德为此法所引载也二调真义能令身口二业调伏正直也三上胜地义从戒上定乃至上四沙门果地也)。
　　鳏寡(古顽反释名云无妻曰鳏无子曰独言鳏人愁悒不寐目常鳏鳏然如鱼眼不闭故字从鱼从众众反目也)。
　　茵蓐(又作鞇同于人反说文车中重席也释名云文鞇车中所坐者也用虎皮为之有文彩因以下舆相连著也三苍蓐荐也)。
　　傍生(梵言吉利药住尼亦云帝利耶瞿榆泥伽此云傍行旧翻为畜生或言禽兽者分得仍未总该也)。
　　惊悸(古文痵同其季反字林悸心动也说文气不定也)。
　　猜疑(古文[日*((万-一+土)*弋)]猜二形今作[怡-台+采]同粗来反猜亦疑也广疋猜惧也)。

　　第五卷

　　询求(私遵反询问也咨亲为询询问亲戚之议也)。
　　师卷(又作拳同渠员反指握为卷譬喻也言师之匠物不如卷之执握[希-巾+ㄙ]而不说也)。

　　第六卷

　　夷涂(弋之反说文夷平也亦常也)。
　　担山林(梵云朅达罗旧言佉陀罗南地多饶此木)。
　　协同(又作勰叶三形同胡颊反尔疋协和也合也亦同用也)。
　　轻蔑(又作懱同莫结反说文懱谓相轻[仁-二+易]也)。

　　大方等顶王经

　　维摩诘(下企吉反梵语经从革作[革*占]非也)。
　　门阃(苦本反郑注礼记阃门限也说文云门橛也从门困声或作捆)。
　　芬葩(上麸文反郑笺毛诗云芬芬然香也郭注方言云芬香和调也说文从草分声下拍巴反声类云秦人谓花为葩也从草皅声皅音同上也)。
　　晃曜(上黄广反广雅晃晖也说文云明也从日光声下遥照反广雅云曜照也明也说文从日翟声或作耀也翟音宅)。
　　依际(上懿希反毛诗传云依倚也郭注方言云凭也说文义与毛诗传同从人衣声经从犬从奇作猗非也)。
　　邠耨文陀尼子(上笔旻反下农督反梵语并人名也)。
</div>
    <div class="pagination">
<a href="一切经音义_page129.html">上一页</a><span>...</span><a href="一切经音义_page125.html">125</a><a href="一切经音义_page126.html">126</a><a href="一切经音义_page127.html">127</a><a href="一切经音义_page128.html">128</a><a href="一切经音义_page129.html">129</a><span class="current-page">130</span><a href="一切经音义_page131.html">131</a><a href="一切经音义_page132.html">132</a><a href="一切经音义_page133.html">133</a><a href="一切经音义_page134.html">134</a><a href="一切经音义_page135.html">135</a><span>...</span><a href="一切经音义_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
