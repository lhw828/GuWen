<!DOCTYPE html>
<html>
<head>
    <meta charset="UTF-8">
    <title>一切经音义 - 第 383 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 383 页/共 480 页</h1>
    <div class="content">　　除圂(魂困反说文厕也从囗囗音韦豕在中也)。
　　蟆子(马巴反虾蟆水虫名也说文从虫莫声或作蟆)。
　　袒裸(上堂懒反考声云肩上衣也左传肉袒也礼记劳无袒郑玄曰左免衣也说文从亶从肉作膻训亦袒露也今且依通俗文从衣下郎果反文字典说从人作裸脱衣露体也俗音华瓦反或从身作裸音并同形声字也经中二字并从月从旦作胆腂不成字写藏经宜改从正如前所说也)。
　　长抓(庄狡反亦作爪象形经文从手作扴非也扴音戛非经义也)。
　　狧鬓发(狧音食尔反古文舐字也次鬓字必丑反说文颊耳间发也从髟宾声经从页作须误也下蕃袜反文字集略云头毛也文字典说云首上毛也从髟犮声也犮音盘末反)。
　　菅叶(上音奸考声云菅草茅类也其叶如刃从草官声也)。
　　无有蓏(郎果反字书云草果也说文云在木曰果在地曰蓏从草并二瓜作[瓜*瓜]音庾也)。
　　芬菼(他敢反毛诗传曰菼[芤-子+(止/肉)]也又曰毳衣如菼从草从炎亦形声字也尔雅菼草青白色也)。
　　崭岩(上巢咸反毛诗崭崭山石高峻貌也或作巉[石*斬]磛三体并俗字亦通用下雅衔反毛诗传曰岩岩积石貌也杜注左传岩险也说文岩岸也从山严声或从石作礹俗字也古文从品作岩通用)。
　　鸟[掜-臼+公](团活反义与夺字同考声从支作[(公/儿)*支][(公/儿)*支]犹强取也从手兑声正字辩或云[掜-臼+公]解也免也下经文鸟踏捝准此音踏音谈合反)。
　　入槛(咸黯反考声云大匮也牢也从木监声)。
　　四激(音叫字书水急流也)。
　　反支(此二句及后经文有血忌漏刺等语并是阴阳数法中恶日名曰译经者引说为喻显经深意)。
　　刮刷(上关佸反通俗文横刃曰刮下栓刮反字书云刷亦刮也从刀从[(尸@巾)*又]省声佸音顽滑反栓音疏癵反从木全也)。
　　见瓯(阿侯反方言云盆之小者谓之瓯形声字今经文相传从国作[國*瓜]必是书写人错误久矣甚无义宜从瓯也)。
　　[起-巳+豦]惊(上音渠御反考声云有所持而走曰[起-巳+豦]韵诠云忽也字书云畏惧也驿马车也)。
　　[黑*黽]皯(上层亘反下于懒反或云皯[黑*黽]或从皮作皯或从曾作[曾*干]文字集略云面上黑斑点病也古译经文作咤干甚无义理或是书经人错误也或是译者用字乖僻今且改为皯[黑*黽]智者再详也)。
　　嚾舌(兄圆反亦疑此字非也况于文不顺也)。
　　偕卧(裴妹反考声迥面向外也或作背同也)。
　　脓血(奴冬反声类云痈疽溃血也说文肿血也从血从[((盥-皿)-水+(向-口+乂))/辰]省声也经文作盥古字也)。
　　[疑/木]藻(上我盖反文字典说拟止也从木疑声今俗用从石作碍或从心作[疑/心]亦通下遭老反毛诗传曰水中蔓生草也孔注尚书云水草之有文者也韩诗云浮者曰藻沈者曰苹皆水中有文草也鱼鳖之所藏说文阙不说也)。
　　忼忾(上康朗反下康盖反集训云忼忾者壮士不得志也郑笺毛诗云太息也广雅懑也或作慷慨字也说文从心并形声字也)。
　　[盜-皿]洟(上祥延反集训云口液也从水从欠经中从羊作羡非也下音夷说文天计反考声疑恐非也)。
　　[起-巳+豦]风(渠御反前已释贾注国语云速疾也说文从走豦声也经从草非也)。
　　针风(上章任反俗用从十作针或从竹作箴说文缀衣之具也三体并形声字也声类针刺也经云针风者人欲[(餐-食)-又+人]时变生一风行于体中如针刺身受诸痛苦也)。
　　髓[骨*易](上虽柴反说文云骨中脂也从骨从随省声也下天亦反韵诠云[骨*易]者骨间黄汁也言人临[(餐-食)-又+人]之时髓变为[骨*易]黄汁流出亦形声字也)。
　　膝胁(上辛七反下香业反前音义中数度训释并形声字也)。
　　塞涩(参戢反说文不滑也从水从四止上二止倒书下二止正书是涩字之意也会意字经文从人三止非也不成字书人之误也)。
　　骨骼(耕额反考声云[歹*歹]骨也[歹*歹]音林九反)。
　　掣振(嗔热反)。
　　如灯灭(上音登或从火作灯俗文传通用说文锭也锭即灯也无足曰镫有足曰锭或从拱作[登-(前-刖)+廾]或从瓦作[登*瓦]皆古字)。
　　生肿(钟勇反经文从骨作[(骨-┌+人)*重]非也经意不成字义合是肿字疑书错误也)。
　　如熟乌麮(丘举反苍颉篇云煮麦粥曰麮从麦去声也麦字从来下从夊夊音虽)。
　　五埵(当果反其胎中精自分聚五处名之为埵或名五疱经文从肉作腄非也也正从土垂声或作朵垛并古文皆正体字也时不多用也)。
　　两膑(频泯反考声云膝骨也从肉宾声或从骨作[骨*(實-毌+(眉-目))]亦通)。
　　著喉(上音长略反说文从草从者经文从两点下作著是草书俗字也下文准此知喉音猴咽喉也)。
　　著胫(形定反说文胻也脚胻骨也从肉巠声)。
　　碨[石*壘](上乌贿反上声呼下雷猥反考声云碨[石*壘]者众骨聚貌经文碨字从鬼作磈[石*壘]误也或作礧或作[(田/田)*(田/田)]皆古字也)。
　　受痱(音肥说文风病从疒疒音女厄反非声也)。
　　俳掣(上败埋反下昌热反风病发也)。
　　[目*蔑]戾(上眠苾反吕氏春秋云为[蔑-戍+(戒-廾+目)]为盲说文目眵也形声字下莲结反说文从户从犬会意字也经文从目作睙非)。
　　或[身*宛](此字诸字书并无此字准义合是剜字乌桓反从身作者未详)。
　　或魋(徒雷反译经者错用从鬼从隹乃是兽名殊非经义正合从页作[委*頁][委*頁]者小腹疾亦名鬻肠病下坠病也)。
　　尻血(可高反韵诠云尻臀内也)。
　　邪鬼[魅-未+矢](耻利反郭璞注山海经云神[魅-未+夭]者[魅-未+矢]魅也魅鬼俗呼音丑栗反声转讹也说文厉鬼也经文或作魑[魅-未+矣]并通用也)。
　　[魅-未+屬][魅-未+(敲-高)](上音蜀下音其又音渠寄反精异记曰[魅-未+屬][魅-未+(敲-高)]者矬矮小鬼虐厉鬼之类也)。
　　魅魖(上眉被反或从未作魅案鬼其类甚多或狐或狸或种种异类或鬼或神皆能魅人下音虚虚秏鬼也异苑曰虚秏鬼所至之处令人损失财物库藏空竭名为秏鬼其形不一怪物也)。
　　口中上腭(我各反考声龂腭也说文阙字书或从齿作腭集训云龂腭口中上也正从肉[遻-(這-言)]声[遻-(這-言)]音同上从叩从屰屰音逆今俗从子作咢经文作嚯嚯音呼郭反乖经意今故改之不取也)。
　　足腨(殊耎反说文腓肠也或从足作踹或作[跳-兆+專]音并同体异者是先儒不能记忆偏傍率意作之或肉或足后人仿习传用故无的从今并出之也)。
　　舐利(食尔反误用字也说文云以舌取物也正从易作舐或作舐并正体字也字书或作[舌*(罩-卓+(豕-一))]狧咶皆俗字或古字也)。
　　嗜甜(上时利反孔注尚书云甘嗜无厌足郑注礼记嗜贪也说文欲也从口耆声下牒兼反广雅甜甘也说文美也从甘从舌会意字也亦作[飢-几+甘]并通用也)。
　　践蹋(上钱演反郑笺毛诗车行貌又云践履也说文从足戋声戋音残下谈盍反顾野王云蹋蹴也广雅履也说文践也从足[日/羽]声[日/羽]音塔经文作踏非也)。
　　持镰(下敛占反方言云自关而西谓之镰刈物具也说文从金兼声经作镰俗用字也)。
　　髑髅(上同禄反下勒侯反埤苍云头骨也说文顶骨也并从骨形声字经文从页作[蜀*頁]髅俗用字亦通非正体也)。
　　恶露(上乌固反顾野王云恶犹憎也玉篇云恶露泄漏无覆盖也形声字经从人作恶露俗字非正体)。
　　依洫(上依字经文单衣非也准义合从人作依下吁域反周礼云洫所以通水于川也说文云十里为地地广八尺深八尺谓之洫从水血声洫亦沟也)。
　　病渗(初锦反陆机汉高祖功名颂曰茫茫宇宙上墋下黩说文从士参声经文从石亦通时用也)。

　　修行道地经第一卷(与后修行道地同一经)

　　　　玄应
　　大较(古文搉同古学反粗略也广雅较犹明也亦比较也)。
　　状栽(子来反栽植也今时名草木植曰栽此谓木[檎-离+羊]可栽植者也)。
　　扁鹊(蒲显反古人良医也姓郑案汉书韦昭曰大山小卢人也名越人魏桓侯时医也)。
　　苍头(汉书苍头应邵曰秦称民曰黔[巢-果+(一/自)]黔黑也[巢-果+(一/自)]头也奴曰苍头非纯黑以别于民也)。
　　郁貌(于勿反尔雅郁气也亦哀思也下古文貌貌二形今作貌同莫效反容貌也亦见也又作赗谓眩赗也音莫报反经文作冒覆之冒假借也)。
　　诸藏(才浪反积蓄也如库藏也人有五藏谓肝肺脾心肾也经文作[(戊@?)/肉]非体也)。
　　[讚-貝+日]人(侧禁反广雅[讚-貝+日]毁也亦谗也一曰旁入曰[讚-貝+日]也)。
　　[知/虫]蛛(古作蜘蛛二形同音知株谓有草[知/虫]蛛有土[知/虫]蛛也经文作蜇非也)。
　　嗽喉(又作欶同所皱反谓嗽吮也经文作数俗字也)。
　　湩现(竹用都洞二反通俗文乳汁曰湩今江南人亦呼乳为湩经文作[重*委]奴罪反非也)。
　　银柴(经文从口作银喍二形误也)。

　　第二卷

　　奔走(古文[馬*賁]今作奔同补门反尔雅奔走也亦疾也)。
　　蟠结(薄寒反广雅蟠曲也亦委也)。
　　噤齘(渠锦反下胡戒反说文齘齿相切也方言齘怒也郭璞曰言噤齘也)。
　　雚苇(胡官反苇也毛诗草木疏云葭菼名薍至秋成则谓之雚夏小雅曰苇未秀然后为雚薍音五患反)。
　　飞鸟(甫韦反言鸟飞扬也经文从犬作[狂-王+(├/乙)]误也)。

　　第三卷

　　综解(子送反综习也理也说文综机缕也谓机缕持纬交者也)。
　　鼋鼍(鱼袁反似鳖而大下徒何反似蜴[蠊-兼+千]长一丈有鳞辨经文作魭鮀二形非体也)。
　　如面(莫遍反言其碎未如面也经文作蔑声之误也)。
　　拼直(补耕反谓弹绳墨为拼也经文作絣帛无文者非此义也)。
　　铁軖(渠王反通俗文缲车曰軖軖[竺-二+互]也缲音桑劳反[竺-二+互]音护)。
　　燔之(又作[炙*番]同扶袁反加火曰[炙*番]燔亦烧也干也)。
　　铁丳(字苑初眼反谓以签贯肉炙之者也签音且廉反)。

　　第四卷

　　嘲说(古文嘲今作嘲又作啁同陟交又苍颉篇周谓相戏调也)。
　　相樘(又作[敲-高+亭]枨[敲-高+尚]三形同丈庚反谓相触也亦摚柱也)。
　　不訾(又作[序-予+訾]同紫斯反訾量也说文訾思也经文作赀财之赀非也)。
　　相概(古文杚同古碍反广雅杚摩概平也谓平斗斛曰概也)。
　　九韶(古文[(壴*皮)/口]同视招反舜乐名韶绍也言舜能绍继尧之德也尚书箫韶九成是也)。

　　第五卷
</div>
    <div class="pagination">
<a href="一切经音义_page382.html">上一页</a><span>...</span><a href="一切经音义_page378.html">378</a><a href="一切经音义_page379.html">379</a><a href="一切经音义_page380.html">380</a><a href="一切经音义_page381.html">381</a><a href="一切经音义_page382.html">382</a><span class="current-page">383</span><a href="一切经音义_page384.html">384</a><a href="一切经音义_page385.html">385</a><a href="一切经音义_page386.html">386</a><a href="一切经音义_page387.html">387</a><a href="一切经音义_page388.html">388</a><span>...</span><a href="一切经音义_page384.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
