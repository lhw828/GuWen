<!DOCTYPE html>
<html>
<head>
    <meta charset="UTF-8">
    <title>一切经音义 - 第 473 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 473 页/共 480 页</h1>
    <div class="content">　　是[爿-〡+(厂@婁)](楼豆反郭璞山海经云[爿-〡+(厂@婁)][病-丙+(雍-〦)]也说文颈肿也从[爿-〡+厂]娄声集作瘘俗字)。

　　集卷第二十七

　　螺蚳(上力和反下直离反周礼云祭祀供蚳以受醢人郑众注云蚳蚁[夕*(ㄗ@、)]也说文从虫氐声氐音低)。
　　濠梁(胡高反水名前释讫)。
　　饥惄(宁的反郭注尔雅云惄如调饥也或作惄)。
　　睟容(思季反前释讫)。
　　暕为(奸眼反人名也)。
　　西邮(有求反尔雅邮过也郭注尔雅云道路所经过也广雅驿也说文从邑[(乖-北+(傘-(企-止+十)))/一]声集作[卸-(乞-乙)+(乏-之)]非也)。
　　汪濊(上乌黄反下威卫反顾野王云汪濊犹滂沱盛貌也广雅水也濊或作[濊-(步-止+一)+(示-一)]也沱音达何反)。
　　怃然(无甫反何晏注论语云怃然谓其不达己意而非之也说文从心无声)。
　　因[彰-章+青](情井反贾逵注国语云静洁也说文清饰也或从立作靖)。
　　两帙(陈栗反或作帙古作帙集作[失/衣]非也)。
　　跬步(窥癸反礼记君子跬步不敢忘也方言半步为跬顾野王云谓举一足也两跬为步考声作[起-巳+圭]集作跬通用也)。
　　懔厉(上林锦反下怜计反埤苍懔亦悷也转相训也说文懔从心禀声厉或作捩也)。
　　刖刵(下如志反孔注尚书云刵谓截耳也文字典说从刀耳声)。
　　固锴(上音固集作周误也下界谐反言锴坚也说文云九江谓铁为锴从金皆亦声)。
　　秾华(女龙反考声花盛貌也)。
　　憩曰(枯带反左传云玩岁而憩曰杜注云憩贪也何注公羊传云憩急也说文从心曷声)。
　　歊赫(上希娇反顾野王云歊谓热气也说文嚣嚣气出貌也下虚厄反说文从二赤集作[卄/赤]非也)。
　　总总(赛来反广雅总动也古今正字抬总振迅也从手思声考声正作总集作揌俗字)。
　　[媲-比+心]偶(上批闭反下鱼狗反郭注尔雅云亦谓偶[媲-比+心]也即转训字也说文[媲-比+心]妃也从女[媲-女]声[媲-女]音蒲犁反妃音配)。
　　高怼(锤类反说文怼怨也从心对声或从言作怼也)。
　　寒凘(赐咨反王逸注楚辞云凘解冰也说文流冰也从冫斯声集从水作凘水名也在北海)。
　　才验(在来反顾野王云才犹近也或作裁集作絻非也或作才俗字也)。
　　修嫭(胡固反广雅婟好貌也或作婟也从雩作嫮俗字也)。
　　睇人(啼计反郑注礼记睇谓倾视也字义前释讫)。
　　琼畹(冤阮反前已释讫)。
　　剡州(涉[白-日+(丹-、+十)]反越地名也)。
　　徐镳(表骄反说文马衔也从金麃声麃音[魚*色]交反集从马作[馬*麃]音禄野马也非义)。

　　集卷第二十八

　　荼蓼(上独奴反尔雅云荼苦菜也下聊鸟反毛诗传云蓼水草也说文辛菜也并从草余翏皆声翏音刘救反)。
　　歉腹(谦簟反刘兆注谷梁传云歉谓食不饱也从欠兼声集从口作嗛谓口有所衔也非歉腹也)。
　　长塍(食仍反苍颉篇塍畔也埤苍埒也或从田作畻又作塍也)。
　　能[臧-(戊@臣)+(序-予+俞)](瑜主反顾野王云[臧-(戊@臣)+(序-予+俞)]谓小轻也说文愈病也或亦作愈也)。
　　青缇(悌奚反郑注周礼云缇縓色也说文赤黄色也从糸是声縓音宣绢反)。
　　向诩(吁禹反人名也)。
　　[怡-台+夭]恼(上于早反文字集略云懊憹悲心内结也[怡-台+夭]或作懊集从土作[土*夭]非也恼或作憹集从三止作[怡-台+(止/(止*止))]非)。
　　无碍(鱼盖反凡经文作[得-彳]或作阂集从亥作碍非也)。
　　鏦金(楚双反子虚赋云鏦金鼓也埤苍云枞犹撞也或从手作枞也)。
　　椮龟(森锦反郭注尔雅云今之作椮者聚柴木于水中鱼得寒入其里因捕取之说文从木参声)。
　　啸吒(谪亚反顾野王云吒犹呵叱也说文从口乇声乇音竹革反)。
　　登陑(二之反考声云陑河东地名也孔注尚书云陑在河曲之南也从阜或作陑也)。
　　蓼莪(我哥反诗云蓼蓼者莪郭注尔雅云今之莪蒿也说文从草我声)。
　　簨业(询允反郑注礼记云簨所以悬钟声者横曰簨饰之以鳞属以大版为之业或从木作[栒/大]集作[孕-子+旲]非也)。
　　虞倕(睡隹反郭注山海经云倕尧巧工人也)。
　　[火*色][火*塵](上鲍苞反韵英云火熟物也或作[烈-列+(色-巴+巳)]下袄蒿反集训云热炙煨物今熟或作燠亦作爊古文作衮集中从鸟作[包*鳥]鷞未详)。
　　弗傲(敖诰反杜注左传傲谓不敬也考声尔疋作傲亦作[(敖-士+出)/女]集从心作慠非也)。
　　介品(皆械反郑注周礼云介龟鳖之属水居者也说文从人从人集从鱼作魪鱼名也非介品之义)。
　　种汇(韦贵反周易汇类也前释义讫)。
　　噆肤(上子答反庄子云蚊蚊食肤通夜不寐也埤苍啮也说文[口*(一/巾)]衔也或考声正作[口*(一/巾)])。
　　网[(ㄇ@人)/或](为逼反尔雅云九[(ㄇ@人)/或]鱼[絅-口+又]也郭注云即今之百囊[网-(ㄨ*ㄨ)+又]也说文从[网-(ㄨ*ㄨ)+又]或声)。
　　众[多*果](和果反方言凡物盛多为伙前已释讫)。
　　慊慊(谦簟反考声慊情切也说文从心兼声也)。
　　阒其(倾役反埤苍云阒静也从具音俱役反前已释讫)。
　　应讣(敷务反与赴字同也)。

　　集卷第二十九

　　屠[(巢-果+(一/自))*或](穬获反毛诗传云[(巢-果+(一/自))*或]获也不服者煞而献其耳曰[(巢-果+(一/自))*或]或从国作[國*或]又从耳作聝古文又作职)。
　　貙虎(云诛反字指宠貙人出公牛氏能为虎异物铭云貙出公牛变化若神当其为虎不识为人也说文从豸区声豸音雉也)。
　　舳舻(上虫六反方言舟后曰舳舳制水者也郭注云今江东呼拖为舳说文从舟由省声拖它可反下鲁都反李斐注汉书云船前[利-禾+(夾-大+未)]桌处也说文船头也从舟卢声)。
　　入[舟*翕](贪合反考声两船并也文字集略云两曹大舟也集作[榻-木+舟]俗字)。
　　成眚(生梗反孔注尚书云眚过也说文从目生声也)。
　　慆耳(讨高反苍颉篇云慆和悦貌也说文悦也从心舀声舀音同上)。
　　堙心(一邻反孔注尚书云堙塞也或作垔)。
　　馞起(盆没反广雅馞馞香也埤苍大香也说文从香孛声孛音同上孛从[一/巿]又从子[一/巿]音沸也)。
　　婉娩(上冤远反下无返反考声婉娩妇人柔顺貌也郑注礼记云娩媚也说文婉顺也并从女集从曰作晼曰部无此字晚谓日暮也未详其深义)。
　　跖实(征石反淮南子云鸟排空而飞兽跖实而走也许叔重注云跖蹈也又曰行也或作跖字集从庶作跖非)。
　　竛竮(上冷丁反下匹并反字书竛竮行不正也并从立集从足作跉通作跰非也)。
　　[女*(乞-乙+小)]媪(上搦矮反考声谓乳儿妪也下乌晧反文颖注汉书云幽州及汉中皆谓老妪为媪说文女老称也并从女尔温皆声温音温妪音纡矩反)。
　　辽[奐-大+((〡*目)/一/乂)](隳回反前释义讫)。
　　蟭螟(上子消反下觅瓶反列子云殷汤问于夏革曰夫物有巨细乎答曰蟭螟者江浦之间名为么虫群飞巢于蚊睫之上栖宿去来蚊不觉也并从虫么音魔跛反么谓小也革音矜忆反)。
　　鲲鹏(上骨魂反下蒲甫反庄子云北溟有鱼其名曰鲲化而为鸟其名曰鹏鹏背不知其几千里也司马彪注云鲲大鱼也说文从鱼昆声集从虫作蜫非也鹏从鸟朋声)。
　　升岵(胡古反毛诗传云山无草曰岵韩诗云山有木无草曰岵说文从山古声)。
　　魏阙(巍贵反淮南子云心居魏阙周礼云谓天阙为象魏魏高大之称也从委鬼声集从马作騩音贵字统云马浅黑色也非魏阙义)。
　　颲颲(连哲反声类云颲风利也说文从风列亦声)。
　　孤鶵(仕瑜反郭注尔雅云鸟生而能自食者曰雏说文或从隹作雏集作鶵俗字也)。
　　擒之(及金反埤苍[打-丁+禁]捉也说文急持衣襟也或从攴作鈘又从禁作[打-丁+禁])。
　　隗通(吾猥反人姓名也猥音乌罪反)。
　　虫鸟(上逐隆反下雕了反义是虫与鸟是两字也集连作[蟲/鳥]写人深误也)。
　　[騰-月+舟]骋(上特登反考声超也正作[騰-月+舟]集作腾俗字也下柽领反集从央作駚误也柽音逞贞反)。
　　并[慢-又+心](轩偃反顾野王云今谓布张车上为[慢-又+心]也释名车[慢-又+心]所以御热也说文从巾[曼-又+心]声集作慢写误也)。
　　[磕-去+太][磕-去+太](坎合反说文石相[磕-去+太]声也从石盍声盍音合盍从大从[百-日+皿]今俗通作[磕-去+太]集从盖作[石*(恙-心+皿)]非也)。
　　险峭(上希捡反字指嵰险不平也考声山高危貌也古今正字从山佥声佥音妾盐反[山*魚]音欺俨反下锹醮反声类峭峻也或从阜作峭)。
　　巉绝(床衔反考声巉岩山貌也或作崭又作磛集作巉俗字也)。
　　[颱-台+日][颱-台+日](云密反说文大风貌也从风日声)。
　　蓁芿(上栉巾反毛诗传云蓁蓁草盛貌也广雅茂也文字典说从草秦声下仍证反考声草密不剪也说文亦草密也从草仍声或从仍省)。
　　纡[巳/山](上伛于反杜注左传云纡曲也说文屈也从糸于声下子结反张铣注六都赋云山曲曰[巳/山]说文从山巳巳亦声)。
　　捊磬(上扶尤反尚书云泗滨浮鏧孔注云水中见石可以为磨说文从水孚声集从手作捊音蒲沟反韩诗云捊聚也非磬义)。
　　吐溜(流救反集作溜俗字也)。
　　涟漪(上列缠反毛诗云河水清且连漪传曰风行而水成文曰涟下倚宜反毛诗传古直漪重波也说文涟漪水波也并从水涟猗皆声也)。
　　玞石(甫无反郭注山海经云武玞石似玉今长沙临湖县出之青地白文色葱茏不可了也顾野王云即瑌石或琰也说文从玉夫声)。
　　神质(真逸反韩康伯注周易云质犹体也宋忠注太玄经云质躯也说文从贝斦声斦音银集从竹作筫非也)。
　　岧尧(上徒聊反下鹢消反考声岹峣山并立貌也郭注方言峣高峻之貌也广雅岧危也考声或作岹峣鹢音霓激反)。
　　[山*累]峗(上雷猥反下硙猥反考声云[山/畾]峞山貌也或作[山*畾][山*畾][山/累]古今正字峞从山危声或作峞)。
　　巃嵸(上笼董反下葱[撼-咸+(句-口+夕)]反埤苍巃从高貌也字义前释讫)。
</div>
    <div class="pagination">
<a href="一切经音义_page472.html">上一页</a><span>...</span><a href="一切经音义_page468.html">468</a><a href="一切经音义_page469.html">469</a><a href="一切经音义_page470.html">470</a><a href="一切经音义_page471.html">471</a><a href="一切经音义_page472.html">472</a><span class="current-page">473</span><a href="一切经音义_page474.html">474</a><a href="一切经音义_page475.html">475</a><a href="一切经音义_page476.html">476</a><a href="一切经音义_page477.html">477</a><a href="一切经音义_page478.html">478</a><span>...</span><a href="一切经音义_page474.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
