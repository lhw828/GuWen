<!DOCTYPE html>
<html>
<head>
    <meta charset="UTF-8">
    <title>一切经音义 - 第 79 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 79 页/共 480 页</h1>
    <div class="content">
　　　　慧琳撰
　　贤护(诸经中或在梵语名跋陀婆罗即佛在世时王舍城中贤护长者白衣菩萨即此贤劫中当来千佛此其一也请问佛说此经也)。
　　一抟(段栾反博雅云手握使相著也考工记中或作团字团圆也)。
　　躁戚(上遭燥反论语云躁不安静也贾注国语云躁扰也韵诠云急也集训动也从足喿声喿音桑到反下青亦反广雅戚戚忧也或作戚古今正字从心戚声也说文又说戚字从戉戉音越从[寂-又]省声也)。

　　第二卷

　　顽騃(上五关反左传曰心不则德义之经曰顽古文作[罽-剡+(罩-卓+大)]广雅顽钝也形声字下崖解反苍颉篇云愚騃无知也方言云[病-丙+反]痴騃也或作顀训用同上说文马行痴仡仡也驾马也从马矣声)。
　　[彳*(目/匕)]弊(上痕垦反考声云很恨也韵诠云很戾也古今正字从彳艮声说文艮字从目从匕今隶书因草略也彳音丑尺反垦音苦本反下毗袂反考声云弊坏也恶也象坏败衣形)。
　　蚩笑(上叱支反从虫[屮/一]声也[屮/一]古之字下消曜反从竹从夭从口者俗字也)。
　　区别(曲俱反考声云限域也尔雅五十谓之区郭璞注云双五为数数五为区马融注论语云如草木异类区别也说文从品品类别也从匚匚隐匿也上音兮弟反)。

　　第三卷

　　炉橐(又作韛排二形同白薤反谓锻炉家用吹火令炽者)。
　　咨询(私遵反询问也左传访问于善为咨咨亲为询咨问善道也杜注云询问亲戚之议也)。
　　岌多(此居士子名也依字音鱼及反)。
　　箧笥(谦叶反下思吏反说文云盛衣器曰笥礼记箪笥同又郑玄曰并盛食器也圆曰箪方曰笥箪音丹)。

　　第四卷

　　罂水(于耕反方言云瓿甊罂也)。
　　赞助(子旦反赞佐也亦导也)。
　　铿锵(又作銵苦耕反下又作枪伧二形同七羊反广雅铿锵并金玉声也形声字也)。

　　第五卷(文易无难字可音训)


　　无言童子经


　　上卷

　　　　玄应撰
　　亹亹(微匪反亹亹犹微微也亦进貌也)。

　　下卷

　　荏若(又作栠同而甚反柔木也广雅荏弱也亦温柔也下字宜作弱)。

　　大集譬喻王经


　　上卷

　　　　慧琳撰
　　懒惰(上兰袒反下徒卧反东观汉记云惰懒者独不见劳孔注尚书惰懈怠也说文懒懈怠也从女赖声或作懒也惰不敬也从心隋声惰音同上或作媠又作惰下卷同)。
　　铠甲(开改反文字集略以金甲蔽身曰铠说文铠亦甲也从金岂声岂音起)。
　　漂将(匹瓢反顾野王云漂犹流也说文浮也从水票声票音必遥反)。

　　下卷

　　若干筒(动东反说文云篇断竹也从竹甬声)。
　　坑坎(上客耕反郭注尔雅云坑堑也苍颉篇壑也涵也下苦敢反周易云坎亦[阿-可+函]也说文并从土亢欠皆声亢音康浪反)。
　　缺崖(犬悦反苍颉篇云缺亏也下雅皆反考声崖山涧边际岸也说文缺从缶夬声崖从岸圭声岸音五未反)。
　　棘束(上矜忆反方言凡草木刺人江淮之间谓之棘毛诗传曰棘酸枣也说文小枣丛生者从并朿经本从并束误也下雌赐反顾野王谓木皮外有锐刺者也说文木芒象形也经本从刀作刺谀也是煞伤之刺也)。
　　欲澍(朱戍反淮南子云春雨之灌万物无地而不澍无物而不生说文时雨所以澍生万物者也从水尌声尌音驻)。
　　筋骨髓(上谨欣反说文筋肉之力也从肉竹竹物之多筋者也从力力象筋也经从草从角作[卄/觔]非也下虽[此/朿]反说文作[骨*隓]云骨中脂也从骨随省声正体从隓作[阿-可+(左/左/骨)][阿-可+(左/左/骨)]音许规反)。
　　牦牛(亦作牦音毛又音茅山海经曰潘侯之山有兽状如牛而四节生毛名曰牦牛郭注云背膝皆有长毛说文西南夷长髦牛也从牛[犛-牛]声[犛-牛]音力之反又作[方*(企-止+毛)])。
　　挑眼(眺遥反声类挑抉也说文从手兆声抉音涓血反)。
　　沫抟(上音秼顾野王云沫谓水上浮沫也说文从水未声下音团前虚空藏菩萨问佛经第四卷已释讫)。
　　水泡(并包反考声云泡水上涪沤也说文从包声)。

　　大哀经


　　第一卷

　　　　慧琳撰
　　开[門@為](为彼反国语曰[門@為]门而与之言贾逵曰[門@為]辟也辟犹开也古今正字从门为声)。
　　淟池(天典反集训云淟涊也又云涊垢浊也涊音年典反)。
　　庭燎(下历吊反礼曰邦之大事供焚烛庭燎郑众曰燎火烛也以麻为之树于门外曰大烛于门内曰庭燎皆所以照象为明也又曰门燎地烛也经文从金作锭非也郭注尔雅云锭锄属也广雅曰锭谓之耨即农具也甚乖经意)。

　　第二卷

　　寤寐(上音悟毛诗传曰寤觉也苍颉篇云睡觉而有言曰寤说文从梦省下音弥臂反顾野王云睡而眠熟也偃息也说文卧也从[穴/(爿*夢)]省未声)。
　　[褒-保+瑰]异(上古回反埤苍云瑰玮宝琦也考声云美大之貌也说文从衣瑰声也经文从贵作溃非也)。
　　愚戆(下卓降反训纂云[怡-台+尨]戆精神不爽貌淮南子曰从管仲视伯夷则为之戆矣说文戆愚也从心从贝[絳-糸+章]音瑛降反[怡-台+尨]音尨巷反)。
　　憺怕(上音淡下普伯反经曰澹虑真境怕恬静也经从水非也)。
　　瑕玼(上音霞下音慈)。
　　[口*(強-ㄙ+口)][嗑-去+既](上羌两反下苦改反[唴-儿+(鬼-((白-日)/田))]啼哭声也嘅叹息之声正作[唴-儿+(鬼-((白-日)/田))]嘅经中作[口*強]嘅书错不成字也)。
　　踬碍(上陟利反顾野王云踬犹顿也广雅蹋也亦颠踬也从足质声)。

　　第三卷

　　彶彶(音及礼记曰彶彶如有所追而不及也顾野王云彶彶犹急急也说文急行貌也从彳及声或从人作伋音急考声云系于心也趣于事也经文从水作汲书误也)。
　　贪餮(下天结反考声云贪食曰餮)。
　　恍惚(上荒广反下音忽经文从荒作慌非也)。
　　擘裂(上音伯又音甹觅反并通从手)。

　　第四卷

　　懦劣(上奴乱反考声云懦怯也弱也从心耎声或从人作偄亦同)。
　　亘然(冈邓反集训云亘远过也毛诗传曰亘遍也说文从木作[木*恒][木*恒]竟也今时用亘字本古文亘字也说文从曰上下各一亘之意也)。

　　第五卷

　　晧臭(二字并同音豪老反尔雅晧光也说文曰初出貌从日告声或从白作皓下臭字考声云元气臭白者天也说文大日皞也从大古文作[自/(夼-〡)]今时用从曰从天俗字也)。
　　[怡-台+龍]戾(上聋董反下音丽案拢戾者刚强难化也)。
</div>
    <div class="pagination">
<a href="一切经音义_page78.html">上一页</a><span>...</span><a href="一切经音义_page74.html">74</a><a href="一切经音义_page75.html">75</a><a href="一切经音义_page76.html">76</a><a href="一切经音义_page77.html">77</a><a href="一切经音义_page78.html">78</a><span class="current-page">79</span><a href="一切经音义_page80.html">80</a><a href="一切经音义_page81.html">81</a><a href="一切经音义_page82.html">82</a><a href="一切经音义_page83.html">83</a><a href="一切经音义_page84.html">84</a><span>...</span><a href="一切经音义_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
