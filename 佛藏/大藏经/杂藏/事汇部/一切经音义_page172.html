<!DOCTYPE html>
<html>
<head>
    <meta charset="UTF-8">
    <title>一切经音义 - 第 172 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 172 页/共 480 页</h1>
    <div class="content">
　　撼为铃(上含绀反广雅撼动也说文摇也从手感声也下音灵)。
　　魅其眼(蛮八反)。
　　捺之(难怚反)。
　　擘莲花(上音伯以手擘开)。
　　鸡翎(历丁反鸡翅翎羽也)。
　　蹙如(上精育反从戚足声)。
　　引飏(羊上反去声字也)。

　　金刚顶经观自在如来修行法

　　瑕翳(上夏加反考声云珠玉病也从玉假声下婴计反贾注国语云翳扇屏也郭注方言云蔽薆也奄也从羽殹声殹音同上也)。

　　修般若波罗蜜瑜伽观行法(无可音训)观自在如意轮瑜伽法

　　满泥自在王(满泥自在王梵语也唐云礼拜自在王者无量寿佛)。
　　蓬发裸黑形(卢果反借音避俗讳音华瓦反脱衣露体也或作裸训同)。
　　芬馥(上忿文反下冯目反芬馥者香气貌也)。
　　急躁(上急字说文从及亦声也下遭到反考声性急也顾野王云躁动也不安也从足喿声喿音埽到反)。

　　金刚顶瑜伽大乐金刚萨埵念诵法(前译)

　　佩众(裴妹反说文大带曰佩从人从凡佩必有巾巾为之饰故从巾)。
　　左髁(夸化反考声云髀上骨也或作[跳-兆+(((嘹-口)-小)-日+(工/十))]却坐也经文从月作胯非也)。
　　倾斜(上犬营反下夕嗟反俗字也说文正从衣从邪省作[牙/衣]正体字也)。
　　[打-丁+百]定掌(怕伯反说文[打-丁+百]拊也从手百声)。
　　同臻(栉诜反尔雅臻者至也说文从至秦声也)。
　　鋜成(锄角反金刚销印之古雅云尔)。
　　掷[(林/月)*支](上呈戟反俗字也从适作擿今时用以为张革反相乱所以不用旦从郑下散正体之字)。
　　宠遇(上敕勇反考声贵也韵英爱也贾注国语荣也说文位也从宀龙声)。
　　不瞬(水润反动目也或作瞚也)。
　　自锋(音峰)。

　　降三世大曼荼罗中莲花部心法(净行译无可音训)


　　吉祥[勝-月+舟]初瑜伽大乐金刚萨埵法

　　为窍(启[唎-禾]反韵英云孔窍也说文空也从穴敫声)。
　　泛花(芳梵反考声泛浮也或作泛时用)。
　　侧捩(莲涅反或作戾或从手作捩集训云拗捩经文从糸作綟綟丝句字非此用故不取)。
　　弯弓(上绾关反苍颉篇云引弓也古今正字开弓放箭也从弓声音挛)。
　　二髀(毗米反或作[骨*坒]考声云髀股也说文股外也从骨卑声经文从月作脾非字也)。
　　佉吒迦(梵语也以义译之云以左右手腕相近柔耎轮散十指共于心前三翻旋舞心住悦喜观也)。
　　瞻瞩(上音占下音属考声云瞻瞩者视也审详也集训云众目所归也形声字也)。
　　瞤动(蕤纯反韵英云目动也考声云无故目自动曰瞤形声字)。

　　降三世观自在心陁罗尼法(不空三藏译)

　　晕淡(上音运以彩色晖淡其画也)。
　　缯帛(情蝇反彩物也)。
　　缚扑(庞邈反以手搏投于地也)。
　　脚踏(上正脚字也下音谈合反广雅践也)。
　　掉(调曜反以手挥)。

　　普贤金刚萨埵瑜伽念诵法(不空三藏译)

　　三掣拍胸(上昌热反考声云顿拽也从手制声次普伯反考声云拊也击也从手白声)。
　　阳爓(阎堑反或作谈焰案阳焰者阳气胜[騰-月+舟]如火聚上烟焰之状也)。
　　洒涤(上西礼反下音狄孔注尚书涤除也何注公羊传云涤洁净也说文从水条声)。

　　莲花降三世瑜伽观自在心仪轨(不空三藏译)


　　金刚顶瑜伽观自在菩萨心念诵法

　　　　观自在菩萨心真言成就法
　　(此三卷并无字可音训)。

　　一切经音义卷第三十六


　　一切经音义卷第三十七

　　　　大唐翻经沙门慧琳撰
　　音广大宝楼阁善住秘密陀罗尼经三卷
　　大摩尼广博楼阁善住秘密陀罗尼经三卷
　　牟梨曼陀罗咒经二卷(旧目一卷今分为二卷)
　　宝楼阁陀罗尼供养修行经一卷
　　无垢净光陀罗尼经一卷
　　持世陀罗尼经一卷
　　雨宝陀罗尼经一卷
　　金刚秘密善门陀罗尼经一卷
　　护命法门神咒经一卷
　　金刚寿命经一卷
　　金刚延命念诵经一卷
　　诸佛集会陀罗尼经一卷
　　东方最胜灯王如来经一卷
　　善法方便陀罗尼经一卷
　　陀罗尼集经十二卷
　　那吒俱钵啰求成就经一卷
　　那吒太子求成就陀罗尼经一卷
　　随求即得大自在陀罗尼经一卷(无)
　　大随求陀罗尼经一卷
　　普遍光明鬘大随求经二卷
　　七俱知佛母大心准提陀罗尼经一卷
　　七俱知佛母准泥大明陀罗尼经一卷
　　七俱知佛母所说[利-禾+尊]泥陀罗尼经一卷
　　文殊师利根本一字陀罗尼经一卷
　　曼殊室利一字咒王经一卷
</div>
    <div class="pagination">
<a href="一切经音义_page171.html">上一页</a><span>...</span><a href="一切经音义_page167.html">167</a><a href="一切经音义_page168.html">168</a><a href="一切经音义_page169.html">169</a><a href="一切经音义_page170.html">170</a><a href="一切经音义_page171.html">171</a><span class="current-page">172</span><a href="一切经音义_page173.html">173</a><a href="一切经音义_page174.html">174</a><a href="一切经音义_page175.html">175</a><a href="一切经音义_page176.html">176</a><a href="一切经音义_page177.html">177</a><span>...</span><a href="一切经音义_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
