<!DOCTYPE html>
<html>
<head>
    <meta charset="UTF-8">
    <title>一切经音义 - 第 40 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 40 页/共 480 页</h1>
    <div class="content">　　僧婆诃(亦质朴不妙也正梵音云婆缚二合贺与前经所说同也)。

　　般若波罗多心经(罗什译　慧琳音)

　　五蕴(威损反蕴犹聚也)。
　　揭帝(梵语真言句上鱼羯反与孽字相近也)。
　　般啰(上奔没反下啰字转舌梵字亦是二合宜书钵啰字为正)。

　　佛说般若波罗蜜多心经(罽宾僧般若于西明寺译)

　　若轭(樱革反碍也难也或作厄俗字也)。
　　行者(行孟反)。
　　孽帝(鱼羯反真言句梵语不求字义但取声)。

　　一切经音义卷第十


　　一切经音义卷第十一

　　　　大唐翻经沙门慧琳撰

　　大宝积经序及经第一帙十卷(同此卷音)

　　睿宗皇帝制。
　　纵横(上足庸反下获萠反说文作从考声尔雅纵长也竖也横广也左右方也韩诗云南北为从东西为横说文横栏木也从木黄声也)。
　　之数(霜句反也)。
　　拯(支境反音取蒸字上声是也韵英云拯济拔也杜预注左传云拯救助也声类云拯升也广雅拯救也说文作抍上举也从手升声也)。
　　沉沦(上持林反集训云沉没也庄子曰是陆沈者顾野王曰人之居陆而若沉溺无闻朝廷是陆沈也下音伦考声云沦渍也资四反说文没也从水仑声仑音伦)。
　　樊灼(上扶文反说文烧田也从火[木*夕*木]音烦声也下章弱反苍颉篇灼爆也说文灸也音久从火勺音斫声也)。
　　惮其(檀烂反郑笺诗云惮难也说文畏也广雅惊也从心单声也)。
　　豪[卄/(└@人)](上胡高反借用非本字也正体从毛从高者作毫算经云十丝为一毫毫[卄/(└@人)]者毛端头也微少也下音亡)。
　　陶钧(上唐劳反集训云瓦[宋-木+羔]也音姚[宋-木+羔]者烧造瓦器处也广雅陶化也世本云昆吾作陶宋忠日夏桀臣也说文从阜匋音逃声也下橘匀反聿均反考声钧均也均平无等差也许叔重注淮南子云钧陶法也说文云从金匀声也案陶钧谓造化也)。
　　汉日(而质反汉法本内传云汉明帝夜梦金人飞行殿庭项背日光占梦者曰西方有大圣人也因寻其教始闻佛法也)。
　　鹫头(情袖反谓鹫鸟也鹫头山名也在王舍城侧亦名鹫峰山亦名灵鹫山梵云耆阇崛山并一山也)。
　　玉豪(胡高反假借字也正体从毛作毫言玉毫者如来眉间白毫毛也晧白光润犹如白玉佛从毫相放大光明照十方界故云玉毫瑞色也)。
　　干戈(上冈安反诗传曰干杆也音旱杆盾也[辰/肉]准反说文作[戒-廾+早]音干干犯也从反入从一作女古字也下古禾反周礼司戈盾掌戈盾之物郑玄曰今勾矛戟也居逆反诗传戈长六尺六寸方言云吴杨之间谓戟为戈说文云平头戟也象形)。
　　摧锋(上藏雷反说文摧折也从手崔声也下妨封反考声云刃末也说文云兵刃端也从金峰声也或作峰)。
　　溃旅(上回外反毛诗传溃乱也公羊传云下叛也谷梁传曰上下不相得曰溃左传云逃民也于上曰溃在下曰逃说文云溃漏也下力举反孔注尚书云旅众也周礼五百人为旅郑玄曰凡师出曰治兵师入曰振旅说文从[方*人]于蹇反从从古从字也作旅俗用从衣作旅非也)。
　　辟圆(频亦反说文辟开也从门辟声周易系辞云辟户谓之[乳-孚+卓]也)。
　　惠晷(归累反说文云曰景也从曰从咎音旧今俗用从田作干非也)。
　　[(石*又)/聿]阐(上潮少反上声尔雅云晷始也下昌演反声类大开也韩康伯注系辞云阐明也)。
　　琼编(葵营反诗传曰玉之美者也一云玉树也说文赤玉也从王夐葵营反声也下必绵反刘兆注公羊传云比连也苍颉篇云编织也说文编次简也从糸音觅扁苾眠反声也)。
　　遽即(强御反去声俗字也贾逵注国语云遽疾也顾野王曰遽急也郑玄注周礼云遽传也音转说文同周礼从辵丑略反豦音渠声也)。
　　睿圣(营芮反广雅睿聪也又智也集训云睿圣也通于微也说文睿深明也从[(├/(月-一))*又]音残从目从谷省声也)。
　　静孽(鱼羯反左传曰天反时为灾地反物为[示*芺]音芺考声云孽[示*芺]灾也虫兽为怪曰孽衣服草木为怪曰[示*芺]今俗用通作孽吕静韵集从虫音毁作孽字书正体从示作孽[薛/示]声也说文孽字从廾音草从巾丑列反从阜音负从辛作薛今相传去[艸-屮]作薛讹略不[佫-口+用]也)。
　　巢燧(上柴[又/又]反抱朴子曰上古帝王有巢氏也是时禽狩兹多人民巢居以避群害故号有巢氏系辞曰上古穴居而野处后代圣人易之以宫室下随萃反抱朴子曰上古质朴茹毛饮血生啖虫鱼及诸果实多有腹疾之患是故圣人钻燧求火变生作熟因名为燧人氏也)。
　　拥彗(上于拱反苍颉篇云拥持也说文抱也从手雍声也或作[雍/手]小篆作[雝/手]古字也下随锐反玉篇云扫竹也方言云自关而西或谓之扫彗随醉反亦曰扫帚之酉反或从草作蔧)。
　　正朔(上章盈反下双捉反经文作[(看-目)*月]俗字也正体从屰音逆作朔考声云朔始也稣也月一日也)。
　　蟠桃(傍安反。山海经云东海中有桃都山。山上有大桃树名曰桃都。其根盘结五百余里。枝相去三千里。树上有金色天鸡。日初出时光照此树天鸡即鸣。天下众鸡皆随而鸣。山海经亦云有大桃树其根盘结五百余里。枝相去三千里。于宝搜神记及风俗通义并引黄帝书云。上古之时有二神人。一名荼与二名郁垒又一名郁律度朔山。山上有大桃树。二人依树而住。于树东北有大穴。众鬼皆出入此穴。荼与郁垒主统领简择万鬼。鬼有妄祸人者则缚以苇索执以饴虎。于是黄帝作礼欧之立桃人于门户画荼与郁垒与虎以象之。今俗法每以腊终除夕饰桃人垂苇索画虎于门左右置二灯象虎眼。以袪不祥)。
　　混车书(上魂稳反说文云礼流也案礼流为混混同流不分也车音姜鱼反案车者谓车辙迹也书谓文字符印也言混车书者天下辙迹共同文字无别同一王化四海为家也)。
　　细柳(山海经云西海中近日月所没之处小洲名也有常阳山日月所入也即此洲也一名细柳亦名阳柳岛)。
　　迦叶(梵语略也正梵音云迦姜佉反摄波即天竺国之大姓也)。
　　年逾(羊朱反广雅云逾度也毛诗传曰逾越也说文从足俞声也或作逾俗字也或从辵作逾)。
　　挹其(伊入反苍颉篇云挹损也毛诗传曰挹斟也音针说文挹持也从手邑声也)。
　　永淳(时伦反唐天皇大帝时年号癸未岁也)。
　　当宁(直吕反尔雅云门屏之间曰宁桂苑珠藂云人君于[厂@苗]门视朝立之处也)。
　　循机(随遵反尔雅循自也郭璞云自犹从也考声云循顺也说文循行也从彳丑亦反盾声音唇淮反象形下几希反孔注尚书云弩牙也制动也说文主发谓之机)。
　　登枢(昌珠反集训云枢机发动之端也考声云枢机言词也说文云户枢也从木区声)。
　　亏征(区追反考声云亏落也伤也郑笺毛诗云亏犹毁坏也王逸注楚辞云亏缺也广雅亏少也说文云气损也从雐雐音呼于声也于即于字或从[前-刖+ㄅ]作亏下陟矜反杜预注左传云征验也说文征象也从壬天顶反从微省声也)。
　　绵区(上弥然反下羌于反)。
　　丕构(上音披说文云丕大也从一不声经文从十作[不/十]俗字非也下苟候反顾野王云构合也毛诗传曰构成也说文云构盖也从木冓古候反声也)。
　　寻[繹-幸+(((嘹-口)-小)-日+(工/十))](盈益反方言云绎理也长也广雅绎事也终也说文抽丝也从糸音觅[罩-卓+(((嘹-口)-小)-日+丰)]声也)。
　　不懈(革卖反懒惰也)。
　　忘疲(武坊反下被眉反国语曰疲士无位疲女无家贾逵曰疲病也广雅疲倦也说文疲劳也从疒女厄反皮声也)。
　　部帙(陈栗反说文云书衣也从巾失声也或从衣帙或作帙也)。
　　在握(鸦角反尔雅握具也说文艗音厄持也从手屋声也)。
　　之祚(曹户反贾逵注国语云祚泣也禄也古今正字云祚福也从示音只乍省声也)。
　　之甿(麦耕反史记云甿[(匕/示)*(入/米)]之人也广雅甿氓也痴也苍颉篇云田野人也说文云田民也从田亡声也)。
　　恒佚(寅一反考声云意欢足也乐也孔安国注尚书云佚豫也苍颉篇云佚畅也从人失声也)。
　　宁谧(弥必反尔雅谥静也慎也音慎考声云无声也集训云谧安也从言[必/皿]音密声也)。
　　浇俗(上经尧反考声云浇薄也沃也案浇沃之即味薄矣)。
　　淳源(上常伦反俗作淳正体作[涼-小+(畢-田+曰)]考声云淳清也郑玄注仪礼云淳沃也广雅淳渍兹四反说文淳[淥/皿]也音禄从水[古/日/羊]音纯声也[古/日/羊]音同上下危袁反郑玄注礼记云源本也顾野王曰水本为源也)。
　　暂乘(惭滥反考声云暂不久也或作暂)。
　　聊题(力雕反集训云聊且也)。
　　缃帙(上息阳反字书缣缃也下陈栗反集训云书衣也从巾失省声也或从衣作帙今作帙一也)。

　　大宝积经卷第一(大唐三藏菩提流志集译三律仪会第一三卷经)

　　高峻(笋俊反俗字也说文正体作峻考声云山高也孔安国注尚书云高大也说文高也从山陵戍俊反声也俊音同)。
　　卉木(上晖贵反说文云草之总名也从[艸-屮]丑列反从草音草今隶书省略从三十作卉又音晖鬼反亦通)。
　　麒麟(上音其。下音邻。苍颉篇云牡曰麒。牝曰[鹿/(希-巾+ㄙ)]。毛诗鸟狩虫鱼疏云麒[塵-土+(希-巾+ㄙ)]者瑞狩也。王者至仁则出见麇身音君。牛尾马足团蹄黄色一角端有肉不伤物也其音中钟吕行步中规矩。游必择地详而后处。不履生虫。不折生草。不群居。不侣行。不入陷阱。不挂罗网。说文亦云仁狩也。麋音眉身牛尾一角从鹿其声也[塵-土+(希-巾+ㄙ)]者牝麒也从鹿[希-巾+ㄙ]声经文有从马作骐驎非此同)。
　　熊罴(上书穷反下彼眉反毛诗云惟熊惟罴说文云狩名也似豕而大黑色山居冬蛰持立反其掌似人从能灬必遥反声也尔雅云罴如熊黄白色郭璞云罴似熊而大熊类也头长高猛憨呵甘反多力能拔木方言关西呼为猳音家罴从罢蒱骂反也灬声也)。
　　鹦鹉(上焉耕反。下无甫反。或作鹉。二体并通。山海经云。黄山有鸟其状如鸮为骄反青羽赤喙呼秽反人舌能效人语。名曰鹦鹉。郭璞曰今鹦鹉舌似小儿脚指前后各二扶南之外出五色者。亦有纯白者大如鹰曲礼曰鹦鹉能言不离飞鸟。说文鹦鹉二字并从鸟。婴武皆声也。说文又说婴益盈反。字从女賏。益盈反声也。从二贝。今经文从二目下从安作婴者非也。武字从止从戈)。
　　鸲[只*鳥]罗鸟(梵语印度国鸟名也或云俱翅罗或云俱耆罗皆梵语轻重也涅盘经云此鸟声好从声立名本性爱荣不栖止于枯树)。
　　凫雁(上辅无反尔雅舒凫鹜音木郭璞注云鸭属也乌甲反考声云野鸭之小者文字释要云从鸟几音殊声也几者鸟之短羽飞则几几然上形下声也下颜谏反或作雁二体同毛许传云大曰鸿小曰雁说文云鹅属也从鸟从人厂声案鸿雁者随阳鸟也礼记月令曰季秋之月鸿雁来宾也)。
　　茹食(如暑反考声云茹啖也食也下食字正体从集精入反从皂彼立反今经文从人从良作食俗用字非正体也)。
　　蓊郁(上屋孔反古今正字云蓊大也英也[蘲-畾+(工/中/(冗-几+口)/土)]也桂苑珠藂云草盛貌从草翁声也下威律反俗用字也考声云郁韫也威[歹*(實-毌+(眉-目))]反尔雅郁气出也桂苑珠藂云郁然气出貌广雅郁幽也谓树木幽深之貌说文云木藂生案说文郁字正体从林[午/止]甫狗反从勹音包从鬯丑亮反从彡音衫作郁字林及经文从四从艮从寸作郁未详所出今并书之)。
　　庵摩罗树(梵语果树名也此国无古译或云庵婆罗或曰庵罗树皆一也涅盘经云如庵罗树一年三变有时生花光色敷荣有时生叶滋茂蓊郁有时雕落状如枯树又云如庵罗树花多果少)。
　　甄叔迦树(上经延反下姜佉反梵语不求字义西国花树名也此方无此树大唐西域记云印度多有甄叔迦树其花赤色形如人手一说云亦名阿叔迦亦名无忧树其花亦赤色此说正也)。
　　由提迦花(姜佉反借音字为梵语声近姜佉反转读者多执本字音为加者误也乃至本师释迦亦呼为迦愚惑之甚矣此文中前有婆师迦花后有迦罗婆花皆同此音也)。
　　普洽(咸夹反沾也和也润也)。
　　耎草(如兖反有作软者非也)。
　　靃靡(上虽[此/束]反醉唯反下音美韵诠云靃靡草敷貌王逸注楚辞云随风披敷也)。
　　晖映(上毁韦反下英敬反青碌光色互相发晖也)。
　　如孔雀胭(婴坚反考声云胭喉也胭项也经文从口作咽乃去声字误用也正体从肉)。
　　兜罗绵(上都侯反梵语细耎绵也即柳花絮草花絮等是也)。
　　趾步(之尔反杜预注左传云趾足也尔雅亦同下步字说文步行也从止从[(┤*〡)/一]他未反相背重书即步字今俗用止下从少讹略也)。
　　陂泉(彼眉反郑玄注礼记云畜水曰陂穿地停水曰池也)。
　　清泠(历丁反清泠二字并从水案清泠者莹净也形声字)。
　　逾缮那(上羊朱反缮音善逾缮那者梵语自古圣王军行一日程也诸经论中前后翻译远近不同或云四十里俱舍论十六里大唐西域记云印度国俗一逾缮那三十里矣此说真实也今依此文)。
</div>
    <div class="pagination">
<a href="一切经音义_page39.html">上一页</a><span>...</span><a href="一切经音义_page35.html">35</a><a href="一切经音义_page36.html">36</a><a href="一切经音义_page37.html">37</a><a href="一切经音义_page38.html">38</a><a href="一切经音义_page39.html">39</a><span class="current-page">40</span><a href="一切经音义_page41.html">41</a><a href="一切经音义_page42.html">42</a><a href="一切经音义_page43.html">43</a><a href="一切经音义_page44.html">44</a><a href="一切经音义_page45.html">45</a><span>...</span><a href="一切经音义_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
