<!DOCTYPE html>
<html>
<head>
    <meta charset="UTF-8">
    <title>一切经音义 - 第 18 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 18 页/共 480 页</h1>
    <div class="content">
　　第四百五十二卷

　　翱翔(上吾高反下夕羊反毛诗云羔裘翱翔笺云翱翔犹逍遥也尔雅云鸢乌丑其飞曰翔郭璞曰布翅翱翔也字统云飞不动翅曰翔说文云翱翔回飞也此二字皆从羽皋音高字羊字皆声也并右形左声字)。
　　拘碍(上音俱下五盖反)。
　　引[大/隻](徒活反字书云夺失也考声云毛诗一鸟失之曰夺本作[大/隻]石经作夺或作税皆古字也有从六作夺者非也宜改之)。
　　[騰-月+舟]踊(上徒登反庄子云[騰-月+舟]跃音药而上玉篇云[騰-月+舟]犹跳跃也王逸注楚辞云[騰-月+舟]驰也广雅[騰-月+舟]奔也上也度也说文云[騰-月+舟]传也从舟从马音卷声也下羊种反何休注公羊云踊上也汉书云市物[騰-月+舟]踊米硕万钱是也说文云踊跳也从[口/止]勇声也或作[起-巳+甬]擗[起-巳+甬]也)。
　　傍生(蒲忙反案傍生者上从龙兽禽畜下及水陆昆音昆虫逐融反业沦恶趣非人天之正道皆曰傍生是也)。
　　呰毁(上兹此反吴音子尔反郑玄注礼记曰口毁曰呰说文云呰呵也从口此声也经文有作訾亦同下晖鬼反尔雅毁坏也苍颉篇云毁破也顾野王曰毁犹损也内损曰毁外损曰伤说文云毁缺也从土从[(口/米)*殳]省声也或从王体郢反作毁古字也)。
　　轻懱(眠鳖反说文云懱轻[仁-二+易]也宜从忄音心作懱经中单作蔑目劳无精光欲睡也非经义也[仁-二+易]音移智反此中间原本素脱一叶建仁及缘山本并同也)。
　　耽染(答南反考声云耽嗜也玩也说文从身从耽省声也下而琰反考声云染污也著也说文从水杂声)。
　　为师为导(苇危反已上经文并同上)。
　　洲渚(上章由反水中可居曰洲下章暑反水涯曰渚)。

　　第四百五十四卷

　　聪敏(上仓公反韩诗云聪明也考声云耳听明审也说文云听察也从耳匆声下眉殒反考声云聪[耳*吾]也孔注尚书云敏明达于事也杜注左传云敏达也又云审也声类云敏敬也说文云敏疾也从支源从每母改反每亦声也)。

　　第四百五十五卷

　　源底(愚素反广雅万物之本曰源玉篇云物之本也礼记曰达于礼乐之源郑注云源本也说文作原形声字也从泉或作源其义一也)。
　　甲胄(持右反前第四十九卷已释讫)。
　　捶打(章累反考声云捶击也或作睡古字也或作棰亦通)。
　　挑眼(体遥反考声云挑抉萦悦反渊字入声从扌音手兆声也．有从木者非也)。
　　劓鼻(鱼器反孔氏曰[利-禾+臬]割也伤人者其刑[利-禾+臬]郑注周礼曰截其鼻也说文云[利-禾+臬]决鼻也或作劓亦通)。
　　爓魔鬼界(上阎渐反烂魔梵语鬼趣名也经文作剡魔剡音扬染反讹略不正也梵音爓魔义翻为平等王此司典生[(餐-食)-又+人]罪福之业主守地狱八热八寒及以眷属诸小狱等役使鬼卒于五趣之中追摄罪人捶拷治罚决断善恶更无休息故三[((一/(耜-耒))*又)/口]经云将付琰魔王随业而受报胜因生善道恶业随泥犁即其事也)。

　　第四百五十六卷

　　萨迦耶见(迦音姜佉反耶音以遮反梵语也此译为身见迦耶名身萨曰移转不实义也此外道于身起不实之见见不正故名萨迦耶见也)。
　　欲扣(音口孔曰扣击也广雅扣持也考声云马勒也拘也从扌)。
　　析为(星亦反韵英云析分也说文云从扌（音手）从片片破木也或从木从斤作析亦通用也)。
　　滴数(丁历反下霜句反说文云水滴也经文从帝作渧音丁计反渧水流下也非经义书写之人误作之也)。
　　不嗅(休右反韵英云鼻取气也说文云以鼻就殠曰殠也咒昌咒反)。

　　第四百五十七卷

　　依怙(胡故反考声云怙恃也)。
　　投趣(徒侯反考声云投掷也赴也合也说文云遥击也或作[豆*殳]古字也)。
　　洲渚(水中可居曰洲下之与反水涯也)。
　　殑伽(上渔景反取疑字上声下鱼迦反梵语西国河名也此河本出无热恼池以砂多细故引为喻)。
　　抗对(上苦浪反考声云抗遮也韵英云抗捍也举也经文从人作伉伉俪也匹偶也非抗拒之抗也)。
　　谅顺(力仗反毛诗传曰谅信也方言云众信日谅又曰谅知也考声云以信自效曰谅说文云从言凉省声也)。

　　第四百五十八卷

　　能办(白慢反)。
　　阻坏(庄所反考声云阻难也疑也广雅云阻险也下坏怪反韵诠云自破曰坏)。
　　殖多(时职反孔注尚书云殖生也杜注左传云殖长也苍颉篇云殖息也多也考声云殖种也广雅云殖种也说文云从歹音残直声也)。
　　厌倦(伊焰也)。
　　勇励(力滞反杜注左传云相劝励也玉篇云励犹勉也)。
　　须臾(梵语也古译讹略也正梵音云谟护律多俱舍论说一日一夜有三十须臾共分为六十刻是也)。
　　俄尔(五哥反少选间也)。
　　瞬息(式[門@壬]反说文云开阖目数摇也案瞬目者一敛目也息者不息气也)。
　　重担(当滥反担负也)。
　　烦冤(于袁反或作惌亦同广雅冤枉也考声云冤屈也冤苦也经文作怨非也)。
　　荼毒(上杜胡反毛诗云宁为荼毒之行恶谁谓荼毒其甘如荠尔雅云荼苦菜也古今正字云从草余声)。
　　伺求(思恣反韵英云伺候也伺察也)。

　　第四百五十九卷

　　悭吝(上坑闲反下邻信反字义如前第四百四十卷中已释)。
　　陵辱(力矜反宜从力作[處-(虍/几)+((土/儿)*力)]经文从阝阜作陵者丘陵也非[處-(虍/几)+((土/儿)*力)]辱字也)。
　　逊谢(苏顿反韵英云逊恭也遁也考声云逊顺也避也或作逊)。
　　危脆(筌岁反考声云脆弱也偄也肉肥也或从毳作膬亦通也毳出税反)。
　　沉溺(直林反下泥历反)。
　　懈息(家隘反懈怠也相传音嫁者非也)。
　　块等(苦悔反字书音义云土块也)。
　　打掷(住石反说文云投也正体打擿)。
　　分解(皆买反读为贾者非也)。
　　剧苦(其逆反苍颉篇云剧笃也考声云剧甚也古今正字云凡病少愈而必加剧谓甚于前也)。
　　奋迅(分问反考声云奋进也动也郑玄笺毛诗云奋振也起也司马彪注庄子奋武貌也案奋者大鸟在田振羽欲飞也)。

　　第四百六十卷

　　已事(音几后同)。
　　易为(上移智反苇危反下)。
　　铠仗(口代反说文铠甲也从金从恺枯改反省声也)。
　　惌敌(于袁反经文作怨非也音于愿反书写人误也正体合从宀音绵作惌平声)。
　　皆钝(徒嫩反奴巽反韵英云刃不利)。
　　拔济(彭黠反考声云抽也韵英救也出也广雅辅也韵诠尽也从扌从手友声也)。
　　呵啧(上呼阿反下音责)。
　　痛彻(驰[利-禾+(二/(人*人))]反考声云迹也毛诗彻通也说文云彻通也或作撤古作[彳*((梳-木)/日)][彳*(ㄊ/?/日)])。
　　心髓(虽觜反说文云骨中脂也)。
　　能办(白慢反)。
　　庵没罗果(梵语果名也或云庵婆罗此即庵罗果)。
　　半娜娑果(亦梵语果名也形如冬瓜此国并无也)。
　　溉灌(上基意反韵英云浇灌也玉篇注也说文溉亦灌也)。
　　不藉(情夜反韵英云以草藉地也)。
　　牙茎(幸耕反考声云草本日茎茎[乾-乞+余]也)。

　　一切经音义卷第五


　　一切经音义卷第六

　　　　翻经沙门慧琳撰
　　音大般若经从四百六十一尽五百一十九凡七十卷

　　大般若波罗蜜多经第四百六十一
</div>
    <div class="pagination">
<a href="一切经音义_page17.html">上一页</a><span>...</span><a href="一切经音义_page13.html">13</a><a href="一切经音义_page14.html">14</a><a href="一切经音义_page15.html">15</a><a href="一切经音义_page16.html">16</a><a href="一切经音义_page17.html">17</a><span class="current-page">18</span><a href="一切经音义_page19.html">19</a><a href="一切经音义_page20.html">20</a><a href="一切经音义_page21.html">21</a><a href="一切经音义_page22.html">22</a><a href="一切经音义_page23.html">23</a><span>...</span><a href="一切经音义_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
