<!DOCTYPE html>
<html>
<head>
    <meta charset="UTF-8">
    <title>一切经音义 - 第 103 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 103 页/共 480 页</h1>
    <div class="content">　　　　慧琳撰
　　萨埵(都果反梵语唐云有情也)。
　　跋陀婆罗(梵语唐言贤护此贤劫中千佛之一也)。
　　瞻卜(上之廉反下蒲黑反梵语西国花多澄靖也)。
　　嘉瑞(上音加下垂谓反顾野王云王者威德感乎乾坤故天地应之以信瑞说文以玉为信也从玉专声音端也)。
　　峻险(上荀俊反孔注尚书峻高大也说文作峻峭高也从阜夋声亦作埈峻下希捡反贾注国语云险危也方言高也说文阻难也从[阜-十]佥声佥音妾廉反)。

　　诸菩萨求佛本业经一卷

　　　　慧琳撰
　　尽澌(斯渍反方言澌亦尽也经本作赐谓物空尽也说文水也从水斯声也)。
　　[饋-(中/一)+臾][遉-├+臾](上逵贵反郑注礼记云馈[止*帚]也谓进物于尊者也说文饷也从食贵声下惟季反顾野王云遗犹赠也广雅与也说文从辵[臾/貝]声也)。
　　因坁(丁奚反帝释名也或言因提同一义也梵言轻重耳)。

　　菩萨本业经一卷

　　　　玄应撰
　　不侨(奇骄反经中多作不骄乐天也)。
　　见邸(丁礼反说文属国舍也苍颉篇云邸舍也亦通语也)。

　　大方广佛花严经四十二字观门经

　　　　慧琳撰
　　阿(取上声)啰(罗字上声兼弹舌声)跛(波可反)左(上声)曩(鼻中声)攞(勒可反)娜(那可反)么(莫可反)拏(儜贾反)洒(沙贾反)嚩(无可反)多(取上声)野(音也)瑟吒(二字合为一字呼)迦(姜佉反佉取上声)娑(桑河反)莽(莫朗反)誐(鱼迦反迦隹上音)他(取上声)惹(慈攞反)娑嚩(二字各如前音两字合为一字)驮(唐贺反)舍(如本音)佉(取上声)乞洒(二合下洒字沙贾反合为一字经中作讫不切)娑多(二字准上为一字)娘(取上声)啰他(上字转舌他字取上声二合)婆(取去声)磋(仓可反)娑么(二合下[怡-台+(└@人)]可反鼻中声)贺嚩(经中作诃嚩不切亦二字合为一字)哆娑(二合上多可反)伽(取去声)姹(拆贾反)儜(女耕反鼻中声也)颇(叵)塞迦(二合)也娑(二合)室者(二合)吒(谪贾反)侘(折贾反借音)
　　已上四十二字但响梵字不合训释与前大般若中四十二字大意同。

　　菩萨十住行道经一卷

　　　　慧琳撰
　　长短(端卵反苍颉篇云短促也说文云有所短长以矢为正从矢豆声文字集略或从手作梪与经本同或从寸作[豆*寸]俗字也)。
　　柔耎(而兖反训义已具释大方广佛花严经不思议佛境界经本从水作濡音儒非也)。
　　闬伤(寒但反薜琮云闬犹隔也说文从门干声经文云益于闬伤十方人故即此文甚俗拙为翻译闬伤二字其实鲁质也)。
　　索了无所有(桑落反孔注尚书云索尽也顾野王谓竭尽也郑注礼记云索犹散也经云过去诸佛法念从何所生索了无所有至于究竟不有不无一切皆空尽无所有)。

　　菩萨十住经一卷

　　　　玄应撰
　　边幅(音福经云边幅者中边之义也古人语质)。

　　显无边佛土功德经一卷(无字可训)


　　佛说兜沙经一卷

　　　　玄应撰
　　兜沙(上斗侯反梵语也古译为业行或云行业)。
　　稍稍(霜绞反韵诠云稍稍犹少少也亦渐渐也字书亦数数也或去声也)。
　　惹那(而者反梵语讹也正梵音云枳娘曩也)。
　　质提舍洹那(上音质上方佛刹土名也)。
　　俱谭滑提(徒南反佛名也经文作谭误也)。
　　[廅-去+太]天(乌合反此言有光寿天是第二禅中初天也)。
　　须[無/巾]天(音帝经中自音武非也或有作[帶/足]音亦帝从带从足)。
　　軷陀(蒲达反此云贤或云善是王舍城在家菩萨也)。

　　渐备经


　　第一卷

　　　　玄应撰
　　慺慺(力俱反字书慺慺谨敬之貌也)。
　　屋宇(古文宇籀文作[序-予+禹]同于甫反说文宇屋边檐也释名宇羽也如鸟羽翼自覆蔽也左传失其宇注于国则四垂为宇宇亦屋溜也居也)。
　　眇眇(绵褾反眇眇远视貌也亦[涳-工+((嘹-口)-(日/小))]大也经文作妙非经义)。
　　篡逆(刍患反说文逆而夺取曰篡字从厶音私算声算音桑管反苍颉篇自营为厶煞君之法理无外声故字从厶)。

　　第四卷

　　惶[怡-台+(前-刖+(└@人))](又作[合-口+明]同莫荒反[瀟-肅+(└@人)]遽也[(└@人)/明]人昼夜作无日用月无月用火常思明故字从明或田[合-口+明]人思天晓故字从明也)。
　　婉娈(力绢反毛诗传曰婉娈美好貌也亦少貌也)。

　　第五卷

　　勤懿(依利反)。

　　十住经


　　第一卷

　　　　玄应撰
　　栊槛(力东反下胡[黑*敢]反广雅栊牢也槛也圈也圈音渠远反)。

　　等目菩萨所问经


　　上卷

　　　　玄应撰
　　昺彻(古文昺芮二形今作炳同碧皿反广雅昺明也彻通也三苍昺著明也)。
　　陶现(徒高反诗曰上帝其陶传曰陶变也)。
　　去藏(才浪反郑注周礼藏积蓄也如库藏也经文作顑[咸/肉]非体也)。
　　督住(又作督同都木反尔雅督正也方言督察也理也)。
　　懀然(乌外反)。
　　转霍(呼郭反桉霍倏急疾之貌也霍然忽霍皆是也经文从火作霍胡沃反说文霍灼也霍非此用也)。
　　而[相*夬](但此字习谬已久人莫辩正今详其理义宜作共相二字于经为顺)。
　　轻佻(听辽反字书佻轻也广雅佻佚也尔雅佻偷也注云谓苟且也经文从手作挑抉之挑非体也)。

　　下卷

　　晴阴(又作腥殅二形同自盈反晴谓不雨也声类雨止曰晴也)。
</div>
    <div class="pagination">
<a href="一切经音义_page102.html">上一页</a><span>...</span><a href="一切经音义_page98.html">98</a><a href="一切经音义_page99.html">99</a><a href="一切经音义_page100.html">100</a><a href="一切经音义_page101.html">101</a><a href="一切经音义_page102.html">102</a><span class="current-page">103</span><a href="一切经音义_page104.html">104</a><a href="一切经音义_page105.html">105</a><a href="一切经音义_page106.html">106</a><a href="一切经音义_page107.html">107</a><a href="一切经音义_page108.html">108</a><span>...</span><a href="一切经音义_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
