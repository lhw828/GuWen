<!DOCTYPE html>
<html>
<head>
    <meta charset="UTF-8">
    <title>一切经音义 - 第 94 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 94 页/共 480 页</h1>
    <div class="content">　　刹利王(具云刹怛利耶此曰土田主也)。
　　余不重受(重除用反再也)。
　　尘相如故(杜注左传曰故犹旧也尘字案字林隐文作尘今有从两上者不是字也)。
　　花奁香箧(奁力盐反箧牵协反珠丛曰凡[山/成]物小器皆谓之奁奁字又作奁奁箧也并是竹器衣箱小者之类耳)。
　　嘘(许于反吐气也)。
　　钿厕其间(钿唐贤反文字集略曰钿金花也广雅曰厕间也珠丛曰金钿妇人首饰也)。
　　鞞陀梨山(鞞者此云种种也陀梨亦曰驮罗此云持也谓此山中能持种种众宝及诸花果故也)。
　　乾陀山(具云瑜干驮罗言瑜乾者此云双也驮罗持也)。
　　尼民陀山(具云尼陀驮罗此曰持边山也)。
　　斫迦罗山(具云杓羯罗此曰轮围也)。
　　计都末底山(计都此云憧也末底慧也)。
　　嶷然住(嶷鱼力反嶷谓崱也字指曰嶷崱山峰儿今谓十地依佛智如十山依十一地虽峰峙各殊而所依是一也)。
　　毗陀发妙光(毗陀谓前鞞陀梨山发妙光谓喻发光地也)。
　　毫末度空可知量(度唐各反量力仗反)。

　　经卷第四十　十定品之一

　　那伽慧(那伽此云龙也)。
　　而竟不睹(郑笺诗曰竟终也广雅曰睹见也)。
　　南无(正云萳忙此曰敬礼)。
　　摩纳婆(此云儒童也)。

　　经卷第四十一　十定品之二

　　不处于陆(毛诗传曰高原广平曰陆)。
　　近之(近渠靳反就也)。
　　诸心乐次第(乐牙教反谓欲乐也)。
　　歌罗逻(此云薄酪谓初入胎如薄酪也)。
　　白分义(分浮问反)。
　　圆光一寻(何承纂要云八寸曰咫三尺曰武五尺曰墨六尺曰步七尺口仞倍仞曰寻倍寻曰常)。
　　其量七肘(佛本行集云一肘谓二尺也)。
　　一俱卢舍(依毗昙中一尺五寸为一肘。四肘为一弓。三百弓为一里。四里为一俱卢舍。准计一里三百六十步。则一俱卢舍有一千四百四十步也。依俱舍论第十二云。分析诸色至一极微故一极微为色边际。七极微为一微量积微至七为一金尘。积七金尘为水尘量水尘积七为一兔毛尘。积七兔毛尘为羊毛尘量积羊毛尘七为一牛毛尘。七牛毛尘为隙游尘量隙尘七为一虮量。积七虮量为一虱。七虱为穬麦。七麦为指节。二十四指横布为肘竖。四肘为弓竖积五百弓为一俱卢舍。即是从肘至阿练若中间道量)。
　　半由旬量(由旬是梵言具云逾缮那。此曰和合。谓以多俱卢舍和合成故。案佛本行集第十二云。七微尘成一窗牖尘。七窗成一兔毛头尘。七兔毛尘成一羊毛头尘。七羊毛尘成一牛毛尘。七牛毛尘成一虮。七虮成一虱。七虱成一芥子。七芥子成一大麦。七大麦成一指节。七指节成尺。二尺成一肘。四肘成一弓。五弓成杖。二十杖名一息。八十息名一俱卢舍。八俱卢舍成一由旬。准此方尺量二里余八十步当一俱卢舍。计一由旬合有一十七里余二百八步或百一由旬。如此方一驿地也)。

　　经卷第四十二　十地定品之三

　　北俱卢(具云郁怛罗旬卢此翻为高上也古也)。
　　东毗提诃(毗此云胜提诃白身也又毗云种种提诃与也)。
　　种种稼穑(稼音嫁穑音色马融注论语曰树五谷曰稼毛诗传曰种之曰稼[僉*殳]之曰穑案郑玄注周礼云稼穑为言其犹稼穑谓种子相生贪苗实之利也)。
　　修罗提衄(衄女云如育二反玉篇曰衄折桂)。
　　入藕丝孔(藕五苟反字宜从耒也)。
　　乾闼婆城(此云寻香城池谓十宝山间有音乐神名乾闼婆忉利诸天意须音乐此神身有异相即知天意往彼娱乐因以此事西域谓诸乐儿亦曰乾闼婆西域乐儿多为幻伎幻作城郭须臾如故因即谓龙所现城郭为乾闼婆也)。
　　恒伽河(准经香山顶上有阿耨达池。其池四面各流出一河。东面私陀河。从金刚师子口流出。其沙金刚。东入震旦国便入东海。南面恒伽河。从银象口流出。其沙白银。流入南印度便入南海。西面信度河。从金牛口流出。其沙黄金。流入信度国便入西海。北面缚刍河。从琉璃马口流出。其沙是琉离。流入波斯拂林便入北海。其池纵广五十由旬。四面口各一由旬也)。
　　光明鉴彻(鉴照也彻通也言光照内外通现也)。
　　澒涌奔驰(澒胡动反涌字正宜作溶故楚辞注云澒溶水大皂汉书高纪传注云澒溶竦溶也经本作涌者误也)。
　　奇香发越(汉书集注曰发越香气射散也谓香气速疾遍布著人也)。
　　皆得润洽(洽咸夹反广雅曰洽清也)。
　　阿那婆达多龙王(阿无也那婆达多热恼也诸龙皆受热沙之苦此龙独无故立其名耳)。

　　经卷第四十三　十定品之四

　　无替(尔雅曰替废也)。
　　从诸善友而得出生(友字经本有作支字深为谬也)。
　　终不匮止(匮渠位反广雅曰匮少也汉书音义曰匮空也)。
　　摩那斯龙王(摩那意也斯慈也流出也言此龙王凡兴云再皆从慈心出也)。
　　嶷然高出(嶷谓崱嶷也字指曰崱嶷山峰貌也)。
　　伊那钵那象王住金胁山(伊那钵那此云香叶其象身长九十由旬高三由旬常住第一金山之胁即是最初计都末底山也)。

　　经卷第四十四　十通品

　　阎魔王(正云琰逻阎此曰遮止谓诫勖罪人也)。

　　十忍品

　　舍支(正云设施谓月之别名帝释夫人取为号也)。
　　无方无隅(方谓四方也郑玄注考工记曰隅者角也)。
　　不舍众善轭(轭于革反珠丛曰轭谓车辕端横木也今谓荷担众生勤行不舍如牛驾重长途力进也)。
　　徒令(刘熙曰徒犹独也)。

　　经卷第四十五　阿僧祇品

　　一百洛叉为一俱胝(洛叉此云万也。俱胝此云亿也。又案此方黄帝算法总有二十三数。谓一二三四五六七八九十百千万亿兆京垓稀瀼沟涧正载。从万已去有三等数法。其下者十十变之。中者百百变之。上者倍变之。今此阿僧祇品中上数法故云一百洛叉为一俱胝。当此亿也。阿庾多兆也。那由他京也。余皆依次准配可知。今案此经十百千万。十十变之。从万至亿百倍变之。从亿已去皆以能数量为一数复数至与能数量等)。
　　矜羯(矜居陵反变之依佛本行集第十二中百变之也)。
　　摩婆(婆之上声此后婆字并上声呼)。
　　弥伽(伽之上声下毗伽亦同此)。
　　攞(郎我反)。
　　毗佉担(担多甘反)。
　　瑿攞陀(瑿于奚反)。
　　阿么(么莫我反)。
　　勃(蒲没反)。
　　翳(烟计反)。
　　薜(蒲计反)。
　　窣(苏没反)。
　　脾(普计反)。
　　谜(莫计反)。
　　荼(宅加反)。

　　寿量品

　　娑婆(此云堪忍也谓具足众恶境对堪行忍)。
　　释迦牟尼(释迦能也种族望称也释音作乐呼迦字作吉俄反呼牟尼此云寂默也德行之号也)。
　　阿弥陀佛(正云阿弭陀婆耶此云无量寿佛)。

　　诸菩萨住处品

　　支提山(支提本是塔庙之名此云山似之故因为号然提此云生净信之所具释如下七十五中耳也)。
　　毗舍离(此翻为广博谓此城中于中印度诸城之中最广大也或亦翻为广严)。
　　摩度罗城(或云摩偷罗亦曰摩突罗此云三雀城或云密盖皆古事也)。
　　珍那城(或云俱陈那言此俱陈者是名此云大盆那耶法律也昔此城未立之时有一五通仙名俱陈而于此地置一大盆畜水若池恒在盆侧修仙法律亦常为人说护经及养神法于后学徒皆以师名及法为共姓氏人众渐广即于此处建立城郭故此举国人今皆姓俱陈那耶城亦国之立号宜)。
　　目真邻陀窟(目真或曰牟真此云解脱是龙名也邻陀此云处也谓有龙于此窟中闻法解脱龙苦故名龙解脱处窟也)。
</div>
    <div class="pagination">
<a href="一切经音义_page93.html">上一页</a><span>...</span><a href="一切经音义_page89.html">89</a><a href="一切经音义_page90.html">90</a><a href="一切经音义_page91.html">91</a><a href="一切经音义_page92.html">92</a><a href="一切经音义_page93.html">93</a><span class="current-page">94</span><a href="一切经音义_page95.html">95</a><a href="一切经音义_page96.html">96</a><a href="一切经音义_page97.html">97</a><a href="一切经音义_page98.html">98</a><a href="一切经音义_page99.html">99</a><span>...</span><a href="一切经音义_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
