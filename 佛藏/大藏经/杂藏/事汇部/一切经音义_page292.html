<!DOCTYPE html>
<html>
<head>
    <meta charset="UTF-8">
    <title>一切经音义 - 第 292 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 292 页/共 480 页</h1>
    <div class="content">　　无上处经一卷　慧琳
　　卢志长者因缘经一卷　玄应
　　僧护经一卷　慧琳
　　出家功德经一卷　慧琳
　　栴檀树经一卷　玄应
　　頞多和多耆经一卷　慧琳
　　普达王经一卷　慧琳
　　佛灭度后殡敛葬送经一卷　玄应
　　五王经一卷　玄应
　　四天王经一卷　慧琳
　　末罗王经一卷　玄应
　　梵摩难国王经一卷　慧琳
　　父母恩难报经一卷　慧琳
　　孙多邪致经一卷　慧琳
　　新岁经一卷　玄应
　　群牛譬喻经一卷　琳
　　九横经一卷　琳
　　禅行三十七经一卷　琳
　　比丘避女恶名欲自杀经一卷　琳
　　比丘听施经一卷　应
　　身观经一卷　琳
　　无常经一卷　琳
　　八无暇有暇经一卷　琳
　　长爪梵志经一卷　琳
　　譬喻经一卷　琳
　　略教诫经一卷　琳
　　疗痔病经一卷　慧琳
　　右八十一经八十二卷同此卷音。

　　佛说大安般守意经上卷

　　　　翻经沙门慧琳撰
　　[罵/中]瘦(上居宜反郑注周礼云馽旅过行寄止也说文从网从[罵/中]音槷或从革作羁下搜皱反庄子云疾[病-丙+(唚-口)]死[(哭-、)/土]忧患其中也考声羸也说文从疒叟声也)。
　　蝝飞(悦泉反公羊传蝝即蠉也蝗始生曰蝝大曰[虫*(血/(豕-一))]说文蝗子也从虫彖声[虫*(血/(豕-一))]虫音终毁也)。
　　蠕动(上润允反考声云元从口蠕有足曰[乏-之+蟲]说文从虫耎声也)。
　　轭观(上乌革反郑注考工记云轭辕端压牛领轭也说文从车厄声也经作轭俗字)。
　　痛蛘(羊蒋反礼记云蛘不敢搔也考声云疮疮中有[乏-之+蟲]也说文[橙-豆+虫]蛘也从虫羊声经文从疒作痒是病也非经意也)。
　　喘息(上川耎反桂苑珠丛云人气息谓之喘也说文云息也而从口专声专音端而为之)。
　　细滑(上西祭反孔注尚书云细小也说文微也从糸从囟囟音信)。
　　十绊(般漫反文字集略云绊系马足绳也说文绊马馽也从糸半声也馽音知立反)。
　　三辈(北味反顾野王云辈犹部也宋忠注太玄经云辈类也说文从车非声经从北作辈俗字是也)。
　　[夢-夕+登]瞢(上音縢下墨崩反苍颉篇云[夢-夕+登]瞢卧初起貌也又闷也毛诗诗传曰瞢瞢神乱貌也上从登从梦省下从目亦从梦省经文从足作蹬误用非本字也)。

　　下卷

　　钻火(上纂峦反国语云钻凿也顾野王云钻谓镌也集训云钻刺也亦穿物铁也说文从金赞声也)。
　　攘故(上攘章反韩诗云攘除也郑注周礼云却灾也说文从手襄声)。
　　黛眉(上徒戴反声类云粉黛可以画眉也说文黛亦画眉类也从黑代声也)。

　　阴持入经上卷

　　　　慧琳撰
　　懑懑(门顿反王逸注楚辞云懑愤苍颉篇云闷也说文烦也从心满声也)。
　　为拖(音他顾野王云拖犹曳也广雅云拖亦引也说文从木它声它音同上经作拖俗字也)。

　　下卷

　　已分(下甫坟反王注周易云分隔也杜注左传分犹遍也顾野王云分析也郑注礼记云分别也说文从八从刀以别物也经文作份音笔贫反与斌彬同非经义训也)。
　　若干态(胎赉反王注楚辞云态姿也高诱注吕氏春秋云态度情貌也说文从心能声也)。
　　受跓(诛缕反考声正从木作柱经从足作跓亦通也)。
　　青[月*逄](朴邦友)。
　　沟港(上苟侯反郑注周礼云通水于川曰沟考工记云广四尺深四尺曰沟也考声云亦水注谷也说文沟渎也从水冓音古候反下江项反文字集略云水别流也考声云水派流而不通也从水巷声也)。
　　得猗(下音依也)。
　　摸贾(上母蒲反下莫候反顾野王云贾犹交也郭注尔雅云广易名也文字典说从贝酉声酉音酉)。
　　[高/肉]炷(上果敖反郑注礼记云膏香牛脂又曰肥脂说文从高从肉下朱戍反考声云炷灯心也从火主声集训作主主灯内布而施行今之时用也)。
　　睡眠(上垂类反下蔑边反苍颉篇睡眠熟也王逸注楚辞云眠亦卧也顾野王云寐也说文并从目垂民皆声经作瞑非)。

　　佛说处处经

　　　　慧琳撰
　　挠捞(上好高反广雅云挠乱也声类云搅也说文从手尧声下老刀反方言云捞取也郭璞注云捞钩劳也考声云漉取也古今之正字从手劳声)。
　　牛齝(下试之反尔雅云龄牛食已又吐嚼之说文云吐而噍噍音撨笑反从齿台声)。
　　熛起(上匹遥反吕氏春秋云熛焚宫烧积也说文火飞也从火票声票音必消反古今之正字也)。

　　佛说骂意经

　　　　慧琳撰
　　瞳子(上动东反尚书大传舜目重瞳也埤苍云目珠子是也考声云目中瞳子也古今正字从目童声也)。
　　蛇蚖(上社遮反下五官反枹朴子曰蛇类甚多唯蚢蛇中人最急可以刀割所螫处肉弃于地肉自沸似火炙须臾焦尽人得活矣不割必死玄中记云蚖蛇身长三四尺有四足形如守宫寻脊有针利如刀甚毒恶中人不逾半日则死山海经云皮可以饰刀剑与鲛鱼皮相似但粗细异也)。
　　犁槅(下耕核反说文槅车轭也从木鬲声或作扼音嘤革反说文扼[打-丁+巳]提非经义经从木作枙俗字)。
　　几上(饥履反考声云几案属也周礼有五几玉雕彤漆素是也诸侯朝觐祭祀皆用之矣说文几踞也象形字也经文从木作机是木名非经义借用)。
　　鸡鹜(下蒙卜反郭注尔雅云鹜即鸭也古今正字云骛舒[梟-木+儿]也从乌敄声敄音务)。
　　焚焚(忿分反说文焚烧也今作焚古今正字从火贲声经从贵作[火*貴]书误也)。
　　持[戶@木](下胡古反说文古文户字也埤苍云小户也声类云房门也字书云窗也古今正字从户木声经文作[戶@木]非也)。
　　师卷(下倦员反国语云卷舒也广雅云卷爱也毛诗传云卷力也说文势也从手卷声也)。
　　浇灌(下官换反顾野王云灌[泛-之+(犮-乂+又)]澍也考声云灌渍也注也说文从水雚声经作[漠-旲+((囗@(人*人))/貝)]非此字也)。
　　胫脠(上形定反孔注论语云胫脚也说文胫脚胻也从肉巠声胻音衡更反巠音公冷反下地顶反郑注礼记誔直也何注公羊云朐申曰脡古今正字从肉廷声朐音渠俱反)。
　　确正(上腔角反周易确牢也考声云坚固也古今之正字也从石隺声)。
　　白髀(下鼙米反考声云髀股也古今正字亦股外也文字典说从骨坒声经作髀亦通坒音毗利反而音训时之大用也)。

　　佛说分别善恶所起经

　　　　慧琳撰
　　污之(上乌故反顾野王云染污也韩诗云污秽也字书污涂也说文从水于声经从夸作洿音于徒反与经义乖也)。
　　鼽鼻(上渠牛反礼记云鼽鼻不利也古今正字病塞鼻窒塞也从鼻九声经从几作鼽非此也)。
　　塞壅(下邕拱反郑注周礼云壅阳防止水也郑笺诗云壅犹蔽也顾野王云塞也公羊传云壅不流也广雅云隔也或作[雝/土]古今正字从土雝声经作尘误书也)。
　　鸡[梟-木+儿](下辅无反郭注尔雅云[梟-木+儿]似鸭而小长尾背上有文今江东人亦呼为鸍音诗考声云亦野鸭之小者从鸟几声几音殊经从力作[島-山+力]非此鸟也)。
　　啤呲(上音卑下子思反)。
　　桹档(上朗当反下党郎反)。
　　弥觔(疑字错未详所以未音之)。
</div>
    <div class="pagination">
<a href="一切经音义_page291.html">上一页</a><span>...</span><a href="一切经音义_page287.html">287</a><a href="一切经音义_page288.html">288</a><a href="一切经音义_page289.html">289</a><a href="一切经音义_page290.html">290</a><a href="一切经音义_page291.html">291</a><span class="current-page">292</span><a href="一切经音义_page293.html">293</a><a href="一切经音义_page294.html">294</a><a href="一切经音义_page295.html">295</a><a href="一切经音义_page296.html">296</a><a href="一切经音义_page297.html">297</a><span>...</span><a href="一切经音义_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
