<!DOCTYPE html>
<html>
<head>
    <meta charset="UTF-8">
    <title>一切经音义 - 第 118 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 118 页/共 480 页</h1>
    <div class="content">　　坻舍比丘(此云光亦云大)。
　　波吒罗花(此名重叶花)。
　　坻弥鱼(上音低迷罗谓大身鱼其类有四此最小者法炬经中低迷宜罗即第三鱼皆次[牙-(必-心)+?]相吞啖)。
　　[魚*昔]鱼(上且各反异物志云鱕[魚*昔]鱼鼻上有一横骨利如刀斧江东呼阔刃斧为鐇故谓之鐇[魚*昔]此类鱼有二十种各异自有别名齿利如错鼻骨如鐇今并从鱼作鱕[魚*昔]鱕音烦)。
　　外道唯观六行(谓欣上厌下各有三厌离下界苦粗障欣求上界净妙利也苦粗障为三净妙利为三合为六行邪见行非正观也)。
　　我弟子具十六行(谓四谛下各为十六正行也)。
　　腕手比丘(乌灌反或作碗)。
　　刁长者(上音雕人姓也)。
　　行般那含(幸庚反此人利根无待勤行自能得灭成实论中不行灭人是也)。
　　马师满宿(此二比丘六群比丘之二也智度论云难陀是二瞿伽梨三阐陀四马师五满宿六是也)。
　　童子迦叶(即有部律中却取错末迦叶是舍卫国多罗聚落人即此会中对扬论议之主前文云年在幼稚是此人也)。
　　耶舍比丘(或云耶世此云明也)。
　　沙门那(梵语也此义译云乏道沙门名乏那名道僧称云贫道者即谦退自卑之辞也亦更有多义也)。

　　第三十七卷

　　[菟-(色-巴)+(〦-一)]角虚空([菟-(色-巴)+(〦-一)]角本无故今亦无虚空常故本有今有佛性不尔本有今无本无今有是故亦有亦无是中道义经云烦恼诸结善无记尽名佛性言本有今无者烦恼也本无今有者菩提也若云三世俱无烦恼如虚空三世俱无菩提如[菟-(色-巴)+(〦-一)]角者即名谤佛法僧故云三世有法无有是处)。
　　去树去舍(去音丘与反玉篇曰去除也却也又音丘虑反往也离也非此义也)。
　　沾污(知廉反玉篇云濡也三苍云渍也)。
　　[(魅-ㄙ)-未+(网-ㄨ)][虫*(网-ㄨ)](亡往反力掌反说文作[虫*(网-ㄨ)]蜽同通俗文云木石之精怪也淮南说状如三岁小儿赤黑色赤目赤爪长耳美发溺死鬼也)。
　　地狱一百三十六所(初有八热地狱一等活二黑绳三众合四号叫五大号叫六烧燃七极烧燃八阿鼻大地狱也一一地狱各有四门一一门外复有四狱一煻煨二尸粪三锋刃四烈河此八地狱是根本各有十六以为眷属合成一百三十六也)。

　　第三十八卷

　　安阇那药(古音亦云安陀此云根药经云能治眼痛应是黄连也)。
　　暐晔(上于鬼反下炎猎反方言盛貌也三苍光华也)。
　　虎兕(徐里反郭璞曰兕似牛青色一角重千斤也)。
　　抟食(徒官反说文抟团也三苍饭也经作揣俗字非也)。
　　法厉(力制反磨石也古作砺同)。
　　粗犷(古猛反犷强也说文恶不可附也经文作穬[愨-心+未]也非此义也)。
　　蚩笑(赤之反苍颉篇轻侮也笑私妙反字林笑喜也字从竹犬声竹为乐器君子乐而后笑也)。
　　抱须弥(上步交反经文从金作刨非也按刨字文字中并无宜作掊抱二体也)。
　　齰啮(又作齰咋齰并同柴责反通俗文咬啖曰齰也下研结反也)。
　　郁头蓝弗(此云獭戏子坐得非想定获五神通飞入王宫遂失通定途步归山)。
　　阿罗罗(此云懈怠亦获通定者也)。
　　那睺沙王(此云不事火)。
　　耶耶帝王(古音翻为数行王也)。
　　尸毗王(古音云亦名湿鞞此云安隐也)。
　　一叉鸠王(古音翻为甘[卄/遮]鼠也)。
　　摩罗延山(亦云摩罗耶除)。
　　耆[少/兔]仙人(亦云时[少/兔]奴侯反此云胜仙也)。
　　婆薮仙人(古音翻为珍宝仙人)。
　　迦罗富城(此翻为臭地)。

　　第三十九卷

　　阇提首那(此翻为愿勇远法师云邪见外道以执涅盘是无常也)。
　　婆私吒(此云最胜或云最上亦同阇提邪见宗也)。
　　先尼及迦叶(远云是我见外道也)。
　　富那及净(是边见外道也)。
　　犊子梵志(是疑心外道谓疑道有无并疑得者)。
　　纳衣梵志(是自然外道说一切法自然有亦边见摄)。
　　弘广及须跋(是戒取外道弘广执乞食为道须跋执苦行为道也)。
　　[示*(矢-大+小)]瞿昙姓(上奴礼反谓称佛姓是误颜故请忏悔又作[侮-母+小]字奴履反谓尔汝等语并是此同也)。
　　须曼那花(亦云苏摩那此云好意花也)。
　　树持刺刺(上去声下入声)。
　　石榴[木*委]子([木*委]汝吹反玉篇云桵木果树小藂生有刺子亦可食)。
　　迦叶(此云姓龟氏也)。
　　富那(此云满也反)。
　　榛木(土巾反广雅云木藂生曰榛草藂生谓之薄也)。

　　第四十卷

　　车舆(余虑反又平声亦通说文车舆也应音云车无轮曰舆)。
　　钩饵(正体宜作[虫*耳]字如志反服虔云钩鱼曰饵也)。
　　欶乳(又作嗽同所角反三苍云敕吮也通俗文含吸曰嗽经文作[口*數]俗字也)。
　　户钥(古文钥字同用余酌反方言关东谓之键关西谓之钥经文作籥字林云书僮笘也纂文云关西以书篇为书籥非此户钥之义笘音赤占反)。

　　大般涅盘经憍陈如品阇维分


　　上卷

　　　　慧琳撰
　　上颔(下含感反方言颔颐也说文从负合声或作颔经作颔俗字)。
　　混浊(上浑稳反顾野王云混亦秽浊说文从水昆声或作溷)。
　　涛波(前法界经音记)。

　　下卷

　　喑咽(上邑吟反方言云啼无声曰喑集训云喑哑也古今正字从口音声也)。
　　芬馥(下冯目反韩诗馥亦芬也毛诗传馥香白也古今正字从香夏声夏音同上也)。
　　金钢(下各郎反考声钢坚也文字集略金之精者也)。
　　倏尔(上升肉反王注楚辞倏忽电光貌也说文倏忽亦疾貌也从黑攸声)。
　　矛槊(上莫候反吕氏春秋蚩尤作矛考声首矛戈之类也说文矛长二丈建于兵车也象形字也经作鉾俗字也下双卓反博雅槊亦矛也古今正字云槊长丈八也文字典说今之戟槊也从矛肖声经作[木*朔][木*朔]犹棚也非经义)。
　　罥索(上涓兖反桂苑珠藂云以绳绕系取物谓之罥说文冈也从冈绢声或作罥下桑各反集训云索绳也文字典说从糸市声经作索误也)。
　　金坛(下徒南反考声云坛瓦器也集训云亦甒属甒音无甫反经作坛俗字也)。
　　毛纛(同仆反集训云形如竿用羽饰之军中为表也蔡邕独断云纛者以牦牛尾为之大如斗在最左騑头上也古今正字从绵毒声毒字从[艸-屮]经从县作纛俗字[艸-屮]音丑列反)。
　　慨悼(上开爱反淮南云慷慨不得志也考声云伤叹也说文从心既声也)。

　　大般泥洹经


　　第一卷

　　　　玄应撰
　　哀恸(同贡反论语云颜回死子哭之恸马融注云恸哀过也)。
　　澡漱(上遭老反下所溜反说文澡洗手也漱荡口也经文作嗽误也)。
　　寮孔(了雕反苍颉篇小空也经文作辽远之辽也非经义也)。
　　豪[卄/(└@人)](古文作[禾*(└@人)]同无方反谓纤利如禾[卄/(└@人)]也经文作[金*(└@人)]非也)。
</div>
    <div class="pagination">
<a href="一切经音义_page117.html">上一页</a><span>...</span><a href="一切经音义_page113.html">113</a><a href="一切经音义_page114.html">114</a><a href="一切经音义_page115.html">115</a><a href="一切经音义_page116.html">116</a><a href="一切经音义_page117.html">117</a><span class="current-page">118</span><a href="一切经音义_page119.html">119</a><a href="一切经音义_page120.html">120</a><a href="一切经音义_page121.html">121</a><a href="一切经音义_page122.html">122</a><a href="一切经音义_page123.html">123</a><span>...</span><a href="一切经音义_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
