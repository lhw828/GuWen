<!DOCTYPE html>
<html>
<head>
    <meta charset="UTF-8">
    <title>一切经音义 - 第 169 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 169 页/共 480 页</h1>
    <div class="content">　　弓槊(双捉反经从木作槊俗也前悉地经中已具释)。
　　鹰鹞(上忆矜反左传爽鸠氏司寇广雅鸷鸟也能搏狐免转注字下余照反顾野王云鹞似鹰而小广雅曰鶗鵳鹬子笼脱鹞也案鹞子鹰鹯之类也异名甚多鶗音题鹬音聿)。
　　謦欬(上轻郢反苍颉篇云謦声也庄子謦欬其侧说文謦亦欬也从言从省声下开爱反考声云欬嗽也说文从欠亥声)。
　　踌躇(上直留反亦音池下音除又音厨毛诗传爱而不见搔首踌躇案踌躇者狐疑犹豫也广疋亦云踌躇犹豫也又云蹢[跳-兆+屬]跢跦也)。

　　苏婆呼童子请问经上卷

　　溉灌(上机义反下官换反考声云浇也渍也顾野王云溉犹灌注也又云沃注也说文并从水)。
　　河沂(下义横反玉篇云水涯也形声字)。
　　密致(下池利反郑注礼记致即密也广雅至也古今正字致者精徽密致也亦细密也从糸致声)。
　　瞢闷(上墨崩反集训云瞢乱也亦闷也说文目不明也从苜从[句-口+目]苜音武福反[句-口+目]音县从冖冖音包)。
　　槁秆(上高老反考声云禾黍茎也顾野王云槁即禾槁草也说文形声字也下干懒反杜注左传秆亦槁也古今正字禾茎也从禾旱声亦稻秆草也)。
　　喷嚏(上普闷反下丁计反前悉地经中已具释)。
　　[薰*鳥]鹕(上晖运反下音胡考声云怪鸟也今古正字并形声字也)。

　　苏婆呼经中卷

　　[示*厭]缚(上益琰反考声[示*厭]禳也广雅压镇也集训[彳*厭]著也案[彳*厭]亦祷也祈祷精魅鬼神与人为祟或造符书唤人名字或作彼人形像埋藏于神祠或灶下或十字路上名为[示*厭]祷)。
　　眵涕(上叱之反韵诠云目中眵也集训云目汁凝结也说文瞢兜也目伤眦也从目从侈省声也侈音齿眦音接兜音斗俟反)。
　　熅相(上委云反广疋熅焕也毛诗传云熅而暑热也说文熅郁烟也从火温声温音温从囚从皿从日者非也)。
　　或[賸-月+舟](下氶证反考声云[賸-月+舟]余也广雅赠也送也说文云物相增加也副也从贝从胜省声字也)。

　　苏婆呼经下卷

　　相叉(丑皆反考声云叉谓以拳击人也字统榾也或从虒作搋音训与上同古今正字从手叉声也搰音魂骨反)。
　　相[打-丁+僕](庞剥反考声云扑谓手搏投于地也文字释要云从高坠下也从手仆声经作扑非也音普卜反非经义也)。
　　谜言(上迷弊反考声云谜考隐言语以惑人也韵略亦云隐语也声类云隐语迷人也)。
　　揾涂(上温困反韵诠云内物于水中也考声云柱也浅没水也说文没也从手温声温音温)。
　　[火*(日/出/八/言)]煽(上包貌反考声云烧柴竹声也文字集略云火灹集训云火烈也或作[日*(日/出/八/言)]从火[日/出/八/言]声也下膻战反埤苍云煽炽也考声云火盛也或从人作傓古今正字从火扇声也)。
　　[或/?/角]篥(上音必下邻一反考声云筚篥乐器也广雅作[或/或/角]或作[或/?/角]皆古今字也羌人所吹角者[(或*或)/角]以惊马者今经文作[或/角]栗俗字)。
　　谨孎(下丁角反苍颉篇云谨孎善貌说文云谨顺貌也从女属声又音蒙绿反训释略同故不重叙也)。
　　飙揩(上摽遥反尔雅云扶摇谓之飙郭璞注云飙暴从上向下曰飙考声云疾风也自下而上也说文[夫*風]飖风也从风焱声焱音同上[夫*風]音符下揩音客皆反)。
　　炫卖(玄绢反说文行旦卖从行玄声或从言作[彳*言*亍]下埋败反说文出物也从出贾声今俗从土作卖变体讹也又说买字从四从贝会意字今俗用从皿讹谬也)。
　　或展(哲辇反俗字也古文正从[(工*工)/(工*工)]从衣作[厂@((工*工)/(工*工)/衣)][(工*工)/(工*工)]音同上考声云[展-卄+(卄/卄)]申也直也舒也经文从手作搌非也)。
　　踡局(上倦员反下邛狱反埤苍云踡局不伸貌也行即曲背也)。
　　蝪蜥(上音易下音昔说文云在屋壁曰守宫在草泽曰蝪蜥其鸣自呼口中吐卵而生并形声字)。
　　[盜-皿]唾(上祥延反考声云口中津也说文云口液也从水欠声经作涎俗字也下土卧反训释与上字同并形声字也)。
　　啮毒(上研结反经文从口作啮俗字也从齿从[丰*刀]省声也)。
　　爀曜(上音赫下音耀经文二字并从火作爀耀俗字非正体也)。

　　掬呬耶亶怛啰经

　　虫窠(上逐融反经作虫俗传误也下苦和反说文窠空也在穴曰窠树上曰巢从穴果声)。
　　咸碱(上匣缄反尚书润下作咸说文北方味也从卤咸声下甲斩反埤苍云碱[占@必]也考声云碱土也形声字也)。
　　余[賸-月+舟](承证反盈出也土有余也说文从贝[舟*(券-刀)]声[舟*(券-刀)]音同上经从二贝作[賸-月+舟]非也)。
　　潬潭(上叹难反尔疋沙水出曰潬形声字也下音谈王逸注楚辞云潭闲也南楚之人谓深水曰潭潭闲也深也亦形声之字也作滩者非古文之字也)。
　　祆祠(上显坚反本无此字胡人谓神明曰天语转呼天为祆前贤随音书出此字从示从天以别之下祠音寺滋反尔雅祠祭也白虎通祠者嗣也百神之庙皆曰祠何注公羊祠食也从示司示音只)。
　　噀婆(此句梵语降三世金刚名也上孙字正梵音呼素字便含口含声在喉腭中婆字取去声即是)。
　　摩醯(下馨鸡反亦梵语上界之天王名者也)。
　　絣绳(上伯盲反弹白绳为界道)。
　　橛子(上权月反经作拴俗非也)。
　　[木*荖]匀牢(上苍何反次聿均反下老刀反上也)。
　　紫矿(虢猛反药名也)。
　　单拏人头棓(单孥梵语唐云棓亦云杖下白项反焰摩天所执也)。
　　烁底(上商斫反下丁以反此句亦梵语也唐云短矛也)。
　　莽莫枳(上莫榜反下经以反梵语金刚部母名也经文作[錛-大+(((嘹-口)-小)-日)]书误作[金*莽]亦得)。
　　除秽忿怒尊(旧译名不净金刚或名秽迹金刚并拙译不正有同毁骂圣者其实义不然或名火头金刚亦非正译梵云乌刍涩摩义译云焚烧秽恶此圣者以深净大悲不避秽触救护众生以大威光犹如猛火烧除烦恼妾见分别垢净生灭之心故名除秽又梵名摩贺么罗唐云大力以大慈力犹如炽火烧除秽恶生死业故名大力也)。
　　窄处(上争革反经作迮错用字正体处字今作处俗字)。
　　五药(经文不分明阙今依金刚顶瑜伽说五药梵名娑贺拶啰一娑贺祢缚二建吒迦哩三拟哩羯啰孥四勿哩答贺底五并西国药此国无即以此土所出灵药替之伏苓一朱砂二雄黄三人参四赤箭五各取少许共置一瓶子中埋之也)。
　　五宝七宝(金一银二真珠三水精四玉五七宝加二琉璃六虎魄七)。
　　八方幡色(东方白色幡东南方火色赤黄也南方黑色幡西南方烟色浅黑也西方赤色幡西北方绿色水色也北方黄色幡东北方白红色幡此等幡但依色作不画形像也)。
　　鹓鹊(上菀袁反鹓鶵凤属也下枪药反[乳-孚+卓]鹊也此二皆灵鸟也形声也)。
　　生糵(言羯反如七月十五日种生[卄/(阿-可+辛)/木])。
　　牸牛并犊(上音字即母牛也下音独其子牛必须毛色相似者为上经说数十种华香杂果食饮各色目虽有难字悉不可音以花香果食此国并无其梵语或正不正设音亦无此物所以不音)。

　　此有陀罗尼集四卷(集未了未音)


　　大毗卢遮那经第一卷(无畏三藏译)

　　菩萨之身为师子座(师子座者转法轮人所坐之座俗名高座经文有密说如来往昔因地行菩萨道时次第修行地波罗蜜从初一地二地乃至十地时等觉地妙觉地而成正觉当知皆以前地行业为基积累前十一地之功德以成妙觉而坐其上地地皆转[勝-月+舟]妙法轮安处其位故云以菩萨之身为师子座)。
　　社怛梵(梵语外道名也此与知者外道宗计大同但名字别异耳)。
　　鸺[(堊-王+田)*鳥](上音休下音留案鸺[(堊-王+田)*鳥]者即衅侯夜飞怪鸟也亦名训侯或名训狐以所鸣之声为名也多居土窟穴昼伏夜出捕鼠及鶣鶝小鸟等为食毛羽苍斑大如鹰眼圆睛赤[此/束]爪似鹰与角鸱荒鸡土枭等同类而稍大也)。
　　械心(杻械也愚执不移犹如杻械拘系也)。
　　剃刀心(上体计反除毛发之剃刀也经作剔非也)。
　　淹留(于炎反留滞也)。
　　株杌(上音诛树残根也下五骨反木无头曰杌)。
　　系缚(上音计经作系非也)。
　　洒濯(上西礼反下音浊也)。
　　火[盡-((烈-列)/皿)+火](夕胤反考声云火烧余木也经从尽作烬字也)。
　　牛栏(音阑)。
　　河潬(坦单反水中沙出也)。
　　兼综(宗宋反言为人师者兼通内外坟典明解世间一切艺术然后可为人师也)。
　　虫蚁(上逐融反经作虫也下宜几反或作蚁蚍蜉也形声字也)。
　　瞿摩夷(梵语牛粪也用涂地)。
　　瞿摸怛啰(梵语唐云牛溺此经有数百道真言及梵语或有难字皆是响梵语多不切当并说字轮花香法义天人名目琳已依梵本再翻在陀罗尼中此不重释设强音训不近梵音语也)。
　　显敞(昌掌反高明显望也)。
　　姝丽(上冲珠反广雅美也小雅姝好也或作[女*殳])。
　　缟素(上高考反韵诠缟白也小尔雅云绢之精者曰缟也)。
　　黡月(伊琰反黑子也大忿怒尊名也)。
　　藻缋(上音遭老反考声云文章也彩色也下回罪反韵英云画也彩色明也上声字亦去声也)。

　　大日经第二卷

　　权智(倦员反考声常合道也揆度也从木)。
　　癹磔迦(上普沫反次张革反下姜佉反真言中摧坏句)。
　　颉唎媲(上颉字唯梵语应音痕没反亦可书纥哩字下匹谜反去声字)。
　　仡哩恨拏(上银讫反哩转舌下儜加反是真言威忿句经中书揭[口*栗]佷孥亦通挍疏也)。
　　间插(楚洽反剌入也)。
　　缣[服-月+舟](上音兼绢也)。
</div>
    <div class="pagination">
<a href="一切经音义_page168.html">上一页</a><span>...</span><a href="一切经音义_page164.html">164</a><a href="一切经音义_page165.html">165</a><a href="一切经音义_page166.html">166</a><a href="一切经音义_page167.html">167</a><a href="一切经音义_page168.html">168</a><span class="current-page">169</span><a href="一切经音义_page170.html">170</a><a href="一切经音义_page171.html">171</a><a href="一切经音义_page172.html">172</a><a href="一切经音义_page173.html">173</a><a href="一切经音义_page174.html">174</a><span>...</span><a href="一切经音义_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
