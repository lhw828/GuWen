<!DOCTYPE html>
<html>
<head>
    <meta charset="UTF-8">
    <title>一切经音义 - 第 93 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 93 页/共 480 页</h1>
    <div class="content">　　已头充满(已基理反)。
　　僮仆作使(作则各反使所吏反案玉篇古之用字幼童为僮僮仆为童与今一倍别也郑注礼记曰仆为贱役之人也)。
　　发言诚谛(何上公注老子曰诚实也方言曰谛审也谓所出言教真实审之也)。
　　庶品(庶众也品类也众多流类谓之众类)。

　　经卷第三十　回向品之八

　　若专励(励力制反杜注左传曰励劝也玉篇曰励勉也谓自强策勤也)。
　　若起行(行遐孟反)。

　　经卷第三十一　回向品之九

　　周闻(闻无运反)。
　　一毛端量处(量力仗反端头也量分齐也)。
　　诞生(诞唐亶反珠丛曰诞育也贾注国语曰育生也)。
　　无遐迩(尔雅曰遐远也孔安国注书曰迩近也)。

　　经卷第三十二　回向品之十

　　离垢缯(缯疾陵反说文曰缯谓帛之总名凡彩帛皆是也)。

　　经卷第三十三　回向品之十一

　　宝多罗形(多罗者西域树名也其形似棕榈树也体坚如铁叶长稠密纵多时大雨其叶荫处干若屋下今此以宝而成故日宝多罗也又或翻为高竦树也)。
　　延袤(袤莫报反义已见上)。
　　回然高出(迥胡顷反尔雅曰迥远也言独出高远也)。
　　缭以宝绳(缭零鸟反说文曰缭缠也)。
　　耸擢(上息勇反义已见上)。
　　稠密(稠直由反)。
　　宝跋陀树(跋陀具云跋陀罗此曰贤)。
　　宝吹(吹昌伪反)。
　　其音清亮(亮力仗反广雅曰亮朗也)。
　　嗅(许救反俗作嗅)。

　　经卷第三十四　十地品之一

　　苏利耶藏菩萨(苏利耶者此云日也)。
　　俱苏摩德藏菩萨(俱苏摩者花名也具云俱苏摩那俱苏此云悦也摩那意也其花色美气香形状端正见闻之者无不悦意今此菩萨取之为名)。
　　举要言之(汉书集注曰举总也广雅云要约也)。
　　珂贝璧玉(珂恪河反玉篇曰珂螺属也所出于海其白若雪所以婴马膺者也说文曰贝谓海介虫也璧瑞玉也案尔雅云玉肉倍好谓之璧璧形圆而有孔王者祭天神以用之矣)。
　　练金(练字玉篇作炼字书作炼今经本作拣练字也)。
　　为将为师(将资亮反师所律反)。
　　瑕玷(玷丁念反玷字有本作点者谬也瑕玷之义并已见上)。
　　道险易(易以豉反郭注迩雅曰易平也)。

　　经卷第三十五　十地品之二

　　仁恕(恕伤预反释名曰仁忍也谓好生恶杀善恶含忍声类曰仁心爱物曰恕也)。
　　何况从事(河上公注老子曰从为也)。
　　风雅典则语(毛诗序曰风以动之教以化之雅正也汉书注曰雅闲丽也尔雅曰典经也毛诗传曰则法也依经化诱之言谓之风典语美妙方法之说谓之雅则语也)。
　　湍驰奔激(湍吐官反激经历反说文曰湍疾濑也浅水流沙上曰湍也驰急走也水文凝斜疾急曰激也)。
　　我慢原阜(阜扶九反尔雅曰高厚广平曰陆大陆曰阜案陆即原也)。
　　重械(重直陇反械侯界反)。
　　三界焚如苦无量(周易卦九四注云其炎始盛故曰焚如今此言三界诸惑如火炽盛能招感多苦果故也)。
　　生难遭想(韩诗外传遭遇也)。
　　扪摸(扪莫痕反摸谋各反毛诗传曰扪持也方言曰摸抚也郭璞注曰谓指摸索之也)。
　　蚊蚋(蚋如锐反字林曰蚋小蚊也)。
　　称两(称昌孕反古称为尔今流共用秤字甚谬也)。
　　无间然(间皆苋反玉篇曰间隔也言情无阻隔也)。
　　国城财贝(贝北赖反说文曰贝谓今海虫也古者货贝而宝龟也谓海虫有甲作锦文者也今西域用贝为钱故云财贝也)。
　　孰能(尔雅曰孰谁也)。

　　经卷第三十六　十地品之三

　　循身观(循祥伦反珠丛曰循巡也今谓四念处中第一观身不净从头至足次第巡历三十六物皆不净也)。
　　易诲(易羊豉反)。
　　无愠暴(愠于运反暴蒲报反苍颉篇曰愠恨也玉篇曰暴陵犯也谓欺陵触[牛*戾]于人也案暴字正体作暴若晒物为暴也)。
　　[爪*(ㄗ@、)]玺(玺斯尔反郑玄注周礼曰玺印蔡雍独断曰天子之玺以玉为之古者尊卑通用自秦以来唯天子得其称玺也)。
　　鬼魅(魅眉秘反魑魅也字又作魅俗也)。
　　蛊毒(蛊公户反左传曰于文皿虫为蛊杜预注曰皿器也所以器受虫害人为蛊也声类曰蛊谓蛊物病害人也)。
　　身相休咎(休许邹反咎其柳反杜注左传曰休福祢也广雅曰休善也孔安注书曰咎恶也说文曰咎灾也休息之字立人作木音许尤反也)。
　　流转迟回苦趣中(迟回二字应作彽徊楚辞曰欲彽徊以千际王逸注云彽徊犹徘徊经本皆作迟回之字者此乃缓归之名非徘徊之义埤苍曰彽徊谓姗游也)。
　　苦海沦湑(湑相余反广雅曰沦沈也毛诗传曰湑浴也)。

　　经卷第三十七　十地品之四

　　我慢溉灌(溉古代反说文曰溉灌澍水也)。
　　涕泗咨嗟(涕他礼反泗先利反咨将伊反毛诗传曰自目曰涕自鼻曰泗玉篇曰咨嗟嗟叹也诗笺曰嗟叹之深也)。
　　彼已(已居理反彼他也已自也)。
　　王后所生(礼记曰天子之妃曰后也)。
　　泥潦(潦郎祷反说文曰潦天雨也谓因天雨稸积也)。

　　经卷第三十八　十地品之五

　　念务皆息(务事也谓攀缘事息境界心绝)。
　　即便[穴/(爿*告)]窹(窹寤两字经本并从穴者且皆非是字然寤字去八字书乃以为寤睡之字音云五盍反宜作觉字也)。
　　一一行相行(两行字并遐孟反)。
　　汝今适得(适尸亦反三苍曰适始也近也)。
　　各若干微尘(汉书胡广曰若顺也干求也当顺所求而与之故谓若干也颜古曰若干且设数之语也干犹个也谓当如此数耳也)。
　　毗舍众(谓商估种族也)。
　　首陀(具云输达罗此曰农业种族也)。
　　邪魔之道(杜注左传曰道犹法术也郑注礼记曰道犹行路也)。
　　因风济(毛诗传曰济渡也)。
　　羁系(羁寄宜反王逸注楚辞曰羁谓络马头也言众生为贪爱等所系亦然矣)。
　　禅定境排(排蒲谐反)。

　　经卷第三十九　十地品之六

　　虔诚(贾注国语曰虔敬也尔雅曰诚信也)。
　　万种缤纷下(缤疋仁反纷抚云反汉书集注曰缤纷众疾貌谓众多急下也)。
</div>
    <div class="pagination">
<a href="一切经音义_page92.html">上一页</a><span>...</span><a href="一切经音义_page88.html">88</a><a href="一切经音义_page89.html">89</a><a href="一切经音义_page90.html">90</a><a href="一切经音义_page91.html">91</a><a href="一切经音义_page92.html">92</a><span class="current-page">93</span><a href="一切经音义_page94.html">94</a><a href="一切经音义_page95.html">95</a><a href="一切经音义_page96.html">96</a><a href="一切经音义_page97.html">97</a><a href="一切经音义_page98.html">98</a><span>...</span><a href="一切经音义_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
