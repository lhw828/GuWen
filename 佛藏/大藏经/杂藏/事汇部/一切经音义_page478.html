<!DOCTYPE html>
<html>
<head>
    <meta charset="UTF-8">
    <title>一切经音义 - 第 478 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 478 页/共 480 页</h1>
    <div class="content">　　规矩(上癸隳反顾野王规犹圆也说文从夫从见下俱禹反尔雅矩常也马融注论语云法也文字典说云规矩也从矢巨声亦作矩)。
　　谲怪(上古穴反郑注论语谲诈也方言自关而东谓诈为谲说文权诈梁益曰谬天下曰谲从言矞声或作憰也)。
　　不该(改哀反贾注国语该备也广雅谮也方言咸也文字典说皆也从言亥声)。
　　仿佛(上芳[网-(ㄨ*ㄨ)+又]反下芳勿反汉书蔑阴仿佛相似也西京赋云仿佛甚如蔑是也文字典说闻见不谛也并从髟方弗皆声也)。
　　恬澹(上叠兼反孔注尚书云恬安也文字典说静也从心甜省声也)。
　　莫窥(跬规反说文窥小视也从穴规声或作窥同也)。
　　人戢(簪歰反毛诗传云戢聚也字林凡收藏物曰戢说文从戈咠声)。
　　融冶(音野说文冶销金铸也从冫台声)。
　　囊括(上诺当反毛诗传云大日囊字书有底曰囊说文从橐襄省声橐音托襄音相也)。
　　汪哉(乌光反杜注左传汪池王注楚辞大水广无极也汉书汪汪万顷之陂也说文作[湍-而+王]水深广也从水王声下音灾韵诠语助也说文言之间也从口[木/戈]声[木/戈]音同俗作[(栽-木+(方-〦))-戈+弋])。

　　止观上卷

　　　　沙门慧琳撰
　　智顗(鱼岂反尔雅顗静也声类闲习也字书好貌也说文谨庄貌也从页岂声造论禅师名也)。
　　嫉妒(下都固说文妇妒夫也为名利起如准此应知从女从户形声字也有从后或从石皆非也)。
　　由藉(情夜反从草耤声)。
　　说易行难(易音移施反行音幸耕反)。
　　阶梯(上音皆考声云登堂级也说文阶也从阜皆声下体[前-刖+ㄅ]反贾注国语云梯阶也说文训同贾逵形声字)。
　　知触(冲烛反止观中粗俗字也下文更有并准此知之)。
　　掉悔(条曜反考声动也说文摇也从手止观中从心作悼非也是书写人错误也)。
　　戏谑(上羲义反尔疋戏亦谑也考声弄也说文从戈[戲-戈]声[戲-戈]音义下香虐反郭注尔雅云谓相啁戏也说文谑即戏也从言虐声说文虐字上从虍下从仰瓜作山从亡者通俗字也)。
　　搔动(扫遭反考声云[木*夒]动也或从马作骚义亦通说文括也从手蚤声蚤音早上从必作蚤古文爪字也括音关滑反)。
　　二喘(川耎反仪礼云喘转也汉书云邴吉见牛喘是也说文疾息从口专声)。
　　唌流(祥延反或作[泳-永+侃]并俗字也说文正作[盜-皿]时人不审知为与次字相滥诸儒随意竞作不同束晢作唌贾谊作[泳-永+羨]史籀大篆作[沝*欠]从二水最太古不入时用说丈本作[盜-皿]从水从欠集训云唌者口中滓液今依说文余皆不取)。
　　烦躁(遭到反时用字也贾注国语云躁扰也郑注论语云不安静也顾野王云躁动也说文从走喿声喿音桑到反)。
　　钻火(祖端反火燧也世本云燧人氏钻木出火从金赞声止观中从手作攒非也)。
　　俦量(宙流反[日/童]字从童也)。
　　对治(上对字正从丵丵音床学反从土从寸今俗从至非也下音持)。
　　憕懵(上登邓反下墨堋反并去声字考声云懵精神不爽也并从心止观从目作瞪瞢并非也堋音北瞢反)。

　　止观下卷

　　视瞬(水润反说文目动也亦作瞚止观中从[句-口+目]作眴是县字俗用从旬亦非也)。
　　萎亸(上委围反字镜云草木萎悴也或从歹作[(餐-食)-又+委]亦同也下多可反韵诠云草木萎垂貌也止观委陀恐非也失经意也)。
　　精魅(眉秘反考声云神鬼为怪也说文老物精也从彡鬼声也或从未作魅或从勿作[魅-未+勿]并俗字也今止观中从女作媚非也媚悦也美也爱也非经义)。
　　堆惕(上都回反下厅亦反说文堆字正作[阜-十]象形止观中从土作堆非也惕字从心从易堆恶鬼名也不求字义)。
　　虎兕(上呼古反说文山兽之君也从虍足似人足故下从人下音似说文云兽也如野牛青色象形与禽[山/?/禸]头同止观从犬作[獟-垚+(坐-工)]非)。
　　兔麈(上土固反说文兽名也象踞兔头与[毚-兔]头同故从[毚-兔]省后丿象其尾也下音主说文鹿属也大而一角从鹿主声入音篇篾反)。
　　龙鼍(唐何反说文水虫也长文许似蜥蝪而大从黾单音那从吅从里有从单者误也止观中下从龟非也)。
　　蛇蟒(上时遮反下莫榜反蛇之最大者谓之蟒也)。
　　猴玃(上音侯下鬼籰反说文云大母猴也善顾眄玃持人猴者猿猴俗曰胡孙)。
　　狩精魅(上音收咒反亦错用兽守为正者也)。
　　匍匐(上音蒲下朋北反说文手行也并从勹勹音包形声字也)。
　　剩食其人下文又云剩可为夫妻(剩音承证反俗字也亦楚郢之间语辞也言剩如此者意云岂能便如此是此意也盖亦大师乡音楚语也)。
　　枯瘠(上苦孤反下情亦反何注公羊传云瘠病也齐人语也从[爿-〡+(序-予)]女厄反形声字)。
　　噎塞(上烟结反考声气塞胸喉也食不下也下僧则反说文窒也从廾音拱从宀宀音绵从[(耜-〡)-耒+((耜-〡)-耒)]从土宀象屋[(耜-〡)-耒+((耜-〡)-耒)]犹齐也[(耜-〡)-耒+((耜-〡)-耒)]音展也)。

　　安乐集两卷音义

　　　　慧琳撰

　　上卷

　　[(止/米)*ㄆ]柬(上了雕反考声[敲-高+(止/米)]理也通俗文作撩今时用多作撩说文[敲-高+(止/米)]择也从手尞声[敲-高+(止/米)]虽正体字为涉古难用集中从米从斤作[米*斤]非也下奸眼反考声柬择也说文分别柬之也从柬从八八者分别也俗用或从手从柬作栋误也集中作蕳非义也下文准此应知)。
　　辩诸(上别勉反郑注礼记辩谓考问得其定也说文辩治也从言辨声辨音变勉反集中作弁非此用也)。
　　钻湿木(上祖酸反论语钻燧改火汉书钻犹镌锐也说文所以穿也从金赞声集本从木作櫕非也下尸入反顾野王云沾润也考声濡也说文幽湿也从一一覆也覆土而有水故湿也从[顯-頁]省集中作湿俗字非也)。
　　析干薪(上星亦反孔注尚书析分也声类作劈也说文破木也从木斤集中从手从片作析俗字非也)。
　　仿前(上放[网-(ㄨ*ㄨ)+又]反考声仿效也公羊传依也说文从人作仿相似也从人放声籀文作[仁-二+內])。
　　昞然(上兵皿反广雅昞明也说文从日丙声或作昺亦一也)。
　　[按-女+(火/又)]原(上瘦邹反前肇论中已具释讫)。
　　偏[尸@句](共狱反广雅[尸@句]近也尔雅[尸@句]分也大戴礼诸侯各以其[尸@句]就位也毛诗传[尸@句]曲也左传各司其[尸@句]郑注礼记部分也说文[尸@句]促也从口在尸下复勹之象形字也)。
　　[((一/匚)*八*(一/(巨-匚)))/貝]得(上矛候反尔雅[((一/匚)*八*(一/(巨-匚)))/貝]市也卖也顾野王云[((一/匚)*八*(一/(巨-匚)))/貝][((一/匚)*八*(一/(巨-匚)))/貝]犹市易也古今正字从贝酉声酉音夗集中作贸讹也)。
　　倏尔(上舒育反王逸注楚辞云倏忽如电也广疋倏光也苍颉篇忽也古今正字往来倏忽也从火攸声或从犬作倏同用是也)。
　　鸩鸟(上沈甚反考声毒鸟也郭注尔雅大如小雕紫绿色长颈赤喙食蛇俗名潭鸟杜注左传羽有毒也古今正字从鸟冘声冘音淫集本从酉作酖非也)。
　　可稣(素租反考声云稣悟也孔注尚书息也郑注礼记更息曰稣也声类更生也古今正字从禾鱼声集作苏大周朝伪字非也)。
　　驰骋(下程郢反说文直驰也形声字甹音匹丁反集中从[央-大+(⊥/ㄅ)]作骋误)。
　　漱掌(叟皱反集训云漱荡也盥洒其掌也说文从水欶声欶音同)。

　　下卷

　　险径(上希捡反顾野王云险犹阻也贾注国语危也方言高也古今正字难也从阜佥声阜音辅集从山作险非也下经定反广雅径邪也径过也径迹也不偱大道任曲而行曰径顾野王云小径路也说文步道也从彳巠声)。
　　用硙(下五会反郭注尔疋云物坚也考声云磨麦具也世本说公输初作硙说文磨也从石岂声)。
　　驶雨(上师厕反苍颉篇驶疾也文字典说马行疾也从马史声也)。
　　金幢(濯江反从巾不从心)。
　　禳此(上壤章反郑注周礼却变异曰禳广雅谢过也说文从示襄声集中从手作攘非此义也示音只)。
　　如饷(伤唱反广雅饷遗也说文饷也从食向声饷音饷)。
　　棘刺(上兢嶷反广疋棘针也杜注左传棘戟如也古今正字小枣丛生也从并朿集本从草作蕀非也下雌四反广雅针刺也从刀求声集本作莿非也)。
　　霹雳(上片壁反下零的反前已且释讫)。
　　[屮/工/毋]兽(上正毒字也下收咒反说文从犬嘼声集作狩冬猎也非此义)。
　　翱翔(上傲高反下象羊反郑笺毛诗云翱翔逍遥也韩诗云游也说文并从羽皋羊皆声)。
　　昏耄(下毛报反礼记云八十九十曰耄杜注左传乱也古今正字从老毛声)。
　　茕茕(葵营反考声[煢-(冗-几)]孤也孔注尚书单也毛诗传云无所依也说文从迅荧省声集作茕俗字也)。
　　忪忪(苍红反埤苍云忪忪遽也声类速也又音钟集训云忪忪心动也古今正字怔忪遑遽也从心公声遽音渠御反遽犹急也)。

　　宝法义论

　　　　稠禅师撰　慧琳音
　　瞽俗(公午反考声云无目谓之瞽释名瞽眠也眠眠然如瞽皮目象以名之说文云目但有昳如鼓从目鼓声)。
　　深阱(情郢反郑注周礼云穿地为堑所以捕兽也礼记馸而内诸窖获陷阱之中广雅坑也古文作[共-八+水]说文云陷也从阜从井并声也)。
　　佥日(上妾阎反郭注方言云佥同也广疋云多也说文皆也从集从吅从从集音浸入反吅音萱从音从也)。
　　递为(上提礼反尔雅云递迭也古今正字更易也从辵虒声或作递古文也虒音徙赀反论文作递俗用不成字也)。
　　黏外(上蹑廉反考声云黏黏也苍颉篇云合也说文相著也从黍占声论作粘俗字通也)。
　　之黐(敕知反广疋黐黏也古今正字有树脂黏著可捕鸟者为黐树也从黍离声论文作黐俗字讹略也)。
　　殒矣(上云窘反考声云殒[(餐-食)-又+人]也文字典说殁也从歹员声或作陨论文作殒当此义也)。
　　网鞔(末盘反[絅-口+又]鞔者如来手十指间有肉[絅-口+又]相连如鹅王足而有文彩犹如罗文名曰[絅-口+又]鞔)。

　　念佛三昧宝王论三卷(上卷)

　　　　慧琳
</div>
    <div class="pagination">
<a href="一切经音义_page477.html">上一页</a><span>...</span><a href="一切经音义_page473.html">473</a><a href="一切经音义_page474.html">474</a><a href="一切经音义_page475.html">475</a><a href="一切经音义_page476.html">476</a><a href="一切经音义_page477.html">477</a><span class="current-page">478</span><a href="一切经音义_page479.html">479</a><a href="一切经音义_page480.html">480</a><a href="一切经音义_page479.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
