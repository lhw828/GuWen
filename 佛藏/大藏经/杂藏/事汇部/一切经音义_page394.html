<!DOCTYPE html>
<html>
<head>
    <meta charset="UTF-8">
    <title>一切经音义 - 第 394 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 394 页/共 480 页</h1>
    <div class="content">　　骋情(抽领反杜注左传驰也走也说文直驱也从马[叟-又+ㄎ]声也甹音疋丁反)。
　　锱铢(上滓师反下树朱反郑注礼记云八两为锱许注淮南子云十二粟而重一分十二分为一铢说文云锱六铢也铢权分十黍六重也二字并从金甾朱皆声也甾音同上)。
　　蝉[蚡-刀+允](上时延反下音税说文蝉蛇所退皮也并从虫从单兑声也)。

　　大阿罗汉提蜜多罗所说法住记

　　　　慧琳撰
　　耽没罗洲(上胆蓝反梵语也经从具作耽误也)。
　　住在毕利飏瞿洲(飏音羊象反梵语也)。
　　窣堵波(上苏没反梵语也)。
　　[阜-十]阜(上都迥反声类小块也说文小阜也象形也下扶久反尔雅大陆曰阜贾注国语阜厚也长也说文大陆也山无石也象形经并从土作堆埠俗用字也)。
　　[耒*員]耨(上殒军反毛诗传云除草曰耘说文云除苗间秽也从耒员声或作耘下奴豆反郑注周礼耨耘[耒*了]也说文薅器也从耒辱声也[耒*了]音了薅音蒿耒音雷队反)。
　　囊皅(普巴反说文草花之貌也从白巴声亦作葩)。

　　分别业报略集

　　　　玄应撰
　　悛法(且泉反悛改也方言自山而东谓改曰悛广雅悛更也)。
　　犯忤(又作迕悟二形同五故又声类迕逆不遇也)。
　　蛆蚁(子余反螂蛆吴公也一名蛆渠也)。
　　愚戆(都绛反说文愚痴也戆愚也)。
　　聋瞆(古文瞆[貴*頁]二形今作[(豕-一+?)*頁]又作[(利-禾+?)/耳]同牛快反生聋曰瞆聋无识曰瞆也)。
　　宫[利-禾+井](居雄反淫[利-禾+井]次死也男女不以义交者其[利-禾+井]宫男子割势妇人幽闭于宫下真经反罚罪也易也[利-禾+井]法也井为[利-禾+井]法也春秋元命包曰[利-禾+井]字从刀从井井以饮人人入井争水陷于泉以刀守之割其惰欲人畏慎以全命也故字从刀从井也)。
　　阉身(于捡反说文阉竖宫中阉昏闭门者也谓精气闭藏也主闭门户故曰阉也)。

　　婆薮槃豆传

　　　　玄应
　　绂婆(字又作[糸*市]同甫勿反译云子依字绂绶)。
　　撰铭(助脔反撰犹述也广雅撰定也下莫下反铭之言名也书其功于大常也亦镌刻金石以纪功德也)。
　　纰谬(匹毗反礼记一物纰谬郑玄曰纰犹错也下靡幼反谬犹乱也谬误也方言谬讹也说文云狂者之言也从言翏也)。
　　大蓝(力甘反筐属也字林大笿也笿杯笼也纂文大筐也)。
　　馝柯(蒲蔑反馝柯摩罗阿袂多译云正勤)。

　　龙树为禅陀迦王说法要偈

　　　　玄应撰
　　讴歌(又作呕怄二形同乌侯反说文齐歌曰讴广雅讴喜也)。
　　饮酣(古文佄同胡甘反汉书应劭曰不醉不醒曰酣又乐酒曰酣也)。
　　樝掣(古文作柤同侧加反方言樝取也声类五指樝捉也)。
　　饴蜜(又作[飢-几+異][飢-几+以]二形同翼之反说文米糵也方言饴谓之饧饧音似盈反)。
　　驯驯(似均反广雅驯扰也驯善也亦从也说文谓养野鸟兽使服谓之驯也)。
　　瘤瘿(力周反说文瘤肿也肿结不溃散者为瘤声类瘤瘜肉也)。

　　龙树菩萨劝诫王颂

　　　　慧琳撰
　　躁动(上遭到反顾野王云躁犹动也贾注国语云躁扰也郑注论语不安静也文字典说从足喿声喿音同上经从心作懆音草非也)。
　　惨毒(恻锦反考声云甚也毒也说文音千感反训义同从心参声经从玉作[王*參]非也)。
　　号啼(上号高反考声云大哭也说文云呼也从号虎声也经从口作[口*(百-日+ㄎ)]非也下第泥反文字集略云哭而无节也说文号也从口虒声也虒音同上颂中从帝作啼俗用字也)。
　　煻煨(上荡郎反考声灰兼细火也下乌迥反广雅煨熅也说文盆中火也并从火唐畏皆声也)。
　　床箦(下争革郑注礼记文箦谓床也郭注尔雅箦床板也说文床栈也从竹责声也颂中从木从此作枇误也若依字训释甚非经意也故不取也)。
　　啄心(丁角反广雅啄啮也考声云鸟啄也说文鸟食也从口豖声也豖音丑足反颂中从卓作啅非也)。
　　百槊(下山卓反广雅槊矛埤苍云槊长丈八也经作槊字是木名也)。
　　相掐(口洽反埤苍掐抓也古今正字亦抓也从手陷声陷音土高反)。
　　斫顶(丁角反颂文从登作邓俗字也)。

　　宾头卢为王说法经

　　　　玄应
　　荣乐(为明反荣犹光华也光宠也经文作嬫非也)。

　　请宾头卢法

　　　　慧琳撰
　　氍氀(上具愚反下色千反前已重重具训释讫经从叟作[叟*毛]非也)。
　　皆萎(委为反毛诗云无草不[(餐-食)-又+人]无木不萎传曰草木皆有[(餐-食)-又+人]叶也苍颉篇萎黄病也通俗文萎悴恶也声类蔫烟也形声字也烟音于)。
　　被摈(宾印反考声摈弃也从手经从人作傧非经意)。

　　提婆菩萨传

　　　　慧琳撰
　　酬凿(传文作酬酢非正字上酬音仇　凿音昨毛诗注酬劝也尔雅酬报也文字释训云以言对答也说文主客献酬以礼成也或作酬集训云以言答也传文字书酬酢错用非也案酬凿者提婆菩萨以正理酬对外道也古人有言曰不道则不知不凿即不彻故译经者有酬酢文言字非正体今据古今篆隶以正之也)。
　　拊丐(上孚武反顾野王拊犹拍也广雅击也说文从手付声下吁邕反说文匈膺也从勹凶声或作[凶/月])。
　　叩地(口候反考声云[巢-果+(一/自)]至地也经文作扣错用也)。

　　迦丁说当来变经一卷

　　　　慧琳撰
　　徯恋(上奚启反孔注尚书傒待也说文亦待也从彳奚声或作[疏-(梳-木)+(奚-ㄠ+(凵@?))]也)。
　　诋冒(汦礼反苍颉篇诋欺也说文从言氐声经从及作訯非也)。
　　跛蹇(上波我反贾注国语云跛行不正也考声跛蹇也古今正字从足皮声也下揭偃反说文蹇跛也从足寒蹇省声也经从马作骞非也)。

　　胜宗十句义论

　　　　慧琳撰
　　幖帜(上缥遥反前注句经已具训释下昌志反广雅帜番也考声云帜记也以帛长五尺广半幅缀于旗上也古今正字从巾戠声戠音职)。

　　金七十论卷上

　　　　慧琳撰
　　岸褫(迟尔反考声褫落也说文从衣虒声虒音斯)。

　　卷中

　　[竺-二+(勝-月+舟)]绕(上邓能反蔓草也从草从[勝-月+舟])。
　　夜售皮陀(售音仇咒反梵语论师名之也)。
　　[山/黑]习(上吁军反考声风至之貌也又习行已久无如之何说文从[艸-屮]从黑经从草作薰是香草也与经义乖也[艸-屮]音丑列反)。

　　卷下
</div>
    <div class="pagination">
<a href="一切经音义_page393.html">上一页</a><span>...</span><a href="一切经音义_page389.html">389</a><a href="一切经音义_page390.html">390</a><a href="一切经音义_page391.html">391</a><a href="一切经音义_page392.html">392</a><a href="一切经音义_page393.html">393</a><span class="current-page">394</span><a href="一切经音义_page395.html">395</a><a href="一切经音义_page396.html">396</a><a href="一切经音义_page397.html">397</a><a href="一切经音义_page398.html">398</a><a href="一切经音义_page399.html">399</a><span>...</span><a href="一切经音义_page395.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
