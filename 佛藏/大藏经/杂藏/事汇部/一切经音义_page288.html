<!DOCTYPE html>
<html>
<head>
    <meta charset="UTF-8">
    <title>一切经音义 - 第 288 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 288 页/共 480 页</h1>
    <div class="content">　　[剔-勿+羽]项(丁盍反字书[剔-勿+羽]著也经文作搭非也)。
　　[齒*堯]齿(说文作咬同五狡反云咬啮也)。
　　戛戛(古黠反齿声也)。
　　讇语(是盐反又音谄世俗闻语耳)。

　　第十七卷

　　舟楫(通俗文作楫同资猎反诗云桧楫松舟传曰楫所以桌船也周易黄帝剡木为楫是也桧音栝)。
　　大碛(且历反说文水渚有石曰碛广雅濑也水浅石见之貌也)。

　　第十八卷

　　覢电(又作睒同式冉反说文暂见也亦不定也经文作闪闪窥头也)。
　　如丳(字菀初眼反今之炙肉丳也经文作刬削之刬非体也)。
　　从削(又作鞘私妙反方言剑削关东曰削关西曰鞞所以贮刀剑之刃也鞞音捕迷反)。
　　乃稣(先胡反声类更生曰稣稣亦休息也谓更息也)。
　　凋悴(丁尧反说文半伤曰凋凋亦弊也字从冰)。
　　掊地(蒲交反通俗文手把曰棓说文捊或作抱引取也)。

　　第十九卷

　　摆木(又作椑补买反说文两手振击也)。
　　绵惙(竹劣反字林惙忧也亦意不定也)。
　　踬顿(古文[執/足][疏-(梳-木)+質]二形今作[(孛-子+?)/(足-口+田)]同陟利反谓挫辱之也)。
　　皇闺(舌携反尔雅宫中门谓之闱其小者谓之闺说文特立之门也)。
　　茕独(古文茕儝二形同渠营反尚书无虚茕独孔安国曰茕单也谓无所依也独无子曰独也)。

　　第二十卷

　　食荑(弟奚反通俗文草陆生曰荑诗云自牧野荑传曰荑茅之始生者也)。
　　毛[並*毛](布莽反谓毛布也通俗文邪文曰[並*毛]字林[罽-厂]之方文者也)。
　　蚁垤(徒结反方言垤封堛也楚郑以南蚁土谓之垤垤亦中高也)。
　　髭髯(子移反下又作[((彰-章)/(那-(邱-丘)))*頁]同而甘反江南行此音又如廉反关中行此音说文口二之须曰髭下说文颊须毛也经文作髭近字也)。
　　欲吃(口迹反谓吃啖也)。
　　洒歕(又作喷同普孙反说文吹气也广疋歕吐也歕潠也谓含物而歕散之今亦为喷普逊反说文鼓鼻也广雅喷嚏也苍颉篇吒也)。
　　享受(虚两反享亦受也享当也说文享戏也)。

　　第二十一卷　第二十二卷(已上二卷并先不音)


　　第二十三卷

　　憩息(说文作憩同却厉反尔疋憩息也舍人曰憩卧之息也)。
　　开拓(古文[片*辟]袥二形今作梓同他各反广疋柘大也亦开也经文作拓字与摭同之石反柘拾也拓非字义)。

　　第二十四卷

　　偃俹(于讶反字书俹倚也字从人偃息)。
　　皆杜(说文作庶同徒古反国语杜门不出贾逵曰杜塞也塞闭也方言杜歰也赵曰杜郭璞曰今俗通语也歰如杜杜子歰因以名也)。

　　第二十五卷(先不音)


　　第二十六卷

　　不蹶(巨月居月二反说文蹶僵也广雅僵仆也)。
　　恇怯(丘方反恇恐也下又作[狂-王+去]同[木*去]胁反怯畏劣也多畏也)。
　　怪迕(又作啎仵二形同吾故反声类迕逆不遇也经文作误非也)。
　　謇吃(居展反通俗文言不通利谓之謇吃周易謇难也方言謇吃楚语也郭璞曰亦北方通语也)。
　　白鸥(乌侯反字林水鹗也犬如鸠出伂鸮于骄反)。
　　掴裂(字宜作攫九缚反说文攫扟苍颉篇攫搏也言兽嗔即攫)。
　　翎羽(力丁反谓鸟羽也经文作零又作[令*月][零*羽]二形近字也)。
　　[翅-支+(美-(王/大)+兄)]落(他卧反字书落毛也经文作[毻-月+有]近字两通也)。
　　瘦眚(字苑作[病-丙+省]同所景反眚瘦也病也释名眚[病-丙+省]也如病者[病-丙+省]瘦也经文作省非体也)。
　　凹凸(乌狭反下徒结反苍颉篇作[穴/合][穴/失]抱朴子云凹陷也凸起也)。
　　匾[匚@虒](补显反下他奚反纂文云匾[匚@虒]薄也不圆也)。
　　鲸鹢(又作[彊-弓+魚]同渠京反许叔重注淮南子云鲸鱼之王也异物志云鲸鱼数里或死沙中云得之者皆无目俗云其目化为明月珠也鲵鲸之雌者也左传鲸鲵大鱼也说文作鶂司马相如作[赤*鳥]或作鶝埤苍作艗字书作鹢同五历反水鸟也善高飞也)。
　　禽貘(又莫貊同盲白反字林似熊黄黑出蜀一曰白豹)。

　　第二十七卷

　　鸺鹠(许牛反下力周反广疋鸺鹠茑[玄*鳥]也关西呼训侯山东谓之训狐纂文云夜即拾人爪也)。
　　钩鵅(古侯反下庚[各*真]反尔疋怪[玄*鳥]舍人曰为鸺鹠也南阳名钩鵅一名忌欺昼伏夜行鸣为怪)。
　　枭鸮(古尧反土枭也不为骄反字林鸺鳺也形似鸠而青出白于山即恶声鸟也楚人谓之鹏鸟亦[玄*鳥]类也山东名鸋鳺俗名巧妇鸋音奴定反下公穴反)。
　　可摚(又作[敲-高+(帝-巾+丁)]同宅衡反谓相触也相摚柱也)。
　　确然(口角反周易夫轧确然示人易矣韩康伯曰确然坚貌也)。
　　陵[山*(魯-(烈-列))](集绫反嶒石之阮隗貌也经文从山作[山/陵]近字也阮音五坏反隗五罪也)。

　　第二十八卷

　　脊[(方*反)/肉](今作吕同力举反膂亦脊也说文脊骨也太岳为禹臣委如心吕因封吕侯也)。
　　腰髂(古文[暇-日+骨]今作[骨*可]同口亚反埤苍腰骨也经文从肉作[月*客]非也)。
　　尻臀(苦劳反下徒昆反声类臀尻也)。
　　[橠-多+可]橠(字诂古文[褒-保+可][橠-多+可]二形今作阿同乌可反下古文[橠-多+(ㄠ-ㄙ+ㄥ)]栘二形今作那同乃可反字书[褒-保+可]栘柔弱貌也亦草木盛也)。
　　恋嫪(卢报反说文嫪婟也声类嫪婟恋惜不能去也广雅嫪如也婟音胡故反)。
　　麾纛(徒到反诗云左执翿传云翿纛翳也笺云舞者所持所以羽舞者也方言楚谓翳为翿翿音徒到反)。
　　旌旗(资盈反下巨衣反尔疋注毛田首曰旌郭璞曰戴旄于竿头也周礼折羽为旌郑玄曰折羽为五色系之旌上尔雅有铃曰旗郭璞曰悬铃于竿头画蛟龙于旗上也周礼蛟龙为旗是也)。
　　氛霏(敷云反下或作[雨/飛]同敷非反氛霏雨雪甚貌也)。
　　鈇钺(方于方巫二反礼记军旅鈇钺先王所以饰怒也说文鈇莝斫也鈇亦椹也钺音于目反云大斧也)。
　　如霰(又作[雨/見]同先见反诗云先集惟[雨/見]传曰暴雪也)。
　　兕犀(音似又徐姊反尔雅兕牛一角青重千斤南洲异物志以为角长二尺余形似马鞭柄其皮坚可为铠甲广志云角斑似埵[瑁-目+月]足有十爪)。
　　复挈(口结反说文挈悬持也挈犹提也亦系也)。
　　耳[多*頁](下丁可反广疋[多*頁]丑貌也经文作恀时纸反恀恃也又作恀乃可反器名也)。

　　第二十九卷

　　猪猎(又作鬣巤二形同驴涉反说文毛巤也亦长毛也通俗文猪毛曰猎)。
　　吓呼(呼驾反诗云反予来吓吓笺云距人谓之吓吓亦大怒也)。
　　自踣(今作仆同蒲北反踣前覆也)。
　　团栾(卢端反犹团圆也圆匝也)。
</div>
    <div class="pagination">
<a href="一切经音义_page287.html">上一页</a><span>...</span><a href="一切经音义_page283.html">283</a><a href="一切经音义_page284.html">284</a><a href="一切经音义_page285.html">285</a><a href="一切经音义_page286.html">286</a><a href="一切经音义_page287.html">287</a><span class="current-page">288</span><a href="一切经音义_page289.html">289</a><a href="一切经音义_page290.html">290</a><a href="一切经音义_page291.html">291</a><a href="一切经音义_page292.html">292</a><a href="一切经音义_page293.html">293</a><span>...</span><a href="一切经音义_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
