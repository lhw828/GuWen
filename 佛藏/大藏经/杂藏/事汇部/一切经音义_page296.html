<!DOCTYPE html>
<html>
<head>
    <meta charset="UTF-8">
    <title>一切经音义 - 第 296 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 296 页/共 480 页</h1>
    <div class="content">　　谮之(戢禁反广雅云谮毁也刘[土*(└@士)]注公羊传言旁入口曰谮说文谮谗也从言[兟/曰]声古文云尔)。
　　其湩(蒙用反穆天子传湩乳汁也郭璞云今江南人呼乳汁为湩湩亦声也)。

　　五恐怖世经

　　　　慧琳撰
　　遵令(子伦反孔注尚书云遵修也郭注尔雅云遵行也苍颉篇遵习也说文从辵尊声)。
　　就冥(觅瓶反郭注尔雅云冥昧也毛诗笺云冥衣也说文从冖音觅从日从六经从人宀从具非也)。

　　佛说弟子死复生经

　　　　慧琳撰
　　[(甘/肉)*犬]苦(上伊焰反顾野王云猒犹足也郑注礼记云猒[飢-几+犮]也说文从甘从肉从犬会意字也[飢-几+犮]音于据反)。
　　髡剃(上阃昆反说文髡剃也从髟几声髟音标下他历反郑注礼记云剃剃也说文从髟剔声经作剔俗字也剃音剃)。
　　殡[僉*殳](宾牝反杜注左传云殡窆棺也何休从棺曰殡说文从歹宾声歹音矜古文云耳)。
　　啖食(上达滥反广雅云啖食也说文啖噍也从口敢声或作啖亦通也经云幻化也)。
　　沤和(上乌侯反下音和梵语菩萨名也)。
　　渊泓(上于玄反毛诗传云渊犹深也说文渊亦深泉也从水[棩-木]声也[棩-木]音同上下乌宏反广雅泓犹水深澄也说文云亦下深大也从水弘声)。
　　喑痾(上邑今反说文不能言也从疒音声下乌歌反说文病也从疒阿声)。
　　鸟兽(收救反尔疋云四足而毛曰兽说文从犬嘼声嘼音同上经作狩非也)。
　　拯济(拯字无叠韵取蒸字上声呼之杜注左传云拯救助也方言云拯扶也说文从手丞声下精细反孔注尚书云济救渡也杜注左传云益也贾注国语云成也说文从水齐声也)。

　　懈怠耕者经

　　法谊(宜奇反毛诗传云谊善也)。

　　辩意长者子经

　　　　玄应
　　鼎沸(上音湏应劭注汉书云鼎方金器也顾野王云鼎烹饪调和五味之器也三足两耳从贞省加耳足象形古文作)。
　　肝肺(上割丹反下孚废反考声云五藏名也说文从肉干市皆声也市音北旆反从八也)。
　　遏恶(上安曷反孔绝也毛诗传遏止也考声遮也说文从辵曷声)。
　　为饴(以之反方言凡饴谓之饧也毛诗笺云甘如饴也说文以米[卄/(阿-可+辛)/木]煎成之从食吕声以古文以字)。
　　达嚫(楚靳反文字集略云嚫施也　　从口亲声)。
　　谶书(楚禁反顾野王云谶谓占候有效记其事也说文谶验也从言韱声经作谶俗字也韱音佥也)。
　　铁[車*(同-(一/口)+又)](下音[网-(ㄨ*ㄨ)+又]也)。

　　天请问经

　　　　慧琳撰
　　惨毒(上初锦反方言惨杀也说文惨亦毒也从心参声经文作碜亦通用也)。
　　髫龀(上音调埤苍云髫髦也考声云小儿剃发留两边发也说文从髟召声经文作龆亦通也髟音必遥反下初谨反郑注周礼男七岁女八岁即毁齿也说文从齿七声经作龀非也古文也)。
　　甲胄(下直宥反杜注左传云胄兜鍪也)。
　　欻然(上薰屈反)。

　　贤者五福经无垢优婆夷问经

　　(右二卷并无字可音训)。

　　护净经

　　　　慧琳撰
　　蜣螂(上却良反下力张反郭注尔雅云蜣螂啖粪者也说文并从虫羌艮皆声)。
　　秸稿(上艰八反下高考反孔注尚书秸亦槁也说文槁亦秆也并从禾吉高皆声而成矣)。
　　涛米(道劳反纂韵云涛汰也文字典说从水寿声经作洮非经义也)。

　　木槵子经

　　　　慧琳撰
　　疫疾(营璧反周礼方相氏执戈扬楯以惊疫疠之鬼说文民皆疾也从疒役省声也)。
　　莎升(苏和反西国比丘之名也)。

　　无上处经

　　　　慧琳撰
　　丛聚(族公反孔注尚书丛亦聚也说文草木聚生为丛从丵取声经从草作藂非也亦俗字也丵音士学反也)。

　　卢至长者因缘经

　　　　玄应撰
　　密弆(姜语反弆藏也通俗画也物空尽也)。
　　物儩(又作澌同悉渍反言铤赐尽也物空尽曰儩儩索)。

　　僧护经

　　　　慧琳撰
　　气嘘(许居反)。
　　敬诺(那洛反毛诗传云诺辞应也顾野王云诺谓听许之辞也论语子路无宿诺说文从言若声)。
　　瓶瓨(下项江反苍颉篇瓨缶瓶也说文似缶长颈受十升从瓦工声)。
　　抓捶(上爪交反埤苍云爪插也广雅抓[打-丁+蜜]也古今正字刮[打-丁+蜜]也从手爪声也)。
　　煼疼(抄爪反方言火干也古今正字从火刍声或作[取/火][烈-列+芻]亦作炒并义同刍音楚愚反)。
　　羝羊(抵西反毛诗传羝牡羊也广雅羝雄也吴羊牡者三岁曰羝说文从羊氐声也)。
　　申缩(上失真反白虎通云申者身也说文从臼臼音掬经作申古之字也)。
　　斫斤(竹角反孔注尚书云斫削也杜注左传云报斫匠人也说文斫斫也从[斲-斤]斤声[斲-斤]音豆也)。
　　啖舐(食尔反考声云以舌取物也说文以舌取食也从舌氏而声也)。
　　竖橛(权月反郑注礼记云橛之言蹶也广雅云橛杙也说文从木厥声杙音余织反)。

　　出家功德经

　　　　慧琳撰
　　鞞罗羡那(上音毗梵语西国比丘名是也)。

　　栴檀树经

　　　　玄应撰
　　踌躇(又作踟蹰同长留反肠知反下除厨二音并通广雅踌躇犹豫也又云住足不进也亦踯躅时也)。
　　跢地(多个反江南俗音带谓倒地也)。
　　拍杀(普格反广雅拍击也释名拍搏也以手搏其上也今谓拍其上而死也经文作摽非也)。
　　怃然(上音舞怪愕之意也论语夫子怃然何晏曰为其不达已意而非此之字意也)。

</div>
    <div class="pagination">
<a href="一切经音义_page295.html">上一页</a><span>...</span><a href="一切经音义_page291.html">291</a><a href="一切经音义_page292.html">292</a><a href="一切经音义_page293.html">293</a><a href="一切经音义_page294.html">294</a><a href="一切经音义_page295.html">295</a><span class="current-page">296</span><a href="一切经音义_page297.html">297</a><a href="一切经音义_page298.html">298</a><a href="一切经音义_page299.html">299</a><a href="一切经音义_page300.html">300</a><a href="一切经音义_page301.html">301</a><span>...</span><a href="一切经音义_page297.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
