<!DOCTYPE html>
<html>
<head>
    <meta charset="UTF-8">
    <title>一切经音义 - 第 234 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 234 页/共 480 页</h1>
    <div class="content">　　执仗(治亮反五刃为兵人所执持为仗仗亦兵器之总也)。
　　愤发(扶粉反方言愤盈也谓怒气盈满也亦情惑也)。
　　心戾(力计反字林戾曲也乖也)。
　　心府(趺宇反广雅府聚也白虎通曰人有六府谓大肠小肠旁光胃三焦胆也)。
　　悭[又/右](古文吝同力镇反著多惜曰[又/右]方言荆汝江湖之间几贪而不[方*色]谓之[又/右]也)。
　　挢设(挢夭反挢谓假诈也挢诳也擅称上命曰挢非先王之法言曰挢字从手今皆作矫非体也)。
　　悦豫(翼庶反尔雅豫喜乐也豫亦安也)。
　　聪睿(古文睿壑二形同以苪反广雅睿智也说文[涳-工+((嘹-口)-(日/小))]明也字从目从谷省从[(├/(同-(一/口)+、))*又]〡取穿通义谷取响应不穷目取明识会意字也[(├/(同-(一/口)+、))*又]音残也)。

　　第二卷

　　文身(梵言[扁*爪]胆那此言显了但以文能显义故以代之旧言味身或云字身一也[扁*爪]蒲眠反案说文昔苍颉造书依类象形故谓之文其后形声相益即谓之字字者孳乳浸多也孳生也)。
　　异生性(梵言婆罗必栗托[佔-口+乙]那。婆罗此云愚。必栗托此言异。[佔-口+乙]那此名生。应作愚异生。言愚痴闇冥无有智慧。但起我见不生无漏故也。亦言小儿别生以痴如小儿不同圣生故论中作小儿凡夫是也。又名婴痴凡夫亦云婴儿凡夫。凡夫者义译也。广雅云凡轻也轻微之称也。旧经中或言毛道凡夫。或云毛头凡夫。案梵本毛名缚罗。愚名婆罗。当由嚩婆声之相近致斯讹谬译人之失也。[佔-口+乙]音鱼讫反。嚩音缚佉反)。
　　[褒-保+可]贀邬等(梵语上鸟可反贀伊以反下乌古反此等诸字要藉助缘声方言圆满无别目故总谓无义之文)。
　　卵[穀-(一/禾)+(夕*(ㄗ@、))](又作壳同口角反吴会间音哭卵外坚皮也尚在卵中谓之[穀-(一/禾)+(夕*(ㄗ@、))])。
　　羯罗蓝(梵语旧言歌逻逻此云凝滑父母不净合和如蜜和酪珉然成一于受生七日中凝滑如酪上凝膏渐结有[月*巳]滑也)。
　　頞部陀(梵语亦言遏部昙或作頞色陀皆梵言轻重耳此云疱结或言水泡谓至第二七日于疑酪中生一疱结犹如糜粟置厚白饮中也)。
　　闭尸(亦名卑尸此云肉团至三七日结聚成肉团若男则上阔下狭若女则上狭下阔虽成[宭-尹+工]团犹耎未至苦坚也)。
　　财货(在灾反人所宝曰财金曰货财谓资生也亦财谷也)。
　　大材(在[瓿-瓦+戈]反财用也亦质性也凡木已斩伐可施工匠者曰材也)。
　　又荷(古文抲同胡可胡歌二反说文荷揭担也)。

　　第三卷　第四卷(并不先音)


　　第五卷

　　等胤(翼刃反胤继也子孙相承继也)。
　　摩纳婆(梵语或云摩婆此云年少净行亦云儒童或言谓人也)。
　　赡部洲(时焰反从树为名旧言剡浮或云阎浮皆一也)。
　　阿阐底迦(梵语此云无欲曾不乐般涅槃亦言一阐底柯此云多贪谓贪乐生死不求出离故不信乐正法旧云阿阐提译云随意也)。
　　阿[真*真]底迦(梵语此云毕竟无有善心)。

　　第六卷

　　东毗提诃(梵言或言弗婆提或言弗千逮皆梵音讹转也此云前也)。
　　西瞿陀尼(梵言或云俱耶尼或作瞿伽尼瞿此云牛陀尼此云取与以彼多牛用牛市易如此间用钱帛等也)。
　　北俱卢洲(梵语或云郁单曰或言郁多罗拘楼此云高上作谓高上于余方亦言胜洲也)。
　　睹史多天(梵语亦言兜饰多或云兜率陀皆梵音讹转也此云妙足天亦云知足天也)。
　　乐变化天(五考反但此天虽有实女于变化者心多爱著于男亦尔故以名焉旧言化乐天音洛失之久矣)。
　　苏迷卢山(梵语或云须弥山此云妙高山亦云好光山旧言须弥者讹略也)。
　　层级(赠登反下居立反说文层重累也级阶次也)。
　　轮围山(梵语柘迦罗此云轮山旧云铁围围即轮义本无铁名译人义名耳)。
　　晴明(又作晴殅二形同自盈反声类雨止也)。
　　健达缚(梵语渠建反此云嗅香亦云食香一云乐神经中作香神是也旧云[乳-孚+卓]闼婆皆讹也)。
　　中夭(文作夭同于矫反释名曰少壮而死曰夭广雅曰夭折也如取物中折也不尽天年曰夭意也)。
　　键南(渠偃反亦云伽诃那此云坚至第四七日时肉团方坚实也)。
　　钵罗奢佉(梵语亦云波罗佉此云枝枝第五七日时止有形相若至第六七日从五处更生耳鼻手足等故有重枝名有风生之眼耳等孔亦大生苦也)。

　　第七卷

　　愦[朿-木+大](公内反下奴孝反说文愦乱也韵集吏猥也)。
　　三摩呬多(梵言虚利反此云等引谓胜定地离沉桌等平等能引也或引平等也谓引诸功德或平等所引谓定前如行故名能引)。
　　怡悦(翼而反尔雅怡怿悦乐之)。
　　中庸(以钟反广雅庸和也小尔雅庸善也谓和善人也)。
　　驮索迦(梵语徒饿反此译云奴也)。
　　卤土(力古反谓确薄之地也天生曰卤人生曰监)。
　　熏坌(蒲顿反通俗文[土*孛]土坌说文谓作坌尘字也)。
　　德失(多勒反德谓福德之德也失谓过失之失也义获得之故此字也)。
　　稼穑(加睱反下所力反字林种曰稼收曰穑说文禾之秀实为稼一云在野曰稼也)。
　　硗确(口交反下苦角反通俗文坚硬谓之硗确谓瘠薄地也)。

　　第八卷

　　勤策男(初革反策驱也勤劳也梵言室罗末拏伊落迦此云劳之小者也亦言息慈谓息恶行慈义译也旧言沙弥者讹略也)。
　　邬波索迦(梵语乌古反亦云优婆娑相受三归住五戒者优婆呵此云男一云近事或言近宿谓近事三宝而止[宿-日+囚]也又云善[宿-日+囚]亦言清信皆义译也旧言优婆塞讹也)。
　　邬波斯迦(梵语亦言优婆私呵优婆此云受私呵此云女余义同[止/(利-禾+舟)]旧言优婆夷讹也)。
　　扇搋半择迦(梵语搋音敕佳反旧经论中或作般荼迦皆梵音轻重耳此曰黄门其类有五一半择迦伊利沙此云妒谓见行欲即发不见即无亦具男根而不生子三扇搋半择迦谓本来男根不满亦不能生子四博叉[山/十]择迦留拏此云割谓被刑者也)。
　　罝菟(子邪反莬网曰罝释名云罝遮也遮取莬也)。
　　殴击(乌厚反说文殴棰击也字从殳也)。
　　唱令家(上[鳽-廾+ㄠ]让反谓作音乐人戏作人也又云寻香人也是等家无产业唯乞自活若见有饮食处即往至彼为设倡伎求财食也)。
　　旃茶罗(梵言直家反此云执暴恶人亦言恶煞谓屠煞者种类之总名也其人若行则摇铃自标或扙破头之竹若不然者则与罪旧言旃陁罗讹也)。
　　羯耻那(梵语居谒反此谓煮狗人也)。
　　凌蔑(刃烝反下莫结反凌相侵犯也蔑相轻伤也)。
　　铦利(息廉反广雅铦签利也谓刀[銳-兄+允]曰铦也)。
　　末尼(梵言茫钵反亦言摩尼此云宝珠谓珠之总名也)。
　　苕然(徒雕反苕遰远也)。
　　洲渚(胎由反下脂与反尔雅水中可居曰洲小洲曰渚也)。

　　第九卷(先不音)


　　第十卷

　　踧踖(子六反下子亦反广雅踧踖畏敬也字林踧踖不进也)。

　　第十一卷

　　讽诵(不凤反讽为咏读也诵谓背文也周礼注云倍文曰诵以声节之曰讽倍音佩也)。
　　缀缉(张卫反下七立反[繢-貝+月]续也缀连也说文缀合令著也)。
　　洛叉(梵语亦言洛沙此当十万一百洛沙为一俱胘也)。
　　萨伐若(梵语此云一切智旧言萨婆若讹也)。

　　第十二卷

　　殑伽沙(梵言渠兴反河名也从无热恼池东面象口流出入东海也其沙至细与水同流以手掬水沙满手中急把于沙还随水出经中多此喻也旧言恒河沙者讹也)。
　　毛麾(许皮反举手曰摩谓手指也)。
　　讥弄(居衣反广雅讥刺也说文讥诽也)。
　　毁呰(资尔反口毁曰呰说文云呰呵也)。

</div>
    <div class="pagination">
<a href="一切经音义_page233.html">上一页</a><span>...</span><a href="一切经音义_page229.html">229</a><a href="一切经音义_page230.html">230</a><a href="一切经音义_page231.html">231</a><a href="一切经音义_page232.html">232</a><a href="一切经音义_page233.html">233</a><span class="current-page">234</span><a href="一切经音义_page235.html">235</a><a href="一切经音义_page236.html">236</a><a href="一切经音义_page237.html">237</a><a href="一切经音义_page238.html">238</a><a href="一切经音义_page239.html">239</a><span>...</span><a href="一切经音义_page235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
