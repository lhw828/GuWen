<!DOCTYPE html>
<html>
<head>
    <meta charset="UTF-8">
    <title>一切经音义 - 第 390 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 390 页/共 480 页</h1>
    <div class="content">　　隘小(厄界反顾野王云隘犹迫侧也说文从阜益声)。

　　第二卷

　　[脈-月]分(上柏卖反说文云水邪流分别也从爪水俗作泒也)。
　　婉乐(上冤远反毛诗传云美貌也说文从女宛声也)。

　　第三卷

　　爪攫(居碧反)。

　　第四卷

　　水鹄(洪谷反桂苑珠丛云鸟名也说文鸿鹄也考声云一举千里也从鸟告声也)。
　　刀槊(双捉反广雅槊矛也埤苍云长丈八也说文从矛肖声也)。

　　第五卷

　　[利-禾+臬]其(宜既反孔注尚书云[利-禾+臬]割也郑注周礼截其鼻也说文义同从刀臬声或从鼻作劓通用也臬音言揭反)。
　　擎灯(竞迎反字书擎举也说文从手敬声)。

　　第六卷

　　不暖(奴短反说文温也从火耎声经从日作[曘-雨+而]非也)。
　　麻漏(上立金反声类小便数也说文从疒林声经从水作淋是水浇也非经义也)。
　　蛆虫(上七余反声类云蛆蝇子也说文蝇乳肉中虫也从肉且声经作疽痈疽也非蛆虫义也)。
　　杷搔(上白麻反考声云杷犹搔也顾野王云以手搔肉曰杷说文从木巴声也或从爪作爬下扫遭反考声云摩也说文刮也从手蚤声蚤音早)。
　　青瘀(于御反说文积血也从[爿-〡+厂]于声也)。
　　谪罚(竹格反毛诗传谪责也方言谪怒也杜注左传云谪让也说文从言啇声也)。

　　第七卷

　　欲涸(航各反贾注国语云涸竭也广雅涸亦尽也说文从水固声也)。
　　嫌嫉(上叶兼反考声云嫌疑也心恶也说文云不平于心也从女兼声也传中从心作慊亦通用也下音疾王逸注楚辞云害贤曰嫉考声嫉妒也古今正字从女疾声也或作[仁-二+疾]传文从疒作疾疾病也非经义也)。
　　月蚀(氶职反春秋云日有蚀之杜注云月行疾一月一周天一岁凡十二交会有频交而不蚀者唯正阳之月君子忌之说文从虫食食亦声之也)。
　　俟施(上音仕尔雅俟待也又作俟卫宏或作[立*巳]从人矣声也)。
　　禳灾(上弱羊反说文云磔禳祀除厉殃也古者燧人醟子所造考声祭以除祸也谢也说文从示襄声也)。

　　阿育太子法益坏目因缘经

　　　　玄应撰
　　绥化(私隹反尔雅安也尚书五百里绥服孔安国曰王者政教也)。
　　枭汝(古尧反说文不孝鸟也冬至日捕枭磔之鸟头在木上也)。
　　挠吾(乃饱乃挍二反说文挠扰)。
　　元元(言元元者非一民也古者谓民曰善言善人因善为元故曰[利/(尒-小+(恭-共))]元之也)。
　　赦宥(赦音舍赦置也下于救反宥宽也周礼三宥一宥不识二宥过失三宥遗忘也)。
　　蹎蹶(又作颠[起-巳+真]二形同丁贤反下居月反蹎蹶犹顿仆也)。
　　嫽人(力雕反嫽[敲-高+亭]也嫽触也亦嫽弄也)。
　　喑呃(说文作谙于禁反大声也下宜作哑于格反大呼也史记喑哑吒吒千人皆废是也经文作呃于革反呃忧也呃喔也气逆也)。

　　四阿含暮抄上卷

　　　　玄应
　　婆喋(长甲反梵言安陀罗婆波此云五条)。
　　[鳥*奏]昧(上青构反葛也)。
　　[口*蔡]末都(上仓割反梵语也尽也)。
　　波笘(赤占反又都颊反梵语后波笘息也)。

　　下卷

　　拶煞(子曷反周成难字云拶拶拶也拶音乌狭反)。
　　嘬罗(楚快反梵言阿婆嘬罗遮此云光音天也)。
　　揥跋(他细反)。

　　法句经上卷

　　　　玄应
　　埏埴(尸延反下时力反案埏柔也和也击也埴土也黏土曰埴)。
　　操杖(粗劳反说文操把持也)。
　　荥水(乌荧反小水也亦流也经文作阱非也)。
　　螉螺(乌公反方言蜂其小者谓之蠮螉郭璞曰小细腰蜂也下力戈反蜗螺也蠮音乌继反也)。
　　哙斗(苍颉篇此亦快字苦坏反广雅快憭也憭音了也)。
　　舍鉴(又作鉴同古儳反广雅鉴照也鉴谓之镜所以察形者也)。
　　水湍(土桓反疾水也说文疾濑也水流沙上曰濑濑浅水)。
　　愚蠢(丁缝东容二反说文蠢愚也)。
　　灾迅(虽闰反尔雅迅疾之也)。
　　逞情(丑井反方言自山之东江淮陈楚之间谓快曰逞说文逞通也)。

　　下卷

　　讷讱(奴骨反论语君子欲讷于言苞氏曰讷迟钝也说文讷难也讱音而振反)。
　　怨歼(古文残同子廉反诗云歼我良人传曰歼尽也绝也)。
　　潺潺(仕山反潺湲水流貌)。
　　扈船(胡古反左传扈人无[泳-永+(瑤-王)]者杜预曰扈止也)。
　　谩訑(麻谏反下或作[言*墮]同他和反说文慢欺也訑不信也楚辞或訑谩而不疑是也)。
　　非蔟(青木反蔟犹聚也周礼蔟氏蔟巢也言梵志非如此也)。
　　门阈(古文[門@洫]同吁域反尔雅秩谓之阈郭璞曰即门限也秩音千结反)。

　　法句譬喻无常品经第一卷

　　　　惠琳撰
　　瓦杯(下贝梅反考声云器也文字典说盏也从木否声或作杯俗作杯也经文从缶作[卸-ㄗ+不]非也)。
　　跣[韋*蔑](上先典反考声露足也说文以足亲地也从足先声下望发反说文足衣也从韦蔑声或从革作袜亦作[革*未][皮*未]也)。
　　如滢净水(滢音萦迥反考声滢净水小不流貌也古今正字云梁犹弱水之鼎滢从水滢声经文作荣字非也下情性反韩诗传云净清也考声云洁也说文无垢也从水静声经作阱陷也非滢净义也)。
　　饕餮(上吐刀反下天结反杜注左传贪财为饕贪食为餮说文并从食号[(餐-食)-又+(珍-王)]皆声也)。
　　螉虫(上屋公反方言蜂之小者谓之螉也郭璞注尔雅小细腰蜂也说文从虫翁声也)。
　　热暍([日*匽]羯反郭璞注山海经云中热也顾野王谓暴伤热烦闷欲死也说文伤暑也从火作[火*(曷-人+乂)]曷寒葛反堰音谒建反)。
　　呼欱(上呼字经文从于作吁书写人误也下呼鸽反说文云[口*歠]也从欠合声经文作哈虽俗用音吐合反非经义也)。
　　憺怕(上谈滥反顾野王云怡静也王逸注楚辞云憺安也许叔重注淮南子云足也说文从心詹声下怕音普伯反广雅伯静也考声心安静也说文无为也从心白声经文并从水作澹淡错书也非也)。
　　祭啜(转劣反声类云啜馈也祭酹也考声云祠而祭酒也古今正字从食叕声也或从酉作醊馈音匮叕音同上)。
</div>
    <div class="pagination">
<a href="一切经音义_page389.html">上一页</a><span>...</span><a href="一切经音义_page385.html">385</a><a href="一切经音义_page386.html">386</a><a href="一切经音义_page387.html">387</a><a href="一切经音义_page388.html">388</a><a href="一切经音义_page389.html">389</a><span class="current-page">390</span><a href="一切经音义_page391.html">391</a><a href="一切经音义_page392.html">392</a><a href="一切经音义_page393.html">393</a><a href="一切经音义_page394.html">394</a><a href="一切经音义_page395.html">395</a><span>...</span><a href="一切经音义_page391.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
