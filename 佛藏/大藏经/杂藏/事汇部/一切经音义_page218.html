<!DOCTYPE html>
<html>
<head>
    <meta charset="UTF-8">
    <title>一切经音义 - 第 218 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 218 页/共 480 页</h1>
    <div class="content">　　佛说菩萨内习六波罗蜜经

　　　　慧琳
　　依著(上倚希反王肃注尚书云依助也毛诗传依倚也笺云依之言爱也说文从人衣声经从犬作猗案说文犗犬也与经义殊乖音界下文略反)。

　　菩萨投身饿虎起塔因缘经

　　　　慧琳
　　[彳*言*亍][出/買](上玄绢反又音绢说文云[彳*言*亍]行旦卖也从行言或作炫亦作[貝*玄]下正卖字也)。
　　妄瞤(下闰伦反说文云瞤目动也从目闰声)。
　　蛆螫(上展列反博雅云[虫*旦]亦螫也广雅[虫*旦]痛也或作蜇古今正字从虫旦声也下声只反说文虫行毒也从虫赦声)。
　　柱颊(上诛缕反考声云杜拒也拓类也说文从木主声)。
　　跖践(上之石反淮南子云鸟排空而飞兽跖实而走许叔重注云跖蹈也行也说文从足庶声经文从鹿作蹗误也)。
　　[辟/止]跛(并癖反考声云[辟/止]足遍枯不任行也韵略跛不能行也说文从止辟声经从足作躄误也或作躄通用)。

　　佛说师子月佛本生经(无字音训)


　　八大人觉经

　　危脆(下诠岁反)。
　　罪薮(下苏走反郑注周礼泽无水日薮古今正字从草数声草音草)。
　　炽然(上齿志反毛诗传云炽盛也顾野王云猛火也说文从戠从火戠音职也)。

　　佛说长者法志妻经

　　焜煌(上胡本反郭璞注方言曰焜煌盛貌也说文焜亦煌也从火昆声下音皇苍颉篇煌煌光也说文辉也从火皇声)。

　　萨罗国经


　　慧琳撰

　　鸉鸟(上养将反尔雅云白[鷢-(朔-月)+兒]鸟也郭璞曰似鹰尾上白也或作鶍今正字从鸟杨声经从羊作鴹非也)。
　　门阃(下坤稳反郑注礼记云阃门橛也说文作捆从木困声从门作困亦通用)。

　　佛说庵提遮经(无字可音)


　　佛说十吉祥经(无字音训)


　　佛说法灭尽经

　　　　慧琳撰
　　无央(约姜反王注楚辞云央未尽也广雅央久也说文从口大声经从革作鞅音央仰反殊乖经义今不取也口音癸营反)。
　　摈出(上必吝反文字集略云徙之远方也庄子摈弃也文字典说从手宾声经文从歹作殡是殡埋字非经义也)。
　　垦殖(上[止/日]佷反苍颉篇垦耕也郭注方言耕垦用力者也古今正字从土豤声经文从犬作垦俗字也下承力反杜注左传云殖长也苍颉篇殖息也字书树也说文从歹直声豤音坤本反歹音矜)。
　　短促(上端卵反苍颉篇短促也说文不长也从矢从豆经文从才作[打-丁+豆]非也)。
　　憺怕(上谈滥反下烹伯反顾野王云憺谓恬也王逸云安也广雅云怕静也说文怕无为也并从心詹白声经文作惔误)。

　　一切智光明因缘不食肉经(无字音训)


　　佛说甚深大回向经(无字音释)


　　天王太子辟罗经(无字音训)


　　佛说三品弟子经(此经无字音训)


　　佛说四辈经

　　　　慧琳撰
　　戏譺(下疑纪反苍颉篇[疑/言]欺也广雅云调也说文云误也从言疑声也)。
　　眄睐(上眠遍反说文云眄邪视也一目偏合也从目丐声经作眄俗字也下来代反广雅云睐视也说文瞳子不正也从目来声)。
　　檛骂(上鵽瓜反声类云檛捶也古今正字从木过声鵽竹刮反)。

　　佛说当来变经

　　　　慧琳撰
　　悒戚(上阴急反王注楚词云悒忧也又注云叹息也说文从心邑声也)。

　　金刚三昧经上卷

　　　　慧琳撰
　　羼提(梵语也察苋反)。
　　恢廓(上苦回反杜注左传云大也说文从心灰声灰字从火从厂)。
　　唵摩罗(上乌感反梵语识名)。
　　阿鞞拔致(下必弥反梵语不退转)。
　　海[鼇-士+出](下吾高反东海中大鳖也其形甚大背如山岳故庄生寓言云龙伯国人钩鳌是也经喻心王又书激字从水水名也非经义合从黾也)。

　　下卷

　　阐提(上昌演反梵语该罗此云无善心人也)。
　　如阳[燄-臼+田]水([芸/木]渐反热时阳[燄-臼+田]也远看似水波动渴鹿心生迷倒逐之毕竟无水喻凡夫心随[(凵@人)/女]想迁转不住竟无所得)。

　　金刚三昧本性清净不坏不灭经

　　　　慧琳
　　摩尼艳(下阎渐反三昧名也经作艳俗字也)。
　　[名*頁]上(上牙格反方言[名*頁]颡也说文从页各声经从客作额俗字)。

　　佛说十二头陀经

　　　　慧琳
　　摈人(必[希-巾+ㄙ]反前法灭尽经中已具释经从人作傧傧助也与经义乖也)。
　　鸟屎(下尸耳反古今正字云屎粪也从草从[鬯-匕+((氘-气)@二)]省声或作屎俗字谬也经文作屎屎陈也陈弃之意也[鬯-匕+((氘-气)@二)]古文胃字)。
</div>
    <div class="pagination">
<a href="一切经音义_page217.html">上一页</a><span>...</span><a href="一切经音义_page213.html">213</a><a href="一切经音义_page214.html">214</a><a href="一切经音义_page215.html">215</a><a href="一切经音义_page216.html">216</a><a href="一切经音义_page217.html">217</a><span class="current-page">218</span><a href="一切经音义_page219.html">219</a><a href="一切经音义_page220.html">220</a><a href="一切经音义_page221.html">221</a><a href="一切经音义_page222.html">222</a><a href="一切经音义_page223.html">223</a><span>...</span><a href="一切经音义_page219.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
