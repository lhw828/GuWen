<!DOCTYPE html>
<html>
<head>
    <meta charset="UTF-8">
    <title>一切经音义 - 第 225 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 225 页/共 480 页</h1>
    <div class="content">　　僶俯(亡忍旡辨反谓自妻论语以其子妻之是也)。
　　毫牦(古文牦练二形今作[來*毛]同力之反汉书律历志云不失毫牦孟康注云毫兔毫也十毫曰牦三苍牦毛也论又作厘音僖韦昭汉书音义曰祭鬼神之余肉曰厘说文厘家福也亦古字通用也)。
　　适无(都历反谓主适也)。
　　善府(夫禹反说文府藏也三苍府文书财物藏也风俗通府聚也公乡收守文书财贿之所聚也)。
　　林薮(桑后反泽无水曰薮又亦大泽水希者是也)。
　　翕响(呼及反蜀都翕响挥霍注云谓奄忽之间)。
　　夷灭(以之反广雅夷灭也案史记夷三族是也国语夷灶堙井贾逵曰夷毁也)。
　　委物(纡诡反周礼少曰委多曰积是也谓积聚也)。
　　轻泆(今作溢同与一反水所荡泆也)。
　　豪杰(古文[敖/力]同胡高反下奇哲反淮南子云智出百人谓之豪千人谓之杰案豪犹俊也大戴礼云豪师也杰特立也英杰也亦才能也论文作桀鸡迁于杙为桀非此义)。
　　串乐(古文作掼遦二形又作惯同古患反尔雅串习也舍人曰串心之习也)。

　　第十四卷

　　募人(谟故武句二反说文广求也苍颉篇间求也)。
　　控告(枯洞反诗云控于大邦传曰控引也韩诗控赴也)。
　　赒救(今作周同之由反谓以财物与人曰赒周礼五党为周使之相赒郑玄曰赒谓礼物不备相给足也诗云靡人不赒传曰赒救也笺云捋救其急也)。
　　艇舟(徒顶反方言南楚江湖小[舟*宿]谓之艇郭璞曰艇[舟*周]也释名云二百斛已上曰艇[舟*宿]思六反[舟*周]音刁也)。
　　安措(旦故反字林措置也礼记君子明于礼乐举而措之而已郑玄曰措犹施也论文作厝日各反说文厝厉石也磨也诗云他山之石可以为厝厝非论[〦/日])。
　　晛死(莫勒反说文晛突前也国语戎狄晛没轻儳贾逵曰晛没犹轻触也字体从曰从见曰音茫报反今皆作冒案冒亡报反冒覆也蒙也冒贪也)。
　　自替(惕丽反尔雅替废也李巡曰替去之废)。
　　刚愎(扶逼反左传愎谏违卜杜预注曰愎戾也又曰强愎不仁愎佷也)。

　　第十五卷

　　勉励(又作劢同靡辩反说文勉强也下吕制反谓自劝励也)。
　　洋铜(以凉反谓煮之消烂洋洋然也三苍洋大水貌也尔雅洋溢也郭璞曰洋溢众多也)。
　　避隈(脾异反说文避回也苍颉篇避去也谓远离之也隈乌回反说文一由反水曲隩也谓蔽之处也论文作偎乌回反爱也偎非此义也)。
　　几失(渠衣反几近也言近失而不失也)。
　　蜫虫(古文昆同古魂反礼记蜫虫未蛰郑玄蜫明也明虫者阳而生阴而藏者也夏小正曰蜫小虫也蜫魂也魂魂然小虫动也)。
　　穿窬(欲朱反三苍云窬门边小窦也说文门旁穿水户也东方朔穿窬不繇路是也又音徒构反礼记荜门圭窬郑玄曰窬门旁窬也穿墙为之其形如圭是也论文作逾越也度也逾非字体也)。
　　淫佚(与一反广雅佚乐也苍颉篇佚荡也)。
　　不睦(又作穆同亡竹莫禄二反尚书九族既睦孔安国曰睦和也又曰我其如睦孔安国曰睦敬也)。
　　邪僻(匹尺反诗云民之多僻笺云僻邪也案僻者谓为事邪枉不中理也)。
　　窑作(余昭反说文烧瓦灶也通俗文陶灶曰窑也)。
　　恍忽(古文[丱/兄][慌-芒+云]二形同呼晃反[慌-芒+云]忽忘也)。
　　宗族(子同反所承也字林宗尊也亦主也广雅宗本也楚辞同姓曰宗族丛禄反族类也周礼四闾为族郑玄曰百家也)。

　　第十六卷

　　斐亹(孚尾亡匪反如有也诗云有斐君子传曰斐文貌也周易成天下之亹亹刘瓛曰亹犹微微也)。
　　长跪(其诡反声类跪跽也释名云跪危也两膝隐地体危[阿-可+兒]也[阿-可+兒]音五结反)。
　　软夫(诸书作耎同而兖反汉书软弱不胜任作软也)。
　　卒无(子律反尔雅卒终也舍人曰卒病之终也李巡曰卒事之已也)。
　　恬澹(徒兼徒滥反方言恬静也广雅澹安也)。
　　呿提(又作[去*欠]同丘庶反秦言虚空也依字埤苍张口也)。
　　则蹶(或作[躝-柬+(羊-干+十)]同巨曰居月二反说文蹶僵也僵却偃也广雅蹶败也论文作蹶古文躗同居卫居月二反尔雅蹶动也案蹶惊骇急疾之意也蹶非此也)。
　　间关(谓崎岖辛苦得达之貌又亦设置也)。
　　惈敢(古祸反广雅惈勇苍颉篇惈憨也杀敌为惈尔雅惈胜也孙炎曰惈决之胜也今亦作果憨音胡滥反)。

　　第十七卷

　　秋获(胡郭反说文获刈禾也王逸注楚辞云草曰刈谷曰获也)。
　　嫈嫇(字林乙茎茫茎反心态也亦细视也论文作[目*嬰]胎未见所出)。
　　黄髯(如廉反髯颊毛也释名云颊耳旁曰髯随口动摇髯髯然也论文有作发字也)。
　　叱之(齿逸反苍颉篇叱呵也礼记尊客之前不叱狗是也)。
　　逡巡(且旬反尔雅逡退也郭璞曰逡巡却退)。
　　煜爚(由掏反弋灼反说文煜光耀也爚火光也广雅煜炽也埤苍煜盛貌也论文作昱曰明也烁式灼反字与铄同销铄也并非此义也)。
　　桎梏(之失公屋反周礼掌囚凡囚中罪桎梏郑玄曰在手曰桎在足曰梏)。
　　回眄(冥见反说文邪视也方言自关而西秦晋之间曰眄也)。
　　填积(古文窴同徒坚反填满也广雅填塞也)。
　　即厌(伊琰反字苑眠内不祥也苍颉篇伏合人心曰厌山东音伊[芸/木]反说文厌合也字从厂音呵且反)。
　　[烈-列+福]煮(古文[偪/心][(大/禾)*(ㄆ/田)]二形同扶逼反方言[烈-列+福]火干也关西陇冀以往谓之[烈-列+福]说文以火干肉曰[烈-列+福])。

　　第十八卷

　　著圂(胡遁反说文圂厕也苍颉篇豕所居也字从口豕在中也字意也论文作溷溷浊也乱也溷非正体)。
　　稽留(古[前-刖+ㄅ]反字林稽留也稽止也)。
　　悬绳(论文多作铉胡大反举鼎也铉非此用绳未见所出)。
　　能决(闺悦反说文下流也又穿决)。
　　烙(罗各反谓烧煮物著之也论文作烁式灼反销也烁非字义)。
　　鸡鹜(莫族反尔雅舒凫鹜郭璞注曰即鸭也李巡曰野曰凫家曰鹜一名舒凫某氏曰在野翼舒飞远为[梟-木+儿])。
　　[此/朿]距(今作[口*束]同子累反广雅[此/朿]口也字书鸟喙也或作觜论文作嘴捡诸经史无如此字唯傅毅七激云嘴埴饮泉作此字音徐耎反嘴非字义距古文讵岠二形同居吕渠吕二反说文鸡足距也)。
　　蚑蜂(巨仪反通俗文矜求谓之蚑[虫*朮]关西呼[求/田]溲为蚑[虫*朮]音求溲所诛反声类云多足虫也)。
　　鸺鹜(许牛反尔雅怪[氏*鳥]舍人曰一名怪鸟一名鸺鹠南阳名钩[名*鳥]字林鸱鸺也)。
　　[狂-王+加]玃(字体作[狂-王+哥]或作猳同音加下居缚居碧二反说文大母猴也善顾眄玃持人也尔雅玃父善顾郭璞曰猳玃也似弥猴而大色苍黑善玃持人好顾眄也古今注云猿五百岁化为玃也枹朴子云弥猴八百岁化为玃寿千岁是也)。
　　饕餮(古文[飢-几+刀]叨二形同他高反正字作餮同他结反说文贪也左传缙云氏有不才子贪于饮食冒于货贿聚敛积实不知纪极天下人民谓之饕[餐-又+(珍-王)]杜预曰贪财曰饕贪食曰[餐-又+(珍-王)])。
　　眼陷(楚辞陷滞而不济王逸云陷没也案陷犹坠人也论文作[啗-口+目]此应近也)。
　　荡涤(古文[浼-儿+(焉-正)]同徒朗反下徒历反荡涤谓洒器也尚书九川涤源孔安国曰涤除也)。
　　铁丳(字苑初眼反今之炙肉丳字也字略云以韱贯肉齐也论文作铲今作刬刬削也)。
　　[國*瓜]裂(捡诸字书无如此字案字义宜作攫居碧九缚二反说文爪持也礼记云[((素-糸)*(素-糸))/手]虫攫持也)。
　　拼度(古文[革*平]鞞二形同补耕反拼谓振绳墨也)。
　　抟[雀*戈](徒官反通俗文手团曰抟说文抟团也声类抟捉也字林抟[式-工+圭]之抟作抟音杜丸反论文作揣初委都果二反量也度也揣非义音)。
　　六驳(补角反尔雅驳如加马倨牙食虎豹舍人曰驳多力兽也山海经云曲山有兽状如马白身黑[巢-果+(一/自)]一角虎爪音如鼓其名驳食虎豹可以御兵诗云隰有六驳是也魏黄初三年六驳再见于野)。
　　咬啮(又作[齒*堯]同五狡反说文咬啮骨也广雅龁啮也)。
　　[齒*齊]掣(又作[齒*來]同竹皆反通俗文啮挽曰[齒*齊]广雅[齒*齊]啮也)。
　　轹诸(勒各力的二反苍颉篇轹辗也说文车所践也)。
　　如笮(侧格反案笮犹压也今谓以槽笮出汁也)。
　　蹂场(古文厹同仁求仁柳二反通俗文践谷曰蹂苍颉篇践也熟蹋也)。
　　赭色(之野反三苍赭赤土也方言南楚东海之间或为亦为赭郭璞同言衣赤也)。
　　烹肉(普羹反烹煮也方言烹熟也嵩岳以南陈颖之间曰烹仪礼凡煮于镬中曰烹于鼎曰外也)。
　　燂猪(声类燂[燖-口+几]二形字话古文[多*坴]鬻二形今作燅同详廉反说文燅热汤中瀹肉也通俗文以汤去毛曰鬻论文作爓案说文诸诠之蜀都赋音皆余赡反又羊占反说文爓火爓爓也爓非今义也)。
　　磔牛(古文尼同知格反广雅磔张也磔开也说文磔辜也尔雅祭风曰磔孙炎曰既祭披磔其性以风散也论文作挓未见所出也)。
　　猛毅(牛既反尚书尚由果毅孔安国曰杀敌为果致果为毅说文妄怒也一日有决也)。
　　铁杙(余职反尔雅樴谓之杙郭璞曰杙橛也论文有作铁梭传写误也樴徒得反)。
　　踼突(今作逖同从即反说文抢也苍颉篇驱驰貌也亦失迹也考声踼趺也案字宜作搪揬二形也)。
　　铜橛(巨月反说文[木*(厥/?)]杙也论文作镢埤苍磨镢也通俗文云磨齐日镢镢非今义也)。
　　发撤(除列反广雅撤坏也亦去也仪礼遍乃撤礼郑玄曰撤除也)。
　　噤战(古文唫同渠饮反楚辞噤闭而不言王逸曰闭口不开为噤)。
　　浃渫(字林下甲文甲反浃渫谓冰东相著也论文作甲非体也)。
</div>
    <div class="pagination">
<a href="一切经音义_page224.html">上一页</a><span>...</span><a href="一切经音义_page220.html">220</a><a href="一切经音义_page221.html">221</a><a href="一切经音义_page222.html">222</a><a href="一切经音义_page223.html">223</a><a href="一切经音义_page224.html">224</a><span class="current-page">225</span><a href="一切经音义_page226.html">226</a><a href="一切经音义_page227.html">227</a><a href="一切经音义_page228.html">228</a><a href="一切经音义_page229.html">229</a><a href="一切经音义_page230.html">230</a><span>...</span><a href="一切经音义_page226.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
