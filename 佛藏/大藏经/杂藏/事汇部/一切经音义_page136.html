<!DOCTYPE html>
<html>
<head>
    <meta charset="UTF-8">
    <title>一切经音义 - 第 136 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 136 页/共 480 页</h1>
    <div class="content">　　酖醉(上答南反考声云酖爱酒不已也说文从酉冘声冘音淫经从身作耽耽嗜也亦通此酖醉二字是第四头或有本被传写人于第三卷尾写出从尔时大树紧那罗王请佛供养向后一十七行半)。
　　慈铠(下开代反文字集略云以金革蔽身曰铠广雅甲胄铠也说文云甲也从金岂声也)。

　　伅真陀罗所问经

　　　　玄应
　　伅(豚损反字又作屯徒门反此译云神人也王名如意生王也)。
　　虞乐(今作娱同疑区反娱亦乐也广雅虞安也白虎通曰虞乐言天下之民皆有乐也)。
　　无请(且领反广雅请求问也经文作倩书经人笔误)。
　　仙仙(薜延反毛诗传曰仙仙醉舞貌也古文作[仁-二+(昍/一/令)]长生也亦作仙山居长往也)。
　　衣裓([罩-卓+山]得反顾野王云衣襟也经作[袖-由+亥]非也)。
　　[(文/巾)*爪]其(此字习误已久宜作分布二字谓以黄金分布间错其间也)。
　　自[呼-丁+ㄎ](虎胡反考声云出息也气出喉有声也从口[受-(冗-几+又)+ㄎ]声)。
　　般遮旬(梵语施会名也般遮唐云五年或言五个月)。

　　下卷

　　四窦(音豆考声云水道也决也空也经作[泳-永+竇]俗字也)。
　　唵錍(乌答反普迷反)。
　　和鞮(都奚反)。
　　蚑多(巨仪反)。
　　婆(菩何反)。
　　姐侈(上子野反下充支反)。
　　印驻(上因胤反下诛屡反为授记也苍颉篇印信也驻止也谓驻立马也)。

　　宝雨经十卷

　　　　慧琳音

　　第一卷

　　显授(下酬右反经中作[禾*(ㄆ/用)]非也则天朝时伪造字也)。
　　如炼(莲钿反或作炼铄也说文冶金也从柬柬音同上从二人也)。
　　平坦(滩旦反王弼注周易云坦无险坑也广雅坦平也说文从土旦声也)。
　　犷戾(上[虢-寸+(百-日+ㄎ)]猛反案犷者儜恶急躁也说文从犬广声躁音灶下梨帝反广雅云戾恨也谥法不悔前过曰戾不思念爱曰戾说文曲也从犬出窦下身曲戾也经从心作悷俗字也)。
　　怀孕(下蝇甑反考声云孕怀胎也郑注礼记云孕怀妊子也广雅云怀[仁-二+身]也说文从子乃声[仁-二+身]音身也)。
　　株杌(上驻厨反考声云杀树之余杌也韩诗外传云后橛株前有深坑是也下吾骨反考声杌椊木短出貌也说文株木根也从木朱声杌从木兀)。
　　顽嚚(上瓦关反考声云顽愚也左传云心不则德义之经为顽也广雅顽钝也说文从页元声下鱼巾反考声云嚚亦顽愚也左传云口不道忠信之言曰嚚也尚书云舜父顽母嚚象慠是也苍颉篇云恶也从[耜-耒+(耜-耒)]臣声音侧立反也)。
　　窣堵波(上孙讷反下都鲁反梵语佛塔也)。

　　第二卷

　　手搏(下榜莫反郑注考功记云搏拍也考声云搏撮也广雅云击也说文从手尃声尃音摭夫反也)。
　　医者(上倚箕反广雅云医巫也说文治病功也医意也医之为姓然得酒而使药故医字从酉是古酒字也周礼古者巫彭初作医从巫亦通殹音伊计反)。
　　眼翳(伊计反考声云目中翳也从目形声字也)。
　　倨[傲-士+出](上居御反下[敖-士+出]告反郑注礼记及杜注左传皆云倨[傲-士+出]不敬也字书云[傲-士+出]亦倨也尚书云[傲-士+出]慢不友也说文倨不逊也并从人居[敖-士+出]皆声经文从心作慠非本字也)。
　　伺求(上司寺反顾野王云伺犹候也郑注周礼云伺察方言云视也说文从人司声也)。
　　炫耀(上玄绢反考声云炫火明也说文炫耀也从火玄声下遥照反贾注国语云耀明也说文照也从火翟声经作曜亦通也)。
　　怙恃(上胡古反韩诗外传云无父何怙无母何恃说文并从心古寺皆声)。
　　串习(上关患反尔雅云串亦习也说文为惯字亦作遦者也)。
　　鑯标(上子廉反广雅云鑯锐也郑注礼记云刺也说文从金韱声经作尖俗字也韱音韱也)。
　　如镩(下仓算反韵略云镩小槊也考声云短矛也又云南越谓之敄正作[矛*(替-曰+貝)]也)。
　　愦[朿-木+大](上回罪反前忉利天为母说法经上卷释讫下拏效反集训云人多扰扰也考声云人諠名也古今正字不静也从人市声会意字)。
　　耽著(上答南反孔注尚书云过乐谓之耽韩诗云甚者也贾注国语云耽嗜也或作媅亦作酖说文从耳冘声冘音淫作耽亦通)。
　　罥缚(上癸兖反考声云以绳捕物也韵英云系取也索也或作罥文字典说从网绢声)。
　　犀角(上洗赉反郭注尔雅云犀似牛猪头大腹卑脚色黑三角好食棘说文云从牛尾省经作犀俗字也)。

　　第三卷

　　庆喜(上唧映反韩诗云庆善也何注公羊传云贺也毛诗美也说文从心从文古礼以鹿皮为贺故从鹿者也)。
　　聋瞽(上鹿红反左传云耳不听五声之和为聋苍颉篇云耳不闻也说文亦无闻也从耳龙声下姑午反郑注周礼云无目谓之瞽目蔓蔓如鼓皮也有眸子而无见谓之[目*(容-口+又)]或谓之[(└@人)/目]说文从目鼓声)。
　　哑羊(鸦雅反埤苍云哑喑也考声云哑不得言也说文从疒亚声经作哑音厄非经义也)。
　　一滴(丁沥反顾野王云谓历滴也考声云水落也说文水栾注也栾谓漏流也或从[仁-二+(嫡-女)]从水啇声啇音嫁也)。
　　娆乱(上尿鸟反说文娆戏弄也从女尧声或作嬲也)。
　　旋轮(上随缘反何注公羊传云旋绕也王注楚辞云旋转也说文从[方*人]疋声[方*人]音匽疋音雅也)。
　　载育(宰爱反下融匊反也)。
　　蚊蚋(上吻分反俗用字也正作蚊说文云蚊啮人飞虫子也从虫文声下爇锐反俗蚋字正作蚋说文秦谓之蚋从虫芮声)。

　　第四卷

　　坚[革*(丙/(敲-高))](下[名*頁]更反左传云[革*(丙/(敲-高))]亦坚也古今正字云从石作硬说文从革[丙/(敲-高)]声经作[革*卬]亦通用也)。
　　赫奕(上亨格反毛诗传云赫赫显盛貌也广雅云明也说文大赤貌也从二赤也奕音亦也)。

　　第五卷

　　怯惧(上欠劫反杜林注汉书云怯多畏也顾野王云怯畏劣也或作[狂-王+去]古今正字从心去声也)。
　　惊骇(下行騃反广雅云骇起也苍颉篇云骇惊也说文从马亥声騃音崖解反)。
　　乞丐(下哥艾反苍颉篇云丐行乞也求请也说文云从人从亡人亡财物则行乞丐经云作丐非也)。

　　第六卷

　　驶流(上师利反韵英云驶急速也苍颉篇云疾也古今正字从马史声也)。
　　[(└@人)/目]冥(上陌[袖-由+方]反说文[(└@人)/目]者目无眸子也从目亡声或作[(└@乂)/明]经作盲俗字也)。
　　[病-丙+斯]嗄(上细赉反郭注方言云[病-丙+斯]咽病也东齐云声散曰嘶秦[臸/目]声变曰[病-丙+斯]器破而不殊其音亦谓之[病-丙+斯]顾野王云悲声也说文从疒斯声或作嘶嘶经作[斯/瓦]俗字也下砂诈反考声云声破也文字集略云皆声败也)。
　　根钝(下途顿反苍颉篇云钝顽也如淳注史记云顽钝犹无廉愚也淮南子云识见闇浊也声类云不利也说文从金屯声屯音突敦反也)。

　　第七卷

　　谀讇(上庾朱反庄子云不择是非而言谓之谀也苍颉篇云谀谄佞也说文从言臾声下来敛反何休公羊传云谄犹佞也郑注礼记云谄谓倾身以下也庄子云希意道言为谄说文谄谀也从言陷声也)。
　　婆罗痆斯(赧黠反梵语西国国名也)。
　　愚憃(下卓降反郑注周礼云憃愚也生而痴騃童民者也说文云愚也亦作戆戆[怡-台+尨]精神不爽貌也从心舂声舂音束钟反[怡-台+尨]音[邈-儿+八]降反)。
　　莹拭(上鸟迥反考声云莹发器物光也广雅摩也谓摩珠玉使光明也说文从玉荧声)。
　　沮坏(上情与反毛诗传云沮亦坏也说文从水自声经作俎俎豆礼器非经义)。
　　王臣(经作[一/忠]伪造臣字也)。
　　筋脉(上谨银反周礼云医师以辛养筋礼记云老者不以筋力为礼是也说文肉之力也从肉从竹竹者物之多筋者也从力力象筋也下麻伯反周礼以咸养脉说文血理之分行于体中谓之脉从肉从[脈-月]或作脉亦作[仁-二+洫]皆正体字[脈-月]音普卖反)。

　　第八卷

　　缝缀(上伏蒙反郑注周礼云女御裁缝王及王后之服也杜注左传云缝补合也说文以针紩衣也从糸逢声紩音祑下追芮反礼记云衣裳绽裂釰针请紩也文字典说缀连也从系叕声叕音转劣反纫音人震反绽音文苋反)。
　　[今/龍]室(上坎含反道神足经第三卷已释讫经从合作龛非者也)。
</div>
    <div class="pagination">
<a href="一切经音义_page135.html">上一页</a><span>...</span><a href="一切经音义_page131.html">131</a><a href="一切经音义_page132.html">132</a><a href="一切经音义_page133.html">133</a><a href="一切经音义_page134.html">134</a><a href="一切经音义_page135.html">135</a><span class="current-page">136</span><a href="一切经音义_page137.html">137</a><a href="一切经音义_page138.html">138</a><a href="一切经音义_page139.html">139</a><a href="一切经音义_page140.html">140</a><a href="一切经音义_page141.html">141</a><span>...</span><a href="一切经音义_page137.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
