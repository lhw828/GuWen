<!DOCTYPE html>
<html>
<head>
    <meta charset="UTF-8">
    <title>一切经音义 - 第 232 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 232 页/共 480 页</h1>
    <div class="content">　　第三卷

　　耎根(而兖反梵言没栗度此言耎物柔曰耎也)。
　　阿世耶(此云意乐乐音五教反亦言种子)。
　　预流(翼庶反梵言宰路多阿半那此言预流一圣道说名为流能相续流而涅盘故初证圣果创参胜列故名预流参预也旧言须数多分得也须陀洹者讹也或云逆流或言人流亦云至流皆同一也)。
　　一间(古闲反梵言翳迦鼻至迦翳迦此云一鼻至迦此云间谓壁际孔也说文间隙也言有一间隙在不得般涅槃也旧言一种子者梵言鼻豉迦此言种斯或译者不善梵言或笔受人不寻本语致兹讹失也)。
　　朅迦(梵言袪谒反此云犀牛毗沙拏此云角谓犀牛一角一亦独也喻独觉也言一一独居山林也毗婆沙作偈伽月藏经作佉伽皆讹也)。

　　第四卷　第五卷(并先不音)


　　第六卷

　　什物(时立反聚也杂也谓资生之物也今人言家产器物犹云什物即器也江南言什物此云名五行史记舜作什器于寿丘汉书贫民赐田宅什器并是也)。
　　摩怛理迦(梵言都达反旧云摩德伽亦言摩夷此云行母亦云本母云行境界谓起行所依能生行故也)。
　　工业(古红反毛诗云工祝致告传曰善其事曰工也)。
　　[廾-┬+下]摄波叶(经亦言申怒字林或作申恕波林树名也此译云实木旧叶喻多少经是)。
　　所祈(巨衣反广雅祈求也)。

　　第七卷

　　树杪(弥绕反通俗文树锋曰杪杪谓微细也)。
　　官僚(又作寮同力雕反尔雅僚官也同官曰僚也)。
　　或翘(只遥反广雅翘举也)。
　　蜗虫(古花反说文蜗蜗也)。

　　第八卷

　　俱胝(梵语竹尸反佛本行经作拘致云一百百千名一拘致数当千万也)。
　　素怛缆(力暂尺此译云线旧云修多罗)。
　　吠舍(梵言扶废反旧言鞞舍此云坐估也案天竺国俗多重宝货此等营求积财巨亿坐而出内故以也)。
　　戍陀罗(梵语也输句反旧言首陀谓诸田官学者此等曰族国之大姓也)。

　　第九卷

　　伊师迦(梵言山名也言此高耸我慢如之故喻也)。

　　第十卷

　　商贾(始羊反下公户反行卖曰[商/貝]坐卖曰贾白虎通曰商之言商度其远近通四方之物以聚也贾固也固物以待民来求其利也贾亦通语也)。
　　能祀(徐理反尔雅祀祭也亦地祭也)。
　　方域(为逼反说文域邦也)。
　　诘问(丘逸反广雅诘责也说文诘问也)。
　　郁尔(于勿反谓树木丛生也)。
　　飒然(桑合反谓风吹木叶落之声也)。
　　唐捐(徒即反以专反唐徒也徒空也说文损弃也)。
　　薄蚀(补莫反下神职反小尔雅薄近也汉书曰月薄蚀韦昭日气往迫之曰薄[霍*(百-日+ㄎ)]毁曰蚀如虫食草木[芸/木]落也)。
　　罗婆果(梵语也亦云频螺果或言避罗果皆讹也果形金色如甘子大西国祠天多用此木作憧庄严供养也)。
　　饷佉(梵语尸尚反此云见月或言珂旧云儴佉或云伤佉也)。

　　第十一卷

　　尚论(市让反广雅尚高也说文尚曾也尚亦上也)。
　　倡女(齿扬反淫女也说文倡乐也)。
　　雨众(于矩反梵言嚩利亦云跋利亦云众谓雨等师徒之众故云雨众也)。
　　铨量(又作佺同七泉反称衡也广雅谓之铨所以称物知轻重者也)。
　　刊定(口干反广雅刊削也亦定也除也)。
　　凌侮(又作夌同力[苤-不+承]反三仓凌侵也广雅凌犯下亡府反广雅侮轻也言轻[仁-二+易]也凌从水作夌声也)。
　　递互(古文递同徒礼反方言递代也谓更他也)。
　　目眩([佞-女+矢]遍胡蠲二反字林眩乱也三苍眩视不明也)。
　　才取(在灾反广雅才暂也亦劣也不久也)。
　　未愈(古文愈同瑜乳反方言愈差也说文愈病瘳也)。
　　迦末罗病(梵语旧云迦摩罗病此云黄病或云恶垢言腹中有恶垢即不可治也)。
　　角犎(妃封反又音封今有此牛形小髆上有犎者也)。
　　形懦(奴乱反三苍懦弱也)。
　　嘶声(又作嘶同苏奚反说文嘶悲声也方言嘶噎也痛也)。
　　哮吽(古文虓同呼交反说文虎鸣也大怒声也下古文呴吐二形今作呴又作吼同呼苟反吽嗥也)。
　　咆吽(蒲交反说文咆嗥也广雅咆鸣也)。
　　瞑目(又作眠同薎田反说文瞑目翕也眠寐也卧也)。
　　敦肃(古文惇同都乇反说文惇厚也下思六反肃敬也严也谓严整之貌也亦戒也自敬也)。
　　鄙俚(补美反下又作[邱-丘+里]同力子反鄙陋也说文五酂为鄙鄙[邱-丘+里]也苍颉篇国之下邑曰[邱-丘+里]汉书质而不[邱-丘+里]如淳曰虽质犹不如闾里之[邱-丘+里]言也酂音祖且反百家也)。
　　粗犷(古猛反犷强也字从犬也)。
　　过隙(丘逆反说文壁际孔也字从白上下小也)。
　　謇歰(古文作[言*寒]謇二形今作蹇同[飢-几+凡]展反方言謇吃也楚人语也謇难也下所立反说文歰不滑也字从四止四止则不通字意也)。
　　竦肩(古文竦悚二形今作耸同须奉所项二反广雅竦上也跳也)。
　　酷怨(古文喾焅悎三形今作酷同口木反说文酷急也甚也暴虚也)。

　　第十二卷

　　达罗弭(梵语弥尔反咒名也此无正翻但存本耳也)。
　　傅述(唇聿反述谓训其义也尔雅述修也)。
　　没力伽罗子(梵语也亦言物伽伽罗伽此云胡豆即是缘色豆也罗此云取作此间语应言取缘豆此是其姓上古仙人名勿伽罗不食一切物唯食胡豆故名取胡豆是此仙人种故以为姓也旧言目揵连讹略也)。
　　邬波第铄(梵言乌古反下尸药反旧言优波提舍此云论议也)。
　　[涳-工+((嘹-口)-(日/小))]邃(古文作[怡-台+(隊-(阿-可))]同私醉反说文[這-言+突][涳-工+((嘹-口)-(日/小))]远也)。

　　第十三卷

　　精恳(古文作[諻-王+上]同口很反通佫文至诚曰恳〡亦坚忍也)。
　　邬波婆娑(梵语亦言优波婆娑此云近住谓受八戒者近阿罗汉等善人而住也)。
　　杜多(梵语亦言[荻-火+俞]吼多此云沙汰亦言修治又云斗薮或言摇振亦言弃除一义耳皆谓去其衣服饮食住处三种欲贪也旧言头陀者讹也经中亦言作十二誓行[荻-火+俞]音徒斗反汰音太)。

　　第十四卷

　　毗瑟弩天(梵语亦言毗搜纽天此当幻惑义此天有大威德乘金趐鸟行行时有轮以为前导欲破即破无有能当也)。
　　西你迦(梵语女履反此云有军外道名也旧云先尼讹也)。
　　乔答摩(梵言此有三义一云曰种二言牛粪种三泥土种以瞿名目九义故也旧言瞿云因缘具如经说也)。
　　踡局(渠员反下渠玉反埤苍踡局不伸也说文作[起-巳+雚]谓行[起-巳+雚]趢也案卷亦曲也趢音录)。
　　娆乱(乃了反恼也说文娆扰戏也三苍娆扰郭璞曰娆弄也广雅云撩挑擿娆也)。
　　里[門@千](力拟反下胡且反五邻为里谓二十五家也里居也方言一里之中也闬门也谓巷门也)。
　　干[韅-革+日](古寒反下又作昅同丘及反通俗文欲燥曰[韅-革+日])。
</div>
    <div class="pagination">
<a href="一切经音义_page231.html">上一页</a><span>...</span><a href="一切经音义_page227.html">227</a><a href="一切经音义_page228.html">228</a><a href="一切经音义_page229.html">229</a><a href="一切经音义_page230.html">230</a><a href="一切经音义_page231.html">231</a><span class="current-page">232</span><a href="一切经音义_page233.html">233</a><a href="一切经音义_page234.html">234</a><a href="一切经音义_page235.html">235</a><a href="一切经音义_page236.html">236</a><a href="一切经音义_page237.html">237</a><span>...</span><a href="一切经音义_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
