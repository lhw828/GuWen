<!DOCTYPE html>
<html>
<head>
    <meta charset="UTF-8">
    <title>一切经音义 - 第 247 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 247 页/共 480 页</h1>
    <div class="content">　　骨陷(广雅陷坈也陷没也经文作[燄-炎+頁]非甚也)。
　　烟瘦(韵集一余反今关西言烟山东言蔫蔫音于言反江南亦言[歹*委][歹*委]又作萎于为反菸邑无色也今取其义论文作[月*於]未详字出之耳)。
　　苦酷(古文俈喾焅三形今作酷同口拮反说文酷急也苦之甚曰酷亦暴虐也白虎通曰酷者极也教令穷极也)。

　　第四卷(无字音训)


　　第五卷

　　鄙亵(古文絬媟[執/日][洪-八+木]四形同思列反亵鄙陋也亵黩也)。
　　[阿-可+(合-一+立)]晴(又作腥殅二形同自盈反声类云雨止也论文作[雨/星]非体也)。
　　干晛(亡北反晛没犹[牛*(一/ㄠ)]触也说文晛突前也今皆作肙也)。

　　第六卷

　　愧鞙(又作[鞙-口+ㄙ][革*尹]二形同胡犬反释名[革*(尸@目)]悬也悬缚物也)。
　　还袭(古文[習*戈]同辞立反袭重也同也爱也合也反也)。
　　相磋(旦何反诗云如切如磋传曰治象曰磋谓治璞之名也)。
　　礭然(字书作碻同口角反周易夫干礭然注坚貌也)。

　　第七卷

　　瘳降(来流反瘳差也愈也尚书王翌日乃瘳是也)。
　　谮毁(侧禁反谮谗也一云旁入曰谮也广雅谮毁也)。

　　第八卷

　　[卑*頁]面(普米反说文以[卑*頁]倾头也苍颉篇[卑*頁]不正也经文作俾非体也)。

　　第九卷(无字音训)


　　第十卷

　　昞著(又作昺炳苪三形同碧皿反广雅昺明也著显也)。
　　耸翮(古文竦悚怂三形今作耸同先勇反耸谓前上也下胡革反尔雅羽本谓之翮鸟羽根也说文羽茎也)。

　　第十一卷

　　摚触(丈庚反说文摚柱也又作掁掁触又嫽敞敞触亦作[敲-高+尚])。
　　蛆螫(知列反下式亦反字林蛆螫也说文螫虫行毒也又音呼各反山东行此音也)。
　　抭冲(苦浪反说文抗捍也强也[彳*魚*亍]平也)。
　　羸瘠(古文[病-丙+責][病-丙+束]膌三形同才亦反说文瘠瘦也亦薄也)。

　　第十二卷

　　渗没(所荫反广雅渗尽也说文渗下洒也字从参)。
　　蝗虫(胡光胡孟二反阜螽蝗也今人谓蝗子为螽子小曰蝩大曰蝗也论文作蟥非体也蝩之容反也)。
　　花茸(而容反说文云茸草茸也说文作毦而志反槊上垂毛曰毦也)。

　　第十三卷

　　中嚏(又作[至*鼻]同丁计反苍颉云嚏喷鼻也诗云愿言即嚏笺云汝思我心如是我即嚏今俗文喷嚏云人道我此亦古遗语也)。
　　庭燎(力烧反周礼供坟烛庭燎郑玄曰坟大也树于门外曰大烛门内曰燎天子百公五十侯伯子三十也论文作[火*定]锭二形下作镣并非也)。
　　香奁(又作奁[木*廉]二形同力占反韵集云奁敛也收敛物也三苍盛镜器名也今粉奁棋奁皆是也)。
　　镵刺(仕衫反下千亦反说文镵锐也今江南犹言镵刺也论文作搀非体也)。

　　第十四卷

　　鼻衄(女六反说文鼻出血也今呼鼻血为衄鼻也)。

　　第十五卷

　　諠哗(虚元反下呼瓜反三苍欢言语[言*匋][言*匋]也哗言语譊譊也[言*匋]者徒刀反)。

　　顺中论上卷

　　　　慧琳撰
　　戏弄(上羲义反毛诗传云戏逸豫也尔雅谑也郭注云啁戏也广雅戏耶也史记天子无戏言说文三军之偏也兵也从戈[戲-戈]声[戲-戈]音希[戲-戈]字说文从虍从豆论文从丘非也下禄栋反杜注左传云弄戏也说文玩也从玉从廾廾音拱今论文加手作弄非也)。
　　递互(上提礼反考声云递代也又云迭也古文作递今论文作遆或作遰并非也说文从辵虒声也辵音丑略反虒音天伊反又音斯下胡故反顾野王云互谓更递也说文在竹部玉篇在牙部或从竹作[竺-二+互]可以收绳者也今省竹作互象形中象人手所推握也论文作[牙-(必-心)+?]俗用字也)。

　　摄大乘论序

　　　　(无著菩萨造真谛三藏译)慧琳音
　　图牒(上杜胡反孔注尚书云河图八卦是也五子之歌云怨岂在明不见是图也郑注周礼云图者考绩之言也世本云史皇作图宋忠注云谓画地形物象令来者之可观也说文云图画计难也从口从一回回难意也下恬叶反汉书云披图案牒苏林云谓谱第也古者联简记事以为牃左传云受牒而退是也说文云牒札也从片枼声枼音阎叶反)。
　　安睿(营惠反义已具释宝星经中)。
　　骋壮思(上頳领反頳音逞贞反韩诗传云骋施也杜注左传云骋[足-口+大]驰也广雅奔也说文直驱也从马甹声甹音匹丁反中庄状反广疋云壮健也说文云大也从爿士声爿音匠良反)。
　　分镳([袁-口+(ㄠ-ㄙ)]骄反毛诗輶轩銮镳说文云镳马衔也从金麃声麃音鲍交反)。
　　比[脈-月]([烈-列+享]卖反广雅云派水分流也说文云[脈-月]水之衺流别也从反永今论本从水作派是安邑谷名非分流之派也)。
　　负橐(汤各反毛诗传云大曰囊小曰橐苍颉云囊之无底曰橐说文云囊也从[橐-石+豕]省石声橐昆本反)。
　　综涉(上宗弄反义已具释金光明最胜王经中讫也)。
　　钻仰(上纂栾反论语云钻之弥坚也汉书云商[革*夬]挟三术以钻孝公又云钻犹镌[銳-兄+允]也亦治择之名也说文云钻所以穿也从金赞声也)。
　　游[踦-可+(舛-夕)]([譇-者+(舛-夕)]化反杜注云[踦-可+(舛-夕)]过其上也顾野王云[踦-可+(舛-夕)]谓举足也说文云跨渡也从足[大/(舛-夕)]声[大/(舛-夕)]音[譇-者+(舛-夕)]也)。
　　咫尺(上之尔反杜注左传云八寸曰咫说文云中形妇人手长八寸谓之咫周尺也从尺只声下嗤只反说文云十寸也人之手十分动脉为寸口十寸为尺肉所以指尺规矩事也周制寸尺咫寻常仞诸度量皆以人之礼为法也从尺从乙乙所识也)。
　　方届(皆卖反郑笺毛诗云届舍也孔注尚书云届至也说文云极也从尸由声)。
　　溷肴(上魂稳反广雅云溷浊也郑注孔记云辱也说文云乱也从水圂声论本作混音[褒-保+(八/(ㄠ-ㄙ))]说文云水礼流貌非溷浊字也圂音魂困反下效交反贾逵国语注云肴杂也广雅云乱也说文云肴相错也从殳肴声殳音殊肴音[又/又]经本从水作淆者俗字也)。
　　闽越(上敏彬反周礼掌方氏掌七闽之人民郑玄闽之别也七者周所服国数也山海经云闽在海中郭璞云闽越即西瓯今[這-言+(妻-女+十)]安也说文云东南曰蛇种也从虫门声虫音毁)。
　　忼慨(上康浪反王逸注楚辞之谓中情恚恨心切剥也说文云忼慨也从心亢声论本从康作慷俗字久行于代也亢音同下开代反顾野王云志愤肚也叹息也说文云忼慨壮士不得志也从心既声)。
　　番禺(上判瞒反下遇俱反汉书云番禺南海郡县名也说文番字从辨田象形也禺字从田禸声辨音辨田音甫勿反禸音柔九反)。
　　欧阳頠(上区侯反下危毁反人姓名也广雅云頠静也说文云頠头闲集也从湏危声页音缬)。
　　涤沈蔽(上庭的反。孔注尚书涤除也。郑注周礼云涤濯溉也。毛诗传云涤扫除之也。何休注公羊云谓取其洁净也。说文涤洒也。从水条声中朕林反。尔雅云沉止也。顾野王云沉犹沦翳也。说文云沈一曰浊[黑*冗]昏也从水冘声[黑*冗]音丁感反冘音淫。下必计反。杜注左传云蔽障也。论语云好仁不好学其蔽也愚。顾野王云蔽暗不明也。说文蔽草小儿从廾敝声)。
　　睽违(阕圭反周易云睽乖也说文云睽目不相听从也从目癸声也)。
　　恇然(上曲王反郑注礼记云恇恐也说文云恇怯也从心从匡声也)。
　　欧阳纥(痕没反人名也即阳公頠之世子也说文云纥丝下也春秋传有臧孙纥也从系乞声)。
　　该阅(上改哀反贾逵注国语云该备也方言云该咸也广雅云该评也包也说文从言亥声若兼备之该从日作赅下缘雪反考声云阅数也察也搜也简功业也说文云阅具数于门中也从门兑声)。
　　协洽(上嫌[芸/木]反下咸夹反尔雅云岁次名也岁在未曰协洽)。
　　峻歭(上荀俊反孔注尚书云峻高大也郑玄注毛诗云峻长也字书云险峭也说文云峻高也从峻作[(阿-可+(峻-山))/山]峻音同下除理反说文歭躇也顾野王云谓止不前也从止寺声)。
　　纰紊(上匹毗反礼记云一物纰缪则民莫保其死也郑云纰犹错也说文从系比声下文愤反孔注尚书云紊乱也说文云商书曰有条而不紊也从文糸声)。
　　泛芥舟(上芳剑反中皆迈反汉书云取青紫如俯地拾芬也庄子云覆柸水于坳塘之上则芥谓之舟也今论序引用者言法源深广妙不可测也已智肤浅修涉难周如剖一叶之芥为舟取济大壑信其难也字书云菜也从草介声)。
　　巨壑(何各反山海经云东海之外有大壑顾野王云谓溪谷也郭注尔雅云谓坈堑也说文云壑沟也从睿土声睿音同也)。
</div>
    <div class="pagination">
<a href="一切经音义_page246.html">上一页</a><span>...</span><a href="一切经音义_page242.html">242</a><a href="一切经音义_page243.html">243</a><a href="一切经音义_page244.html">244</a><a href="一切经音义_page245.html">245</a><a href="一切经音义_page246.html">246</a><span class="current-page">247</span><a href="一切经音义_page248.html">248</a><a href="一切经音义_page249.html">249</a><a href="一切经音义_page250.html">250</a><a href="一切经音义_page251.html">251</a><a href="一切经音义_page252.html">252</a><span>...</span><a href="一切经音义_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
