<!DOCTYPE html>
<html>
<head>
    <meta charset="UTF-8">
    <title>一切经音义 - 第 60 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 60 页/共 480 页</h1>
    <div class="content">　　创病(楚霜反或作疮俗字)。
　　这起(上言件反字书这迎也案此这字亦是僻用也但直云迎起或云迎或云[宋-木+(夆-┬+下)]起于义何伤而乃曲求用此僻文强书这字徒自矜炫博识多闻诖误后学转读寻览之流无不惊眴也或也小人自矜拙为笔授非君子之见也)。
　　薄鲜(旁博反说文从草下先剪反韵英鲜少也)。
　　短命(今经文从木作梪非也梪音豆说文梪祭器也前后数处经义合是短字乃书梪字殊不相当察此前文乖错甚众何者只如依书倚字族字从手从矣憺怕并从水作谀遂书谕谄上音喻下音谄辟僻甚多不能繁述此等并是笔授之士寡学所以经文质朴用字乖错不可缄言)。
　　蚑行(音企)。
　　喘息(川兖反)。
　　跪拜(亏韦反也)。
　　饕餮(上音淊下音铁杜注左传云贪财曰饕贪食曰餮或作餮也)。
　　癖者(卑亦反苍颉云不能行)。

　　大宝积经第一百一十八卷

　　俞旬(庾朱反梵语讹略不妙也古曰由延或曰由旬或云喻阇那皆不正也梵音云逾缮那西域记云王军一日行程三十里也)。
　　玄回(荧颖反尔雅迥远也从辵冋声也冋音与上同经文从向非也)。
　　岨邃(上庄所反考声云山石不平也亦作阻阻险也下虽醉反韵英云深远也从穴遂声也)。
　　抄掠(楚孝反字书抄字夺也下力约反取也劫也)。
　　食啖(唐滥反考声云以食饮人也说文陷食也从口陷声也陷音陷经中从敢作啖俗用非正体上食字说文从集精入反从皂彼立反若从良作食者俗字)。
　　门阃(苦本反郑注礼记云门限也经文从木作捆说文门橛也乖经意也)。
　　恶[(甘/肉)*犬](乌固反往焰反)。
　　窗牖(由酒反考声云穿壁以木为交[棇-木+片]也从片)。
　　茵蓐(上音因郑注礼记云茵亦蓐也玉篇云虎皮蓐也说文云车上重席也从草因声也或从革作鞇下音辱郭璞云蓐者虎皮也声类蓐荐)。
　　綩綖(上音宛下音延经云綩綖者花毡锦褥舞筵之类案礼传及字书说綩綖乃是头冠绮饰也甚乖经义亦宜改作婉筵二字以合经义也)。
　　粗举(在古反郑注礼记云粗粗也顾野王云粗略也)。
　　撮上(窜[按-女+取]反考声云手撮取也从手)。
　　坋之(盆闷反或作坌字书云尘污也)。
　　捷辩(潜叶反考声云捷慧也疾也速也健也从手疌声或草作[這-言+(妻-女+(木-〦))]训用亦同)。
　　俦匹(长流反俦亦匹也从人寿声也经文从田作畴也匹字又下从人作疋两字俱非也)。

　　大宝积经第一百一十九卷(胜鬘夫人会唐流志译)

　　憍萨罗国(梵语也不求字义经自释云无斗战城即中天界也)。
　　寻绎(音亦广雅绎终也说文抽丝也方言绎经也卷舒也)。
　　蔽于(卑袂反)。
　　逾彼(庾朱反字书逾越也亦作逾训用同也)。

　　大宝积经第一百二十卷(广博仙人会唐流志译)

　　拘抧罗鸟(鸡以反已释)。
　　迦陵伽鸟(上姜佉反并是梵语国鸟名也此经初已具释讫)。
　　林薮(苏走反字书云草泽也郑注礼记云泽无水曰薮也)。
　　那刺陀(罗葛反梵语仙人名)。
　　蓬发(蒲蒙反发乱如蓬也)。
　　却粒(上羌略反说文从卩音节谷声强略反经从去俗字也下力邑及说文粟曰粒)。
　　蹲处(上音存下昌与反从虍虍音呼从夊音虽从几经作处俗字也)。
　　倾悚(粟勇反战惧也)。
　　白绳(时仍反白线也)。
　　枯燥(桑到反燥干也)。
　　三拒木(音巨亦曰三岐杖可长二尺许一头如橛一头有三股股长三二寸随身道具用承水瓶案西国净行婆罗门皆其遵奉围陀戒行每持瓶洗净涤除形秽以此三拒木插于地于歧上横安水瓶令涓涓自承以洗手也彼国学士游方访道者持三歧木瓶钵随身也)。
　　赊羯罗(上音奢梵语讹也正梵音烁羯啰天帝释之异名也是其教主随主立名也)。
　　面皱(邹瘦反)。
　　抬眉(音台尊者眉长覆眼故以右手举之也)。
　　携持(慧圭反俗字也正体作携从手巂声也音与上同因草书变体从乃非)。
　　虾蟆(上音霞下音麻水虫也青蛙类也)。
　　[氏*鳥]鸟(上叱支反鸢鸟也或作鸱鸱[至*隹]说文隹亦鸟也训用互通经文作蛭非也蛭音质非经义)。
　　苷蔗(上音甘下之夜反或作[這-言+蔗]蚶草煎汁为糖即砂糖蜜綟等是也)。
　　蒲匐(下朋北反肘膝行俯伏申敬之极也)。
　　尼拘陀(梵语西国中名也此树端直无节圆满可爱去地三丈余方有枝叶其子微细如柳花子唐国无此树言是柳树者非也)。
　　云涵(含绀反涵澹者大云敷布)。
　　壕堑(上晧高反考声城池下也下佥焰反城下长坑下)。
　　粮贮(上力姜反说文云储食也杜注传云贮稸也蓄藏之也说文贮积也从贝宁声也)。
　　堤防(上丁奚反下音房)。
　　风涛(唐劳反大波也)。
　　鼋鼍(上音元大鳖也从黾音猛元声下音陀山海经云江水多鼍郭璞曰似蜥蝪而长大有鳞其皮可以为鼓毛诗有鼍鼓是也从黾[咒-几+里]声[咒-几+里]音那)。
　　鲸鲵(上渠迎反说文云海中大鱼也淮南子云鲸鱼死而彗星出左传云大鱼也许叔重曰鱼之王也或作[彊-弓+魚]下音霓杜注左传云[此/隹]鲸也说文刺鱼也并形声字)。
　　作茧(坚显反说文蚕衣也从糸从虫从芾省经文作茧俗用不成字)。
　　才七日(藏来反韵诠才仅也从糸从[色-巴+(厂@比)]从兔糸音觅[色-巴+(厂@比)]丑略反兔音吐也)。
　　皯[黑*黽](上刚懒反下藏邓反通俗文作[旱*皮]面黧黑曰[黑*黽]考声面上黑子也颜氏证音云今内国云[旱*皮]音赠或作皯[皮*曾]俗字也)。
　　压地(上音鸭考声云镇也[仁-二+著]也又音黡叶反填压也填音珍也)。
　　姝丽(上齿朱反毛诗传云姝美色也说文姝好也方言云赵魏燕代之间谓好为姝从女朱声也)。
　　辐辖(上音福考声云车轑也音辽顾野王云凑毂张辋者也下音黠顾野王曰车轴两端鑯也说文车声也一云辖也或辖亦同)。
　　辕轭(上音袁车前双辕也说文辕辀也郑玄注考工记云辀辕也方言云楚卫之间谓辕曰辀音肘留反下为厄经作轭俗字也郑注考工辕端厌牛领木也俗呼车格讹也从车厄声厄字从户乙俗作厄非也)。
　　络绳(上音洛)。
　　髑髅(上音独下音娄人头骨也)。
　　肠肺(上音长白虎通云大肠小肠心之府也苍颉篇肠道也从肉易声下妃惠反白虎通云金之精金藏也)。
　　心脾(婢弥反士藏也白虎通云土之精也色黄从肉)。
　　肝胃(上音干木藏也下为伪反俗字也正单作胃白虎通云胃者脾之府也从肉又象形字也)。
　　抟[企-止+皂](徒栾反从手从专已见前释也)。
　　鸱吻(上齿时反下武粉反春头瓦兽饰也吻口也象鸱喙也字书云以压天大喙音吁卫反)。
　　藻饰(遭老反考声云彩色也文章也从草从水喿也下升翼反考声饰装也雕也修也广雅著也说文刷也从巾饲声也)。
　　眺望(天吊反韵诠云远视也应邵注汉书云眺亦望也说文目不正也从目兆声也)。
　　轩槛(上香言反下咸监反韦照注汉书云轩槛楼板也)。
　　凋悴(上丁遥反杜注左传凋伤也贾注国语云凋弊也说文半伤也从冰下情遂考声云憔悴瘦恶貌也)。
　　[斯/瓦]破(先奚反或作厮作嘶考声云破声也)。
　　龛室(坎含反考声云鉴山壁为坎也说文龙貌从今从龙俗从合误)。
　　刹柱(音察幡竿也)。
　　吟啸(肖曜反郑笺诗云蹙舌吹而出声也韩诗歌无章曲曰啸或作啸也)。
　　宴会(烟见反考声欢宴也或作宴饮宴聚会也)。
　　好喜(呼奥反希意反)。
　　流涎(上流字上有点为正也下祥延口液也)。
　　摩捼(奴和反说文摧也又云两手切摩也从手从女禾声也)。
　　耸然(栗勇反郭注云耸竦也音字书毛[監-皿+豆]也从耳从声也)。
　　佣长(敕龙反经文从片作牖非也)。
　　垂皱(邹瘦反韵诠云皮不展也说文皮聚也从皮刍声也)。
　　黧皯(上音离下[咒-几+止][女*(止/示)*頁]反考声云黑而黄色也又音犁声讹)。
　　耏毛(音而考声云颊边毛也或作髷从彡而声也)。
　　黄毯(他感反或作毯考声云纤毛为之出吐蕃)。
　　清泠(历丁反)。
　　合[櫓-魚+民](呼昆反树名也其树至暮其叶自然两两相合明旦方开昼开夜合故名合昏也)。
　　杂糅(尼胄反韵诠糅亦杂也说文从米柔声也)。
　　弥楼山(即须弥卢山也皆梵语讹转也唐云妙高山或云妙光山)。
</div>
    <div class="pagination">
<a href="一切经音义_page59.html">上一页</a><span>...</span><a href="一切经音义_page55.html">55</a><a href="一切经音义_page56.html">56</a><a href="一切经音义_page57.html">57</a><a href="一切经音义_page58.html">58</a><a href="一切经音义_page59.html">59</a><span class="current-page">60</span><a href="一切经音义_page61.html">61</a><a href="一切经音义_page62.html">62</a><a href="一切经音义_page63.html">63</a><a href="一切经音义_page64.html">64</a><a href="一切经音义_page65.html">65</a><span>...</span><a href="一切经音义_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
