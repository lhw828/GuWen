<!DOCTYPE html>
<html>
<head>
    <meta charset="UTF-8">
    <title>一切经音义 - 第 83 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 83 页/共 480 页</h1>
    <div class="content">　　恼缩(所陆反韩诗云缩[僉*殳]也贾逵注国语云缩退也宋衷注大玄经缩止也说文缩乱也从系宿声)。
　　踡缩(上逵圆反埤苍云踡局不伸也古今正字云从足卷声经本从手作卷是用力气势貌也非踡缩也)。
　　涌沸(上容耸反刘兆云涌腾也顾野王云水波腾起也说文云从水甬声甬音同下非味反毛诗传云百川沸腾也顾野王云沸谓水波涌若汤之沸也说文云从水弗声也)。

　　宝星经第十卷

　　猕猴(上弭卑反下后楼反汉书谓之沐猴也说文云獶也此兽种类甚多义己释于金光明最胜王经中獶音奴刀反)。
　　癣疥(上先剪反左传云皮毛无疥癣也字书云癣风疮也说文云癣干疡也从疒鲜声下皆卖反周礼云夏时有[癢-良+(刀/皿)]疥疾也说文疥骚也从疒介声介音与疥同)。
　　欬嗽(上开爱反月令云国多风欬顾野王云欬亦嗽也说文欬逆气也从欠亥声下苏奏反周礼云冬时有遬上气疾也考声气冲喉也古今正字从口欶声欶音同)。
　　熙怡(上喜其反毛诗传云凞光明也韩诗凞敬也孔注尚书凞美也说文从火[(厂-一)*臣*巳]声也[(厂-一)*臣*巳]音同上下以之反义已释第一卷中)。

　　大方广佛华严经


　　第一卷(前译六十卷玄应撰音)

　　摩竭提(或云摩竭陀亦言默偈陀又作摩伽陀皆梵音讹转也正言摩揭陀此译云善胜国或云无恼害国一说云摩伽星名此言不恶主十二日陀者处也名为不恶处国亦名星处国也揭音渠谒反)。
　　华[髟/(罩-卓+万)](梵言摩罗此译云鬘音案西国结鬘师多用苏摩那华行列结之以为条贯无问男女贵贱皆此庄严或首或身以为饰好则诸经中有华鬘[一/巿]天鬘宝鬘等同其事也字体从髟音所衔反边音臱音弥然反经文作鬘非体也)。
　　逾摩(字书作逾同庾俱反字林逾越也广雅度也言摩尼者讹也正言末尼谓珠之总名者也)。
　　挂碍(字略作罫同胡卦反纲碍也下古文碍同五代反说文碍止也又作阂郭璞以为古文碍字说文阂外闭也经文作[得-彳]音都勒反案卫宏诏定古文字书碍得二字同体说文得取也尚书高宗梦得说是非此义也)。
　　卢舍那(或云卢柘那亦言卢折罗此译云照谓遍照也以报佛净色遍周法界故也又日月灯光遍周一处亦名卢舍那其义是也)。
　　回复(又作洄澓二形同胡[(德-彳+王)-心+(衣-〦)]扶福二反苍颉篇洄水转也澓深也)。
　　痴瞽(公户反三苍无目谓之瞽释名云瞽目者眠眠然目平合如鼓皮也)。
　　忉刹(又作擦同音察梵言差多罗此译云土田经中或言国或云土者同其义也或作刹土者存二音也即刹帝利名守田主者亦是也案刹书无此字即[利-禾+(暴-(日/共)+夾)]字略也[利-禾+(暴-(日/共)+夾)]音初一反浮图名刹者讹也应言剌瑟胝剌音力割反此译云竿人以柱代之名为刹柱以安佛骨义同土田故名刹也以彼西国塔竿头安舍利故也)。
　　沮坏(才与反三苍沮渐也败坏也经文作俎侧吕反贮醢器也一曰置肉几也俎非此用)。

　　华严经第二卷

　　安跱(字诘古文峙今作跱同直耳反广雅峙止也谓亭亭然独止立也)。

　　华严经第三卷

　　栏楯(又作阑同力寒反下食允反说文阑槛也通俗文阑槛谓之楯王逸注楚辞云从曰槛横白楯间子曰棂棂安阑楯殿上临边之饰亦所以防人坠堕也今言钩兰是也)。
　　群萌(古文氓同麦耕反萌芽也广雅萌始也案萌冥昧貌也言众庶无知也)。

　　华严经第四卷

　　焕明(字书亦[色-巴+(罩-卓+火)]字同呼换反焕亦明也谓光明也)。
　　旗幡(极其反释名云熊虎为旗者军将所达也象其猛如虎与众期其下也)。
　　谐雅(胡皆反谐和也谓闲雅容音声和也)。
　　寮观(力尧反寮窗也苍颉篇寮小空也经文有从手作撩或从木作橑二形并非今用也)。

　　华严经第五卷

　　众祐(于救反旧经多言众祐者福祐也今多言世尊者为世所尊也此盖随义立名耳)。
　　仇对(渠牛反仇怨也三苍云怨耦曰仇广雅仇恶也)。
　　愤毒(扶粉反方言愤盈也谓愤怒气盈满也情亦感也)。
　　惊骇(胡界反苍颉篇骇亦惊也广雅骇起也)。
　　名遏(古文阏同安曷反苍颉篇遏遮也止也)。
　　翳目(韵集作翳同于计反目病也说文目病生翳也经文有作曀阴而风曰曀[月*壹]非此义也)。
　　孤茕(古文茕僗二形同蕖营反无父曰孤无子曰独无兄弟曰茕茕单也茕茕无所依也字从迅从荧省声迅音虽闰反)。

　　华严经第六卷

　　毗岚(力含反或作毗蓝或作鞞岚或云吠蓝或作随蓝或言旋蓝皆是梵之楚夏耳此译云迅猛风也)。
　　聋聩(古文[貴*頁]聩二形同今作[(采-木+(豕-一))*頁]又作[(利-禾+萌)/耳]同牛快反国语聩不可使听贾逵曰生聋曰聩一云聋无识曰聩经文从肉作膭胡对反肥也膭非经义)。
　　噬诸(时制反三苍噬啮也字林噬啖也啖音徒敢反)。
　　涤秽(徒的反说文云涤洒也亦除也谓荡洒除去垢秽也)。
　　盥掌(公缓反说文盥澡手也案凡澡洒物皆曰盥字体从手臼水临皿上也臼音居六反经文有更从水作[泳-永+盥]非也)。
　　发趾(音止字林趾足也释名云足一进一止因以名焉也)。
　　园圃(补布二音苍颉解诂云种树曰园种菜曰圃也)。
　　衰耄(字体作[病-丙+衰]同所龟反说文[病-丙+衰]减也亦损也礼记年五十始[病-丙+衰]懈也下古文毫耄二形今作秏同莫报反八十曰耄耄惛忘也亦乱也)。
　　甲胄(古文[革*由]同除救反广雅胄兜鍪也中国行此音亦言鞮鍪江南行此音鞮音低鍪莫侯反)。

　　华严经第七卷

　　八梵(八种梵音者按十住断结经云一不男音二不女音三不强音四不耎音五不清音六不浊音七不雄音八不雌音)。
　　博综(子迸反综习也三苍综理经也谓机缕纪领丝也)。

　　华严经第八卷

　　仅半(古文[堇*少]仅二形同渠隐反仅劣也仅犹才也)。
　　锭光(亭胫反又音殿即然灯佛也)。

　　华严经第九卷

　　浑浊(后昆后[褒-保+(八/(ㄠ-ㄙ))]二反浑乱也一曰洿洿音一胡反)。
　　顾眄(眠见反说文邪视也方言秦晋之间谓为眄也)。

　　第十卷　第十一卷(上二卷无字音训)


　　华严经第十二卷

　　惠施(胡桂反周礼施其惠郑玄曰赒衣食曰惠孟子曰分人以财谓之惠是也)。
　　贫窭(瞿句反苍颉篇无财曰贫无财不备礼曰窭诗传云窭无礼是也字书窭空也)。
　　福伽(经论中或作富伽罗或作富持伽耶旧译应云补特伽罗此云数取趣也)。
　　恃怙(古文悕同时止反下胡古反恃赖也尔雅云怙恃也)。
　　妖艳(又作妖同于骄反三苍[女*芺]妍也下又作艳同余胆反艳美也方言秦晋之间谓美色为艳也)。

　　华严经第十三卷

　　摩[少/兔](奴侯反正言摩奴末耶此云意生身言诸天等从意化生也)。
　　不殉(旬俊反尚书殉于货色注云殉求也亦营也)。

　　华严经第十四卷

　　六亲(汉书以奉六亲应邵曰六亲者父母兄弟妻子也苍颉篇亲爱也释名云亲[打-丁+親]也言相隐[打-丁+親]也)。
　　侮慢(止甫反广雅侮轻也说文侮伤也)。
　　递相(徒礼反尔雅递迭也谓更易也迭音徒结反)。
</div>
    <div class="pagination">
<a href="一切经音义_page82.html">上一页</a><span>...</span><a href="一切经音义_page78.html">78</a><a href="一切经音义_page79.html">79</a><a href="一切经音义_page80.html">80</a><a href="一切经音义_page81.html">81</a><a href="一切经音义_page82.html">82</a><span class="current-page">83</span><a href="一切经音义_page84.html">84</a><a href="一切经音义_page85.html">85</a><a href="一切经音义_page86.html">86</a><a href="一切经音义_page87.html">87</a><a href="一切经音义_page88.html">88</a><span>...</span><a href="一切经音义_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
