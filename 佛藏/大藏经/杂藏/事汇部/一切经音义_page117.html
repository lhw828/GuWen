<!DOCTYPE html>
<html>
<head>
    <meta charset="UTF-8">
    <title>一切经音义 - 第 117 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 117 页/共 480 页</h1>
    <div class="content">　　毗婆舍那(亦云阇那亦云若那此云惠也观也或云见也)。
　　忧毕叉(此云舍也止观舍三名其义如上也)。

　　第三十一卷

　　得衷(竹隆反左传楚僻我衷杜预曰衷正也中当也苍颉篇别名内外之辞经文作中中平也两字并通也)。
　　遗烬(秦进反说文火之余木正体宜作[盡-皿+火])。
　　菅草(古颜反尔雅菅茅属也经文作葌与简同葌兰也说文葌香草名也葌非此义也)。
　　甘[舛-夕+鬲]盛金([舛-夕+鬲]音古和反方言秦言土釜也说文从鬲[工*├]声[工*├]音口瓦反鬲音历经文作锅是车铅非此用)。
　　挠搅(上呼高反下交咬反说文挠搅即搅乱也诗云秖搅我心是也)。
　　融销(小雕反说文铄也从金肖声经从水作消是消息之消非此用也)。
　　觉观(玉篇云觉警也察也观见也视也成实论云觉观在初禅也经云内有觉观外感火灾唐三藏译为寻伺也)。
　　嘲调(上竹交反或作啁同苍颉篇云啁亦调也谓相调戏也经文有作呓字相承音艺未详何出或作譺五戒反字林欺调也亦大调曰譺也)。
　　贾客(贾公户反又古雅反郑玄曰行曰商处曰贾白虎通曰贾之言固谓固其物待民来以求其利也)。
　　鸯崛摩罗(此云指以为鬘花外道也杀人取指以为花鬘为欠一指路中见佛拔刀走趁口云住住大沙门白净王太子我是鸯崛摩应当税一指世尊徐步引至伽蓝闻法出家便令受戒此出鸯崛摩经)。
　　非现生后(现者现报谓今身造业交获报也生者来世受生方获报也后者谓第三身已后方获报也)。
　　王名迦多富(古音云此名是)。
　　盲瞽(公户反释名云瞽目眠然谓目平合如鼓皮状也)。
　　即劓其鼻(劓鱼器反谓截其鼻也)。
　　刖其手足(鱼厥反)。
　　副轴(上芳富反谓贮备也)。

　　第三十二卷

　　打掷堆押(堆都回反坠也落也字正体作磓押正体作压乌狎反镇也押字古押反篱辟也非此义)。
　　种子精血究竟不净(依智度论凡夫之身有五种不净一种子不净精血也二住处不净熟藏之上也三自相不净血肉汁垢也四自性不净九孔常流也五究竟不净终归粪土也)。
　　摩罗耶山(亦云摩罗延摩罗此云垢也耶云除也山在南天竺境因国为名其山多白旃檀香入者香洁故云除垢也)。
　　如驼食蜜(驼徒多反馲驼也蜜者草夕刺蜜也味聒如蜜驼得食之不顾刍草也)。
　　兜罗毦(仁志反通俗文云毛饰也槊上垂毛为毦又作毦同用)。
　　纴婆虫(上女林反梵语也纴婆是树名叶苦可煮为饮治头痛如此间苦楝树其虫甘之因以为名栋音莲见反)。
　　火虫乐火(传曰南中有火鼠其毛作布为服故则火烧名火浣布也)。
　　瑕疵(上户加反下自移反)。
　　罐绠(上古乱反汲水器也经作灌字是浇灌非此汲器也绠古杏反说文汲井绳也方言韩魏之间谓之绠也)。
　　憍尸迦(此谓帝释往古因地之姓也)。
　　磁石(有本作慈非字体也)。
　　葵藿(呼郭反豆叶也葵藿二物凡俗每见倾身逐日而转言有心议此谓因缘相待非是别有敬心也)。
　　阿叔迦树(此云无忧树)。
　　萝卜(上罗音下蒲北反似菘根味辛紫花者也作芦菔同)。
　　车兵象马步兵(按西域记凡有四兵步马车象象则被以坚甲牙施利距一将安乘授其节度两卒左右为之驾驭车则以驷马兵师居乘列卒周卫扶轮挟毂马军散御逐北奔驰步军轻捍敢勇充选负大橹执长戟或持刀剑前锋行阵四兵和合名之曰军)。

　　第三十三卷

　　粟[序-予+禾](美悲反其字正体应作靡糜二形谓禾穄也方言云关西谓之糜冀州谓之穄音祭)。
　　如断生瓠(断徒暖反谓割割截也瓠音胡故反)。
　　重线砖(线私箭反綖字非也砖止缘反此谓织帘之家皆斫众多破砖形如鼓子缠线于上以为帘经随其多少织帘之时行行在椽上累然状如脊骨以喻如来六年苦行形体枯瘦故脊骨连现如重线砖也重取去声也)。
　　剜身(乌官反剈也剈音恚缘反)。
　　闭气不喘(闭音筚谜反考声云掩也藏也因也谓菩萨施身示为死想令无杀罪)。
　　迦宾阇罗鸟(古音云是鵽鸟也引释论云似[此*鳥]鸱与象猴为亲友故知是也鵽音卓刮反刮音关八反)。
　　瞿陀身(古音云此名鲮鱼鲮力承反玉篇云鲮鱼鲤也有四足出于南方谓菩萨潜形利物作异色鱼身正定形貌也)。
　　而常施恩(施始宜反玉篇云施设也谓此菩萨利润无私施恩及物)。
　　兜率天(此云知足欲界之中第四天也)。
　　施婆罗比丘(施婆罗山名近山生故故以立名)。
　　优波尸婆罗(优婆此云小即是弟也)。
　　弥迦罗长者母(弥迦罗此云金带金宝严身因以为名)。
　　拘陀长者母(未详)。
　　半阇罗长者母(半阇罗此云笼亦名狱此等诸人并是卵生也)。
　　庵罗树女(庵罗净三藏云果名其形似柰其味如梨温室经云柰女者即其人也依花以孕质故号湿生即频婆娑罗王之贵妃良医耆婆之母也)。
　　迦不多树女(此名臭树依之而生)。
　　放逸行(行平声呼之也)。
　　稿草(古老反禾干之草也)。
　　齿壮者(谓人即数年牛即数岁马即数齿故言齿壮也)。
　　卷脊(巨员反屈也曲也)。
　　蹲地(音存)。
　　当举其尸(举音与除反正应作举字)。
　　厮下之人(厮息支反玉篇云马屋也贱人居之故)。
　　圊厕(正应作圊圊溷也)。
　　记莂(悲别反分简也经文作别非也)。
　　卵壳(口角反壳字同吴会之间音口木反今详凡物皮皆是壳也)。
　　淫佚(今作侄同与一反苍颉篇淫侄荡也荡音徒浪反)。

　　第三十四卷

　　婆蹉婆(此云执金刚宝亦名严饰也)。
　　富兰陀罗(古音云富兰云城陀罗云破也)。
　　因陀罗(此云帝主也)。
　　舍脂夫人(舍脂此云净量是阿修罗王女为天帝所重也)。
　　优波摩那(此云譬喻是佛庶子也)。
　　须跋陀罗(此云善好贤)。
　　罗阅只(王舍城是也)。
　　愁愦(古对反愦心乱也)。
　　婆罗留支(古音云此名胜乐乐音五孝反亦名折指)。
　　婆伽婆(此云世尊)。
　　阿罗呵(此云应供与阿罗汉义亦相似)。
　　三[卄/狠]三佛陀(此云正遍知也)。
　　粗涩氀褐(涩所立反从四止二正二倒书经三止作涩非也氀力主反织毛为布也)。
　　瞿低比丘(此云守牛也)。

　　第三十五卷

　　波斯匿王(此云月光王亦云胜军王亦云和悦也)。
　　即便有娠(尸仁反怀胎也经作身如如盖是一赭舌是多者应赭字乃是盖四面垂彩彩舌也喻涅盘是一解既是多)。
　　如来十力(瑜伽论第五十卷云一者处非处智力二自业智力三静虑解脱等持等至智力四根胜劣智力五种种胜解智力六种种界智力七遍趣行智力八宿住随念智力九生死智力十漏尽智力)。
　　四无所畏(一正等觉无畏二障道无畏三漏尽无畏四出苦道无畏也)。
　　首楞严三昧(此云勇健定也此经中自释云首楞严者于一切事究竟坚固也)。

　　第三十六卷

　　尸利沙果(古译尸利者头也沙云似故名似头果也)。
　　杷吒罗长者(梵语城名此城长者也)。
　　瞿伽离(此云牛守也)。
</div>
    <div class="pagination">
<a href="一切经音义_page116.html">上一页</a><span>...</span><a href="一切经音义_page112.html">112</a><a href="一切经音义_page113.html">113</a><a href="一切经音义_page114.html">114</a><a href="一切经音义_page115.html">115</a><a href="一切经音义_page116.html">116</a><span class="current-page">117</span><a href="一切经音义_page118.html">118</a><a href="一切经音义_page119.html">119</a><a href="一切经音义_page120.html">120</a><a href="一切经音义_page121.html">121</a><a href="一切经音义_page122.html">122</a><span>...</span><a href="一切经音义_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
