<!DOCTYPE html>
<html>
<head>
    <meta charset="UTF-8">
    <title>一切经音义 - 第 123 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 123 页/共 480 页</h1>
    <div class="content">　　医(于其反说文治病工也医之为性得酒而使药故医字从酉殹声殹亦病人声也酒所以治病者药非酒不散殹音于奚反有作殹古者巫彭初作医从巫形俗字也)。
　　疗(力照反三苍疗治病说文作疗同)。
　　杪(初教反应作抄或作钞玉篇抄掠也强取物也是也)。
　　窃(千结反私窃也)。
　　横罗(上获孟反非理来也)。
　　园观(官换反楼观也若舍作馆)。
　　喑哑(上邑金反不能言亦哑也下厄贾反埤苍哑亦喑也有作喑字林喑喑也喑子夜反有作哑字林乙白反笑声也易云笑言哑哑非此之义也)。
　　疽(七余反亦[病-丙+(雍-〦)]病也)。
　　清洁(坚屑反亦清也屑音先结反)。
　　信解品(解鞋买反又佳买反佳卖今从初也)。
　　整(征郢反)。
　　好乐(上呼到反喜也下五孝反欲也)。
　　庆幸(胡耿反小尔雅非分而得谓之幸幸遇也亦冀望也皆非其所当而得之耳)。
　　逃逝(时世反小尔雅逝往也广雅逝行去)。
　　驰骋(上直知反下丑领反广雅驰奔也骋走也)。
　　虎魄(普伯反广雅珠名亦为珀字汉罽宾国有虎魄博物志松脂入地千年化为茯苓茯苓千年化为虎魄一名红珠广志虎魄生地中其上及傍不生草木深者八九尺大如斛削去皮中成虎魄有汁初如桃胶凝坚乃成其西方人用之以为[宛/皿][宛/皿]音乌管反)。
　　臣佐吏民(说文民众萌也)。
　　[商-口+貝]估贾(上始羊反。说文行卖也。玉篇通四方之珍异曰[(商-口)/貝]旅有作商商量也非此义。估音公户反。字书无此字唯尔雅郭璞音义释言注中[(商-口)/貝]贾作此字。切韵估市税也贾说文加雅反。坐卖也。周礼九职六曰司市掌以[(商-口)/貝]贾货郑玄及玉篇通物曰[(商-口)/貝]坐卖日贾白虎通[(商-口)/貝]之言商商其远近通四方之物以聚之也。贾者固也言物以待民来希其利也。贾亦通语耳故左传荀罃之在[林/一/几]也郑贾人有将置诸褚中以出史记阳翟贾人往来贩贱卖贵是也)。
　　坥(他诞反说文安也广雅及切韵平也)。
　　佣赁(上勇恭反蔡邕劝学注佣卖力也庄子佣于人者孟氏佣役力也受直曰佣切韵亦赁也说文赁亦佣也)。
　　洒(所买反通俗文以水掩尘曰洒玉篇汛也思见反散也切韵洒扫也落也)。
　　出内(上昌遂反出出也诗云出言有章是也切韵亦赤律反)。
　　肆力(上相利反广雅肆伸也陈也谓伸陈役力也)。
　　强使(上巨良反抑也坚也苍颉篇健也又其两其亮二反)。
　　惊愕(五各反亦惊也)。
　　俞急(上戈朱反小尔雅俞兹强益也有作愈尔雅差也有作逾急也切韵逾越也俞然也)。
　　擗地(上脾役反抚心也有作躄倒有作僻匹尺反邪也非此义)。
　　醒悟(上思[挺-壬+手]反字林醒醉除也)。
　　豪[臾/貝](上胡刀反淮南子智出百人谓之豪古文作[敖/力]说文[敖/力]健也)。
　　所难(奴旦反患也痾也)。
　　憔悴(上昨焦反下疾醉反三苍切韵并憔悴广雅玉篇作憔悴愁忧也尔雅悴病也)。
　　怪之(上古坏反怪异也惊怪也凡奇异非常皆曰怪字从左)。
　　窗牖(余帚反玉篇道也向也)。
　　羸(力为反弱也)。
　　尘坌(蒲顿反通俗文[土*孛]土曰坌尘也切韵尘秽也)。
　　污秽(上字林乌故反污涂也释名污洿也)。
　　咄(丁兀反说文相谓也字书咄叱也今谓呼也诃也今取呼也)。
　　盈溢(夷质反满也亦作轶)。
　　无希(虚机反须也有作悕)。
　　自鄙(补美反广雅羞愧鄙耻也)。
　　于某(莫补反又莫厚反尚书尔元孙某孔安国某名也臣讳君故曰某名凡不知名皆云某)。
　　伶俜(上即丁反下匹丁反三苍云伶俜犹联翩也亦独孤貌切韵行不正曰竛[立*并]竛亦郎丁反[立*并]亦普丁反竮又云或作[仁-二+(中/(ㄅ-(白-日)))]行不正作跉[跳-兆+丁]吕贞反[跳-兆+丁]敕贞反切韵[跳-兆+丁]行不正也有作跉跰字林力生反跰补诤反与迸同跉不正迸散并非此义也)。
　　蠲除(上古玄反方言南楚疾愈者谓之蠲郭璞蠲除也)。
　　吝惜(上力晋反切韵鄙吝也惜亦吝也)。
　　毁呰(兹此反说文呰呵也礼云呰者莫知礼也所生郑玄口毁曰呰切韵毁作訿古文訾[此*欠]同)。
　　自娱(遇俱反乐也)。
　　求索(所[卓*(企-止+戈)]反又苏各反乞也求也)。
　　夙夜(上思六反尔雅夙晨早也)。
　　注记(上竹句反之喻反广雅注疏也识也字林注解也通俗文记物曰注切韵作注陟住之戍二反)。
　　驱(有作驱通同)。
　　杀(有作煞通同)。
　　眇目(上弥了反说文一目小也释名目眶陷急曰眇方言眇小也切韵视不正)。
　　荐席(上煎线反草荐也所以藉床施于席下以自温暖也下祥亦反考声云藉也茵也或从廾作席说文礼天子诸侯席有黼黻纯锦从巾从[度-又+火]省声也)。
　　草庵(暗甘反广雅奄屠苏舍也考声卢也掩也以草围掩之也有作庵药草名庵[卄/闆]子也古今正字云卢有梁者[序-予+剌]也[序-予+剌]即庵也从广奄声也)。
　　荷负(何可反又胡歌反切韵韵英荷担也云揭也亦也负也)。

　　药草喻品

　　诚如(上音成广雅敬也说文诚信也谛也从言成声)。
　　溪谷(上启奚反尔雅水注川曰溪下公木反)。
　　卉木(上晖谓反尔雅卉草也郭璞曰百草之总名也方言卉众也东越吴杨之间名草曰卉说文从三[艸-屮][艸-屮]音丑列反)。
　　丛林(上族红反考声云木聚生曰丛俗作藂汉书东方朔传中作丛并非正也说文聚也从[業-木+十][業-木+十]床学反从取取亦声也象形字)。
　　等澍(朱戍反三苍云时雨也百卉沾洽也说文上古时雨所以生澍万物也)。
　　普洽(咸夹反苍颉篇适散也说文洽沾也古文作[雨/合])。
　　叆叇(上爱下代埤苍切韵同广雅叆叇翳荟乌外反翳荟云兴盛貌通俗文云覆日为叆叇)。
　　承揽(卢敢反手取也亦作揽说文作揽撮持也)。
　　幽邃(私醉反说文深远也古文作[怡-台+(隊-(阿-可))]也)。
　　百谷(古木反说文谷续也百谷总名杨泉物理论梁者黍稷之总名稻者粇糯之总名菽者众豆之总名三谷各二十合为六十蔬果之实助谷各二十凡为百种故诗曰播厥百谷周易曰百谷草木丽千地是也)。
　　苗稼(说文苗草生于田苍颉篇禾之未秀者也论语苗而不秀曰稼说文禾之秀实为稼茎即为禾一曰在野曰稼也)。
　　甘蔗(之夜反诸书有云芋蔗或云籍柘或作柘皆同一物也)。
　　蒲萄(徒刀反博物志云张骞使西域还得安石榴胡桃蒲萄广雅蒲陶有白黑紫三种萄桃陶皆得)。
　　枯槁(字林苦道反切韵古枯也古文[歹*高]说文作槁)。
　　一滴(丁历反通俗文灵滴谓之[泳-永+(隸-木+上)]切韵作[泳-永+適]有作渧丁计反水下也非此义)。
　　授记品(授仇右反与也付也)。
　　瓦砾(力的反说文玉篇小石也切韵沙也)。
　　埙坎(客庚反或作硎玉篇虚也堑也下苦感反说文陷也玉篇小罍也)。
　　堆阜(都雷反聚土也玉篇作堆小块也下房儛反陵也玉篇高平曰陵大陵曰阜大[夗-夕+月]也厚也长也山庳而大者也)。
　　丘埙(说文丘土之高也非人所为一曰四方高中央下曰丘玉篇地高曰丘大冢曰丘古文丘土)。
　　数知(上声字山缕反计也阅其数曰数也)。
　　栗(力质反战也玉篇谨敬也惧也戚也)。
　　粖(莫割反若手摋摩作抹涂饰作瀎今既别有涂香应为抹字玉篇粖亡达亡结二反粥糜也碎香如絮也故作粖若如细土应作[土*未])。
　　阎浮提金(赡部树名在洲无热池岸侧有经在此洲北岸近树水下有紫金光映蔽日月故以为名)。
　　多摩罗跋旃檀香(性无垢贤旃檀香佛)。
　　长表金刹(梵云舍摩奢那此云坟[(┐@一)/豕]西域[(餐-食)-又+人]者或遗禽兽收骨烧之有埋地下于上立表累砖石等似窄堵波但形卑小今此长表即是金刹非彼表也梵云掣多罗彼土更无别幡竿即于塔覆钵柱头悬幡今云刹者语声虽讹以金为之长而有表故言金刹也)。

　　化城喻品

　　磨以(莫可反研也若莫波反作摩灼也作[序-予+婪]鬼作魔偏平作[序-予+(林/骨)]无平音)。
　　尽抹(莫割反以手掇摩曰抹也)。
　　天技(渠倚反艺也女乐作妓有作倚立也非经义也)。
　　涕泣(上他礼反毛诗涕泗滂沱传曰目出泪曰涕说文无声出泪曰泣)。
　　憺怕(上徒滥反说文憺安也静也谓憺然安乐玉篇憺徒敢反恬靖也亦安也有作恬恬靖有作惔说文徒甘反忧也非此中义字书作倓亦徒滥反怕说文匹白反无为也广雅憺怕安静也子虚赋云怕[前-刖+ㄅ]无欲憺乎自持是也)。
　　盲瞑(莫耕反暗也玉篇莫定反夜也昧也冥者蔽人目令无所见又幼稚)。
　　安隐无漏法(有作道应从法不唯道故也)。
　　三界狱免出(无远反切韵引也与挽义同有作勉靡辩反勖也国语云父勉其子兄勉其弟犹强劝也谓劝教之小尔雅勉事力也古文励同也)。
　　群萌(莫耕反芽也广雅始也萌冥昧貌或从民作氓言众无知汉书氓群[黎-(暴-(日/共))+(恭-共)]也古文作氓)。
　　讽诵(上风凤反咏读为讽也背文曰诵也周礼教国子无道讽诵郑玄背文曰讽以声节之曰诵)。
　　阿閦(初六反梵语也唐云无动)。
　　阿弥陀(梵语也阿弭多那庚沙此云无量寿也)。
　　旷绝(上苦谤反又玉篇云空也疏也大也久也远也)。
</div>
    <div class="pagination">
<a href="一切经音义_page122.html">上一页</a><span>...</span><a href="一切经音义_page118.html">118</a><a href="一切经音义_page119.html">119</a><a href="一切经音义_page120.html">120</a><a href="一切经音义_page121.html">121</a><a href="一切经音义_page122.html">122</a><span class="current-page">123</span><a href="一切经音义_page124.html">124</a><a href="一切经音义_page125.html">125</a><a href="一切经音义_page126.html">126</a><a href="一切经音义_page127.html">127</a><a href="一切经音义_page128.html">128</a><span>...</span><a href="一切经音义_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
