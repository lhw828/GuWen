<!DOCTYPE html>
<html>
<head>
    <meta charset="UTF-8">
    <title>一切经音义 - 第 439 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 439 页/共 480 页</h1>
    <div class="content">　　词殚(音丹尽也)。
　　[科/虫]蚪(上苦禾反下兜口反字书云[科/虫]蚪水虫虾蟆子也传字作蚪蚪之形也)。
　　阒然(上倾觅反从门臭声臭字从目从犬)。
　　盐(姑户反郭璞注方言云盐仓猝也诗云王事靡盐说文从监省古声也)。
　　捃道(上君运反方言云捃取也从手)。
　　悚慑(上粟勇反杜注左传云悚惧也说文正作悚从心双声字书或作悚传作悚今俗通用字下恬颊反尔雅云慑惧也郭璞云慑也说文从心习声)。
　　震赧(儜简反考声云羞惭面赤也正作赧)。
　　迹汦(支氏反说文云汦著止也从水氏声也)。
　　拘羑(由柳反说文云文王所拘羑里在汤阴从羊久声传从九作羌非也)。
　　杂沓(潭合反考声云沓行急也前也[這-言+合]沓众行貌也说文及也从辵眔声眔音同上[這-言+合]音合传作[這-言+(豕-一+(罩-卓))]非也)。
　　争骛(无付反广雅云骛奔也顾野王云疾驰也古今正字从马敄声)。
　　注解(上诛句反广雅云注疏也埤苍解也古今正字从言主声今多作注音朱喻反义通下皆买反音贾非也)。
　　辛谞(胥旅反人名郑注周礼云谞有才智者之称也)。
　　璀璨(上崔会反下餐旦反)。
　　辩囿(尤救反郑注周礼云囿今之苑也说文苑有垣者故从囗有声囗音韦)。
　　腼容(天典反毛诗传云腼妒也郑笺云妒然有面目也考声云谓不知惭也说文从面见声)。
　　爝火(上音爵字书云火炬也说文以火拂除[袖-由+芺]也从火爵声)。
　　郗超(上耻尼反人姓名也传作刹误也)。

　　释法琳本传卷第二

　　誷上(上音罔考声云以言欺诬也)。
　　勘劾(下音恒得反推劾也顾野王云案狱相告证之辞也说文法有罪人也皋即古文罪字从力亥声不从刃传作[亥*刃]非也)。
　　缧绁(上累追反下仙拽反孔注论语云缧黑索也绁挛也所以拘罪人也古今正字并从糸累曳皆声也正作绁俗作绁)。
　　伫聆(历丁反苍颉篇云聆听也说文从耳令声)。
　　捣昧(上刀老反考声云心疾也从手)。
　　叨[卄/造](上讨刀反下搊瘦反杜注左传云[卄/造]副也考声云厕也齐也说文从草造声传从竹作簉非也)。
　　餔糟(上补乎反下音遭)。
　　歠醨(上川劣反下音离)。
　　弥贞(上蜜卑反郑注仪礼云益也假借字也说文正作[(弓*(企-止+爾))/土]从弓从[(企-止+爾)/土]声俗作弥)。
　　淈泥(上昆兀反考声云水流貌搅令浊也)。
　　韦悰(族宗反)。
　　樝梨(上侧加反郑注礼记云樝梨之不臧者也郭璞云揸枝干皆赤叶黄白花黑实箕山出甘樝也)。
　　确陈(上苦角反)。
　　负扆(依岂反周礼云凡封国命诸侯位设黼扆郑注仪礼云如绨素屏风有斧文所以户西也说文从户衣声)。
　　靡觌(上眉彼反下亭历反何注公羊传云觌见也有本作觌义训同古今正字从见卖声)。
　　为庵(乌仓反郑注礼记云庵庐也广雅草舍也古今正字从广奄声)。
　　偓促(上乌学反下窗角反考声云偓促褊小之貌)。
　　盗跖(征亦反人名案庄子柳下惠弟也)。
　　[奐-大+((〡*目)/一/乂)]远(上火娉反刘兆注谷梁云[奐-大+((〡*目)/一/乂)]亦远也说文从[目/ㄆ]人在穴上也[目/ㄆ]音火劣反)。

　　释法淋本传卷第三

　　徼妙(上古吊反考声边境外也韵诠云小道也蛮夷之塞也说文从敫彳声彳音丑亦反)。
　　钜鹿(上渠语反郡名也)。
　　袁旍(井情反道士名也)。
　　噎气(上烟结反)。
　　而终(众戎反埤苍云终殁也死也古今正字从歹冬声今从糸作终通用歹音丑葛反)。
　　荡瘵(齐薤反毛诗传云瘵病也说文从疒音女厄反祭声也)。
　　龙堆(对雷反郭璞云聚土之高也古今正字从土隹声亦作堆义同也)。
　　麟麇(上栗珍反公羊传云麟者仁兽也有圣王则至其郊尔雅云麟麇身牛尾一角角端有肉顾野王云牡曰麒牝曰麟说文从鹿磷声亦作[鹿*吝]下轨筠反公羊传云有麋而角刘兆云獐也毛诗云野有[(餐-食)-又+人]麇说文云此[簃-多+留]文麇字正从鹿囷省声俗通作麇并同)。
　　李聃(他甘反即老子也国语云柱下史伯阳也史记云李耳也)。
　　掏搅(上道刀反埤苍云掏杼也古今正字从手匋声传作桃音吐雕反非匋音同上下古巧反)。
　　甄鸾(上轸人反人姓也)。
　　癃跛(上六忠反苍颉篇云癃痼疾也说文从疒隆声下波么反)。
　　惘然(上音罔考声云惘惆怅也)。
　　殉道(上旬俊反应邵云殉营也谥法曰亡身从物曰殉古今正字从歹旬声)。
　　撞击(上擢江反顾野王云撞犹击也说文迅捣也从手童声)。
　　厌厌(伊阎反毛诗传曰厌厌安静也郭注尔雅云安详也说文从心厌声)。
　　[莫/女]母(上暮蒲反古时丑女也)。
　　鸋鴂(上佞丁反下蠲穴反广雅云鸋鳺果羸飞女匠工雀也方言桑飞自关而东谓之鸋鳺俗名巧妇小鸟也说文并从鸟宁夬皆声也夫音古快反也)。
　　汨[泳-永+羅](上冥壁反下音罗水名在长沙郡说文从水罗声)。
　　阗曀(上音田下烟结反传作[門@壹]非也)。
　　兰葩(怕巴反说文云葩花也从草白巴声)。
　　庭氛(忿文反毛诗传云氛氛雨雪盛貌)。
　　八埏(衍仙反汉书音义云八埏地之八际也古今正字从土延声)。

　　释法琳本传卷第四

　　淞井(上讼容反)。
　　沪渎(上胡古反下同木反郭璞注山海经及河图苍颉篇等云黄帝南登汤虚山临干玄沪灵龟负书即此水也古今正字从水扈声)。
　　聸耳(上聸甘反山海经云聸耳国任姓郭璞云其人身大耳垂聸肩上说文耳垂也从耳詹声亦作耽传从人作儋亦通)。
　　献琛(下耻林反毛诗传云琛宝也美宝为琛古今正字从贝深声亦作琛也)。
　　于铄(上音乌下商略反)。
　　鞮译(上底奚反礼记云五方之民言语不通嗜欲不同达其志通其欲西方曰狄鞮郑玄注云皆世间之别名依其事类耳鞮之言知也今冀部有言狄鞮者也广雅狄鞮译也古今正字从革是声下音亦)。
　　慧赜(仕革反人名也)。
　　焜煌(上魂本反下音皇方言云焜盛也毛诗传云煌明也)。
　　哈焉(上吐合反庄子云哈然似[(哭-、)/(└@人)]其偶司马彪注云失其所故有似[(哭-、)/(└@人)]偶也文字典说从口合声传作嗒非也)。
　　礧石(上雷罪反上声亦作礧)。
　　松槚(加雅反左传云树六槚于蒲圃郭注尔雅云槚山楸也梓属叶小为槚说文从木贾声亦作槚)。
　　揣摩(上初累反下么波反杜注左传云度高下曰揣顾野王云谓相量度也韩康伯注周易云摩相切摩也鬼谷子有揣摩二篇说文云二字并从手从瑞省从么省声摩字字书或作攠)。
　　峥嵘(上仕耕反下获萌反许叔重注淮南子云峥嵘山谷高险貌也广雅云峥嵘深冥高峻也说文正作崝训与上同二字并从山争荣皆声也)。
　　插汉(上初洽反)。
　　斜瞰(堪敢反字书云瞰望也视也亦作阚)。
　　沮漳(上士余反下音章二水名在当阳)。
　　楚[者*邑](睹胡反即正都字)。
　　瀺灂(上仕衔反下仕角反说文云水滴下小声也并从水毚爵皆声也)。
　　鼯鼠(上五胡反尔雅云鼯鼠夷鼬也郭璞注云状如小狐肉翅翅尾颈胁毛紫色背上苍黄腹下黄白觜[舍*頁]似鼠脚短瓜长尾如狐尾飞行且生故名飞生音如小儿古今正字从鼠吾声鼬音由颔音含敢反)。
　　鲵鱼(上诣奚反)。
　　飞[夢-夕+疋](麦耕反杜注左传云能上树鸣如小儿声甍屋栋也说文从瓦从梦省声)。
　　并罗(上苾边反广雅并罗列也说文从人并声亦作骈传作軿音薄丁反非此用也)。
　　盥漱(上官碗反说文云盥澡手也从臼水临皿传从水作[泳-永+盥]非也下搜救反荡口也)。
　　僧捷(潜叶反)。
　　萧琂(音言人名也)。
　　碧[木*戎](音戎木名)。
　　枳梖(上吉以反下俱宇反山木名也)。
　　药铫(调吊反)。
　　秀巘(言蹇反)。
　　莼芡(上顺伦反顾野王云今江东水中有莼菜人多食之也下钳敛反郑注周礼云芡鸡头草也古今正字并从草专欠皆声)。

</div>
    <div class="pagination">
<a href="一切经音义_page438.html">上一页</a><span>...</span><a href="一切经音义_page434.html">434</a><a href="一切经音义_page435.html">435</a><a href="一切经音义_page436.html">436</a><a href="一切经音义_page437.html">437</a><a href="一切经音义_page438.html">438</a><span class="current-page">439</span><a href="一切经音义_page440.html">440</a><a href="一切经音义_page441.html">441</a><a href="一切经音义_page442.html">442</a><a href="一切经音义_page443.html">443</a><a href="一切经音义_page444.html">444</a><span>...</span><a href="一切经音义_page440.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
