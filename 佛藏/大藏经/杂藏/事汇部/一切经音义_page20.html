<!DOCTYPE html>
<html>
<head>
    <meta charset="UTF-8">
    <title>一切经音义 - 第 20 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 20 页/共 480 页</h1>
    <div class="content">　　第四百八十五卷

　　开阐(康垓反文字典说开通也广雅明也说文张也从门并声下昌演反韩康伯注系辞云阐明也苍颉篇阐亦开也说文云从门单声也)。
　　制造(征例反考声掣断也韵英裁作衣裳也苍颉篇正也说文作[袖-由+制]裁衣也从衣制声也)。
　　推究(上出佳反考声穷诘也说文推究也从手隹声亦假偕字也下鸠宥反毛诗传云究深也说文穷也从穴九声或作[九/九][宄/心][九/又][究/敢]并是古字)。
　　寻伺(上祥淫反考声云寻度也逐也说文绎也理也从又又手也从彐从工从寸寸分理之也度人之两臂曰寻古文作[肘/火]会意字也下司恣反考声察也说文候也从人司声经作思借音)。

　　第四百八十六卷(无字可音)


　　第四百八十七卷

　　充溢(引一反尔雅溢盈也广雅盛也贾注国语余也说文器满也从水溢声也)。
　　济恤(下笋律反尚书云惟刑之恤范寗集解恤忧也郑注周礼赈恤忧贫也说文作恤恤忧也从血卩声经从恤亦通用也)。

　　第四百八十八卷(无字可音)


　　第四百八十九卷

　　(此卷中从循身箸脉已下乃至眵聍等前经五十三卷中已具释四百一十四卷又重译)。

　　第四百九十卷

　　猝[日/出/大/((犀-尸)-牛+十)](村讷反周书云卒[日/出/八/((犀-尸)-牛+十)]急也考声云仓忙也或作踤或单作卒韵英云忽也说文云犬从草中[日/出/八/((犀-尸)-牛+十)]出逐人曰卒从犬卒声也[日/出/八/((犀-尸)-牛+十)]字前已释也)。
　　不徇(旬俊反尚书云徇于货色孔安国曰徇求也鹏鸟赋云贪夫徇财烈士徇名是也广雅述也韵英云自炫名行曰徇说文正体作[彳*勻]从彳匀声或作徇亦通彳音丑尺反匀音聿均反)。
　　迫迮([弓*甫]格反顾野王曰迫犹逼也苍颉篇近也急也从辵白声下阻格反字书迮亦迫也)。

　　第四百九十一卷

　　所禀(彼锦反孔注尚书云禀受也桂苑珠丛云以米谷赐人曰禀说文从禾[稟-禾]声也[稟-禾]音力枕反从示作禀非也)。
　　讥嫌(几衣反广雅讥谏也问也郑注礼记呵察也考声怨刺也说文嫌也从言几声也下形兼反古今正字云嫌疑也考声心恶也说文不平于心也从女兼声也或从心作嫌)。
　　剃除(梯帝反考声云剃削发也说文剃发也从髟弟声也大人曰髡小儿曰剃经从刀作剃俗字也梯音体奚反剃音剔髡音几髟音必遥也)。
　　齐此(上齐细反或从刀作剂考声云分段也韵诠云分剂也或作[〦/(刀*了*?)/曲]或作斋古字也剂音同上)。

　　第四百九十二卷(无可音训)


　　第四百九十三卷

　　无易(盈益反贾注国语云变易也异也孔注尚书云改也字书移也广雅转也古文作易象形如蜥蝪虫形也说文贾秘书说日月为易字一云从勿省此皆情断非正也)。
　　迁动(浅钱反毛诗传曰迁去也又从也贾注国语易也郑注礼记云变改也说文登也从辵[遷-(這-言)]声古文从手作[打-丁+鹵]经作迁俗字也[遷-(這-言)]音千下动字李斯书峄山碑从童作勭古文从彳作[彳*重]说文又从走作[起-巳+童]并同)。
　　绿缥(力斸反说文云帛青黄色也古文作绵从糸录声下漂褾反说文云帛作青白色也绿缥二色同次于大青二并左形右声字斸音冢绿反)。

　　第四百九十四卷　第四百九十五卷　第四百九十六卷　第四百九十七卷

　　已上四卷无字可训

　　第四百九十八卷

　　十二京(景迎反说文从口作京今俗从曰作京非也十二京者数法名也谨案刘洪九京算经从一至载数法之名有十五等京当第八千万亿兆京)。
　　败坏(排卖反说文败毁也从攴贝声今从文支之略也古文作[(貝/貝)*ㄆ]下怀怪反说文自破曰坏从土褱声褱音怀从眔从衣眔音大合反)。
　　衰朽(率归反考声衰弱也韵英微也秏也说文草雨衣也象形字也下休柳反孔注尚书云朽腐说文从歹作[(餐-食)-又+ㄎ]与朽同经文从木俗用亦通也)。

　　第四百九十九卷

　　滋润(子思反如顺反前文第七十八卷中已具释)。
　　氤氲(上音因下威云反易曰天地网缊万物化淳广雅絪絪缊缊元气也案氤氲祥瑞气也似云非云而轻盈如青烟从气音气因温皆声也或从糸作絪缊温音温从曰从皿会意字也)。
　　芬馥(上芳文反考声云芬芬香气貌也说文土草初生香气分布也本从[艸-屮]音丑列反今或从草分声也经文有从气作氛音坟祥气也非经义有从香作馚不成字非也下冯福反韩诗云芬馥者香气貌也从香复声也)。
　　推征(上音吹考声云穷诘也集训云审也问也说文排也从手隹声一说云从隼也下征陟陵反广雅征召也考声责也集训求也说文从微省声从王文字兴说云喻有德者在微贱之间朝庭征召之故从壬从微)。

　　第五百卷

　　窣睹波(孙骨反梵语也唐云高显处亦曰方坟即安如来碎身舍利处也古译或云苏偷婆或云塔婆皆梵语讹转也)。
　　掩泥(淹捡反正作掩考声云掩藏也韵英云袭也说文覆也从手奄声奄弇音并同上)。
　　兵戈(秉明反苍颉篇云兵柄也广雅防也世本云蚩尤作兵宋忠注云蚩尤炎帝臣也吕氏春秋云蚩尤利其器械案兵者威也威者刃也说文兵械也从廾廾音拱持斤刃也籀文从人从干从大作古字也下果禾反郑注周礼云勾矛戟也方言云吴扬之间谓戟为戈说文平头戟也从弋弋音翼一横之象形也)。
　　僚佐(上历雕反下臧个反前音义第三卷经第一百中已具释)。
　　甘蔗(下之夜反)。

　　第五百一卷

　　[日/出/大/((犀-尸)-牛+十)]恶(上蒱冒反郑注周礼云侵[處-(虍/几)+((土/儿)*力)]也尔雅强也广雅猝也考声犯也速也字书猛也害也无善也说文疾有所趣也从[(犀-尸)-牛+十]从[日/出/大/米]省声也[(犀-尸)-牛+十]音滔下阿各反考声不善也集训陋也说文过也从亚亚丑也从心经文从西作[栗-木+心]因草隶书讹谬也)。
　　殄灭(上亭典反孔注尚书云殄绝也郑注周礼病也尔雅说文皆云尽也从歹[珍-王]声歹音残[珍-王]音轸经从尔非也下绵结反考声灭亡也韵诠消也说文尽也从水从戌从火或作[威-女+少]会意字也)。
　　嚣动(上香妖反郑注周礼云嚣諠也说文嚣动不安静也器出头也从页页头也从器省声也故云器出头也页音颉也)。
　　缠绕(上彻连反下如沼反前经第三十七卷中已具释)。
　　善权(达袁反反贾注国语云权秉也执势谓之权考声变也何注公羊传称也所以别轻重也尔雅始也古今正字云称锤也从手雚声音灌锤音直追反称音昌证反)。
　　违拒(上音韦下音巨前经第一百一卷已具释)。
　　莫耆(梵语药名也前第四百二十七卷已说)。
　　威肃(相昱反孔注尚书云肃悚敬也又云严整郑注礼记云戒也尔雅云肃肃恭也谥法曰强德克义曰肃执心决断曰肃说文持事谨敬也从[聿-土+十]在[棩-木]上战战兢兢也肃然惧而岩敬也会意字也下从[棩-木][棩-木]音恚缘反)。
　　军旅(力举反孔注尚书云旅众也周礼云五人为伍五伍为两四两为卒五卒为旅说文云军之五百人也从于从从从音疾容反古从字也军字从勹音包)。
　　蛊道(上姑午反王弼注周易云蛊事也字书云蛊者蠹神也说文云腹中虫也能病害人谓之蛊或音野亦名野道也)。
　　魍魉(上音罔下音两贾注国语云水怪妖鬼也淮南子云魍魉状如三岁小儿赤黑色赤目赤爪长耳美发或从虫作蝄蜽亦作[罔*鬼]魉)。
　　灾横(上祖来反集训云天反时曰灾字书云天火也俱舍论云饥馑疾疫刀兵也说文从火川声川音同上古今正字有物拥流会意字也下怀孟反韵诠云非理而来曰横非祸至曰横说文从木黄声也)。
　　香囊(乃当反考声云香袋也案香囊者烧香圆器也巧智机关转而不倾令内常平集训云有底袋也说文从[襄-〦]从[橐-石+豕]省[襄-〦]亦声也[襄-〦]音儜[橐-石+豕]音浑闷反)。
　　朋党(匐能反考声云同师门也同类也太公六韬云友之友谓之朋朋之朋谓之党郑注礼记云党亲也孔注尚书云助也又曰相助匿非曰党说文从黑尚声也)。
　　奋威(上粉问反广雅奋振也礼记动也韵英振羽也考声云鸟欲振进也从大从隹从田鸟张毛羽奋飞之象也)。
　　勇锐(上欲肿反说文勇气也从力甬声甬音同上本作勇今相传作勇古文从心作恿或从戈用作[戈/用]皆会意字也下悦惠反博雅锐铦也铦音息阎反小尔雅锐利也考声锥刀锋也说文芒也从金兑声)。
　　摩揭陀国(揭音居[卄/(阿-可+辛)/木]反梵语中天竺境如来于此国中示现八相成道有金刚座菩提树游化圣迹多于诸国)。
　　憍萨罗国(中天竺境稍近南陲此国有龙猛菩萨弘化圣迹及引正王为龙树菩萨凿黑蜂山以为伽蓝诸精舍各铸金像量等佛身今犹见在)。
　　劫比罗国(正梵音云劫比罗伐窣堵国旧名迦比罗卫国或曰迦罗皆梵语讹略也即是释迦如来降生之地净梵王所治之境此国中有鸡足毗富罗山卑钵罗石窟大迦叶波与千罗汉结集三藏圣教之处)。
　　吠舍厘国(厘音离古名毗舍离亦名毗耶离皆讹也此国有维摩诘居士故宅及说法处方丈室灵迹颇多及鹿女千子神迹七百罗汉结集圣教处等)。
　　栗呫毗王(上邻一反下昌叶反梵语彼国豪族之类涅盘经及维摩等经旧名离车毗童子是刹帝利种系也)。
　　吉祥茅国(古名王舍城即摩揭陀国之正中心古先君王之所都处多出[勝-月+舟]上吉祥香茅因以为名亦名上茅城崇山四周以为外郭西通狭径卉木繁荣羯尼迦树盈满其中春阳花发烂然金色迦兰陀竹园在山城门北俯临其侧耆阇崛山在此山城之内王城外也)。

　　第五百三卷

　　氛郁(芳文反说文云祥气也香气也瑞气也或作氛下于六反考声云郁郁亦香气盛貌也从邑有声)。
　　幡铎(上嬔[瞞-目+米]反韵英云旌旗总名也字书幡旐也今以五彩间错或画花果鸟兽悬之说文幡胡也从于番声也嬔音幡万反[瞞-目+米]音无烦反下唐洛反古者军法两司马执铎文事奋木铎金铃木舌也武事奋金铎金铃铁舌也说文大铃也从金睾声也)。
　　负债(上扶武反郑注礼记云负恃也说文从人守贝有所恃也又云受贷不党故人下有贝会意字也俗从力或从刀并非字意下侧戒反韵英云负财也)。
　　能焕(欢贯反何注论语云焕明也从火奂声也奂音同上)。
</div>
    <div class="pagination">
<a href="一切经音义_page19.html">上一页</a><span>...</span><a href="一切经音义_page15.html">15</a><a href="一切经音义_page16.html">16</a><a href="一切经音义_page17.html">17</a><a href="一切经音义_page18.html">18</a><a href="一切经音义_page19.html">19</a><span class="current-page">20</span><a href="一切经音义_page21.html">21</a><a href="一切经音义_page22.html">22</a><a href="一切经音义_page23.html">23</a><a href="一切经音义_page24.html">24</a><a href="一切经音义_page25.html">25</a><span>...</span><a href="一切经音义_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
