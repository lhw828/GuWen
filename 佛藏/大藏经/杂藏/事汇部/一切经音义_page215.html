<!DOCTYPE html>
<html>
<head>
    <meta charset="UTF-8">
    <title>一切经音义 - 第 215 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 215 页/共 480 页</h1>
    <div class="content">　　跋陀(上蒲未反梵语也)。
　　摩睺(下音侯梵语也)。
　　优昙钵(上音忧中音潭梵语也古文云)。
　　[唬-儿+巾]啕(上皓高反俗字也正作号下道劳反周易云先号啕而后笑也顾野王云大哭也广雅云鸣也古今正字唬啕大泣也并从口虎兆皆声也)。
　　镕铜(上欲钟反下徒东反汉书云犹金之在镕也又云唯冶之所铸也说文铜赤金也镕冶器也二字并从金形声字也)。
　　创疣(楚庄反考声声疮痍也或作疮说文疮伤也又刃入肉也从刃一也象形也下有求反苍颉篇疣病也考声皮上风结也古今正字从疒尤声也或作疣又作[黑*尤]有音右者非也)。

　　月上女经上卷

　　　　玄应
　　胁吓(方言作阋同呼隔反谓以威力恐人)。
　　呵喝(火曷反广雅喝怒也埤苍云喝呵也经文作喝乙芥反嘶喝也)。
　　雀垛(徒果反谓城上女墙也经文作堕落之堕非体也)。
　　寮窗(力雕反苍颉篇寮空也亦穿也)。
　　藻棳(又作[棇-心+儿]同之兑反尔雅梁上楹谓之棳注云侏儒柱也苍颉篇栭也)。

　　下卷


　　佛地经

　　　　玄应
　　眇然([珍-王+弓]缥反广雅眇莫也眇远也远视眇然寂莫不知边际也)。
　　所都(睹胡反字林有宗庙先君之主曰都城郭之城曰都又人之所聚曰都也)。

　　大七宝陀罗尼经一卷(无字要音)


　　佛垂般涅槃略说教戒经

　　　　慧琳
　　贸易(上矛候反顾野王云贸犹交易也尔雅卖也说文从贝卯声也)。
　　垦土(康佷反上声字也苍颉篇垦耕也方言垦力田也郭注云谓耕垦用力者也古今正字从土豤声也)。
　　媟慢(仙烈反孔注尚书云媟亦慢也方言狎也说文从女枼声枼音叶也)。
　　[糸*(車/山)*糸]制(碑媚反顾野王云[轡-口+山]所以制驭马也说文乘马具也从[車/山]丝丝与连同意[車/山]音卫经从口作辔非也)。
　　轻躁(遭到反郑注论语云躁不安静也考声谓性急说文从足从喿音骚到反)。
　　腾跃(上特登反下羊灼反前第三十四卷新译密严经上卷已释)。
　　黑蚖(玩丸反前第三十三卷决定总持经已音释)。
　　霹雳(上疋觅反下零滴反前第三十卷大方广宝箧经上卷已释经从足作[跳-兆+辛][跳-兆+(歷-秝+林)]非也)。
　　钻火(祖官反前音义第三十五卷老母经中已具释)。
　　著铠(上张略反下开改反前音义第三十五卷顺权方便经卷中已释)。

　　出生菩提心经

　　迦兰陀(或言迦兰驮迦或言羯兰铎迦鸟名也其形似鹊鞞纽婆那此云竹林谓大竹林也此鸟多栖此林昔有国王于此睡息蛇来欲螫鸟鸣觉之王荷其恩散食养鸟林主居士遂从此鸟为名名迦兰驮旧安外道后奉如来也)。
　　俱致(或言俱[胘-〦+一]此言千万或言亿而甚不同故存本耳)。
　　[少/兔][莫/二/?](乃侯反下莫胡反)。
　　纡伏哆(衣于反)。
　　系[履-复+(舟/ㄆ)](下计反已上并梵语)。

　　灭十方冥经

　　　　玄应
　　忧灼(之若反灼谓忧惧也灼痛也)。

　　佛说摩尼罗亶经

　　　　慧琳
　　罗亶经(中丹烂反经题目梵语)。
　　目眩(玄绢反广雅眩惑也苍颉篇视不明也形声字)。
　　[阿-可+曼]提(梵语也此字取声不合训解也)。
　　跛蹇(上波我反下居偃反前第三十四首楞严三昧经上卷已释)。
　　暍死(上偃歇反说文暍伤热暑也从日曷声或作[火*(曷-人+乂)]暍古字也经文从月作[月*曷]非也)。
　　洿池(上沃古反广雅洿深也国语塞泉源而为潢洿贾逵注云大曰潢小者曰洿经文作污俗字亦通又去声又涡卧反后二音今并不取之也)。
　　圂神(魂困反说文云圂厕也从囗豕在其中经文从水作溷非经义也囗音韦也)。

　　异出菩萨本起经(无字可释)


　　月明菩萨经

　　　　慧琳
　　亲理(力纪反郑注礼记云理犹性也又云伦类也理分也今多作里二十五家为里方居一里之中也亦通古今正字从玉里声)。

　　心明经

　　　　慧琳
　　执爨(七乱反郑注周礼云爨即今炊灶也杜注左传爨炊也说文齐谓之炊爨文字典说从臼臼象持甑从冂象灶[一*八*一]椎薪内火也臼音躬六反冂音癸营反[一*八*一]音拱也)。
　　熙怡(上喜饥反下以之反前音义第三十五卷诸法勇王经已释也)。
　　山[(ㄇ@(人*人))/山](阁即反尔雅云山脊曰[罩-卓+山]也郭注云谓长山背也说文从山网声经文作岗俗字误)。
　　[囗@(儿/口)]灼(上鬼永反苍颉篇[囗@(儿/口)]大明也彰也考声象窗牖开明也象形字也下章若反广雅灼明也或作焯亦同从火勺声)。
　　愆咎(羌虚反孔注尚书云愆过也顾野王云凡物有过皆谓之愆也说文从心衍声或作[咒-几+(共/心)]古字亦作[仁-二+(品/言)]也衍音演)。
　　羁制(寄宜反前第三十五卷弥勒下生成佛经已释或作羁又作羁古字也)。
　　滗饭(彬密反广雅滗[淥/皿]也埤苍匕去汁曰滗古今正字从水笔声或作涅亦通经文或作匕饭义同亦去饭汁也[淥/皿]音禄)。
　　鞍勒(案寒反考声云马鞍也说文鞍马庄具也从革安声也经从案作鞍俗字)。
　　赀数(上子斯反毛诗传云赀财也说文货也从贝此而声也)。
　　罪衅(欣靳反杜注左传云衅非也隙也前音义第三十二卷无所有希经中已释)。

　　佛说善夜经

　　　　慧琳
　　谤讟(上傅旷反下徒禄反郭注方言诬谤怨痛也杜注左传讟诽也说文谤毁也从言旁声也讟从誩卖声也卖音育誩音竞也)。
　　斗诤(当遘反。顾野王云称兵相攻战曰斗。苍颉篇云斗争也。通俗文云相牵曰[門@(豆*斤)]字镜斗竞也纂韵遇敌交争也。说文两士相对兵仗其后象形欲相斗也。从丮户相对为门亦会意字也。丮音戟用音恭玉反。先贤诸儒见与门字相乱中加斫字为斗以简别之也。后代不晓因草隶又改[斲-斤]为豆。从门从豆从斤作[門@(豆*斤)]行已久矣不可改正也。斫音卓[斲-斤]亦古文卓字)。

　　德光太子经

　　　　玄应
　　羯随(或作羯毗或作迦毗或作加毗皆一物也此云好声鸟也经文从鸟作鴹非也)。
　　贫窭(瞿矩反诗云终窭且贫传曰窭者无礼也字书窭空也)。
　　[翹-羽+(敲-高)][敲-高+害](又作敲同苦交反下苦害反苦曷二反三苍敲[敲-高+害]相击也经文作穘奴饱反概古代反并非此用也)。
</div>
    <div class="pagination">
<a href="一切经音义_page214.html">上一页</a><span>...</span><a href="一切经音义_page210.html">210</a><a href="一切经音义_page211.html">211</a><a href="一切经音义_page212.html">212</a><a href="一切经音义_page213.html">213</a><a href="一切经音义_page214.html">214</a><span class="current-page">215</span><a href="一切经音义_page216.html">216</a><a href="一切经音义_page217.html">217</a><a href="一切经音义_page218.html">218</a><a href="一切经音义_page219.html">219</a><a href="一切经音义_page220.html">220</a><span>...</span><a href="一切经音义_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
