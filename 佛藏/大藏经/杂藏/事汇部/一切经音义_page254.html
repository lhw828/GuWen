<!DOCTYPE html>
<html>
<head>
    <meta charset="UTF-8">
    <title>一切经音义 - 第 254 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 254 页/共 480 页</h1>
    <div class="content">　　嫉[堅-土+革](上秦悉反王逸注楚辞云害贤曰嫉古今正字从女疾声下苦闲反广雅云[堅-土+革]坚也埤苍云坚也古今正字从革臤声臤音坚俗用字)。
　　害憍(矫乔反毛诗郑笺云憍逸也顾野王云憍谓自矜罚纵恣怛慢也古今正字从心乔声论作憍俗字通用也)。
　　惛沈(上忽昆反广雅云惛乱也痴也说文惛[巾*奴]也从心昏声[巾*奴]音女交反)。
　　寻伺(司字反郑注周礼云伺察也顾野王云伺候也古今正字窥觇伺视也从人司声)。
　　涛波(道劳反淮南子云涛海水涌起也文字典说云涛大波也海潮曰涛从水寿声下搏摩反说文波水通出也从水皮声也)。

　　成唯识宝生论卷第一(一名二十唯识顺释论)

　　　　慧琳撰
　　諠静(上兄元反声类云諠哗也说文惊呼也从言宣声或从口作喧俗用字也哗音花)。
　　耽著(上答南反俗用考声云耽嗜也玩也从耳作耽)。
　　笈摩(上钳裛反梵语也钳音俭淹反裛音淹业也)。
　　昞然(兵皿反广雅云昞明也古今正字从日丙声或作昺论作陃写误也)。
　　苏呾啰(上丹达反下罗字上声兼转舌呼梵语也)。
　　摩怛攞(勒可反)。
　　喏那(上而者反梵语)。
　　仳喏那(八上纰匕反梵语也)。
　　甜味(上牒拈反广雅甜甘也家语云剖而食之甜如蜜说文甜美也从甘舌声论作甜用同拈音念添反)。
　　眩目(玄绢反苍颉篇云眩视不明也贾注国语云眩惑也说文从目玄声)。
　　眩翳(翳计反韵略云翳目障也繄音曀兮反)。
　　疏膜(下茫博反说文肉间膜也从肉莫声论从目作瞙考声云大视也与论中文意不同书人误也)。
　　铄羯罗(上商约反下建谒反西国梵语弓名)。
　　羝蜜梨迦(上音底梵语也)。
　　排摈(上拔埋反下宾吝反顾野王云排犹柢也广雅云排推也司马注庄子云损弃也史记云相与排摈是也古从手字并从手非宾声)。

　　宝生论卷第二

　　于称(出证反尔雅云称谓平轻重之具也广雅云称度也郑注考工记云称犹等也考声正作称说文从禾称声作秤俗字也)。
　　嚼咽(墙爵反顾野王云嚼犹噍也字书云咀也下烟见反顾野王云咽犹吞也说文从口爵因皆声也噍音樵笑反咀音才与反)。
　　诘处(企吉反郑注礼记云诰谓问事也考声云诘谓穷问也说文亦问也从言吉声)。
　　青茜(千见反顾野王云茜草可以染绛也说文从草西声论作茜亦通)。
　　藤蔓(下武贩反毛诗传曰蔓征也广雅云蔓长也说文蔓葛属也从草蔓声)。
　　崇墉(涌从反毛诗传云墉墙也案尔雅云墙谓之墉说文从土庸声涌音庸种反)。
　　飞甍(麦耕反杜注左传云甍屋栋也说文从瓦从瞢省声也)。
　　靃靡(上虽[此/朿]反下音美考声云靃靡草偃貌也楚辞苹草靃靡也王逸注云随风披敷也论文并从草作藿蘼俗字也若音为霍者非也)。
　　皠粲(上崔猥反埤苍云皠鲜好貌也考声云皠霜雪白貌也说文从白崔声或作漼猥音隈每反下仓散反)。
　　迸濽(臧散反说文濽谓相污洒也一云水溅人也从水赞声赞音同上)。
　　共嗅(朽又反说文以鼻就臭曰嗅从鼻从臭臭亦声也论文作嗅非也)。
　　[(ㄇ@(企-止))/肙]索(上决泫反声类云[(ㄇ@(企-止))/肙]系取也考声云[(ㄇ@(企-止))/肙]以绳捕鸟也或作罥文字典说云作罥古今正字从[同-(一/口)+人]肙声肙音一椽反渊之去声也从口从肉)。
　　所蜇(展列反博雅云蜇螫也或作蛆说文从虫旦声)。
　　捺落迦(上难怛反梵语大地狱名也)。
　　墋害(初锦反陆机汉祖功臣颂茫茫宇宙上墋下黩古今正字从土参声也)。
　　捶拷(隹[共-八+柴]反国语云鞭埵使之说文捶以杖击也从手垂声下音考)。
　　鬘等(音蛮西国时花以线贯穿以为严身之具名曰花鬘)。

　　宝生论卷第三

　　铁铲(察盏反考声或作丳博雅云炙肉铁也说文签谓之铲从金产声签音妾盐反)。
　　惊飙(必遥反郑注尔雅云飙风从下向上者尸子云暴风颓飙是也说文从风焱声或作飙焱音同上)。
　　[馬*(橐-石+各)]驼(上汤洛反下铎何反山海经云[馬*橐]驼有肉鞍负千斤知泉所在周书云王会正以[馬*橐]驼为献能负重善行致远北方饶之并从马橐它声橐音托它音同上论作洛是马色也亦骆驼字也)。
　　蝎蜇(上轩谒反下展列反广雅云蝎毒虫也埤苍云蜇亦螫也说文并从虫歇折声蜇或作蛆从虫从怛省声论作[口*蜇]字误也)。
　　颠蹶(眷月反郑注礼记云蹶行遽之貌也顾野王云蹶犹惊骇急疾之意也贾注国语云蹶走也说文从足厥声)。
　　波跛(波颇反梵语也)。
　　礭论(腔角反韩注周易云礭坚貌也说文亦坚也从石霍声)。
　　矬[病-丙+奇](上坐莎反下樱解反广雅云矬短也作矮又[病-丙+奇]亦矬也亦作矮古今正字[病-丙+奇]亦短也矬从矢坐声[病-丙+奇]从疒奇声考声正矮论文二字并从人从坐从岁作侳[仁-二+歲]二字并非也莎锁和反)。
　　光炽(齿志反顾野王云炽必洁也亦谓炽猛火也传曰炽盛也考声云炽赤色也说文从火戠声戠音承识反)。
　　颇胝(音知梵语宝名也)。
　　湿耎(儒兖反郑注考工记云读为柔耎之耎也博雅云耎弱也说文从而火声)。

　　宝生论卷第四

　　分析(星绩反孔注尚书云析分也声类析劈也说文破木也从木斤也)。
　　豁脱总拨为空(上欢栝反顾野王云豁者豁逵大度量也广雅云空也说文通谷也从谷害声或作[害*各]论作[(害*各)/土]非也)。
　　[國*瓜]烈(居碧反)。
　　芽者(雅加反广雅云芽始也说文芽即萠芽也从草牙声)。
　　问绪(徐与反郭璞注尔雅云绪谓端绪也又曰绪事也毛诗传曰绪业也王逸注楚辞云绪余也说文绪端也从糸者声)。
　　睎望(喜衣反广雅云睎视也说文云睎望也从目希声也论作悕亦通用)。
　　用[木*橐](汤洛反易曰重门击[木*橐]以御暴客春秋传曰鲁击[木*橐]闻于邾说文从木橐声论作拓是落柘失节貌也论义不同误用也)。

　　宝生论卷第五

　　[牙-(必-心)+?]决(乎故反考声云[牙-(必-心)+?]交也周礼云事之更递亦名曰[牙-(必-心)+?]也说文云中象人手[牙-(必-心)+?]相钩握字意也)。
　　如睡(下垂类反苍颉篇睡犹卧也说文寐也从目垂声论作媱误也)。
　　重缠(彻连反淮南子云缠以朱丝说文缠约也从糸厘声或作缠)。
　　苾刍(上频蜜反下恻俱反梵语古译云比丘也)。
　　屠脍(括会反广雅云脍割也说文细切肉也从肉会声)。

　　唯识论一卷(破色心)

　　　　慧琳撰
　　迭共(田颉反考声迭递也杜注左传迭更也方言迭代也说文从兄从昳省声颉音贤结反递音弟昳音同上)。
　　拏迦(上搦加反西国梵语)。
　　棘树(矜力反毛诗传云棘酸[〦/米/〦/米]也广雅云棘箴也尔雅有牛棘颠棘商棘马棘狗棘也方言凡草木有束刺人江淮之间谓之棘说文云棘似枣藂生也从并二朿朿音此渍反论从二[〦/米]作[〦/米/〦/米]非也)。
　　遍蹑(黏辄反方言蹑登也自关而西秦晋之间谓登为蹑广雅蹑履也说文蹈也从足聂声也黏音尼沾反)。
　　迦旃延(战然反梵语阿罗汉名也)。
　　夜蹋(谈答反广雅蹋履也说文践也从足[日/羽]声[日/羽]音塔)。
　　虾蟆(上音遐下音麻苍颉篇云虾蟆蛙也水虫也说文作虾蟆一名田父一名蟾蝫一名青蛙一名黄怀)。

　　成唯识论卷第一

　　　　慧琳撰
　　橐籥(上汤洛反下羊灼反老子曰天地之间其犹橐籥乎虚而不屈动而愈出御注云橐者[革*匍]囊也籥者羌笛也橐之鼓风笛之运吹也顾野王云橐籥铸冶者所以用吹火使炎炽也苍颉篇云囊之无底曰橐毛诗传曰橐橐用力者也古文从口作[囗@石]说文[囊-(口*口)]也从石从橐省[橐-石+豕]音胡本反口音韦[革*匍]音败冶音野)。
　　镕铜(上涌钟反与容同音集训云铸冶器法也应劭注汉书云铁形也说文从金容声也)。
　　瓶瓯(下欧侯反考声云瓯小瓦盆也案瓦碗瓷碗皆谓之瓯也郑注周礼云瓯小[賏/正]也方言云盆之小者为之瓯说文小盆也从瓦区省声也)。
　　堤塘(上底泥反考声堤防也限也梁也郭注尔雅桥也说文塘也或从阜作堤下荡郎反塘者培土为路也塘亦堤也或从阜作[阿-可+唐]也)。

　　成唯识论第二卷

　　焦炷(上奖遥反考声云干极也伤火也韵诠云黑殠也说文火所烧也古文从三隹从火作[隹/雔/火]今隶书省单作焦论文从火作燋非也音即药反以火燋龟也下朱孺反考声云炷灯心也此字近代出玉篇说文古今正字并无)。
　　尸骸(骇皆反顾野王云身体之骨总名为骸考声云形体骨也韵谱云骨亦骸也说文云胫骨也从骨亥声骇音遐界反)。
</div>
    <div class="pagination">
<a href="一切经音义_page253.html">上一页</a><span>...</span><a href="一切经音义_page249.html">249</a><a href="一切经音义_page250.html">250</a><a href="一切经音义_page251.html">251</a><a href="一切经音义_page252.html">252</a><a href="一切经音义_page253.html">253</a><span class="current-page">254</span><a href="一切经音义_page255.html">255</a><a href="一切经音义_page256.html">256</a><a href="一切经音义_page257.html">257</a><a href="一切经音义_page258.html">258</a><a href="一切经音义_page259.html">259</a><span>...</span><a href="一切经音义_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
