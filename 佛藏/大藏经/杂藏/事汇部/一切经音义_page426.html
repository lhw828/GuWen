<!DOCTYPE html>
<html>
<head>
    <meta charset="UTF-8">
    <title>一切经音义 - 第 426 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 426 页/共 480 页</h1>
    <div class="content">　　千桢(知盈反郭注尔雅云女桢木也[芸/木]冬不落说文坚木也从木贞声也)。
　　喘息(川兖反)。
　　呜噎(上屋吴反下烟结反)。
　　翌日(蝇职反[焉-正]此翊同也)。
　　舟楫(音接)。
　　籧篨(上音渠下音除许注淮南子云籧篨草席也方言宋魏之间谓簟粗者为籧篨也说文义同并从竹遽除声)。
　　葬浐(山眼反说文水出京[土*(└@士)]蓝田谷入灞从水产声)。
　　悲笳(古遐反顾野王今乐器有笳卷葭[芸/木]吹之或为葭古今正字从竹加声)。
　　凄挽(下无远反声类挽引也或从车作挽古今正字从手免声)。
　　溢漾(下羊尚反汉书音义曰水无崖际貌也古今正字从水养声)。
　　琅玕(上音郎下音于孔注尚书琅玕皆石似珠者山海经昆仑山有琅玕树说文皆从玉良干俱声)。
　　钳键(上俭炎反方言钳害也说文以铁结束也从金甘声下奇偃反郑注周礼键籥也方言自关而东陈楚之间谓籥为键说文从金建声)。
　　怏怏(约向反说文不服貌也说文从心央声)。
　　根系(奚计反尔雅系继也说文系亦系也从系丿音撇声)。
　　蒙氾(上木洪反下辞里反尔雅云西至日所入为太蒙郭注云即蒙氾也并从水也)。
　　其盾(殊允反郑注周礼盾于橹之属也又曰盾可以藩蔽者也说文亦瞂也所以扜身也蔽曰象形之字也)。
　　解颐(以伊反方言颐颔也说文从[姬-女]音移页声)。
　　冱(上音户)。
　　貙豻(上宠诛反郭注尔雅貙虎之大者为豻貙似狸也异物铭曰貙出公牛变化若神当其为虎不识为人植牙哮赫不避所亲不可同居难与为邻说文从豸音雉区声下[打-丁+卉]干反豻胡犬也说文胡大野狗从豸于声)。
　　酋长(似油反文[求*頁]曰羌胡名大帅曰酋如中国言魁帅也说文从酉水半见于上也)。
　　钟玦(涓穴反杜注左传玦如环而鈌不连也说文从王夬声)。
　　蕙芷(上音惠下音止郭注山海经蕙香草也又白芷一名白[卄/((厂-一)*臣*〡)]也古今正字并从草惠止俱声)。
　　赳赳(居黜反毛诗传赳赳武夫之貌也郭注尔雅赳谓壮健也说文轻劲有才从走[┴*├]声)。
　　不嚏(音帝毛诗笺云汝愚我心如是我则嚏也苍颉篇喷也说文悟气解也从口疐音同)。
　　敷愉([├/刁]朱反郑注论语愉颜色和也广雅愉喜也说文从心喻声也)。
　　发敛(下廉赡反正作此敛传从歹音残作殓俗字也)。
　　儭服(上楚慭反考解藉也儭身衣也从衣)。

　　一切经音义卷第八十三


　　一切经音义卷第八十四

　　　　翻经沙门慧琳撰
　　音古今译经图记四卷
　　续古今译经图记一卷
　　集古今佛道论衡四卷
　　续古今佛道论衡一卷
　　利涉论衡一卷
　　道氤定三教论衡一卷
　　右译经图记论衡等六部十二卷同此卷音。

　　古今译经图记卷第一

　　角试(上江岳反礼记孟冬豫武习射御角力顾野王云角力犹[(立*立)/見]争胜负也吕氏春秋云角试也汉书角力而拒之也图记中从车从交作较非此用也毛诗传云卿士之车饰也说文云车輢上曲钩也虽相承传用大错误也非下尸二反说文试用也虞书曰明试以功从言式声)。
　　愧忸(下女六反贾逵注国语云忸怩惭色在颜也说文心惭也从心丑声也怩音尼)。
　　婕妤(上尖叶反下[├/刁]诸反声类接幸也妇人官名也案婕妤汉朝得宠幸嫔妃之班袂名也说文女字也并形声字或作健嬩)。
　　觇见(上来焰反杜注左传云觇伺也说文候也从见占声也)。
　　番禺(上音潘下音愚广州县名也)。
　　[邱-丘+共]亭湖(上音恭此洞亭湖名也本无正字晋书郭璞传中作[邱-丘+共]亭今译经图记中从人作[邱-丘+供]亭书写误也流俗相传见今呼为宫亭湖盖是吴楚语讹难为准定此即洞亭湖也案曹氏郡国志云在洪州豫章郡年代久远罕究其源且依见文略为训释)。
　　赞呗(上子且反方言赞解郭璞注云赞颂所以解释物理也释名云称人之美曰赞尚书益赞于禹古今正字从言赞声赞音同上从贝从兟兟并先)。
　　蟒悲泣(忙[怡-台+旁]反此即宫亭湖神大蟒蛇也受安世高诚悲泣而退)。
　　[狂-王+析]狗啮王([狂-王+析]音制考声云狂犬也左传从制作猘读为计或音[罽-厂]并恐非也此字古文或作[狂-王+舟]训说同上今图记中从乐作[狂-王+樂]无凭据非也)。
　　龋齿(驱禹反古今正字云齿蠹也从齿禹声蠹音都固反)。
　　傀伟(上古回反下韦鬼反埤苍云傀伟奇大貌集训云傀壮大也盛也又云伟者有奇异之美也说文傀伟二字并从人鬼韦皆声也图记从玉作瑰玉名也非此用也)。
　　瞎鳖(上赫[戛-目+日]反瞎鳖经名也考声云目不见物也一云目闭也亦作[月*曷]形声字也下鞭灭反郑注考工记云鳖水介虫外骨而内肉者也古今正字从虫作蟞经文从鱼作鳖俗字也说文从黾敝声黾音猛敝音与上同)。
　　无端底总持经(此经亦阙本古人作名亦鲁质不分明底音丁礼反)。

　　第二卷

　　纯懿(下音意尔雅云懿大也小雅云深也谥法曰温柔圣善曰懿爱民质渊曰懿说文从壹志声或从欠作懿亦通)。
　　贳酒(时夜反顾野王云贳赊也汉书云高祖从王媪贳酒是也说文云贳贷也从贝世声又音逝)。
　　王颙(王恭反人名也)。
　　坌身(盆闷反土忿也)。
　　抓甲(上责绞反俗字也正单作爪像形字古文作又)。
　　赤[此/朿]乌(精髓反鸟口也文字典说文云鸟喙也经文从唯从乃作嘴非也说文识之也从此束声束音刺也或作[口*束]亦作嘴皆古字也)。

　　第三卷

　　昙摩蜱(闭迷反梵语高僧名也)。
　　髫年(上音调集训云小儿剃头发留两边不剃曰髫说文髫毛也从髟召声髟音必遥反)。
　　不综(宗送反)。
　　太子泓(乌横反姚泓也)。
　　謦欬(上轻挺反下开盖反韵诠云欬嗽也经从口作咳非也)。
　　蜣螂(上却梁反下音良郭注尔雅云黑甲虫啖粪者亦名蛣螂)。
　　赤髭(子斯反说文口上须也或从髟作髭亦通也)。
　　神玺(斯此反北凉沮渠蒙逊初立时年号也或从土作玺从古文从玉)。
　　孟顗(仪岂反人名也)。
　　植奈(时力反方言植立也韵诠云植生也郑注周礼云植谓根生之属也从木直声也下音柰俗字也说文果名也从木示声文中更加木作奈非也)。
　　百厂(下昌掌反考声云屋无壁曰厂形声字也)。
　　枳园寺(上之耳反考工记云橘逾江淮北则为枳说文木也似橘从木只声寺名也)。
　　[(餐-食)-又+旬]物(巡骏反孔注尚书云[(餐-食)-又+旬]求也应劭注服鸟赋云殉营也古今正字从歹旬声歹音残)。

　　第四卷

　　及邺(下严劫反汉书云魏郡有邺县古今正字从邑业声)。
　　无惮(檀烂反毛诗岂敢惮行笺云惮难也又云惮畏也韩诗恶也广雅惊也说文忌嫉也从心单声或从人作僤考声云僤战栗也)。
　　荣声(永兄反字书荣盛也楚辞云荣华之木落也谥法曰先义后利曰荣说文云屋梠之间头起蓍为荣从木从荧省声也)。
　　纷纠(上芳文反杜注左传云纷乱也广雅纷纷亦众乱也不善也下经酉反郑注周礼云纠犹割察也广雅纠急也并形声字说文纠字绳三合相纠缭音了像形字也[┴*├]音居求反)。
　　欧阳頠(上呕侯反下危委反梁朝侯伯名也)。
　　慧恺(开改反或作凯郑注周礼云恺献功之乐也杜注左传云恺和也尔雅乐也说文康也从心岂声也)。
　　天梯(体低反贾注国语云梯阶也说文木阶也从木弟声)。
　　萧璟(鬼永反俗字也虽相传用字书中并无此字正作[囗@(儿/口)])。
　　鄢郢(上焉蹇反下盈井反荆楚地名也楚王旧都见在郢城在江陵东北十余里丘墟城郭由在)。
　　既觏(钩候反郑笺诗云觏见也形声字)。
　　枹鼓(上音附牟反亦音芳无反并秦音左氏传枹而鼓之顾野王云击鼓椎也说文音桴击鼓柄也从木包声译经图记中从孚从手作捊非也枹字吴音伏不反不音福浮反在尤字韵中与浮同韵训释揔同音旨殊别任随乡音今且不取)。
　　骇忸(上谐騃反广雅骇起也苍颉篇骇惊也古今正字马惊也从马亥声下女六反贾逵注国语云忸怩惭色在颜也并形声字)。
　　回靶(巴骂反汉书音义靶马辔也考声马鞚也靶亦柄也说文辔革也从革巴声亦作杷辔音秘)。
　　缋掞(上回外反韵英云彩色明也韵诠云画亦绘也苍颉篇云似綦色赤也说文织余也从系贵声下叶渐反韵英云光晖也汉书光曜明也古今正字从手炎声也)。
　　范义頵(上音范人姓也下音君人名也又音于伦反昔楚武王亦名頵形声字)。
</div>
    <div class="pagination">
<a href="一切经音义_page425.html">上一页</a><span>...</span><a href="一切经音义_page421.html">421</a><a href="一切经音义_page422.html">422</a><a href="一切经音义_page423.html">423</a><a href="一切经音义_page424.html">424</a><a href="一切经音义_page425.html">425</a><span class="current-page">426</span><a href="一切经音义_page427.html">427</a><a href="一切经音义_page428.html">428</a><a href="一切经音义_page429.html">429</a><a href="一切经音义_page430.html">430</a><a href="一切经音义_page431.html">431</a><span>...</span><a href="一切经音义_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
