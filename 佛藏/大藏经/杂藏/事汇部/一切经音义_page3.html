<!DOCTYPE html>
<html>
<head>
    <meta charset="UTF-8">
    <title>一切经音义 - 第 3 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 3 页/共 480 页</h1>
    <div class="content">
　　第五卷第六卷第七卷(已上三卷并无训释)


　　第八卷

　　盲冥(下莫瓶反考声暗也夜也说文幽也从日日数十六每月十六日月始亏渐幽暗也从冖亦声也冖音觅经中从宀从具作[宜/八]非也)。
　　逾缮那(上羊朱反缮音善。古云由旬。或云由延。或云瑜阇那。皆梵语讹略也。正云逾缮那。上古圣王军行一日程也。前后翻译诸经论中互说不同。文句繁多略而不述。今且案西域记云。逾缮那者自古圣王军行程也。旧传一逾缮那有四十里。印度国俗乃三十里。圣教所载唯十六里。如上经论所说。差别不同。考其异端。各有所据。或取圣王或取凡肘或取古尺。取舍虽怀异见。终是王军一日行程适中取实今依西域记三十里为定。玄奘法师亲考远近撰此行记奉对太宗皇帝所问。其言真实。故以为凭。余皆不取)。
　　萨迦邪见(迦音姜佉反梵语也此译为身见外道不正见也)。
　　掉举(上亭吊反贾注国语云掉摇也韵英动也广雅振也说文从手从卓省声也下居圄反字书云起令高也说文对举也从手与声)。
　　来娆(泥鸟反说文戏弄也形声字经作嬲俗字也)。
　　揔摄(祖董反考声都也摄也玉篇将领也皆也说文作总聚束也从糸匆声也经从手作总俗字也下苫叶反考声兼统也说文引持也从手聂声聂失叶反)。

　　第九卷

　　山崖(雅皆反韵英云高岸也集训云山际边处也说文高边也从岸从圭省声岸音五割反也)。
　　陵虚(力矜反正体从力作[處-(虍/几)+((土/儿)*力)]玉篇云[處-(虍/几)+((土/儿)*力)]侵侮也说文作夌夌越也经文从阜作陵也借用非本字也)。
　　如燎(辽鸟辽铫二反考声云轻烧也字书庭烛曰燎说文火炬也从火尞声也尞音辽)。
　　抆摩(武粉反广雅抆拭也说文从手文声也)。
　　衅心(欣觐反考声云衅罪也杜注左传云瑕隙也贾注国语云动也说文从酉从分从[舋-且]省经文作衅俗字谬也)。
　　剧苦(奇逆反方言云病少愈而必加剧也顾野王云剧甚也谓更甚于前也古今正字从刀豦声也经中作剧俗字讹也)。
　　不嗅(许救反韵英云以鼻取气也说文从鼻臭声也)。
　　唯然(惟癸反古人云唯今云诺一义也郑玄云应辞也唯恭于诺也)。

　　第十卷

　　大饮光(即大迦叶波之美称也大毗婆沙论云上古有仙人身有光明能摄诸光皆令不现故号饮光摩诃迦叶波是此仙种也身黄金色世人号之曰大饮光)。
　　蠃贝(卢和反尔雅云蚹蠃蜗牛类也经文作螺俗字也下贝字说文象形字也)。
　　珊瑚(上桑安反下户姑反汉书云罽宾国出珊瑚宝其色红赤而莹彻生于大海或出名山似树有枝而无其叶大者可高尺余)。
　　听许(体盈反已释了)。

　　第十一卷

　　头颈(经井反已见前释不重训)。
　　幻事(还惯反顾野王曰幻谓相欺眩以乱人目也说文相诈惑也从幺于条反从字也)。
　　梦境(蒙洞反苍颉篇梦想也说文寐觉也正作梦今从省下居影反俗字也考声界也从土竟声也)。
　　寻香城(古译名乾闼婆城。唐梵虽殊其实一也。瑜伽论云音乐在地属东方持国天王常与上界诸天奏乐以业感力故。但诸天思忆乐时。此寻香神即感遥闻彼天香气。寻香赴彼。奏诸音乐。或名食香神。案此天所住城郭或居须弥层级或在七金山上。或居空界或处人间。其城郭多于平泽海滨。或于空旷砂漠绝人境处。化现似城远望分明。近观即灭。如波浮云阳气之类)。
　　经从第十二卷已下尽第三十五卷计二十四卷不要音训文易

　　第三十六卷

　　四系(下音计四系者欲有无明见是为四也)。
　　奋迅(上分问反广雅奋振也郑玄注礼记动也说文翚也郭璞云翚翚然飞貌也从大隹从田字书云大鸟在田欲飞曰奋经文从臼非也下荀俊反广雅奋迅振羽也尔雅迅疾也说文从辵迅声翚音晖奞音虽辵音丑略反迅音信)。
　　欠[去*欠](音去桂苑珠丛云引气而张口曰欠[去*欠]释文张口气啎也象气从人上出之形从欠去声也啎音悟经文从口作呿睡声也非此义也)。
　　等涌(上等字说文从竹从寺经从草俗字也下容肿反顾野王云水泉冲上涌腾也说文[媵-月+舟]也从水甬声或作涌)。

　　第三十七卷

　　缠[打-丁+夒](上彻连反考声缠束也桂苑珠丛缠缚之也说文约也从糸廛声也廛音同上经作缠略也下而沼反前第三卷已具释)。

　　第三十八卷

　　谄诳(上丑染反何休注公羊传云谄佞也说文从言陷声也陷音陷经从舀非也舀音羊小反下鬼沉反贾注国语云诳惑也杜注左传欺也说文从言狂声也或作[狂/心])。

　　第三十九　第四十卷(无可音训者)


　　第四十一卷

　　健行(渠彦反考声云健勇也集训云劲倢也说文伉也从人建声也劲音迳倢音潜叶反伉音口浪反)。
　　不眴(玄绢反玉篇目动也王逸注楚辞云眴视貌也说文从目旬声也旬字从目经文从旬及音舜者非也旬音县)。
　　瑕隙(上胡加反郑注礼云玉之病也广雅裂也玉篇秽也说文从玉从假省声也下乡逆反说文壁际孔也从阜从白上下从小经从巢作隙非也)。
　　諠诤(上香袁反前第一卷已训下责更反广雅诤谏也苍颉篇讼也说文止也从言争声也)。
　　飘[(林/月)*ㄆ](上匹遥反毛诗传公飘犹吹也说文回风也从风票声也票音同上下桑赞反前第三卷已具训释讫)。
　　翳闇(伊计反韵英云翳蔽也广雅障也说文从羽殹声殹音同上也)。
　　炬炽(渠吕反桂苑珠丛云束竹爇火照明下昌至反说文火盛也并从火皆形声字也)。
　　不喜(希记反纂韵云喜好也说文意悦也形声字也)。
　　巢穴(床爻反毛诗惟鹊有巢郑玄笺云鹊之作巢冬至架至春乃成说文云鸟在木上象形字经从果非也下玄决反说文土室也从宀音绵八声也)。
　　幖帜(上必遥反桂苑珠丛云幡旗之类也说文幖即帜也从巾票声票者音匹遥反经文从木从才者非此用也下齿志反广雅帜幡也说文从巾戠省声也)。
　　数取趣(霜捉反左传云数数不疏也)。

　　第四十二卷(无字可音者)


　　第四十三卷

　　咄男(都骨反说文云咄相唱也男字说文从甲从力)。
　　毁訾(上晖鬼反尔雅毁坏也广雅亏也说文缺也古者掘地为臼毁粟为米殳捣土臼也从土从毇省声也下兹此反韵英骂詈也说文作呰从口此声也或作訿亦同)。
　　轨范(上俱伟反贾注国语云轨法也说文车辙也从车从宄省声也下扶黯反尔雅范法也常也玉篇云铸金器之模样也说文从车从范省声也宄音鬼)。

　　第四十四第四十五(上两卷无可音训者)


　　第四十六卷

　　离离间语(上离字音利下离字音梨间音去声)。
　　膀胀(上普江反下张亮反前卷音义已具释)。
　　青瘀(于据反经作淤非也)。
　　啄啖(上音卓下谈滥反)。
　　骸骨(户皆反)。
　　矫害(上居夭反考声云娇妄也郑注周礼诈也说文从手作挢下孩盖反说文伤也从宀音绵从口丰声也丰音介)。
　　嫉悭(上音疾王逸注楚辞曰害贤曰嫉下坑闲反韵英惜也集训云悭者谓吝也字典云贪也从心坚声也)。

　　第四十七卷

　　擐铠(上音患桂苑珠丛云以身贯穿衣甲曰擐今相传音惯下开盖反说文铠甲也文字集略云以金革蔽身曰铠今通俗以上声音之为苦改反即甲胄也)。
　　圹野(苦晃反孔注尚书圹空也考声云圹埌原野远貌也广雅曰大也说文堑穴也从土广声也经从曰作旷非也[垣-旦+艮]音浪堑音妾焰反下以者反尔雅云邑外为郊郊外为牧牧外为野古文作[樊-大+土]牧音木)。
　　自恃(时止反考声恃依也说文恃赖也从心寺声)。
　　憍举(居妖反苍颉篇憍逸也广雅自高也顾野王云自矜伐纵恣媟慢也说文从心乔声也)。
　　自殖(时力反纂韵云殖种也方言立也说文从冈作[樝-虍+(ㄇ@人)]今隶书略去冈或从木作植)。
</div>
    <div class="pagination">
<a href="一切经音义_page2.html">上一页</a><a href="一切经音义.html">1</a><a href="一切经音义_page2.html">2</a><span class="current-page">3</span><a href="一切经音义_page4.html">4</a><a href="一切经音义_page5.html">5</a><a href="一切经音义_page6.html">6</a><a href="一切经音义_page7.html">7</a><a href="一切经音义_page8.html">8</a><span>...</span><a href="一切经音义_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
