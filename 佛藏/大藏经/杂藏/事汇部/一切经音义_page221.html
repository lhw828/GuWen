<!DOCTYPE html>
<html>
<head>
    <meta charset="UTF-8">
    <title>一切经音义 - 第 221 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 221 页/共 480 页</h1>
    <div class="content">　　第九卷

　　諠哗(上毁垣反声类諠大呼也亦作喧说文从言宣声下化瓜反孔注尚书哗諠也古今正字从言华声)。
　　张攡(理支反宋忠注太玄经曰攡者张也说文从手离声)。
　　抵僈(上丁礼反方言抵会也说文抵触也从牛氐声下蛮襻反考声僈不敬也挍也不畏也义与嫚同也)。

　　第十卷

　　畴匹(上直留反孔注尚书畴类也张注汉书云畴等也王注楚辞云二人为匹四人为畴古今正字从田寿声下缤必反考声匹偶也说文从匚八声匚音下第反)。
　　嗤笑(赤之反字书嗤戏笑貌文字典说从口蚩声)。

　　梵网经卢舍那佛说菩萨心地戒品经二卷(上卷无音)

　　恣心(咨肆反说文恣纵心也从心次声)。
　　摩[酉*益](许兮反梵语也)。
　　大蒜(苏乱反顾野王所谓葫蒜者为大蒜也说文荤菜从草算声葫音胡算音同上)。
　　茖葱(上庚厄反尔雅云茖山葱也郭注云今山中多有此菜细茎大[芸/木]也说文从草从格省声也)。
　　兴渠(梵语阿魏药也)。
　　名誉(余庶反毛诗传云誉声美也贾逵曰誉称也国语以声曰誉说文誉字从言与声也)。
　　报仇(授周反毛诗云无言不仇郑笺憎恶也顾野王怨憾也尚书云虐我则仇说文从言雔音同上)。
　　摅蒲(楮居反艺经云摅蒲戏名也考声云散也封禅书舒也说文从手虑声戒本作樗通用也)。
　　弹棋(上达舟反广雅弹拼也顾野王云凡鼓动物曰弹说文从弓单声下忌箕反顾野王云棋所以行奕者也方言博也吴楚之间或谓之棋围棋谓之奕也考声云棋方木为之也说文从木其声或从石作棋通用)。
　　拍毬(上烹陌反广雅云拍击也释名拍搏也以手搏其上也说文从手自声下音求)。
　　投[大/(斲-斤)](扈吴反器名也文字典说云受一斗五升高一尺二寸此投[大/(曲-曰+ㄇ)/亞]器也其法具在礼记疏文案[大/(曲-曰+ㄇ)/亞]有多种并腹大而颈小口圆大者腹方受一斛酒[大/(曲-曰+ㄇ)/亞]也又有水[大/(曲-曰+ㄇ)/亞]唾[大/(曲-曰+ㄇ)/亞]等是也说文云昆吾图器也象形字)。
　　挑其(上眺尧反声类云挑抉也说文从手兆声)。
　　视其(上时指反说文视字视瞻也从目氏声亦作视义与视同)。
　　遍劖(上边见反杜注左传遍犹周也苍颉篇广也说文云匝也从彳扁声下仕咸反声类云[劖-、]剌也说文云断也从刀[毚-、]声[毚-、]音同上)。
　　銸子(上黏辄反说文钴也从金耴声经从聂作镊)。
　　贪嗅(休宥反论语云三嗅而作说文以[自/(叟-又+十)]就臭也从[自/(叟-又+十)]从臭臭亦声也)。
　　深邃(虽翠反王注楚词云邃深也说文深远也从穴遂声)。
　　折骨(上之设反又音思狄反)。

　　菩萨善戒经

　　　　慧琳撰
　　有创(楚霜反礼记云头有创则沐说文又作丑云伤也从刃从一或从疒作疮俗字也)。
　　祠中(似滋反顾野王云百神庙皆日祠又祠亦祭也说文从示司声也)。

　　佛藏经上卷

　　　　慧琳
　　[嚼-(既-旡+寸)+(彰-章+鬯)]咽(上墙药反考声云爵咀也说文噍也从口爵声下烟见反顾野王云咽犹吞也说文从口因声[口*(隹/火)]音撨曜反咀音疾与反)。
　　为橃(烦袜反字书云海中大船也苍颉篇橃桴也说文从木发声经从木作筏俗字也或为[舟*發]也)。
　　为梯(体奚反贾注国语云梯阶也考声云梯邓也可以登也说文木阶也从木弟声)。
　　杂糅(女救反郑注仪礼云糅杂也桂苑珠丛云凡物相杂曰糅或作粈古今正字从米柔声)。
　　蝙蝠(上遍眠反下音福尔雅云蝙蝠般翼也郭璞曰齐人呼为仙鼠方言自关而东曰服翼也自关而西秦陇之间曰蝙蝠说文并从虫扁逼皆声逼音丕逼文扁音边辫反上声字也)。
　　轻躁(遭噪反考声云性急也顾野王躁犹动也郑注礼记不安静也古今正字扰也从足喿声亦作躁义同经作[跳-兆+參]误也下文同此)。
　　婆伽罗目佉虫(佉音羌迦反梵语[乏-之+蟲]名也下正[乏-之+蟲]字经本作虫音睴苇反非[乏-之+蟲]字也)。

　　中卷

　　讥诃(上居依反何休注公羊云讥犹谴也广雅云问也郑注礼记云呵察也说文诽也从言几声下郝歌反考声云諻也怒也问也文字典说云不敬者则大言而诃责之说文大言而怒也从言可声也有从口作呵俗用非正也)。
　　毁悴(崒醉反方言悴伤也苍颉篇忧也说文从心卒声案毁悴亦作悴云瘦恶貌也亦作瘁瘁病也)。
　　无阂(昂盖反顾野王云阂此也钜也说文闭也从门亥声亦作碍)。

　　下卷

　　缥色(上漂眇反王注楚辞云衣服炫耀青葱也说文帛青白色也从糸票声经作[縹*寸]俗字)。
　　铁[鎧-豆+(云/木)](上正铁字下音[芸/木]案打铁作[芸/木]火烧令赤用缠其身即薄铁也经作[鉸-父+(ㄙ/木)]俗字)。
　　茵蓐(上音因说文席也从草因声下儒烛反方言蓐厚也郭注尔雅蓐席也说文从草从辱)。

　　菩萨戒第一本

　　　　慧琳
　　专励(力制反顾野王云励犹勉也杜注左传云相劝励也古今正字从力厉声)。
　　贯邑(上官换反考声云管也顾野王云贯犹条也周礼职方氏辩九洲之国使同贯利说文从贝母声母音官)。
　　劓鼻(宜器反郑注周礼云[雀*戈][自/(叟-又+十)]也孔注尚书云刵[雀*戈]耳劓忏[自/(叟-又+十)]也从刀鼻声或作[利-禾+臬])。
　　刵耳(上音而志反孔注尚书云刵[雀*戈]耳也说文断耳也从刀耳声)。
　　[利-禾+夗]眼(上碗丸反埤苍云[利-禾+夗][利-禾+(ㄙ/月)]也考声云曲刻也古今正字削也从刀夗声也)。
　　纷聒(官活反杜注左传云聒欢噪也苍颉篇聒扰人耳也说文从耳舌声或作[聐-士+氏]也)。
　　猜阻(狙哉反杜注左传云猜疑也方言猜恨也广雅惧也说文恨贼也从犬青声)。

　　菩萨戒第二本

　　　　昙无谶慧琳撰
　　突吉罗(屯讷反梵语小罪也)。
　　谪罚(张革反毛诗传[謫-十+巾]过也杜注左传谪谴也贾注国语咎也郭注方言云谓相责怒也说文从言[商-儿+巾]声经作谪俗俗用字也)。
　　慊恨(叶兼反郑注礼记云慊之言猒也周易云不平于心也说文疑也从心兼声或从女作嫌义同)。
　　黜者(椿律反范寗集解云黜追也杜注左传黜犹放也贾注国语废也说文贬下也从黑出声)。

　　菩萨羯磨文

　　　　慧琳撰
　　堪耐(乃代反顾野王云耐犹能也说文从彡而声古字也今从寸作耐亦通也)。
　　觉悟(上江岳反杜注左传云觉明也广雅觉知也说文觉亦悟也从见从学省声也经从心作悎字书无此字非也)。

　　菩萨十地璎珞本业经上卷

　　　　慧琳
　　明暖(欢贯反古今正字焕光明也从火耎声也)。
　　雨澍(音注亦音树淮南子云春雨之灌万物无地而不澍无物而不生说文时雨所以澍生万物者也从水尌声也尌音树)。

　　下卷

　　[闔-去+太]罗(含合反尔雅阖谓之扉亦即门扇也郑注礼记云用木曰阖用竹苇曰扇说文[闔-去+太]闬也从门盍声)。
　　三铢(树朱反许叔重注淮南子云十二粟而重一分十二分而重一铢说文十黍之重从金朱声)。

　　菩萨藏经

　　　　慧琳
</div>
    <div class="pagination">
<a href="一切经音义_page220.html">上一页</a><span>...</span><a href="一切经音义_page216.html">216</a><a href="一切经音义_page217.html">217</a><a href="一切经音义_page218.html">218</a><a href="一切经音义_page219.html">219</a><a href="一切经音义_page220.html">220</a><span class="current-page">221</span><a href="一切经音义_page222.html">222</a><a href="一切经音义_page223.html">223</a><a href="一切经音义_page224.html">224</a><a href="一切经音义_page225.html">225</a><a href="一切经音义_page226.html">226</a><span>...</span><a href="一切经音义_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
