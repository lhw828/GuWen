<!DOCTYPE html>
<html>
<head>
    <meta charset="UTF-8">
    <title>一切经音义 - 第 10 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 10 页/共 480 页</h1>
    <div class="content">　　拘碍(上音俱韵英云执持也考声局也说文止也从手句声也)。
　　射术(上时夜反说文云中远从身从[乏-之+夫]小篆从寸作射说文云寸法度也寸亦手者也)。
　　箭筈(煎线反。俗字也。正体作[筣-禾+(止/舟)]。从竹从止从舟蔡邕加刂音古外反。刂水也。可以行舟。后因行草变止止变舟为月变刂为刀渐讹谬也。考声云箭者本竹名也。案此竹叶似苇藂生高五六尺。茎细劲而且实可以为[乏-之+夫]笴笴千且反因名矢为箭故说文云箭[乏-之+夫]也。从竹前声也下[唐-口+米]活反考声箭口也案箭筈者受弦之口也。经文从水作栝亦通说文从竹从栝省声也栝音同糠栝也劲音迳)。
　　仰射(食亦反字书云发[乏-之+夫]前[身*(乏-之+夫)][乏-之+夫]俗作矢)。
　　希有(虚依反尔雅云希罕也杨子法言摩也经文往往作[ㄆ/巾]古希字也)。
　　四倒(音到韵诠云颠倒也四倒者涅盘经云无常计常无乐计乐无我计我无净计净名为四倒者也)。
　　狂贼(劬王反玉篇云狂愚也[孝-子+丁]声云猖狂不伦理也说文作[狂-王+(山/王)]或从心作[惴-而+王][狂-王+析]也从犬[山/王]声也下藏则反韩诗残义曰贼说文败也从戈从刀从贝今俗从戎误也非正者也)。
　　一巷(行降反毛诗云里间道也史记云永巷者邑中及宫内小道说文从二邑从共作[邑*出*邑]隶书从省)。
　　余殃(于姜反郑玄注礼记殃祸也广雅咎也说文凶也从歹央声歹音残)。
　　魅著(眉秘反[孝-子+丁]声云神鬼为怪也说文老物精也或作[彪-虍+(十/田)]声类作[(魅-ㄙ)-未+勿]古文作祙下持略反从草从者)。
　　度量(唐洛反下略姜反[孝-子+丁]声云量亦度也称量也古今正字从心作度从曰从童作量经作量俗字也桂苑云分多少度长短曰量也)。
　　诳惑(上俱况反见前三十九卷释)。
　　毁訾(上晖鬼反下兹此反见前四十二卷具释)。
　　轻懱(眠鳖反已见前一百七十二中具释)。
　　迟钝(长尼反毛诗传云迟缓也长远也[孝-子+丁]声云久也息也说文徐徐也从辵犀声也辵音丑略反犀音西从尾从牛经文从尸从羊俗字也籀文从辛作迟或作[迡-匕+二]古字也下豚顿反苍颉篇钝顽也韵英云兵刃不利也说文从屯声也屯音徒论反也)。
　　廉俭(上力兼反广雅廉清也[孝-子+丁]声不贪也集训云廉隅也隅为方角也从广兼声下渠俨反顾野王曰俭约也广雅少也从人佥声也)。
　　陵懱(上力矜反经作陵非本字前第九已释下眠鳖反经作蔑误略也从心正也)。
　　或桥(姜夭反前二十六卷已说及此卷初又说经从矢非本字也)。
　　师范(上史缁反孔注尚书云立师以教之也郑注周礼云教人以道者之称也谥法曰尊严能惮曰师温故知新曰师[孝-子+丁]声师法也以法训人也说文从阜从匝四匝为众师之意也下凡黯反前第四十三中已具说)。

　　第三百三十三卷

　　傲慢(上吾告反孔注尚书慢也广雅荡也说文倨也从[敖-士+出]声也[敖-士+出]字说文从出从放今俗从土作敖讹也下麻瓣反广雅慢缓也声类慢倨也说文惰也从心曼声也曼字从又俗从万讹也瓣音白慢反曼音万)。
　　諠杂(兄袁反才合反见前释)。
　　愦[朿-木+大](上公外反集训云心烦乱也说文亦乱也从心从溃省声也下铙效反集训云多人扰扰也韵英云扰杂也说文从市从人会意字也或作闹俗字也经文作[丙-一+〦]谬也不成字铙音拏交反也)。
　　诽谤(上非味反下榜浪反已见前一百八十一中具说)。
　　啰刹娑(梵语恶鬼神也上逻字转舌呼引声次刹音察下苏何反此类诸鬼多居海岛或住砂碛皆有俱生通力飞行人间能变美妙容仪魅惑于人诈相亲辅方便诳诱而啖食之　见孔雀王经佛本行集经等具说)。

　　第三百三十四卷(无可音训者)


　　第三百三十五卷

　　无[憖-來+(甘/肉)](伊阎反说文犬甘肉心无足也从甘从肉犬心或作厌猒皆误从心者正)。
　　欻尔(熏律反集训云忽然也薛琮云欻忽也说文有所吹起也从欠炎声或从风从忽作[颱-台+忽])。
　　慨叹(苦爱反或作忾叹息也博雅懑也)。
　　惜哉(音音贾注国语云惜痛也广雅云爱也下子来反考声云语之助声)。

　　第三百三十六卷(无可音训)


　　第三百三十七卷

　　能绍(上乃登反郑注周礼云多才艺也广雅任也礼记善也说文兽也熊属也足似鹿从二匕坚中故称贤能而强壮故称能杰从肉以声也今隶书作能渐讹言以古文以字也下韶绕反说文继也或作[劭/糸]已见前第一卷中具释也)。
　　拔有(白八反玉篇引而出之也广雅出也[孝-子+丁]声抽也说文擢也从手犮声也犮音盘末反)。
　　胁痛(虚业反或作胁从三力已见前第一释)。
　　窃(千结反具释)。
　　战栗(之善反下邻一反集训云战栗危惧也郭璞云忧戚也说文从戈单声也或从心作[怡-台+戰]古文作[止/幵]栗亦从心栗声也)。
　　中毒(上张仲反韵英云中当也假借字也下同笃反说文害人草往往而生从中毒也毒音哀改反[艸-屮]音丑列反也)。
　　恃己(时止反[孝-子+丁]声恃依也韵英倚也说文赖也从心从恃省声也下己音几上不合)。
　　扰乱(如沼反说文烦也从手忧声也忧音奴高反经文从忧非也下栾段反说文从乙[辭-辛]声)。
　　惭愧(藏舍反下居位反并形声字或从心作愧)。
　　如仆(满沃反左氏传僚臣仆毛诗传曰仆附也礼记仕于公曰臣于家曰仆集训云掌舆马之官名贱役之官也说文云给事之者从人菐声菐音卜也)。
　　捶打(上佳蕊反说文云以杖击也从手垂声也或从竹作棰棰策也或从木作棰棰棓也下德梗反广雅打击也埤苍棓也古今正字从手丁声也江外音丁挺反说文阙也)。
　　履践(上力几反[孝-子+丁]声云履[履-复+(舟/ㄆ)]属也郑注礼云蹈也说文足所依也从尸从彳从舟从文舟象履形彳音丑尺反文音虽经文从复误也下钱演反孔注论语云践循也毛诗传云行貌也礼记践其位行其礼也说文履也从足从戋亦声也或作[彳*戔*亍][彳*戔*亍]并同戋音察限也)。
　　如痴(耻知反苍颉篇痴騃也字书顽也说文不慧也从疒疑声也疒音女厄也)。
　　如哑(鸦贾反经从口作哑非也)。
　　如聋(鲁东反说文耳不通也从耳龙也经作聋非也)。
　　如盲(百彭反已上三字前第一卷中具释)。
　　断截(上团夗反孔注书云断绝也说文断亦截也从斤从[┘@((繼-糸)-└)][┘@((繼-糸)-└)]古绝字也今经文回作断取便稳也或作[(└@(止/貝))*斤][直*召]古字也有作断俗字也下贱节反郑笺诗云齐也整也说文手相训也从土作截俗字也)。
　　交涉(时叶反晋灼曰涉入也汉书涉贱也说文从二水作[水*(止/少)*水]古字隶书今省去一水作涉)。

　　第三百三十八卷　第三百三十九卷　第三百四十卷(已上三卷并无可音训)


　　第三百四十一卷

　　蔑隶车(上眠鳖反次音丽或云蔑戾车梵语也皆讹略不正云毕[口*栗]（二合）蹉此翻为下贱种类边鄙不识礼义人也)。
　　旃荼罗(上之然反前第四已具释)。
　　补羯娑(梵语也与上二种类同)。
　　挛躄(上力缘反下卑亦反前一百八十一卷具释也)。
　　[北/肉]偻(力禹反俯身也)。
　　癫痫(上丁坚反下闲字上二句前一百八十一卷中已具释)。
　　耽乐(答南反尔雅取乐过度韵英好也说文从火经从身亦通或作媅亦作妉下音洛也)。
　　瓦砾(零的反说文碎石也亦小石也)。
　　殒殁(上云敏反下门骨反[孝-子+丁]声殒殁皆死也礼记[(餐-食)-又+冬]也毛诗尽也古文作歾又作从回象形古今正字殒殁并从歹[刀/又]员皆声也)。
　　欲扣(苦厚反孔子曰以杖扣其胫也孔注云扣击也广雅云举也说文作[敲-高+句]击也亦作扣)。
　　法蠃(鲁和反说文蜗牛类而形大案蠃者乐器也吹作美声以和众乐故引为喻经作螺俗字者也)。
　　析为(星亦反广雅析分也说文破木也从木从斤或从片作析经文从手非也音章列反非此义下为字从爪正也音苇危反王肃注论语为作也)。
　　沾彼(辄廉反韩诗[雨/右][泳-永+(苟*苟)]也[孝-子+丁]声小湿也说文从雨沾声也文字集略作沾略也)。
　　滴数(丁历反[孝-子+丁]声云水落也说文云水灓注也从水啻省声也啻字从帝从口经文略去口作渧俗字也啻音翅下霜句反)。
　　魅著(眉秘反山海经云老物之精也说文作魅从鬼鬼生毛故从彡象毛下池略反从草从者经作著非也)。
　　不嗅(休右反说文云以鼻就臭曰嗅从鼻臭声也)。

　　第三百四十二卷

　　爱憎(则登反韩诗云憎犹恶也说文亦云恶也从心从八从小从曰者也)。
　　机关(上记宜反集训云凡物有关制动者皆曰机说文云主发谓之机从木几声也下古顽反大戴礼云君子情迩而畅于远察一而关乎多说文云以木横持门户曰关从门[聯-耳]声也[聯-耳]音同上经作閞非也閞音弁非经义也)。

　　第三百四十三卷　第三百四十四卷　第三百四十五卷(已上三卷无可音训)


　　第三百四十六卷

　　阻坏(上庄所反下怀怪反前第三百二已具释阻字三百三十已释坏字也)。
　　依怙(胡古反前第一百七十二已释)。
　　投趣(上徒侯反左传擿也掷也王注楚辞云合也掩也说文作[豆*殳]古投字也遥击也从手从殳)。
　　洲渚(上音州下诸与反前第四十七已具释也)。
　　闇冥(上音暗前一百六已释下米瓶反昧也前第八卷已具释)。
　　盲瞽(上盲字前第一卷已解下音古释名瞽者眠也眠眠然二目平合如鼓皮因象为名说文目但有映从目从鼓会意字也)。
</div>
    <div class="pagination">
<a href="一切经音义_page9.html">上一页</a><span>...</span><a href="一切经音义_page5.html">5</a><a href="一切经音义_page6.html">6</a><a href="一切经音义_page7.html">7</a><a href="一切经音义_page8.html">8</a><a href="一切经音义_page9.html">9</a><span class="current-page">10</span><a href="一切经音义_page11.html">11</a><a href="一切经音义_page12.html">12</a><a href="一切经音义_page13.html">13</a><a href="一切经音义_page14.html">14</a><a href="一切经音义_page15.html">15</a><span>...</span><a href="一切经音义_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
