<!DOCTYPE html>
<html>
<head>
    <meta charset="UTF-8">
    <title>一切经音义 - 第 144 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 144 页/共 480 页</h1>
    <div class="content">　　蓊蔚(上屋董反下恽勿反司马相如云二三十众树之蓊蔚也顾野王云亦草木盛貌也古今正字并从草翁尉声经作郁误也非经义也)。
　　寤后(上吴故反毛诗传曰寤觉也说文云从梦省吾声觉音交效反经从穴作窹非)。
　　风痰(下啖甘反考声云鬲中水病也文字集略云胸上液也从疒炎声疒音女厄反)。
　　能濡(下乳朱反毛诗曰濡渍也又云润泽也考声云湿也说文从水需声需音须也)。
　　有翳(壹计反韵略云翳目障也考声云目中翳也经作翳翳掩蔽云与义不同也)。
　　著亲(上长略反经作著误反)。
　　蠕动(上瞤尹反考声云无足曰蠕庄子云蠕喘之虫也淮南子云昆虫蠕动也说文亦动也从虫耎声经作[蝡-大+而]误也)。
　　梦已(下饥喜反)。
　　生已(下夷止反)。
　　绊住(上钵乱反梵语)。
　　赡部果(上涉敛反梵语)。
　　刺端铦(上雌渍反经作刺俗字下怠廉反汉书音义云铦利也苍颉篇云铁也说文云从金舌声)。
　　火燎(下力召反郑注周礼云树于门外曰火烛于内日庭燎皆所以照众为明也毛诗笺云火田为燎广雅云干也说文放火也从火尞声尞音同上也)。
　　灰烬(下夕刃反杜注左传云火之余木也毛诗传云火余曰烬说文正作[盡-皿+火]火余也一曰薪也从火聿声经作烬俗字也)。
　　暨山(上其意反孔注尚书云暨与也杜注左传至也说文颇见从且既声经从水作洎洎注水器也非经义也)。
　　[敲-高+危]危(上绮羁反顾野王云[敲-高+危]倾低不正也孙卿子云鲁桓公之庙有[敲-高+危]器虚则[敲-高+危]满则覆也说文从危支声亦作攲经文作崎是崎[阿-可+區]字亦险貌与经义乖也)。
　　绘事(上回对反孔注论语云绘会五彩也郑注云绘画也古今正字从糸会声也)。
　　姝丽(上触朱反毛诗传云姝美色也韩诗云姝姝然美也说文从女朱声)。
　　慢睑(下居俨反考声云睑眼也文字集略云目外皮也从目佥声也)。
　　鬒发(上真忍反杜注左传云美发为鬒也考声云发多貌也说文正作[珍-王]云稠发也诗云[珍-王]发如云从彡人声或从髟作鬒经作缜结也非经义)。
　　设婆(上膻热反梵语)。
　　麋鹿(上美悲反考声似鹿而大者也说文鹿属以冬至解角从鹿米声)。
　　彪免(上碑休反考声彪彣彩貌也说文虎文也从虎彡声下土路反彣古文字)。
　　于蒜(下酸乱反考声云蒜似葫而小极殠也顾野王云今本草所谓蒜消谷理骨者为小蒜所谓葫者为大蒜说文荤菜也从草算声殠音丑狩反荤音训君反)。
　　循环(上徇遵反孔注论语云循循次序貌也郭注尔雅云循为巡行也广雅云从也说文亦行从彳盾声盾音顺下患关反郑注周礼云环旋也何注公羊传云绕也说文从玉睘声睘音还也)。

　　第三卷

　　磁石(上字兹反吕氏春秋云[石*葾]石能召铁是也古今正字从石慈声)。
　　负担(下胆滥反考声云担以木荷物也广雅云举也字书云亦负也古今正字从手詹声也)。
　　钻摇(上纂峦反说文钻所以穿者也从金赞声经作攒攒聚也非经义也下文淮此也)。
　　漂物(上[匚@人]瓢反顾野王云漂流也说文浮也从水票声票音标遥反)。
　　冕旒(上眉辩反上卷序中释讫下柳舟反毛诗传旒章也大戴礼云冕而前旒所以蔽明也说文作[湟-白+(梳-木)]冕之垂玉也从玉流声经文作旒旍旗之垂者是也)。
　　苔衣(上代来反顾野王云绿色生水底也说文水衣也从草台声亦作苔)。
　　气萦(下与营反毛诗传曰萦旋也桂菀珠藂云萦卷也说文收[(券-刀+口)/手]丝麻也从糸从荧省声也)。
　　骨锁(下苏果反汉书云连锁似环相钩连也古今正字从金[巢-果+貝]声[巢-果+貝]音同上或作琐经作璅俗字也)。
　　酸碱(上算端反礼记云春其酸说文酢也从酉夋声夋音七恂反下音咸尔雅云咸苦也郭注云苦即大咸也说文咸衔也北方味也从卤咸声卤音鲁)。
　　鼋龟(上阮袁而考声云鼋似鳖而大腹黄头班也说文大鳖反从黾元声黾音猛经作鼋俗字也)。
　　玳[瑁-目+月](上台戴反下枚佩反考声云玳[瑁-目+月]龟类也周书云正南以珠玑玳[瑁-目+月]为献也异物志如龟生南海中大者籧篨背上有鳞将作器则煮其鳞如柔皮任意所作也一名突牟古今正字二字并从玉毒肙亦声古文作[甲*毒]或作玳)。
　　如喑(下邑金反说文不能言也从疒音声)。

　　佛说首楞严三昧经上卷

　　　　慧琳撰
　　阑楯(洛寒反广雅云阑牢也说文门遮也从门东声经文从木作栏非也下唇闰反汉书音义楯亦阑也说文槛也从木盾声盾音时尹反)。
　　[癃-(阿-可)]残(力中反苍颉篇[癃-(阿-可)]固疾也说文作[癃-(阿-可)]罢病也从疒隆声下在安反考声云残伤也败也说文从歹戋声也)。
　　跛蹇(波我反贾注国语云跛行不正也周易跛足蹇说文作[尬-介+皮]从尢皮声尢音一黄反经文作跛音秘下居展反说文蹇亦跛也从足蹇省声)。
　　喑哑(上邑金反下鸦雅反埤苍云哑亦喑也)。
　　[月*夆]胀(璞江反埤苍[月*夆]肛肠胀也说文从肉夆声夆音峰也下张亮反杜注左传云胀肠满也古今正字腹痛也从肉长声也)。

　　中卷

　　娱乐(遇俱反说文娱亦乐也从女吴声)。
　　阿閦佛(初六反梵语唐云无动佛也)。

　　下卷

　　毁訾(兹此反郑注礼记云訾以言毁人也说文从言此声或作呰也)。
　　薪[卄/積](悉津反礼记收帙薪以供郊庙百祀之薪燎郑注大者谓之薪小者合朿谓之柴薪放爨以给燎也下紫赐反)。
　　愦[朿-木+大](古对反说文愦心烦乱也从心贵声正作[慣-毌+臾]下奴效反字书[朿-木+大]人多扰扰也说文从市从人也俗作闹经文作丙误也)。
　　鍜磨(端乱反字林云鍜椎物也古今正字从金假声下莫何反手诗传磨理石之名也说文作[石*靡]也从石靡省声也)。
　　[阜-十]阜(上都回反声类云[阜-十]小块也说文小[阜-十]也象形下浮九反苍颉篇阜山庳而大也广雅云丘无石曰阜说文大陆山无石也象形经文作[堆/十][阜-十+廾]俗字也)。

　　佛说观普贤菩萨行法经一卷

　　　　慧琳撰
　　柱地(上诛缕反考声云柱柜也指也古今正字云从木主声假借字经文作跓非也)。
　　甄叔迦(结仙反梵语翻云赤色宝也)。
　　斗构(得候反苍颉篇斗争也杜注左传云遇也说文云两相遇即斗从斗从斫经文从门从斗作[門@(豆*斤)]误也下古候反韩诗构乱也考声云结架也说文从木冓声冓音钩经文作遘义别也斫音丁角反斗音丁候反也)。
　　黐胶(上耻知反考声云黐胶捣杂木皮[前/火]之为胶可以捕鸟也博雅云黐黏也说文从黍离声经文作黐误也下绞肴反郑注考工记取诸兽皮煮之可以为胶以黏物也说文从肉翏声翏音力幼反)。
　　羯磨(纪列反梵语译云办事也)。

　　诸法无行经上卷

　　　　慧琳撰

　　

　　愦[朿-木+大](上回罪反下奴效反前首楞严三昧经下卷释讫也)。
　　重担(下胆滥反前密严经下卷已释讫也)。
　　楗槌(上件焉反下直追反梵语西国所击物集众之注也)。
　　诽谤(上非味反考声云诽谤毁也说文诽亦谤也从言非声也下博浪反考声云谤以言毁人也杜注左传云谤毁也诅也贾注国语云谤亦毁诽也又云对人道其恶也说文从言旁声也)。
　　炽然(上齿志反毛诗传云炽盛也顾野王云猛火也说文从火戠声戠音织也)。
　　选择(上宣兖反经作撰误也)。
　　度堑(下签艳反周书云无渠堑而守无冲橹而攻是也考声云堑长坑也说文亦坑也从土渐声也或作椠也)。
　　空卷(下渠员反何注公羊传云卷掌握也广雅云掌治也国语云卷收也舒也说文从手卷声或作拳也)。
　　芭蕉(上伯麻反下剿遥反王注楚辞云芭蕉香草名也字指云生交趾叶如席煮可纺绩为布汁可沤麻古今正字二字并从草从巴从焦声也)。

　　下卷

　　嗔恚(上叱真反苍颉篇云嗔怒也说文云亦恚也从言真声经从目作嗔嗔张目也通也下于季反苍颉篇云恚怒也说文恨也从心圭声也)。
　　虚诳(下居况反贾注国语云诳犹惑也杜注左传云欺也郭注尔雅云欺诳也说文从言狂声也)。
　　粗行(上醋胡反省略字也传用已久说文正体作粗亦作粗字书云粗物不精也广雅云粗大也郑注礼记云疏也古今正字从三鹿也)。
　　轻懱(下眠结反郑笺毛诗云懱犹轻也贾注国语曰未也灭也郭注方言云小貌也说文云轻易也从心蔑声经作蔑蔑日无精光非此义也)。
　　闇钝(下屯顿反苍颉篇云钝顽也说文不利也从金屯声也)。
　　偏袒(上疋绵反考声云偏不正也孔注尚书云偏不平也杜注左传云佐也郑注礼记云不备也说文云从人扁声下坛懒反考声云去肩上衣也郑注仪礼云袒左免衣也左传云郑伯肉袒牵羊也说文从衣旦声也)。

　　佛说诸法本无经上卷

　　　　慧琳撰
</div>
    <div class="pagination">
<a href="一切经音义_page143.html">上一页</a><span>...</span><a href="一切经音义_page139.html">139</a><a href="一切经音义_page140.html">140</a><a href="一切经音义_page141.html">141</a><a href="一切经音义_page142.html">142</a><a href="一切经音义_page143.html">143</a><span class="current-page">144</span><a href="一切经音义_page145.html">145</a><a href="一切经音义_page146.html">146</a><a href="一切经音义_page147.html">147</a><a href="一切经音义_page148.html">148</a><a href="一切经音义_page149.html">149</a><span>...</span><a href="一切经音义_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
