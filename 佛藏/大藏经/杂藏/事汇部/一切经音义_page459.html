<!DOCTYPE html>
<html>
<head>
    <meta charset="UTF-8">
    <title>一切经音义 - 第 459 页/共 480 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>一切经音义 - 第 459 页/共 480 页</h1>
    <div class="content">　　阃侧(上坤本反郑注礼记云阃门限也说文又从木作捆古今正字从门从困声也)。
　　林檎(下及今反书正作檎字考声云林檎果名也传文作擒俗字也)。
　　传縡(下音宰人名也已见前释)。
　　滉漾(上黄广反羊掌反按滉漾水貌也漾或作漾音同也)。
　　[怡-台+宅]慸(上唐各反字书正从度作度又作[怡-台+乇]音并同广苍云[怡-台+宅]惩者也许叔重云惙忧也又企也古今正字义同上从心宅声下敕厉反顾野王云慸木犹休阳也子虚赋云胸中曾不慸介是也说文云极也从心带声也)。
　　房栊(下弄同反传文作榇非已见辩正论讫)。
　　謦欬(上轻挺下开盖反前高僧传十四卷已释讫也)。
　　[石*(坐-土+(一/廾))]磕(上普棚反下看葛反前第十九卷已释讫)。
　　棂扇(上历丁反方言屋梠之谓棂苍颉篇颔横竹在轵下亦槛也说文楯间子楯音顺从木霝声霝音同传文作棂书误也)。
　　鄙[邱-丘+里](上悲美反杜注左传云鄙野也史记云陋也王逸注楚辞云小也说文从邑啚声啚音同上下梨耳反何休注公羊传云野犹鄙也故汉书云质而不[邱-丘+里]如淳注云间里之鄙言也说文从邑里声传文从人作俚俗用字也)。
　　逞炫(上敕领反贾逵注国语云逞快也说文云通也从辵呈声下音县古今正字从言从行作[彳*言*亍]云行且卖也传文从玄作俗字也)。
　　艳饰(上以赡反左传大夫辞云美而艳说文云好而长也从丰盍声礼正礼字盍正体盍字也下升弋反说文云饰犹刷也从巾食声刷音梳八反)。
　　湮埋(上音因已见前释也)。
　　琰皧(上盐冉反下哀盖反并僧名也)。
　　续高僧传卷第三十

　　一切经音义卷第九十四


　　一切经音义卷第九十五

　　　　翻经沙门慧琳撰

　　音弘明集十四卷

　　此卷音初四卷。

　　第一卷

　　陶铸(上道牢反下朱孺反顾野王陶作瓦器也孟子云舜自耕稼陶渔是也广雅云陶化也韩诗传云变也说文作匋云瓦器也从缶色省声又云从尸作陶是地名亦帝尧号也今通已久左传云铸鼎象物谓炀铜为器也考声云镕泻也说文销金也从金寿声镕音容也)。
　　挻埴(上扇延反下承力反老子云挻埴以为器当其无有器之用也宋忠云挻和也许叔重云抑也声类柔也考声揉也说文从手延声尚书云厥土赤埴孔注云黏土曰埴释名云埴腻也如脂之腻也说文黏土也从土直声也)。
　　鹖旦(寒葛反山海经云辉诸之山多鹖郭璞云似雉而大青色有毛角斗死乃止出上党郡汉书音义云鹖鸟一名苏以其尾为武士帽也说文云似雉从鸟曷声下丹汗反方言云自关而东谓之鴠说文云从鸟旦声集本去鸟或恐误也辉音晖也)。
　　视听(上时指反说文云视貌也亦古视字也字书云瞻也从目氐声氐音低也)。
　　涓埃(上决玄反顾野王云涓小流也说苑云涓涓不绝将成是也说文亦小流也从水肙声下爱[孑*(彥-文+(立-一))]反庄子尘埃也野马也苍颉篇云埃垢也风扬尘也王逸注楚辞云尘也古今正字云从土矣声)。
　　瀛岱(上郢精反考声云瀛海也列子云东北有大壑其中有五山焉三曰瀛州盖谓此也古今正字云从水嬴声下台赉反尚书二月东巡狩至于岱宗是也范寗云泰山也五岳之长也说文云从山代声也)。
　　墨翟(庭历反人姓名也著书于世所谓墨子是悲素丝者也)。
　　笮融(上争厄反人姓名也吴中郎将也)。
　　被秣(莫钵反郑笺诗云秣养也古今正字云饲也从禾末声亦作[飢-几+末])。
　　[服-月+舟]枥(上正服字下零的反考声云枥槽也古诗云老马思伏枥说文云枥槽也从木历声[木*斯]音西也)。
　　[打-丁+夒]攘(上饶沼反下如掌反贾逵注国语云[打-丁+夒]攘[舌*皮]也肆志从欲之貌也说文云[打-丁+夒]烦也攘推也二字并从手夒襄亦声夒音乃刀襄音相)。
　　琴簧(晃光反毛诗云并坐鼓簧世本云女娲作簧说文云笙中簧也从竹黄声)。
　　歔欷(上许于反下虚依反王逸注楚辞云歔欷啼貌也一云出气也何休注公羊云欷悲也苍颉篇云泣余声也说文二字并从欠虚希声也)。
　　絺[絺-巾+ㄙ](上耻尺反下卿逆反说文并葛也[縭-禸]曰絺又作悕粗曰[絺-巾+ㄙ]絺从糸希声[絺-巾+ㄙ]从糸[希-巾+ㄙ]声亦作吝)。
　　蜿蟺(上冤阮反下蝉战反上林赋云象与[死/虫]蟺放西清顾野王案[死/虫]蟺诎曲回转美貌也文字典说云从虫宛声或作[死/虫]说文云蟺[死/虫]蟺也从虫亶声集本作蜒非也亶音丹懒反)。
　　毫[斄-未+牙](上号高反下里之反周易云失之毫斄差以千里十毫曰[斄-未+牙]文字典说作毫从毛高声说文云[斄-未+牙]强曲毛可以着起衣也从牦省来声也古文作[厂@(來-(企-止)+几)][斄-未+牙]省也集本作毫是兽也状豚而白毛大如笄而黑端名曰豪也厘通用字也牦音茅也)。
　　瓦砾(零的反已具释金光明最胜王经中也)。
　　山阜(浮有反尔雅云高平曰陆大陆曰阜苍颉篇山[鹿*(希-巾+ㄙ)]而大也广雅丘无石也说文大陆山无石也象形也正作阜古文作巨亦作阜集作阜通用字也)。
　　跛羊(上波可反顾野王云跛蹇也周易跛能履不足以与行也说文行不正也从足皮声)。
　　麒[鹿*(希-巾+ㄙ)](上巨之反下栗真反考声麟[鹿*(希-巾+ㄙ)]瑞兽也公羊传仁兽也尔雅麇身牛尾鹿蹄一角郭云角端有肉顾野王曰牝曰麒牡曰[鹿*(希-巾+ㄙ)]有圣德王者泽及鸟兽则至其郊说文作麒[鹿/宏]说与尔雅同二字并从鹿其[希-巾+ㄙ]声也或作麟非也集本作骐麟是骏马名也)。
　　之雏(仕于反尔雅云生哺鷇生喙邹郭云生而能自食者也说文鸡子也从隹刍声刍音楚愉反)。
　　扁鹊(上边辩反已具释高僧传中)。
　　老聃(塔甘反案老聃即老君也史记云姓李名耳为周柱下史国语谓之伯阳亦谓之老聃说文聃耳曼也从耳冉声亦作[身*冉]集本从身作[身*(冉-土+＝)]通俗字也)。
　　馲驼(上汤洛反下度何反考声云胡畜也顾野王云有肉鞍能负重善行致远北饶之文字典说二字从马乇它亦声正作[馬*橐]乇音竹厄反它音同上也)。
　　皋陶(上音高下音遥尧[ㄇ/ㄇ/ㄇ/一]也为士师集本作[罩-卓+羍]非也)。
　　马喙(晖秽反说文云喙口也从口彖声也彖音辞此反)。
　　背偻(力主反广雅云偻曲脊说文尪也从人娄声娄音同上也)。
　　捽头(上在骨反贾逵注国语云捽击也文字典说持头发也从手卒声也)。
　　夫讪(山谏反孔注论语云讪谤毁也苍颉篇非也礼记为人臣者有谏而无讪是也说文谤也从言山声也)。
　　虓虎(上孝交反毛诗传云虎之自怒虓然也说文虎鸣也从虎九声也)。
　　搢绅(上音晋下音申已具释高僧传讫)。
　　惇庬(上顿温反贾逵注国语云惇大也尔疋厚也方言信也郭璞亦诚信貌说文作[惇-子+(日/羊)]厚也从心[亨-了+(日/羊)]声集本作敦通用字也下忙江反毛诗传云庬厚也方言凡物大貌曰庬声类[古/日/羊]音顺伦反厂音罕尨音同上之也)。
　　圣喆(下知烈反尔雅云喆智也尚书云知人则喆说文作哲知也从口折声古文作哲从三吉也亦作悊集本从[(立*立)/吉]者字书哲字也)。
　　枹加(上房牛反顾野王云枹鼓椎也左传云授枹而鼓之是也说文击鼓柄也从木包声集本作桴是屋栋字之也)。
　　顽嚚(上五鳏反孔注尚书云心不测德义之经曰顽广雅顽钝也说文从页元声页音颉下鱼巾反左传云口不道忠信之言曰嚚也苍颉篇嚚恶也字书嚚亦顽也说文语声也从[器-犬]巨声[器-犬]音壮立反)。
　　诈绐(台乃反何休注公羊云绐疑也刘兆云相欺负也说文从糸台声也)。
　　严公(上壮霜反借用鲁君谥也公羊谷梁二传并同避汉帝讳也)。
　　橐龠(上汤各反王弼云橐排橐也顾野王冶铸者所用吹火也苍颉篇囊之无底者也说文橐也从橐省石声下羊灼反尔疋云大管谓之龠)。
　　谶纬(上楚[讚-貝+日]反苍颉篇云谶书河洛也淮南谶书著之是也顾野王谓占后有效验也说文验也从言韱声下韦贵反大戴礼云东西为纬也说文横织丝也从糸韦声也)。
　　旍旗(上井盈反周礼云折羽为旍郑玄云折羽以五色系之于旍上也杜注左传章也下渠宜反郑注周礼云征众[利-禾+彥]曰树旗期其下也顾野王以鸟隼龟蛇也杜注左传亦旗表也说文二字并从于令其亦声亦作旌旗[方*人]音偃)。
　　甤宾(上蕊隹反礼记月令蕤宾律名也亦作蕤下文同也)。
　　商鞅(鸯两反春秋后语秦孝公时丞相名也姓公孙氏封于商邑也)。
　　蘧瑗(上巨居反下袁眷反人姓名也为卫大夫字伯玉君子人也)。
　　豫且(子余反人姓名)。
　　丘垤(田结反毛诗传云垤蚁冢也方言垤场封也楚郢以南蚁土谓之垤说文蚁封也从土至声也蚁音牛倚反蚍蜉也)。
　　虽温(稳浑反顾野王云温渐热也说文从水温声集本作熅误也温音同上也)。
　　蹀躞(上恬协反下先浃反考声云蹀躞步小貌也淮南子足蹀阳阿之儛也说文作[執/足]从足执声集本作燮通也)。
　　瓢觚(上骠摽反考声云瓢半瓠也郑玄取甘瓠割其蒂以其齐为酒樽也方言陈楚宋魏之间或谓蠡为瓢说文作[(與-八+火)*爪]蠡也从瓜票声下古胡反马融注论语觚礼器也一升曰爵二升曰觚说文飨饮之爵一曰觚受三升者觚从角瓜声票音必遥反也)。
　　八仙(薛延反说文云仙长生仙去也从人[遷-(這-言)][遷-(這-言)]亦声亦作仙仙[遷-(這-言)]音千)。
　　虎鞟(旷郭反毛诗传云鞟革也论语虎豹之鞟犹犬羊之鞟孔注皮去毛也说文云从革郭声也)。
　　蕞残(上在外反考声云蕞小劣貌也苍颉篇聚貌也文字典说从廾最声集本作菆误也)。
　　请祷(刀考反郑玄云求福也祷包咸注论语祷请也请于鬼神也广雅谢也说文告事求福为祷从示寿声也)。
　　邾鲁(上陟于反下正鲁字下从曰案春秋并国名也)。
　　盗跖(征石反考声云足下也亦作跖人名也庄子云柳下季弟也)。
　　宰[壴*否](丕美反人名也春秋吴有太宰官名也)。
　　菹醢(上阻疏反说文菹醋藏菜也从草俎声下音海尔雅云醢肉酱也从酉[右/皿]声集本从盖作[醠-央+羊]非也[右/皿]音于救反)。
　　窊木(上乌瓜反说文云窊污邪下也从穴瓜声)。
　　罻罗(上氲勿反郑注礼记云罻小[网-(ㄨ*ㄨ)+又]也说文从肉尉声也)。
　　踧然(上子六反广雅云踧踖畏敬也礼记夫子踧然避席是也说文从足叔声集本作踧通用)。
　　[目*(蒙-卄)]瞽(上木蓬反毛诗传云有眸子而无见曰[目*(蒙-卄)]说文不明也从目蒙声下音古论语云未见颜色而言谓之瞽也说文目但有眣也如鼓皮从目鼓声集本作蒙通用久)。
　　正诬论。
　　聚麀(郁尤反考声云牝鹿也毛诗云麀鹿麌麌曲礼人伦无礼故父子聚麀也说文从鹿牝省麌音虞雨反也)。
　　贪婪(腊耽反考声云贪残也不谨洁也说文杜林云说卜者党相诈验为婪从女林声亦作惏[林/心]也)。
　　有衅(欣觐反杜注左传云衅动也罪也瑕隙也贾逵注国语衅兆也言有祸兆也说文血祭也象祭灶从爨省所以祭也分声集本作衅俗字也)。
　　哀陴(婢弥反左传云守陴者皆哭杜云城上埤堄也说文城上垣陴倪也从阝卑声[簃-多+留]文作[(亨-了+?)*卑]集本从金作錍非也埤音陛堄音霓傒反亦作[阿-可+兒]音同也)。
　　尽坑(客庚反顾野王云坑陷也壑也堑也字典说从土亢声也)。
　　杜邮(下有求反文字集略云邮驿亭所经过也春秋后语杜邮在咸阳西十里白起死于此也说文从邑垂声集本作卸讹误也)。
　　眩愚(上玄绢反贾逵注国语云眩惑也苍颉篇视不明也说文目无常主也从目玄声也)。
　　肴[辭-辛+(敲-高)](上效交反下正乱字也贾逵注国语云肴杂也广雅云乱也说文相错也从殳肴声集本从水作淆通用殳音殊肴音同上也)。
　　蜫虫(上骨魂反郑注礼记云昆明也明虫者阳而生阴而藏者也说文蜫小虫也从虫昆声正作昆从二虫虫音毁也)。
　　追谴(遣战反广雅云谴责也说文问也从言遣声)。
</div>
    <div class="pagination">
<a href="一切经音义_page458.html">上一页</a><span>...</span><a href="一切经音义_page454.html">454</a><a href="一切经音义_page455.html">455</a><a href="一切经音义_page456.html">456</a><a href="一切经音义_page457.html">457</a><a href="一切经音义_page458.html">458</a><span class="current-page">459</span><a href="一切经音义_page460.html">460</a><a href="一切经音义_page461.html">461</a><a href="一切经音义_page462.html">462</a><a href="一切经音义_page463.html">463</a><a href="一切经音义_page464.html">464</a><span>...</span><a href="一切经音义_page460.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
