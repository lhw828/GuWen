<!DOCTYPE html>
<html>
<head>
    <meta charset="UTF-8">
    <title>佛说一切如来真实摄大乘现证三昧大教王经 - 第 30 页/共 70 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佛说一切如来真实摄大乘现证三昧大教王经 - 第 30 页/共 70 页</h1>
    <div class="content">
　　此等大明曰。
　　唵(引)嚩日啰(二合)穆娑啰吽(引一句)
　　唵(引)嚩日啰(二合)钵吒吽(引一句)
　　唵(引)嚩日啰(二合)入嚩(二合引)罗吽(引一句)
　　唵(引)嚩日啰(二合)屹啰(二合)诃吽(引一句)
　　以金刚步而渐进　　北布第四曼拏罗
　　金刚钩等四仆使　　如教次第当安置

　　此等大明曰。
　　唵(引)嚩日啰(二合)能瑟吒啰(三合)吽(引一句)
　　唵(引)嚩日啰(二合)摩(引)啰拏吽(引一句)
　　唵(引)嚩日啰(二合)尾竭那(二合)吽(引一句)
　　唵(引)嚩日啰(二合)贺啰拏吽(引一句)
　　以金刚步而渐进　　依法应画于四门
　　金刚舜拏等魔主　　如其次第当安布

　　此等大明曰。
　　唵(引)嚩日啰(二合)摩那吽(引一句)
　　唵(引)嚩日啰(二合)摩(引)啰吽(引一句)
　　唵(引)嚩日啰(二合引)哩他(二合)吽(引一句)
　　唵(引)嚩日啰(二合)阿室吽(引一句)
　　以金刚步而渐进　　布外曼拏罗分位
　　周匝应画诸母天　　如教次第当分列
　　所有四金刚门中　　护门贤圣前所说
　　而我说彼胜坛仪　　一一皆如仪轨说

　　如是三世轮大曼拏罗中。所有钩召等事业。一一皆依本教作已。金刚阿阇梨。应当自结金刚忿怒帝哩帝哩印。乃谓弟子言。我今从彼金刚三昧智所出生。汝不应以此三昧法辄为人说。无令返招殃咎坏失身命。命终之后堕大地狱。如是言已。复为授其誓心大明。后以所结金刚忿怒帝哩帝哩印。乃为表示。又作是言。若有违越三昧缚者。此金刚忿怒三昧。从顶发起破坏其身。是故应当依法所作。

　　佛说一切如来真实摄大乘现证三昧大教王经卷第十五



　　佛说一切如来真实摄大乘现证三昧大教王经卷第十六

　　　　西天译经三藏朝奉大夫试光禄卿传法大师赐紫沙门臣施护等奉　诏译

　　三世轮大曼拏罗广大仪轨分第十一之余

　　尔时金刚阿阇梨。应结金刚持羯么印。此印大明曰。
　　唵(引)萨哩嚩(二合)怛他(引)誐多嚩日啰(二合)驮啰(一句)屹哩(二合)恨拏(二合)满驮三摩邪吽(引)(二)
　　次说其印相。
　　小指大指二相结　　二金刚手上复下
　　此名羯磨三昧印　　善作一切胜羯磨

　　然后以金刚水。当为弟子授其灌顶。大明曰。
　　唵(引)嚩日啰(二合)毗户哥(引)毗诜左(一句)嚩日啰(二合)驮啰怛吠(二合引)三摩野誐啰(二合)誐啰(二合)(二)
　　然后取以缯帛覆面。引其弟子入曼拏罗。授是大明曰。
　　唵(引)钵啰(二合)尾设嚩日啰(二合)钵啰(二合)吠(引)设野(一句)嚩日啰(二合引)尾设(二)嚩日啰(二合引)提底瑟姹(二合)嚩日啰(二合)吽(引)(三)
　　入曼拏罗已。次当依法举华随掷。授是大明曰。
　　唵(引)钵啰(二合)帝(引)蹉(引)提底瑟姹(二合)嚩日啰(二合)呼(引一句)
　　然后随其华所堕处。即是本尊成就。次当为其弟子除去面帛。如其次第普令观视曼拏罗中。复授誓诫言。不应以此三昧辄为人说。何以故为有一类邪见不信者。彼何知此诸佛世尊不空大智。亦不能受如来金刚部中。此金刚手灌顶三昧。但于余天而生信向。授誓诫已。次为授彼金刚标帜鬘灌顶。后以羯磨金刚杵。授其手中。乃为安立金刚名字。然后依彼金刚三昧大曼拏罗法仪。即为教授成结大印。
　　二羽坚作金刚缚　　次当展舒二头指
　　复屈头节二相并　　此为大士顶轮印
　　相合又作金刚缚　　竖二头指内中指
　　此名光聚顶轮印　　即光聚佛胜三昧
　　二羽应结金刚印　　小指大指二相合
　　复以大指入缚中　　此名最上大明印
　　最上大明所成故　　次结诸印善施作
　　头指安心如二门　　此即名为缚心印
　　即此无名指入中　　诸指如应当善转
　　依彼金刚宝法仪　　转已还于口中住
　　即此复作仰起相　　次第旋转住于心
　　如是名为四华印　　此即莲华最上明
　　即此复从于顶起　　于身旋转胜轮印
　　此名金刚巧业印　　金刚羯磨善成就
　　萨埵金刚坚固作　　小指相合如金刚
　　此名一切佛心印　　是印能成一切事
　　小指大指二相结　　左手中指如叉相
　　此即三叉中一叉　　如是金刚印所摄
　　金刚最上大明印　　此印即是金刚叉
　　所有诸印次第宣　　摩邪金刚等施作

　　如是等佛菩萨印。
　　二羽坚作金刚缚　　左手金刚而逼附
　　此即名为金刚拳　　一切金刚部中用
　　二羽当作金刚相　　依法安布诸标帜
　　一切金刚诸部中　　是印速疾能钩召
　　以二头指背展舒　　复二大指执向下
　　唵字印相顶间安　　布金刚相亦如是

　　如是等金刚明王大印。
　　复次舒二吉祥手　　二手相背亦复然
　　又以半臂作拳相　　后复旋转口边住

　　如是等金刚忿怒王大印。
　　左手大指善安置　　又作系鬘依法用
　　右手复如施财相　　头指作拳为剑印

　　如是等金刚大魔主印。
　　左手如执穆娑罗　　舒臂成印亦复然
　　右手如现炽盛光　　作金刚拳后振动

　　如是等金刚使者印。
　　作高举面利牙相　　执仗复如击害势
　　屈臂成印亦如应　　左右手作侵夺相

　　如是等金刚仆使印。
　　分别坛中诸印契　　左手皆如执金刚
　　所有诸印次第宣　　如是羯磨善成就
</div>
    <div class="pagination">
<a href="佛说一切如来真实摄大乘现证三昧大教王经_page29.html">上一页</a><span>...</span><a href="佛说一切如来真实摄大乘现证三昧大教王经_page25.html">25</a><a href="佛说一切如来真实摄大乘现证三昧大教王经_page26.html">26</a><a href="佛说一切如来真实摄大乘现证三昧大教王经_page27.html">27</a><a href="佛说一切如来真实摄大乘现证三昧大教王经_page28.html">28</a><a href="佛说一切如来真实摄大乘现证三昧大教王经_page29.html">29</a><span class="current-page">30</span><a href="佛说一切如来真实摄大乘现证三昧大教王经_page31.html">31</a><a href="佛说一切如来真实摄大乘现证三昧大教王经_page32.html">32</a><a href="佛说一切如来真实摄大乘现证三昧大教王经_page33.html">33</a><a href="佛说一切如来真实摄大乘现证三昧大教王经_page34.html">34</a><a href="佛说一切如来真实摄大乘现证三昧大教王经_page35.html">35</a><span>...</span><a href="佛说一切如来真实摄大乘现证三昧大教王经_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
