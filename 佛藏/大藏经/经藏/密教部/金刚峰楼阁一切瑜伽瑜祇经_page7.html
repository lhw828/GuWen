<!DOCTYPE html>
<html>
<head>
    <meta charset="UTF-8">
    <title>金刚峰楼阁一切瑜伽瑜祇经 - 第 7 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>金刚峰楼阁一切瑜伽瑜祇经 - 第 7 页/共 10 页</h1>
    <div class="content">　　如是四秘密　　诸佛密增长
　　所求皆悉成　　增长自身佛
　　三界天人见　　悉皆云是我
　　生身化诸有　　遥礼无敢近
　　复次金刚手　　莲华自在王
　　清净自在字　　彻照三界冥
　　地狱诸恶趣　　悉净如莲华
　　结本羯磨印　　能伏如是苦

　　
　　金刚猛利刀　　剑字放大光
　　照彻三界暗　　能伏讷瑟吒

　　
　　金刚转轮者　　轮字化诸轮
　　能杀那罗延　　及龙金翅鸟

　　
　　金刚语言诵　　密字化诸雹
　　打破诸修罗　　及一切宿曜

　　
　　系系金刚手　　如是四秘密
　　诵结破诸天　　一切不祥事
　　三世三界怨　　人及非人等
　　所起恶心者　　彼皆悉化尽
　　梵天那罗延　　自在日月天
　　天主顶行众　　住空地底天
　　由结四秘密　　诵明才一遍
　　速灭无有疑　　此名内护摩
　　金刚手复听　　羯磨金刚藏
　　轮字发光明　　能令一切爱

　　
　　结彼本业印　　金刚甲胄光
　　甲字发光明　　能令一切爱

　　
　　金刚怖食啖　　牙字发光明
　　见触皆清净　　悉令彼敬爱

　　
　　金刚密持尊　　持字放光明
　　结彼本业契　　能令一切爱

　　
　　由此四秘密　　金刚内护摩
　　能一切敬爱　　无有不随顺
　　上至诸如来　　下至一切人
　　随顺悉无碍　　敬爱无息灭
　　金刚阿阇梨　　应作如是法
　　从初水字生　　至二十五尊
　　皆以本种智　　发生成彼身
　　威仪悉同等　　圆明为火焰
　　自身口为炉　　逼至虚空界
　　即此光明中　　掷诸不祥者
　　恶人恶天众　　上至等觉尊
　　速自本誓者　　掷于炉内烧
　　疾得本成就　　焚诸等觉众
　　能息一切厄　　诸火有情众
　　能成长一切　　诸执金刚手
　　摧伏一切怨　　一切明妃众
　　能敬爱一切　　钩索锁铃四
　　尽成钩召事　　乃至八供养
　　还结彼业印　　及诵焰光明
　　能成自他愿　　一切无不成
　　我此内护摩　　往昔宝生佛
　　于金刚界中　　度无量有情
　　我今故演说　　金刚手善听
　　为诸真言师　　广说成利益
　　勿妄传授与　　未受具誓者
　　兼无智慧人　　金刚内护摩
　　我今当说竟

　　
　　
　　
　　
　　
　　
　　
　　
　　
　　
　　
　　

　　金刚萨埵菩提心内作业灌顶悉地品第十一

　　尔时世尊复告金刚手言。我今更为汝说。成就金刚萨埵一字心极密无上深勇智光密言。而说颂曰。
　　持真言行者　　观身如佛形
　　根本命金刚　　释论以为虚
　　多罗为二目　　毗俱胝为耳
　　吉祥为口舌　　喜戏为鼻端
　　金刚观自在　　以成定慧臂
　　三世不动尊　　以为两膝脚
　　心为遍照尊　　脐成虚空眼
　　虚空宝为冠　　相好金刚日
　　以此十五尊　　共成一佛身
　　如世月团圆　　佛性亦如月
</div>
    <div class="pagination">
<a href="金刚峰楼阁一切瑜伽瑜祇经_page6.html">上一页</a><a href="金刚峰楼阁一切瑜伽瑜祇经.html">1</a><a href="金刚峰楼阁一切瑜伽瑜祇经_page2.html">2</a><a href="金刚峰楼阁一切瑜伽瑜祇经_page3.html">3</a><a href="金刚峰楼阁一切瑜伽瑜祇经_page4.html">4</a><a href="金刚峰楼阁一切瑜伽瑜祇经_page5.html">5</a><a href="金刚峰楼阁一切瑜伽瑜祇经_page6.html">6</a><span class="current-page">7</span><a href="金刚峰楼阁一切瑜伽瑜祇经_page8.html">8</a><a href="金刚峰楼阁一切瑜伽瑜祇经_page9.html">9</a><a href="金刚峰楼阁一切瑜伽瑜祇经_page10.html">10</a><a href="金刚峰楼阁一切瑜伽瑜祇经_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
