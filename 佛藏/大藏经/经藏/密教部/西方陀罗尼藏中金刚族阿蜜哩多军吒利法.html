<!DOCTYPE html>
<html>
<head>
    <meta charset="UTF-8">
    <title>西方陀罗尼藏中金刚族阿蜜哩多军吒利法 - 第 1 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>西方陀罗尼藏中金刚族阿蜜哩多军吒利法 - 第 1 页/共 5 页</h1>
    <div class="content">  西方陀罗尼藏中金刚族阿蜜哩多军吒利法
　　




　　　　西方陀罗尼藏中金刚族阿蜜哩多军吒利法


　　序

　　慈觉大师圆仁入唐新求圣教目录。有阿蜜哩多军荼利法一卷。惜密部经轨中逸而不传。安然八家秘录。以此法为最澄圆仁二家之请来。然最澄实不请来之故。越州录所记。有军荼利菩萨法。无阿蜜哩多军荼利法。而秘录却不举菩萨法。安然之意虽在同视两者也不待言。奈何其名已殊。按军荼利菩萨法者。盖最澄所传四种杂曼荼罗仪轨之一。即不外于陀罗尼集经卷第八所收金刚阿蜜哩多军荼利菩萨自在神力咒印品耳。恐非圆仁所谓阿蜜哩多军荼利法也。爰田中青山伯。眼高识远。深爱古写经。鉴藏之富甲于天下。牙签缃帙插架百轴。悉是和铜天平乃至隋唐宝迹。无一不稀世之珍。予幸辱知。尝得其许。发厨阅之。偶见一卷。题云西方陀罗尼藏中金刚族阿蜜哩多军吒利法。吒字即荼之讹。内题正书军荼利法。薄麻纸赤漆轴无褾无带。虽少装潢之美。古香却可掬。首尾完具。通卷无一字蠹蚀不可读者。笔致点画纯然唐代之结体也。于是千载古逸经典一朝无端得值遇。惊喜不能支。展舒至卷末。有跋云。时以大唐长庆元年十二月三十日于青龙东塔院比丘海云写记奉阿阇梨教以记他时并勘毕。跋与经文书法全同。字不甚巧。整而却有生气。乃知海云自笔本。非寻常经生之所写。不觉合掌瞻礼。有面接古德之想。海云比丘者。与东塔院义真玄法寺法全等同为青龙寺义操之弟子。大和八年在净住寺著两部相承传法次第记。密教师资血脉最足的据。圆仁书写请来以传我国。今由是考之。此卷识语中所谓阿阇梨者指义操也。无疑而海云自称梵字传教沙门。其通晓悉昙不难想见矣。惟长庆之初尚侍师居青龙寺。义操诵出梵文。海云笔受。译此经以置于东塔院。跋文殆可征焉。开元贞元释教录共不载之者。其为后出耳。而更熟观此卷。有误脱有衍字。润文不雅。章段不整。梵音之用字乱杂无定例。咒文不注语句之数。是固记者不长于文学之所致。虽复不得已。其为未经再治者明矣。非翻译原本而何哉。圆仁以开成五年至长安。留六年。访青龙寺东塔院见诸曼荼罗。令博士王惠摸两部画帧。书写经疏。设供养入。敕置本命灌顶道场。受胎藏及苏悉地大法于义真。义真给以帧绢。又至玄法寺重受胎法于法全。法全付以胎藏及别尊仪轨各三卷。更就青龙寺南天竺三藏宝月学悉昙。事皆详于入唐求法巡礼行记。因想海云虽先移于净住寺。且恐已去世。以义真法全与之同门故。当时此本尚在东塔院。若玄法寺未曾流布于世。圆仁独得之于其师而赍归。他家不传固其处矣。果然则此卷。又为请来原本。真是三绝之至宝。其贵岂啻拱璧而已哉。若不幸微此卷阿蜜哩多军荼利法或永泯灭了。彼土早既逸之。其终不入藏亦宜矣。青山伯语予曰。此经出自石山。顾圆仁请来后不久。出睿岳入石山寺。台密本所为失其传。而淳祐以后石山无硕学之出。终束于高阁不复行于世。阿娑缚抄等无所见何足怪哉。觉禅抄唯举其名而不引其文。东密明匠亦似不传之。通诵一遍。即知其属胎藏系统为杂部密经之一。气味极类陀罗尼集等经。原梵本述作之年代降于集经盖不太远。对较之于尔余军荼利诸法。此经最为广博。坛法之精。成就法之繁。虽集经不敢及之。印咒亦最富赡。可谓军荼利别尊法发展增备之极。密藏中不可阙者矣。呜呼物亦有遇不遇。犹如人间。纵令久隐没。幸免劫灰。留迹于百代之后。得失果孰乎。颇不能无所感。因请借之。孜孜旬日。手写一本。以待镂梓传世之缘。今兹三月。鸥外森博士萱堂长逝。博士至孝。卜其尽七日忌。欲印佛典珍籍颁之戚友以资冥福。托予以采择校刊之事。乃出于箧底而进之施。再校加头注作目次。又用意正段落提头。异画别字多改正字。以付排印令法久住云。尔于时大正丙辰佛诞日密乘末资大村西崖记于无记盦南窗之下。
　　序品第一
　　择地法品第二
　　成就坛品第三
　　成就大法品第四
　　甘露大笑咒等法品第五
　　烧火法品第六
　　乞雨止雨法品第七
　　大秘密心陀罗尼品第八
　　饶益安稳法品第九
　　斗战胜咒品第十
　　使者法品第十一
　　大三昧耶坛咒品第十二
　　随心咒品第十三
　　大随求咒品第十四
　　大成就除毒法品第十五
　　看事法品第十六
　　带咒法品第十七
　　手印法品第十八
　　漫荼罗受法坛品第十九
　　诸使者咒品第二十
　　治鬼病咒品第二十一
　　种种大发遣咒法品第二十二

　　阿蜜哩多军荼利法序品第一

　　尔时金刚菩萨。为利益一切众生男子女人童男童女等说拥护法品。往昔天与阿修罗战。从四天王至帝释天。所有药叉罗刹大威力者。总被阿修罗军摧伏退散怕怖驰走。乃至三十三天皆悉振动。帝释天主及一切天．龙．乾闼婆．紧那罗．摩呼[口*洛]迦等地及虚空住者。日月星辰．仙人．风神．．婆薮天．火天．水天．一切虐天．大自在天．那罗延天．毗那夜迦天等及诸咒神。一切咒术毒药閞伎等。尾哩呵跛底所作药术。及阿闼婆拏等所说药术方法。及竭嚧荼等所说一切法。与阿修罗战皆悉退散。阿修罗军获大胜力。彼劫浊恶世时。众生修福者少。造罪者多。是故诸天减少。阿修罗炽盛。及一切咒术毒药所不能及。当尔之时佛法微薄。
　　尔时世尊。以慈悲眼观见斯事。即告金刚菩萨言。汝今谛听。一切诸天神咒术。皆被阿修罗军摧伏。汝今以威神力救助诸天。得大利益。一切诸佛之所灌顶。当得一切诸大菩萨神通之力至不退地。我今现前与汝受记。当得作佛。号名无量诸胜智如来。尔时金刚菩萨。闻佛受记欢喜踊跃。以佛加持即化作嗔怒金刚王。身光犹如千日。即入金刚三昧。现可畏形。千臂千眼具足威德。以神通力化身满须弥山顶。及住虚空。所谓跋折罗央俱舍．跋折罗跛舍．跋折罗渴伽．跋折罗吒呵娑．跋折罗旃拏你罗檀拏．跋折罗顿拏．跋折罗愈驮．跋折罗尸结罗．跋折罗没特罗．跋折罗跛尼摩诃跋折罗跋折罗世结罗．跋折罗睹摩罗．跋折罗尔多．跋折罗舍罗．跋折罗牟娑罗．跋折罗斫羯罗．跋折罗孽陀．跋折罗铄底．跋折罗什嚩罗．跋折罗钵嚩多．跋折罗驮努嚩输罗．跋折罗摩罗．如是等跋折罗。甚大可畏。一切诸佛之所变化。当时诸大见之皆悉怕怖。往诣帝释所告言。天主此来者是谁。为当是阿修罗军欲吞吸我等诸天。及乾闼婆．紧那罗．日天．婆薮天．噜陀罗天等大力天可畏极难瞻仰。以术法力故令我等诸天皆悉迷。惟愿天帝慈悲救护我等。天主往昔与阿修罗战。以术法化作嗔怒可畏之形相。令彼怕息。安稳我等及一切诸天。如是劝请帝释已。复赞叹言。
　　大德天中尊　　慈悲于一切
　　缘此阿修罗　　数数生烦恼
　　我等尽神力　　不能除此魔
　　惟求两足尊　　此怨应退散

　　尔时诸天赞帝释已。金刚菩萨即至其前。见诸天等身皆怖惧。即真身光焰威德。住于天帝前称言。南无佛陀。帝释闻称佛声。心中安稳。以佛智惊觉。即恭敬顶礼如法供养。金刚菩萨以偈赞曰。
　　稽首薄伽畔　　嗔怒金刚王
　　心怀大慈悲　　久修菩萨行
　　身如月盛满　　令我等清凉
　　为破阿修罗　　护助诸天众
　　定是佛方便　　故化作此身
　　又能除恶趣　　及救苦众生
　　降伏大药叉　　罗刹恶龙等
　　及诸魔眷属　　悉能摧伏之
　　若有诸众生　　能见法身者
　　灭除四重罪　　我今头顶礼

　　尔时天帝赞叹金刚菩萨了。住一面立。尔时金刚菩萨。为欲破阿修罗军。故即变可畏嗔怒之形。于须弥山顶上四面变化金刚火焰来欲烧。阿修罗军遥见皆悉怕怖。心生烦恼。即散驰走。以金刚威力所不能去。亦不敢回。面看金刚菩萨。所看之处。悉见金刚吞一切阿修罗。以手捉一切阿修罗头。以金刚牙上挂无数阿修罗。目如千电。口如血海。百千万亿阿修罗军悉不能满四边血犹如大星。便变为鬼子母可畏形相。还走赴阿修罗军。血流遍地如江海。大风吹之激成波浪。于中化四姊妹神。甚大可畏。及菩萨地婆诃噜陀罗亦名牟嚧。悉于大海中住游遍大地。复有从窟中生出无数热鬼。大可畏形。又生矩摩罗。即领军众打阿修罗去。从此已后。向窟中生塞干陀．阿跛塞摩罗缊摩陀。能见种种可畏形相。能降阿修罗女取人胎鬼杀小儿鬼日夜游行嗅秽之处吸小儿精气饮血吃肉。如是之辈悉能摧伏。亦护帝释破阿修罗。当尔之时阿修罗军破为微尘。悉无回者。诸天女乾闼婆女皆大欢喜。种种音乐击天鼓散天花而赞叹之。阿修罗军摧碎。诸天获胜已。皆犹嗔怒王威德力如是。
　　尔时天帝合掌。礼金刚菩萨足。于前住立。及诸天子散陀罗花．曼殊沙花．旃檀香末。于虚空中及散无量俱胝天衣缨珞金银七宝。散于天上化成宝盖。供养嗔怒王已。于虚空中宫殿楼阁以用奉上金刚菩萨供养已礼。尔时金刚菩萨。欢喜踊跃。与帝释灌顶。即从天下来诣世尊所。顶礼佛足绕佛三匝。即告之言。善哉善哉。佛子威德智惠无量无边。作佛事毕。于佛教中大利益故。汝之法身久已智增长。汝今所有咒法大成就法三昧耶法。降伏一切鬼神法。汝今当说。
　　尔时金刚菩萨欢喜踊跃。即于佛前说成就世间一切咒法。而说曰。
　　那谟啰怛那怛啰夜也那莫失旃拏跋折罗波拏(上音)曳摩诃药叉栖那跛多曳那谟跋折啰俱噜驮也你(入)底也(二合)钵啰什嚩哩多捻(引)多跋折啰迦啰也屋竭啰邓瑟吒啰得羯吃婆耶弊啰皤也阿斯牟娑逻没特誐啰铄乞底输逻波啰输(去)跛舍呵塞哆也嚩啰迦娜迦跋折罗　吠琉璃耶楞乞[口*栗]多设哩逻也　萨婆娜
药叉逻刹娑　阿素啰毕[口*栗]多　毗舍遮尾近娜尾那夜迦而尾旦多迦逻也多涅他　唵　阿蜜哩多军荼利　虎鲁虎鲁　主鲁主鲁　姥鲁姥鲁　诃那诃那　陀诃陀诃　钵遮钵遮　摩他摩他　度那度那　剑波剑波　瞻婆瞻婆　悉担婆也悉担婆也　牟诃也牟诃也　阿度那微度那　摩摩(自称名)萨婆设敦[口*崙](二合)尾近娜尾那夜干佉佉佉呬佉呬阿羯哩沙阿羯哩沙底瑟盘驮盘驮拟哩衅拏拟哩衅拏阿那也阿那也怛喏怛喏孽喏孽喏尾塞普吒尾塞普吒婆伽畔阿蜜哩多军荼利母嘞驮喃多拏(上音)跋折利拏唬吽唬吽唬吽唬吽唬吽唬吽泮泮泮泮泮泮泮吒俱嚧驮近拏曳俱噜俱噜苏噜苏噜都噜都噜诃诃诃呬呬呬呼呼呼悉佃都咩(铭音)曼怛啰跛娜莎嚩诃
　　此是根本大咒。请军荼利时用。亦能成一切法。
　　军荼利咒水咒
　　那谟跋折啰俱噜驮也摩诃俱噜(二合)驮啰惹也阿弭多嚩逻跛啰羯啰摩也唬吽虎吽虎吽泮泮泮莎嚩诃
　　此咒咒水七遍用洗面。辟一切毗那夜迦。
　　军荼利心咒
　　那谟啰怛那怛啰夜也那谟跋折啰俱噜(二合)驮也唵阿蜜哩底唬吽泮莎嚩诃
　　此咒常受持。所作一切事皆得成就。
　　军荼利结界咒
　　那莫娑漫多跋折啰喃啰佉啰哆吒哆吒末吒末吒盘陀盘陀萨嚩努瑟吒药叉罗刹娑南啰刹死南娑漫怛(引)地愈(二合)善那舍担斯摩畔淡俱嚧娑漫多跋折利拏句鲁句鲁阿摩梨尾摩梨俱噜那么曳乌那也乌那也嚩啰嚩啰羯罗羯罗死摩盘驮弭入嚩(二合)罗入嚩罗阿蜜哩多军荼利唬吽泮莎嚩诃
　　此咒咒水或咒灰或咒白芥子咒满七遍结界。辟一切毗那夜迦药叉罗刹颠狂鬼比舍遮。及作一切障碍者不能恼乱。
　　军荼利护身咒
　　那谟啰怛那怛啰夜也那谟跋折啰俱噜驮也唵阿蜜哩哆军荼利[口*洛]叉[口*洛]叉摩摩嚩萨埵难者唬吽[口*半]莎嚩诃
　　此咒诵七遍护身结界。即得成就。
　　军荼利三昧耶咒
　　那谟啰怛那怛啰夜也那谟跋折罗弊罗婆也唵阿蜜哩多军荼利佉佉佉佉佉佉佉虎吽虎吽虎吽虎吽虎吽虎吽泮泮泮泮泮泮泮莎嚩诃
　　此咒入坛咒。名三成一切事。
　　军荼利供养咒
　　那谟啰怛那怛啰夜也唵阿蜜哩底阿蜜哩多始佶始佶尾末逻尾末逻尾逻而曳(二合)尾啰尔你唬吽泮莎嚩诃
　　此咒所有供养物皆咒七遍。一切鬼神不能为障难。
　　军荼利阿伽供养咒
　　那谟啰怛那怛啰夜也那谟跋折罗俱噜驮也唵阿蜜哩多军荼利诃娑诃娑阿勒遮阿勒遮虎吽泮莎嚩诃
　　此咒法。取一铜碗满盛净水。取蓇蒌草杂花散于水中。诵咒七遍供养。一切所作皆得成就。
　　军荼利烧香咒
　　那谟啰怛那怛啰夜也那谟跋折罗俱噜驮也唵阿蜜哩底尔期入啰尔期啰娑嚩摩努肾坏言唬吽泮莎嚩诃
　　此咒咒香烧香及涂香七遍。然后供养。
　　军荼利供养饮食咒
　　那谟啰怛那怛啰夜也那莫失旃拏跋折啰跛拏曳唵阿蜜哩底诃诃啰嚩哩嚩哩你莎嚩诃
　　此咒咒一切食七遍供养。所作圆满。
　　军荼利下语咒
　　那谟啰怛那怛啰夜也那谟摩诃俱噜驮啰喏也唵阿蜜哩多军荼利喏跛喏跛喏赖跛喏赖跛
　　此咒法若教人下语者咒水或白芥子七遍。当面散之烧香即下语。
　　军荼利能缚咒
　　那谟啰怛那怛啰夜也那莫失旃拏毗伽也俱噜驮啰喏也唵阿蜜哩底闷遮闷遮唬吽泮莎嚩诃
　　此咒咒花一遍或水一遍。当面上散之手即答之。或作[合*牛]声即解。
　　军荼利发遣咒
　　那谟啰怛那怛啰夜也那莫失旃拏跋折啰跛拏(上)曳摩诃药叉栖那跛多曳阿蜜多孽底伽摩娜也微伽嚩底阿蜜哩底孽车孽车尾地耶(二合)驮罗啰喏拘摩利鸡也他速欠莎嚩婆嚩喃莎嚩诃
　　此咒烧香诵七遍鬼神即发遣。
　　军荼利著甲法咒
　　那谟啰怛那怛啰夜也那谟跋折罗俱噜驮也唵阿蜜哩多[口*洛]叉[口*洛]叉摩摩萨啰婆曳瓢吠你也(二合)迦嚩制唬吽泮莎嚩诃
</div>
    <div class="pagination">
<span class="current-page">1</span><a href="西方陀罗尼藏中金刚族阿蜜哩多军吒利法_page2.html">2</a><a href="西方陀罗尼藏中金刚族阿蜜哩多军吒利法_page3.html">3</a><a href="西方陀罗尼藏中金刚族阿蜜哩多军吒利法_page4.html">4</a><a href="西方陀罗尼藏中金刚族阿蜜哩多军吒利法_page5.html">5</a><a href="西方陀罗尼藏中金刚族阿蜜哩多军吒利法_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
