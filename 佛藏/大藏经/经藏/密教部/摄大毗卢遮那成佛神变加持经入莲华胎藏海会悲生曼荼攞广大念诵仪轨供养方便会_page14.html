<!DOCTYPE html>
<html>
<head>
    <meta charset="UTF-8">
    <title>摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会 - 第 14 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会 - 第 14 页/共 17 页</h1>
    <div class="content">　　水轮上火轮　　火轮上风轮
　　次应念持地　　而图众形像
　　广如世间品　　真言修行者
　　遍敛修多罗

　　尔时金刚手。升于大日尊身语意地。法平等观察彼未来诸众生。说大真言王羯磨印口授。真言曰。
　　（一八六）曩莫三满多没驮喃(一)阿三么波多(二合)达磨驮睹(二)誐底孕(二合)誐多南(三)萨嚩他(引)(四)暗(引)欠暗恶(五)糁索(六)唅鹤(七)嚂[口*落](八)鑁嚩(急呼之九)娑嚩(二合)贺(引十心真言)吽嚂[口*落]贺罗(二合)鹤娑嚩(二合)贺(十一心中心)嚂[口*落]娑嚩(二合)贺(引)(十二)
　　才说真言已　　一切诸如来
　　往于十方界　　各舒右手臂
　　摩顶称善哉　　佛子汝今已
　　超升大日尊　　身语意地行
　　说此真言王　　何以故佛子
　　毗卢遮那佛　　应正等觉者
　　本坐菩提座　　观十二句法
　　降伏于四魔　　于此法界生
　　三处流出句　　破坏天魔军
　　逮得无边智　　自在而说法
　　汝今亦如是　　同于正遍知
　　为众所知识　　汝问一切智
　　大日正觉尊　　最胜真言行
　　当演说法教　　我往昔由是
　　发觉妙菩提　　开示一切法
　　令至于灭度　　现在十方界
　　诸佛咸证知　　尔时金刚手
　　请问大日尊　　决定圣天位
　　秘密曼荼罗　　唯愿婆誐鑁
　　为我广开演　　说是伽陀已

　　尔时大日世尊。入于等至三昧。观未来世诸众生故安住定中。即时国土地平如掌。五宝间错悬大宝盖庄严门标。众色流苏其相长广。宝铃白拂名衣幡佩。绮绚垂布而校饰之。于八方隅建摩尼幢。八功德水芬馥盈满。无量众鸟鸳鸯鹅鹄出和雅音。种种浴池时华杂树。敷荣间列芳茂严好。八方合系五宝璎绳。其地柔耎犹如绵纩。触践之者皆受快乐。无量乐器自然谐韵。其声微妙人所乐闻。无量菩萨随福所感。宫室殿堂意生之座。如来信解愿力所生。法界幖帜大莲华王出现。如来法界性身安住其中。随诸众生种种性欲令得欢喜。时彼如来一切支分无障阂力。从十智力信解所生。无量形色庄严之相。无数百千俱胝那由他劫。布施持戒忍辱精进禅定智慧。诸度功德所资长身即时出现。彼出现已。于诸世界大众会中。发大音声而说偈曰。
　　诸佛甚奇特　　权智不思议
　　无阿赖耶慧　　含藏说诸法
　　若解无所得　　诸法之法相
　　彼无得而得　　得诸佛导师

　　说如是音声已。还入如来不思议法性身。即时世尊告执金刚秘密主言。善男子听内心漫荼罗。彼身地即是法界自性。真言密印加持。而加持之本性清净。羯磨金刚所护持故。净除一切尘垢。我人众生寿者。意生儒童株杌过患。方坛四门西向通达。周旋界道。内现意生八叶华王。抽茎敷蕊彩绚端妙。其中如来一切世间最尊特身。超身语意至于心地。逮得殊胜悦意之果。于彼东方宝幢如来。南方开敷华王如来。彼西方无量寿如来。于彼北方鼓音如来。彼东南方普贤菩萨。东北方观自在菩萨。西南方妙吉祥童子。彼西北方慈氏菩萨。一切蕊中佛菩萨母。六波罗蜜三昧眷属而自庄严。下列持明诸忿怒众。持金刚手密主菩萨以为其茎。处于无尽大海之中。地居天等其数无量而环绕之。
　　尔时行者为成三昧耶故。应以意生香华灯明涂香种种肴膳而供养之。即说伽陀曰。
　　真言者诚谛　　图画曼荼罗
　　自身成大我　　啰字净诸垢
　　安住瑜伽座　　寻念诸如来
　　　　阿字大空点
　　智者传妙华　　令散于自身
　　为说内所见　　行人宗奉处
　　此最上坛故　　应与三昧耶
　　次陈八秘密　　智慧三昧合
　　舒散地风轮　　如放于光焰
　　此名宝幢佛　　本生威德印
　　曼荼罗三角　　而具大光明
　　皆住本尊形　　如尊获悉地
　　次明开敷华　　金刚不坏印
　　准前威德印　　屈风加空上
　　印如嚩字形　　曼荼相如字
　　回有金刚光　　次明无量寿
　　莲华藏大印　　初印散火水
　　地合空亦然　　月轮曼荼罗
　　波头华围绕　　次明鼓音王
　　万德庄严印　　二地屈入掌
　　余相同华藏　　其坛如半月
　　空点遍围绕　　火方支分印
　　二羽合如莲　　二空屈并建
　　普贤曼荼罗　　犹如迦罗舍
　　满月金刚绕　　伊舍方观音
　　准前支分印　　屈火余如前
　　曼荼如彩虹　　遍垂金刚幡
　　涅里底神方　　法住妙吉祥
　　莲合火轮舒　　地空自相合
　　曼荼如虚空　　中加二空点
　　杂色间围绕　　嚩庾阿逸多
　　智定金刚掌　　更互而摇动
　　迅疾曼荼罗　　形如大空相
　　青点遍严之　　正觉甚深密
　　出过言语道　　为大率睹波
　　四处流出句　　止观莲未敷
　　阿尾啰峰合　　双佉依啰本
　　二诃横其端　　遍身布四明
　　自处华胎上

　　即时世尊　　从清净藏　　三摩钵底
　　无尽语表　　正觉信解　　以一音声
　　四处流出　　秘密真言
　　彼彼真言曰
　　（一八七）曩莫三满多没驮南(一)嚂[口*落]娑嚩(二合)贺(归命同上开敷)鑁嚩(入)娑嚩(二合)贺(莲华)糁索(入)娑嚩(二合)贺(高德)唅鹤娑嚩(二合)贺(普贤)暗恶娑嚩(二合)贺(世尊)没驮达罗抳(上)(二)娑密[口*栗](三合)底末罗驮曩羯哩(二合三)驮啰野萨鑁(四)婆誐嚩底(五)阿(上)迦啰嚩底(六)三么曳(七)娑嚩(二合)贺(文殊)阿吠娜尾泥娑嚩(二合)贺(弥勒)摩贺庾誐(相应)庾拟(宜以反)宁(上)(二)庾诣秫嚩(二合)哩(三)欠惹哩计(四)娑嚩(二合)贺曩莫萨嚩怛他(引)蘖底毗庾(二合)尾湿嚩(二合)目契毗药(二合)萨嚩他阿阿(引)暗恶娑嚩(二合)贺(引)
　　持珠当心上　　余如苏悉地
　　一一诸真言　　作心意念诵
　　出入息为二　　常第一相应
　　异此而受持　　真言阙支分
　　内与外相应　　我说有四种
　　彼世间念诵　　有所缘相应
　　住种子字句　　或心随本尊
　　故说有攀缘　　阿字布支分
　　持满三落叉　　普贤及文殊
　　执金刚圣天　　现前而摩顶
　　行者稽首礼　　速奉阏伽水
　　意生香华鬘　　便得身清净
　　初字置于耳　　聪慧耳根净
　　阿字为字门　　三时随意念
　　能持于寿命　　长劫住世间
　　若度于罗惹　　观彼为贺字
　　彼持钵娜么　　自持于商佉
　　更互而授与　　即生欢喜心
　　出入息为上　　常知出世心
</div>
    <div class="pagination">
<a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page13.html">上一页</a><span>...</span><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page9.html">9</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page10.html">10</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page11.html">11</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page12.html">12</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page13.html">13</a><span class="current-page">14</span><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page15.html">15</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page16.html">16</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page17.html">17</a><a href="摄大毗卢遮那成佛神变加持经入莲华胎藏海会悲生曼荼攞广大念诵仪轨供养方便会_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
