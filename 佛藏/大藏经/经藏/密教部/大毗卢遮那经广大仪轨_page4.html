<!DOCTYPE html>
<html>
<head>
    <meta charset="UTF-8">
    <title>大毗卢遮那经广大仪轨 - 第 4 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大毗卢遮那经广大仪轨 - 第 4 页/共 15 页</h1>
    <div class="content">　　舒无量百光　　成大圆明轮
　　照明众生界　　乃至微尘众
　　影入圆光内　　彼圆光真言
　　(用大护印二空并入掌风轮而散舒)

　　(一)入嚩(二合)罗么[口*栗]你(二)怛他(引)蘖多[口*栗]旨(精以反二合三)娑嚩(二合)贺
　　念彼真言已　　以印三旋转
　　普现圆光轮　　轮中佛菩萨
　　一切所依持　　行者瑜伽座
　　身同执金刚　　啰字为眼界
　　辉烛犹明灯　　俯颈小低头
　　舌近于腭间　　而以观心处
　　当心现等引　　无垢妙清净
　　圆镜常现前　　如是真实心
　　瑜伽者转字　　入曼荼罗行
　　观一切大会　　修习慈悲眼
　　观察众生界　　入甘露三昧
　　犹是定力故　　说一切三世
　　无碍力明妃
　　彼真言曰
　　怛你也(二合)他(一)誐誐曩三迷(二)阿钵罗底三迷(三)萨嚩怛他蘖多三么多努蘖帝(四)誐誐曩三摩(五)缚啰落乞洒(二合)奶(六)娑嚩(二合)贺
　　念彼明八遍　　无二境界故
　　复说此偈言　　犹是佛加持
　　菩萨大名称　　于法无挂碍
　　能灭除众苦　　心本不生句
　　加持自身故　　及与持金刚
　　上首执金刚　　谛听金刚手
　　字轮曼荼罗　　真言修行行
　　能作诸佛事　　普现其色身
　　尔时执金刚　　从金刚华座
　　旋转而下已　　顶礼大日尊
　　而发赞叹言　　归命菩提心
　　归命发菩提　　稽首于行体
　　地波罗蜜等　　敬礼先造者
　　归命证空者　　执金刚叹已
　　惟愿法王尊　　哀愍护念我
　　而演说之言　　为利益众生
　　真言修圆满　　大日遍照尊
　　告执金刚言　　我一切本初
　　号名世所依　　说法无等比
　　本寂无有上　　佛说此伽他
　　如是作加持　　加持执金刚
　　及诸菩萨众　　能见胜愿者
　　佛菩提座处　　大日如虚空
　　无戏论无二　　行瑜伽相应
　　是业成就故　　即时大日尊
　　身诸支分故　　悉皆出现字
　　于一切世间　　金刚与菩萨
　　缘觉及声闻　　乃至诸众生
　　思惟成悉地　　种种同依处
　　彼种子真言　　阿
　　秘密主阿字　　一切佛加持
　　普现色身像　　此一切佛心
　　密中之秘密　　大悲胎藏生
　　大曼荼罗王　　敷置圣天位
　　三昧神通行　　瑜伽阿阇梨
　　镜中观阿字　　放净妙光明
　　普现圆光内　　千界为增数
　　流出光焰轮　　次当转阿字
　　成大遍照尊　　导师成正觉
　　以八曼荼罗　　种子字围绕
　　各执持标记　　随性令开悟
　　身语遍一切　　佛心亦复然
　　阎浮净金色　　为应世间故
　　跏趺坐莲上　　正受离诸毒
　　身被绡縠衣　　总持发髻冠
　　字门转成佛　　普利诸众生
　　瑜伽者观察　　一身与二身
　　乃至无量身　　各各住三昧
　　咸皆受佛化　　愿生华藏海
　　同入于一体　　成大曼荼罗
　　次观虚空藏　　广大宝楼阁
　　在大宝阁中　　宝柱皆行列
　　遍有诸幢盖　　珠鬘等交络
　　垂悬妙宝衣　　周布香华云
　　及与众宝云　　普雨杂华云
　　缤纷以严地　　谐韵所爱声
　　而奏诸音乐　　坛中想净妙
　　贤瓶与阏伽　　宝树王开敷
　　照以摩尼灯　　三昧总持地
　　自在之婇女　　佛波罗蜜等
　　菩提妙严华　　方便作众伎
　　歌咏妙法音　　如云而供养
　　一一佛海会　　供养诸如来
　　菩萨金刚众　　以我功德力
　　如来加持力　　及以法界力
　　普供养而住　　虚空藏明妃
　　金刚合掌印
　　彼真言曰
　　曩莫萨嚩怛他(引)蘖帝[口*驃](一)尾湿嚩(二合)目契弊(二)萨嚩他(三)欠(四)嗢那蘖底萨颇(三合)啰呬[牟*含](五)誐誐娜剑(六)娑嚩(二合)贺
　　奉请大日遍照尊　　尘刹海会诸如来
　　菩萨金刚声闻众　　广大楼阁普云集
　　无边圣众皆证知　　我今如佛净二界
　　成身建立曼荼罗　　种种庄严今已竟
　　不舍悲愿而降临　　唯愿圣众满本愿

　　尔时薄伽梵。即便住于身无害力三昧。住斯定故。说一切如来入三昧耶。遍一切无能障阂力。无等三力明妃。是密印相。当以定慧手作虚心合掌。二虚空轮并合而建立之。颂曰。
　　此一切诸佛　　救世之大印
　　正觉三昧耶　　于此印而住

</div>
    <div class="pagination">
<a href="大毗卢遮那经广大仪轨_page3.html">上一页</a><a href="大毗卢遮那经广大仪轨.html">1</a><a href="大毗卢遮那经广大仪轨_page2.html">2</a><a href="大毗卢遮那经广大仪轨_page3.html">3</a><span class="current-page">4</span><a href="大毗卢遮那经广大仪轨_page5.html">5</a><a href="大毗卢遮那经广大仪轨_page6.html">6</a><a href="大毗卢遮那经广大仪轨_page7.html">7</a><a href="大毗卢遮那经广大仪轨_page8.html">8</a><a href="大毗卢遮那经广大仪轨_page9.html">9</a><span>...</span><a href="大毗卢遮那经广大仪轨_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
