<!DOCTYPE html>
<html>
 <head>
  <meta charset="utf-8"/>
  <title>
   大般若波罗蜜多经 - 第 23 页/共 126 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大般若波罗蜜多经 - 第 23 页/共 126 页
  </h1>
  <div class="content">
   憍尸迦。菩萨摩诃萨所行般若波罗蜜多。不应于五眼真如求。不应于六神通真如求。不应离五眼真如求。不应离六神通真如求。所以者何。若五眼真如。若六神通真如。若离五眼真如。若离六神通真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非五眼真如。非六神通真如。非离五眼真如。非离六神通真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非五眼真如。非六神通真如。非离五眼真如。非离六神通真如。是故菩萨摩诃萨所行般若波罗蜜多。不应于五眼真如求。不应于六神通真如求。不应离五眼真如求。不应离六神通真如求。
　　憍尸迦。菩萨摩诃萨所行般若波罗蜜多。不应于佛十力真如求。不应于四无所畏四无碍解大慈大悲大喜大舍十八佛不共法真如求。不应离佛十力真如求。不应离四无所畏乃至十八佛不共法真如求。所以者何。若佛十力真如。若四无所畏乃至十八佛不共法真如。若离佛十力真如。若离四无所畏乃至十八佛不共法真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多。非佛十力真如。非四无所畏四无碍解大慈大悲大喜大舍十八佛不共法真如。非离佛十力真如。非离四无所畏乃至十八佛不共法真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多。非佛十力真如。非四无所畏乃至十八佛不共法真如。非离佛十力真如。非离四无所畏乃至十八佛不共法真如。是故菩萨摩诃萨所行般若波罗蜜多。不应于佛十力真如求。不应于四无所畏乃至十八佛不共法真如求。不应离佛十力真如求。不应离四无所畏乃至十八佛不共法真如求。
　　憍尸迦。菩萨摩诃萨所行般若波罗蜜多。不应于无忘失法真如求。不应于恒住舍性真如求。不应离无忘失法真如求。不应离恒住舍性真如求。所以者何。若无忘失法真如。若恒住舍性真如。若离无忘失法真如。若离恒住舍性真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非无忘失法真如。非恒住舍性真如。非离无忘失法真如。非离恒住舍性真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非无忘失法真如。非恒住舍性真如。非离无忘失法真如。非离恒住舍性真如。是故菩萨摩诃萨所行般若波罗蜜多不应于无忘失法真如求。不应于恒住舍性真如求。不应离无忘失法真如求。不应离恒住舍性真如求。
　　憍尸迦。菩萨摩诃萨所行般若波罗蜜多。不应于一切智真如求。不应于道相智一切相智真如求。不应离一切智真如求。不应离道相智一切相智真如求。所以者何。若一切智真如。若道相智一切相智真如。若离一切智真如。若离道相智一切相智真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非一切智真如。非道相智一切相智真如。非离一切智真如。非离道相智一切相智真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非一切智真如。非道相智一切相智真如。非离一切智真如。非离道相智一切相智真如。是故菩萨摩诃萨所行般若波罗蜜多。不应于一切智真如求。不应于道相智一切相智真如求。不应离一切智真如求。不应离道相智一切相智真如求。
　　憍尸迦。菩萨摩诃萨所行般若波罗蜜多。不应于一切陀罗尼门真如求。不应于一切三摩地门真如求。不应离一切陀罗尼门真如求。不应离一切三摩地门真如求。所以者何。若一切陀罗尼门真如。若一切三摩地门真如。若离一切陀罗尼门真如。若离一切三摩地门真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非一切陀罗尼门真如。非一切三摩地门真如。非离一切陀罗尼门真如。非离一切三摩地门真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非一切陀罗尼门真如。非一切三摩地门真如。非离一切陀罗尼门真如。非离一切三摩地门真如。是故菩萨摩诃萨所行般若波罗蜜多。不应于一切陀罗尼门真如求。不应于一切三摩地门真如求。不应离一切陀罗尼门真如求。不应离一切三摩地门真如求憍尸迦。菩萨摩诃萨所行般若波罗蜜多。不应于预流真如求。不应于一来不还阿罗汉真如求。不应离预流真如求。不应离一来不还阿罗汉真如求。所以者何。若预流真如。若一来不还阿罗汉真如。若离预流真如。若离一来不还阿罗汉真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非预流真如。非一来不还阿罗汉真如。非离预流真如。非离一来不还阿罗汉真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非预流真如。非一来不还阿罗汉真如。非离预流真如。非离一来不还阿罗汉真如。是故菩萨摩诃萨所行般若波罗蜜多。不应于预流真如求。不应于一来不还阿罗汉真如求。不应离预流真如求。不应离一来不还阿罗汉真如求。
　　憍尸迦。菩萨摩诃萨所行般若波罗蜜多。不应于预流向预流果真如求。不应于一来向一来果不还向不还果阿罗汉向阿罗汉果真如求。不应离预流向预流果真如求。不应离一来向乃至阿罗汉果真如求。所以者何。若预流向预流果真如。若一来向乃至阿罗汉果真如。若离预流向预流果真如。若离一来向乃至阿罗汉果真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多。非预流向预流果真如。非一来向一来果不还向不还果阿罗汉向阿罗汉果真如。非离预流向预流果真如。非离一来向乃至阿罗汉果真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多。非预流向预流果真如。非一来向乃至阿罗汉果真如。非离预流向预流果真如。非离一来向乃至阿罗汉果真如。是故菩萨摩诃萨所行般若波罗蜜多。不应于预流向预流果真如求。不应于一来向乃至阿罗汉果真如求。不应离预流向预流果真如求。不应离一来向乃至阿罗汉果真如求。
　　憍尸迦。菩萨摩诃萨所行般若波罗蜜多。不应于独觉真如求。不应于独觉向独觉果真如求。不应离独觉真如求。不应离独觉向独觉果真如求。所以者何。若独觉真如。若独觉向独觉果真如。若离独觉真如。若离独觉向独觉果真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非独觉真如。非独觉向独觉果真如。非离独觉真如。非离独觉向独觉果真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非独觉真如。非独觉向独觉果真如。非离独觉真如。非离独觉向独觉果真如。是故菩萨摩诃萨所行般若波罗蜜多。不应于独觉真如求。不应于独觉向独觉果真如求。不应离独觉真如求。不应离独觉向独觉果真如求。
　　憍尸迦。菩萨摩诃萨所行般若波罗蜜多。不应于菩萨摩诃萨真如求。不应于三藐三佛陀真如求。不应离菩萨摩诃萨真如求。不应离三藐三佛陀真如求。所以者何。若菩萨摩诃萨真如。若三藐三佛陀真如。若离菩萨摩诃萨真如。若离三藐三佛陀真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非菩萨摩诃萨真如。非三藐三佛陀真如。非离菩萨摩诃萨真如。非离三藐三佛陀真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非菩萨摩诃萨真如。非三藐三佛陀真如。非离菩萨摩诃萨真如。非离三藐三佛陀真如。是故菩萨摩诃萨所行般若波罗蜜多。不应于菩萨摩诃萨真如求。不应于三藐三佛陀真如求。不应离菩萨摩诃萨真如求。不应离三藐三佛陀真如求。
　　憍尸迦。菩萨摩诃萨所行般若波罗蜜多。不应于菩萨摩诃萨法真如求。不应于无上正等菩提真如求。不应离菩萨摩诃萨法真如求。不应离无上正等菩提真如求。所以者何。若菩萨摩诃萨法真如。若无上正等菩提真如。若离菩萨摩诃萨法真如。若离无上正等菩提真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非菩萨摩诃萨法真如。非无上正等菩提真如。非离菩萨摩诃萨法真如。非离无上正等菩提真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非菩萨摩诃萨法真如。非无上正等菩提真如。非离菩萨摩诃萨法真如。非离无上正等菩提真如。是故菩萨摩诃萨所行般若波罗蜜多。不应于菩萨摩诃萨法真如求。不应于无上正等菩提真如求。不应离菩萨摩诃萨法真如求。不应离无上正等菩提真如求憍尸迦。菩萨摩诃萨所行般若波罗蜜多。不应于声闻乘真如求。不应于独觉乘无上乘真如求。不应离声闻乘真如求。不应离独觉乘无上乘真如求。所以者何。若声闻乘真如。若独觉乘无上乘真如。若离声闻乘真如。若离独觉乘无上乘真如。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非声闻乘真如。非独觉乘无上乘真如。非离声闻乘真如。非离独觉乘无上乘真如。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非声闻乘真如。非独觉乘无上乘真如。非离声闻乘真如。非离独觉乘无上乘真如。是故菩萨摩诃萨所行般若波罗蜜多。不应于声闻乘真如求。不应于独觉乘无上乘真如求。不应离声闻乘真如求。不应离独觉乘无上乘真如求。
　　复次憍尸迦。菩萨摩诃萨所行般若波罗蜜多。不应于色法性求。不应于受想行识法性求。不应离色法性求。不应离受想行识法性求。所以者何。若色法性。若受想行识法性。若离色法性。若离受想行识法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非色法性。非受想行识法性。非离色法性。非离受想行识法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非色法性。非受想行识法性。非离色法性。非离受想行识法性。是故菩萨摩诃萨所行般若波罗蜜多。不应于色法性求。不应于受想行识法性求。不应离色法性求。不应离受想行识法性求憍尸迦。菩萨摩诃萨所行般若波罗蜜多。不应于眼处法性求。不应于耳鼻舌身意处法性求。不应离眼处法性求。不应离耳鼻舌身意处法性求。所以者何。若眼处法性。若耳鼻舌身意处法性。若离眼处法性。若离耳鼻舌身意处法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对咸同一相。所谓无相。何以故。憍尸迦。菩萨摩诃萨所行般若波罗蜜多非眼处法性。非耳鼻舌身意处法性。非离眼处法性。非离耳鼻舌身意处法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非眼处法性。非耳鼻舌身意处法性。非离眼处法性。非离耳鼻舌身意处法性。是故菩萨摩诃萨所行般若波罗蜜多。不应于眼处法性求。不应于耳鼻舌身意处法性求。不应离眼处法性求。不应离耳鼻舌身意处法性求。
　　憍尸迦。菩萨摩诃萨所行般若波罗蜜多不应于色处法性求。不应于声香味触法处法性求。不应离色处法性求。不应离声香味触法处法性求。所以者何。若色处法性。若声香味触法处法性。若离色处法性。若离声香味触法处法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非色处法性。非声香味触法处法性。非离色处法性。非离声香味触法处法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非色处法性。非声香味触法处法性。非离色处法性。非离声香味触法处法性。是故菩萨摩诃萨所行般若波罗蜜多。不应于色处法性求。不应于声香味触法处法性求。不应离色处法性求。不应离声香味触法处法性求。
　　憍尸迦。菩萨摩诃萨所行般若波罗蜜多。不应于眼界法性求。不应于色界眼识界及眼触眼触为缘所生诸受法性求。不应离眼界法性求。不应离色界乃至眼触为缘所生诸受法性求。所以者何。若眼界法性。若色界乃至眼触为缘所生诸受法性。若离眼界法性。若离色界乃至眼触为缘所生诸受法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非眼界法性。非色界眼识界及眼触眼触为缘所生诸受法性。非离眼界法性。非离色界乃至眼触为缘所生诸受法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非眼界法性。非色界乃至眼触为缘所生诸受法性。非离眼界法性。非离色界乃至眼触为缘所生诸受法性。是故菩萨摩诃萨所行般若波罗蜜多。不应于眼界法性求。不应于色界乃至眼触为缘所生诸受法性求。不应离眼界法性求。不应离色界乃至眼触为缘所生诸受法性求。
　　憍尸迦。菩萨摩诃萨所行般若波罗蜜多。不应于耳界法性求。不应于声界耳识界及耳触耳触为缘所生诸受法性求。不应离耳界法性求。不应离声界乃至耳触为缘所生诸受法性求。所以者何。若耳界法性。若声界乃至耳触为缘所生诸受法性。若离耳界法性。若离声界乃至耳触为缘所生诸受法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非耳界法性。非声界耳识界及耳触耳触为缘所生诸受法性。非离耳界法性。非离声界乃至耳触为缘所生诸受法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非耳界法性。非声界乃至耳触为缘所生诸受法性。非离耳界法性。非离声界乃至耳触为缘所生诸受法性。是故菩萨摩诃萨所行般若波罗蜜多。不应于耳界法性求。不应于声界乃至耳触为缘所生诸受法性求。不应离耳界法性求。不应离声界乃至耳触为缘所生诸受法性求。

　　　　大般若波罗蜜多经卷第九十六



　　　　大般若波罗蜜多经卷第九十七

　　　　三藏法师玄奘奉　诏译

　　初分求般若品第二十七之九

　　憍尸迦。菩萨摩诃萨所行般若波罗蜜多。不应于鼻界法性求。不应于香界鼻识界及鼻触鼻触为缘所生诸受法性求。不应离鼻界法性求。不应离香界乃至鼻触为缘所生诸受法性求。所以者何。若鼻界法性。若香界乃至鼻触为缘所生诸受法性。若离鼻界法性。若离香界乃至鼻触为缘所生诸受法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非鼻界法性。非香界鼻识界及鼻触鼻触为缘所生诸受法性。非离鼻界法性。非离香界乃至鼻触为缘所生诸受法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非鼻界法性。非香界乃至鼻触为缘所生诸受法性。非离鼻界法性。非离香界乃至鼻触为缘所生诸受法性。是故菩萨摩诃萨所行般若波罗蜜多。不应于鼻界法性求。不应于香界乃至鼻触为缘所生诸受法性求。不应离鼻界法性求。不应离香界乃至鼻触为缘所生诸受法性求。
　　憍尸迦。菩萨摩诃萨所行般若波罗蜜多。不应于舌界法性求。不应于味界舌识界及舌触舌触为缘所生诸受法性求。不应离舌界法性求。不应离味界乃至舌触为缘所生诸受法性求。所以者何。若舌界法性若味界乃至舌触为缘所生诸受法性。若离舌界法性。若离味界乃至舌触为缘所生诸受法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非舌界法性。非味界舌识界及舌触舌触为缘所生诸受法性。非离舌界法性。非离味界乃至舌触为缘所生诸受法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非舌界法性。非味界乃至舌触为缘所生诸受法性。非离舌界法性。非离味界乃至舌触为缘所生诸受法性。是故菩萨摩诃萨所行般若波罗蜜多。不应于舌界法性求。不应于味界乃至舌触为缘所生诸受法性求。不应离舌界法性求。不应离味界乃至舌触为缘所生诸受法性求。
　　憍尸迦。菩萨摩诃萨所行般若波罗蜜多。不应于身界法性求。不应于触界身识界及身触身触为缘所生诸受法性求。不应离身界法性求。不应离触界乃至身触为缘所生诸受法性求。所以者何。若身界法性。若触界乃至身触为缘所生诸受法性。若离身界法性。若离触界乃至身触为缘所生诸受法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非身界法性。非触界身识界及身触身触为缘所生诸受法性。非离身界法性。非离触界乃至身触为缘所生诸受法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非身界法性。非触界乃至身触为缘所生诸受法性。非离身界法性。非离触界乃至身触为缘所生诸受法性。是故菩萨摩诃萨所行般若波罗蜜多。不应于身界法性求。不应于触界乃至身触为缘所生诸受法性求。不应离身界法性求。不应离触界乃至身触为缘所生诸受法性求。
　　憍尸迦。菩萨摩诃萨所行般若波罗蜜多。不应于意界法性求。不应于法界意识界及意触意触为缘所生诸受法性求。不应离意界法性求。不应离法界乃至意触为缘所生诸受法性求。所以者何。若意界法性。若法界乃至意触为缘所生诸受法性。若离意界法性。若离法界乃至意触为缘所生诸受法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非意界法性。非法界意识界及意触意触为缘所生诸受法性。非离意界法性。非离法界乃至意触为缘所生诸受法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非意界法性。非法界乃至意触为缘所生诸受法性。非离意界法性。非离法界乃至意触为缘所生诸受法性。是故菩萨摩诃萨所行般若波罗蜜多。不应于意界法性求。不应于法界乃至意触为缘所生诸受法性求。不应离意界法性求。不应离法界乃至意触为缘所生诸受法性求。
　　憍尸迦。菩萨摩诃萨所行般若波罗蜜多。不应于地界法性求。不应于水火风空识界法性求。不应离地界法性求。不应离水火风空识界法性求。所以者何。若地界法性。若水火风空识界法性。若离地界法性。若离水火风空识界法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非地界法性。非水火风空识界法性。非离地界法性。非离水火风空识界法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多。非地界法性。非水火风空识界法性。非离地界法性。非离水火风空识界法性。是故菩萨摩诃萨所行般若波罗蜜多不应于地界法性求。不应于水火风空识界法性求。不应离地界法性求。不应离水火风空识界法性求。
　　憍尸迦。菩萨摩诃萨所行般若波罗蜜多。不应于苦圣谛法性求。不应于集灭道圣谛法性求。不应离苦圣谛法性求。不应离集灭道圣谛法性求。所以者何。若苦圣谛法性。若集灭道圣谛法性。若离苦圣谛法性。若离集灭道圣谛法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非苦圣谛法性。非集灭道圣谛法性。非离苦圣谛法性。非离集灭道圣谛法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多。非苦圣谛法性。非集灭道圣谛法性。非离苦圣谛法性。非离集灭道圣谛法性。是故菩萨摩诃萨所行般若波罗蜜多。不应于苦圣谛法性求。不应于集灭道圣谛法性求。不应离苦圣谛法性求。不应离集灭道圣谛法性求。
　　憍尸迦。菩萨摩诃萨所行般若波罗蜜多。不应于无明法性求。不应于行识名色六处触受爱取有生老死愁叹苦忧恼法性求。不应离无明法性求。不应离行乃至老死愁叹苦忧恼法性求。所以者何。若无明法性。若行乃至老死愁叹苦忧恼法性。若离无明法性。若离行乃至老死愁叹苦忧恼法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相何以故。憍尸迦。菩萨摩诃萨所行般若波罗蜜多非无明法性。非行识名色六处触受爱取有生老死愁叹苦忧恼法性。非离无明法性。非离行乃至老死愁叹苦忧恼法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非无明法性。非行乃至老死愁叹苦忧恼法性。非离无明法性。非离行乃至老死愁叹苦忧恼法性。是故菩萨摩诃萨所行般若波罗蜜多。不应于无明法性求。不应于行乃至老死愁叹苦忧恼法性求。不应离无明法性求。不应离行乃至老死愁叹苦忧恼法性求。
　　憍尸迦。菩萨摩诃萨所行般若波罗蜜多。不应于内空法性求。不应于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空法性求。不应离内空法性求。不应离外空乃至无性自性空法性求。所以者何。若内空法性。若外空乃至无性自性空法性。若离内空法性。若离外空乃至无性自性空法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非内空法性。非外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空法性。非离内空法性。非离外空乃至无性自性空法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非内空法性。非外空乃至无性自性空法性。非离内空法性。非离外空乃至无性自性空法性。是故菩萨摩诃萨所行般若波罗蜜多。不应于内空法性求。不应于外空乃至无性自性空法性求。不应离内空法性求。不应离外空乃至无性自性空法性求。
　　憍尸迦。菩萨摩诃萨所行般若波罗蜜多。不应于真如法性求。不应于法界法性不虚妄性不变异性平等性离生性法定法住实际虚空界不思议界法性求。不应离真如法性求。不应离法界乃至不思议界法性求。所以者何。若真如法性。若法界乃至不思议界法性。若离真如法性。若离法界乃至不思议界法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非真如法性。非法界法性不虚妄性不变异性平等性离生性法定法住实际虚空界不思议界法性。非离真如法性。非离法界乃至不思议界法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非真如法性。非法界乃至不思议界法性。非离真如法性。非离法界乃至不思议界法性。是故菩萨摩诃萨所行般若波罗蜜多。不应于真如法性求。不应于法界乃至不思议界法性求。不应离真如法性求。不应离法界乃至不思议界法性求。
　　憍尸迦。菩萨摩诃萨所行般若波罗蜜多。不应于布施波罗蜜多法性求。不应于净戒安忍精进静虑般若波罗蜜多法性求。不应离布施波罗蜜多法性求。不应离净戒安忍精进静虑般若波罗蜜多法性求。所以者何。若布施波罗蜜多法性。若净戒安忍精进静虑般若波罗蜜多法性。若离布施波罗蜜多法性。若离净戒安忍精进静虑般若波罗蜜多法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非布施波罗蜜多法性。非净戒安忍精进静虑般若波罗蜜多法性。非离布施波罗蜜多法性。非离净戒安忍精进静虑般若波罗蜜多法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非布施波罗蜜多法性。非净戒安忍精进静虑般若波罗蜜多法性。非离布施波罗蜜多法性。非离净戒安忍精进静虑般若波罗蜜多法性。是故菩萨摩诃萨所行般若波罗蜜多。不应于布施波罗蜜多法性求。不应于净戒安忍精进静虑般若波罗蜜多法性求。不应离布施波罗蜜多法性求。不应离净戒安忍精进静虑般若波罗蜜多法性求。
　　憍尸迦。菩萨摩诃萨所行般若波罗蜜多。不应于四静虑法性求。不应于四无量四无色定法性求。不应离四静虑法性求。不应离四无量四无色定法性求。所以者何。若四静虑法性。若四无量四无色定法性。若离四静虑法性。若离四无量四无色定法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非四静虑法性。非四无量四无色定法性。非离四静虑法性。非离四无量四无色定法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非四静虑法性。非四无量四无色定法性。非离四静虑法性。非离四无量四无色定法性。是故菩萨摩诃萨所行般若波罗蜜多。不应于四静虑法性求。不应于四无量四无色定法性求。不应离四静虑法性求。不应离四无量四无色定法性求。
　　憍尸迦。菩萨摩诃萨所行般若波罗蜜多。不应于八解脱法性求。不应于八胜处九次第定十遍处法性求。不应离八解脱法性求。不应离八胜处九次第定十遍处法性求。所以者何。若八解脱法性。若八胜处九次第定十遍处法性。若离八解脱法性。若离八胜处九次第定十遍处法性。若菩萨摩诃萨若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非八解脱法性。非八胜处九次第定十遍处法性。非离八解脱法性。非离八胜处九次第定十遍处法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非八解脱法性。非八胜处九次第定十遍处法性。非离八解脱法性。非离八胜处九次第定十遍处法性。是故菩萨摩诃萨所行般若波罗蜜多。不应于八解脱法性求。不应于八胜处九次第定十遍处法性求。不应离八解脱法性求。不应离八胜处九次第定十遍处法性求。
　　憍尸迦。菩萨摩诃萨所行般若波罗蜜多。不应于四念住法性求。不应于四正断四神足五根五力七等觉支八圣道支法性求。不应离四念住法性求。不应离四正断乃至八圣道支法性求。所以者何。若四念住法性。若四正断乃至八圣道支法性。若离四念住法性。若离四正断乃至八圣道支法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非四念住法性。非四正断四神足五根五力七等觉支八圣道支法性。非离四念住法性。非离四正断乃至八圣道支法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非四念住法性。非四正断乃至八圣道支法性。非离四念住法性。非离四正断乃至八圣道支法性。是故菩萨摩诃萨所行般若波罗蜜多。不应于四念住法性求。不应于四正断乃至八圣道支法性求。不应离四念住法性求。不应离四正断乃至八圣道支法性求。
　　憍尸迦。菩萨摩诃萨所行般若波罗蜜多。不应于空解脱门法性求。不应于无相无愿解脱门法性求。不应离空解脱门法性求。不应离无相无愿解脱门法性求。所以者何。若空解脱门法性。若无相无愿解脱门法性。若离空解脱门法性。若离无相无愿解脱门法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非空解脱门法性。非无相无愿解脱门法性。非离空解脱门法性。非离无相无愿解脱门法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非空解脱门法性。非无相无愿解脱门法性。非离空解脱门法性。非离无相无愿解脱门法性。是故菩萨摩诃萨所行般若波罗蜜多。不应于空解脱门法性求。不应于无相无愿解脱门法性求。不应离空解脱门法性求。不应离无相无愿解脱门法性求。
　　憍尸迦。菩萨摩诃萨所行般若波罗蜜多。不应于五眼法性求。不应于六神通法性求。不应离五眼法性求。不应离六神通法性求。所以者何。若五眼法性。若六神通法性。若离五眼法性。若离六神通法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非五眼法性。非六神通法性。非离五眼法性。非离六神通法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非五眼法性。非六神通法性。非离五眼法性。非离六神通法性。是故菩萨摩诃萨所行般若波罗蜜多。不应于五眼法性求。不应于六神通法性求。不应离五眼法性求。不应离六神通法性求。
　　憍尸迦。菩萨摩诃萨所行般若波罗蜜多。不应于佛十力法性求。不应于四无所畏四无碍解大慈大悲大喜大舍十八佛不共法法性求。不应离佛十力法性求。不应离四无所畏乃至十八佛不共法法性求。所以者何。若佛十力法性。若四无所畏乃至十八佛不共法法性。若离佛十力法性。若离四无所畏乃至十八佛不共法法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非佛十力法性。非四无所畏四无碍解大慈大悲大喜大舍十八佛不共法法性。非离佛十力法性。非离四无所畏乃至十八佛不共法法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非佛十力法性。非四无所畏乃至十八佛不共法法性。非离佛十力法性。非离四无所畏乃至十八佛不共法法性。是故菩萨摩诃萨所行般若波罗蜜多。不应于佛十力法性求。不应于四无所畏乃至十八佛不共法法性求。不应离佛十力法性求。不应离四无所畏乃至十八佛不共法法性求。
　　憍尸迦。菩萨摩诃萨所行般若波罗蜜多。不应于无忘失法法性求。不应于恒住舍性法性求。不应离无忘失法法性求。不应离恒住舍性法性求。所以者何。若无忘失法法性。若恒住舍性法性。若离无忘失法法性。若离恒住舍性法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非无忘失法法性。非恒住舍性法性。非离无忘失法法性。非离恒住舍性法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非无忘失法法性。非恒住舍性法性。非离无忘失法法性。非离恒住舍性法性。是故菩萨摩诃萨所行般若波罗蜜多。不应于无忘失法法性求。不应于恒住舍性法性求。不应离无忘失法法性求。不应离恒住舍性法性求。
　　憍尸迦。菩萨摩诃萨所行般若波罗蜜多。不应于一切智法性求。不应于道相智一切相智法性求。不应离一切智法性求。不应离道相智一切相智法性求。所以者何。若一切智法性。若道相智一切相智法性。若离一切智法性。若离道相智一切相智法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非一切智法性。非道相智一切相智法性。非离一切智法性。非离道相智一切相智法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非一切智法性。非道相智一切相智法性。非离一切智法性。非离道相智一切相智法性。是故菩萨摩诃萨所行般若波罗蜜多。不应于一切智法性求。不应于道相智一切相智法性求。不应离一切智法性求。不应离道相智一切相智法性求。
　　憍尸迦。菩萨摩诃萨所行般若波罗蜜多。不应于一切陀罗尼门法性求。不应于一切三摩地门法性求。不应离一切陀罗尼门法性求。不应离一切三摩地门法性求。所以者何。若一切陀罗尼门法性。若一切三摩地门法性。若离一切陀罗尼门法性。若离一切三摩地门法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非一切陀罗尼门法性。非一切三摩地门法性。非离一切陀罗尼门法性。非离一切三摩地门法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非一切陀罗尼门法性。非一切三摩地门法性。非离一切陀罗尼门法性。非离一切三摩地门法性。是故菩萨摩诃萨所行般若波罗蜜多不应于一切陀罗尼门法性求。不应于一切三摩地门法性求。不应离一切陀罗尼门法性求。不应离一切三摩地门法性求憍尸迦。菩萨摩诃萨所行般若波罗蜜多。不应于预流法性求。不应于一来不还阿罗汉法性求。不应离预流法性求。不应离一来不还阿罗汉法性求。所以者何。若预流法性。若一来不还阿罗汉法性。若离预流法性。若离一来不还阿罗汉法性。若菩萨摩诃萨若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非预流法性。非一来不还阿罗汉法性。非离预流法性。非离一来不还阿罗汉法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非预流法性。非一来不还阿罗汉法性。非离预流法性。非离一来不还阿罗汉法性。是故菩萨摩诃萨所行般若波罗蜜多。不应于预流法性求。不应于一来不还阿罗汉法性求。不应离预流法性求。不应离一来不还阿罗汉法性求。
　　憍尸迦。菩萨摩诃萨所行般若波罗蜜多。不应于预流向预流果法性求。不应于一来向一来果不还向不还果阿罗汉向阿罗汉果法性求。不应离预流向预流果法性求。不应离一来向乃至阿罗汉果法性求。所以者何。若预流向预流果法性。若一来向乃至阿罗汉果法性。若离预流向预流果法性。若离一来向乃至阿罗汉果法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多。非预流向预流果法性。非一来向一来果不还向不还果阿罗汉向阿罗汉果法性。非离预流向预流果法性。非离一来向乃至阿罗汉果法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非预流向预流果法性。非一来向乃至阿罗汉果法性。非离预流向预流果法性。非离一来向乃至阿罗汉果法性。是故菩萨摩诃萨所行般若波罗蜜多。不应于预流向预流果法性求。不应于一来向乃至阿罗汉果法性求。不应离预流向预流果法性求。不应离一来向乃至阿罗汉果法性求。

　　　　大般若波罗蜜多经卷第九十七



　　　　大般若波罗蜜多经卷第九十八

　　　　三藏法师玄奘奉　诏译

　　初分求般若品第二十七之十

　　憍尸迦。菩萨摩诃萨所行般若波罗蜜多。不应于独觉法性求。不应于独觉向独觉果法性求。不应离独觉法性求。不应离独觉向独觉果法性求。所以者何。若独觉法性。若独觉向独觉果法性。若离独觉法性。若离独觉向独觉果法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非独觉法性。非独觉向独觉果法性。非离独觉法性。非离独觉向独觉果法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非独觉法性。非独觉向独觉果法性。非离独觉法性。非离独觉向独觉果法性。是故菩萨摩诃萨所行般若波罗蜜多。不应于独觉法性求。不应于独觉向独觉果法性求。不应离独觉法性求。不应离独觉向独觉果法性求。
　　憍尸迦。菩萨摩诃萨所行般若波罗蜜多。不应于菩萨摩诃萨法性求。不应于三藐三佛陀法性求。不应离菩萨摩诃萨法性求。不应离三藐三佛陀法性求。所以者何。若菩萨摩诃萨法性。若三藐三佛陀法性。若离菩萨摩诃萨法性。若离三藐三佛陀法性。若菩萨摩诃萨若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非菩萨摩诃萨法性。非三藐三佛陀法性。非离菩萨摩诃萨法性。非离三藐三佛陀法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非菩萨摩诃萨法性。非三藐三佛陀法性。非离菩萨摩诃萨法性。非离三藐三佛陀法性。是故菩萨摩诃萨所行般若波罗蜜多。不应于菩萨摩诃萨法性求。不应于三藐三佛陀法性求。不应离菩萨摩诃萨法性求。不应离三藐三佛陀法性求。
　　憍尸迦。菩萨摩诃萨所行般若波罗蜜多。不应于菩萨摩诃萨法法性求。不应于无上正等菩提法性求。不应离菩萨摩诃萨法法性求。不应离无上正等菩提法性求。所以者何。若菩萨摩诃萨法法性。若无上正等菩提法性。若离菩萨摩诃萨法法性。若离无上正等菩提法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多非菩萨摩诃萨法法性。非无上正等菩提法性。非离菩萨摩诃萨法法性。非离无上正等菩提法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多非菩萨摩诃萨法法性。非无上正等菩提法性。非离菩萨摩诃萨法法性。非离无上正等菩提法性。是故菩萨摩诃萨所行般若波罗蜜多。不应于菩萨摩诃萨法法性求。不应于无上正等菩提法性求。不应离菩萨摩诃萨法法性求。不应离无上正等菩提法性求憍尸迦。菩萨摩诃萨所行般若波罗蜜多。不应于声闻乘法性求。不应于独觉乘无上乘法性求。不应离声闻乘法性求。不应离独觉乘无上乘法性求。所以者何。若声闻乘法性。若独觉乘无上乘法性。若离声闻乘法性。若离独觉乘无上乘法性。若菩萨摩诃萨。若般若波罗蜜多。若求如是一切皆非相应非不相应。非有色非无色。非有见非无见。非有对非无对。咸同一相。所谓无相。何以故。憍尸迦。菩萨摩诃萨所行般若波罗蜜多。非声闻乘法性。非独觉乘无上乘法性。非离声闻乘法性。非离独觉乘无上乘法性。所以者何。如是一切皆无所有性不可得。由无所有不可得故。菩萨摩诃萨所行般若波罗蜜多。非声闻乘法性。非独觉乘无上乘法性。非离声闻乘法性。非离独觉乘无上乘法性。是故菩萨摩诃萨所行般若波罗蜜多。不应于声闻乘法性求。不应于独觉乘无上乘法性求。不应离声闻乘法性求。不应离独觉乘无上乘法性求。

　　初分叹众德品第二十八之一

　　时天帝释白善现言。大德。菩萨摩诃萨所行般若波罗蜜多。是大波罗蜜多。是无量波罗蜜多。是无边波罗蜜多。诸预流者于此中学得预流果。诸一来者于此中学得一来果。诸不还者于此中学得不还果。诸阿罗汉于此中学得阿罗汉果。诸独觉者于此中学得独觉菩提。诸菩萨摩诃萨于此中学。能成熟有情严净佛土。证得无上正等菩提。善现告言。如是如是。如汝所说。憍尸迦。菩萨摩诃萨所行般若波罗蜜多。是大波罗蜜多。是无量波罗蜜多。是无边波罗蜜多。憍尸迦。若过去若现在若未来。诸预流者于此中学得预流果。诸一来者于此中学得一来果。诸不还者于此中学得不还果。诸阿罗汉于此中学得阿罗汉果。诸独觉者于此中学得独觉菩提。诸菩萨摩诃萨于此中学。能成熟有情严净佛土。证得无上正等菩提。憍尸迦。色大故。菩萨摩诃萨所行般若波罗蜜多亦大。受想行识大故。菩萨摩诃萨所行般若波罗蜜多亦大。所以者何。以色蕴等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。眼处大故。菩萨摩诃萨所行般若波罗蜜多亦大。耳鼻舌身意处大故。菩萨摩诃萨所行般若波罗蜜多亦大。所以者何。以眼处等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。色处大故。菩萨摩诃萨所行般若波罗蜜多亦大。声香味触法处大故。菩萨摩诃萨所行般若波罗蜜多亦大。所以者何。以色处等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。眼界大故。菩萨摩诃萨所行般若波罗蜜多亦大。色界眼识界及眼触眼触为缘所生诸受大故。菩萨摩诃萨所行般若波罗蜜多亦大。所以者何。以眼界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。耳界大故。菩萨摩诃萨所行般若波罗蜜多亦大。声界耳识界及耳触耳触为缘所生诸受大故。菩萨摩诃萨所行般若波罗蜜多亦大。所以者何。以耳界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。鼻界大故。菩萨摩诃萨所行般若波罗蜜多亦大。香界鼻识界及鼻触鼻触为缘所生诸受大故。菩萨摩诃萨所行般若波罗蜜多亦大。所以者何。以鼻界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。舌界大故。菩萨摩诃萨所行般若波罗蜜多亦大。味界舌识界及舌触舌触为缘所生诸受大故。菩萨摩诃萨所行般若波罗蜜多亦大。所以者何。以舌界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。身界大故。菩萨摩诃萨所行般若波罗蜜多亦大。触界身识界及身触身触为缘所生诸受大故。菩萨摩诃萨所行般若波罗蜜多亦大。所以者何。以身界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。意界大故。菩萨摩诃萨所行般若波罗蜜多亦大。法界意识界及意触意触为缘所生诸受大故。菩萨摩诃萨所行般若波罗蜜多亦大。所以者何。以意界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。地界大故。菩萨摩诃萨所行般若波罗蜜多亦大。水火风空识界大故。菩萨摩诃萨所行般若波罗蜜多亦大。所以者何。以地界等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。苦圣谛大故。菩萨摩诃萨所行般若波罗蜜多亦大。集灭道圣谛大故。菩萨摩诃萨所行般若波罗蜜多亦大。所以者何。以苦圣谛等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。无明大故。菩萨摩诃萨所行般若波罗蜜多亦大。行识名色六处触受爱取有生老死愁叹苦忧恼大故。菩萨摩诃萨所行般若波罗蜜多亦大。所以者何。以无明等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。内空大故。菩萨摩诃萨所行般若波罗蜜多亦大。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空大故。菩萨摩诃萨所行般若波罗蜜多亦大。所以者何。以内空等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。真如大故。菩萨摩诃萨所行般若波罗蜜多亦大。法界法性不虚妄性不变异性平等性离生性法定法住实际虚空界不思议界大故。菩萨摩诃萨所行般若波罗蜜多亦大。所以者何。以真如等前中后际皆不可得故说为大。由彼大故菩萨摩诃萨所行般若波罗蜜多亦说为大。
　　憍尸迦。布施波罗蜜多大故。菩萨摩诃萨所行般若波罗蜜多亦大。净戒安忍精进静虑般若波罗蜜多大故。菩萨摩诃萨所行般若波罗蜜多亦大。所以者何。以布施波罗蜜多等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。四静虑大故。菩萨摩诃萨所行般若波罗蜜多亦大。四无量四无色定大故菩萨摩诃萨所行般若波罗蜜多亦大。所以者何。以四静虑等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。八解脱大故。菩萨摩诃萨所行般若波罗蜜多亦大。八胜处九次第定十遍处大故。菩萨摩诃萨所行般若波罗蜜多亦大。所以者何。以八解脱等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。四念住大故。菩萨摩诃萨所行般若波罗蜜多亦大。四正断四神足五根五力七等觉支八圣道支大故。菩萨摩诃萨所行般若波罗蜜多亦大。所以者何。以四念住等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。空解脱门大故。菩萨摩诃萨所行般若波罗蜜多亦大。无相无愿解脱门大故。菩萨摩诃萨所行般若波罗蜜多亦大。所以者何。以空解脱门等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。五眼大故。菩萨摩诃萨所行般若波罗蜜多亦大。六神通大故。菩萨摩诃萨所行般若波罗蜜多亦大。所以者何。以五眼等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。佛十力大故。菩萨摩诃萨所行般若波罗蜜多亦大。四无所畏四无碍解大慈大悲大喜大舍十八佛不共法大故。菩萨摩诃萨所行般若波罗蜜多亦大。所以者何。以佛十力等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。无忘失法大故。菩萨摩诃萨所行般若波罗蜜多亦大。恒住舍性大故。菩萨摩诃萨所行般若波罗蜜多亦大。所以者何。以无忘失法等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。一切智大故。菩萨摩诃萨所行般若波罗蜜多亦大。道相智一切相智大故。菩萨摩诃萨所行般若波罗蜜多亦大。所以者何。以一切智等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。一切陀罗尼门大故。菩萨摩诃萨所行般若波罗蜜多亦大。一切三摩地门大故。菩萨摩诃萨所行般若波罗蜜多亦大。所以者何。以一切陀罗尼门等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。预流大故。菩萨摩诃萨所行般若波罗蜜多亦大。一来不还阿罗汉大故。菩萨摩诃萨所行般若波罗蜜多亦大。所以者何。以预流等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。预流向预流果大故。菩萨摩诃萨所行般若波罗蜜多亦大。一来向一来果不还向不还果阿罗汉向阿罗汉果大故。菩萨摩诃萨所行般若波罗蜜多亦大。所以者何。以预流向预流果等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。独觉大故。菩萨摩诃萨所行般若波罗蜜多亦大。独觉向独觉果大故。菩萨摩诃萨所行般若波罗蜜多亦大。所以者何。以独觉等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。菩萨摩诃萨大故菩萨摩诃萨所行般若波罗蜜多亦大。三藐三佛陀大故菩萨摩诃萨所行般若波罗蜜多亦大。所以者何。以菩萨摩诃萨等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。菩萨摩诃萨法大故。菩萨摩诃萨所行般若波罗蜜多亦大。无上正等菩提大故。菩萨摩诃萨所行般若波罗蜜多亦大。所以者何。以菩萨摩诃萨法等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。声闻乘大故。菩萨摩诃萨所行般若波罗蜜多亦大。独觉乘无上乘大故。菩萨摩诃萨所行般若波罗蜜多亦大。所以者何。以声闻乘等前中后际皆不可得故说为大。由彼大故菩萨摩诃萨所行般若波罗蜜多亦说为大。憍尸迦。由此缘故我作是说。色等大故菩萨摩诃萨所行般若波罗蜜多亦大。
　　憍尸迦。色无量故菩萨摩诃萨所行般若波罗蜜多亦无量。受想行识无量故菩萨摩诃萨所行般若波罗蜜多亦无量。所以者何。以色蕴等量不可得故说无量。憍尸迦。譬如虚空量不可得。色蕴等亦如是量不可得。憍尸迦。虚空无量故色蕴等亦无量。色蕴等无量故菩萨摩诃萨所行般若波罗蜜多亦无量。憍尸迦。眼处无量故菩萨摩诃萨所行般若波罗蜜多亦无量。耳鼻舌身意处无量故。菩萨摩诃萨所行般若波罗蜜多亦无量。所以者何。以眼处等量不可得故说无量。憍尸迦。譬如虚空量不可得。眼处等亦如是量不可得。憍尸迦。虚空无量故眼处等亦无量。眼处等无量故菩萨摩诃萨所行般若波罗蜜多亦无量。憍尸迦。色处无量故菩萨摩诃萨所行般若波罗蜜多亦无量。声香味触法处无量故菩萨摩诃萨所行般若波罗蜜多亦无量。所以者何。以色处等量不可得故说无量。憍尸迦。譬如虚空量不可得。色处等亦如是量不可得。憍尸迦。虚空无量故色处等亦无量。色处等无量故菩萨摩诃萨所行般若波罗蜜多亦无量。憍尸迦。眼界无量故菩萨摩诃萨所行般若波罗蜜多亦无量。色界眼识界及眼触眼触为缘所生诸受无量故。菩萨摩诃萨所行般若波罗蜜多亦无量。所以者何。以眼界等量不可得故说无量。憍尸迦。譬如虚空量不可得。眼界等亦如是量不可得。憍尸迦。虚空无量故眼界等亦无量。眼界等无量故菩萨摩诃萨所行般若波罗蜜多亦无量。憍尸迦。耳界无量故菩萨摩诃萨所行般若波罗蜜多亦无量。声界耳识界及耳触耳触为缘所生诸受无量故。菩萨摩诃萨所行般若波罗蜜多亦无量。所以者何。以耳界等量不可得故说无量。憍尸迦。譬如虚空量不可得。耳界等亦如是量不可得。憍尸迦。虚空无量故耳界等亦无量。耳界等无量故菩萨摩诃萨所行般若波罗蜜多亦无量。憍尸迦。鼻界无量故菩萨摩诃萨所行般若波罗蜜多亦无量。香界鼻识界及鼻触鼻触为缘所生诸受无量故。菩萨摩诃萨所行般若波罗蜜多亦无量。所以者何。以鼻界等量不可得故说无量。憍尸迦。譬如虚空量不可得。鼻界等亦如是量不可得。憍尸迦。虚空无量故鼻界等亦无量。鼻界等无量故菩萨摩诃萨所行般若波罗蜜多亦无量。憍尸迦。舌界无量故菩萨摩诃萨所行般若波罗蜜多亦无量。味界舌识界及舌触舌触为缘所生诸受无量故。菩萨摩诃萨所行般若波罗蜜多亦无量。所以者何。以舌界等量不可得故说无量。憍尸迦。譬如虚空量不可得。舌界等亦如是量不可得。憍尸迦。虚空无量故舌界等亦无量。舌界等无量故菩萨摩诃萨所行般若波罗蜜多亦无量。憍尸迦。身界无量故菩萨摩诃萨所行般若波罗蜜多亦无量。触界身识界及身触身触为缘所生诸受无量故。菩萨摩诃萨所行般若波罗蜜多亦无量。所以者何。以身界等量不可得故说无量。憍尸迦。譬如虚空量不可得。身界等亦如是量不可得。憍尸迦。虚空无量故身界等亦无量。身界等无量故菩萨摩诃萨所行般若波罗蜜多亦无量。憍尸迦。意界无量故菩萨摩诃萨所行般若波罗蜜多亦无量。法界意识界及意触意触为缘所生诸受无量故。菩萨摩诃萨所行般若波罗蜜多亦无量。所以者何。以意界等量不可得故说无量。憍尸迦。譬如虚空量不可得。意界等亦如是量不可得。憍尸迦。虚空无量故意界等亦无量。意界等无量故菩萨摩诃萨所行般若波罗蜜多亦无量。憍尸迦。地界等无量故菩萨摩诃萨所行般若波罗蜜多亦无量。水火风空识界无量故菩萨摩诃萨所行般若波罗蜜多亦无量。所以者何。以地界等量不可得故说无量。憍尸迦。譬如虚空量不可得。地界等亦如是量不可得。憍尸迦。虚空无量故地界等亦无量。地界等无量故菩萨摩诃萨所行般若波罗蜜多亦无量。憍尸迦。苦圣谛无量故菩萨摩诃萨所行般若波罗蜜多亦无量。集灭道圣谛无量故菩萨摩诃萨所行般若波罗蜜多亦无量。所以者何。以苦圣谛等量不可得故说无量。憍尸迦。譬如虚空量不可得。苦圣谛等亦如是量不可得。憍尸迦。虚空无量故苦圣谛等亦无量。苦圣谛等无量故菩萨摩诃萨所行般若波罗蜜多亦无量。憍尸迦。无明无量故菩萨摩诃萨所行般若波罗蜜多亦无量。行识名色六处触受爱取有生老死愁叹苦忧恼无量故。菩萨摩诃萨所行般若波罗蜜多亦无量。所以者何。以无明等量不可得故说无量。憍尸迦。譬如虚空量不可得。无明等亦如是量不可得。憍尸迦。虚空无量故无明等亦无量。无明等无量故菩萨摩诃萨所行般若波罗蜜多亦无量。憍尸迦。内空无量故菩萨摩诃萨所行般若波罗蜜多亦无量。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空无量故。菩萨摩诃萨所行般若波罗蜜多亦无量。所以者何。以内空等量不可得故说无量。憍尸迦。譬如虚空量不可得。内空等亦如是量不可得。憍尸迦。虚空无量故内空等亦无量。内空等无量故菩萨摩诃萨所行般若波罗蜜多亦无量。憍尸迦。真如无量故菩萨摩诃萨所行般若波罗蜜多亦无量。法界法性不虚妄性不变异性平等性离生性法定法住实际虚空界不思议界无量故。菩萨摩诃萨所行般若波罗蜜多亦无量。所以者何。以真如等量不可得故说无量。憍尸迦。譬如虚空量不可得。真如等亦如是量不可得。憍尸迦。虚空无量故真如等亦无量。真如等无量故菩萨摩诃萨所行般若波罗蜜多亦无量。
　　憍尸迦。布施波罗蜜多无量故。菩萨摩诃萨所行般若波罗蜜多亦无量。净戒安忍精进静虑般若波罗蜜多无量故。菩萨摩诃萨所行般若波罗蜜多亦无量。所以者何。以布施波罗蜜多等量不可得故说无量。憍尸迦。譬如虚空量不可得。布施波罗蜜多等亦如是量不可得。憍尸迦。虚空无量故布施波罗蜜多等亦无量。布施波罗蜜多等无量故菩萨摩诃萨所行般若波罗蜜多亦无量。憍尸迦。四静虑无量故菩萨摩诃萨所行般若波罗蜜多亦无量。四无量四无色定无量故菩萨摩诃萨所行般若波罗蜜多亦无量。所以者何。以四静虑等量不可得故说无量。憍尸迦。譬如虚空量不可得。四静虑等亦如是量不可得。憍尸迦。虚空无量故四静虑等亦无量。四静虑等无量故菩萨摩诃萨所行般若波罗蜜多亦无量。憍尸迦。八解脱无量故菩萨摩诃萨所行般若波罗蜜多亦无量。八胜处九次第定十遍处无量故菩萨摩诃萨所行般若波罗蜜多亦无量。所以者何。以八解脱等量不可得故说无量。憍尸迦。譬如虚空量不可得。八解脱等亦如是量不可得。憍尸迦。虚空无量故八解脱等亦无量。八解脱等无量故菩萨摩诃萨所行般若波罗蜜多亦无量。憍尸迦。四念住无量故菩萨摩诃萨所行般若波罗蜜多亦无量。四正断四神足五根五力七等觉支八圣道支无量故。菩萨摩诃萨所行般若波罗蜜多亦无量。所以者何。以四念住等量不可得故说无量。憍尸迦。譬如虚空量不可得。四念住等亦如是量不可得。憍尸迦。虚空无量故四念住等亦无量。四念住等无量故菩萨摩诃萨所行般若波罗蜜多亦无量。憍尸迦。空解脱门无量故菩萨摩诃萨所行般若波罗蜜多亦无量。无相无愿解脱门无量故。菩萨摩诃萨所行般若波罗蜜多亦无量。所以者何。以空解脱门等量不可得故说无量。憍尸迦。譬如虚空量不可得。空解脱门等亦如是量不可得。憍尸迦。虚空无量故空解脱门等亦无量。空解脱门等无量故菩萨摩诃萨所行般若波罗蜜多亦无量。憍尸迦。五眼无量故菩萨摩诃萨所行般若波罗蜜多亦无量。六神通无量故菩萨摩诃萨所行般若波罗蜜多亦无量。所以者何。以五眼等量不可得故说无量。憍尸迦。譬如虚空量不可得。五眼等亦如是量不可得。憍尸迦。虚空无量故五眼等亦无量。五眼等无量故菩萨摩诃萨所行般若波罗蜜多亦无量。憍尸迦。佛十力无量故菩萨摩诃萨所行般若波罗蜜多亦无量。四无所畏四无碍解大慈大悲大喜大舍十八佛不共法无量故。菩萨摩诃萨所行般若波罗蜜多亦无量。所以者何。以佛十力等量不可得故说无量。憍尸迦。譬如虚空量不可得。佛十力等亦如是量不可得。憍尸迦。虚空无量故佛十力等亦无量。佛十力等无量故菩萨摩诃萨所行般若波罗蜜多亦无量。憍尸迦。无忘失法无量故菩萨摩诃萨所行般若波罗蜜多亦无量。恒住舍性无量故菩萨摩诃萨所行般若波罗蜜多亦无量。所以者何。以无忘失法等量不可得故说无量。憍尸迦。譬如虚空量不可得。无忘失法等亦如是量不可得。憍尸迦。虚空无量故无忘失法等亦无量。无忘失法等无量故菩萨摩诃萨所行般若波罗蜜多亦无量。憍尸迦。一切智无量故。菩萨摩诃萨所行般若波罗蜜多亦无量。道相智一切相智无量故。菩萨摩诃萨所行般若波罗蜜多亦无量。所以者何。以一切智等量不可得故说无量。憍尸迦。譬如虚空量不可得。一切智等亦如是量不可得。憍尸迦。虚空无量故一切智等亦无量。一切智等无量故菩萨摩诃萨所行般若波罗蜜多亦无量。憍尸迦。一切陀罗尼门无量故菩萨摩诃萨所行般若波罗蜜多亦无量。一切三摩地门无量故菩萨摩诃萨所行般若波罗蜜多亦无量。所以者何。以一切陀罗尼门等量不可得故说无量。憍尸迦。譬如虚空量不可得。一切陀罗尼门等亦如是量不可得。憍尸迦。虚空无量故一切陀罗尼门等亦无量。一切陀罗尼门等无量故。菩萨摩诃萨所行般若波罗蜜多亦无量。

　　　　大般若波罗蜜多经卷第九十八



　　　　大般若波罗蜜多经卷第九十九

　　　　三藏法师玄奘奉　诏译

　　初分叹众德品第二十八之二

　　憍尸迦。预流无量故。菩萨摩诃萨所行般若波罗蜜多亦无量。一来不还阿罗汉无量故。菩萨摩诃萨所行般若波罗蜜多亦无量。所以者何。以预流等量不可得故说无量。憍尸迦。譬如虚空量不可得。预流等亦如是量不可得。憍尸迦。虚空无量故预流等亦无量。预流等无量故菩萨摩诃萨所行般若波罗蜜多亦无量。憍尸迦。预流向预流果无量故。菩萨摩诃萨所行般若波罗蜜多亦无量。一来向一来果不还向不还果阿罗汉向阿罗汉果无量故。菩萨摩诃萨所行般若波罗蜜多亦无量。所以者何。以预流向预流果等量不可得故说无量。憍尸迦。譬如虚空量不可得。预流向预流果等亦如是量不可得。憍尸迦。虚空无量故预流向预流果等亦无量。预流向预流果等无量故菩萨摩诃萨所行般若波罗蜜多亦无量。憍尸迦。独觉无量故菩萨摩诃萨所行般若波罗蜜多亦无量。独觉向独觉果无量故。菩萨摩诃萨所行般若波罗蜜多亦无量。所以者何。以独觉等量不可得故说无量。憍尸迦。譬如虚空量不可得。独觉等亦如是量不可得。憍尸迦。虚空无量故独觉等亦无量。独觉等无量故菩萨摩诃萨所行般若波罗蜜多亦无量。憍尸迦。菩萨摩诃萨无量故。菩萨摩诃萨所行般若波罗蜜多亦无量。三藐三佛陀无量故。菩萨摩诃萨所行般若波罗蜜多亦无量。所以者何。以菩萨摩诃萨等量不可得故说无量。憍尸迦。譬如虚空量不可得。菩萨摩诃萨等亦如是量不可得。憍尸迦。虚空无量故菩萨摩诃萨等亦无量。菩萨摩诃萨等无量故菩萨摩诃萨所行般若波罗蜜多亦无量。憍尸迦。菩萨摩诃萨法无量故。菩萨摩诃萨所行般若波罗蜜多亦无量。无上正等菩提无量故。菩萨摩诃萨所行般若波罗蜜多亦无量。所以者何。以菩萨摩诃萨法等量不可得故说无量。憍尸迦。譬如虚空量不可得。菩萨摩诃萨法等亦如是量不可得。憍尸迦。虚空无量故菩萨摩诃萨法等亦无量。菩萨摩诃萨法等无量故菩萨摩诃萨所行般若波罗蜜多亦无量。憍尸迦。声闻乘无量故菩萨摩诃萨所行般若波罗蜜多亦无量。独觉乘无上乘无量故菩萨摩诃萨所行般若波罗蜜多亦无量。所以者何。以声闻乘等量不可得故说无量。憍尸迦。譬如虚空量不可得。声闻乘等亦如是量不可得。憍尸迦。虚空无量故声闻乘等亦无量。声闻乘等无量故菩萨摩诃萨所行般若波罗蜜多亦无量。憍尸迦。由此缘故我作是说。色等无量故菩萨摩诃萨所行般若波罗蜜多亦无量。
　　憍尸迦。色无边故菩萨摩诃萨所行般若波罗蜜多亦无边。受想行识无边故菩萨摩诃萨所行般若波罗蜜多亦无边。所以者何。以色蕴等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。眼处无边故菩萨摩诃萨所行般若波罗蜜多亦无边。耳鼻舌身意处无边故菩萨摩诃萨所行般若波罗蜜多亦无边。所以者何。以眼处等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。色处无边故菩萨摩诃萨所行般若波罗蜜多亦无边。声香味触法处无边故菩萨摩诃萨所行般若波罗蜜多亦无边。所以者何。以色处等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。眼界无边故菩萨摩诃萨所行般若波罗蜜多亦无边。色界眼识界及眼触眼触为缘所生诸受无边故。菩萨摩诃萨所行般若波罗蜜多亦无边。所以者何。以眼界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。耳界无边故菩萨摩诃萨所行般若波罗蜜多亦无边。声界耳识界及耳触耳触为缘所生诸受无边故。菩萨摩诃萨所行般若波罗蜜多亦无边。所以者何。以耳界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。鼻界无边故菩萨摩诃萨所行般若波罗蜜多亦无边。香界鼻识界及鼻触鼻触为缘所生诸受无边故。菩萨摩诃萨所行般若波罗蜜多亦无边。所以者何。以鼻界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。舌界无边故菩萨摩诃萨所行般若波罗蜜多亦无边。味界舌识界及舌触舌触为缘所生诸受无边故。菩萨摩诃萨所行般若波罗蜜多亦无边。所以者何。以舌界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。身界无边故菩萨摩诃萨所行般若波罗蜜多亦无边。触界身识界及身触身触为缘所生诸受无边故。菩萨摩诃萨所行般若波罗蜜多亦无边。所以者何。以身界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。意界无边故菩萨摩诃萨所行般若波罗蜜多亦无边。法界意识界及意触意触为缘所生诸受无边故。菩萨摩诃萨所行般若波罗蜜多亦无边。所以者何。以意界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。地界无边故菩萨摩诃萨所行般若波罗蜜多亦无边。水火风空识界无边故菩萨摩诃萨所行般若波罗蜜多亦无边。所以者何。以地界等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。苦圣谛无边故菩萨摩诃萨所行般若波罗蜜多亦无边。集灭道圣谛无边故。菩萨摩诃萨所行般若波罗蜜多亦无边。所以者何。以苦圣谛等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。无明无边故菩萨摩诃萨所行般若波罗蜜多亦无边。行识名色六处触受爱取有生老死愁叹苦忧恼无边故。菩萨摩诃萨所行般若波罗蜜多亦无边。所以者何。以无明等若中若边皆不可得故说无边。彼无边故菩萨摩诃萨所行般若波罗蜜多亦说无边。
　　憍尸迦。内空无边故菩萨摩诃萨所行般若波罗蜜多亦无边。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空无边故。菩萨摩诃萨所行般若波罗蜜多亦无边。所以者何。以内空等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。真如无边故菩萨摩诃萨所行般若波罗蜜多亦无边。法界法性不虚妄性不变异性平等性离生性法定法住实际虚空界不思议界无边故菩萨摩诃萨所行般若波罗蜜多亦无边。所以者何。以真如等若中若边皆不可得故说无边。彼无边故菩萨摩诃萨所行般若波罗蜜多亦说无边。
　　憍尸迦。布施波罗蜜多无边故。菩萨摩诃萨所行般若波罗蜜多亦无边。净戒安忍精进静虑般若波罗蜜多无边故。菩萨摩诃萨所行般若波罗蜜多亦无边。所以者何。以布施波罗蜜多等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。四静虑无边故菩萨摩诃萨所行般若波罗蜜多亦无边。四无量四无色定无边故。菩萨摩诃萨所行般若波罗蜜多亦无边。所以者何。以四静虑等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。八解脱无边故菩萨摩诃萨所行般若波罗蜜多亦无边。八胜处九次第定十遍处无边故。菩萨摩诃萨所行般若波罗蜜多亦无边。所以者何。以八解脱等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。四念住无边故。菩萨摩诃萨所行般若波罗蜜多亦无边。四正断四神足五根五力七等觉支八圣道支无边故。菩萨摩诃萨所行般若波罗蜜多亦无边。所以者何。以四念住等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。空解脱门无边故菩萨摩诃萨所行般若波罗蜜多亦无边。无相无愿解脱门无边故菩萨摩诃萨所行般若波罗蜜多亦无边。所以者何。以空解脱门等若中若边皆不可得故说无边。彼无边故菩萨摩诃萨所行般若波罗蜜多亦说无边。
　　憍尸迦。五眼无边故菩萨摩诃萨所行般若波罗蜜多亦无边。六神通无边故菩萨摩诃萨所行般若波罗蜜多亦无边。所以者何。以五眼等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。佛十力无边故菩萨摩诃萨所行般若波罗蜜多亦无边。四无所畏四无碍解大慈大悲大喜大舍十八佛不共法无边故。菩萨摩诃萨所行般若波罗蜜多亦无边。所以者何。以佛十力等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。无忘失法无边故菩萨摩诃萨所行般若波罗蜜多亦无边。恒住舍性无边故菩萨摩诃萨所行般若波罗蜜多亦无边。所以者何。以无忘失法等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。一切智无边故菩萨摩诃萨所行般若波罗蜜多亦无边。道相智一切相智无边故菩萨摩诃萨所行般若波罗蜜多亦无边。所以者何。以一切智等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。一切陀罗尼门无边故菩萨摩诃萨所行般若波罗蜜多亦无边。一切三摩地门无边故菩萨摩诃萨所行般若波罗蜜多亦无边。所以者何。以一切陀罗尼门等若中若边皆不可得故说无边。彼无边故菩萨摩诃萨所行般若波罗蜜多亦说无边。
　　憍尸迦。预流无边故菩萨摩诃萨所行般若波罗蜜多亦无边。一来不还阿罗汉无边故菩萨摩诃萨所行般若波罗蜜多亦无边。所以者何。以预流等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。预流向预流果无边故菩萨摩诃萨所行般若波罗蜜多亦无边。一来向一来果不还向不还果阿罗汉向阿罗汉果无边故。菩萨摩诃萨所行般若波罗蜜多亦无边。所以者何。以预流向预流果等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。独觉无边故菩萨摩诃萨所行般若波罗蜜多亦无边。独觉菩提无边故菩萨摩诃萨所行般若波罗蜜多亦无边。所以者何。以独觉等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。菩萨摩诃萨无边故菩萨摩诃萨所行般若波罗蜜多亦无边。三藐三佛陀无边故菩萨摩诃萨所行般若波罗蜜多亦无边。所以者何。以菩萨摩诃萨等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。菩萨摩诃萨法无边故。菩萨摩诃萨所行般若波罗蜜多亦无边。无上正等菩提无边故菩萨摩诃萨所行般若波罗蜜多亦无边。所以者何。以菩萨摩诃萨法等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。声闻乘无边故菩萨摩诃萨所行般若波罗蜜多亦无边。独觉乘无上乘无边故菩萨摩诃萨所行般若波罗蜜多亦无边。所以者何。以声闻乘等若中若边皆不可得故说无边。彼无边故菩萨摩诃萨所行般若波罗蜜多亦说无边。憍尸迦。由此缘故我作是说。色等无边故菩萨摩诃萨所行般若波罗蜜多亦无边。
　　复次憍尸迦。所缘无边故菩萨摩诃萨所行般若波罗蜜多亦无边。时天帝释问善现言。大德云何。所缘无边故菩萨摩诃萨所行般若波罗蜜多亦无边。善现答言。憍尸迦。一切智智所缘无边故菩萨摩诃萨所行般若波罗蜜多亦无边。复次憍尸迦。法界所缘无边故菩萨摩诃萨所行般若波罗蜜多亦无边。时天帝释问善现言。大德云何。法界所缘无边故。菩萨摩诃萨所行般若波罗蜜多亦无边。善现答言。憍尸迦。法界无边故所缘亦无边。所缘无边故法界亦无边。法界所缘无边故菩萨摩诃萨所行般若波罗蜜多亦无边。复次憍尸迦。真如所缘无边故菩萨摩诃萨所行般若波罗蜜多亦无边。时天帝释问善现言。大德云何。真如所缘无边故菩萨摩诃萨所行般若波罗蜜多亦无边。善现答言。憍尸迦。真如无边故所缘亦无边。所缘无边故真如亦无边。真如所缘无边故菩萨摩诃萨所行般若波罗蜜多亦无边。复次憍尸迦。有情无边故菩萨摩诃萨所行般若波罗蜜多亦无边。时天帝释问善现言。云何有情无边故菩萨摩诃萨所行般若波罗蜜多亦无边。善现答言。憍尸迦。于汝意云何。所言有情。有情者是何法增语。天帝释言。大德。所言有情。有情者非法增语。亦非非法增语。但是假立。客名所摄。无事名所摄。无缘名所摄。善现复言。憍尸迦。于汝意云何。于此般若波罗蜜多中。为亦显示有实有情不。天帝释言。不也大德。善现告言。憍尸迦。于此般若波罗蜜多中。既不显示有实有情故说无边。以彼中边不可得故。憍尸迦。于汝意云何。若诸如来应正等觉。经殑伽沙等劫住。说诸有情名字。此中颇有有情有生有灭不。天帝释言。不也大德。何以故。以诸有情本性净故。彼从本来无所有故。善现告言。憍尸迦。由此缘故我作是说。有情无边故。菩萨摩诃萨所行般若波罗蜜多亦无边。

　　初分摄受品第二十九之一

　　尔时会中天帝释等。欲界天众梵天王等。色界诸天及伊舍那神仙天女。同时三返高声唱言。善哉善哉。尊者善现。承佛神力。佛为依处。善为我等天人世间。分别开示微妙正法。所谓般若波罗蜜多。若有菩萨于此般若波罗蜜多。能如说行不远离者。我等于彼敬事如佛。如是般若波罗蜜多甚深教中无法可得。所谓此中无色可得无受想行识可得。无眼处可得。无耳鼻舌身意处可得。无色处可得。无声香味触法处可得。无眼界可得。无色界眼识界及眼触眼触为缘所生诸受可得。无耳界可得。无声界耳识界及耳触耳触为缘所生诸受可得。无鼻界可得。无香界鼻识界及鼻触鼻触为缘所生诸受可得。无舌界可得。无味界舌识界及舌触舌触为缘所生诸受可得。无身界可得。无触界身识界及身触身触为缘所生诸受可得。无意界可得。无法界意识界及意触意触为缘所生诸受可得。无地界可得。无水火风空识界可得。无苦圣谛可得。无集灭道圣谛可得。无无明可得。无行识名色六处触受爱取有生老死愁叹苦忧恼可得。无内空可得。无外空内外空空空大空胜义空有为空无为空毕竟空无际空散空无变异空本性空自性空共相空一切法空不可得空无性空自性空无性自性空可得。无真如可得。无法界法性不虚妄性不变异性平等性离生性法定法住实际虚空界。不思议界可得。无布施波罗蜜多可得。无净戒安忍精进静虑般若波罗蜜多可得。无四静虑可得。无四无量四无色定可得。无八解脱可得。无八胜处九次第定十遍处可得。无四念住可得。无四正断四神足五根五力七等觉支八圣道支可得。无空解脱门可得。无无相无愿解脱门可得。无五眼可得。无六神通可得。无佛十力可得。无四无所畏四无碍解大慈大悲大喜大舍十八佛不共法可得。无无忘失法可得。无恒住舍性可得。无一切智可得。无道相智一切相智可得。无一切陀罗尼门可得。无一切三摩地门可得。无预流可得。无一来不还阿罗汉可得。无预流向预流果可得。无一来向一来果不还向不还果阿罗汉向阿罗汉果可得。无独觉可得。无独觉向独觉果可得。无菩萨摩诃萨可得。无三藐三佛陀可得。无菩萨摩诃萨法可得。无无上正等菩提可得。无声闻乘可得。无独觉乘无上乘可得。虽无如是诸法可得。而有施设三乘之教。所谓声闻独觉无上乘教。
　　尔时佛告诸天仙等。如是如是。如汝所说。于此般若波罗蜜多甚深教中。虽无色等诸法可得。而有施设三乘之教。若有菩萨于此般若波罗蜜多。以无所得而为方便。能如说行不远离者。汝天仙等。于彼菩萨应当敬事犹如如来。汝等当知。非即布施波罗蜜多如来可得。非离布施波罗蜜多如来可得。非即净戒安忍精进静虑般若波罗蜜多如来可得。非离净戒安忍精进静虑般若波罗蜜多如来可得。非即内空如来可得。非离内空如来可得。非即外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空如来可得。非离外空乃至无性自性空如来可得。非即真如如来可得。非离真如如来可得。非即法界法性不虚妄性不变异性平等性离生性法定法住实际虚空界不思议界如来可得。非离法界乃至不思议界如来可得。非即苦圣谛如来可得。非离苦圣谛如来可得。非即集灭道圣谛如来可得。非离集灭道圣谛如来可得。非即四静虑如来可得。非离四静虑如来可得。非即四无量四无色定如来可得。非离四无量四无色定如来可得。非即八解脱如来可得。非离八解脱如来可得。非即八胜处九次第定十遍处如来可得。非离八胜处九次第定十遍处如来可得。非即四念住如来可得。非离四念住如来可得。非即四正断四神足五根五力七等觉支八圣道支如来可得。非离四正断四神足五根五力七等觉支八圣道支如来可得。非即空解脱门如来可得。非离空解脱门如来可得。非即无相无愿解脱门如来可得。非离无相无愿解脱门如来可得。非即五眼如来可得。非离五眼如来可得。非即六神通如来可得。非离六神通如来可得。非即佛十力如来可得。非离佛十力如来可得。非即四无所畏四无碍解大慈大悲大喜大舍十八佛不共法如来可得。非离四无所畏乃至十八佛不共法如来可得。非即无忘失法如来可得。非离无忘失法如来可得。非即恒住舍性如来可得。非离恒住舍性如来可得。非即一切智如来可得。非离一切智如来可得。非即道相智一切相智如来可得。非离道相智一切相智如来可得。非即一切陀罗尼门如来可得。非离一切陀罗尼门如来可得。非即一切三摩地门如来可得。非离一切三摩地门如来可得。非即预流如来可得。非离预流如来可得。非即一来不还阿罗汉如来可得。非离一来不还阿罗汉如来可得。非即预流向预流果如来可得。非离预流向预流果如来可得。非即一来向一来果不还向不还果阿罗汉向阿罗汉果如来可得。非离一来向乃至阿罗汉果如来可得。非即独觉如来可得。非离独觉如来可得。非即独觉向独觉果如来可得。非离独觉向独觉果如来可得。非即菩萨摩诃萨如来可得。非离菩萨摩诃萨如来可得。非即三藐三佛陀如来可得。非离三藐三佛陀如来可得。非即菩萨摩诃萨法如来可得。非离菩萨摩诃萨法如来可得。非即无上正等菩提如来可得。非离无上正等菩提如来可得。非即声闻乘如来可得。非离声闻乘如来可得。非即独觉乘无上乘如来可得。非离独觉乘无上乘如来可得。
　　诸天仙辈。汝曹当知。若菩萨摩诃萨以无所得为方便。于一切法能勤修学。谓学布施波罗蜜多。学净戒安忍精进静虑般若波罗蜜多。学内空。学外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。学真如。学法界法性不虚妄性不变异性平等性离生性法定法住实际虚空界不思议界。学诸圣谛。学四静虑。学四无量四无色定。学八解脱。学八胜处九次第定十遍处。学四念住。学四正断四神足五根五力七等觉支八圣道支。学空解脱门。学无相无愿解脱门。学五眼。学六神通。学佛十力。学四无所畏四无碍解大慈大悲大喜大舍十八佛不共法。学无忘失法。学恒住舍性。学一切智。学道相智一切相智。学一切陀罗尼门。学一切三摩地门。学预流。学一来不还阿罗汉。学预流向预流果。学一来向一来果。学不还向不还果。学阿罗汉向阿罗汉果。学独觉。学独觉向独觉果。学菩萨摩诃萨。学三藐三佛陀。学菩萨摩诃萨法。学无上正等菩提。学声闻乘。学独觉乘无上乘。如是菩萨摩诃萨于般若波罗蜜多。能正修行常不远离。是故汝等于彼菩萨。应当敬事犹如如来。
　　汝等当知。我于往昔然灯如来应正等觉出现世时。于众花城四衢路首。见然灯佛散五茎花。布发掩泥闻无上法。以无所得为方便故。便得不离布施波罗蜜多。不离净戒波罗蜜多。不离安忍波罗蜜多。不离精进波罗蜜多。不离静虑波罗蜜多。不离般若波罗蜜多。不离内空。不离外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。不离真如。不离法界法性不虚妄性不变异性平等性离生性法定法住实际虚空界不思议界。不离诸圣谛。不离四静虑。不离四无量四无色定。不离八解脱。不离八胜处九次第定十遍处。不离四念住。不离四正断四神足五根五力七等觉支八圣道支。不离空解脱门。不离无相无愿解脱门。不离五眼。不离六神通。不离佛十力。不离四无所畏四无碍解大慈大悲大喜大舍十八佛不共法。不离无忘失法。不离恒住舍性。不离一切智。不离道相智一切相智。不离一切陀罗尼门。不离一切三摩地门。不离诸余无量佛法。时然灯佛即便授我阿耨多罗三藐三菩提记。谓作是言。善男子。汝当来世过一无数大劫。于此世界贤劫之中。当得作佛号能寂如来应正等觉明行圆满善逝世间解无上丈夫调御士天人师佛薄伽梵时诸天仙等白佛言。世尊。如是般若波罗蜜多甚为希有。令诸菩萨摩诃萨众速能摄取一切智智。以无所得为方便故。所谓于色不取不舍为方便故。于受想行识不取不舍为方便故。于眼处不取不舍为方便故。于耳鼻舌身意处不取不舍为方便故。于色处不取不舍为方便故。于声香味触法处不取不舍为方便故。于眼界不取不舍为方便故。于色界眼识界及眼触眼触为缘所生诸受不取不舍为方便故。于耳界不取不舍为方便故。于声界耳识界及耳触耳触为缘所生诸受不取不舍为方便故。于鼻界不取不舍为方便故。于香界鼻识界及鼻触鼻触为缘所生诸受不取不舍为方便故。于舌界不取不舍为方便故。于味界舌识界及舌触舌触为缘所生诸受不取不舍为方便故。于身界不取不舍为方便故。于触界身识界及身触身触为缘所生诸受不取不舍为方便故。于意界不取不舍为方便故。于法界意识界及意触意触为缘所生诸受不取不舍为方便故。于地界不取不舍为方便故。于水火风空识界。不取不舍为方便故。于苦圣谛不取不舍为方便故。于集灭道圣谛不取不舍为方便故。于无明不取不舍为方便故。于行识名色六处触受爱取有生老死愁叹苦忧恼不取不舍为方便故。于内空不取不舍为方便故。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不取不舍为方便故。于真如不取不舍为方便故。于法界法性不虚妄性不变异性平等性离生性法定法住实际虚空界不思议界不取不舍为方便故。于布施波罗蜜多不取不舍为方便故。于净戒安忍精进静虑般若波罗蜜多不取不舍为方便故。于四静虑不取不舍为方便故。于四无量四无色定不取不舍为方便故。于八解脱不取不舍为方便故。于八胜处九次第定十遍处不取不舍为方便故。于四念住不取不舍为方便故。于四正断四神足五根五力七等觉支八圣道支不取不舍为方便故。于空解脱门不取不舍为方便故。于无相无愿解脱门不取不舍为方便故。于五眼不取不舍为方便故。于六神通不取不舍为方便故。于佛十力不取不舍为方便故。于四无所畏四无碍解大慈大悲大喜大舍十八佛不共法不取不舍为方便故。于无忘失法不取不舍为方便故。于恒住舍性不取不舍为方便故。于一切智不取不舍为方便故。于道相智一切相智不取不舍为方便故。于一切陀罗尼门不取不舍为方便故。于一切三摩地门不取不舍为方便故。于预流不取不舍为方便故。于一来不还阿罗汉不取不舍为方便故。于预流向预流果不取不舍为方便故。于一来向一来果不还向不还果阿罗汉向阿罗汉果不取不舍为方便故。于独觉不取不舍为方便故。于独觉向独觉果不取不舍为方便故。于菩萨摩诃萨不取不舍为方便故。于三藐三佛陀不取不舍为方便故。于菩萨摩诃萨法不取不舍为方便故。于无上正等菩提不取不舍为方便故。于声闻乘不取不舍为方便故。于独觉乘无上乘不取不舍为方便故。

　　　　大般若波罗蜜多经卷第九十九



　　　　大般若波罗蜜多经卷第一百

　　　　三藏法师玄奘奉　诏译

　　初分摄受品第二十九之二
  </div>
  <div class="pagination">
   <a href="大般若波罗蜜多经_page22.html">
    上一页
   </a>
   <span>
    ...
   </span>
   <a href="大般若波罗蜜多经_page18.html">
    18
   </a>
   <a href="大般若波罗蜜多经_page19.html">
    19
   </a>
   <a href="大般若波罗蜜多经_page20.html">
    20
   </a>
   <a href="大般若波罗蜜多经_page21.html">
    21
   </a>
   <a href="大般若波罗蜜多经_page22.html">
    22
   </a>
   <span class="current-page">
    23
   </span>
   <a href="大般若波罗蜜多经_page24.html">
    24
   </a>
   <a href="大般若波罗蜜多经_page25.html">
    25
   </a>
   <a href="大般若波罗蜜多经_page26.html">
    26
   </a>
   <a href="大般若波罗蜜多经_page27.html">
    27
   </a>
   <a href="大般若波罗蜜多经_page28.html">
    28
   </a>
   <span>
    ...
   </span>
   <a href="大般若波罗蜜多经_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
