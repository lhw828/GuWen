<!DOCTYPE html>
<html>
 <head>
  <meta charset="utf-8"/>
  <title>
   大般若波罗蜜多经 - 第 60 页/共 126 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大般若波罗蜜多经 - 第 60 页/共 126 页
  </h1>
  <div class="content">
   于五眼不起空不空想。于六神通亦不起空不空想。于佛十力不起空不空想。于四无所畏四无碍解大慈大悲大喜大舍十八佛不共法亦不起空不空想。于无忘失法不起空不空想。于恒住舍性亦不起空不空想。于一切智不起空不空想。于道相智一切相智亦不起空不空想。于一切陀罗尼门不起空不空想。于一切三摩地门亦不起空不空想于预流果不起空不空想。于一来不还阿罗汉果亦不起空不空想。于独觉菩提不起空不空想。于一切菩萨摩诃萨行不起空不空想。于诸佛无上正等菩提不起空不空想于过去法不起空不空想。于未来现在法不起空不空想。
　　复次舍利子。菩萨摩诃萨行般若波罗蜜多时。以无所得为方便。不作是念。我能行施惠彼受者此所施物及惠施性。不作是念。我能护戒此所护戒。不作是念。我能修忍此所修忍。不作是念。我能精进此所精进。不作是念。我能入定此所入定。不作是念。我能修慧此所修慧。不作是念。我能植福此所植福及所得果。不作是念。我能入菩萨正性离生。不作是念。我能成熟有情。不作是念。我能严净佛土不作是念。我能证得一切智智。不作是念。我能住空证法实性。不作是念。我能修习诸菩萨行。不作是念。我能具证诸佛功德。舍利子。若菩萨摩诃萨有方便善巧。以无所得为方便行般若波罗蜜多时。无如是等一切分别妄想执著。由善通达内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空故。舍利子。是名菩萨摩诃萨行般若波罗蜜多时有方便善巧无所得为方便无执著相。
　　尔时天帝释问具寿善现言。大德。住菩萨乘诸善男子善女人等。修行般若波罗蜜多时。云何著相。善现答言。憍尸迦。住菩萨乘诸善男子善女人等。修行般若波罗蜜多时。无方便善巧有所得为方便。起心想著。起布施波罗蜜多想著。起净戒安忍精进静虑般若波罗蜜多想著。起内空想著。起外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空想著。起真如想著。起法界法性不虚妄性不变异性平等性离生性法定法住实际虚空界不思议界想著。起苦圣谛想著。起集灭道圣谛想著。起四静虑想著。起四无量四无色定想著。起八解脱想著。起八胜处九次第定十遍处想著。起四念住想著。起四正断四神足五根五力七等觉支八圣道支想著。起空解脱门想著。起无相无愿解脱门想著。起菩萨十地想著。起五眼想著。起六神通想著。起佛十力想著。起四无所畏四无碍解大慈大悲大喜大舍十八佛不共法想著。起无忘失法想著。起恒住舍性想著。起一切智想著。起道相智一切相智想著。起一切陀罗尼门想著。起一切三摩地门想著。起预流果想著。起一来不还阿罗汉果想著。起独觉菩提想著。起一切菩萨摩诃萨行想著。起诸佛无上正等菩提想著。起诸菩萨摩诃萨想著。起诸如来应正等觉想著。起于佛所种诸善根想著。起以如是所种善根和合回向阿耨多罗三藐三菩提想著。憍尸迦。是名住菩萨乘诸善男子善女人等无方便善巧有所得为方便修行般若波罗蜜多时所有著相。
　　憍尸迦。住菩萨乘诸善男子善女人等。由著想故。不能修行无著般若波罗蜜多回向无上正等菩提。何以故。憍尸迦。非色本性可能回向。非受想行识本性可能回向故。非眼处本性可能回向。非耳鼻舌身意处本性可能回向故。非色处本性可能回向。非声香味触法处本性可能回向故。非眼界本性可能回向。非色界眼识界及眼触眼触为缘所生诸受本性可能回向故。非耳界本性可能回向。非声界耳识界及耳触耳触为缘所生诸受本性可能回向故。非鼻界本性可能回向。非香界鼻识界及鼻触鼻触为缘所生诸受本性可能回向故。非舌界本性可能回向。非味界舌识界及舌触舌触为缘所生诸受本性可能回向故。非身界本性可能回向。非触界身识界及身触身触为缘所生诸受本性可能回向故。非意界本性可能回向。非法界意识界及意触意触为缘所生诸受本性可能回向故。非地界本性可能回向。非水火风空识界本性可能回向故。非无明本性可能回向。非行识名色六处触受爱取有生老死愁叹苦忧恼本性可能回向故。
　　憍尸迦。非布施波罗蜜多本性可能回向。非净戒安忍精进静虑般若波罗蜜多本性可能回向故。非内空本性可能回向。非外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空本性可能回向故。非真如本性可能回向。非法界法性不虚妄性不变异性平等性离生性法定法住实际虚空界不思议界本性可能回向故。非苦圣谛本性可能回向。非集灭道圣谛本性可能回向故。非四静虑本性可能回向。非四无量四无色定本性可能回向故。非八解脱本性可能回向。非八胜处九次第定十遍处本性可能回向故。非四念住本性可能回向。非四正断四神足五根五力七等觉支八圣道支本性可能回向故。非空解脱门本性可能回向。非无相无愿解脱门本性可能回向故。非菩萨十地本性可能回向故。非五眼本性可能回向。非六神通本性可能回向故。非佛十力本性可能回向。非四无所畏四无碍解大慈大悲大喜大舍十八佛不共法本性可能回向故。非无忘失法本性可能回向。非恒住舍性本性可能回向故。非一切智本性可能回向。非道相智一切相智本性可能回向故。非一切陀罗尼门本性可能回向。非一切三摩地门本性可能回向故。
　　非预流果本性可能回向。非一来不还阿罗汉果本性可能回向故。非独觉菩提本性可能回向故。非一切菩萨摩诃萨行本性可能回向故。非诸佛无上正等菩提本性可能回向故。
　　复次憍尸迦。若菩萨摩诃萨。欲于无上正等菩提示现教导劝励赞喜他有情者。应以如实相意示现教导劝励赞喜。复应如是示现教导劝励赞喜。谓行布施波罗蜜多时。不应分别我能惠舍。若行净戒波罗蜜多时。不应分别我能护戒。若行安忍波罗蜜多时。不应分别我能修忍。若行精进波罗蜜多时。不应分别我能精进。若行静虑波罗蜜多时。不应分别我能入定。若行般若波罗蜜多时。不应分别我能习慧。若行内空时。不应分别我能住内空。若行外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空时。不应分别我能住外空乃至无性自性空。若行真如时。不应分别我能住真如。若行法界法性不虚妄性不变异性平等性离生性法定法住实际虚空界不思议界时。不应分别我能住法界乃至不思议界。若行苦圣谛时。不应分别我能住苦圣谛。若行集灭道圣谛时。不应分别我能住集灭道圣谛。若行四静虑时。不应分别我能修四静虑。若行四无量四无色定时。不应分别我能修四无量四无色定。若行八解脱时。不应分别我能修八解脱。若行八胜处九次第定十遍处时。不应分别我能修八胜处九次第定十遍处。若行四念住时。不应分别我能修四念住。若行四正断四神足五根五力七等觉支八圣道支时。不应分别我能修四正断乃至八圣道支。若行空解脱门时。不应分别我能修空解脱门。若行无相无愿解脱门时。不应分别我能修无相无愿解脱门。若行菩萨十地时。不应分别我能修菩萨十地。若行五眼时。不应分别我能修五眼。若行六神通时。不应分别我能修六神通。若行佛十力时。不应分别我能修佛十力。若行四无所畏四无碍解大慈大悲大喜大舍十八佛不共法时。不应分别我能修四无所畏乃至十八佛不共法。若行无忘失法时。不应分别我能修无忘失法。若行恒住舍性时。不应分别我能修恒住舍性。若行一切智时。不应分别我能修一切智。若行道相智一切相智时。不应分别我能修道相智一切相智。若行一切陀罗尼门时。不应分别我能修一切陀罗尼门。若行一切三摩地门时。不应分别我能修一切三摩地门。若行预流果相似法时。不应分别我能修预流果相似法。若行一来不还阿罗汉果相似法时。不应分别我能修一来不还阿罗汉果相似法。若行独觉菩提相似法时。不应分别我能修独觉菩提相似法。若行一切菩萨摩诃萨行时。不应分别我能修一切菩萨摩诃萨行。若行诸佛无上正等菩提时。不应分别我能修诸佛无上正等菩提。
　　憍尸迦。诸菩萨摩诃萨于无上正等菩提。应如是示现教导劝励赞喜他有情类。若菩萨摩诃萨于无上正等菩提。能如是示现教导劝励赞喜他有情者。于自无损亦不损他。如诸如来所应许可。示现教导劝励赞喜诸有情故。憍尸迦。住菩萨乘诸善男子善女人等。若能如是示现教导劝励赞喜趣菩萨乘诸有情类。便能远离一切想著。
　　尔时世尊赞具寿善现言。善哉善哉。如汝所说。汝今善能为诸菩萨说执著相。善现。复有此余微细著相当为汝说。汝应谛听极善思惟。善现白言。唯然愿说。我等乐闻。佛言。善现。住菩萨乘诸善男子善女人等。欲趣无上正等菩提。若于如来应正等觉。取相忆念皆是执著。若于过去未来现在一切如来应正等觉无著功德。从初发心乃至法住所有善根取相忆念。既忆念已回向无上正等菩提。如是一切取相忆念皆名执著。若于一切如来弟子及余有情所修善法。取相忆念回向无上正等菩提。如是一切亦名执著。所以者何。一切如来应正等觉所有无著功德善根。不应取相而忆念故。于佛弟子及余有情所有善法。不应取相而忆念故。诸取相者皆虚妄故。
　　尔时具寿善现白佛言。世尊。如是般若波罗蜜多最为甚深。佛言如是。以一切法本性离故。具寿善现复白佛言。世尊。如是般若波罗蜜多皆应礼敬。佛言如是。功德多故。然此般若波罗蜜多。无造无作无能觉者。具寿善现复白佛言。世尊。一切法性皆难可觉。佛言如是。以一切法一性非二。善现当知。诸法一性即是无性。诸法无性即是一性。如是诸法一性无性无造无作。若菩萨摩诃萨能如实知诸所有法一性无性无造无作。则能远离一切执著。具寿善现复白佛言。世尊。如是般若波罗蜜多难可觉了。佛言如是。由此般若波罗蜜多无能见者无能闻者无能觉者无能知者。离证相故。具寿善现复白佛言。世尊。如是般若波罗蜜多不可思议。佛言如是。所以者何。如是般若波罗蜜多不可以心知。离心相故。如是般若波罗蜜多不可以色知。离色相故。不可以受想行识知。离受想行识相故。如是般若波罗蜜多不可以眼处知。离眼处相故。不可以耳鼻舌身意处知。离耳鼻舌身意处相故。如是般若波罗蜜多不可以色处知。离色处相故。不可以声香味触法处知。离声香味触法处相故。如是般若波罗蜜多不可以眼界知。离眼界相故。不可以色界眼识界及眼触眼触为缘所生诸受知。离色界乃至眼触为缘所生诸受相故。如是般若波罗蜜多不可以耳界知。离耳界相故。不可以声界耳识界及耳触耳触为缘所生诸受知。离声界乃至耳触为缘所生诸受相故。如是般若波罗蜜多不可以鼻界知。离鼻界相故。不可以香界鼻识界及鼻触鼻触为缘所生诸受知。离香界乃至鼻触为缘所生诸受相故。如是般若波罗蜜多不可以舌界知。离舌界相故。不可以味界舌识界及舌触舌触为缘所生诸受知。离味界乃至舌触为缘所生诸受相故。如是般若波罗蜜多不可以身界知。离身界相故。不可以触界身识界及身触身触为缘所生诸受知。离触界乃至身触为缘所生诸受相故。如是般若波罗蜜多不可以意界知。离意界相故。不可以法界意识界及意触意触为缘所生诸受知。离法界乃至意触为缘所生诸受相故。如是般若波罗蜜多不可以地界知。离地界相故。不可以水火风空识界知。离水火风空识界相故。如是般若波罗蜜多不可以无明知。离无明相故。不可以行识名色六处触受爱取有生老死愁叹苦忧恼知。离行乃至老死愁叹苦忧恼相故。
　　如是般若波罗蜜多不可以布施波罗蜜多知。离布施波罗蜜多相故。不可以净戒安忍精进静虑般若波罗蜜多知。离净戒乃至般若波罗蜜多相故。如是般若波罗蜜多不可以内空知。离内空相故。不可以外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空知。离外空乃至无性自性空相故。如是般若波罗蜜多不可以真如知。离真如相故。不可以法界法性不虚妄性不变异性平等性离生性法定法住实际虚空界不思议界知。离法界乃至不思议界相故。如是般若波罗蜜多不可以苦圣谛知。离苦圣谛相故。不可以集灭道圣谛知。离集灭道圣谛相故。如是般若波罗蜜多不可以四静虑知。离四静虑相故。不可以四无量四无色定知。离四无量四无色定相故。如是般若波罗蜜多不可以八解脱知。离八解脱相故。不可以八胜处九次第定十遍处知。离八胜处九次第定十遍处相故。如是般若波罗蜜多不可以四念住知。离四念住相故。不可以四正断四神足五根五力七等觉支八圣道支知。离四正断乃至八圣道支相故。如是般若波罗蜜多不可以空解脱门知。离空解脱门相故。不可以无相无愿解脱门知。离无相无愿解脱门相故。如是般若波罗蜜多不可以菩萨十地知。离菩萨十地相故。
　　如是般若波罗蜜多不可以五眼知。离五眼相故。不可以六神通知。离六神通相故。如是般若波罗蜜多不可以佛十力知。离佛十力相故。不可以四无所畏四无碍解大慈大悲大喜大舍十八佛不共法知。离四无所畏乃至十八佛不共法相故。如是般若波罗蜜多不可以无忘失法知。离无忘失法相故。不可以恒住舍性知。离恒住舍性相故。如是般若波罗蜜多不可以一切智知。离一切智相故。不可以道相智一切相智知。离道相智一切相智相故。如是般若波罗蜜多不可以一切陀罗尼门知。离一切陀罗尼门相故。不可以一切三摩地门知。离一切三摩地门相故如是般若波罗蜜多不可以预流果知。离预流果相故。不可以一来不还阿罗汉果知。离一来不还阿罗汉果相故。如是般若波罗蜜多不可以独觉菩提知。离独觉菩提相故。如是般若波罗蜜多不可以一切菩萨摩诃萨行知。离一切菩萨摩诃萨行相故。如是般若波罗蜜多不可以诸佛无上正等菩提知。离诸佛无上正等菩提相故。
　　尔时具寿善现复白佛言。世尊。如是般若波罗蜜多无所造作。佛言如是。以诸作者不可得故。善现。色不可得故作者不可得。受想行识不可得故作者不可得。善现。眼处不可得故作者不可得。耳鼻舌身意处不可得故作者不可得。善现。色处不可得故作者不可得。声香味触法处不可得故作者不可得。善现。眼界不可得故作者不可得。色界眼识界及眼触眼触为缘所生诸受不可得故作者不可得。善现。耳界不可得故作者不可得。声界耳识界及耳触耳触为缘所生诸受不可得故作者不可得。善现。鼻界不可得故作者不可得。香界鼻识界及鼻触鼻触为缘所生诸受不可得故作者不可得。善现。舌界不可得故作者不可得。味界舌识界及舌触舌触为缘所生诸受不可得故作者不可得。善现。身界不可得故作者不可得。触界身识界及身触身触为缘所生诸受不可得故作者不可得。善现。意界不可得故作者不可得。法界意识界及意触意触为缘所生诸受不可得故作者不可得。善现。地界不可得故作者不可得。水火风空识界不可得故作者不可得。善现。无明不可得故作者不可得。行识名色六处触受爱取有生老死愁叹苦忧恼不可得故作者不可得。
　　善现。布施波罗蜜多不可得故作者不可得。净戒安忍精进静虑般若波罗蜜多不可得故作者不可得。善现。内空不可得故作者不可得。外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不可得故作者不可得。善现。真如不可得故作者不可得。法界法性不虚妄性不变异性平等性离生性法定法住实际虚空界不思议界不可得故作者不可得。善现。四静虑不可得故作者不可得。四无量四无色定不可得故作者不可得。善现。八解脱不可得故作者不可得。八胜处九次第定十遍处不可得故作者不可得。善现。四念住不可得故作者不可得。四正断四神足五根五力七等觉支八圣道支不可得故作者不可得。善现。空解脱门不可得故作者不可得。无相无愿解脱门不可得故作者不可得。善现。菩萨十地不可得故作者不可得。
　　善现。五眼不可得故作者不可得。六神通不可得故作者不可得。善现。佛十力不可得故作者不可得。四无所畏四无碍解大慈大悲大喜大舍十八佛不共法不可得故作者不可得。善现。无忘失法不可得故作者不可得。恒住舍性不可得故作者不可得。善现。一切智不可得故作者不可得。道相智一切相智不可得故作者不可得。善现。一切陀罗尼门不可得故作者不可得。一切三摩地门不可得故作者不可得。
　　善现。预流果不可得故作者不可得。一来不还阿罗汉果不可得故作者不可得。善现。独觉菩提不可得故作者不可得。善现。一切菩萨摩诃萨行不可得故作者不可得。善现。诸佛无上正等菩提不可得故作者不可得。善现。由诸作者及色等法不可得故。如是般若波罗蜜多无所造作。

　　　　大般若波罗蜜多经卷第二百八十八



　　　　大般若波罗蜜多经卷第二百十九

　　　　三藏法师玄奘奉　诏译

　　初分著不著相品第三十六之三

　　具寿善现复白佛言。世尊。菩萨摩诃萨应云何行般若波罗蜜多。佛言。善现。菩萨摩诃萨行般若波罗蜜多时。若不行色是行般若波罗蜜多。不行受想行识是行般若波罗蜜多。不行色若常若无常是行般若波罗蜜多。不行受想行识若常若无常是行般若波罗蜜多。不行色若乐若苦是行般若波罗蜜多。不行受想行识若乐若苦是行般若波罗蜜多。不行色若我若无我是行般若波罗蜜多。不行受想行识若我若无我是行般若波罗蜜多。不行色若净若不净是行般若波罗蜜多。不行受想行识若净若不净是行般若波罗蜜多。何以故。善现。色性尚无所有。况有色若常若无常若乐若苦若我若无我若净若不净。受想行识性尚无所有。况有受想行识若常若无常若乐若苦若我若无我若净若不净。善现。菩萨摩诃萨行般若波罗蜜多时。若不行眼处是行般若波罗蜜多。不行耳鼻舌身意处是行般若波罗蜜多。不行眼处若常若无常是行般若波罗蜜多。不行耳鼻舌身意处若常若无常是行般若波罗蜜多。不行眼处若乐若苦是行般若波罗蜜多。不行耳鼻舌身意处若乐若苦是行般若波罗蜜多。不行眼处若我若无我是行般若波罗蜜多。不行耳鼻舌身意处若我若无我是行般若波罗蜜多。不行眼处若净若不净是行般若波罗蜜多。不行耳鼻舌身意处若净若不净是行般若波罗蜜多。何以故。善现。眼处性尚无所有。况有眼处若常若无常若乐若苦若我若无我若净若不净。耳鼻舌身意处性尚无所有。况有耳鼻舌身意处若常若无常若乐若苦若我若无我若净若不净。善现。菩萨摩诃萨行般若波罗蜜多时。若不行色处是行般若波罗蜜多。不行声香味触法处是行般若波罗蜜多。不行色处若常若无常是行般若波罗蜜多。不行声香味触法处若常若无常是行般若波罗蜜多。不行色处若乐若苦是行般若波罗蜜多。不行声香味触法处若乐若苦是行般若波罗蜜多。不行色处若我若无我是行般若波罗蜜多。不行声香味触法处若我若无我是行般若波罗蜜多。不行色处若净若不净是行般若波罗蜜多。不行声香味触法处若净若不净是行般若波罗蜜多。何以故。善现。色处性尚无所有。况有色处若常若无常若乐若苦若我若无我若净若不净。声香味触法处性尚无所有。况有声香味触法处若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行眼界是行般若波罗蜜多。不行色界眼识界及眼触眼触为缘所生诸受是行般若波罗蜜多。不行眼界若常若无常是行般若波罗蜜多。不行色界乃至眼触为缘所生诸受若常若无常是行般若波罗蜜多。不行眼界若乐若苦是行般若波罗蜜多。不行色界乃至眼触为缘所生诸受若乐若苦是行般若波罗蜜多。不行眼界若我若无我是行般若波罗蜜多。不行色界乃至眼触为缘所生诸受若我若无我是行般若波罗蜜多。不行眼界若净若不净是行般若波罗蜜多。不行色界乃至眼触为缘所生诸受若净若不净是行般若波罗蜜多。何以故。善现。眼界性尚无所有。况有眼界若常若无常若乐若苦若我若无我若净若不净色界乃至眼触为缘所生诸受性尚无所有况有色界乃至眼触为缘所生诸受若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行耳界是行般若波罗蜜多。不行声界耳识界及耳触耳触为缘所生诸受是行般若波罗蜜多。不行耳界若常若无常是行般若波罗蜜多。不行声界乃至耳触为缘所生诸受若常若无常是行般若波罗蜜多。不行耳界若乐若苦是行般若波罗蜜多。不行声界乃至耳触为缘所生诸受若乐若苦是行般若波罗蜜多。不行耳界若我若无我是行般若波罗蜜多。不行声界乃至耳触为缘所生诸受若我若无我是行般若波罗蜜多。不行耳界若净若不净是行般若波罗蜜多。不行声界乃至耳触为缘所生诸受若净若不净是行般若波罗蜜多。何以故。善现。耳界性尚无所有。况有耳界若常若无常若乐若苦若我若无我若净若不净。声界乃至耳触为缘所生诸受性尚无所有。况有声界乃至耳触为缘所生诸受若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行鼻界是行般若波罗蜜多。不行香界鼻识界及鼻触鼻触为缘所生诸受是行般若波罗蜜多。不行鼻界若常若无常是行般若波罗蜜多。不行香界乃至鼻触为缘所生诸受若常若无常是行般若波罗蜜多。不行鼻界若乐若苦是行般若波罗蜜多。不行香界乃至鼻触为缘所生诸受若乐若苦是行般若波罗蜜多。不行鼻界若我若无我是行般若波罗蜜多。不行香界乃至鼻触为缘所生诸受若我若无我是行般若波罗蜜多。不行鼻界若净若不净是行般若波罗蜜多。不行香界乃至鼻触为缘所生诸受若净若不净是行般若波罗蜜多。何以故。善现。鼻界性尚无所有。况有鼻界若常若无常若乐若苦若我若无我若净若不净。香界乃至鼻触为缘所生诸受性尚无所有。况有香界乃至鼻触为缘所生诸受若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行舌界是行般若波罗蜜多。不行味界舌识界及舌触舌触为缘所生诸受是行般若波罗蜜多。不行舌界若常若无常是行般若波罗蜜多。不行味界乃至舌触为缘所生诸受若常若无常是行般若波罗蜜多。不行舌界若乐若苦是行般若波罗蜜多。不行味界乃至舌触为缘所生诸受若乐若苦是行般若波罗蜜多。不行舌界若我若无我是行般若波罗蜜多。不行味界乃至舌触为缘所生诸受若我若无我是行般若波罗蜜多。不行舌界若净若不净是行般若波罗蜜多。不行味界乃至舌触为缘所生诸受若净若不净是行般若波罗蜜多。何以故。善现。舌界性尚无所有。况有舌界若常若无常若乐若苦若我若无我若净若不净。味界乃至舌触为缘所生诸受性尚无所有况有味界乃至舌触为缘所生诸受若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行身界是行般若波罗蜜多。不行触界身识界及身触身触为缘所生诸受是行般若波罗蜜多。不行身界若常若无常是行般若波罗蜜多。不行触界乃至身触为缘所生诸受若常若无常是行般若波罗蜜多。不行身界若乐若苦是行般若波罗蜜多。不行触界乃至身触为缘所生诸受若乐若苦是行般若波罗蜜多。不行身界若我若无我是行般若波罗蜜多。不行触界乃至身触为缘所生诸受若我若无我是行般若波罗蜜多。不行身界若净若不净是行般若波罗蜜多。不行触界乃至身触为缘所生诸受若净若不净是行般若波罗蜜多。何以故。善现。身界性尚无所有。况有身界若常若无常若乐若苦若我若无我若净若不净。触界乃至身触为缘所生诸受性尚无所有。况有触界乃至身触为缘所生诸受若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行意界是行般若波罗蜜多。不行法界意识界及意触意触为缘所生诸受是行般若波罗蜜多。不行意界若常若无常是行般若波罗蜜多。不行法界乃至意触为缘所生诸受若常若无常是行般若波罗蜜多。不行意界若乐若苦是行般若波罗蜜多。不行法界乃至意触为缘所生诸受若乐若苦是行般若波罗蜜多。不行意界若我若无我是行般若波罗蜜多。不行法界乃至意触为缘所生诸受若我若无我是行般若波罗蜜多。不行意界若净若不净是行般若波罗蜜多。不行法界乃至意触为缘所生诸受若净若不净是行般若波罗蜜多。何以故。善现。意界性尚无所有。况有意界若常若无常若乐若苦若我若无我若净若不净。法界乃至意触为缘所生诸受性尚无所有。况有法界乃至意触为缘所生诸受若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行地界是行般若波罗蜜多。不行水火风空识界是行般若波罗蜜多。不行地界若常若无常是行般若波罗蜜多。不行水火风空识界若常若无常是行般若波罗蜜多。不行地界若乐若苦是行般若波罗蜜多。不行水火风空识界若乐若苦是行般若波罗蜜多。不行地界若我若无我是行般若波罗蜜多。不行水火风空识界若我若无我是行般若波罗蜜多。不行地界若净若不净是行般若波罗蜜多。不行水火风空识界若净若不净是行般若波罗蜜多。何以故。善现。地界性尚无所有。况有地界若常若无常若乐若苦若我若无我若净若不净。水火风空识界性尚无所有。况有水火风空识界若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行无明是行般若波罗蜜多。不行行识名色六处触受爱取有生老死愁叹苦忧恼是行般若波罗蜜多。不行无明若常若无常是行般若波罗蜜多。不行行乃至老死愁叹苦忧恼若常若无常是行般若波罗蜜多。不行无明若乐若苦是行般若波罗蜜多。不行行乃至老死愁叹苦忧恼若乐若苦是行般若波罗蜜多。不行无明若我若无我是行般若波罗蜜多。不行行乃至老死愁叹苦忧恼若我若无我是行般若波罗蜜多。不行无明若净若不净是行般若波罗蜜多。不行行乃至老死愁叹苦忧恼若净若不净是行般若波罗蜜多。何以故。善现。无明性尚无所有。况有无明若常若无常若乐若苦若我若无我若净若不净。行乃至老死愁叹苦忧恼性尚无所有。况有行乃至老死愁叹苦忧恼若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行布施波罗蜜多是行般若波罗蜜多。不行净戒安忍精进静虑般若波罗蜜多是行般若波罗蜜多。不行布施波罗蜜多若常若无常是行般若波罗蜜多。不行净戒乃至般若波罗蜜多若常若无常是行般若波罗蜜多。不行布施波罗蜜多若乐若苦是行般若波罗蜜多。不行净戒乃至般若波罗蜜多若乐若苦是行般若波罗蜜多。不行布施波罗蜜多若我若无我是行般若波罗蜜多。不行净戒乃至般若波罗蜜多若我若无我是行般若波罗蜜多。不行布施波罗蜜多若净若不净是行般若波罗蜜多。不行净戒乃至般若波罗蜜多若净若不净是行般若波罗蜜多。何以故。善现。布施波罗蜜多性尚无所有。况有布施波罗蜜多若常若无常若乐若苦若我若无我若净若不净。净戒乃至般若波罗蜜多性尚无所有。况有净戒乃至般若波罗蜜多若常若无常若乐若苦若我若无我若净若不净善现。菩萨摩诃萨行般若波罗蜜多时。若不行内空是行般若波罗蜜多。不行外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空是行般若波罗蜜多。不行内空若常若无常是行般若波罗蜜多。不行外空乃至无性自性空若常若无常是行般若波罗蜜多。不行内空若乐若苦是行般若波罗蜜多。不行外空乃至无性自性空若乐若苦是行般若波罗蜜多。不行内空若我若无我是行般若波罗蜜多。不行外空乃至无性自性空若我若无我是行般若波罗蜜多。不行内空若净若不净是行般若波罗蜜多。不行外空乃至无性自性空若净若不净是行般若波罗蜜多。何以故。善现。内空性尚无所有。况有内空若常若无常若乐若苦若我若无我若净若不净。外空乃至无性自性空性尚无所有。况有外空乃至无性自性空若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行真如是行般若波罗蜜多。不行法界法性不虚妄性不变异性平等性离生性法定法住实际虚空界不思议界是行般若波罗蜜多。不行真如若常若无常是行般若波罗蜜多。不行法界乃至不思议界若常若无常是行般若波罗蜜多。不行真如若乐若苦是行般若波罗蜜多。不行法界乃至不思议界若乐若苦是行般若波罗蜜多。不行真如若我若无我是行般若波罗蜜多。不行法界乃至不思议界若我若无我是行般若波罗蜜多。不行真如若净若不净是行般若波罗蜜多。不行法界乃至不思议界若净若不净是行般若波罗蜜多。何以故。善现。真如性尚无所有。况有真如若常若无常若乐若苦若我若无我若净若不净。法界乃至不思议界性尚无所有。况有法界乃至不思议界若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行苦圣谛是行般若波罗蜜多。不行集灭道圣谛是行般若波罗蜜多。不行苦圣谛若常若无常是行般若波罗蜜多。不行集灭道圣谛若常若无常是行般若波罗蜜多。不行苦圣谛若乐若苦是行般若波罗蜜多。不行集灭道圣谛若乐若苦是行般若波罗蜜多。不行苦圣谛若我若无我是行般若波罗蜜多。不行集灭道圣谛若我若无我是行般若波罗蜜多。不行苦圣谛若净若不净是行般若波罗蜜多。不行集灭道圣谛若净若不净是行般若波罗蜜多。何以故。善现。苦圣谛性尚无所有。况有苦圣谛若常若无常若乐若苦若我若无我若净若不净。集灭道圣谛性尚无所有。况有集灭道圣谛若常若无常若乐若苦若我若无我若净若不净。善现。菩萨摩诃萨行般若波罗蜜多时。若不行四静虑是行般若波罗蜜多。不行四无量四无色定是行般若波罗蜜多。不行四静虑若常若无常是行般若波罗蜜多。不行四无量四无色定若常若无常是行般若波罗蜜多。不行四静虑若乐若苦是行般若波罗蜜多。不行四无量四无色定若乐若苦是行般若波罗蜜多。不行四静虑若我若无我是行般若波罗蜜多。不行四无量四无色定若我若无我是行般若波罗蜜多。不行四静虑若净若不净是行般若波罗蜜多。不行四无量四无色定若净若不净是行般若波罗蜜多。何以故。善现。四静虑性尚无所有。况有四静虑若常若无常若乐若苦若我若无我若净若不净。四无量四无色定性尚无所有。况有四无量四无色定若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行八解脱是行般若波罗蜜多。不行八胜处九次第定十遍处是行般若波罗蜜多。不行八解脱若常若无常是行般若波罗蜜多。不行八胜处九次第定十遍处若常若无常是行般若波罗蜜多。不行八解脱若乐若苦是行般若波罗蜜多。不行八胜处九次第定十遍处若乐若苦是行般若波罗蜜多。不行八解脱若我若无我是行般若波罗蜜多。不行八胜处九次第定十遍处若我若无我是行般若波罗蜜多。不行八解脱若净若不净是行般若波罗蜜多。不行八胜处九次第定十遍处若净若不净是行般若波罗蜜多。何以故。善现。八解脱性尚无所有。况有八解脱若常若无常若乐若苦若我若无我若净若不净。八胜处九次第定十遍处性尚无所有。况有八胜处九次第定十遍处若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行四念住是行般若波罗蜜多。不行四正断四神足五根五力七等觉支八圣道支是行般若波罗蜜多。不行四念住若常若无常是行般若波罗蜜多。不行四正断乃至八圣道支若常若无常是行般若波罗蜜多。不行四念住若乐若苦是行般若波罗蜜多。不行四正断乃至八圣道支若乐若苦是行般若波罗蜜多。不行四念住若我若无我是行般若波罗蜜多。不行四正断乃至八圣道支若我若无我是行般若波罗蜜多。不行四念住若净若不净是行般若波罗蜜多。不行四正断乃至八圣道支若净若不净是行般若波罗蜜多。何以故。善现。四念住性尚无所有。况有四念住若常若无常若乐若苦若我若无我若净若不净。四正断乃至八圣道支性尚无所有。况有四正断乃至八圣道支若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行空解脱门是行般若波罗蜜多。不行无相无愿解脱门是行般若波罗蜜多。不行空解脱门若常若无常是行般若波罗蜜多。不行无相无愿解脱门若常若无常是行般若波罗蜜多。不行空解脱门若乐若苦是行般若波罗蜜多。不行无相无愿解脱门若乐若苦是行般若波罗蜜多。不行空解脱门若我若无我是行般若波罗蜜多。不行无相无愿解脱门若我若无我是行般若波罗蜜多。不行空解脱门若净若不净是行般若波罗蜜多。不行无相无愿解脱门若净若不净是行般若波罗蜜多。何以故。善现。空解脱门性尚无所有。况有空解脱门若常若无常若乐若苦若我若无我若净若不净。无相无愿解脱门性尚无所有。况有无相无愿解脱门若常若无常若乐若苦若我若无我若净若不净善现。菩萨摩诃萨行般若波罗蜜多时。若不行菩萨十地是行般若波罗蜜多。不行菩萨十地若常若无常是行般若波罗蜜多。不行菩萨十地若乐若苦是行般若波罗蜜多。不行菩萨十地若我若无我是行般若波罗蜜多。不行菩萨十地若净若不净是行般若波罗蜜多。何以故。善现。菩萨十地性尚无所有。况有菩萨十地若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行五眼是行般若波罗蜜多。不行六神通是行般若波罗蜜多。不行五眼若常若无常是行般若波罗蜜多。不行六神通若常若无常是行般若波罗蜜多。不行五眼若乐若苦是行般若波罗蜜多。不行六神通若乐若苦是行般若波罗蜜多。不行五眼若我若无我是行般若波罗蜜多。不行六神通若我若无我是行般若波罗蜜多。不行五眼若净若不净是行般若波罗蜜多。不行六神通若净若不净是行般若波罗蜜多。何以故。善现。五眼性尚无所有。况有五眼若常若无常若乐若苦若我若无我若净若不净。六神通性尚无所有。况有六神通若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行佛十力是行般若波罗蜜多。不行四无所畏四无碍解大慈大悲大喜大舍十八佛不共法是行般若波罗蜜多。不行佛十力若常若无常是行般若波罗蜜多。不行四无所畏乃至十八佛不共法若常若无常是行般若波罗蜜多。不行佛十力若乐若苦是行般若波罗蜜多。不行四无所畏乃至十八佛不共法若乐若苦是行般若波罗蜜多。不行佛十力若我若无我是行般若波罗蜜多。不行四无所畏乃至十八佛不共法若我若无我是行般若波罗蜜多。不行佛十力若净若不净是行般若波罗蜜多。不行四无所畏乃至十八佛不共法若净若不净是行般若波罗蜜多。何以故。善现。佛十力性尚无所有。况有佛十力若常若无常若乐若苦若我若无我若净若不净。四无所畏乃至十八佛不共法性尚无所有。况有四无所畏乃至十八佛不共法若常若无常若乐若苦若我若无我若净若不净善现。菩萨摩诃萨行般若波罗蜜多时。若不行无忘失法是行般若波罗蜜多。不行恒住舍性是行般若波罗蜜多。不行无忘失法若常若无常是行般若波罗蜜多。不行恒住舍性若常若无常是行般若波罗蜜多。不行无忘失法若乐若苦是行般若波罗蜜多。不行恒住舍性若乐若苦是行般若波罗蜜多。不行无忘失法若我若无我是行般若波罗蜜多。不行恒住舍性若我若无我是行般若波罗蜜多。不行无忘失法若净若不净是行般若波罗蜜多。不行恒住舍性若净若不净是行般若波罗蜜多。何以故。善现。无忘失法性尚无所有。况有无忘失法若常若无常若乐若苦若我若无我若净若不净。恒住舍性性尚无所有。况有恒住舍性若常若无常若乐若苦若我若无我若净若不净。

　　　　大般若波罗蜜多经卷第二百八十九



　　　　大般若波罗蜜多经卷第二百十

　　　　三藏法师玄奘奉　诏译

　　初分著不著相品第三十六之四

　　善现。菩萨摩诃萨行般若波罗蜜多时。若不行一切智是行般若波罗蜜多。不行道相智一切相智是行般若波罗蜜多。不行一切智若常若无常是行般若波罗蜜多。不行道相智一切相智若常若无常是行般若波罗蜜多。不行一切智若乐若苦是行般若波罗蜜多。不行道相智一切相智若乐若苦是行般若波罗蜜多。不行一切智若我若无我是行般若波罗蜜多。不行道相智一切相智若我若无我是行般若波罗蜜多。不行一切智若净若不净是行般若波罗蜜多。不行道相智一切相智若净若不净是行般若波罗蜜多。何以故。善现。一切智性尚无所有。况有一切智若常若无常若乐若苦若我若无我若净若不净。道相智一切相智性尚无所有。况有道相智一切相智若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行一切陀罗尼门是行般若波罗蜜多。不行一切三摩地门是行般若波罗蜜多。不行一切陀罗尼门若常若无常是行般若波罗蜜多。不行一切三摩地门若常若无常是行般若波罗蜜多。不行一切陀罗尼门若乐若苦是行般若波罗蜜多。不行一切三摩地门若乐若苦是行般若波罗蜜多。不行一切陀罗尼门若我若无我是行般若波罗蜜多。不行一切三摩地门若我若无我是行般若波罗蜜多。不行一切陀罗尼门若净若不净是行般若波罗蜜多。不行一切三摩地门若净若不净是行般若波罗蜜多。何以故。善现。一切陀罗尼门性尚无所有。况有一切陀罗尼门若常若无常若乐若苦若我若无我若净若不净。一切三摩地门性尚无所有。况有一切三摩地门若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行预流果是行般若波罗蜜多。不行一来不还阿罗汉果是行般若波罗蜜多。不行预流果若常若无常是行般若波罗蜜多。不行一来不还阿罗汉果若常若无常是行般若波罗蜜多。不行预流果若乐若苦是行般若波罗蜜多。不行一来不还阿罗汉果若乐若苦是行般若波罗蜜多。不行预流果若我若无我是行般若波罗蜜多。不行一来不还阿罗汉果若我若无我是行般若波罗蜜多。不行预流果若净若不净是行般若波罗蜜多。不行一来不还阿罗汉果若净若不净是行般若波罗蜜多。何以故。善现。预流果性尚无所有。况有预流果若常若无常若乐若苦若我若无我若净若不净。一来不还阿罗汉果性尚无所有。况有一来不还阿罗汉果若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行独觉菩提是行般若波罗蜜多。不行独觉菩提若常若无常是行般若波罗蜜多。不行独觉菩提若乐若苦是行般若波罗蜜多。不行独觉菩提若我若无我是行般若波罗蜜多。不行独觉菩提若净若不净是行般若波罗蜜多。何以故。善现。独觉菩提性尚无所有。况有独觉菩提若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行一切菩萨摩诃萨行是行般若波罗蜜多。不行一切菩萨摩诃萨行若常若无常是行般若波罗蜜多。不行一切菩萨摩诃萨行若乐若苦是行般若波罗蜜多。不行一切菩萨摩诃萨行若我若无我是行般若波罗蜜多。不行一切菩萨摩诃萨行若净若不净是行般若波罗蜜多。何以故。善现。一切菩萨摩诃萨行性尚无所有。况有一切菩萨摩诃萨行若常若无常若乐若苦若我若无我若净若不净。
　　善现。菩萨摩诃萨行般若波罗蜜多时。若不行诸佛无上正等菩提是行般若波罗蜜多。不行诸佛无上正等菩提若常若无常是行般若波罗蜜多。不行诸佛无上正等菩提若乐若苦是行般若波罗蜜多。不行诸佛无上正等菩提若我若无我是行般若波罗蜜多。不行诸佛无上正等菩提若净若不净是行般若波罗蜜多。何以故。善现。诸佛无上正等菩提性尚无所有。况有诸佛无上正等菩提若常若无常若乐若苦若我若无我若净若不净。
　　复次善现。菩萨摩诃萨行般若波罗蜜多时。若不行色圆满及不圆满是行般若波罗蜜多。何以故。善现。若色圆满及不圆满俱不名色。亦不如是行是行般若波罗蜜多。若不行受想行识圆满及不圆满是行般若波罗蜜多。何以故。善现。若受想行识圆满及不圆满俱不名受想行识。亦不如是行是行般若波罗蜜多。善现。菩萨摩诃萨行般若波罗蜜多时。若不行眼处圆满及不圆满是行般若波罗蜜多。何以故。善现。若眼处圆满及不圆满俱不名眼处。亦不如是行是行般若波罗蜜多。若不行耳鼻舌身意处圆满及不圆满是行般若波罗蜜多。何以故。善现。若耳鼻舌身意处圆满及不圆满俱不名耳鼻舌身意处。亦不如是行是行般若波罗蜜多。善现。菩萨摩诃萨行般若波罗蜜多时。若不行色处圆满及不圆满是行般若波罗蜜多。何以故。善现。若色处圆满及不圆满俱不名色处。亦不如是行是行般若波罗蜜多。若不行声香味触法处圆满及不圆满是行般若波罗蜜多。何以故。善现。若声香味触法处圆满及不圆满俱不名声香味触法处。亦不如是行是行般若波罗蜜多。善现。菩萨摩诃萨行般若波罗蜜多时。若不行眼界圆满及不圆满是行般若波罗蜜多。何以故。善现。若眼界圆满及不圆满俱不名眼界。亦不如是行是行般若波罗蜜多。若不行色界眼识界及眼触眼触为缘所生诸受圆满及不圆满是行般若波罗蜜多。何以故。善现。若色界乃至眼触为缘所生诸受圆满及不圆满俱不名色界乃至眼触为缘所生诸受。亦不如是行是行般若波罗蜜多。善现。菩萨摩诃萨行般若波罗蜜多时。若不行耳界圆满及不圆满是行般若波罗蜜多。何以故。善现。若耳界圆满及不圆满俱不名耳界。亦不如是行是行般若波罗蜜多。若不行声界耳识界及耳触耳触为缘所生诸受圆满及不圆满是行般若波罗蜜多。何以故。善现。若声界乃至耳触为缘所生诸受圆满及不圆满俱不名声界乃至耳触为缘所生诸受。亦不如是行是行般若波罗蜜多。善现。菩萨摩诃萨行般若波罗蜜多时。若不行鼻界圆满及不圆满是行般若波罗蜜多。何以故。善现。若鼻界圆满及不圆满俱不名鼻界。亦不如是行是行般若波罗蜜多。若不行香界鼻识界及鼻触鼻触为缘所生诸受圆满及不圆满是行般若波罗蜜多。何以故。善现。若香界乃至鼻触为缘所生诸受圆满及不圆满俱不名香界乃至鼻触为缘所生诸受。亦不如是行是行般若波罗蜜多。善现。菩萨摩诃萨行般若波罗蜜多时。若不行舌界圆满及不圆满是行般若波罗蜜多。何以故。善现。若舌界圆满及不圆满俱不名舌界。亦不如是行是行般若波罗蜜多。若不行味界舌识界及舌触舌触为缘所生诸受圆满及不圆满是行般若波罗蜜多。何以故。善现。若味界乃至舌触为缘所生诸受圆满及不圆满俱不名味界乃至舌触为缘所生诸受。亦不如是行是行般若波罗蜜多。善现。菩萨摩诃萨行般若波罗蜜多时。若不行身界圆满及不圆满是行般若波罗蜜多。何以故。善现。若身界圆满及不圆满俱不名身界。亦不如是行是行般若波罗蜜多。若不行触界身识界及身触身触为缘所生诸受圆满及不圆满是行般若波罗蜜多。何以故。善现。若触界乃至身触为缘所生诸受圆满及不圆满俱不名触界乃至身触为缘所生诸受。亦不如是行是行般若波罗蜜多。善现。菩萨摩诃萨行般若波罗蜜多时。若不行意界圆满及不圆满是行般若波罗蜜多。何以故。善现。若意界圆满及不圆满俱不名意界。亦不如是行是行般若波罗蜜多。若不行法界意识界及意触意触为缘所生诸受圆满及不圆满是行般若波罗蜜多。何以故。善现。若法界乃至意触为缘所生诸受圆满及不圆满俱不名法界乃至意触为缘所生诸受。亦不如是行是行般若波罗蜜多。善现。菩萨摩诃萨行般若波罗蜜多时。若不行地界圆满及不圆满是行般若波罗蜜多。何以故。善现。若地界圆满及不圆满俱不名地界。亦不如是行是行般若波罗蜜多。若不行水火风空识界圆满及不圆满是行般若波罗蜜多。何以故。善现。若水火风空识界圆满及不圆满俱不名水火风空识界。亦不如是行是行般若波罗蜜多。善现。菩萨摩诃萨行般若波罗蜜多时。若不行无明圆满及不圆满是行般若波罗蜜多。何以故。善现。若无明圆满及不圆满俱不名无明。亦不如是行是行般若波罗蜜多。若不行行识名色六处触受爱取有生老死愁叹苦忧恼圆满及不圆满是行般若波罗蜜多。何以故。善现。若行乃至老死愁叹苦忧恼圆满及不圆满俱不名行乃至老死愁叹苦忧恼。亦不如是行是行般若波罗蜜多。
　　善现。菩萨摩诃萨行般若波罗蜜多时。若不行布施波罗蜜多圆满及不圆满是行般若波罗蜜多。何以故。善现。若布施波罗蜜多圆满及不圆满俱不名布施波罗蜜多。亦不如是行是行般若波罗蜜多。若不行净戒安忍精进静虑般若波罗蜜多圆满及不圆满是行般若波罗蜜多。何以故。善现。若净戒乃至般若波罗蜜多圆满及不圆满俱不名净戒乃至般若波罗蜜多。亦不如是行是行般若波罗蜜多。善现。菩萨摩诃萨行般若波罗蜜多时。若不行内空圆满及不圆满是行般若波罗蜜多。何以故。善现。若内空圆满及不圆满俱不名内空。亦不如是行是行般若波罗蜜多。若不行外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空圆满及不圆满是行般若波罗蜜多。何以故。善现。若外空乃至无性自性空圆满及不圆满俱不名外空乃至无性自性空。亦不如是行是行般若波罗蜜多。善现。菩萨摩诃萨行般若波罗蜜多时。若不行真如圆满及不圆满是行般若波罗蜜多。何以故。善现。若真如圆满及不圆满俱不名真如。亦不如是行是行般若波罗蜜多。若不行法界法性不虚妄性不变异性平等性离生性法定法住实际虚空界不思议界圆满及不圆满是行般若波罗蜜多。何以故。善现。若法界乃至不思议界圆满及不圆满俱不名法界乃至不思议界。亦不如是行是行般若波罗蜜多。善现。菩萨摩诃萨行般若波罗蜜多时。若不行苦圣谛圆满及不圆满是行般若波罗蜜多。何以故。善现。若苦圣谛圆满及不圆满俱不名苦圣谛。亦不如是行是行般若波罗蜜多。若不行集灭道圣谛圆满及不圆满是行般若波罗蜜多。何以故。善现。若集灭道圣谛圆满及不圆满俱不名集灭道圣谛。亦不如是行是行般若波罗蜜多。善现。菩萨摩诃萨行般若波罗蜜多时。若不行四静虑圆满及不圆满是行般若波罗蜜多。何以故。善现。若四静虑圆满及不圆满俱不名四静虑。亦不如是行是行般若波罗蜜多。若不行四无量四无色定圆满及不圆满是行般若波罗蜜多。何以故。善现。若四无量四无色定圆满及不圆满俱不名四无量四无色定。亦不如是行是行般若波罗蜜多。善现。菩萨摩诃萨行般若波罗蜜多时。若不行八解脱圆满及不圆满是行般若波罗蜜多。何以故。善现。若八解脱圆满及不圆满俱不名八解脱。亦不如是行是行般若波罗蜜多。若不行八胜处九次第定十遍处圆满及不圆满是行般若波罗蜜多。何以故。善现。若八胜处九次第定十遍处圆满及不圆满俱不名八胜处九次第定十遍处。亦不如是行是行般若波罗蜜多。善现。菩萨摩诃萨行般若波罗蜜多时。若不行四念住圆满及不圆满是行般若波罗蜜多。何以故。善现。若四念住圆满及不圆满俱不名四念住。亦不如是行是行般若波罗蜜多。若不行四正断四神足五根五力七等觉支八圣道支圆满及不圆满是行般若波罗蜜多。何以故。善现。四正断乃至八圣道支圆满及不圆满俱不名四正断乃至八圣道支。亦不如是行是行般若波罗蜜多。善现。菩萨摩诃萨行般若波罗蜜多时。若不行空解脱门圆满及不圆满是行般若波罗蜜多。何以故。善现。若空解脱门圆满及不圆满俱不名空解脱门。亦不如是行是行般若波罗蜜多。若不行无相无愿解脱门圆满及不圆满是行般若波罗蜜多。何以故。善现。无相无愿解脱门圆满及不圆满俱不名无相无愿解脱门。亦不如是行是行般若波罗蜜多。善现。菩萨摩诃萨行般若波罗蜜多时。若不行菩萨十地圆满及不圆满是行般若波罗蜜多。何以故。善现。若菩萨十地圆满及不圆满俱不名菩萨十地。亦不如是行是行般若波罗蜜多。
　　善现。菩萨摩诃萨行般若波罗蜜多时。若不行五眼圆满及不圆满是行般若波罗蜜多。何以故。善现。若五眼圆满及不圆满俱不名五眼。亦不如是行是行般若波罗蜜多。若不行六神通圆满及不圆满是行般若波罗蜜多。何以故。善现。若六神通圆满及不圆满俱不名六神通。亦不如是行是行般若波罗蜜多。善现。菩萨摩诃萨行般若波罗蜜多时。若不行佛十力圆满及不圆满是行般若波罗蜜多。何以故。善现。若佛十力圆满及不圆满俱不名佛十力。亦不如是行是行般若波罗蜜多。若不行四无所畏四无碍解大慈大悲大喜大舍十八佛不共法圆满及不圆满是行般若波罗蜜多。何以故。善现。四无所畏乃至十八佛不共法圆满及不圆满俱不名四无所畏乃至十八佛不共法。亦不如是行是行般若波罗蜜多。善现。菩萨摩诃萨行般若波罗蜜多时。若不行无忘失法圆满及不圆满是行般若波罗蜜多。何以故。善现。若无忘失法圆满及不圆满俱不名无忘失法。亦不如是行是行般若波罗蜜多。若不行恒住舍性圆满及不圆满是行般若波罗蜜多。何以故。善现。若恒住舍性圆满及不圆满俱不名恒住舍性。亦不如是行是行般若波罗蜜多。善现。菩萨摩诃萨行般若波罗蜜多时。若不行一切智圆满及不圆满是行般若波罗蜜多。何以故。善现。若一切智圆满及不圆满俱不名一切智。亦不如是行是行般若波罗蜜多。若不行道相智一切相智圆满及不圆满是行般若波罗蜜多。何以故。善现。若道相智一切相智圆满及不圆满俱不名道相智一切相智。亦不如是行是行般若波罗蜜多。善现。菩萨摩诃萨行般若波罗蜜多时。若不行一切陀罗尼门圆满及不圆满是行般若波罗蜜多。何以故。善现。若一切陀罗尼门圆满及不圆满俱不名一切陀罗尼门。亦不如是行是行般若波罗蜜多。若不行一切三摩地门圆满及不圆满是行般若波罗蜜多。何以故。善现。若一切三摩地门圆满及不圆满俱不名一切三摩地门。亦不如是行是行般若波罗蜜多。
　　善现。菩萨摩诃萨行般若波罗蜜多时。若不行预流果圆满及不圆满是行般若波罗蜜多。何以故。善现。若预流果圆满及不圆满俱不名预流果。亦不如是行是行般若波罗蜜多。若不行一来不还阿罗汉果圆满及不圆满是行般若波罗蜜多。何以故。善现。若一来不还阿罗汉果圆满及不圆满俱不名一来不还阿罗汉果。亦不如是行是行般若波罗蜜多。善现。菩萨摩诃萨行般若波罗蜜多时。若不行独觉菩提圆满及不圆满是行般若波罗蜜多。何以故。善现。若独觉菩提圆满及不圆满俱不名独觉菩提。亦不如是行是行般若波罗蜜多。善现。菩萨摩诃萨行般若波罗蜜多时。若不行一切菩萨摩诃萨行圆满及不圆满是行般若波罗蜜多。何以故。善现。若一切菩萨摩诃萨行圆满及不圆满俱不名一切菩萨摩诃萨行。亦不如是行是行般若波罗蜜多。善现。菩萨摩诃萨行般若波罗蜜多时。若不行诸佛无上正等菩提圆满及不圆满是行般若波罗蜜多。何以故。善现。若诸佛无上正等菩提圆满及不圆满俱不名诸佛无上正等菩提。亦不如是行是行般若波罗蜜多。
　　尔时具寿善现白佛言。世尊。甚奇。如来应正等觉。善为大乘诸善男子善女人等。宣说种种著不著相。佛言。善现。如是如是如汝所说。一切如来应正等觉。善为大乘诸善男子善女人等。宣说种种著不著相。令学般若波罗蜜多离诸染著速得究竟。
　　复次善现。菩萨摩诃萨行般若波罗蜜多时。若不行色著不著相是行般若波罗蜜多。不行受想行识著不著相是行般若波罗蜜多。善现。菩萨摩诃萨行般若波罗蜜多时。若不行眼处著不著相是行般若波罗蜜多。不行耳鼻舌身意处著不著相是行般若波罗蜜多。善现。菩萨摩诃萨行般若波罗蜜多时。若不行色处著不著相是行般若波罗蜜多。不行声香味触法处著不著相是行般若波罗蜜多。善现。菩萨摩诃萨行般若波罗蜜多时。若不行眼界著不著相是行般若波罗蜜多。不行色界眼识界及眼触眼触为缘所生诸受著不著相是行般若波罗蜜多。善现。菩萨摩诃萨行般若波罗蜜多时。若不行耳界著不著相是行般若波罗蜜多。不行声界耳识界及耳触耳触为缘所生诸受著不著相是行般若波罗蜜多。善现。菩萨摩诃萨行般若波罗蜜多时。若不行鼻界著不著相是行般若波罗蜜多。不行香界鼻识界及鼻触鼻触为缘所生诸受著不著相是行般若波罗蜜多。善现。菩萨摩诃萨行般若波罗蜜多时。若不行舌界著不著相是行般若波罗蜜多。不行味界舌识界及舌触舌触为缘所生诸受著不著相是行般若波罗蜜多。善现。菩萨摩诃萨行般若波罗蜜多时。若不行身界著不著相是行般若波罗蜜多。不行触界身识界及身触身触为缘所生诸受著不著相是行般若波罗蜜多。善现。菩萨摩诃萨行般若波罗蜜多时。若不行意界著不著相是行般若波罗蜜多。不行法界意识界及意触意触为缘所生诸受著不著相是行般若波罗蜜多。善现。菩萨摩诃萨行般若波罗蜜多时。若不行地界著不著相是行般若波罗蜜多。不行水火风空识界著不著相是行般若波罗蜜多。善现。菩萨摩诃萨行般若波罗蜜多时。若不行无明著不著相是行般若波罗蜜多。不行行识名色六处触受爱取有生老死愁叹苦忧恼著不著相是行般若波罗蜜多。
　　善现。菩萨摩诃萨行般若波罗蜜多时。若不行布施波罗蜜多著不著相是行般若波罗蜜多。不行净戒安忍精进静虑般若波罗蜜多著不著相是行般若波罗蜜多。善现。菩萨摩诃萨行般若波罗蜜多时。若不行内空著不著相是行般若波罗蜜多。不行外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空著不著相是行般若波罗蜜多。善现。菩萨摩诃萨行般若波罗蜜多时。若不行真如著不著相是行般若波罗蜜多。不行法界法性不虚妄性不变异性平等性离生性法定法住实际虚空界不思议界著不著相是行般若波罗蜜多。善现。菩萨摩诃萨行般若波罗蜜多时。若不行苦圣谛著不著相是行般若波罗蜜多。不行集灭道圣谛著不著相是行般若波罗蜜多。善现。菩萨摩诃萨行般若波罗蜜多时。若不行四静虑著不著相是行般若波罗蜜多。不行四无量四无色定著不著相是行般若波罗蜜多。善现。菩萨摩诃萨行般若波罗蜜多时。若不行八解脱著不著相是行般若波罗蜜多。不行八胜处九次第定十遍处著不著相是行般若波罗蜜多。善现。菩萨摩诃萨行般若波罗蜜多时。若不行四念住著不著相是行般若波罗蜜多。不行四正断四神足五根五力七等觉支八圣道支著不著相是行般若波罗蜜多。善现。菩萨摩诃萨行般若波罗蜜多时。若不行空解脱门著不著相是行般若波罗蜜多。不行无相无愿解脱门著不著相是行般若波罗蜜多。善现。菩萨摩诃萨行般若波罗蜜多时。若不行菩萨十地著不著相是行般若波罗蜜多。

　　　　大般若波罗蜜多经卷第二百九十



　　　　大般若波罗蜜多经卷第二百十一

　　　　三藏法师玄奘奉　诏译

　　初分著不著相品第三十六之五

　　善现。菩萨摩诃萨行般若波罗蜜多时。若不行五眼著不著相是行般若波罗蜜多。不行六神通著不著相是行般若波罗蜜多。善现。菩萨摩诃萨行般若波罗蜜多时。若不行佛十力著不著相是行般若波罗蜜多。不行四无所畏四无碍解大慈大悲大喜大舍十八佛不共法著不著相是行般若波罗蜜多。善现。菩萨摩诃萨行般若波罗蜜多时。若不行无忘失法著不著相是行般若波罗蜜多。不行恒住舍性著不著相是行般若波罗蜜多。善现。菩萨摩诃萨行般若波罗蜜多时。若不行一切智著不著相是行般若波罗蜜多。不行道相智一切相智著不著相是行般若波罗蜜多。善现。菩萨摩诃萨行般若波罗蜜多时。若不行一切陀罗尼门著不著相是行般若波罗蜜多。不行一切三摩地门著不著相是行般若波罗蜜多。
　　善现。菩萨摩诃萨行般若波罗蜜多时。若不行预流果著不著相是行般若波罗蜜多。不行一来不还阿罗汉果著不著相是行般若波罗蜜多。善现。菩萨摩诃萨行般若波罗蜜多时。若不行独觉菩提著不著相是行般若波罗蜜多。善现。菩萨摩诃萨行般若波罗蜜多时。若不行一切菩萨摩诃萨行著不著相是行般若波罗蜜多。善现。菩萨摩诃萨行般若波罗蜜多时。若不行诸佛无上正等菩提著不著相是行般若波罗蜜多。
　　善现。菩萨摩诃萨如是行般若波罗蜜多时。于色不起著不著想。于受想行识不起著不著想。是行般若波罗蜜多。善现。菩萨摩诃萨如是行般若波罗蜜多时。于眼处不起著不著想。于耳鼻舌身意处不起著不著想。是行般若波罗蜜多。善现。菩萨摩诃萨如是行般若波罗蜜多时。于色处不起著不著想。于声香味触法处不起著不著想。是行般若波罗蜜多。善现。菩萨摩诃萨如是行般若波罗蜜多时。于眼界不起著不著想。于色界眼识界及眼触眼触为缘所生诸受不起著不著想。是行般若波罗蜜多。善现。菩萨摩诃萨如是行般若波罗蜜多时。于耳界不起著不著想。于声界耳识界及耳触耳触为缘所生诸受不起著不著想。是行般若波罗蜜多。善现。菩萨摩诃萨如是行般若波罗蜜多时。于鼻界不起著不著想。于香界鼻识界及鼻触鼻触为缘所生诸受不起著不著想。是行般若波罗蜜多。善现。菩萨摩诃萨如是行般若波罗蜜多时。于舌界不起著不著想。于味界舌识界及舌触舌触为缘所生诸受不起著不著想。是行般若波罗蜜多。善现。菩萨摩诃萨如是行般若波罗蜜多时。于身界不起著不著想。于触界身识界及身触身触为缘所生诸受不起著不著想。是行般若波罗蜜多。善现。菩萨摩诃萨如是行般若波罗蜜多时。于意界不起著不著想。于法界意识界及意触意触为缘所生诸受不起著不著想。是行般若波罗蜜多。善现。菩萨摩诃萨如是行般若波罗蜜多时。于地界不起著不著想。于水火风空识界不起著不著想。是行般若波罗蜜多。善现。菩萨摩诃萨如是行般若波罗蜜多时。于无明不起著不著想。于行识名色六处触受爱取有生老死愁叹苦忧恼不起著不著想。是行般若波罗蜜多。
　　善现。菩萨摩诃萨如是行般若波罗蜜多时。于布施波罗蜜多不起著不著想。于净戒安忍精进静虑般若波罗蜜多不起著不著想。是行般若波罗蜜多。善现。菩萨摩诃萨如是行般若波罗蜜多时。于内空不起著不著想。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空不起著不著想。是行般若波罗蜜多。善现。菩萨摩诃萨如是行般若波罗蜜多时。于真如不起著不著想。于法界法性不虚妄性不变异性平等性离生性法定法住实际虚空界不思议界不起著不著想。是行般若波罗蜜多。善现。菩萨摩诃萨如是行般若波罗蜜多时。于苦圣谛不起著不著想。于集灭道圣谛不起著不著想。是行般若波罗蜜多。善现。菩萨摩诃萨如是行般若波罗蜜多时。于四静虑不起著不著想。于四无量四无色定不起著不著想。是行般若波罗蜜多。善现。菩萨摩诃萨如是行般若波罗蜜多时。于八解脱不起著不著想。于八胜处九次第定十遍处不起著不著想。是行般若波罗蜜多。善现。菩萨摩诃萨如是行般若波罗蜜多时。于四念住不起著不著想。于四正断四神足五根五力七等觉支八圣道支不起著不著想。是行般若波罗蜜多。善现。菩萨摩诃萨如是行般若波罗蜜多时。于空解脱门不起著不著想。于无相无愿解脱门不起著不著想。是行般若波罗蜜多。善现。菩萨摩诃萨如是行般若波罗蜜多时。于菩萨十地不起著不著想。是行般若波罗蜜多。
　　善现。菩萨摩诃萨如是行般若波罗蜜多时。于五眼不起著不著想。于六神通不起著不著想。是行般若波罗蜜多。善现。菩萨摩诃萨如是行般若波罗蜜多时。于佛十力不起著不著想。于四无所畏四无碍解大慈大悲大喜大舍十八佛不共法不起著不著想。是行般若波罗蜜多。善现。菩萨摩诃萨如是行般若波罗蜜多时。于无忘失法不起著不著想。于恒住舍性不起著不著想。是行般若波罗蜜多。善现。菩萨摩诃萨如是行般若波罗蜜多时。于一切智不起著不著想。于道相智一切相智不起著不著想。是行般若波罗蜜多。善现。菩萨摩诃萨如是行般若波罗蜜多时。于一切陀罗尼门不起著不著想。于一切三摩地门不起著不著想。是行般若波罗蜜多。
　　善现。菩萨摩诃萨如是行般若波罗蜜多时。于预流果不起著不著想。于一来不还阿罗汉果不起著不著想。是行般若波罗蜜多。善现。菩萨摩诃萨如是行般若波罗蜜多时。于独觉菩提不起著不著想。是行般若波罗蜜多。善现。菩萨摩诃萨如是行般若波罗蜜多时。于一切菩萨摩诃萨行不起著不著想。是行般若波罗蜜多。善现。菩萨摩诃萨如是行般若波罗蜜多时。于诸佛无上正等菩提不起著不著想。是行般若波罗蜜多。
　　尔时具寿善现白佛言。甚奇世尊。如是般若波罗蜜多甚深法性。若说若不说俱不增不减。佛言。善现。如是如是如汝所说。如是般若波罗蜜多甚深法性。若说不说俱无增减。善现。假使如来应正等觉。尽其寿住赞毁虚空。而彼虚空无增无减。如是般若波罗蜜多甚深法性亦复如是。若赞若毁不增不减。善现。譬如幻士于毁赞时不减不增无忧无喜。如是般若波罗蜜多甚深法性亦复如是。若说不说如本无异。具寿善现复白佛言。世尊。诸菩萨摩诃萨修行般若波罗蜜多甚为难事。谓此般若波罗蜜多。若修不修无增无减亦无向背。而勤修学如是般若波罗蜜多。乃至无上正等菩提曾无退转。何以故。世尊。诸菩萨摩诃萨修行般若波罗蜜多。如修虚空都无所有。世尊。如虚空中。无色可施设。无受想行识可施设。所修般若波罗蜜多亦复如是。世尊。如虚空中。无眼处可施设。无耳鼻舌身意处可施设。所修般若波罗蜜多亦复如是。世尊。如虚空中。无色处可施设。无声香味触法处可施设。所修般若波罗蜜多亦复如是。世尊。如虚空中。无眼界可施设。无色界眼识界及眼触眼触为缘所生诸受可施设。所修般若波罗蜜多亦复如是。世尊。如虚空中。无耳界可施设。无声界耳识界及耳触耳触为缘所生诸受可施设。所修般若波罗蜜多亦复如是。世尊。如虚空中。无鼻界可施设。无香界鼻识界及鼻触鼻触为缘所生诸受可施设所修般若波罗蜜多亦复如是。世尊。如虚空中。无舌界可施设。无味界舌识界及舌触舌触为缘所生诸受可施设。所修般若波罗蜜多亦复如是。世尊。如虚空中。无身界可施设。无触界身识界及身触身触为缘所生诸受可施设。所修般若波罗蜜多亦复如是。世尊。如虚空中。无意界可施设。无法界意识界及意触意触为缘所生诸受可施设。所修般若波罗蜜多亦复如是。世尊。如虚空中。无地界可施设。无水火风空识界可施设。所修般若波罗蜜多亦复如是。世尊。如虚空中。无无明可施设。无行识名色六处触受爱取有生老死愁叹苦忧恼可施设。所修般若波罗蜜多亦复如是世尊。如虚空中。无布施波罗蜜多可施设。无净戒安忍精进静虑般若波罗蜜多可施设。所修般若波罗蜜多亦复如是。世尊。如虚空中。无内空可施设。无外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空可施设。所修般若波罗蜜多亦复如是。世尊。如虚空中。无真如可施设。无法界法性不虚妄性不变异性平等性离生性法定法住实际虚空界不思议界可施设。所修般若波罗蜜多亦复如是。世尊。如虚空中。无苦圣谛可施设。无集灭道圣谛可施设。所修般若波罗蜜多亦复如是。世尊。如虚空中。无四静虑可施设。无四无量四无色定可施设。所修般若波罗蜜多亦复如是。世尊。如虚空中。无八解脱可施设。无八胜处九次第定十遍处可施设。所修般若波罗蜜多亦复如是。世尊。如虚空中。无四念住可施设。无四正断四神足五根五力七等觉支八圣道支可施设。所修般若波罗蜜多亦复如是。世尊。如虚空中。无空解脱门可施设。无无相无愿解脱门可施设。所修般若波罗蜜多亦复如是。世尊。如虚空中。无菩萨十地可施设。所修般若波罗蜜多亦复如是。
　　世尊。如虚空中。无五眼可施设。无六神通可施设。所修般若波罗蜜多亦复如是。世尊。如虚空中。无佛十力可施设。无四无所畏四无碍解大慈大悲大喜大舍十八佛不共法可施设。所修般若波罗蜜多亦复如是。世尊。如虚空中。无无忘失法可施设。无恒住舍性可施设。所修般若波罗蜜多亦复如是。世尊。如虚空中。无一切智可施设。无道相智一切相智可施设。所修般若波罗蜜多亦复如是。世尊。如虚空中。无一切陀罗尼门可施设。无一切三摩地门可施设。所修般若波罗蜜多亦复如是。
　　世尊。如虚空中。无预流果可施设。无一来不还阿罗汉果可施设。所修般若波罗蜜多亦复如是。世尊。如虚空中。无独觉菩提可施设。所修般若波罗蜜多亦复如是。世尊。如虚空中。无一切菩萨摩诃萨行可施设。所修般若波罗蜜多亦复如是。世尊。如虚空中。无诸佛无上正等菩提可施设。所修般若波罗蜜多亦复如是。
　　尔时具寿善现复白佛言。世尊。是菩萨摩诃萨能擐如是大功德铠。我等有情皆应敬礼。世尊。若菩萨摩诃萨。为诸有情擐功德铠勤精进者。如为虚空擐功德铠发勤精进。世尊。若菩萨摩诃萨。为欲成熟解脱有情。擐功德铠勤精进者。如为虚空成熟解脱擐功德铠发勤精进。世尊。若菩萨摩诃萨。为一切法擐大功德铠勤精进者。如为虚空擐大功德铠发勤精进。世尊。若菩萨摩诃萨。为拔有情令出生死。擐功德铠勤精进者。如为举虚空置高胜处擐大功德铠发勤精进。世尊。菩萨摩诃萨。得大精进波罗蜜多。为如虚空诸有情类。速脱生死发趣无上正等菩提。世尊。菩萨摩诃萨。得不思议无等神力。为如虚空诸法性海。擐大功德铠发趣无上正等菩提。世尊。菩萨摩诃萨。最极勇健。为如虚空诸佛无上正等菩提。擐功德铠发勤精进。世尊。菩萨摩诃萨。为如虚空诸有情类。勤修苦行欲证无上正等菩提。甚为希有。何以故。世尊。假使三千大千世界满中如来应正等觉。如竹麻[竺-二+韋]甘[這-言+蔗]等林。若经一劫或一劫余。为诸有情常说正法。各度无量无边有情。令入涅槃究竟安乐而有情界不增不减。所以者何。以诸有情皆无所有性远离故。世尊。假使十方各如殑伽沙数世界满中如来应正等觉。如竹麻[竺-二+韋]甘[這-言+蔗]等林。若经一劫或一劫余。为诸有情常说正法。各度无量无边有情。令入涅槃究竟安乐。而有情界不增不减。所以者何。以诸有情皆无所有性远离故。世尊。假使十方一切世界满中如来应正等觉。如竹麻[竺-二+韋]甘[這-言+蔗]等林。若经一劫或一劫余。为诸有情常说正法。各度无量无边有情。令入涅槃究竟安乐。而有情界不增不减。所以者何。以诸有情皆无所有性远离故。世尊。由是因缘我作是说。菩萨摩诃萨为如虚空诸有情类成熟解脱勤修苦行。欲证无上正等菩提。甚为希有。尔时会中有一苾刍窃作是念。我应敬礼甚深般若波罗蜜多。此中虽无诸法生灭。而有戒蕴定蕴慧蕴解脱蕴解脱智见蕴施设可得。亦有预流果一来果不还果阿罗汉果施设可得。亦有独觉菩提施设可得。亦有无上正等菩提施设可得。亦有佛法僧宝施设可得。亦有转妙法轮度有情类施设可得。佛知其念告言。苾刍。如是如是。甚深般若波罗蜜多微妙难测。
　　尔时天帝释问具寿善现言。大德。若菩萨摩诃萨欲学甚深般若波罗蜜多。当如何学。善现答言。憍尸迦。若菩萨摩诃萨。欲学甚深般若波罗蜜多。当如虚空学。时天帝释复白佛言。世尊。若善男子善女人等。于此所说甚深般若波罗蜜多。受持读诵如理思惟为他演说。我当云何而为守护。唯愿世尊垂哀示教。
　　尔时具寿善现谓天帝释言。憍尸迦。汝见有法可守护不。天帝释言。不也大德。我不见法是可守护。善现言。憍尸迦。若善男子善女人等。住如所说甚深般若波罗蜜多。即为守护。若善男子善女人等。住如所说甚深般若波罗蜜多。常不远离。当知一切人非人等伺求其便欲为损害终不能得。憍尸迦。若欲守护住如所说甚深般若波罗蜜多诸菩萨者。无异为欲守护虚空。憍尸迦。若欲守护修行般若波罗蜜多诸菩萨者。唐设劬劳都无所益。憍尸迦。于意云何。有能守护幻梦响像阳焰光影及变化事寻香城不。天帝释言。不也大德。善现言。憍尸迦。若欲守护修行般若波罗蜜多诸菩萨者。亦复如是。唐设劬劳都无所益。憍尸迦。于意云何。有能守护一切如来应正等觉及佛所作变化事不。天帝释言。不也大德。善现言。憍尸迦。若欲守护修行般若波罗蜜多诸菩萨者。亦复如是。唐设劬劳都无所益。憍尸迦。于意云何。有能守护真如法界法性不虚妄性不变异性平等性离生性法定法住实际虚空界不思议界不。天帝释言。不也大德。善现言。憍尸迦。若欲守护修行般若波罗蜜多诸菩萨者。亦复如是。唐设劬劳都无所益。
　　尔时天帝释问具寿善现言。大德。云何菩萨摩诃萨修行般若波罗蜜多。虽知诸法如幻如梦如响如像如阳焰如光影如变化事如寻香城。而是菩萨摩诃萨。不执是幻是梦是响是像是阳焰是光影是变化事是寻香城。亦不执由幻由梦由响由像由阳焰由光影由变化事由寻香城。亦不执属幻属梦属响属像属阳焰属光影属变化事属寻香城。亦不执依幻依梦依响依像依阳焰依光影依变化事依寻香城。善现答言。憍尸迦。若菩萨摩诃萨修行般若波罗蜜多。不执是色是受想行识。亦不执由色由受想行识。亦不执属色属受想行识。亦不执依色依受想行识。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是眼处是耳鼻舌身意处。亦不执由眼处由耳鼻舌身意处。亦不执属眼处属耳鼻舌身意处。亦不执依眼处依耳鼻舌身意处。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是色处是声香味触法处。亦不执由色处由声香味触法处。亦不执属色处属声香味触法处。亦不执依色处依声香味触法处。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是眼界是色界眼识界及眼触眼触为缘所生诸受。亦不执由眼界由色界乃至眼触为缘所生诸受。亦不执属眼界属色界乃至眼触为缘所生诸受。亦不执依眼界依色界乃至眼触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是耳界是声界耳识界及耳触耳触为缘所生诸受。亦不执由耳界由声界乃至耳触为缘所生诸受。亦不执属耳界属声界乃至耳触为缘所生诸受。亦不执依耳界依声界乃至耳触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是鼻界是香界鼻识界及鼻触鼻触为缘所生诸受。亦不执由鼻界由香界乃至鼻触为缘所生诸受。亦不执属鼻界属香界乃至鼻触为缘所生诸受。亦不执依鼻界依香界乃至鼻触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是舌界是味界舌识界及舌触舌触为缘所生诸受。亦不执由舌界由味界乃至舌触为缘所生诸受。亦不执属舌界属味界乃至舌触为缘所生诸受。亦不执依舌界依味界乃至舌触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是身界是触界身识界及身触身触为缘所生诸受。亦不执由身界由触界乃至身触为缘所生诸受。亦不执属身界属触界乃至身触为缘所生诸受。亦不执依身界依触界乃至身触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是意界是法界意识界及意触意触为缘所生诸受。亦不执由意界由法界乃至意触为缘所生诸受。亦不执属意界属法界乃至意触为缘所生诸受。亦不执依意界依法界乃至意触为缘所生诸受。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是地界是水火风空识界。亦不执由地界由水火风空识界。亦不执属地界属水火风空识界。亦不执依地界依水火风空识界。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是无明是行识名色六处触受爱取有生老死愁叹苦忧恼。亦不执由无明由行乃至老死愁叹苦忧恼。亦不执属无明属行乃至老死愁叹苦忧恼。亦不执依无明依行乃至老死愁叹苦忧恼。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。
　　憍尸迦。若菩萨摩诃萨修行般若波罗蜜多。不执是布施波罗蜜多是净戒安忍精进静虑般若波罗蜜多。亦不执由布施波罗蜜多由净戒乃至般若波罗蜜多。亦不执属布施波罗蜜多属净戒乃至般若波罗蜜多。亦不执依布施波罗蜜多依净戒乃至般若波罗蜜多。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是内空是外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。亦不执由内空由外空乃至无性自性空。亦不执属内空属外空乃至无性自性空。亦不执依内空依外空乃至无性自性空。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是真如是法界法性不虚妄性不变异性平等性离生性法定法住实际虚空界不思议界。亦不执由真如由法界乃至不思议界。亦不执属真如属法界乃至不思议界。亦不执依真如依法界乃至不思议界。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是苦圣谛是集灭道圣谛。亦不执由苦圣谛由集灭道圣谛。亦不执属苦圣谛属集灭道圣谛。亦不执依苦圣谛依集灭道圣谛。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。憍尸迦。若菩萨摩诃萨修行般若波罗蜜多。不执是四静虑是四无量四无色定。亦不执由四静虑由四无量四无色定。亦不执属四静虑属四无量四无色定。亦不执依四静虑依四无量四无色定。是菩萨摩诃萨修行般若波罗蜜多。虽知诸法如幻乃至如寻香城。而不执是幻乃至是寻香城。亦不执由幻乃至由寻香城。亦不执属幻乃至属寻香城。亦不执依幻乃至依寻香城。

　　　　大般若波罗蜜多经卷第二百九十一



　　　　大般若波罗蜜多经卷第二百十二
  </div>
  <div class="pagination">
   <a href="大般若波罗蜜多经_page59.html">
    上一页
   </a>
   <span>
    ...
   </span>
   <a href="大般若波罗蜜多经_page55.html">
    55
   </a>
   <a href="大般若波罗蜜多经_page56.html">
    56
   </a>
   <a href="大般若波罗蜜多经_page57.html">
    57
   </a>
   <a href="大般若波罗蜜多经_page58.html">
    58
   </a>
   <a href="大般若波罗蜜多经_page59.html">
    59
   </a>
   <span class="current-page">
    60
   </span>
   <a href="大般若波罗蜜多经_page61.html">
    61
   </a>
   <a href="大般若波罗蜜多经_page62.html">
    62
   </a>
   <a href="大般若波罗蜜多经_page63.html">
    63
   </a>
   <a href="大般若波罗蜜多经_page64.html">
    64
   </a>
   <a href="大般若波罗蜜多经_page65.html">
    65
   </a>
   <span>
    ...
   </span>
   <a href="大般若波罗蜜多经_page61.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
