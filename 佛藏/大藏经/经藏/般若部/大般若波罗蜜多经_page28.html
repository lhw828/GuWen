<!DOCTYPE html>
<html>
 <head>
  <meta charset="utf-8"/>
  <title>
   大般若波罗蜜多经 - 第 28 页/共 126 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大般若波罗蜜多经 - 第 28 页/共 126 页
  </h1>
  <div class="content">
   大般若波罗蜜多经卷第一百二十五



　　　　大般若波罗蜜多经卷第一百十六

　　　　三藏法师玄奘奉　诏译

　　初分校量功德品第三十之二十四

　　庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多。及所回向一切智智。与布施净戒安忍精进静虑波罗蜜多。为所依止为能建立令得生长故。此般若波罗蜜多于彼布施乃至静虑波罗蜜多。为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多。及所回向一切智智。与彼内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。为所依止为能建立令得显现故。此般若波罗蜜多于彼内空乃至无性自性空为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多。及所回向一切智智。与彼真如法界法性不虚妄性不变异性平等性离生性法定法住实际虚空界不思议界。为所依止为能建立令得显现故。此般若波罗蜜多。于彼真如乃至不思议界为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与苦圣谛集圣谛灭圣谛道圣谛。为所依止为能建立令得显现故。此般若波罗蜜多于彼苦集灭道圣谛为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与四静虑四无量四无色定。为所依止为能建立令得生长故。此般若波罗蜜多于四静虑四无量四无色定为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与八解脱八胜处九次第定十遍处。为所依止为能建立令得生长故。此般若波罗蜜多于八解脱八胜处九次第定十遍处为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与四念住四正断四神足五根五力七等觉支八圣道支。为所依止为能建立令得生长故。此般若波罗蜜多于四念住四正断四神足五根五力七等觉支八圣道支为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与空解脱门无相解脱门无愿解脱门。为所依止为能建立令得生长故。此般若波罗蜜多于空解脱门无相解脱门无愿解脱门为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与五眼六神通。为所依止为能建立令得生长故。此般若波罗蜜多于五眼六神通为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与佛十力四无所畏四无碍解大慈大悲大喜大舍十八佛不共法。为所依止为能建立令得生长故。此般若波罗蜜多于佛十力四无所畏四无碍解大慈大悲大喜大舍十八佛不共法为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与无忘失法恒住舍性。为所依止为能建立令得生长故。此般若波罗蜜多于无忘失法恒住舍性为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与一切智道相智一切相智。为所依止为能建立令得生长故。此般若波罗蜜多于一切智道相智一切相智为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与一切陀罗尼门一切三摩地门。为所依止为能建立令得生长故。此般若波罗蜜多于一切陀罗尼门一切三摩地门为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与彼菩萨摩诃萨行。为所依止为能建立令得生长故。此般若波罗蜜多于彼菩萨摩诃萨行为尊为导故。我但广称赞般若波罗蜜多。庆喜当知。譬如大地以种散中众缘和合则得生长。应知大地与种生长。为所依止为能建立。如是般若波罗蜜多及所回向一切智智。与彼无上正等菩提。为所依止为能建立令得生长故。此般若波罗蜜多于彼无上正等菩提为尊为导故。我但广称赞般若波罗蜜多。
　　尔时天帝释白佛言。世尊。今者如来应正等觉。于此般若波罗蜜多。一切功德说犹未尽。所以者何。我从世尊。所受般若波罗蜜多。功德深广量无边际。诸善男子善女人等。于此般若波罗蜜多。至心听闻受持读诵。精勤修学如理思惟。广为有情宣说流布。所获功德亦无边际。若有书写如是般若波罗蜜多。种种严饰。复以无量上妙华鬘涂散等香。衣服璎络宝幢幡盖。众妙珍奇伎乐灯明。一切所有供养恭敬尊重赞叹。所获功德亦无边际。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有十善业道出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有四静虑四无量四无色定五神通等出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有布施净戒安忍精进静虑般若波罗蜜多。出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有真如法界法性不虚妄性不变异性平等性离生性法定法住实际虚空界不思议界出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有苦圣谛集圣谛灭圣谛道圣谛出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有八解脱八胜处九次第定十遍处出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有四念住四正断四神足五根五力七等觉支八圣道支出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有空解脱门无相解脱门无愿解脱门出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有五眼六神通出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有佛十力四无所畏四无碍解大慈大悲大喜大舍十八佛不共法出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有无忘失法恒住舍性出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有一切智道相智一切相智出现世间。世尊。若有于此甚深般若波罗蜜多。至心听闻受持读诵精勤修学如理思惟。解说书写广令流布。由此便有一切陀罗尼门一切三摩地门出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有刹帝利大族婆罗门大族长者大族居士大族出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有四大王众天三十三天夜摩天睹史多天乐变化天他化自在天出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广天广果天出现世间。世尊若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有无繁天无热天善现天善见天色究竟天出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有空无边处天识无边处天无所有处天非想非非想处天出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有预流一来不还阿罗汉及预流向预流果一来向一来果不还向不还果阿罗汉向阿罗汉果出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有独觉及独觉菩提出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有菩萨摩诃萨及菩萨摩诃萨行出现世间。世尊。若有于此甚深般若波罗蜜多。至心听闻受持读诵。精勤修学如理思惟。解说书写广令流布。由此便有一切如来应正等觉及以无上正等菩提出现世间。
　　尔时佛告天帝释言。憍尸迦。我不说此甚深般若波罗蜜多。但有如前所说功德。何以故。如是般若波罗蜜多具足无边胜功德故。憍尸迦。我亦不说于此般若波罗蜜多。至心听闻受持读诵。精勤修学如理思惟。广为有情宣说流布。及能书写种种严饰。复以无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。诸善男子善女人等。但有如前所说功德。何以故。憍尸迦。若善男子善女人等。不离一切智智心。以无所得为方便。于此般若波罗蜜多。至心听闻受持读诵。精勤修学如理思惟。广为有情宣说流布。或复书写种种严饰。复以无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。是善男子善女人等。成就无量殊胜戒蕴。成就无量殊胜定蕴。成就无量殊胜慧蕴。成就无量殊胜解脱蕴。成就无量殊胜解脱智见蕴。憍尸迦。是善男子善女人等。当知如佛。何以故。决定趣向阿耨多罗三藐三菩提故。憍尸迦。是善男子善女人等。超过声闻及独觉地。何以故。解脱一切声闻独觉下劣心故。憍尸迦。一切声闻独觉所成就戒蕴定蕴慧蕴解脱蕴解脱智见蕴。于此善男子善女人等所成就戒蕴定蕴慧蕴解脱蕴解脱智见蕴。百分不及一。千分不及一。百千分不及一。俱胝分不及一。百俱胝分不及一。千俱胝分不及一。百千俱胝分不及一。百千俱胝那庾多分不及一。数分算分计分喻分乃至邬波尼杀昙分亦不及一。何以故。憍尸迦。是善男子善女人等。超过一切声闻独觉下劣心想。于诸声闻独觉乘法终不称赞。于一切法无所不知。谓能正知都无所有。憍尸迦。若善男子善女人等。不离一切智智心。以无所得为方便。于此般若波罗蜜多。至心听闻受持读诵。精勤修学如理思惟。广为有情宣说流布。或复书写种种严饰。复以无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。是善男子善女人等。我说获得现在未来无量无边殊胜功德。
　　时天帝释复白佛言。世尊。若善男子善女人等。不离一切智智心。以无所得为方便。于此般若波罗蜜多。至心听闻受持读诵。精勤修学如理思惟。广为有情宣说流布。或复书写众宝严饰。复以种种上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。我等诸天常随卫护。不令一切人非人等种种恶缘之所扰害。
　　尔时佛告天帝释言。憍尸迦。若善男子善女人等。以应一切智智心。用无所得为方便。于此般若波罗蜜多。受持读诵时。有无量百千天子为听法故。皆来集会欢喜踊跃。敬受如是甚深般若波罗蜜多。憍尸迦。若善男子善女人等。以应一切智智心。用无所得为方便。宣说如是甚深般若波罗蜜多相应之法时。有无量诸天子等。皆来集会以天威力。令说法者增益辩才宣畅无尽。憍尸迦。若善男子善女人等。以应一切智智心。用无所得为方便。宣说如是甚深般若波罗蜜多时。有无量诸天子等敬重法故。皆来集会以天威力。令说法者辩才无滞。设有障难不能遮断。憍尸迦。诸善男子善女人等。以应一切智智心。用无所得为方便。于此般若波罗蜜多。至心听闻受持读诵。精勤修学如理思惟。广为有情宣说流布。或复书写众宝严饰。复以种种上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。是善男子善女人等。于现在世当获无边功德胜利。众魔眷属不能侵扰。复次憍尸迦。若善男子善女人等。于四众中。宣说如是甚深般若波罗蜜多。心无怯怖不为一切论难所屈。何以故。彼由如是甚深般若波罗蜜多所加祐故。又此般若波罗蜜多秘密藏中。具广分别一切法故。谓若善法不善法无记法。若过去法未来法现在法。若欲界系法色界系法无色界系法。若学法无学法非学非无学法。若见所断法修所断法非所断法。若世间法出世间法。若有漏法无漏法。若有为法无为法。若有见法无见法。若有色法无色法。若共法不共法。若声闻法。若独觉法。若菩萨法。若如来法。诸如是等无量百千种种法门皆入此摄。又由如是诸善男子善女人等。善住内空。善住外空。善住内外空。善住空空。善住大空。善住胜义空。善住有为空。善住无为空。善住毕竟空。善住无际空。善住散空。善住无变异空。善住本性空。善住自相空。善住共相空。善住一切法空。善住不可得空。善住无性空。善住自性空。善住无性自性空故。都不见有能论难者。亦不见有所论难者。亦不见有所说般若波罗蜜多。以是故。憍尸迦。此善男子善女人等。由是般若波罗蜜多大威神力所护持故。不为一切异学论难之所屈伏。
　　复次憍尸迦。若善男子善女人等。于此般若波罗蜜多。至心听闻受持读诵。精勤修学如理思惟。解说书写广令流布。是善男子善女人等。其心不惊不恐不怖。心不沉没亦不忧悔。所以者何。是善男子善女人等。不见有法可令惊恐怖畏沉没及忧悔者。憍尸迦。若善男子善女人辈。欲得是等现在无边功德胜利。当于如是甚深般若波罗蜜多。至心听闻受持读诵。精勤修学如理思惟。广为有情宣说流布。或复书写众宝严饰。复以种种上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。
　　复次憍尸迦。若善男子善女人等。以应一切智智心。用无所得为方便。于此般若波罗蜜多。至心听闻受持读诵。精勤修学如理思惟。广为有情宣说流布。或复书写众宝严饰。复以种种上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。是善男子善女人等。恒为父母师长宗亲朋友知识。国王大臣及诸沙门婆罗门等之所爱敬。亦为十方无边世界一切如来应正等觉菩萨摩诃萨独觉阿罗汉不还一来预流果等之所爱念。复为世间诸天魔梵人及非人阿素洛等之所爱护。是善男子善女人等。成就最胜无断辩才。是善男子善女人等。修行布施净戒安忍精进静虑般若波罗蜜多。恒无断尽。是善男子善女人等。安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。恒无断尽。是善男子善女人等。安住真如法界法性不虚妄性不变异性平等性离生性法定法住实际虚空界不思议界。恒无断尽。是善男子善女人等。安住苦圣谛集圣谛灭圣谛道圣谛。恒无断尽。是善男子善女人等。修行四静虑四无量四无色定。恒无断尽。是善男子善女人等。修行八解脱八胜处九次第定十遍处。恒无断尽。是善男子善女人等。修行四念住四正断四神足五根五力七等觉支八圣道支。恒无断尽。是善男子善女人等。修行空解脱门无相解脱门无愿解脱门。恒无断尽。是善男子善女人等。修行五眼六神通。恒无断尽。是善男子善女人等。修行佛十力四无所畏四无碍解大慈大悲大喜大舍十八佛不共法。恒无断尽。是善男子善女人等。修行无忘失法恒住舍性。恒无断尽。是善男子善女人等。修行一切智道相智一切相智。恒无断尽。是善男子善女人等。修行一切陀罗尼门一切三摩地门。恒无断尽。是善男子善女人等。成熟有情严净佛土。恒无断尽。是善男子善女人等。成就菩萨殊胜神通游诸佛土自在无碍。是善男子善女人等。不为一切外道异论之所降伏。而能降伏外道异论。憍尸迦。若善男子善女人等。欲得如是现在未来无断无尽功德胜利。应于如是甚深般若波罗蜜多。至心听闻受持读诵。精勤修学如理思惟。广为有情宣说流布。复应书写众宝严饰。以无量种上妙花鬘涂散等香。衣服缨络宝幢幡盖。众妙珍奇伎乐灯明。尽诸所有供养恭敬尊重赞叹。复次憍尸迦。若善男子善女人等。书写如是甚深般若波罗蜜多。种种庄严置清净处。供养恭敬尊重赞叹。时此三千大千世界。所有四大王众天三十三天夜摩天睹史多天乐变化天他化自在天。已发阿耨多罗三藐三菩提心者。恒来是处。观礼读诵如是般若波罗蜜多。供养恭敬尊重赞叹。右绕礼拜合掌而去。所有梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广天广果天。已发阿耨多罗三藐三菩提心者。恒来是处。观礼读诵如是般若波罗蜜多。供养恭敬尊重赞叹。右绕礼拜合掌而去。所有净居天谓无繁天无热天善现天善见天色究竟天。亦恒来此。观礼读诵如是般若波罗蜜多。供养恭敬尊重赞叹。右绕礼拜合掌而去。时此界中有大威德。诸龙药叉健达缚阿素洛揭路茶紧捺洛莫呼洛伽人非人等。亦恒来此。观礼读诵如是般若波罗蜜多。供养恭敬尊重赞叹。右绕礼拜合掌而去。尔时十方无边世界。所有四大王众天三十三天夜摩天睹史多天乐变化天他化自在天。已发阿耨多罗三藐三菩提心者。恒来是处。观礼读诵如是般若波罗蜜多。供养恭敬尊重赞叹。右绕礼拜合掌而去。所有梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广天广果天。已发阿耨多罗三藐三菩提心者。恒来是处。观礼读诵如是般若波罗蜜多供养恭敬尊重赞叹。右绕礼拜合掌而去。所有净居天谓无繁天无热天善现天善见天色究竟天。亦恒来此。观礼读诵如是般若波罗蜜多。供养恭敬尊重赞叹。右绕礼拜合掌而去。时彼世界有大威德。诸龙药叉健达缚阿素洛揭路茶紧捺洛莫呼洛伽人非人等。亦恒来此。观礼读诵如是般若波罗蜜多。供养恭敬尊重赞叹。右绕礼拜合掌而去。憍尸迦。是善男子善女人等。应作是念。今此三千大千世界。并余十方无边世界。所有四大王众天三十三天夜摩天睹史多天乐变化天他化自在天梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广天广果天无繁天无热天善现天善见天色究竟天。及余无量有大威德。诸龙药叉健达缚阿素洛揭路茶紧捺洛莫呼洛伽人非人等。常来至此。观礼读诵我所书写甚深般若波罗蜜多。供养恭敬尊重赞叹。右绕礼拜合掌而去。此我则为已设法施。作是念已欢喜踊跃。令所获福倍复增长。憍尸迦。是善男子善女人等。由此三千大千世界。并余十方无边世界。所有四大王众天三十三天夜摩天睹史多天乐变化天他化自在天梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广天广果天无繁天无热天善现天善见天色究竟天。及余无量有大威德。诸龙药叉健达缚阿素洛揭路茶紧捺洛莫呼洛伽人非人等。常来至此随逐拥护。不为一切人非人等之所恼害。唯除宿世定恶业因现在应熟。或转重业现世轻受。憍尸迦。是善男子善女人等。由此般若波罗蜜多大威神力。获如是等现世种种功德胜利。谓诸天等已发无上菩提心者。或依佛法已获殊胜利乐事者。敬重法故恒来至此。随逐拥护增其势力。所以者何。是善男子善女人等。已发无上正等觉心。恒为救拔诸有情故。恒为成熟诸有情故。恒不弃舍诸有情故。恒为利乐诸有情故。彼诸天等亦复如是。由此因缘常随拥护。

　　　　大般若波罗蜜多经卷第一百二十六



　　　　大般若波罗蜜多经卷第一百十七

　　　　三藏法师玄奘奉　诏译

　　初分校量功德品第三十之二十五

　　时天帝释复白佛言。世尊。是善男子善女人等。云何觉知于此三千大千世界并余十方无边世界。所有四大王众天三十三天夜摩天睹史多天乐变化天他化自在天梵众天梵辅天梵会天大梵天光天少光天无量光天极光净天净天少净天无量净天遍净天广天少广天无量广天广果天无繁天无热天善现天善见天色究竟天。及余无量有大威德诸龙药叉健达缚阿素洛揭路茶紧捺洛莫呼洛伽人非人等来至其所。观礼读诵彼所书写甚深般若波罗蜜多。供养恭敬尊重赞叹。合掌右绕欢喜护念。尔时佛告天帝释言。憍尸迦。是善男子善女人等。若见如是甚深般若波罗蜜多所安置处有妙光明。或闻其处异香芬馥若天乐音。当知尔时有大神力威德炽盛诸天龙等来至其所。观礼读诵彼所书写甚深般若波罗蜜多。供养恭敬尊重赞叹。合掌右绕欢喜护念。复次憍尸迦。是善男子善女人等。修净妙行严洁其处。至心供养如是般若波罗蜜多。当知尔时有大神力威德炽盛诸天龙等来至其所。观礼读诵彼所书写甚深般若波罗蜜多。供养恭敬尊重赞叹。合掌右绕欢喜护念。憍尸迦。随其如是具大神力威德炽盛诸天龙等来至其处。此中所有邪神恶鬼。惊怖退散无敢住者。由此因缘。是善男子善女人等。心便广大。所修善业倍复增长。一切所为无有障碍。以是故。憍尸迦。若此般若波罗蜜多。随所在处周匝除去诸不净物。扫拭涂治香水散洒。敷设宝座而安置之。烧香散华张施幰盖。宝幢幡铎间饰其中。衣服缨络金银宝器。众妙珍奇伎乐灯明。无量杂彩庄严其处。若能如是供养般若波罗蜜多。便有无量具大神力威德炽盛诸天龙等来至其处。观礼读诵彼所书写甚深般若波罗蜜多。供养恭敬尊重赞叹。合掌右绕欢喜护念。复次憍尸迦。是善男子善女人等。若能如是供养般若波罗蜜多。身心无倦身乐心乐。身轻心轻。身调柔心调柔。身安隐心安隐。系心般若波罗蜜多。夜寝息时无诸恶梦唯得善梦。谓见如来应正等觉身真金色。具三十二大丈夫相。八十随好圆满庄严。放大光明普照一切。声闻菩萨前后围绕。身处众中。闻佛为说布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多相应之法。闻佛为说内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空相应之法。闻佛为说真如法界法性不虚妄性不变异性平等性离生性法定法住实际虚空界不思议界相应之法。闻佛为说苦圣谛集圣谛灭圣谛道圣谛相应之法。闻佛为说四静虑四无量四无色定相应之法。闻佛为说八解脱八胜处九次第定十遍处相应之法。闻佛为说四念住四正断四神足五根五力七等觉支八圣道支相应之法。闻佛为说空解脱门无相解脱门无愿解脱门相应之法。闻佛为说五眼六神通相应之法。闻佛为说佛十力四无所畏四无碍解大慈大悲大喜大舍十八佛不共法相应之法。闻佛为说无忘失法恒住舍性相应之法。闻佛为说一切智道相智一切相智相应之法。闻佛为说一切陀罗尼门一切三摩地门相应之法。闻佛为说一切菩萨摩诃萨行相应之法。闻佛为说诸佛无上正等菩提相应之法。复闻分别布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多相应法义。复闻分别内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空相应法义。复闻分别真如法界法性不虚妄性不变异性平等性离生性法定法住实际虚空界不思议界相应法义。复闻分别苦圣谛集圣谛灭圣谛道圣谛相应法义。复闻分别四静虑四无量四无色定相应法义。复闻分别八解脱八胜处九次第定十遍处相应法义。复闻分别四念住四正断四神足五根五力七等觉支八圣道支相应法义。复闻分别空解脱门无相解脱门无愿解脱门相应法义。复闻分别五眼六神通相应法义。复闻分别佛十力四无所畏四无碍解大慈大悲大喜大舍十八佛不共法相应法义。复闻分别无忘失法恒住舍性相应法义。复闻分别一切智道相智一切相智相应法义。复闻分别一切陀罗尼门一切三摩地门相应法义。复闻分别一切菩萨摩诃萨行相应法义。复闻分别诸佛无上正等菩提相应法义。或于梦中见菩提树。其量高广众宝庄严。见大菩萨趣菩提树。结跏趺坐降伏魔怨。证得无上正等菩提。转妙法轮度无量众。复见无量百千俱胝那庾多菩萨摩诃萨共集论说种种法义。所谓应如是成熟有情。应如是严净佛土。应如是降伏魔军。应如是修菩萨行。应如是摄取一切智智。或复梦见东方无量百千俱胝那庾多佛。亦闻音声。谓某世界某名如来应正等觉。若干百千俱胝那庾多菩萨摩诃萨。若干百千俱胝那庾多声闻弟子。恭敬围绕而为说法。南西北方四维上下亦复如是。或复梦见东方无量百千俱胝那庾多佛入般涅槃。见一一佛般涅槃已。各有施主为供养佛设利罗故。以妙七宝各起无量百千俱胝那庾多数诸窣堵波。复于一一窣堵波所。各以无量上妙华鬘涂散等香。衣服璎珞宝幢幡盖。众妙珍奇伎乐灯明。经无量劫供养恭敬尊重赞叹。南西北方四维上下亦复如是。憍尸迦。是善男子善女人等。见如是类诸善梦相。若睡若觉身心安乐。诸天神等益其精气。令彼自觉身体轻便。由是因缘不多贪染饮食医药衣服卧具。于四供养其心轻微。如瑜伽师入胜妙定。由彼定力滋润身心。从定出已。于诸美膳其心轻微此亦如是。何以故。憍尸迦。是善男子善女人等。由此三千大千世界。并余十方无边世界。一切如来应正等觉声闻菩萨天龙药叉健达缚阿素洛揭路茶紧捺洛莫呼洛伽人非人等。具大神力胜威德者。慈悲护念以妙精气冥注身心。令其志勇体充盛故。憍尸迦。若善男子善女人等。欲得如是现世功德。应发一切智智心。以无所得为方便。于此般若波罗蜜多。至心听闻受持读诵。精勤修学如理思惟。解说书写广令流布。憍尸迦。若善男子善女人等。虽于般若波罗蜜多。不能听闻受持读诵。精勤修学如理思惟。广为有情宣说流布。而但书写众宝严饰。复以种种上妙花鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。亦得如前所说功德。何以故。憍尸迦。是善男子善女人等。能广利益安乐无量诸众生故。
　　复次憍尸迦。若善男子善女人等。以应一切智智心。用无所得为方便。于此般若波罗蜜多。至心听闻受持读诵。精勤修学如理思惟。广为有情宣说流布。或复书写众宝严饰。复以种种上妙华鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。是善男子善女人等。由此因缘获无量福胜。尽形寿以无量种上妙饮食衣服卧具医药资缘。供养恭敬尊重赞叹。十方世界一切如来应正等觉及弟子众。亦胜十方佛及弟子般涅槃后有为供养设利罗故。以妙七宝起窣堵波高广严丽。复以无量天妙华鬘涂散等香。衣服璎珞宝幢幡盖。众妙珍奇伎乐灯明。尽其形寿供养恭敬尊重赞叹。何以故。憍尸迦。十方诸佛及弟子众。皆因如是甚深般若波罗蜜多而出生故。
　　尔时佛告天帝释言。憍尸迦。假使充满此赡部洲佛设利罗以为一分。书写如是甚深般若波罗蜜多复为一分。此二分中汝取何者。时天帝释即白佛言。世尊。假使充满此赡部洲佛设利罗以为一分。书写如是甚深般若波罗蜜多复为一分。于二分中我意宁取如是般若波罗蜜多。何以故。我于诸佛设利罗所。非不信受。非不欣乐。供养恭敬尊重赞叹。然设利罗皆因般若波罗蜜多而出生故。皆是般若波罗蜜多功德势力所薰修故。乃为一切世间天人阿素洛等。以无量种上妙华鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。尔时舍利子谓天帝释言。憍尸迦。如是般若波罗蜜多。既不可取。无色无见无对一相。所谓无相。汝云何取。所以者何。如是般若波罗蜜多。无取无舍无增无减无聚无散无益无损无染无净。如是般若波罗蜜多。不与诸佛法。不舍异生法。不与菩萨法。不舍异生法。不与独觉法。不舍异生法。不与声闻法。不舍异生法。不与无为界。不舍有为界。如是般若波罗蜜多。不与布施波罗蜜多。不与净戒安忍精进静虑般若波罗蜜多。如是般若波罗蜜多。不与内空。不与外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。如是般若波罗蜜多不与真如。不与法界法性不虚妄性不变异性平等性离生性法定法住实际虚空界不思议界。如是般若波罗蜜多不与苦圣谛。不与集灭道圣谛。如是般若波罗蜜多不与四静虑。不与四无量四无色定。如是般若波罗蜜多不与八解脱。不与八胜处九次第定十遍处。如是般若波罗蜜多不与四念住。不与四正断四神足五根五力七等觉支八圣道支。如是般若波罗蜜多不与空解脱门。不与无相无愿解脱门。如是般若波罗蜜多不与五眼。不与六神通。如是般若波罗蜜多不与佛十力。不与四无所畏四无碍解大慈大悲大喜大舍十八佛不共法。如是般若波罗蜜多不与无忘失法。不与恒住舍性。如是般若波罗蜜多不与一切智。不与道相智一切相智。如是般若波罗蜜多不与一切陀罗尼门。不与一切三摩地门。如是般若波罗蜜多不与预流果不与一来不还阿罗汉果如是般若波罗蜜多不与独觉菩提如是般若波罗蜜多不与菩萨摩诃萨行。如是般若波罗蜜多不与无上正等菩提。尔时天帝释报舍利子言。如是如是。诚如所说。大德如是般若波罗蜜多实不可取。无色无见无对一相。所谓无相。大德。如是般若波罗蜜多无取无舍无增无减无聚无散。无益无损无染无净。大德。如是般若波罗蜜多不与诸佛法。不舍异生法。不与菩萨法。不舍异生法。不与独觉法。不舍异生法。不与声闻法。不舍异生法。不与无为界。不舍有为界。大德。如是般若波罗蜜多不与布施波罗蜜多。不与净戒安忍精进静虑般若波罗蜜多。大德。如是般若波罗蜜多不与内空。不与外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。大德。如是般若波罗蜜多不与真如。不与法界法性不虚妄性不变异性平等性离生性法定法住实际虚空界不思议界。大德。如是般若波罗蜜多不与苦圣谛。不与集灭道圣谛。大德。如是般若波罗蜜多不与四静虑。不与四无量四无色定。大德。如是般若波罗蜜多不与八解脱。不与八胜处九次第定十遍处。大德。如是般若波罗蜜多不与四念住。不与四正断四神足五根五力七等觉支八圣道支。大德。如是般若波罗蜜多不与空解脱门。不与无相无愿解脱门。大德。如是般若波罗蜜多不与五眼。不与六神通。大德。如是般若波罗蜜多不与佛十力。不与四无所畏四无碍解大慈大悲大喜大舍十八佛不共法。大德。如是般若波罗蜜多不与无忘失法。不与恒住舍性。大德。如是般若波罗蜜多不与一切智。不与道相智一切相智。大德。如是般若波罗蜜多不与一切陀罗尼门。不与一切三摩地门。大德。如是般若波罗蜜多不与预流果。不与一来不还阿罗汉果。大德。如是般若波罗蜜多不与独觉菩提。大德。如是般若波罗蜜多不与菩萨摩诃萨行。大德。如是般若波罗蜜多不与无上正等菩提。大德。若于般若波罗蜜多能如是知。是为真取甚深般若波罗蜜多。亦真修行甚深般若波罗蜜多。何以故。甚深般若波罗蜜多。不随二行。无二相故。如是静虑精进安忍净戒布施波罗蜜多。亦不随二行。无二相故。
　　尔时佛赞天帝释言。善哉善哉。如汝所说。甚深般若波罗蜜多不随二行。何以故。甚深般若波罗蜜多无二相故。如是静虑精进安忍净戒布施波罗蜜多亦不随二行。何以故。如是静虑精进安忍净戒布施波罗蜜多亦无二相故。憍尸迦。诸有欲令甚深般若波罗蜜多有二相者。则为欲令真如亦有二相。何以故。憍尸迦。甚深般若波罗蜜多与真如无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令真如亦有二相。何以故。憍尸迦。静虑精进安忍净戒布施波罗蜜多与真如无二无二分故。憍尸迦。诸有欲令甚深般若波罗蜜多有二相者。则为欲令法界亦有二相。何以故。憍尸迦。甚深般若波罗蜜多与法界无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令法界亦有二相。何以故。憍尸迦。静虑精进安忍净戒布施波罗蜜多与法界无二无二分故。憍尸迦。诸有欲令甚深般若波罗蜜多有二相者。则为欲令法性亦有二相。何以故。憍尸迦。甚深般若波罗蜜多与法性无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令法性亦有二相。何以故。憍尸迦。静虑精进安忍净戒布施波罗蜜多与法性无二无二分故。憍尸迦。诸有欲令甚深般若波罗蜜多有二相者。则为欲令不虚妄性亦有二相。何以故。憍尸迦。甚深般若波罗蜜多与不虚妄性无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令不虚妄性亦有二相。何以故。憍尸迦。静虑精进安忍净戒布施波罗蜜多与不虚妄性无二无二分故。憍尸迦。诸有欲令甚深般若波罗蜜多有二相者。则为欲令不变异性亦有二相。何以故。憍尸迦。甚深般若波罗蜜多与不变异性无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令不变异性亦有二相。何以故。憍尸迦。静虑精进安忍净戒布施波罗蜜多与不变异性无二无二分故。憍尸迦。诸有欲令甚深般若波罗蜜多有二相者。则为欲令平等性亦有二相。何以故。憍尸迦。甚深般若波罗蜜多与平等性无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令平等性亦有二相。何以故。憍尸迦。静虑精进安忍净戒布施波罗蜜多与平等性无二无二分故。憍尸迦。诸有欲令甚深般若波罗蜜多有二相者。则为欲令离生性亦有二相。何以故。憍尸迦。甚深般若波罗蜜多与离生性无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令离生性亦有二相。何以故。憍尸迦。静虑精进安忍净戒布施波罗蜜多与离生性无二无二分故。憍尸迦。诸有欲令甚深般若波罗蜜多有二相者。则为欲令法定亦有二相。何以故。憍尸迦。甚深般若波罗蜜多与法定无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令法定亦有二相。何以故。憍尸迦。静虑精进安忍净戒布施波罗蜜多与法定无二无二分故。憍尸迦。诸有欲令甚深般若波罗蜜多有二相者。则为欲令法住亦有二相。何以故。憍尸迦。甚深般若波罗蜜多与法住无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令法住亦有二相。何以故。憍尸迦。静虑精进安忍净戒布施波罗蜜多与法住无二无二分故。憍尸迦。诸有欲令甚深般若波罗蜜多有二相者。则为欲令实际亦有二相。何以故。憍尸迦。甚深般若波罗蜜多与实际无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令实际亦有二相。何以故。憍尸迦。静虑精进安忍净戒布施波罗蜜多与实际无二无二分故。憍尸迦。诸有欲令甚深般若波罗蜜多有二相者。则为欲令虚空界亦有二相。何以故。憍尸迦。甚深般若波罗蜜多与虚空界无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令虚空界亦有二相。何以故。憍尸迦。静虑精进安忍净戒布施波罗蜜多与虚空界无二无二分故。憍尸迦。诸有欲令甚深般若波罗蜜多有二相者。则为欲令不思议界亦有二相。何以故。憍尸迦。甚深般若波罗蜜多与不思议界无二无二分故。憍尸迦。诸有欲令静虑精进安忍净戒布施波罗蜜多有二相者。则为欲令不思议界亦有二相。何以故。憍尸迦。静虑精进安忍净戒布施波罗蜜多与不思议界无二无二分故。
　　尔时天帝释白佛言。世尊。如是般若波罗蜜多。世间天人阿素洛等。皆应至诚礼拜右绕供养恭敬尊重赞叹。所以者何。一切菩萨摩诃萨众。皆依如是甚深般若波罗蜜多。精勤修学。已得当得现得无上正等菩提。世尊。如我坐在三十三天善法殿中天帝座上。为诸天众宣说正法。时有无量诸天子等。来至我所听我所说。供养恭敬尊重赞叹。右绕礼拜合掌而去。我不在时。诸天子等亦来是处。虽不见我。如我在时恭敬供养。咸言此处是天帝释为诸天等说法之座。我等皆应如天主在供养右绕礼拜而去。世尊。如是般若波罗蜜多。若有书写受持读诵。广为有情宣说流布。当知是处恒有此土并余十方无边世界无量无数天龙药叉健达缚阿素洛揭路茶紧捺洛莫呼洛伽人非人等。皆来集会。设无说者敬重法故。亦于是处供养恭敬尊重赞叹礼拜而去。何以故。一切如来应正等觉。皆因如是甚深般若波罗蜜多而得生故。一切菩萨摩诃萨众。独觉声闻。及诸有情上妙乐具。皆依如是甚深般若波罗蜜多而得起故。佛设利罗亦由如是甚深般若波罗蜜多功德薰修得供养故。世尊。如是般若波罗蜜多与诸菩萨摩诃萨行。及所证得一切智智。为因为缘为所依止为能引发。世尊。由此缘故。我作是说。假使充满此赡部洲佛设利罗以为一分。书写如是甚深般若波罗蜜多复为一分。此二分中我意宁取如是般若波罗蜜多。世尊。我若于此甚深般若波罗蜜多。受持读诵正忆念时。心契法故都不见有诸怖畏相。所以者何。世尊。甚深般若波罗蜜多无相无状无言无说。世尊。由此般若波罗蜜多无相无状无言无说。是故静虑精进安忍净戒布施波罗蜜多亦无相无状无言无说。世尊。由此般若波罗蜜多无相无状无言无说。是故内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空亦无相无状无言无说。世尊。由此般若波罗蜜多无相无状无言无说。是故真如法界法性不虚妄性不变异性平等性离生性法定法住实际虚空界不思议界亦无相无状无言无说。世尊。由此般若波罗蜜多无相无状无言无说。是故苦圣谛集圣谛灭圣谛道圣谛亦无相无状无言无说。世尊。由此般若波罗蜜多无相无状无言无说。是故四静虑四无量四无色定亦无相无状无言无说。世尊。由此般若波罗蜜多无相无状无言无说。是故八解脱八胜处九次第定十遍处亦无相无状无言无说。世尊。由此般若波罗蜜多无相无状无言无说。是故四念住四正断四神足五根五力七等觉支八圣道支亦无相无状无言无说。世尊。由此般若波罗蜜多无相无状无言无说。是故空解脱门无相解脱门无愿解脱门亦无相无状无言无说。世尊。由此般若波罗蜜多无相无状无言无说。是故五眼六神通亦无相无状无言无说。世尊。由此般若波罗蜜多无相无状无言无说。是故佛十力四无所畏四无碍解大慈大悲大喜大舍十八佛不共法亦无相无状无言无说。世尊。由此般若波罗蜜多无相无状无言无说。是故无忘失法恒住舍性亦无相无状无言无说。世尊。由此般若波罗蜜多无相无状无言无说。是故一切智道相智一切相智亦无相无状无言无说。世尊。由此般若波罗蜜多无相无状无言无说。是故一切陀罗尼门一切三摩地门亦无相无状无言无说。世尊。由此般若波罗蜜多无相无状无言无说。是故菩萨摩诃萨行亦无相无状无言无说。世尊。由此般若波罗蜜多无相无状无言无说。是故诸佛无上正等菩提亦无相无状无言无说。世尊。由此般若波罗蜜多无相无状无言无说。是故一切法亦无相无状无言无说。世尊。若此般若波罗蜜多有相有状有言有说。非无相无状无言无说者。不应如来应正等觉知一切法无相无状无言无说。证得无上正等菩提。为诸有情说一切法无相无状无言无说。世尊。由此般若波罗蜜多无相无状无言无说。非有相有状有言有说。是故如来应正等觉知一切法无相无状无言无说。证得无上正等菩提。为诸有情说一切法无相无状无言无说。世尊。是故般若波罗蜜多应受一切世间天人阿素洛等。以无量种上妙华鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。世尊。若善男子善女人等。于此般若波罗蜜多。至心听闻受持读诵。精勤修学如理思惟。广为有情宣说流布。或复书写。众宝严饰。以无量种上妙花鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。是善男子善女人等。决定不复堕于地狱傍生鬼界边鄙达絮蔑戾车中。不堕声闻及独觉地。必趣无上正等菩提。常见诸佛恒闻正法。不离善友。严净佛土成熟有情。从一佛国趣一佛国。供养恭敬尊重赞叹诸佛世尊及诸菩萨摩诃萨众。能以无量上妙华鬘涂散等香。衣服璎珞宝幢幡盖。众妙珍奇伎乐灯明。而为供养。
　　世尊假使充满于此三千大千世界佛设利罗以为一分。书写如是甚深般若波罗蜜多复为一分。此二分中我意宁取如是般若波罗蜜多。何以故。一切如来应正等觉及三千界佛设利罗。皆从般若波罗蜜多而出生故。又三千界佛设利罗。皆由般若波罗蜜多功德势力所薰修故。得诸天人阿素洛等供养恭敬尊重赞叹。由此因缘。诸善男子善女人等。供养恭敬尊重赞叹佛设利罗。决定不复堕三恶趣。常生天人受诸快乐。富贵自在随心所愿。乘三乘法而趣涅槃。世尊。若见如来应正等觉。若见所写甚深般若波罗蜜多。此二功德平等无异。何以故。如是般若波罗蜜多与诸如来应正等觉。平等无二无二分故。世尊。若有如来应正等觉住三示导。为诸有情宣说正法。所谓契经。应颂。记别。讽颂。自说。因缘。本事。本生。方广。希法。譬喻。论义。若善男子善女人等。于此般若波罗蜜多。受持读诵广为他说。此二功德平等无异。何以故。若彼如来应正等觉。若三示导。若所宣说十二分教。皆依般若波罗蜜多而出生故。世尊。若十方界如殑伽沙一切如来应正等觉住三示导。为诸有情宣说正法。所谓契经应颂记别讽颂自说因缘本事本生方广希法譬喻论义。若善男子善女人等。于此般若波罗蜜多。受持读诵广为他说。此二功德平等无异。何以故。若十方界如殑伽沙一切如来应正等觉。若三示导。若所宣说十二分教。皆依般若波罗蜜多而出生故。世尊。若善男子善女人等。以无量种上妙花鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。十方世界如殑伽沙一切如来应正等觉。有善男子善女人等。书写般若波罗蜜多。亦以无量上妙花鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。此二功德平等无异。何以故。彼诸如来应正等觉皆依般若波罗蜜多而出生故。

　　　　大般若波罗蜜多经卷第一百二十七



　　　　大般若波罗蜜多经卷第一百十八

　　　　三藏法师玄奘奉　诏译

　　初分校量功德品第三十之二十六

　　世尊。若善男子善女人等。于此般若波罗蜜多。至心听闻受持读诵。精勤修学如理思惟。广为有情宣说流布。是善男子善女人等。于当来世不堕地狱傍生鬼界边鄙达絮蔑戾车中。常具诸根聪明端正。不堕声闻及独觉地。何以故。是善男子善女人等。决定当住菩萨摩诃萨不退地故。世尊。若善男子善女人等。于此般若波罗蜜多。至心听闻受持读诵。精勤修学如理思惟。广为有情宣说流布。或复书写。众宝严饰。以无量种上妙华鬘涂散等香。衣服璎珞宝幢幡盖。众妙珍奇伎乐灯明。尽诸所有供养恭敬尊重赞叹。是善男子善女人等。远离一切衰恼怖畏。世尊。如负债人。怖畏债主即便奉事亲近于王依王势力。得离怖畏。世尊。譬如有人依附王故。王摄受故。为诸世人。供养恭敬尊重赞叹。佛设利罗亦复如是。由此般若波罗蜜多所薰修故。为诸天人阿素洛等。供养恭敬尊重赞叹。世尊。一切智智亦依般若波罗蜜多而得成就。世尊。由此缘故我作是说。假使充满于此三千大千世界佛设利罗以为一分。书写如是甚深般若波罗蜜多复为一分。此二分中我意宁取如是般若波罗蜜多。何以故。世尊。由此般若波罗蜜多。佛设利罗。及佛所得三十二种大丈夫相。八十随好所庄严身而得生故。世尊。由此般若波罗蜜多。布施净戒安忍精进静虑般若波罗蜜多得圆净故。世尊。由此般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空得圆净故。世尊。由此般若波罗蜜多。真如法界法性不虚妄性不变异性平等性离生性法定法住实际虚空界不思议界得圆净故。世尊。由此般若波罗蜜多。苦圣谛集圣谛灭圣谛道圣谛得圆净故。世尊。由此般若波罗蜜多。四静虑四无量四无色定得圆净故。世尊。由此般若波罗蜜多。八解脱八胜处九次第定十遍处得圆净故。世尊。由此般若波罗蜜多四念住四正断四神足五根五力七等觉支八圣道支得圆净故。世尊。由此般若波罗蜜多。空解脱门无相解脱门无愿解脱门得圆净故。世尊。由此般若波罗蜜多。五眼六神通得圆净故。世尊。由此般若波罗蜜多。佛十力四无所畏四无碍解大慈大悲大喜大舍十八佛不共法得圆净故。世尊。由此般若波罗蜜多无忘失法恒住舍性得圆净故。世尊。由此般若波罗蜜多。一切智道相智一切相智得圆净故。世尊。由此般若波罗蜜多。一切陀罗尼门一切三摩地门得圆净故。世尊。由此般若波罗蜜多。一切菩萨摩诃萨行得圆净故。世尊。由此般若波罗蜜多。诸佛无上正等菩提得圆净故。世尊。由此般若波罗蜜多。诸佛身心俱不可坏。逾于金刚无数倍故。世尊。由此般若波罗蜜多威神力故。布施等五亦得名为波罗蜜多。何以故。若无般若波罗蜜多。施等不能到彼岸故。
　　世尊。若此三千大千世界。或余世界所有王都城邑聚落。其中若有受持读诵书写解说供养恭敬尊重赞叹如是般若波罗蜜多。是处有情不为一切人非人等之所恼害。唯除决定恶业应受。渐次修学随其所愿。乃至证得三乘涅槃。世尊。如是般若波罗蜜多具大威力。随所在处与诸有情作大饶益。世尊。如是般若波罗蜜多有大神用。于此三千大千国土作大佛事。世尊。若世界中流行如是甚深般若波罗蜜多。当知是处则为有佛出现世间利乐一切。世尊。譬如无价大宝神珠。具无量种胜妙威德。随所住处有此神珠。人及非人终无恼害。设有男子或复女人。为鬼所执身心苦恼。若有持此神珠示之。由珠威力鬼便舍去。诸有热病或风或痰或热风痰合集为病。若有系此神珠著身。如是诸病无不除愈。此珠在暗能作照明。热时能凉。寒时能暖。随地方所有此神珠。时节调和不寒不热。若地方处有此神珠。蛇蝎等毒无敢停止。设有男子或复女人。为毒所中楚痛难忍。若有持此神珠令见。珠威势故毒即消灭。若诸有情身婴癞疾恶疮肿疱目睐翳等。眼病耳病鼻病舌病喉病身病。带此神珠众病皆愈。若诸池沼泉井等中。其水浊秽或将枯涸。以珠投之水便盈满。香洁澄净具八功德。若以青黄赤白红紫碧绿杂绮种种色衣。裹此神珠投之于水。水随衣彩作种种色。如是无价大宝神珠威德无边说不可尽。若置箱箧亦令其器具足成就无边威德。设空箱箧由曾置珠。其器仍为众人爱重。时具寿庆喜问天帝释言。憍尸迦。如是神珠。为天独有。人亦有耶。天帝释言。大德。人中天上俱有此珠。若在人中形小而重。若在天上形大而轻。又人中者相不具足。若在天上其相周圆。天上有者威德殊胜。比人中珠过无量倍。时天帝释复白佛言。世尊。甚深般若波罗蜜多亦复如是。为众德本能灭无量恶不善法。随所在处令诸有情身心苦恼悉皆销灭。人非人等不能为害。世尊。所说无价大宝神珠。非但喻于甚深般若波罗蜜多。亦喻如来一切智智。世尊。如是般若波罗蜜多。具足无量殊胜功德。亦能引发世出世间无量清净殊胜功德。世尊。甚深般若波罗蜜多功德分限难可称赞。何以故。如是般若波罗蜜多功德深广量无边故。佛设利罗由此般若波罗蜜多而得生故。堪受一切世间天人阿素洛等供养恭敬尊重赞叹。世尊。甚深静虑精进安忍净戒布施波罗蜜多功德分限难可称赞。何以故。如是静虑精进安忍净戒布施波罗蜜多功德深广量无边故。佛设利罗由此静虑精进安忍净戒布施波罗蜜多而得生故。堪受一切世间天人阿素洛等供养恭敬尊重赞叹。世尊。甚深内空功德分限难可称赞。何以故。如是内空功德深广量无边故。佛设利罗由此内空而得生故。堪受一切世间天人阿素洛等供养恭敬尊重赞叹。世尊。甚深外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空功德分限难可称赞。何以故。如是外空乃至无性自性空功德深广量无边故。佛设利罗由此外空乃至无性自性空而得生故。堪受一切世间天人阿素洛等供养恭敬尊重赞叹。世尊。甚深真如功德分限难可称赞。何以故。如是真如功德深广量无边故。佛设利罗由此真如而得生故。堪受一切世间天人阿素洛等供养恭敬尊重赞叹。世尊。甚深法界法性不虚妄性不变异性平等性离生性法定法住实际虚空界不思议界功德分限难可称赞。何以故。如是法界乃至不思议界功德深广量无边故。佛设利罗由此法界乃至不思议界而得生故。堪受一切世间天人阿素洛等供养恭敬尊重赞叹。世尊。甚深苦圣谛功德分限难可称赞。何以故。如是苦圣谛功德深广量无边故。佛设利罗由此苦圣谛而得生故。堪受一切世间天人阿素洛等供养恭敬尊重赞叹。世尊。甚深集灭道圣谛功德分限难可称赞。何以故。如是集灭道圣谛功德深广量无边故。佛设利罗由此集灭道圣谛而得生故。堪受一切世间天人阿素洛等供养恭敬尊重赞叹。世尊。甚深四静虑功德分限难可称赞。何以故。如是四静虑功德深广量无边故。佛设利罗由此四静虑而得生故。堪受一切世间天人阿素洛等供养恭敬尊重赞叹。世尊。甚深四无量四无色定功德分限难可称赞。何以故。如是四无量四无色定功德深广量无边故。佛设利罗由此四无量四无色定而得生故。堪受一切世间天人阿素洛等供养恭敬尊重赞叹。世尊。甚深八解脱功德分限难可称赞。何以故。如是八解脱功德深广量无边故。佛设利罗由此八解脱而得生故。堪受一切世间天人阿素洛等供养恭敬尊重赞叹。世尊。甚深八胜处九次第定十遍处功德分限难可称赞。何以故。如是八胜处九次第定十遍处功德深广量无边故。佛设利罗由此八胜处九次第定十遍处而得生故。堪受一切世间天人阿素洛等供养恭敬尊重赞叹。世尊。甚深四念住功德分限难可称赞。何以故。如是四念住功德深广量无边故。佛设利罗由此四念住而得生故。堪受一切世间天人阿素洛等供养恭敬尊重赞叹。世尊。甚深四正断四神足五根五力七等觉支八圣道支功德分限难可称赞。何以故。如是四正断四神足五根五力七等觉支八圣道支功德深广量无边故。佛设利罗由此四正断四神足五根五力七等觉支八圣道支而得生故。堪受一切世间天人阿素洛等供养恭敬尊重赞叹。世尊。甚深空解脱门功德分限难可称赞。何以故。如是空解脱门功德深广量无边故。佛设利罗由此空解脱门而得生故。堪受一切世间天人阿素洛等供养恭敬尊重赞叹。世尊。甚深无相无愿解脱门功德分限难可称赞。何以故。如是无相无愿解脱门功德深广量无边故。佛设利罗由此无相无愿解脱门而得生故。堪受一切世间天人阿素洛等供养恭敬尊重赞叹。世尊。甚深五眼功德分限难可称赞。何以故。如是五眼功德深广量无边故。佛设利罗由此五眼而得生故。堪受一切世间天人阿素洛等供养恭敬尊重赞叹。世尊。甚深六神通功德分限难可称赞。何以故。如是六神通功德深广量无边故。佛设利罗由此六神通而得生故。堪受一切世间天人阿素洛等供养恭敬尊重赞叹。世尊。甚深佛十力功德分限难可称赞。何以故。如是佛十力功德深广量无边故。佛设利罗由此佛十力而得生故。堪受一切世间天人阿素洛等供养恭敬尊重赞叹。世尊。甚深四无所畏四无碍解大慈大悲大喜大舍十八佛不共法功德分限难可称赞。何以故。如是四无所畏四无碍解大慈大悲大喜大舍十八佛不共法功德深广量无边故。佛设利罗由此四无所畏四无碍解大慈大悲大喜大舍十八佛不共法而得生故。堪受一切世间天人阿素洛等供养恭敬尊重赞叹。世尊。甚深一切陀罗尼门功德分限难可称赞。何以故。如是一切陀罗尼门功德深广量无边故。佛设利罗由此一切陀罗尼门而得生故。堪受一切世间天人阿素洛等供养恭敬尊重赞叹。世尊。甚深一切三摩地门功德分限难可称赞。何以故。如是一切三摩地门功德深广量无边故。佛设利罗由此一切三摩地门而得生故。堪受一切世间天人阿素洛等供养恭敬尊重赞叹。世尊。甚深一切智功德分限难可称赞。何以故。如是一切智功德深广量无边故。佛设利罗由此一切智而得生故。堪受一切世间天人阿素洛等供养恭敬尊重赞叹。世尊。甚深道相智一切相智功德分限难可称赞。何以故。如是道相智一切相智功德深广量无边故。佛设利罗由此道相智一切相智而得生故。堪受一切世间天人阿素洛等供养恭敬尊重赞叹。世尊。甚深无忘失法功德分限难可称赞。何以故。如是无忘失法功德深广量无边故。佛设利罗由此无忘失法而得生故。堪受一切世间天人阿素洛等供养恭敬尊重赞叹。世尊。甚深恒住舍性功德分限难可称赞。何以故。如是恒住舍性功德深广量无边故。佛设利罗由此恒住舍性而得生故。堪受一切世间天人阿素洛等供养恭敬尊重赞叹。世尊。甚深永断一切相续烦恼习气功德分限难可称赞。何以故。如是永断一切相续烦恼习气功德深广量无边故。佛设利罗由此永断一切相续烦恼习气而得生故。堪受一切世间天人阿素洛等供养恭敬尊重赞叹。
　　复次世尊。佛设利罗是极圆满甚深般若波罗蜜多所薰修故。是极清净甚深般若波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满静虑精进安忍净戒布施波罗蜜多所薰修故。是极清净静虑精进安忍净戒布施波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满安住内空所薰修故。是极清净安住内空所依器故。堪受一切世间天人阿素洛等供养恭敬尊重赞叹。世尊。佛设利罗是极圆满安住外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空所薰修故。是极清净安住外空乃至无性自性空所依器故。堪受一切世间天人阿素洛等供养恭敬尊重赞叹。世尊。佛设利罗是极圆满安住真如所薰修故。是极清净安住真如所依器故。堪受一切世间天人阿素洛等供养恭敬尊重赞叹。世尊。佛设利罗是极圆满安住法界法性不虚妄性不变异性平等性离生性法定法住实际虚空界不思议界所薰修故。是极清净安住法界乃至不思议界所依器故。堪受一切世间天人阿素洛等供养恭敬尊重赞叹。世尊。佛设利罗是极圆满安住苦圣谛所薰修故。是极清净安住苦圣谛所依器故。堪受一切世间天人阿素洛等供养恭敬尊重赞叹。世尊。佛设利罗是极圆满安住集灭道圣谛所薰修故。是极清净安住集灭道圣谛所依器故。堪受一切世间天人阿素洛等供养恭敬尊重赞叹。世尊。佛设利罗是极圆满四静虑所薰修故。是极清净四静虑所依器故。堪受一切世间天人阿素洛等供养恭敬尊重赞叹。世尊。佛设利罗是极圆满四无量四无色定所薰修故。是极清净四无量四无色定所依器故。堪受一切世间天人阿素洛等供养恭敬尊重赞叹。世尊。佛设利罗是极圆满八解脱所薰修故。是极清净八解脱所依器故。堪受一切世间天人阿素洛等供养恭敬尊重赞叹。世尊。佛设利罗是极圆满八胜处九次第定十遍处所薰修故。是极清净八胜处九次第定十遍处所依器故。堪受一切世间天人阿素洛等供养恭敬尊重赞叹。世尊。佛设利罗是极圆满四念住所薰修故。是极清净四念住所依器故。堪受一切世间天人阿素洛等供养恭敬尊重赞叹。世尊。佛设利罗是极圆满四正断四神足五根五力七等觉支八圣道支所薰修故。是极清净四正断四神足五根五力七等觉支八圣道支所依器故。堪受一切世间天人阿素洛等供养恭敬尊重赞叹。世尊。佛设利罗是极圆满空解脱门所薰修故。是极清净空解脱门所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无相无愿解脱门所薰修故。是极清净无相无愿解脱门所依器故。堪受一切世间天人阿素洛等供养恭敬尊重赞叹。世尊。佛设利罗是极圆满五眼所薰修故。是极清净五眼所依器故。堪受一切世间天人阿素洛等供养恭敬尊重赞叹。世尊。佛设利罗是极圆满六神通所薰修故。是极清净六神通所依器故。堪受一切世间天人阿素洛等供养恭敬尊重赞叹。世尊。佛设利罗是极圆满佛十力所薰修故。是极清净佛十力所依器故。堪受一切世间天人阿素洛等供养恭敬尊重赞叹。世尊。佛设利罗是极圆满四无所畏四无碍解大慈大悲大喜大舍十八佛不共法所薰修故。是极清净四无所畏四无碍解大慈大悲大喜大舍十八佛不共法所依器故。堪受一切世间天人阿素洛等供养恭敬尊重赞叹。世尊。佛设利罗是极圆满一切陀罗尼门所薰修故。是极清净一切陀罗尼门所依器故。堪受一切世间天人阿素洛等供养恭敬尊重赞叹。世尊。佛设利罗是极圆满一切三摩地门所薰修故。是极清净一切三摩地门所依器故。堪受一切世间天人阿素洛等供养恭敬尊重赞叹。世尊。佛设利罗是极圆满一切智所薰修故。是极清净一切智所依器故。堪受一切世间天人阿素洛等供养恭敬尊重赞叹。世尊。佛设利罗是极圆满道相智一切相智所薰修故。是极清净道相智一切相智所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无忘失法所薰修故。是极清净无忘失法所依器故。堪受一切世间天人阿素洛等供养恭敬尊重赞叹。世尊。佛设利罗是极圆满恒住舍性所薰修故。是极清净恒住舍性所依器故。堪受一切世间天人阿素洛等供养恭敬尊重赞叹。世尊。佛设利罗是极圆满永断一切相续烦恼习气所薰修故。是极清净永断一切相续烦恼习气所依器故。堪受一切世间天人阿素洛等供养恭敬尊重赞叹。世尊。佛设利罗是极圆满功德珍宝波罗蜜多所薰修故。是极清净功德珍宝波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无染无净波罗蜜多所薰修故。是极清净无染无净波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无生无灭波罗蜜多所薰修故。是极清净无生无灭波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无入无出波罗蜜多所薰修故。是极清净无入无出波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无增无减波罗蜜多所薰修故。是极清净无增无减波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无来无去波罗蜜多所薰修故。是极清净无来无去波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无动无止波罗蜜多所薰修故。是极清净无动无止波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满无此无彼波罗蜜多所薰修故。是极清净无此无彼波罗蜜多所依器故。堪受一切世间天人阿素洛等供养恭敬尊重赞叹。世尊。佛设利罗是极圆满诸法实性波罗蜜多所薰修故。是极清净诸法实性波罗蜜多所依器故。堪受一切世间天人阿素洛等供养恭敬尊重赞叹。
　　复次世尊。置满三千大千世界佛设利罗。假使充满十方各如殑伽沙等诸佛世界佛设利罗。以为一分。书写如是甚深般若波罗蜜多复为一分。此二分中我意宁取如是般若波罗蜜多。何以故。一切如来应正等觉诸设利罗。皆因如是甚深般若波罗蜜多而得生故。一切如来应正等觉诸设利罗。皆由如是甚深般若波罗蜜多所薰修故。一切如来应正等觉诸设利罗。皆为如是甚深般若波罗蜜多所依器故。堪受一切天龙药叉健达缚阿素洛揭路茶紧捺洛莫呼洛伽人非人等供养恭敬尊重赞叹。世尊。若善男子善女人等。供养恭敬尊重赞叹佛设利罗。是善男子善女人等。由此善根于人天中受富贵乐。所谓刹帝利大族婆罗门大族长者大族居士大族四大王众天三十三天夜摩天睹史多天乐变化天他化自在天中受富贵乐。即由如是殊胜善根至最后身得尽苦际。世尊。若善男子善女人等。于此般若波罗蜜多。至心听闻受持读诵。书写解说如理思惟。由此般若波罗蜜多便得圆满。如是般若波罗蜜多得圆满故。复令静虑波罗蜜多而得圆满。如是静虑波罗蜜多得圆满故。复令精进波罗蜜多而得圆满。如是精进波罗蜜多得圆满故。复令安忍波罗蜜多而得圆满。如是安忍波罗蜜多得圆满故。复令净戒波罗蜜多而得圆满。如是净戒波罗蜜多得圆满故。复令布施波罗蜜多而得圆满。世尊。由此复令安住内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空而得圆满。世尊。由此复令安住真如法界法性不虚妄性不变异性平等性离生性法定法住实际虚空界不思议界而得圆满。世尊。由此复令安住苦圣谛集圣谛灭圣谛道圣谛而得圆满。世尊。由此复令修习四静虑四无量四无色定而得圆满。世尊。由此复令修习八解脱八胜处九次第定十遍处而得圆满。世尊。由此复令修习四念住四正断四神足五根五力七等觉支八圣道支而得圆满。世尊。由此复令修习空解脱门无相解脱门无愿解脱门而得圆满。世尊。由此复令修习五眼六神通而得圆满。世尊。由此复令修习佛十力四无所畏四无碍解大慈大悲大喜大舍十八佛不共法而得圆满。世尊。由此复令修习一切智道相智一切相智而得圆满。世尊。由此复令修习无忘失法恒住舍性而得圆满。世尊。由此复令修习一切陀罗尼门一切三摩地门而得圆满。世尊。由此复令超声闻地及独觉地证入菩萨正性离生。既得证入菩萨正性离生位已。复得菩萨胜妙神通。乘此神通游诸佛土。从一佛国至一佛国。供养恭敬尊重赞叹诸佛世尊。听闻正法严净佛土。为欲成熟诸有情故。起胜思愿受种种身。或作大转轮王。或作小转轮王。或作大国王。或作小国王。或生刹帝利大族。或生婆罗门大族。或生长者大族。或生居士大族。或为天帝释。或为大梵王。或为毗沙门。或为持国等。随所应现而作饶益。渐次乃至证得无上正等菩提。是故世尊。我于诸佛设利罗所。非不信受非不欣乐。供养恭敬尊重赞叹。然于如是甚深般若波罗蜜多。供养恭敬尊重赞叹所获功德甚多于彼。由是因缘我意宁取如是般若波罗蜜多。世尊。若善男子善女人等。供养恭敬尊重赞叹如是般若波罗蜜多则为增长一切佛法。亦为摄受世出世间一切富贵安乐自在。如是已为供养恭敬尊重赞叹佛设利罗。

　　　　大般若波罗蜜多经卷第一百二十八



　　　　大般若波罗蜜多经卷第一百十九

　　　　三藏法师玄奘奉　诏译

　　初分校量功德品第三十之二十七

　　复次世尊。若善男子善女人等。欲得常见十方无数无边世界现说妙法一切如来应正等觉法身色身智慧身等。当于如是甚深般若波罗蜜多供养恭敬尊重赞叹。至心听闻受持读诵。精勤修学如理思惟。广为有情宣说流布。世尊。若善男子善女人等。欲得常见此佛土中现在如来应正等觉法身色身智慧身等当于如是甚深般若波罗蜜多供养恭敬尊重赞叹。至心听闻受持读诵。精勤修学如理思惟。广为有情宣说流布。世尊。若善男子善女人等。欲得常见十方三世一切如来应正等觉法身色身智慧身等。当于如是甚深般若波罗蜜多供养恭敬尊重赞叹。至心听闻受持读诵。精勤修学如理思惟。广为有情宣说流布。世尊。若善男子善女人等。修行般若波罗蜜多。应以法性于诸如来应正等觉修随佛念。世尊。法性有二。一者有为。二者无为。云何名为有为法性。谓如实知我智。有情智。命者智。生者智。养者智。士夫智。补特伽罗智。意生智。儒童智。作者智。受者智。知者智。见者智。若色智受智想智行智识智。若眼处智耳处智鼻处智舌处智身处智意处智。若色处智声处智香处智味处智触处智法处智。若眼界智色界智眼识界智眼触智眼触为缘所生诸受智。若耳界智声界智耳识界智耳触智耳触为缘所生诸受智。若鼻界智香界智鼻识界智鼻触智鼻触为缘所生诸受智。若舌界智味界智舌识界智舌触智舌触为缘所生诸受智。若身界智触界智身识界智身触智身触为缘所生诸受智。若意界智法界智意识界智意触智意触为缘所生诸受智。若地界智水界智火界智风界智空界智识界智若无明智行智识智名色智六处智触智受智爱智取智有智生智老死愁叹苦忧恼智。若布施波罗蜜多智净戒波罗蜜多智安忍波罗蜜多智精进波罗蜜多智静虑波罗蜜多智般若波罗蜜多智。若内空智外空智内外空智空空智大空智胜义空智有为空智无为空智毕竟空智无际空智散空智无变异空智本性空智自相空智共相空智一切法空智不可得空智无性空智自性空智无性自性空智。若真如智法界智法性智不虚妄性智不变异性智平等性智离生性智法定智法住智实际智虚空界智不思议界智。若苦圣谛智集圣谛智灭圣谛智道圣谛智。若四静虑智四无量智四无色定智。若八解脱智八胜处智九次第定智十遍处智。若四念住智四正断智四神足智五根智五力智七等觉支智八圣道支智。若空解脱门智无相解脱门智无愿解脱门智。若五眼智六神通智。若佛十力智四无所畏智四无碍解智大慈智大悲智大喜智大舍智十八佛不共法智。若无忘失法智恒住舍性智。若一切智智道相智智一切相智智。若一切陀罗尼门智一切三摩地门智。若预流智一来智不还智阿罗汉智。若预流向预流果智一来向一来果智不还向不还果智阿罗汉向阿罗汉果智。若独觉智独觉菩提智。若菩萨摩诃萨智菩萨摩诃萨行智。若三藐三佛陀智阿耨多罗三藐三菩提智。若善法智不善法智无记法智。若过去法智未来法智现在法智。若欲界系法智色界系法智无色界系法智。若学法智无学法智非学非无学法智。若见所断法智修所断法智非所断法智若有色法智无色法智。若有见法智无见法智。若有对法智无对法智。若有漏法智无漏法智。若有为法智无为法智。若有罪法智无罪法智。若世间法智出世间法智。若杂染法智清净法智。诸如是等无量门智。皆悉名为有为法性。云何名为无为法性。谓一切法无生无灭无住无异无染无净无增无减无相无为无性自性。云何名为无性自性。谓无我性。无有情性。无命者性。无生者性。无养育者性。无士夫性。无补特伽罗性。无意生性。无儒童性。无作者性。无受者性。无知者性。无见者性。若无色性。无受想行识性。若无眼处性。无耳鼻舌身意处性。若无色处性无声香味触法处性。若无眼界性无色界眼识界及眼触眼触为缘所生诸受性。若无耳界性无声界耳识界及耳触耳触为缘所生诸受性。若无鼻界性无香界鼻识界及鼻触鼻触为缘所生诸受性。若无舌界性无味界舌识界及舌触舌触为缘所生诸受性。若无身界性无触界身识界及身触身触为缘所生诸受性。若无意界性无法界意识界及意触意触为缘所生诸受性。若无地界性无水火风空识界性。若无无明性无行识名色六处触受爱取有生老死愁叹苦忧恼性。若无布施波罗蜜多性无净戒安忍精进静虑般若波罗蜜多性。若无内空性无外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空性。若无真如性无法界法性不虚妄性不变异性平等性离生性法定法住实际虚空界不思议界性。若无苦圣谛性无集灭道圣谛性。若无四静虑性无四无量四无色定性。若无八解脱性无八胜处九次第定十遍处性。若无四念住性无四正断四神足五根五力七等觉支八圣道支性。若无空解脱门性无无相解脱门无愿解脱门性。若无五眼性无六神通性。若无佛十力性无四无所畏四无碍解大慈大悲大喜大舍十八佛不共法性。若无无忘失法性无恒住舍性性。若无一切智性无道相智一切相智性。若无一切陀罗尼门性无一切三摩地门性。若无预流性无一来不还阿罗汉性。若无预流向预流果性无一来向一来果不还向不还果阿罗汉向阿罗汉果性。若无独觉性无独觉菩提性。若无菩萨摩诃萨性无菩萨摩诃萨行性。若无三藐三佛陀性无阿耨多罗三藐三菩提性。若无善法性无不善无记法性。若无过去法性无未来现在法性。若无欲界系法性无色界系无色界系法性。若无学法性无无学非学非无学法性。若无见所断法性无修所断非所断法性。若无有色法性无无色法性。若无有见法性无无见法性。若无有对法性无无对法性若无有漏法性无无漏法性。若无有为法性无无为法性。若无有罪法性无无罪法性。若无世间法性无出世间法性。若无杂染法性无清净法性。无如是等无量门性。空无所有无相无状无言无说无觉无知。如是名为无性自性。如是诸法无性自性。皆悉名为无为法性。
　　尔时佛告天帝释言。如是如是。如汝所说。憍尸迦。过去如来应正等觉皆因如是甚深般若波罗蜜多。已证无上正等菩提未来如来应正等觉。皆因如是甚深般若波罗蜜多。当证无上正等菩提。现在十方无量无数无边世界一切如来应正等觉。皆因如是甚深般若波罗蜜多。现证无上正等菩提。憍尸迦。过去如来应正等觉声闻弟子。亦因如是甚深般若波罗蜜多。已得预流果。已得一来不还阿罗汉果。未来如来应正等觉声闻弟子。亦因如是甚深般若波罗蜜多。当得预流果。当得一来不还阿罗汉果。现在十方无量无数无边世界。一切如来应正等觉声闻弟子。亦因如是甚深般若波罗蜜多。现得预流果。现得一来不还阿罗汉果。憍尸迦。过去独觉。亦因如是甚深般若波罗蜜多。已证独觉菩提。未来独觉。亦因如是甚深般若波罗蜜多。当证独觉菩提。现在独觉。亦因如是甚深般若波罗蜜多。现证独觉菩提。何以故。憍尸迦。如是般若波罗蜜多秘密藏中。广说三乘相应法故。然此所说以无所得为方便故。无性无相为方便故。无生无灭为方便故。无染无净为方便故。无造无作为方便故。无入无出为方便故。无增无减为方便故。无取无舍为方便故。如是所说由世俗故。非胜义故。所以者何。如是般若波罗蜜多非般若波罗蜜多。非非般若波罗蜜多。非此岸非彼岸非中流。非陆非水非高非下。非平等非不平等。非有相非无相。非世间非出世间。非有漏非无漏。非有为非无为。非有罪非无罪。非有色非无色。非有见非无见。非有对非无对。非善非不善。非有记非无记。非过去非未来非现在。非欲界系非色界系非无色界系。非学非无学非非学非无学。非见所断非修所断非非所断。非有非空。非境非智。憍尸迦。如是般若波罗蜜多。不与诸佛法。不与菩萨法。不与独觉法。不与预流法不与一来法。不与不还法。不与阿罗汉法。不舍异生法。
　　时天帝释复白佛言。世尊。如是般若波罗蜜多。是大波罗蜜多。是无上波罗蜜多。是无等等波罗蜜多。世尊。菩萨摩诃萨修行如是甚深般若波罗蜜多。虽知一切有情心行境界差别。而不得我。不得有情命者生者养者士夫数取趣者意生儒童作者受者知者见者。是菩萨摩诃萨亦不得色。不得受想行识。是菩萨摩诃萨亦不得眼处不得耳鼻舌身意处。是菩萨摩诃萨亦不得色处。不得声香味触法处。是菩萨摩诃萨亦不得眼界。不得色界眼识界及眼触眼触为缘所生诸受。是菩萨摩诃萨亦不得耳界。不得声界耳识界及耳触耳触为缘所生诸受。是菩萨摩诃萨亦不得鼻界。不得香界鼻识界及鼻触鼻触为缘所生诸受。是菩萨摩诃萨亦不得舌界。不得味界舌识界及舌触舌触为缘所生诸受。是菩萨摩诃萨亦不得身界。不得触界身识界及身触身触为缘所生诸受。是菩萨摩诃萨亦不得意界。不得法界意识界及意触意触为缘所生诸受是菩萨摩诃萨亦不得地界。不得水火风空识界。是菩萨摩诃萨亦不得无明。不得行识名色六处触受爱取有生老死愁叹苦忧恼。是菩萨摩诃萨亦不得布施波罗蜜多。不得净戒安忍精进静虑般若波罗蜜多是菩萨摩诃萨亦不得内空。不得外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。是菩萨摩诃萨亦不得真如。不得法界法性不虚妄性不变异性平等性离生性法定法住实际虚空界不思议界是菩萨摩诃萨亦不得苦圣谛。不得集灭道圣谛。是菩萨摩诃萨亦不得四静虑。不得四无量四无色定。是菩萨摩诃萨亦不得八解脱。不得八胜处九次第定十遍处。是菩萨摩诃萨亦不得四念住。不得四正断四神足五根五力七等觉支八圣道支。是菩萨摩诃萨亦不得空解脱门。不得无相无愿解脱门。是菩萨摩诃萨亦不得五眼。不得六神通。是菩萨摩诃萨亦不得佛十力。不得四无所畏四无碍解大慈大悲大喜大舍十八佛不共法。是菩萨摩诃萨亦不得无忘失法。不得恒住舍性。是菩萨摩诃萨亦不得一切智。不得道相智一切相智。是菩萨摩诃萨亦不得一切陀罗尼门。不得一切三摩地门。是菩萨摩诃萨亦不得预流。不得一来不还阿罗汉。是菩萨摩诃萨亦不得预流向预流果。不得一来向一来果不还向不还果阿罗汉向阿罗汉果。是菩萨摩诃萨亦不得独觉。不得独觉菩提。是菩萨摩诃萨亦不得菩萨摩诃萨。不得菩萨摩诃萨法。是菩萨摩诃萨亦不得三藐三佛陀。不得三藐三佛陀法。何以故。非此般若波罗蜜多因有所得而现前故。所以者何。甚深般若波罗蜜多都无自性亦不可得。能得所得及二依处。性相皆空不可得故。
　　尔时佛告天帝释言。如是如是。如汝所说。何以故。憍尸迦。菩萨摩诃萨。以无所得为方便。长夜修行甚深般若波罗蜜多。尚不得菩提及萨埵。况得菩萨摩诃萨。此菩萨摩诃萨既不可得。岂得菩萨摩诃萨法。菩萨与法尚不可得。况得诸佛及诸佛法。
　　时天帝释复白佛言。世尊。菩萨摩诃萨。为但行般若波罗蜜多。亦行余五波罗蜜多耶。佛言。憍尸迦。菩萨摩诃萨。以无所得为方便。具行六种波罗蜜多。行布施时。不得施者不得受者不得施及施物。行净戒时。不得净戒不得恶戒不得持净戒者。行安忍时。不得安忍不得忿恚不得行安忍者。行精进时。不得精进不得懈怠不得行精进者。行静虑时。不得静虑不得散乱不得行静虑者。行般若时。不得般若不得恶慧不得行般若者。复次憍尸迦。菩萨摩诃萨。甚深般若波罗蜜多为尊为导。修习一切波罗蜜多令速圆满。是菩萨摩诃萨行布施时。甚深般若波罗蜜多为尊为导。所修布施波罗蜜多无所执著速得圆满。是菩萨摩诃萨行净戒时。甚深般若波罗蜜多为尊为导。所修净戒波罗蜜多无所执著速得圆满。是菩萨摩诃萨行安忍时。甚深般若波罗蜜多为尊为导。所修安忍波罗蜜多无所执著速得圆满。是菩萨摩诃萨行精进时。甚深般若波罗蜜多为尊为导。所修精进波罗蜜多无所执著速得圆满。是菩萨摩诃萨行静虑时。甚深般若波罗蜜多为尊为导。所修静虑波罗蜜多无所执著速得圆满。是菩萨摩诃萨行般若时。甚深般若波罗蜜多为尊为导。所修般若波罗蜜多无所执著速得圆满。复次憍尸迦。是菩萨摩诃萨。于一切法以无所得为方便。修习般若波罗蜜多无执著。令所修习速得圆满。是菩萨摩诃萨。于色以无所得为方便。修习般若波罗蜜多。于受想行识以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于眼处以无所得为方便。修习般若波罗蜜多。于耳鼻舌身意处以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于色处以无所得为方便。修习般若波罗蜜多。于声香味触法处以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于眼界以无所得为方便。修习般若波罗蜜多。于色界眼识界及眼触眼触为缘所生诸受以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于耳界以无所得为方便。修习般若波罗蜜多。于声界耳识界及耳触耳触为缘所生诸受以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于鼻界以无所得为方便。修习般若波罗蜜多。于香界鼻识界及鼻触鼻触为缘所生诸受以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于舌界以无所得为方便。修习般若波罗蜜多。于味界舌识界及舌触舌触为缘所生诸受以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于身界以无所得为方便。修习般若波罗蜜多。于触界身识界及身触身触为缘所生诸受以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于意界以无所得为方便。修习般若波罗蜜多。于法界意识界及意触意触为缘所生诸受以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于地界以无所得为方便。修习般若波罗蜜多。于水火风空识界以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于无明以无所得为方便。修习般若波罗蜜多。于行识名色六处触受爱取有生老死愁叹苦忧恼以无所得为方便修习般若波罗蜜多。由此因缘无所执著。令所修习速得圆满。是菩萨摩诃萨。于内空以无所得为方便。修习般若波罗蜜多。于外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于真如以无所得为方便。修习般若波罗蜜多。于法界法性不虚妄性不变异性平等性离生性法定法住实际虚空界不思议界以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于苦圣谛以无所得为方便。修习般若波罗蜜多。于集灭道圣谛以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨。于布施波罗蜜多以无所得为方便。修习般若波罗蜜多。于净戒安忍精进静虑般若波罗蜜多。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于四静虑。以无所得为方便。修习般若波罗蜜多。于四无量四无色定。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于八解脱。以无所得为方便。修习般若波罗蜜多。于八胜处九次第定十遍处。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于四念住。以无所得为方便。修习般若波罗蜜多。于四正断四神足五根五力七等觉支八圣道支。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于空解脱门。以无所得为方便。修习般若波罗蜜多。于无相无愿解脱门。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于五眼。以无所得为方便。修习般若波罗蜜多。于六神通。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于佛十力。以无所得为方便。修习般若波罗蜜多。于四无所畏四无碍解大慈大悲大喜大舍十八佛不共法。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于无忘失法。以无所得为方便。修习般若波罗蜜多。于恒住舍性。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于一切智。以无所得为方便。修习般若波罗蜜多。于道相智一切相智。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于一切陀罗尼门。以无所得为方便。修习般若波罗蜜多。于一切三摩地门。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于预流。以无所得为方便。修习般若波罗蜜多。于一来不还阿罗汉。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于预流向预流果。以无所得为方便。修习般若波罗蜜多。于一来向一来果不还向不还果阿罗汉向阿罗汉果。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于独觉。以无所得为方便。修习般若波罗蜜多。于独觉菩提。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于菩萨摩诃萨。以无所得为方便。修习般若波罗蜜多。于菩萨摩诃萨行。以无所得为方便。修习般若波罗蜜多。由此因缘无所执著。令所修习速得圆满。是菩萨摩诃萨于三藐三佛陀。以无所得为方便。修习般若波罗蜜多。于无上正等菩提。以无所得为方便。修习般若波罗蜜多。由此因缘无所执著。令所修习速得圆满。憍尸迦。如赡部洲所有诸树枝条茎干花叶果实。虽有种种形色不同。而其阴影都无差别。如是布施净戒安忍精进静虑波罗蜜多。虽各有异而由般若波罗蜜多摄受。回向一切智智。以无所得为方便故亦无差别。
　　尔时天帝释白佛言。世尊。如是般若波罗蜜多成就广大殊胜功德。如是般若波罗蜜多成就一切殊胜功德。如是般若波罗蜜多成就无量殊胜功德。如是般若波罗蜜多成就圆满殊胜功德。如是般若波罗蜜多成就无边殊胜功德。如是般若波罗蜜多成就无对殊胜功德。如是般若波罗蜜多成就无尽殊胜功德。如是般若波罗蜜多成就无分限殊胜功德。如是般若波罗蜜多成就无等等殊胜功德。如是般若波罗蜜多成就难思议殊胜功德。如是般若波罗蜜多成就不可说殊胜功德。世尊。若善男子善女人等。书写如是甚深般若波罗蜜多。众宝严饰以无量种上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。依此经说如理思惟。有善男子善女人等。书写如是甚深般若波罗蜜多。施他受持广令流布。此二福聚何者为多。佛言。憍尸迦。我还问汝。随汝意答。若善男子善女人等。从他请得佛设利罗。以宝函盛置高胜处。复持无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。有善男子善女人等。从他请得佛设利罗分施与他如芥子许。令彼敬受如法安置。复以无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。于意云何。如是前后二种福聚何者为多。天帝释言。世尊。如我解佛所说法义。若善男子善女人等。从他请得佛设利罗。以宝函盛置高胜处。复持无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。有善男子善女人等。从他请得佛设利罗。分施与他如芥子许。令彼敬受如法安置。复以无量上妙花鬘涂散等香衣服缨络宝幢幡盖众妙珍奇伎乐灯明。尽诸所有供养恭敬尊重赞叹。此二福聚后者为多。何以故。一切如来应正等觉本以大悲观有情类。应于诸佛设利罗所归敬供养而得度者。以金刚喻三摩地力。碎金刚身令如芥子。复以深广大悲神力加持。如是佛设利罗令于如来般涅槃后。有得一粒如芥子量。种种供养其福无边。于天人中受诸妙乐。乃至最后得尽苦际。故施他者其福为多。

　　　　大般若波罗蜜多经卷第一百二十九



　　　　大般若波罗蜜多经卷第一百十

　　　　三藏法师玄奘奉　诏译

　　初分校量功德品第三十之二十八

　　尔时佛赞天帝释言。善哉善哉。如汝所说。憍尸迦。若善男子善女人等。书写如是甚深般若波罗蜜多。众宝严饰以无量种上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹。依此经说如理思惟。有善男子善女人等。书写如是甚深般若波罗蜜多。施他受持广令流布。此二福聚后者为多。何以故。由施他者能令无量无边有情得法喜故。复次憍尸迦。若善男子善女人等。能如般若波罗蜜多所说义趣。广为有情分别解说令得正解。是善男子善女人等所获福聚。复胜施他此经功德多百千倍。憍尸迦。敬此法师当如敬佛。亦如奉事尊梵行者。何以故。憍尸迦。当知般若波罗蜜多即是如来应正等觉。当知如来应正等觉即是般若波罗蜜多。当知般若波罗蜜多不异如来应正等觉。当知如来应正等觉不异般若波罗蜜多。何以故。憍尸迦。过去未来现在诸佛。皆依般若波罗蜜多精勤修学。证得无上正等菩提。憍尸迦。尊梵行者当知即是住不退转地菩萨摩诃萨。是菩萨摩诃萨亦依般若波罗蜜多精勤修学。证得无上正等菩提。憍尸迦。声闻种性补特伽罗亦依如是甚深般若波罗蜜多精勤修学。证得预流一来不还阿罗汉果独觉种性补特伽罗亦依如是甚深般若波罗蜜多精勤修学。渐次证得独觉菩提。菩萨种性补特伽罗亦依如是甚深般若波罗蜜多精勤修学。超诸声闻及独觉地。证入菩萨正性离生。复渐修行证得无上正等菩提。以是故。憍尸迦。若善男子善女人等。欲以无量上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹。现在如来应正等觉。当书如是甚深般若波罗蜜多。以无量种上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹。憍尸迦。我观是义。初得无上正等觉时。作是思惟。我依谁住。谁堪受我供养恭敬尊重赞叹。作是念时。都不见有一切世间若天若魔若梵若沙门若婆罗门人非人等与我等者。况当有胜。复自思惟。我依此法已证无上正等菩提。此法微妙甚深寂静。我当还依此法而住供养恭敬尊重赞叹。何谓此法。所谓般若波罗蜜多。憍尸迦。我已成佛。尚遵如是甚深般若波罗蜜多依止而住。供养恭敬尊重赞叹。况善男子善女人等。欲求无上正等菩提。而不于此甚深般若波罗蜜多至心归依精勤修学。以无量种上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹。憍尸迦。若善男子善女人等。求声闻乘或独觉乘。亦应于此甚深般若波罗蜜多至心归依精勤修学。以无量种上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹。何以故。憍尸迦。如是般若波罗蜜多能生菩萨摩诃萨众。从此菩萨摩诃萨众生诸如来应正等觉。依诸如来应正等觉声闻独觉而得生故。以是故憍尸迦。若求大乘求独觉乘求声闻乘。诸善男子善女人等。皆应于此甚深般若波罗蜜多至心归依精勤修学。以无量种上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹。所以者何。求声闻者于此般若波罗蜜多精勤修学。究竟证得阿罗汉果。求独觉者于此般若波罗蜜多精勤修学。究竟证得独觉菩提。求大乘者于此般若波罗蜜多精勤修学。究竟证得阿耨多罗三藐三菩提。
　　尔时佛告天帝释言。憍尸迦。若善男子善女人等。教赡部洲诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多施他读诵。若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中。广说一切无漏之法。声闻种性补特伽罗修学此法。速入声闻正性离生。得预流果得一来果得不还果得阿罗汉果。独觉种性补特伽罗修学此法。速入独觉正性离生。渐次证得独觉菩提。菩萨种性补特伽罗修学此法。速入菩萨正性离生渐次修行诸菩萨行。证得无上正等菩提。憍尸迦。如是般若波罗蜜多秘密藏中。广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。苦圣谛智集圣谛智灭圣谛智道圣谛智。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏四无碍解大慈大悲大喜大舍十八佛不共法。无忘失法恒住舍性。一切智道相智一切相智。一切陀罗尼门一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有情住预流果。所获福聚犹胜教化一赡部洲诸有情类皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。憍尸迦。若善男子善女人等。教赡部洲诸有情类。皆住预流一来不还阿罗汉果。所获福聚不如有人教一有情令其安住独觉菩提。何以故。憍尸迦。独觉菩提所有功德胜预流等百千倍故。憍尸迦。若善男子善女人等。教赡部洲诸有情类。皆令安住独觉菩提。所获福聚不如有人教一有情令趣无上正等菩提。何以故。憍尸迦。若教有情令趣无上正等菩提。则令世间佛眼不断。所以者何。由有菩萨摩诃萨故。便有预流一来不还阿罗汉果独觉菩提。由有菩萨摩诃萨故。便有如来应正等觉证得无上正等菩提。由有菩萨摩诃萨故。便有佛宝法宝僧宝一切世间归依供养。以是故。憍尸迦。一切世间若天若魔若梵若沙门若婆罗门及阿素洛人非人等。应以无量上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹菩萨摩诃萨。憍尸迦。由此当知。若善男子善女人等。书写如是甚深般若波罗蜜多施他读诵。若转书写广令流布。所获福聚胜前福聚无量无边。何以故。如是般若波罗蜜多秘密藏中。广说一切世出世间胜善法故。由此般若波罗蜜多秘密藏中所说法故。世间便有刹帝利大族婆罗门大族长者大族居士大族施设可得。由此般若波罗蜜多秘密藏中所说法故。世间便有四大王众天三十三天夜摩天睹史多天乐变化天他化自在天施设可得。由此般若波罗蜜多秘密藏中所说法故。世间便有梵众天梵辅天梵会天大梵天施设可得。由此般若波罗蜜多秘密藏中所说法故。世间便有光天少光天无量光天极光净天施设可得。由此般若波罗蜜多秘密藏中所说法故。世间便有净天少净天无量净天遍净天施设可得。由此般若波罗蜜多秘密藏中所说法故。世间便有广天少广天无量广天广果天施设可得。由此般若波罗蜜多秘密藏中所说法故。世间便有无繁天无热天善现天善见天色究竟天施设可得。由此般若波罗蜜多秘密藏中所说法故。世间便有空无边处天识无边处天无所有处天非想非非想处天施设可得。由此般若波罗蜜多秘密藏中所说法故。世间便有布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多施设可得。由此般若波罗蜜多秘密藏中所说法故。世间便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空施设可得。由此般若波罗蜜多秘密藏中所说法故。世间便有真如法界法性不虚妄性不变异性平等性离生性法定法住实际虚空界不思议界施设可得。由此般若波罗蜜多秘密藏中所说法故。世间便有苦圣谛集圣谛灭圣谛道圣谛施设可得。由此般若波罗蜜多秘密藏中所说法故。世间便有四静虑四无量四无色定施设可得。由此般若波罗蜜多秘密藏中所说法故。世间便有八解脱八胜处九次第定十遍处施设可得。由此般若波罗蜜多秘密藏中所说法故。世间便有四念住四正断四神足五根五力七等觉支八圣道支施设可得。由此般若波罗蜜多秘密藏中所说法故。世间便有空解脱门无相解脱门无愿解脱门施设可得。由此般若波罗蜜多秘密藏中所说法故。世间便有五眼六神通施设可得。由此般若波罗蜜多秘密藏中所说法故。世间便有佛十力四无所畏四无碍解大慈大悲大喜大舍十八佛不共法施设可得。由此般若波罗蜜多秘密藏中所说法故。世间便有无忘失法恒住舍性施设可得。由此般若波罗蜜多秘密藏中所说法故。世间便有一切智道相智一切相智施设可得。由此般若波罗蜜多秘密藏中所说法故。世间便有一切陀罗尼门一切三摩地门施设可得。由此般若波罗蜜多秘密藏中所说法故。世间便有预流一来不还阿罗汉及预流向预流果一来向一来果不还向不还果阿罗汉向阿罗汉果施设可得。由此般若波罗蜜多秘密藏中所说法故。世间便有独觉及独觉菩提施设得可。由此般若波罗蜜多秘密藏中所说法故。世间便有一切菩萨摩诃萨及诸菩萨摩诃萨行施设可得。由此般若波罗蜜多秘密藏中所说法故。世间便有一切如来应正等觉及诸佛无上正等菩提施设可得。
　　复次憍尸迦。置赡部洲诸有情类。若善男子善女人等。教赡部洲东胜身洲诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多施他读诵。若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中。广说一切无漏之法。声闻种性补特伽罗修学此法。速入声闻正性离生。得预流果得一来果得不还果得阿罗汉果。独觉种性补特伽罗修学此法。速入独觉正性离生。渐次证得独觉菩提。菩萨种性补特伽罗修学此法。速入菩萨正性离生。渐次修行诸菩萨行。证得无上正等菩提。憍尸迦。如是般若波罗蜜多秘密藏中。广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏四无碍解大慈大悲大喜大舍十八佛不共法。无忘失法恒住舍性。一切智道相智一切相智。一切陀罗尼门一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有有情住预流果。所获福聚犹胜教化南赡部洲东胜身洲诸有情类皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。憍尸迦。若善男子善女人等。教赡部洲东胜身洲诸有情类。皆住预流一来不还阿罗汉果。所获福聚不如有人教一有情令其安住独觉菩提。何以故。憍尸迦。独觉菩提所有功德胜预流等百千倍故。憍尸迦。若善男子善女人等。教赡部洲东胜身洲诸有情类。皆令安住独觉菩提。所获福聚不如有人教一有情令趣无上正等菩提。何以故。憍尸迦。若教有情令趣无上正等菩提。则令世间佛眼不断。所以者何。由有菩萨摩诃萨故。便有预流一来不还阿罗汉果独觉菩提。由有菩萨摩诃萨故。便有如来应正等觉证得无上正等菩提。由有菩萨摩诃萨故。便有佛宝法宝僧宝一切世间归依供养。以是故。憍尸迦。一切世间。若天若魔若梵若沙门若婆罗门及阿素洛人非人等。应以无量上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹菩萨摩诃萨。憍尸迦。由此当知。若善男子善女人等。书写如是甚深般若波罗蜜多施他读诵。若转书写广令流布。所获福聚胜前福聚无量无边。何以故。如是般若波罗蜜多秘密藏中。广说一切世出世间胜善法故。由此般若波罗蜜多秘密藏中所说法故。世间便有刹帝利大族婆罗门大族长者大族居士大族施设可得。由此般若波罗蜜多秘密藏中所说法故。世间便有四大王众天三十三天夜摩天睹史多天乐变化天他化自在天施设可得。由此般若波罗蜜多秘密藏中所说法故。世间便有梵众天梵辅天梵会天大梵天施设可得。由此般若波罗蜜多秘密藏中所说法故。世间便有光天少光天无量光天极光净天施设可得。由此般若波罗蜜多秘密藏中所说法故。世间便有净天少净天无量净天遍净天施设可得。由此般若波罗蜜多秘密藏中所说法故。世间便有广天少广天无量广天广果天施设可得。由此般若波罗蜜多秘密藏中所说法故。世间便有无繁天无热天善现天善见天色究竟天施设可得。由此般若波罗蜜多秘密藏中所说法故。世间便有空无边处天识无边处天无所有处天非想非非想处天施设可得。由此般若波罗蜜多秘密藏中所说法故。世间便有布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多施设可得。由此般若波罗蜜多秘密藏中所说法故。世间便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空施设可得。由此般若波罗蜜多秘密藏中所说法故。世间便有真如法界法性不虚妄性不变异性平等性离生性法定法住实际虚空界不思议界施设可得。由此般若波罗蜜多秘密藏中所说法故。世间便有苦圣谛集圣谛灭圣谛道圣谛施设可得。由此般若波罗蜜多秘密藏中所说法故。世间便有四静虑四无量四无色定施设可得。由此般若波罗蜜多秘密藏中所说法故。世间便有八解脱八胜处九次第定十遍处施设可得。由此般若波罗蜜多秘密藏中所说法故。世间便有四念住四正断四神足五根五力七等觉支八圣道支施设可得。由此般若波罗蜜多秘密藏中所说法故。世间便有空解脱门无相解脱门无愿解脱门施设可得。由此般若波罗蜜多秘密藏中所说法故。世间便有五眼六神通施设可得。由此般若波罗蜜多秘密藏中所说法故。世间便有佛十力四无所畏四无碍解大慈大悲大喜大舍十八佛不共法施设可得。由此般若波罗蜜多秘密藏中所说法故。世间便有无忘失法恒住舍性施设可得。由此般若波罗蜜多秘密藏中所说法故。世间便有一切智道相智一切相智施设可得。由此般若波罗蜜多秘密藏中所说法故。世间便有一切陀罗尼门一切三摩地门施设可得。由此般若波罗蜜多秘密藏中所说法故。世间便有预流一来不还阿罗汉及预流向预流果一来向一来果不还向不还果阿罗汉向阿罗汉果施设可得。由此般若波罗蜜多秘密藏中所说法故。世间便有独觉及独觉菩提施设可得。由此般若波罗蜜多秘密藏中所说法故。世间便有一切菩萨摩诃萨及诸菩萨摩诃萨行施设可得。由此般若波罗蜜多秘密藏中所说法故。世间便有一切如来应正等觉及诸佛无上正等菩提施设可得。复次憍尸迦。置赡部洲东胜身洲诸有情类。若善男子善女人等。教赡部洲东胜身洲西牛货洲诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多施他读诵。若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中。广说一切无漏之法。声闻种性补特伽罗修学此法。速入声闻正性离生。得预流果得一来果得不还果得阿罗汉果。独觉种性补特伽罗修学此法。速入独觉正性离生。渐次证得独觉菩提。菩萨种性补特伽罗修学此法。速入菩萨正性离生。渐次修行诸菩萨行。证得无上正等菩提。憍尸迦。如是般若波罗蜜多秘密藏中。广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏四无碍解大慈大悲大喜大舍十八佛不共法。无忘失法恒住舍性。一切智道相智一切相智。一切陀罗尼门一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有情住预流果。所获福聚犹胜教化南赡部洲东胜身洲西牛货洲诸有情类。皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。憍尸迦。若善男子善女人等。教赡部洲东胜身洲西牛货洲诸有情类。皆住预流一来不还阿罗汉果。所获福聚不如有人教一有情令其安住独觉菩提何以故。憍尸迦。独觉菩提所有功德胜预流等百千倍故。憍尸迦。若善男子善女人等。教赡部洲东胜身洲西牛货洲诸有情类。皆令安住独觉菩提。所获福聚不如有人教一有情令趣无上正等菩提。何以故。憍尸迦。若教有情令趣无上正等菩提。则令世间佛眼不断。所以者何。由有菩萨摩诃萨故。便有预流一来不还阿罗汉果独觉菩提。由有菩萨摩诃萨故。便有如来应正等觉证得无上正等菩提。由有菩萨摩诃萨故。便有佛宝法宝僧宝一切世间归依供养。以是故。憍尸迦。一切世间若天若魔若梵若沙门若婆罗门及阿素洛人非人等。应以无量上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹菩萨摩诃萨。憍尸迦。由此当知。若善男子善女人等。书写如是甚深般若波罗蜜多施他读诵。若转书写广令流布。所获福聚胜前福聚无量无边。何以故。如是般若波罗蜜多秘密藏中。广说一切世出世间胜善法故。由此般若波罗蜜多秘密藏中所说法故。世间便有刹帝利大族婆罗门大族长者大族居士大族施设可得。由此般若波罗蜜多秘密藏中所说法故。世间便有四大王众天三十三天夜摩天睹史多天乐变化天他化自在天施设可得。由此般若波罗蜜多秘密藏中所说法故。世间便有梵众天梵辅天梵会天大梵天施设可得。由此般若波罗蜜多秘密藏中所说法故。世间便有光天少光天无量光天极光净天施设可得。由此般若波罗蜜多秘密藏中所说法故。世间便有净天少净天无量净天遍净天施设可得。由此般若波罗蜜多秘密藏中所说法故。世间便有广天少广天无量广天广果天施设可得。由此般若波罗蜜多秘密藏中所说法故。世间便有无繁天无热天善现天善见天色究竟天施设可得。由此般若波罗蜜多秘密藏中所说法故。世间便有空无边处天识无边处天无所有处天非想非非想处天施设可得。由此般若波罗蜜多秘密藏中所说法故。世间便有布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多施设可得。由此般若波罗蜜多秘密藏中所说法故。世间便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空施设可得。由此般若波罗蜜多秘密藏中所说法故。世间便有真如法界法性不虚妄性不变异性平等性离生性法定法住实际虚空界不思议界施设可得。由此般若波罗蜜多秘密藏中所说法故。世间便有苦圣谛集圣谛灭圣谛道圣谛施设可得。由此般若波罗蜜多秘密藏中所说法故世间便有四静虑四无量四无色定施设可得。由此般若波罗蜜多秘密藏中所说法故。世间便有八解脱八胜处九次第定十遍处施设可得。由此般若波罗蜜多秘密藏中所说法故。世间便有四念住四正断四神足五根五力七等觉支八圣道支施设可得。由此般若波罗蜜多秘密藏中所说法故。世间便有空解脱门无相解脱门无愿解脱门施设可得。由此般若波罗蜜多秘密藏中所说法故。世间便有五眼六神通施设可得。由此般若波罗蜜多秘密藏中所说法故。世间便有佛十力四无所畏四无碍解大慈大悲大喜大舍十八佛不共法施设可得。由此般若波罗蜜多秘密藏中所说法故。世间便有无忘失法恒住舍性施设可得。由此般若波罗蜜多秘密藏中所说法故。世间便有一切智道相智一切相智施设可得。由此般若波罗蜜多秘密藏中所说法故。世间便有一切陀罗尼门一切三摩地门施设可得。由此般若波罗蜜多秘密藏中所说法故。世间便有预流一来不还阿罗汉及预流向预流果一来向一来果不还向不还果阿罗汉向阿罗汉果施设可得。由此般若波罗蜜多秘密藏中所说法故。世间便有独觉及独觉菩提施设可得。由此般若波罗蜜多秘密藏中所说法故。世间便有一切菩萨摩诃萨及诸菩萨摩诃萨行施设可得。由此般若波罗蜜多秘密藏中所说法故。世间便有一切如来应正等觉及诸佛无上正等菩提施设可得。

　　　　大般若波罗蜜多经卷第一百三十



　　　　大般若波罗蜜多经卷第一百十一

　　　　三藏法师玄奘奉　诏译

　　初分校量功德品第三十之二十九

　　复次憍尸迦。置赡部洲东胜身洲西牛货洲诸有情类。若善男子善女人等。教赡部洲东胜身洲西牛货洲北俱卢洲诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多施他读诵。若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中。广说一切无漏之法。声闻种性补特伽罗修学此法。速入声闻正性离生。得预流果得一来果得不还果得阿罗汉果。独觉种性补特伽罗修学此法。速入独觉正性离生。渐次证得独觉菩提。菩萨种性补特伽罗修学此法。速入菩萨正性离生。渐次修行诸菩萨行。证得无上正等菩提。憍尸迦。如是般若波罗蜜多秘密藏中。广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏四无碍解大慈大悲大喜大舍十八佛不共法。一切智道相智一切相智。一切陀罗尼门一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有情住预流果。所获福聚犹胜教化南赡部洲东胜身洲西牛货洲北俱卢洲诸有情类皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。憍尸迦。若善男子善女人等。教赡部洲东胜身洲西牛货洲北俱卢洲诸有情类。皆住预流一来不还阿罗汉果。所获福聚不如有人教一有情令其安住独觉菩提。何以故。憍尸迦。独觉菩提所有功德胜预流等百千倍故。憍尸迦。若善男子善女人等。教赡部洲东胜身洲西牛货洲北俱卢洲诸有情类。皆令安住独觉菩提。所获福聚不如有人教一有情令趣无上正等菩提。何以故。憍尸迦。若教有情令趣无上正等菩提。则令世间佛眼不断。所以者何。由有菩萨摩诃萨故。便有预流一来不还阿罗汉果独觉菩提。由有菩萨摩诃萨故。便有如来应正等觉证得无上正等菩提。由有菩萨摩诃萨故。便有佛宝法宝僧宝一切世间归依供养。以是故。憍尸迦。一切世间若天若魔若梵若沙门若婆罗门及阿素洛人非人等。应以无量上妙花鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹菩萨摩诃萨。憍尸迦。由此当知。若善男子善女人等。书写如是甚深般若波罗蜜多施他读诵。若转书写广令流布。所获福聚胜前福聚无量无边。何以故。如是般若波罗蜜多秘密藏中。广说一切世出世间胜善法故。由此般若波罗蜜多秘密藏中所说法故。世间便有刹帝利大族婆罗门大族长者大族居士大族施设可得。由此般若波罗蜜多秘密藏中所说法故。世间便有四大王众天三十三天夜摩天睹史多天乐变化天他化自在天施设可得。由此般若波罗蜜多秘密藏中所说法故。世间便有梵众天梵辅天梵会天大梵天施设可得。由此般若波罗蜜多秘密藏中所说法故。世间便有光天少光天无量光天极光净天施设可得。由此般若波罗蜜多秘密藏中所说法故。世间便有净天少净天无量净天遍净天施设可得。由此般若波罗蜜多秘密藏中所说法故。世间便有广天少广天无量广天广果天施设可得。由此般若波罗蜜多秘密藏中所说法故。世间便有无繁天无热天善现天善见天色究竟天施设可得。由此般若波罗蜜多秘密藏中所说法故。世间便有空无边处天识无边处天无所有处天非想非非想处天施设可得。由此般若波罗蜜多秘密藏中所说法故。世间便有布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多施设可得。由此般若波罗蜜多秘密藏中所说法故。世间便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空施设可得。由此般若波罗蜜多秘密藏中所说法故。世间便有真如法界法性不虚妄性不变异性平等性离生性法定法住实际虚空界不思议界施设可得。由此般若波罗蜜多秘密藏中所说法故。世间便有苦圣谛集圣谛灭圣谛道圣谛施设可得。由此般若波罗蜜多秘密藏中所说法故。世间便有四静虑四无量四无色定施设可得。由此般若波罗蜜多秘密藏中所说法故。世间便有八解脱八胜处九次第定十遍处施设可得。由此般若波罗蜜多秘密藏中所说法故。世间便有四念住四正断四神足五根五力七等觉支八圣道支施设可得。由此般若波罗蜜多秘密藏中所说法故。世间便有空解脱门无相解脱门无愿解脱门施设可得。由此般若波罗蜜多秘密藏中所说法故。世间便有五眼六神通施设可得。由此般若波罗蜜多秘密藏中所说法故。世间便有佛十力四无所畏四无碍解大慈大悲大喜大舍十八佛不共法施设可得。由此般若波罗蜜多秘密藏中所说法故。世间便有无忘失法恒住舍性施设可得。由此般若波罗蜜多秘密藏中所说法故。世间便有一切智道相智一切相智施设可得。由此般若波罗蜜多秘密藏中所说法故。世间便有一切陀罗尼门一切三摩地门施设可得。由此般若波罗蜜多秘密藏中所说法故。世间便有预流一来不还阿罗汉及预流向预流果一来向一来果不还向不还果阿罗汉向阿罗汉果施设可得。由此般若波罗蜜多秘密藏中所说法故。世间便有独觉及独觉菩提施设可得。由此般若波罗蜜多秘密藏中所说法故。世间便有一切菩萨摩诃萨及诸菩萨摩诃萨行施设可得。由此般若波罗蜜多秘密藏中所说法故。世间便有一切如来应正等觉及诸佛无上正等菩提施设可得。
　　复次憍尸迦。置四大洲诸有情类。若善男子善女人等。教小千界诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多施他读诵。若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中广说一切无漏之法。声闻种性补特伽罗修学此法。速入声闻正性离生。得预流果得一来果得不还果得阿罗汉果。独觉种性补特伽罗修学此法。速入独觉正性离生。渐次证得独觉菩提。菩萨种性补特伽罗修学此法。速入菩萨正性离生。渐次修行诸菩萨行。证得无上正等菩提。憍尸迦。如是般若波罗蜜多秘密藏中广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏四无碍解大慈大悲大喜大舍十八佛不共法。一切智道相智一切相智。一切陀罗尼门一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有情住预流果。所获福聚犹胜教化小千世界诸有情类皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。憍尸迦。若善男子善女人等。教小千界诸有情类。皆住预流一来不还阿罗汉果。所获福聚不如有人教一有情令其安住独觉菩提。何以故。憍尸迦。独觉菩提所有功德。胜预流等百千倍故。憍尸迦。若善男子善女人等。教小千界诸有情类。皆令安住独觉菩提。所获福聚不如有人教一有情令趣无上正等菩提。何以故。憍尸迦。若教有情令趣无上正等菩提。则令世间佛眼不断。所以者何。由有菩萨摩诃萨故。便有预流一来不还阿罗汉果独觉菩提。由有菩萨摩诃萨故。便有如来应正等觉证得无上正等菩提。由有菩萨摩诃萨故。便有佛宝法宝僧宝一切世间归依供养。以是故。憍尸迦。一切世间若天若魔若梵若沙门若婆罗门及阿素洛人非人等。应以无量上妙华鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹菩萨摩诃萨。憍尸迦。由此当知。若善男子善女人等。书写如是甚深般若波罗蜜多施他读诵。若转书写广令流布。所获福聚胜前福聚无量无边。何以故。如是般若波罗蜜多秘密藏中。广说一切世出世间胜善法故。由此般若波罗蜜多秘密藏中所说法故。世间便有刹帝利大族婆罗门大族长者大族居士大族施设可得。由此般若波罗蜜多秘密藏中所说法故。世间便有四大王众天三十三天夜摩天睹史多天乐变化天他化自在天施设可得。由此般若波罗蜜多秘密藏中所说法故。世间便有梵众天梵辅天梵会天大梵天施设可得。由此般若波罗蜜多秘密藏中所说法故。世间便有光天少光天无量光天极光净天施设可得。由此般若波罗蜜多秘密藏中所说法故。世间便有净天少净天无量净天遍净天施设可得。由此般若波罗蜜多秘密藏中所说法故。世间便有广天少广天无量广天广果天施设可得。由此般若波罗蜜多秘密藏中所说法故。世间便有无繁天无热天善现天善见天色究竟天施设可得。由此般若波罗蜜多秘密藏中所说法故。世间便有空无边处天识无边处天无所有处天非想非非想处天施设可得。由此般若波罗蜜多秘密藏中所说法故。世间便有布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多施设可得。由此般若波罗蜜多秘密藏中所说法故。世间便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空施设可得。由此般若波罗蜜多秘密藏中所说法故。世间便有真如法界法性不虚妄性不变异性平等性离生性法定法住实际虚空界不思议界施设可得。由此般若波罗蜜多秘密藏中所说法故。世间便有苦圣谛集圣谛灭圣谛道圣谛施设可得。由此般若波罗蜜多秘密藏中所说法故。世间便有四静虑四无量四无色定施设可得。由此般若波罗蜜多秘密藏中所说法故。世间便有八解脱八胜处九次第定十遍处施设可得。由此般若波罗蜜多秘密藏中所说法故。世间便有四念住四正断四神足五根五力七等觉支八圣道支施设可得。由此般若波罗蜜多秘密藏中所说法故。世间便有空解脱门无相解脱门无愿解脱门施设可得。由此般若波罗蜜多秘密藏中所说法故。世间便有五眼六神通施设可得。由此般若波罗蜜多秘密藏中所说法故。世间便有佛十力四无所畏四无碍解大慈大悲大喜大舍十八佛不共法施设可得。由此般若波罗蜜多秘密藏中所说法故。世间便有无忘失法恒住舍性施设可得。由此般若波罗蜜多秘密藏中所说法故。世间便有一切智道相智一切相智施设可得。由此般若波罗蜜多秘密藏中所说法故。世间便有一切陀罗尼门一切三摩地门施设可得。由此般若波罗蜜多秘密藏中所说法故。世间便有预流一来不还阿罗汉及预流向预流果一来向一来果不还向不还果阿罗汉向阿罗汉果施设可得。由此般若波罗蜜多秘密藏中所说法故。世间便有独觉及独觉菩提施设可得。由此般若波罗蜜多秘密藏中所说法故。世间便有一切菩萨摩诃萨及诸菩萨摩诃萨行施设可得。由此般若波罗蜜多秘密藏中所说法故。世间便有一切如来应正等觉及诸佛无上正等菩提施设可得。复次憍尸迦。置小千界诸有情类。若善男子善女人等。教中千界诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多施他读诵。若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中。广说一切无漏之法。声闻种性补特伽罗修学此法。速入声闻正性离生。得预流果得一来果得不还果得阿罗汉果。独觉种性补特伽罗修学此法。速入独觉正性离生。渐次证得独觉菩提。菩萨种性补特伽罗修学此法。速入菩萨正性离生。渐次修行诸菩萨行。证得无上正等菩提。憍尸迦。如是般若波罗蜜多秘密藏中。广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏。四无碍解大慈大悲大喜大舍十八佛不共法。一切智道相智一切相智一切陀罗尼门。一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有情住预流果。所获福聚犹胜教化中千世界诸有情类皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。憍尸迦。若善男子善女人等。教中千界诸有情类。皆住预流一来不还阿罗汉果。所获福聚不如有人教一有情令其安住独觉菩提。何以故。憍尸迦。独觉菩提所有功德胜预流等百千倍故。憍尸迦。若善男子善女人等。教中千界诸有情类。令其安住独觉菩提。所获福聚不如有人教一有情令趣无上正等菩提。何以故。憍尸迦。若教有情令趣无上正等菩提。则令世间佛眼不断。所以者何。由有菩萨摩诃萨故。便有预流一来不还阿罗汉果独觉菩提。由有菩萨摩诃萨故。便有如来应正等觉证得无上正等菩提。由有菩萨摩诃萨故。便有佛宝法宝僧宝一切世间归依供养。以是故。憍尸迦。一切世间若天若魔若梵若沙门若婆罗门及阿素洛人非人等。应以无量上妙华鬘涂散等香衣服璎珞宝幢幡盖众妙珍奇伎乐灯明。尽诸所有供养恭敬尊重赞叹菩萨摩诃萨。憍尸迦。由此当知。若善男子善女人等。书写如是甚深般若波罗蜜多。施他读诵若转书写广令流布。所获福聚胜前福聚无量无边。何以故。如是般若波罗蜜多秘密藏中广说一切世出世间胜善法故。由此般若波罗蜜多秘密藏中所说法故。世间便有刹帝利大族婆罗门大族长者大族居士大族施设可得。由此般若波罗蜜多秘密藏中所说法故。世间便有四大王众天三十三天夜摩天睹史多天乐变化天他化自在天施设可得。由此般若波罗蜜多秘密藏中所说法故。世间便有梵众天梵辅天梵会天大梵天施设可得。由此般若波罗蜜多秘密藏中所说法故。世间便有光天少光天无量光天极光净天施设可得。由此般若波罗蜜多秘密藏中所说法故。世间便有净天少净天无量净天遍净天施设可得。由此般若波罗蜜多秘密藏中所说法故。世间便有广天少广天无量广天广果天施设可得。由此般若波罗蜜多秘密藏中所说法故。世间便有无繁天无热天善现天善见天色究竟天施设可得。由此般若波罗蜜多秘密藏中所说法故。世间便有空无边处天识无边处天无所有处天非想非非想处天施设可得。由此般若波罗蜜多秘密藏中所说法故。世间便有布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多施设可得。由此般若波罗蜜多秘密藏中所说法故。世间便有内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空施设可得。由此般若波罗蜜多秘密藏中所说法故。世间便有真如法界法性不虚妄性不变异性平等性离生性法定法住实际虚空界不思议界施设可得。由此般若波罗蜜多秘密藏中所说法故。世间便有苦圣谛集圣谛灭圣谛道圣谛施设可得。由此般若波罗蜜多秘密藏中所说法故。世间便有四静虑四无量四无色定施设可得。由此般若波罗蜜多秘密藏中所说法故。世间便有八解脱八胜处九次第定十遍处施设可得。由此般若波罗蜜多秘密藏中所说法故。世间便有四念住四正断四神足五根五力七等觉支八圣道支施设可得。由此般若波罗蜜多秘密藏中所说法故。世间便有空解脱门无相解脱门无愿解脱门施设可得。由此般若波罗蜜多秘密藏中所说法故。世间便有五眼六神通施设可得。由此般若波罗蜜多秘密藏中所说法故。世间便有佛十力四无所畏四无碍解大慈大悲大喜大舍十八佛不共法施设可得。由此般若波罗蜜多秘密藏中所说法故。世间便有无忘失法恒住舍性施设可得。由此般若波罗蜜多秘密藏中所说法故。世间便有一切智道相智一切相智施设可得。由此般若波罗蜜多秘密藏中所说法故。世间便有一切陀罗尼门一切三摩地门施设可得。由此般若波罗蜜多秘密藏中所说法故。世间便有预流一来不还阿罗汉及预流向预流果一来向一来果不还向不还果阿罗汉向阿罗汉果施设可得。由此般若波罗蜜多秘密藏中所说法故。世间便有独觉及独觉菩提施设可得。由此般若波罗蜜多秘密藏中所说法故。世间便有一切菩萨摩诃萨及诸菩萨摩诃萨行施设可得。由此般若波罗蜜多秘密藏中所说法故。世间便有一切如来应正等觉及诸佛无上正等菩提施设可得。复次憍尸迦。置中千界诸有情类。若善男子善女人等。教化三千大千世界诸有情类。皆令修学十善业道。于意云何。是善男子善女人等。由此因缘得福多不。天帝释言。甚多世尊。甚多善逝。佛言。憍尸迦。若善男子善女人等。书写如是甚深般若波罗蜜多。施他读诵若转书写广令流布。是善男子善女人等。所获福聚甚多于前。何以故。憍尸迦。如是般若波罗蜜多秘密藏中广说一切无漏之法。声闻种性补特伽罗。修学此法速入声闻正性离生。得预流果得一来果得不还果得阿罗汉果。独觉种性补特伽罗。修学此法速入独觉正性离生。渐次证得独觉菩提。菩萨种性补特伽罗。修学此法速入菩萨正性离生。渐次修行诸菩萨行证得无上正等菩提。憍尸迦。如是般若波罗蜜多秘密藏中广说一切无漏法者。所谓布施波罗蜜多净戒波罗蜜多安忍波罗蜜多精进波罗蜜多静虑波罗蜜多般若波罗蜜多。内空外空内外空空空大空胜义空有为空无为空毕竟空无际空散空无变异空本性空自相空共相空一切法空不可得空无性空自性空无性自性空。真如法界法性不虚妄性不变异性平等性离生性法定法住实际虚空界不思议界。无漏四静虑四无量四无色定。八解脱八胜处九次第定十遍处。四念住四正断四神足五根五力七等觉支八圣道支。空解脱门无相解脱门无愿解脱门。五眼六神通。佛十力四无所畏四无碍解大慈大悲大喜大舍十八佛不共法。一切智道相智一切相智。一切陀罗尼门一切三摩地门。及余无量无边佛法。皆是此中所说一切无漏之法。憍尸迦。若善男子善女人等。教一有情住预流果。所获福聚犹胜教化如是三千大千世界诸有情类。皆令修学十善业道。何以故。憍尸迦。诸有修行十善业道。不免地狱傍生鬼趣。若诸有情住预流果。便得永脱三恶趣故。况教令住一来不还阿罗汉果。所获福聚而不胜彼。

　　　　大般若波罗蜜多经卷第一百三十一



　　　　大般若波罗蜜多经卷第一百十二
  </div>
  <div class="pagination">
   <a href="大般若波罗蜜多经_page27.html">
    上一页
   </a>
   <span>
    ...
   </span>
   <a href="大般若波罗蜜多经_page23.html">
    23
   </a>
   <a href="大般若波罗蜜多经_page24.html">
    24
   </a>
   <a href="大般若波罗蜜多经_page25.html">
    25
   </a>
   <a href="大般若波罗蜜多经_page26.html">
    26
   </a>
   <a href="大般若波罗蜜多经_page27.html">
    27
   </a>
   <span class="current-page">
    28
   </span>
   <a href="大般若波罗蜜多经_page29.html">
    29
   </a>
   <a href="大般若波罗蜜多经_page30.html">
    30
   </a>
   <a href="大般若波罗蜜多经_page31.html">
    31
   </a>
   <a href="大般若波罗蜜多经_page32.html">
    32
   </a>
   <a href="大般若波罗蜜多经_page33.html">
    33
   </a>
   <span>
    ...
   </span>
   <a href="大般若波罗蜜多经_page29.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
