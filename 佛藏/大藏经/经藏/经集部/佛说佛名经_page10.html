<!DOCTYPE html>
<html>
<head>
    <meta charset="UTF-8">
    <title>佛说佛名经 - 第 10 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佛说佛名经 - 第 10 页/共 15 页</h1>
    <div class="content">　　舍利弗。从此东方过八百世界。有佛世界名香积世界。有佛名成就卢舍那阿罗诃三藐三佛陀。现在说法。若人闻彼佛名。受持读诵忆念礼拜。超越世间五百劫。舍利弗。从此世界东方过千世界。名树提跋提。彼世界有佛名卢舍那镜像阿罗诃三藐三佛陀。现在说法。若善男子善女人闻彼佛名。受持读诵至心忆念恭敬礼拜得脱三恶道。
　　舍利弗。从此东方过二千世界。有佛国土名无量光明功德。彼世界有佛名卢舍那光明阿罗诃三藐三菩陀。若善男子善女人闻彼佛名。五体投地深心敬重。受持读诵恭敬礼拜。是人超越世间二十劫。
　　舍利弗。东方过千世界有佛国土名可乐。彼佛名不动应供正遍知。若善男子善女人闻彼佛名。受持读诵恭敬礼拜。是人毕竟不退阿耨多罗三藐三菩提。一切诸魔所不能动。
　　舍利弗。东方过千世界有佛世界名不可量。彼处有佛名大光明阿罗诃三藐三佛陀。现在说法。若善男子善女人闻彼光明佛名。受持读诵恭敬礼拜。是人常不离一切诸佛菩萨。毕竟得不退转阿耨多罗三藐三菩提。
　　舍利弗。从此佛国土。东方过六十世界有佛世界名然灯炬。佛名不可量声阿罗诃三藐三佛陀。现在说法。若善男子善女人闻彼阿弥陀佛名。三遍称南无无量声如来南无无量声如来南无无量声如来。是人毕竟不堕三恶道。定得阿耨多罗三藐三菩提。
　　舍利弗。复过彼世界度千佛国土。有佛世界名无尘。彼有佛同名阿弥陀劬沙阿罗诃三藐三佛陀。现在说法。若善男子善女人闻彼佛名。深心敬重受持读诵恭敬礼拜。是人超越世间十二劫。
　　舍利弗。复过二十千佛国土。有佛世界名难胜。彼处有佛名大称阿罗诃三藐三佛陀。若善男子善女人闻彼佛名。合掌作如是言。南无大称如来。若复有人以须弥山等七宝。日日布施满一百岁。比闻此佛名礼拜功德。百分不及一乃至算数分不及一。
　　舍利弗。复过三千佛国土有世界名光明。佛名宝光明阿罗诃三藐三佛陀。若善男子善女人受持彼佛名。超越世间一百劫。得不退转阿耨多罗三藐三菩提。若有人不信闻名得如此功德。是人当堕阿鼻地狱满足一百劫。
　　舍利弗。东方过十千佛国土。有世界名光照明。彼处有佛名得大无畏阿罗诃三藐三佛陀。现在说法。若善男子善女人闻彼佛名。受持读诵恭敬礼拜。是人毕竟得大无畏。摄取无量无边功德聚。舍利弗。过七千佛国土有世界。名摩尼光明。彼处有佛名然灯火阿罗诃三藐三佛陀。现在说法。若善男子善女人闻彼佛名。至心恭敬礼拜受持读诵。是人摄得如来十力。
　　舍利弗。复过八千佛国土。有世界名真实。彼世界中有佛号实声如来阿罗诃三藐三佛陀。现在说法。若善男子善女人闻彼佛名。受持读诵至心礼拜。是人毕竟得四圣谛。毕竟得阿耨多罗三藐三菩提。
　　舍利弗。复过二十千佛国土。有佛世界名光明。佛名无边无垢佛阿罗诃三藐三佛陀。现在说法。若善男子善女人闻彼佛名。至心信受受持读诵恭敬礼拜。若复有人以满三千大千世界七宝布施。比闻无垢佛名受持读诵功德。千万分不及一乃至算数分不及一。何以故。若众生善根微薄。不能得闻无垢佛名。若有善男子善女人。闻无边离垢如来名。是人非于一佛所种诸善根。亦非千佛所种诸善根。是人乃是百千万佛所种诸善根。是人超越世间四十八劫。
　　舍利弗。东方过九千佛国土。有世界名妙声。佛名月声阿罗诃三藐三佛陀。现在说法。若善男子善女人闻彼佛名。能受持读诵至心礼敬。是人所得一切功德。百法具足如满月。毕竟得阿耨多罗三藐三菩提。
　　舍利弗。复过十千佛国土。有世界名无畏。佛名无边称阿罗诃三藐三佛陀。现在说法。若善男子善女人闻彼佛名。受持读诵合掌作如是言。南无无边称世尊。若复有人七宝如须弥等布施。日日如是满足百年。此福德聚比持佛名功德。百分不及一。乃至算数譬喻所不能及。
　　舍利弗。复过千五百佛国土。有世界名曰然灯。佛名日月光明阿罗诃三藐三佛陀。现在说法。若善男子善女人闻彼佛名受持读诵。胡跪合掌右膝著地。三遍作如是言。南无日月光明世尊。南无日月光明世尊。南无日月光明世尊。是人速成阿耨多罗三藐三菩提。
　　舍利弗。复过三十千佛国土。有世界名无垢。佛名无垢光明阿罗诃三藐三佛陀。现在说法。若善男子善女人。天龙夜叉罗刹若人非人。闻是佛名毕竟不退阿耨多罗三藐三菩提。不入恶道。
　　舍利弗。东方过十千佛国土。有世界名百光明。佛名清净光明阿罗诃三藐三佛陀。现在说法。若天龙夜叉非人闻名者。必得人身远离贪嗔痴烦恼。若人闻不信者。六十千劫堕大地狱。
　　舍利弗。复过百佛国土。有世界名善德。佛名日光明阿罗诃三藐三佛陀。现在说法。若人毕竟清净心称此佛名。所得功德满足如日轮。毕竟能伏一切诸魔外道。超越世间三十劫。
　　舍利弗。复过六十千佛国土。有世界名住七觉分。佛名无边宝阿罗诃三藐三佛陀。现在说法。若人闻彼佛名。是人具足得七觉分。能置众生著胜宝中。毕竟成就无量功德聚。
　　舍利弗。复过五百佛国土。有世界名华镜像。佛名华胜阿罗诃三藐三佛陀。现在说法。若人闻彼佛名信心敬重。彼人一切善法成就如华开敷。超越世间五十五劫。
　　舍利弗。复过百千亿佛国土。有世界名远离一切忧恼。佛名妙身阿罗诃三藐三佛陀。现在说法。若人闻彼佛名至心敬重礼拜供养。是人毕竟远离一切诸障不入恶道。超越世间无量劫。
　　舍利弗。复过那由他佛国土。有世界名平等。彼处有佛号法光明清净开敷莲华阿罗诃三藐三佛陀。现在说法。若人得闻彼如来名受持不忘者。永离三恶道。
　　南无法光明清净开敷莲华佛。
　　舍利弗。若比丘比丘尼优婆塞优婆夷。欲忏悔诸罪。当净洗浴著新净衣。净治室内敷设高座安置佛像。悬二十五枚幡。种种华香供养。诵此二十五佛名。日夜六时忏悔。满二十五日灭四重八重等罪。式叉摩那沙弥沙弥尼。亦复如是。
　　尔时舍利弗白佛言。世尊。唯愿世尊。为我说过去七佛名姓寿命长短。我等乐闻。佛告舍利弗。谛听谛听当为汝说。舍利弗。过去九十一劫有佛。名毗婆尸如来。过去三十劫有佛。名尸弃如来。彼劫中复有毗舍浮如来。自此以后无量无边劫空过无佛。至贤劫中有四佛。拘留孙佛。拘那含牟尼佛。迦叶佛。我释迦牟尼佛。毗婆尸佛寿命八十千劫。尸弃佛寿命六十千劫。毗舍浮佛寿命二千劫。拘留孙佛寿命十四小劫。拘那含牟尼佛寿命三十小劫。迦叶佛寿命二小劫。我现在最少寿命一百岁。毗婆尸佛尸弃佛毗舍浮佛刹利家生。拘留孙佛拘那含佛迦叶佛婆罗门家生。舍利弗。我释迦牟尼佛刹利家生。毗婆尸佛尸弃佛毗舍浮佛三佛姓拘邻。拘留孙佛拘那含牟尼佛迦叶佛此三佛姓迦叶。舍利弗。我释迦牟尼佛姓瞿昙。舍利弗。毗婆尸佛波吒罗树下得阿耨多罗三藐三菩提。尸弃佛芬陀利树下得阿耨多罗三藐三菩提。毗舍浮佛莎罗树下得阿耨多罗三藐三菩提。拘留孙佛利沙树下得阿耨多罗三藐三菩提。拘那含牟尼佛尸优头跋树下得阿耨多罗三藐三菩提。迦叶佛尼拘律树下得阿耨多罗三藐三菩提。我释迦牟尼佛阿说他树下得阿耨多罗三藐三菩提。毗婆尸佛三集声闻。尸弃佛三集声闻。毗舍浮佛再集声闻。拘留孙佛一集声闻。拘那含牟尼佛一集声闻。迦叶佛一集声闻。我释迦牟尼佛一集声闻。毗婆尸佛第一声闻弟子。一名吉沙二名看荼。尸弃佛第一声闻弟子。一名胜二名自在。毗舍浮佛第一声闻弟子。一名星宿二名上。拘留孙佛第一声闻弟子。一名疾二名力。拘那含牟尼佛第一声闻弟子。一名活二名毗头罗。迦叶佛第一声闻弟子。一名输那二名颇罗堕。我释迦牟尼佛第一声闻弟子。一名舍利弗二名目揵连。如上二人等前者智慧第一。后神通第一。毗婆尸佛侍者名无忧。尸弃佛侍者名离畏。毗舍浮佛侍者名寂。拘留孙佛侍者名智。拘那含牟尼佛侍者名亲。迦叶佛侍者名迦失。我侍者名欢喜。毗婆尸佛子名成阴。尸弃佛子名不可量。毗舍浮佛子名善智。拘留孙佛子名上。拘那含牟尼佛子名胜。迦叶佛子名导师。我子名罗睺罗。毗婆尸佛父名槃头。母名槃头意。城名槃头。尸弃佛父名钩那。母名胜。城名阿楼那跋提。毗舍浮佛父名阿楼那天子。母名称意。城名随意。拘留孙佛父婆罗门种名功德。母名广被天。子名无畏。城亦名无畏。拘那含牟尼佛父婆罗门种名大德。母名难胜天。子庄严。城亦名庄严。迦叶佛父婆罗门种名净德。母名善才天。子名知使。城亦名知使。今时波罗奈城。是我今父名输头檀王。母名摩诃摩耶。城名迦毗罗。
　　舍利弗。应当敬礼我本师。谓释迦牟尼佛。称妙佛。降伏一切佛。然灯光佛。无畏佛。法胜佛。如是等初一大阿僧祇劫有八十亿佛。最后名释迦牟尼佛。第二阿僧祇劫初。宝胜佛。然灯佛。妙声佛。胜成佛。善见佛。善眼佛。持提罗吒佛。师子无畏自在无违善眼善山善意栴檀降伏热降伏闇师子奋迅妙声无量威德净德炎见第一义。复有释迦牟尼妙行胜妙寂静妙身功德梵命月降自在调山目陀罗财。此是第二大阿僧祇劫。有如是等七十二亿佛应当敬礼。舍利弗。大力大精进净德大明阳炎。复有释迦牟尼大龙大威德坚行栴檀宝山因陀罗幢无畏作富楼那宝髻波头摩胜妙胜无垢与光明降伏怨波斯他大幢颇罗堕毕沙。星宿毗婆尸尸弃拘邻毗舍浮能作光明不可胜。复有尸弃善见最后释迦牟尼。第三大阿僧祇劫中有如是等七十一亿佛。应当敬礼。舍利弗。如是等过去无量佛。汝等应当敬礼。
　　南无欢喜增长佛　南无人自在王佛　南无不动佛　南无大圣佛　南无欢喜佛　南无自在佛　南无普光明佛　南无满足佛　南无拘邻佛　南无安隐佛　南无大精进佛　南无智慧佛　南无大称佛　南无阿[少/兔]律佛　南无妙胜佛　南无不厌足佛　南无大光炎聚佛　南无月光佛　南无火威德佛　南无普宝盖佛　南无那罗延光明佛　南无善根增长光明佛　南无师子乘光明佛　南无离一切忧恼光明佛　南无坚固光明佛　南无云王光明佛　南无无垢臂光明佛　南无成就义光明佛　南无胜护光明佛　南无梵胜天王光明佛　南无如是等同名不可说不可量佛
　　舍利弗。汝应当敬礼无量寿佛国。安乐世界观世音菩萨。得大势菩萨。以为上首。及无量无边菩萨众。如是摩梨支世界难胜佛国土。光明幢菩萨。光明胜菩萨。以为上首。及无量无边阿僧祇菩萨众。如是可乐世界阿閦佛国土。香象菩萨。妙香象菩萨。以为上首。及无量无边菩萨众。如是卢舍那世界日月佛国土。师子菩萨。师子慧菩萨。以为上首。及无量无边菩萨众。如是不瞬世界善月佛国土。莎罗胎菩萨。一切法得自在菩萨。以为上首。及无量无边菩萨众。如是光明世界普照佛国土。月轮菩萨。宝炬菩萨。以为上首。及无量无边菩萨众。如是乐成世界宝炎如来佛国土。不空奋迅菩萨。不空见菩萨。以为上首。及无量无边菩萨众。观世界普观如来佛国土。云王菩萨。法王菩萨。以为上首。及无量无边菩萨众。见爱世界观世音王如来佛国土。降伏魔菩萨。山王菩萨。以为上首。及无量无边菩萨众。如是等十方世界一切佛国土。一切菩萨我皆归命。
　　南无须弥登王佛　南无宝王佛　南无宝胜佛　南无摄持一切法佛　南无过称量佛　南无无臂喻佛　南无无边法佛　南无难思议佛　南无二万日月灯明佛　南无三万然灯佛　南无大通智胜佛　南无十六王子佛　南无空王佛　南无多宝佛　南无云自在灯王佛　南无威音王佛　南无无数光佛　南无思善佛　南无分身诸佛　南无日月净明德佛　南无浮华宿王智佛　南无无净庄严王佛　南无龙尊王佛　南无云雷音佛　南无云雷宿王华智佛　南无宝王佛　南无威德宝王佛　南无光明王佛
　　次礼十二部尊经大藏法轮。
　　敬礼十方诸大菩萨摩诃萨。
　　南无不思议菩萨　南无离觉音菩萨　南无惟念安菩萨　南无离垢称菩萨　南无无量音菩萨　南无大名闻菩萨　南无明埵髻菩萨　南无坚师子菩萨　南无独游步菩萨　南无舍所念菩萨　南无及智积菩萨　南无意善住菩萨　南无无极相菩萨　南无慧光曜菩萨　南无消强意菩萨　南无能拥护菩萨　南无至诚英菩萨　南无莲华界菩萨　南无众诸安菩萨　南无圣慧业菩萨　南无将功勋菩萨　南无无思议菩萨　南无净梵施菩萨　南无宝事业菩萨　南无处天华菩萨　南无善思惟菩萨　南无无限法菩萨　南无名闻意菩萨　南无已辩积菩萨　南无自在门菩萨　南无十种力菩萨　南无有十力菩萨　南无大圣愍菩萨　南无无所越菩萨　南无游寂然菩萨　南无在于彼菩萨　南无无数天菩萨　南无须弥光菩萨　南无极重藏菩萨　南无因超越菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　归命如是等无量无边辟支佛。
　　礼三宝已次复忏悔。
　　弟子等略忏烦恼障竟。今当次第忏悔业障。夫业能庄饰世趣。在在处处。是以思惟求离世解脱。所以六道果报。种种不同形类各异。当知皆是业力所作。所以佛十力中业力甚深。凡夫之人多于此中好起疑惑。何以故尔。现见世间行善之者是事轗轲。为恶之者触向谐偶。谓言天下善恶无分。如此计者皆是不能深达业理。何以故尔。经中说言。有三种业。何等为三。一者现报。二者生报。三者后报。现报业者。现在作善作恶。现身受报。生报业者。此生作善作恶。来生受报。后报业者。或是过去无量生中作善作恶。或于此生中受。或现在未来无量生中方受其报。向者行恶之人现在见好。此是过去生报后报。善业熟故。所以现在有此乐果。岂关现在作诸恶业而得好报。行善之人现在见苦者。是过去生中生报后报。恶业熟故现在善根力弱不能排遣。是故得此苦报。岂关现在作善而招恶报。何以知然。现见世间为善之者。为人所赞叹人所尊重。故知未来必招乐果。过去既有如此恶业。所以诸佛菩萨教令亲近善友共行忏悔。善知识者于得道中则为全利。是故弟子等。今日至诚归依于佛。
　　南无东方清净藏佛　南无南方围绕香薰佛　南无西方宝无量幢佛　南无北方满足意佛　南无东南方快乐尊佛　南无西南方出法无垢王佛　南无西北方安立王佛　南无东北方白莲花生佛　南无下方法名号佛　南无上方无愚丰佛
　　归命如是等十方尽虚空界一切三宝。
　　弟子等。从无始已来至于今日。积恶如恒沙造罪满天地。舍身与受身不觉亦不知。或作五逆深厚浊缠无间罪业。或造一阐提断善根业。轻诬佛语谤方等业。破灭三宝毁正法业。不信罪福起十恶业。迷真返正痴惑之业。不孝二亲反戾之业。轻慢师长无礼敬业。朋友无信犯不义之业。或作四重六重八重障圣道业。毁犯五戒破八齐业。五篇七聚多缺犯业。忧婆塞戒轻重垢业。或菩萨戒不能清净如说行业。前后方便污梵行业。月无六斋懈怠之业。年三长齐不常修业。三千威仪不如法业。八万律仪微细罪业。不修身戒心慧之业。春秋八王造众罪业。行十六种恶律仪业。于苦众生无愍伤业。不矜不念无怜愍业。不拔不济无救护业。心怀嫉忌无度彼业。于怨亲境不平等业。耽荒五欲不厌离业。或因衣食园林池沼生荡逸业。或以盛年放恣情欲。造众罪业。或善有漏回向三有障出世业。如是等业无量无边。今日发露向十方佛尊法圣众归命忏悔。愿弟子等。承是忏悔无间等罪所生福善。愿生生世世灭五逆罪除阐提惑。如是轻重诸罪。从今以去乃至道场誓不更犯。恒习出世清净善法。精持律行守护威仪。如渡海者爱惜浮囊。六度四等常檦行首。戒定慧品转得增明。速成如来三十二相八十种好。十力无畏大悲三念。常乐妙智八自在我。

　　大乘莲华宝达问答报应沙门经

　　宝达顷前入一沸屎地狱。云何名曰沸屎地狱。其地狱纵广六十由旬。周匝铁城铁网罗覆其中。东西流屎南北而流。火出其中烟炎俱起亦如云雨。甚大臭秽臭中之臭勿过于此。北门之中有六百沙门。来入其中。悲号涕泣口眼火出亦无休息。来入此粪池饮于粪屎入粪屎。口焰火俱出。口眼六根亦复如是。千死千生万死万生。
　　宝达问马头罗刹曰。此诸沙门何因缘故堕此地狱。马头罗刹答曰。此诸沙门受佛净戒而不净持。贪嗜酒肉食啖五辛堕此地狱。宝达闻之悲泣而去。

　　　　佛名经卷第十九



　　　　佛说佛名经卷第二十

　　舍利弗归命善清净无垢宝功德集胜王佛。
　　南无因陀罗幢佛　南无普照佛　南无清净光明王佛　南无金色光明师子奋迅王佛　南无普胜山功德佛　南无善住功德摩尼山王佛　南无普见王佛　南无金刚胜佛　南无普贤佛　南无普照佛　南无宝法胜决定佛　南无无量意功德王佛　南无地自在王佛　南无离尘功德佛　南无无尽光佛　南无无畏王佛　南无难知佛　南无金刚妙佛　南无无垢胜佛　南无月胜佛　南无一味胜佛　南无槃头华佛　南无鬘香胜佛　南无多摩罗跋香胜佛　南无月藏佛　南无沉水香佛　南无树提光明佛　南无海香佛　南无龙藏佛　南无宝光明佛　南无大云藏佛　南无智德佛　南无金刚藏佛　南无住持地佛　南无虚空平等佛　南无胜藏佛　南无濡语佛　南无有德佛　南无山藏佛　南无妙鼓佛　南无爱胜佛　南无鼓增上佛　南无欢喜藏佛　南无日藏佛　南无行胜佛　南无实语佛　南无智藏佛　南无妙声佛　南无自在胜佛　南无胜妙胜佛　南无佛宝幢佛　南无随顺戒佛　南无宝胜佛　南无无垢琉璃佛　南无满足金刚住持佛　南无甘露幢佛　南无成就功德佛　南无香山佛　南无根本胜藏佛　南无不可知佛　南无无边知佛　南无无量佛　南无无量自在佛　南无大光明佛　南无德藏佛　南无根本庄严奋迅佛　南无现无愚佛　南无宝月佛　南无无垢佛　南无离垢佛　南无勇施佛　南无清净佛　南无清净施佛　南无娑留那佛　南无水天佛　南无坚德佛　南无栴檀功德佛　南无无量掬光佛　南无光德佛　南无无忧德佛　南无那罗延佛　南无功德华佛　南无莲花光游戏神通佛　南无财功德佛　南无德念佛　南无善名称功德佛　南无红炎幢王佛　南无善游步功德佛　南无斗战胜佛　南无善游步佛　南无周匝庄严功德佛　南无根本光佛　南无一切众生见爱奋迅庄严王佛　南无忍王佛　南无离一切烦恼佛　南无宝色胜佛　南无香胜王佛　南无亿藏佛　南无见一切佛　南无见爱佛　南无不可见佛　南无甘露功德称佛　南无一切畏差别能断疑佛　南无师子吼佛　南无散华佛　南无大胜佛　南无无碍智作佛　南无一切作乐佛　南无尊胜佛　南无吉王佛　南无一切世间道自在王佛　南无须弥劫佛　南无胜须弥佛　南无解脱佛　南无世间声佛　南无坚奋迅佛　南无坚自在佛　南无栴檀胜佛　南无不差别佛　南无息功用佛　南无善思惟佛　南无能断一切业佛　南无离想佛　南无宝胜佛　南无宝轮佛　南无大宝佛　南无无垢光明佛　南无乐说庄严称佛　南无无垢月幢称佛　南无华庄严光明佛　南无出水火佛　南无无畏观佛　南无师子奋迅力佛　南无宝精进日月光明佛　南无庄严功德智声王佛　南无初发心念断一切疑烦恼佛　南无破一切闇胜佛　南无宝炎佛　南无栴檀香佛　南无大宝炎佛　南无华幢佛　南无普胜帝沙佛　南无满贤佛　南无最力精进奋迅佛　南无香胜佛　南无胜称佛　南无净镜佛　南无华胜佛　南无离尘佛　南无得功德佛　南无不动佛　南无栴檀佛　南无因陀罗财佛　南无乐山佛　南无能化佛　南无因陀罗幢佛　南无无畏作佛　南无富楼那佛　南无弗沙佛　南无法水清净虚空界王佛　南无普智光明胜王佛　南无香光明功德宝庄严王佛　南无清净光明无垢然灯佛　南无普智声王佛　南无善光火光佛　南无普喜速胜王佛　南无一切四无畏然灯佛　南无普门智照声佛　南无无量功德海藏光明佛　南无法界雷光无障碍功德佛　南无清净眼无垢然灯佛　南无师子光明胜光佛　南无广光明智胜幢佛　南无金光明无边力精进成佛　南无香光明欢喜力海佛　南无成就王佛　南无自在高佛　南无欢喜大海速行佛　南无称自在光佛　南无广称智佛　南无智成就海王幢佛　南无相显文殊月佛　南无一切法海胜王佛　南无智功德法住佛　南无梵自在胜佛　南无过法界胜声佛　南无不可嫌力普照光明幢佛　南无无垢功德日明佛　南无无碍智普照光明佛　南无无量胜鸡兜幢佛　南无法界虚空普遍光明佛　南无福德相云胜威德佛　南无照胜顶光明佛　南无法风大海意佛　南无相法化普光明佛　南无善成就眷属普照佛　南无法尽疾速欢喜慧佛　南无无垢清净普光明佛　南无清净眼华胜佛　南无善智力成就佛　南无虚空清净明月佛　南无然金色须弥灯佛　南无智胜宝法光明佛　南无然宝灯佛　南无普光明高山佛　南无大胜佛　南无波头摩奋迅佛　南无善天照佛　南无无尽功德佛　南无华威德佛　南无甘露力佛　南无声边佛　南无妙法胜威德成就佛　南无普光明声虚空照佛　南无普门见胜光佛　南无无边功德照佛　南无普光功德然灯镜像佛　南无喜乐现华火佛　南无宝须弥然灯王佛　南无善化法界金光明电声佛　南无可降伏力愿佛　南无虚空城慧吼声佛　南无十方广遍称智然灯佛　南无师子光明满足功德佛　南无智敷华光明佛　南无普眼满足法界鸡兜幢佛　南无胜慧善导师佛　南无普光明作佛　南无月幢佛　南无东方善护四天下名金刚良如来为上首　南无南方难胜四天下因陀罗如来为上首　南无西方亲意四天下婆楼那如来为上首　南无北方师子意四天下摩诃牟尼如来为上首　南无东南方妙乐四天下毗沙门如来为上首　南无西南方坚固四天下不动如来为上首　南无西北方善地四天下普门如来为上首　南无东北方善择四天下降伏诸魔如来为上首　南无上方妙四天下得智慧意如来为上首　南无下方光炎四天下善集如来为上首　南无卢舍那胜威德王佛　南无普光明胜藏王佛　南无法界佛　南无智灯佛　南无法界虚空智幢照佛　南无阿弥滥波眼佛　南无龙自在王佛　南无法月普智光王佛　南无普照胜弥留王佛　南无无障虚空智鸡兜幢王佛　南无普轮到声佛　南无无量星宿自在王佛　南无普遍香佛　南无弥留然灯王佛　南无香毗头罗佛　南无栴陀鸡兜佛　南无阿那罗眼境界佛　南无一切佛宝胜王佛　南无无边世间智轮鸡兜佛　南无阿僧伽智鸡兜佛　南无不可思量命佛　南无不可用佛　南无师子佛　南无月智佛　南无大照佛　南无日灯佛　南无无垢佛　南无山胜佛　南无波头摩胜藏佛　南无卢舍那佛　南无普眼佛　南无梵命佛　南无波薮天佛　南无无边光明平等法界庄严王佛　南无力光明佛　南无高行佛　南无栴檀违佛　南无金色意佛　南无妙饮佛　南无高声佛　南无最胜佛　南无高见佛　南无吉沙佛　南无弗沙佛　南无高称佛　南无妙波头摩佛　南无普功德佛　南无作灯佛　南无善目佛　南无功德幢佛　南无一切法佛吼王佛　南无山幢身眼胜佛　南无宝胜然灯功德幢佛　南无普智宝炎胜功德佛　南无因陀罗幢胜鸡兜佛　南无胜轮佛　南无大悲云幢佛　南无金刚那罗延鸡兜佛　南无无障碍胜安隐满足佛　南无火炎山胜庄严佛　南无一切法海胜王佛　南无宝髻炎满足然灯佛　南无深法海光佛　南无十亿国土微尘数同名金刚藏佛　南无十亿国土微尘数同名金刚鸡兜佛　南无十百千国土微尘数同名金刚幢佛　南无十百千国土微尘数同名善法佛　南无十百千国土微尘数同名称心佛　南无一佛国土微尘数同名普功德佛　南无不可说佛国土微尘数同名不可胜佛　南无不可说佛国土微尘数同名毗婆尸佛　南无十佛国土微尘数同名普幢佛　南无八十亿佛国土微尘数不可数百千万亿那由他同名普贤佛　南无一佛国土微尘数同名觉胜佛　南无十佛国土微尘数百千万亿那由他不可说同名普称自在佛　南无贤胜佛　南无功德海光明胜照藏佛　南无法界虚空满足不退佛　南无法界吼佛　南无不退转法界声佛　南无法树山威德佛　南无一切法坚固吼王佛　南无宝光然灯幢王佛　南无功德山光明威德王佛　南无法云吼王佛　南无智炬王佛　南无法电幢王胜佛　南无法灯智师子力山威德王佛　南无一切法印吼威德王佛　南无无垢法山威德灯佛　南无法光明胜云佛　南无法轮光明顶佛　南无法海说声王佛　南无法日智轮然灯佛　南无法华高幢云佛　南无法炎山鸡兜王佛　南无法行深胜月佛　南无法智普光明藏佛　南无常智作化佛　南无山王胜藏王佛　南无普门贤弥留法疾精进幢佛　南无一切法宝俱苏摩胜云佛　南无寂静光明身髻佛　南无法光明慈镜像月佛　南无炎胜海佛　南无智日普照佛　南无普轮佛　南无智照顶王佛　南无智山法界十方光明威德王佛　南无功德光俱苏摩灯佛　南无智炬商鸡兜幢王佛　南无日照光明王佛　南无相山佛　南无庄严山佛　南无日步普照佛　南无法王网胜功德佛　南无四无畏金刚那罗延师子佛　南无普智幢勇猛佛　南无法波头摩敷身佛　南无功德俱苏摩身重担佛　南无道场觉胜月佛　南无然灯法炬胜月佛　南无普贤光明顶佛　南无法幢灯金刚坚幢佛　南无称山胜云佛　南无栴檀胜月佛　南无普胜俱苏摩威德菩提佛　南无照一切王佛　南无波头摩胜藏佛　南无香炎照王佛　南无因波头摩佛　南无相山照佛　南无普称功德王佛　南无普门光明须弥山佛　南无法城光明胜功德山威德王佛　南无胜相佛　南无法力勇猛幢佛　南无转法轮光明吼声佛　南无光明功德山智慧王佛　南无转法轮月胜波头摩照佛　南无佛幢自在功德不可胜幢佛　南无宝波头摩光明藏佛　南无光明峰云灯佛　南无普觉俱苏摩佛　南无种种光明胜山藏佛　南无光明轮峰王佛　南无功德云盖佛　南无法峰云幢佛　南无法日云灯王佛　南无功德山威德佛　南无法云十方称王佛　南无法轮盖云佛　南无觉智幢佛　南无智威德佛　南无法轮清净胜月佛　南无金山威德贤佛　南无贤胜山威德佛　南无普慧云声佛　南无法力胜山佛　南无香炎胜王佛　南无伽那迦摩尼山威德佛
　　次礼十二部尊经大藏法轮。
　　敬礼十方诸大菩萨摩诃萨。
　　南无而独步菩萨　南无威神胜菩萨　南无大部界菩萨　南无以山护菩萨　南无将三世菩萨　南无有功勋菩萨　南无宣名称菩萨　南无日光明菩萨　南无师子英菩萨　南无时节王菩萨　南无师子藏菩萨　南无示现有菩萨　南无光远照菩萨　南无山师子菩萨　南无有取施菩萨　南无莫能胜菩萨　南无为最幢菩萨　南无喜悦称菩萨　南无坚精进菩萨　南无无损减菩萨　南无有名称菩萨　南无无恐怖菩萨　南无无著天菩萨　南无火明灯菩萨　南无世光明菩萨　南无微妙音菩萨　南无执功勋菩萨　南无除闇瞑菩萨　南无无等轮菩萨　南无喜王菩萨　南无智慧照明藏菩萨　南无栴檀德藏菩萨　南无福德藏菩萨　南无无碍清净智德藏菩萨　南无那罗延德藏菩萨　南无普智光明慧灯菩萨　南无无量华照垂髻菩萨　南无无尽清净光明王菩萨　南无光照分别法界菩萨　南无无障碍力精进慧菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　礼三宝已次复忏悔。
　　弟子等。今以总相忏悔一切诸业。今当次第更复一一别相忏悔。若总若别若粗若细。若轻若重若说不说。品类相从愿皆消灭。别相忏悔者。先忏身三次忏口四。其余诸障次第稽颡。身三业者。第一杀害。如经所明恕己可为喻。勿杀勿行杖。虽复禽兽之殊。保命畏死其事是一。若寻此众生无始已来。或是我父母兄弟六亲眷属。以业因缘轮回六道。出生入死改形易报不复相识。而今兴害食啖其肉断大慈种。是故佛言。设得余食当如饥世食子肉想。何况食啖此鱼肉耶。又言为利杀众生。以钱纳众生肉。二俱是恶业死堕叫唤地狱。故知杀害及以食啖。罪深河海过重丘岳。然弟子等。从无始已来不遇善友皆为此业。是故经言。杀害之罪能令众生堕于地狱饿鬼受苦。若在畜生则受虎狗豺狼鹰鹞等身。或受毒蛇蝮蝎等身常怀恶心。或受獐鹿熊罴等身常怀恐怖。若生人中得二种果报。一者多病二者断命杀害食啖既有如是无量种种诸果报。是故弟子。今日至到稽颡至诚归依于佛。
　　南无东方法华智佛　南无南方法最佛　南无西方维卫庄严佛　南无北方智自在称佛　南无东南方雨音自在法佛　南无西南方流布力王佛　南无西北方初发意佛　南无东北方名流十方佛　南无下方奉法佛　南无上方月英丰佛
　　归命如是等十方尽虚空界一切三宝。
　　弟子等。自从无始已来至于今日。有此心识常怀碜毒无慈愍心。或因贪起杀。因嗔因痴及以慢杀。或兴恶方便誓杀愿杀及以咒杀。或破决湖池焚烧山野田猎捕鱼。或因风放火飞鹰放犬。恼害一切六道众生。如是等罪无量无边。今日至心归命忏悔。
　　或以[打-丁+監]摾抗拨枚戟弓弩。弹射飞鸟走兽之类。或以罛网罾钓。捞漉水性鱼鳖鼋鼍虾蚬蠃蚌湿居之属。使水陆之与空行藏窜无地。或畜养鸡猪牛羊犬豕鹅鸭之属。自供庖厨或货他宰杀。使其哀声未尽毛羽脱落。鳞甲伤毁身首分离。骨肉销碎剥裂屠割。炮烧煮炙楚毒酸切。横加无辜但取一时之快。口得味甚寡。不过三寸舌根而已。然其罪报殃累永劫。如是等罪今日至诚归命忏悔。又复无始已来至于今日。或复兴师相伐。强场交诤两阵相向更相杀害。或自杀他教杀闻杀欢喜。或习屠鲙债为刑戮。烹宰他命行于不忍。或恣忿怒挥戈抚刃。或斩或刺或推着坑堑。或以水沉溺。或塞穴坏巢。土石磓岬。或以车马躏轹践蹋一切众生。如是等罪无量无边。今日发露归命忏悔。
　　又复无始已来。或溉灌陆田。堕胎落子。破卵坏巢。毒药蛊道伤杀众生。垦土掘地种植田园。养蚕煮茧。养猫搦鼠伤杀滋甚。或打扑蚊虻螥蝇蜂蝎掏担蚤虱。或烧除粪扫。开决沟渠枉害一切。或啖果实或用谷米。或水或菜横杀众生。或然樵薪或露灯烛焚诸虫类。或食酱酢不看摇动。或泻汤水浇杀虫蚁。如是乃至行住坐卧四威仪中。恒常伤杀飞空著地细微众生。弟子。以凡夫识暗不觉不知。今日发露归命忏悔。
　　又复弟子等。从无始已来至于今日。或以鞭杖枷锁桁械。压立拷掠打掷手脚蹴蹋。缠缚笼系断绝水谷。如是种种诸恶方便苦恼众生。今日至诚向十方佛尊法圣众。归命忏悔。
　　愿弟子等。承是忏悔杀害等罪所生功德。愿生生世世得金刚身寿命无穷。永离怨憎无杀害想。于诸众生得一子地。若见危难急厄之者。不惜身命方便救解令得解脱。然后为说微妙正法使诸众生睹形见影皆蒙安乐。闻名听声恐怖悉除。

　　大乘莲华宝达问答报应沙门经

　　宝达顷前入一解身地狱。云何名曰解身地狱。其地狱纵广三十由旬。周匝铁城铁网覆上。中间猛火炎赫洞然。有铁[金*疾][金*離]遍布其地。复有飞锵来刺罪人。有大铁桁悬罪人身支节分解。尔时东门之中有无数罪人遥望见之悲啼号叫举体投地唱如是言。我今何罪来入此中。狱卒夜叉。手持大斧望头而斫。复以铁索来缠其身。猛火烧体飞锵乱刺。尔时罪人步步而倒至于桁下。狱卒夜叉揘挡罪人。以大铁锯节节分解。流血遍地苦痛万端。乃有羊形牛形驴马之形。虫鸟杂类诸畜生之形。来饮其血复啖其肉。因诸畜生等皆从罪人索其本命及以本肉。尔时罪人无言以答。诸畜生等皆[口*(一/巾)]啮之。痛苦楚毒不可堪忍罪人呻吼口眼血出悲声呜咽上彻于天。如是苦毒一日一夜受罪无量。千死千生万死万生。经千万劫无有出期。后若得出当堕畜生中。百亿千生为诸怨家之啖食。宝达菩萨问曰。此诸沙门作何业故今受此苦。罗刹答曰。此诸罪人。受佛禁戒不求无上正真妙法。但睹目前信邪倒见。慠诞憍纵心怀碜毒。而无慈悲杀害众生。节解佛种类故。以是因缘受如此罪。后得为人百生千生诸根不具。聋盲喑哑手脚不全。身多诸疮常流脓血。断诸命故当受短报。宝达闻之悲泣而去。

　　　　佛名经卷第二十



　　　　佛说佛名经卷第二十一

　　南无须弥藏一切法光轮佛　南无然法轮威德佛　南无山峰胜威德佛　南无普精进炬佛　南无宝妙胜王佛　南无日胜妙佛　南无法炬宝帐声佛　南无三昧海广顶冠光佛　南无法虚空无边光师子佛　南无相庄严幢月佛　南无光明山雷电云佛　南无法虚空无碍光佛　南无妙智敷身佛　南无世间因陀罗妙光明云佛　南无法三昧光佛　南无法善庄严藏佛　南无法然灯炎坚固声佛　南无三世相镜像威德佛　南无法轮峰光明佛　南无法界师子光明佛　南无卢舍那胜须弥山三昧坚固师子佛　南无普光明城灯佛　南无宝俱苏摩藏佛　南无转妙法声佛　南无虚空劫灯佛　南无法幢佛　南无安隐世间月佛　南无摩诃伽罗那师子佛　南无可乐声佛　南无安隐佛　南无增上信威德佛　南无医王佛　南无法虚空上胜王佛　南无天藏佛　南无地峰王佛　南无转法轮光明吼王佛　南无智虚空乐王佛　南无一切吼王佛　南无不可降伏佛　南无十力鸡兜佛　南无转法轮化普光明声佛　南无相胜山佛　南无具足坚聚佛　南无无垢婆嗟佛　南无住持疾行佛　南无遍相佛　南无无垢婆侯佛　南无师子步修佛　南无天自在顶佛　南无法起称佛　南无大无忧嗏佛　南无虚空灯佛　南无无垢幢佛　南无恒河沙同名贤行佛　南无恒河沙同名无边命佛　南无恒河沙同名不动佛　南无恒河沙同名月智佛　南无恒河沙同名金刚幢佛　南无恒河沙同名日藏佛　南无恒河沙同名善光佛　南无恒河沙同名金刚佛　南无五百同名大慈悲佛　南无普智炎功德幢王佛　南无善逝法幢胜佛　南无须弥佛　南无功德鬘佛　南无自在佛　南无寂王佛　南无无量爱佛　南无本称功德佛　南无须弥山佛　南无日月面佛
　　南无如是等无量无边诸佛。
　　南无虚空行佛　南无普照佛　南无方城住佛　南无胜光佛　南无云胜佛　南无法炎山佛　南无波头摩生佛　南无法界华佛　南无海灯佛　南无寂灭佛
　　南无如是等无量无边佛。
　　南无宝鸡兜王佛　南无智意佛　南无思议佛　南无因陀罗胜佛　南无大智佛　南无云王畏佛　南无智胜佛　南无光明王鸡兜佛　南无法界波头摩佛　南无行广见佛　南无胜奋迅威德去佛
　　南无如是等无量无边佛。
　　南无宝炎山佛　南无胜光佛　南无宝功德佛　南无海胜佛　南无法光明佛　南无波头摩佛　南无藏胜佛　南无世间眼佛
　　南无如是等无量无边佛。
　　南无香光佛　南无须弥胜佛　南无岳王佛　南无深胜佛　南无胜摩尼佛　南无藏王佛　南无胜威德畏佛　南无寂色去佛
　　南无如是等无量无边佛。
　　南无广智佛　南无宝光明佛　南无虚空云胜佛　南无妙相佛　南无胜相佛　南无庄严佛　南无行轮佛　南无光胜佛　南无光明胜佛
　　南无如是等无量无边佛。
　　南无那罗延行佛　南无须弥胜佛　南无功德轮佛　南无胜王佛　南无不可降伏佛　南无山王树佛
　　南无如是等无量无边佛。
　　南无莎罗自在王佛　南无胜藏佛　南无世间自在身佛　南无镜像光明佛　南无地出佛　南无光明功德佛　南无金刚色佛　南无住持威德胜佛
　　南无如是等无量无边佛。
　　南无深法光明身佛　南无法海吼声佛　南无弥留幢胜光明意佛　南无宝光明胜佛　南无梵光佛　南无虚空声佛　南无法界镜像胜佛　南无轮光明佛　南无智光高鸡兜意佛　南无伽伽那灯佛　南无乐胜照佛　南无功德光明胜佛　南无寂胜佛　南无大悲速疾佛　南无地力光明意佛　南无一切修面色佛　南无胜身光明佛　南无法胜宿佛　南无阿尼罗速行佛　南无清净幢盖胜佛　南无三世镜像佛　南无愿海乐说胜佛　南无惭愧须弥山胜佛　南无念鸡兜王胜佛　南无法意佛　南无慧灯佛　南无光明鸡兜胜佛　南无广智上佛　南无法界行智意佛　南无法海意智胜佛　南无法宝胜佛　南无功德轮佛　南无胜云佛　南无忍辱灯佛　南无胜威德意佛　南无速光明摩他声佛　南无寂幢佛　南无世间灯佛　南无大愿胜佛　南无不可降伏幢佛　南无智炎胜功德佛　南无法自在佛　南无无碍意佛　南无世间言语坚固吼光佛　南无一切声分吼胜精进自在佛　南无具足意佛　南无诸方天佛　南无现面世间佛　南无知众生心平等身佛　南无最胜佛　南无平等佛　南无行佛行佛　南无清净身佛　南无胜贤佛
　　南无如是等上首不可说不可说无量无边佛。
　　南无彼诸佛所说妙法　南无彼佛妙法身　南无彼佛三十二相八十种好无量无边功德。南无彼诸佛种种道场。种种菩提树。种种形像。种种妙塔。去来坐卧妙处。归命彼诸佛不退法轮。菩萨大僧不退声闻僧比丘比丘尼优婆塞优婆夷。天龙夜叉乾闼婆阿修罗迦楼罗紧那罗摩睺罗伽种种状貌。信如来法轮转如来法轮。不可思议菩萨摩诃萨悉皆归命。归命如来法身。十力四无所畏戒定慧品解脱解脱知见。如是等无量无边功德。如是功德回施一切众生。愿得阿耨多罗三藐三菩提。舍利弗。有善眼劫中有七十那由他佛出世。舍利弗。善见劫中有七十二亿佛出世。
　　舍利弗。梵赞叹劫中有一万八千佛出世。舍利弗。名过去劫中有三十二千佛出世。舍利弗。庄严劫中有八万四千佛出世。舍利弗。汝等应当归命如是等无量无边佛。
　　佛告舍利弗。善男子善女人欲灭一切罪。应当净洗浴著新净衣。称如是等佛名供养礼拜。应当作是言。我无始世界已来身口意业作不善行。乃至谤方等经五逆罪等。愿皆消灭。
　　舍利弗。善男子善女人。欲满足六波罗蜜行。欲回向无上菩提。欲满足一切菩萨诸波罗蜜。应作是言。我学过去未来现在诸菩萨摩诃萨。修行大舍破胸出心施于众生。如智胜菩萨及迦尸王等。舍妻子等布施贫乏。如不退菩萨及阿翅罗那王。须达拏及庄严王等。入于地狱救苦众生。如大悲菩萨及善眼天子等。救恶行众生。如善行菩萨及胜行王等。舍顶上宝天冠并剥头皮而与如胜上身菩萨及宝髻天子等。舍眼布施。如爱作菩萨及月光王等。舍耳鼻布施。如无怨菩萨及胜去天子等。舍齿布施如华齿菩萨及六牙象王等。舍舌如不退菩萨及善面王等。舍手如常精进菩萨及坚意王等。舍血如法作菩萨及月思天子等。舍肉髓如安隐菩萨及一切施王等。舍大肠小肠肝肺脾肾。如善德菩萨及自远离诸恶王等。舍身一切大小支节。如法自在菩萨及光胜天子等。舍皮如清净藏菩萨及金色天子金色鹿王等。舍手足指如坚精进菩萨及金色王等。舍手足甲如不可尽菩萨及求善法天子等。为求法故入大火坑。如精进菩萨及求沙法王精进等。为求法故卖身刳身破骨出髓。如萨陀波仑菩萨及金坚王等。受一切苦恼如求妙法菩萨。及速行大王等。舍四天下大地及一切庄严。如得大势至菩萨。及胜功德天子等。舍身如摩诃萨埵菩萨。及摩诃婆罗王等。自身与一切贫穷苦恼众生。作给使侍者。如尸毗王等。举要言之。过去未来现在诸菩萨。一切波罗蜜行。愿我亦如是成就十方世界诸妙香华鬘诸妙妓乐。我随喜供养佛法僧。复回此福德施一切众生。愿因此福德。众生等莫堕恶道。因此福德。满足八万四千诸波罗蜜行。速得授阿耨多罗三藐三菩提记。速得不退转大地。速成无上菩提。
</div>
    <div class="pagination">
<a href="佛说佛名经_page9.html">上一页</a><span>...</span><a href="佛说佛名经_page5.html">5</a><a href="佛说佛名经_page6.html">6</a><a href="佛说佛名经_page7.html">7</a><a href="佛说佛名经_page8.html">8</a><a href="佛说佛名经_page9.html">9</a><span class="current-page">10</span><a href="佛说佛名经_page11.html">11</a><a href="佛说佛名经_page12.html">12</a><a href="佛说佛名经_page13.html">13</a><a href="佛说佛名经_page14.html">14</a><a href="佛说佛名经_page15.html">15</a><a href="佛说佛名经_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
