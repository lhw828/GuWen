<!DOCTYPE html>
<html>
<head>
    <meta charset="UTF-8">
    <title>佛说佛名经 - 第 9 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佛说佛名经 - 第 9 页/共 15 页</h1>
    <div class="content">　　南无日藏佛　南无龙王自在王佛　南无日作佛　南无龙欢喜佛　南无自在佛　南无称光明佛　南无山城佛　南无普妙佛　南无普宝佛　南无称自在王佛　南无行法行称佛　南无初智慧佛　南无智山佛　南无日光明佛　南无生胜佛　南无弥留藏佛　南无智海佛　南无大精进佛　南无高山胜佛　南无功德藏佛　南无智法界佛　南无无畏自在佛　南无大精进成就佛　南无智成就佛　南无无碍王佛　南无地力精进佛　南无持行佛　南无力王佛　南无善见佛　南无法光明王佛　南无降伏魔佛　南无不断炎佛　南无功德山佛　南无智齐佛　南无无障力王佛　南无善思惟佛　南无师子欢喜佛　南无戒光明佛　南无快胜王佛　南无无尽智藏佛　南无宝面胜佛　南无智波婆佛　南无决定称佛　南无无边观王佛　南无法华雨佛　南无作光明佛　南无高山王佛　南无成就法轮王佛　南无无垢眼佛　南无大名声德佛　南无无碍智力王佛　南无无碍安隐佛　南无寂门佛　南无福德力精进佛　南无智衣王佛　南无法自在王佛　南无无妨安隐佛　南无智成就佛　南无大力弥留藏佛　南无观功德精进佛　南无得无障不迷佛　南无香光明佛　南无功德聚集王佛　南无法齐底佛　南无声自在王佛　南无护声佛　南无种种力精进王佛　南无宝光明胜王佛　南无过一切须弥山王佛　南无宝弥留佛　南无不动法佛　南无坚固盖王佛　南无普功德佛　南无法莎罗弥留佛　南无聚集智声佛　南无智炎华月王佛　南无龙王自在王佛　南无优昙末花王佛　南无真金色王佛　南无增长法幢王佛　南无栴檀波罗光佛　南无住持功德称佛　南无坚固意精进佛　南无然尘灯佛　南无精进步佛　南无无边坚固幢佛　南无最法称佛　南无法王佛　南无降伏大众佛　南无有光炎华高山佛　南无智胜照佛　南无才威德然灯佛　南无无诤无畏佛　南无智化声佛　南无二轮成就佛　南无妙身盖佛　南无胜庄严王佛　南无师子座善坐佛　南无放月光华王佛
　　复次舍利弗。现在南方佛汝应当一心归命。
　　南无法自在吼佛　南无师子奋迅王佛　南无初发心香自在莎罗佛　南无那罗延自在藏弥留胜佛　南无宝山精进自在集功德佛　南无树提藏佛　南无星宿方便称佛　南无功德力莎罗王佛　南无妙声吼奋迅佛　南无得一切众生意佛　南无大意佛　南无妙声佛　南无宝陀山佛　南无法云吼声佛　南无香波头摩精进王成就佛　南无无垢光明佛　南无光波婆吒佛　南无功德迹佛　南无因缘光明佛　南无无边功德王佛　南无增长眼佛　南无师子声奋迅佛　南无天力师子奋迅佛　南无观法佛　南无法华通佛　南无敬法清净佛　南无坚精进行奋迅佛　南无自精进佛　南无弥留光佛　南无功德阿尼罗佛　南无净根佛　南无唤智佛　南无智慧作佛　南无不破广慧佛　南无力慧佛　南无优头钵佛　南无法坚固欢喜佛　南无坚固意自在王佛　南无平等须弥山面佛　南无发舍成就佛　南无清净藏佛　南无一切众生自在佛　南无胜业清净见佛　南无智自在佛　南无善快奋迅佛　南无无障无著精进佛　南无世间自在佛　南无广法行佛　南无功德成就佛　南无不怯弱成就佛　南无城如意通佛　南无如观法佛　南无栴檀须佛　南无敬重戒王佛　南无宝名佛　南无龙王自在声佛　南无大智庄严佛　南无无孤独功德佛　南无阿罗摩佛　南无不灭庄严佛　南无净功德庄严佛　南无自在相好庄严称佛　南无行自在王佛　南无法华弥留佛　南无法性庄严佛　南无愿满足佛　南无大舍庄严佛　南无千法无畏佛　南无有自在成就佛　南无乐法奋迅佛　南无寂王佛　南无解脱王佛　南无肩弥留佛　南无如意力电王佛
　　次礼十二部尊经大藏法轮。
　　敬礼十方诸大菩萨摩诃萨。
　　南无羼提菩萨　南无韦蓝菩萨　南无上宝月菩萨　南无威仪菩萨　南无不虚德菩萨　南无宝明菩萨　南无乐说顶菩萨　南无慧顶菩萨　南无一切勇健菩萨　南无破闇菩萨　南无功德宝菩萨　南无华威德菩萨　南无离恶道菩萨　南无云阴菩萨　南无出过菩萨　南无顶相菩萨　南无山相博王菩萨　南无妙生菩萨　南无帝网菩萨　南无宝施菩萨　南无破魔菩萨　南无定自在王菩萨　南无法自在王菩萨　南无法相菩萨　南无常惨菩萨　南无执宝炬菩萨　南无明网菩萨　南无无缘观菩萨　南无坏魔菩萨　南无大目法王子　南无慈王法王子　南无梵音法王子　南无妙色法王子　南无栴檀林法王子　南无师子吼音法王子　南无妙声法王子　南无妙色形貌法王子　南无种种庄严法王子　南无释幢法王子　南无顶生法王子
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　礼三宝已次复忏悔。
　　夫论忏悔者。本是改往修来灭恶兴善。人生居世谁能无过。学人失念尚起烦恼。罗汉结习动身口业。岂况凡夫而当无过。但智者先觉便能改悔。愚者覆藏逐使滋蔓。所以积习长夜晓悟无期。若能惭愧发露忏悔者。岂惟正是灭罪而已。亦复增长无量功德。树立如来涅槃妙果。若欲行此法者。先当外肃形仪瞻奉尊像。内起敬意缘于相法。慊切至到生二种心。何等为二。一者自念我此形命难可常保。一朝散坏不知此身何时可复。若复不值诸佛贤圣。忽遭逢恶友造众罪业。复应堕落深坑险趣。二者自念我此生中。虽得值遇如来正法为佛弟子。弟子之法绍继圣种。净身口意善法自居。而今我等公自作恶而复覆藏。言他不知谓彼不见。隐匿在心傲然无愧。此实天下愚惑之甚。则今现有十方诸佛。诸大地菩萨诸天神仙。何曾不以清净天眼见于我等所作罪恶。又复幽显灵只。注记罪福纤毫无差。夫论作罪之人。命终之后。牛头狱卒录其精神。在阎罗王所辩穷是非。当尔之时一切怨对皆来证据。各言汝先屠戮我身炮煮蒸炙。或言汝先剥夺于我一切财宝离我眷属。我于今者始得汝便。于时现前证据何得敢讳。唯应甘心分受宿殃。如经所明地狱之中不枉治人。若其生平之日。素所作众罪心自失者。是其生时造恶之处。一切诸像皆现在前。各言汝昔在于我边作如是罪今何得讳。是为作罪无藏隐处。于是阎魔罗王。切齿呵啧将付地狱。历劫穷年求出莫由。此事不远不关他人。正是我身自作自受。虽父子至亲。一旦对至无代受者。众等相与及其形休体无众疾。各自努力与性命竞生大怖畏。死欲至时悔无所及。是故弟子。至心归命十方诸佛。
　　南无东方金海佛　南无南方超出须弥佛　南无西方无量幡佛　南无北方行智佛　南无东南方究竟智佛　南无西南方无上智佛　南无西北方自在智佛　南无东北方明智佛　南无下方梵天智佛　南无上方伏怨智佛
　　归命如是等十方尽虚空界一切三宝。
　　弟子等。从无始已来至于今日。积聚无明障蔽心目。随烦恼性造三世罪业。或耽染爱著起于贪欲烦恼。或嗔恚忿怒怀害烦恼。或惛愦瞢瞪不了烦恼。或我慢自高轻傲烦恼。疑惑正道犹预烦恼。谤无因果邪见烦恼。不识缘假著我烦恼。迷于三世执断常烦恼。朋狎恶法起见取烦恼。僻禀邪师造戒取烦恼。乃至一等四执横计烦恼。今日至诚归命忏悔。
　　又复弟子等。从无始以来至于今日。守惜坚著起悭吝烦恼。不摄六情奢诞烦恼。心行弊恶不忍烦恼。懒堕缓纵不勤烦恼。情虑躁动觉观烦恼。触境迷惑无知解烦恼。随世八风生彼我烦恼。谄曲面誉不直心烦恼。横强难触不调和烦恼。易忿难悦多含恨烦恼。嫉妒系刺恨戾烦恼。凶险暴害谄毒烦恼。乖背二谛执相烦恼。于苦集灭道生颠倒烦恼。随从生死十二因缘流转烦恼。乃至无始无明住地恒沙烦恼。起四住地构于三界苦果烦恼。如是等诸烦恼无量无边。恼乱贤圣六道四生。今日发露向十方佛尊法圣众归命忏悔。
　　愿弟子等。承是忏悔贪嗔痴等一切诸烦恼所生功德。愿生生世世折憍慢幢竭爱欲水。灭嗔恚火破愚痴暗。拔断疑根裂诸见网。深识三界犹如牢狱。四大毒蛇五阴怨贼。六入空聚爱诈亲善。修八圣道断无明源。正向涅槃不休不息。三十七品心心相应。十波罗蜜常现在前。

　　大乘莲华宝达问答报应沙门经

　　宝达顷前更入一斫手地狱。云何名曰斫手地狱。其地狱纵广三十六由旬。其地狱中有大铁床。纵广五十余步。炎火猛炽烟焰俱起来烧罪人。罪人见之迫迮倒地而不自胜。南门之中有五千沙门。扬声大叫我今何罪来入此中。马头罗刹手捉三钴铁叉。望胸而撞背上而出。将至铁床之上。其床火然烟焰俱出来烧罪人。复有铁斧斫罪人手寸寸而碎。一日一夜受罪万端。求生不得求死不得。
　　宝达问马头罗刹曰。此诸沙门。作何罪业来入其中。罗刹答曰。此诸沙门受佛净戒而不能持。亦不清净杨枝漱口。手不清净多有垢秽。或手捉男根女根捉不净物。脾中有臭秽而不除去便捉经像。以是因缘堕此地狱。经千万劫而不能出。若得为人身不具足。
　　宝达闻之悲泣而去。

　　　　佛名经卷第十七



　　　　佛说佛名经卷第十八

　　南无无障佛月佛　南无不赞叹世间胜佛　南无法王决定佛　南无星宿宝云王佛　南无阿私多宝胜佛　南无法行自在佛　南无地勇名佛　南无无边胜宝名佛　南无名智奋迅王佛　南无名树迦那伽王佛　南无名增长慧佛　南无名法华通德佛　南无名快照光明精进通集佛　南无名照观佛王佛　南无名不著恶胜佛　南无名智尽天佛　南无名胜妙法佛　南无名大智声智慧佛　南无名见一切世间不畏佛　南无名见无畏佛　南无名声去佛　南无如来行无量王佛
　　复次舍利弗。现在西方诸佛。汝等应当一心敬礼。
　　南无初光明华心照佛　南无妙声修行吼佛　南无住胜智称佛　南无普见佛　南无作大悲心华光佛　南无法行然灯佛　南无普胜佛　南无智吼称王佛　南无梵声欢喜吼佛　南无千眼佛　南无海香炎佛　南无千月自在藏佛　南无法速乐行佛　南无身贤远光佛　南无师子广眼佛　南无十力光明胜佛　南无智来佛　南无无边精进胜面佛　南无大胜成就法佛　南无不空见佛　南无不可尽色佛　南无观法智佛　南无无王妨佛　南无无边德佛　南无智察法佛　南无一切善根菩提道佛　南无无碍精进善思惟奋迅王佛　南无上智胜善住功德佛　南无智香胜佛　南无智胜见尸弃王佛　南无妙功德智佛　南无不忧法华吼王佛　南无法清净来佛　南无胜上功德佛　南无开法门藏佛　南无照法同王佛　南无力王善住法佛　南无善择力得佛　南无无边门见佛　南无善化庄严佛　南无不似见佛　南无离嗔功德王佛　南无离尘忆胜佛　南无大力般若奋迅王佛　南无法镜像佛　南无坚叉利成就佛　南无一切智功德胜佛　南无不乐出功德佛　南无精进过精进自在山佛　南无一切世间自在桥梁胜佛　南无示现无尽德佛　南无清净戒功德王佛　南无华严作庄严佛　南无独王佛　南无得大通愿力佛　南无吼声速精进佛　南无胜身那罗延智佛　南无那罗延佛　南无宝光阿尼罗胜佛　南无宝海炎佛　南无大海弥留胜王佛　南无初不浊天王佛　南无不住生灭胜功德王佛　南无虚空乐说无碍称佛　南无胜慧佛　南无无比藏称佛　南无天自在梵增上佛　南无善行见王佛　南无种种行王佛　南无卢舍那胜功德佛　南无自在佛　南无住华佛　南无智善根成就性佛　南无无障碍智成就佛　南无善决法佛　南无法庄严观乐说称佛　南无二宝然灯佛　南无摩诃思惟藏佛　南无不可思议王佛　南无自在忆佛　南无师子胸藏佛　南无智王庄严佛　南无自在根佛　南无离声眼佛　南无善香佛　南无不染佛　南无波头摩佛　南无法身佛　南无广戒王佛　南无心善行称佛　南无法自在佛　南无如意通观藏佛　南无然灯贪王佛　南无福德胜田佛　南无世间意成就善法佛　南无善观佛法胜佛
　　复次舍利弗。现在北方诸佛。汝等应当一心归命。
　　南无初胜藏山佛　南无放光明佛　南无无边智慧佛　南无龙华佛　南无一切龙奋迅勇猛佛　南无福德庄严佛　南无法世间镜像佛　南无降伏一切魔佛　南无胜婆嗟山佛　南无法来王佛　南无佛化成就佛　南无普庄严树行胜佛　南无宝积成就佛　南无一切成就称佛　南无三世智胜佛　南无胜威善住佛　南无种种愿光佛　南无不退百胜光佛　南无无边智慧佛　南无龙华德佛　南无分闇罗胜佛　南无夺一切邪见佛　南无得佛眼轮佛　南无得一切佛智佛　南无大悲救护胜佛　南无师子智桥梁佛　南无住实际王佛　南无诸善根福德法成就佛　南无大无垢智佛　南无智称王佛　南无佛法波头摩佛　南无兴一切相佛　南无随一切意法云佛　南无满足精进宝慧佛　南无大毗留[口*荼]佛　南无胜光明佛　南无不动法智光佛　南无栴檀云王佛　南无不染波头摩声佛　南无法增上声王佛　南无无垢劫佛　南无撰择法无碍花称佛　南无佛眼无垢精进增上轮佛　南无智自在称佛　南无无边疑佛　南无无边智奋迅无碍心佛　南无广威德自在王佛　南无欲法道善住佛　南无一切生智佛　南无降伏魔力坚固意佛　南无精进自在宝王佛　南无威德藏佛　南无见利益一切欢喜佛　南无大步佛王佛　南无种种日佛　南无声分妙宝吼佛　南无无垢法王佛　南无不退精进示现佛　南无庄严佛国土王佛　南无智根本华佛　南无不称涅槃佛　南无一切龙摩尼藏佛　南无乐法自在佛　南无得法相自在佛　南无无边宝功德藏佛　南无清净华山佛　南无大法王拘苏摩胜佛　南无一切尽不尽藏佛　南无华弥留善佛　南无虚空智山佛　南无智力王佛　南无无碍声智佛　南无无边佛声藏佛　南无智王不尽称佛　南无心慧奋迅王佛　南无自性清净智佛　南无智自在法王佛　南无正见佛　南无语见佛　南无满足法香见佛　南无龙月佛　南无因陀罗山无碍王佛　南无宝自在莎罗王佛　南无见一切众生佛　南无水住持光明王佛　南无觉一切法佛　南无智宝法胜佛　南无精进自在意法藏佛　南无无碍山佛　南无无垢鬘佛　南无放光明照佛　南无炎自在藏佛　南无声分妙觉吼佛　南无弥留力自在藏佛　南无精进自在弥留寂自在佛　南无坚固无畏功德佛　南无坚固勇猛宝佛　南无坚固勇猛寂静王佛　南无降伏闇弥留山王佛　南无胜丈夫芬陀利佛　南无圣声藏佛　南无普贤芬陀利佛　南无法平等法身佛　南无难胜佛　南无离可意佛　南无不动佛　南无妙声佛　南无胜声佛　南无莎罗奋迅佛　南无宝胜佛　南无爱见佛　南无然灯佛　南无须弥劫佛　南无日光佛　南无月光佛　南无法界佛　南无药树王佛　南无星宿佛　南无觉上佛　南无授记佛　南无爱作佛　南无无畏作佛　南无华宝栴檀佛　南无龙功德佛　南无卢舍那佛　南无无垢佛　南无无烦恼佛　南无善来佛　南无金色色佛　南无无根本佛　南无须弥登佛　南无可乐见光佛　南无能作光佛　南无一切无浊佛　南无无染佛　南无善净佛　南无解脱佛　南无华树佛　南无法性佛　南无善护声佛　南无得意佛　南无断爱佛　南无内外佛　南无成就幢佛　南无梵声佛　南无妙声佛　南无胜声佛　南无金刚佛　南无大通佛　南无无畏佛　南无离一切烦恼佛　南无离怖畏佛　南无离怯弱佛　南无不可动佛　南无乐解脱佛　南无成就佛　南无两足尊佛　南无一切种智佛　南无相庄严佛　南无不可量言佛　南无不畏言佛　南无常相应言佛　南无梵众相应佛　南无三十天众相应佛　南无字金色佛　南无舍结佛　南无莎罗华佛　南无金华佛　南无拘牟头相佛　南无顶胜佛　南无一切通智佛　南无得一切法到彼岸佛　南无不可相佛　南无善住佛　南无庄严相佛　南无清净众生佛　南无常智佛　南无妙寂佛　南无舍浮罗奋迅佛　南无毕竟大悲佛　南无成就坚佛　南无常微笑佛　南无离浊佛　南无百相功德佛　南无随顺佛　南无胜藏佛　南无般若幢佛　南无宝般若毕竟佛　南无满足意佛　南无观世自在王佛　南无大炎聚佛　南无胜功德威德佛　南无梵胜天佛　南无内宝佛　南无三菩提幢佛　南无胜灯佛　南无善择愿越胜莎罗王佛　南无无垢光明佛　南无照闇佛　南无无畏观佛　南无乐说庄严佛　南无无垢月鸡兜称佛　南无华庄严光明作佛　南无火奋迅佛　南无宝上佛　南无无畏智观佛　南无师子奋迅齐佛　南无远离一切惊怖毛竖等称光佛　南无伽那伽王光明威德佛　南无观世音佛　南无尼弥佛　南无宝火佛　南无宝山佛　南无自在佛　南无宝精进日月光明庄严威德黠声王佛　南无初发心念观一切疑则断烦恼佛　南无断闇三昧胜王佛　南无宝炎佛　南无火聚佛　南无栴檀香佛　南无虚空平等佛　南无礼拜增上佛　南无不动作佛　南无欢喜佛　南无离畏佛　南无善清净胜佛　南无光明王佛　南无不降伏幢佛　南无胜一切佛　南无闻声胜佛　南无善臂佛　南无宝高佛　南无善解佛　南无月高佛　南无善见佛　南无照贤首胜佛　南无得圣佛　南无成就一切事佛　南无山峰佛　南无普宝盖庄严佛　南无广光明王佛　南无宝盖喜佛　南无清净一切愿威德胜王佛　南无照贤胜佛　南无乐日佛　南无普贤佛　南无功德王光明佛　南无普光明佛　南无普香佛　南无善清净佛　南无法藏佛　南无最上首佛　南无菩提华佛　南无月明佛　南无日光佛　南无华色王佛　南无水月光佛　南无除疑冥佛　南无度盖行佛　南无净信佛　南无善宿佛　南无威神佛　南无法慧佛　南无鸾音佛　南无师子音佛　南无龙音佛　南无处世佛　南无自在佛　南无无量寿佛　南无无量光佛　南无无边光佛　南无无碍光佛　南无无对光佛　南无炎王光佛　南无清净光佛　南无欢喜光佛　南无智慧光佛　南无不断光佛　南无难思光佛　南无无称光佛　南无超日月光佛　南无相好紫金佛　南无远照佛　南无宝藏佛　南无无量音佛　南无普胜佛　南无智吼称王佛
　　次礼十二部尊经大藏法轮。
　　敬礼十方诸大菩萨摩诃萨。
　　南无功德相严菩萨　南无山相击音菩萨　南无金璎珞明菩萨　南无一切行净菩萨　南无三昧游戏菩萨　南无心无碍菩萨　南无明庄严菩萨　南无定无碍菩萨　南无电得菩萨　南无大智菩萨　南无更明菩萨　南无蒙光菩萨　南无华光菩萨　南无文光菩萨　南无龙光菩萨　南无同光菩萨　南无明星菩萨　南无千阳菩萨　南无日中菩萨　南无建立菩萨　南无树王菩萨　南无龙天菩萨　南无地动菩萨　南无得辨手音声菩萨　南无普广菩萨　南无入精进菩萨　南无尽精进菩萨　南无不舍乐菩萨　南无上精进菩萨　南无习精进菩萨　南无一乘度菩萨　南无行精进菩萨　南无悲精进菩萨　南无净命精进菩萨　南无至诚精进菩萨　南无坚勇精进菩萨　南无天德藏菩萨　南无击金慧菩萨　南无师子幡菩萨　南无师子住菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　礼三宝已次复忏悔。
　　众等相与即今身心寂静。无谄无障正是生善灭恶之时。复应各起四种观行以为灭罪作前方便。何等为四。一者观于因缘。二者观于果报。三者观我自身。四者观如来身。
　　第一观因缘者。知我此罪籍以无明不善思惟。无正观力不识其过。远离善友诸佛菩萨。随逐魔道行邪险俓。如鱼吞钩不知其患。如蚕作茧自萦自缚。如蛾赴火自烧自烂。以是因缘不能自出。
　　第二观于果报者。所有诸恶不善之业。三世流转苦果无穷。沉溺无边巨夜大海为诸烦恼罗刹所食。未来生死冥然无涯设使报得转轮圣王。王四天下飞行自在七宝具足。命终之后不免死堕恶趣。四空果报三界尊极。福尽还作牛头中虫。况复其余无福德者。而复懈怠不勤忏悔。此亦譬如抱石沉渊求出良难。第三观我自身。虽有正因灵觉之性。而为烦恼黑暗丛林之所覆蔽。无了因力不能得显。我今应当发起胜心。破裂无明颠倒重障。断灭生死虚伪苦因。显发如来大明觉慧。建立无上涅槃妙果。
　　第四观如来身。无为寂照离四句绝百非。众德具足湛然常住。虽复方便入于灭度。慈悲救接未曾暂舍。生如是心可谓灭罪之良津除障之要行。是故弟子今日至心稽首归命于佛。
　　南无东方胜音佛　南无南方喻如须弥佛　南无西方大光华通佛　南无北方菩提光明佛　南无东南方莲花敷力佛　南无西南方衣服知足佛　南无西北方出家乐行佛　南无东北方宝盖超光佛　南无下方名称远闻佛　南无上方无言胜佛
　　归命如是等十方尽虚空界一切三宝。
　　弟子等。从无始已来至于今日。长养烦恼日深日厚日湿日茂。覆盖慧眼令无所见。断除众善不得相续起障。不得见佛不闻正法不值圣僧烦恼起障。不见过去未来一切世中善恶业行之烦恼障。受人天尊贵果报之烦恼障。生色无色界禅定福乐之烦恼障。不得自在神通飞腾隐显遍至十方诸佛净土听法之烦恼障。学安那般那数息不净观诸烦恼障。学慈悲喜舍因缘烦恼障。学七方便三观义烦恼障。学四念处暖顶忍烦恼障。学闻思修第一法烦恼障。学空平等中道解烦恼障。学八正道示相之烦恼障。学七觉支不示相烦恼障。学于道品因缘观烦恼障。学八解脱九空之烦恼障。学于十智三昧烦恼障。学三明六通四无碍烦恼障。学六度四等烦恼障。学四摄法广化之烦恼障。学大乘心四弘誓愿烦恼障。学十明十行之烦恼障。学十回向十愿之烦恼障。初地二地三地四地明解之烦恼障。五地六地七地诸知见烦恼障。学八地九地十地双照之烦恼障。如是乃至障学佛果。百万阿僧祇诸行上烦恼障。如是行障无量无边。弟子今日。至到稽恳向十方佛尊法圣众。惭愧忏悔愿皆消灭。
　　愿籍此忏悔障于诸行。一切烦恼障永尽无余。愿弟子。在在处处自在受生不为结业之所回转。以如意通于一念顷遍至十方。净诸佛土摄化众生。于诸禅定甚深境界及诸知见通达无碍。心能普周一切诸法。乐说无穷而不染著。得心自在得法自在。智慧自在方便自在。令此烦恼及无知结习毕竟永断不复相续。无漏圣道朗然如日。

　　大乘莲华宝达问答报应沙门经

　　宝达顷前入一雨火地狱。云何名曰雨火地狱。其地狱纵广八千由旬铁壁周圆炎火俱炽。下有铁刃其刃正仰。其城四角起风吹城。其城火炽四角铜狗。狗牙上出。口眼火出其疾如风。铜狗口中出于云气叆叇拂郁。其鼻出水亦如天雨。其滴之中火焰俱起。空中来下火如车轮。著罪人身举身火然。一日一夜受罪无量。千死千生万死万生。
　　宝达问马头罗刹曰。此诸沙门作何业行受如是苦。马头罗刹答曰。此诸沙门受佛净戒而不护惜威仪。虽作袈裟而不肯著。空身露体入于村邑。犹如枯树无有光泽。若在佛地僧地亦复如是。诸天唱曰。狂贼比丘入人村邑。以是因缘堕此地狱。从地狱出经千万劫常作畜生。宝达闻之悲泣而去。

　　　　佛名经卷第十八



　　　　佛说佛名经卷第十九

　　尔时佛告舍利弗。举要言之现在诸佛说不可尽。舍利弗。譬如东方恒河沙世界。南方恒河沙世界。西方恒河沙世界。北方恒河沙世界。上下四维恒河沙世界。彼一切世界下至水际上至有顶满中微尘。舍利弗。于意云何。彼如是微尘可知数不。舍利弗言。不也世尊。佛告舍利弗。如是同名释迦牟尼佛现在世者。我现前见彼诸佛。母同名摩诃摩耶。父同名输头檀王。城同名迦毗罗。彼诸佛第一声闻弟子。同名舍利弗目揵连。侍者弟子同名阿难。何况种种异名母异名父异名城。异名弟子异名侍者。舍利弗。彼若干世界。彼人于何等世界著微尘。何等世界不著微尘。彼诸世界若著微尘及不著者。下至水际上至有顶。舍利弗。复有第二人取彼微尘。彼若干微尘数尔所佛国土。阿僧祇亿百千万那由他世界。过尔所世界为一步。舍利弗。彼人复过若干微尘数世界为一步。彼人如是过百千万亿那由他阿僧祇劫行乃下一尘。如是尽诸微尘。舍利弗。如是若干世界。若著微尘及不著者满中微尘。复更著十方世界。舍利弗。复过是世界。若著微尘及不著者。彼诸世界下至水际上至有顶满中微尘。舍利弗。复有第三人。取彼尔所微尘。过彼尔所微尘数世界为一步。彼若干百千万亿那由他阿僧祇劫行乃下一尘。如是尽诸微尘。复有第四人。取彼若干微尘数世界。若著微尘及不著者。下至水际上至有顶满中微尘。舍利弗。于意云何。彼诸微尘可知数不。舍利弗言。不也世尊。佛告舍利弗。彼若干微尘可知其数。然彼同名释迦牟尼佛。母同名摩诃摩耶。父同名输头檀王。城同名迦毗罗。第一弟子同名舍利弗目揵连。侍者弟子同名阿难陀。彼佛不可知数。舍利弗。如是第五人第六第七第八第九第十人。舍利弗。复有第十一人。是人彼若干微尘中取一微尘。破为十方若干世界微尘数分。如是余微尘亦悉破为若干世界微尘数分。舍利弗。于意云何。彼微尘分可知数不。舍利弗言。不也世尊。佛告舍利弗。复有人过彼若干微尘分佛国土为一步。如是速疾神通。行东方世界无量无边劫下一微尘。东方尽如是微尘。若著微尘及不著者。下至水际上至有顶满中微尘。如是南方乃至十方。下至水际上至有顶满中微尘。舍利弗。于意云何。彼微尘可知数不。舍利弗言。不也世尊。佛告舍利弗。彼若干微尘分可知其数。然现今在世同名释迦牟尼佛。母同名摩诃摩耶。父同名输头檀王。城同名迦毗罗。第一弟子同名舍利弗目揵连。侍者弟子同名阿难陀。不可知数。何况种种异名佛。异名母异名父异名城。异名弟子异名侍者。舍利弗。我若干微尘数劫住世。说一同名释迦牟尼不可穷尽。如是同名然灯佛。同名提波延佛。同名灯光明佛。同名一切胜佛。同名大称佛。同名波头摩胜佛。同名毗婆尸佛。同名尸弃佛。同名毗舍浮佛。同名拘留孙佛。同名拘那含牟尼佛。同名迦叶佛。如是等同名乃至异名侍者。现在世者我今悉知。汝等应当一心敬礼。
　　尔时佛告舍利弗。若善男子善女人求阿耨多罗三藐三菩提者。当先忏悔一切诸罪。若比丘犯四重罪。比丘尼犯八重罪。式叉摩那沙弥沙弥尼。犯出家根本罪。若优婆塞犯优婆塞重戒。优婆夷犯优婆夷重戒。欲忏悔者。当净洗俗著新净衣不食薰辛。当在静处修治室内。以诸幡华庄严道场。香泥涂画悬四十九枚幡。庄严佛座安置佛像。烧种种香栴檀沉水。薰陆多伽罗苏挞陀。种种末香涂香。烧如是等种种妙香散种种华。兴大慈悲愿救苦众生。未度者令度。未解者令解。未安者令安。未得涅槃者令得涅槃。昼夜思惟如来本行苦行。于无量劫受诸苦恼不生疲厌。为求无上菩提故。于一切众生自生下心如僮仆心。若比丘忏四重罪。如是昼夜四十九日。当对八清净比丘发露所犯罪。七日一对发露。至心殷重悔昔作所。一心归命十方诸佛。称名礼拜随分随力。如是至心满四十九日罪必除灭。是人得清净时当有相现。若于觉中若于梦中。见十方诸佛与其记莂。或见菩萨与其记莂。将诣道场共为己伴。或与摩顶示灭罪相。或自见身入大会中处在众次。或自见身处众说法。或见诸师净行沙门。将诣道场示其诸佛。舍利弗。若比丘忏悔罪时。若见如是相者。当知是人罪垢得灭。除不至心。若比丘尼忏悔八重罪者。当如比丘法。满足四十九日当得清净。除不至心。若式叉摩那沙弥沙弥尼。忏悔根本重罪。当对四清净比丘比丘尼。如上法满二十一日当知清净。除不至心。若优婆塞优婆夷忏悔灭罪。应当至心恭敬三宝。若见沙门恭敬礼拜生难遭想。请诣道场设种种供养。当请一比丘心敬重者。就其发露所犯诸罪至心忏悔。一心归命十方诸佛称名礼拜。如是满足七日必得清净除不至心。尔时世尊。而说偈言。
　　得成菩提降伏魔　　自在经行道树下
　　证无障碍眼及身　　法界平等如虚空
　　十亿国土微尘数　　菩萨弟子众围绕
　　得于一切寂静心　　善住普贤诸行中
　　佛身相好妙庄严　　放于种种无量光
　　普照十方诸国土　　诸佛不可思议力
　　见诸国土悉无垢　　无量妙色清净满
　　诸佛所有胜妙事　　承佛神力见大众
　　东方世界名宝幢　　远离诸垢妙庄严
　　彼处自在宝灯佛　　于今现在彼世界
　　南方颇梨灯国土　　清净妙色普严净
　　摩尼清净云如来　　现今在世说妙法
　　西方无垢清净土　　名为安乐妙世界
　　彼自在无量寿佛　　菩萨弟子现围绕
　　北方世界名香灯　　国土清净甚严饰
　　无染光幢佛所化　　现今自在道场树
　　琉璃光明真妙色　　国土清净胜庄严
　　无碍光云佛如来　　于今现在东北方
　　光明照幢世界中　　现见满足诸菩萨
　　自在吼声佛彼处　　现今在于东南方
　　种种乐乐佛世界　　摩尼庄严妙无垢
　　胜妙智月如须弥　　现今在于西南方
　　现见西北方如来　　弥留光明平等界
　　彼处大圣自在佛　　弟子菩萨众围绕
　　下方世界自在光　　国土清净宝炎藏
　　光明妙轮不空见　　佛今住彼妙国土
　　上方世界光炎藏　　彼世界名净无垢
　　普眼功德光明云　　现见菩提树下坐

　　尔时舍利弗等大众。承佛神力见十方过去未来现在诸佛无量无边。尔时舍利弗在大众中悲泣流泪白佛言。希有世尊。若善男子善女人。不发阿耨多罗三藐三菩提心者不得成佛。我等昔来犹如腐草。虽经春阳无悕秋实。
　　尔时慧命舍利弗。则从座起偏袒右肩右膝著地合掌白佛言。世尊。愿更广说十方所有诸佛名号。我等乐闻。
　　尔时佛告舍利弗。汝当至心谛听我为汝说。舍利弗。从此世界东方过百千亿世界。有佛世界名然灯。彼世界有佛名宝集阿罗诃三藐三佛陀。现在说法。舍利弗。若善男子善女人。闻彼佛名至心受持忆念。是善男子善女人毕竟得七觉分三昧。得不退转阿耨多罗三藐三菩提心。超越世间六十劫。尔时世尊以偈颂曰。
　　东方然灯界　　有佛名宝集
　　若人闻名者　　超世六十劫

　　舍利弗。东方有世界名宝集。彼世界有佛名宝胜阿罗诃三藐三佛陀。现在说法。若善男子善女人闻彼佛名。至心受持忆念读诵合掌礼拜。若复有善男子善女人。以满足三千大千世界珍宝布施。如是日日布施满一百岁。如此布施福德比前至心礼拜功德。百分不及一。千分不及一。百千分不及一。数分不及一。算分不及一。譬喻分不及一。尔时世尊以偈颂曰。
　　宝集世界　　有佛宝胜　　若人闻名
　　施不及一

</div>
    <div class="pagination">
<a href="佛说佛名经_page8.html">上一页</a><span>...</span><a href="佛说佛名经_page4.html">4</a><a href="佛说佛名经_page5.html">5</a><a href="佛说佛名经_page6.html">6</a><a href="佛说佛名经_page7.html">7</a><a href="佛说佛名经_page8.html">8</a><span class="current-page">9</span><a href="佛说佛名经_page10.html">10</a><a href="佛说佛名经_page11.html">11</a><a href="佛说佛名经_page12.html">12</a><a href="佛说佛名经_page13.html">13</a><a href="佛说佛名经_page14.html">14</a><span>...</span><a href="佛说佛名经_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
