<!DOCTYPE html>
<html>
<head>
    <meta charset="UTF-8">
    <title>佛说佛名经 - 第 7 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佛说佛名经 - 第 7 页/共 15 页</h1>
    <div class="content">　　弟子等今日次复忏悔饿鬼道中长饥罪报。忏悔饿鬼道中百千万岁永不曾闻浆水之名罪报。忏悔饿鬼道中食啖脓血粪秽罪报。忏悔饿鬼道中动身之时。一切支节悉皆火然罪报。忏悔饿鬼道中腹大咽小罪报。忏悔如是饿鬼道中无量无边苦报。是故今日至诚稽颡归命忏悔。
　　弟子等今日次复忏悔一切鬼神修罗道中。谀谄诈称罪报。忏悔鬼神道中担沙负石填河塞海罪报。忏悔鬼神罗刹鸠槃荼诸恶鬼神。生啖血肉受此丑陋罪报。忏悔如是鬼神道中无量无边一切罪报。今日稽颡向十方佛大地菩萨。求哀忏悔悉令消灭。
　　愿弟子等。承是忏悔畜生等报所生功德。愿生生世世灭愚痴垢。自识业缘智慧明照断恶道身。愿以忏悔饿鬼等报所生功德。愿生生世世永离悭贪饥渴之苦。常餐甘露解脱之味。愿以忏悔鬼神修罗等报所生功德。愿生生世世质直无谄。离邪命因除丑陋果。福利人天。愿弟子等从今日以去乃至道场。决定不受四恶道报。唯除大悲为众生故以誓愿力处之无厌。

　　大乘莲华宝达问答报应沙门经

　　宝达顷前更入一地狱。名曰飞刀地狱。其地狱纵广十五由旬铁壁周匝铁网覆上其城四角。火风猛利来吹铁山。其山相磨则成利刀。其刀两刃亦如锋铓。虚空銝銝[金*疑][金*疑]亦如雷声。刀刀相钹亦如霹雳。从空而来刺罪人头。从头而入足下而出。从背上入胸前而出。左出右入烟火俱然。一日一夜受罪万端。千生千死万生万死。若得为人身生恶疮遍体周匝。宝达问曰。此诸沙门作何等行受如是苦。马头罗刹答曰。此诸沙门受佛净戒而不净持。心无慈心饮酒食肉言无罪报。食肉之罪理不可恕。以是因缘故受此罪。宝达菩萨闻之悲泣而去。

　　　　佛名经卷第十二



　　　　佛说佛名经卷第十三

　　南无无忧佛　南无住持速力佛　南无妙喜佛　南无自在作佛　南无无边声佛　南无然灯作佛　南无宝光明佛　南无阿弥陀佛　南无择说佛　南无择声佛　南无胜藏积吼王佛　南无降伏金刚坚佛　南无宝月光佛　南无宝火佛　南无贤上佛　南无宝波头摩步佛　南无宝胜佛　南无金宝光佛　南无悕喜快胜佛　南无不可量胜佛　南无善逝王佛　南无圣自在手佛　南无不可说分别佛　南无不空胜佛　南无月妙胜佛　南无树提胜佛　南无虚空光明佛　南无善清净无垢间错幢佛　南无善住善根藏王佛　南无成就一切义胜佛　南无智功德清净胜佛　南无善说清净幢佛　南无琉璃藏上胜佛　南无普功德奋迅佛　南无善清净功德宝住佛　南无宝光明清净心胜佛　南无金上胜佛　南无胜月佛　南无波头摩上奋迅胜佛　南无波头摩上佛　南无宝成就胜佛　南无电光幢王佛　南无电光明高王佛　南无多罗王佛　南无妙胜佛　南无虚空然灯佛　南无成就一切功德佛　南无贤高幢王佛　南无住持一切宝间错庄严佛　南无宝光明庄严智威德声自在王佛　南无俱苏摩火奋迅通佛　南无月轮清净佛　南无敷华莎罗王佛　南无善寂月声自在王佛　南无阿僧祇精进住胜佛　南无波心炎佛　南无山功德幢王佛　南无法幢山佛　南无须弥山佛　南无功德师子自在佛　南无寂王佛　南无净王佛　南无称山佛　南无功德须弥胜佛　南无日面佛　南无月面佛　南无离虚空畏佛　南无普光佛　南无方成佛　南无住海面佛　南无宝光佛　南无云胜佛　南无法炎佛　南无山功德佛　南无华生佛　南无起大悲心佛　南无法界华佛　南无法华幢佛　南无王意佛　南无王慧佛　南无智慧佛　南无心义佛　南无自在佛　南无胜天意佛　南无速王佛　南无光明幢胜佛　南无高威德去佛　南无华光佛　南无宝炎佛　南无功德山佛　南无宝实佛　南无功德海胜佛　南无法光明佛　南无华藏胜佛　南无世间月佛　南无明目佛　南无香光佛　南无摩尼须弥胜佛　南无乾闼婆王佛　南无光明命佛　南无摩尼藏王佛　南无山威德慧佛　南无寂色去佛　南无面报佛　南无广智佛　南无宝光明佛　南无虚空重胜佛　南无妙相光明佛　南无行轮自在佛　南无法身自在佛　南无那罗延行佛　南无须弥胜佛　南无功德转轮佛　南无山王佛　南无不可胜佛　南无快威德佛　南无树山佛　南无莎罗王山藏佛　南无世自在身佛　南无镜光佛　南无实起佛　南无自在胜佛　南无功德光佛　南无地威德胜佛　南无身法光明佛　南无胜王佛　南无坚吼意佛　南无高幢胜佛　南无信意佛　南无宝光明佛　南无净胜佛　南无虚空声佛　南无法界镜像胜佛　南无照轮光明佛　南无方差别佛　南无智光明佛　南无幢意佛　南无虚空然灯佛　南无无病胜佛　南无智照佛　南无慧明佛　南无福德光明胜佛　南无寂胜佛　南无大悲云胜佛　南无力光明意佛　南无现一切众生色佛　南无过胜佛　南无修光明佛　南无昙无竭佛　南无风疾行胜佛　南无清净幢佛　南无妙盖胜佛　南无三世镜像胜佛　南无敬像坚佛　南无镜像胜佛　南无金刚胜佛　南无身坚庄严须弥胜佛　南无金幢王佛　南无身法慧佛　南无智慧然灯光明胜佛　南无广智胜佛　南无法行世智意佛　南无法印意智胜佛　南无法海意智胜佛　南无法财佛　南无宝财佛　南无福德功德佛　南无转法轮胜佛　南无云佛　南无忍辱灯佛　南无胜威德意佛　南无光明速寂声佛　南无大愿速胜佛　南无不可降伏幢佛　南无智炎佛　南无成就胜佛　南无法自在佛　南无不可成就意佛　南无世间言语坚固声光佛　南无一切声出声胜佛　南无自在功德佛　南无成就自在意佛　南无方天佛　南无不面舍佛　南无众生心佛　南无平等身佛　南无身行胜佛　南无行胜佛　南无自在性佛　南无山王佛　南无智光佛　南无千亿宝庄严佛　南无宝胜佛　南无信王佛　南无宝积佛　南无香自在佛　南无降伏怨佛　南无安隐佛　南无能与依止佛　南无无边威德佛　南无金色光佛　南无师子奋迅佛　南无甘露光佛　南无能圣成佛　南无普光佛　南无功德胜积王佛　南无善住摩尼积王佛　南无远离诸畏树安隐佛　南无饮甘露佛　南无无边光佛　南无宝高佛　南无无边庄严王佛　南无离怨佛　南无金色光佛　南无宝作佛　南无无尘胜佛　南无师子声王佛　南无宝幢佛　南无善心佛　南无高住佛　南无华王佛　南无智作佛　南无海智佛　南无欢喜佛　南无乐庄严佛　南无离闇佛　南无坚城佛　南无见细佛　南无无畏德佛　南无生王佛　南无实语佛　南无称上佛　南无择智佛　南无不行威德佛　南无人华佛　南无远离诸畏佛　南无能与无畏佛　南无金华佛　南无无畏作佛　南无不空见佛　南无宝华佛　南无六十实作佛　南无宝积佛　南无金华佛　南无降伏王佛　南无善光佛　南无见义佛　南无大择佛　南无妙无畏佛　南无大慈悲佛　南无不可降伏王佛　南无难胜佛　南无上首佛　南无法上佛　南无胜一切佛　南无高行佛　南无高称佛　南无胜圣佛　南无星宿佛　南无识佛　南无商佛　南无闻名佛　南无大悲说佛　南无无量寿佛　南无无边善光明胜佛　南无山积光明胜佛　南无无垢力三昧奋迅胜佛　南无一切功德王光相佛　南无火众佛　南无须弥劫佛　南无坚自在王佛　南无梵吼声佛　南无弥楼聚佛　南无善眼佛　南无成就聚佛　南无离愚奋迅佛　南无无碍眼佛　南无宝幢佛　南无释迦牟尼佛　南无功德胜藏佛　南无难胜佛　南无乐说庄严佛　南无胜藏积吼王佛　南无无边功德宝庄严威德王劫佛　南无功德宝胜威德王劫佛　南无乐说一切法庄严胜佛　南无无边乐说相佛　南无千云吼声王佛　南无金上光明胜佛　南无种种威德王光明胜佛　南无自觉误佛　南无清净金虚空吼庄严光明佛　南无一切法行威德奋迅光明佛　南无东方无边功德宝福德庄严广世界无垢清净光明菩提分俱苏摩不断绝光明庄严光佛　南无南方乐说佛世界无边功德宝乐说佛　南无西方光明世界普光佛　南无北方一切宝种种庄严世界无边宝功德自在佛　南无东南方无忧世界离一切忧闇佛　南无西南方善可见世界大悲观一切众生佛　南无西北方远离闇世界光明庄严王佛　南无东北方住清净无垢世界虚空无垢佛　南无上方庄严世界称名声佛　南无下方卢舍那光明世界宝忧波罗胜佛　南无无垢劫无垢世界名无垢光如来初成佛彼世界尘沙诸佛出世　南无无垢广世界名成就善就劫胜护如来初成佛彼世界尘沙诸佛出世　南无东方阿閦佛　南无大不迷佛　南无香王佛　南无香上佛　南无南方宝幢佛　南无宝作佛　南无宝成佛　南无宝藏佛　南无宝月佛　南无金刚坚佛　南无金刚仙佛　南无金刚幢佛　南无西方阿弥陀佛　南无阿弥陀幢佛　南无阿弥陀声佛　南无阿弥陀称佛　南无阿弥陀吼佛　南无阿弥陀积佛　南无阿弥陀胜上佛　南无阿弥陀师子佛　南无阿弥陀住持佛　南无阿弥陀胜佛　南无北方妙鼓声佛　南无妙鼓王佛　南无妙吼声佛　南无离诸畏佛　南无无畏佛　南无无畏忧佛　南无日舌光明作佛　南无蔓陀香佛　南无幢盖佛　南无东南方大弥留佛　南无弥留山佛　南无弥留王佛　南无弥留幢佛　南无弥留积佛　南无善弥留王佛　南无日藏佛　南无前后上佛　南无净王佛　南无鸡中幢王佛　南无大鸡中佛　南无西南方日藏佛　南无日光明佛　南无无忧佛　南无离一切忧佛　南无佛智清净业佛　南无尽作佛　南无华光佛　南无大华光佛　南无华王佛　南无华声佛　南无卢舍那佛　南无西北方上首积佛　南无山胜积佛　南无海胜积佛　南无作德佛　南无日上佛　南无清净王佛　南无东北方说妙法佛　南无净胜佛　南无日面佛　南无智幢王佛　南无光明佛　南无光明王佛　南无光明光佛　南无上方师子佛　南无师子王佛　南无师子上王佛　南无师子仙佛　南无仙王佛　南无仙首佛　南无仙光佛　南无仙舍敬佛　南无仙觉佛　南无大灯佛　南无师子积佛　南无然灯王佛　南无乐说山佛　南无灯譬喻佛　南无下方对治仙佛　南无觉诤佛　南无对治佛　南无对恨佛　南无对治山佛　南无爱然灯佛　南无依止佛　南无东方阿閦佛　南无弥留幢佛　南无大弥留佛　南无弥留光佛　南无真声佛　南无南方日月灯佛　南无大火聚佛　南无称光佛　南无弥留灯佛　南无无边精进佛
　　次礼十二部尊经大藏法轮。
　　南无诸法勇王经　南无决定总持经　南无谤佛经　南无乳光佛经　南无犊子经　南无佛遗日摩尼宝经　南无金刚般若经　南无金刚般若波罗蜜经　南无金刚般若经　南无长者子制经　南无逝童子经　南无菩萨逝经　南无文殊师利菩萨经　南无伽耶山顶经　南无象头精舍经　南无贝多树下思惟十二因缘经　南无闻城十二因缘经　南无十二因缘经　南无转女身经　南无腹中女听经　南无胎藏经　南无无垢贤女经　南无无量门微密持经　南无出生无量门持经　南无阿难目佉尼诃离陀罗尼佛经　南无无量门破魔陀罗尼经　南无舍利弗陀罗尼经　南无面出生菩萨经　南无前世三转经　南无银色女经　南无太子和休经　南无太子尉护经　南无善法方便陀罗尼经　南无金刚秘密善门陀罗尼经　南无阿阇世王受决经　南无放钵经　南无采花违王上佛授决经　南无师子奋迅菩萨所问经　南无华积陀罗尼经　南无华聚陀罗尼经　南无相续解脱经　南无解节经　南无大宝积经　南无摩诃衍宝严经
　　敬礼十方诸大菩萨摩诃萨。
　　南无天冠菩萨　南无普照十方天冠菩萨　南无普照法界慧天冠菩萨　南无道场天冠菩萨　南无生诸佛藏天冠菩萨　南无一切世间最上天冠菩萨　南无明净天冠菩萨　南无无量宝天冠菩萨　南无普照法界虚空天冠菩萨　南无梵王周罗菩萨　南无龙王周罗菩萨　南无一切佛化光明周罗菩萨　南无道场周罗菩萨　南无三世慧音周罗菩萨　南无大光菩萨　南无离垢光菩萨　南无宝光菩萨　南无离尘光菩萨　南无夜光菩萨　南无法光菩萨　南无寂静光菩萨　南无日光菩萨　南无自在光菩萨　南无天光菩萨　南无功德幢菩萨　南无智幢菩萨　南无法幢菩萨　南无诸通幢菩萨　南无光幢菩萨　南无摩尼幢菩萨　南无菩提幢菩萨　南无梵幢菩萨　南无普光幢菩萨　南无梵音菩萨　南无海音菩萨　南无大地音菩萨　南无世主音菩萨　南无虚空音菩萨　南无山相击音菩萨　南无法光音菩萨　南无充满一切法界音菩萨　南无一切法海雷音菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　南无阿难　南无罗睺罗　南无周利槃陀　南无宾头卢颇罗堕　南无迦留陀夷　南无阿那律　南无优波利　南无离越多　南无尊者摩诃周那
　　归命如是等众所知识大阿罗汉。
　　礼三宝已。次复忏悔。
　　弟子等。已忏三途等报。今当复次稽恳忏悔人天余报。相与禀此阎浮寿命。虽曰百年满者无几。于其中间盛年夭枉其数无量。但有众苦煎迫形心。愁忧恐怯未曾暂离。如此皆是善根微弱恶业滋多。致使现在心有所为皆不称意。当知悉是过去已来恶业余报。是故弟子。今日至诚归依佛。
　　南无东方莲华上佛　南无南方调伏王佛　南无西方无量明佛　南无北方胜诸根佛　南无东南方莲花尊佛　南无西南方无量花佛　南无西北方自在智佛　南无东北方赤莲花华德佛　南无下方分别佛　南无上方伏怨智佛
　　归命如是等十方尽虚空界一切三宝。
　　弟子等。自从无始已来至于今日。所有现在及以未来。人天之中无量余报。流殃宿对隆残百疾六根不具罪报忏悔。人间边地邪见三恶八难罪报忏悔。人间多病消瘦促命夭枉罪报忏悔。人间六亲眷属不能常得相保相守罪报忏悔。人间亲友凋丧爱别离苦罪报忏悔。人间怨家聚会愁忧怖畏罪报忏悔。人间水火盗贼刀兵危险惊惧恐怯罪报忏悔。人间孤独困苦流离波迸已失国土罪报忏悔。人间牢狱系闭幽执侧立鞭挞拷楚罪报忏悔。人间公私口舌更相罗染更相诽谤罪报忏悔。人间恶病连年累月不差。枕卧床席不能起居罪报忏悔。人间冬温夏疫毒厉伤寒罪报忏悔。人间贼风肿满否塞罪报忏悔。人间为诸恶神伺求其便欲作祸崇罪报忏悔。人间有鸟鸣百怪飞尸邪鬼为作妖异罪报忏悔。人间为虎豹豺狼水陆一切诸恶禽兽所伤罪报忏悔。人间自结自刺自杀自害罪报忏悔。人间自忧自惋自勒自嗔自喜罪报忏悔。人间投坑赴火自沈自坠罪报忏悔。人间无有威德名闻罪报忏悔。人间衣服资生不得称心罪报忏悔。人间行来出入有所云为值恶知识为作留难罪报忏悔。如是现在未来人天之中。无量祸横灾疫厄难衰恼罪报忏悔。弟子等。今日至诚向十方佛尊法圣众前。披肝露心求哀忏悔。
　　愿弟子等。承是忏悔所生功德。愿生生世世身相具足。犹如罗睺罗常值佛法僧恒闻妙法。寿命天地等。不为百病之所缠。六亲眷属常得相保护。怨贼刀兵永恒去离。自然衣服箱箧常盈。百味香饭盂中恒满。牢狱闭所化作天堂。口舌相非变成和合。连年之病永去身心。疫毒诸灾恒离意首。妖怪魍魉及以飞鸟虎豹豺狼。水陆诸祸一切等厄皆去无余。或自割刑或自嗔喜。如是等罪愿从今已去乃至成佛。已来永相去离。愿弟子等。不为诸恶道之所受报。唯生大悲救护一切众生。使皆尽性广化诸类俱登正觉。

　　大乘莲华宝达问答报应沙门经

　　宝达顷前更入火箭地狱。云何名曰火箭地狱。其狱纵广九十由旬。铁壁周匝猛火绝炎。地有铁锵遍布其地。烟火洞然来烧罪人。其地四面烂风俱起。于虚空中猛风卒疾来吹铁山。其山相磨则成火箭。火箭相揩烟火俱炽。其箭身毛亦皆火然。来射罪人从头而入足下而出。背上而入胸前而出。左右通彻疮中火然烟焰俱出。罪人号叫痛不可言。一日一夜受无量罪。千死千生万死万生。
　　宝达问曰。此诸沙门作何等罪。来受此报。马头罗刹答曰。此诸沙门受佛净戒而不净持。不护威仪如俗人法。手捉弓箭失佛威仪。如经中说。昔有萨离比丘不护威仪。以手提俗人弓箭。万世之中受其恶报。以是因缘当知沙门不护威仪堕三恶道。今此比丘亦复如是。
　　宝达闻之悲泣而去。

　　　　佛名经卷第十三



　　　　佛说佛名经卷第十四

　　南无西方阿弥陀佛　南无阿弥陀幢佛　南无阿弥陀高佛　南无大火光明佛　南无北方怜愍众生佛　南无大照佛　南无宝幢佛　南无香聚佛　南无上方火光炎聚佛　南无火声佛　南无难胜佛　南无日成就佛　南无罗网光佛　南无下方师子佛　南无称王佛　南无威德佛　南无法顶佛　南无法幢佛　南无法住持佛　南无东方梵声佛　南无星宿王佛　南无香上佛　南无香光佛　南无大炎聚佛　南无宝种种花敷身佛　南无坚王佛　南无宝莲花胜佛　南无见一切义佛　南无须弥劫佛　南无声吼佛　南无智自在佛　南无威德自在佛　南无莎罗自在王佛　南无智勇猛佛　南无光自在佛　南无坚自在王佛　南无声德佛　南无师子奋迅鬘佛　南无须弥山然灯王佛　南无香山佛　南无不可动佛　南无药王佛　南无寻光佛　南无大炎积佛　南无胜藏佛　南无无心光明佛　南无毗留罗佛　南无莲华佛　南无喜聚佛　南无栴檀佛　南无月光佛　南无惊怖幢佛　南无大修行佛　南无波头摩王佛　南无月胜佛　南无莎罗集佛　南无大莎罗集佛　南无幢相佛　南无净命佛　南无金台佛　南无爱见佛　南无金色色佛　南无须摩那光佛　南无妙莲华劫亿那由他百千万佛同名一切菩提华佛　南无七百同名光明庄严佛　南无三百同名大幢佛　南无十千同名庄严王佛　南无善发胜佛　南无日轮光明佛　南无普盖佛　南无三昧奋迅佛　南无宝华胜佛　南无无边足步佛　南无善香香王佛　南无善择敌佛　南无须弥劫佛　南无功德王光明佛　南无普至光佛　南无金刚佛　南无尼弥佛　南无不可尽世界一色佛　南无袈裟幢世界山自在王佛　南无坚幢世界智胜山王佛　南无一切香举世界胜花藏佛　南无金刚摩尼世界金刚藏光明胜佛　南无智成就世界智幢佛　南无意味世界普照佛　南无波头摩首世界佛胜佛　南无镜轮世界金刚幢佛　南无光明清净力世界日藏佛　南无安乐世界最胜佛　南无阿閦佛　南无宝幢佛　南无无量光佛　南无妙声佛　南无宝俱苏摩功德海琉璃歌那伽山真金光明胜佛　南无释迦牟尼佛　南无宝炎佛　南无金作盖山佛　南无毗婆尸佛　南无光尸弃佛　南无毗舍浮佛　南无拘留孙佛　南无拘那含佛　南无迦叶佛　南无三昧手胜佛　南无无垢奋迅菩萨
　　若有善男子善女人。受持是诸佛菩萨名。超越世间三十劫。
　　南无日轮光明胜佛。南无日光明菩萨
　　若复有人受持读诵是佛菩萨名。超越世间千劫。
　　南无普宝盖佛
　　若有善男子。受持读诵是佛名。是人超越世间四大劫。常现诸佛菩萨前生。不复作五逆罪。
　　南无三昧胜奋迅佛
　　若有善男子。受持读诵是佛名得千三昧。超越世间无量千劫。同弥勒菩萨功德。
　　南无宝俱苏摩身光明胜佛
　　若复有人。受持读诵是佛名。超越世间不可数劫。
　　南无最胜波头摩奋迅胜佛
　　若有人受持是佛名。超越世间四十劫。
　　南无无量香胜王佛
　　若善男子。受持读诵是佛名。超越世间无量劫。常得宿命。
　　南无宝华奋迅如来
　　若复有人。受持读诵是佛名。得千三昧。诸众生归命是人。为诸佛如来所共赞叹。是人超越世间千劫。不久转法轮。
　　南无大光明如来
　　若有善男子。受持读诵是佛名。超越世间四十劫。
　　南无宝藏佛
　　若有善男子。受持读诵是佛名。超越世间六十劫。
　　南无宝胜佛
　　若有善男子。受持是佛名。若复有人舍七宝如须弥山。以用布施及恒河沙世界。若复有人受持读诵是佛名。此福胜彼。
　　南无名降伏魔人胜佛　南无降伏贪人自在佛　南无降伏嗔人胜佛　南无降伏痴自在佛　南无降伏染魔人胜佛　南无降伏恨自在佛　南无降伏嫉人胜佛　南无降伏谄曲自在佛　南无降伏邪见人胜佛　南无降伏诸戏自在佛　南无法清净得名人胜佛　南无业胜得名自在佛　南无如意通清净得名人胜佛　南无起施得名自在佛　南无起持戒清净得名人胜佛　南无起忍辱得名自在佛　南无起精进得名人胜佛　南无施思惟得名自在胜佛　南无起持戒思惟得名人胜佛　南无法忍辱思惟得名自在佛　南无起思惟精进得名人胜佛　南无起禅成就得名自在佛　南无起般若得名人胜佛　南无禅思惟得名自在佛　南无般若思惟得名人胜佛　南无行不可思议得名自在胜佛　南无行不可思议得名人胜佛　南无行起得名自在佛　南无总持智清净光明人胜佛　南无总持色清净得名自在胜佛　南无总持雨清净得名人胜佛　南无陀罗尼性清净得名自在胜佛　南无陀罗尼称清净得名人胜佛　南无陀罗尼施清净得名自在佛　南无空行得名人胜佛　南无空无我得名自在佛　南无眼光明人胜佛　南无耳光明自在佛　南无鼻光明人胜佛　南无舌光明自在佛　南无身光明人胜佛　南无心光明自在佛　南无色光明人胜佛　南无声光明自在佛　南无降伏香人胜佛　南无味光明自在佛　南无触光明人胜佛　南无法光明自在佛　南无炎光明人胜佛　南无赞叹光明自在佛　南无地光明人胜佛　南无水光明自在佛　南无火光明人胜佛　南无风光明自在佛　南无光光明人胜佛　南无事光明自在佛　南无世光明人胜佛　南无拔苦自在佛　南无阴光明人胜佛　南无戒光明自在佛　南无不二光明人胜佛　南无生光明自在佛　南无声光明人胜佛　南无地华光明自在佛　南无鬘光明人胜佛　南无香盖光明自在佛　南无衣光明人胜佛　南无成就义佛　南无无畏王佛　南无不动佛　南无观世自在佛　南无无量命佛　南无尼弥佛　南无炎弥留佛　南无金刚佛　南无初出日然灯月华宝波头摩金光明身卢舍那放无碍宝光明照十方世界王佛　南无降伏龙佛　南无善调心佛　南无宝聚佛　南无火首佛　南无炎积佛　南无一切光明佛　南无日光佛　南无不可思议佛　南无无边精进佛　南无无边思惟佛　南无金色华佛　南无善香香佛　南无无诤行佛　南无无漏佛　南无无边智佛　南无贤身佛　南无贤相佛　南无遍见佛　南无无边威德佛　南无次佛　南无坚安隐佛　南无莎罗佛　南无得名佛　南无波头摩胜佛　南无称莲华佛　南无华佛　南无庄严佛　南无奋迅佛　南无善见佛　南无善敌对佛　南无善护世佛　南无无边威德佛　南无第一胜佛　南无善行佛　南无无量威德佛　南无妙胜佛　南无胜供养佛　南无大奋迅智声自在王佛　南无电光佛　南无照一切佛　南无不可思议佛　南无无量色佛　南无无量光佛　南无善光花敷身佛　南无须弥山波头摩胜王佛　南无求名发声修行佛　南无一切宝摩尼王放光明佛　南无无垢炎称成就王佛　南无香宝光明佛　南无离诸烦恼佛　南无善智佛　南无善见佛　南无宝山庄严佛　南无慈悲行佛　南无阎浮檀幢佛　南无无边智佛　南无无量威德佛　南无大称佛　南无宝称佛　南无火光明佛　南无大光明佛　南无电照光明佛　南无一切种照佛　南无不可量佛　南无月光佛　南无功德海佛　南无具足功德佛　南无上行佛　南无日光佛　南无无畏佛　南无师子幢佛　南无帝释幢佛　南无火幢佛　南无善眼佛　南无庄严王佛　南无放光明光佛　南无无边光佛　南无妙光佛　南无普护增上佛　南无云自在佛　南无自在幢佛　南无日灯佛　南无最上佛　南无善生佛　南无无边不可思议威德佛　南无普眼佛　南无波头摩上佛　南无妙去佛　南无月起佛　南无灯明佛　南无不厌足身佛　南无弥留幢佛　南无宝幢佛　南无火炎聚佛　南无自在幢佛　南无宝火佛　南无栴檀香佛　南无不定光明波头摩敷身佛　南无无边称功德光明佛　南无薝卜色佛　南无无量光明佛　南无快光明波头摩敷身佛　南无出须弥山波头摩王佛　南无星宿劫二万同名光作佛　南无二万同名卢舍那佛　南无二万同名释迦牟尼佛　南无同名帝释日太白星宿无量百千万不可数佛　南无无垢光明佛　南无功德宝光明佛　南无精进力成就佛　南无清净光佛　南无解脱一切缚佛　南无波头摩藏胜佛　南无得无障碍力解脱佛　南无不怯弱十力称香佛　南无卢舍那光明佛　南无宝聚佛　南无法幢悬佛　南无破一切暗曀佛　南无普光明庄严照作佛　南无光明作佛　南无大炎佛　南无无边行功德佛　南无法功德云然灯佛　南无然灯炬王佛　南无破一切众生闇胜佛　南无妙见佛　南无妙胜佛　南无妙闻佛　南无山峰佛　南无金圣佛　南无饮甘露佛　南无无量光明佛　南无宝鸡头佛　南无无边毗尼胜王佛　南无电照光明罗网佛　南无成就无量功德佛　南无无量乐说境界佛　南无智胜放光明佛　南无降伏电日月作光佛　南无普句素摩胜奋迅功德积佛　南无功德王光佛　南无善月佛　南无光庄严王佛　南无赊舍施鸡头佛　南无福德光佛　南无普光上胜山王佛　南无善住摩尼山王佛　南无断一切烦恼佛　南无释迦牟尼佛　南无破碎金刚坚固佛　南无宝炽佛　南无龙自在王佛　南无勇猛仙佛　南无宝月佛　南无离垢佛　南无无垢佛　南无勇猛得佛　南无净佛　南无梵得佛　南无婆楼那佛　南无婆楼那天佛　南无贤胜佛　南无栴檀胜佛　南无力士佛　南无欢喜威德胜佛　南无光明胜佛　南无无忧胜佛　南无句素摩胜佛　南无波头摩树提奋迅胜佛　南无财胜佛　南无念胜佛　南无善说名胜佛　南无因陀罗鸡头幢佛　南无步胜佛　南无善觉步胜佛　南无善步去佛　南无普照庄严胜佛　南无宝华步佛　南无宝波头摩善住山自在王佛　南无光明幢火众生庄严光王佛　南无妙平等法界智起声佛　南无广福德藏普光明照佛　南无普照大应罗网卢舍那佛　南无卢舍那华眼电光佛　南无最胜大师子意佛　南无到法界胜光卢舍那王佛　南无常无垢功德遍至称佛　南无日莲华胜王佛　南无法自在智幢佛　南无广喜无垢威德梵声佛　南无根本胜善导师佛　南无智力佛　南无弥楼威德佛　南无愿清净月光佛　南无法海愿出声光佛　南无宝功德相庄严作光佛　南无妙声地主天佛　南无胜进寂去佛　南无见众生欢喜佛　南无不动深光明卢舍那集慧佛　南无普放光明不可思议主佛　南无平等妙功德威德佛　南无速光明梵眼佛　南无解脱精进日光明佛　南无普法身觉慧佛　南无普门照一切众生门见佛
　　次礼十二部尊经大藏法轮。
　　南无孔雀王咒经　南无兜沙经　南无清净毗尼方广经　南无文殊师利净律经　南无寂调音所问经　南无摄大乘释论　南无摄大乘论　南无菩萨地持论　南无菩萨善戒经　南无摄大乘本论　南无唯识论　南无成唯识论　南无坐禅三昧经　南无阿兰若习禅法经　南无摩登伽经　南无舍头谏经　南无过去现在因果经　南无太子本起瑞应经　南无修行本起经　南无楼炭经　南无大般涅槃经　南无佛般泥洹经　南无十报法经　南无普法义经　南无尸迦罗越六向拜经　南无梵网六十二见经　南无寂志果经　南无梵志阿跋经　南无七佛父母姓字经　南无梵志頞罗延问种尊经　南无本相倚致经　南无缘本致经　南无阿难问事佛吉凶经　南无佛说阿难分别经　南无罪福报应经　南无业报差别经　南无五母子经　南无沙弥罗经　南无阿遬达经　南无玉邪经　南无长者诣佛说子妇不恭敬经　南无七妇经　南无盂兰盆经　南无报恩奉盆经　南无灌腊经　南无摩邓女经　南无摩登女解形六事经
　　敬礼十方诸大菩萨摩诃萨。
　　南无降伏一切魔音菩萨　南无大悲方便雷云音菩萨　南无灭一切苦安慰音菩萨　南无法上菩萨　南无胜上菩萨　南无智上菩萨　南无功德须弥山上菩萨　南无功德珊瑚上菩萨　南无称上菩萨　南无普光上菩萨　南无大慈菩萨　南无智海上菩萨　南无如来性起上菩萨　南无光妙德菩萨　南无胜妙德菩萨　南无上妙德菩萨　南无明净妙德菩萨　南无法妙德菩萨　南无月妙德菩萨　南无虚空妙德菩萨　南无宝妙德菩萨　南无妙德幢菩萨　南无智妙德菩萨　南无娑罗林王菩萨　南无众生王菩萨　南无梵王菩萨　南无山王菩萨　南无宝王菩萨　南无离生王菩萨　南无寂静王菩萨　南无不动王菩萨　南无仙王菩萨　南无胜王菩萨　南无静音菩萨　南无无碍音菩萨　南无开悟过去愿音菩萨　南无圆满道音菩萨　南无智须弥山音菩萨　南无虚空觉菩萨　南无离垢觉菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　南无尊者了本际　南无尊者正愿　南无尊者正语　南无尊者大号　南无尊者仁贤　南无尊者离垢　南无尊者名闻　南无尊者善实　南无尊者具足　南无尊者牛王
　　归命如是等众所知识大阿罗汉。
　　礼三宝已次复忏悔。
　　弟子等敬请十方诸佛十二部经一切贤圣。天龙八部法界众生现前大众等证知。弟子等。自从无始已来所造众罪无量无边。今日至心发露忏悔。归依佛。
　　南无东方无限净佛　南无南方须弥佛　南无西方金刚步积佛　南无北方贤最佛　南无东南方大兴光明佛　南无西南方妙宝佛　南无西北方一乘佛　南无东北方坏魔罗网独步佛　南无下方意无恐惧佛　南无上方无量尊离垢王佛
　　归命如是等十方尽虚空界一切三宝。
　　弟子等今者为诸众生及自己身。十方佛前归命忏悔。一切众生无量劫来不识诸佛及父母恩。不解善法造作众恶。自恃种性及诸财宝。盛年放逸作诸恶行。心念不善口作恶业。随心所造不见其过。凡夫愚行无知闇覆。亲近恶友烦恼乱心。五欲因缘心生忿恚。不知厌足故作众恶。亲近非圣因生悭嫉。贫穷因缘奸谄作恶。系属于他常有怖畏。不得自在而造诸恶。贪欲恚痴挠动其心。渴爱所逼造作诸恶。依因衣食及以女色。诸结恼热。爱他男子染著其心。或于牛马驴骡羊一切禽兽诸色异类而生女想。不依佛行造作诸恶。身口意业所集三业。如是众罪无量无边今悉忏悔。弟子等自从无始已来至于今日。或不恭敬佛法圣僧。如是众罪今悉忏悔。或不恭敬缘觉菩萨。如是众罪今悉忏悔。以无智故诽谤正法。不知恭敬父母尊长。愚惑所覆憍慢放逸。因贪嗔痴造作诸恶。如是众罪今悉忏悔。好乐饮酒不知止极。或以酒与僧与持戒人。与比丘尼。若灭心人若禅定人。如是等罪无量无边。今日运心归命忏悔。
　　弟子等从无始劫来所有众恶。以是因缘生大忧苦。贫穷困乏愁热惊惧。怖畏恶业心常怯劣。在在处处暂无欢乐。十方现在大悲世尊。能除众生一切怖畏。愿受我等诚心忏悔。过去诸恶今悉悔过。现在作业诚心发露。所未作者更不敢作。已作之业不敢覆藏。身业三种口业有四。意三业行今悉忏悔。生死险难种种淫欲愚烦恼难。如是诸难今悉忏悔。心轻躁难。近恶友难。三有险难。及三毒难。遇无难难。值好时难。修功德难值佛亦难。如是诸难。今悉忏悔。
　　弟子等自从无始劫来乃至今身。杀害一切三宝师僧父母六亲眷属善知识法界众生不可知数。偷盗一切三宝师僧父母六亲眷属善知识法界众生物不可知数。于一切三宝师僧父母六亲眷属善知识法界众生上。起邪心不可知数。妄语欺诳一切三宝师僧父母六亲眷属善知识法界众生不可知数。绮语调弄一切三宝师僧父母六亲眷属善知识法界众生不可知数。恶口骂辱诽谤毁訾一切三宝师僧父母六亲眷属善知识法界众生不可知数。两舌斗乱破坏一切三宝师僧父母六亲眷属善知识法界众生不可知数。或破五戒八戒。十戒十善戒。二百五十戒五百戒。菩萨三聚戒十无尽戒。乃至一切戒及一切威仪戒等。自作教他见作随喜不可知数。如是等众罪。亦如十方大地无边微尘无数。我等作罪亦无边无数。虚空无边我等作罪亦复无边。方便无边我等作罪亦复无边。法性无边我等作罪亦复无边。法界无边我等作罪亦复无边。众生无边我等劫夺杀害亦复无边。三宝无边我等侵损亦复无边。戒品无边我等毁犯亦复无边。如是等罪上至诸菩萨下至声闻缘觉所不能知。唯佛与佛乃能知我罪之多少。今于三宝前法界众生前。发露忏悔不敢覆藏。唯愿十方三宝法界众生。听我忏悔。
　　愿弟子等承是忏悔所生功德。愿生生世世永舍胎藏形。随心愿往生获六神通力救摄诸苦众。虚空法界尽我愿亦如是。地狱饿鬼一切众生贫穷困厄。及诸有苦烦恼所逼。如是等苦悉令除灭。又愿弟子承是忏悔所成功德。愿离于生死到大智岸。转无上轮微妙清净。诸所愿求成就具足。又愿盲者得视。聋者得听。哑者能言。裸者得衣。贫穷乏者则得宝藏。仓库盈溢无所乏少。一切皆受安隐快乐。乃至无有一人受苦。又愿众生慈心相向佛眼相看。形貌端严人所喜见。上妙色像庄严其身。为菩提眷属作真善知识。

　　大乘莲华宝达问答报应沙门经

　　宝达顷前更入[月*鬼]肉地狱。云何名曰[月*鬼]肉地狱。其地狱纵广四十由旬。铁壁周匝铁网覆上。烟火俱然如上无异。地有铁锵火亦洞然。中有铁床方圆五百余步。床上火然来烧罪人。南门之中有六百罪人。似是人形而非人也。身长一丈亦无口眼手脚六根。
　　尔时马头罗刹手捉铁钩望身而挑。罪人身动似有人声。唱如是言。我今何罪受如是苦。狱卒抛身来入狱中。狱中铁锵逆刺其身。身中血出火则入中。复有饿鬼来食其肉。复有饿狗来饮其血。复有铁乌来啄其筋。复有猛风来吹罪人。一日一夜受罪万端。千死千生万死万生。若得为人贫穷痴闇不识佛语。
　　宝达问马头罗刹曰。此诸沙门作何罪故受苦如是。马头罗刹答曰。此诸沙门受佛禁戒不求无上菩提。但求现在名利。贪饮酒故破法破戒三十六失。以是因缘堕此地狱。宝达闻之悲泣而去。

　　　　佛名经卷第十四



　　　　佛说佛名经卷第十五

　　南无迦那伽无垢光明日炎云佛　南无因陀罗光明疑幢佛　南无一切地处无垢月佛　南无觉虚空平等相佛　南无十方广应云幢佛　南无平等不平等卢舍那佛　南无害心悲解脱空王佛　南无成就一切义须弥佛　南无不空步照见佛　南无妙吼胜佛　南无第一自在通王佛　南无不可思议功德卢舍那妙月佛　南无可信力幢佛　南无法界树声智慧佛　南无波头摩光长善臂佛　南无不退功德海光佛　南无普生妙一切智速佛　南无师子光无量力智佛　南无见一切法清净胜智佛　南无远离一切忧恼佛　南无自在妙威德佛　南无金华火光佛　南无观法界奋迅佛　南无然灯紧那罗王佛　南无然香灯佛　南无应王佛　南无如来功德普门见佛　南无一切法普奋迅王佛　南无广化自在佛　南无法界解脱光明不可思议意佛　南无如来无垢光佛　南无卢舍那世间轮胜声佛　南无波头摩须无边眼佛　南无喜乐成佛　南无一切智行境界慧佛　南无广寂妙声佛　南无虚空无垢智月佛　南无福德海厚云相花佛　南无能作善胜云佛　南无胜声云幢佛　南无胜声吼幢佛　南无观眼奋迅佛　南无无尽智金刚佛　南无普眼日藏照佛　南无一切吼声佛　南无无量智敷佛　南无一切福德弥楼上佛　南无根日威德佛　南无满光明身光佛　南无地第一华相佛　南无云无畏见佛　南无平等言语鸡头佛　南无实然灯王佛　南无坚精进奋迅成就义心佛　南无普照观称佛南无慈光明称胜佛　南无福德称上胜佛　南无念一切众生称胜佛　南无须弥山称胜佛　南无毕惭愧称上胜佛　南无教化一切世间佛　南无离一切忧佛　南无离一切难佛　南无离一切世间佛　南无能转胎佛　南无转女佛　南无转男女降伏佛　南无佛华胜上王佛　南无不空说名佛　南无善慧法通王佛　南无十方广功德称天尽乐佛　南无爱大智见不空闻名佛　南无无量力智胜佛　南无成就梵功德佛　南无香象佛　南无金刚蜜迹佛　南无善转成就义佛　南无卢舍那花胜威德佛　南无常功德然灯去慧佛　南无到诸疑彼岸月佛　南无到法界无量声慧佛　南无然灯胜光明佛　南无法界日光明佛　南无无边光中功德海转法轮声佛　南无日不可思议智见佛　南无宝胜光明威德王佛　南无无尽功德妙庄严佛　南无不可量力普吼佛　南无普眼满足然灯佛　南无胜功德炬佛　南无大龙声佛　南无波头摩师子座奋迅齐佛　南无智聚觉光佛　南无住持地善威德王佛　南无善住法然灯王佛　南无不空见生喜作佛　南无放身炎幢佛　南无清净众生行佛　南无一切德云普光明佛　南无敷华相月智佛　南无第一光明金庭燎佛　南无观一切法海无差别光明佛　南无化日佛　南无宝盖胜卢舍那佛　南无善思惟佛　南无精进胜坚慧佛　南无敷华心波头摩佛　南无清净眼佛　南无月光自在佛　南无无尽法海宝幢佛　南无金刚波头摩胜佛　南无广俱苏摩作佛　南无人自在幢佛　南无一切智轮照卢舍那佛　南无龙称无量功德佛　南无宝功德须光佛　南无一切力庄严慧佛　南无宝炎须弥山佛　南无一切行光明胜佛　南无一切波罗蜜海佛　南无宝炎面门幢佛　南无成就一切愿光明佛　南无广得一切法齐佛　南无光明罗网胜佛　南无宝山幢佛　南无无边中智海藏佛　南无清净一切义功德幢佛　南无一切通首王佛　南无无障碍一切法界卢舍那佛　南无胜三昧精进慧佛　南无无碍法界然灯佛　南无无碍法界须弥幢胜王佛　南无菩提分俱苏摩作王佛　南无得世间功德大海佛　南无宝师子力佛　南无普智海王佛　南无波头摩善化幢佛　南无无尽光明普门声佛　南无普功德云胜威德佛　南无胜慧海佛　南无智月华云佛　南无香光威德佛　南无普门见无障碍清净佛　南无不可降伏法自在慧佛　南无波头摩光明敷王佛　南无大精进善智慧佛　南无坚王幢佛　南无不可降伏妙威德佛　南无精进德佛　南无一切功德胜心王佛　南无善成就无边功德王佛　南无断诸疑广善眼佛　南无妙功德胜慧佛　南无过诸光明胜光明佛　南无须弥山然灯佛　南无无尽化善云佛　南无无量光明化王佛　南无白智梵行佛　南无师子眼炎云佛　南无大海天炎门佛　南无觉佛智胜佛　南无无量昧大圣佛　南无无垢速云闻佛　南无满法界卢舍那佛　南无金色华佛　南无大功德花敷无垢佛　南无照胜威德王佛　南无不住眼无垢佛　南无无碍庄严佛　南无法智差别佛　南无转灯轮幢佛　南无法界轮佛　南无一切佛宝胜王佛　南无无边光明智轮幢佛　南无无著智幢佛　南无师子佛　南无月智佛　南无日照佛　南无常放普光明舌功德海王佛　南无无边光明法界庄严王佛　南无长臂佛　南无高见佛　南无无垢地平等光明世界普照十方光明声吼虚空卢舍那佛　南无清净华池庄严世界普门见妙光明佛　南无无边功德住持世界无转功德普光佛　南无弥留胜然灯世界普光明虚空镜像佛　南无一切妙声善爱闻世界喜乐见华火佛　南无妙声庄严世界宝须弥山然灯佛　南无一切宝色庄严光明照世界善化法界声幢佛　南无香藏金刚庄严世界金刚光明电声吼佛　南无炎声世界不可降伏力月佛　南无宝波头摩间错庄严无垢世界法城慧吼声佛　南无能与乐世界十方世界广称名智灯佛　南无手无垢善无垢罗网世界师子光明满足功德大海佛　南无妙华幢照世界大智敷华光明佛　南无无量庄严间错世界高智种种华光明佛　南无无边庄严世界普满法界幢眼佛　南无宝昼普光庄严世界妙慧上首佛　南无须王世界作月光明幢佛　南无无垢藏庄严世界善觉梵威德佛　南无宝光明身世界一切种力虚空然灯佛　南无宝首璎珞成就世界一切诸波罗蜜相大海威德佛　南无轮尘普盖世界断一切著喜作佛　南无宝鬘妙幢世界大称广功德吼照佛　南无不可思议庄严普庄严光明世界无差别智光明功德海佛　南无无尽光明择幢世界无边法界无垢光明佛　南无放宝炎华世界清净宝镜像佛　南无威德炎藏世界无障碍奋迅光明吼佛　南无宝轮平等光庄严世界普宝光明佛　南无栴檀树须幢世界清净一切念无碍光明佛　南无佛国土色轮善修庄严世界广喜见光明智慧佛　南无微细光明庄严照世界法界奋迅善观佛　南无无边色形相世界无障碍智成就佛　南无普炎云火然世界不退转法轮吼佛　南无种种宝庄严清净轮世界清净色相华威德佛　南无究竟善修世界无障碍日眼佛　南无善作坚固金刚座成就胜世界过法界智身光明佛　南无十方庄严无障碍世界宝广炬佛　南无差别色光明世界普光明华云王佛　南无宝门种种幢世界普见妙功德光明佛　南无摩尼顶作须光明世界普十方声云佛　南无自在摩尼金刚藏世界智胜须弥王佛　南无摩尼衣座成就胜世界放香光明功德宝庄严佛　南无华优波罗庄严世界普智幢声王佛　南无宝庄严种种藏世界一切法无畏然灯佛　南无香胜无垢光明世界普喜速胜王佛　南无日幢乐藏世界普门智卢舍那吼佛　南无香庄严快藏世界无量功德海光明佛　南无宝师子火光明世界法界电光佛　南无相快照世界无障碍功德称解脱光明王佛　南无功德成就光明照世界清净眼无垢然灯佛　南无种种香华胜庄严世界师子光明胜光佛　南无宝庄严平等光明世界广光明智胜幢佛　南无种种光明髻快世界金光明无量力日成就佛　南无放光句素摩沉沦世界香光明喜力坚固佛　南无光明清净种种作世界光明力坚固佛　南无光明清净种种作世界普光明大自在幢佛　南无句素弥多炎轮庄严世界喜海庄严功德称自在王佛　南无地成就威德世界广称智海幢佛　南无放声吼世界相好光明月佛　南无金刚幢世界一切法海胜王佛　南无无量功德庄严世界无量众生功德法住佛　南无光明照世界梵自在胜佛　南无生无垢光明世界妙法界胜吼佛　南无种种光明照然灯世界不可嫌力普光明幢佛　南无照平等光明世界无垢功德日眼佛　南无宝作庄严藏世界无障碍智普照十方佛　南无无尘世界无量胜行幢佛　南无清净光明世界法界虚空平等光明照佛　南无宝藏波浪胜成就世界功德相云胜威德佛　南无宫殿庄严幢世界卢舍那胜顶光明佛　南无髻胜藏世界一切法无边海慧佛　南无善化香胜世界相法化普光佛　南无快地色光世界善眷属卢舍那佛　南无善作敷华世界法行喜无尽慧佛　南无胜福德威德轮世界无垢清净普光明佛　南无摩尼宝波头摩庄严世界清净眼华胜佛　南无炎地成就世界无量力成就慧佛　南无梵照世界虚空广眼月佛　南无声尘平等世界金色然弥楼然灯佛　南无宝色庄严世界智胜妙法界光明佛　南无金色善光明世界宝然灯普光明幢佛　南无卢舍那光明月世界火胜华奋迅善照佛　南无宝月作藏世界无尽功德华威德佛　南无镜光明照世界行力甘露吼声佛　南无妙栴檀快月庄严世界妙法智慧胜威德光明佛　南无无边功德聚集世界无边精进光明功德胜王佛　南无大庄严成就世界日灯王佛　南无波头摩跋提世界普华佛　南无摩梨支世界虑舍那佛　南无清净行世界那罗延华幢佛　南无有华世界波头摩威德佛　南无有云世界雷声王佛　南无不可行世界薝卜色佛　南无莲华世界波头摩胜佛　南无光幢世界光明王佛　南无无边功德庄严光明世界庄严王佛　南无无量光明世界普贤佛　南无无边功德宝作示现安乐世界无边功德宝集示现安乐金色光明师子奋迅王佛　南无普宝间错世界普光明妙胜山王佛　南无普无垢世界无垢称王佛　南无清净行世界普华佛
　　善男子。如是诸世界中诸佛一切归命及彼菩萨摩诃萨一切大众亦悉归命。
　　尔时诸比丘白佛言。世尊。世尊如是诸佛如来所有寿命长短等不。
　　佛告诸比丘。汝等谛听当为汝说。比丘。我此娑婆世界贤劫释迦牟尼佛国土一劫。于安乐世界为一日一夜。若安乐世界阿弥陀佛国土一劫。于袈裟幢世界碎金刚佛国土。为一日一夜。若袈裟幢世界一劫。于不退轮吼世界善快光明波头摩敷身如来佛国土。为一日一夜。若不退轮吼世界一劫。于无垢世界法幢如来佛国土。为一日一夜。若无垢世界一劫。于善然灯世界师子如来佛国土。为一日一夜。若善然灯世界一劫。于善光明世界卢舍那藏如来佛国土。为一日一夜。若善光明世界一劫。于难过世界法光明波头摩敷身如来佛国土。为一日一夜。若难过世界一劫。于庄严慧世界一切通光明如来佛国土。为一日一夜。若庄严慧世界一劫。于镜轮光世界月智如来佛国土。为一日一夜。比丘入如是数满足。过十阿僧祇百千万世界。最后波头摩胜世界。于贤胜如来佛国土。为一日一夜。比丘。如是等世界无量无边长短不等。诸佛如来寿命住世亦复如是。诸比丘。汝等应当称诸佛名(胡本中自此以下皆有世界名此略除也)作如是言。
　　南无如是等诸佛如来　南无不动智佛　南无阿尼罗智佛　南无婆留那智佛　南无阿私陀智佛　南无行智佛　南无阿楼那智佛　南无常智佛　南无妙智佛　南无乐自在天佛　南无梵天佛　南无胜智天佛　南无庵摩罗月佛　南无不退月佛　南无不动月佛　南无阿尼罗月佛　南无婆留那月佛　南无阿私陀月佛　南无胜月佛　南无阿楼那月佛　南无无垢月佛　南无胜智月佛　南无不退眼佛　南无第一眼佛　南无阿尼罗眼佛　南无不动眼佛　南无阿私陀眼佛　南无行眼佛　南无阿楼那眼佛　南无婆留那眼佛　南无胜眼佛　南无微妙清净眼佛　南无不退幢佛　南无阿尼罗幢佛　南无阿私陀幢佛　南无婆留那幢佛　南无行幢佛　南无阿楼那幢佛　南无常幢佛　南无妙幢佛　南无自在幢佛　南无梵幢佛　南无胜幢佛　南无弥留幢佛　南无波头摩胜藏佛　南无普眼佛　南无梵命佛　南无金刚齐佛　南无婆薮天佛　南无一切法决定王佛　南无弥留幢寂眼胜佛　南无致沙佛　南无弗沙佛　南无波头摩胜佛　南无大光明佛　南无法意佛　南无善法佛　南无称胜佛　南无宝慧佛　南无微妙眼佛　南无灯佛　南无择义佛　南无自在佛　南无婆薮天佛　南无不去佛　南无择胜佛　南无妙行佛　南无无碍月佛　南无无边智上首佛　南无普眼佛　南无厚婆波罗佛　南无妙胜佛　南无日光佛　南无无边光佛　南无法幢佛　南无无边智然灯佛　南无普功德观然灯佛　南无功德佛　南无金刚幢佛　南无普智宝炎胜功德幢佛　南无因陀罗幢胜幢佛　南无普智宝炎胜功德鸡都佛　南无无垢轮大悲云幢佛　南无百忆定光佛　南无光远佛　南无月光佛　南无栴檀香佛　南无善山王佛　南无须弥天冠佛　南无须弥等曜佛　南无月色佛　南无正念佛　南无离垢佛　南无无著佛　南无龙天佛　南无不动地佛　南无琉璃妙华佛　南无琉璃金色佛　南无金藏佛　南无炎光佛　南无炎根佛　南无地种佛　南无月像佛　南无日音佛　南无解脱华佛　南无庄严光明佛　南无海觉神通佛　南无水光佛　南无大音佛　南无离垢佛　南无舍厌意佛　南无宝炎佛　南无妙顶佛　南无勇立佛　南无功德持慧佛　南无蔽日月光佛　南无日月琉璃光佛　南无无上琉璃光佛
　　次礼十二部尊经大藏法轮。
</div>
    <div class="pagination">
<a href="佛说佛名经_page6.html">上一页</a><span>...</span><a href="佛说佛名经_page2.html">2</a><a href="佛说佛名经_page3.html">3</a><a href="佛说佛名经_page4.html">4</a><a href="佛说佛名经_page5.html">5</a><a href="佛说佛名经_page6.html">6</a><span class="current-page">7</span><a href="佛说佛名经_page8.html">8</a><a href="佛说佛名经_page9.html">9</a><a href="佛说佛名经_page10.html">10</a><a href="佛说佛名经_page11.html">11</a><a href="佛说佛名经_page12.html">12</a><span>...</span><a href="佛说佛名经_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
