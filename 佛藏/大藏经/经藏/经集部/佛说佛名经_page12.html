<!DOCTYPE html>
<html>
 <head>
  <meta charset="utf-8"/>
  <title>
   佛说佛名经 - 第 12 页/共 15 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   佛说佛名经 - 第 12 页/共 15 页
  </h1>
  <div class="content">
   归命如是等十方尽虚空界一切三宝。
　　弟子等。自从无始已来至于今日。常以无明覆心烦恼障重。见佛形像不能尽心恭敬。轻慢众僧残虐善友。破塔毁寺焚烧形像出佛身血。或自处华堂安置尊像卑猥之处。使烟薰日暴风吹雨露。尘土粪污雀鼠残毁。共住共宿曾无礼敬。或裸露像身永不严饰。或遮掩灯烛关闭殿宇障佛光明。如是等罪无量无边。今日至诚发露忏悔。
　　又复弟子等。从无始已来至于今日。或于法间以不净手把捉经卷。或临经书非法俗话。或安置床头坐起不敬。或关闭箱箧虫啖朽烂。或首轴脱落部党失次。或参脱漏误纸墨破裂。自不修理不肯流转。如是等罪无量无边。今日发露归命忏悔。
　　或眠地听经仰卧读诵。高声语笑乱他听法。或邪解佛语僻说听意。非法说法法说非法。非犯说犯犯说非犯。轻罪说重重罪说轻。或抄前著后抄后著前。前后著中中著前后。绮饰文辞安置己典。或为利养名誉恭敬为人说法。无道德心求法师过。而为论议非理弹击。不为长解求出世法。或轻慢佛语尊重邪教。毁呰大乘赞声闻道。如是等罪无量无边。今日至心发露忏悔。
　　又复弟子等。从无始已来至于今日。或于僧间有障。杀害阿罗汉。破和合僧。害发无上菩提心人。断灭佛种使道不行。或罢人道鞭拷沙门。楚挞驱役苦言加谤。或破戒破齐破于威仪。或劝他人舍于梵行受行五欲。或假托形仪窥窃贼住。如是等罪无量无边。今日惭愧至心忏悔。
　　弟子等。从无始已来至于今日。或裸形单服在经像前。不净脚履跷上殿塔。或著[尸@(棄-ㄊ)]屐入僧伽蓝。涕唾堂房污佛僧地。或共僧同宿污彼法衣。乘车策马排突寺舍。如是等罪于三宝间。所起罪障无量无边。今日至诚向十方佛尊法圣众前。归命忏悔。
　　愿弟子等。承是忏悔佛法僧间所有罪障所生功德。愿生生世世常值三宝。尊仰恭敬无有厌足。天缯妙彩宝绞络台。百千妓乐珍异华香。非世所有常以供养。若未成佛先往劝请开甘露门。若入涅槃愿我常得献最后供。于众僧中修六和敬。得自在力兴隆三宝。上弘佛道下化众生。

　　大乘莲华宝达问答报应沙门经

　　宝达顷前更入一耕田地狱。云何名曰耕田地狱。其地狱纵广二十由旬。铁壁周匝猛火绝焰。上火下彻下火上彻。其炎俱炽烟火洞然。尔时狱中地生铁刀。其刃仰向刃上火然来烧罪人。罪人忙[慄-木+(革*月)]精神飞飏。魂灵怗怕晃恼幽冥而不自觉。受罪千端苦痛万亿。其地狱中有铁牛犁地火焰俱起。东门之中有六千罪人。口眼火然烟焰俱发。身手六根火流如水。罪人沙门而不肯前。马头罗刹手捉铁叉。望背而撞胸前而出。手捉铁钩望骸而搭步步来前。中有铁狗来饮其血。复有饿鬼来食其肉。尔时罪人沙门手捉铁犁耕其地。其地火然随流而去。其犁扬中亦皆火流来烧罪人。地生谷草皆亦火然。一日一夜万死万生受大苦恼。精神飘浪魂魄幽冥。经千万劫始得为人。聋盲喑哑为人所憎。横为官事县官闭缠。身生恶疮游于草野。
　　宝达问马头罗刹曰。此诸沙门。行何等行今受此苦。马头罗刹答曰。此诸沙门。受佛禁戒不惧三恶八难。受罪破戒无善。耕田种植名为破戒。手自作食还取自食自杀草木。亦如外道旃陀罗等无惭愧心。以是因缘堕此地狱。宝达悲泣说此偈言。
　　呜呼难思议　　云何颠倒见
　　已得渡大海　　而没其深渊
　　已得离生盲　　还复失光明
　　已得无为道　　还堕有为中
　　已得离生死　　还被欲火烧

　　宝达菩萨说偈而去。

　　　　佛名经卷第二十四



　　　　佛说佛名经卷第二十五

　　南无过境界步佛　南无须弥山聚佛　南无虚空眼佛　南无虚空寂佛　南无称力王佛　南无放光明佛　南无离诸染佛　南无种种花成就胜佛　南无远离诸畏惊怖毛竖佛　南无智积佛　南无栴檀香佛　南无伏眼佛　南无宝来佛　南无香首佛　南无胜众佛　南无唯盖佛　南无无障眼佛　南无栴檀去佛　南无智华宝光明胜佛　南无贤胜光明佛　南无能一切畏佛　南无无畏佛　南无弥留藏佛　南无法作佛　南无十上光明佛　南无千上光明佛　南无智光明佛　南无宝胜光明佛　南无无边光明佛　南无无碍声佛　南无罗网光明佛　南无种种宝智佛　南无无边庄严佛　南无优波罗胜佛　南无住智胜佛　南无胜能圣佛　南无智称佛　南无莎罗自在王佛　南无宝娑罗佛　南无大将佛　南无宝鬘佛　南无不空名称佛　南无胜成就功德佛　南无称王佛　南无不空步佛　南无香光明佛　南无无障碍声佛　南无称力王佛　南无须弥增长胜王佛　南无宝胜功德佛　南无波头摩胜佛　南无宝起佛　南无香光明佛　南无十方称发起佛　南无普护增上云声王佛　南无无边光明佛　南无无边智成佛　南无无边轮奋迅佛　南无众上首佛　南无华胜王佛　南无宝像佛　南无不空名称佛　南无发起无边精进功德佛　南无发心庄严一切众生佛　南无盖行佛　南无光明轮威德王佛　南无功德王光明佛　南无一切功德到彼岸佛　南无然灯作佛　南无能作光明佛　南无得功德佛　南无波头摩上胜佛　南无宝作佛　南无无边愿佛　南无无边功德王住佛　南无宝聚佛　南无娑罗自在王佛　南无宝光明佛　南无宝积佛　南无最上佛　南无修行无边功德佛　南无观声佛　南无须弥山光明佛　南无无边境界佛　南无妙法佛　南无宝华成就胜佛　南无无边奋迅佛　南无发起一切众生信佛　南无宝盖起佛　南无胜功德佛　南无不可华佛　南无宝境界光明佛　南无宝胜功德佛　南无发心即转法轮佛　南无十方称名佛　南无迦陵伽王佛　南无日轮然灯佛　南无宝上佛　南无智成就胜佛　南无功德王住佛　南无无障碍眼佛　南无无畏佛　南无施无畏佛　南无智积佛　南无发起无譬喻相佛　南无积光明轮威德佛　南无因意佛　南无那罗延佛　南无无垢鸡兜佛　南无月积佛　南无清净意佛　南无安隐佛　南无发起善思惟佛　南无能破诸怨佛　南无优波罗功德佛　南无称力王佛　南无无边光明云香弥留佛　南无种种色华佛　南无无边光佛　南无能转能住佛　南无胜香佛　南无宝胜佛　南无香山佛　南无信一切众生心智见佛　南无无相声佛　南无智功德积佛　南无无障声佛　南无一盖藏佛　南无不动势佛　南无迦叶佛　南无观见一切境界佛　南无上首佛　南无成义佛　南无成胜佛　南无称佛　南无离一切疑佛　南无智德佛　南无功德乘佛　南无星宿王佛　南无不可量鸡兜佛　南无栴檀佛　南无罗网光佛　南无梵声佛　南无不可量实体胜佛　南无一切法无观佛　南无发一切众生不断绝修行佛　南无无边奋迅佛　南无见一切法佛　南无见一切法平等佛　南无成就无边功德佛　南无智高光明佛　南无波头摩上佛　南无十方上佛　南无华成就功德佛　南无坚固众生佛　南无智光明佛　南无智众佛　南无离藏佛　南无明王佛　南无不分别修行佛　南无无边智称佛　南无栴檀屋胜佛　南无无比智华成佛　南无善住娑罗王佛　南无胜月光明佛　南无须弥聚佛　南无称名佛　南无过十方称佛　南无称名亲佛　南无称坚固佛　南无离忧恼佛　南无波头摩胜王功德佛　南无散华鸡兜佛　南无普放香光明佛　南无波那陀眼佛　南无放炎佛　南无十方称名佛　南无光明弥留佛　南无宝光明佛　南无然尸弃佛　南无三界境界势佛　南无光明轮佛　南无虚空寂境界佛　南无尽境界佛　南无妙宝声佛　南无普境界佛　南无智称佛　南无光明轮境界胜王佛　南无善住佛　南无成就佛宝功德佛　南无起智功德佛　南无一切功德佛　南无佛境界清净佛　南无起智光明威德积聚佛　南无成就波头摩王佛　南无第一境界法佛　南无半月光明佛　南无香像佛　南无成就波头摩功德佛　南无栴檀功德佛　南无宝山佛　南无黠慧行佛　南无能作无畏佛　南无无边功德胜佛　南无光明鸡兜佛　南无作无边功德佛　南无成就一切胜功德佛　南无住持炬佛　南无胜敌对佛　南无胜王佛　南无星宿王佛　南无无边山佛　南无虚空轮清净王佛　南无无边声佛　南无无边光明佛　南无宝弥留佛　南无种种宝佛　南无拘修摩起佛　南无上首佛　南无无垢离发修行光明佛　南无金色华佛　南无宝窟佛　南无种种华成就佛　南无放光明佛　南无成就华佛　南无华盖佛　南无不空发修行佛　南无胜力王佛　南无净声王佛　南无无边上首佛　南无无障眼佛　南无破诸趣佛　南无离疑佛　南无无相声佛　南无毕竟成就无边功德佛　南无宝成就胜佛　南无波头摩得胜功德佛　南无宝妙佛　南无三世无碍发修行佛　南无无边照佛　南无宝弥留佛　南无然灯胜王佛　南无成就智慧德佛　南无炬然灯佛　南无无上光明佛　南无功德王光明佛　南无弗沙佛　南无梵声佛　南无功德轮佛　南无十方灯佛　南无佛华成就德佛　南无娑罗自在王佛　南无华鬘佛　南无宝积佛　南无见种种佛　南无药王佛　南无最上佛　南无贤胜佛　南无香妙佛　南无香胜鸡兜佛　南无栴檀屋佛　南无香鸡兜佛　南无无边精进佛　南无过十光佛　南无佛波头摩妙佛　南无无边境界佛　南无惊怖波头摩成就胜王佛　南无宝罗网佛　南无善住王佛　南无最胜香王佛　南无能与一切乐佛　南无能现一切念佛　南无不空名称佛　南无宝光明佛　南无安隐与一切众生乐佛　南无无边虚空庄严胜佛　南无善庄严佛　南无虚空鸡兜佛　南无普华成就胜佛　南无可乐胜佛　南无无边境界来佛　南无净眼佛　南无高山佛　南无不可降伏幢佛　南无可诣佛　南无无边无际诸山佛　南无月轮庄严王佛　南无最胜弥留佛　南无乐成就德佛　南无清净诸弥留佛　南无安乐德佛　南无梵德佛　南无无碍自在佛　南无作无边功德佛　南无威德王佛　南无梵胜佛　南无善思惟成就诸愿佛　南无清净轮王佛　南无智高佛　南无勇猛仙佛　南无智积佛　南无作方佛　南无能忍佛　南无离诸有佛　南无智护佛　南无妙功德佛　南无随众生心现境界佛　南无明镜月王佛　南无无边宝佛　南无离一切爱境界无畏佛　南无无碍宝光明佛　南无无碍照佛　南无念一切佛境界佛　南无能现一切佛像佛　南无无相体佛　南无化声佛　南无化声善声佛　南无宝成就胜功德佛　南无海弥留佛　南无无垢意佛　南无智华成就佛　南无高威德山佛　南无寂灭佛　南无离恨佛　南无断一切诸道佛　南无成就不可量功德佛　南无乐成就胜境界佛　南无求无畏香佛　南无无障碍香光明佛　南无云妙鼓声佛　南无成就胜功德佛　南无无边势力步佛　南无须弥山坚佛　南无胜香须弥佛　南无无边光佛　南无普见佛　南无得无畏佛　南无月灯佛　南无火灯佛　南无势灯佛　南无高修佛　南无金刚生佛　南无智自在王佛　南无智力称佛　南无无畏上佛　南无功德王佛　南无无畏上佛　南无功德王佛　南无波婆娑佛　南无善眼佛　南无妙庄严佛　南无宝盖佛　南无香象佛　南无无边境界不空称佛　南无不可思议功德王光明佛　南无种种华佛　南无无畏王佛　南无常厌香佛　南无妙药树王佛　南无常求安乐佛　南无无边意行佛　南无无边境界佛　南无无边光佛　南无无边目佛　南无无边虚空境界佛　南无声色境界佛　南无星宿王佛　南无香上胜佛　南无虚空胜佛　南无胜功德佛　南无现诸方佛　南无妙弥留佛　南无无障眼佛　南无娑伽罗王佛　南无庭燎佛　南无然鸡兜佛　南无无垢月威德光佛　南无智山佛　南无称力王佛　南无功德王光明佛　南无智见佛　南无波头摩胜二到成就佛　南无宝火佛　南无宝莲华胜佛　南无断诸疑佛　南无领胜众佛　南无鸡兜王佛　南无华胜佛　南无放光明佛　南无照波头摩光明佛　南无方王法鸡兜佛　南无无边步佛　南无娑伽罗山佛　南无阿谟荷见佛　南无无障碍吼声佛　南无无边功德称光明佛　南无世间涅槃无差别修行佛　南无无边照佛　南无善眼佛　南无一盖藏佛　南无放光明佛　南无过去未来现在发修行佛
　　次礼十二部尊经大藏法轮。
　　敬礼十方诸大菩萨摩诃萨。
　　南无德炎菩萨　南无相光菩萨　南无海月菩萨　南无海藏菩萨　南无胜月菩萨　南无净慧菩萨　南无超光菩萨　南无月德菩萨　南无金刚菩萨　南无炎幢菩萨　南无尊德菩萨　南无海明菩萨　南无海广菩萨　南无照境菩萨　南无慧明菩萨　南无功德菩萨　南无明达菩萨　南无密教菩萨　南无须那菩萨　南无色力菩萨　南无调伏菩萨　南无隐身菩萨
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　礼三宝已次复忏悔。
　　弟子等如上所说已忏悔于三宝间。轻重诸罪其余诸恶。今当次第更复忏悔。经中佛说。有二种健儿。一者自不作罪。二者作已能悔。又云有二种白法。能为众生灭除众障。一者惭二者愧也。惭者自不作恶。愧者不令他作。有惭愧者詺可为人。若无惭愧与诸禽兽不相异也。惭者羞天。愧者所犯诸罪发露向人。是故弟子。今日至诚惭愧归依佛。
　　南无东方宝山佛　南无南方最威仪佛　南无西方无等胜佛　南无北方法像佛　南无东南方梵增益佛　南无西南方天帝金刚佛　南无西北方普照一切佛　南无东北方大音眼佛　南无下方海意乐佛　南无上方净妙慧德丰佛
　　归命如是等十方尽虚空界一切三宝。弟子等自从无始已来至于今日。或信邪倒见宰杀众生。解奏魑魅魍魉鬼神。欲希延年终不能得。或妄言见鬼假称神语。如是等罪无量无边。今日惭愧发露忏悔。
　　又复弟子等从无始已来至于今日。或行动傲诞自高自大。或恃种姓轻慢一切。以贵欺贱用强凌弱。倚富轻贫挟官慢下。或饮酒斗乱不避亲疏。惛醉终日尊卑不识。如是等罪无量无边。
　　今日至诚发露忏悔。
　　或馋[昔*刀]懒惰不识羞耻。贪嗜饮食不诞艰辛。饮酒啖肉歌舞作乐。无有期度不知休息。或食诸生鲙饮啖五辛。薰秽经像排[穴/友]净众。纵心肆意不限理拯。疏远善人亲狎恶友。或贡高矫假偃蹇自用。鲁扈抵[穴/友]不识人情。自是非他自能他恶。见他过失则相攻讦。妄为辞句希望侥幸。如是等罪无量无边。今日至心归命忏悔。
　　或临财不让无廉无耻。屠肉沽酒欺诳自活。或出入息利计时卖日。聚积悭惜贪求无厌受人供养不生惭愧。或无戒行空纳信施。或打奴捶婢驱役诸僮。不问饥渴不知寒暑。或拨撤桥梁驻绝行路。如是等罪无量无边。今日至诚归命忏悔。
　　或放逸自恣无记散乱。摴捕白打双六围棋。群会屯聚饮酒食肉。更相讥诮无趣谈话。论说天下从月竟年空丧天日。初中后夜禅诵不修。懈怠懒惰尸卧终日。于六念处心不经理。见他胜事便生嫉妒心怀碜毒备起烦恼。致使诸恶猛风吹恶薪火炽然无有休息。三业微善一切俱焚。善法既尽为一阐提。堕火地狱无有出期。是故弟子等。今日至诚稽颡。向十方一切诸佛圣众前。忏悔上来所有一切众罪。若轻若重若粗若细若自作若教他作。若随喜作若以势逼迫令作。如是乃至赞叹行恶法者。今日至心发露忏悔愿皆消灭。愿弟子等承是忏悔一切诸恶所生功德。愿生生世世慈和忠孝。谦卑自辱知廉识耻。先意问讯循良贞谨清洁义让。远离恶友常遇善缘。摄守六根敬护三业。捍劳忍苦心不退没。立菩提志荷负众生。

　　大乘莲华宝达问答报应沙门经

　　宝达顷前入火米地狱。其地狱中流火灌注来烧罪人。火中有米亦皆火然。是诸罪人举手来取其米。烧罪人手则皆燋烂。
　　宝达问马头罗刹曰。此诸沙门。作何等罪受罪如是。马头罗刹答曰。比丘。此诸沙门以不净手触众僧净食。以此因缘故堕此地狱。
　　宝达闻之悲泣而去。

　　　　佛名经卷第二十五



　　　　佛说佛名经卷第二十六

　　南无无边华佛　南无无边净佛　南无无边光佛　南无无边明佛　南无无边照佛　南无妙明佛　南无无边境界佛　南无无边步佛　南无等盖行佛　南无宝盖佛　南无星宿王佛　南无善星宿佛　南无光明轮佛　南无光明王佛　南无胜光明功德佛　南无不可量光佛　南无胜佛　南无不可量境界步佛　南无无碍声吼佛　南无大云光佛　南无阇梨尼山佛　南无佛华光明佛　南无波头摩胜华山王佛　南无星宿上首佛　南无放光明佛　南无三周单那坚佛　南无不空见佛　南无顶胜功德佛　南无波头摩顶胜功德佛　南无无痴佛　南无能度佛　南无无迷步佛　南无离愚境界佛　南无无闇光明佛　南无无边精进佛　南无娑罗自在王佛　南无宝娑罗佛　南无一盖佛　南无盖庄严佛　南无宝聚佛　南无栴檀香佛　南无栴檀聚香佛　南无栴檀屋佛　南无无边光明佛　南无光轮佛　南无山庄严佛　南无无障碍明佛　南无善眼佛　南无宝成佛　南无一切功德胜佛　南无成就佛华功德佛　南无善住意佛　南无无边方便佛　南无不空功德佛　南无宝势佛　南无无边修行佛　南无庄严无边功德佛　南无虚空轮光佛　南无无相声佛　南无药王佛　南无不怯弱佛　南无离诸畏毛竖佛　南无功德王光明佛　南无观智慧起华佛　南无虚空寂佛　南无虚空声佛　南无虚空庄严佛　南无大明佛　南无胜功德佛　南无成佛　南无佛波头摩德佛　南无成功德佛　南无师子胜佛　南无成就义佛　南无师子护佛　南无善住王佛　南无梵山佛　南无净目佛　南无不空迹步佛　南无香象佛　南无香德佛　南无香弥留佛　南无无边眼佛　南无财屋佛　南无香山佛　南无宝师子佛　南无坚固众生佛　南无妙胜住王佛　南无无边境界胜王佛　南无胜精进王佛　南无无疑佛　南无善宿王佛　南无然灯佛　南无能作光明佛　南无光明山佛　南无光明轮佛　南无妙盖佛　南无香盖佛　南无宝盖佛　南无香云盖佛　南无栴檀胜佛　南无须弥山积聚佛　南无种种宝光明佛　南无坚固自在王佛　南无思惟佛法佛　南无净胜佛　南无净眼佛　南无不弱佛　南无宝胜佛　南无施罗王佛　南无发修行转女根佛　南无发无边修行佛　南无最妙光佛　南无阇梨尼光明山佛　南无断一切恶佛　南无因王佛　南无梵胜佛　南无称身佛　南无华山佛　南无转胎佛　南无转难佛　南无断诸念佛　南无发起诸念佛　南无常修行佛　南无善住佛　南无一藏佛　南无一山佛　南无无边身佛　南无无边精进佛　南无光明轮佛　南无无边功德王光佛　南无降伏一切诸怨佛　南无过一切魔境界佛　南无不可量华佛　南无不可量香佛　南无不可量声佛　南无光明顶佛　南无光明胜佛　南无不离二佛　南无法轮清净佛　南无不可量佛花光明佛　南无不可量声佛　南无光明山佛　南无娑罗自在王佛　南无日面佛　南无善目佛　南无虚空佛　南无宝华佛　南无宝成佛　南无月华佛　南无发诸行佛　南无断诸世间佛　南无无边乐说佛　南无离诸竞畏佛　南无乐说一切境界佛　南无普香光明佛　南无香光佛　南无香弥留佛　南无香胜佛　南无香象佛　南无香林佛　南无香王佛　南无波头摩胜王佛　南无佛境界佛　南无最妙佛　南无妙胜佛　南无散华佛　南无华盖鬘佛　南无华屋佛　南无金色华佛　南无香华佛　南无弥留王佛　南无导师佛　南无胜诸众生佛　南无断阿叉那佛　南无发善行佛　南无善华佛　南无无边香佛　南无普散香光明佛　南无普散香佛　南无普散光佛　南无普散香花佛　南无普散波头摩胜佛　南无宝阇梨尼手佛　南无起王佛　南无普佛国王盖佛　南无善住王佛　南无妙香佛　南无无边智境界佛　南无不空发佛　南无不空见佛　南无无障目佛　南无不动佛　南无发生菩提心佛　南无无量眼佛　南无有灯佛　南无普照佛　南无光明佛　南无一切国土佛　南无不断慈一切众生乐说佛　南无无垢步佛　南无无迹步佛　南无离一切忧佛　南无能离一切众生有佛　南无乐修行胜佛　南无无畏王佛　南无胜山佛　南无救苦难佛　南无香面佛　南无俱邻佛　南无大力胜佛　南无宝优波罗胜佛　南无拘牟头成佛　南无高声眼佛　南无上首佛　南无华成佛　南无无边光明佛　南无月出光佛　南无十方称佛　南无多罗歌王增上佛　南无无边光明佛　南无最胜香山佛　南无无畏佛　南无成就无畏德佛　南无成就无边愿功德佛　南无一切功德庄严佛　南无华王佛　南无不可降伏幢佛　南无增上护光佛　南无惊怖波头摩胜王佛　南无不异心成就胜佛　南无一切上佛　南无虚空轮清净王佛　南无无量声吼佛　南无无相声吼佛　南无宝起功德佛　南无梵胜佛　南无无障碍香手佛　南无弥留山光明佛　南无波头摩胜光佛　南无能作称名佛　南无称亲佛　南无坚固自在王佛　南无过去如是等无量无边诸佛　南无现在积聚无畏佛　南无宝功德光明佛　南无普护佛　南无宝光照佛　南无月庄严宝光明智威德声王佛　南无拘苏摩树提不谬王通佛　南无清净月轮佛　南无寂静月声佛　南无阿僧祇住功德精进胜佛　南无善名称胜佛　南无因陀罗鸡兜幢星宿王佛　南无普光明庄严胜佛　南无降伏敌对步佛　南无普功德光明庄严胜佛　南无无碍药王树胜佛　南无波头摩步佛　南无宝波头摩善住娑罗主佛　南无师子佛　南无日光佛　南无火光佛　南无无边光佛　南无波头摩王佛　南无阿偶多罗佛　南无波头摩胜佛　南无善华佛　南无宝心佛　南无无碍光佛　南无山幢佛　南无宝幢佛　南无宝炎佛　南无大炎聚佛　南无栴檀香佛　南无善利光佛　南无波头摩敷身佛　南无依止无边功德佛　南无宝体法决定声王佛　南无阿僧祇精进聚集胜佛　南无智通佛　南无弥留山积佛　南无然灯佛　南无大威德力佛　南无日月佛　南无栴檀佛　南无须弥劫佛　南无月色佛　南无不染佛　南无降伏龙佛　南无龙天佛　南无金色镜像佛　南无山声自在王佛　南无山积佛　南无须弥藏佛　南无供养光佛　南无胜觉佛　南无地山佛　南无琉璃华佛　南无妙琉璃金形像佛　南无降伏月佛　南无日声佛　南无散华庄严佛　南无山海智奋迅通佛　南无水光佛　南无大香镜像佛　南无不动山佛　南无宝集佛　南无胜山佛　南无勇猛山佛　南无多功德法住持得通佛　南无日月琉璃光佛　南无胜琉璃光佛　南无心间智多拘苏摩胜佛　南无日光佛　南无月光佛　南无散华王拘苏摩通佛　南无栴檀月光佛　南无破无明闇佛　南无普盖波婆罗佛　南无星宿佛　南无弗沙佛　南无法慧增长佛　南无师子鹅王山吼佛　南无梵声龙奋迅佛　南无世间因陀罗佛　南无世间自在王佛　南无可得报佛　南无甘露声佛　南无树提光佛　南无那罗延首龙佛　南无力天佛　南无师子佛　南无毗罗阇光佛　南无世间最上佛　南无山岳佛　南无人自在王佛　南无华胜佛　南无得四无畏佛　南无宝胜威德王劫佛　南无不可嫌身佛　南无称护佛　南无称威德佛　南无称名声佛　南无称声供养佛　南无勇猛称佛　南无声分清净佛　南无智胜善黠慧佛　南无智胜成就佛　南无智炎佛　南无妙智佛　南无智炎聚佛　南无智勇猛佛　南无梵声佛　南无梵胜佛　南无净天佛　南无善臂佛　南无善净天佛　南无梵声佛　南无净自在佛　南无净善眼佛　南无净声自在王佛　南无善净德佛　南无威德力增上佛　南无善势自在佛　南无威德大势力佛　南无胜威德佛　南无毗摩胜佛　南无毗摩意佛　南无善毗摩佛　南无毗摩面佛　南无毗摩成就佛　南无毗摩妙佛　南无见宝佛　南无须尼多佛　南无善眼清净佛　南无无边眼佛　南无普眼佛　南无无等眼佛　南无胜眼佛　南无不可降伏眼佛　南无不动眼佛　南无寂胜佛　南无善寂佛　南无善寂诸根佛　南无寂胜上佛　南无寂功德佛　南无寂彼岸佛　南无寂善住佛　南无寂心佛　南无寂意佛　南无寂静然灯佛　南无自在王佛　南无众胜佛　南无净王佛　南无大众自在勇猛佛　南无众胜解脱佛　南无法幢佛　南无法鸡兜佛　南无法起佛
　　次礼十二部尊经大藏法轮。
　　敬礼十方诸大菩萨摩诃萨。
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　归命如是等无量无边辟支佛。
　　礼三宝已次复忏悔。
　　弟子等已忏悔烦恼障。已忏悔业障。所余报障今当次第披陈忏悔。经中说言。业报至时非空非海中非入山石间。无有他方所脱之不受报。唯有忏悔力乃能得除灭。何以知然。释提桓因五衰相现。恐惧切心归诚三宝。死相即灭得延天年。如是等比。经教所明其事非一。故知忏悔实能灭祸。但凡夫之人若不遇善友奖导。则靡恶而不造。致使大命将尽临穷之际。地狱恶相皆现在前。当尔之时悔惧交至。不预修善临穷方悔。悔之于后将何及乎。殃祸异处宿预严待当独趣入。远到他所但得前行。入于大镬身心摧碎精神痛苦。如此之时欲求一礼一忏岂复可得。众等。莫自恃盛年财宝势力。懒惰懈怠放逸自恣。死苦一至。无问老少贫富贵贱。皆悉磨灭奄忽而至不令人知。夫命无常喻如朝露。出息虽存入息难保。云何以此而不忏悔。且五天使者既来。无常杀鬼卒至。盛年壮色无得免者。当尔之时华堂邃宇何关人事。高车大马岂得自随。妻子眷属非复我亲七珍宝饰乃为他玩。以此而言世间果报皆如幻化。上天虽乐会归败坏。寿尽魂魄堕落三途。是故佛语须跋陀言。汝师郁头蓝弗。利根聪明能伏烦恼。至于非非想处命终。还作畜生道中飞狸之身。况复余者。故知未证圣果已还皆应流转备经恶趣。如不谨慎匆尔一朝亲婴斯事将不及悔。或如今被罪行诣公门已是小苦。精神慞惶眷属恐惧求救百端。地狱众苦比于此者。百千万倍不得为喻。众等。相与历劫已来罪若须弥。云何闻此晏然不畏不惊不恐。令此精神复婴斯苦实为可痛。是故弟子等。运此丹诚。至心归依佛。
　　南无东方功德华佛　南无南方光明尊佛　南无西方无边命佛　南无北方功德胜佛　南无东南方须漫那佛　南无西南方无障碍利益佛　南无西北方是世善妙佛　南无东北方上香弥楼佛　南无下方调意越诸花佛　南无上方净轮幡佛
　　归命如是等。十方尽虚空界一切三宝。
　　弟子等自从无始已来至于今日。所有报障然其重者。第一唯有阿鼻地狱如经所明。今当略说其相此狱周匝有七重铁城。复有七重铁网罗覆其上。下有七重刀林无量猛火。纵广八万四千由旬。罪人之身遍满其中。罪业因缘不相妨碍。上火彻下下火彻上。东西南北通彻交过。如鱼在熬脂膏皆尽。此中罪苦亦复如是。其城四门有四大铜狗。其身纵广四十由旬。牙爪锋钜眼如闪电。复有无量铁觜诸鸟。奋飞腾翔啄罪人肉。牛头狱卒形如罗刹。而有九尾尾如铁叉。复有八头头上有十八角。有六十四眼。一一眼中皆悉迸出诸铁丸。烧罪人肉然其一嗔一怒喈吼之时声如霹雳。复有无量自然刀轮空中而下。从罪人顶入从足而出。于是罪人痛彻骨髓苦切肝心。如是经无量岁受诸苦恼。求生不得求死不得。如是等报今日皆悉稽颡。惭愧发露诚心忏悔。
　　其余地狱刀山剑树地狱。身首脱落罪报忏悔。镬汤炉炭地狱。烧煮罪报忏悔。铁床铜柱地狱。燋然罪报忏悔。刀轮火车地狱。劈轹罪报忏悔拔舌犁耕地狱。楚痛罪报忏悔。吞啖铁丸洋铜灌口地狱。五内消烂罪报忏悔。铁碓铁磨地狱。骨肉灰粉罪报忏悔。黑绳铁网地狱。支节分离罪报忏悔。灰河沸屎地狱恼闷罪报忏悔。碱水寒水地狱。皮肤坼裂裸冻罪报忏悔。虎狼鹰犬地狱。更和残害罪报忏悔。刀兵分距地狱。更相搏撮斫刺罪报忏悔。火坑地狱。炮炙罪报忏悔。两石相磕地狱。形骸破碎罪报忏悔。聚合黑耳地狱。解剔罪报忏悔。闇冥肉山地狱。斩剉罪报忏悔。锯解钉身地狱。断截罪报忏悔。铁棒倒悬地狱。屠割罪报忏悔。燋热叫唤地狱。烦冤罪报忏悔。大小铁围山间长夜冥冥不识三光罪报忏悔。阿波波地狱。阿娑娑地狱阿吒吒地狱阿罗罗地狱。如是八寒八热一切诸地狱。一一狱中复有八万四千隔子地狱。以为眷属。此中罪苦炮煮楚痛。剥皮呙肉削骨打髓抽肠拔肺无量诸苦不可闻不可说。南无佛今日在此中者。或是我等。无始已来经生父母一切眷属。我等相与命终之后或当复堕如此狱中。今日洗心至到丹诚。叩头稽颡向十方佛大地菩萨。求哀忏悔令此一切报障毕竟消灭愿弟子等。承是忏悔地狱等报所生功德。愿生生世世诸佛慈悲救众生苦。即时破坏阿鼻铁城。悉与净土无恶道名。其余地狱。一切苦具转为乐缘。刀山剑树变成宝林。镬汤炉炭莲华化生。牛头狱卒除舍暴虐皆起慈悲无有恶念。地狱众生得离苦果更不造因。等受安乐如第三禅。一时俱发无上道心。

　　大乘莲华宝达问答报应沙门经

　　宝达顷前入一铁火屋地狱。云何名曰铁屋地狱。其地狱纵广三十四由旬。铁壁周匝铁网罗覆铁城四角。有大风猛利来吹其城。铁城动摇自然火出。周遍狱中炎赫炽盛。复有铁锵銐如锋铓。虚空而住殷殷硙硙状如雷声。其锵撩乱下刺罪人之体。有大铁床周回四十余步。火屋围绕罪人之身。遍布其床诸所受报了无妨碍。尔时西门之中有无量无边罪人。唱如是言。我今何罪入于此处。举身自捶踉[跳-兆+旁]宛转。悲啼号叫而不肯前。马头罗刹手捉铁钳。望胸而夹掷著狱中。钳所著处烟焰俱出。狱卒夜叉以大铁钩望头而搭。牵入铁火屋中。其屋周匝猛火炽焰。业力吹转罪人之身。登床而卧。有大毒蛇鳞甲皆刺。口中而入从下而出。复有铁鸟望心而啄抽其心肠。如是苦痛不可堪忍。一日一夜受罪无量。求生不得求死不得。经千万劫尔乃得脱。从地狱出当作畜生。牵犁负重偿他宿债。百生千生无有休息。
　　宝达问马头罗刹曰。此诸罪人何罪所至受苦如是。马头罗刹答曰。此诸沙门。受佛净戒而不护持。向白衣不受屋舍而则眠卧。或因此见而生欲想。污净行比丘污比丘尼。偷僧祇物以是罪故堕此地狱。后得为人当堕五逆。家贫寒贱弊衣不盖形。自无家宅飘露居止。宝达闻之啼泣言曰。云何名为出世人。而为俗所缚。以得解脱门翻为欲所逼。说是语已涕泣而去。

　　　　佛名经卷第二十六



　　　　佛说佛名经卷第二十七

　　南无法体胜佛　南无法力自在胜佛　南无法勇猛佛　南无乐说山佛　南无宝火佛　南无乐说庄严云吼佛　南无胜声佛　南无妙眼佛　南无清净面月胜藏威德佛　南无成就意佛　南无满足心佛　南无净迦罗迦决定威德佛　南无无边精进佛　南无甘露光佛　南无无比慧佛　南无大威德佛　南无无卑征佛　南无月光佛　南无栴檀香佛　南无须弥劫佛　南无山积佛　南无无垢色佛　南无无染佛　南无龙胜佛　南无金色佛　南无山吼自在王佛　南无金藏佛　南无火光佛　南无火自在佛　南无琉璃华佛　南无月胜佛　南无月声佛　南无散华庄严光佛　南无大香去照明佛　南无离一切染意佛　南无聚集宝佛　南无德山佛　南无勇猛山佛　南无梵声龙奋迅佛　南无世间胜上佛　南无师子奋迅吼佛　南无华胜佛　南无山胜佛　南无成就娑罗自在王佛　南无吼声佛　南无普光明佛　南无等盖佛　南无无忧佛　南无智王佛　南无智山佛　南无月光佛　南无普光佛　南无声德佛　南无无勿成就佛　南无火幢佛　南无智自在佛　南无大自在佛　南无梵声佛　南无众自在佛　南无月面佛　南无日面佛　南无声胜佛　南无梵面佛　南无梵天佛　南无因陀罗鸡兜幢佛　南无善思惟月胜成就王佛　南无智光明佛　南无无垢称王佛　南无乐说庄严云德佛　南无妙声佛　南无清净面无垢月胜王佛　南无平等意佛　南无乐说声佛　南无无垢月佛　南无有信行佛　南无无垢清净金色决定光明威德王佛　南无宝光明轮王佛　南无智通佛　南无不可数发精进决定佛　南无山积佛　南无因陀罗鸡兜幢王佛　南无善住娑罗王佛　南无波头摩胜佛　南无善住坚固王佛　南无日月光佛　南无波头摩光佛　南无波头摩胜步佛　南无大通佛　南无大通智胜佛　南无无边智佛　南无多宝佛　南无吼声降伏一切佛　南无日月无垢光明佛　南无莲华无垢星宿王花佛　南无云妙鼓声王佛　南无意乐出家佛　南无住持水声善星宿王华严通佛　南无无垢身佛　南无那伽钩罗胜佛　南无智照佛　南无现一切功德光明奋迅佛　南无照光明庄严奋迅王佛　南无月明佛　南无光明普照佛　南无宝庄严佛　南无散华佛　南无普然灯佛　南无普华佛　南无普光明胜山王佛　南无善住功德摩尼山王佛　南无光明王佛　南无不可降伏幢佛　南无胜功德佛　南无世间自在佛　南无普华佛　南无舌根佛　南无虚空轮清净王佛　南无胜光明波头摩敷身佛　南无须弥山波头摩胜王佛　南无一切宝摩尼王佛　南无宝光明日月轮智佛　南无威德频头声王佛　南无大导师佛　南无普光明奋迅王光明佛　南无善行佛　南无乐说山佛　南无无住佛　南无师子象奋迅佛　南无功德王光明佛　南无功德幢佛　南无功德作佛　南无圣天佛　南无宝幢佛　南无金刚合佛　南无一切胜佛　南无安隐色佛　南无妙行佛　南无波婆罗娑伽罗佛　南无弗波鸡兜佛　南无妙色佛　南无修卢遮那佛　南无梨师掘多佛　南无破烦恼佛　南无妙力佛　南无敷华佛　南无弗加罗佛　南无善光佛　南无善吉佛　南无师子威德佛　南无住智德佛　南无婆那多香佛　南无实法广称佛　南无谛沙佛　南无世间喜佛　南无广光明佛　南无宝称佛　南无宝威德佛　南无梵威德佛　南无善声佛　南无善华佛　南无真声佛　南无善行色佛　南无微笑眼佛　南无功德山佛　南无云声佛　南无妙色佛　南无命威德佛　南无胜步行佛　南无世间求佛　南无降伏怨佛　南无供养佛　南无喜庄严佛　南无舍尸鸡兜佛　南无弗若功德光佛　南无大威德佛　南无等宝盖佛　南无那罗延佛　南无成就行佛　南无离忧佛　南无无垢喜佛　南无无垢光明佛　南无厚坚固佛　南无无垢云王佛　南无无垢臂佛　南无义成就佛　南无胜护佛　南无梵功德天王佛　南无虚空步佛　南无妙智佛　南无法宝佛　南无不空见佛　南无难降伏光佛　南无月光佛　南无月净佛　南无普光明佛　南无宝胜佛　南无普观佛　南无不可数见佛　南无通障佛　南无清净光明宝佛　南无常救一切众生苦佛　南无月光佛　南无善洗清净无垢成就无边功德胜王佛　南无宝胜无垢王劫佛　南无第一然灯佛　南无功德宝胜佛　南无无垢光明佛　南无乐说庄严佛　南无无垢月鸡兜称佛　南无俱苏摩庄严佛　南无大步佛　南无宝上佛　南无无畏观佛　南无师子奋迅佛　南无离怖畏佛　南无不怯弱离惊怖佛　南无金刚威德佛　南无梵胜天王佛　南无善见佛　南无善月佛　南无光明王佛　南无鸡兜称佛　南无阎浮光明佛　南无多摩罗跋栴檀香佛　南无不动佛　南无师子声佛　南无弥留山佛　南无师子幢佛　南无住虚空佛　南无常入涅槃佛　南无因陀罗幢佛　南无甘幢灯佛　南无降伏一切世间怨佛　南无得度佛　南无弥留劫佛　南无多摩罗跋栴檀香佛　南无云自在王佛　南无能破一切世间惊怖畏佛　南无普光明佛　南无法光明佛　南无海住持奋迅通佛　南无法虚空胜王佛　南无七宝波头摩步佛　南无宝鸡兜佛　南无一切众生爱见佛　南无宝一盖佛　南无满足百千光明幢佛　南无娑罗自在王佛　南无法华庄严王佛　南无普一宝盖佛　南无星宿佛　南无普光明奋迅王佛　南无法庄严王佛　南无山灯佛　南无坚精进佛　南无法照光佛　南无善住净境界佛　南无月山佛　南无毕竟庄严无边功德王佛　南无住清净眼佛　南无离诸烦恼佛　南无不空见佛　南无普光佛　南无成就无垢无边清净功德胜王佛　南无智上光明佛　南无运度一切众生佛　南无宝胜智威德庄严自在王佛　南无清净光佛　南无敷华娑罗自在王佛　南无大华敷王佛　南无月轮清净佛　南无寂静月声王佛　南无无边坚精进住胜佛　南无波头摩胜佛　南无法鸡兜佛　南无然灯佛　南无功德鸡兜佛　南无功德成佛　南无圣天佛　南无宝山佛　南无金刚合佛　南无一切胜佛　南无普香佛　南无善华佛　南无善胜佛　南无功德山佛　南无胜成就佛　南无拘邻佛　南无善眼佛　南无头陀罗吒佛　南无善生佛　南无梵胜佛　南无寂静佛　南无梵德佛　南无因陀罗幢佛　南无月色佛　南无无垢色佛　南无无染佛　南无胜龙佛　南无龙天佛　南无金光明佛　南无胜声因陀罗王佛　南无善须弥山佛　南无善色藏佛　南无火光佛　南无威德因陀罗佛　南无地迦侦　南无琉璃华佛　南无胜琉璃金光明佛　南无月胜佛　南无日吼佛　南无散华庄严光明佛　南无娑伽罗胜智奋迅通佛　南无水光明佛　南无大香行光明佛　南无离一切嗔恨意佛　南无宝胜佛　南无胜积佛　南无胜仙佛　南无住持多功德通法佛　南无日月琉璃光佛　南无菩提心华胜佛　南无日月佛　南无日月光佛　南无华鬘色王佛　南无钩修弥多通佛　南无水月光明佛　南无破无明闇佛　南无普盖宝佛　南无增长法乐佛　南无种种师子声增长吼佛　南无梵自在龙吼佛　南无世间自在佛　南无世间自在王佛　南无难胜佛　南无宝作佛　南无甘露声佛　南无胜光佛　南无龙天王佛　南无增上力佛　南无无垢光佛　南无师子佛　南无世间增上佛　南无德山佛　南无人王佛　南无华胜佛　南无德无畏佛　南无能平等作佛　南无行平等佛　南无声德佛　南无初发心离诸畏一切烦恼胜德佛　南无金刚步佛　南无宝光明步象佛　南无离诸魔疑佛　南无功德增长佛　南无初发心成就不退转胜佛　南无宝盖胜光明佛　南无能教化诸菩萨佛　南无初发心念断一切烦恼染佛　南无降伏烦恼佛　南无胜光明王佛　南无三昧手胜佛　南无波头摩上胜佛　南无日轮光明佛　南无均宝盖佛　南无日轮光明胜佛　南无增上三昧奋迅佛　南无宝花普照胜佛　南无最妙波头摩步佛　南无宝轮光明胜德佛　南无宝藏佛　南无宝胜佛　南无宝灯王佛　南无坚精进思惟成就义佛　南无普光明观称佛　南无慈庄严功德称佛　南无称一切众生念胜功德佛　南无吉称功德佛　南无毕竟惭愧称胜佛　南无广光明佛　南无乐说庄严思惟佛　南无无垢月鸡兜称佛　南无钩修摩庄严光明作佛　南无宝称佛　南无无畏观佛　南无师子力奋迅佛　南无伽那歌王光明佛　南无贤作佛　南无无垢光明佛　南无功德宝光明佛　南无精进力成就佛　南无善清净光佛　南无得奋一切缚佛　南无无垢波头摩藏胜佛　南无得无障碍力解脱佛　南无十方称名无畏佛　南无金刚势佛　南无大宝聚佛　南无无边功德庄严威德王劫佛　南无功德宝山佛　南无说一切庄严胜佛　南无无边乐说庄严成就智佛　南无千云吼声王佛　南无妙金色光明威德胜照佛　南无种种威德王劫佛　南无阿僧祇亿劫成就智佛　南无清净金虚空吼光明佛
　　次礼十二部尊经大藏法轮。
　　敬礼十方诸大菩萨摩诃萨。
　　归命如是等十方世界无量无边诸大菩萨摩诃萨。
　　敬礼声闻缘觉一切贤圣。
　　归命如是等无量无边辟支佛。
　　礼三宝已次复忏悔。
　　弟子等已忏地狱报竟。今当复次忏悔三恶道报。经中佛说。多欲之人多求利故苦恼亦多。知足之人虽卧地上犹以为乐。不知足者虽处天堂犹不称意。但世间人忽有急难便能舍财不计多少。而不知此身临于三途深坑之上。一息不还定应堕落。忽有知识教营福德。令修未来善法资粮。执此悭心无肯作理。夫如此者极为愚惑。何以故尔。经中佛说生时不赉一文而来。死亦不持一文而去。苦身积聚为之忧恼。于己无益徒为他有。无善可恃无德可怙。致使命终堕诸恶道。是故弟子等。今日至心稽颡。恳切丹诚归依佛。
　　南无东方高光明佛　南无南方莲花最佛　南无西方大悲光明王佛　南无北方华山藏佛　南无东南方佛音声佛　南无西南方优昙钵花幢佛　南无西北方转吉祥佛　南无东北方光净照耀佛　南无下方无退没佛　南无上方宝德步佛
　　归命如是等十方尽虚空界一切三宝。
　　弟子等今日次复忏悔畜生道中无所识知罪报。忏悔畜生道中负重牵犁。偿他宿债罪报。忏悔畜生道中不得自在。为他斫刺屠割罪报。忏悔畜生道中无足二足四足多足罪报。忏悔畜生道中身诸毛羽鳞甲之内。为诸小虫之所[口*(一/巾)]啖罪报。忏悔如是畜生道中有无量无边罪报。今日至诚归命忏悔。
　　弟子等今日次复忏悔饿鬼道中长饥罪报。忏悔饿鬼道中百千万岁永不曾闻浆水之名罪报忏悔饿鬼道中食啖脓血粪秽罪报。忏悔饿鬼道中动身之时一切支节悉皆火然罪报。忏悔饿鬼道中腹大咽小罪报。忏悔如是饿鬼道中无量无边苦报。是故今日至诚稽颡归命忏悔。
　　弟子等今日次复忏悔一切鬼神修罗道中谀谄诈称罪报。忏悔鬼神道中担沙负石填河塞海罪报。忏悔鬼神罗刹鸠槃荼诸恶鬼神。生啖血肉受此丑陋罪报。忏悔如是鬼神道中无量无边一切罪报。今日稽颡向十方佛大地菩萨。求哀忏悔悉令消灭。
　　愿弟子等。承是忏悔畜生等报所生功德。愿生生世世灭愚痴垢。自识业缘智慧明照断恶道身。愿以忏悔饿鬼等报所生功德。愿生生世世永离悭贪饥渴之苦。常食甘露解脱之味。愿以忏悔鬼神修罗等报所生功德。愿生生世世质直无谄。离邪命因除丑陋果福利人天。愿弟子等。从今日以去乃至道场。决定不受四恶道报。唯除大悲为众生故以誓愿力处之无厌。

　　大乘莲华宝达问答报应沙门经

　　宝达顷前更入一崩埋地狱。云何名曰崩埋地狱。其狱纵广四十九由旬。周匝铁城。铁城四角有金刚山。大力风来吹山则合磨令碎末。犹如散沙间无有空。山中出火炎赫炽然。遍布狱中了无休息。铁锵撩乱来刺罪人锵皆火然。尔时北门之中有三千罪人。扬声大哭举身投地。我今何罪来入此中。马头罗刹手捉铁棒望头而打。将至狱中。其狱中央有四大铁狗高一由旬。广张其口口内火然。罪人至傍则便嗔吼。诸罪人众闻是吼声。即时惊怖闷绝躄地之间良久。热风所吹利刀割身。身则分散苦切难忍。走向诸角金刚铁山。自然而动崩压罪人。罪人之身应时消烂。狱卒夜叉以大铁丳蹴地刺之。唤言活便则自活。如是苦切楚痛万端。一日一夜受罪无量。求生不得求死不得。
　　宝达问马头罗刹曰。此诸罪人以何罪故来入此狱中。马头罗刹答宝达菩萨曰此诸人等。不能持心苦行以求福田。翻乃倚挟豪族。怙恃官势舞弄贤人欺凌贫贱。或枉取他财宝。或诈夺他家业资生心无惭愧。以是因缘堕于地狱。百生千生无有出期。后若得出当生边地下贱。不得闻佛正法。宝达闻之涕泣而去。

　　　　佛名经卷第二十七
  </div>
  <div class="pagination">
   <a href="佛说佛名经_page11.html">
    上一页
   </a>
   <span>
    ...
   </span>
   <a href="佛说佛名经_page7.html">
    7
   </a>
   <a href="佛说佛名经_page8.html">
    8
   </a>
   <a href="佛说佛名经_page9.html">
    9
   </a>
   <a href="佛说佛名经_page10.html">
    10
   </a>
   <a href="佛说佛名经_page11.html">
    11
   </a>
   <span class="current-page">
    12
   </span>
   <a href="佛说佛名经_page13.html">
    13
   </a>
   <a href="佛说佛名经_page14.html">
    14
   </a>
   <a href="佛说佛名经_page15.html">
    15
   </a>
   <a href="佛说佛名经_page13.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
