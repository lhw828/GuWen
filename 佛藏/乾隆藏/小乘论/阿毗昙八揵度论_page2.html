<!DOCTYPE html>
<html>
 <head>
  <meta charset="utf-8"/>
  <title>
   阿毗昙八揵度论 - 第 2 页/共 4 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   阿毗昙八揵度论 - 第 2 页/共 4 页
  </h1>
  <div class="content">
   欲界四谛所断结尽为何果摄。答曰。四沙门果。或无处所。欲界思惟所断或阿那含果阿罗汉。或无处所。色界四谛所断四沙门果。或无处所。色界思惟所断或阿罗汉。或无处所。无色界四谛所断四沙门果。思惟所断阿罗汉。五结种苦谛所断结种习谛尽谛道谛思惟所断结种。苦谛所断结种尽为何果摄。答曰。四沙门果。或无处所。习谛尽谛所断四沙门果。或无处所。道谛所断四沙门果。思惟所断阿罗汉(五种竟)。九结种。苦法智所断结种苦未知智所断。习法智所断习未知智所断。尽法智所断尽未知智所断。道法智所断道未知智所断。思惟所断结种。苦法智所断结种尽为何果摄。答曰。四沙门果或无处所(未入道果也)
　　苦未知智所断。习法智所断习未知智所断。尽法智所断尽未知智所断。道法智所断四沙门果。或无处所。道未知智所断四沙门果。思惟所断阿罗汉(九种门竟)。十五结种。欲界苦谛所断结种。欲界习谛尽谛道谛思惟所断结种。色界苦谛所断结种。色界习尽道谛思惟所断结种。无色界苦谛所断结种。无色界习尽道谛思惟所断结种。欲界苦谛所断结种。尽为何果摄。答曰。四沙门果。或无处所。欲界习谛尽道谛所断四沙门果。或无处所。欲界思惟所断阿那含果阿罗汉。或无处所。色界苦谛所断四沙门果。或无处所。色界习尽道谛所断。四沙门果。或无处所。色界思惟所断阿罗汉。或无处所。无色界苦谛所断四沙门果。或无处所。无色界习尽谛所断四沙门果。或无处所。无色界道谛所断四沙门果。无色界思惟所断阿罗汉(十五种竟)。身见尽为何果摄。答曰。四沙门果。或无处所。戒盗疑四沙门果。贪嗔恚愚痴及欲漏或阿那含果阿罗汉。或无处所。有漏无明漏阿罗汉。流中欲流阿那含果阿罗汉。或无处所。有流无明流阿罗汉。见流四沙门果。扼亦如是。受中欲受阿那含果阿罗汉果。或无处所。戒受见受四沙门果。我受阿罗汉果。缚中贪欲身缚嗔恚身缚阿那含果阿罗汉果。或无处所。戒盗身缚我见身缚四沙门果。盖中贪欲嗔恚睡眠。调戏阿那含果阿罗汉果。或无处所。疑盖四沙门果。或无处所。结中嗔恚结悭结嫉结阿那含果阿罗汉果。或无处所。爱结憍慢结阿罗汉果。下分中贪欲嗔恚阿那含果阿罗汉果。或无处所。身见四沙门果或无处所。戒盗疑四沙门果。见中身见边见四沙门果。或无处所。邪见见盗戒盗四沙门果。爱身中鼻更舌更爱阿那含果阿罗汉果。或无处所。眼耳身更爱阿罗汉。或无处所。意更爱阿罗汉果。使中贪欲使嗔恚使阿那含果阿罗汉果。或无处所。有爱使憍慢使无明使阿罗汉果。见使疑使四沙门果。结中嗔恚结悭结嫉结阿那含果阿罗汉果。或无处所。爱憍慢无明结阿罗汉果。见失愿疑结四沙门果。九十八使欲界苦习尽道谛所断四沙门果。或无处所。欲界思惟所断阿那含果阿罗汉。或无处所。(二道门无处)。色界苦习尽道谛所断四沙门果。或无处所。色界思惟所断阿罗汉果。或无处所。无色界苦习尽谛所断四沙门果。或无处所。无色界道谛所断四沙门果。无色界思惟所断阿罗汉果(相摄门竟)。见谛成就世尊弟子。欲爱未尽欲界思惟所断结尽。为何果摄。答曰。斯陀含果。或无处所。欲爱已尽色爱未尽。色界思惟所断结尽。为何果摄。答曰。无处所。色爱已尽无色爱未尽。无色界思惟所断尽。为何果摄。答曰。无处所(无欲门竟)。八人趣须陀洹证得须陀洹。趣斯陀含证得斯陀含。趣阿那含证得阿那含。趣阿罗汉证得阿罗汉。趣得须陀洹证者结尽。为何果摄。答曰。无处所。得须陀洹即须陀洹。趣斯陀含证结尽。为何果摄。答曰。须陀洹果。或无处所。得斯陀含即斯陀含。趣阿那含证结尽。为何果摄。答曰。斯陀含果。或无处所。得阿那含即阿那含。趣阿罗汉证结尽。为何果摄。答曰。阿那含果。或无处所。得阿罗汉即阿罗汉(八人竟)。诸学法成就须陀洹。此法须陀洹果所摄耶。答曰。或摄或不摄。云何摄。答曰。有为须陀洹果得而不失。是谓摄。云何不摄。答曰。须陀洹增益进得众妙无漏根。得已结尽逮证是谓不摄。设诸法须陀洹果所摄彼是学法耶。答曰。或学或非学非无学。云何学。答曰。有为须陀洹果是谓学。云何非学非无学。答曰。无为须陀洹果。是谓非学非无学。斯陀含阿那含亦复如是。诸无学法成就阿罗汉。阿罗汉摄彼法耶。答曰。如是。设阿罗汉摄法。彼是无学法耶。答曰。或彼无学或非学非无学。云何无学。答曰。有为阿罗汉是谓无学。云何非学非无学。答曰。无为阿罗汉。是谓非学非无学。诸无漏法成就须陀洹。彼法须陀洹所摄耶。答曰。或摄或不摄。云何摄。答曰。得须陀洹果不失。是谓摄。云何不摄。答曰。须陀洹增益进得无漏微妙根。得已结尽受证。亦非数缘尽成就须陀洹。是谓不摄。设诸法须陀洹所摄是无漏法耶。答曰。如是。斯陀含阿那含亦复如是。诸无漏法成就阿罗汉。彼法阿罗汉所摄耶。答曰。或摄或不摄。云何摄。答曰。得阿罗汉果不失是谓摄。云何不摄。答曰。非数缘尽成就阿罗汉。是谓不摄。设诸法阿罗汉所摄彼法是无漏耶。答曰。如是。诸法成就须陀洹。彼法须陀洹所摄耶。答曰。或有法成就须陀洹。彼法非须陀洹果所摄。云何诸法成就须陀洹。彼法非须陀洹果所摄。答曰。须陀洹增益进得无漏微妙根。得已结尽受证亦诸非数缘尽。成就须陀洹有漏法成就须陀洹。是谓诸法成就须陀洹。此法非须陀洹果所摄。云何诸法须陀洹果所摄。此法不成就须陀洹。答曰。未得须陀洹果得已便失。是谓诸法须陀洹果所摄。此诸法不成就须陀洹。云何诸法成就须陀洹。是须陀洹果所摄法。答曰。得须陀洹果不失。是谓诸法成就须陀洹。是须陀洹果所摄法。云何诸法不成就须陀洹。非须陀洹果所摄法。答曰。除上尔所事。斯陀含阿那含亦复如是。诸法成就阿罗汉。是阿罗汉所摄法耶。答曰。或有诸法成就阿罗汉。此法非阿罗汉所摄。云何诸法成就阿罗汉。此法非阿罗汉法所摄。答曰。亦非数缘尽成就阿罗汉及有漏法。成就阿罗汉。是谓诸法成就阿罗汉。此法非阿罗汉所摄。云何诸法阿罗汉所摄。此法不成就阿罗汉。答曰。若未得阿罗汉得已便失。是谓诸法阿罗汉所摄。此法不成就阿罗汉。云何诸法成就阿罗汉。是阿罗汉所摄法。答曰。得阿罗汉不失。是谓诸法成就阿罗汉。是阿罗汉所摄法。云何诸法不成就阿罗汉。此法亦非阿罗汉所摄。答曰。除上尔所事(第二摄门竟)。从欲界没还生欲界。尽受欲界有耶。答曰。或从欲界没还生欲界不受欲界有。云何从欲界没还生欲界不受欲界有。答曰。欲界没而办色界中阴。是谓欲界没还生欲界不受欲界有也。云何受欲界有非欲界没不生欲界。答曰。若色界没而办欲界中阴。是谓受欲界有非欲界没不生欲界。云何欲界没还生欲界受欲界有。答曰。从欲界没而办欲界中阴生阴。是谓从欲界没还生欲界受欲界有。云何不欲界没不生欲界不受欲界有。答曰。从色界没而办色界中阴生阴。从色界没生无色界。无色界没生无色界。从无色界没生色界。是谓不欲界没不生欲界不受欲界有。从色界没还生色界。尽受色界有乎。答曰。或色界没还生色界不受色界有。云何色界没还生色界不受色界有。答曰。从色界没而办欲界中阴。是谓从色界没还生色界不受色界有。云何受色界有不色界没不生色界。答曰。从欲界没而办色界中阴。是谓受色界有不色界没不生色界。云何从色界没还生色界受色界有。答曰。从色界没办色界中阴生阴。是谓色界没还生色界受色界有。云何不色界没不生色界不受色界有。答曰。从欲界没办欲界中阴生阴。从欲界没生无色界。无色界没生无色界。无色界没生欲界。是谓不色界没不生色界不受色界有。无色界没生无色界。尽受无色界有耶。答曰。如是无色界没生无色界。尽受无色界有。颇有受无色界有不无色界没生无色界耶。答曰有。若欲色界。没生无色界。从欲界没还生欲界。此人有四。欲界凡夫圣人色界凡夫圣人。从色界没还生色界。此人有三。欲界凡夫。色界凡夫圣人。无色界没还生无色界。此人有二。无色界凡夫圣人。欲界凡夫人九十八使所使。九结所系。贤圣人十使所使。六结所系。色界凡夫人六十二使所使。六结所系。贤圣人六使所使。三结所系。无色界凡夫人三十一使所使。六结所系。贤圣人三使所使。三结所系(死生处竟)。若不欲界没不生欲界。尽不受欲界有耶。答曰。或有不欲界没不生欲界。非不受欲界有。云何不欲界没不生欲界非不受欲界有耶。答曰。从色界没办欲界中阴。是谓不欲界没不生欲界。非不受欲界有。云何不受欲界有非不欲界没非不欲界生。答曰。从欲界没办色界中阴。是谓不受欲界有非不欲界没非不欲界生。云何不欲界没不生欲界不受欲界有。答曰。从色界没办色界中阴生阴。从色界没生无色界。无色界没生无色界。无色界没生色界。是谓不欲界没不生欲界不受欲界有。云何非不欲界没非不欲界生非不受欲界有。答曰。从欲界没办欲界中阴生阴。是谓非不欲界没非不生欲界非不受欲界有。不色界没不生色界尽不受色界有耶。答曰。或不色界没不生色界非不受色界有。云何不色界没不生色界非不受色界有耶。答曰。从欲界没办色界中阴。是谓不色界没不生色界非不受色界有。云何不受色界有非不色界没非不生色界。答曰。从色界没办欲界中阴。是谓不受色界有非不色界没非不生色界。云何不色界没不生色界不受色界有。答曰。从欲界没办欲界中阴生阴。从欲界没生无色界。无色界没生无色界。无色界没生欲界。是谓不色界没不生色界不受色界有。云何非不色界没非不生色界非不受色界有。答曰。从色界没办色界中阴生阴。是谓非不色界没非不生色界非不受色界有。不无色界没不生无色界尽不受无色界有耶。答曰。如是。不无色界没不生无色界尽不受无色界有。颇有不受无色界有非不无色界没不生无色界耶。答曰。有无色界没生欲界色界。非欲界没不生欲界。此人有五。欲界凡夫。色界凡夫圣人。无色界凡夫圣人。不色界没不生色界。此人有六。欲界凡夫圣人。色界凡夫圣人。无色界凡夫圣人。不无色界没不生无色界。此人有四。欲界凡夫圣人。色界凡夫圣人。向使所使向结所系(不生不死处竟)。颇欲界命终不生欲界耶。答曰。不生。办欲界中阴。办色界中阴生阴。生无色界而般涅槃。颇欲界命终不生色界耶。答曰。不生。办色界中阴办欲界中阴。生无色界而般涅槃。颇欲界命终不生无色界耶。答曰。不生。办欲色界中阴生阴。若般涅槃。颇色界命终不生色界耶。答曰。不生。办色界中阴办欲界中阴生阴。生无色界而般涅槃。颇色界命终不生欲界耶。答曰。不生。办欲界中阴办色界中阴生阴。生无色界而般涅槃。颇色界命终不生无色界耶。答曰。不生。办欲色界中阴生阴而般涅槃。颇无色界命终不生无色界耶。答曰。不生。办欲色界中阴生阴若般涅槃。颇无色界命终不生欲界耶。答曰不生。办欲界中阴办色界中阴生阴。生无色界而般涅槃。颇无色界命终不生色界耶。答曰。不生。办色界中阴办欲界中阴生阴。生无色界而般涅槃。若欲界命终不生欲界。此人有六。欲界凡夫圣人。色界凡夫圣人。无色界凡夫圣人。若欲界命终不生色界。此人有六。欲界凡夫圣人。色界凡夫圣人。无色界凡夫圣人。若欲界命终不生无色界。此人有四。欲界凡夫圣人。色界凡夫圣人。色界命终不生色界。此人有五。欲界凡夫色界凡夫圣人。无色界凡夫圣人。色界命终不生欲界。此人有五。欲界凡夫。色界凡夫圣人。无色界凡夫圣人。色界命终不生无色界。此人有三。欲界凡夫。色界凡夫圣人。无色界命终不生无色界。此人有二。欲界凡夫色界凡夫。无色界命终不生欲界。此人有四。欲界凡夫。色界凡夫。无色界凡夫圣人。无色界命终不生色界。此人有四。欲界凡夫。色界凡夫。无色界凡夫圣人。向使所使向结所系(不生处竟)。颇欲界命终不生欲界色界无色界。答曰。不生。办欲色界中阴若般涅槃。颇色界命终不生欲界色无色界。答曰。不生。办欲界色界中阴若般涅槃。颇无色界命终不生欲界色无色界。答曰。不生。办欲色界中阴若般涅槃。若欲界命终不生欲界色界无色界。此人有四。欲界凡夫圣人。色界凡夫圣人。若色界命终不生欲界色界无色界。此人有三。欲界凡夫。色界凡夫圣人。无色界命终不生欲界色无色界。此人有二。欲界凡夫。色界凡夫。向使所使向结所系(第三不生处竟)。颇欲爱未尽命终不生欲界。答曰。不生。办欲界中阴。颇色爱未尽命终不生欲色界。答曰不生。办欲色界中阴。颇无色爱未尽命终不生欲色无色界。答曰。不生。办欲色界中阴。若欲爱未尽命终不生欲界。此人有二。欲界凡夫圣人。若色爱未尽命终不生欲色界。此人有四。欲界凡夫圣人。色界凡夫圣人。若无色爱未尽命终不生欲界色无色界。此人有四。欲界凡夫圣人。色界凡夫圣人。欲界凡夫人。九十八使所使。九结所系。圣人十使所使六结所系。色界凡夫。六十二使所使六结所系。圣人六使所使三结所系。无色界凡夫人。三十一使所使六结所系。圣人三使所使。三结所系。
　　阿毗昙人跋渠第三竟(梵本四百六十七首卢秦六千一百五十三言)
阿毗昙八犍度论卷第八
结使犍度第二之五十门跋渠第四
　　几使所使　　并及二缘　　次第有觉
　　相应诸根　　亦成就根　　若不成就
　　断智作证　　十门普周
　　二十二根。十八持。十二入。五阴五盛阴。六大色法无色法。可见法不可见法。有对法无对法有漏法无漏法。有为法无为法。过去法未来法现在法。善法不善法无记法。欲界系法色界系法无色界系法。学法无学法非学非无学法。见谛所断法思惟所断法无断法。四谛四禅四等四无色。八解脱八除入十一切入。八智三三昧三结三不善根三有漏。四流四扼四受四缚。五盖五结五下分结五见。六身爱七使九结九十八使。眼根几使所使。乃至无色界思惟所断无明使几使所使(一门)。眼根缘缘识几使所使。至无色界思惟所断无明使缘缘识几使所使(二门)。眼根缘缘识几使所使。至无色界思惟所断无明使缘缘识几使所使(三门)。意根次第有几心生。至无色界思惟所断无明使次第有几心生(四门)。眼根诸使所使此使。当言有觉有观无觉有观无觉无观耶至无色界思惟所断无明使诸使。所使此使当言有觉有观无觉有观无觉无观耶(五门)。眼根诸使所使。此使几根相应。至无色界思惟所断无明使诸使所使。此使几根相应(六门)。谁成就眼根乃至谁成就无色界思惟所断无明使(七门)。谁不成就眼根乃至谁不成就无色界思惟所断无明使(八门)。眼根断智时几使几结断智。乃至无色界思惟所断无明使。断智时几使几结断智(九门)。眼根尽作证时。几使几结尽作证耶。至无色界思惟所断无明使尽作证时。几使几结尽作证(十门)。此章义愿具演说。眼根几使所使。欲界色界通一切。及思惟所断。耳鼻舌身根亦复如是。意根一切。男根女根欲界通一切及思惟所断。命根三界通一切。及思惟所断。乐根色界一切。欲界通一切及思惟所断。苦根欲界通一切及思惟所断。喜根色界一切。欲界一切。除欲界疑无漏缘及彼相应无明。忧根欲界一切。护根一切。信根精进根念根定根慧根。三界通一切及思惟所断。未知根已知根无知根无有眼持耳鼻舌身持。色持声持细滑持。眼识耳识身识持。欲色界通。一切及思惟所断。香持味持鼻识持舌识持。欲界通一切及思惟所断。意持法持意识持一切。眼入耳鼻舌身入。色声细滑入欲色界通一切及思惟所断。香味入欲界通一切及思惟所断。意入法入一切。色阴欲色界通一切及思惟所断。痛想行识阴一切。色盛阴欲色界通一切及思惟所断。痛想行识盛阴一切地种。乃至空种。欲色界通一切及思惟所断。识种一切。色法欲色界通一切及思惟所断。无色法一切。可见法有对法。欲色界通一切及思惟所断。不可见法无对法一切。有漏法一切。无漏法无有。有为法一切。无为法无有。过去未来现在法一切。善法三界通一切及思惟所断。不善法欲界一切无记法色无色界一切。及欲界二种欲界习谛所断通一切。欲界系法欲界系一切。色界系法色界系一切。无色界系法无色界系一切。学法无学法无有。非学非无学法一切。见谛所断法见谛所断一切。思惟所断法思惟所断一切及通一切。无断法无有。苦谛习谛一切。尽谛道谛无有。禅中色界一切。四等色界通一切及思惟所断。无色中无色界一切。初第二第三解脱八除入八一切入。色界通一切及思惟所断。余残解脱一切入无色界通一切及思惟所断。法智未知智无有。知他人心智色界通一切及思惟所断。等智一切。除见相应无漏缘。苦智习智尽智道智空无相无愿无有。结中身见苦谛所断一切。及习谛所断通一切。戒盗苦谛所断一切。及习谛所断(诸云一切四谛思惟)通一切。道谛所断有漏缘疑。见谛所断有漏缘及疑相应无明。无漏缘不善根中。贪嗔恚欲界有漏缘愚痴欲界一切。除欲界无明无漏缘。漏中欲漏欲界一切有漏。色无色界一切无明漏一切。除无明无漏缘。流中欲流欲界一切。有流色无色界一切。无明流一切。除无明无漏缘。见流见谛所断有漏缘。及见相应无明无漏缘。轭亦如是。受中欲受欲界一切。戒受苦谛所断一切。及习谛所断通一切。道谛所断有漏缘。见受见谛所断有漏缘。及见相应无明无漏缘。我受色无色界一切。缚中欲爱身缚嗔恚身缚。欲界有漏缘戒盗身缚苦谛所断一切。及习谛所断通一切。道谛所断有漏缘我见身缚。见谛所断有漏缘。盖中贪欲嗔恚。欲界有漏缘睡眠调欲界一切。戏欲界通一切及思惟所断。疑盖欲界见谛所断有漏缘。及欲界疑相应无明无漏缘。结中嗔恚结欲界有漏缘。爱结憍慢结三界有漏缘。悭结嫉结欲界通一切及思惟所断。下分结中贪欲嗔恚欲界有漏缘。身见苦谛所断一切。及习谛所断通一切。戒盗苦谛所断一切。及习谛所断通一切。道谛所断有漏缘。疑见谛所断有漏缘。及疑相应无明无漏缘。见中身见边见苦谛所断一切。及习谛所断通一切。邪见见谛所断有漏缘。及邪见相应无明无漏缘。见盗见谛所断有漏缘。戒盗苦谛所断一切。及习谛所断通一切。道谛所断有漏缘。爱身中鼻舌更爱欲界通一切及思惟所断。眼耳身更爱欲色界通一切及思惟所断。意更爱三界有漏缘。使中贪欲使嗔恚使欲界有漏缘。有爱使色无色界有漏缘。憍慢使三界有漏缘。无明使一切。除无明无漏缘。见使见谛所断有漏缘。及见相应无明无漏缘。疑使见谛所断有漏缘。及疑相应无明无漏缘。结中嗔恚结欲界有漏缘。爱结憍慢结三界有漏缘。无明结一切。除无明无漏缘。见结见谛所断有漏缘。及见相应无明无漏缘。失愿结见谛所断有漏缘。疑结见谛所断有漏缘。及疑相应无明无漏缘。悭结嫉结欲界通一切及思惟所断。九十八使欲界苦谛所断。欲界苦谛所断一切及欲界习谛所断通一切。欲界习谛所断。欲界习谛所断一切。及欲界苦谛所断通一切。欲界尽谛所断欲界尽谛所断一切。及欲界通一切。欲界道谛所断欲界道谛所断一切。及欲界通一切欲界思惟所断欲界思惟所断。一切及欲界通一切。色无色界亦复如是(使门竟)
　　眼根缘识几使所使。答曰。欲色界三种。无色界通一切及思惟所断。缘缘识(合解二门)。四种(四谛除尽中并思惟)。耳鼻舌身根亦复如是。意根缘识有为缘缘缘识有为缘。男根女根缘识欲界三种(苦习思惟)。色界通一切。及思惟所断。缘缘识欲界四种。色界三种。无色界通一切。及思惟所断。命根缘识三界三种缘缘识四种。乐根缘识欲界四种。色界有为缘无色界二种及通一切。缘缘识欲界无色界四种。色界有为缘。苦根缘识欲界三种。色界通一切及思惟所断。缘缘识欲界四种。色界三种。无色界通一切及思惟所断。喜根缘识欲色界有为缘。无色界二种。及通一切缘缘识欲色界有为缘无色界四种。忧根缘识欲界有漏缘。色界通一切及思惟所断。缘缘识欲界有为缘。色界三种无色界通一切及思惟所断。护根缘识有为缘缘缘识有为缘。信精进念定慧根缘识四种缘缘识四种。未知根已知根无知根缘识二种及通一切缘缘识四种。眼持耳鼻舌身持。色持声细滑持缘识欲色界三种无色界通一切及思惟所断。缘缘识四种。眼识耳识身识持缘识欲色界三种。缘缘识欲色界四种。无色界二种及通一切。香持味持鼻识舌识持缘识。欲界三种色界通一切及思惟所断。缘缘识欲界四种色界三种无色界通一切及思惟所断。意持意识持缘识有为缘。缘缘识有为缘。法持缘识一切缘缘识有为缘。眼入耳鼻舌身入。色声细滑入。缘识欲色界三种。无色界通一切及思惟所断。缘缘识四种。香入味入缘识欲界三种色界通一切及思惟所断。缘缘识欲界四种色界三种。无色界通一切及思惟所断。意入缘识有为缘。缘缘识有为缘。法入缘识一切缘缘识有为缘色阴缘识欲色界四种无色界二种。及通一切缘缘识四种。痛想行识阴缘识有为缘缘缘识有为缘色盛阴缘识欲色界三种。无色界通一切及思惟所断。缘缘识四种。痛想行识盛阴缘识有漏缘。缘缘识有为缘。地种乃至空种缘识欲色界三种。无色界通一切及思惟所断。缘缘识四种。识种缘识有漏缘。缘缘识有为缘。色法缘识欲界色界四种。无色界二种及通一切。缘缘识四种。无色法缘识一切。缘缘识有为缘。可见法有对法缘识欲色界三种。无色界通一切及思惟所断。缘缘识四种。不可见法无对法缘识一切(四谛思惟通三界也)。缘缘识有为缘。有漏法缘识有漏缘。缘缘识有为缘。无漏法缘识三种(尽道思惟)。及通一切。缘缘识有为缘。有为法缘识有为缘。缘缘识亦有为缘。无为法缘识二种及通一切(思惟尽也)。缘缘识有为缘。过去未来现在法缘识有为缘。缘缘识有为缘。善法缘识一切。缘缘识有为缘。不善法缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。无记法缘识欲界三种。色无色界有漏缘。缘缘识欲界四种。色无色界有为缘。欲界系法缘识欲界有漏缘。色界通一切及思惟所断。缘缘识欲界有为缘色界三种。无色界通一切及思惟所断。色界系法缘识欲界三种。色界有漏缘。无色界通一切及思惟所断。缘缘识欲界三种。色界有为缘无色界四种。无色界系法缘识欲色界三种。无色界有漏缘。缘缘识欲界三种色界四种。无色界有为缘。学法无学法缘识二种及通一切。缘缘识四种。非学非无学法缘识四种道谛所断有漏缘。缘缘识有为缘。见谛所断法缘识有漏缘。缘缘识有为缘。思惟所断法缘识三界三种。缘缘识四种。无断灭法缘识三种及通一切。缘缘识有为缘。苦习谛缘识有漏缘。缘缘识有为缘。尽谛缘识二种(尽谛思惟)及通一切。缘缘识有为缘。道谛缘识二种及通一切。缘缘识四种。禅缘识欲界四种。色界有为缘。无色界二种及通一切。缘缘识欲界无色界四种。色界有为缘。四等中慈悲护缘识欲色界三种。无色界通一切及思惟所断。缘缘识欲界三种。色无色界四种。净解脱后四除入八一切入亦复如是。喜缘识欲色界三种。缘缘识欲界三种。色界四种。无色界二种及通一切。初第二解脱初四除入亦复如是。无色中空处识处不用处缘识欲界三种。色界四种。无色界有为缘。缘缘识欲界三种。色界四种。无色界有为缘。有想无想处缘识欲色界三种。无色界有漏缘。缘缘识欲界三种。色界四种。无色界有为缘。解脱中空处解脱识处解脱不用处解脱。缘识欲界三种。色无色界四种。缘缘识欲界三种。色无色界四种。有想无想处解脱。及灭尽解脱缘识。三界三种。缘缘识欲界三种。色无色界四种。空处入识处入亦复如是(无色有色治同)。法智缘识欲界二种。欲界通一切。色界通一切及思惟所断。缘缘识欲界四种。色界三种。无色界通一切及思惟所断。未知智缘识色无色界二种。及色无色界通一切。欲界通一切及思惟所断。缘缘识欲界三种。色无色界四种。知他人心智缘识欲色界四种。无色界二种及通一切。缘缘识四种。等智缘识有漏缘。缘缘识有为缘。苦智习智尽智道智空无愿无相。缘识二种及通一切。缘缘识四种。结中身见缘识三界三种。缘缘识四种。戒盗缘识三界三种。及道谛所断。有漏缘缘缘识四种。疑缘识有漏缘。缘缘识有为缘。贪嗔恚愚痴及欲漏。缘识欲界有漏缘。色界通一切及思惟所断。缘缘识欲界有为缘。色界三种无色界通一切及思惟所断。有漏缘识欲界三种。色无色界有漏缘。缘缘识欲界三种。色无色界有为缘。无明漏缘识有漏缘。缘缘识有为缘。流中欲流缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。有流缘识欲界三种色无色界有漏缘。缘缘识欲界三种。色无色界有为缘。余残缘识有漏缘。缘缘识有为缘。扼亦如是。受中欲受缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。戒受缘识三界三种。及道谛所断有漏缘。缘缘识四种。见受缘识有漏缘。缘缘识有为缘。我受缘识欲界三种。色无色界有漏缘。缘缘识欲界三种。色无色界有为缘。缚中欲爱身缚嗔恚身缚。缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。戒盗身缚缘识三界三种。及道谛所断有漏缘。缘缘识四种。我见身缚缘识有漏缘。缘缘识有为缘。盖中贪欲嗔恚睡眠调戏缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。缘缘识欲界三种。色界通一切及思惟所断。缘缘识欲界四种。色界三种。无色界通一切及思惟所断。结中嗔恚结缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。悭嫉结缘识欲界三种。色界通一切及思惟所断。缘缘识欲界四种。色界三种。无色界通一切及思惟所断。余残缘识有漏缘。缘缘识有为缘。下分中贪欲嗔恚缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。身见缘识三界三种。缘缘识四种。戒盗缘识三界三种。及道谛所断有漏缘。缘缘识四种。疑缘识有漏缘。缘缘识有为缘。见中身见边见缘识三界三种。缘缘识四种。戒盗缘识三界三种。及道谛所断有漏缘。缘缘识四种。余残缘识有漏缘。缘缘识有为缘。爱身中鼻舌更爱缘识欲界三种。色界通一切及思惟所断。缘缘识欲界四种。色界三种。无色界通一切及思惟所断。眼耳身更爱。缘识欲色界三种。缘缘识欲色界四种。无色界二种及通一切。意更爱缘识有漏缘。缘缘识有为缘。使中贪欲嗔恚使。缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。有爱使缘识欲界三种。色无色界有漏缘。缘缘识欲界三种。色无色界有为缘。余残缘识有漏缘。缘缘识有为缘。结中嗔恚结缘识欲界有漏缘。色界通一切及思惟所断。缘缘识欲界有为缘。色界三种。无色界通一切及思惟所断。悭嫉结缘识欲界三种。色界通一切及思惟所断。缘缘识欲界四种。色界三种。无色界通一切及思惟所断。余残缘识有漏缘。缘缘识有为缘。九十八使欲界苦谛所断使。缘识欲界三种(苦习思惟)。色界通一切及思惟所断。缘缘识欲界四种。除尽色界三种。无色界通一切及思惟所断。习谛所断。思惟所断亦复如是。欲界尽谛所断使。缘识欲界三种。及欲界尽谛所断有漏缘。色界通一切及思惟所断。缘缘识欲界有为缘。色界三种。无色界通一切及思惟所断。欲界道谛所断使。缘识欲界三种。及欲界道谛所断有漏缘。色界通一切及思惟所断。缘缘识欲界四种。色界三种。无色界通一切及思惟所断。色界苦谛所断使。缘识欲色界三种。无色界通一切及思惟所断。缘缘识欲界三种。色无色界四种。习谛思惟所断亦复如是。色界尽谛所断使。缘识欲色界三种。及色界尽谛所断有漏缘。无色界通一切及思惟所断。缘缘识欲界三种。色界有为缘。无色界四种。色界道谛所断使。缘识欲色界三种。色界道谛所断有漏缘。无色界通一切及思惟所断。缘缘识欲界三种。色无色界四种。无色界苦谛所断使。缘识三界三种。缘缘识欲界三种。色无色界四种习谛思惟所断亦复如是。无色界尽谛所断使。缘识三界三种。及无色界尽谛所断有漏缘。缘缘识欲界三种。色界四种。无色界有为缘。无色界道谛所断使。缘识三界三种。及无色界道谛所断有漏缘。缘缘识欲界三种。色无色界四种(三门竟)。意根次第生十五心。乐根次第生十一心(三界五无色界一也)。喜根次第生十心(欲界五二禅五)。苦根忧根次第生五心。护根信根精进念定慧根。次第生十五心。未知根次第不生心(十五心文更无也)。已知根无知根。次第生三心。眼识耳识身识持。次第生十心(欲界五一禅五习谛思惟)。鼻识舌识持。次第生五心(欲界五)。意持法持意识持。意入法入。痛阴想行识阴。痛盛阴想行识盛阴。识种无色法。不可见法。无对法。有漏法。有为法。次第生十五心。无漏法次第生三心(三界思惟)。无为法次第不生心。过去法次第生二心(未来现在二世思惟)。未来法次第不生心。现在法善法无记法。欲界系法色无色界系法。次第生十五心。不善法次第生五心。学法无学法次第生三心。非学非无学法。见谛所断法。思惟所断法。次第生十五心。无断法次第生三心。苦谛习谛次第生十五心。尽谛次第不生心。道谛次第生三心。禅次第生十五心。四等次第生六心(欲一思惟色五也)。无色定次第生十五心。初第二解脱初四除入。次第生六心。净解脱。后四除入。八一切入。次第生五心(四色四大)。空处解脱空处入。识处解脱识处入。次第生六心(无色五色一也)。不用处解脱。有想无想解脱。次第生五心。灭尽解脱。次第不生心。法智次第生二心。未知智次第生三心。知他人心智次第生六心(色五欲一)。等智次第生十五心。苦智习尽道智。空无愿无相。次第生三心。身见戒盗疑。次第生十五心。贪嗔恚愚痴及欲漏。次第生五心。余残十五心流中欲流。次第生五心。余残十五心扼亦如是。受中欲受次第生五心。余残十五心缚中欲爱身缚嗔恚身缚。次第生五心。余残十五五盖及嗔恚悭嫉结。次第生五心。余残十五下分中贪欲嗔恚。次第生五心。余残及五见生十五心。爱身中鼻舌更爱。次第生五心。眼耳身更爱。次第生十心。意更爱次第生十五心。使中贪欲嗔恚使次第生五心。余残十五心结中嗔恚悭嫉结。次第生五心。余残十五九十八使欲界。次第生五心。色界十心。无色界十五心(仍下也次第门竟)。男根女根苦根忧根诸使所使此。使有觉有观。未知根已知根无知根无觉无观余。残根三行眼。识耳识身识持。或有觉有观。或无觉有观。香持味持鼻识舌识持。有觉有观。余残持三行。香入味入有觉有观。余残入三行。阴盛阴种色法无色法。可见法不可见法。有对法无对。法有漏法有为法。过去未来现在法。善法无记法。色界系法三行。不善法欲界系法。有觉有观。无色界系法无觉无观。学法无学法无。非学非无学法四谛思惟所断法三行。无断灭法无。苦谛习谛三行。尽谛道谛无。禅中初禅或有觉有观。或无觉有观。余残禅无觉无观。四等三行。无色定无觉无观。初二解脱初四除入三行。余残解脱除入一切入无觉无观。法智未知智无。知他人心智等智三行。苦智习尽道智空无愿无相无。身见戒盗疑三行。贪嗔恚愚痴。及欲漏有觉有观。余残三行。流中欲流有觉有观。余残三行。扼亦如是。受中欲受有觉有观。余残三行。缚中欲爱身缚嗔恚身缚有觉有观。余残三行。五盖及嗔恚悭嫉结有觉有观。余残三行。下分中贪欲嗔恚有觉有观。余残及五见三行。爱身中鼻舌更爱有觉有观。眼耳身更爱。或有觉有观。或无觉有观。意更爱三行。使中贪欲嗔恚使有觉有观。余残三行。结中嗔恚悭嫉结有觉有观。余残三行。九十八使欲界有觉有观。色界三行。无色界无觉无观(五门觉竟)。眼根诸使所使此使与四根相应除苦根。耳鼻舌身根亦复如是。意根五。男根女根三除乐根。苦根命根四除苦根。乐根四除苦根。苦根四除乐根。喜根忧根三除乐根苦根。护根信精进念定慧根四除苦根。未知根已知根无知根无使使。眼持耳鼻舌身意识持四除苦根。余残持五。眼入耳鼻舌身入四除苦根。余残入五。阴盛阴种。色法无色法。可见法不可见法。有对法无对法。有漏法有为法五。无漏法无为法无。过去未来现在法。善法不善法无记法。欲界系法五。色界系法三。除苦根忧根。无色界系法一护根。学法无学法无。非学非无学法五。四谛所断法四。思惟所断法五。无断灭法无。苦谛习谛五。尽谛道谛无。禅中初禅三除苦根忧根。二禅二喜根护根。三禅二乐根护根。四禅一护根。四等中慈悲护三除苦根忧根。喜二喜根护根。无色定一护根。初第二解脱初四除入二喜根护根。余残解脱除入一切入一护根。法智未知智无知他人心智三。除苦根忧根。等智五苦智习尽道智空无愿无相无。身见戒盗疑及贪四除苦根。嗔恚四除乐根。愚痴及欲漏无明漏五。有漏三除苦根忧根。流中欲流无明流五。有流三。除苦根忧根。见流四除苦根。扼亦如是。受中欲受五。戒受见受四除苦根。我受三除苦根忧根。缚中嗔恚身缚四除乐根。余残缚四除苦根。盖中贪欲四除苦根。嗔恚四除乐根。睡调五。眠戏疑。三除乐根苦根。结中嗔恚结四除乐根。爱结憍慢结四除苦根。悭嫉结三除乐根苦根。下分中贪欲四除苦根。嗔恚四除乐根。身见戒盗疑及五见六爱身四除苦根。使中贪欲使憍慢使见使疑使四除苦根。嗔恚使四除乐根。有爱使三除苦根忧根。无明使五。结中嗔恚结四除乐根。爱结憍慢结见结失愿结疑结四除苦根。无明结五。悭嫉结三除乐根苦根。九十八使欲界见谛所断三除乐根苦根。思惟所断爱四除苦根。嗔恚四除乐根。憍慢三除乐根苦根无明五。色界三除苦根忧根。无色界一护根(根门第六竟)。谁成就眼根。答曰。色界欲界若得不失。耳鼻舌根亦复如是。谁成就身根。答曰。欲色界。谁成就意根。答曰。一切众生。谁成就男根女根。答曰。欲界若得不失谁成就命根。答曰。一切众生。谁成就乐根。答曰。遍净天。若下遍净天。若圣人生上。谁成就苦根。答曰。欲界。谁成就喜根。答曰。光音天若下光音若圣人生上。谁成就忧根。答曰。欲爱未尽。谁成就护根。答曰。一切众生。谁成就信根精进念定慧根。答曰。不断善根。谁成就未知根已知根无知根。答曰。若得不失。谁成就眼持耳鼻舌持。答曰。色界欲界若得不失。谁成就身持色声细滑持。答曰。欲色界。谁成就眼识耳身识持。答曰。梵迦夷天若下梵迦夷。若生上而现在前。谁成就香持味持鼻识舌识持。答曰。欲界爱未尽。谁成就意持。法持意识持。答曰。一切众生。谁成就眼入耳鼻舌入。答曰。色界欲界若得不失。谁成就身入色声细滑入。答曰。欲色界。谁成就香入味入。答曰。欲界。谁成就意入法入。答曰。一切众生。谁成就色阴。答曰。欲色界。若圣人生无色界(法身)。谁成就痛想行识阴。答曰。一切众生。谁成就色盛阴。答曰。欲色界。谁成就痛想行识盛阴。答曰。一切众生。谁成就地种乃至空种。答曰。欲色界。谁成就识种。答曰。一切众生。谁成就色法。答曰。欲色界若圣人生无色界。谁成就无色法。答曰。一切众生。谁成就可见法有对法。答曰。欲色界。谁成就不可见法无对法。答曰。一切众生。谁成就有漏无漏法。有为无为法。过去未来现在法。答曰。一切众生。谁成就善法。答曰。不断善根。谁成就不善法。答曰。欲爱未尽。谁成就无记法。答曰。一切众生。谁成就欲界系法。答曰。欲色界。谁成就色界系法。答曰。欲色界。谁成就无色界系法。答曰。一切众生。谁成就学法无学法。答曰。若得不失。谁成就非学非无学法。答曰。一切众生。谁成就见谛所断法。答曰。未生道未知智。谁成就思惟所断无断灭法苦谛习谛。答曰。一切众生。谁成就尽谛。答曰。若得不失谁成就道谛。答曰。若得。禅中谁成就初禅。答曰。梵迦夷天。若下梵迦夷。若圣人生上。谁成就二禅。答曰。光音天。若下光音。若圣人生上。谁成就三禅。答曰。遍净天。若下遍净。若圣人生上。谁成就四禅。答曰。果实天。若下果实。若圣人生上。谁成就四等。答曰。若得不失。无色中谁成就空处。答曰。生空处者。若空处下。若圣人生上。谁成就识处。答曰。生识处者。若下识处。若圣人生上。谁成就不用处。答曰。生不用处者。若下不用处。若无垢人(上诸圣人皆此人也)生上。谁成就有想无想处。答曰。一切众生。谁成就解脱除入一切入。答曰。若得不失。谁成就法智未知智。答曰。若得。谁成就知他人心智。答曰。若得不失。谁成就等智。答曰。一切众生。谁成就苦智习尽道智空无愿无相。答曰。若得。结中谁成就身见。答曰。若未知智未生。谁成就戒盗疑。答曰。道未知智未生。谁成就贪欲嗔恚愚痴及欲漏。答曰。欲爱未尽。谁成就有漏无明漏。答曰。无色界爱未尽。流中谁成就欲流。答曰。欲爱未尽。谁成就有流无明流。答曰。无色界爱未尽。谁成就见流。答曰。道未知智未生。扼亦如是。受中谁成就欲受。答曰。欲爱未尽。谁成就戒受见受。答曰。道未知智未生。谁成就我受。答曰。无色界爱未尽。缚中谁成就欲爱身缚嗔恚身缚。答曰。欲爱未尽。谁成就戒盗身缚我见身缚。答曰。道未知智未生。盖中谁成就贪欲嗔恚睡眠调戏盖。答曰。欲爱未尽。谁成就疑盖。答曰。欲爱未尽。若道法智未生。结中谁成就嗔恚悭嫉结。答曰。欲爱未尽谁成就爱结憍慢结。答曰。无色界爱未尽下分中谁成就贪欲嗔恚。答曰。欲爱未尽。谁成就身见。答曰。苦未知智未生。谁成就戒盗疑。答曰。道未知智未生。见中谁成就身见边见。答曰。苦未知智未生谁成就邪见见盗戒盗。答曰。道未知智未生。爱身中谁成就鼻舌更爱。答曰。欲爱未尽。谁成就眼耳身更爱。答曰。梵天上爱未尽。谁成就竟更爱。答曰。无色界爱未尽。使中谁成就贪欲嗔恚使。答曰。欲爱未尽。谁成就有爱憍慢无明使。答曰。无色界爱未尽。谁成就见使疑使。答曰。道未知智未生。结中谁成就嗔恚悭嫉结。答曰。欲爱未尽。谁成就爱憍慢无明结。答曰。无色界爱未尽。谁成就见结失愿疑结。答曰。道未知智未生。九十八使谁成就欲界苦谛所断使。答曰。欲爱未尽。若苦法智未生谁成就欲界习谛所断使。答曰。欲爱未尽。若习法智未生。谁成就欲界尽谛所断使。答曰。欲爱未尽。若尽法智未生谁成就欲界道谛所断使。答曰。欲爱未尽若道法智未生。谁成就欲界思惟所断使。答曰。欲爱未尽。谁成就色界苦谛所断使。答曰。色爱未尽。若苦未知智未生。谁成就色界习谛所断使。答曰。色爱未尽若习未知智未生。谁成就色界尽谛所断使。答曰。色爱未尽。若尽未知智未生谁成就色界。道谛所断使。答曰。色爱未尽。若道未知智未生。谁成就色界思惟所断使。答曰。色爱未尽。谁成就无色界苦谛所断使。答曰。苦未知智未生。谁成就无色界习谛所断使。答曰。习未知智未生。谁成就无色界尽谛所断使。答曰。尽未知智未生。谁成就无色界道谛所断使。答曰。道未知智未生。谁成就无色界思惟所断使。答曰。无色界爱未尽(成就第七竟也)。谁不成就眼根。答曰。无色界欲界若未得若得便失。耳鼻舌根亦复如是。谁不成就身根。答曰。无色界意根无不成就。谁不成就男根女根。答曰。色无色界。欲界未得若得便失。命根无不成就。谁不成就乐根。答曰。凡夫人生遍净天上。谁不成就苦根。答曰。色无色界。谁不成就喜根。答曰。凡夫人生光音天上。谁不成就忧根。答曰。欲爱已尽。护根无不成就。谁不成就信精进念定慧根。答曰。善根本断。谁不成就未知根已知根无知根。答曰。若未得若得便失。谁不成就眼持耳鼻舌持。答曰。无色界。欲界若未得若得便失。谁不成就身持色声细滑持。答曰。无色界。谁不成就眼识耳识身识持。答曰。生梵天上不现在前。谁不成就香持味持鼻识舌识持。答曰。色无色界意持法持竟识持无不成就。谁不成就眼入耳鼻舌入。答曰。无色界。欲界若未得若得便失。谁不成就身入色声细滑入。答曰。无色界。谁不成就香入味入。答曰。色无色界意入法入无不成就。谁不成就色阴。答曰。凡夫人生无色界。痛想行识阴无不成就。谁不成就色盛阴。答曰。无色界。痛想行识盛阴无不成就。谁不成就地种乃至空种。答曰。无色界。识种无不成就。谁不成就色法。答曰。凡夫人生无色界。无色法无不成就。谁不成就可见法有对法。答曰。无色界。不可见法无对法无不成就。有漏无漏有为无为。过去未来现在法无不成就。谁不成就善法。答曰。善根本断。谁不成就不善法。答曰。欲爱已尽。无记法无不成就。谁不成就欲界系法。答曰。无色界。谁不成就色界。系法。答曰。无色界。无色界系法无不成就。谁不成就学无学法。答曰。若未得若得便失。非学非无学法无不成就。谁不成就见谛所断法。答曰。道未知智生。思惟所断无断灭法。苦谛习谛无不成就。谁不成就尽谛。答曰。若未得若得便失。谁不成就道谛。答曰。未得。禅中谁不成就初禅。答曰。凡夫人生梵天上。谁不成就二禅。答曰。凡夫人生光音天上。谁不成就三禅。答曰。凡夫人生遍净天上。谁不成就四禅。答曰。凡夫人生无色界(译人云经本尔)。谁不成就四等。答曰。若未得若得便失。无色中谁不成就空处。答曰。凡夫人生空处上。谁不成就识处。答曰。凡夫人生识处上。谁不成就不用处。答曰。凡夫人生不用处上。有想无想处无不成就。谁不成就解脱除入一切入。答曰。若未得若得便失。谁不成就法智未知智。答曰。未得。谁不成就知他人心智。答曰。若未得若得便失。等智无不成就谁不成就苦智习尽道智空无相无愿。答曰。未得结中谁不成就身见。答曰。苦未知智生。谁不成就戒盗疑。答曰。道未知智生。谁不成就贪嗔恚愚痴及欲漏。答曰。欲爱已尽。谁不成就有漏无明漏。答曰。无色界爱已尽。流中谁不成就欲流。答曰。欲爱已尽。谁不成就有流无明流。答曰。无色界爱已尽。谁不成就见流。答曰。道未知智生。轭亦如是。受中谁不成就欲受。答曰。欲爱已尽。谁不成就戒受见受。答曰。道未知智生。谁不成就我受。答曰。无色界爱已尽。缚中谁不成就欲爱身缚嗔恚身缚。答曰。欲爱已尽。谁不成就戒盗身缚我见身缚。答曰。道未知智生盖中谁不成就贪欲嗔恚睡眠调戏。答曰。欲爱已尽。谁不成就疑盖。答曰。欲爱已尽。若欲爱未尽道法智生。结中谁不成就嗔恚悭嫉结。答曰。欲爱已尽。谁不成就爱结憍慢结。答曰。无色界爱已尽。下分中谁不成就贪欲嗔恚。答曰。欲爱已尽。谁不成就身见。答曰。苦未知智生。谁不成就戒盗疑。答曰。道未知智生。见中谁不成就身见边见。答曰。苦未知智生。谁不成就邪见见盗戒盗。答曰。道未知智生。爱身中谁不成就鼻舌更爱。答曰。欲爱已尽。谁不成就眼耳身更爱。答曰。梵天上爱已尽。谁不成就意更爱。答曰。无色界爱已尽。使中谁不成就贪欲嗔恚使。答曰。欲爱已尽。谁不成就有爱使憍慢使无明使。答曰。无色界爱已尽。谁不成就见使疑使。答曰。道未知智生。结中谁不成就嗔恚悭嫉结。答曰。欲爱已尽。谁不成就爱结憍慢无明结。答曰。无色界爱已尽。谁不成就见失愿疑结。答曰。道未知智生。九十八使谁不成就欲界苦谛所断使。答曰。欲爱已尽。若欲爱未尽苦法智生。谁不成就欲界习谛所断使。答曰。欲爱已尽。若欲爱未尽习法智生。谁不成就欲界尽谛所断使。答曰。欲爱已尽。若欲爱未尽尽法智生谁不成就欲界道谛所断使。答曰。欲爱已尽。若欲爱未尽道法智生。谁不成就欲界思惟所断使。答曰。欲爱已尽。谁不成就色界苦谛所断使。答曰。色爱已尽。若色爱未尽苦未知智生。谁不成就色界习谛所断使。答曰。色爱已尽。若色爱未尽习未知智生。谁不成就色界尽谛所断使。答曰。色爱已尽。若色爱未尽尽未知智生。谁不成就色界道谛所断使。答曰。色爱已尽。若色爱未尽道未知智生。谁不成就色界思惟所断使。答曰。色爱已尽。谁不成就无色界苦谛所断使。答曰。苦未知智生。谁不成就无色界习谛所断使。答曰。习未知智生。谁不成就无色界尽谛所断使。答曰。尽未知智生。谁不成就无色界道谛所断使。答曰。道未知智生。谁不成就无色界思惟所断使。答曰。无色界爱已尽(不成就八门竟也)。眼根断智时凡夫人到色爱尽。三十一使得断智结不悉尽。圣人三使(色界三使)。得断智结不悉尽。如眼根如是耳鼻舌身根。眼持耳鼻舌身持。色声细滑持。眼入耳鼻舌身入。色声细滑入。色阴色盛阴地种乃至空种。色法可见法。有对法色界系法。第四禅慈悲护净解脱。后四除入八一切入。知他人心智断智时。凡夫人到色爱尽。三十一使断智结不悉尽。圣人三使断智结不悉尽。意根得断智时到无色界爱尽。三使得断智三结永尽。如意根如是命根护根信精进念定慧根。意持法持意识持意入法入。痛阴想行识阴。痛盛阴想行识盛阴。识种无色法。不可见法。无对法。有漏法有为法。过去未来现在法。善法无记法无色界系法。非学非无学法。思惟所断法苦谛习谛有想无想处有想无想处解脱。灭尽解脱等智断智时。到无色界爱尽。三使断智三结永尽。男根女根断智时。凡夫人到欲爱尽。三十六使断智三结永尽。圣人四使断智三结永尽。如男根女根如是。苦根忧根。香持味持鼻识舌识持。香入味入不善法。欲界系法断智时。凡夫人到欲爱尽。三十六使断智三结永尽圣人四使断智三结永尽。乐根断智时到遍净天爱尽。即彼乐根断智结使不悉尽。喜根断智时到光音天爱尽。即彼喜根断智结使不悉尽。眼识耳识身识持断智时到梵天上爱尽。即彼三识持断智结使不悉尽。见谛所断法得断智时色爱未尽。道未知智现在前。十四使断智三结永尽。色爱已尽道未知智现在前。七使断智三结永尽。禅中初禅断智时到初禅爱尽即彼初禅断智结使不悉尽。第二禅断智时到第二禅处爱尽。即彼第二禅断智结使不悉尽。如第二禅喜初第二解脱。初四除入亦复如是。三禅断智时到第三禅爱尽。即彼三禅断智结使不悉尽无色中空处断智时到空处爱尽。即彼空处。断智结使不悉尽。空处解脱空处入亦复如是。识处断智时到识处爱尽。即彼识处断智结使不悉尽。识处解脱识处入亦复如是。不用处断智时到不用处爱尽。即彼不用处断智结使不悉尽。不用处解脱亦复如是。结中身见断智时色爱未尽。苦未知智现在前十八使断智结不悉尽。色爱已尽苦未知智现在前。九使断智结不悉尽。如身见如是。下分中身见见中身见边见断智时色爱未尽。苦未知智现在前十八使断智结不悉尽。色爱已尽苦未知智现在前。九使断智结不悉尽。戒盗疑断智时色爱未尽。道未知智现在前。十四使断智三结永尽。色爱已尽道未知智现在前。七使断智三结永尽。如戒盗疑如是。见流见轭戒受见受戒盗身缚我见身缚。下分中戒盗疑。见中邪见见盗戒盗。使中见使疑使。结中见失愿疑结。断智时色爱未尽。道未知智现在前。十四使断智三结永尽。色爱已尽道未知智现在前。七使断智三结永尽。贪欲嗔恚愚痴及欲漏断智时凡夫人到欲爱尽三十六使断智三结永尽。圣人四使断智三结永尽。如是欲流欲轭欲受欲爱身缚嗔恚身缚。盖中贪欲嗔恚睡眠调戏。结中嗔恚悭嫉结。下分中贪欲嗔恚。爱身中鼻舌更爱。使中贪欲嗔恚使。结中嗔恚悭嫉结断智时。凡夫人到欲爱尽。三十六使断智三结永尽。圣人四使断智三结永尽。有漏无明漏断智时。到无色界爱尽。三使断智三结永尽。如是有流无明流有轭无明轭。我受爱结憍慢结无明结。意更爱有爱使憍慢使无明使。爱结憍慢结无明结。断智时。到无色界爱尽三使断智三结永尽。疑盖断智时凡夫人到欲爱尽。三十六使断智三结永尽。圣人道法智现在前。八使断智结不悉尽眼耳身更爱断智时。到梵天上爱尽。即彼三爱身断智结使不悉尽。九十八使中。欲界苦谛所断使断智时。凡夫人到欲爱尽。三十六使断智三结永尽圣人苦法智现在前。十使断智结不悉尽。欲界习谛所断使断智时。凡夫人到欲爱尽。三十六使断智三结永尽。圣人习法智现在前。七使断智结不悉尽。尽谛所断亦复如是。欲界道谛所断使得断智时。凡夫人到欲爱尽。三十六使断智三结永尽。圣人道法智现在前。八使断智。结不悉尽。欲界思惟所断使断智时。凡夫人到欲爱尽。三十六使断智三结永尽。圣人四使断智三结永尽。色界苦谛所断使断智时。凡夫人到色爱尽。三十一使断智结不悉尽。无垢人苦未知智现在前。十八使断智结不悉尽。色界习谛所断使断智时。凡夫人到色爱尽。三十一使得断智结不悉尽。无垢人未知智现在前。十二使断智结不悉尽。尽谛所断使亦复如是。色界道谛所断使得断智时。凡夫人到色爱尽。三十一使断智结不悉尽。无垢人道未知智现在前。十四使断智三结永尽。色界思惟所断使断智时。凡夫人到色爱尽。三十一使得断智结不悉尽。无垢人三使断智结不悉尽。无色界苦谛所断使断智时色爱未尽。苦未知智现在前。十八使断智结不悉尽色爱已尽。苦未知智现在前。九使断智结不悉尽。无色界习谛所断使断智时色爱未尽。习未知智现在前。十二使断智结不悉尽色爱已尽。习未知智现在前。六使断智结不悉尽。尽谛所断使亦复如是。无色界道谛所断使断智时。色爱未尽道未知智现在前。十四使断智三结永尽色爱已尽。道未知智现在前。七使断智三结永尽。无色界思惟所断使断智时。到无色界爱尽。三使断智三结永尽(断智九门竟)。眼根尽作证时。凡夫人到色爱尽。三十一使尽作证结不悉尽。无垢人三使尽作证结不悉尽。得阿罗汉九十八使尽作证九结永尽。如眼根如是。耳鼻舌身根。眼持耳鼻舌身持色声细滑持。眼入耳鼻舌身入。色声细滑入。色阴色盛阴。地种乃至空种。色法可见法有对法色界系法。第四禅慈悲护净解脱。后四除入八一切入。知他人心智尽作证时。凡夫人到色爱尽。三十一使尽作证结不悉尽。无垢人三使尽作证结不悉尽。得阿罗汉九十八使尽作证九结永尽。意根尽作证时得阿罗汉。九十八使尽作证九结永尽。如意根如是。命根护根信精进念定慧根。意持法持意识持意入法入。痛阴想行识阴。痛盛阴想行识盛阴。识种无色法不可见法无对法。有漏法有为法。过去未来现在法善法无记法。无色界系法。非学非无学法。思惟所断法。苦谛习谛。有想无想处。有想无想解脱。灭尽解脱等智尽作证时得阿罗汉。九十八使尽作证九结永尽。男根女根尽作证时。凡夫人到欲爱尽。三十六使尽作证三结永尽。得阿那含果九十二使尽作证六结永尽(悭嫉嗔除道迹三也)。得阿罗汉九十八使尽作证九结永尽。如男根女根如是。苦根忧根。香持味持鼻识舌识持。香入味入不善法欲界系法尽作证时。凡夫人到欲爱尽。三十六使尽作证三结永尽。得阿那含果九十二使尽作证六结永尽。得阿罗汉九十八使尽作证九结永尽。乐根尽作证时到遍净天爱尽。即彼乐根尽作证时结使不悉尽。得阿罗汉果九十八使尽作证九结永尽。喜根尽作证时到光音天爱尽即彼喜根尽作证结使不悉尽。得阿罗汉九十八使尽作证九结永尽。眼识耳识身识持尽作证时到梵天上爱尽。即彼三识持尽作证结使不悉尽。得阿罗汉。九十八使尽作证九结永尽。见谛所断法尽作证时。得须陀洹果八十八使尽作证三结永尽。得斯陀含果八十八使尽作证三结永尽。得阿那含果九十二使尽作证六结永尽。得阿罗汉果九十八使尽作证九结永尽。禅中初禅尽作证时到初禅爱尽。即彼初禅尽作证结使不悉尽得阿罗汉九十八使尽作证九结永尽。二禅尽作证时到二禅爱尽。即彼二禅尽作证结使不悉尽。得阿罗汉九十八使尽作证九结永尽。喜初第二解脱初四除入亦复如是。三禅尽作证时到三禅爱尽。即彼三禅尽作证结使不悉尽。得阿罗汉九十八使尽作证九结永尽。无色中空处尽作证时到空处爱尽。即彼空处尽作证结使不悉尽。得阿罗汉九十八使尽作证九结永尽。空处解脱空处入亦复如是。识处尽作证时到识处爱尽。即彼识处尽作证结使不悉尽。得阿罗汉九十八使尽作证九结永尽。识处解脱识处入亦复如是。不用处尽作证时到不用处爱尽。即彼不用处尽作证结使不悉尽。得阿罗汉九十八使尽作证九结永尽。不用处解脱亦复如是。结中身见尽作证时苦未知智现在前。十八使尽作证结不悉尽。得须陀洹斯陀含阿那含阿罗汉果。九十八使尽作证九结永尽。下分中身见。见中身见边见尽作证时。苦未知智现在前。十八使尽作证结不悉尽。得须陀洹斯陀含阿那含阿罗汉果。九十八使尽作证九结永尽。戒盗疑尽作证时得须陀洹斯陀含阿那含阿罗汉果。九十八使尽作证九结永尽。如是见流见轭戒受见受。戒盗身缚我见身缚。下分中戒盗疑。见中邪见见盗戒盗。使中见使疑使。结中见结失愿疑结尽作证时。得须陀洹果斯陀含阿那含阿罗汉果。九十八使尽作证九结永尽。贪嗔恚愚痴及欲漏尽作证时。凡夫人到欲爱尽。三十六使尽作证三结永尽。得阿那含果九十二使尽作证六结永尽。得阿罗汉果九十八使尽作证九结永尽。如是欲流欲轭欲爱。缚中欲爱身缚嗔恚身缚。盖中贪欲嗔恚睡眠调戏结中嗔恚悭嫉结。下分中贪欲嗔恚爱身中鼻舌更爱。使中贪欲使嗔恚使结中嗔恚结悭嫉结。尽作证时凡夫人到欲爱尽三十六使尽作证三结永尽。得阿那含果九十二使尽作证六结永尽。得阿罗汉果九十八使尽作证九结永尽。有漏无明漏尽作证时得阿罗汉果。九十八使尽作证九结永尽。流中有流无明流。有轭无明轭。我爱结憍慢结。意更爱有爱使憍慢使无明使。爱结憍慢结无明结。尽作证时得阿罗汉果。九十八使尽作证九结永尽。疑盖尽作证时。凡夫人到欲爱尽。三十六使尽作证三结永尽。无垢人道法智现在前。八使尽作证结不悉尽。得须陀洹果乃至阿罗汉果。九十八使尽作证九结永尽。眼耳身更爱尽作证时。到梵天上爱尽。即彼三爱身尽作证结使不悉尽。得阿罗汉果九十八使尽作证九结永尽。九十八使中欲界苦谛所断使尽作证时。凡夫人到欲爱尽。三十六使尽作证三结永尽。无垢人苦法智现在前。十使尽作证结不悉尽。得须陀洹乃至阿罗汉果。九十八使尽作证九结永尽。欲界习谛所断使尽作证时。凡夫人到欲爱尽。三十六使尽作证三结永尽无垢人习法智现在前。七使尽作证结不悉尽。得须陀洹乃至阿罗汉果。九十八使尽作证九结永尽。尽谛所断使亦复如是。欲界道谛所断使尽作证时。凡夫人到欲爱尽。三十六使尽作证三结永尽。无垢人道法智现在前。八使尽作证结不悉尽。得须陀洹乃至阿罗汉果。九十八使尽作证九结永尽。欲界思惟所断使尽作证时。凡夫人到欲爱尽。三十六使尽作证三结永尽。得阿那含果九十二使尽作证六结永尽。得阿罗汉果九十八使尽作证九结永尽。色界苦谛所断使尽作证时。凡夫人到色爱尽。三十一使尽作证结不悉尽。无垢人苦未知智现在前十八使尽作证结不悉尽。得须陀洹果乃至阿罗汉果。九十八使尽作证九结永尽。色界习谛所断使尽作证时。凡夫人到色爱尽三十一使尽作证结不悉尽。无垢人习。未知智现在前。十二使尽作证结不悉尽得须陀洹果乃至阿罗汉果。九十八使尽作证九结永尽。尽谛所断使尽作证时亦复如是。色界道谛所断使尽作证时。凡夫人到色爱尽。三十一使尽作证结不悉尽。无垢人道未知智现在前。十四使尽作证三结永尽。得须陀洹果乃至阿罗汉果。九十八使尽作证九结永尽。色界思惟所断使尽作证时。凡夫人到色爱尽。三十一使尽作证结不悉尽。无垢人三使尽作证结不悉尽。得阿罗汉果九十八使尽作证九结永尽。无色界苦谛所断使尽作证时。苦未知智现在前。十八使尽作证结不悉尽得须陀洹果。乃至阿罗汉果。九十八使尽作证九结永尽。无色界习谛所断使尽作证时。习未知智现在前。十二使尽作证结不悉尽。得须陀洹果乃至阿罗汉果。九十八使尽作证九结永尽。尽谛所断亦复如是。无色界道谛所断使尽作证时。得须陀洹果乃至阿罗汉果。九十八使尽作证九结永尽。无色界思惟所断使尽作证时。得阿罗汉九十八使尽作证九结永尽(尽证十门竟)
　　结使犍度十门跋渠第四竟(梵本一千六十首卢长十二字)
阿毗昙八犍度论卷第九
智犍度第三之一
　　五跋渠颂曰。
　　八种有五处　　知他人心智
　　若能修行智　　相应最在后
八道跋渠第一
　　八十种智　　择恒在前　　诸相应觉
　　世见无漏
　　又世尊言。八种成就学迹。十种漏尽阿罗汉。八种学迹几种成就过去。几种成就未来。几种成就现在。十种漏尽阿罗汉。几种成就过去。几种成就未来。几种成就现在。云何为见。云何为智。云何为慧。若见是智耶。设智是见耶。若见是慧耶。设慧是见耶。若智是慧耶。设慧是智耶。见摄智耶为智摄见见摄慧耶为慧摄见智摄慧耶。为慧摄智。若成就见彼智耶。设成就智彼见耶。若成就见彼慧耶。设成就慧彼见耶。若成就智彼慧耶。设成就慧彼智耶。若见已灭无余彼智耶。设智已灭无余彼见耶。若见已灭无余彼慧耶。设慧已灭无余彼见耶。若智已灭无余彼慧耶。设慧已灭无余彼智耶。问定理摄成就灭。所谓等见是择法觉意耶。设是择法觉意是等见耶。所谓等智是择法觉意耶。设是择法觉意是等智耶。念觉意现在前时。几觉意几道种现在前。精进喜猗定护觉意。等见等志等语等业(身也)等命等方便等念等定现在前时。几觉意几道种现在前。诸法与念觉意相应。择法觉意彼耶。设诸法与择法觉意相应。念觉意彼耶。诸法念觉意相应。精进喜猗定护觉意等见等志等方便等念等定彼耶。设诸法与等定相应。念觉意彼耶。诸法乃至等念相应。等定彼耶。设诸法与等定相应。等念彼耶。云何世俗等见。云何世俗等智。若世俗等见是世俗等智耶。设是世俗等智是世俗等见。世俗等见世俗等智所摄耶。设是世俗等智世俗等见所摄耶。若成就世俗等见。彼世俗等智耶。设成就世俗等智。彼世俗等见耶。若世俗等见已灭无余。彼世俗等智耶。设世俗等智已灭无余。彼世俗等见耶。问定理摄成就灭。云何无漏等见。云何无漏等智。若无漏等见是无漏等智耶。设是无漏等智是无漏等见耶。无漏等见无漏等智所摄耶。设无漏等智无漏等见所摄耶。若成就无漏等见彼无漏等智耶。设成就无漏等智。彼无漏等见耶。问定理摄成就。此章义愿具演说。
　　又世尊言。八种成就学迹。十种漏尽阿罗汉。八种学迹几种成就过去。几种成就未来。几种成就现在。答曰。若依有觉有观三昧。学初见现在前。彼不过去八种未来八种。现在彼灭已不失。若依有觉有观三昧。学见现在前。彼八种成就过去八未来八。现在彼灭已不失。若依无觉无观三昧。学见现在前。彼八过去八未来七现在(无等志也)。彼灭已不失。若依无色定学见现在前。彼八过去八未来四现在(除等志等语等业等命无色义)。彼灭已不失。若入灭尽三昧若世俗心现在前。彼八过去八未来现在无有(有觉有观竟)。若依无觉无观三昧。学初见现在前。彼无过去未来八现在七。彼灭已不失。复依无觉无观三昧。学见现在前。彼过去七未来八现在七。彼灭已不失。若依无色定学见现在前。彼过去七未来八现在四。彼灭已不失。若入灭尽定世俗心现在前。彼过去七未来八现在无。彼灭已不失。复依有觉有观三昧。学见现在前。彼过去七未来八现在八(无觉观竟)。若依无色定。学初见现在前。彼过去无。未来八。现在四。彼灭已不失。复依无色定。学见现在前。彼过去四未来八现在四。彼灭已不失。复入灭尽定世俗心现在前。彼过去四未来八现在无。若灭已不失。复依有觉有观三昧。学见现在前。彼过去四未来八现在八。彼灭已不失。复依无觉无观三昧。学见现在前。彼过去四未来八现在七(学迹竟)。十种漏尽阿罗汉。几种成就过去。几种成就未来。几种成就现在。答曰。若依有觉有观三昧。无学初智现在前。彼过去无未来十现在九(无等见也)。彼灭已不失。复依有觉有观三昧。无学智现在前。彼过去九未来十现在九。彼灭已不失。若依无觉无观三昧。无学智现在前。彼过去九未来十现在八(无等志等见)。彼灭已不失。若依无色定。无学智现在前。彼过去九未来十现在五(初上无戒)。彼灭已不失。若入灭尽定。世俗心现在前。彼过去九未来十现在无(智竟)。彼灭已不失。若依有觉有观三昧。无学初见现在前。彼过去九未来十现在九。彼灭已不失。复依有觉有观三昧。无学若智若见现在前。彼过去未来十现在九。彼灭已不失。复依无觉无观三昧。无学若智若见现在前。彼过去未来十现在八。彼灭已不失。复依无色定。无学若智若见现在前。彼过去未来十现在五。彼灭已不失。复入灭尽定。世俗心现在前。彼过去未来十现在无(有觉观竟)。若依无觉无观三昧。无学初见现在前。彼过去无未来十现在八。彼灭已不失。复依无觉无观三昧。无学见现在前。彼过去八未来十现在八。彼灭已不失。复依无色定。无学见现在前。彼过去八未来十现在五。彼灭已不失。复入灭尽定。世俗心现在前。彼过去八未来十现在无。彼灭已不失。复依有觉有观三昧。无学见现在前。彼过去八未来十现在九(见竟)。彼灭已不失。复依无觉无观三昧。无学初见现在前。彼过去八未来十现在八。彼灭已不失。复依无觉无观三昧。无学若智若见现在前。彼过去九未来十现在八。彼灭已不失。复依无色定。无学若智若见现在前。彼过去九未来十现在五。彼灭已不失。复入灭尽三昧。世俗心现在前。彼过去九未来十现在无。彼灭已不失。复依有觉有观三昧。无学若智若见现在前。彼过去九未来十现在九(无觉观竟)。若依无色定。无学初见现在前。彼无过去未来十现在五。彼灭已不失。复依无色定。无学见现在前。彼过去五未来十现在五。彼灭已不失。若入灭尽定。世俗心现在前。彼过去五未来十现在无。彼灭已不失。复依有觉有观三昧。无学见现在前。彼过去五未来十现在九。彼灭已不失。复依无觉无观三昧。无学见现在前。彼过去五未来十现在八(见竟)。彼灭已不失。复依无色定。无学初见现在前。彼过去五未来十现在五。彼灭已不失。复依无色定。无学若智若见现在前。彼过去六未来十现在五。彼灭已不失。复入灭尽三昧。世俗心现在前。彼过去六未来十现在无。彼灭已不失。复依有觉有观三昧。无学若智若见现在前。彼过去六未来十现在九。彼灭已不失。复依无觉无观三昧。无学若智若见现在前。彼过去六未来十现在八(真人竟)。云何为见。云何为智。云何为慧。云何为见。答曰眼根。五见。世俗等见。学见。无学见也。云何为智。答曰。除所修行忍。诸余意识身相应智。及五识身相应智。尽智无生智也。云何为慧。答曰。意识身相应慧。及五识身相应慧。尽智无生智(问竟)。诸见彼智耶。答曰。或见非智。云何见非智。答曰。眼根所修行忍。是谓见非智。云何智非见。答曰。除五见及世俗等见。诸余意识身相应有漏慧。及五识身相应慧。尽智无生智。是谓智非见。云何智见。答曰。除所修行忍。及尽智无生智诸余无漏慧。五见世俗等见。是谓智见。云何非智非见。答曰。除上尔所事。所谓见是慧耶。答曰。或是见非慧(梵言明智十智之一)。云何是见非慧耶。答曰。眼根。是谓见非慧。云何是慧非见。答曰。除五见。及世俗等见。诸余意识身相应有漏慧。五识身相应慧。尽智无生智。是谓慧非见。云何见慧。答曰。除尽智无生智。诸余无漏慧。及五见世俗等见。是谓见慧。云何非见非慧。答曰。除上尔所事。诸智彼慧耶。答曰。如是智是慧也。颇有慧非智。答曰。有所修行忍(定理竟)。所谓见是智摄耶。答曰。或见非智。云何见非智。答曰。眼根所修行忍。是谓见非智。云何智非见。答曰。除五见世俗等见。诸余意识身相应有漏慧。五识身相应慧。尽智无生智。是谓智非见。云何见智。答曰。除所修忍及尽智无生智。诸余无漏慧。五见世俗等见。是谓见智。云何非智非见。答曰。除上尔所事。所谓见彼慧所摄耶。答曰。或见非慧。云何见非慧。答曰。眼根。是谓见非慧。云何慧非见。答曰。除五见世俗等见。诸余意识身相应有漏慧。五识身相应慧。尽智无生智。是谓慧非见。云何见慧。答曰。除尽智无生智诸余无漏慧。五见世俗等见。是谓见慧。云何非见非慧。答曰。除上尔所事。智摄慧慧摄智耶。答曰。慧摄智非智摄慧。不摄何等。答曰。所修行忍(忍智不得慧也)。成就与灭亦复如是。问定理摄成就灭也。所谓等见是择法觉意耶。答曰。或等见非择法觉意。云何等见非择法觉意。答曰。世俗等见。是谓等见非择法觉意。云何择法觉意非等见耶。答曰。尽智无生智。是谓择法觉意非等见。云何等见择法觉意。答曰。除尽智无生智。诸余无漏慧。是谓等见择法觉意。云何非等见亦非择法觉意。答曰。除上尔所事。所谓等智是择法觉意耶。答曰。或等智非择法觉意。云何等智非择法觉意。答曰。世俗等智。是谓等智非择法觉意。云何择法觉意非等智。答曰。所修行忍。是谓择法觉意非等智。云何等智择法觉意。答曰。除所修行忍。诸余无漏慧。是谓等智择法觉意。云何非等智非择法觉意。答曰。除上尔所事。念觉意现在前时。几觉意。几道种现在前。答曰。若依未来有觉有观三昧。学念觉意现在前。彼六觉意现在前。及八道种无学六觉意现在前及九道种。若依初禅学念觉意现在前。彼七觉意现在前。及八道种无学七觉意现在前及九道种。若依禅中间。学念觉意现在前。彼六觉意现在前。及七道种无学六觉意现在前及八道种。若依二禅学念觉意现在前。彼七觉意现在前。及七道种。无学七觉意现在前。及八道种。若依三禅四禅学念觉意现在前。彼六觉意现在前。及七道种。无学六觉意现在前及八道种。若依无色定学念觉意现在前。彼六意觉现在前。及四道种。无学六觉意现在前。及五道种法。精进猗定觉护意等见等方便等念等定亦复如是。喜觉意现在前时。几觉意几道种现在前。答曰。若依初禅学喜觉意现在前。彼七觉意现在前。及八道种。无学七觉意现在前。及九道种。若依二禅学喜觉意现在前。彼七觉意现在前。及七道种。无学七觉意现在前。及八道种。等志现在前时。几觉意几道种现在前。答曰。若依未来有觉有观三昧。学等志现在前。彼六觉意现在前。及八道种。无学六觉意现在前。及九道种(智见不并)。若依初禅学等志现在前。彼七觉意现在前。及八道种。无学七觉意现在前。及九道种。等语现在前时。几觉意几道种现在前。答曰。若依未来有觉有观三昧。学等语现在前。彼六觉意现在前。及八道种。无学六觉意现在前。及九道种。若依初禅学等语现在前。彼七觉意现在前。及八道种。无学七觉意现在前。及九道种。若依禅中间学等语现在前。彼六觉意现在前。及七道种。无学六觉意(无喜)现在前。及八道种。若依二禅学等语现在前。彼七觉意现在前。及七道种(无等志也)。无学七觉意现在前。及八道种。若依三禅。四禅。学等语现在前。彼六觉意现在前。及七道种。无学六觉意现在前。及八道种。等业等命亦复如是。诸法念觉意相应彼择法觉耶。答曰。或念觉意非择法觉意。云何念觉意非择法觉意。答曰。择法觉意。是谓念觉意非择法觉意。云何择法觉意非念觉意。答曰。念觉意。是谓择法觉意非念觉意。云何念觉意择法觉意。答曰。除择法觉意诸余念觉意相应法。是谓念觉意择法觉意。云何非念觉意非择法觉意。答曰。诸余心心法色无为心不相应行。是谓非念觉意非择法觉意。精进猗定护觉意等方便等定亦复如是。诸法念觉意相应彼喜觉意耶。答曰。或念觉意非喜觉意。云何有念觉意非喜觉意。答曰。喜觉意及喜觉意不相应。念觉意相应法。是谓念觉意非喜觉意。云何喜觉意非念觉意。答曰。喜觉意相应念觉意。是谓喜觉意非念觉意。云何念觉意喜觉意。答曰。除念觉意诸余喜觉意相应法。是谓念觉意喜觉意。云何非念觉意亦非喜觉意。答曰。喜觉意不相应念觉意。及余心心法色无为心不相应行。是谓非念觉意亦非喜觉意。等见等志亦复如是。诸法念觉意相应彼等念耶。答曰。如是。设诸法等念相应彼念觉意耶。答曰。如是。诸法择法觉意相应彼精进觉意耶。答曰。或择法觉意非精进觉意。云何择法觉意非精进觉意。答曰。精进觉意。是谓择法觉意非精进觉意。云何精进觉意非择法觉意。答曰。择法觉。意是谓精进觉意非择法觉意。云何择法觉意精进觉意。答曰。除精进觉意诸余择法觉意相应法。是谓择法觉意精进觉意。云何非择法觉意亦非精进觉意。答曰。诸余心心法色无为心不相应行。是谓非择法觉意亦非精进觉意。猗定护觉意等方便等定等念亦复如是。诸法择法觉意相应彼喜觉意耶。答曰。或择法觉意非喜觉意。云何择法觉意非喜觉意。答曰。喜觉意及喜觉意不相应。择法觉意相应法。是谓择法觉意非喜觉意。云何喜觉意非择法觉意。答曰。喜觉意相应择法觉意。是谓喜觉意非择法觉意。云何择法觉意喜觉意。答曰。除择法觉意。诸余喜觉意相应法。是谓择法觉意喜觉意。云何非择法觉意非喜觉意。答曰。喜觉意不相应择法觉意。及余心心法色无为心不相应行。是谓非择法觉意亦非喜觉意。等志亦复如是。诸法择法觉意相应彼等见耶。答曰。如是。诸法等见相应彼择法觉意。颇择法觉意无等见耶。答曰。有等见不摄择法觉意。诸法精进觉意相应。彼有喜觉意耶。答曰。或精进觉意非喜觉意云何精进觉意非喜觉意。答曰。喜觉意及喜觉意不相应。精进觉意相应法。是谓精进觉意非喜觉意。云何喜觉意非精进觉意。答曰。喜觉意相应精进觉意。是谓喜觉意非精进觉意。云何精进觉意喜觉意。答曰。除精进觉意。诸余喜觉意相应法。是谓精进觉意喜觉意。云何非精进觉意非喜觉意。答曰。喜觉意不相应精进觉意。诸余心心法色无为心不相应行。是谓非精进觉意非喜觉意。等见等志亦复如是。诸法精进觉意相应彼猗觉意耶。答曰。或精进觉意非猗觉意。云何精进觉意非猗觉意。答曰。猗觉意。是谓精进觉意非猗觉意。云何猗觉意非精进觉意。答曰。精进觉意。是谓猗觉意非精进觉意。云何精进觉意猗觉意。答曰。除猗觉意诸余精进觉意相应法。是谓精进觉意猗觉意。云何非精进觉意非猗觉意。答曰。诸余心心法色无为心不相应行。是谓非精进觉意非猗觉意。定护觉意等念等定亦复如是。诸法精进觉意相应彼等方便耶。答曰。如是。设诸法等方便相应。彼精进觉意耶。答曰。如是。诸法喜觉意相应。彼猗觉意耶。答曰或喜觉意非猗觉意。云何喜觉意非猗觉意。答曰。喜觉意相应猗觉意。是谓喜觉意非猗觉意。云何猗觉意非喜觉意。答曰。喜觉意及喜觉意不相应。猗觉意相应法。是谓猗觉意非喜觉意。云何喜觉意猗觉意。答曰。除猗觉意。诸余喜觉意相应法。是谓喜觉意猗觉意。云何非喜觉意亦非猗觉意。答曰。喜觉意不相应猗觉意。诸余心心法色无为心不相应行。是谓非喜觉意非猗觉意。定护觉意等方便等念等定亦复如是。诸法喜觉意相应彼等见耶。答曰。或喜觉意非等见。云何喜觉意非等见。答曰。喜觉意相应等见。及余等见不相应。喜觉意相应法。是谓喜觉意非等见。云何等见非喜觉意。答曰。等见相应喜觉意。诸余喜觉意不相应。等见相应法。是谓等见非喜觉意。云何喜觉意等见。答曰。除喜觉意相应等见。诸余喜觉意等见相应法。是谓喜觉意等见相应法。云何非喜觉意非等见。答曰。喜觉意不相应等见。等见不相应喜觉意。诸余心心法色无为心不相应行。是谓非喜觉意非等见。等志亦复如是。诸法猗觉意相应彼定觉意耶。答曰。或猗觉意非定觉意。云何猗觉意非定觉意。答曰。定觉意。是谓猗觉意非定觉意。云何定觉意非猗觉意。答曰。猗觉意。是谓定觉意非猗觉意。云何猗觉意定觉意。答曰。除定觉意。诸余猗觉意相应法。是谓猗觉意定觉意。云何非猗觉意非定觉意。答曰。诸余心心法色无为心不相应行。是谓非猗觉意非定觉意护觉意等方便等念等定亦复如是。诸法猗觉意相应彼等见耶。答曰。或猗觉意非等见。云何猗觉意非等见。答曰。等见及等见不相应。猗觉意相应法。是谓猗觉意非等见。云何等见非猗觉意。答曰。等见相应猗觉意。是谓等见非猗觉意。云何猗觉意等见。答曰。除猗觉意诸余等见相应法。是谓猗觉意等见。云何非猗觉意非等见。答曰。等见不相应猗觉意。及余心心法色无为心不相应行。是谓非猗觉意非等见。等志亦如是。诸法定觉意相应。彼护觉意耶。答曰。或定觉意非护觉意。云何定觉意非护觉意。答曰。护觉意。是谓定觉意非护觉意。云何护觉意非定觉意。答曰。定觉意是谓护觉意非定觉意。云何定觉意护觉意。答曰。除护觉意。诸余定觉意相应法。是谓定觉意护觉意。云何非定觉意非护觉意。答曰。诸余心心法色无为心不相应行。是谓非定觉意非护觉意。等方便等念亦复如是。诸法定觉意相应彼等见耶。答曰。或定觉意非等见。云何定觉意非等见。答曰。等见及等见不相应。定觉意。相应法。是谓定觉意非等见。云何等见非定觉意。答曰。等见相应定觉意。是谓等见非定觉意。云何定觉意等见。答曰。除定觉意诸余等见相应法。是谓定觉意等见。云何非定觉意非等见。答曰。等见不相应定觉意。诸余心心法色无为心不相应行。是谓非定觉意非等见。等志亦如是。诸法定觉意相应彼等定耶。答曰。如是。设诸法等定相应彼定觉意耶。答曰。如是。诸法护觉意相应彼等见耶。答曰。或护觉意非等见。云何护觉意非等见。答曰。等见及等见不相应护觉意相应法。是谓护觉意非等见。云何等见非护觉意。答曰。等见相应护觉意。是谓等见非护觉意。云何护觉意等见。答曰。除护觉意诸余等见相应法。是谓护觉意等见。云何非护觉意非等见。答曰。等见不相应护觉意。诸余心心法色无为心不相应行。是谓非护觉意非等见。等志亦如是。诸法护觉意相应彼等方便耶。答曰。或护觉意非等方便。云何护觉意非等方便。答曰。等方便是谓护觉意非等方便。云何等方便非护觉意。答曰。护觉意是谓等方便非护觉意。云何护觉意等方便。答曰。除等方便诸余护觉意相应法。是谓护觉意等方便。云何非护觉意非等方便。答曰。诸余心心法色无为心不相应行。是谓非护觉意非等方便。等念等定等亦复如是。诸法等见相应彼等志耶。答曰。或等见非等志。云何等见非等志。答曰。等见相应等志。及等志不相应等见相应法。是谓等见非等志。云何等志非等见。答曰。等志相应等见及等见不相应等志相应法。是谓等志非等见。云何等见等志。答曰。除等见相应等志。诸余等见等志相应法。是谓等见等志。云何非等见非等志。答曰。等见不相应等志。等志不相应等见。诸余心心法色无为心不相应行。是谓非等见非等志。诸法等见相应等方便耶。答曰。或等见非等方便。云何等见非等方便。答曰。等见相应等方便。是谓等见非等方便。云何等方便非等见。答曰。等见及等见不相应等方便相应法。是谓等方便非等见。云何等见等方便。答曰。除等方便诸余等见相应法。是谓等见等方便。云何非等见非等方便。答曰。等见不相应等方便。诸余心心法色无为心不相应行。是谓非等见非等方便。等念等定亦如是。诸法等志相应彼等方便耶。答曰。或等志非等方便。云何等志非等方便。答曰。等志相应等方便。是谓等志非等方便。云何等方便非等志。答曰。等志及等志不相应等方便相应法。是谓等方便非等志。云何等志等方便。答曰。除等方便诸余等志相应法。是谓等志等方便。云何非等志非等方便。答曰。等志不相应等方便。诸余心心法色无为心不相应行。是谓非等志非等方便。等念等定亦如是。诸法等方便相应彼等念耶。答曰。或等方便非等念。云何等方便非等念。答曰。等念是谓等方便非等念。云何等念非等方便。答曰。等方便是谓等念非等方便。云何等方便等念。答曰。除等念诸余等方便相应法。是谓等方便等念。云何非等方便非等念。答曰。诸余心心法色无为心不相应行。是谓非等方便非等念。等定亦如是。诸法等念相应彼等定耶。答曰。或等念非等定。云何等念非等定。答曰。等定是谓等念非等定。云何等定非等念。答曰。等念是谓等定非等念。云何等念等定。答曰。除等定诸余等念相应法。是谓等念等定。云何非等念非等定。答曰。诸余心心法色无为心不相应行。是谓非等念非等定。云何世俗等见。云何世俗等智。世俗等见云何。答曰。意识身相应善有漏慧。世俗等智云何。答曰。意识身相应善有漏慧。五识身相应善慧。若世俗等见是世俗等智耶。答曰如是。若世俗等见彼世俗等智。颇有世俗等智非世俗等见。答曰有。五识身相应善慧。世俗等见摄世俗等智耶世俗等智摄世俗等见耶。答曰。世俗等智摄世俗等见。非世俗等见摄世俗等智。不摄何等。答曰。五识身相应善慧。成就灭亦复如是。问定理摄成就灭。云何无漏等见云何无漏等智。无漏等见云何。答曰。尽智无生智不摄无漏慧。无漏等智云何。答曰。除所修忍诸余无漏慧。若无漏等见是无漏等智耶。答曰。或无漏等见非无漏等智。云何无漏等见非无漏等智。答曰。所修行忍。是谓无漏等见非无漏等智。云何无漏等智非无漏等见。答曰。尽智无生智。是谓无漏等智非无漏等见。云何无漏等见无漏等智。答曰。除所修行忍。尽智无生智诸余无漏慧。是谓无漏等见无漏等智。云何非无漏等见非无漏等智。答曰。除上尔所事。无漏等见摄无漏等智耶。答曰。或无漏等见非无漏等智。云何无漏等见非无漏等智。答曰。所修行忍。是谓无漏等见非无漏等智。云何无漏等智非无漏等见。答曰。尽智无生智是谓无漏等智非无漏等见。云何无漏等见无漏等智。
　　答曰。除所修行忍。尽智无生智诸余无漏智。是谓无漏等见无漏等智。云何非无漏等见非无漏等智。答曰。除上尔所事。若成就无漏等见彼无漏等智耶。答曰。如是。若成就无漏等智。亦无漏等见。颇成就无漏等见非无漏等智耶。答曰。有苦法忍现在前。问定理摄成就。
　　阿毗昙智犍度八十种跋渠第一竟(梵本四百三十三首卢秦七千二百四十六言)
阿毗昙八犍度论卷第十
智犍度第三之二五种跋渠第二
　　邪见等见逆　　学者亦无学
　　非学非无学　　梵忍及五种
　　云何邪见云何邪智。若邪见是邪智耶。设是邪智是邪见耶。邪见摄邪智耶。邪智摄邪见耶。若成就邪见彼邪智耶。设成就邪智彼邪见耶。若邪见已灭无余彼邪智耶。设邪智已灭无余彼邪见耶。问定理摄成就灭。云何等见云何等智。若等见是等智耶。设是等智是等见耶。等见摄等智等智摄等见。若成就等见彼等智耶。设成就等智彼等见耶。若等见已灭无余彼等智耶。设等智已灭无余彼等见耶。问定理摄成就灭也。诸逆慧尽是结耶。设是结尽是逆慧耶。
　　云何学见。云何学智。云何学慧。若学见是学智耶。设是学智是学见耶。学见是学慧耶。设学慧是学见耶。学智是学慧耶。设学慧是学智耶。学见摄学智耶。学智摄学见耶。学见摄学慧学慧摄学见学智摄学慧学慧摄学智。若成就学见彼学智耶。设成就学智彼学见耶。若成就学见彼学慧耶。设成就学慧彼学见耶。若成就学智彼学慧耶。设成就学慧彼学智耶。问定理摄成就也。云何无学见。云何无学智。云何无学慧。无学见是无学智耶。设无学智是无学见耶。无学见是无学慧耶。设是无学慧是无学见耶。若无学智是无学慧耶。设无学慧是无学智耶。无学见摄无学智耶。无学智摄无学见耶。无学见摄无学慧。无学慧摄无学见耶。无学智摄无学慧。无学慧摄无学智。若成就无学见彼无学智耶。设成就无学智彼无学见耶。若成就无学见彼无学慧耶。设成就无学慧彼无学见耶。若成就无学智彼无学慧耶。设成就无学慧彼无学智耶。问定理摄成就也。云何非学非无学见。云何非学非无学智。云何非学非无学慧。非学若非无学见。是非学非无学智耶。设是非学非无学智。是非学非无学见耶。若非学非无学见。是非学非无学慧耶。设非学非无学慧。是非学非无学见耶。若非学非无学智。是非学非无学慧耶。设非学非无学慧。是非学非无学智耶。若非学非无学见。摄非学非无学智耶。非学非无学智摄。非学非无学见耶。非学非无学见。摄非学非无学慧耶。非学非无学慧。摄非学非无学见耶。非学非无学智。摄非学非无学慧耶。设非学非无学慧。摄非学非无学智耶。若成就非学非无学见。彼非学非无学智耶。设成就非学非无学智。彼非学非无学见耶。若成就非学非无学见。彼非学非无学慧耶。设成就非学非无学慧。彼非学非无学见耶。若成就非学非无学智。彼非学非无学慧耶。设成就非学非无学慧。彼非学非无学智耶。若非学非无学见已灭无余。彼非学非无学智耶。设非学非无学智已灭无余。彼非学非无学见耶。若非学非无学见已灭无余。彼非学非无学慧耶。设非学非无学慧已灭无余。彼非学非无学见耶。若非学非无学智已灭无余。彼非学非无学慧耶。设非学非无学慧已灭无余。彼非学非无学智耶。问定理摄成就灭也。如彼梵天作是语。我于此梵天大梵。富造化妙造众生类。于此五见是何等见用。何等谛断此见。如彼梵迦夷天作是语。此梵天大梵富造化妙造众生类。于此五见是何等见用。何等谛断此见。如彼长爪梵志作是语。一切瞿昙我不忍一切我忍有忍不忍。于此五见是何等见用。何等谛断此见。所谓此见阿罗汉失不净。其形像精魔迦夷天(身也)。阿罗汉失不净。于此五见是何等见用。何等谛断此见。所谓此见阿罗汉自脱不知。阿罗汉自脱狐疑得阿罗汉由他知。于此五见是何等见用。何等谛断此见。所谓此见称唯苦道苦道种五。于此五见何等见用。何等谛断此见。此章义愿具演说。
　　云何邪见云何邪智。邪见云何。答曰。五见不定义五见尽邪见。若定所谓此见无施无报无说。是谓邪见。邪智云何。答曰。意识身相应染污慧。五识身相应染污慧。是谓邪智。若邪见是邪智耶。答曰。如是。邪见是邪智颇有邪智非邪见。答曰。有除五见诸余意识身相应染污慧。五识身相应染污慧。邪见摄邪智邪智摄邪见耶。答曰。邪智摄邪见。非邪见摄邪智。不摄何等。答曰。除五见。诸余意识身相应染污慧。五识身相应染污慧。若成就邪见彼邪智耶。答曰。如是。若成就邪见彼邪智也。颇成就邪智非邪见耶。答曰。有学见迹。若邪见已灭无余彼邪智耶。答曰。如是。若邪智已灭无余彼邪见也。颇有邪见已灭无余非邪智耶。答曰。有学见迹。问定理摄成就灭也。云何等见云何等智。等见云何。答曰。尽智无生智不摄意识身相应善慧。等智云何。答曰。除所修行忍。诸余意识身相应善慧。五识身相应善慧等见是等智耶。答曰。或等见非等智。云何等见非等智。答曰。所修行忍。是谓等见非等智。云何等智非等见。答曰。五识身相应善慧尽智无生智。是谓等智非等见。云何等智等见。答曰。除所修行忍尽智无生智。诸余意识身相应善慧。是谓等智等见。云何非等见非等智。答曰。除上尔所事。等见摄等智耶。答曰。或等见非等智。云何等见非等智。答曰。所修行忍是谓等见非等智。云何等智非等见。答曰。五识身相应善慧尽智无生智。是谓等智非等见。云何等见等智。答曰。除所修行忍尽智无生智。诸余意识身相应善慧。是谓等见等智。云何非等见非等智。答曰。除上尔所事。成就灭亦如是。问定理摄成就灭也。诸逆慧尽是结耶。答曰。或逆慧非结。云何逆慧非结。答曰。除二结(见失愿)诸余染污慧。是谓逆慧非结。云何结非逆慧。答曰。七结是谓结非逆慧。云何逆慧是结。答曰。二结是谓逆慧。结云何非逆慧非结。答曰。除上尔所事。云何学见云何学智云何学慧。学见云何。答曰。学慧。学智云何。答曰。学八智。学慧云何。答曰。学见学智学慧。此之谓也。若学见是学智耶。答曰。如是。学智是学见。颇有学见非学智耶。答曰。有所修行忍。若学见是学慧耶。答曰。如是。设是学慧是学见耶。答曰。如是。若学智是学慧耶。答曰。如是。若学智是学慧。颇有学慧非学智耶。答曰。有所修行忍。学见摄学智学智摄学见耶。答曰。学见摄学智非学智摄学见。不摄何等。答曰。所修行忍。学见摄学慧耶。答曰。如是。学慧摄学见耶。答曰。如是。学智摄学慧学慧摄学智耶。答曰。学慧摄学智非学智摄学慧。不摄何等。答曰。所修行忍。若成就学见彼学智耶。答曰。如是。若成就学智彼学见也。颇成就学见非学智耶。答曰。有苦法忍现在前。若成就学见彼学慧耶。答曰。如是。设成就学慧彼学见耶。答曰。如是。若成就学智彼学慧耶。答曰。如是。若成就学智彼学慧也。颇成就学慧非学智耶。答曰。有苦法忍现在前。问定理摄成就。云何无学见。云何无学智。云何无学慧。无学见云何。答曰。尽智无生智不摄无漏慧。无学智云何。答曰。无学八智。无学慧云何。答曰。无学见无学智无学慧。此之谓也。无学见是无学智耶。答曰。如是。无学见是无学智。颇有无学智非无学见耶。答曰。有尽智无生智也。无学智是无学慧耶。答曰。如是。无学慧是无学智耶。答曰。如是。无学见摄无学智。无学智摄无学见。答曰。无学智摄无学见。非无学见摄无学智。不摄何等。答曰。尽智无生智。无学见摄无学慧。无学慧摄无学见。答曰。无学慧摄无学见。非无学见摄无学慧。不摄何等。答曰。尽智无生智。无学智摄无学慧耶。答曰。如是。无学慧摄无学智耶。答曰。如是。成就亦如是。问定理摄成就也。云何非学非无学见。云何非学非无学智。云何非学非无学慧。非学非无学见云何。答曰。眼根五见世俗等见也。非学非无学智云何。答曰。意识身相应有漏慧。五识身相应慧也。非学非无学慧云何。答曰。意识身相应有漏慧。五识身相应慧。若非学非无学见。是非学非无学智耶。答曰。或见非智。云何见非智。答曰。眼根是谓见非智。云何智非见。答曰。除五见世俗等见。诸余意识身相应有漏慧。五识身相应慧。是谓智非见。云何见智。答曰。五见世俗等见是谓见智。云何非见非智。答曰。除上尔所事。非学非无学见。是非学非无学慧耶。答曰。或见非慧。云何见非慧。答曰。眼根是谓见非慧。云何慧非见。答曰。除五见世俗等见。诸余意识身相应有漏慧。五识身相应慧。是谓慧非见。云何见慧。答曰。五见世俗等见是谓见慧。云何非见非慧。答曰。除上尔所事。非学非无学智。是非学非无学慧耶。答曰。如是。设非学非无学慧。是非学非无学智耶。答曰。如是。非学非无学见。摄非学非无学智耶。答曰。或见非智。云何见非智。答曰。眼根是谓见非智。云何智非见。答曰。除五见世俗等见。诸余意识身相应有漏慧。五识身相应慧。是谓智非见。云何见智。答曰。五见世俗等见。是谓见智。云何非见非智。答曰。除上尔所事。非学非无学见摄非学非无学慧耶。答曰。或见非慧。云何见非慧。答曰。眼根是谓见非慧。云何慧非见。答曰。除五见世俗等见。诸余意识身相应有漏慧。五识身相应慧。是谓慧非见。云何见慧。答曰。五见世俗等见。是谓见慧。云何非见非慧。答曰。除上尔所事。非学非无学智。摄非学非无学慧耶。答曰。如是。非学非无学慧。摄非学非无学智耶。答曰。如是。成就灭亦如是。问定理摄成就灭也。如彼梵天作是说。我于此梵大梵富。以卑法盗为最。此是见盗苦谛所断。造化无作言作。此是戒盗苦谛所断。言妙者以卑法盗为最。此是见盗苦谛所断。造众生类无作言作。此是戒盗苦谛所断。如彼梵迦夷天作是言。此梵大梵富。以卑法盗为最。此是见盗苦谛所断。造众生类无作言作。此是戒盗苦谛所断。言妙者以卑法盗为最。此是见盗苦谛所断。造众生类无作言作。此是戒盗苦谛所断。如彼长爪梵志作是语。一切瞿昙我不忍。此边见断灭所摄苦谛所断。一切瞿昙我忍。此边见有常所摄苦谛所断。我有忍有不忍。彼有忍者。此边见有常所摄苦谛所断。彼有不忍者。此边见断灭所摄苦谛所断。所谓此见阿罗汉失不净。其形像精魔迦夷天。阿罗汉失不净污床褥无作言作。此是戒盗苦谛所断。所谓此见阿罗汉自脱不知。言阿罗汉无此智。此耶邪见道谛所断。所谓此见阿罗汉自脱狐疑。阿罗汉已越狐疑。此耶邪见道谛所断。所谓此见得阿罗汉由他知得。阿罗汉不由他知。此耶邪见道谛所断。所谓此见称言苦道苦道种无作言作。此是戒盗苦谛所断(五竟此品以名)
　　阿毗昙五种跋渠第十四竟(梵本二百首卢长十四字秦三千五百四十九言)
知他心跋渠第三
　　知他人心四　　及爱亦有五
　　明信灭颠倒　　修行三昧道
　　云何知他人心智。云何识宿命智。若知他人心智即知他人心耶。设知他人心是知他人心智耶。若识宿命智即识宿命耶。设识宿命是识宿命智耶。若识宿命智彼知过去他人心所念法耶。设知过去他人心所念法。是识宿命智耶。云何等意解脱。云何无疑意解脱。以何等故等意解脱言爱耶。诸等意解脱。彼一切尽智相应耶。设尽智相应。彼一切等意解脱耶。诸无疑意解脱。彼一切无生智相应耶。设无生智相应彼一切无疑意解脱耶。云何学明。云何学智。云何无学明。云何无学智。修行法时最初得。何等信佛耶法耶僧耶。此四颠倒须陀洹几灭几不灭。此三三昧须陀洹。几成就过去。几成就未来。几成就现在。若道过去一切彼道已修已猗耶。设道已修已猗一切彼道过去耶。若道未来一切彼道不修不猗耶。设道不修不猗一切彼道未来耶。若道现在一切彼道当修耶。设道当修一切彼道现在耶。此章义愿具演说。
　　云何知他人心智。云何识宿命智。知他人心智云何。答曰。若智所修所修果。忆所修已得不失。所可用智现在前。他众生他人所觉所观所行。已觉意性如实知之。是谓知他人心智。识宿命智云何。答曰。若智所修所修果。忆所修已得不失。所可用智现在前。如其相貌无数生识宿命。是谓识宿命智。若知他人心智。即知他人心耶。答曰。或知他人心智非知他人心。云何知他人心智非知他人心。答曰。若知他人心智过去未来。是谓知他人心智。即非知他人心。云何知他人心非知他人心智耶。答曰如是。睹相闻他语知他人心。是谓知他人心。非知他人心智。云何知他人心智。亦知他人心。答曰。若智所修所修果。忆所修已得不失。所可用智现在前。他众生他人所觉所观所行。已觉意性如实知之。是谓知他人心智。亦知他人心。云何不知他人心智。亦不知他人心。答曰。除上尔所事。若识宿命智即识宿命耶。答曰。或识宿命智即不识宿命。云何识宿命智即不识宿命。答曰。若识宿命智过去未来。是谓识宿命智彼不识宿命。云何识宿命非识宿命智。答曰。如生识宿命如其色像。生得此智识宿命。是谓识宿命非识宿命智。云何识宿命智彼识宿命耶。答曰。若智所修所修果。忆所修已得不失。所可用智现在前。如其相貌无数生识宿命。是谓识宿命智。彼识宿命云何非识宿命智。非识宿命耶。答曰。除上尔所事。若识宿命智。彼知过去他人心所念法耶。答曰。或识宿命智。彼不知过去他人心所念法。云何识宿命智。彼不知过去他人心所念法。答曰。若智所修所修果。忆所修已得不失。所可用智现在前。过去生时知自更持阴入心。是谓识宿命智彼不知过去他人心所念法。云何知过去他人心所念法。非识宿命智耶。答曰。若智所修所修果。忆所修已得不失。所可用智现在前。过去于此生他众生他人心智所更持阴入心是谓知过去。他人心所念法。非识宿命智。云何识宿命智。亦知过去他人心所念法。答曰。若智所修所修果。忆所修已得不失。所可用智现在前。过去生时他众生他人智所更持阴入心。是谓识宿命智亦知过去他人心所念法。云何非识宿命智。亦不知过去他人心所念法。答曰。若智所修所修果。忆所修已得不失。所可用智现在前。过去于此生知自所更持阴入心。是谓非识宿命智亦不知过去他人心所念法。云何等意解脱。云何无疑意解脱。等意解脱云何。答曰。等意解脱阿罗汉尽智。无学等见所可相应心脱已脱当脱。是谓等意解脱。无疑意解脱云何。答曰。无疑意法阿罗汉尽智无生智。无学等见所可相应心脱已脱当脱。是谓无疑意解脱。以何等故等意解脱言爱耶。答曰。等意解脱阿罗汉护此法。自爱取藏彼等意解脱。阿罗汉善自护爱取藏我于此法莫退。譬如母人有一子。爱忍常不离目。彼母人养护摄覆。此不寒不热不饥不渴无有众恼。如是等意解脱。阿罗汉此法自护取藏彼等意解脱。阿罗汉善自护取藏我莫于此法退。以是故等意解脱言爱也。诸等意解脱与尽智相应耶。答曰。或等意解脱不与尽智相应。云何等意解脱不与尽学相应。答曰。等意解脱阿罗汉无学等见所可相应。心脱已脱当脱(三世)。是谓等意解脱不与尽智相应。云何尽智相应非等意解脱。答曰。无疑法阿罗汉尽智所可相应心脱已脱当脱。是谓尽智相应非等意解脱。云何等意解脱尽智相应。答曰。等意解脱阿罗汉尽智所可相应。心脱已脱当脱。是谓等意解脱尽智相应。云何非等意解脱不尽智相应。答曰。无疑法阿罗汉无生智。无学等见所可相应心脱已脱当脱。是谓非等意解脱不尽智相应。诸无疑意解脱尽无生智相应耶。答曰。如是。诸与无生智相应尽无疑意解脱。颇有无疑意解脱不与无生智相应耶。答曰。有无疑法阿罗汉尽智。无学等见所可相应心脱已脱当脱。云何学明云何学智。学明云何。答曰。学慧也。学智云何。答曰。学八智也。云何无学明云何无学智。无学明云何。答曰。无学慧也。无学智云何。答曰。无学八智也。修行法时最初得何等。信佛耶法耶僧耶。答曰。修行苦法修行习法修行尽法修行道法佛法僧也。此四颠倒须陀洹几灭几未灭。答曰。一切灭也。此三三昧须陀洹几成就过去。几成就未来。几成就现在。答曰。尽成就未来。已灭不失即成就过去。若现在前成就现在。若道前过去一切彼道已修已猗耶。答曰。如是。若道过去。一切彼道已修已猗。颇有道已修已猗此道不过去耶。答曰。有未来道已修已猗也。若道未来。一切彼道不已修不已猗。答曰。或道未来。此道非不已修非不已猗。云何道未来此道非不已修非不已猗耶。答曰。未来道已修已猗。是谓道未来。此道非不已修。非不已猗也。云何道不已修不已猗此道不未来耶。答曰。未曾得道现在前。是为道不已修不已猗。此道不未来。云何道未来。此道不已修不已猗。答曰。若道未来不已修不已猗。是谓道未来此道不已修不已猗。云何道非未来。此道非不已修非不已猗。答曰。过去道本得现在前。是谓道非未来。此道非不已修非不已猗。若道现在前。一切彼道尽修猗耶。答曰。如是。若道现在前一切彼道尽修猗。颇道修猗此道不现在前耶。答曰。有如本未得道现在前。余未来彼种所修道也。
　　阿毗昙知他人心智跋渠第三竟(梵本百三十二首卢也秦二千七十四言一万三千一百六十九言)
阿毗昙八犍度论卷第十一
智犍度第三之三修智跋渠第四
　　摄成就修缘　　缘灭作证智
　　亦作无常念　　七处最在后
　　八智法智未知智知他人心智。等智苦。智习智尽智道智法智摄几智。乃至道智摄几智。若成就法智于此八智。成就几。不成就几。乃至成就道智于此八智。成就几。不成就几。若修法智彼修未知智耶。设修未知智有法智耶。若修法智时。有知他人心智等智苦智习智尽智道智。设修道智彼法智耶。若乃至修尽智有道智耶。设修道智有尽智耶。颇法智法智缘。颇法智知他人心智等智苦智习智尽智道智缘。颇道智道智缘。颇道智法智未知智知他人心智等智苦智习智尽智缘耶。法智法智有几缘缘。法智未知智知他人心智等智苦智习智尽智道智几缘缘。道智道智几缘缘。道智法智未知智知他人心智等智苦智习智尽智几缘缘。若诸结在欲界系。彼结法智灭耶。设结法智灭者是欲界系结耶。诸结在色无色界系。彼结未知智灭耶。设彼结未知智灭。是色无色界系结耶。诸结苦谛所断彼结苦智所断耶。设彼结苦智所断。彼结苦谛所断耶。诸结习谛尽谛道谛所断。彼结道智所断耶。设彼结道智所断。彼结道谛所断耶。诸结法智所灭法智。彼结得尽证耶。设彼结法智得尽证法智灭彼结耶。诸结未知智所灭未知智。彼结得尽证耶。设彼结未知智得尽证未知智灭彼结耶。诸结苦智习智尽智道智所灭道智彼结得尽证耶。设彼结道智得尽证道智灭彼结耶。眼根用几智知。乃至无色界思惟所断无明使用几智知。又世尊言。习无常想修行广布。尽欲爱。尽色爱无色爱。尽调尽憍慢尽无明。此想当言法智相应。未知智知他人心智等智苦智习智尽智道智。当言有觉有观耶。无觉有观耶无觉无观耶。当言乐根相应耶。喜根护根相应耶。当言空无相无愿。当言欲界系缘耶。色无色界系缘不系缘耶。又世尊言。比丘七处善三观义达于此法。得尽有漏分别色苦色习色尽色道迹。色味色患色弃出如实知之。此智当言法智耶。当言乃至道知耶。痛想行识亦如是。云何色尽。云何色弃出。色尽色弃出有何差别。云何痛想行。云何识尽。云何识弃出。识尽识弃出有何差别。此章义愿具演说。
　　八智法智未知智知他人心智。等智苦智习智尽智。道智法智。摄法智五智。少有入知他人心智苦智习智尽智道智也。未知智摄未知智五智。少有入知他人心智苦智习智尽智道智也。知他人心智摄知他人心智四智。少有入法智未知智等智道智也。等智摄等智一智。少有入知他人心智也。苦智摄苦智二智。少有入法智未知智也。习智尽智亦如是。道智摄道智三智。少有入法智未知智知他人心智也(一摄门竟)。若成就法智。于此八智成就几不成就几。答曰。或三四五六七八。云何三。答曰。苦法智无知他人心智三(法苦等也)。知他人心智四(上三)。苦未知忍无知他人心智三。知他人心智四。苦未知智无知他人心智四。知他人心智五(仍习上)。习法忍无知他人心智四。知他人心智五。习法智无知他人心智五。知他人心智六。习未知忍习未知智尽法忍无知他人心智五知他人心智六。尽法智无知他人心智六。知他人心智七。尽未知忍尽未知智道法忍无知他人心智六。知他人心智七。道法智无知他人心智七。知他人心智八。道未知忍道未知智无知他人心智七。知他人心智八。若成就未知智于此八智。成就几。不成就几。答曰。或四五六七八。云何四。答曰。苦未知智无知他人心智四(法苦等)。知他人心智五。习法忍无知他人心智四。知他人心智五。习法智无知他人心智五。知他人心智六。习未知忍习未知智尽法忍无知他人心智五。知他人心智六。尽法智无知他人心智六。知他人心智七。尽未知忍尽未知智道法忍无知他人心智六。知他人心智七。道法智无知他人心智七。知他人心智八。道未知忍道未知智无知他人心智七。知他人心智八。若成就知他人心智。于此八智成就几。不成就几。答曰。或二四五六七八。云何二。答曰。凡夫人二(等智他心智也)。无垢人苦法忍现在前二。苦法智四。苦未知忍四。苦未知智五。习法忍五。习法智六。习未知忍习未知智尽法忍六。尽法智七。尽未知忍尽未知智道法忍七。道法智八。道未知忍道未知智八。若成就等智。于此八智成就几。不成就几。答曰。或一二三四五六七八。云何一。答曰。无知他人心智凡夫人一。无垢人苦法忍现在前一。知他人心智凡夫人二。无垢人苦法忍现在前二。苦法智无知他人心智三。知他人心智四。苦未知忍无知他人心智三。知他人心智四。苦未知智无知他人心智四。知他人心智五。习法忍无知他人心智四。知他人心智五。习法智无知他人心智五。知他人心智六。习未知忍习未知智尽法忍无知他人心智五。知他人心智六。尽法智无知他人心智六。知他人心智七。尽未知忍尽未知智道法忍无知他人心智六。知他人心智七。道法智无知他人心智七。知他人心智八。道未知忍道未知智无知他人心智七。知他人心智八。若成就苦智。于此八智成就几。不成就几。答曰。或三四五六七八。云何三。答曰。苦法智无知他人心智三。知他人心智四。苦未知忍无知他人心智三。知他人心智四。苦未知智无知他人心智四。知他人心智五。习法忍无知他人心智四。知他人心智五。习法智无知他人心智五。知他人心智六。习未知忍习未知智尽法忍无知他人心智五。知他人心智六。尽法智无知他人心智六。知他人心智七。尽未知忍尽未知智道法忍无知他人心智六。知他人心智七。道法智无知他人心智七。知他人心智八。道未知忍道未知智无知他人心智七。知他人心智八。若成就习。智于此八智成就几。不成就几。答曰。或五六七八。云何五。答曰。习法智无知他人心智五。知他人心智六。习未知忍习未知智尽法忍无知他人心智五。知他人心智六。尽法智无知他人心智六。知他人心智七。尽未知忍尽未知智道法忍无知他人心智六。知他人心智七。道法智无知他人心智七。知他人心智八。道未知忍道未知智无知他人心智七。知他人心智八。若成就尽智。于此八智成就几。不成就几。答曰。或六七八。云何六。答曰。尽法智无知他人心智六。知他人心智七。尽未知忍尽未知智道法忍无知他人心智六。知他人心智七。道法智无知他人心智七。知他人心智八。道未知忍道未知智无知他人心智七。知他人心智八。若成就道智于此八智成就几。不成就几。答曰。或七八。云何七。答曰。道法智无知他人心智七。知他人心智八。道未知忍道未知智无知他人心智七。知他人心智八(二成就门竟)。若修法智时彼未知智耶。答曰。或修法智非未知智。云何修法智非未知智耶。答曰。所修行苦法智习法智尽法智道法智。学见迹若阿罗汉。本得法智现在前。是谓修法智非未知智。云何修未知智非法智。答曰。所修行苦未知智习未知智尽未知智学见迹。若阿罗汉本得未知智现在前。是谓修未知智非法智。云何修法智未知智。答曰。所修行道未知智学见迹。若阿罗汉若本未得无漏智。若世俗智现在前。得是时修法智未知智。是谓修法智未知智。云何不修法智不修未知智。答曰。学见迹若阿罗汉本得世俗智现在前若本不得世俗智现在前。不得是时修法智未知智。一切凡夫人染污心无记心。入无想三昧入灭尽三昧。无想天一切忍现在前。不修法智不修未知智。是谓不修法智不修未知智。若修法智时彼知他人心智耶。答曰。或修法智非知他人心智。云何修法智非知他人心智。答曰。所修行苦法智习尽法智道法智无知他人心智所修行道未知智学见迹若阿罗汉。本得法智现在前。彼非知他人心智。若本不得无漏智现在前。得是时不修知他人心智。若本不得世俗智现在前。得是时修法智非知他人心智。是谓修法智非知他人心智。云何修知他人心智非法智。答曰。知他人心智凡夫人。若本得若本不得。知他人心智现在前。若本不得世俗智现在前彼非知他人心智。得是时修知他人心智。学见迹若阿罗汉。若本得知他人心智现在前此非法智。是谓修知他人心智非法智。云何修法智知他人心智。答曰。知他人心智所修行道。未知智学见迹若阿罗汉。本得法智现在前。修彼是知他人心智。若本不得无漏智现在前。得是时修法智知他人心智。若本不得世俗智现在前。得是时修法智知他人心智。是谓修法智知他人心智。云何不修法智非知他人心智。答曰。所修行苦未知智习尽未知智。学见迹若阿罗汉。本得无漏智现在前。彼非法智知他人心智。若本得世俗智现在前。彼非知他人心智。若本不得世俗智现在前。得是时。不得修法智知他人心智。一切无知他人心智。凡夫人染污心无记心。入无想三昧灭尽三昧。无想天一切忍现在前不修法智非知他人心智。是谓不修法智非知他人心智。若修法智时彼等智耶。答曰。或修法智非等智。云何修法智非等智。答曰。所修行苦法智习尽道法智修道未知智。学见迹若阿罗汉本得法智现在前。若本不得无漏智现在前。得是时修法智非等智。是谓修法智非等智。云何修等智非法智。答曰。凡夫人若本得若不得。世俗智现在前。所修行。苦未知智边。习尽未知智边。学见迹若阿罗汉。若本得若本不得世俗智现在前。不得是时修法智。是谓修等智非法智。云何修法智等智。答曰。学见迹若阿罗汉。本不得无漏智现在前。得是时修世俗智。若本不得世俗智现在前。得是时修无漏智。是谓修法智等智。云何不修法智等智。答曰。学见迹若阿罗汉。本得无漏智现在前彼非法智。一切染污心无记心。入无想三昧灭尽三昧。无想天一切忍现在前。不修法智等智。是谓不修法智等智。若修法智时彼苦智耶。答曰。或修法智非苦智。云何修法智非苦智。答曰。所修行习尽道法智学见迹若阿罗汉。本得法智现在前彼非苦智是谓修法智非苦智。云何修苦智非法智。答曰。所修行苦未知智学见迹若阿罗汉。本得苦智现在前彼非法智。是谓修苦智非法智。云何修法智苦智。答曰。所修行苦法智所修行道未知智。学见迹若阿罗汉。本得法智现在前。此是苦智若本不得无漏智若世俗智现在前。得是时修法智苦智。是谓修法智苦智。云何不修法智苦智。答曰。所修行习尽未知智。学见迹若阿罗汉。本得无漏智现在前。彼非法智亦非苦智。若本得若本不得世俗智现在前。不得是时不修法智苦智。一切凡夫人染污心无记心。入无想三昧灭尽三昧无想天一切忍现在前。不修法智苦智。是谓不修法智苦智。若修法智时彼习智耶。答曰。或修法智非习智。云何修法智非习智。答曰。所修行苦法智尽道法智。学见迹若阿罗汉。本得法智现在前此非习智。是谓修法智非习智。云何修习智非法智。答曰。所修行习未知智。学见迹若阿罗汉本得习智现在前此非法智。是谓修习智非法智。云何修法智习智。答曰。所修行习法智。所修行道未知智。学见迹若阿罗汉。本得法智现在前彼是习智。若本不得无漏智。若世俗智现在前。得是时修法智习智。是谓修法智习智。云何不修法智习智。答曰。所修行苦尽未知智。学见迹若阿罗汉。本得无漏智现在前此非法智习智。若本得若本不得世俗智现在前。不得是时修法智习智。一切凡夫人染污心无记心。入无想三昧灭尽三昧。无想天一切忍现在前。不修法智习智。是谓不修法智习智。若修法智时彼尽智耶。答曰。或修法智非尽智。云何修法智非尽智。答曰。所修行苦法智习道法智。学见迹若阿罗汉。本得法智现在前此非尽智。是谓修法智非尽智。云何修尽智非法智。答曰。所修行尽未知智。学见迹若阿罗汉。本得尽智现在前此非法智。是谓修尽智非法智。云何修法智尽智。答曰。所修行尽法智所修行道未知智。学见迹若阿罗汉。本得法智现在前此是尽智。若本不得世俗智。若无漏智现在前。得是时修法智尽智。是谓修法智尽智。云何不修法智尽智。答曰。所修行苦未知智习未知智。学见迹若阿罗汉。本得无漏智现在前此非法智尽智。若本得若本不得世俗智现在前。不得是时修法智尽智。一切凡夫人染污心无记心。入无想三昧灭尽三昧。无想天一切忍现在前。不修法智尽智。是谓不修法智尽智。若修法智时彼修道智耶。答曰。或修法智非道智。云何修法智非道智。答曰。所修行苦法智习尽法智。学见迹若阿罗汉。本得法智现在前此非道智。是谓修法智非道智。云何修道智非法智。答曰。学见迹若阿罗汉。本得道智现在前此非法智。是谓修道智非法智。云何修法智道智。答曰。所修行道法智所修行道未知智。学见迹若阿罗汉。本得法智现在前此是道智。若本不得世俗智。若无漏智现在前。得是时修法智道智。是谓修法智道智。云何不修法智道智。答曰。所修行苦未知智习尽未知智。学见迹若阿罗汉。本得无漏智现在前此非法智道智。若本得若本不得世俗智现在前。不得是时修法智道智。一切凡夫人染污心无记心。入无想三昧灭尽三昧。无想天一切忍现在前。不修法智道智是谓不修法智道智(法智竟)。若修未知智时彼知他人心智耶。答曰。或修未知智非知他人心智。云何修未知智非知他人心智。答曰。所修行苦未知智习尽未知智。无知他人心智。所修行道未知智。学见迹若阿罗汉。本得未知智现在前。此非知他人心智。若本不得无漏智现在前。得是时修未知智非知他人心智。若本不得世俗智现在前。得是时修未知智非知他人心智。是谓修未知智非知他人心智。云何修知他人心智非未知智。答曰。知他人心智凡夫人。若本得若本不得知他人心智现在前。若本不得世俗智现在前。此非知他人心智。得是时修知他人心智。学见迹若阿罗汉。本得知他人心智现在前此非未知智。是谓修知他人心智非未知智。云何修未知智知他人心智。答曰。知他人心智所修行道未知智。学见迹若阿罗汉。本得未知智现在前。此是知他人心智。若本不得无漏智。若世俗智现在前。得是时修未知智知他人心智。是谓修未知智知他人心智。云何不修未知智知他人心智。答曰。所修行苦法智习尽道法智。学见迹若阿罗汉。本得无漏智现在前。此非未知智知他人心智。若本得世俗智现在前。此非知他人心智。若本不得世俗智现在前。得是时不修未知智知他人心智。一切无知他人心智。凡夫人染污心无记心。入无想三昧灭尽三昧。无想天一切忍现在前。不修未知智知他人心智是谓不修未知智知他人心智。若修未知智时彼等智耶。答曰。或修未知智非等智。云何修未知智非等智。答曰。所修行道未知智。学见迹若阿罗汉。本得未知智现在前若本不得无漏智现在前。得是时修未知智非等智。是谓修未知智非等智。云何修等智非未知智。答曰。凡夫人若本得若本不得世俗智现在前。学见迹若阿罗汉。若本得若本不得世俗智现在前。得是时不修未知智。是谓修等智非未知智。云何修未知智等智。答曰。所修行苦未知智边。习尽未知智边。学见迹若阿罗汉。本不得世俗智现在前。得是时修未知智。若本不得无漏智现在前。得是时修等智。是谓修未知智等智。云何不修未知智等智。答曰。所修行苦法智习尽道法智。学见迹若阿罗汉。本得无漏智现在前此非未知智。一切染污心无记心。入无想三昧灭尽三昧。无想天一切忍现在前。不修未知智等智。是谓不修未知智等智。若修未知智时彼苦智耶。答曰。或修未知智非苦智。云何修未知智非苦智。答曰。所修行习未知智尽未知智。学见迹若阿罗汉。本得未知智现在前此非苦智。是谓修未知智非苦智。云何修苦智非未知智。答曰。所修行苦法智。学见迹若阿罗汉。本得苦智现在前此非未知智。是谓修苦智非未知智。云何修未知智苦智。答曰所修行苦未知智所修行道未知智。学见迹若阿罗汉。本得未知智现在前此是苦智。若本不得世俗智。若无漏智现在前。得是时修未知智苦智。是谓修未知智苦智。云何不修未知智苦智。答曰。所修行习尽道法智。学见迹若阿罗汉。本得无漏智现在前此非未知智苦智。若本得若本不得世俗智现在前。得是时不修未知智苦智。一切凡夫人染污心无记心入无想三昧灭尽三昧。无想天一切忍现在前。不修未知智苦智。是谓不修未知智苦智。若修未知智时彼习智耶。答曰。或修未知智非习智。云何修未知智非习智。答曰。所修行苦未知智尽未知智。学见迹若阿罗汉。本得未知智现在前此非习智。是谓修未知智非习智。云何修习智非未知智。答曰。所修行习法智。学见迹若阿罗汉。本得习智现在前此非未知智。是谓修习智非未知智。云何修未知智习智。答曰。所修行习未知智道未知智。学见迹若阿罗汉。本得未知智现在前此是习智。若本不得世俗智。若无漏智现在前。得是时修未知智习智。是谓修未知智习智。云何不修未知智习智。答曰。所修行苦法智尽道法智。学见迹若阿罗汉。本得无漏智现在前。此非未知智习智。若本得若本不得世俗智现在前。得是时不修未知智习智。一切凡夫人染污心无记心。入无想三昧灭尽三昧。无想天一切忍现在前。不修未知智习智。是谓不修未知智习智。若修未知智时彼尽智耶。答曰。或修未知智非尽智。云何修未知智非尽智。答曰。所修行苦未知智习未知智。学见迹若阿罗汉。本得未知智现在前此非尽智。是谓修未知智非尽智。云何修尽智非未知智。答曰。所修行尽法智。学见迹若阿罗汉。本得尽智现在前此非未知智。是谓修尽。智非未知智。云何修未知智尽智。答曰。所修行尽未知智道未知智。学见迹若阿罗汉。本得未知智现在前此是尽智。若本不得世俗智。若无漏智现在前。得是时修未知智尽智。是谓修未知智尽智。云何不修未知智尽智。答曰。所修行苦法智习道法智。学见迹若阿罗汉本得无漏智现在前。此非未知智尽智。若本得若本不得世俗智现在前。得是时不修未知智尽智。一切凡夫人染污心无记心入无想三昧灭尽三昧。无想天一切忍现在前。不修未知智尽智。是谓不修未知智。尽智若修未知智时彼道智耶。答曰。或修未知智非道智。云何修未知智非道智。答曰所修行苦未知智习尽未知智。学见迹若阿罗汉。本得未知智现在前此非道智。是谓修未知智非道智。云何修道智非未知智。答曰。所修行道法智。学见迹若阿罗汉。本得道智现在前此非未知智。是谓修道智非未知智。云何修未知智道智。答曰。所修行道未知智。学见迹若阿罗汉。本得未知智现在前此是道智。若本不得世俗智若无漏智现在前。得是时修未知智道智。是谓修未知智道智。云何不修未知智道智。答曰。所修行苦法智习尽法智。学见迹若阿罗汉。本得无漏智现在前。此非未知智道智。若本得若本不得世俗智现在前。得是时不修未知智道智。一切凡夫人染污心无记心。入无想三昧灭尽三昧。无想天一切忍现在前。不修未知智道智。是谓不修未知智道智(未知智竟)
　　若修知他人心智时彼等智耶。答曰。或修知他人心智非等智。云何修知他人心智非等智。答曰。知他人心智所修行道未知智。学见迹若阿罗汉本得无漏智现在前。此是知他人心智。若本不得无漏智现在前。得是时修知他人心智非等智。是谓修知他人心智非等智。云何修等智非知他人心智。答曰。无知他人心智。凡夫人若本得若本不得世俗智现在前。所修行苦未知智边。习尽未知智边。学见迹若阿罗汉。本得世俗智现在前。此非知他人心智。若本不得世俗智现在前。得是时不修知他人心智。是谓修等智非知他人心智。云何修知他人心智等智。答曰。知他人心智凡夫人。若本得若本不得知他人心智现在前。若本不得世俗智现在前。此非知他人心智。得是时修知他人心智。学见迹若阿罗汉。本得知他人心智现在前此是等智。若本不得世俗智现在前。得是时修知他人心智。若本不得无漏智现在前。得是时修知他人心智等智。是谓修知他人心智等智。云何不修知他人心智等智。答曰。所修行苦法智习尽道法智。无知他人心智。所修行道未知智。学见迹若阿罗汉。本得无漏智现在前此非知他人心智。若本不得无漏智现在前。得是时不修知他人心智等智。一切无知他人心智。凡夫人染污心无记心。入无想三昧灭尽三昧。无想天一切忍现在前。不修知他人心智等智。是谓不修知他人心智等智。若修知他人心智时彼苦智耶。答曰。或修知他人心智非苦智。云何修知他人心智非苦智。答曰。知他人心智凡夫人。若本得若本不得。知他人心智现在前。若本不得世俗智现在前。此非知他人心智。得是时修知他人心智。学见迹若阿罗汉。本得知他人心智现在前。是谓修知他人心智非苦智。云何修苦智非知他人心智。答曰。所修行苦法智苦未知智。无知他人心智。所修行道未知智。学见迹若阿罗汉。本得苦智现在前。若本不得无漏智现在前。不得是时修知他人心智。若本不得世俗智现在前。得是时修苦智非知他人心智。是谓修苦智非知他人心智。云何修知他人心智苦智。答曰。知他人心智所修行道未知智。学见迹若阿罗汉。本不得无漏智。若世俗智现在前。得是时修知他人心智苦智。是谓修知他人心智苦智。
阿毗昙八揵度论卷第十二
智揵度第三之四修智跋渠第四之余
　　云何不修知他人心智苦智。答曰。所修行习法智习未知智尽法智尽未知智道法智。学见迹若阿罗汉。本得无漏智现在。前此非知他人心智苦智。本得世俗智现在前。此非知他人心智。若本不得世俗智现在前。得是时不修知他人心智苦智。一切无知他人心智。凡夫人染污心无记心。入无想三昧灭尽三昧。无想天一切忍现在前。不修知他人心智苦智。是谓不修知他人心智苦智。若修知他人心智时彼习智耶。答曰。或修知他人心智非习智。云何修知他人心智非习智。答曰。知他人心智凡夫人若本得若本不得。知他人心智现在前。若本不得世俗智现在前。此非知他人心智。得是时修知他人心智。学见迹若阿罗汉。本得知他人心智现在前。是谓修知他人心智非习智。云何修习智非知他人心智。答曰。所修行习法智习未知智无知他人心智所修行。道未知智学见。迹若阿罗汉本得。习智现在前。若本不得无漏智现在前不得是时不修知他。人心智若本不得世俗。智现在前得是时修习智非知他人心智是。谓修习智非知他人心智。云何修知他人心智习智。答曰。知他人心智所修行道未知智。学见迹若阿罗汉。本不得世俗智。若无漏智现在前。得是时修知他人心智习智。是谓修知他人心智习智。云何不修知他人心智习智。答曰。所修行苦法智苦未知智尽法智尽未知智道法智。学见迹若阿罗汉。本得无漏智现在前。此非知他人心智若本不得世俗智现在前得是时不修知他人心智习智。一切无知他人心智。凡夫人染污心无记心。入无想三昧灭尽三昧。无想天一切忍现在前。不修知他人心智习智。是谓不修知他人心智习智。若修知他人心智时彼尽智耶。答曰。或修知他人心智非尽智。云何修知他人心智非尽智。答曰。知他人心智凡夫人。若本得若本不得知他人心智现在前。若本不得世俗智现在前。此非知他人心智。得是时修知他人心智。学见迹若阿罗汉。本得知他人心智现在前。是谓修知他人心智非尽智。云何修尽智非知他人心智。答曰。所修行尽法智尽未知智。无知他人心智。所修行道未知智。学见迹若阿罗汉。本得尽智现在前若本不得无漏智现在前。得是时不修知他人心智。若本不得世俗智现在前。得是时修尽智非知他人心智。是谓修尽智非知他人心智。云何修知他人心智尽智。答曰。知他人心智所修行道未知智。学见迹若阿罗汉。本不得世俗智。若无漏智现在前。得是时修知他人心智尽智。是谓修知他人心智尽智。云何不修知他人心智尽智。答曰。所修行苦法智苦未知智习法智习未知智道法智。学见迹若阿罗汉。本得无漏智现在前。此非知他人心智尽智。若本得世俗智现在前。此非知他人心智。若本不得世俗智现在前。得是时不修知他人心智尽智。一切无知他人心智。凡夫人染污心无记心。入无想三昧灭尽三昧。无想天一切忍现在前。不修知他人心智尽智。是谓不修知他人心智尽智。若修知他人心智时彼道智耶。答曰。或修知他人心智非道智。云何修知他人心智非道智。答曰。知他人心智凡夫人。若本得若本不得知他人心智现在前。若本不得世俗智现在前。此非知他人心智。得是时修知他人心智。学见迹若阿罗汉本得知他人心智现在前此非道智。是谓修知他人心智非道智。云何修道智非知他人心智。答曰。所修行道法智无知他人心智。所修行道未知智。学见迹若阿罗汉。本得道智现在前。此非知他人心智。若本不得无漏智现在前。不得是时修知他人心智。若本不得世俗智现在前。得是时修道智非知他人心智。是谓修道智非知他人心智。云何修知他人心智道智。答曰知他人心智所修行道未知智。学见迹若阿罗汉。本得知他人心智此是道智。若本不得世俗智若无漏智现在前。得是时修知他人心智道智。是谓修知他人心智道智。云何不修知他人心智道智。答曰。所修行苦法智苦未知智。习法智习未知智。尽法智尽未知智。学见迹若阿罗汉。本得无漏智现在前。此非知他人心智道智。若本得世俗智现在前。此非知他人心智。若本不得世俗智现在前。不得是时修知他人心智道智。一切无知他人心智。凡夫人染污心无记心。入无想三昧灭尽三昧。无想天一切忍现在前。不修知他人心智道智。是谓不修知他人心智道智。若修等智时彼苦智耶。答曰。或修等智非苦智。云何修等智非苦智。答曰。凡夫人若本得若本不得。世俗智现在前。所修行习尽未知智边。学见迹若阿罗汉。若本得若本不得世俗智现在前。不得是时修苦智。是谓修等智非苦智。云何修苦智非等智。答曰。所修行苦法智。学见迹若阿罗汉。本得苦智现在前。若本不得无漏智现在前。不得是时修等智。是谓修苦智非等智。云何修等智苦智。答曰。所修行苦未知智边。学见迹若阿罗汉。本不得世俗智若无漏智现在前。得是时修等智苦智。是谓修等智苦智。云何不修等智苦智。答曰。所修行习法智尽道法智。学见迹若阿罗汉。本得无漏智现在前此非苦智。一切染污心无记心。入无想三昧灭尽三昧。无想天一切忍现在前。不修等智苦智。是谓不修等智苦智。若修等智时彼习智耶。答曰。或修等智非习智。云何修等智非习智。答曰。凡夫人若本得若本不得世俗智现在前。所修行苦未知智边。尽未知智边。学见迹若阿罗汉。本得若本不得世俗智现在前。得是时不修习智。是谓修等智非习智。云何修习智非等智。答曰。所修行习法智道未知智。学见迹若阿罗汉。本得习智现在前。若本不得无漏智现在前。得是时不修等智。是谓修习智非等智。云何修等智习智。答曰。所修行习未知智边。学见迹若阿罗汉。本不得世俗智若无漏智现在前。得是时修等智习智。是谓修等智习智。云何不修等智习智。答曰。所修行苦法智尽道法智。学见迹若阿罗汉。本得无漏智现在前此非习智。一切染污心无记心。入无想三昧灭尽三昧。无想天一切忍现在前。不修等智习智。是谓不修等智习智。若修等智时彼尽智耶。答曰。或修等智非尽智。云何修等智非尽智。答曰。凡夫人若本得若本不得。世俗智现在前。所修行苦未知智边。习未知智边。学见迹若阿罗汉。若本得若本不得世俗智现在前。得是时不修尽智。是谓修等智非尽智。云何修尽智非等智。答曰。所修行尽法智道未知智。学见迹若阿罗汉。本得尽智现在前。若本不得无漏智现在前。得是时不修等智。是谓修尽智非等智。云何修等智尽智。答曰。所修行尽未知智边。学见迹若阿罗汉。若本不得世俗智。若无漏智现在前。得是时修等智尽智。是谓修等智尽智。云何不修等智尽智。答曰。所修行苦法智习法智道法智。学见迹若阿罗汉。本得无漏智现在前此非尽智。一切染污心无记心。入无想定灭尽定。无想天一切忍现在前。不修等智尽智。是谓不修等智尽智。若修等智时彼道智耶。答曰。或修等智非道智。云何修等智非道智。答曰。凡夫人若本得若本不得。世俗智现在前。所修行苦未知智边。习尽未知智边。学见迹若阿罗汉。若本得若本不得。世俗智现在前。得是时不修道智。是谓修等智非道智。云何修道智非等智。答曰。所修行道法智道未知智。学见迹若阿罗汉本得道智现在前。若本不得无漏智现在前。得是时不修等智。是谓修道智非等智。云何修等智道智。答曰。学见迹若阿罗汉。本不得世俗智。若无漏智现在前。得是时修等智道智。是谓修等智道智。云何不修等智道智。答曰。所修行苦法智习法智尽法智。学见迹若阿罗汉。本得无漏智现在前此非道智。一切染污心无记心。入无想三昧灭尽三昧。无想天一切忍现在前。不修等智道智。是谓不修等智道智。若修苦智时彼习智耶。答曰。或修苦智非习智。云何修苦智非习智。答曰。所修行苦法智苦未知智。学见迹若阿罗汉。本得苦智现在前。是谓修苦智非习智。云何修习智非苦智。答曰。所修行习法智习未知智。学见迹若阿罗汉。本得习智现在前。是谓修习智非苦智。云何修苦智习智。答曰。所修行道未知智。学见迹若阿罗汉。本不得世俗智。若无漏智现在前。得是时修苦智习智。是谓修苦智习智。云何不修苦智习智。答曰。所修行尽法智尽未知智道法智。学见迹若阿罗汉。本得无漏智现在前。此非苦智习智。若本得若本不得世俗智现在前。不得是时修苦智习智。是谓不修苦智习智。一切凡夫人染污心无记心。入无想三昧灭尽三昧。无想天一切忍现在前。不修苦智习智。是谓不修苦智习智。若修苦智时彼尽智耶。答曰。或修苦智非尽智。云何修苦智非尽智。答曰。所修行苦法智苦未知智。学见迹若阿罗汉。本得苦智现在前。是谓修苦智非尽智。云何修尽智非苦智。答曰。所修行尽法智尽未知智。学见迹若阿罗汉。本得尽智现在前。是谓修尽智非苦智。云何修苦智尽智。答曰。所修行道未知智。学见迹若阿罗汉。本不得世俗智。若无漏智现在前。得是时修苦智尽智。是谓修苦智尽智。云何不修苦智尽智。答曰。所修行习法智习未知智道法智。学见迹若阿罗汉。本得无漏智现在前。此非苦智尽智。若本得若本不得世俗智现在前。不得是时修苦智尽智。一切凡夫人染污心无记心。入无想三昧灭尽三昧。无想天一切忍现在前。不修苦智尽智。是谓不修苦智尽智。若修苦智时彼道智耶。答曰。或修苦智非道智。云何修苦智非道智。答曰。所修行苦法智苦未知智。学见迹若阿罗汉。本得苦智现在前。是谓修苦智非道智。云何修道智非苦智。答曰。所修行道法智。学见迹若阿罗汉。本得道智现在前。是谓修道智非苦智。云何修苦智道智。答曰。所修行道未知智。学见迹若阿罗汉。本不得无漏智。若世俗智现在前。得是时修苦智道智。是谓修苦智道智。云何不修苦智道智。答曰。所修行习法智习未知智。尽法智尽未知智。学见迹若阿罗汉。本得无漏智现在前。此非苦智道智。若本得若本不得世俗智现在前。不得是时修苦智道智。一切凡夫人染污心无记心。入无想三昧灭尽三昧。无想天一切忍现在前。不修苦智道智。是谓不修苦智道智。若修习智时彼尽智耶。答曰。或修习智非尽智。云何修习智非尽智。答曰。所修行习法智习未知智。学见迹若阿罗汉。本得习智现在前。是谓修习智非尽智。云何修尽智非习智。答曰。所修行尽法智尽未知智。学见迹若阿罗汉。本得尽智现在前。是谓修尽智非习智。云何修习智尽智。答曰。所修行道未知智。学见迹若阿罗汉。若本不得世俗智。若无漏智现在前。得是时修习智尽智。是谓修习智尽智。云何不修习智尽智。答曰。所修行苦法智苦未知智道法智。学见迹若阿罗汉。本得无漏智现在前。此非习智尽智。若本得若本不得世俗智现在前。不得是时修习智尽智。一切凡夫人染污心无记心。入无想三昧灭尽三昧。无想天一切忍现在前。不修习智尽智。是谓不修习智尽智。若修习智时彼道智耶。答曰。或修习智非道智。云何修习智非道智。答曰。所修行习法智习未知智。学见迹若阿罗汉。本得习智现在前。是谓修习智非道智。云何修道智非习智。答曰。所修行道法智。学见迹若阿罗汉。本得道智现在前。是谓修道智非习智。云何修习智道智。答曰。所修行道未知智。学见迹若阿罗汉。本不得无漏智。若世俗智现在前。得是时修习智道智。是谓修习智道智。云何不修习智道智。答曰。所修行苦法智苦未知智。尽法智尽未知智。学见迹若阿罗汉。本得无漏智现在前。此非习智道智。若本得若本不得世俗智现在前。不得是时修习智道智。一切凡夫人染污心无记心。入无想三昧灭尽三昧。无想天一切忍现在前。不修习智道智。是谓不修习智道智。若修尽智时彼道智耶。答曰。或修尽智非道智。云何修尽智非道智。答曰。所修行尽法智尽未知智。学见迹若阿罗汉。本得尽智现在前。是谓修尽智非道智。云何修道智非尽智。答曰。所修行道法智。学见迹若阿罗汉。本得道智现在前。是谓修道智非尽智。云何修尽智道智。答曰。所修行道未知智。学见迹若阿罗汉。本不得世俗智若无漏智现在前。得是时修尽智道智。是谓修尽智道智。云何不修尽智道智。答曰。所修行苦法智苦未知智。习法智习未知智。学见迹若阿罗汉。本得无漏智现在前。此非尽智道智。若本得若本不得世俗智现在前不得是时修尽智道智。一切凡夫人染污心无记心。入无想三昧灭尽三昧。无想天一切忍现在前。不修尽智道智。是谓不修尽智道智(三修智门竟)
　　颇法智法智缘耶。答曰。有未知智无缘余残有缘。颇未知智未知智缘耶。答曰。有法智无缘余残有缘。颇知他人心智知他人心智缘耶。答曰。有余残有缘。颇等智等智缘耶。答曰。有余残有缘。颇苦智苦智缘耶。答曰。无也。知他人心智等智有缘余残无缘。习智亦如是。颇尽智尽智缘耶。答曰。无余残亦无缘。颇道智道智缘耶。答曰。有等智无缘。余残有缘(四缘起门)法智彼法智因。次第缘增上未知智因。次第增上无缘。知他人心智因。次第缘增上等智。次第缘增上无因也。苦智习尽智因。次第增上无缘道智因。次第缘增上未知智。彼未知智因。次第缘增上知他人心智因。次第缘增上等智。次第缘增上无因。苦智习智尽智因。次第增上无缘道智因。次第缘增上(颇似习四)法智因。次第增上无缘。知他人心智。彼知他人心智因。次第缘增上等智因。次第缘增上苦智习智因。次第缘增上若有因无缘。若有缘无因。尽智因。次第增上无缘道智法智未知智因。次第缘增上等智。彼等智因。次第缘增上苦智习智。次第缘增上无因尽智道智。次第增上无因无缘法智未知智。次第缘增上无因。知他人心智因。次第缘增上苦智。彼苦智因。次第增上无缘。习智尽智因。次第增上无缘。道智法智未知智知他人心智因。次第缘增上等智。次第缘增上无因。习智尽智亦如是。道智彼道智因。次第缘增上法智未知智知他人心智因。次第缘增上等智。次第缘增上无因。苦智习智尽智因。次第增上无缘。诸结在欲界系。彼结法智灭耶。答曰。或结欲界系。彼结非法智灭。云何结在欲界系。彼结非法智灭耶。答曰。诸结欲界系忍灭亦余智亦不灭。是谓结欲界系此结非法智灭。云何结法智灭。此结非欲界系。答曰。诸结色无色界系法智灭。是谓结法智灭。此结不欲界系。云何结欲界系彼结法智灭。答曰。诸结欲界系法智灭。是谓结欲界系彼结法智灭。云何诸结不欲界系。彼结非法智灭。答曰。诸结色无色界系忍灭。亦余智亦不灭。是谓结不欲界系彼结非法智灭。诸结色无色界系。彼结未知智灭耶。答曰。如是。诸结未知智灭。彼结色无色界系。颇结色无色界系。彼结非未知智灭耶。答曰。有诸结色无色界系忍灭。亦余智亦不灭。诸结见苦断彼结苦智灭耶。答曰。彼结非苦智灭。彼结忍灭。设诸结苦智灭彼结见苦断耶。答曰。彼结非见苦断。彼结思惟断。诸结见习尽道断彼结道智灭耶。答曰。彼结非道智断彼结忍灭。设诸结道智灭彼结见道断耶。答曰。彼结非见道断彼结思惟灭(六灭法门)诸结法智灭彼结法智尽作证耶。答曰。如是。诸结法智灭彼结法智尽作证。颇结法智尽作证。彼结非法智灭耶。答曰。有诸结忍灭亦余智。彼结法智尽作证。诸结未知智灭。彼结未知智尽作证耶。答曰。如是。诸结未知智灭。彼结未知智尽作证。颇结未知智尽作证。彼结非未知智灭耶。答曰。有诸结忍灭亦余智。彼结未知智尽作证。诸结苦智习尽道智灭。彼结道智尽作证耶。答曰。如是。诸结道智灭。彼结道智尽作证。颇结道智尽作证。彼结非道智灭耶。答曰。有诸结忍灭亦余智。彼结道智尽作证(七正灭门)。眼根七智知。除知他人心智。尽智道智耳鼻舌身根亦如是。意根九智知除尽智。乐根喜根护根信精进念定慧根亦复如是。男根女根六智知。除未知智知他人心智尽智道智。命根七智知。除知他人心智尽智道智。苦根忧根七智知。除未知智尽智道智。未知根已知根无知根。七智知。除苦智习智尽智。眼持耳鼻舌身持。色声细滑持。七智知。除知他人心智尽智道智。眼识耳识身识持八智知。除尽智道智。香持味持六智知。除未知智知他人心智尽智道智。鼻识舌识持七智知。除未知智尽智道智。意持意识持九智知。除尽智。法持十智知。眼入耳鼻舌身入色声细滑入七智知。除知他人心智尽智道智。香入味入六智知。除未知智知他人心智尽智道智。意入九智知除尽智。法入十智知。色阴八智知。除知他人心智尽智。痛想行识阴九智知。除尽智。色盛阴七智知。除知他人心智尽智道智。痛想行识盛阴八智知。除尽智道智。地种乃至空种七智知。除知他人心智尽智道智。识种八智知。除尽智道智。色法八智知。除知他人心智尽智。无色法十智知。可见法有对法七智知。除知他人心智尽智道智。不可见法无对法十智知。有漏法八智知。除尽智道智。无漏法八智知。除苦智习智。有为法九智知。除尽智。无为法六智知。除知他人心智苦智习智道智。过去未来现在法九智知。除尽智。善法十智知不善法七智知。除未知智尽智道智。无记法八智知。除尽智道智。欲界系法七智知。除未知智尽智道智。色界系法七智知。除法智尽智道智。无色界系法六智知。除法智知他人心智尽智道智。学法无学法七智知。除苦智习智尽智。非学非无学法九智知。除道智。见谛所断法思惟所断法八智知。除尽智道智。无断法八智知。除苦智习智。苦谛习谛八智知。除尽智道智。尽谛六智知。除知他人心智苦智习智道智。道谛七智知。除苦智习智尽智。禅九智知。除尽智。四等七智知。除法智尽智道智。无色中空处识处不用处七智知。除法智知他人心智尽智。有想无想处六智知。除法智知他人心智尽智道智。初第二第三解脱八除入八一切入七智知。除法智尽智道智。空处解脱识处解脱不用处解脱七智知。除法智知他人心智尽智。有想无想解脱灭尽解脱六智知。除法智知他人心智尽智道智。空处一切入识处一切入亦如是。法智六智知除未知智苦智习智尽智。未知智六智知。除法智苦智习智尽智。知他人心智九智知。除尽智。等智八智知。除尽智道智。苦智习智尽智道智空无愿无相七智知。除苦智习智尽智。身见戒盗疑八智知。除尽智道智。贪嗔恚愚痴及欲漏七智知。除未知智尽智道智。有漏七智知。除法智尽智道智。余残八智知除尽智道智。流中欲流七智知。除未知智尽智道智。有流七智知。除法智尽智道智。余残八智知。除尽智道智。枙亦如是。受中欲受七智知。除未知智尽智道智。我受七智知。除法智尽智道智。余残八智知。除尽智道智。缚中欲爱身缚嗔恚身缚七智知。除未知智尽智。道智。余残八智知。除尽智道智。盖及嗔恚结悭结嫉结七智知。除未知智尽智道智。余残八智知。除尽智道智。下分中贪欲嗔恚七智知。除未知智尽智道智。余残及五见八智知。除尽智道智。爱身中鼻舌更爱七智知。除未知智尽智道智。余残八智知。除尽智道智。使中贪欲使嗔恚使七智知。除未知智尽智道智。有爱使七智知。除法智尽智道智。余残八智知。除尽智道智。结中嗔恚结悭结嫉结七智知。除未知智尽智道智。余残八智知。除尽智道智。九十八使欲界七智知。除未知智尽智道智。色界七智知。除法智尽智道智无色界六智知。除法智知他人心智尽智道智(八智知门)
　　又世尊言。习无常想修行广布尽欲爱尽。此想当言法智相应苦智相应。当言有觉有观。当言护根相应。当言无愿相应。当言欲界系缘尽色界爱尽。此想当言未知智相应苦智相应。或有觉有观或无觉有观或无觉无观。或乐根相应或喜根相应或护根相应。当言无愿相应。当言色界系缘尽无色界爱尽。此想当言未知智相应苦智相应。或有觉有观或无觉有观或无觉无观。或乐根相应或喜根护根相应。当言无愿相应。当言无色界系缘尽憍慢尽无明。此想或法智相应。或未知智相应苦智相应。或有觉有观。或无觉有观。或无觉无观。或乐根相应。或喜根护根相应。当言无愿相应。或欲界系缘。或色无色界系缘尽(九无常想门)
　　又世尊言。比丘七处善三种观义达。于此法得尽有漏。知色苦四智法智未知智苦智等智。色习四智法智未知智习智等智。色尽四智法智未知智尽智等智。色尽道迹四智法智未知智道智等智。色味四智法智未知智习智等智。色患四智法智未知智苦智等智。色弃出四智法智未知智尽智等智。痛想行识亦如是。云何色尽云何色弃。出色尽云何。答曰。若爱色具彼若灭是谓色尽。诸余色缘爱彼若灭是谓色弃出。复次垢色具彼若灭是谓色尽。诸余色缘垢彼若灭是谓色弃出。复次若爱若垢色具。彼若灭是谓色尽。诸余色缘若爱若垢彼若灭是谓色弃出。色尽色弃出。是谓差别。痛想行识尽是谓差别。
　　阿毗昙修智品第四竟(梵本九百三十首卢秦一万五千九百七十二言)
阿毗昙八犍度论卷第十三
智犍度第三之五相应跋渠第五
　　人智三昧根　　觉意道相应
　　二智种一行　　六小七大七
　　七人八智三三昧三根七觉意八道种智相应。及种二智种一行。历六二七。七人坚信坚法信解脱见到身证慧解脱俱解脱。八智法智未知智知他人心智等智苦智习智尽智道智。三三昧空无愿无相。三根未知根已知根无知根。七觉意念觉意择法觉意精进觉意喜觉意猗觉意定觉意护觉意。八道种等。见等志等语等业等活等方便等念等定智相应。及种四十四智种。七十七智种。一行六七大七。七人坚信坚法信解脱见到身证慧解脱俱解脱。八智法智未知智知他人心智等智苦智习尽道智。坚信人于此八智。成就几。不成就几。乃至俱解脱人于此八智。成就几。不成就几。坚信人于此八智。几过去成就。几未来成就。几现在成就。乃至俱解脱人于此八智。几成就过去。几成就未来。几成就现在。坚信人法智现在前时。几智现在前。乃至道智现在前时。几智现在前。乃至俱解脱人法智现在前时。几智现在前乃至道智现在前时。几智现在前。坚信人于此三三昧。成就几。不成就几。乃至俱解脱人于此三三昧。成就几。不成就几。坚信人于此三三昧。几成就过去。几成就未来。几成就现在。乃至俱解脱人于此三三昧。几成就过去。几成就未来。几成就现在。坚信人空三昧现在前时。几智现在前。无愿无相三昧现在前时。几智现在前。乃至俱解脱人空三昧现在前时。几智现在前。无愿无相三昧现在前时。几智现在前。坚信人未知根现在前时。几智现在前。坚法人亦如是。俱解脱人已知根现在前时。几智现在前。见到身证亦如是。慧解脱人无知根现在前时。几智现在前。俱解脱亦如是。坚信人念觉意现在前时。几智现在前。乃至护觉意现在前时。几智现在前。乃至俱解脱人念觉意现在前时。几智现在前。乃至护觉意现在前时。几智现在前。坚信人等见现在前时。几智现在前。乃至等定现在前时。几智现在前。乃至俱解脱人等见现在前时。几智现在前。乃至等定现在前时。几智现在前。诸法法智相应彼未知智耶。设诸法未知智相应。彼法智耶。诸法法智相应。彼知他人心智。等智苦智习尽道智。空无愿无相。未知根已知根无知根。念觉意择法精进喜猗定护觉意。等见等志等方便等念等定耶。设诸法等定相应彼法智耶。诸法乃至等念相应彼等定耶。设诸法等定相应彼等念耶。又世尊言。当说四十四智种。老死苦智。老死习智。老死尽智。老死尽道迹智。此智当言法智耶。乃至道智耶。生有乃至行智亦如是。又世尊言。当说七十七智种。生缘老死知智。不缘余生缘老死知智。过去久远生缘老死知智。不缘余过去久远生缘老死知智。未来久远生缘老死知智。不余缘未来久远生缘老死知智。如法界住智。无常有为心所因缘生尽法。变易法。无欲法。灭法。散法。断智慧法。此智当言法智乃至道智耶。乃至无明缘行知智亦如是。若成就法智彼未知智耶。设成就未知智彼法智耶。若成就法智彼知他人心智等智苦智习尽道智耶。设成就道智彼法智耶。乃至成就尽智彼道智耶。设成就道智彼尽智耶(一行竟)。若成就过去法智。彼未来耶。设彼未来彼过去耶。若彼过去彼现在耶。设彼现在彼过去耶。若彼未来彼现在耶。设彼现在彼未来耶。若彼过去彼未来现在耶设彼未来现在彼过去耶。若彼未来彼过去现在耶。设彼过去现在彼未来耶。若彼现在彼过去未来耶。设彼过去未来彼现在耶(历六竟)。乃至道智亦如是。若成就过去法智彼过去未知智耶。设成就过去未知智。彼过去法智耶。若成就过去法智。彼未来未知智耶。设彼未来未知智。彼过去法智耶。若成就过去法智。彼现在未知智耶。设彼现在未知智。彼过去法智耶。若成就过去法智。彼过去现在未知智耶。设彼过去现在未知智。彼过去法智耶。若成就过去法智。彼未来现在未知智耶。设彼未来现在未知智。彼过去法智耶。若成就过去法智。彼过去未来未知智耶。设彼过去未来未知智。彼过去法智耶。若成就过去法智。彼过去未来现在未知智耶。设彼过去未来现在未知智。彼过去法智耶。乃至道智亦如是(七竟)。过去法智过去未知智。过去知他人心智(一也)。未来(二也)。现在(三也)。过去现在(四也)。未来现在(五也)。过去未来(六也)。过去未来现在知他人心智(七也)。乃至道智亦如是。此章义愿具演说。
　　七人。坚信坚法信解脱见到身证慧解脱俱解脱。八智。法智未知智知他人心智等智苦智习尽道智。坚信人于此八智。成就几不成就几。答曰。或一二三四五六七八。云何一。答曰。苦法忍。无知他人心智。一知他人心智。二苦法智无知他人心智。三知他人心智。四苦未知忍。无知他人心智三知他人心智。四苦未知智。无知他人心智。四知他人心智。五习法忍。无知他人心智四知他人心智。五习法智。无知他人心智。五知他人心智。六习未知忍习。未知智尽法忍。无知他人心智。五知他人心智。六尽法智无知他人心智。六知他人心智。七尽未知忍尽未知智道法忍。无知他人心智。六知他人心智。七道法智。无知他人心智。七知他人心智。八道未知忍。无知他人心智。七知他人心智。八坚法亦如是。信解脱人于此八智。成就几。不成就几。答曰。或七或八。无知他人心智。七知他人心智。八见到亦如是。身证慧解脱俱解脱一切成就(成就竟)。坚信人于此八智。成就过去几。未来几。现在几。答曰。苦法忍。无知他人心智。过去未来一。现在无。知他人心智。过去未来二。现在无。苦法智。无知他人心智。过去一。未来三。现在二。知他人心智。过去二。未来四。现在二。苦未知忍无知他人心智。过去未来三。现在无。知他人心智。过去未来四。现在无。苦未知智。无知他人心智。过去三。未来四现在二。知他人心智。过去四。未来五。现在二。习法忍。无知他人心智。过去未来四。现在无。知他人心智。过去未来五。现在无。习法智。无知他人心智。过去四。未来五。现在二。知他人心智。过去五。未来六。现在二。习未知忍。无知他人心智。过去未来五。现在无也。知他人心智。过去未来六。现在无。习未知智。无知他人心智。过去未来五。现在二。知他人心智。过去未来六。现在二。尽法忍。无知他人心智。过去未来五。现在无也。知他人心智。过去未来六。现在无。尽法智。无知他人心智。过去五。未来六。现在二。知他人心智。过去六。未来七。现在二。尽未知忍。无知他人心智。过去未来六。现在无。知他人心智。过去未来七。现在无。尽未知智。无知他人心智。过去未来六。现在二。知他人心智。过去未来七。现在二。道法忍无知他人心智。过去未来六。现在无。知他人心智。过去未来七。现在无。道法智。无知他人心智。过去六。未来七。现在二。知他人心智。过去七。未来八。现在二。道未知忍。无知他人心智。过去未来七。现在无。知他人心智。过去未来八。现在无。坚法亦如是。信解脱人于此八智。成就过去几。未来几。现在几。答曰。无知他人心智。未来成就七。诸已灭不失则成就过去。诸现在前则成就现在。知他人心智。成就未来八。诸已尽不失则成就过去。诸现在前则成就现在。见到亦如是。身证慧解脱俱解脱尽成就未来。若已尽不失则成就过去。诸现在前则成就现在(三世竟)。坚信人法智现在前时。几智现在前。答曰。二法智苦智二。法智习智二。法智尽智二。法智道智二。未知智现在前时。几智现在前。答曰。二未知智苦智二。未知智习智二。未知智尽智二。苦智现在前时几智现在前。答曰。二苦智法智二。苦智未知智二。习智尽智亦如是。道智现在前时几智现在前。答曰。二道智法智二。坚法亦如是。信解脱人法智现在前时几智现在前。答曰。或二或三。法智苦智二。法智习智二。法智尽智二。法智道智无知他人心智二。知他人心智三。未知智现在前时。几智现在前。答曰。或二或三。未知智苦智二。未知智习智二。未知智尽智二。未知智道智无知他人心智二。知他人心智三。知他人心智现在前时。几智现在前。答曰。或二或三。知他人心智无道智二。若道智三。等智现在前时。几智现在前。答曰。或一或二。等智无知他人心智一。若知他人心智二。苦智现在前时。几智现在前。答曰。二苦智法智二。苦智未知智二。习智尽智亦如是。道智现在前时。几智现在前。答曰。或二或三。道智法智无知他人心智二。若知他人心智三。道智未知智无知他人心智二。若知他人心智三。见到身证亦如是。慧解脱人法智现在前时。几智现在前。答曰。或二或三。法智苦智无尽智无生智二。若尽智无生智三。法智习智无。尽智无生智二。若尽智无生智三。法智尽。智无尽智无生智二。若尽智无生智三。法智道智无尽智无生智无知他人心智二。若尽智无生智知他人心智三。未知智现在前时。几智现在前。答曰。或二或三。未知智苦智无尽智无生智二。若尽智无生智三。未知智习智无尽智无生智二。若尽智无生智三。未知智尽智无。尽智无生智二。若尽智无生智三。未知智道智无尽智无生智无。知他人心智二。若尽智无生智知他人心。智三知他人心智现在。前时几智现在前。答曰或二。或三知他人心智无道。智二若道。智三等智现在。前时几智现在前。答曰。或一或二。等智无知他人心智一。若知他人心智二。苦智现在前时。几智现在前。答曰。或二或三。苦智法智无尽智无生智二。若尽智无生智三。苦智未知智无尽智无生智二。若尽智无生智三。习智尽智亦如是。道智现在前时。几智现在前。答曰。或二或三。道智法智无尽智无生智无知他人心智二。若尽智无生智知他人心智三。道智未知智无尽智无生智知他人心智二。若尽智无生智知他人心智三。俱解脱亦如是(八智竟)。坚信人于此三三昧成就几。不成就几。答曰。或二或三。尽法忍未生成就二不成就一。尽法忍生一切成就。坚法人亦如是。信解脱见到身证慧解脱俱解脱一切成就坚信人于此三三昧成就过去几。未来几。现在几。答曰。若依空三昧越次取证彼苦法忍。无有过去未来二现在一。苦法智过去一(空也)未来二(益无愿)现在一(空也)。苦未知忍苦未知智习法忍。过去一未来二现在一(无愿)。习法智。过去未来二现在一。习未知忍习未知智。过去未来二现在一(同上)。尽法忍过去二未来三(益无相)现在一(无相)。尽法智。过去未来三现在一。尽未知忍尽未知智。道法忍道法智道未知忍。过去未来三现在一(无愿)。若依无愿三昧越次取证。彼苦法忍无有过去未来二现在一。苦法智过去一(无愿)未来二现在一。苦未知忍苦未知智。习法忍习法智。习未知忍习未知智。过去一未来二(空无愿)现在一(无愿也)。尽法忍过去二(空无愿)未来三现在一(无相)。尽法智过去二(无愿无相)未来三现在一(无相)。尽未知忍尽未知智。道法忍道法智道未知忍。过去三(无愿无相)未来三现在一(无愿)。坚法亦如是。信解脱见到身证慧解脱俱解脱。一切未来成就。若已尽不失则成就过去。诸现在前则成就现在。坚信人空三昧现在前时。几智现在前。答曰。或二或无。苦智法智二。苦智未知智二。忍无也。无愿三昧现在前时。几智现在前。答曰。或二或无。苦智法智二。苦智未知智二。习智法智二。习智未知智二。道智法智二。忍无也无相三昧现在前时。几智现在前。答曰。或二或无。尽智法智二。尽智未知智二。忍无也。坚法亦如是。信解脱人空三昧现在前时。几智现在前。答曰。二苦智法智二。苦智。未知智二。无愿三昧现在前时。差智现在前。答曰。或二或三。苦智法智二。苦智未知智二。习智法智二。习智未知智二。道智法。智无知他。人心智二。若知他人心智三。道智未知智无知他人心智二。若知他人心智三。无相三昧现在前时。几智现在前。答曰。二尽智法智二。尽智未知智二。见到身证亦如是。慧解脱人空三昧现在前时。几智现在前。答曰。二苦智法智二。苦智未知智二。无愿三昧现在前时。几智现在前。答曰。或二或三。苦智法智无尽智无生智二。若尽智无生智三。苦智未知智无尽智无生智二。若尽智无生智三。习智法智无尽智无生智二。若尽智无生智三。习智未知智无尽智无生智二。若尽智无生智三。道智法智无尽智无生智无知他人心智二。若尽智无生智知他人心智三。道智未知智无尽智无生智无知他人心智二。若尽智无生智知他人心智三。无相三昧现在前时。几智现在前。答曰。或二或三。尽智法智无尽智无生智二。若尽智无生智三。尽智未知智无尽智无生智二。若尽智无生智三。俱解脱亦如是(三三昧竟)。坚信人未知根现在前时。几智现在前。答曰。或二或无。苦智法智二。苦智未知智二。习智法智二。习智未知智二。尽智法智二。尽智未知智二。道智法智二。忍无也。七觉意八道种亦如是。坚法亦如是。信解脱人已知根现在前时。几智现在前。答曰。或二或三。苦智法智二。苦智未知智二。习智法智二。习智未知智二。尽智法智二。尽智未知智二。道智法智无知他人心智二。若知他人心智三。道智未知智无知他人心智二。若知他人心智三。七觉意八道种亦如是。见到身证亦如。是慧解脱人无知根现在前时。几智现在前。答曰。或二或三。苦智法智无尽智无生智二。若尽智无生智三。苦智未知智无尽智无生智二。若尽智无。生智三。习智法智无尽智无生智二。若尽智无生智三。习智未知智无尽智无生智二。若尽智无生智三。尽智法智无。尽智无。生智二。若尽智无生智三。尽智未知智无尽智无生智二。若尽智无生智三。道智法智无尽智无生智无知他人心智二。若尽智无生智知他人心智三。道智未知智无尽智无生智无知他人心智二。若尽智无生智知他人心智三。七觉意八道种亦如是。等见现在前时几智现在前。答曰。或二或三。苦智法智二。苦智未知智二。习智法智二。习智未知智二。尽智法智二。尽智未知智二。道智法智无知他人心智二。若知他人心智三。道智未知智无知他人心智二。知他人心智三。俱解脱亦如是(三根竟)。诸法法智相应。彼非未知智。彼知他人心智耶。答曰。或法智非知他人心智。云何法智非知他人心智。答曰。知他人心智不摄法智相应法。是谓法智非知他人心智。云何知他人心智非法智。答曰。法智不摄知他人心智相应法。是谓知他人心智非法智。云何法智知他人心智。答曰。法智摄知他人心智相应法。是谓法智知他人心智。云何非法智非知他人心智。答曰。法智知他人心智。诸余法智知他人心智。不摄不相应及余心心所法。色无为心不相应行。是谓非法智非知他人心智。苦智习尽道智等见亦如是。诸法法智相应。彼非等智彼空三昧耶。答曰。或法智非空三昧。云何法智非空三昧。答曰。法智相应空三昧。诸余空三昧不相应法智相应法。是谓法智非空三昧。云何空三昧非法智。答曰。空三昧相应法智。诸余法智不相应空三昧相应法。是谓空三昧非法智。云何法智空三昧。答曰。除法智相应空三昧。诸余法智空三昧相应法。是谓法智空三昧。云何非法智非空三昧。答曰。法智不相应空三昧。空三昧不相应法智。及余心心所念法。色无为心不相应行。是谓非法智非空三昧。无愿无相喜觉意等志亦如是。诸法法智相应。彼未知根耶。答曰。或法智非未知根。云何法智非未知根。答曰。未知根不摄法智相应法。是谓法智非未知根。云何未知根非法智。答曰。未知根相应法智。诸余法智不摄不相应未知根相应法。是谓未知根非法智。云何法智未知根。答曰。未知根摄法智相应法。是谓法智未知根。云何非法智非未知根。答曰。未知根不摄法智。诸法智未知根不摄不相应。及余心心法色无为心不相应行。是谓非法智非未知根。已知根无知根亦如是。诸法法智相应彼念觉意耶。答曰。或法智非念觉意。云何法智非念觉意。答曰。法智相应念觉意。是谓法智非念觉意。云何念觉意非法智。答曰。法智诸余法智不相应念觉意相应法。是谓念觉意非法智。云何法智念觉意。答曰。除念觉意。诸余法智相应法。是谓法智念觉意。云何非法智非念觉意。答曰。法智不相应念觉意。及余心心法色无为心不相应行。是谓非法智非念觉意。精进猗定护觉意等方便等念等定亦如是。诸法法智相应。彼择法觉意耶。答曰。如是。诸法法智相应。彼择法觉意也。颇有择法觉意相应。非法智耶。答曰。有法智不摄择法觉意相应法(法智竟)。未知智门亦如是。诸法知他人心智相应。彼等智耶。答曰。或知他人心智非等智。云何知他人心智非等智。答曰。等智不摄知他人心智相应法。是谓知他人心智非等智。云何等智非知他人心智。答曰。知他人心智。不摄等智相应法。是谓等智非知他人心智。云何知他人心智等智。答曰。知他人心智摄等智相应法。是谓知他人心智等智。云何非知他人心智非等智。答曰。知他人心智等智。诸知他人心智等智。不摄不相应及余心心法。色无为心不相应行。是谓非知他人心智非等智。道智择法觉意等见亦如是。诸法知他人心智相应。彼非苦智习智尽智。非空三昧无相三昧。彼无愿耶。答曰。或知他人心智非无愿。云何知他人心智非无愿。答曰。知他人心智相应无愿诸无愿不相应。知他人心智相应法。是谓知他人心智非无愿。云何无愿非知他人心智。答曰无愿相应知他人心智。诸知他人心智不相应无愿相应法。是谓无愿非知他人心智。云何知他人心智无愿。答曰。除知他人心智相应无愿。诸余知他人心智无愿相应法。是谓知他人心智无愿。云何非知他人心智非无愿。答曰。知他人心智不相应无愿。无愿不相应知他人心智。及余心心所念法。色无为心不相应行。是谓非知他人心智非无愿。念觉意精进喜猗定护觉意等志等方便等念等定亦如是。诸法知他人心智相应。彼非未知根彼已知根耶。答曰。或知他人心智非已知根。云何知他人心智非已知根。答曰。已知根不摄知他人心智相应法。是谓知他人心智非已知根。云何已知根非知他人心智。答曰。已知根摄知他人心智。诸知他人心智不摄不相应。已知根相应法。是谓已知根非知他人心智。云何知他人心智已知根。答曰。已知根摄知他人心智相应法。是谓知他人心智已知根。云何非知他人心智非已知根。答曰。已知根不摄知他人心智。诸余知他人心智。已知根不摄不相应。及余心心法。色无为心不相应行。是谓非知他人心智。非已知根。无知根亦如是。诸法等智相应彼不与上。相应诸法苦智相应彼非习智尽道智。非无相。彼空三昧耶。答曰。或苦智非空三昧。云何苦智非空三昧。答曰苦智相应空三昧。诸余空三昧不相应苦智相应法。是谓苦智非空三昧。云何空三昧非苦智。答曰。空三昧相应苦智。诸苦智不相应空三昧相应法。是谓空三昧非苦智。云何苦智空三昧。答曰。除苦智相应空三昧。诸苦智空三昧相应法。是谓苦智空三昧。云何非苦智非空三昧。答曰苦智不相应空三昧。空三昧不相应苦智。及余心心法色无为心不相应行。是谓非苦智非空三昧。无愿亦如是。余残如法智。诸法习智相应。彼非尽智道智。非空无相。彼无愿耶。答曰。或习智非无愿。云何习智非无愿。答曰。习智相应无愿。是谓习智非无愿。云何无愿非习智。答曰。习智诸余习智不相应。无愿相应法是谓无愿非习智。云何习智无愿。答曰。除无愿。诸余习智相应法。是谓习智无愿。云何非习智非无愿。答曰。习智不相应无愿。及余心心法色无为心。不相应行是谓非习。智非无愿。余残如法智。诸法尽智相应彼非道智空无愿。彼无相耶。答曰。或尽智非无相。云何尽智非无相。答曰尽智相应无相。是谓尽智非无相。云何无相非尽智。答曰。尽智诸余尽智不相应。无相相应法。是谓无相非尽智。云何尽智无相。答曰。除无相诸余尽智相应法。是谓尽智无相。云何非尽智非无相。答曰。尽智不相应无相。及余心心法。色无为心不相应行。是谓非尽智非无相余残如法智。诸法道智相应。彼非空三昧非无相。彼无愿耶。答曰。或道智非无愿。云何道智非无愿。答曰。道智相应无愿。是谓道智非无愿。云何无愿非道智。答曰。道智诸道智不相应无愿相应法。是谓无愿非道智。云何道智无愿。答曰。除无愿诸道智相应法。是谓道智无愿。云何非道智非无愿。答曰。道智不相应无愿。及余心心法色无为心不相应行。是谓非道智非无愿。余残如法智诸法空三昧相应。彼非无愿无相。彼未知根耶。答曰。或空三昧非未知根。云何空三昧非未知根。答曰。未知根不摄空三昧相应法。是谓空三昧非未知根。云何未知根非空三昧。答曰。未知根摄空三昧。诸空三昧不摄不相应未知根相应法。是谓未知根非空三昧。云何空三昧未知根。答曰。未知根摄空三昧相应法。是谓空三昧未知根。云何非空三昧非未知根。答曰。未知根不摄空。三昧诸空三昧未知根不摄不相应。及余心心法色无为心不相应行。是谓非空三昧非未知根。已知根无知根亦如是。诸法空三昧相应。彼念觉意耶。答曰。或空三昧非念觉意。云何空三昧非念觉意。答曰。空三昧相应念觉意。是谓空三昧非念觉意。云何念觉意非空三昧。答曰空三昧诸余空三昧不相应念觉意相应法。是谓念觉意非空三昧。云何空三昧念觉意。答曰。除念觉意。诸余空三昧相应法。是谓空三昧念觉意。云何非空三昧非念觉意。答曰。空三昧不相应念觉意。及余心心法色无为心不相应行。是谓非空三昧非念觉意。择法精进猗护觉意等见等方便等念亦如是。诸法空三昧相应。彼喜觉意耶。答曰。或空三昧非喜觉。意云何空三昧非喜觉意耶。答曰。空三昧相应喜觉意。诸喜觉意不相应空三昧相应法。是谓空三昧非喜觉意。云何喜觉意非空三昧。答曰。喜觉意相应空三昧。诸空三昧不相应喜觉意相应法。是谓喜觉意非空三昧。云何空三昧喜觉意。答曰。除空三昧相应喜觉意。诸空三昧喜觉意相应法。是谓空三昧喜觉意。云何非空三昧非喜觉意。答曰。空三昧不相应喜觉意。喜觉意不相应空三昧。及余心心法色无为心不相应行。是谓非空三昧。非喜觉意等志亦如是。诸法空三昧相应彼定觉意耶答曰。如是。设诸法空三昧相应。彼定觉意颇诸法定觉意相应。彼非空三昧耶。答曰。有空三昧不摄定觉意相应法等定亦如是。诸法无愿相应。彼非无相彼未知根耶。答曰。或无愿非未知根。云何无愿非未知根。答曰。未知根不摄无愿相应法。是谓无愿非未知根。云何未知根非无愿。答曰。未知根摄无愿。诸无愿不摄不相应未知根相应法。是谓未知根非无愿。云何无愿未知根。答曰。未知根摄无愿相应法。是谓无愿未知根。云何非无愿非未知根。答曰。未知根不摄无愿。诸无愿未知根不摄。不相应及余心心法色无为心不相应行。是谓非无愿非未知根。已知根无知根亦如是。诸法无愿相应。彼念觉意耶。答曰。或无愿非念觉意。云何无愿非念觉意。答曰。无愿相应念觉意。是谓无愿非念觉意。云何念觉意非无愿。答曰。无愿诸无愿不相应。念觉意相应法。是谓念觉意非无愿。云何无愿念觉意。答曰。除念觉意。诸余无愿相应法。是谓无愿念觉意。云何非无愿非念觉意。答曰。无愿不相应念觉意。及余心心法色无为心不相应行。是谓非无愿非念觉意。择法精进猗护觉意等方便等念亦如是。
阿毗昙八犍度论卷第十四
智犍度第三之六相应跋渠第五之余
　　诸法无愿相应彼喜觉意耶。答曰。或无愿非喜觉意。云何无愿非喜觉意。答曰。无愿相应喜觉意。诸余喜觉意不相应。无愿相应法。是谓无愿非喜觉意。云何喜觉意非无愿。答曰。喜觉意相应无愿。诸无愿不相应喜觉意相应法。是谓喜觉意。非无愿。云何无愿喜觉意。答曰。除无愿相应喜觉意。诸无愿喜觉意相应法。是谓无愿喜觉意。云何非无愿非喜觉意。答曰。无愿不相应喜觉意。喜觉意不相应无愿。及余心心法色无为心不相应行。是谓非无愿非喜觉意。等见等志亦如是。诸法无愿相应。彼定觉意耶。答曰。如是。诸法无愿相应彼定觉意。颇诸法定觉意相应。彼非无愿耶。答曰。有无愿不摄定觉意相应法。等定亦如是。无相门亦如是。诸法未知根相应。彼非已知根。无知根彼念觉意耶。答曰。或未知根非念觉意。云何未知根非念觉意。答曰。未知根摄念觉意。是谓未知根非念觉意。云何念觉意非未知根。答曰。未知根不摄念觉意相应法。是谓念觉意非未知根。云何未知根念觉意耶。答曰。未知根摄念觉意相应法。是谓未知根念觉意。云何非未知根非念觉意。答曰。未知根不摄念觉意。及余心心法。色无为心不相应行。是谓非未知根非念觉意。择法精进定觉意等见等方便等念等定亦如是。诸法未知根相应。彼喜觉意耶。答曰。或未知根非喜觉意。云何未知根非喜觉意。答曰。未知根摄喜觉意。诸喜觉意不摄不相应。未知根相应法。是谓未知根非喜觉意。云何喜觉意非未知根。答曰。未知根不摄喜觉意相应法。是谓喜觉意非未知根。云何未知根喜觉意。答曰。未知根摄喜觉意相应法。是谓未知根喜觉意。云何非未知根非喜觉意。答曰。未知根不摄喜觉意。诸未知根喜觉意。不摄不相应及余心心法。色无为心不相应行。是谓非未知根。非喜觉意。诸法未知根相应。彼猗觉意耶。答曰。或未知根非猗觉意。云何未知根非猗觉意。答曰。未知根相应猗觉意。是谓未知根非猗觉意。云何猗觉意非未知根。答曰。未知根不相应。猗觉意相应法。是谓猗觉意非未知根。云何未知根猗觉意。答曰。未知根相应猗觉意相应法。是谓未知根猗觉意。云何非未知根。非猗觉意。答曰。未知根不相应猗觉意。及余心心法色无为心不相应行。是谓非未知根非猗觉意。护觉意亦如是。诸法未知根相应。彼等志耶。答曰。或未知根非等志。云何未知根非等志。答曰。未知根相应等志。诸等志不相应。未知根相应法。是谓未知根非等志。云何等志非未知根。答曰。未知根不相应。等志相应法。是谓等志非未知根。云何未知根等志。答曰。未知根相应。等志相应法。是谓未知根等志。云何非未知根非等志。答曰。未知根不相应等志。诸未知根等志不相应。及余心心法色无为心不相应行。是谓非未知根非等志。已知根门亦如是。诸法无知根相应。彼念觉意耶。答曰。或无知根非念觉意。云何无知根非念觉意。答曰。无知根摄念觉意。是谓无知根非念觉意。云何念觉意非无知根。答曰。无知根不摄念觉意相应法。是谓念觉意非无知根。云何无知根念觉意。答曰。无知根摄念觉意相应法。是谓无知根念觉意。云何非无知根。非念觉意。答曰。无知根不摄念觉意。及余心心法色无为心不相应行。是谓非无知根。非念觉意。择法精进定觉意等方便等念等定亦如是。诸法无知根相应。彼喜觉意耶。答曰。或无知根非喜觉意。云何无知根非喜觉意。答曰。无知根摄喜觉意。诸喜觉意不摄不相应。无知根相应法。是谓无知根非喜觉意。云何喜觉意非无知根。答曰。无知根不摄喜觉意相应法。是谓喜觉意非无知根。云何无知根喜觉意。答曰。无知根摄喜觉意相应法。是谓无知根喜觉意。云何非无知根非喜觉意。答曰。无知根不摄喜觉意。诸无知根喜觉意不摄。不相应及余心心法色无为心不相应行。是谓非无知根非喜觉意。等见亦如是。诸法无知根相应。彼猗觉意耶。答曰。或无知根非猗觉意。云何无知根非猗觉意。答曰。无知根相应猗觉意。是谓无知根非猗觉意。云何猗觉意非无知根。答曰。无知根不相应猗觉意相应法。是谓猗觉意非无知根。云何无知根猗觉意。答曰。无知根相应猗觉意相应法。是谓无知根猗觉意。云何非无知根非猗觉意。答曰。无知根不相应猗觉意。及余心心法色无为心不相应行。是谓非无知根非猗觉意。护觉意亦如是。诸法无知根相应。彼等志耶。答曰。或无知根非等志。云何无知根非等志。答曰。无知根相应等志。诸等志不相应。无知根相应法。是谓无知根非等志。云何等志非无知根。答曰。无知根不相应。等志相应法。是谓等志非无知根。云何无知根等志。答曰。无知根相应等志相应法。是谓无知根等志。云何非无知根非等志。答曰。无知根不相应等志。诸无知根等志不相应。及余心心法色无为心不相应行。是谓非无知根非等志。余残如上相应也(相应门竟)。又世尊言。我今当说四十四智种。老死苦智四智。法智未知智苦智等智。老死习智四智。法智未知智习智等智。老死尽智四智法智未知智尽智等智。老死尽道迹智四智。法智未知智道智等智。生有乃至行智亦如是(四十四智门竟)。又世尊言。我今当说七十七智种。生缘老死知智四智。法智未知智习智等智。不缘余生缘老死知智四智。法智未知智习智等智。过去久远生缘老死知智四智。法智未知智习智等智。非余过去久远生缘。老死知智四智。法智未知智习智等智。未来久远生缘。老死知智四智。法知未知智习智等智。不缘余未来久远生缘。老死知智四智。法智未知智习智等智。如法界住智。无常有为心所缘生尽法。变易法无欲法尽法。断智慧此智一等智乃至无明缘行知智亦如是(七十七智门竟)。若成就法智彼未知智耶。答曰。若得设成就未知智。彼法智耶。答曰如是。若成就法智彼知他人心智耶。答曰。若得不失则成就。若不得设得便失则不成就。设成就知他人心智。彼法智耶。答曰。若得若成就。法智彼等智耶。答曰。如是。设成就等智彼法智耶。答曰。若得若成就。法智彼苦智耶。答曰。如是。设成就苦智彼法智耶。答曰。如是。若成就法智彼习智尽道智耶。答曰。若得设成就。道智彼法智耶。答曰。如是(法智竟也)。若成就未知智。彼知他人心智耶。答曰。若得不失则成就。若不得。设得便失则不成就。设成就知他人心智。彼未知智耶。答曰。若得若成就。未知智彼等智耶。答曰。如是。设成就等智彼未知智耶。答曰。若得若成就。未知智彼苦智耶。答曰。如是。设成就苦智彼未知智耶。答曰。若得若成就。未知智彼习尽道智耶。答曰。若得设成就。道智彼未知智耶。答曰。如是(未知智竟)。若成就知他人心智。彼等智耶。答曰。如是。设成就等智。彼知他人心智耶。答曰。若得不失则成就。若不得设得便失则不成就。若成就知他人心智。彼苦智习尽道智耶。答曰。若得设成就。道智彼知他人心智耶。答曰。若得不失则成就。若不得设得便失则不成就(知他心竟)。若成就等智。彼苦智习尽道智耶。答曰。若得设成就。道智彼等智耶。答曰。如是。若成就苦智。彼习尽道智耶。答曰。若得设成就。道智彼苦智耶。答曰。如是。若成就习智。彼尽道智耶。答曰。若得设成就尽道智彼习智耶。答曰。如是。若成就尽智彼道智耶。答曰。若得设成就。道智彼尽智耶。答曰。如是(一观竟)。若成就过去法智。彼未来耶。答曰。如是。设彼未来彼过去耶。答曰。若尽不失则成就。若不尽设尽便失则不成就。若彼过去彼现在耶。答曰。若现在前。设彼现在彼过去耶。答曰。若尽不失则成就。若不尽设尽便失则不成就。若彼未来彼现在耶。答曰。若现在前。设彼现在彼未来耶。答曰。如是。若彼过去彼未来现在耶。答曰。未来则成就。现在若现在前。设彼未来现在彼过去耶。答曰。若尽不失则成就。若不尽设尽便失则不成就。若彼未来彼过去现在耶。答曰。或未来无过去现在。及过去无现在。及现在无过去及过去现在。云何未来非过去现在。答曰。若得法智不尽设尽便失。不现在前。是谓未来非过去现在。云何未来及过去非现在。答曰。若法智已尽不失。又此法智不现在前。是谓未来及过去无现在。云何未来及现在无过去。答曰。若法智现在前不尽设尽便失。是谓未来及现在非过去。云何未来及过去现在。答曰。若法智已尽不失。又此法智现在前。是谓未来及过去现在。设彼过去现在。彼未来耶。答曰。如是。若彼现在彼过去未来耶。答曰。未来则成就过去。若尽不失则成就若不尽设尽便失则不成就。设彼过去未来彼现在耶。答曰。若现在前(法智经六)。未知智苦智习尽道智亦如是。若成就过去知他人心智。彼未来耶。答曰。如是。设彼未来彼过去耶。答曰。若尽不失则成就。若不尽设尽便失则不成就。若彼过去彼现在耶。答曰。若现在前。设彼现在彼过去耶。答曰。如是。若彼未来彼现在耶。答曰。若现在前。设彼现在彼未来耶。答曰。如是。若彼过去彼未来现在耶。答曰。未来则成就现在。若现在前。设彼未来现在彼过去耶。答曰。如是。若彼未来彼过去现在耶。答曰。或未来无过去现在。及过去无现在及过去现在。云何未来无过去现在耶。答曰。若得知他人心智不失。若不尽设尽便失不现在前。见谓未来无过去现在。云何未来及过去非现在耶。答曰。若知他人心智已尽不失。又此知他人心智不现在前。是谓未来及过去非现在。云何未来及过去现在。
　　答曰。若知他人心智已尽不失。又此知他人心智现在前。是谓未来及过去现在。设彼过去现在彼未来耶。答曰。如是。若彼现在彼过去未来耶。答曰。如是。设彼过去未来彼现在耶。答曰。若现在前(他人心智经六)。若成就过去等智。彼未来耶。答曰。如是。设彼未来彼过去耶。答曰。如是。若彼过去彼现在耶。答曰。若现在前。设彼现在彼过去耶。答曰。如是。若彼未来彼现在耶。答曰。若现在前。设彼现在彼未来耶。答曰。如是。若彼过去彼未来现在耶。答曰。未来则成就。现在若现在前。设彼未来现在彼过去耶。答曰。如是。若彼未来彼过去现在耶。答曰。过去则成就。现在若现在前。设彼过去现在彼未来耶。答曰。如是。若彼现在彼过去未来耶。答曰。如是。设彼过去未来彼现在耶。答曰。若现在前(六竟)。若成就过去法智。彼过去未知智耶。答曰。若尽不失则成就。若不尽设尽便失则不成就。设成就过去未知智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来未知智耶。答曰。若得设成就。未来未知智彼过去法智耶。答曰。若尽不失则成就。若不尽设尽便失则不成就。若成就过去法智。彼现在未知智耶。答曰。若现在前。设成就现在未知智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去现在未知智耶。答曰。或成就过去法智。无过去现在未知智也。及过去无现在。及现在无过去。及过去现在未知智。云何成就过去法智。无过去现在未知智耶。答曰。若法智已尽不失。又此未知智不尽。设尽便失不现在前。是谓成就过去法智。非过去现在未知智。云何成就过去法智。及过去未知智非现在前。答曰。若法智未知智也已尽不失。又此未知智不现在前。是谓成就过去法智。及过去未知智非现在。云何成就过去法智。及现在未知智非过去。答曰。若法智已尽不失。又此未知智现在前。若不尽已尽便失。是谓成就过去法智。及现在未知智非过去。云何成就过去法智。及过去现在未知智耶。答曰。若法智未知智已尽不失。又此未知智现在前。是谓成就过去法智。及过去现在未知智。设成就过去现在未知智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来现在未知智耶。答曰。或成就过去法智。非未来现在未知智。及未来无现在及未来现在未知智。云何成就过去法智。非未来现在未知智。答曰。若法智已尽不失。又此不得未知智。是谓成就过去法智。非未来现在未知智。云何成就过去法智。及未来未知智非现在。答曰。若法智已尽不失。又此得未知智不现在前。是谓成就过去法智。及未来未知智非现在。云何成就过去法智。及未来现在未知智。答曰。若法智已尽不失。又此未知智现在前。是谓成就过去法智及未来现在未知智。设成就未来现在未知智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来未知智耶。答曰。或成就过去法智。无过去未来未知智。及未来非过去及过去未来未知智。云何成就过去法智非过去未来未知智。答曰。若法智已尽不失。又此不得未知智。是谓成就过去法智。非过去未来未知智。云何成就过去法智。及未来未知智非过去。答曰。若法智已尽不失。又此得未知智。若不尽设尽便失。是谓成就过去法智及未来未知智非过去。云何成就过去法智。及过去未来未知智。答曰。若法智未知智以尽不失。是谓成就过去法智。及过去未来未知智。设成就过去未来未知智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来现在未知智耶。答曰。或成就过去法智。无过去未来现在未知智。及未来非过去现在。及过去未来非现在。及未来现在非过去。及过去未来现在未知智。云何成就过去法智。非过去未来现在未知智。答曰。若法智已尽不失。又此不得未知智。是谓成就过去法智。非过去未来现在未知智。云何成就过去法智。及未来未知智非过去现在。答曰。若法智已尽不失。又此得未来未知智。若不尽设尽便失不现在前。是谓成就过去法智及未来未知智。非过去现在。云何成就过去法智。及过去未来未知智非现在。答曰。若法智未知智已尽不失。又此未知智不现在前。是谓成就过去法智。及过去未来未知智非现在。云何成就过去法智。及未来现在未知智非过去。答曰。若法智已尽不失。又此未知智现在前。若不尽设尽便失。是谓成就过去法智。及未来现在未知智非过去。云何成就过去法智。及过去未来现在未知智。答曰。若法智未知智已尽不失。又此未知智现在前。是谓成就过去法智。及过去未来现在未知智。设成就过去现在未来未知智。彼过去法智耶。答曰。若尽不失则成就。若不尽设尽便失。则不成就(法智未知智七竟)。若成就过去法智。彼过去知他人心智耶。答曰。若尽不失则成就。若不尽设尽便失则不成就。设成就过去知他人心智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来知他人心智耶。答曰。若得不失则成就。若不得设得便失则不成就。设成就未来知他人心智。彼过去法智耶。答曰。若尽不失则成就。若不尽设尽便失则不成就。若成就过去法智。彼现在知他人心智耶。答曰。若现在前。设成就现在知他人心智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去现在知他人心智耶。答曰。或成就过去法智。非过去现在知他人心智。及过去非现在及过去现在知他人心智。云何成就过去法智。非过去现在知他人心智。答曰。若法智已尽不失。又此知他人心智。不尽设尽便失不现在前。是谓成就过去法智。非过去现在知他人心智。云何成就过去法智及过去知他人心智非现在。答曰。若法智知他人心智已尽不失。又此知他人心智不现在前。是谓成就过去法智。及过去知他人心智非现在。云何成就过去法智。及过去现在知他人心智耶。答曰。若法智已尽不失。又此知他人心智现在前。是谓成就过去法智。及过去现在知他人心智。设成就过去现在知他人心智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来现在知他人心智耶。答曰。或成就过去法智。非未来现在知他人心智。及未来非现在。及未来现在知他人心智。云何成就过去法智。非未来现在知他人心智。答曰。若法智已尽不失。又此不得知他人心智设得便失。是谓成就过去法智无未来现在知他人心智。云何成就过去法智。及未来知他人心智非现在。答曰。若法智已尽不失。又此得知他人心智不失不现在前。是谓成就过去法智。及未来知他人心智非现在。云何成就过去法智。及未来现在知他人心智。答曰。若是法智已尽不失。又此知他人心智现在前。是谓成就过去法智。及未来现在知他人心智。设成就未来现在知他人心智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来知他人心智耶。答曰。或成就过去法智。无过去未来知他人心智。及未来非过去。及过去未来知他人心智。云何成就过去法智。非过去未来知他人心智耶。答曰。若法智已尽不失。又此不得知他人心智。设得便失。是谓成就过去法智。非过去未来知他人心智。云何成就过去法智。及未来知他人心智非过去耶。答曰。若法智已尽不失。又此得知他人心智不失。若不尽设尽便失。是谓成就过去法智。及未来知他人心智非过去。云何成就过去法智。及过去未来知他人心智。答曰。若法智知他人心智已尽不失。是谓成就过去法智及过去未来知他人心智。设成就过去未来知他人心智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来现在知他人心智耶。答曰。或成就过去法智。无过去未来现在知他人心智。及未来非过去现在。及过去未来非现在及过去未来现在知他人心智。云何成就过去法智。非过去未来现在知他人心智。答曰。若法智已尽不失。又此不得知他人心智。设得便失。是谓成就过去法智。非过去未来现在知他人心智。云何成就过去法智。及未来知他人心智。无过去现在耶。答曰。若法智已尽不失。又此得知他人心智不失。若不尽设尽便失不现在前。是谓成就过去法智。及未来知他人心智。非过去现在。云何成就过去法智。及过去未来知他人心智非现在。答曰。若法智知他人心智已尽不失。又此知他人心智不现在前。是谓成就过去法智。及过去未来知他人心智非现在。云何成就过去法智。及过去未来现在知他人心智耶。答曰。若法智已尽不失。又此知他人心智现在前。是谓成就过去法智。及过去未来现在知他人心智。设成就过去未来现在知他人心智。彼过去法智耶。答曰。若尽不失则成就。若不尽设尽便失则不成就(知他人心智七竟)。若成就过去法智。彼过去等智耶。答曰。如是。设成就过去等智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来等智耶。答曰。如是。设成就未来等智。彼过去法智耶。答曰。若尽不失则成就。若不尽设尽便失则不成就。若成就过去法智。彼现在等智耶。答曰。若现在前设成就现在等智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去现在等智耶。答曰。过去则成就。现在若现在前。设成就过去现在等智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来现在等智耶。答曰。未来则成就。现在若现在前。设成就未来现在等智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来等智耶。答曰。如是。设成就过去未来等智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来现在等智耶。答曰。过去未来则成就。现在若现在前。设成就过去未来现在等智。彼过去法智耶。答曰。若尽不失则成就。若不尽设尽便失则不成就(等智七竟)。若成就过去法智。彼过去苦智耶。答曰。若尽不失则成就。若不尽设尽便失则不成就。设成就过去苦智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来苦智耶。答曰。如是。设成就未来苦智。彼过去法智耶。答曰。若尽不失则成就。若不尽设尽便失则不成就。若成就过去法智。彼现在苦智耶。答曰。若现在前设成就现在苦智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去现在苦智耶。答曰。或成就过去法智无过去现在苦智。及过去无现在。及现在无过去。及过去现在苦智。云何成就过去法智。非过去现在苦智耶。答曰。若法智已尽不失。又此苦智不尽。设尽便失不现在前。是谓成就过去法智。非过去现在苦智。云何成就过去法智。及过去苦智非现在耶。答曰。若法智苦智已尽不失。又此苦智不现在前。是谓成就过去法智。及过去苦智非现在。云何成就过去法智。及现在苦智非过去耶。答曰。若法智已尽不失。又此苦智现在前。若不尽设尽便失。是谓成就过去法智。及现在苦智非过去。云何成就过去法智。及过去现在苦智耶。答曰。若法智苦智已尽不失。又此苦智现在前。是谓成就过去法智及过去现在苦智。设成就过去现在苦智。彼过去法智耶。答曰。若尽不失则成就。若不尽设尽便失则不成就。若成就过去法智。彼未来现在苦智耶。答曰。未来则成就。现在若现在前。设成就未来现在苦智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来苦智耶。答曰。未来则成就过去。若尽不失则成就。若不尽设尽便失则不成就。设成就过去未来苦智。彼过去法智耶。答曰。若尽不失则成就。若不尽设尽便失则不成就。若成就过去法智。彼过去未来现在苦智耶。答曰。或成就过去法智及未来苦智。非过去现在及过去未来非现在。及未来现在非过去。及过去未来现在苦智。云何成就过去法智及未来苦智。非过去现在耶。答曰。若法智已尽不失。又此得苦智若不尽。设尽便失不现在前。是谓成就过去法智。及未来苦智非过去现在。云何成就过去法智。及过去未来苦智非现在耶。答曰。若法智苦智已尽不失。又此苦智不现在前。是谓成就过去法智。及过去未来苦智非现在。云何成就过去法智。及未来现在苦智非过去耶。答曰。若法智已尽不失。又此苦智现在前。若不尽设尽便失。是谓成就过去法智。及未来现在苦智非过去。云何成就过去法智。及过去未来现在苦智耶。答曰。若法智苦智已尽不失。又此苦智现在前。是谓成就过去法智。及过去未来现在苦智。设成就过去未来现在苦智。彼过去法智耶。答曰。若尽不失则成就。若不尽设尽便失。则不成就(苦智七竟)。习尽道智亦如是(小七竟)。过去法智过去未来知智过去知他人心智(一)未来(二)现在(三)过去现在(四)未来现在(五)过去未来(六)过去未来现在(七)。知他人心智七。乃至道智亦如是(大七竟)
　　智相应品第五竟(梵本一千四十三首卢秦一万五千一百九言)
阿毗昙八犍度论卷第十五
行犍度第四之一
　　恶行邪语　　众生及命　　身无有教
　　自行在后
恶行跋渠第一
　　三恶行三不善根。三恶行摄三不善根。三不善根摄三恶行耶。三妙行三善根。三妙行摄三善根。三善根摄三妙行耶。三恶行十不善行迹。三恶行摄十不善行迹。十不善行迹摄三恶行耶。三妙行十善行迹。三妙行摄十善行迹。十善行迹摄三妙行耶。三行十行迹。三行摄十行迹。十行迹摄三行耶。三行四行黑有黑报。白有白报。白黑白黑报。不黑不白无行报行尽。三行摄四行。四行摄三行耶。复次三行现法报。生报后报乐报苦报。不苦不乐报。过去未来现在。善不善无记。欲界系色无色界系。学无学非学非无学。见谛所断思惟所断无断。前摄后后摄前耶。四行黑有黑报。白有白报。黑白黑白报。不黑不白无行报行尽。三行现法报生报后报。乐报苦报。不苦不乐报。过去未来现在。善不善无记。欲界系色无色界系。学无学非学非无学。见谛所断思惟所断无断。四行摄三行。三行摄四行耶。三行现法报生报后报。复次三行乐报苦报不苦不乐报。过去未来现在。善不善无记。欲界系色无色界系。学无学非学非无学。见谛所断思惟所断无断。前摄后后摄前耶。三行乐报苦报不苦不乐报。复次三行过去未来现在。善不善无记。欲界系色无色界系。学无学非学非无学。见谛所断思惟所断无断。前摄后后摄前耶。三行过去未来现在。复次三行善不善无记。欲界系色无色界系。学无学非学非无学。见谛所断思惟所断无断。前摄后后摄前耶。三行善不善无记。复次三行欲界系色无色界系。学无学非学非无学。见谛所断思惟所断无断。前摄后后摄前耶。三行欲界系色无色界系。复次三行学无学非学非无学。见谛所断思惟所断无断。前摄后后摄前。三行学无学非学非无学。复次三行见谛所断思惟所断无断。前摄后后摄前耶。颇行受报身痛受报非心耶。颇行受报心痛受报非身耶。颇行受报身心痛受报耶。颇行受报身心痛不受报而受报耶。三障行障垢障报障。彼云何行障。云何垢障。云何报障。此三恶行何者最大。此三妙行何者最大果。此章义愿具演说。三恶行三不善根。三恶行摄三不善根耶。答曰。或恶行非不善根。云何恶行非不善根。答曰。身口恶行邪见不善思。是谓恶行非不善根。云何不善根非恶行。答曰。痴不善根。是谓不善根非恶行。云何恶行不善根。答曰。贪嗔恚不善根。是谓恶行不善根。云何非恶行非不善根。答曰。除上尔所事。三妙行三善根。三妙行摄三善根耶。答曰。或妙行非善根。云何妙行非善根。答曰。身口妙行善思。是谓妙行非善根。云何善根非妙行。答曰。等见不摄无痴善根。是谓善根非妙行。云何妙行善根。答曰。不贪不嗔恚善根等见。是谓妙行善根。云何非妙行非善根。答曰。除上尔所事。三恶行十不善行迹。三恶行摄十不善行迹。十不善行迹摄三恶行。答曰。三摄十非十摄三。不摄何等。答曰。除行迹摄身口恶行。诸余身口恶行。及不善思。三妙行十善行迹。三妙行摄十善行迹。十善行迹摄三妙行。答曰。三摄十非十摄三。不摄何等。答曰。除行迹摄身口妙行。诸余身口妙行及善思。三行十行迹。三行摄十行迹。答曰。或行非行迹。云何行非行迹。答曰。除行迹摄身口行。诸余身口行意思。是谓行非行迹。云何。行迹非行答曰。后三行迹。是谓行迹非行。云何行行迹。答曰。七行迹。是谓行行迹。云何非行非行迹。答曰。除上尔所事。三行四行黑有黑报。白有白报。黑白黑白报。不黑不白无报行行尽。三行摄四行。四行摄三行。答曰。三四非四三。不摄何等。答曰。除学思作尽。诸余无漏行及无色界善行。无记行三行。复次三行现法报生报后报。前摄后后摄前。答曰。前后非后前。不摄何等。答曰。不定无记无漏行三行。复次三行乐报苦报不苦不乐报。前摄后后摄前。答曰。前后非后前。不摄何等。答曰。无记无漏行三行。复次三行过去未来现在。善不善无记。学无学非学非无学。见谛所断思惟所断无断。前摄后后摄前。答曰。随种相摄三行。复次三行欲界系色无色界系。前摄后后摄前。答曰。前后非后前。不摄何等。答曰。无漏行(三行竟)
　　四行黑有黑报。白有白报。黑白黑白报。不黑不白无报行行尽。三行现法报生报后报。四行摄三行耶。答曰。或四非三。云何四非三。答曰。学思作尽。欲界系善不善不定行。色界系善不定行。是谓四非三。云何三非四。答曰。无色界系善定行。是谓三非四。云何四三。答曰。欲界系善不善定行。色界系善定行。是谓四三。云何非四非三。答曰。除学思作尽。诸余无漏行。无色界系善不定行无记行。是谓非四非三。四行黑有黑报白有白报白黑白黑报。不白不黑无报行行尽。三行乐报苦报不苦不乐报。四行摄三行。答曰。或四非三。云何四非三。答曰。学思作尽。是谓四非三。云何三非四。答曰。无色界系善行。是谓三非四。云何四三。答曰。欲界系善不善行。色界系善行。是谓四三。云何非四非三。答曰。除学思作尽思惟进行。诸余无漏行无记行。是谓非四非三。四行黑有黑报。白有白报。黑白黑白报。不黑不白无报行行尽。三行过去未来现在。善不善无记。学无学非学非无学。见谛所断思惟所断无断。四行摄三行三行摄四行。答曰。三摄四非四三。不摄何等。答曰。除学思作尽诸余无漏行。无色界系善无记行也。四行黑有黑报。白有白报。黑白黑白报。不黑不白无报行行尽也。三行欲界系色无色界系。四行摄三行。三行摄四行。答曰。或四非三。云何四非三。答曰。学思作尽。是谓四非三。云何三非四。答曰。无色界系善行无记行。是谓三非四。云何四三。答曰。欲界系善不善行。色界系善行。是谓四三。云何非四非三。答曰。除学思作尽。诸余无漏行。是谓非四非三(四行竟)。三行现法报生报后报。复次三行乐报苦报不苦不乐报。前摄后后摄前。答曰。后前非前后。不摄何等。答曰。不定行也。三行现法报生报后报。复次三行过去未来现在。善不善无记。学无学非学非无学。见谛所断思惟所断无断。前摄后后摄前。答曰。后前非前后。不摄何等。答曰。不定无记无漏行也。三行现法报生报后报。复次三行欲界系色无色界系。前摄后后摄前。答曰。后前非前后。不摄何等。答曰。不定无记行(现生后报三竟)。三行乐报苦报不苦不乐报。复次三行过去未来现在。善不善无记。学无学非学非无学。见谛所断思惟所断无断。前摄后后摄前。答曰。后前非前后。不摄何等。答曰。无记无漏行也。三行乐报苦报不苦不乐报。复次三行欲界系色无色界系。前摄后后摄前。答曰。后前非前后。不摄何等。答曰。无记行(三痛竟)。三行过去未来现在。复次三行善不善无记。学无学非学非无学。见谛所断思惟所断无断。前摄后后摄前。答曰。随种相摄三行过去未来现在。复次三行欲界系色无色界系。前摄后后摄前答曰。前后非后前。不摄何等。答曰。无漏行(三世竟)。三行善不善无记。复次三行欲界系色无色界系。前摄后后摄前。答曰。前后非后前。不摄何等。答曰。无漏行。三行善不善无记。复次三行学无学。非学非无学。见谛所断思惟所断无断。前摄后后摄前。答曰。随种相摄(善不善竟)。三行欲界系色无色界系。复次三行学无学非学非无学。见谛所断思惟所断无断。前摄后后摄前。答曰。后前非前后。不摄何等。答曰。无漏行(三界竟)。三行学无学非学非无学。复次三行见谛所断思惟所断无断。前摄后后摄前。答曰。随种相摄(三三稍除自二三痛至此七也)。颇行受报身痛受报非心耶。答曰。受报不善行也。颇行受报心。痛受报非身耶。答曰。受报善无学行。颇行受报身心痛受报耶。答曰。受报善有学行。颇行受报身心痛不受报而受报耶。答曰。受报善不善行受报。色心心所念法心不相应行也。三障行障垢障报障。彼云何行障。云何垢障。云何报障。行障云何。答曰。五无救行。垢障云何。答曰。诸众生淫欲偏重。嗔恚愚痴偏重。彼淫欲偏重嗔恚愚痴偏重。难教难语难济难脱。是谓垢障。云何报障。答曰。地狱处。畜生处。饿鬼处。郁单曰。无想天处。是谓报障。此三恶行何者最大。答曰。坏僧妄语。由此行报阿鼻大地狱受劫寿。此三妙行何者最大果。答曰。有第一有三昧思行报。有想无想受八十千劫寿。
　　阿毗昙恶行品第一竟(梵本一百九十二首卢二千七百八言)
邪语跋渠第二
　　诸邪语彼是邪命耶。设是邪命彼是邪语耶。诸邪业彼是邪命耶。设是邪命彼是邪业耶。诸等语彼是等命耶。设是等命彼是等语耶。诸等业彼是等命耶。设是等命彼是等业耶。三恶行三曲三秽三浊。身曲身秽身浊。口曲口秽口浊。意曲意秽意浊。彼云何身曲身秽身浊。云何口曲口秽口浊。云何意曲意秽意浊。三恶行摄三曲秽浊。三曲秽浊摄三恶行。三妙行三净。三妙行摄三净。三净摄三妙行。三妙行三满。三妙行摄三满。三满摄三妙行。三净三满三净摄三满。三满摄三净。诸身恶行彼尽无巧便身行耶。设无巧便身行彼尽身恶行耶。诸口恶行彼尽无巧便口恶行耶。设无巧便口行。彼尽口恶行耶。诸意恶行彼尽无巧便意行耶。设无巧便意行。彼尽意恶行耶。诸身妙行彼尽巧便身行耶。设巧便身行。彼尽是身妙行耶。诸口妙行彼尽巧便口行耶。设巧便口行彼尽口妙行耶。诸意妙行彼尽巧便意行耶。设巧便意行。彼尽意妙行耶。诸法由行得彼法。当言善耶。不善无记耶。颇过去行过去报未来现在报耶。颇未来行未来现在过去报耶。颇现在行现在过去未来报耶。颇如身行受报口行意行不然耶。颇如口行受报身行意行不然耶。颇如意行受报身口行不然耶。颇如身行口行受报意行不然耶。颇如身行意行受报口行不然耶。颇如口行意行受报身行不然耶。颇如身行口行受报意行亦然耶。颇如身行口行意行不受报而受报耶。颇三行不前不后受报耶。现法报生报后报。乐报苦报不苦不乐报。欲界系色无色界系。颇二行不前不后受报耶。善不善见谛所断思惟所断。此章义愿具演说。
　　诸邪语彼是邪命耶。答曰。或邪语非邪命。云何邪语非邪命。答曰。除邪命作口四恶行。诸余口恶行是谓邪语非邪命。云何邪命非邪语。答曰。邪命作身三恶行。是谓邪命非邪语。云何邪语邪命。答曰。邪命作口四恶行。是谓邪语邪命。云何非邪语邪命。答曰。除邪命作身三恶行。诸余身恶行。是谓非邪命邪语。诸邪业彼是邪命耶。答曰。或邪业非邪命。云何邪业非邪命。答曰。除邪命作身三恶行。诸余身恶行。是谓邪业非邪命。云何邪命非邪业。答曰。邪命作口四恶行。是谓邪命非邪业。云何邪业邪命。答曰。邪命作身三恶行。是谓邪业邪命。云何非邪业邪命耶。答曰。除邪命作口四恶行。诸余口恶行。是谓非邪业邪命(身竟)。诸等语彼是等命耶。答曰。或等语非等命。云何等语非等命。答曰。除等命作口四妙行。诸余口妙行。是谓等语非等命。云何等命非等语。答曰。等命作身三妙行。是谓等命非等语。云何等语等命。答曰。等命作口四妙行。是谓等语等命。云何非等语等命。答曰。除等命作身三妙行。诸余身妙行。是谓非等语等命(等语竟)。诸等业彼是等命耶。答曰。或等业非等命。云何等业非等命。答曰。除等命作身三妙行。诸余身妙行。是谓等业非等命。云何等命非等业。答曰。等命作口四妙行。是谓等命非等业。云何等业等命。答曰。等命作身三妙行。是谓等业等命。云何非等业等命。答曰。除等命作口四妙行。诸余口妙行。是谓非等业等命(业竟)。三恶行三曲秽浊。身曲身秽身浊。口曲口秽口浊。意曲意秽意浊。身曲云何。答曰。虚伪盛身行也。身秽云何。答曰。嗔恚盛身行。身浊云何。答曰。淫盛身行。口曲云何。答曰。虚伪盛口行。口秽云何。答曰。嗔恚盛口行。口浊云何。答曰。淫盛口行。意曲云何。答曰。虚伪盛意行。意秽云何。答曰。嗔恚盛意行。意浊云何。答曰。淫盛意行。三恶行摄三曲秽浊耶。答曰。或三恶行非曲秽浊。云何恶行非曲秽浊。答曰。除欲界系虚伪欲盛嗔恚身口意恶行。诸余身口意恶行。是谓恶行非曲秽浊。云何曲秽浊非恶行耶。答曰。色界系虚伪爱身口意行。无色界系爱盛意行。是谓曲秽浊非恶行。云何恶行曲秽浊。答曰。欲界系虚伪欲盛嗔恚身口意恶行。是谓恶行曲秽浊。云何非恶行曲秽浊。答曰。除上尔所事。三妙行三净。三妙行摄三净。三净摄三妙行。答曰。随种相摄。三妙行三满。三妙行摄三满。答曰。或妙行非满。云何妙行非满。答曰。除无学身口妙行。诸余身口妙行尽意妙行是谓妙行非满。云何满非妙行。答曰。无学心是谓满非妙行。云何妙行满。答曰。无学身口妙行。是谓妙行满。云何非妙行满。答曰。除上尔所事。三净三满三净摄三满耶。答曰。或净非满。云何净非满。答曰。除无学身口净。诸余身口净尽意净。是谓净非满。云何满非净。答曰。无学心是谓满非净。云何净满。答曰。无学身口净。是谓净满。云何非净满。答曰。除上尔所事(满竟)。诸身恶行尽无巧便身行耶。答曰。如是。诸身恶行尽无巧便身行。颇无巧便身行彼非身恶行耶。答曰。有隐没无记身行。不隐没无记无巧便身行也。诸口恶行尽无巧便口行耶。答曰。如是。诸口恶行尽无巧便口行。颇无巧便口行彼非口恶行耶。答曰。有隐没无记口行。不隐没无记无巧便口行也。诸意恶行彼尽无巧便意行耶。答曰。或意恶行彼非无巧便意行。云何意恶行。彼非无巧便意行耶。答曰。意三恶行是谓意恶行。彼非无巧便意行。云何无巧便意行。彼非意恶行耶。答曰。隐没无记思。不隐没无记无巧便思。是谓无巧便意行。彼非意恶行。云何意恶行彼是无巧便意行耶。答曰。不善思。是谓意恶行。彼是无巧便意行。云何非意恶行彼非无巧便意行耶。答曰。除上尔所事(恶行竟)。诸身妙行尽巧便身行耶。答曰。如是。诸身妙行彼尽巧便身行。颇巧便身行彼非身妙行。答曰。有不隐没无记巧便身行也。诸口妙行尽巧便口行耶。答曰。如是。诸口妙行彼尽巧便口行。颇巧便口行彼非口妙行耶。答曰。有不隐没无记巧便口行也。诸意妙行彼尽巧便意行耶。答曰。或意妙行彼非巧便意行。云何意妙行彼非巧便意行。答曰。意三妙行。是谓意妙行彼非巧便意行。云何巧便意行彼非意妙行。答曰。不隐没无记巧便思。是谓巧便意行彼非意妙行。云何意妙行彼是巧便意行。答曰。善思是谓意妙行。彼是巧便意行。云何非意妙行非巧便意行耶。答曰。除上尔所事(妙行竟)。诸法由行得彼法。当言善不善无记耶。答曰。报义诸法由行得此法当言无记也。如是报义诸法由行得彼法无记耶。答曰。如是。若作是说。本无如来善心说语软语妙语软美语。此语善耶。答曰。如是。听我所说若报义诸法由行得彼法无记不应作是说。本无如来善心说语软语妙语软美语此语善。虽有是语此事不然。若作是语本无如来善心说语软语妙语软美语此语善。不应作是语。报义诸法由行得此法无记报义诸法由行得此法无记。此事不然。当作是语本无如来本余生时作善行受报报现在前。彼由此因缘得咽喉四大行四大。四大出声声非报也。颇过去行过去报耶。未来现在报耶。答曰。如是。颇未来行未来报耶。答曰。有无过去现在。颇现在行现在报耶。答曰。有过去无未来有(三世竟)。颇如身行受报。口行意行不然耶。答曰。有如身不净口净。当于尔时有善心若无记心。如身有净口不净。当于尔时有不善心若无记心。是谓如身行受报。口行意行不然。颇如口行受报。身行意行不然。答曰。有如身有净口不净。当于尔时有善心若无记心。如身不净口净。当于尔时有不善心若无记心。是谓如口行受报。身行意行不然。颇如意行受报身行口行不然耶。答曰。有如身不净口不净。当于尔时有善心如身净口净。当于尔时有不善心。是谓如意行受报身行口行不然。颇如身行口行受报意行不然耶。答曰。有如身不净口不净。当于尔时有善心若无记心如身净口净。当于尔时有不善心若无记心。是谓如身行口行受报意行不然。颇如身行意行受报口行不然耶。答曰。有如身有不净口净。当于尔时有不善心如身净口不净。当于尔时有善心。是谓如身行意行受报口行不然。颇如口行意行受报身行不然耶。答曰。有如身有净口不净。当于尔时有不善心如身不净口净。当于尔时有善心。是谓如口行意行受报身行不然。颇如身行口行受报意行亦然耶。答曰。有如身有不净口不净。当于尔时有不善心如身净口净。当于尔时有善心。是谓如身行口行受报意行亦然。颇如身行口行意行不受报而受报耶。答曰。有诸心不相应行受报。色心心所念法心不相应行也。颇三行不前不后受报现法报生报后报。答曰。受报现法报色。生报心心所念法。后报心不相应行。复次现法报心心所念法。生报色。后报心不相应行。复次现法报心不相应行。生报心心所念法。后报色(三竟)。乐报苦报不苦不乐报亦如是。欲界系色色界系心心所念法。无色界系心不相应行。复次欲界系心心所念法。色界系色无色界系心不相应行。复次欲界系心不相应行。色界系色无色界系心心所念法也(三界竟)。颇二行不前不后受报善不善耶。答曰。受报善色不善心心所念法心不相应行。复次善心心所念法心不相应行不善色(善不善二竟)。见谛所断思惟所断亦如是。
　　阿毗昙邪语品第二竟(梵本二百四十五首卢秦五千一百言)
阿毗昙八揵度论卷第十六
行犍度第四之二害众生跋渠第三
　　颇害众生众生害不尽。颇不害众生众生害尽耶。颇害众生众生害尽。颇不害众生众生害不尽。颇不害众生众生害不尽。彼行受报必生地狱耶。颇行不善苦痛行不熟。彼行彼初受报彼必染污心。颇害众生命。后不受戒。当言一切众生中净耶。若一切众生中净。彼一切众生中受戒耶。设一切众生中受戒。彼一切众生中净耶。若身成就彼有身行耶。设成就身行彼有身耶。若成就身彼有口行耶。设成就口行彼有身耶。若成就身彼有意行耶。设成就意行彼有身耶。若成就身彼有身行口行耶。设成就身行口行彼有身耶。若成就身彼有身行意行耶。设成就身行意行彼有身耶。若成就身彼有口行意行耶。设成就口行意行彼有身耶。若成就身彼有身行口行意行耶。设成就身行口行意行彼有身耶(身竟)。若成就身行彼有口行耶。设成就口行彼有身行耶。若成就身行彼有意行耶。设成就意行彼有身行耶。若成就身行彼有口行意行耶。设成就口行意行彼有身行耶(身行竟)。若成就口行彼有意行耶。设成就意行彼有口行耶。若行欲未尽彼报欲未尽耶。设报欲未尽彼行欲未尽耶。若行欲尽彼报欲尽耶。设报欲尽彼行欲尽耶。若行有果彼行一切有报耶。设行有报彼行一切有果耶。若行无果彼行一切无报耶。设行无报彼行一切无果耶。若行不善彼行一切颠倒耶。设行颠倒彼行一切不善耶。若行非不善一切彼行非颠倒耶。设行非颠倒彼行一切非不善耶。若成就不善行。彼成就色无色界行耶。设成就色无色界行。彼成就不善行耶。若成就欲界善行。彼成就色无色界善行耶。设成就色无色界善行。彼成就欲界善行耶。若成就欲界行。彼成就色界行耶。设成就色界行。彼成就欲界行耶。若成就欲界行。彼成就无色界行耶。设成就无色界行。彼成就欲界行耶。若成就欲界行。彼成就色界行无漏行耶。设成就色界行无漏行。彼成就欲界行耶。若成就欲界行。彼成就无色界行无漏行耶。设成就无色界无漏行。彼成就欲界行耶。若成就色界行。彼成就无色界行无漏行耶。设成就无色界行无漏行。彼成就色界行耶。若成就无色界行。彼成就无漏行耶。设成就无漏行。彼成就无色界行耶。若成就欲界行色无色界行无漏行。彼命终后生何处。此章义愿具演说。
　　颇害众生众生害不尽耶。答曰。有如断众生命。方便不息求。颇不害众生众生害尽耶。答曰。有如不害众生命方便息求。颇害众生众生害尽耶。答曰。有如害众生命方便息求。颇众生不害众生害不尽耶。答曰。有如不害众生命方便不息求。颇不害众生众生害不尽。彼彼行受报必生地狱耶。答曰。有如作无救方便中间命终。颇行不善苦痛行未熟。彼行彼初受报彼必染污心耶。答曰。有如作无救行。彼初受地狱中阴。颇害众生命彼后不受戒。当言一切众生中净耶。答曰。有如方便欲害众生中间值法。若一切众生中净(见谛人)。彼一切众生中受戒耶(受戒改往)。答曰。或一切众生中净。彼非一切众生中受戒(此言质约译人欲示)。云何一切众生中净。彼非一切众生中受戒。答曰。如不受戒中间值法。是谓一切众生中净。彼非一切众生中受戒。云何一切众生中受戒。彼非一切众生中净。答曰。如受戒越戒。是谓一切众生中受戒。彼非一切众生中净。云何一切众生中净。彼一切众生中受戒。答曰。如受戒不越戒。是谓一切众生中净。一切众生中受戒。云何不一切众生中净。彼不一切众生中受戒耶。答曰。除上尔所事。若成就身彼有身行耶。答曰。或成就身非身行。云何成就身非身行。答曰。卵膜渐厚处母胎凡夫人。若生欲界不有威仪。不处非威仪身。无教设有教便失。是谓成就身非身行。云何成就身行非身耶。答曰。无垢人生无色界。是谓成就身行非身。云何成就身身行。答曰。卵膜渐厚处母胎无垢人。若生欲界处威仪不处威仪。不威仪亦不不处威仪。身有教设有教不失。若生色界是谓成就身身行。云何不成就身非身行。答曰。凡夫人生无色界。是谓不成就身非身行。若成就身彼有口行耶。答曰。或成就身非口行。云何成就身非口行。答曰。卵膜渐厚处母胎凡夫人。若生欲界不威仪亦非不处威仪。口无教设有教便失。是谓成就身非口行。云何成就口行非身。答曰。无垢人生无色界。是谓成就口行非身。云何成就身口行。答曰。膜渐厚处母胎无垢人。若生欲界处威仪不处威仪。不威仪亦不不处威仪。口有教设有教不失。若生色界是谓成就身口行。云何不成就身非口行。答曰。凡夫人生无色界。是谓不成就身非口行。若成就身彼有意行耶。答曰。如是。若成就身彼有意行。颇成就意行非身耶。答曰。有生无色界也。若成就身彼有身口行耶。答曰。或成就身非身口行。及身行非口行及口行非身行及身口行。云何成就身非身口行。答曰。卵膜渐厚处母胎凡夫人。若生欲界非威仪亦不不处威仪。身口无教设有教便失。是谓成就身非身口行。云何成就身及身行非口行。答曰。若生欲界非威仪亦不不处威仪。身有教设有教不失。口无教设有教便失。是谓成就身及身行非口行。云何成就身及口行非身行。答曰。若生欲界不威仪亦不不处威仪。口有教设有教不失。身无教设有教便失。是谓成就身及口行非身行。云何成就身及身行口行。答曰。膜渐厚处母胎无垢人。若生欲界处威仪不处威仪。不威仪亦不不处威仪。身口有教设有教不失。若生色界。是谓成就身及身口行。设成就身口行彼成就身耶。答曰。或成就或不成就。云何成就。答曰。向所说是谓成就。云何不成就。答曰。无垢人生无色界。是谓不成就。若成就身彼成就身行意行耶。答曰。或成就身及意行。无身行及身行意行。云何成就身及意行非身行。答曰。卵膜渐厚处母胎凡夫人。若生欲界不威仪。亦不不处威仪。身无教设有教便失。是谓成就身及意行非身行云何成就身及身行意行。答曰。卵膜渐厚处母胎无垢人。若生欲界处威仪不处威仪。不威仪亦不不处威仪。身有教设有教不失。若生色界。是谓成就身及身行意行。设成就身行意行。彼成就身耶。答曰。或成就或不成就。云何成就。答曰。向所说是谓成就。云何不成就。答曰。无垢人生无色界。是谓不成就。若成就身彼成就口意行耶。答曰。或成就身及意行。非口行及口行意行。云何成就身及意行非口行。答曰。卵膜渐厚处母胎凡夫人。若生欲界不威仪亦不不处威仪。口无教设有教便失。是谓成就身及意行非口行。云何成就身及口行意行。答曰。卵膜渐厚处母胎无垢人。若生欲界处威仪不处威仪。不威仪亦不不处威仪口有教设有教不失。若生色界。是谓成就身及口行意行。设成就口意行彼成就身耶。答曰。或成就或不成就。云何成就。答曰。向所说是谓成就。云何不成就。答曰。无垢人生无色界。是谓不成就。若成就身彼有身口意行耶。答曰。或成就身及意行。非身口行及身意行。非口行及口意行。非身行及身口意行。云何成就身及意行非身口行。答曰。卵膜渐厚处母胎凡夫人。若生欲界不威仪亦不不处威仪。身口无教设有教便失。是谓成就身及意行非身口行。云何成就身及身意行非口行。答曰。若生欲界不威仪亦不不处威仪。身有教设有教不失。口无教设有教便失。是谓成就身及身意行非口行。云何成就身及口意行非身行耶。答曰。若生欲界不威仪亦不不处威仪。口有教设有教不失。身无教设有教便失。是谓成就身及口意行非身行。云何成就身及身口意行。答曰。卵膜渐厚处母胎无垢人若生欲界。处威仪不处威仪。不威仪亦不不处威仪。身口有教设有教不失。若生色界。是谓成就身及身口意行。设成就身口意行彼成就身耶。答曰。或成就或不成就。云何成就。答曰。向所说是谓成就。云何不成就。答曰。无垢人生无色界。是谓不成就(身竟)。若成就身行彼成就口行耶。答曰。或成就身行非口行。云何成就身行非口行。答曰。若生欲界不威仪。亦不不处威仪。身有教设有教不失。口无教设有教便失。是谓成就身行非口行。云何成就口行非身行。答曰。若生欲界不威仪。亦不不处威仪。口有教设有教不失。身无教设有教便失。是谓成就口行非身行。云何成就身口行。答曰。卵膜渐厚处母胎无垢人。若生欲界处威仪不处威仪。不威仪亦不不处威仪。身口有教设有教不失。若生色界无垢人生无色界。是谓成就身口行。云何不成就身口行。答曰。卵膜渐厚处母胎凡夫人。若生欲界不威仪亦不不处威仪。身口无教设有教便失。若生无色界凡夫人。是谓不成就身口行。若成就身行彼成就意行耶。答曰。如是。若成就身行彼成就意行。颇成就意行非成就身行。答曰。有卵膜渐厚处母胎凡夫人。若生欲界不威仪亦不不处威仪。身无教设有教便失。若凡夫人生无色界。若成就身行彼成就口意行耶。答曰。或成就身行及意行。非口行及口意行。云何成就身行及意行非口行。答曰。若生欲界不威仪亦不不处威仪。身有教设有教不失。口无教设有教便失。是谓成就身行及意行非口行。云何成就身行及口意行。答曰。卵膜渐厚处母胎无垢人。若生欲界处威仪不处威仪。不威仪亦不不处威仪。身口有教设有教不失。若生色界无垢人生无色界。是谓成就身行及口意行。设成就口意行彼成就身行耶。答曰。或成就或不成就。云何成就。答曰。向所说是谓成就。云何不成就。答曰。若生欲界不威仪。亦不不处威仪。身无教设有教便失。口有教设有教不失。是谓不成就。若成就口行彼成就意行耶。答曰。如是。若成就口行彼成就意行。颇成就意行非口行耶。答曰。有卵膜渐厚处母胎凡夫人。若生欲界不威仪亦不不处威仪。口无教设有教便失。凡夫人生无色界。若行淫未尽彼报淫未尽耶。答曰。如是。若行淫未尽彼报淫未尽。颇报淫未尽非行耶。答曰。有须陀洹见谛所断行淫尽。彼报淫未尽。若行淫尽彼报淫尽耶。答曰。如是。若报淫尽彼行淫尽。颇行淫尽非报耶。答曰。有须陀洹见谛所断行淫尽。彼报淫未尽。若行有果彼行尽有报耶。答曰。如是。若行有报此行有尽有果。颇行有果彼行无报耶。答曰。有无记无漏行。若行无果彼行尽无报耶。答曰。无行不有果。颇行无报耶。答曰。有无记无漏行。若行不善彼行尽颠倒耶。答曰。或行不善此行非颠倒。云何行不善彼行非颠倒。答曰。犹如有一有见果实。如是见如是语。有行有行果报。彼身恶行口意恶行。犹如有一不见有见想。不闻不别不识有识想。彼不以此想。不以此忍。不以此见。不以此欲不以此智慧。我不见不闻不别不识。犹如有一见无见想。闻别识无识想。彼不以此想。不以此忍。不以此见。不以此欲。不以此智慧。我见闻别识。是谓行不善彼行非颠倒。云何行颠倒此行非不善。答曰。犹如有一无见无果实。如是见如是语。无行无行果报。彼身妙行口意妙行。犹如有一无见有见想。不闻不别不识有识想。彼以此想。以此忍。以此见。以此欲。以此智慧。我见闻别识。犹如有一见无见想。闻别识无识想。彼以此想。以此忍。以此见。以此欲。以此智慧。我不见闻别识。是谓行颠倒彼行非不善。云何行不善彼行颠倒。答曰。犹如有一见无见无果实。如是见。如是语。无行无行果报。彼身恶行口意恶行。犹如有一不见不见想。不闻不别不识有不识想。彼不以此想。不以此忍。不以此见。不以此欲。不以此智慧。我见闻别识。犹如有一见有见想。闻别识有识想。彼不以此想。不以此忍。不以此见。不以此欲。不以此智慧。我不见不闻不别不识。是谓行不善彼行颠倒。云何行非不善彼行非颠倒。答曰。犹如有一见有果实。如是见。如是语。有行有行果报。彼身妙行口意妙行。犹如有一不见有不见想。不闻不别不识有不识想。彼以此想。以此忍。以此见。以此欲。以此智慧。我不见不闻不别不识。犹如有一见有见想。闻别识有识想。彼以此想。以此忍。以此见。以此欲。以此智慧。我见闻别识。是谓行非不善此行非颠倒。非亦如是。若成就不善行。彼成就色无色界行耶。答曰。如是。若成就不善行彼成就色无色界行。颇成就色无色界行。非成就不善行耶。答曰。有若生欲界欲爱尽。若生色界若成就欲界善行。彼成就色无色界善行耶。答曰。或成就欲界善行。非色无色界善行。云何成就欲界善行。非色无色界善行。答曰。若生欲界不断善本。不得色无色界善心。是谓成就欲界善行。非色无色界善行。云何成就色无色界善行。非欲界善行。答曰。若生色界得无色界善心。是谓成就色无色界善行非欲界善行。云何成就欲界善行。色无色界善行。答曰。若生欲界得色无色界善心。是谓成就欲界善行色无色界善行。云何不成就欲界善行。非色无色界善行。答曰。善根本断。是谓不成就欲界善行。非色无色界善行。若成就欲界行彼成就色界行耶。答曰。如是。设成就色界行彼成就欲界行耶。答曰。如是。若成就欲界行。彼成就无色界行耶。答曰。如是。若成就欲界行。彼成就无色界行耶。颇成就无色界行。彼不成就欲界行。答曰。有若生无色界。若成就欲界行。彼成就无漏行耶。答曰。或成就欲界行。不成就无漏行。云何成就欲界行。非无漏行耶。答曰。若凡夫人生欲色界。是谓成就欲界行非无漏行。云何成就无漏行非欲界行耶。答曰。无垢人生无色界。是谓成就无漏行非欲界行。云何成就欲界行无漏行耶。答曰。无垢人若生欲界色界。是谓成就欲界行无漏行。云何不成就欲界行无漏行。答曰。凡夫人生无色界。是谓不成就欲界行无漏行。若成就色界行。彼成就无色界行耶。答曰。如是。若成就色界行。彼成就无色界行耶。颇成就无色界行。非成就色界行耶。答曰。有生无色界若成就色界行。彼成就无漏行耶。答曰。或成就色界行非无漏行。云何成就色界行非无漏行。答曰。凡夫人生欲界色界。是谓成就色界行非无漏行。云何成就无漏行非色界行。答曰。无垢人生无色界。是谓成就无漏行非色界行。云何成就色界行无漏行。答曰。无垢人生欲界色界。是谓成就色界行无漏行。云何不成就色界行无漏行。答曰。凡夫人生无色界。是谓不成就色界行无漏行。若成就无色界行。彼成就无漏行耶。答曰。如是。若成就无漏行。彼成就无色界行。颇成就无色界行非无漏行耶。答曰。有凡夫人。若成就欲界行。色无色界无漏行。此命终后当生何所。答曰。或欲界。或色界无色界。或无处所。
　　阿毗昙害众生品第三竟(梵本三百九首卢四千六百三十一言)
阿毗昙八揵度论卷第十七
行犍度第四之三有教无教跋渠第四
　　有教及无教　　诸行彼果实
　　或有漏学者　　思惟戒在后
　　若成就身教彼成就无教耶。设成就无教彼成就教耶。若成就善不善隐没。无记不隐没。无记身教彼成就无教耶。设成就无教彼成就教耶。若成就过去身教。彼成就无教耶。设成就无教彼成就教耶。若成就过去善不善隐没。无记不隐没。无记身教彼成就无教耶。设成就无教彼成就教耶。若成就未来身教彼成就无教耶。设成就无教彼成就教耶。若成就未来善不善隐没。无记不隐没。无记身教彼成就无教耶。设成就无教。彼成就教耶。若成就现在身教。彼成就无教耶。设成就无教彼成就教耶。若成就现在善不善隐没。无记不隐没。无记身教彼成就无教耶。设成就无教彼成就教耶。口教亦如是。诸行欲界系彼行欲界系果耶。设行欲界系果。彼行欲界系耶。诸行色界系。彼行色界系果耶。设行色界系果。彼行色界系耶。诸行无色界系果。彼行无色界系耶。设行无色界系果。彼行无色界系耶。诸无漏行彼行无漏果耶。设行无漏果。彼行无漏耶。诸行不欲界。彼行不欲界果耶。设行非欲界果。彼行非欲界耶。诸行非色界。彼行非色界果耶。设行非色界果。彼行非色界耶。诸行非无色界。彼行非无色界果耶。设行非无色界果。彼行非无色界耶。诸行非无漏彼行非无漏果耶。设行非无漏果。彼行非无漏耶。颇有漏行有漏果耶。有漏行无漏果耶。有漏行有漏无漏果耶。颇无漏行无漏果耶。无漏行有漏果耶。无漏行有漏无漏果耶。颇有漏无漏行有漏无漏果耶。有漏无漏行有漏果耶。有漏无漏行无漏果耶。颇学行学果耶。学行无学果耶。学行非学非无学果耶。颇无学行无学果耶。无学行学果耶。无学行非学非无学果耶。颇非学非无学行非学非无学果耶。非学非无学行学果耶。非学非无学行无学果耶。又世尊言。不修身不修戒不修心不修智慧。云何不修身不修戒不修心不修智慧。若不修身。彼不修戒不修心不修智慧耶。设不修慧。彼不修身耶。若不修戒彼不修心不修慧。设不修慧彼不修戒耶。若不修心彼不修智慧耶。设不修智慧彼不修心耶。又世尊言。修身修戒修心修慧。云何修身修戒修心修慧。若修身彼修戒修心修慧耶。设修慧彼修身耶。若修戒彼修心修慧耶。设修慧彼修戒耶。若修心彼修慧。设修慧彼修心耶。颇成就过去戒。非未来现在此种耶。及未来非现在。及现在非未来。及未来现在此种耶。颇成就未来戒非过去现在此种。及过去非现在及现在。非过去及过去现在此种耶。颇成就现在戒非过去未来此种。及过去非未来及未来非过去及过去未来此种耶。此章义愿具演说。
　　若成就身教彼成就无教耶。答曰。或教非无教。云何教非无教。答曰。生欲界非律仪亦不不处律仪。身有教彼不得无教。本有教不失彼不得无教。是谓教非无教。云何无教非教。答曰。无垢人处母胎卵膜渐厚。若生欲界处律仪不得戒律仪。身无教本有教便失彼得无教。若生色界身无教。若无垢人生无色界。是谓无教非教。云何教无教。答曰。生欲界处律仪。不得戒律仪身有教彼得无教。本有教不失彼得无教处。戒律仪不处戒律仪处。亦不律仪亦不不律仪处。身有教彼得无教。本有教不失彼得无教。若生色界身有教。是谓教无教。云何非教无教。答曰。凡夫人处母胎卵膜渐厚。若生欲界不律仪亦不不律仪处。身无教本有教便失。彼不得无教凡夫人生无色界。是谓非教无教也。若成就善身教。彼成就无教耶。答曰。或教非无教也。云何教非无教。答曰。生欲界不律仪处善身有教。彼不得无教本有教不失。彼不得无教不律仪。亦不不律仪处善身有教。彼不得无教本有教不失彼不得无教。是谓教非无教。云何无教非教。答曰。无垢人处母胎卵膜渐厚。若生欲界律仪处不得戒律仪。善身无教本有教便失彼得无教。若生色界善身无教。无垢人生无色界是谓无教非教也。云何教无教。答曰。生欲界律仪处不得戒律仪。身有教彼得无教本有教不失。彼得无教戒律仪处不律仪处。不律仪亦不不律仪。善身有教彼得无教。本有教不失彼得无教。若生色界善身有教。是谓教无教。云何非教无教。答曰。凡夫人处母胎卵膜渐厚。若生欲界不律仪处。善身无教本有教便失彼不得无教。不律仪亦不不律仪处。善身无教本有教便失彼不得无教。若凡夫人生无色界。是谓非教无教。若成就不善身教彼成就无教耶。答曰。如是。若成就无教彼成就教也。颇成就。教非无教耶。答曰。有生欲界律仪处。不善身有教彼不得无教。本有教不失彼不得无教。不律仪亦不不律仪处。不善身有教彼不得无教。本有教不失彼不得无教也。若成就隐没无记身教。彼成就无教耶。答曰。无有成就无教。颇成就教耶。答曰。有生色界隐没无记身教也。若成就不隐没无记身教。彼成就无教耶。答曰。无有成就无教。颇成就教耶。答曰。有生欲界若生色界。不隐没无记身有教也(不定教竟)。若成就过去身教。彼成就无教耶。答曰。或教非无教。云何教非无教。答曰。生欲界不律仪亦不不律仪处。本身有教不失彼不得无教。是谓教非无教。云何无教非教。答曰。无垢人处母胎膜渐厚。若生欲界律仪处不得戒律仪。本身无教有教便失。若生色界本身无教。若学生无色界。是谓无教非教。云何教无教。答曰。生欲界律仪处不得戒律仪。本身有教不失彼得无教。戒律仪处不律仪处。不律仪亦不不律仪处。本身有教不失彼得无教。若生色界本身有教不失。是谓教无教。云何非教无教。答曰。凡夫人处母胎卵膜渐厚。若生欲界不得律仪。亦不不律仪处。本身无教设有教便失。阿罗汉凡夫人生无色界。是谓非教无教。若成就过去善身教。彼成就无教耶。答曰。或教非无教。云何教非无教。答曰。生欲界不律仪处。本善身有教不失彼不得无教。不律仪亦不不律仪处。本善身有教不失彼不得无教。是谓教非无教。云何无教非教。答曰。无垢人处母胎卵膜渐厚。若生欲界律仪处不得戒律仪。本善身无教有教便失。若生色界本善身无教。若学生无色界。是谓无教非教。云何教无教。答曰。生欲界律仪处不得戒律仪。本善身有教不失彼得无教。律仪处不律仪处。不律仪亦不不律仪处。本善身有教不失彼得无教。若生色界本善身有教不失。是谓教无教。云何非教无教。答曰。凡夫人处母胎卵膜渐厚。若生欲界不律仪处。善身本无教有教便不失。律仪处亦不不律仪处。本善身无教有教便失。阿罗汉凡夫人生无色界。是谓非教无教。若成就过去不善身教。彼成就无教耶。答曰。如是。若成就无教彼成就教也。颇成就。教非无教耶。答曰。有生欲界律仪处。本不善身有教不失彼不得无教。不律仪亦不不律仪处。本不善身有教不失彼不得无教也。若成就过去隐没无记。不隐没无记身教。彼成就无教耶。答曰。无有成就教非无教(过去竟)。若成就未来身教。彼成就无教耶。答曰。无有成就教也。颇成就无教。答曰。有无垢人处母胎卵膜渐厚。若生欲界得色界善心。若生色界无垢人生无色界也。若成就未来善身教。彼成就无教耶。答曰。无有成就教。颇成就无教耶。答曰。有无垢人处母胎膜渐厚。若生欲界得色界善心生色界。无垢人生无色界也。若成就未来不善。隐没无记不隐没无记身教。彼成就无教耶。答曰。无有成就教非无教(未来竟)。若成就现在身教彼成就无教耶。答曰。或教非无教。云何教非无教。答曰。生欲界律仪处不得戒律仪。身有教彼不得无教。本有教不失彼不得无教。不律仪亦不不律仪处。身有教彼不得无教。本有教不失彼不得无教。若生色界身有教。是谓教非无教。云何无教非教。答曰。生欲界戒律仪处不得戒律。入定不入定。身无教本有教便失彼得无教戒律。仪不律亦不不律处。身无教本有教便失彼得无教。若生色界入定。是谓无教非教。云何教无教。答曰。生欲界律处不得戒律。身有教彼得无教本有教不失。彼得无教戒律处。不律亦不不律处。身有教彼得无教本有教不失彼得无教。是谓教无教。云何非教无教。答曰。凡夫人处母胎卵膜渐厚。若生欲界律处不得戒律不入定。身无教本有教便失彼不得无教。不律亦不不律处。身无教本有教便失彼不得无教。若生色界不入定。身无教生无色界。是谓非教无教。若成就现在善身教。彼成就无教。答曰。或教非无教。云何教非无教。答曰。生欲界律处不得戒律。善身有教彼不得无教。本有教不失彼不得无教。不律处不律亦不不律处。善身有教彼不得无教。本有教不失。彼不得无教。若生色界善身有教。是谓教非无教。云何无教非教。答曰。生欲界律处不得戒律入定不入定。善身无教本有教便失。彼得无教戒律处。不律亦不不律处。善身无教本有教便失彼得无教。若生色界入定。是谓无教非教。云何教无教。答曰。生欲界律处不得戒律。善身有教彼得无教。本有教不失彼得无教。戒律处不律处不律亦不不律处。善身有教彼得无教本有教不失彼得无教。是谓教无教。云何非教无教。答曰。处母胎卵膜渐厚。若生欲界律处不得戒律不入定。善身无教本有教便失。彼不得无教。不律处不律亦不不律处。善身无教本有教便失。彼不得无教。若生色界不入定善身无教生无色界。是谓非教无教若成就现在不善身教彼成就无教耶。答曰。或教非无教。云何教非无教。答曰。生欲界戒律处不善身有教彼不得无教。本有教不失。彼不得无教。不律亦不不律处。不善身有教彼不得无教。本有教不失。彼不得无教。是谓教非无教。云何无教非教。答曰。生欲界戒律处。不善身无教本有教便失。彼得无教。不律处不律亦不不律处。不善身无教本有教便失。彼得无教。是谓无教非教。云何教无教。答曰。生欲界律处不善身有教彼得无教。本有教不失。彼得无教。不律处不律亦不不律处。不善身有教彼得无教。本有教不失。彼得无教。是谓教无教。云何非教无教。答曰。凡夫人处母胎卵膜渐厚。若生欲界律处不善身无教本有教便失。彼不得无教。不律亦不不律处。不善身无教本有教便失。彼不得无教。若生色无色界。是谓非教无教。若成就现在隐没无记身教。彼成就无教耶。答曰。无有成就无教。颇成就教耶。答曰。有生色界隐没无记身有教也。若成就现在不隐没无记身教。彼成就无教耶。答曰。无有成就无教。颇成就教耶。答曰。有生欲界若生色界不隐没无记身有教(现在竟)。口教亦如是。诸行欲界彼行欲界果耶。答曰。如是。诸行欲界彼行欲界果。颇行欲界果彼行非欲界耶。答曰有。如色界道欲界化化作欲界语也。诸行色界彼行色界果耶。答曰。如是。诸行色界果彼行色界。颇行色界彼行非色界果耶。答曰有。如色界道欲界化化作欲界语。如色界道断结趣证也。诸行无色界彼行无色界果耶。答曰。如是。诸行无色界果。彼行无色界耶。颇行无色界。彼行非无色界果耶。答曰有。如无色界道断结趣证也。诸行无漏彼行无漏果耶。答曰。如是。诸行无漏彼行无漏果也。颇行无漏果彼行非无漏耶。答曰有。如色无色界道断结趣证也。诸行非欲界彼行非欲界果耶。答曰。如是。诸行非欲界果。彼行非欲界。颇行非欲界彼行非不欲界果耶。答曰有。如色界道欲界化化作欲界语诸行非色界。彼行非色界果耶。答曰。如是。诸行非色界彼行非色界果。颇行非色界果。彼行非不色界耶。答曰有。如色界道欲界化化作欲界语。如色界道断结趣证也。诸行非无色界彼行非无色界果耶。答曰。如是。诸行非无色界。彼行非无色界果。颇行非无色界果。彼行非不无色界耶。答曰有。如无色界道断结趣证也。诸行非无漏。彼行非无漏果耶。答曰。如是。诸行非无漏果彼行非无漏。颇行非无漏彼行非不无漏果耶。答曰有。如色无色界道断结趣证。颇有漏行有漏果耶。答曰有。所谓依果报果。颇有漏行无漏果耶。答曰有。解脱果颇有漏行有漏无漏果耶。答曰有。所谓依果报果解脱果(有漏竟)。颇无漏行无漏果耶。答曰有。所依果解脱果。颇无漏行有漏果耶。答曰无。颇无漏行有漏无漏果耶。答曰无。颇有漏行有漏无漏果耶。答曰无。颇有漏无漏行有漏果耶。答曰无。颇有漏无漏行无漏果耶。答曰。有解脱果(有漏无漏竟)。颇学行学果耶。答曰有。所依果颇学行无学果。答曰有。所依果。颇学行非学非无学果耶。答曰。有解脱果(学竟)。颇无学行无学果耶。答曰有。所依果。颇无学行学果耶。答曰无。颇无学行非学非无学果耶。答曰有。解脱果(无学竟)。颇非学非无学行非学非无学果耶。答曰有。所依果报果解脱果。颇非学非无学行学果耶。答曰无也。颇非学非无学行无学果耶。答曰无。又世尊言不修身不修戒不修心不修慧。云何不修身。答曰。身欲未尽贪未尽念未尽渴未尽。复次以无碍道尽色爱。彼道不修不猗。如是不修。身不修戒亦如是。云何不修心。答曰。心欲未尽贪未尽念未尽渴未尽。复次以无碍道尽无色爱。彼道不修不猗。如是不修心不修慧亦如是。若不修身彼不修戒。答曰。如是。设不修戒彼不修身耶。答曰。如是。若不修身彼不修心耶。答曰。如是。若不修身彼不修心。颇不修心非不修身。答曰有。色爱尽上爱未尽。若不修身彼不修慧。答曰。如是。若不修身彼不修慧。颇不修慧非不修身。答曰有。色爱尽上爱未尽。若不修戒彼不修心耶。答曰。如是。若不修戒彼不修心。颇不修心非不修戒耶。答曰有。色爱尽上爱未尽。若不修戒彼不修慧。答曰。如是。若不修戒彼不修慧。颇不修慧非不修戒。答曰有。色爱尽上爱未尽。若不修心彼不修慧耶。答曰。如是。设不修慧彼不修心。答曰。如是。又世尊言。修身修戒修心。修慧云何修身。答曰。身爱尽贪尽念尽渴尽。复次以无碍道尽色爱。彼道修猗。如是修身戒亦如是。云何修心。答曰。心爱尽贪尽念尽渴尽。复次以无碍道尽无色爱彼道修猗。如是修心修慧亦如是。若修身彼修戒耶。答曰。如是。设修戒彼修身耶。答曰。如是。若修身彼修心耶。答曰。如是。若修心彼修身耶。颇修身不修心耶。答曰有。色爱尽上爱未尽。若修身彼修慧耶。答曰。如是。若修慧彼修身耶。颇修身不修慧。答曰有。色爱尽上爱未尽。若修戒彼修心耶。答曰。如是。若修心彼修戒耶。颇修戒不修心耶。答曰有。色爱尽上爱未尽。若修戒彼修慧耶。答曰。如是。若修慧彼修戒。颇修戒不修慧。答曰有。色爱尽上爱未尽。若修心彼修慧耶。答曰。如是。设修慧彼修心耶。答曰。如是。颇成就过去戒。非未来现在此种耶。答曰有。教戒尽不失。此种不现在前及未来非现在此种耶。答曰有。道共定共戒尽不失。此种不现在前及现在非未来此种耶。答曰有。教戒已尽不失。此种现在前及未来现在此种耶。答曰有。道共定共戒尽不失此种现在前(过去竟)。颇成就未来戒非过去现在此种耶。答曰有。阿罗汉生无色界及过去非现在此种。答曰有。道共定共戒尽不失。此种不现在前及现在非过去此种耶。答曰有。最初得无漏律。及过去现在此种耶。答曰有。道共定共戒尽不失。此种现在前(未来竟)。颇成就现在戒非过去未来此种耶。答曰有。最初得戒律仪。及过去非未来此种耶。答曰有。教戒尽不失。此种现在前。及未来非过去此种。答曰有。最初得无漏律仪。及过去未来此种耶。答曰有。道共定共戒尽不失。此种现在前。
　　阿毗昙有教无教跋渠第四竟(梵本三百七十三首卢秦四千九百五十四言)
自行跋渠第五
　　云何自行以何等故自行所可用行。自行彼行当言过去耶。未来现在耶。所可用行自行彼行成就耶。设行成就彼行自行耶。所可用行非自行。彼行不成就耶。设行不成就彼行不自行耶。所可用行自行。彼行必受报耶。设行必受报彼行自行耶。所可用行非自行。彼行必不受报耶。设行必不受报。彼行非自行耶。所可用行成就彼行必受报耶。设行必受报彼行成就耶。所可用行不成就。彼行必不受报耶。设行必不受报彼行不成就。如有须陀洹不善行苦痛报未熟彼以何故障地狱道畜生饿鬼。又世尊言。是谓世尊弟子。尽地狱尽畜生尽饿鬼不堕恶道。须陀洹有此智。悟我尽地狱尽畜生尽饿鬼尽。不堕恶道为不自悟。云何学谋害一切学谋害果耶。云何住寿行。云何舍寿行。云何心乱。以何等缠相应法尽不善。佛语云何佛语当言善耶无记耶。佛语名何等法。契经诗记偈因缘叹本末譬喻生方广未曾有法义。名何法印。名何法数。名何法算。名何法书。名何法颂。名何法种种伎艺。名何法。若学戒成就。彼成就非学非无学戒耶。设成就非学非无学戒。彼成就学戒耶。若成就无学戒。彼成就非学非无学戒耶。设成就非学非无学戒。彼成就无学戒耶。此章义愿具演说。
　　云何自行。答曰。若行报是谓今得。此有彼行生受报。是谓自行。以何等自行。答曰。此行自果自依自报。复次此行受报时。此意受报非余。以是故自行所可用行自行。此行当言过去耶。未来现在耶。答曰。彼行过去世所可用行。自行彼行成就耶。答曰。或行自行此行非成就。云何行自行彼行不成就耶。答曰。行报于今得有。彼行生受报彼行失。是谓行自行彼行不成就。云何行成就此行非自行。答曰。行报不于今得有。此行生不受报彼行不失。是谓行成就此行非自行。云何行自行彼行成就。答曰。行报于今得有。彼行生受报彼行不失。是谓行自行彼行成就。云何行非自行。彼行不成就耶。答曰。行报不于今得有。彼行生不受报彼行失。是谓行非自行彼行不成就。非亦如是所可用行。自行彼行必受报耶。答曰。或行自行彼行必不受报。云何行自行彼行必不受报。答曰。行报于今得有。彼行生受报彼行后报。是谓行自行彼行必不受报。云何行必受报彼行非自行。答曰。行报不于今得有。彼行生不受报彼行报未熟。是谓行必受报彼行非自行。云何行自行彼行必受报。答曰。行报于今得有。彼行生受报彼行非后报。是谓行自行彼行必受报。云何行非自行彼行必不受报。答曰。行报不于今得有。彼行生不受报彼行报熟。是谓行非自行彼行必不受报。非亦如是所可用行成就彼行必受报耶。答曰。或行成就彼行必不受报。云何行成就彼行必不受报。答曰。诸行过去不善。设善有漏报熟彼行不行。诸行未来不善。设善有漏得必不生。若无记无漏行成就。是谓行成就彼行必不受报。云何行必受报彼行不成就。答曰。诸行过去不善。设善。有漏报不熟彼行失。诸行未来不善设善有漏不得必生。是谓行必受报彼行不成就。云何行成就彼行必受报。答曰。诸行过去不善。设善有漏报不熟彼行不失。诸行未来不善。设善有漏得必生。诸行现在不善设善有漏。是谓行成就彼行必受报。云何行不成就彼行必不受报。答曰。诸行过去不善。设善有漏报熟彼行失。诸行未来不善。设善有漏不得必不生。若无记无漏行不成就。是谓行不成就。彼行必不受报。非亦如是。若有须陀洹不善行苦痛报未熟。彼以何故障地狱道畜生饿鬼。答曰。二结种缚系。必堕地狱畜生饿鬼。见谛断结种。思惟断结种。彼须陀洹见谛断结尽。思惟断不尽。彼参差具不往地狱畜生饿鬼。譬如车二轮不坏能有所至。一轮坏不有所至。如是二结种缚系往地狱畜生饿鬼。见谛断思惟断结种。彼须陀洹见谛断结尽。思惟断结不尽。彼参差具不往堕地狱畜生饿鬼。譬如鹰鸟二翅不坏能飞至空。一翅坏不能至空。如是二结种缚系往堕地狱畜生饿鬼国中。彼须陀洹见谛断结尽思惟断结不尽。彼参差具不往地狱畜生饿鬼也。又世尊言。是谓世尊弟子地狱尽畜生饿鬼尽尽不堕恶道。须陀洹有此智。悟我地狱尽畜生饿鬼尽。尽不堕恶道为不自悟耶。答曰。不自悟。云何得知。答曰。往信世尊。如世尊言。诸自省察四法。彼殷勤自进我地狱尽畜生饿鬼尽。尽不堕恶道。复次须陀洹有四法智。苦智习智尽智道智。须陀洹无尽智无生智也。云何学谋害。答曰。如学欲未尽。被他捶打若手石刀杖。彼痛所逼发心使彼酷痛。使彼妇无子如是学谋害。如学淫尽为彼捶打若手石刀杖。彼痛所逼从无欲退已。退便发心言使彼酷痛使彼妇无子。如是学谋害一切学所谋害果耶。答曰。不也。诸众生有大力所作行彼则不果也。云何住寿行。答曰。如阿罗汉。以衣钵户钥履屣针筒及余什具施僧。若人便发心言。我缘是报使增益寿。作是愿已入顶四禅。彼所缘报则成寿报如是住寿。云何舍寿。答曰。如阿罗汉。以衣钵户钥履屣针筒及余什具施僧。若人便发心言。我所得寿报即成施报。作是愿已入顶四禅。彼寿报即成施报如是舍寿。云何心乱。答曰。以四事心乱。非人形。狂象形马形羠形[犛-未+牙]牛形。见已怖懅心乱。若非人嗔捶打肢节。彼得酷痛心乱。或诸大错心乱。本行报对心乱。以何等缠相应法尽不善耶。答曰。无惭无愧。佛语云何。答曰。如来语(一)所说(二)[日　　弊](博计反)诃罗(三)婆沙(四苏诈反)耆罗(五)尼留谛(六)语句(七)语声(八)口行(九)口教(十天竺十种皆语也)。是谓佛语。佛语当言善耶无记耶。答曰。佛语或善或无记。云何善。答曰。善心如来语所说。如上十事是谓善。云何无记。答曰。无记心如来语所说。如上十事是谓无记。佛语名何等法。答曰。名身句身语身次第住。契经(一)诗(二)记(三)偈(四)因缘(五)叹(六)本末(七)譬喻(八)生(九)方广(十)未曾有(十一)法义(十二十二部经)。名何等法。答曰。名身句身语身次第住。印名何法。答曰。巧所造身行。彼所克智数名何法。答曰。巧所造口行。彼所克智算名何法。答曰。巧所造意行。彼所克智书名何法。答曰。巧所造身行。彼所克智颂名何法。答曰。巧所造口行。彼所克智种种克行名何法。答曰。慧为首方便所扰。彼彼所克诸智也若学成就戒彼成就非学非无学戒耶。答曰。或学成就戒非非学非无学戒。云何学成就戒非非学非无学戒。答曰。学生无色界。是谓学成就戒非非学非无学戒。云何成就非学非无学戒非学耶。答曰。阿罗汉凡夫人生欲色界。是谓非学非无学成就戒非学。云何学成就戒非学非无学耶。答曰。学生欲色界。是谓学成就戒非学非无学。云何非学成就戒非非学非无学。答曰。阿罗汉凡夫人生无色界。是谓非学成就戒非非学非无学。若成就无学戒。彼成就非学非无学戒耶。答曰。或无学成就戒。非非学非无学。云何无学成就戒非非学非无学耶。答曰。阿罗汉生无色界。是谓成就无学戒非非学非无学。云何成就非学非无学戒非无学。答曰。学凡夫人生欲色界。是谓成就非学非无学戒非无学。云何成就无学戒非学非无学耶。答曰。阿罗汉生欲色界。是谓成就无学戒非学非无学。云何非无学成就戒非非学非无学。答曰。学凡夫人生无色界。是谓非成就无学戒非非学非无学也。
　　自行八渠第五竟(梵本一百八十五首卢秦二千三百七十八言)
　　行揵度第四竟。
阿毗昙八犍度论卷第十八
四大犍度第五之一
　　四大所造　　是谓缘也　　见谛成就
　　自造在后
净根跋渠第一
　　四大所造入。几可见几不可见。几有对几无对。几有漏几无漏。几有为几无为。几过去几未来几现在。几善几不善几无记。几欲界系几色界系几不系。几学几无学几非学非无学。几思惟断几不断(入竟)。若成就四大。彼造色成就耶。设造色成就。彼成就四大耶。若不成就四大。彼不成就造色耶。设不成就造色。彼不成就四大耶(造色竟)。若成就四大。彼成就善色耶。设成就善色。彼成就四大耶。若成就四大。彼成就不善色耶。设成就不善色。彼成就四大耶。若成就四大。彼成就隐没无记色耶。设成就隐没无记色。彼成就四大耶。若成就四大。彼成就不隐没无记色耶。设成就不隐没无记色。彼成就四大耶(只门竟)。若成就四大。彼成就善不善色耶。设成就善不善色。彼成就四大耶。若成就四大。彼成就善隐没无记色耶。设成就善隐没无记色。彼成就四大耶。若成就四大。彼成就善不隐没无记色耶。设成就善不隐没无记色。彼成就四大。若成就四大。彼成就不善隐没无记色耶。设成就不善隐没无记色。彼成就四大耶。若成就四大。彼成就不善不隐没无记色耶。设成就不善不隐没无记色。彼成就四大耶。若成就四大。彼成就隐没无记不隐没无记色耶。设成就隐没无记不隐没无记色。彼成就四大耶(双竟)。若成就四大。彼成就善不善隐没无记色耶。设成就善不善隐没无记色。彼成就四大耶。若成就四大。彼成就善不善不隐没无记色耶。设成就善不善不隐没无记色。彼成就四大耶。若成就四大。彼成就善隐没无记不隐没无记色耶。设成就善隐没无记不隐没无记色。彼成就四大耶。若成就四大。彼成就不善隐没无记不隐没无记色耶。设成就不善隐没无记不隐没无记色。彼成就四大耶(三竟)。若成就四大。彼成就善不善隐没无记不隐没无记色耶。设成就善不善隐没无记不隐没无记色。彼成就四大耶(四大竟)。若成就善色。彼成就不善色耶。设成就不善色。彼成就善色耶。若成就善色。彼成就隐没无记色耶。设成就隐没无记色。彼成就善色耶。若成就善色。彼成就不隐没无记色。设成就不隐没无记色。彼成就善色耶(只竟)。若成就善色。彼成就不善隐没无记色耶。设成就不善隐没无记色。彼成就善色耶。若成就善色。彼成就不善不隐没无记色耶。设成就不善不隐没无记色。彼成就善色耶。若成就善色。彼成就隐没无记不隐没无记色耶。设成就隐没无记不隐没无记色。彼成就善色耶(双竟)。若成就善色彼成就不善隐没无记不隐没无记色耶。设成就不善隐没无记不隐没无记色。彼成就善色耶(善竟)。若成就不善色。彼成就隐没无记色耶。设成就隐没无记色。彼成就不善色耶。若成就不善色。彼成就不隐没无记色耶。设成就不隐没无记色。彼成就不善色耶。若成就不善色。彼成就隐没无记不隐没无记色耶。设成就隐没无记不隐没无记色。彼成就不善色耶(不善竟)。若成就隐没无记色。彼成就不隐没无记色耶。设成就不隐没无记色。彼成就隐没无记色耶。四大由何三昧灭。造色嗔恚有对更乐。有觉有观乐根苦根。喜根忧根护根。抟食更乐食意念食识食。由何三昧灭。四大已尽无余。当言作何果。造色嗔恚有对更乐有觉有观。乐根苦根喜根忧根护根。抟食乐食意念食识食由何三昧灭。四大已尽无余。当言作何果。此章义愿具演说。
　　四大造入几可见。答曰一。几不可见。答曰。八二少入。几有对。答曰。九一少入。几无对。答曰。一少入。几有漏。答曰。九二少入。几无漏。答曰。一少入。几有为。答曰。九二少入。几过去。答曰。十一少入。几未来。答曰。十一少入。几现在。答曰。十一少入。几善。答曰。三少入。几不善。答曰。三少入。几无记。答曰。七三少入。几欲界系。答曰。二九少入。几色界系。答曰。九少入。几不系。答曰。一少入。几学。答曰。一少入。几无学。答曰。一少入。几非学非无学耶。答曰。九二少入。几思惟断。答曰。九二少入。几不断。答曰。一少入(入竟)。若成就四大。彼成就造色耶。答曰。如是。若成就四大。彼成就造色。颇成就造色非四大耶。答曰。有无垢人生无色界也。若不成就四大。彼不成就造色耶。答曰。如是。若不成就造色。彼不成就四大。颇不成就四大非不造色耶。答曰。有。无垢人生无色界(造竟)。若成就四大。彼成就善色耶。答曰。或成就四大非善色。云何成就四大非善色。答曰。凡夫人处母胎卵膜渐厚。若生欲界不戒律处。善身口无教本有教便失。不戒律不不戒律处。善身口无教本有教便失。是谓成就四大非善色。云何成就善色非四大耶。答曰。无垢人生无色界。是谓成就善色非四大。云何成就四大善色。答曰。无垢人处母胎卵膜渐厚。若生欲界戒律处不戒律处。亦不戒律不不戒律处。善身口有教本有教不失。若生色界。是谓成就四大善色也。云何非成就四大非善色。答曰。凡夫人生无色界。是谓非成就四大非善色。若成就四大。彼成就不善色耶。答曰。如是。若成就不善色。彼成就四大耶。颇成就四大非不善色。答曰。有处母胎卵膜渐厚。若生欲界戒律处。不善身口无教本有教便失。亦不戒律不不戒律处。不善身口无教本有教便失若生色界耶。若成就四大。彼成就隐没无记色耶。答曰。如是。若成就隐没无记色。彼成就四大。颇成就四大非隐没无记色耶。答曰。有生欲界。若生色界隐没无记身口无教也。若成就四大。彼成就不隐没无记色耶。答曰。如是。设成就不隐没无记色。彼成就四大耶。答曰。如是(只竟)。若成就四大。彼成就善不善色耶。答曰。或成就四大非善不善色。及善色非不善色。及不善色。非善色及善不善色。云何成就四大非善不善色耶。答曰。凡夫人处母胎卵膜渐厚。若生欲界亦不戒律不不戒律处。善不善身口无教。本有教便失。是谓成就四大非善不善色。云何成就四大及善色非不善色。答曰。无垢人处母胎卵膜渐厚。若生欲界戒律处。不善身口无教。本有教便失。亦不戒律不不戒律处。善身口有教本有教不失。不善身口无教本有教便失。若生色界。是谓成就四大及善色非不善色。云何成就四大及善色非善色耶。答曰。生欲界不戒律处。善身口无教本有教便失。亦不戒律不不戒律处。不善身口有教本有教不失。善身口无教本有教便失。是谓成就四大及善色非善色。云何成就四大。及善不善色耶。答曰。生欲界戒律处。不善身口有教本有教不失。不戒律处。善身口有教本有教不失。亦不戒律。不不戒律处。善不善身口有教本有教不失。是谓成就四大及善不善色。设成就善不善色。彼成就四大耶。答曰。如是。若成就四大。彼成就善隐没无记色。答曰。或成就四大非善隐没无记色。及善色非隐没无记色。及善隐没无记色。云何成就四大非善隐没无记色。答曰。凡夫人处母胎卵膜渐厚。若生欲界不戒律处。善身口无教本有教便失。亦不戒律不不戒律处。善身口无教本有教便失。是谓成就四大非善隐没无记色。云何成就四大及善色非隐没无记色。答曰。无垢人处母胎卵膜渐厚。若生欲界戒律处不戒律处。亦不戒律不不戒律处。善身口有教本有教不失。若生色界隐没无记身口无教。是谓成就四大及善色非隐没无记色。云何成就四大及善隐没无记色。答曰。生色界隐没无记。身口有教。是谓成就四大及善隐没无记色。设成就善隐没无记色。彼成就四大耶。答曰。如是。若成就四大。彼成就善不隐没无记色耶。答曰。或成就四大及不隐没无记色非善色。及善不隐没无记色。云何成就四大。及不隐没无记色非善色耶。答曰。凡夫人处母胎卵膜渐厚。若生欲界不戒律处。善身口无教本有教便失。亦不戒律不不戒律处。善身口无教本有教便失。是谓成就四大。及不隐没无记色非善色。云何成就四大。及善不隐没无记色。答曰。无垢人处母胎卵膜渐厚。若生欲界戒律处不戒律处。亦不戒律不不戒律处。善身口有教本有教不失。若生色界。是谓成就四大及善不隐没无记色。设成就善不隐没无记色。彼成就四大。答曰。如是。若成就四大。彼成就不善隐没无记色。答曰。无。若成就四大。彼成就不善不隐没无记色。答曰。或成就四大。及不隐没无记色。非不善色及不善不隐没无记色。云何成就四大。及不隐没无记色。非不善色耶。答曰。处母胎卵膜渐厚。若生欲界戒律处。不善身口无教本有教便失。亦不戒律不不戒律处。不善身口无教本有教便失。若生色界。是谓成就四大。及不隐没无记色非不善色。云何成就四大。及不善不隐没无记色。答曰。生欲界戒律处。不善身口有教本有教不失。不戒律处亦不戒律不不戒律处。不善身口有教本有教不失。是谓成就四大。及不善不隐没无记色。设成就不善不隐没无记色。彼成就四大耶。答曰。如是。若成就四大。彼成就隐没无记不隐没无记色。答曰。或成就四大。及不隐没无记色。非隐没无记色及隐没无记。不隐没无记色。云何成就四大。及不隐没无记色。非隐没无记色耶。答曰。生欲界若生色界。隐没无记身口无教。是谓成就四大。及不隐没无记色。非隐没无记色。云何成就四大。及隐没无记。不隐没无记色。答曰。生色界隐没无记身口有教。是谓成就四大。及隐没无记不隐没无记色。设成就隐没无记不隐没无记色。彼成就四大耶。答曰。如是(只竟)。若成就四大。彼成就善不善隐没无记色耶。答曰。无。若成就四大。彼成就善不善不隐没无记色。答曰。或成就四大及不隐没无记色。非善不善色及善不隐没无记色。非不善色及不善不隐没无记色。非善色及善不善不隐没无记色。云何成就四大及不隐没无记色。非善不善色。答曰。凡夫人处母胎卵膜渐厚。若生欲界亦不戒律不不戒律处。善不善身口无教本有教便失。是谓成就四大。及不隐没无记色。非善不善色。云何成就四大。及善不隐没无记色。非不善色。答曰。无垢人处母胎卵膜渐厚。若生欲界戒律处。不善身口无教本有教便失。亦不戒律不不戒律处。善身口有教本有教不失。不善身口无教本有教便失。若生色界。是谓成就四大及善不隐没无记色非不善色。云何成就四大及不善不隐没无记色非善色耶。答曰。若生欲界不戒律处。善身口无教本有教便失。亦不戒律不不戒律处。不善身口有教本有教不失。善身口无教本有教便失。是谓成就四大及不善不隐没无记色非善色。云何成就四大及善不善不隐没无记色。答曰。若生欲界戒律处。不善身口有教本有教不失。不戒律处。善身口有教本有教不失。亦不戒律不不戒律处。善不善身口有教本有教不失。是谓成就四大及善不善不隐没无记色。若成就善不善不隐没无记色。彼成就四大耶。答曰。如是。若成就四大。彼成就善隐没无记不隐没无记色。答曰。或成就四大及不隐没无记色。非善隐没无记色。及善不隐没无记色。非隐没无记色。及善隐没无记色。不隐没无记色。云何成就四大及不隐没无记色。非善隐没无记色。答曰。凡夫人处母胎卵膜渐厚。若生欲界不戒律处。善身口无教本有教便失。亦不戒律不不戒律处。善身口无教本有教便失。是谓成就四大及不隐没无记色。非善隐没无记色。云何成就四大及善不隐没无记色。非隐没无记色。答曰。无垢人处母胎卵膜渐厚。若生欲界戒律处不戒律处。亦不戒律不不戒律处。善身口有教本有教不失。若生色界隐没无记身口无教。是谓成就四大及善不隐没无记色。非隐没无记色。云何成就四大及善隐没无记不隐没无记色。答曰。生色界隐没无记。身口有教。是谓成就四大。及善隐没无记不隐没无记色。设成就善隐没无记不隐没无记色。彼成就四大耶。答曰。如是。若成就四大。彼成就不善隐没无记不隐没无记色耶。答曰。无(三竟)。若成就四大。彼成就善不善隐没无记不隐没无记色。答曰。此亦无也(四大竟)。若成就善色。彼成就不善色耶。答曰。或成就善色非不善色。云何成就善色非不善色。答曰。无垢人处母胎卵膜渐厚。若生欲界戒律处。不善身口无教本有教便失。亦不戒律不不戒律处。善身口有教本有教不失。不善身口无教本有教便失。若生色界。无垢人生无色界。是谓成就善色非不善色。云何成就不善色非善色。答曰。生欲界不戒律处。善身口无教本有教便失。亦不戒律不不戒律处。不善身口有教本有教不失。善身口无教本有教便失。是谓成就不善色非善色。云何成就善不善色。答曰。生欲界戒律处不善身口有教本有教不失。不戒律处善身口有教本有教不失。亦不戒律不不戒律处。善不善身口有教本有教不失。是谓成就善。不善色。云何不成就善不善色耶。答曰。凡夫人处母胎卵膜渐厚。若生欲界。亦不戒律不不戒律处。善不善身口无教本有教便失。凡夫人生无色界。是谓不成就善色不善色。若成就善色。彼成就隐没无记色耶。答曰。如是。若成就隐没无记色。彼成就善色。颇成就善色非隐没无记色耶。答曰。有。无垢人处母胎卵膜渐厚。生欲界戒律处不戒律处。亦不戒律不不戒律处。善身口有教本有教不失。若生色界隐没无记身口无教若无垢人生无色界。若成就善色。彼成就不隐没无记色。答曰。或成就善色。非不隐没无记色。云何成就善色非不隐没无记色。答曰。无垢人生无色界。是谓成就善色非不隐没无记色。云何成就不隐没无记色非善色耶。答曰。凡夫人处母胎卵膜渐厚。若生欲界不戒律处。善身口无教本有教便失。亦不戒律不不戒律处。善身口无教本有教便失。是谓成就不隐没无记色非善色。云何成就善色不隐没无记色。答曰。无垢人处母胎膜渐厚。若生欲界戒律处不戒律处。亦不戒律不不戒律处。善身口有教本有教不失。若生色界。是谓成就善色不隐没无记色。云何不成就善色不隐没无记色。答曰。凡夫人生无色界。是谓不成就善色不隐没无记色(双竟)。若成就善色。彼成就不善隐没无记色耶。答曰。此亦无也。若成就善色。彼成就不善不隐没无记色耶。答曰。或成就善色。非不善不隐没无记色。及不隐没无记色。非不善色及不善不隐没无记色。云何成就善色。非不善不隐没无记色。答曰。无垢人生无色界。是谓成就善色非不善不隐没无记色。云何成就善色及不隐没无记色。非不善色。答曰。无垢人处母胎卵膜渐厚。若生欲界戒律处。不善身口无教本有教便失。亦不戒律不不戒律处。善身口有教本有教不失。不善身口无教本有教便失。若生色界。是谓成就善色及不隐没无记色。非不善色。云何成就善色及不善不隐没无记色。答曰。生欲界戒律处。不善身口有教本有教不失。不戒律处。善身口有教本有教不失。亦不戒律不不戒律处。善不善身口有教本有教不失。是谓成就善色及不善不隐没无记色。设成就不善不隐没无记色。彼成就善色耶。答曰。或成就或不成就。云何成就。答曰。向所说是谓成就。云何不成就。答曰。生欲界不戒律处。善身口无教本有教便失。亦不戒律不不戒律处。不善身口有教本有教不失。善身口无教本有教便失。是谓不成就。若成就善色。彼成就隐没无记。不隐没无记色耶。答曰。或成就善色非隐没无记不隐没无记色。及不隐没无记色非隐没无记色。及隐没无记不隐没无记色。云何成就善色。非隐没无记不隐没无记色。答曰。无垢人生无色界。是谓成就善色非隐没无记不隐没无记色。云何成就善色及不隐没无记色。非隐没无记色。答曰。无垢人处母胎膜渐厚。若生欲界戒律处不戒律处。亦不戒律不不戒律处。善身口有教本有教不失。若生色界隐没身口无教。是谓成就善色及不隐没无记色。非隐没无记色。云何成就善色及隐没无记不隐没无记色。答曰。生色界隐没无记。身口有教。是谓成就善色。及隐没无记不隐没无记色。设成就隐没无记不隐没无记色。彼成就善色耶。答曰。如是(双竟)。若成就善色。彼成就不善色隐没无记不隐没无记色耶。答此亦无也(善色竟)。若成就不善色。彼成就隐没无记色耶。答曰。此无也。若成就不善色。彼成就不隐没无记色。答曰。如是。若成就不善色。彼成就不隐没无记色。颇成就不隐没无记色。非不善色耶。答曰。有。处母胎卵膜渐厚。若生欲界戒律处。不善身口无教本有教便失。亦不戒律不不戒律处。不善身口无教本有教便失。若生色界。若成就不善色。彼成就隐没无记不隐没无记色耶。答曰。此无(不善竟)。若成就隐没无记色。彼成就不隐没无记色耶。答曰。如是。若成就隐没无记色。彼成就不隐没无记色。颇成就不隐没无记色。非隐没无记色耶。答曰。有。生欲界若色界。隐没无记身口无教也。四大由何三昧灭。答曰。或依四或依未来造色。或依四或依未来有对更乐有觉有观。或依初或依未来乐根。或依三或依未来喜根。或依二或依未来。苦根忧根抟食。依未来护根更乐食意念食识食。或依七或依未来。四大已尽无余。当言作何果。答曰。阿罗汉果。或无处所造色有对更乐有觉有观乐根喜根阿罗汉果。或无处所苦根忧根抟食阿那含果阿罗汉果。或无处所护根更乐食意念食识食阿罗汉果。
　　阿毗昙净根跋渠第一竟(梵本三百九十二首卢秦五千八百八十九言)
阿毗昙八揵度论卷第十九
  </div>
  <div class="pagination">
   <a href="阿毗昙八揵度论.html">
    上一页
   </a>
   <a href="阿毗昙八揵度论.html">
    1
   </a>
   <span class="current-page">
    2
   </span>
   <a href="阿毗昙八揵度论_page3.html">
    3
   </a>
   <a href="阿毗昙八揵度论_page4.html">
    4
   </a>
   <a href="阿毗昙八揵度论_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
