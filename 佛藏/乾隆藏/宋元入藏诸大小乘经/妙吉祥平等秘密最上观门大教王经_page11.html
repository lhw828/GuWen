<!DOCTYPE html>
<html>
 <head>
  <meta charset="utf-8"/>
  <title>
   妙吉祥平等秘密最上观门大教王经 - 第 11 页/共 11 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   妙吉祥平等秘密最上观门大教王经 - 第 11 页/共 11 页
  </h1>
  <div class="content">
   此法甚深秘　　不得妄宣传
　　除逢智慧人　　乃可为演说
妙吉祥平等秘密最上观门大教王经卷第四
　　尔时世尊。作如是观。说如是法。现如是神变已。会中复有金刚手菩萨从座而起。绕佛三匝却住一面。右膝着地合掌恭敬。白佛言世尊。我等闻如是法。见如是神变。学如是秘密法门。当有何果。尔时世尊闻如是已默而不答。世尊口中放六色光。遍覆三千大千世界。一一光中化无量佛。尔时金刚手菩萨。与诸众会皆见神变。咸生欢喜恭敬礼拜。经须臾顷其六色光。乃于世尊顶门而入。金刚手菩萨复白佛言。世尊有何因缘现如是光。世尊告曰汝当谛听吾为汝说。汝若依此法门而修行之。决成正觉亦放是光。能现如是大神变事得果圆满。金刚手若将来世国王大臣长者居士婆罗门等。若有国王灾难起时。依此大曼拏罗法。请具慈悲喜舍五阿阇黎师建此坛场。欲建坛场。先选殊胜及自爱乐之地。或华园地或左右水流之地。或郭外伽蓝之地。或旷野平川之地。或山崖中平地。如随处地之不净取尽不净杂土。取河中净沙填其坛地而作坛场。既选地已。阿阇黎师加持生饭先安土地。以净细索自方封量。随坛主力坛场大小。或四肘八肘十六肘二十一肘。既封量已。阿阇黎等着新净衣。以金刚橛四角钉之。先自于东南角至东北角。以锹各开少许坛土。然可令净人自方下手。取土直至水际。或力不及取至元土。然用四宝末[打-丁+宋]之。却着河中净土填之以成其坛。握上净人并令沐浴。着新净衣食三白食。如力不及净饭亦得。至坛圆满。其坛高一肘量。想半肘在坛之下。坛高半肘。于半肘内取二廷为高量一廷为水池。然以净土及野田乳牛粪。相和埿坛。随坛主力以盖殿堂。如力不及草舍亦得。而开四门。门去其坛相去四步。去坛二步以为坛界。界内供养。界外二步为行道处。然以乳牛野粪净水相和。净帚扫坛已。于坛堂外八方以净塼石埿八莲台。各安生饭一分。每日晨昏二时换其生饭。上下二方于本尊面前台内。共置生饭三分。然于四门莲台外。各安护摩炉。其炉东圆南三角西以半月形北用炉。四方各一阿阇黎以护摩供养。如力不及一二阿阇黎亦得。更或不及一阿阇黎。于本尊前莲台之外。面向本尊运心普供养坛场诸圣众。轮王阿阇黎等。凡建大坛开启道场。预选白月吉日二月八日十三日十五日。阿阇黎等并预结净香汤沐浴。上下新衣食三白食。阿阇黎等以自右手肘。量其肘量肘至忍峰。余横四指为一肘量。夫为坛法有三重界。四肘量坛。内一重界。方二肘量。第二第三各一肘量。八肘量坛。内方四肘。第二第三各二肘量。十六肘量坛。内方八肘。第二第三各四肘量。二十一肘量坛。内方十肘量。第二第三各五肘量。余一肘量第三界外为二龙王(地其二龙王首各句本尊)前外门左右而住。二龙尾各居本尊后外门。尾相绞住。阿阇黎无论大小坛。先用吉祥线念本尊真言加持一七遍。用朱砂染。据坛大小尊位拼量。用净水洒坛尊位。各以手摩。次涂香洒坛尊位。然布杂华亦想种智。次用六彩色末。[打-丁+宋]内院六佛位。东青南黄色。西红北绿色。中白紫二色。再以涂香洒。更用七宝末。[打-丁+宋]坛内外诸尊位。复布杂华烧香供养。五阿阇黎各于随门。每日寅午昏三时课诵供养。供养饭一十分。如前莲台供养。佛饭五分。预供养一月。如力不及。量时多少。随分供养。预算吉日开于粉坛。先于内院中安佛舍利塔。东释迦牟尼如来。左羽仰于心。微曲于方指。右羽竖右奶。微曲于戒指。名为最胜印。南毗卢遮那佛。西无量寿佛。北阿閦佛。此四佛及舍利。居坛内院次第粉布。复有八菩萨。观自在菩萨妙吉祥菩萨。金刚手菩萨虚空藏菩萨。大悲菩萨地藏菩萨。金刚萨埵菩萨弥勒菩萨。此八菩萨次第粉布。居内院四门外佛前左右而坐(印契如经)复有四天女。预排生饭四分。以六彩色[打-丁+宋]之。念普请四大天女真言加持一七遍(真言如经)法语天女主宝天女吉祥天女。降魔天女此四天女次第。粉居第二院内四隅而坐。法语天女左手捧经右羽执华。主宝天女左手擎宝器右羽如施宝。吉祥天女左手捧宝瓶。右羽把笔势如画吉祥相。降魔天女左手擎果实。右手执金刚轮。微啮于下唇斜目视果实。粉是相已。坛场主供养四天女。法语天女求智慧。主宝天女求富贵。吉祥天女求随愿。降魔天女求无障。五阿阇梨各遥想坛以水洒之。及洒涂香散华烧香。各于本尊而申供养。课诵加持满一昼夜。中门阿阇梨令坛场主。香汤沐浴着新白衣。入坛场内烧香散华忏悔发愿。回施坛场所有功德。普沾一切有情皆成佛道。然排五甘露水四铁末七宝末。共一两七分半共盛一器。四门阿阇梨各加持已。轮王阿阇梨最后加持。以吉祥草搅之。与坛场主吃。方令亲自然灯烧香果实香汤种种供养已。据内坛及第二院尊位。然灯各一香炉每门各排。佛左右菩萨饭三分供养。每隅生饭一分供养天女。满一昼夜已。次粉月轮形(白色)次日轮形(红色)次金刚轮形。随坛大小现羯磨半杵形。次粉随坛大小。现杂色莲华叶形。次粉随坛大小。现宝轮形如红光焰。次第三重界。自方四面各开一门。其界上粉诸[番　　去]彩色。想如杂宝楼阁。然轮王阿阇梨教诲坛场主。汝唯生欢喜莫生轻慢。所有财宝尽心舍施。勿生悭吝供养坛场圣众。次坛四隅粉四天王。东南延寿天王。左手执螺右羽把剑。戴冠被甲坐宝山。收左足垂右足。西南隅护命天王。左手按宝瓶右羽把钺斧。戴冠被甲坐宝山。西北隅吉祥天王。左手扶童子右手把剑。戴冠被甲坐宝山。收左足垂右足。东北隅富贵天王。右手掌佛塔。先粉一宝匣内见杂宝。安右手。下右手以宝垂手施势。然东门内粉金刚王大天。西门内粉黑大天。南门内粉大自在天。北门内粉大大天。金刚王大天右手降金刚杵左手按左腿。一面三眼青白色。坐收左足垂右足。黑大天右手执三铦戟左手按左腿。一面三眼黑色。坐收左足垂右足。大自在天右手执奢刀横于左手。一面三眼金黄色。坐收左足垂右足。大大天一面三眼白色。右手以金刚杖头刺地。根搭右髆上。左手按左腿。坐收左足垂右足。然用金瓶九只。内院中心安一。四隅各一。内院四门界上各一。瓶内所用诸物色等。及各加持如经所说。各安白伞盖及各时华莲华等。各安瓶衣一对。第三界内如法画粉。想如宝楼阁。四隅各粉宝树。界外粉海水。水内画粉八大龙王。次有地位粉七金山。大坛粉已。再排佛饭及菩萨饭。与佛同等。余诸天位各排生饭。铃杵八副。于第三院界外四门四隅各安一副。涂香合子随铃杵各一。香炉八只。阏伽瓶八只亦随铃杵。安置其阏伽瓶各衣一对。复用净瓶八只各盛净水。亦安四门四隅。然合三十二种烧香。然八酥灯。各安四门四隅。然排六十四串贯华。每一串线一肘半量。复用五色线阑裹大坛。用前贯华分布线上。四门左右及四隅。安置以乳牛野粪。于坛场海水外。据坛上随方尊位。以乳牛粪涂成小坛。用水净之。次以涂香洒然散时华。想供养坛上随方圣众。请坛主所有供养香灯果实。并于小坛所各申供养。寅时沙糖酥乳酪粥等。每面各用十六净器。盛上件物等供养。斋时以粳米饭欢喜团等八十味饭。亦每面各用十六净器盛上件物等(供养昏时天龙八部生饭十分以粳米饭乳糖酥酪乳菜各用)少许以十净器盛之。四方四隅上下十方供养。然以瓦坏碗二只。先以黑盐盛一只内。次桦皮上书五佛种智字。求一切事成书毗卢佛种智字。求长寿书阿閦佛种智字。求富贵书宝生佛种智字。求智慧书无量寿佛种智字。求降伏书不空佛种智字。于种智字内书坛场主小名。书已安黑盘内以红盐覆。次一只合盐碗上。以红线上下绞二十一。匝白手帕子盖已用净水洒。次涂香净以杂华散。烧润乳香而申供养。轮王阿阇梨于本尊前。左手掌坏碗右手掏数珠。昏时念普请八大天真言加持一万遍(真言如经)或一昼夜。置坛中心舍利塔。所安置其碗。亦看坛主求事安置。至散道场后阿阇梨解碗线。当解之时想拔弟子出于六道轮回。盐与弟子吃。或水内置少许洗弟子手面。弟子当洗之时。自想洗六尘烦恼。或不解其碗别安功德堂内恒常供养。寅午二时烧檀香等。供养坛场圣众。夫为供养先佛次菩萨后一切天龙八部四大天王四大天等。常以生饭供养五阿阇梨。各想自身为随方佛敕天龙八部。受道场主种种供养。阿阇梨等粉坛成已。每日四时想往上方。请佛菩萨及大天等。入粉成坛依位而坐。如力不及。每日三时供养。开道场已至散道场。如或来日散。今日早晨五阿阇梨。共于坛西面向东坐。轮王于中坐。莲华阿阇梨南坐。宝阿阇梨次南坐。金刚阿阇梨于轮王北坐。羯磨阿阇梨次北坐。五阿阇梨各念随方佛真言一万遍。菩萨真言一千遍。口诵真言心专想佛菩萨身光赫奕。既课诵已。阿阇梨等各随方坐。振铃课诵献诸供养已。然各入观。想与道场主忏悔劝请随喜回向发愿。其阿阇梨等在于观中。或身森然或身汗出。或于梦中见吉祥事。或于空中赞叹吉祥事。或道场主自有上事皆是大吉祥也。然可出观同前。与道场主忏悔发愿等。及申供养不圆满事课诵误错。各于坛前为坛场主忏悔求吉祥事。至五更后阿阇梨等及道场主。各自沐浴及盥漱已。与道场主布置灌顶。道场主且令别净室中立。西门阿阇梨令道场主发菩提心。行慈悲喜舍授三昧耶法。种种教诲问道场主云。上来之事汝能持不(三问三答)宝生阿阇梨与弟子系夹罗缯帛。引弟子东门拜次南西北礼已东门礼中方及烧香已。令弟子开金刚合掌如捧物势。内捧时华令往坛上掷之。随华认尊。认已。金刚阿阇梨教诲弟子。心不贡高及不为未入坛场人说。说者获金刚罪。金刚阿阇梨与解缯帛已。宝阿阇梨引弟子往南门。令右膝着地胡跪合掌。弟子面向于坛。阿阇梨背坛而立。阿阇梨想自身为宝生本尊。以菩萨瓶灌顶。或以商佉水灌顶已。羯磨阿阇梨引弟子绕坛七匝五门礼拜。烧香饮食种种供养。然以种种施利献坛场圣众及诸天等。五阿阇梨施财任力多少勿量价利。羯磨阿阇梨令弟子于北门面向坛。右膝着地胡跪合掌。阿阇梨背坛而立。以杵指弟子身顶如经所说。想诸佛圣贤种智字已。最后指弟子心。自念本尊真言三遍。以金刚杵横弟子合掌手。以弟子禅智捻之。阿阇梨以忍指。安弟子合掌手心。余四度执弟子合掌手八峰。左羽振铃念五佛赞(赞如经说)阿阇梨自与贯华生饭一分。安弟子面前。所排香华灯涂种种供养。阿阇梨自与带冠。及前所排物等供养弟子。师自执镜于弟子面前。令弟子觑镜已。莲华阿阇梨云。弟子见镜中自己影像。须想自身。当灌顶时无常之身。如获常身想同佛身。语已弟子即起。莲华阿阇梨令弟子。念所认本尊真言。或常持诵或六月已。或弟子广求教法随意与之。斋时饭已。莲华阿阇梨与弟子说上来所授教法。至昏时五阿阇梨共排生饭十分。各于随门加持供养轮王阿阇梨加持供养上下二方已。道场主排五童男五童女。五金鞍辔马全五乳牛。并施五门圣众。每门施无税地并苗各四亩稻大小麦等。余苗不得。五床五褥新衣五对。鞋五緉五护摩子。铃杵五副绫罗杂经金银七宝等。并施五阿阇梨前。其阿阇梨等各背坛而坐。各自想身为随门本尊。受弟子施利。施利物等各置阿阇梨足边。弟子烧香先东门礼阿阇梨。礼已。师自右手接弟子右手。引往南门阿阇梨处。礼已。东门师引已。依本位而坐。下皆准此。引至北门礼已。北门阿阇梨以自右手接弟子右手。往东门礼中方阿阇梨已。令弟子东门右膝着地合掌而坐。五阿阇梨共在东门随方而立。自执随方瓶。弟子在中。五阿阇梨各想身在随方。念奉送圣众真言三遍已(真言如经)羯磨阿阇梨云。弟子须自想身居坛中心而坐。想坛如殿阁。五阿阇梨亦自想奉送圣众。居空一拍手声已来而住。五师各自执随方瓶齐灌弟子顶。中方师瓶灌弟子顶。口令弟子饮之。羯磨师云五师灌弟子顶。弟子想为五佛灌顶。五师当灌顶时。各想自身如前空中五佛。灌弟子顶已。令弟子起从东门拜坛场。每拜已。随门阿阇梨各捻坛上彩色末。与弟子摩顶。及与弟子自吃少许。随门师云弟子自想身为随方佛身。至北门拜。再至东门拜中方已。然谢五阿阇梨。后五师同聚坛彩色于中方白伞盖下。想为塔形。聚彩色时。五师各想如成佛塔。聚已五师随方各随分香华供养已。任意经行。至来日以彩色安净物中。结彩楼置在内。令净人沐浴着新衣舁。广排威仪幢旛螺钹音乐前引。后五阿阇梨及道场主。同送坛粉于河潬中。造佛塔形而开四门。每门作随方佛。中门想成佛形。五师各于随门。广作种种法事供养。满一昼夜三时课诵。及烧护摩供养。五师为弟子及眷属等。发愿忏悔回施功德。普沾一切众生同成佛道。既回施已。弟子送五阿阇梨归于精舍。至三日后五师再令弟子。于坛场处办随分供养。以乳牛粪而成小坛。上安钞锣中安舍利塔。以一净物抬塔令高。次以河水置钞锣中。当下水时五师各想沐浴五佛。然四方各排佛饭一分生饭一分。东方二分灯各一盏香炉各一。五阿阇梨各掷时华一百八遍置钞锣中。轮王阿阇梨以铁匙子献于乳饭。遍数临时。亦置水中想安佛口内。五师各振铃种种法事供养已。生饭弃净处佛饭赐贫士。钞锣内所有供养物等。来晨送于河中。至第七日五师再办随分供养。加持及祭土地已。五师自去坛埿皮送于河中。其坛上土。道坛主令净人送于净处。
　　尔时释迦牟尼佛说是坛场秘密法已。告金刚手菩萨曰。若有国王大臣长者居士婆罗门等及诸四众。依法建此坛场受大灌顶行如是法者。是真法王之子。此诸人等所有曩劫五无间罪。十不善业一切重罪皆得消灭。国有灾难亦自殄灭。譬如积薪万束难消一星之火。十波罗蜜皆得圆满决定无疑。所获利益难可具宣。此法王子等诸佛如来皆共赞叹。此人不久决成正觉。命终之后生于西方极乐世界。得见无量寿佛。闻不退法与佛同等。若复有人以坛场内加持之水。沾洒人等依师教诲。行如是法命终之后。十方净土随意受生若复有人建此妙吉祥坛。依师灌顶教诲加持。才行是法此人现世。天龙八部恒来拥卫无不宗奉。四大天王亦来拥卫如护诸佛。此诸行人游履之处四大天王及诸眷属臣从。预布天衣而为履践。常与行人以为给使。此诸行人起大悲心未愿成佛。且愿于当来世作大轮王拥护佛法。常行十善利益众生。成愿作大小国王身。恒以正法化人。亦愿作大法师开人耳目。转大法轮出利众生。所愿乐者悉皆满足。尔时世尊复告金刚手菩萨。我说是法非吾所宣。乃是过去诸佛同共宣说莫生疑难。若复有人求如是法听闻受持者。先建妙吉祥坛。一一诸佛前及坛场圣众。各生殷重心各办诸供养。受大灌顶已而得听受持。所作利益事乃至极少分。并回施众生愿成无上果。若复有人不依师教诲不建此道场不受大灌顶。终勿令见闻亦勿得入坛场。若复有人窃盗听是法广招无量罪。若复有人受是法已。以二手捧传教师右足安自顶上。传教师曰汝自今后观一切众生常起大悲心。长者为父母想小者作弟妹想。所有一切香华灯涂诸供养物。运心供养坛场圣众。及供养一切众生。与供养佛勿得有异。悉皆平等乃至异类。先想诸佛在异类身。有白伞盖上有宝楼阁。及想沐浴佛。浴佛甘露水返浴于异类。承此诸功德。悉得离轮回皆获佛种子。若有于此法心生疑慢者。勿得为宣传。若有于此法不惜于身命。乃至殷重心志求于此法。传教阿阇梨勿生吝法心。
妙吉祥平等秘密最上观门大教王经卷第五
　　尔时世尊说是法已。会中有无尽意菩萨。从座而起绕佛三匝却住一面白佛言世尊。我等虽已见闻。未曾有此大粉坛作观修行秘密之法。我等只依此法门而修行之。复依何法而修行之。尔时世尊告无尽意菩萨言。我证菩提。复应受持过去诸佛同共宣说大曼拏罗坛场圣众真言。汝等受持速得成佛。汝等谛听当为汝说。尔时无尽意菩萨。白佛言。世尊大慈为我演说我等乐闻。尔时世尊即说请吾功德无尽真言曰。
　　曩谟(引)没驮野(一)曩谟(引)达啰磨(二合)野(一)曩谟(引)僧(去声)伽(去声)野(一)曩谟(引)设枳也(二合)母曩曳(一)怛他(去声)蘖哆野(一)啰曷(二合)帝(一)三(去声)藐三(去声)没驮野(一)唵(引一)阿(入声)弭哆钵啰(二合)陛(一)尾补攞檗啰陛(二合一)钵啰(二合)嚩啰冒地萨弭(一)悉地也(二合)摩贺(引)蘖哩(二合)陛(一)睹拏睹拏(一)娑嚩(二合)贺(引)
　　尔时世尊说是真言已。告无尽意菩萨言。若有大乘行者。建此坛场请五阿阇梨。各于随门。献净水洒涂香散时华烧酥灯。并诸供养咸悉奉献。念此密言皆一七遍。
　　尔时世尊复告无尽意菩萨言。汝应受持普请大曼拏罗坛场圣众真言。汝若受持能脱恶道救诸众生。若有行人建此坛场。请五阿阇梨随门念此真言凡献诸供养。恒想诸佛众诵此秘密言。普请真言曰。
　　曩谟(引)啰怛曩(二合)怛啰(二合)夜野(一)曩谟(引)阿(去声)哩也(二合)讫啰(二合)野么多(上声)曳(一)冒地萨怛嚩(二合)野(一)摩贺(引)迦噜抳迦野(一)怛儞也(二合)他(去声一)唵(引一)阿(上声)讫啰(二合)野(一)尾(入声)么黎(一)三(去声)满多讫啰(二合)野羯攞陛(一)蘖啰枲(星异切一)三(去声)母捺啰(二合)娑(去声)誐啰讫啰(二合)野悉地也(二合一)入嚩(二合)哩多(上声)三(去声)满多(上声引)讫啰(二合)野布啰儞(二合一)冒地唧哆楞(去声)迦啰讫啰(二合)野布啰儞(二合一)摩贺抳也(二合)曩(上声)娑(去声)誐啰讫啰(二合)野戌(上声)计(一)唵(引一)讫啰(二合)抳讫啰(二合)抳(一)怛他(去声)迦舍讫啰(二合)野钵啰(二合)嚩哩(一)冒地也(二合)冒地也(二合)冒驮野(引)冒驮野(一)阿(上声)讫啰(二合)野羯[口　　(隸-木+士)](二合)洒尾(入声)秫(入声)弟(一)蘖誐曩讫啰(二合)养(一)誐(平声)誐曩迦攞跛(二合)讫啰(二合)曳(一)三(去声)满多(上声)迦攞戍(上声)悉地也(二合)悉地也(一)萨啰萨啰(一)萨啰嚩(二合)播跛嚩啰曩讪(所晏切)帝(一)钵啰(二合)讪(去声)么曩(一)吽吽吽(一)唵(引一)阿(上声)讫啰(二合)夜嚩(入声)啰曩(上声)尾穆讫帝(二合一)努噜努噜(一)誐曩尾(入声)誐帝三(去声)满多湿嚩(二合)娑(上声)羯哩(一)跛哩布啰拏(二合)摩努(去声)啰剃(一)怛啰怛啰(一)跢(入声)啰野睹[牟　　含](一)么么(上声)湿嚩(二合)萨野(一)尾(入声)补攞蘖啰陛(二合)娑嚩(二合)贺(引)
　　尔时世尊说是真言已。复告无尽意菩萨。汝应受持内外结净真言。若复有人建置坛场请五阿阇梨随门默念此真言加持净水。将此净水以自手掌。自灌其顶及自饮已。能消灾横获大吉祥。及为道场主洒入坛路。及洒一切供养物等。默诵此真言加持。即说内外结净真言曰。
　　唵(引一)尾誐多嚩啰曩(上声一)三(去声)满多跛哩数驮[寧　　頁](一)唵(引一)么抳么抳(一)佉(上声)啰佉(上声)啰(一)乞叉(二合)野蘖贺祢(一)吽吽(一)娑嚩(二合)贺(引)
　　无尽意菩萨。复有普请阿弥陀如来阿閦如来毗卢遮那如来真言。及想三佛种智字亦应受持。若复有人建置坛场。请五阿阇梨。各想自身为释迦牟尼佛宝阁。然请三佛及想种智。念此普请真言一七遍。
　　唵(引一)弭哩弭哩(一)弭哩弭哩(一)伽啰(二合)野伽啰(二合)野(一)讫啰(二合)野(一)讫啰(二合)野(一)暗陀(一)憾(閦一)暗(亚降切卢一)母[寧　　頁]母[寧　　頁](一)钵啰(二合)萨啰钵啰(二合)萨啰(一)讫啰(二合)曳(一)娑嚩(二合)贺(引)
　　佛告无尽意菩萨。复有普请八大菩萨及四大天四大天王四大天女真言汝当受持。若有众生恒时供养默诵持者。能殄障恼获大智慧。能开五眼利益无量。即说普请真言曰。
　　曩么(引)啰怛曩(二合)怛啰(二合)夜野(一)曩么阿(去声)哩也(二合)嚩路枳帝湿嚩(二合)啰野(一)冒地萨怛嚩(二合)野(一)摩贺(引)萨怛嚩(二合)野(一)摩贺(引)迦噜抳迦野(一)伊(上声)呬曳(二合)呬(入声一)钵啰(二合)娑(去声)曩(上声)矩噜(一)怛儞也(二合)他(去声一)矩[口　　(隸-木+士)]矩[口　　(隸-木+士)](一)矩[口　　(隸-木+士)]毗夜(二合一)娑嚩(二合)贺(引)
　　无尽意菩萨复有普供养八大菩萨真言。我今宣说。若有众生虔诚供养默诵持者。能令众生获四无碍辩增长福德。即说普供养真言曰。
　　曩么(引)悉底(二合)踰迦曩(上声)闼野(一)路迦写呬(上声)多剑(上声)播夜(一)曩么(引)悉底(二合)尾湿嚩(二合)噜播野(一)萨嚩嚩誐毗喻(二合)曩谟曩么(引)
　　复次无尽意菩萨。我有归命供养金刚王大天真言汝当受持。若有众生香华供养默诵持者。能拔有情出于三界获大菩提。即说归命供养真言曰(如同上说)
　　无尽意菩萨复有归命供养大大天真言汝当受持。若有众生种种供养默诵持者。同于诸佛天龙侍卫。功德无量难可具宣。即说归命供养真言曰。
　　唵(引一)曩(上声)么(引)始嚩野(一)扇(上声)多野(一)迦啰曩怛啰(二合)野(一)系多吠(一)[寧　　頁]吠娜夜弭(一)左怛么(二合)南(上声一)怛冈(二合)蘖帝(一)播啰弭湿嚩(二合)啰(一)壹底(一)娑嚩(二合)贺(引)
　　无尽意菩萨复有归命供养大自在天真言汝当受持。若有众生恭敬供养默诵持者。能令有情得免轮回获大自在。亲自拥护求者遂愿。即说归命供养真言曰。
　　唵(引一)曩谟(引)摩贺(引)儞(去声)嚩野(一)摩贺(引)背(蒲来切)啰嚩野(一)摩贺(引)么呬(上声)湿嚩(二合)啰野(一)萨嚩儞(入声)嚩多(一)布喏多(一)曩谟(引)塞讫哩(二合)跢野(一)娑嚩(二合)贺(引)
　　无尽意菩萨复有归命供养黑大天真言汝当受持。若有众生恒时供养默诵持者。所办事业皆得圆满。即说归命供养真言曰。
　　唵(引一)曩谟(引)摩贺(引)迦攞野(一)底哩(二合)补啰(引)蘖啰(二合)娜贺曩野(一)萨嚩儞(去声)嚩阿(去声)婆(去声)养娜那(去声)野(一)萨嚩婆(去声)曳(引)毗药(二合一)怛啰(二合)拏(上声)迦啰(上声)野(一)萨娑嚩(二合)贺(引)
　　无尽意菩萨复有普请四大天王真言汝当受持。若有众生常当供养默诵持者。能殄障恼获大吉祥。富贵自在寿命延长。即说普请真言曰。
　　唵(引一)曩谟(引)拶咄噜(二合)摩贺(引)路迦播攞野(一)尾噜拏(入声)迦(一)尾噜播乞叉(二合一)地哩(二合)怛啰(上声)瑟姹(二合一)矩吠啰能(上声一)伊(上声)帝曳(二合)爽(一)萨嚩儞(去声)嚩南(上声一)布紫也(二合)演底布曩布曩(一)萨嚩沫陵(上声一)萨嚩度播(一)萨嚩儞(入声)[口　　半](一)怛体嚩(入声)左颇攞嚩(入声)娑怛啰(二合一)攃怛[口　　朗](二合)左曼娜[寧　　頁](一)钵啰(二合)抳钵底曳(二合一)惹(入声)蘖多(二合)虞(上声)噜(一)唵(引一)室哩(二合)吠(无昧切)室啰(二合)么曩野(一)补噜[牟　　含](二合)蘖谜(一)曩么(引)萨(一)娑嚩(二合)贺(引)
　　无尽意菩萨复有普请法语天女主宝天女吉祥天女降魔天女真言汝当受持。若有众生随分供养默诵持者。四大天女恒与众生作大利益。凡办坛场或诸事业。悉垂加护皆得圆满。即说普请四大天女真言曰。
　　唵(引一)恶乞叉(二合)么抳(一)三(去声)么曳曩(一)吽(一)阿(去声)哩也(二合)屈吕(二合)毗夜(二合一)细喻(二合)钵卑夜(二合)娜野(一)曩母曼祖室哩(二合)夜野(一)矩么啰部跢(去声)野(一)怛儞也(二合)他(去声一)唵(引一)室哩(二合)蘖哩鼻(二合一)么抳檗哩鼻(二合一)卑夜(二合)娜野檗哩鼻(二合一)三(去声)么三(去声)满多檗哩鼻(二合一)布惹嚩日哩(二合)抳(一)娑嚩(二合)贺(引)
　　无尽意菩萨复有法语天女真言汝当受持。若有众生恒默诵持或常供养。此人现世获大智慧明记不忘。即说法语天女真言曰。
　　唵(引一)曩母(引)萨啰娑嚩(二合)帝(一)曩么(引)娑睹(二合)毗样(二合一)[革　　(蔑-戍+戊)]啰儞夜(二合引)迦么左噜抳(一)尾儞也(二合)囕鼻(一)羯哩洒弭(一)悉地婆(去声)嚩睹铭娑(上声)娜(引一)娑嚩(二合)贺(引)
　　无尽意菩萨复有主宝天女真言汝当受持。若有众生常默诵持供养恭敬。此人现世少病少恼。无有非人得其魔便离诸灾难。即说主宝天女真言曰。
　　曩谟(引)娑睹(二合)诃哩底也(二合)曳(一)捺舍儞誐路迦播攞室者(二合一)萨嚩吠阿(入声)怛囒(二合)拏羯哩(一)啰(入声)讫[口　　朗](二合)矩噜满睹(一)萨嚩尾怛(一)讫哩(二合)惹拏(二合)贺啰[寧　　頁](一)诃哩多曳(二合)萨(一)娑嚩(二合)贺(引)
　　无尽意菩萨复有吉祥天女真言汝当受持。若有众生供养恭敬默诵持者。此人现世富贵自在。于当来世获得身相圆满。即说吉祥天女真言曰。
　　唵(引一)室哩(二合)悟哩(一)唵(引一)室哩(二合)攞佉弭(二合一)唵(引一)室哩(二合)野洒湿吠(二合)[寧　　頁](一)唵(引一)室哩(二合)沫苏(上声)地沫苏(上声)驮啰(一)曩么(引)驮啰抳(一)室哩(二合)儞尾(一)野洒湿吠(二合)[寧　　頁](一)娑嚩(二合)贺(引)
　　无尽意菩萨复有降魔天女真言汝当受持。若有众生供养恭敬默诵持者。此人现世凡办事业皆得成就。一切天魔不能得便。即说降魔天女真言曰。
　　唵(引一)嚩日啰(二合)句噜(二合)地湿嚩(二合)哩(一)摩贺(引)赞(上声)致[寧　　頁](一)摩贺(引)尾(入声)儞也(二合)湿嚩(二合)哩(一)摩贺(引)沫泗(上声)湿嚩(二句)哩(一)摩贺(引)饷企[寧　　頁](一)摩贺(引)曩儞[寧　　頁](一)尾湿尾(二合)湿嚩(二合)哩(一)么呬(上声)湿嚩(二合)哩(一)萨嚩啰达(二合)悉地羯哩(一)曩么(一)娑嚩(二合)贺(引)
　　无尽意菩萨复有加持饮食真言汝当受持。若未来世有传教师。以诸饮食各碎少许共盛一器。于坛前坐安左掌内。念此真言加持七遍。每至昏时往于坛外。而以右手十方俵散。为不能入曼拏大坛。诸天鬼神而为供养。依如是法所求遂愿。亦名随求真言。即说加持饮食真言曰。
　　曩谟(引)啰怛曩(二合)怛啰(二合)夜野(一)曩么阿(去声)哩也(二合)嚩路枳帝(一)湿嚩(二合)啰野(一)冒地萨怛嚩(二合)野(一)摩贺(引)萨怛嚩(二合)野(一)摩贺(引)迦噜抳迦野(一)怛儞也(二合)他(去声一)矩黎矩黎(一)矩黎毗夜(二合一)娑嚩(二合)贺(引)
　　无尽意菩萨复有遮一切恶魔消灾除横真言汝当受持。若未来世有传教师。以线一条生酥黄芥子相和。诵此真言加持二十一遍。线用阑界坛场。一切恶魔不能得入。若有病人而用此线系胭颈上。当系之时以此真言加持二十一遍病即除差。生酥黄芥子以火烧之。熏道场主灭其重罪。若有病人以此生酥及黄芥子烧之。熏病人鼻及所卧处其病即愈。当熏之时亦念此真言加持二十一遍。或以加持净水阑界坛场。亦念此真言邪魔不能得入。若有病人加持净水。念此真言二十一遍。以加持水洒其病人病即除愈。若有众生恒诵持者。所有灾患皆得消灭。即说消灾除横真言曰。
　　唵(引一)怛儞也(二合)他(去声一)唧哩唧哩摩买(引)唧哩(一)睹拏(上声)睹拏摩贺(引)睹拏(一)入嚩(二合)黎入嚩(二合)黎摩贺(引)入嚩(二合)黎(一)呬(上声)礼呬礼摩贺(引)呬礼(一)娑嚩(二合)贺(引)
　　尔时世尊说是摩诃三昧耶秘密法已。弥勒菩萨等闻佛所说。踊跃欢喜信受奉行。
  </div>
  <div class="pagination">
   <a href="妙吉祥平等秘密最上观门大教王经_page10.html">
    上一页
   </a>
   <span>
    ...
   </span>
   <a href="妙吉祥平等秘密最上观门大教王经_page6.html">
    6
   </a>
   <a href="妙吉祥平等秘密最上观门大教王经_page7.html">
    7
   </a>
   <a href="妙吉祥平等秘密最上观门大教王经_page8.html">
    8
   </a>
   <a href="妙吉祥平等秘密最上观门大教王经_page9.html">
    9
   </a>
   <a href="妙吉祥平等秘密最上观门大教王经_page10.html">
    10
   </a>
   <span class="current-page">
    11
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
