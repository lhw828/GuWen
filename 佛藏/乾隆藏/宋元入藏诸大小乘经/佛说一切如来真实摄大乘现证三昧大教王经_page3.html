<!DOCTYPE html>
<html>
<head>
    <meta charset="UTF-8">
    <title>佛说一切如来真实摄大乘现证三昧大教王经 - 第 3 页/共 60 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佛说一切如来真实摄大乘现证三昧大教王经 - 第 3 页/共 60 页</h1>
    <div class="content">　　由坚固性本无身　　故金刚身胜所作
　　是时极难敌精进大菩萨身。从世尊心下。于一切如来右月轮中。如理而住。复请教示。
　　尔时世尊。即入一切如来坚固金刚三摩地。以一切如来精进波罗蜜多三昧。于普尽无余诸有情界。救拔利益。悉令获得适悦快乐。乃至得一切如来妙金刚身最上悉地殊胜之果。即以金刚甲胄。授与极难敌精进大菩萨双手掌中。时诸如来。即为立名号金刚慈友。以金刚慈友灌顶法而为灌顶。
　　尔时金刚慈友菩萨摩诃萨。即以金刚甲胄。于一切如来作胜被甲。说此颂曰。
　　此是一切大觉尊　　最上大慈胜甲胄
　　坚固精进大护身　　此即名为大慈友
　　尔时世尊。复入摧诸魔大菩萨三昧。出生羯磨加持金刚三摩地。此名一切如来方便三昧。即一切如来心。从自心出。说是大明曰。
　　嚩日啰(二合)药叉(一句)
　　才出一切如来心时。即彼如是具德持金刚者。成金刚大牙器仗。为出现已。即入世尊大毗卢遮那如来心。合为一体。从是出生金刚牙像。住佛掌中。然后从彼金刚牙像中。出一切世界极微尘量等如来像。作一切如来暴怒调伏等事。以一切佛神通游戏。广施作已。彼摧诸魔性。于金刚萨埵三摩地。妙坚牢故合为一体。出生摧诸魔大菩萨身。住世尊大毗卢遮那如来心。说此颂曰。
　　大哉我此大方便　　是即诸佛悲愍者
　　由众生利寂静故　　乃现暴怒诸所作
　　是时摧诸魔大菩萨身。从世尊心下。于一切如来左月轮中。如理而住。复请教示。
　　尔时世尊即入一切如来极忿金刚三摩地。以一切如来能调难调三昧。于普尽无余诸有情界。施大无畏。悉令获得适悦快乐。乃至得一切如来大方便神境智通最上悉地殊胜之果。即以金刚大牙器仗。授与摧诸魔大菩萨双手掌中。时诸如来。即为立名号金刚暴怒。以金刚暴怒灌顶法而为灌顶。
　　尔时金刚暴怒菩萨摩诃萨。即以所授金刚大牙器仗安自口中。向一切如来作恐怖相。说此颂曰。
　　此是一切大觉尊　　能调一切极难调
　　大利金刚牙器仗　　大悲方便心所生
　　尔时世尊。复入一切如来拳大菩萨三昧。出生羯磨加持金刚三摩地。此名一切如来身语心金刚缚三昧。即一切如来心。从自心出说是大明曰。
　　嚩日啰(二合)散提(引一句)
　　才出一切如来心时。即彼如是具德持金刚者。成一切如来一切印缚。为出现已。即入世尊大毗卢遮那如来心。合为一体。从是出生金刚缚像。住佛掌中。然后从彼金刚缚像中。出一切世界极微尘量等如来像。于一切世界普印一切如来智等及一切如来神通游戏。广施作已。彼一切如来拳妙缚性。于金刚萨埵三摩地。妙坚牢故合为一体。出生一切如来拳大菩萨身。住世尊大毗卢遮那如来心。说此颂曰。
　　大哉我妙坚固缚　　即我三昧坚固身
　　以一切愿悉成就　　彼解脱者乃为缚
　　是时一切如来拳大菩萨身。从世尊心下。于一切如来后月轮中。如理而住。复请教示。
　　尔时世尊即入一切如来缚三昧金刚三摩地。以一切如来印缚三昧。于普尽无余诸有情界悉令获得一切如来贤圣加持一切愿成就。及得一切适悦快乐。乃至得一切如来一切智。智印主最上悉地殊胜之果。即作金刚缚相。授与一切如来拳大菩萨双手掌中。时诸如来。即为立名号金刚拳。以金刚拳灌顶法而为灌顶。
　　尔时金刚拳菩萨摩诃萨。即以金刚缚。于一切如来作妙缚相。说此颂曰。
　　此是一切大觉尊　　秘密印缚大坚固
　　以一切佛速成就　　不越金刚大三昧
　　此是一切如来供养广大羯磨仪轨大精进坚固甲胄。一切如来大方便一切即智。一切如来大羯磨大士。
　　尔时世尊阿閦如来。以世尊大毗卢遮那如来及一切如来智所成已。印一切如来智故。即入金刚婆罗蜜多三昧。出生金刚加持三摩地。此名一切如来金刚三昧。即一切如来印。从自心出。说是大明曰。
　　萨埵嚩日哩(二合一句)
　　才出一切如来心时。即现种种金刚光明具德持金刚者。于是金刚光明门中。成一切世界极微尘量等如来像。以一切如来金刚波罗蜜多智印已。复聚为一体。从是出现周遍一切世界为量大金刚像。于世尊大毗卢遮那如来前月轮中。如理而住说此颂曰。
　　大哉一切正觉尊　　萨埵金刚我坚固
　　由坚固性本无身　　是故金刚身出现
　　尔时世尊宝生如来。印世尊大毗卢遮那如来及一切如来智故。即入宝波罗蜜多三昧。出生金刚加持三摩地。此名金刚宝三昧即自印。从自心出。说是大明曰。
　　啰怛那(二合)嚩日哩(二合一句)
　　才出一切如来心时。即现大宝光明具德持金刚者。于是宝光明中。成一切世界极微尘量等如来像。遍印一切如来智已。复聚为一体。从是出现周遍一切世界为量大金刚宝像。于世尊大毗卢遮那如来右月轮中。如理而住。说此颂曰。
　　大哉一切正觉尊　　我即名为宝金刚
　　彼一切印一切愿　　是即灌顶坚固理
　　尔时世尊观自在王如来。印世尊大毗卢遮那如来及一切如来智故。即入法波罗蜜多三昧。出生金刚加持三摩地。此名大法三昧。即自印。从自心出。说是大明曰。
　　达哩摩(二合)嚩日哩(二合一句)
　　才出一切如来心时。即现莲华光明具德持金刚者。于是莲华光明中成一切世界极微尘量等如来像。遍印一切如来智已。复聚为一体。从是出现周遍一切世界为量大金刚莲华像。于世尊大毗卢遮那如来后月轮中。如理而住。说此颂曰。
　　大哉一切正觉尊　　大法金刚我清净
　　由本自性清净故　　令诸贪染悉无垢
佛说一切如来真实摄大乘现证三昧大教王经卷第四金刚界大曼拏罗广大仪轨分第一之四
　　尔时世尊不空成就如来。印世尊大毗卢遮那如来及一切如来智故。即入一切波罗蜜多三昧。出生金刚加持三摩地。此名一切如来羯磨三昧即自印。从自心出。说是大明曰。
　　羯哩摩(二合)嚩日哩(二合一句)
　　才出一切如来心时。即现一切羯磨光明具德持金刚者。于是羯磨光明中。成一切世界极微尘量等如来像。遍印一切如来智已。复聚为一体。从是出现大金刚羯磨像。周遍一切世界为量随向方面。于世尊大毗卢遮那如来左月轮中。如理而住。说此颂曰。
　　大哉一切正觉尊　　多业金刚即我是
　　由一成于无尽故　　于有情界善作业
　　此是一切如来智三昧。大灌顶金刚法性一切供养。一切如来大波罗蜜多法门。
　　尔时世尊大毗卢遮那如来。复入一切如来悦乐供养三昧。出生金刚三摩地。即一切如来部大明妃。从自心出。说是大明曰。
　　嚩日啰(二合)逻(引)细(引一句)
　　才出一切如来心时。即出大金刚印具德持金刚者。于是金刚印门中。成一切世界极微尘量等如来像。复聚为一体。出现金刚嬉戏大明妃像。如金刚萨埵身相无异。具种种形色妙好威仪。众庄严具而为庄严。总摄一切如来部金刚萨埵明妃。于世尊阿閦如来曼拏罗左月轮中。如理而住。说此颂曰。
　　大哉我有无等比　　诸佛上妙之供养
　　由知欲乐供养故　　乃能转彼诸供养
　　尔时世尊。复入一切如来宝鬘灌顶三昧。出生金刚三摩地。即一切如来部大明妃。从自心出。说是大明曰。
　　嚩日啰(二合)摩(引)梨(引一句)
　　才出一切如来心时。即出大宝印具德持金刚者。于是大宝印中。成一切世界极微尘量等如来像。复聚为一体。出现金刚鬘大明妃像。色相庄严如前无异。于世尊宝生如来曼拏罗左月轮中。如理而住。说此颂曰。
　　大哉我此无等比　　是即称为宝供养
　　而彼三界最胜王　　受教令故作供养
　　尔时世尊。复入一切如来妙歌三昧。出生金刚三摩地。即一切如来部大明妃。从自心出。说是大明曰。
　　嚩日啰(二合)诣(引)帝(引一句)
　　才出一切如来心时。即出一切如来法印具德持金刚者。于是一切如来法印中。成一切世界极微尘量等如来像。复聚为一体。出现金刚妙歌大明妃像。于世尊观自在王如来曼拏罗左月轮中。如理而住。说此颂曰。
　　大哉庄严大妙歌　　我当供养诸见者
　　由彼适悦供养故　　即一切法如响应
　　尔时世尊。复入一切如来舞供养三昧。出生金刚三摩地。即一切如来部大明妃。从自心出。说是大明曰。
　　嚩日啰(二合)涅哩(二合)帝(引重呼一句)
　　才出一切如来心时。即现一切如来舞供养广大法用事具德持金刚者。于是一切如来舞供养广大法用事中。成一切世界极微尘量等如来像。复聚为一体。出现金刚舞大明妃像。于世尊不空成就如来曼拏罗左月轮中。如理而住说此颂曰。
　　大哉广大我供养　　广作一切供养事
　　以金刚舞法用故　　安立诸佛妙供养
　　此名一切如来无上悦乐三昧。一切如来鬘。一切如来歌咏。一切如来作无上事业。即一切如来秘密供养。
　　复次世尊阿閦如来。以对世尊大毗卢遮那如来供养事故。即入一切如来大笑三昧。出生金刚三摩地。即一切如来誐尼迦大明妃。从自心出。说是大明曰。
　　嚩日啰(二合)度闭(引一句)
　　才出一切如来心时。即现种种香供养云海庄严周遍一切金刚界量具德持金刚者。于是种种香供养云海庄严中。出一切世界极微尘量等如来像。复聚为一体。出现金刚香大明妃像。于世尊金刚摩尼宝峰楼阁隅左月轮中。如理而住说此颂曰。
　　大哉我此大供养　　金刚大笑具端严
　　由彼众生遍入故　　速得无上菩提果
　　尔时世尊宝生如来。以对世尊大毗卢遮那如来供养事故。即入一切如来宝庄严供养三昧。出生金刚三摩地。即一切如来钵啰帝诃陵大明妃。从自心出。说是大明曰。
　　嚩日啰(二合)布瑟闭(二合引一句)
　　才出一切如来心时。即现一切华供养庄严周遍一切虚空界量具德持金刚者。于是一切华供养庄严中出。一切世界极微尘量等如来像。复聚为一体。出现金刚华大明妃像。于世尊金刚摩尼宝峰楼阁隅左月轮中。如理而住说此颂曰。
　　大哉我此华供养　　一切庄严妙所作
　　由诸如来宝性故　　速得成就诸供养
　　尔时世尊观自在王如来。以对世尊大毗卢遮那如来供养事故。即入一切如来灯供养三昧。出生金刚三摩地。即一切如来讷顶大明妃。从自心出。说是大明曰。
　　嚩日啰(二合引)路(引)计(引一句)
　　才出一切如来心时。即现一切灯供养庄严周遍法界具德持金刚者。于是一切灯供养庄严中。出一切世界极微尘量等如来像。复聚为一体。出现金刚灯大明妃像。于世尊金刚摩尼宝峰楼阁隅左月轮中。如理而住。说此颂曰。
　　大哉我此妙广大　　所成供养灯端严
　　由是速具光明故　　即得见彼一切佛
　　尔时世尊不空成就如来。以对世尊大毗卢遮那如来供养事故。即入一切如来涂香供养三昧。出生金刚三摩地。即一切如来际微大明妃。从自心出。说是大明曰。
　　嚩日啰(二合)巘提(引一句)
　　才出一切如来心时。即现一切涂香供养庄严周遍一切世界为量具德持金刚者。于是一切涂香供养庄严中。出一切世界极微尘量等如来像。复聚为一体。出现金刚涂香大明妃像。于世尊金刚摩尼宝峰楼阁隅左月轮中。如理而住。说此颂曰。
　　大哉涂香成供养　　我此微妙大悦意
　　由诸如来遍涂香　　普熏一切清净身
　　此名一切如来遍入智大菩提分三昧。一切如来法光明。戒定慧解脱解脱知见胜妙之香。是即一切如来教令事业。
　　尔时世尊大毗卢遮那如来。复入一切如来三昧钩大士三昧。出生萨埵金刚三摩地。即一切如来印众生。从自心出。说是大明曰。
　　嚩日囕(二合引)酤舍(一句)
　　才出一切如来心时。具德持金刚者。成一切如来钩召三昧金刚印众。为出现已。于是一切如来钩召三昧金刚印众中。出一切世界极微尘量等如来像。复聚为一体。出生金刚钩菩萨身。于世尊金刚摩尼宝峰楼阁金刚门月轮中。如理而住。作一切如来钩召三昧。说此颂曰。
　　大哉一切正觉尊　　平等钩召我坚固
　　由我普遍钩召故　　即得集会曼拏罗
　　尔时世尊。复入一切如来三昧引入大士三昧。出生金刚三摩地。即引入一切如来印钵啰帝诃啰。从自心出说是大明曰。
　　嚩日啰(二合)播(引)舍(一句)
　　才出一切如来心时。具德持金刚者。成一切如来引入三昧大印众。为出现已。于是一切如来引入三昧大印众中。出一切世界极微尘量等如来像。复聚为一体。出生金刚索菩萨身。于世尊金刚摩尼宝峰楼阁宝门月轮中。如理而住。即引入一切如来。说此颂曰。
　　大哉一切正觉尊　　我金刚索妙坚固
</div>
    <div class="pagination">
<a href="佛说一切如来真实摄大乘现证三昧大教王经_page2.html">上一页</a><a href="佛说一切如来真实摄大乘现证三昧大教王经.html">1</a><a href="佛说一切如来真实摄大乘现证三昧大教王经_page2.html">2</a><span class="current-page">3</span><a href="佛说一切如来真实摄大乘现证三昧大教王经_page4.html">4</a><a href="佛说一切如来真实摄大乘现证三昧大教王经_page5.html">5</a><a href="佛说一切如来真实摄大乘现证三昧大教王经_page6.html">6</a><a href="佛说一切如来真实摄大乘现证三昧大教王经_page7.html">7</a><a href="佛说一切如来真实摄大乘现证三昧大教王经_page8.html">8</a><span>...</span><a href="佛说一切如来真实摄大乘现证三昧大教王经_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
