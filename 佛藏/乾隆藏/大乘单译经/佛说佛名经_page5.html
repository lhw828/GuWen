<!DOCTYPE html>
<html>
<head>
    <meta charset="UTF-8">
    <title>佛说佛名经 - 第 5 页/共 7 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>佛说佛名经 - 第 5 页/共 7 页</h1>
    <div class="content">　　北方世界名香灯　　国土清净甚严饰
　　无染光幢佛所化　　现今自在道场树
　　南无北方无染光幢佛。
　　琉璃光明真妙色　　国土清净胜庄严
　　无碍光云佛如来　　于今现在东北方
　　南无东北方无碍光云佛。
　　光明照幢世界中　　现见满足诸菩萨
　　自在吼声佛彼处　　现今在于东南方
　　南无东南方自在吼声佛。
　　种种乐乐佛世界　　摩尼庄严妙无垢
　　胜妙智月如须弥　　现见在于西南方
　　南无西南方胜妙智月佛。
　　现见西北方如来　　弥留光明平等界
　　彼处大圣自在佛　　弟子菩萨众围绕
　　南无西北方大圣自在佛。
　　下方世界自在光　　国土清净宝炎藏
　　光明妙轮不空见　　佛今住彼妙国土
　　南无下方光明妙轮不空见佛。
　　上方世界光炎藏　　彼世界名净无垢
　　普眼功德光明云　　现见菩提树下坐
　　南无上方普眼功德光明云佛。
　　尔时舍利弗等大众承佛神力。见十方过去未来现在诸佛无量无边。尔时舍利弗在大众中。悲泣流泪白佛言。希有世尊。若善男子善女人。不发阿耨多罗三藐三菩提心者不得成佛。我等昔来犹如腐草。虽经春阳无悕秋实。尔时慧命舍利弗。即从坐起。偏袒右肩。右膝着地。合掌白佛言。世尊。愿更广说十方所有诸佛名号。我等乐闻。尔时佛告舍利弗。汝当至心谛听。我为汝说。得闻彼佛一心敬礼。舍利弗。从此世界东方过百千亿世界。有佛世界名燃灯。彼国土有佛名宝集阿罗呵三藐三佛陀。现今说法。
　　南无宝集佛。
　　舍利弗。若有善男子善女人。闻彼佛名至心受持忆念。是善男子善女人。毕竟得七觉分三昧。得不退转阿耨多罗三藐三菩提心。超越世间六十劫。尔时世尊以偈颂曰。
　　东方燃灯界　　有佛名宝集
　　若人闻名者　　超世六十劫
　　舍利弗。东方有世界名宝集。彼世界有佛。名宝胜阿罗呵三藐三佛陀。现在说法。
　　南无宝胜佛。
　　若善男子善女人。闻彼佛名至心受持。忆念读诵合掌礼拜。若复有善男子善女人。以满足三千大千世界珍宝布施。如是日日布施满足一百岁。如此布施福德。比前至心礼拜功德。百分不及一。千分不及一。百千分不及一。乃至算数譬喻所不及一。尔时世尊以偈颂曰。
　　宝集世界　　有佛宝胜　　若人闻名
　　施不及一
　　舍利弗。从此东方过八百世界有佛世界名香积。彼世界有佛。名成就卢舍那阿罗呵三藐三佛陀。现今说法。若人闻彼佛名。受持读诵忆念礼拜。超越世间五百劫。
　　南无成就卢舍那佛。
　　舍利弗。从此世界。东方过千世界。名树提跋提。彼世界有佛。名卢舍那镜像阿罗呵三藐三佛陀。现今说法。若善男子善女人。闻彼佛名受持读诵。至心忆念恭敬礼拜。得脱三恶道。
　　南无卢舍那镜像佛。
　　舍利弗。从此东方过二千世界。有佛国土名无量光明功德。彼界有佛名卢舍那光明阿罗诃三藐三佛陀。若善男子善女人。闻彼佛名五体投地深心敬重。受持读诵恭敬礼拜。是人超越世间三十劫。
　　南无卢舍那光明佛。
　　舍利弗。东方过千世界。有佛国土名可乐。彼佛名不动应供正遍知。若善男子善女人。闻彼佛名受持读诵恭敬礼拜。是人毕竟不退阿耨多罗三藐三菩提。一切诸魔所不能动。
　　南无不动佛。
　　舍利弗。东方过千世界。有佛国土名不可量。彼处有佛名大光明阿罗诃三藐三佛陀。现今说法。若善男子善女人。闻彼光明佛名。受持读诵恭敬礼拜。是人常不离一切诸佛菩萨。毕竟得不退转阿耨多罗三藐三菩提心。
　　南无大光明佛。
　　舍利弗。从此世界东方过六十千世界。有国土名燃灯。佛名不可量声阿罗诃三藐三佛陀。现在说法。若善男子善女人。闻彼不可量声佛名三称者。是人毕竟不堕三恶道。定得阿耨多罗三藐三菩提。
　　南无无量声如来(三称)
　　舍利弗。复过彼世界度千佛国土。有世界名无尘。彼有佛名阿弥陀劬沙阿罗诃三藐三佛陀。现今说法。若善男子善女人。闻彼佛名深心敬重。受持读诵恭敬礼拜。是人超越世间十二劫。
　　南无阿弥陀劬沙佛。
　　舍利弗。复过二十千佛国土。有世界名难胜。彼处有佛名大称阿罗诃三藐三佛陀。若善男子善女人闻彼佛名。合掌作如是言。
　　南无大称如来。
　　若复有人以须弥山等七宝。日日布施满一百岁。比闻此佛名礼拜功德。百分不及一。乃至算数亦不及一。
　　舍利弗。复过三千世界。有国土名光明。佛号宝光明阿罗诃三藐三佛陀。若善男子善女人。受持彼佛名。超越世间一百劫。得不退转阿耨多罗三藐三菩提。若人不信闻名得如此功德者。是人定堕阿鼻地狱。满足一百劫。
　　南无宝光明佛。
　　舍利弗。东方过十千国土。有世界名光明照。彼处有佛名得大无畏阿罗诃三藐三佛陀。现今说法。若善男子善女人。闻彼佛名受持读诵恭敬礼拜。是人毕竟得大无畏。摄取无量无边功德聚。
　　南无得大无畏佛。
　　舍利弗。过第七千佛国土。有世界名摩尼光明。彼处有佛。名燃灯火阿罗诃三藐三佛陀。现在说法。若善男子善女人。闻彼佛名至心恭敬礼拜受持读诵。是人摄得如来十力。
　　南无燃灯火佛。
　　舍利弗。复过八千佛国土。有世界名真实。彼世界中有佛。号实声阿罗诃三藐三佛陀。现在说法。若善男子善女人。闻彼佛名受持读诵至心礼拜。是人毕竟得四圣谛。毕竟得阿耨多罗三藐三菩提。
　　南无实声佛。
　　舍利弗。复过二十千佛国土。有世界名光明。佛名无边无垢阿罗诃三藐三佛陀。现今说法。若善男子善女人。闻彼佛名至心生信。受持读诵恭敬礼拜。若复有人。以满三千大千世界七宝布施。比闻无垢佛名受持读诵功德。千万分不及一。乃至算数所不能及。何以故。若众生罪根深厚。不得闻无垢佛名。若有善男子善女人。闻此如来名者。是人非于一佛所种诸善根。亦非十佛所种诸善根。是人乃是百千万佛所种诸善根。是人超越世间四十八劫。
　　南无无边无垢佛。
　　舍利弗。东方过九千佛国土。有世界名妙声。佛号月声阿罗诃三藐三佛陀。现在说法。若善男子善女人。闻彼佛名受持读诵至心礼拜。是人所得一切功德白法。具足如满月。毕竟得阿耨多罗三藐三菩提。
　　南无月声佛。
　　舍利弗。复过十千佛国土。有世界名无畏。佛名无边称阿罗诃三藐三佛陀。现在说法。若善男子善女人。闻彼佛名受持读诵。合掌作如是言。
　　南无无边称如来。
　　若复有人。以七宝如须弥山布施。日日如是满足百年。此福德聚比持佛名功德。百分不及一。乃至算数譬喻所不能及。
　　舍利弗。复过千五百佛国土。有世界名燃灯。佛号日月光明阿罗诃三藐三佛陀。现在说法。若善男子善女人。闻彼佛名受持读诵。胡跪合掌右膝着地。三称如是言。
　　南无日月光明世尊(三称)。
　　是人速成阿耨多罗三藐三菩提。
　　舍利弗。复过三十千佛国土。有世界名无垢佛。号无垢光明阿罗诃三藐三佛陀。现在说法。若善男子善女人。天龙夜叉罗刹。若人非人。闻是佛名。毕竟不退阿耨多罗三藐三菩提。不入恶道。
　　南无无垢光明佛。
　　舍利弗。东方过十千佛国土。有世界名百光明。佛号清净光明阿罗诃三藐三佛陀。现在说法。若天龙夜叉人非人闻名者。必得人身远离贪嗔痴烦恼。若人闻不信者。六十千劫堕大地狱。
　　南无清净光明佛。
　　舍利弗。复过百佛国土。有世界名善德。佛号日光明阿罗诃三藐三佛陀。现在说法。若人毕竟清净心称此佛名。所得功德满足如日轮。毕竟能降伏一切诸魔外道。超越世间三十劫。
　　南无日光明佛。
　　舍利弗。复过六十千佛国土。有世界名住七觉分。佛号无边宝阿罗诃三藐三佛陀。现在说法。若人闻彼佛名。是人具足得七觉分。能置众生着胜宝中。毕竟成就无量功德聚。
　　南无无边宝佛。
　　舍利弗。复过五百佛国土。有世界名华镜像。佛号华胜阿罗诃三藐三佛陀。现在说法。若人闻彼佛名信心敬重。彼人一切善法成就如华敷明。越度世间五十五劫。
　　南无华胜佛。
　　舍利弗。复过百千亿佛国土。有世界名远离一切忧恼。佛号妙身阿罗诃三藐三佛陀。现在说法。若人闻彼佛名至心敬礼读诵受持。是人决定远离一切诸障不入恶道。超越世间无量劫。
　　南无妙身佛。
　　舍利弗。复过那由他佛国土。有世界名平等。彼处有佛。号法光明清净开敷莲华阿罗诃三藐三佛陀。现在说法。若人得闻彼如来名受持不忘者。永离三恶道。
　　南无法光明清净开敷莲华佛。
　　舍利弗。若比丘比丘尼。优婆塞优婆夷。欲忏悔诸罪。当净洗浴着新净衣。净治室内敷设高座安置佛像。悬二十五枚幡。种种华香供养诵念。此二十五佛名。日夜六时忏悔满二十五日。灭四重八禁等罪。式叉摩那。沙弥沙弥尼亦如是。
　　尔时舍利弗。复白佛言。世尊。唯愿如来演说过去七佛姓名寿命长短。我等渴仰乐闻。
　　佛告舍利弗。谛听谛听。今为汝说。舍利弗。过去九十一劫。有佛名毗婆尸如来。
　　过去三十劫。有佛名尸弃如来。
　　彼劫中复有毗舍浮如来。自此以后无量无数劫。空过无有佛。至贤劫中有四佛。
　　拘留孙佛　拘那含牟尼佛　迦叶佛　我释迦牟尼佛。
　　毗婆尸佛寿命八十千劫。尸弃佛寿命六十千劫。毗舍浮佛寿命二千劫。拘留孙佛寿命十四小劫。拘那含牟尼佛寿命三十小劫。迦叶佛寿命二十小劫。我现在最少寿命一百年。
　　毗婆尸佛尸弃佛毗舍浮佛刹利家生。拘留孙佛拘那含佛迦叶佛婆罗门家生。舍利弗。我释迦牟尼佛刹利家生。毗婆尸佛尸弃佛毗舍浮佛此三佛姓拘邻。拘留孙佛拘那含牟尼佛迦叶佛此三佛姓迦叶。舍利弗。我释迦牟尼佛姓瞿昙。毗婆尸佛。波叱罗树下得阿耨多罗三藐三菩提。尸弃佛。分陀利树下得阿耨多罗三藐三菩提。毗舍浮佛。娑罗树下得阿耨多罗三藐三菩提。拘留孙佛。优头跋树下得阿耨多罗三藐三菩提。拘那含牟尼佛。尸利沙树下得阿耨多罗三藐三菩提。迦叶佛。尼拘律树下得阿耨多罗三藐三菩提。舍利弗。我释迦牟尼佛。阿说他树下得阿耨多罗三藐三菩提。
　　毗婆尸佛三集声闻。尸弃佛三集声闻。毗舍浮佛再集声闻。拘留孙佛一集声闻。拘那含牟尼佛一集声闻。迦叶佛一集声闻。舍利弗。我释迦牟尼佛一集声闻。
　　毗婆尸佛。第一声闻弟子。一名吉沙。二名看茶。尸弃佛。第一声闻弟子。一名胜。二名自在。毗舍浮佛。第一声闻弟子。一名星宿。二名上。拘留孙佛。第一声闻弟子。一名疾。二名力。拘那含牟尼佛。第一声闻弟子。一名活。二名毗头罗。迦叶佛。第一声闻弟子。一名输那二名颇罗堕。舍利弗。我释迦牟尼佛。第一声闻弟子。一名舍利弗。二名目揵连。如上二人等。前者智慧第一。后神通第一
　　毗婆尸佛侍者名无忧。尸弃佛侍者名离畏。毗舍浮佛侍者名寂。拘留孙佛侍者名智。拘那含文尼佛侍者名亲。迦叶佛侍者名迦夫。舍利弗。我释迦牟尼佛侍者名欢喜。
　　毗婆尸佛子名成阴。尸弃佛子名不可量。毗舍浮佛子名善智。拘留孙佛子名上。拘那含文尼佛子名胜。迦叶佛子名导师。舍利弗。我释迦牟尼佛子名罗睺罗。
　　毗婆尸佛父名槃头。母名槃头意。城名槃头。尸弃佛父名钩那。母名胜。城名阿楼那跋提。毗舍浮佛父名阿楼那天子。母名称意。城名随意。拘留孙佛父婆罗门种名功德。母名广。彼天子名无畏。城亦名无畏。拘那含文尼佛父婆罗门种名火德母名难胜。天子名庄严。城亦名庄严。迦叶佛父婆罗门种名净德。母名善才。天子名知使。城亦名知使。今时波罗奈城是。舍利弗。我今父名输头檀王。母名摩诃摩耶。城名迦毗罗。舍利弗。应当敬礼我本师。谓释迦牟尼佛。
　　南无称妙佛　南无降伏一切佛　南无燃灯光佛　南无无畏佛　南无法胜佛。
　　如是等。初一大阿僧祇劫有八十亿佛。最后名释迦牟尼佛。
　　第二阿僧祇劫初。南无宝胜佛　南无燃灯佛　南无妙声佛　南无胜成佛　南无善见佛　南无善眼佛　南无持提罗吒佛　南无师子佛　南无无畏佛　南无自在佛。
　　以上七千二百佛。
佛说佛名经卷第九
　　南无不违佛　南无善眼佛　南无善山佛　南无善意佛　南无栴檀佛　南无降伏热佛　南无降伏闇佛　南无师子佛　南无奋迅佛　南无妙声佛　南无无量威德佛　南无净德佛　南无大炎光佛　南无见第一义佛　南无释迦牟尼佛　南无妙行胜佛　南无妙寂静佛　南无妙身佛　南无功德佛　南无梵命佛　南无日月光佛　南无降自在佛　南无调山佛　南无因陀罗财佛。
　　此是第二大阿僧祇劫。有如是等七十二亿佛。应当敬礼。舍利弗。归命。
</div>
    <div class="pagination">
<a href="佛说佛名经_page4.html">上一页</a><a href="佛说佛名经.html">1</a><a href="佛说佛名经_page2.html">2</a><a href="佛说佛名经_page3.html">3</a><a href="佛说佛名经_page4.html">4</a><span class="current-page">5</span><a href="佛说佛名经_page6.html">6</a><a href="佛说佛名经_page7.html">7</a><a href="佛说佛名经_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
