<!DOCTYPE html>
<html>
<head>
    <meta charset="UTF-8">
    <title>如意轮陀罗尼经 - 第 1 页/共 2 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>如意轮陀罗尼经 - 第 1 页/共 2 页</h1>
    <div class="content">如意轮陀罗尼经一卷


大乘五大部外重译经
如意轮陀罗尼经一卷
唐天竺三藏法师菩提流志译


　　

如意轮陀罗尼经
此经出大莲华金刚三昧耶加持秘密无障碍经序品第一
　　如是我闻。一时佛在鸡喇斯山。与无央数菩萨众俱。尔时观自在菩萨摩诃萨。从座而起整理衣服。长跪合掌前白佛言。世尊。我有大莲华峰金刚秘密无障碍如意轮陀罗尼明三昧耶。能于一切胜福事业。所求皆得如意成就。如来大慈许我说者。我当承佛神力。广为饶益一切有情意愿故说。世尊是陀罗尼明。有大威神如天意树。为诸明仙雨大宝雨。所欲皆得等摩尼珠。能满一切有情一切胜愿。唯希如来慈哀加持。尔时世尊告观自在菩萨摩诃萨言。善哉善哉汝以大悲。为诸有情故发是问。我已加持听汝无碍说示如意轮陀罗尼明。
　　尔时观自在菩萨摩诃萨。承佛告旨顾及眷属。即起合掌修敬顶礼。绕佛三匝还坐本座。以欢喜心。谛观会众熙怡微笑。即说根本陀罗尼明曰。
　　娜谟啰怛(二合)娜(奴可切上下并同音)怛(二合)啰野耶(一)　娜么阿(去音)唎(二合)耶(二)　嚩(无可切)嚧枳谛湿(二合)嚩(同上音)啰耶(三)　菩提萨埵耶(四)　摩诃萨埵耶(五)　摩诃迦(居逻切下同音)噜抳迦耶(六)　怛侄(宁也切)他(去音)(七)　唵(喉中抬声引呼之)(八)　斫羯啰襪(无遏切二合)　啰底振跢么抳(九)　摩诃钵头(途邑切)谜(十)　噜噜(十一)　底瑟侘(魑贾切)(十二)　入嚩(无可切二合)攞(十三)　阿(去音)迦唎沙(疏下切)野(十四)　虎(二合)吽(十五)柿吒(十六)　莎(去音二合)嚩(同上音)诃(引十七)
　　大心陀罗尼明曰
　　唵(同去音呼)(一)　钵头(同上音)么(二)　振跢么抳(三)　摩诃入(二合)嚩(同上音)攞(四)　虎(二合)吽(五)
　　小心陀罗尼明曰
　　唵(同上呼)(一)　嚩(同上音)　啰娜钵头(同上音)谜(二)　虎(二合)吽(三)
　　尔时观自在菩萨摩诃萨。说此陀罗尼明时。大地山林六返震动。一切天宫龙宫药叉宫。罗刹宫乾闼婆宫。阿素落宫迦楼罗宫。紧那罗宫摩呼罗伽宫。皆大震动。种种诸恶大力鬼神毗那夜迦。作障碍者皆大战悚。诸魔宫殿普大火起。是中魔王及魔眷属生大怖惧。一切鄙恶龙女神女。鬼女药叉女。罗刹女乾闼婆女。阿素落女迦楼罗女。紧那罗女摩呼罗伽女。一时惶怖闷乱躄地。一切地狱皆自门开。是中一切罪报有情皆得解脱。尽生天界受胜安乐。
　　尔时诸天各持天诸种种殊胜安悉牛头栴檀。沉水末香涂香烧香。奇妙天花众宝璎珞。钗珰环钏宝盖头冠。天诸衣服一切饰具。于虚空中缤纷散雨。供养如来及会大众。满虚空际起种种色云。于其云中无量天乐不鼓自鸣。出不思议和雅音声供养如来。见闻听者住慈忍力。如斯神变皆是观自在菩萨摩诃萨秘密如意轮陀罗尼咒神力所致。
　　尔时世尊出迦陵频伽美妙梵声。说深妙偈赞观自在菩萨摩诃萨曰。
　　善哉善哉善男子　　汝能愍念诸有情
　　说是如意陀罗尼　　拯济有情大胜益
　　令信受者销诸罪　　当超三界证菩提
　　随方若有修持者　　世出世愿皆圆满
　　尔时世尊说斯偈已。复告观自在菩萨摩诃萨言。善男子汝当重为一切有情。说斯神通陀罗尼咒受持法要。令当有情获大善利。
破业障品第二
　　尔时观自在菩萨摩诃萨。又白佛言世尊。若有比丘比丘尼优婆塞优婆夷童男童女。于此生身求大功德现报之者。当于昼夜依法精勤。修持此如意轮陀罗尼咒。不假占择日月吉宿。亦不一日二日断食。亦不沐浴亦不作坛。着常衣服明水洒净。如常斋食作成就法。当于昼夜居净室中面东趺坐。想观自在身。相好圆满如日初出。放大光明坐莲花上。对在目前诵念不乱。烧沉水香运心供养。恭敬礼拜随心所办。香花供献而不断绝。六时时别一千八十遍。相续不绝。一一字诵满三落叉(梵云一洛叉此云十万数)由住瑜伽观法诵念。所有过现五无间罪。极恶业障自然消灭。当见种种诸大善梦。当知此则罪灭之相。圣观自在加被护念。由斯善根百千事业。举心诵念一切所为悉得成就。一切诸明神通威力。无能及此如意轮陀罗尼明神通力者。所以者何。是陀罗尼若有能信受持之者。过现造积四重五逆十恶罪障。应堕阿毗地狱之者悉能消灭。若一日二日三日四日。乃至七日热病风病。癀病痰病蛊毒厌祷。疔疮疥癞癫痫风痒。头鼻眼耳唇舌牙齿。咽喉胸胁心腹腰背。手足支节一切疾病。种种灾厄魍魉鬼神。由经诵念皆得除灭。一切药叉啰刹毗那夜迦。恶神鬼等悉不能害。刀兵水火恶风雷雹。王难贼难怨仇等难不相横害。一切恶相鲜福之业。恶星变怪皆自消灭。蚖蛇蝮蝎守宫蜘蛛。师子虎狼一切恶兽亦不相害。若有军阵斗战官事诤讼。由明成就皆得解脱。若常五更诵此陀罗尼一千八十遍者。如上诸事皆得解脱自在如意。若能每日六时时别。诵此陀罗尼一千八十遍者。圣观自在梦觉现身。住是人前告言善男子勿怖。欲求何愿一切施汝。或见阿弥陀佛。或见极乐世界。宫殿楼阁庄严之事。或见极乐世界菩萨会众。或见十方一切诸佛菩萨大众一切集会。或见圣观自在所住补陀落山七宝宫殿。或见自身内外清净。或见国王大臣恭敬供养。或见自身过世所造一切罪障皆得消灭。当知斯人当舍命后不受胎生。莲花化生身相端好。着天衣服而自庄饰。生生之处识宿命智乃至菩提。更不堕于三恶道中。恒与一切诸佛菩萨。同一生处住不退地。
诵念法品第三
　　尔时观自在菩萨摩诃萨。复白佛言世尊。是秘密如意轮陀罗尼。复有二法。一在世间。二出世间。言世间者。所谓诵念课法胜愿成就。摄化有情富贵资财。势力威德皆得成就。言出世间者。所谓福德慧解资粮庄严。悲心增长济苦有情众人爱敬。斯经秘要当密秘持。无识之人不应宣传。若证此秘密三昧耶者。当自秘持勿妄宣说。若真成就此陀罗尼最胜法者。当一切处若食不食若净不净。一心观想圣观自在相好圆满。如日初出光明晃曜。诵斯陀罗尼无有妄念。常持不间一无过犯。则得圣观自在现金色身。除诸垢障神力加被。心所求愿皆乞满足。证诸神通安怛陀那法。多闻持法如意珠法。住年药法雨宝雨法。见伏藏法入阿修罗窟法。随意形法种种药法。杵法瓶法世出世间诸所乐法皆得成办。若有国王。王后嫔妃。王子公主宰官。婆罗门刹利毗舍首陀比丘若男若女童男童女若诸外道。伏信斯法而受持者。应知时数。若国王诵念时于七日中。六时各诵一千八十遍。若后嫔妃每时当诵九百遍。若王子诵八百遍。若公主诵七百遍。若宰官诵六百遍。若婆罗门诵五百遍。若刹利诵四百遍。若是毗舍诵三百遍。若首陀诵二百遍。若比丘诵一百八遍。若男子诵一百六遍。若女人诵一百三遍。若童男诵一百遍。若童女诵九十遍。此名课法。持念称名一切胜事皆获成就。富贵福乐资财谷帛奴婢象马。一切乐具随意增长。明者时数每从后夜至明相时。诵一千八十遍常不间废。则得成就一切无边之事。百由旬内地天男女。捷疾如风归敬赞叹。若欲圣观自在现与愿者。清净澡浴末香涂身。着净衣服食三白食。随力所办香花香水。三白饮食果蓏供养。沉水香白栴檀香等和酥蜜。面东结加趺坐。想圣观自在诵如意轮陀罗尼。一明一烧满十万遍。圣观自在现身教语成就明者一切诸愿。若欲执金刚藏菩萨现者。沉水香安息香等和酥蜜。一明一念执金刚藏菩萨。一烧满十万遍。执金刚藏菩萨而自现身。观念明者爱之如子。授与一切持明法器。若欲一切诸佛菩萨现者。以沉水香一明一念一切诸佛菩萨。一烧满十万遍。诸佛菩萨皆自现身。为除盖障满所求愿。若欲一切大持明仙现者。以安悉香和酥七日七夜。一明一念大持明仙。一烧满七日七夜。一切大持明仙皆自现身住是人前。各持明法呈授明者。加祐神力随逐拥护。若欲三千大千世界主帝释梵王与诸天众现者。七日七夜以安悉香薰陆香等和酥蜜。一明一念帝释梵王。一烧满七日七夜。帝释梵王与诸天众。皆自现身说法慰喻。与所求愿而拥护之。
印法品第四
　　尔时观自在菩萨摩诃萨。复白佛言世尊。是秘密如意轮陀罗尼明印明者。防护供养请召迎送。必皆依法观想分明无令错谬。则得成就此秘密三昧耶。
　　大莲花三昧耶印第一
　　二手合掌。以二头指二中指二无名指。各竖磔开微屈。头指相去寸半。二大指二小指各竖相着微屈。印明曰。
　　娜谟啰怛(二合)娜怛(二合)啰耶野(一)娜么阿(上音)唎耶婆(无何切下同音)露抧谛湿(二合)嚩(无可切下同音)啰野(二)菩地萨埵野(三)摩诃萨埵野(四)摩诃迦(居逻切下同音)噜抳迦野(五)唵(喉中抬声呼六)叄(去音)摩曳譟(苏到切下同音)咩(弥养切七)扇谛弹谛(八)萨嚩叄(去音)摩耶(去音九)努钵(二合)啰尾瑟[齒　　來](二合十)怒逻努霓(鱼抧切十一)莎(去音)嚩(二合)诃(十二)
　　若欲作曼茶罗时。当于坛地先诵身心三明一千八十遍。即结此印明印七遍。以印东西南北四维上下各挥三遍。静心想印作百千叶七宝开敷莲华。供养一切诸佛菩萨诸天龙神一切欢喜。凡欲洗浴。以小心明加[打-丁+(姊-女)]字。明水七遍右手摩水则用沐浴。不明不用。
　　解脱印第二
　　以二小指二无名指。掌中右押左相叉。二中指竖头相着。二头指各当中指背屈如钩。头去中指背三分。二大指并竖。印明曰。
　　那谟摩诃(去音)室(二合)哩夜曳(一)唵(上同呼也二)铄计叄(去音)摩曳噪咩(同上音三)悉地悉第(四)娑(去音)驮耶(五)始吠始吠(六)始皤(蒱饿切下同音)咩(同上音)阿(去音)皤诃(上音七)萨嚩阿(上音)[口　　栗]诧(他我切)娑(去音)达泥(八)莎(九)嚩(二合)诃
　　当作此印明印三遍。印顶上髆上心上喉上。护身竟以印绕衣。能令一切毗那夜迦。远不为障超诸障碍。亦用此印持护一切供养物等。而供献之。
　　治土明第三
　　唵(同上呼一)步入缚(二合)攞(二)唬(二合)吽(三)
　　当取净土分作三聚。以此明明土七遍。一聚洗腰已下。一聚洗髆已七。一聚洗头颈。
　　触护身印第四
　　二头指二无名指二小指。掌中右押左相叉。二中指屈头。于二头指背甲背相着。二大指并伸。捻二中指甲侧。印明曰。
　　唵(同上呼一)句露陀(上音)那(二)唬(二合)吽绰(处略切三)
　　次作此印明印三遍护身。往诸触处及上厕上。出入如常洗净。又至一处持土洗手。并漱口齿。
　　漱口印第五
　　右手大指头指中指并微屈。无名指小指屈如钩。印明曰。
　　唵(同上呼一)睹(知矩切)睹(同上呼)丽(二)矩噜矩噜(三)莎(去音二合)嚩诃(四)
　　次作此印承水明水三遍。洗漱口齿并饮洒净。若欲澡浴。先浴三宝。次浴圣观自在。则自洗浴。
　　浴三宝印第六
　　二手仰掌侧并相着。屈二头指各侧捻二大指甲上。二中指二无名指二小指相着平伸。印明曰。
　　唵(同上呼一)谛晒晒勃陀(上银二)莎(去音二合)嚩诃(三)
　　次作此印取水明之三遍浴佛。次浴法时除勃陀字安达磨字。次浴僧时除达磨字安僧(去)伽字。各水三掬。浴献三宝已。当浴本尊。
　　圣观自在浴印第七(又名明者取水洗自顶上洗浴印也)
　　二手仰掌侧并相着。二头指二中指二无名指二小指。各竖屈相着。屈二大指各捻二头指下文。印明曰。
　　娜谟啰怛(二合)娜怛(二合)啰耶野(一)娜么阿(上音)唎耶(二)婆露抧谛湿嚩啰野(三)菩地萨埵野(四)摩诃(去音)萨埵野(五)摩诃(去音)迦噜抳迦野(六)怛地(宁也切)他(去音七)阇晒摩诃(去音)阇晒(八)苏啰钵底(九)莎(去音二合)嚩诃(十)
　　次作此印取水三掬各明三遍。浴圣观自在已。即浇自顶洗浴于身。
　　自灌顶印第八
　　以二无名指。掌中右押左相叉。二小指直竖头相着。二中指竖伸屈第一节头相拄。二头指各捻中指背中节上。二大指捻二无名指头。印明曰。
　　唵(同上呼一)贺佉理理(二)虎(二合)吽[打-丁+(姊-女)](三)
　　若洗浴讫。次作此印明印三遍。取水用自灌顶。辟除一切作障难者。
　　着衣印第九
　　二手大指。各横押头指中指。无名指小指甲上。印明曰。
　　唵(同上呼一)微莽啰(二)莎(去音二合)嚩诃(三)(亦名洒衣咒)
　　次以此印。取水明三遍[泳-永+截]洒衣服。又以小心明明衣三遍。着持己出于净处面东蹲坐。又用澡豆净水洗手漱口。其漱口明如上无别。
　　禁顶印第十
　　以右手中指无名指小指作拳。以头指捻大拇指面中文。印咒曰。
　　唵(同上呼一)矩噜矩丽(二)莎(去音二合)嚩诃(三)
　　次作此印明印三遍印顶上。作浴法时于其中间。不得嗔怒起诸漏心。亦不得见诸臭秽物诸恶人辈。一心忆念圣观自在。即入道场顶礼三宝。次礼圣观自在。用小心明明水五遍。洒治诸供药物及洒道场。
　　护身印第十一
　　以二小指掌内相叉。屈二无名指。双押二小指相叉上。二中指直竖头相着。二头指微屈。各当二中指上节相去半分。二大指当二中指侧仰。印明曰。
　　唵(同上呼一)跋日罗(引二合)祇聍(二)钵(二合)啰你(去音)钵跢野(三)莎(去音二合)嚩诃(四)
　　次作此印明三遍。印顶上两髆上喉上心上。即成护身。
　　大护身印第十二
　　印相准前印明曰。
　　唵(同上呼一)入缚(二合)攞囊野(二)虎(二合)吽[打-丁+(姊-女)](三)
　　又作前护身印明印三遍。印触五处成大护身。
　　被甲印第十三
　　二手仰掌。散伸十指。印明曰。
　　唵(同上呼一)度比度比迦(引)野度比(二)钵(二合)啰入嚩理矃(三)莎(去音二合)嚩诃(引)
　　次作此印明印三遍。从顶摩触下至于足。即成被甲。
　　十方界明第十四(从此有金刚菩萨结界多利心毗俱知菩萨并未安也)
　　唵(同上呼一)阿(去音)[口　　露]力(二)
　　此明明水白芥子。洒散八方结界。又以小心明明水白芥子。洒散八方上下方结界。
　　结坛界印第十五
　　二中指二无名指二小指。掌中右押左相叉相钩二头指斜竖头相着。二大指向身竖头侧相着。诵小心明明印七遍。绕坛三匝挥印结立坛界次于坛内诸圣者位。奉置香水器。水上泛花供养。
　　治路明第十六
　　唵(同上呼一)钵那弭矃(二)皤伽(上音)缚底(下以切三)慕(轻呼)贺野慕(轻呼)贺野(四)惹蘖(鱼列切)慕(轻呼)贺矃(五)莎(去音二合)嚩诃(引)
　　此明欲奉请时。持香炉诵之七遍。开治空中道路关钥辟除一切。警觉圣观自在及诸圣者。来加被之。
　　请召圣者印第十七(亦名送印)
　　二中指二无名指二小指。右押左仰竖相叉相钩。二头指斜伸头相拄。二大指向前招拨二中指头。请召先顾彼方。若改二大指向外拨。即名送诸圣者法。印明曰。
　　唵(同上呼一)睹噜睹噜(二)莎(去音二合)缚诃(引三)
　　次作此印诵明七遍。请诸圣者降会道场。
　　迎印第十八
　　二手十指。掌中右押左相叉作拳。各露中节。竖右大指来去。印明曰。
　　娜谟啰怛(二合)娜怛(二合)啰耶野(一)娜么阿(上音)唎耶(二)婆露抧谛湿缚啰野(三)菩地萨埵野(四)摩诃(去音)萨埵野(五)摩诃迦噜抳迦野(六)钵头(二合)摩钵头(二合)摩(七)钵头(二合)摩播矃(八)娑(去音)罗娑(去音)啰(九)翳醯曳醯(十)婆(上音)伽(上音)畔(十一)那(去音)哩(二合)夜婆露抧谛湿缚啰野(十二)阿(上音)奴绀播谟播驮野(十三)啊(去音)[口　　露]力(十四)
　　次作此印诵明三遍。右转迎想圣者至坛供养。
</div>
    <div class="pagination">
<span class="current-page">1</span><a href="如意轮陀罗尼经_page2.html">2</a><a href="如意轮陀罗尼经_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
