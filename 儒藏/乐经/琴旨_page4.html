<!DOCTYPE html>
<html>
<head>
    <meta charset="UTF-8">
    <title>琴旨 - 第 4 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>琴旨 - 第 4 页/共 6 页</h1>
    <div class="content">










　　此旋为宫调也由角调紧三一音则仍为宫调矣盖旋宫相转周而复始有天然之妙自隋废旋宫迄今千有余年无知之者故为圗说以着明之
　　辟转繁谬【外调转式转】
　　汉晋以来乐经残缺旋宫之义袭错传讹纷纷聚讼而琴操遂有正调外调之分正调者以宫调之宫商角征羽五音误为五调曰宫音商音角音征音羽音及商角合音征羽合音也外调者以商角征羽调误分为三十七调曰慢宫慢商慢角慢羽清商清角清征清羽及黄钟姑洗防賔无射大吕夹钟无射商应钟羽古无射金羽侧羽楚商侧楚侧蜀蜀侧呉调琴调清调三清玉清碧玉离忧无媒泉鸣羲和凄凉复古上间下间也大抵俱以正调为凖而以紧某慢某为某调云尝考诸调紧慢为某调之义惟有所谓慢一三六之慢宫独慢三之慢角紧二五七之姑洗独紧五之防賔此四调为得律吕相和之正而宫调声字则暗旋于中盖丝乐止用五正声琴有五已得五声之正若六七但为一二之清声茍欲改弦易调一慢则六亦随之而慢二紧则七亦随之而紧上下符凑髙低应和方为一曲始终之用故四调得律吕相和之正也至于以紧五弦之征调【即世之所谓防賔调】复慢一而谓为黄钟调则一不与六应和失律吕相配之义矣然犹可取者一虽慢得与五应和为用自二至七六音征调声字原旋于中似宜名以征调为近理名曰黄钟调非也以紧二五而谓为无射调则二不与七应和矣夫曲之始二必低一音于七徽三分取声仍与七应和为用曲之终七必髙一音于六徽七分取声又与二应和为用盖商调之二七固宫声也二于七徽三分取声之分乃变宫之位七于六徽七分取声之分乃征调清角之位即七紧一音之声实与二相和乃征调中紧二七两所转之商调也故此调乃商调用变宫之义即宫调之牧歌等操用变宫之意名曰无射调亦非也若夫慢商慢羽二十余调所为紧慢者按而弹之宫不成宫征不成征声音之道遂不可问矣在始缀为外调者意谓正宫调有五调之操则外调亦必有六律六吕调之操正宫调一音有五音则外调一律亦必有十二律所以不顾管子五音相生之妙不求白虎通一尚征之义妄矜臆见夸多竒侈以自喜紧慢有三十余调之多立调命名俱不得其当而与律吕相和为用者究不能出征商羽角四调之范围如防賔姑洗慢宫慢角四调与征商羽角四调相合者也则有欵乃六合逰潇湘水云钧天逸响搔手问天秋鸿后秋鸿春山听杜鹃捣衣飞鸣吟神逰八极太和吟等操传世如黄钟无射二调七相配虽非其正尚可与征商二调相通者也则有鲁灵光云中笙鹤胡笳十八拍大雅离骚等操传世其余若慢商慢羽二十余调虽存其名实无其曲良以律吕失度宫征乖谬有弹而不成声和而不成和者是以终不获传也操缦者必欲于正声之外求无稽之说而凿之岂不误哉予故以外调转之式及其歌俱附于后以着其谬庶审音之士得细较之不为所惑幸甚
　　慢宫【慢一三六各一徽】
　　慢商【慢二一徽】
　　慢角【慢三一徽】
　　慢羽【慢五一徽】
　　清商【紧二五七各一徽】
　　清角【紧三慢一六各一徽　一作紧五二徽慢六一徽】
　　清征【紧四慢五各一徽】
　　清羽【紧二四各一徽】
　　黄钟【紧五慢一各一徽】
　　姑洗【同清商】
　　防賔【紧五一徽】
　　无射【紧二五各一徽】
　　大吕【同黄钟】
　　夹钟【同清商】
　　无射商【同黄钟音律不同】
　　应钟羽【同黄钟慢二半徽又慢一半徽】
　　古无射【同黄钟】
　　金羽【同清羽　一作同防賔】
　　侧羽【同黄钟紧七一徽一作同清商】
　　楚商【同无射】
　　侧楚【紧七一徽　一作紧七慢二各一徽】
　　侧蜀【紧三一徽　一作慢一一徽】
　　蜀侧【五九十应七　十四应六　十上应五　十八应四　十六应二】
　　呉调【紧五七各一徽　一作紧五慢二各一徽】
　　琴调【慢一二徽一作同慢商】
　　清调【同呉调】
　　三清【慢一三各一徽　一作慢一二三各一徽】
　　玉清【紧七慢四各一徽】
　　碧玉【紧三五七各一徽一作同慢角】
　　离忧【同应钟羽】
　　无媒【慢三六各一徽　一作紧二六各一徽】
　　泉鸣【紧七慢一四各一徽　一作同慢宫　一作慢七一徽　一作慢二三六各一徽】羲和【紧五七慢一各一徽　一作同三清】
　　凄凉【同无射】
　　复古【同黄钟】
　　上间【紧五二徽】
　　下间【紧五慢二四各一徽】
　　一寛五紧本黄钟一六三寛是慢宫更张欲转离忧调黄钟纵二半徽中间紧二即寛角五独紧是防賔惟有商角不转二五俱髙凄凉音只缓三成慢角慢宫调里转泉鸣就中行变无媒韵更向宫慢一声试作广陵歌晋室慢商徽同第一时人不识无射商却道黄钟同一律清商碧玉两枢随缓紧三隔三徽侧羽慢宫犹不逺羽寛宫急少商知慢宫欲变清商听四慢一徽神定清商侧羽转凄凉四七寛真防径
　　立体为用辨
　　近代相传琴谱惟以正宫一调为五音之要领毎曲自始至终五声相续而出周回曲折有体以立其本有用以尽其变而后声调协和得太和自然之理是故定为某音即以某声立体以某声相生之声为用如宫音以宫声立体宫生征征声为角商音以商声立体商生羽羽声为用角征羽音亦然此五音用于五调之大要也【立体之声乃每句句尾之声字非前旋宫之例旋宫不拘某调皆以三立体乃调之本也此不拘某合于某声者谓之立体乃音之本也】自旋宫之义废商角征羽四调遂失其传操缦之士之善制曲操者皆无所依据故独取宫调之五音为凖后世以一为宫而曲操命为五音颇多讹错予审其声调辨其体用细究所定之音有相合者有相讹者有不得相合者相合者则宫音羽音是相讹者则商音征音是不得相合者则角音是所谓相合者何也宫音之洞天春晓阳春等操自首至尾皆以三宫声立体而以一弦六征声为用征为宫所生得相生之序而相和也泛音止调以一弦六征声起音以三宫声终之此定为宫音之相合者也【原定为宫音者谓一六为宫三为角以一六之宫立体三之角为用而定为宫音也按角本不与宫相和一弦六与三得相和者乃一六为征三为宫宫征两声相生得以相和是三为宫以立体一弦六为征以为用适合宫音之立体也】羽音之鳯翔霄汉汉宫秋月等操自首至尾皆以二七羽声立体而以五角声为用角为羽所生亦得相生之序而相和也泛音止调以五角声起音以二七羽声终之此定为羽音之相合者也【原定为羽音者谓五为羽二七为商因商生羽而相和故借二七之商立体而定为羽音也按二七为羽五为角乃二七为羽以立体五为角以为用适合羽音之立体也】所谓相讹者何也商音之牧歌墨子悲丝等操自首至尾乃一六征声立体四商声为用泛音止调用四商声起音以一六征声终之按此则当定为征音以一六征声立体四商声为用而定为征音犹之三宫声立体以一六征声为用为宫音二七羽声立体以五角声为用为羽音也故牧歌墨子悲丝等操定为征音则相合定为商音则不相合此征音误定为商而讹为商音者也【原定为商音者谓二七为商因二七借为羽音之收声而商音无声可定故借一六之宫以立体谓宫商两声相近而定为商音也按一六为征与一六相和之四为商是一六为征以立体四为商以为用乃征音之立体若谓商音者非也】征声之渔歌禹会涂山等操自首至尾乃四商声立体二七羽声为用泛音止调用二七羽声起音以四商声终之按此则当定为商音以四商声立体而定为商音犹之三宫声立体为宫音二七羽声立体为羽音一六征声立体为征音也故渔歌禹会涂山等操定为商音则相合定为征音亦不相合此商音误定为征而讹为征音者也【原定为征音者谓四为征二七为商以四之征立体二七之商为用而定为征音也按四为商二七为羽是四为商以立体二七为羽以为用乃商音之立体若谓征音者亦非也】所谓不得相合者何也角音之箕山秋月苍梧怨等操自首至尾皆以三宫声二七羽声为立体取音之本而当立体之五角声间或用之泛音止调亦不用五角声而以六征声起音以三宫声终之则此是宫音非角音矣但宫音必以相生之征声为用而兹于一六征声偶一用之不可为凖窃聆此音多恻隠慈爱之意非若洞天春晓等操之温润而寛和意古人之定为角音者或以此乎然以论音之理庶防相合矣以论各五声相生相和之理则不得相合也尝细审夫角音不能立体取音之理泛音止调不能用角声之故大抵琴操之用某音也必以某音为本而立体以某音乃相生之声而为用此理之出于自然而不可易者故宫生征宫以立体征以为用商生羽商以立体羽以为用征生商征以立体商以为用羽生角羽以立体角以为用是宫商征羽四音俱有相生之声相和为用而得尽律吕贯通之妙惟角音无相生之声相和为用【按角生变宫变宫有竒零不能成和众而调音为用者止得五声之正变宫虽有其位无散声不能与角声相和为用】而用宫声宫声本不与角声相和故角音以之为用不能得恰符之妙且宫固声之君也若他声以之为用则陵替而失自然之理故征音之曲操虽宫征两声相和皆避之而用变宫【牧歌等操是也】若以宫声为用必致混淆而失其体【如释谈章钧天逸响则淆入宫音用吟于羽角位天台引思贤操则用吟之位混淆不一是也】角声既不与宫声相和而以宫声为用则宫自立宫之体而淆入宫音矣若以羽声为用则角声与羽声虽相和而实羽声之所生又不可以之为用盖宫商征羽四音皆以我生之声相和为用耳若以生我之声为用则淆入生我之声虽相和而不可为用也如宫生征宫征两声相和为用而以宫立体独宫音无生我之声相淆商生羽商羽两声相和为用而以商立体不以生我之征相和者相淆征生商征商两声相和为用而以征立体不以生我之宫相和者相淆羽生角羽角两声相和为用而以羽立体不以生我之商相和者相淆若角音既无我生之声相和为用而以生我之羽相和者相淆则羽角两声相和为用即为羽立体而淆入羽音矣所以角音不能立体取音也琴操之泛音止调也必以相生之声起音以相生之声与立体之声两声相和终之或立体之声两声自得清浊相和终之如宫音止调用相生之一六弦征起音仍用一征与三宫两声相和终之商音止调用相生之二七羽起音仍用二羽与四商两声相和终之征音止调用相生之四商起音以一六征两声自得清浊相和终之羽音止调用相生之五角起音以二七弦羽两声亦自得清浊相和终之惟角音止调既无相生之声起音又无两声可相和者终之所以泛音止调不能用角声也朱子曰乐只是个和书云八音克谐无相夺伦皆谓取音必于和也夫宫商征羽四音之得相生相和得立体取音自然之妙如彼而角音之不得相生相和不得立体取音也如此此箕山秋月苍梧怨等操定为角音不得相合者也【原定为角音者谓三为角以三之角立体而定为角音也按三为宫乃三为宫以立体实与宫音之立体相符五为角无相生之声为用而不能立体也】予不敢强为改窜姑仍定为角音俟髙明者详察焉至于商角合音之羽化登仙等操虽与牧歌等操稍异而其取音皆避宫声而用变宫以一六征声立体当定为征音【原定为商角合音者因立体之声与商音相同为用之声与泛音止调之起音之声俱与商音稍异而定为商角合音也夫一音立体必以相生之声为用泛音止调亦以相生之声起音如谓商音之牧歌等操本为征音以一六征立体四角为用羽化登仙等操亦以一六征立体而为用者五角泛音止调之起音之声乃变宫故定为商角合音也今亦定为征音者如宫音之梅花三弄等操为用之声俱用二七羽五角之理也】征羽合音之平沙落鴈虽与鳯翔霄汉等操稍异然一曲之起音皆用二七羽声当定为羽音【原定为征羽合音者亦以立体之声与羽音相同未以当为用之角为用而定为征羽合音也按平沙落鴈以二七羽立体为用者或用宫或用商与征今亦定为羽音者如羽音之汉宫秋月等操亦用宫之理也　按商不与角相和征不与羽相和既谓商而又谓角既谓征而又谓羽非取音之至理也】且征商羽角四调各曲操之五音与宫调各曲操之五音实相为表里如征调之潇湘水云以一六商声立体当定为征调商音钧天逸响以三征声立体当定为征调征音欸乃等操以四羽声立体当定为征调羽音征调复慢一音谓黄钟调之鲁灵光等操以一五宫声立体当定为征调宫音商调之秋鸿等操以二七宫声立体当定为商调宫音紧二五一音谓为无射调之离骚实商调用变宫之意以一六羽声立体当定为商调羽音羽调之神逰八极以三羽声立体当定为羽调羽音角调之太和吟以一六宫声立体当定为角调宫音此五调曲操定五音之大要而声有所依本有所立诚律吕相和自然之至理也欲知各调立体之音必先知调之宫商欲知调之宫商必先知音之宫商夫各之声皆随各调而递迁知某按十徽八分取应声为宫某按八徽半取应声为角则知某为宫某为商矣知某之声为宫某之声为商则知三为某声而为某调矣知某调以某为宫某为商则知某立体某为用而为某音矣即此五调条分缕析详细注明庶不失古人作乐精微之妙而调琴者亦得有所凖则焉
　　变声清声辨【有图】
　　音正变近世皆未明其义盖由唐宋之论琴者惟较以管律之长短而未较以度五声二变之数之多寡故也试以管律合度较之管律黄钟九寸分其半得四寸五分为变宫声度宫声八十一分其半得四十零五在七徽之位为宫声【七徽为度之半】夫犹是半也在管音宫声之半而为变宫声在音宫声之半则仍为宫声何哉诚以音之变宫声乃四十二六六之位【即八十五三三变宫之半】在七徽三分而七徽为全度之半丝音倍半声相同倍固宫声半亦宫声此所以以管律论音者必不能定夫二变声也且夫五声之于度不爽毫厘分晰之而变声之位自定矣试以七徽之下各得声之位较之【各徽分俱有二变之位独以七徽之下较之者七徽得本正声上下得声之理易明也】如一六七徽征位之下之角位在七徽九分二七七徽羽位之下之征位在七徽六分三七徽宫位之下之羽位在七徽九分四七徽商位之下之宫位在七徽六分五七徽角位之下之商位亦在七徽六分夫自七徽至七徽六分是一分也自七徽至七徽九分是一分有半也在二七羽四商五角其七徽之下得声之位俱在七徽六分惟一六征三宫其七徽之下得声之位俱在七徽九分此无他一六征之下有变征半分之位在七徽三分三宫之下有变宫半分之位亦在七徽三分故耳【七徽至七徽三分为半分七徽三分至七徽九分则为一分是七徽至七徽九分为一分有半矣　一六七徽应本征七徽三分乃变征位十徽应三弦宫十徽八分乃变宫位二七七徽六分应一六征七徽九分乃变征位十二徽二分应三宫十三徽一分乃变宫位三七徽应本宫七徽三分乃变宫位九徽应一六征九徽四分乃变征位四七徽六分应三宫七徽九分乃变宫位十徽应一六征十徽八分乃变征位五八徽半应三宫九徽乃变宫位十二徽二分应一六征十三徽一分乃变征位二变之位前三凖当徽与律吕名徽篇俱注之矣此又注之者盖以琴家俱习于节奏之铿锵未论及五声二变之微妙故不啻反复以明之】后世以一为宫则三为角四为征矣以一征位之下之变征位为变宫位矣于是乎三宫位之下本有变宫位秪因三命为角音角音无变声反不当用四商位之下本无变声之位秪因四命为征音征音有变声而无其位又不得用此未以五声数论音而误以一为宫所以二变声又不可定也至于音之清浊知者更鲜浊声即五声二变之七音对清而言故曰浊其在清声亦有五声二变之七音焉七清七浊云者即律吕之六律为阳六吕为隂也七浊声与管音阳律黄钟宫转生至防賔变征之七声相合七清声与管音隂吕大吕清宫转生至林钟清变征之七声相合管音阳律隂吕分用阳律之防賔变征自旋于黄钟宫而不及于隂吕之大吕清宫音之清声自浊声相生而来也如变征五十六八八【角声六十四生变宫八十五三三变宫生变征五十六八八】生清宫三十七九二【为七十五八五清宫之半自变征损之而生若益而生得清宫之正此用其半数适在七徽之上其理易明也】界于浊宫浊商之间清宫生清征五十零五六界于浊征浊羽之间清征生清商三十三七一界于浊商浊角之间清商生清羽四十四九四界于浊羽浊变宫之间清羽生清角二十九九六界于浊角浊变征之间于七徽细较之五清声之位俱在七徽之上六徽七分也清角生清变宫三十九九五界于浊变宫清宫之间其位在七徽稍上附于浊宫之上不及一分也清变宫生清变征五十三二七界于浊变征清征之间其位亦在七徽稍上附于浊征之上亦不及一分也夫弦度清声浊声之相间即管律律吕之相间自宫声损益相生至清角之十二声即黄钟损益相生至仲吕之十二律吕清角生清变宫之度附于浊宫之上不及一分即仲吕上生不足黄钟之原数此乃音清浊与管音律吕相合之至理第音之与管音生声取分不相同【详见首篇】故世之以律吕论琴者终不能相合耳至于变声清声之不能为用者以变宫变征之位去正声宫征之位止得半分则易与正声淆杂而五清声之位界于两浊声之间上下亦得半分亦易与浊声淆杂二清变声之位界于清声浊变声之间附于浊宫浊征位之上相去止差毫厘其声防与浊声相同故皆不能为用也若避过正声则二变与清角清羽亦有用之者即如宫调宫音之梅花三弄用清角清羽商音之渔歌耕歌醉渔唱晚雁过衡阳石上流泉用变宫变征禹会涂山山居吟用变宫变征清角樵歌用变宫变征清角清羽塞上鸿宋玉悲秋苏门长啸洞庭秋思用清角征音之牧歌羽化登仙等操用变宫风雷引碧天秋用清角思贤操用变宫清角羽音之鳯翔霄汉佩兰乌夜啼用变宫万壑松涛用清角征调宫音之胡笳十八拍用变宫商音之潇湘水云用清角商调羽音之离骚用变宫此各操之避正声而用变声清声者也盖变宫虽与宫声淆杂而变宫之下羽位去变宫原得一全分用变宫则宫声避而不用矣宫声上至商位得一全分下至羽位得一全分有半若变宫则下至羽位得一全分上至商位得一全分有半所以得为用也变征虽与征声淆杂而变征之下角位去变征亦得一全分用变征则征声避而不用矣征声上至羽位得一全分下至角位得一全分有半若变征则下至角位得一全分上至羽位得一全分有半所以亦得为用也凡变征必用于变宫之后以变征为变宫所生得取音之自然故耳清角虽界于浊角浊变征之间上下俱有声淆杂而上之浊变征本为空位清角上至浊征原得一全分用清角则浊角避而不用矣清角下至浊商得一全分有半上至浊征得一全分犹独变宫变征得宫征之相避可为用也清羽虽界于浊羽浊变宫之间上下亦有声淆杂而上之浊变宫亦为空位清羽上至浊宫亦得一全分用清羽则浊羽避而不用矣清羽下至浊征得一全分有半上至浊宫得一全分犹清角得浊角之相避亦可为用也凡清羽必用于清角之后亦以其得取音之自然故耳【变征用于变宫之后乃变宫所生故得自然之致清角乃清羽所生而清羽反用于清角之后亦得自然之致者盖宫调之清角即角所紧之音旋而为宫者乃征调之宫声也宫调之清羽乃征调之清角征调之清角即征调角所紧之音旋而为宫者乃商调之宫声也夫声音之为用未有不合于旋宫相转自然之理用清角乃宫调转为征调而以清角为宫用清羽乃征调转为商调而以清羽为宫因商调必由于征调之相转所以清羽必用于清角之后也】若用变声则正声避而不用用清声则浊声避而不用避此度之短得近彼度之长趋此度之长又就彼度之短正声与变声清声之相趋避一转移间仍与五正声之用于度相去长短适合故曰二变与清角清羽皆得为用也且用变声清声各操有前后多寡之互异焉有自起调用正声至曲成更奏而用变声者渔歌等操是也或用变声清声者樵歌是也有自起调用变声至曲成更奏用正声者佩兰离骚是也或自起调用清声至曲成更奏用正声者万壑松涛是也有本用清声而用正声于曲操之前后者风雷引是也有本用正声或用变声止一段者乌夜啼之第七段胡笳十八拍之第五段是也有至将阕用清声止一句两句者梅花三弄潇湘水云是也有用变声或清声或变声与清声俱仍以正声相杂而用者耕歌醉渔唱晚石上流泉天台引【变声】洞庭秋思【清声】禹防涂山山居吟思贤操【变声与清声】是也有自始至终用变声而不更一音者牧歌羽化登仙等操是也或用清声亦不更一音者塞上鸿碧天秋等操是也细究其理皆移宫换羽之意【按移宫换羽由琴止用宫征商羽角之五正声相和为用二变与清角清羽虽用于其间实不能以之为用若用其声则各声皆移换矣盖用变宫则以征为宫商为征羽为商角为羽变宫为角矣用变宫变征则以商为宫羽为征角为商变宫为羽变征为角矣用清角则以清角为宫宫为征征为商商为羽羽为角矣用清角清羽则以清羽为宫清角为征宫为商征为羽商为角矣俱得正声之相避亦有五声为用而不合本调各之声故谓之移宫换羽也】惟牧歌等操之用变宫塞上鸿等操之用清角自始至终不更一音乃旋宫转调之意是彼调借此调之音而为出入者也总之用变宫与慢三之角调相合用清角与紧五之征调相合惟变征清羽则自始至终不熊尽用何也曲操必以散声泛声按声三者竝用始得律吕之隂阳虚实声调之髙下洪纎夫变征必与变宫同用当避三宫一六征七之散声与泛声防至一半不用清羽必与清角同用当避五角二七羽七之散声与泛声亦防至一半不用若变宫止避三宫之一声清角止避五角之一声故变征清羽皆不能如变宫清角尽用于一操之全也按其度审以声之正变清浊而变宫变征清角清羽得用于曲操之中皆确然有据无纎毫之可疑如用变宫为慢三之角调用变宫变征则为慢一三六之羽调矣用清角为紧五之征调用清角清羽则为紧二五七之商调矣无改易调之繁而一调有五调之体莫不协于声音而得备于用也今以各度所得七清声之位详载于各之下列圗如左而正变清浊之声固了如指掌矣






<经部,乐类,琴旨,卷下>
<经部,乐类,琴旨,卷下>
　　七清声俱注于各之下惟清角清羽有用之者其余皆不得为用本不必録因清角清羽二声自清宫相生而来故録之声虽不能为用亦有其位与隔八相生十二律吕得声之理相为表里管音与音生声取分各异故以律吕相较皆不能明其理音自有七清七浊之十四声以五声之数考之其理易明夫琴止用五正声而二变与清角清羽亦可为用者盖用变宫则避宫声而合三之慢以易调用清角则避角声而合五之紧以易调变征清羽又随变宫清角而易虽不得声之正亦可为用操缦者观之可知审音以五声数乃千古不易之至理也
　　取吟定位
　　凡安操缦者欲其声之髙下疾徐则有轮锁泼刺叠捐滚拂之类以出之欲其声之抑起伏则有绰注逗撞进退往来之类以伸之此不过取其节奏之铿锵实无闗于律吕生声之至理也惟是得声于徽分往来摇动而取音者谓之曰吟猱猱在徽之上取音不拘某声之位俱可用亦与律吕生声之理无闗惟在徽分之下取音而为吟者此则有一定之理而不可易也【按琴谱有以在徽下取音为猱徽上取音为吟有以不拘徽之上下取音寛大苍老者为猱纎小韵致者为吟据此则吟猱二字之义与徽之上下取音之理各相承俱未画一愚谓猱字乃从吟字生出因取音别于徽之上下所以吟猱异名徽下取音既合律吕生声之理宜以吟名之徽上取音既不合律吕生声之理宜以猱名之至于徽下取音以猱之寛大苍老者注以大吟或苍老吟不必复混入猱字如此则徽之上下取音自有定凖后之览谱者亦知有所分别矣】苟或吟不得其位非郁而无转则噍而不讴矣盖一音立其体则二音以声为用二音以吟为用五音聨络曲折纡廻始得宛转而成韵夫为用之声乃立体之声所生用吟之声相间于立体为用两声之中为之用者得其声之髙而音刚用于吟者得其声之低而音柔刚柔相济髙低相和所以定隂阳清浊之理而尽律吕贯通之妙也试歴言之宫音则于羽角位用吟盖宫音立体必以相生之征音为用征又以相生之商音相续为用用吟于羽角之位者羽相间于立体为用宫征两声之中角为羽所生又相间于为用征商两声之中既宫以立体则征商以声为用而羽角以吟为用矣此宫音之用吟也征音于角与变宫位用吟盖征音立体必以相生之商音为用商又以相生之羽音相续为用用吟于角与变宫之位者角相间于立体为用征商两声之中变宫为角所生又相间于为用商羽两声之中既征以立体则商羽以声为用而角与变宫以吟为用矣此征音之用吟也商音于宫征位用吟盖商音立体必以相生之羽音为用羽又以相生之角音相续为用用吟于宫征之位者宫相间于立体为用商羽两声之中征为宫所生又相间于为用羽角两声之中既商以立体则羽角以声为用而宫征以吟为用矣此商音之用吟也羽音当于征商位用吟乃与宫音征音商音用吟之意合而今顾于羽角之位用吟淆入宫音用吟之位者何也盖一音立体以相生之音为用而又以为用所生之音相续为用始得律吕生声之妙故宫音以征商为用征音以商羽为用商音以羽角为用也若羽音羽生角角为用角生变宫变宫亦以为用则羽音以角与变宫为用庶得与宫征商三音相合耳特因变宫无散声以为用而借用于宫声宫为声之君他声以之为用皆不能得其自然之致故征商二音不用宫声【征音避宫声而用变宫商音虽用宫声不以散声为用而用于按声之用吟】皆自得其用吟之体角音用宫声而不能立角音之体以致淆入于宫音【详见前立体为用篇】惟羽音用宫声得自立体者因有角之一声以为用外虽得立羽音之体内实因用宫声而不能用吟于征商之位是以淆入宫音用吟于羽角之位也故鳯翔霄汉佩兰之操避宫声而用变宫得用吟于征商之位则羽之一音亦得立体角与变宫以声为用征商以吟为用此羽音之用吟也按变宫虽无散声可用而为用之角已得生声之情此所以羽音之曲操独鳯翔霄汉佩兰古澹清雅为之冠也【按为用之二声得相生而相和而用吟之二声亦得相生而相和如宫音羽角位用吟羽生角而相和征音角与变宫位用吟角生变宫而相和商音宫征位用吟宫生征而相和羽音征商位用吟征生商而相和用吟之理一说自为用之声相生而来细按宫音征音合于相生之自然商音羽音则不能合于相生之自然也如宫音之羽角位用吟乃自相续为用之商相生商生羽也征音之角与变宫位用吟乃自相续为用之羽相生羽生角也若商音之宫征位用吟则相续为用之角不相生羽音之征商位用吟则相续为用之变宫亦不相生也故曰用吟之位相间于立体为用与相续为用之声之中始合也】角音不能立体取音则以宫声为用而淆入宫音其用吟亦淆入宫音而于羽角之位焉【按角音当以商羽之位用吟角音不能立体故未得用吟之位】此宫调五音用吟之定理征商羽角四调亦有立体之五音其用吟与宫调之五音正相合又有当用之位不用而用于他声之位者如塞上鸿等操乃宫调商音当于宫征位用吟乃不用而用于商羽之位不与商音相合盖塞上鸿等操用清角与征调相合宫调之商乃征调之羽也宫调之羽乃征调之角也按此即征调以羽音立体而以羽角位用吟者也风雷引碧天秋乃宫调征音当于角与变宫位用吟乃亦不用而用于宫与清角之位不与征音相合盖征音之曲操不用宫而用变宫故于角与变宫之位用吟此二曲亦用清角亦与征调相合宫调之征乃征调之商也宫调之清角乃征调之宫也宫调之宫乃征调之征也按此即征调以商音立体而以宫征位用吟者也盖此二音之曲操实征调借宫调为出入故用吟不合宫调立体之音而合征调立体之音也有用吟两调俱相合也羽化登仙牧歌等操乃宫调征音于角与变宫位用吟盖征音用变宫与角调相合宫调之征乃角调之宫也宫调之角乃角调之羽也宫调之变宫乃角调之角也按此即角调以宫音立体而以羽角位用吟者也在宫调为征音用吟于角与变宫之位在角调为宫音用吟于羽角之位此角调借宫调为出入而取音用吟适与宫调相合也【曲之始作有用吟不当其位者盖始作其立体之声未定而以相生之声以引之琴家又谓之养气如樵歌雁过衡阳等曲是也既作以后亦有用吟不当其位者如闗雎之第三段则淆入宫音用吟于羽角位佩兰之第四段则淆入征音用吟于角与变宫位他如洞庭秋思天台引思贤操等曲用吟之位混淆不一因变声清声与正声相杂而用故也至于潇湘水云离骚等曲用吟之位亦混淆不一取音虽近自然究不合律吕生声之理幸审音君子正之】凡曲操有移宫换羽者亦莫不随其声而递易焉如宫调征音风雷引之后羽音万壑松涛之后不用清声而用正声易于宫征之位矣【按征音羽音俱不当以宫征之位用吟盖风雷引因用我生之商万壑松涛淆入生我之商故也】羽音之佩兰至曲成更奏不用变宫而用宫声易于羽角之位矣乌夜啼之第七段用变宫易于征商之位矣征调宫音胡笳十八拍之第五段用变宫易于角与变宫之位矣他如宫调商音之渔歌等操移宫换羽而易其音者实不可枚举大抵用变宫则于角与变宫之位用吟用变宫变征则于变宫变征之位用吟用清角则于商羽之位用吟凡谱皆然如合一辙固无毫厘之差焉夫五音相生如环无端立体为用迭为賔主互相递易要皆妙合自然动乎其所不得不动止乎其所不得不止未有能以意为矫揉者世人不知予故论而定之竝绘五声度细注立体为用用吟之位列表于后虽至微之理庶可按而知也









　　下凖度注以五声二变之位其立体为用与相续为用之声原属自然相生俱画线以连之用吟之二声亦自得其相生亦画线以连之如宫音则宫立体征为用商相续为用三音之位不用吟而于羽角位用吟中凖得下凖之半上凖又得中凖之半其理皆然圗不备载三羽角位用吟则诸之羽角位皆与三之羽
　　角位相应而用吟余仿此









　　征音则征立体商为用羽相续为用三音之位不用吟而于角与变宫之位用吟













</div>
    <div class="pagination">
<a href="琴旨_page3.html">上一页</a><a href="琴旨.html">1</a><a href="琴旨_page2.html">2</a><a href="琴旨_page3.html">3</a><span class="current-page">4</span><a href="琴旨_page5.html">5</a><a href="琴旨_page6.html">6</a><a href="琴旨_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
