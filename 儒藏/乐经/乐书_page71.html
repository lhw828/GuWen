<!DOCTYPE html>
<html>
<head>
    <meta charset="UTF-8">
    <title>乐书 - 第 71 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>乐书 - 第 71 页/共 117 页</h1>
    <div class="content">










　　唐鼓后世堂上乐用之未详所起然为是鼓者盖不知古堂上之乐有拊而无鼓矣
　　黄钟鼓
　　春秋感精符冬日至人主与羣臣左右纵乐五日乃使八能之士撞黄钟之钟击黄钟之鼓公卿大夫列士亦使八能之士击黄钟之鼓鼓黄钟之瑟吹黄钟之律则天地之气以和应黄钟之音矣亦应时造理之乐也
　　夏至鼓　　冬至鼓
　　易通卦验曰冬至鼓用马革圆径八尺一寸夏至鼓用牛皮圆径五尺七寸先王之制未必如此其异其説亦失之拘矣帝王世纪曰黄帝杀夔以其皮为鼓声闻五里然则古之冒鼓亦不必牛马之皮虽夔皮亦用之矣
　　圣鼓
　　盛宏之荆州记阳山县有豫章木可二丈号为圣木秦人伐为鼓颡颡成忽奔逸至桂阳又王韶之始兴记息于临武遂之洛阳因名圣鼓城亦近乎怪云
















　　圣朝初载宫县之乐设建鼓于四隅徒用为仪而不击设散鼓四以代之非古制也景祐中易之以三等鼗鼓之制可谓近古矣





<经部,乐类,乐书,卷一百四十>
　　大周正乐有抚拍以韦为之实之以糠抚之以节乐也岂搏拊之变体欤今夫土爰稼穑土者冲气之行稼穑者冲气之谷而糠者又五谷之余者也搏拊以作乐所以发中声而已未闻用之以节乐也抚拍之制其去古逺矣



















　　革角长五尺形如竹筒本细末大唐卤簿及军中用之或以竹木或以皮非有定制也侯景围台城尝用之大抵胡部俗部通用之器也北齐诸州镇戍各给鼓吹诸王给赤鼔赤角皇子増给吴鼓长鸣角上州刺史给青鼓青角中州以下及诸州镇戍给黑鼔黑角器皆有衣并同鼓色焉

　　乐书卷一百四十
　　钦定四库全书
　　乐书卷一百四十一
　　宋　陈晹　撰
　　乐图论
　　俗部
　　八音【丝之属】
　　颂琴　　　　击琴　　　　一琴
　　十三琴　　二十七琴　月琴
　　素琴　　　　素瑟　　　　清角
　　凤凰　　　　号钟　　　　绕梁
　　緑绮　　　　清英　　　　焦尾
　　怡神　　　　寒玉石　　　和志
　　六合　　　　石枕　　　　落霞
　　响泉　　　　韵磬　　　　荔支
　　县琴　　　　百纳琴









　　古之善琴者八十余家各因其器而名之颂琴居其一焉其十有三其形象筝移柱应律宫县用之合颂声也齐桓公以号钟名之李汧公以韵磬名之是不知钟磬各自有器非所以名琴也孔子曰名不正则言不顺以钟磬名琴岂孔子正名之意乎唐正元初成都有雷生斵琴其业精妙天下鲜俪也大中有贺若夷尤善此艺后为待诏弹一曲上嘉叹之赐绯衣至今号为赐绯调








　　梁栁世隆素善弹琴其子恽毎奏父曲居常感思因变其体备写古调尝赋诗未就误以笔捶琴坐客以筯和之恽惊其哀韵乃制为雅音而击琴自此始矣盖其制以管承又以竹片约而束之使急而声亮举而击之以为曲节江左有之非古制也


</div>
    <div class="pagination">
<a href="乐书_page70.html">上一页</a><span>...</span><a href="乐书_page66.html">66</a><a href="乐书_page67.html">67</a><a href="乐书_page68.html">68</a><a href="乐书_page69.html">69</a><a href="乐书_page70.html">70</a><span class="current-page">71</span><a href="乐书_page72.html">72</a><a href="乐书_page73.html">73</a><a href="乐书_page74.html">74</a><a href="乐书_page75.html">75</a><a href="乐书_page76.html">76</a><span>...</span><a href="乐书_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
