<!DOCTYPE html>
<html>
<head>
    <meta charset="UTF-8">
    <title>乐书 - 第 72 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>乐书 - 第 72 页/共 117 页</h1>
    <div class="content">








　　魏孙登尝弹一琴善啸毎感风雷嵇康师之故其赞曰调一兮斡叅寥廓啸一曲兮能骤风雷江左乐用焉





<经部,乐类,乐书,卷一百四十一>
　　古者制五之琴以应五声琴之正也后世易之以二十七三倍七音之数琴之变也






















　　月琴形圆项长上按四十三品柱豪琴之徽转应律晋阮咸造也唐太宗更加一名其曰金木水火土自开元中编入雅乐用之岂得舜之遗制欤大中间待诏张隐耸者其妙絶伦蜀中亦多能者




<经部,乐类,乐书,卷一百四十一>
　　昔人祥之日常弹素琴素瑟矣陶隐居不解音声而畜素琴一张毎有酒适辄抚防以寄其意可谓达君子无故不彻琴瑟之意矣
　　清角　　　　鳯凰　　　　号钟
　　绕梁　　　　緑绮　　　　清英
　　焦尾　　　　玉牀　　　　怡神
　　寒玉石　　　和志　　　　六合
　　石枕　　　　落霞
　　黄帝之清角【梁元纂要】赵后之鳯凰【西京杂记】齐桓之号钟楚庄之绕梁相如蔡琰之緑绮防之清英蔡邕之焦尾庾信之玉牀谢庄之怡神李勉之寒玉石和志洞元之六合路氏之石枕庄女之落霞求诸先王之制虽未尽合亦各一代絶特之器也蔡邕之女文姬时年六岁邕尝夜鼔琴絶文姬曰第二邕又故断其一而问之文姬曰第四邕曰偶得之矣文姬曰吴札观化知兴亡之国师旷吹律识南风不竞由此言之何以不知其知音之贤女欤
　　响泉　　韵磬
　　国史补载李汧公勉者雅性好琴尝斵桐为之多至数百张求者无不与之其中二者一名响泉一名韵磬张宏静尝防名客观郑宥调二琴各置一榻动宫宫应动角角应真希代寳也茂因记之谓余家世所寳遭广明之乱韵磬为火所燬响泉有洛僧自贼中挈去建中四年南康王韦臯在蜀得之用佉陁罗木换临岳承命李阳氷篆之至大顺中客防巴蜀见携响泉以行云然响泉之竒世或鲜鉴但以他琴齐奏彼音絶而此有余韵世又有窃其名者苟以墨踪篆文验之则真伪覩矣
　　荔枝
　　荔支性坚文直色正而音切生于南闽以芳实美味闻裁之为琴非古也其自侍御史尉迟君与之始乎尉迟君与之所成其断自长乐冯端乎唐人冯宿述之以诏后世是物不自异宏之其在人乎
　　县琴
　　昔师经以琴撞魏文侯文侯曰卿何鲜礼之甚也经对曰臣犝桀纣之君非撞陛下也文侯韪之廼县琴于门为终身之戒若师经可谓善危言之臣文侯可谓善受尽言之君矣
　　百纳琴
　　唐汧公李勉素好雅琴尝取桐孙之精者杂缀为之谓之百纳琴用蜗殻为晖其间三面尤絶异通谓之响泉韵磬焉






　　乐书卷一百四十一
　　钦定四库全书
　　乐书卷一百四十二
　　宋　陈晹　撰
　　乐图论
　　俗部
　　八音【丝之属】
　　伏牺琴　　夫子琴　灵闗琴　　灵和琴
　　自古善琴者八十余家一十八样究之雅度不过伏牺大舜夫子灵闗云和五等而已余皆求意新状竒终乖古制君子不贵也唐人有作伏牺样琴一张长二尺八寸天祐壬子歳嘉辰日合晖以黄金饰以紫檀且纪歳月又系之以赞曰形质治天雅度合律蜀王千面未若其一妙则妙矣求之舜五之制则未也【论琴曰懿哉伏牺氏王天下始画八卦削桐为琴面圆法天底平象地龙池八寸通八风鳯池四寸合四气旁行不流所感无常也】
　　琴制
　　琴之为器有龙池者以龙潜于此其出则兴云雨以泽物而人君之仁如之有鳯池者以南方之禽其浴则归洁其身而人君之徳如之有轸池者亦曰轸柸以其急于发令且酒以成礼也池侧有鳬掌二所以护轸之动而合制也鳯额下有鳯素一所以接喉舌而申令者也琴底有鳯足用黄杨木表其足色本黄也临岳若山岳峻极用木表其赤心也人肩者顾其臣有俯就随肩之象也鳯翅者左右翼之有副贰人主之象也龙唇者声所由出也龙龈者吟所由生也龙口所以受而其鬓又所以饰之也鳯额所以制嗉而其臆又所以承之也总而言之琴长三尺六寸六分当期之日也腹中天地二柱当心膂之任也天柱方厚七分居姑洗仲吕之界地柱方厚六分居南吕无射之界若定位小差近上则损上声近下则损下声当中心则其声品节矣然斵制之妙蜀称雷霄郭谅吴称沈镣张越霄谅清雅而沈细镣越虚鸣而响亮唐明皇反蜀诏雷俨待诏襄阳冯昭亦善攻斵鬻之不售节使卢公钧闻之见重受一张仍赠之诗自是冯氏门其屦满矣【伏牺様长三尺九寸三分与后周大累黍尺同舜样用古玉尺长三尺八寸二分孔子样长三尺六寸四分与周尺同秦始皇样用玉尺三池司马相如同后晋尺长三尺八寸六分半一池后汉蔡邕用官尺长三尺七寸八分伯牙用尺同筑表尺长三尺七寸二分嵇康用魏中尺长三尺七寸一池齐东山样用今尺长三寸三分梁千面用铁尺长三尺九寸三分无池隋百面用水平尺长三尺六寸四分古轸用竹言鳯非梧桐不楼非竹实不食】
　　琴晖
　　琴之为乐合声以作主晖分律以配臣自临岳际下至龙口衔以夷则为中界夷则至临岳下际以仲吕为中界仲吕上至临岳下际以太簇为中界其夹钟姑洗防賔林钟四晖即泛调取定又以太簇翻至龙口而晖数足矣自古晖十有三其一象闰盖用螺蚌为之近代用金玉瑟瑟水晶等寳未闻有绳之义盖所以示其明莹以节奢纵而已俗晖作徽纆之徽误矣
　　琴势
　　古者手势所象本蔡氏五防赵耶利所修也左大指象天左中指象日右无名指象月右大指象大风右食指象青云右中指象髙山右小指象地右无名指象下水龙行者指行如之虎行者指步如之蟹行者伦指如之鸾行者转指如之轻行者泛指是也儒父吟未接覆手是也亮生啸小起手是也仙人笑下璅是也然弹琴之法必两手相附其犹双鸾对舞两鳯同翔要在附作势而不在声外摇指赵师弹琴未有一声无法凡一防之内清侧殊途一句之中莫不有隂阳派润至如楚明光白雪寄清调中弹楚清声易水鳯归林寄清调中弹楚侧声登垅望秦寄胡笳调中弹楚侧声竹吟风哀松露寄胡笳调中弹楚清声若此之类非一可谓妙矣
　　琴调
　　古者琴有七例一曰明道徳二曰感神示三曰议风诫四曰恕察防五曰制声调六曰流文雅七曰善写故宫调五防蔡氏所撰其意恢宏合律刚柔相应可类礼记周易商调四防四人所制研究其理褒贬称善可类春秋嵇氏四防曽附正声可类尚书广陵散窎愤叹讽刺可类毛诗胡笳韵出殊常与正声偕行可类文选杂防等曲各述其志可类小经子史正女所撰四徳俱备可类女孝经女诫后世専以声论才艺其优劣亦可知矣宋衡阳王义季镇京口戴颙为之鼓琴并新声变曲其游广陵止息三调皆与世异大祖以其好音长给正声伎一部颙合何尝白鹄二声以其一调号为清旷其深于琴调者欤梁栁恽常以今声转弃古法而着清调隋郑译更修七始之义而为乐府声调君子不取也







　　乐书卷一百四十二
　　钦定四库全书
　　乐书卷一百四十三
　　宋　陈晹　撰
　　乐图论
　　俗部
　　八音【丝之属】
　　琴声上
　　夫琴者君子常御不离于身非若钟鼔陈于宗庙列于笋虡也其声大者不喧哗而流漫其声小者不湮灭而不闻固足以和人意气感发善心也白虎通曰琴者禁止于邪以正人心亶其然乎今夫宫声感人则其意懽和商声感人则其意劲正角声感人则其意奋厉徴声感人则其意舒缓羽声感人则其意流平故正直勇义者聴之则奋厉倍苦节孝行忠烈者聼之则感伤贫苦孀孤抱怨者聴之则感慨轻纵浮薄好喧嚣者聴之则震戢然则修身治性反其天真有不在于是乎虞舜鼓之而五星见伯牙鼓之而驷马仰秣瓠巴鼔之而鱼跃潜藻以至师旷之致鹤舞贺韬之致鬼舞朱康之致画动卫次翁之致异香降王敬伯之致神女现师襄之变易寒暑孙登之感动风雷然则动天地感鬼神有不在于是乎由此观之古人所谓至乐通天地变四时又曰安国家治人民莫若乎五音岂不信欤【关关嘤嘤春鸟声也肃肃雍雍秋鴈声也巍巍汤汤山水声也】
　　琴声下
</div>
    <div class="pagination">
<a href="乐书_page71.html">上一页</a><span>...</span><a href="乐书_page67.html">67</a><a href="乐书_page68.html">68</a><a href="乐书_page69.html">69</a><a href="乐书_page70.html">70</a><a href="乐书_page71.html">71</a><span class="current-page">72</span><a href="乐书_page73.html">73</a><a href="乐书_page74.html">74</a><a href="乐书_page75.html">75</a><a href="乐书_page76.html">76</a><a href="乐书_page77.html">77</a><span>...</span><a href="乐书_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
