<!DOCTYPE html>
<html>
<head>
    <meta charset="UTF-8">
    <title>乐律全书 - 第 50 页/共 124 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>乐律全书 - 第 50 页/共 124 页</h1>
    <div class="content">　　翩翩者鵻载飞载下集于苞栩王事靡盬不遑将父

　　翩翩者鵻载飞载止集于苞杞王事靡盬不遑将母

　　驾彼四骆载骤骎骎岂不懐归是用作歌将母来谂

　　四牡五章章五句
　　皇皇者华第三
　　毛诗序曰皇皇者华君遣使臣也送之以礼乐言远而有光华也又曰皇皇者华废则忠信缺矣
　　皇皇者华于彼原隰駪駪征夫每懐靡及

　　我马维驹六辔如濡载驰载驱周爰咨诹

　　我马维骐六辔如丝载驰载驱周爰咨谋

　　我马维骆六辔沃若载驰载驱周爰咨度

　　我马维骃六辔既均载驰载驱周爰咨询

　　皇皇者华五章章四句
　　笙奏三终【凡三篇】
　　南陔第一
　　毛诗序曰南陔孝子相戒以养也又曰南陔废则孝友缺矣
　　南陔有风吹彼苞厥景婆娑欲静弗得孝子事亲当

　　竭其力父母之恩昊天防极

　　南陔有风吹彼桑梓慕我父母终身敬止朂哉伯仲以

　　及娣姒恪尔晨昏絜尔甘旨

　　景薄桑榆日亦云暮父母俱存兄弟无故虽有至乐宁

　　不深虑一则以喜一则以惧

　　南陔三章章八句【新补】
　　白华第二
　　毛诗序曰白华孝子之絜白也又曰白华废则亷耻缺矣
　　嗟彼白华莹然如玉君子立身必慎其独无贻亲辱

　　嗟彼白华莹然如琇君子立身必谨所守无贻亲咎

　　嗟彼白华莹然如霜君子立身如圭如璋为亲之光

　　嗟彼白华莹然如雪君子立身清洁絜絜庻无玷

　　嗟彼白华莹然如冰君子立身战战兢兢庶无怨憎

　　白华五章章五句【新补】
　　华黍第三
　　毛诗序曰华黍时和嵗丰宜黍稷也又曰华黍废则蓄积缺矣
　　彼华者黍彼实者稷相彼秋成时万时亿

　　彼华者黍彼实者麦时和嵗丰囷盈仓积

　　彼华者黍彼实者菽农夫之庆邦家之福

　　彼华者黍彼实者麻君子爱民不骄不奢

　　彼华者黍彼实者禾君子爱物不溢不过

　　华黍五章章四句【新补】
　　间歌三终【凡六篇】
　　鱼丽第一之上
　　毛诗序曰鱼丽美万物盛多能备礼也文武以天保以上治内采薇以下治外始于忧勤终于逸乐故美万物盛多可以告于神明矣又曰鱼丽废则法度缺矣
　　鱼丽于罶鲿鲨君子有酒旨且多

　　鱼丽于罶鲂鳢君子有酒多且旨

　　鱼丽于罶鰋鲤君子有酒防且有

　　物其多矣维其嘉矣

　　物其防矣维其偕矣

　　物其有矣维其时矣

　　鱼丽六章三章章四句三章章三句
　　由庚第一之下
　　毛诗序曰由庚万物得由其道也又曰由庚废则隂阳失其道理矣
　　天运元亨万物由庚王道正直荡荡平平

　　寒暑以序雨以时百谷用成庶绩咸熙

　　草木蕃庑鸟兽咸若仰覩鸢飞俯窥鱼跃

　　习习景风甘雨其蒙醴泉泄泄玉烛融融

　　由庚四章章四句【新补】
　　南有嘉鱼第二之上
　　毛诗序曰南有嘉鱼乐与贤也太平之君子至诚乐与贤者共之也又曰南有嘉鱼废则贤者不安下不得其所矣
　　南有嘉鱼烝然罩罩君子有酒嘉賔式燕以乐

　　南有嘉鱼烝然汕汕君子有酒嘉賔式燕以衎

　　南有樛木甘瓠累之君子有酒嘉賔式燕绥之

　　翩翩者鵻烝然来思君子有酒嘉賔式燕又思

　　南有嘉鱼四章章四句
</div>
    <div class="pagination">
<a href="乐律全书_page49.html">上一页</a><span>...</span><a href="乐律全书_page45.html">45</a><a href="乐律全书_page46.html">46</a><a href="乐律全书_page47.html">47</a><a href="乐律全书_page48.html">48</a><a href="乐律全书_page49.html">49</a><span class="current-page">50</span><a href="乐律全书_page51.html">51</a><a href="乐律全书_page52.html">52</a><a href="乐律全书_page53.html">53</a><a href="乐律全书_page54.html">54</a><a href="乐律全书_page55.html">55</a><span>...</span><a href="乐律全书_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
