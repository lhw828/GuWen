<!DOCTYPE html>
<html>
<head>
    <meta charset="UTF-8">
    <title>乐书 - 第 100 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>乐书 - 第 100 页/共 117 页</h1>
    <div class="content">　　乐图论
　　俗部
　　杂乐
　　雅乐部　　俗乐部　　云韶部　　清乐部鼓吹部　　骑吹部　　熊罴部　　鼓架部兹部　胡部　　　钧容直　　法曲部教坊乐　东西班乐　四时乐　　潇湘乐雅乐部
　　唐雅乐部宫架四面轩架三面判架两面特架一面宫架四面各五架共二十架其上安金铜仰阳以鹭鸶及孔雀羽饰之两面缀以流苏杂彩以彩翠丝绂为之也十二律钟上有九乳依月律排之毎面石磬及编钟各一架毎架各列编磬十二亦依律吕编之四角鼗鼔四坐一曰应鼔四傍有小鼔谓之引鼔二曰颡鼔三曰鹭鼔四曰雷鼔皆彩绘上各安宝轮用彩翠装之乐有箫笙竽埙篪籥跋膝琴瑟竽次有登歌皆奏宴羣臣奏鹿鸣近代内宴全不用法曲郊天及诸坛祭祀奏大和仲和舒和三曲凡奏法曲登歌先引诸乐遂奏之其乐工皆戴平帻衣绯大袖每色十二人于乐架内已上谓之坐部伎八佾舞六十四人文武各半皆着画衣帻俱在乐架之北文舞居东手执翟状如凤尾衣帻长大武舞居西手执干戚衣帻短小钟师及登歌八佾舞诸色舞通谓之立部伎柷敔乐架既陈太常卿居乐架之北面太常令鼓吹令俱在太常卿之后恊律郎二人皆执晕竿亦彩用翠装之一人在殿上一人在乐架西北面立将发乐殿上晕竿倒下亦倒之遂奏乐其恊律郎皆衣緑衣大袖戴冠也然则跋膝之乐法曲之调诸色之舞并用诸雅部未絶乎先王之制也
　　俗部乐
　　唐俗乐部属梨园新院院在太常寺内之西壁开元中始别置左右教坊上都在延政里东都在明义里以中官掌之至元和中秪置一所入于上都广化太平等里各置乐院一所洎于离乱礼寺隳頽簨簴既移警鼓莫辨梨园弟子半已沦亡乐府歌章咸悉防坠教坊之记虽存亦未为周备尔
　　云韶乐
　　唐云韶部用玉磬四架乐有琴瑟筑箫篪籥跋膝笙竽登歌拍板乐分堂上堂下登歌四人在堂下坐舞童子五人衣绣衣各执金莲花以引舞者金莲花如佛家行道者也舞者在阶下设锦筵宫中别有云韶院故楼下戯出队宜春院人少则以云韶増之云韶谓之宫人盖贱也与宜春院人带鱼谓之内人异矣圣朝开寳中平岭表择中人警悟者得八十贠置箫韶部使就教坊习乐至雍熈初改为云韶焉以宫寺内品充之凡歌贠三笙琵琶筝拍板贠各四方响贠三贠七觱篥贠各二杂剧贠二十四傀儡贠八每正月望夜及上巳端午观水嬉命作乐宫中冬至元防清明元社宫中燕射用之然杂奏胡俗之乐于宫庭臣恐未合先王之制也
　　清乐部
　　唐清乐部乐有琴瑟云和筝笙竽筝箫方响篪跋膝拍板戯即【阙】大贾【阙】儿也
　　鼓吹部　　骑吹乐
　　唐鼓吹部有卤簿钲鼔及角乐用鼗笳箫凶用哀笳以羊骨为管芦为头也警鼓二人执朱幡引乐衣彩衣戴冠皆乗马谓之骑吹乐俗乐亦有乐吹也天子卤簿用大全杖鼓百二十面金钲七十面郊天谒庙吉礼即雷花黄衣鼓四下钲二下山陵凶礼即云衣白衣鼓二下钲亦二下册皇后太后太子用鼓七十钲四十谓之小全仗公主出降及册三公并附礼葬并用大半仗鼓四十钲二十诸侯用小半仗鼓三十钲二十四惟皇太子已下册礼及葬祔庙并无警鼓此尊卑之辨也
　　熊罴部
　　唐熊罴部其库在望仙门内之东壁其十二案用木雕之悉髙丈余其上安板牀后施寳幰皆用金彩饰其上凡奏雅乐御含元殿方用此故奏十三时万宇清月重轮三曲亦谓之十二案乐也
　　鼓架部
　　唐鼓架部乐有拍板撘鼓【腰鼓也】两杖鼓戯有代面拨头苏郎中踏揺娘羊头浑脱九头师子弄白马意钱寻橦跳瓦吞刀吐火旋盘觔斗之属
　　兹部
　　隋开皇中兹乐大盛于世新声音变朝改暮易文帝深疾而敕止之终莫能救浸以靡曼遂至于亡至唐兹部乐有觱篥拍板四色鼓楷鼓腰鼓羯鼓鸡娄鼓戯有五方师子髙丈余各依方色每一师子有十二人戴绯抹额衣执红拂谓之列师子郎舞太平乐曲而破阵乐亦属此部秦王所制舞用一千人皆画衣甲执旗旆外藩镇春冬犒军设亦舞此曲兼马军引入塲尤壮观也万斯年曲是朱崖李太尉进曲名即天仙子是也圣朝大中祥符中诸工请増兹部如教坊云其曲有双调宇宙清感皇恩也
　　胡部
　　唐胡部乐有琵琶五筝箜篌笙觱篥拍板合诸乐击小铜锾子合曲后立唱歌戯有叅军婆罗门凉州曲此曲本在正宫调有大遍者即贞元初康昆仑飜入琵琶也玉宸宫调初进曲时在玉宸殿也合诸乐即黄钟宫调也奉圣乐曲韦南康镇蜀时南诏所进在宫调并进舞伎六十四人遇内宴于殿前更番立奏乐若宫中宴即坐奉之故俗乐有坐部伎立部伎也
　　钧容直
　　圣朝太平兴国五年诏籍军中之善乐者号引龙直淳化三年改为钧容直以内侍统之押班二排乐四十主作歌辞一其乐有笙觱篥琵琶方响拍板杖鼓羯鼓大鼓杂剧之类始用一百三十六贠后増至二百余人每巡省游幸则骑导车驾而奏乐焉亦可谓盛矣诚去胡俗之乐専奏雅颂之音则乐行而民向方矣臣观西汉尝诏不应经法成郑卫之声者皆罢去之真英断之举也苟祖而行之岂小补哉
　　法曲部
　　法曲兴自于唐其声始出清商部比正律差四郑卫之间有铙钹钟磬之音太宗破阵乐髙宗一戎大定乐武后长生乐明皇赤白桃李花皆法曲尤妙者其余如霓裳羽衣望瀛献仙音听龙吟碧天鴈献天花之类不可胜纪白居易曰法曲虽已失雅音盖诸夏之声也故歴朝行焉明皇雅好度曲然未尝使蕃凌杂奏天寳中始诏道调法曲与胡部新声合作君子非之明年果有禄山之祸岂不诚有以召之邪圣朝法曲乐器有琵琶五筝箜篌笙觱篥方响拍板其曲所存不过道调望瀛小讫食献仙音而已其余皆不复见矣
　　教坊部
　　圣朝循用唐制分教坊为四部取荆南得工三十二人破蜀得工一百三十九人平江南得工十六人始废坐部定河东得工十九人藩臣所献八十三人及太宗在藩邸有七千余贠皆籍而内之繇是精工能手大集矣其器有琵琶五筝箜篌笙箫觱篥方响杖鼓羯鼓大鼓拍板并歌十四种焉自合四部以为一故乐工不能徧习第以大曲四十为限以应奉游幸二燕非如唐分部奏曲也唐全盛时内外教坊近及二千贠梨园三百贠宜春云韶诸院及掖庭之伎不关其数太常乐工动万余戸圣朝教坊裁二百贠并云韶钧容东西班不及千人有以见祖宗勤劳庶政罔滛于乐之深意也然均调尚间以防乐胡部之声音器尚袭法曲兹之陋非先王制雅颂之意也革而正之岂非今日急务邪
　　东西班乐
　　圣朝太宗朝选东西两班善乐者充而名之其器独用小觱篥小笙小每骑从车驾奏焉或廵狩则夜奏行宫之庭又诸营军皆有乐工率五百人得乐工五十贠每乗舆奉祠还宫则诸工杂被綘緑衣自帷宫幔城至皇城门分列驰道左右作乐迎奉丝竹鼙鼓之声相属数十里或军中宴亦得奏之有棹刀枪盾蕃歌等戱大中祥符中建玉清昭应等宫亦选乐工教于钧容诏中人掌之春秋赐防诸苑及馆伴契丹使又有亲从亲事营之乐及开封府牙前诸工凡天下郡国皆有牙前乐营以籍工伎焉然蕃歌胡乐以之待契丹使可也乗舆行幸在国门外则可在国门内亦用焉臣未知其可也
　　四时乐
　　王子年拾遗録述师涓当卫灵公之世能写列代之乐造新曲以代古声故有四时之乐春有离鸿鴈去苹生之歌夏有明晨焦泉朱华流金之调秋有商飊白云落叶吹蓬之曲冬有严凝流隂沉灵之操灵公耽而惑之忘于政事蘧伯玉谏曰此虽以发气纬终为沉湎靡曼之音无防于风雅非下臣宜荐于君也灵公乃去新声亲政务故卫人美其化焉师防悔之乃退而隠其歌曲湮灭唯纪其篇目大略云
　　潇湘乐
　　王子年拾遗録述洞庭之山浮于水上其下金堂数百间帝女居之四时金石丝竹之音彻于山顶楚懐王与羣臣赋诗于水湄故谓之潇湘洞庭之乐听者令人难老虽咸池箫韶无与为比凡四仲节王常环山游宴各举节气以为乐章惟仲夏律中夹钟乃作轻风流水之诗宴于山南时中防賔乃作照露秋霜之曲自时而后懐王好进奸雄羣贤逃越屈平以忠见斥隠于沅澧之间赴清泠之汨以死楚人思慕之谓之水仙其事虽渉怪诞然不知放郑声逺佞人亦足为后世戒矣



　　乐书卷一百八十八
　　钦定四库全书
　　乐书卷一百八十九
　　宋　陈　撰
　　乐图论
　　吉礼
　　五礼论　　　吉礼论　　祀圆丘
　　祀明堂　　　祈谷　　　祈谷实
　　五礼论
　　五礼之于天下本于天之所秩成于人之所庸天之道以隂为体以阳为用丽乎阳者其礼为吉为賔为嘉丽乎隂者其礼为凶为军凡此盖始于伏羲备于尧舜匪伏匪尧礼义哨哨圣人不取也舜当洪水方割之后礼文不行民无则焉于是因廵狩而修礼凡以视道升降察时丰杀为之节文而已自非知礼以时为大从宜为贵孰与此哉以迹求之吉礼见于类帝禋宗凶礼见于遏宻八音賔礼见于賔于四门军礼见于征苖嘉礼见于嫔虞舜之所修不过此尔周官大宗伯之职以吉礼事邦国之鬼神示以凶礼哀邦国之忧以宾礼亲邦国以军礼同邦国以嘉礼亲万民由是观之周十二载始一脩法则盖以此也然先王之世礼不徒设必有乐以乐之臣因五礼之实辨六乐之用庶防礼乐并行有以形容太平之极功也岂不盛哉
　　吉礼论
　　凡治人之道莫急于礼礼有五经莫重于祭故舜命伯夷作秩宗典朕三礼夙夜惟寅直哉惟清周命大宗伯掌建邦之天神地示人鬼之礼以佐王建保邦国以吉礼事邦国之鬼神示由是观之舜之秩宗周之大宗伯其职虽异世而殊名要之莫先于天地人之三礼盖所以佐帝王交三灵之奥而建保邦国者也岂不重矣哉唐吉礼之仪五十有五一冬至祀圜丘二祈谷于圜丘三孟夏雩祀于圜丘四季秋大享于明堂五立春祀青帝于东郊六立夏祀赤帝于南郊七季夏祀黄帝于南郊八立秋祀白帝于西郊九立冬祀黑帝于北郊十腊日蜡百神于南郊十一春分朝日于东郊十二秋分夕月于西郊十三祀风师灵星司中司命司人司禄十四夏至祭方丘于北郊十五立冬祭神州于北郊十六祭太社十七祭五岳四镇十八祭四海四渎十九时享太庙二十祫享太庙二十一禘享太庙二十二拜陵二十三巡陵二十四享先农二十五享先蚕二十六享先代帝王二十七荐新于太庙二十八祭司寒二十九祭五龙坛三十皇帝视学三十一皇太子释奠三十二国学释奠三十三释奠齐太公三十四廵狩告社稷三十五廵狩告宗庙三十六廵狩三十七封太山三十八禅社首三十九祈太庙四十祈太社四十一祈北郊四十二祈岳渎四十三诸州祈社稷四十四诸州释奠四十五诸州祈禜四十六诸县祭社稷四十七诸县释奠四十八诸县祈禜四十九子庙时享五十王公已下时享五十一王公已下祫享五十二王公已下禘享五十三四品时享五十四六品已下春祠五十五王公已下拜扫其间或用乐或不用乐凡各视礼为之节文而已圣朝景德中诏夏至祭皇地祗孟冬祭神州地祗二社腊祭太稷春秋二仲祭九宫贵神春秋二分朝日夕月腊蜡百神立春祀青帝立夏祀赤帝季夏王季祀黄帝立秋祀白帝立冬祀黑帝凡二十四祭并用乐焉其它祭或当【此下原阙二页】










<经部,乐类,乐书,卷一百八十九>
<经部,乐类,乐书,卷一百八十九>
　　乗舆国门外作胡部
　　【古宾夷乐作于国门右辟内阙　　四夷之意也】
　　铁拍板　方响　方响　方响　方响　方响　方响　方响　方响　舞歌　卧筝　琵琶　羌　小横吹　长鸣角　鞉牢　羯鼓　拍鼓　舞歌　卧筝　琵琶　羌　小横吹　长鸣角　鞉牢　羯鼓　拍鼓　舞歌　匏琴　芦管　胡芦管　大横吹　胡缶　铜铙　铜钲　答腊鼓　舞歌　匏琴　芦管　胡芦管　大横吹　胡缶　铜铙　铜钲　答腊鼓　韎师歌　箜篌　觱篥　埒竽　大胡笳　王蠡　铜钹　铜鼓　都昙鼓　旄人歌　箜篌　觱篥　埒竽　大胡笳　玉蠡　铜钹　铜鼓　都昙鼓　舞歌　搊筝　颂箫　胡篪　小胡笳　中鸣角　齐鼓　担鼓　毛贠鼓　舞歌　搊筝　颂箫　胡篪　小胡笳　中鸣角　齐鼓　担鼓　毛贠鼓　舞铁拍板　方响　方响　方响　方响　方响　方响　方响　方响　舞周颂昊天有成命郊祀天地也周官大宗伯以禋祀祀昊天上帝大司乐以六律六同五声八音六舞大合乐以致鬼神示又曰凡乐圜钟为宫黄钟为角太蔟为徴姑洗为羽靁鼓靁鼗孤竹之管云和之琴瑟云门之舞冬日至于地上之圜丘奏之若乐六变则天神皆降可得而礼矣古者祀天之礼众矣而莫盛于冬至莫大于圜丘以其祀及于昊天上帝而百神举矣故其降神之乐宜主以帝所世之方及其格也大合六代之乐文之以五声播之以八音而配以祖焉在易豫所谓先王作乐崇德殷荐之上帝以配祖考是也唐祖孝孙以十二月律各顺其月旋相为宫制十二和之乐合三十一曲八十四调祭圜丘以黄钟为宫尚溺于七音六十律之失也至张文収始改用圜钟为宫之制庶乎复古矣然周礼圜丘方泽之祭酌而不祼舞而不歌所以尊天地也合六代之乐而舞之所以盛其礼也后世天地之祭升歌于坛上用时王之舞而不及六乐甚者至于席用八彩乐用玉女岂知先王礼乐之制哉若夫商人尚声乐三阕然后迎牲涤荡其声所以诏告于天地之间又与周六变之乐异矣臣窃观唐凡郊庙祭享祀前二日太乐令设宫架之乐于坛庙南中壝之外其陈宫架之法东方西方磬虡起北钟虡次之南方北方磬虡起西钟虡次之设十二镈钟于编架间各依辰位植雷鼔于北架之内道之左右植建鼓于四隅置祝敔于架内左右柷在左敔在右设歌钟歌磬于坛庙之上近南北向磬虡在西钟虡在东其匏竹者立于阶间重行北面相对为首凡架皆展而编之凡设宫架之乐准此然古者祭天帝之乐宫架四隅设雷鼔雷鼗地示宫架四隅设灵鼔灵鼗宗庙宫架四隅设路鼔路鼗而建鼔鞞应特设于朝防飨燕而已圣朝天地宗庙之祭不进宫架于堂下不退二舞于庭中四隅既设建鼔鞞应又设雷灵路鼓鼗于其中而庙朝堂上之乐又不设特磬特钟节歌者之句非古人所谓架一钟一磬尚拊之意也岂先王之礼哉【秦祀天不于圜丘谓天好隂而兆于髙山之下祭地不于方丘谓地贵阳而兆于泽中之圜丘汉祀天不于南郊而于甘泉祭地不于北郊而于汾隂河东元始之问春则天地同牢于南郊冬夏则天地分祭于南北光武兆南郊于雒阳之阳兆北郊于雒阳之隂其礼仪度数一遵元始之制先王之礼自是扫地矣春秋繁露曰春秋之义国有大故废宗庙之祭不废郊祀者不敢以父母之丧废事天之礼也斯不亦合越绋行事之制乎】
　　祀明堂
　　堂下宫架






　　堂上乐器







　　降神作旋宫







　　降神舞云门







　　酌献舞六乐




</div>
    <div class="pagination">
<a href="乐书_page99.html">上一页</a><span>...</span><a href="乐书_page95.html">95</a><a href="乐书_page96.html">96</a><a href="乐书_page97.html">97</a><a href="乐书_page98.html">98</a><a href="乐书_page99.html">99</a><span class="current-page">100</span><a href="乐书_page101.html">101</a><a href="乐书_page102.html">102</a><a href="乐书_page103.html">103</a><a href="乐书_page104.html">104</a><a href="乐书_page105.html">105</a><span>...</span><a href="乐书_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
