<!DOCTYPE html>
<html>
<head>
    <meta charset="UTF-8">
    <title>钟律通考 - 第 9 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钟律通考 - 第 9 页/共 9 页</h1>
    <div class="content">

<经部,乐类,钟律通考,卷六>
<经部,乐类,钟律通考,卷六>
　　按二十八调之中调多胡名如宫调胡名道调商调胡名大食调又名越调又名双调角调胡名渉折调羽调胡名般渉调又名平调此外又有谓宫调为婆力调婆罗门阿脩罗声商调婆罗门谓之帝晖声角调胡渉折调又名阿谋调婆罗门则曰大辩天声徴调胡名婆罗调婆罗门曰延天声羽调婆罗门曰梵天声也变宫调胡名阿诡调　【按般渉调唐薛仁贵破百济国得此乐调而进之也歌音有五种焉】西山蔡氏曰一宫二商三角四变为宫五徴六羽七闰为角五声之号与雅乐同惟变以于十二律中隂阳易位故谓之变变宫以七声所不及取闰余之义故为闰四变居宫声之对故为宫俗乐以闰为正声以闰加变故闰为角此其七声髙下之畧也
　　窃详俗乐七声与古雅乐七声不同其五声之号虽同而用之实异今燕乐以黄钟太簇大吕应钟四清声各生七调凡二十八调毎七调以宫商角变徴羽闰为序然宫商角变四声均属阳而统于宫故四声皆号为宫徴羽闰三声俱属隂而统于角故皆号为角第四变声当谓之变徴而但号曰变者以其于十二律中当隂阳易位之际如黄钟之徴当用防賔乃变而用林钟防賔反为变徴是以谓之变也其变宫不谓之变宫而易名曰闰以其居羽声之外不属于正声象嵗之以余日而成闰也其名虽殊其义一也然变徴声亦属于宫者以其居宫声之对如黄钟宫在子而防賔变徴居午太簇宫在寅而夷则变徴居申南吕宫在酉而夹钟变徴居卯应钟宫在亥而仲吕变徴居已此四变徴声居宫声之对故亦谓之宫俗乐以变宫为正声变宫居宫羽之间半清半浊者也故闰又为角其实非正角也
　　西山蔡氏曰声由阳来阳生于子终于午燕乐以夹钟收四声曰宫曰商曰羽曰闰闰为角其正角声变声徴声皆不收而独用夹钟为律本此其夹钟收四声之畧也
　　窃详律以纪阳阳气初动动必有声故曰声由阳来阳始生于子终于午故黄钟宫居子太簇商居寅南吕羽居辰应钟角居午午阳终也角即闰也故止于四声自未以后皆隂阳非声之所起而五降之后不容弹矣故宫商角变徴羽闰七声止收宫商羽闰四声而正角变徴正徴三声不收为此故耳然必以夹钟而收之者葢燕乐以夹钟为本葢夹钟居九孔之首当清声之极故以夹钟收之而宫商羽角统号曰清有由然也【六字孔黄钟宫为第一清五字孔太簇商为第二清工字孔南吕羽为第三清凡字孔应闰为第四清自尺字孔以下七声其声重浊故不用也重浊不兼用而独取四清声此其所以不为雅乐也蔡氏燕乐一书非必取之也特疏其故以明其大体云尔】
　　朱子曰不特本朝无徴音从来无徴角亦无之只是无徴角调如曲子所谓黄钟宫大吕宫亦只是调如头一声是宫声尾后一声亦是宫声便谓之宫调若其中按指处五声依旧都在徴调不知是如何中有甚缺处做徴调不成徽宗曾令人做也头一声是徴尾一声依旧走了不知是如何
　　又曰古之宫调与今之宫调同但古人用浊声多今乐用清声多蔡季通谓今俗乐黄钟乃是夹钟愚按黄钟以夹钟代之则黄钟已髙一律若更用夹钟子声处则太髙急不可吹矣故今夹钟清声只作呌声者为此也
　　宫声七调
　　六字孔黄钟清为宫俗呼为正宫【四寸三分八厘五毫有竒】五字孔大吕清为商俗呼髙宫【四寸一分八厘有竒】一字孔夹钟为角俗呼仲吕宫【七寸四分三厘七毫有竒】上字孔仲吕为变徴俗呼道调宫【六寸五分八厘有竒道调亦唐之名也】尺字孔林钟为徴俗呼为南吕宫【六寸】工字孔夷则为羽俗呼仙吕宫【五寸五分五厘一毫】凡字孔无射为变宫俗呼黄钟宫【四寸八分八厘四毫有竒】此七调皆生于黄钟黄钟为宫故皆谓之宫也【按道调宫乃唐髙宗自以为李氏老子之后于是命乐工制道调宫】
　　商声七调
　　五字孔太簇为宫俗呼大食调【八寸】一字孔夹钟清为商俗呼髙大食调【三寸六分六厘三毫有竒】上字孔仲吕为角俗呼双调【六寸五分八厘三毫有竒】尺字孔林钟为变徴俗呼小食调【六寸】工字孔南吕为徴俗呼歇指调【五寸三分】凡字孔无射为羽俗呼商调【四寸八分八厘四毫有竒】六字孔黄钟清为变宫俗呼越调【四寸三分八厘五毫有竒】此七调皆生于太簇太簇为商故皆谓之商也
　　羽声七调
　　工字孔南吕为宫俗呼般渉调【五寸三分】凡字孔无射为商俗呼为髙般渉调【四寸八分八厘四毫有竒】六字孔黄钟清为角俗呼仲吕调【四寸三分八厘五毫有竒】四字孔太簇为变徴俗呼正平调【四寸】一字孔姑洗为徴俗呼南吕调【七寸一分】上字孔仲吕为羽俗呼仙吕调【六寸五分八厘有竒】尺字孔林钟为变宫俗呼黄钟调【六寸】此七调皆生于南吕南吕为羽故皆谓之羽也
　　角声七调
　　凡字孔应钟为宫俗呼大食角【四寸六分六厘】六字孔黄钟清为商俗呼髙大食角【四寸三分八厘五毫有竒】五字孔太簇清为角俗呼双调角【四寸】一字孔姑洗为变徴俗呼小食角【七寸一分】上字孔仲吕为徴俗呼歇指角【六寸三分八厘有竒】尺字孔林钟为羽俗呼商角【六寸】工字孔南吕为变宫俗呼越角【五寸三分】此七调皆生于应钟应钟本为闰俗名为角故皆谓之角也
　　凡此名号取类不伦或取诸律或取诸声或取诸燕食或取诸夷语其义不可尽晓故阙之以俟知者
　　朱子曰沈氏以合声定宫亦黄钟一均之法耳不知沈氏之意姑举一隅以见其余耶抑以声之变为尽于此而遂已也若曰姑举一隅而当别用旋宫之法以尽其变则又当以其字命之而不得定以合声为宫也葢今俗乐之谱厶则合之为黄也则四下之为大也则四上之为太也一则一下之为夷也一则一上之为姑也工则工之为仲也□则勾之为防也人则尺之为林也乛则工下之为无也乛则工上之为南也则凡下之为无也则凡上之为应也久则六之为黄清也丌则五下之为太清也丌则五上之为太清也上则上之为夹清也此声俗工皆能知之但或未识古律之名不能移彼以为此故附其説云
　　按今俗乐或谓髙于古雅乐三律则合字乃夹钟也【夹钟长七寸四分三厘有竒】沈氏言今教坊燕乐比律髙二均弱合字比太簇防下却以凡字当宫声比宫之清宫防髙外坊乐又髙教坊一均以来惟契丹乐声比教坊乐下二均疑唐之遗声也若如沈説则外坊合字真为夹钟矣若便以此为黄钟恐声已髙急更用旋宫至辰巳位即已为林钟非惟不容弹亦不可得而上矣
　　又曰如今俗乐亦只有宫商羽三调而已沈氏笔谈曰十二律并清宫当有十六声今之燕乐止有十五声葢今乐髙于古乐二律以下防无正黄钟声只以合字当大吕犹差髙当在大吕太簇之间下四字近太簇之髙上四字近夹钟下一字近姑洗髙上一字近仲吕上字近防賔勾字近林钟尺字近夷则工字近南吕髙工字近无射六字近应钟下凡字为黄钟清髙上凡字为大吕清下五字为太簇清上五字为夹钟清法虽如此调杀不能尽归本律杀有偏杀侧杀寄杀元杀之类虽与古法不同推之亦皆有理【按杀者葢与正声减之使髙故曰杀】
　　窃详宋史所载燕乐二十八调本为俗乐特以传习行用之久正乐亡灭不可遂废故因十二诗谱声调而以管色按之则律当差髙如沈氏之説所以旋宫止于午位而自未以下髙急不可复用尝考古人建乐立均之法诸律相距间皆一律唯宫羽徴角之间各间二律相距颇逺因取宫徴二变介于宫羽徴角之间然后彼四声者乃得连续无间而七均备矣葢莫非三分损益隔八相生之明法乃能如此此亦律吕性情自然之变有非人力所能为者也今燕乐以黄钟清为宫则已不得宫声之正而俗反名之为正宫其所应商角徴羽四声又岂能得夫本声之正哉沈氏所谓髙于古乐二均者是也然以宫统调以调统声则賔主次序不免迁就其失正亦已甚矣以此窃意后世清宫清商清角慢角清羽变调仙吕之名随世而生或非古乐旋宫之法又皆以清名之则今燕乐四调所生二十八调者岂复古乐之全哉又窃考其音调或两声相合或止取其清而浊者不用虽非教坊俗乐之比而终未脱郑卫之窠臼苟非有机神明鉴之哲人以尽其曲折之防则必不能以尽其是非也














　　钟律通考卷六
</div>
    <div class="pagination">
<a href="钟律通考_page8.html">上一页</a><a href="钟律通考.html">1</a><a href="钟律通考_page2.html">2</a><a href="钟律通考_page3.html">3</a><a href="钟律通考_page4.html">4</a><a href="钟律通考_page5.html">5</a><a href="钟律通考_page6.html">6</a><a href="钟律通考_page7.html">7</a><a href="钟律通考_page8.html">8</a><span class="current-page">9</span>
    </div>
    <div class="pagination"><a href="index.html">返回目录</a></div>
</body>
</html>
