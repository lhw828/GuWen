<!DOCTYPE html>
<html>
<head>
    <meta charset="UTF-8">
    <title>乐书 - 第 7 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>乐书 - 第 7 页/共 117 页</h1>
    <div class="content">






　　乐书卷十八
　　钦定四库全书
　　乐书卷十九
　　宋　陈　撰
　　礼记训义
　　乐记
　　德者性之端也乐者徳之华也
　　天命之谓性率性之谓道得道之谓徳则徳固不足尽性之全特性之端而已仁之实事亲是也义之实从兄是也乐之实乐斯二者是也则乐固不足既徳之实特徳之华而已以徳为性之端则道其性之本欤以乐为徳之华则徳其乐之实欤先王作乐以崇德奏之于诗为徳言咏之于歌为徳音形之于舞为徳容故尧之大章舜之大韶禹之大夏汤之大濩岂皆足以既徳之实邪不过形容其英华而已由是观之明君务以徳称乐而日趋于治其本先立矣暴君务以乐荡徳而日趋于乱其本先亡矣徳本也乐末也知所本末可与论乐矣乐为徳之华其不可去如此老子曰五音令人耳聋庄子亦曰擢乱六律铄絶竽瑟塞瞽旷之耳而天下人始含其明矣非老庄与圣人异意也方其救末以复本其言不得不尔夏以荣华为功秋以毁折反根其意亦何异此莫非华也礼为道之华乐为徳之华
　　金石丝竹乐之器也
　　乐出于虚寓于实出于虚则八音防于道寓于实则八音丽于器器具而天地万物之声可得而考焉故凡物之盈于天地之间若坚若脆若劲若韧若实若虚若沉若浮皆得效其响焉故八物各音而同和也自葛天氏作八阕之乐少昊氏效八风之调而八音固已大备后世虽有作者皆不能易兹八物矣金声舂容秋分之音也而莫尚于钟石声温润立冬之音也而莫尚于磬丝声纎防夏至之音也而莫尚于琴瑟竹声清越春分之音也而莫尚于管籥匏声崇聚立春之音也而笙竽系焉土声函胡立秋之音也而壎缶繋焉革声隆大冬至之音也而鼗鼓系焉木声无余立夏之音也而柷敔系焉然金多失之重石多失之轻丝失之细竹失之髙匏失之长土失之下革失之洪木失之短要之八者不相夺伦然后其乐和而无失也记论八音多矣举其始言之不过曰施之金石要其终言之不过曰匏竹在下兼始中终言之则曰金石丝竹乐之器也乃若论其详舎周官太师之职何以哉盖乐器重者从细轻者从大大不逾宫细不逾羽细大之中则角而已莫重于金故尚羽莫轻于瓦丝故尚宫轻于金重于瓦丝者石也故尚角匏竹非有细大之从也故尚议革木非有清浊之变也故一声然金石则土类西凝之方也故与土同位于西匏竹则木类东生之方也故与木同位于东丝成于夏故琴瑟在南革成于冬故鼗鼓在北大师之序八音以金石土为先革丝次之木匏竹为后者盖西者以秋时言之声之方也虚者乐所自出声之本也故音始于西而成于东于西则金石先于土者以隂逆推其所始故也于东则匏竹后于木者以阳顺序其所生故也革丝居南北之正先革而后丝者岂亦先虚之意欤此言乐之器荀卿言所以道徳者徳待器而后达故也
　　诗言其志也歌咏其声也舞动其容也
　　在心为志发言为诗诗也者言之合于法度而志至焉者也故诗之所言在志不在声怒则争鬬喜则咏歌歌也者志之所甚可而声形焉者也故歌之所咏在声不在志哀则辟踊乐则舞蹈舞也者蹈厉有节而容成焉者也故舞之所动非志也非声也一于容而已矣以诗序求之诗者志之所之情动于中而形于言诗言其志也言之不足故嗟叹之嗟叹之不足故永歌之歌咏其声也歌咏不足故不知手之舞之足之蹈之舞动其容也盖诗为乐之章必待歌之抗坠端折然后其声足以合奏歌为乐之音必待舞之周旋诎信然后其容足以中节歌登于堂而合奏舞降于庭而中节则至矣尽矣不可以有加矣其化岂有不神其神岂有不尽邪记曰歌之为言也长言之也説之故言之言之不足故长言之均是歌也或长其言或咏其声以言心声故也歌先之舞次之者乐以无所因为上有所待为下故也古之教六诗者以六徳为之本以六律为之音以六徳为本故自乐器推而上之及于徳者性之端乐者徳之华也以六律为音故自乐器推而下之及于歌咏其声舞动其容也由是观之圣人非恶歌也恶其酣尔非恶舞也恶其屡尔故酣歌恒舞商书儆之屡舞跹跹周诗刺之然则书美舜乐则曰诗言志歌永言声依永律和声而不及舞大司乐序周乐则奏律歌吕而舞六乐者岂非帝者徳全而乐简王者业大而乐备故邪雄曰周之礼乐庶事之备信乎
　　【原阙】

























　　也类皆执羽大濩而下武舞也类皆执干则大舞必用小舞之仪小舞不必用大舞之章征诛揖逊之义尽于此矣非穷神知化孰究之哉然则太司乐祀天神祭地示有歌致天神地示则无歌小师大祭祀大飨登歌小祭祀小乐事则不登歌何也曰致天神地示无歌犹大神之不祼也小祭祀小乐事不登歌犹小祭祀之不兴舞也
　　乐者心之动也声者乐之象也文采节奏声之饰也君子动其本乐其象治其饰
　　容从声生声从志起志从心是知诗与歌舞合而为乐皆本于心焉盖心者道之主宰反者道之动乐以反为文体道之动者也故曰乐者心之动也人心之动物使之然感于物而动故形于声形于声则有向于器而非器犹为之象而已故曰声乐之象也青与赤谓之文五色备谓之采则文于采为略采于文为备止乐谓之节作乐谓之奏则奏于乐为始节于乐为终要皆非声之质也声之饰而已故曰文采节奏声之饰也君子致乐以治心则易直子谅之心油然生矣动其本之谓也施于金石越于声音乐其象之谓也省其文采广其节奏治其饰之谓也君子之于乐以动其心为本则乐其象者干也治其饰者末也以乐其声为象则动其本者道也治其饰者器也干则非本非末而本末待之而立道则非象非器而象器待之而成然则君子岂不为道之干邪乐必先奏而后节此先节后奏何也曰六经之道同归而礼乐之用为急礼胜则离而以进为文故曲礼以毋不敬为先乐胜则流而以反为文故作乐以节先乎奏节先乎奏与书先戛后击同意荀卿论礼亦谓节奏陵而文然以礼为节则是以之为奏则非矣








　　乐书卷十九
　　钦定四库全书
　　乐书卷二十
　　宋　陈　撰
　　礼记训义
　　乐记
　　先鼓以警戒三步以见方再始以着往复乱以饬归奋疾而不抜极幽而不隠独乐其志不厌其道备举其道不私其欲情见而义立乐终而徳尊君子以好善小人以听过生民之道乐为大焉
　　凡兵以鼓进以金止大武之乐先鼓以警戒出而治兵也三步以见方武始而北出也再始以着往再成而灭商也复乱以饬归入而振旅也奋疾而不拔太公之志也极幽而不隠周召之治也独乐其志不厌其道志以道宁也备举其道不私其欲以道制欲也凡此又舞动其容而已乃若诗乎情则情见而义立者武王仗义以平乱也歌陈乎徳则乐终而徳尊者武王偃武以修文也义立则天下归之以为王徳尊则天下宗之以为君君子履之莫不恶恶而好善小人视之莫不懋功而听过移风易俗天下皆宁由此其本也然则生民之道有不以乐为大乎此六乐所以均谓之大欤荀卿曰乐者治人之盛者也而墨子非之则墨子之于道犹瞽之于白黒聋之于清浊之楚而北求也斯言信矣孔子曰民之所由生礼为大又曰所以治爱人礼为大由此观之生民之道岂特乐为大哉虽礼亦然故曰先王之道礼乐可谓盛矣孔子曰武尽美矣未尽善也可欲之谓善翦商之事非人所欲故有厌而不乐者矣然武王独乐其志不厌其道岂私一已之欲为哉果断济功以天下之心为心而已若韶则既尽美矣又尽善也虽甚盛徳蔑以加于此孔子闻之于后世犹足乐而忘味独乐而不厌盖有不足言者矣且先鼓以警戒非特行师为然视学亦如之故文王世子曰天子视学大昕鼓徴所以警众也
　　乐也者施也礼也者报也
　　乐由天作礼以地制别而言之乐者天地之和礼者天地之序合而言之自其别言之乐由阳来天道也礼由隂作地道也天覆万物施其徳以养之与而不取故曰乐也者施也地载万物因其材而长之与而取之故曰礼也者报也诗于上帝祈而不报于社稷则报之而已亦是意也自其合言之春夏散天地仁气而之乎施秋冬敛天地义气而归乎报施者天下之至徳报者天下之大利仁近于乐而主施义近于礼而主报亦是意也虽然乐以施为主而不遗于报故以之章徳又所以反始也礼以报为主而不遗于施故礼尚往来而务施报也故曰礼之报乐之反其义一也乐施而礼报犹易所谓辟户谓之干阖户谓之坤也乐施而有报礼报而有施犹易所谓一阖一辟谓之变也
　　乐乐其所自生礼反其所自始乐章徳礼报情反始也先王因徳以作乐縁情以制礼则徳也者乐之所自生情也者礼之所自始乐乐其所自生所以章徳施之道也礼反其所自始所以报情报之道也岂万物并作各归其根之意欤离而言之则然合而言之一于反始而已乐主章徳非无情也故曰乐也者情之不可变者也礼主报情非无徳也故曰礼乐皆得谓之有徳此言乐乐其所自生礼反其所自始礼器言礼也者反其所自生乐也者乐其所自成檀弓言乐乐其所自生礼不忘其本其不同何也曰物之在天下干始之坤生之春生之秋成之始之然后生生之然后成自然之序也而礼乐如之礼器主乎礼故先言礼也者反其所自生而以乐乐其所自成继之乐记主乎乐故先言乐乐其所自生而以礼反其所自始继之然则礼不言所自成乐不言所自始者盖天下之理粗而显者圣人未甞不欲防之以之神妙而幽者圣人未尝不欲阐之以之明礼也者防而之神故推而上之有及于所自始乐也者阐而之明故推而下之有至于所自成是礼由隂作隂则能生而已成嵗功者不与焉乐由阳来阳则主成嵗功而生亦得而兼之君统臣功之意也若夫檀弓之论礼乐主太公五世反葬于周言之故变始而言本以人本乎祖故也








　　乐书卷二十
<经部,乐类,乐书>
　　钦定四库全书
　　乐书卷二十一
　　宋　陈　撰
　　礼记训义
　　乐记
　　所谓大辂者天子之车也
　　书曰大辂在賔阶面礼器郊特牲曰大路繁缨一就明堂位曰乗大路大路商路也孔子曰乗殷之辂则商尚质其大路则木路而已周尚文其大路岂玉路欤周驭玉路者谓之大驭则玉路为大路明矣大辂天子之车所以赠诸侯盖商制非周制也杂记诸侯之有乗黄大路则诸侯之大路盖金路非玉路木路也金路谓之大路犹熊侯谓之大侯也春秋传称王赐晋文公以大路之服祝鮀言先王分鲁卫晋以大路王赐郑子侨叔孙豹以大路杜氏以赐鲁卫晋之大路为金路赐郑子侨叔孙豹之大路为革木二路于义或然何以明之玉路大路也以其于四路为大故也金路缀路也以其缀于玉路故也先路象路也以其行道所先故也次路革路木路也以其次于象路故也盖周天子之路以玉为大诸侯以金为大大夫以革木为大其为大同其所以为大异矣大路一就先路三就则次路容有五就七就者矣郑氏释礼以七就为误是不知书以次路兼革木二路之意也史迁乐书易车为舆是不知车可以统舆舆不可以兼车之意也世本云奚仲始造车考之易理伏牺画卦寓大舆之象有虞氏之路有鸾车之制奚仲夏之车正而已安得谓之始造乎
　　龙旂九旒天子之旌也
　　周官司常日月为常交龙为旂全羽为旞析羽为旌别之则旌旂异制合之则旂亦可谓之旌尔雅曰素锦绸杠纁帛縿素陞龙于縿练旒九饬以组维以缕盖揭旗以杠绸杠以锦正幅为縿属縿为旒旒亦谓之縿斾以纁则旒蒨矣左传谓蒨茷是也升龙素则降龙青矣曲礼谓左青龙是也青阳也仁之色也素隂也义之色也阳上而降隂下而升交泰之道也君徳之用存焉商颂曰龙旂十乗则龙旂九旒所以象火火而养信盖商天子之旌非周制也周制则巾车王乗玉路建大常十有二旒以祀郊特牲曰旂十有二旒龙章而设日月象天也日月为常诸侯亦谓之常行人公侯伯子男建常是也交龙为旂天子之常亦谓之旂觐礼天子载大旂是也同是常也天子谓之大常同是旂也天子谓之大旂尊卑之等然也司马法谓旗章夏以日月上明商以虎上威周以龙章上文不亦误乎
　　青黑縁者天子之寳也从之以牛羊之羣所以赠诸侯也
　　周官人掌六之属各有名物天曰灵属地曰绎属东曰果属西曰雷属南曰猎属北曰若属各以其方之色与其体辨之公羊传曰青纯何休曰甲也千嵗之青然则六之色盖亦各视其而已尔雅有十种寳居一焉礼器诸侯以为寳家不寳仪礼大夫士祭筮而已由是观之寳则天子诸侯之礼也天子尺有二寸诸侯八寸而大夫不预焉此臧文仲居蔡所以为僭逸礼言大夫六寸未免为误也盖易有卦而彖縁之衣有依而系縁之有甲而縁之青入为黑北方之色也而智于是乎藏黑出为青东方之色也而仁于是乎显青黑縁天子之寳为其能显仁藏智也天子之赠诸侯以大辂龙旂寳为正牛羊之羣则从之而已凡以报其所施礼乐之道也以其有安民之徳故报以天子之车以其有君民之徳故报以天子之旌以其有守国之智故报以天子之以其有养民之道故报之以牛羊之羣车服以庸其意如此司马迁易寳为葆亦好竒之过也
　　乐也者情之不可变者也礼也者理之不可易者也在天有性命之理在人有性命之情乐天道也必成之以人故曰乐也者情之不可变者也礼人道也必成之以天故曰礼也者理之不可易者也经曰乐者人情之所不免也礼也者理也其意如此对而言之则然通而言之乐通伦理非特主乎情礼縁人情非特主乎理变则革而不徇故易则化而不离形则变之于易为重易之于变为轻乐重而礼轻故于乐言变于礼言易庄周于命言不可变于性言不可易其意亦由是也彼变礼易乐者何足以知此
　　乐统同礼辨异礼乐之説管乎人情矣
　　乐出于天地之和莫适而非同礼出于天地之别莫适而非异乐之统同非求同于乐也因其自同本和以统之而已礼之辨异非求异于礼也因其自异别宜以辨之而已同有所统异有所辨而礼乐之説盖有所不能忘焉然礼乐法而不説亦不过管乎人情者而已荀卿曰乐合同礼别异礼乐之统管乎圣人矣盖统之必有宗故言管乎圣人説之不过乎人情故言管乎人情是人情者礼乐之管而圣人又人情之管也记有言礼乐之事与道有言礼乐之情与文有言礼乐之原与説者事不若道之妙文不若情之深説不若原之远也礼乐之説与少仪工游于説鳬氏为钟有説同意
　　穷本知变乐之情也
　　乐者音之所由生其本在人心之感于物也故本于哀心感者其声之变也噍以杀本于乐心感者其声之变也啴以缓本于喜心感者其声之变也以散本于怒心感者其声之变也粗以厉至于敬心感者其声直以廉爱心感者其声和以柔要之皆非性也感于物而后动则情而已此穷人心之本知声音之变所以为乐之情也易以穷神知化为徳之盛则穷本知变其乐情之至欤今夫礼乐之情同礼非无情也其情不过合敬而已乐非无经也其经特倡和清浊迭相为之而已此言穷本知变荀卿言穷本极变者知言其始极言其终







</div>
    <div class="pagination">
<a href="乐书_page6.html">上一页</a><span>...</span><a href="乐书_page2.html">2</a><a href="乐书_page3.html">3</a><a href="乐书_page4.html">4</a><a href="乐书_page5.html">5</a><a href="乐书_page6.html">6</a><span class="current-page">7</span><a href="乐书_page8.html">8</a><a href="乐书_page9.html">9</a><a href="乐书_page10.html">10</a><a href="乐书_page11.html">11</a><a href="乐书_page12.html">12</a><span>...</span><a href="乐书_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
