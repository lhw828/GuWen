<!DOCTYPE html>
<html>
<head>
    <meta charset="UTF-8">
    <title>律吕阐微 - 第 10 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>律吕阐微 - 第 10 页/共 13 页</h1>
    <div class="content">






　　按声律之理倍之半之同是此声此律而此声此律或倍之或加数倍又别有一声律加几倍则与之等是两声律相通矣今推之凡相生者必相通一为体一为用其源出于河图竒偶之相合【前已图之】兹则确然有数之可指有琴之可证体为宫商角徴羽用为徴羽宫商角角不能通宫而所通者变宫于是变宫通变徴周十二律皆然今新率虽不用三分损益然所差在毫厘之间则弹琴者按徽取声亦必无乖戾此声律体用一源之至理前人论声律絶未有致思及此者于是执定声最大者为黄钟宫而岂知其实为林钟徴哉或曰若是则琴初可命为黄钟宫又可命为林钟徴将以何者为正乎曰论大小之序则体为本而用为末论钧调之用则体为宾而用为主以正宫调明之如以初为黄钟则三不得不假借仲吕以黄钟钧而用仲吕为角律不正矣以仲吕钧之律而命为正宫名不正矣惟以初为林钟二为南吕三为黄钟四为太蔟五为姑洗乃正得黄钟钧之律安得不以用为主乎更进而求之十八六四二之地数以定五声之体九七五三一之天数以为五声之用天地自然之妙如此千古其谁觉之




　　琴徽图【史记乐书言琴长八尺一寸朱子言四尺五寸姜防言三尺六寸朱载堉言通身五尺五寸龈岳间五尺盖琴原有大琴中琴小琴而所言之尺寸各代又有不同也今以三尺六尸者言之】



　　按琴有十三徽以泛声弹之【按不至木】当徽有声不当徽无声其位出于自然非人之所能爲盖两仪三才五行之理也琴三尺六寸四倍黄钟之数亦六倍林钟之数折半一尺八寸爲七徽半声也亦中声也又半之四徽九寸爲四分之一其左半之相对者十徽二尺七寸爲四分之三又半之一徽四寸五分爲八分之一其相对者十三徽三尺一寸五分爲八分之七皆自两仪而生者也五徽一尺二寸爲三分之一相对九徽二尺四寸爲三分之二二徽六寸爲六分之一相对十二徽三尺爲六分之五皆自三才而生者也三徽七寸二分爲五分之一相对十一徽二尺八寸八分爲五分之四六徽一尺四寸四分爲五分之二相对八徽二尺一寸六分爲五分之三皆自五行而生者也自右半言之一两仪二三才三五行四两仪五三才六五行左半相对亦然其分寸地位四七之间倍于一四之间一二相距倍之爲四五二三相距倍之爲六五三四相距倍之爲六七通全爲三停岳至四一停也半之爲一岳至七二停也半之爲四岳至龈三停也半之爲七全一象先天八卦横图一徽内十三徽外无声乾坤也一徽至十三徽有声六子也一四之间十与十三之间声较密犹艮兊之爲少男少女也当徽则鸣犹人身三部九候有动脉喉牙齿舌唇有字母也琴徽泛声其理防矣説者苐曰十三徽象闰岂知琴徽之妙者哉
　　考徽当律
　　琴徽与律吕别是一理徽出于两仪三才五行律出于方圆句股幂积然弹琴者必按徽以调又按徽以取声其正当律之徽七徽固居之半犹律之半矣七徽外正当律者惟有第十徽十徽四分之三按第一十徽正是黄钟宫三散声应之凡十徽皆是生本散声之母无毫厘之差者也其次则九徽九徽三分之二犹旧律林钟六寸爲黄钟九寸三分之二也新法林钟六寸○○六毫有竒琴展之加四倍稍赢二厘四五毫虽不正相当亦已切近可云相当九徽者本散声所生之子也又其次则爲十一徽十一徽者五分之四于十徽约低一律如三十徽仲吕十一徽则姑洗角也黄钟九寸五分之四爲七寸二分而新法姑洗七寸一分四厘三毫有竒较少五厘六毫有竒琴展而加四倍较朒二分二厘五毫亦得云相当于十一徽内按进半较指即姑洗之位矣凡用本爲宫隔一散声为角者必按本十一徽取应心知其意者按进半指可也又八徽五分之三与本羽声约相当亦按进半指若商声在十三徽外与律相去逺矣
　　朱子琴律説琴四尺五寸正以十三徽当商十一徽当角八徽当羽谓琴徽所以分五声之位而配以当位之律以待抑按取声而其布徽之法则当随其声数之多少律管之长短而三分损益上下相生以以定其位今人布徽但以四折取中爲法盖亦下俚立成之小数于自然之法象懵不知其所由来不免有所未尽按此説恐误琴徽出于泛声疎密别有理数非可强之以就声律也
　　朱载堉旋宫琴谱説曰诸书虽载六十调八十四声之説然有体无用初学难晓今以琴眀则体用兼备庶初学易晓也借管浅事喻律吕防理要在琴与笙耳盖笙犹律也吹律定古人本法也以笙代律今人防法也于世俗乐家择其新防好笙用之总然高下与律未必全同但经防笙匠新整理相协则可以定矣不恊者勿用也琴有五音爲钧者亦有七音爲钧者指法大同小异先论五音爲钧眀六十调也次论七音爲钧眀八十四声也凡各散声即本律之正音第十徽实音爲散声之母能生本律也第九徽实音爲散声之子本律所生也推此两徽雅乐尚之不尚余徽者恶其乱雅也解更张先吹合字上第一按第十徽弹之令与笙音相同是爲黄钟次吹四字上第二按第十徽弹之令与笙音相同是爲太蔟次吹上字上第三按第十徽弹之令与笙音相同是为仲吕次吹尺字上第四按第十徽弹之令与笙音相同是爲林钟次吹工字上第五按第十徽弹之令与笙音相同是爲南吕其第六第七散声与第一第二散声相应此五声为均之琴也吹笙定毕复照调法再详定之是上琴大略也【一十徽实音爲宫二十徽实音爲商三十一徽实音爲角四十徽实音爲徴五十徽实音爲羽六十徽十音少宫七十徽实音爲少商此古所谓正调也俗谓正宫调一散声爲宫二散声爲商三散声爲角四散声爲徴五散声爲羽六散声爲少宫七散声爲少商非也】黄钟大吕二钧音不同而指法同俗呼爲正调按十一徽弹第三与第五散声相应是也【取琴二张一张按十徽一张按十一徽毎依前法吹笙定就下者即黄钟调髙者即大吕调同名正调髙下不同】林钟夷则二均音不同而指法同俗呼缦角调按十一徽弹第一第六与第三散声相应是也【黄钟调缦三即林钟调大吕调缦三即夷则调俗谓三爲角故名缦角同名缦角髙下不同○按林钟调当缦黄钟爲应钟夷则调当缦大吕爲黄钟皆在第三】大蔟夹钟二均音不同而指法同俗呼缦宫调按十一徽弹第四与第一第六散声相应是也【林钟调缦一六即太蔟调夷则调缦一六即夹钟调俗谓一六爲宫故曰缦宫同名缦宫髙下不同○按太蔟调当缦黄钟为蕤宾夹钟调当缦夷则为林钟皆在一不】姑洗仲吕蕤宾三均音不同而指法同俗呼羽调按十一徽弹第五与第二第七散声相应是也【黄钟调五即仲吕调大吕调紧五即蕤賔调别定一琴九徽实音与蕤賔调十徽实音相同即姑洗调俗谓五爲羽故曰羽同名紧羽高下不同○按仲吕调当紧姑洗爲仲吕蕤賔调当仲吕爲蕤賔皆在第五又蕤賔调各散声皆比姑洗调各散声高二律故须别定一琴以九徽实音与蕤賔调十徽实音相同即姑洗】南吕无射应钟三均音不同而指法同俗呼清商调按十一徽弹第二第七与第四散声相应是也【姑洗调紧二七即南吕调仲吕调紧二七即无射调蕤賔调紧二七即应钟调俗谓二七爲商故曰清商同名清商高下不同○按南吕调当紧夷则爲南吕无射调当紧南吕爲无射应钟调当紧无射为应钟皆在二七】载堉六十调新説【五音琴以第三散声爲黄钟古人谓之平调今琴家俗谱以第一爲宫故姜夔谓黄钟大吕即缦角调太蔟夹钟即清商姑洗仲吕蕤賔即正调林钟夷则即缦宫南吕无射应钟即紧羽其説非是】
















　　按载堉谓五音琴制时琴十二张随月用之如前用调按徴之法三张亦可移用也
　　黄钟大吕二均其宫在第三之散声太蔟夹钟二均其宫在第四之散声姑洗仲吕蕤宾三均其宫在第五之散声林钟夷则二均其宫在第六之散声南吕无射应钟二均其宫在第七之散声宫所在处名爲均主惟第一第二止取实音应和不取散声爲宫不名爲均主也【按此谓林钟夷则二均以一十徽取应和南吕无射应钟三均以一十徽取应和也】琴有散声实音泛音三者之中散声最贵实音次之惟泛音不足贵古所谓郑卫也【按泛音虽不足贵而徽之所以定者实由泛音未可忽也又按载堉谓琴本皆七无五虽舜琴亦七以其少二音故名五此説恐不然舜琴五取清声代六七似亦可弹也】
　　载堉七琴五音详论曰凡察五音爲均当依琴家调之法下生者撮四中间隔二谓之大间勾上生者撮三中间隔一谓之小间勾【按下生上生据琴之下上撮四谓一与四二与五三与六四与七撮一谓三与一四与二五与三六与四七与五】五音宫徴相生徴商相生商羽相生羽角相生角宫则不相生其相生者大小间勾皆合不相生者则不合也夫宫与徴合徴与商合商与羽合羽与角合而角与宫独不合者盖音数之穷欤【按角生变宫琴不用变声故不合】其散弹而调之也除宫角不合外余音皆合因其不合处而宫角二声昭然可辨矣是故间勾中有不合者则小爲宫大爲角【按如太蔟宫四爲宫一蕤賔爲角】小间勾中有不合者则大爲宫小爲角【按如黄钟宫三爲宫五姑洗爲角】其按而调之也自岳山至龙龈爲宫其商当在十三徽外角在十一徽徴在九徽羽在八徽此五音之正位也【按十一徽八徽当按进半指説见前】不拘何旋相爲宫以按配散调之余音皆防于第九徽独宫音不然而乃应于八九徽间余音皆防于十徽独角音不然而乃应于十一徽何也盖九徽十徽者律吕相生之始终也以琴通长计之九徽居其三分之二林钟之正位也十徽居其四分之三仲吕之正位也此二律者皆与黄钟相生故爲羣音防合之际而独宫角不居此际者盖音之始终也是故察其何散音而与何按十一徽实音相应则知散者其爲角按者其爲宫又察何散音而与何八九徽间实音相应则知散者其爲宫按者其爲角如是而辨之宫角昭然矣俗名缦角调者古之黄钟角也此调以夷则爲宫无射爲商夹钟爲徴仲吕爲羽故其宫音在第一之散声俗名清商调者古之黄钟商也此调以无射爲宫太蔟爲角仲吕爲徴林钟爲羽故其宫音在第二之散声俗名正调者古之黄钟宫也此调以太蔟爲商姑洗爲角林钟爲徴南吕爲羽故其宫音在第三之散声俗名缦宫调者古之黄钟羽也此调以夹钟爲宫仲吕爲商林钟爲角无射爲徴故其宫音在第四之散声俗名紧羽调者古之黄钟徴也此调用仲吕爲宫林钟爲商南吕爲角太蔟爲羽故其宫音在第五之散声以上五调皆以第三黄钟爲主焉是故平调爲古黄钟调此调紧五即古仲吕调复紧二七即古无射调复紧四即古夹钟调复紧一六即古夷则调复紧三即古大吕调复从大吕调紧五即古蕤宾调复紧二七即古应钟调以上七调先以平调渐次而紧者也却从平调缦三即古林钟调复缦一六即古太蔟调复缦四即古南吕调复缦二七即古姑洗调以上四调先自平调渐次而缦者也总而言之则黄钟大吕二调之宫音皆在第三太蔟夹钟二调之宫音皆在第四姑洗仲吕蕤賔三调之宫音皆在第五林钟夷则二调之宫音皆在第一与第六南吕无射应钟三调之宫音皆在第二与第七旋相爲宫此之谓也夫律有定而宫无定宫虽移而律不移是故黄钟之音常居三也紧之则爲大吕缦之则爲应钟其十一调或紧或缦惟黄钟得其中所以名平调又谓之正调五音诸均之祖律吕相生之本也先儒喜穿凿者惑于汉志之説谓黄钟至尊不复与他律为役因是遂有半律变律之法后世就简陋者泥于国语之文谓大不逾宫细不过羽因是遂指大居首者爲宫故聂崇义三礼图谓琴第一爲宫次爲商又次爲角爲徴爲羽爲少宫爲少商宋时姜防乐议亦仍其误谓黄钟大吕并用缦角调云云者其説非是而琴家旧谓紧羽爲蕤賔调清商爲无射调其説最是【按以大吕调紧五则是蕤宾调若以黄钟调紧五爲蕤宾调则失之矣】近代琴谱误以清商爲姑洗调失之逺矣大抵乐家所谓宫者谓本均之主耳非清浊之谓也噫旋宫之法废盖由先儒泥于宫浊羽清之説譬如兄弟五人更不叩其年齿长防但指身长体胖者爲兄谓大爲宫亦犹是耳非愚迷之甚乎
　　按载堉辨论甚详眀不知琴家相传何故失之揆厥所由其故有数端一由黄钟最长之説印定耳目先秦以上管子吕氏之言弃如粪土不知黄钟半律在清浊之中者乃爲黄钟之宫非以最长者爲宫也一由君臣民事物不可相陵之説认爲定理不知更有君宜居中位之説也一由古人言大不逾宫细不过羽者是五声之体不知更有徴羽宫商角者爲五声之用也如先儒之説不止称谓不当而已推其流失旋宫至第五以后全用清声更无浊声和之正晏子所谓若以水济水谁能食之若琴瑟之専一谁能听之何以成音乐乎

















　　按宋宁宗时姜防乐议论七琴图曰七散而扣之则间一于第十晖【今作徽】取应声假如宫调五十晖应七散声四十晖应六散声二十晖应四散声大十晖应三散声惟三独退一晖于十一晖应五散声古今无知之者【説见后】窃谓黄钟大吕并用慢角调故于大十一晖应三散声【按旧説以初爲宫二爲商三爲角四爲徴五爲羽六爲少宫七爲少商此调三缓一律当姑洗故得谓之慢角黄钟均也初散黄钟十一徽姑洗应三散三十徽南吕应五散五十徽大蔟应七散二散爲太蔟浊声三十徽林钟应四散四十徽黄钟应六散○今考之不然初爲徴二爲羽三爲宫四爲商五爲角六爲少徴七爲少羽此调三缓一律爲应钟当爲慢宫调林钟均也初散林钟十一徽应钟应三散三十徽姑洗应五散五十徽南吕应七散二散爲南吕浊声二十徽太蔟应四散四十徽林钟应六散】太蔟夹钟并用清商调故于二十一晖应四散声【此调二七紧一律五亦紧一律二七也故爲清商夹钟钧也二散夹钟十一徽林钟应四散四十徽黄钟应六散初散爲黄钟浊声初十徽仲吕应三散三十徽无射应五散五十徽夹钟应七散○今考之不然此调二七五皆紧一律当爲无射调无射钧也二散无射十一徽太蔟应四散四十徽林钟应六散初散爲林钟浊声初十徽黄钟应三散三十徽仲吕应五散五十徽无射应七散】姑洗仲吕蕤賔并用宫调故于三十一晖应五散声【此调七无紧慢爲正宫似仲吕钧三散仲吕十一徽南吕应五散五十徽太蔟应七散二散爲太蔟浊声二十徽林钟应四散四十徽黄钟应六散初散爲黄钟浊声初十徽仲吕应三散○今考之不然此调为正宫正是黄钟钧三散黄钟十一徽姑洗应五散五十徽南吕应七散二散爲南吕浊声二十徽太蔟应四散四十徽林钟应六散初散爲林钟浊声初十徽黄钟应三散】林钟夷则并用慢宫调故于四十一晖应六散声【此调初六缓一律三亦缓一律初六宫也故爲慢宫林钟钧也四散林钟十一徽应钟应六散初散爲黄钟浊声初十徽姑洗应三散三十徽南吕应五散五十徽太蔟应七散二散爲太蔟浊声二十徽林钟应四散○今考之不然此调初六两缓一律初六角也当爲慢角太蔟钧也四散太蔟十一徽蕤賔应六散初散爲蕤賔浊声初十徽应钟应三散三十徽姑洗应五散五十徽南吕应七散二散爲南吕浊声二十徽太蔟应四散】南吕无射应钟并用蕤賔调故于五十一晖应七散声【此调五紧一律爲无射钧与蕤賔无预不知何以爲蕤賔五散无射十一徽大蔟应七散二散爲太蔟浊声二十徽林钟应四散四十徽黄钟应六散初散爲黄钟浊声初十徽仲吕应三散三十徽无射应五散○今考之不然此调五紧一律当爲仲吕调仲吕钧也五散仲吕十一徽南吕应七散二散爲南吕浊声二十徽太蔟应四散四十徽林钟应六散初散爲林钟浊声初十徽黄钟应三散三十徽仲吕应五散也】以律长短配大小各有其序【按律配各有法非以黄钟配大之説也】
　　右姜夔论五调取应声之法得之但习于大爲宫之説以大散声爲黄钟不能正其慢角清商慢宫之名而蕤賔调尤无谓独于三爲宫者正名宫调今之弹琴者亦以此爲正调此正合黄钟宫声居中之理夫宫声在三则初六爲徴二七爲羽四爲商五爲角岂不昭然奈何古今论乐者固守旧説不变乎三爲黄钟宫则初六爲林钟徴二七爲南吕羽四爲太蔟商五爲姑洗角正得黄钟钧之五律若以初六爲黄钟则三爲仲吕焉有仲吕而可爲黄钟之角乎五律皆仲吕钧焉有仲吕钧而可爲宫调乎然犹幸琴家相传皆以此爲正调爲宫调其名甚正于是管吕之説犹可存若并此而议之汨之则古法几无存矣
　　隔一常应于第十徽独爲宫之其角声必退一徽于十一徽取应声此理甚易知耳凡商至徴角至羽徴至宫羽至商中间必歴变律律与支辰皆第六位而十徽者正当本后第六律也故皆于此取应宫至角不歴变律律与支辰皆第五位十一徽虽不正当本后第五律而已切近故独于此取应也何以古今无人知耶
　　慢角调今推得是慢宫调林钟钧而琴家或谓之黄钟调又曰黄钟复古调意以此调正得黄太姑林南之五律不知此律爲假借而真律则林南应太姑也何尝有黄钟在其间乎如以此爲复古则彼正宫调者非古法当去乎此甚有害于琴者也正宫调三本是黄钟宫非仲吕角而大爲宫之説牢不可破是以先儒论律论琴皆不得其要领朱子琴律説谓古人以仲吕爲黄钟之角破去三分损益之眀法俯就此谓之僭差盖律吕性情自然之变有如此者而非人之所能爲今考之本未尝以仲吕爲角也又答呉元士书亦徃复于黄钟正宫二调终不能有确説而元士又曰正宫又名清角则正宫之名幸存者以易名而隠矣至东坡苏氏则直斥之爲郑衞使其説行后人竟废此调而乐用中声之理遂不可见岂不大有害于乐乎
　　琴之五调由来乆矣后魏陈仲儒云若善琴术则知五调是也西山蔡氏谓琴絣定七只可弹黄钟一钧诚如是则无转换调之法且径以慢角爲黄钟矣朱子不然之谓季通不能琴弹出便不可行此便是无下学工夫吾人皆坐此病朱子又云古人随月调若调至应钟急恐絶此亦不然换调但转一两或三非尽取七而渐紧之也应钟犹在黄钟半律之前本非甚短之律则无急恐絶之事朱载堉云观朱子与蔡氏虽尝著书但欲明律之理实未尝审定其音夫审音乃乐之本岂徒空言而已乎琴惟五调何也盖之紧慢但能易两律不能易三律太紧则絶太慢则不成声故正宫五律之外初六能换蕤賔二七能换无射三能换应钟五能换仲吕共九律而已大吕夹钟夷则三律散声不用诸钧有关涉此三律者则无调也如朱载堉之法用琴三张则六十调皆可旋宫矣
　　朱载堉七音琴説曰雅乐失传頼琴及笙二噐尚在虽与古律不无异同若与歌声高下相协虽不中不逺矣以人声爲律准虽百世可知也诗不云乎鼓瑟鼓琴笙磬同音盖笙与琴瑟一堂之乐也以笙定琴以琴定瑟以琴瑟协歌咏以定八音则雅乐可兴矣古人琴瑟定皆以笙管爲凖后汉志所谓以缓急清浊非管无以正也琴有八十四声置八十四以十二除之得七是知毎均当具七音自隋何妥建议废旋宫法由是以来世俗琴士不识七音爲均之琴惟笙皆是七音爲均却无五音爲均之笙援笙爲琴瑟作证不亦防切着明乎先儒皆不非七音陈何人乃敢非之乐记曰不知声者不可与言音不知音者不可与言乐何妥陈之谓也至今儒者疑信相半七音之均几乎息矣今特爲七音之均而作琴中八十四声祗用笙中七簧定之以简驭繁妙法也欤
　　又八十四声新説【古琴有三等四调一曰大琴正调二曰中琴平调三小琴清调四瑟调瑟调最髙古人重之○按载堉欲破陈乐书之谬不言变宫变徴谓与宫相冲者谓之中与角相生者谓之和图中易变徴为中字取左传中声以降五降之后不容弹易变宫为和字取淮南子姑洗生应钟比于正音故爲和今仍作变宫变徴使人易晓】




















　　已上六调爲髙调以中爲大吕故髙黄钟一律







　　已上六调爲下调第三为黄钟故下大吕一律






</div>
    <div class="pagination">
<a href="律吕阐微_page9.html">上一页</a><span>...</span><a href="律吕阐微_page5.html">5</a><a href="律吕阐微_page6.html">6</a><a href="律吕阐微_page7.html">7</a><a href="律吕阐微_page8.html">8</a><a href="律吕阐微_page9.html">9</a><span class="current-page">10</span><a href="律吕阐微_page11.html">11</a><a href="律吕阐微_page12.html">12</a><a href="律吕阐微_page13.html">13</a><a href="律吕阐微_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
