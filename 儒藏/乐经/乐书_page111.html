<!DOCTYPE html>
<html>
<head>
    <meta charset="UTF-8">
    <title>乐书 - 第 111 页/共 117 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>乐书 - 第 111 页/共 117 页</h1>
    <div class="content">
　　祀先代
　　宫架






　　登歌







　　舞干羽







　　后汉章帝东廵狩遣使祠帝尧于济阴后魏祀尧于平阳祀舜于广祀禹于安邑隋制使祀先代王公帝尧于平阳以契配帝舜于河东以咎繇配夏禹于安邑以伯益配商汤于汾阴以伊尹配文武于沣渭之郊以周召配汉帝于长陵以萧何配其牲各以太牢而无乐则祀先代帝王有自来矣有礼无乐岂仁君所以礼先代之意哉唐天宝中制三皇以前帝王并于皇城内置一庙祠之仍与三皇五帝庙相近以时致祭天皇氏地皇氏人皇氏有巢氏燧人氏其祭用礼乐并准三皇五帝庙以春秋享祭歴代帝王肇迹之地未有祠宇者所由郡置一庙享祭仍取当时将相徳业可称者二人配享则武王下车之举不过如此圣朝之制前代帝王陵庙未甞不定配享功臣以崇祀之以至守陵有户樵采有禁亦可谓至矣然未甞考唐人之制都城置庙以祠之更定礼乐以称情文臣恐未尽所以崇祀之意也
　　祀先贤上
　　后汉章帝元和中东廵狩幸鲁祠孔子七十二弟子唐贞观中制诏左丘明卜子夏公羊高谷梁赤伏胜高堂生戴圣毛苌孔安国刘向郑众杜子春马融卢植郑康成服防何休王肃王弼杜元凯范贾逵惣二十二人与顔子俱配孔子于太学并为先师开元中勅顔子等十哲为坐像悉应从祀曾参大孝徳冠同列特为塑像坐于十哲之次图画七十子及二十二贤于庙壁以顔子亚圣亲为之赞闵损以下令文士分为之既又追赠孔子为文宣王南面而坐内出王者衮冕之服以衣之十哲等东西列侍顔子特优其秩赠兖国公闵子骞而下并赠侯焉【闵子骞费侯冉伯牛郓侯冉伯弓薛侯宰予我齐侯端木贡黎侯冉子有徐侯仲子路卫侯言子游呉侯卜子夏魏候】诸郡邑庙宇但移南面两京乐用宫架春秋上丁令三公摄行祀事七十子皆赠为伯真一时盛典也【曽参郕伯颛孙师陈伯澹台灭明江伯虙子贱单伯原宪原伯公冶长莒伯南宫子容郯伯公晳哀郳伯曽防宿伯顔路伯商瞿防伯高柴共伯漆雕开滕伯公伯寮任伯司马牛向伯樊迟樊伯有若卞伯公西赤郜伯巫马期鄫伯梁鳣梁伯顔柳萧伯冉孺纪伯曹防曹伯伯防聊伯公孙龙黄伯冉季东平伯秦子南少梁伯漆雕子敛武城伯顔子精琅邪伯漆雕徒父湏句伯壤驷赤北微伯商泽睢阳伯石作蜀石邑伯任不齐任城伯公夏守凡父伯公良孺东牟伯后处营丘伯秦子开彭衙伯奚容箴下邳伯公肩定新田伯顔襄临沂伯鄡单铜鞮伯句并疆淇阳伯罕父黒乗丘伯秦商上洛伯申党邵陵伯公祖子之期思伯荣子期雩娄伯县成钜野伯左人郢临淄伯燕伋渔阳伯郑子徒荣阳伯顔之仆东武伯原允谁莱芜伯乐顔昌平伯廉梁莒父伯顔何开阳伯叔仲防瑕丘伯狄黒临济伯邽巽平陆伯孔患汶阳伯公西举为重丘伯公西箴祝阿伯蘧瑗卫伯施常乘氏伯林放清河伯秦非汧阳伯陈元颖伯申枨鲁伯琴牢顔哙朱虚伯步叔乘淳于伯琴张南陵伯】圣朝建隆元年太祖幸国子监诏塑绘先圣先贤先儒之像帝亲撰文宣王兖国公之赞先贤先儒勅侍臣范质而下分撰焉真宗大中祥符元年东封礼毕銮舆幸阙里诏追諡文宣王为至圣明年追封弟子顔子为兖国公费侯闵损而下为公【费侯闵损进封琅邪公薛侯冉雍进封下邳公齐侯宰予进封临淄公黎侯端木赐进封黎阳公徐侯冉求进封彭城公卫侯仲由进封河内公呉侯言偃进封丹阳公魏侯卜商进封河东公】郕伯曽参而下为侯【郕伯曾参进封瑕丘侯陈伯颛孙师进封宛丘侯江伯澹台灭明为金乡侯单伯虙不齐为单父侯原伯原宪为任城侯莒伯公冶长为高密侯郯伯南宫縚为龚丘侯杞伯公晳哀为北海侯宿伯曽防为莱芜侯伯顔无繇为曲阜侯防伯商瞿为湏昌侯共伯高柴为共城侯滕伯漆雕开为平舆侯任伯公伯竂为夀张侯向伯司马耕为楚丘侯樊伯樊湏为益都侯郜伯公西赤为钜野侯卞伯有若为平阴侯鄫伯巫马施为东阿侯颖伯陈亢为南顿侯梁伯梁鳣为千乘侯萧伯顔辛为阳谷侯纪伯冉孺为临沂侯东平伯冉季为诸城侯聊伯伯防为沭阳侯黄伯公孙龙为防江侯彭衙伯秦为新息侯少梁伯秦商为鄄城侯武城伯漆雕哆为濮阳侯琅邪伯顔骄为荥泽侯湏句伯漆雕徒父为高苑侯北微伯壤驷赤为上邽侯清河伯林放为长山侯睢阳伯商泽为邹平侯石邑伯石作蜀为成纪侯任城伯任不齐为当阳侯鲁伯申枨为文登侯东牟伯公良孺为牟平侯曹伯曹防为上蔡侯下邳伯奚容箴为济阳侯邵陵伯申党为淄川侯期思伯公祖句兹为即墨侯雩娄伯荣期为厌次侯钜野伯县成为成武侯临淄伯左人郢为南华侯渔阳伯燕伋为汧源侯荥阳伯郑国为胊山侯汧阳伯秦非为华亭侯乘氏伯施常为临濮侯朱卢伯顔哙为济隂侯淳于伯步叔乘为愽昌侯东武伯顔之仆为寃句侯卫伯蘧瑗为内黄候瑕丘伯叔仲防为愽平侯开阳伯顔何为堂邑侯临济伯狄黒为林虑侯平陆伯邽巽为高唐侯汶阳伯孔患为郓城侯重丘伯公西举为临朐侯祝阿伯公西箴为徐城侯南陵伯琴张为顿丘侯】先儒左丘明等应未有爵封者皆赐为伯或赐三公焉【左丘明封瑕丘伯荀况封兰陵伯公羊高临淄伯谷梁赤龚丘伯伏胜乘氏伯高堂生莱苑伯毛苌乐夀伯孔安国曲阜伯刘向彭城伯雄成都伯郑众中牟伯杜子春缑氏伯马融扶风伯郑康成高密伯服防荥阳伯贾逵岐阳伯王弼偃师伯范新野伯韩愈昌黎伯兰陵亭侯王肃赠司空当阳侯杜预赠司徒】神宗皇帝追封孟轲为邹国公塑像与顔子并配享荀况雄韩愈绘像于从祀之列荀况在左丘明之下雄在刘向之下韩愈在范之下其尊徳乐道之意亦可谓至矣唐永徽之制欲从孔子为先师顔囘左丘明从祀而已岂不过甚矣哉
　　祀先贤下
　　唐开元中两京及天下诸郡各置太公庙以张良配享其后于休烈建言太公人臣不合以张良配享请移于汉高祖庙从之至上元初追封太公为武成王选自古名将功成业著者为亚圣及十哲等享祭之典一同文宣王既而李纾进说曰文宣垂训百代宗师生民以来一人而已乐用宫架献用太尉尊师重道雅合正经太公述作止于六韬勲业成于一代岂可拟其盛徳均其殊礼哉后勅以上将军充献官昭告为致祭祝板不亲书与文宣王异矣圣朝因而不革太祖仍亲撰武成王留侯二赞自余七十三人勅侍臣张昭范质而下分撰焉春秋祭享以国子祭酒司业愽士充献官又与用上将军者异矣【齐相管仲大司马田穰苴呉将军孙武秦武安君白起燕昌国君乐毅汉淮阴候韩信蜀丞相诸葛亮唐卫国公李靖英国公李勣中书令郭子仪越相范蠡魏西河太守吴起齐将孙膑安平君田单赵将信平君廉颇马服君赵奢武安君李牧秦将王翦汉相平阳侯曹参梁王彭越右丞相周勃条侯周亚夫前将军李广长平侯卫青冠军侯霍去病营平侯赵充国高密侯邓禹执金吾防恂夏阳侯冯异胶东侯贾复广平侯呉汉好畤侯耿弇新息侯马援新丰侯叚頴槐里侯皇甫嵩魏晋阳侯张辽太尉邓艾蜀汉寿侯闗羽西乡侯张飞呉南郡太守周瑜孱陵侯吕防丞相陆逊大司马陆抗晋南城侯羊祜当阳侯杜预襄阳侯丘濬长沙公陶侃康乐公谢元前燕太宰慕容恪前秦丞相王猛宋武陵侯檀道济征虏将军王镇恶后魏太尉长孙嵩北齐右丞相咸阳王斛律光左仆射慕容绍宗梁太尉永寜公王僧辩后周大冢宰齐王宇文宪太傅燕公于谨郑国公韦孝寛陈南平公呉明彻隋越国公杨素新义公韩擒虎宋国公贺若弼太平公史万嵗唐何间王李孝恭鄂国公尉迟敬徳邢国公蘓定方喜县公裴行俭夏官尚书王孝杰韩国公张仁亶中山郡公王晙代国公中书令李晟】














　　封禅
　　宫架






　　坛上乐器







　　降神作旋宫







　　作六乐







　　舞干羽







　　古者帝王之兴必封泰山者所以告成功也盖其礼始于无怀氏其后始于秦汉故秦始皇平天下封泰山禅梁甫有金册石函金泥玉检之事焉两汉因之用乐如南郊歴代沿袭不改故隋王通讥之曰封禅之费非古也其秦汉之侈心乎圣朝太宗皇帝太平兴国中宰臣宋琪等表请东封及诏下而罢至真宗祥符初宰臣王旦等请表五上始一行之泰山圆台上设登歌钟磬各一虡封祀坛设宫架二十虡四隅植建鼓并设二舞社首上下坛之制悉如泰山其朝觐坛宫架二十虡不用熊罴十二案昊天之乐奏封安皇地只之乐奏禅安亦一时盛礼然用玉牒玉册尚仍秦汉之侈登歌建鼓尚溺隋唐之失臣恐未合先王之制也
　　祀户　　祀灶　　祀中霤
　　祀国门　祀国行　祀泰厉
　　礼记曲礼天子诸侯大夫祭五祀嵗徧月令孟春其祀户孟夏其祀灶中央土其祀中霤孟秋其祀门季冬其祀行礼运曰降于五祀之谓度又曰礼行于五祀而正法则焉然则五祀之祭非特以其制度之所自出而其法则亦所自正也盖七祀之祭见于祭法郑氏以为周制五祀为商祭然周官天子亦止于五祀仪礼虽士亦祷五祀则五祀无尊卑隆杀之数矣祭法自七祀推而下之至于适士二祀庶人一祀非周礼也两汉魏晋之立五祀而井居一焉特隋唐参用月令祭法之说五祀祭行至李林父修月令复以井易行歴代沿革不同然也【五祀之说家语以为重该脩熙黎句龙月令以为门行户灶中霤白虎通刘昭范高堂隆之徒以为门井户灶中霤其名虽同其祭各有所主也】












</div>
    <div class="pagination">
<a href="乐书_page110.html">上一页</a><span>...</span><a href="乐书_page106.html">106</a><a href="乐书_page107.html">107</a><a href="乐书_page108.html">108</a><a href="乐书_page109.html">109</a><a href="乐书_page110.html">110</a><span class="current-page">111</span><a href="乐书_page112.html">112</a><a href="乐书_page113.html">113</a><a href="乐书_page114.html">114</a><a href="乐书_page115.html">115</a><a href="乐书_page116.html">116</a><span>...</span><a href="乐书_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
