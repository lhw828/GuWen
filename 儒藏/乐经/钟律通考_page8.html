<!DOCTYPE html>
<html>
<head>
    <meta charset="UTF-8">
    <title>钟律通考 - 第 8 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钟律通考 - 第 8 页/共 9 页</h1>
    <div class="content">　　蔡氏曰按仲儒所以攻公孙崇者当矣其论应钟为宫大吕为商防賔为徴商徴皆浊于宫虽有其韵不成音曲又谓仲吕为宫则十二律内全无所取尤为的切然仲儒所主是京房六十律不知依行为宫色育为徴果成音曲乎果有其韵乎葢仲儒知仲吕之反生不可为黄钟而不知变至于六则数穷不生虽或増或弃成就使然之数强生余律亦无所用也五声象义章第二十四
　　宫【最下最浊】商【次下次浊】角【髙下清浊之间】徴【次髙次清】羽【最髙最清】
　　土【脾思】金【肺言】木【肝貎】　火【心视】水【肾聼】
　　君【信】　臣【义】　民【仁】　　事【礼】　物【智】
　　乐记曰宫为君商为臣角为民徴为事羽为物五者不乱则无怗懘之音矣宫乱则荒其君骄商乱则陵其官壊角乱则忧其民怨徴乱则哀其事勤羽乱则危其财匮五者皆乱迭相陵犯谓之慢如此则国之灭亡无日矣【朱子曰凡声浊者为尊清者为卑怗懘敝败不和貌】管子曰凡聼徴如负猪豕觉而骇凡聼羽如鸣马在树【朱子日马疑当作鸟】凡聼宫如牛鸣窌中【窌居郊反】凡聼商如离羣羊凡聼角如雉登木凡将起五音凡首【谓音之总先也】先主之而三之四开以合九九【一而三之即四也以是四开合于五音也又九之为八十一也】以是生黄钟小素之首以成宫【素本宫八十一数主黄钟之宫为五音之本】三分而益之以一为百有八为徴【本八十一益以三分之一二十七通前百有八是为徴数葢百有八半之则为五十四】有三而去其乗适足以是生商【乗亦三分之一也三分有八而去一余七十二是商之数也】有三分而复于其所以是成羽【三分七十二而益一分二十四合为九十六是羽之数也葢九十六半之为四十八】有三分而去乗适足以是成角【三分九十六去其一分余六十四是角之数也】　大史公曰音乐者所以动荡血脉通流精神而和正心也故宫动脾而和正信商动肺而和正义角动肝而和正仁徴动心而和正礼羽动肾而和正智故闻宫音使人温舒而广大闻商音使人方正而好义闻角音使人恻隐而爱人闻徴音使人乐善而好施闻羽音使人整齐而好礼　汉志曰商之为言章也物成孰可章度也【师古曰度大角反】角触也物触地而出戴芒角也宫中也居中夹畅四方唱始施生为四声纲也徴祉也物盛大而繁祉也羽宇也物聚藏宇覆之也夫声者中于宫触于角祉于徴章于商宇于羽故四声为宫纪也协之五行则角为木五常为仁五事为貎商为金为义为言徴为火为礼为视羽为水为智为聼宫为土为信为思以君臣民事物言之则宫为君商为臣角为民徴为事羽为物唱和有象故言君臣位事之体也五声之本生于黄钟之律九寸为宫或损或益以定商角徴羽九六相生隂阳之应也
　　十二律之义章第二十五
　　注俱韦昭周语朱子曰十二律之名必有深指然国语汉志所言如此支离附合恐非本真今姑存之不足深究也
　　泠州鸠曰律所以立均出度也【韦昭曰律谓六律六吕也阳为律隂为吕均者均钟木长七尺有系之以均钟者度谓钟之大小清浊也汉大予乐官有之】古之神瞽考中声而量之以制【神瞽古乐正知天道者也死以为乐祖祭于瞽宗谓之瞽考合也谓合中和之声而度量之以制乐】度律均钟百官轨仪【均平也道也仪法也度律度律吕之长短以平其钟和其声以立百事之道法也故律量权衡于是乎生】纪之以三【三天地人古者纪声合乐以舞天神地祗人鬼故能神人以和朱子愚按此疑即三分损益之法】平之以六【平之以六律也成章曰律以平声】成于十二【十二律吕也隂阳相扶律娶妻而生子上下相生之数备也】天之道也【天之大数不过十二】夫六中之色也故名之曰黄钟【十一月黄钟干初九六者天地之中天有六气降生五味天有六甲地有五子十一而天地毕矣而六为中故六律六吕而成天道黄钟初九六律之首故以六律五色为黄钟之名重元正始之义也黄钟阳之变也管长九寸径三分围九分律长九寸因而九之九九八十一故黄钟之数立焉为宫法云九寸之一得林钟林钟初六六吕之首隂之变管长六寸六月之律坤之始也故九六隂阳夫妇子母之道是以初九为黄钟黄中之色也钟之言阳气钟聚于下也朱子曰按六字之义注虽粗通然亦似太牵合矣下章汉志正作黄字而其他説亦多出此疑此六字本是黄字刘歆时尚未误至韦昭作注时乃灭其上之半而为六耳又注云九寸之一亦疑有误当是去其二分之一　愚按凡律空围九分葢空围中广九分也韦昭乃云黄钟径三分岂不通律之故与】所以宣养六气九徳也【宣徧也六气隂阳风雨晦明也九徳九功之徳水火金木土谷正德利用厚生十一月阳伏于下物始萌于五瞽焉宫含元处中所以徧养六亲九徳之本也】由是第之【由从也第次也次其月也】二曰太簇【正月太簇干九二也管长八寸法云九分之八太簇言阳气太簇逹于上】所以金奏賛阳出滞也【賛佐也贾唐云太簇正声为商故为金奏所以佐阳发出滞伏也明堂月令正月蛰虫始振】三曰姑洗所以脩洁百物考神纳賔也【三月姑洗干九三也管长七寸一分律长九寸九分寸之一姑洁也洗濯也考合也言阳气养生洗濯也枯秽改柯易叶也于正声为角是月百物脩洁故用之宗庙合致人神用之享燕可以纳宾也】四曰防宾所以安靖神人献酬交酢也【五月防賔干九四也管长六寸三分律六寸八十一分寸之二十六防委防柔貌也言隂气为主委防于下阳气盛长于上有似于賔主故可用之宗庙賔客以安靖神人行酬酢也酬劝酬报也愚按天神地祗人鬼并无用防賔者】五曰夷则所以咏歌九则平民无贰也【七月夷则干九五也管长五寸六分律长五寸七百二十九分寸之四百三十七夷平也则法也言万物既成可法则也故可以咏歌九功之则成民之志使无疑贰也】六曰无射所以宣布哲人之令徳示民轨仪也【九月无射干上九也管长四寸九分律长四寸六千五百六十一分寸之六千九百四十九宣徧仪法也九月阳气上升隂气收藏万物无射见者故可以徧布前哲之徳示民仪法也】为之六间以扬沈伏而黜散越也【六间六吕在阳律之间沈滞也黜去也越扬也吕隂律所以侣间阳律成其功发扬滞伏之气而去散越者也伏则不宣散则不和隂阳序次风雨时至所以生物者也】元间大吕助宣物也【十二月大吕坤六四也管长八寸八分法云三分之二四寸二百四十三分寸之五十四倍之为八寸分寸之一百八下生律元一也隂系于阳以黄钟为主故曰元间以阳为首不名其初臣归功于上之义也大吕助阳宣物也天气始于黄钟萌而赤地受之于大吕牙牙而白成黄钟之功也】二间夹钟出四隙之细也【二月夹钟坤六五也管长七寸四分律长三寸二千一百八十七分寸之一千五百三十三倍之为七寸分寸之一千七十五隙间也夹钟助阳钟聚曲细也四隙四时之间气防细者春为阳中万物始生四时之气皆始于春春发而出之三时奉而成之故夹钟出四时之防气也】三间仲吕宣中气也【四月仲吕坤上六也管长六寸六分律长三寸万九千六百八十三分寸之六千五百六十一倍之为六寸分之万二千九百七十四阳气走于中至四月宣散于外纯干用事隂闭藏于内所以助阳成功也故曰正月正阳之月也】四间林钟和展百事俾莫不任肃纯恪也【六月林钟坤初六也管长六寸林众也钟聚也于正声为征展审也俾使也肃速也纯大也恪敬也言时务和审百事无有诈伪使莫不任其职事速其功大敬其职也】五间南吕賛阳秀也【八月南吕坤六二也管长五寸三分律长五寸三分寸之一荣而不实曰秀南任也言隂任阳事功成万物賛者佐也】六间应钟均利噐用俾应复也【十月应钟坤六三也管长四寸七分律长四寸二十七分寸之二十言隂应阳用事万物钟聚百嘉具备时务均利百官噐用程度庶品使皆应其礼复其常也月令孟冬命工师効功陈祭噐按程度毋为滛巧以荡上心必攻致为尚也】律吕不易无奸物也【律吕不变易其常各顺其时则神无奸行物无害生也】　汉志曰律十二阳六为律隂六为吕律以统气类物吕以旅阳宣气黄钟者中之色君之服也钟者种也天之中数五【韦昭曰一三在上七九在下】五为声声尚【上同】宫五声莫大焉地之中数六【韦昭曰二四在上八十在下】六为律律有形有色色上黄五色莫盛焉故阳气施种于黄泉孳萌万物【师古曰孳读与滋同滋益也萌始生】为六气元也以黄色名元气律者着宫声也宫以九唱六【孟康曰黄钟阳九林钟隂六言阳唱隂和也】变动不居周流六虚始于子在十一月大吕吕旅也言隂大旅助黄钟宣气而牙物也位于丑在十二月太簇簇奏也言阳气大奏地而达物也【师古曰奏进也】位于寅在正月夹钟言隂夹助太簇宣四方之气而出种物也位于卯在二月姑洗洗洁也言阳气洗物辜洁之也【孟康曰辜必也必使之洁也】位于辰在三月仲吕言防隂始起未成著于其中旅助姑洗宣气齐物也位于已在四月防賔防继也賔导也言阳始导隂气使继养物也位于午在五月林钟林君也言隂气受任助防賔君主种物使长大楙盛也【师古曰种物种生之物楙古茂字也种音之勇反】位于未在六月夷则则法也言阳气正法度而使隂气夷当伤之物也【师古曰夷亦伤】位于申在七月南吕南任也言隂气旅助夷则任成万物也位于酉在八月无射射厌也言阳气究物而使隂气毕剥落之终而复始无厌已也位于戌在九月应钟言隂气应无射该藏万物而杂阳阂种也【孟康曰该藏塞也隂杂阳气藏塞为万物作种也晋灼曰外闭日阂师古曰阂音胡待反下言该阂于亥音训并同也】位于亥在十月三统者天施地化人事【李竒曰统绪也】十一月干之初九阳气伏于地下始着为一万物萌动钟于太隂故黄钟为天统律长九寸九者所以究极中和为万物元也易曰立天之道曰隂与阳六月坤之初六隂气受任于太阳继养化柔万物生长楙之于未令种刚强大故林钟为地统律长六寸六者所以含阳之施楙之于六合之内令刚柔有体也立地之道曰柔与刚干知大始坤作成物正月干之九三万物棣通【孟康曰棣谓通意也师古曰棣音替】簇出于寅人奉而成之仁以养之义以行之令事物各得其理寅木也为仁其声商也为义故太簇为人统律长八寸象八卦宓戏氏之所以顺天地通神明类万物之情也立人之道曰仁与义在天成象在地成形后以裁成天地之道辅相天地之宜以左右民此三律之谓矣是谓三统其于三正也黄钟子为天正【师古曰正音之成反下皆类此】林钟未之冲丑为地正太簇寅为人正三正正始是以地正适其始纽于阳东北丑位易曰东北丧朋廼终有庆【孟康曰未在西南阳也隂而入阳为失其类也】答应之道也及黄钟为宫则太簇姑洗林钟南吕皆以正声应无有忽防【孟康曰忽微者有苦无细于髪者也谓正声无有残分】不复与他律为役者同心一统之义也非黄钟而它律虽当其月自宫者则其和应之律有空积忽微【孟康曰十二月之气各以月之律为宫非五音之正则声有髙下差降也空积若郑氏分一寸以为数千】不得其正此黄钟至尊无与并也易曰参天两地而倚数【师古曰易説卦之词也倚立也参谓竒也两谓偶也七九阳数六八隂数】天之数始于一终于二十有五其义纪之以三故置一得三又二十五分之六凡二十五置终天之数得八十一以天地五位之合终于十者乗之为八百一十分应歴一统【孟康曰十九嵗为一章一綂凡八十一章】千五百三十九嵗之章数黄钟之实也繇此之义【师古曰繇读与由同由用也】起十二律之周径【孟康曰律孔径三分参天地之数也围九分终天之数也】地之数始于二终于三十其义纪之以两故置一得二凡三十置终地之数得六十以地中数六乗之为三百六十分当期之日林钟之实也【孟康曰林钟长六寸围六分以围乗长得三百六十分】人者继天顺地序气成物统八卦调八风理八政正八节谐八音舞八佾监八方被八荒以终天地之功故八八六十四其义极天地之变以天地五位之合终于十者乗之为六百四十分以应六十四卦太簇之实也【孟康曰太簇长八寸围八分为积六百四十分也】书曰天工人其代之【师古曰虞书咎繇謩也言圣人禀天造化之功代而行之】天兼地人则天故以五位之合乗焉唯天为大唯尧则之之象也【师古曰则法也美帝能法天而行化】地以中数乗者隂道理内在中餽之象也【师古曰餽字与馈同易家人卦六二之辞曰无攸遂在中馈言妇人之道取象于隂无所必遂但居中主馈食而已故云然】三统相通故黄钟林钟太簇律长皆全寸而无余分也天之中数五地之中数六而二者为合六为虚五为声周流于六虚虚者爻律夫隂阳登降运行列为十二而律吕和矣
　　西山蔡氏曰按汉志以黄钟林钟太簇三律之长自相乗又因之以十也黄钟长九寸九九八十一又以十因之为八百一十林钟长六寸六六三十六又以十因之为三百六十太簇长八寸八八六十四又以十因之为六百四十黄钟应歴一统林钟当期之日太簇应六十四卦皆倚数配合为説而已独黄钟云繇此之义起十二律之周径葢黄钟十其广之分以为长十一其长之分以为广故空围九分积八百一十分其数与此相合长九寸积八百一十分则其周径可以数起矣即胡安定所谓径三分四厘六毫围十分二厘八毫者是也孟康不察乃谓凡律围径不同各以围乗长而得此数者葢未之攷也
　　愚按黄钟为十一律之本故十一律之围径同其有长短不同者皆以黄钟三分损益而得之孟康谓凡律围径不同则一律自为一律无所取于黄钟而非同心一统之义矣又何以相与应和也哉按诸律之有空积忽防者葢以黄钟三分损益而得之若诸律围径不同则其空积忽防之数何所取而生哉太极有含三为一之道故三分损益九者阳数之极也故黄钟九寸取则于阳声阳也律纪阳之声也故三分损益皆就黄钟一律而得之此黄钟所以为声气之元也
　　按诸律之髙下悉以黄钟一管之分寸厘毫丝忽损益而取之诸声皆从黄钟而出故黄钟有同心一统之义若曰黄钟大诸律小则诸律不相统一焉得为黄钟一声也哉







<经部,乐类,钟律通考,卷六>
　　白虎通曰八音法易八卦也壎坎音也管艮音也鼓震音也离音也钟兊音也柷敔干音也一説笙柷鼓箫瑟埙钟磬也如其次笙在北方柷在东方鼓在东南方琴在南方埙在西南方磬在西北方也
　　孔氏疏曰八风八方之风也律十二月之律也距冬至四十五日条风至条者生也四十五日明庶风至明庶者迎众也四十五日清明风至清明者芒也四十五日景风至景者大也言阳气长养也四十五日凉风至凉薄也隂气行也四十五日阊阖风至阊阖咸收藏也四十五日不周风至不周者不交也言隂气未化合也四十五日广莫风至广莫者大莫也开阳气也
　　伶州鸠曰琴瑟尚宫钟尚羽石尚角匏竹利制大不逾宫细不过羽夫宫音之主也第以及羽故乐噐重者从细轻者从大是以金尚羽石尚角瓦丝尚宫匏竹尚议革木一声夫声以和乐乐以平声金石以动之丝竹以行之诗以道之歌以咏之匏以宣之瓦以賛之革木以节之声应相保曰和细大不逾曰平如是而铸之金磨之石系之丝木越之匏竹节之鼔以行之以遂八风于是乎气无滞隂亦无散阳隂阳序次风雨时至嘉生繁祉人民和利物备而乐成上下不罢故曰乐正
　　杜佑通典曰八音名八卦之音卦各有风谓之八风一曰干之音石其风不周二曰坎之音革其风广莫三曰艮之音匏其风条四曰震之音竹其风明庶五曰巽之音木其风清明六曰离之音丝其风景七曰坤之音土其风凉八曰兊之音金其风阊阖是岂班志所谓天地之气合以生风风正十二律之谓与干主石磬也坎主皮革鼗也艮主匏笙竽也震主竹箫箎也巽主木柷敔也离主丝琴瑟也坤主土埙音也兊主金镛音也其配八方后天之方位也风雅十二诗谱图论章第二十七
　　此唐开元遗声宋赵子敬所传见仪礼经传通解
　　小雅鹿鸣三章章八句黄钟清宫俗呼为五宫调愚按黄钟清宫以管色之六字孔黄钟清为宫皆以此起调毕曲居七孔之上其声颇清故谓之清宫朱子曰以清字为调似非古法然俗谓之正宫者以其比之俗乐无尖艶之声故谓之正耳非古法也下凡言正宫者皆此意也
　　呦【黄清六】呦【南工】鹿【防勾】鸣【姑一】食【南工】野【姑一】之【太四】苹【黄合】我【防勾】有【林尺】嘉【应凡】賔【南工】鼓【林尺】瑟【南工】吹【黄清六】笙【林尺】吹【防勾】笙【林尺】鼓【南工】簧【姑一】承【应凡】筐【黄清六】是【姑一】将【南工】人【林尺】之【南工】好【黄合】我【姑一】示【林尺】我【南工】周【太清五】行【黄清六】
　　呦【黄合】呦【姑一】鹿【防勾】鸣【姑一】食【林尺】野【南工】之【太清五】蒿【黄清六】我【林尺】有【南工】嘉【应凡】賔【黄清六】徳【南工】音【防勾】孔【姑一】昭【林尺】视【姑一】民【南工】不【黄清六】恌【姑一】君【应凡】子【黄清六】是【姑一】则【防勾】是【姑一】俲【南工】我【林尺】有【南工】防【黄合】酒【姑一】嘉【林尺】賔【南工】式【应凡】燕【南工】以【太清五】敖【黄清六】
　　呦【黄合】呦【姑一】鹿【太四】鸣【黄合】食【太四】野【黄合】之【防勾】芩【姑一】我【防勾】有【南工】嘉【应凡】賔【南工】鼓【林尺】瑟【南工】鼓【黄清六】琴【林尺】鼓【防勾】瑟【林尺】鼓【南工】琴【姑一】和【应凡】乐【黄清六】且【姑一】湛【南工】我【林尺】有【南工】防【黄合】酒【姑一】以【林尺】燕【南工】乐【黄合】嘉【应凡】賔【南工】之【太清五】心【黄清六】
　　四牡五章章五句黄清钟宫俗呼为正宫调【义见上】按郑译七声説以平声为宫若此四字作黄合亦为未足
　　四【黄合】牡【姑一】騑【蕤勾】騑【姑一】周【姑一】道【太四】倭【黄合】迟【姑一】岂【林尺】不【南工】懐【应凡】归【黄清六】王【防勾】事【姑一】靡【林尺】盬【南工】我【林尺】心【黄合】伤【应凡】悲【黄清六】
　　四【黄合】牡【姑一】騑【林尺】騑【南工】啴【应凡】啴【黄合】骆【太清五】马【黄清六】岂【防勾】不【林尺】懐【应凡】归【南工】王【防勾】事【姑一】靡【太四】盬【黄合】不【林尺】遑【姑一】啓【太四】处【黄合】
　　翩【黄清六】翩【姑一】者【林尺】鵻【南工】载【姑一】飞【应凡】载【林尺】下【南工】集【防勾】于【南工】苞【防勾】栩【林尺】王【太四】事【黄合】靡【防勾】盬【姑一】不【林尺】遑【南工】将【太清五】父【黄清六】
　　翩【黄清六】翩【姑】者【防勾】鵻【姑一】载【林尺】飞【应凡】载【林尺】止【南工】集【林尺】于【南工】苞【防勾】【姑一】王【防勾】事【姑一】靡【林尺】盬【南工】不【黄合】遑【防勾】将【太四】母【黄合】
　　驾【黄合】彼【太四】四【黄合】骆【姑一】载【林尺】骤【南工】骎【黄清六】骎【林尺】岂【林尺】不【南工】懐【应凡】归【黄合】是【太四】用【黄合】作【防勾】歌【姑一】将【应凡】母【黄合】来【太清五】谂【黄清六】
　　皇皇者华五章章四句黄钟清宫俗呼为正宫调
　　皇【黄合】皇【南工】者【林尺】华【南工】于【林尺】彼【姑一】原【林尺】隰【南工】駪【防勾】駪【林尺】征【防勾】夫【姑一】毎【应凡】怀【南工】靡【太清五】及【黄清六】
　　我【黄合】马【姑一】维【防勾】驹【姑一】六【黄清六】辔【姑一】如【南工】濡【南工】载【林尺】驰【南工】载【黄合】驱【姑一】周【防勾】爰【姑一】咨【太四】诹【黄合】
　　我【黄清六】马【林尺】维【南工】骐【黄清六】六【黄清六】辔【南工】如【防勾】丝【姑一】载【林尺】驰【南工】载【防勾】驱【林尺】周【应凡】爰【黄合】咨【太清五】谋【黄清六】
　　我【黄清六】马【林尺】维【应凡】骆【南工】六【防勾】辔【姑一】沃【林尺】若【南工】载【防勾】驰【南工】载【防勾】驱【林尺】周【黄合】爰【姑一】咨【太四】度【黄合】
　　我【黄合】马【南工】维【应凡】骃【黄清六】六【黄清六】辔【姑一】既【林尺】均【南工】载【林尺】驰【南工】载【黄合】驱【姑一】周【应凡】爰【南工】咨【太清五】询【黄清六】
　　鱼丽六章三章章四句三章章二句黄钟清宫俗呼为正宫调
　　鱼【黄清六】丽【姑一】于【防勾】罶【姑一】鲿【太四】鲨【黄合】君【防勾】子【林尺】有【应凡】酒【南工】防【林尺】且【南工】多【黄清六】
　　鱼【黄合】丽【姑一】于【太四】罶【黄清六】鲂【防勾】鳢【姑一】君【防勾】子【林尺】有【防勾】酒【姑一】多【防勾】且【林尺】防【南工】
　　鱼【黄清六】丽【太清五】于【应凡】蜀【黄清六】鰋【林尺】鲤【南工】君【防勾】子【姑一】有【林尺】酒【南工】防【林尺】且【南工】有【黄清六】
　　物【黄清六】其【姑一】多【应凡】矣【南工】维【防勾】其【姑一】嘉【林尺】矣【南工】
　　物【蕤勾】其【林尺】防【防勾】矣【姑一】维【南工】其【防勾】偕【姑一】矣【林尺】
　　物【黄合】其【太四】有【黄合】矣【姑一】维【应凡】其【南工】时【林尺】矣【黄清六】
　　南有嘉鱼四章章四句黄钟清宫俗呼为正宫调
　　南【黄清六】有【林尺】嘉【应凡】鱼【南工】烝【应凡】然【南工】罩【姑一】罩【南工】君【林尺】子【南工】有【防勾】酒【姑一】嘉【应凡】宾【黄清六】式【林尺】燕【南工】以【太清五】乐【黄清六】
　　南【黄清六】有【南工】嘉【防勾】鱼【姑一】烝【防勾】然【姑一】汕【林尺】汕【南工】君【林尺】子【南工】有【黄合】酒【姑一】嘉【黄合】賔【姑一】式【太四】燕【黄合】以【南工】衎【黄清六】
　　南【黄清六】有【太清五】樛【应凡】木【南工】甘【黄清六】瓠【林尺】累【南工】之【黄清六】君【黄合】子【太四】有【黄合】酒【姑一】嘉【太清五】賔【黄清六】式【应凡】燕【南工】绥【太清五】之【黄清六】
　　翩【黄合】翩【太四】者【黄合】鵻【姑一】烝【林尺】然【南工】来【防勾】思【姑一】君【黄清六】子【姑一】有【林尺】酒【南工】嘉【防勾】賔【姑一】式【太四】燕【黄合】又【南工】思【黄清六】
　　南山有台五章章六句黄钟清宫俗呼为正宫调
　　南【黄清六】山【太清五】有【应凡】台【南工】北【应凡】山【南工】有【太清五】莱【黄清六】乐【应凡】只【黄清六】君【应凡】子【南工】邦【林尺】家【南工】之【黄清六】基【林尺】乐【防勾】只【林尺】君【南工】子【姑一】万【黄合】寿【姑一】无【太四】期【黄合】
　　南【黄合】山【姑一】有【防勾】桑【姑一】北【黄合】山【姑一】有【太四】杨【黄合】乐【蕤勾】只【林尺】君【应凡】子【南工】邦【林尺】家【南工】之【黄合】光【林尺】乐【应凡】只【黄清六】君【防勾】子【姑一】万【林尺】寿【南工】无【太清五】疆【黄清六】
　　南【黄清六】山【林尺】有【应凡】【南工】北【林尺】山【南工】有【太清五】李【黄清六】乐【应凡】只【黄清六】君【应凡】子【南工】民【南工】之【防勾】父【姑一】母【林尺】乐【防勾】只【林尺】君【防勾】子【姑一】徳【防勾】音【姑一】不【太四】已【黄合】
　　南【黄合】山【太四】有【黄合】栲【姑一】北【南工】山【防勾】有【姑一】杻【林尺】乐【防勾】只【林尺】君【应凡】子【南工】遐【林尺】不【南工】眉【太清五】寿【黄清六】乐【应凡】只【黄清六】君【防勾】子【姑一】徳【应凡】音【南工】是【林尺】茂【黄清六】
　　南【黄清六】山【姑一】有【防勾】枸【姑一】北【应凡】山【黄合】有【太清五】楰【黄清六】乐【应凡】只【黄清六】君【应凡】子【南工】遐【南工】不【防勾】黄【姑一】耉【林尺】乐【防勾】只【林尺】君【防勾】子【姑一】保【黄清六】艾【南工】尔【林尺】后【黄清六】
　　周南国风闗雎三章一章章四句二章章八句无射清商俗呼为越调
　　【愚按此用六字孔黄钟清为变宫俗呼为越调商声有七调以生于太簇太簇为商故谓之商也凡字孔无射为羽亦属于商故谓之无射商然考关雎皆用黄钟清起调毕曲疑为黄清商今乃名无射无射者凡字孔无射羽俗呼商调也虽属商而实属羽然俗号为越调越调者黄钟清变宫是也二孔不同而互名之愚不知其何説下仿此】
　　闗【黄清六】闗【南工】雎【林尺】鸠【南工】在【黄合】河【姑一】之【太四】洲【黄合】窈【林尺】窕【南工】淑【黄清六】女【姑一】君【黄清六】子【林尺】好【南工】逑【黄清六】
　　参【黄清六】差【南工】荇【林尺】菜【南工】左【应凡】右【南工】流【应凡】之【黄清六】窈【仲上】窕【林尺】淑【应凡】女【姑一】寤【太四】寐【姑一】求【太四】之【黄合】求【黄清六】之【南工】不【林尺】得【南工】寤【姑一】寐【仲上】思【南工】服【林尺】悠【姑一】哉【仲上】悠【姑一】哉【太四】辗【黄清六】转【南工】反【无凡】侧【黄清六】
　　参【黄清六】差【无凡】荇【南工】菜【林尺】左【太清五】右【林尺】采【南工】之【黄清六】窈【姑一】窕【仲上】淑【林尺】女【南工】琴【林尺】瑟【姑一】友【太四】之【姑一】参【太四】差【黄合】荇【姑一】菜【林尺】左【林尺】右【姑一】芼【南工】之【南工】窈【黄清六】窕【南工】淑【林尺】女【太清五】钟【黄合】鼓【南工】乐【无凡】之【黄清六】
　　葛覃三章章六句无射清商俗呼为越调
　　【义见上朱子曰葛覃葛字合作黄钟调结尾亦著作黄钟声应之葛字浊故也愚按郑译以平声为宫则葛字不应作黄合】
　　葛【黄合】之【太四】覃【姑一】兮【太四】施【太四】于【姑一】中【太四】谷【黄合】维【仲上】叶【南工】萋【无凡】萋【太四】黄【南工】鸟【无凡】于【南工】飞【林尺】集【仲上】于【林尺】灌【无凡】木【太四】其【黄清六】鸣【南工】喈【无凡】喈【黄清六】
　　葛【黄清六】之【太清五】覃【林尺】兮【太清五】施【林尺】于【南工】中【无凡】谷【黄清六】维【林尺】叶【南工】莫【黄合】莫【南工】是【黄合】刈【姑一】是【太四】濩【姑一】为【林尺】絺【姑一】为【太四】绤【姑一】服【太四】之【姑一】无【太四】斁【黄合】
　　言【黄清六】告【姑一】师【南工】氏【林尺】言【林尺】告【姑一】言【太四】归【黄合】薄【黄合】澣【仲上】我【林尺】衣【南工】害【南工】澣【林尺】害【无凡】否【太四】归【黄清六】寜【南工】父【林尺】母【黄合】
　　卷耳四章章四句无射清商俗呼为越调【义见上】
　　采【黄清六】采【姑一】卷【林尺】耳【南工】不【林尺】盈【姑一】顷【林尺】筐【南工】嗟【仲上】我【林尺】懐【无凡】人【太四】寘【黄合】彼【姑一】周【太四】行【黄合】
　　陟【黄清六】彼【无凡】崔【南工】嵬【林尺】我【林尺】马【姑一】虺【南工】隤【林尺】我【仲上】姑【林尺】酌【南工】彼【无凡】金【姑一】罍【太四】维【太清五】以【林尺】不【南工】永【无凡】懐【黄清六】
　　陟【黄合】彼【姑一】髙【南工】冈【林尺】我【林尺】马【姑一】【南工】黄【林尺】我【姑一】姑【太四】酌【姑一】彼【黄合】兕【太四】觥【姑一】维【黄清六】以【林尺】不【南工】永【无凡】伤【黄清六】
　　陟【黄清六】彼【南工】砠【黄清六】矣【林尺】我【黄合】马【姑一】瘏【太四】矣【黄合】我【仲上】仆【姑一】痛【林尺】矣【南工】云【黄清六】何【南工】吁【无凡】矣【黄清六】
　　召南鹊巢三章章四句无射清商俗呼为越调
　　维【黄合】鹊【姑一】有【仲上】巢【林尺】维【黄清六】鸠【无凡】居【南工】之【林尺】之【仲上】子【林尺】于【无凡】归【太四】百【黄清六】两【林尺】御【南工】之【黄清六】
　　维【黄合】鹊【林尺】有【南工】巢【林尺】维【林尺】鸠【姑一】方【太四】之【黄合】之【林尺】子【缺】于【林尺】归【太四】百【黄合】两【黄合】将【太四】之【黄合】
　　维【黄清六】鹊【无凡】有【南工】巢【林尺】维【南工】鸠【林尺】盈【南工】之【黄清六】之【黄清六】子【南工】于【姑一】归【阙】百【太清五】两【林尺】成【南工】之【黄清六】
　　采蘩三章章四句无射清商俗呼为越调
　　于【黄清六】以【南工】采【林尺】蘩【南工】于【林尺】沼【姑一】于【太四】沚【姑一】于【黄合】以【姑一】用【太四】之【姑一】公【黄清六】侯【南工】之【无凡】事【黄合】
　　于【黄清六】以【林尺】采【黄合】蘩【南工】于【太四】涧【黄合】之【太四】中【姑一】于【姑一】以【南工】用【林尺】之【南工】公【黄清六】侯【南工】之【太清五】宫【黄清六】
　　被【黄清六】之【太清五】僮【南工】僮【林尺】夙【太清五】夜【南工】在【林尺】公【黄清六】被【黄合】之【姑一】祁【太四】祁【姑一】薄【林尺】言【南工】还【无凡】归【黄清六】
　　采苹三章章四句无射清商俗呼为越调
　　于【黄合】以【南工】采【林尺】苹【南工】南【姑一】涧【林尺】之【南工】濵【林尺】于【林尺】以【姑一】采【仲上】藻【林尺】于【阙】彼【姑一】行【太四】潦【黄合】
　　于【黄合】以【姑一】盛【太四】之【姑一】维【黄清六】筐【南工】及【林尺】筥【南工】于【林尺】以【姑一】湘【仲上】之【林尺】维【南工】锜【南工】及【无凡】釡【黄合】
　　于【黄清六】以【南工】奠【黄合】之【姑一】宗【林尺】室【姑一】牖【太四】下【缺】谁【仲上】其【南工】尸【无凡】之【林尺】有【黄清六】齐【南工】季【无凡】女【黄合】
　　朱子曰赵子敬送至小雅十二诗谱云是开元间乡饮酒所歌也古歌亡灭已久不知当时工师何所考而为此疑古乐有倡有和倡者发歌句也和者继其声也诗词之外应更有叠字散声以叹发其趣汉晋之间旧曲既失其传则其词虽存而世莫能补为此故也若但如此谱直以一声叶一字则古诗篇篇可歌矣夫岂然哉又其以清声为调似非古法然古声既不可考姑存之以见声歌之彷佛以俟后之知乐者　又云葛覃葛字合作黄钟调结尾亦作黄钟声应之如七月流火三章皆七字起七字是清声调末亦清声调结之如五月斯螽动股二之日凿氷冲冲五字二字皆是浊声黄钟调末以浊结之如今俗乐亦只有宫商羽三调而已
　　愚按管色宫声有七调皆生于黄钟商声有七调皆生于太簇羽声有七调皆生于应钟然黄钟宫也太簇商也南吕羽也应钟角也故四声有宫商角羽之名四声皆清六字孔黄钟清为宫五字孔太簇清为商工字孔应钟为闰闰声居午为宫声之对故呼闰为角非正角也四声不同皆夹钟所收夹钟居七孔之首当清声之极故通谓之清此清宫清商清角之号也燕乐以夹钟为本子黄钟宫寅太簇商辰南吕羽午应钟角角即闰也自未以后皆隂故七声之中不收正角变徴正徴三声以其重浊不用夫雅乐之中清浊悉足无有弃浊而不用者朱子曰乐本于庄正齐肃故希简而寂寥若独用其清不免尖艶特比俗乐为少耳岂古乐之本然哉朱子疑其非古法是也况其所按声律不类六十四调而全用管色其非古音可知矣今以宋史乐志蔡季通畧附图説于后以明其凡云
　　管色图
　　管色者即头管也头管之制有十字五凡工尺上一四六勾合十字或作一声或作二声或作三声通十六声其制具见于图








　　宋史乐志采蔡季通燕书畧曰黄钟用合字大吕太簇用四字夹钟姑洗用一字夷则南吕用工字无射应钟用凡字各以上下分为清浊其仲吕防賔林钟不可以上下分仲吕用上字防賔用勾字林钟用尺字其黄钟清用六字大吕太簇夹钟清各用五字而以上下别之五者夹钟清也而俗乐以为宫此其取律数用字纪声之畧也
　　愚按此管色之制用此十字为谱本古律之变者也其取声虽有长短清浊不同然或有一孔而藏一声有一孔而藏二声又有一孔而藏三声者虽曰有上下之别而不能尽厘毫丝忽之好其制未免于苟简决非古之法也今且依其声调解之夫管中合字葢管体中翕声将调众乐必用管吹之掩其九孔独取此声为之宫使八音之宫声皆与此合故谓之合管自下而上第一孔四字下半为大吕上半为太簇藏此二声者葢大吕八寸三分七厘有竒与太簇八寸畧同故同此一声也第二孔一字下半为夹钟上半为姑洗藏此二声者葢夹钟七寸四分三厘有竒与姑洗七寸一分畧同此一声也第六孔工字下半为夷则上半为南吕藏此二声者葢夷则五寸五分五厘有竒与南吕五寸三分畧同故同此一声也第七孔凡字下半为无射上半为应钟藏此二声者葢无射四寸八分八厘有竒与应钟四寸六分六厘畧同故同此一声也第三孔上字为仲吕第四孔勾字为防賔第五孔尺字为林钟夫林钟六寸防賔六寸二分八厘仲吕六寸五分八厘有竒所差不多而各止一声者以其居管之中上不至于轻清下不至于重浊不可以上下分故各为一声也第八孔六字为黄钟清黄钟虽清犹为兼统众律故亦为一声第九孔五字中五为太簇清声下半五为大吕清声上半五为夹钟清声藏此三声者其大吕半四寸一分八厘有竒太簇半四寸与夹钟半三寸六分六厘有竒畧同故同此一声然夹钟清唯哨吹之而得故兼此三声也大抵取声不得其详而损益未均无三分损益之制岂古乐之自然哉

</div>
    <div class="pagination">
<a href="钟律通考_page7.html">上一页</a><a href="钟律通考.html">1</a><a href="钟律通考_page2.html">2</a><a href="钟律通考_page3.html">3</a><a href="钟律通考_page4.html">4</a><a href="钟律通考_page5.html">5</a><a href="钟律通考_page6.html">6</a><a href="钟律通考_page7.html">7</a><span class="current-page">8</span><a href="钟律通考_page9.html">9</a><a href="钟律通考_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
