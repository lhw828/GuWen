<!DOCTYPE html>
<html>
<head>
    <meta charset="UTF-8">
    <title>孝经纪事 - 第 2 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>孝经纪事 - 第 2 页/共 5 页</h1>
    <div class="content">　　
　　《旧唐书天宝年》（七十五）：诏天下民间家藏《孝经》一本（七十六）。
　　
　　《新唐书元宗本纪》（七十七）：天宝三载，……诏天下家藏《孝经》。
　　
　　《新唐书礼乐志【五叶】》（七十八）：太宗观释奠于国子学，诏祭酒孔颖达讲《孝经》。
　　
　　《新唐书【四十四、二】选举志》（七十九）：[而]明经之别有五经，有三经，有二经。……《孝经》、《论语》皆兼通之。
　　
　　《新唐书【百三十】杨玚传》（八十）：玚从父兄晏精《孝经》学，常手写数十篇，可教者辄遗之。
　　【采此条以见当刻《孝经》分遗。】
　　
　　《新唐书百【六十二】独孤及传》（八十一）：[独孤及]为儿时读《孝经》。父试之曰：『儿志何语？』对曰：『立身行道，扬名于后世。』
　　【查《旧唐书》，有则不引此。】
　　
　　《新唐书【一百六】赵弘智传》（八十二）：[入]为陈王师，讲《孝经》百福殿，于是宰相、弘文馆学士、太学生皆在。弘智举五经，诸儒更诘辩随问酬（八十三），悉舌无留语（八十四）。高宗喜曰：『试为我陈经之要，以辅不逮。』对曰：『天子有争臣七人，虽无道，不失天下，愿以此献。』帝悦，赐绢二，名马二（八十五）。
　　
　　《新唐书【百九十六】儒学[上]孔颖达传》（八十六）：皇太子令颖达撰《孝经章句》（八十七）。因文以尽箴讽（八十八）。
　　【《旧[唐]书》云（八十九）：庶人承干令撰《孝经义疏》（九十），颖达因文见意，更广规讽之道，学者称之。 】
　　
　　《新唐书 儒学[下]褚无量传》（九十一）：皇太子及四王未就学，无量以《孝经》、《论语》五通献帝。帝曰：『朕知之矣。』
　　
　　《新唐书【百九十七】循吏韦景骏传》（九十二）：……[后]为贵乡令，有母子相讼者。景骏曰：『令少不天常自痛。尔幸有亲而忘孝耶（九十三）？教之不孚，令之罪也。』因呜咽流涕，付授《孝经》，使习大义。于是母子感悟，请自新。遂为孝子。
　　
　　《新唐书【百六十四】薛放传》（九十四）：帝穆宗尝问：『朕欲学经与史，何先？』放曰：『六经者，圣人之言，孔子所发明天人之极也。《史记》道成败得失，亦足以鉴，然谬于是非。非六经比。』帝曰：『吾闻学者白首不能通一经，安得其要乎？』对曰：『《论语》，六经之菁华也；《孝经》，人伦之本也。汉时《论语》首立于学宫。光武令虎贲士皆习《孝经》，元宗[亲]为注训（九十五）。盖人知孝慈则气盛和乐也。』 帝曰：『圣人以孝为至德要道，信然。』 
　　
　　《新五代史南平世家【卷六十九】》（九十六）：汉遣国子祭酒田敏使于楚，假道荆南。……敏以印本五经遗从诲。从诲谢曰：『予之所识，不过《孝经》十八章尔。』敏曰：『至德要道，于此足矣。』敏因诵『诸侯章』曰：『在上不骄，高而不危，制节谦度（九十七），满而不溢。』 从诲以为讥己，即以大卮罚敏。
　　
　　《后汉书循吏仇览传》（九十八）：注云：谢承书曰：『览为县阳遂亭长，好行教化人。羊元凶恶不孝（九十九）。其母诣览言元。览呼元，诮责元以子道。与一卷《孝经》，使诵读之。元深改悔，到母床下谢罪曰（一百）：「元少孤，为母所骄。谚曰：『孤犊触乳，骄子骂母。』乞今自改。」母子更相向泣。于是元遂修孝道，后成佳士也（一百零一）。』 
　　
　　《说文》【十五末】（一百零二）：[许冲上书曰]（一百零三）：『……臣父，故太尉南阁祭酒（一百零四）。……[慎又]学《孝经》孔氏古文说（一百零五）。文古《孝经》者（一百零六），孝昭帝时鲁国三老所献。建武时给事中议郎卫宏所校。皆口传，官无其说。谨撰具一篇并上。』
　　
　　《太平御览》【六百八】：《唐书》曰（一百零七）：长庆中，上谓兵部侍郎薛放曰：『……六经所尚不一，至学之士白首不能尽通（一百零八），如何得其要乎？』对曰：『《论语》者，六经之菁华；《孝经》者，人伦之大本，穷理之要道（一百零九）。真可谓圣人至言。是以汉朝《论语》首列学官，光武令虎贲之士皆习《孝经》。元宗亲为《孝经》注解（一百一十），皆使当时大理。海内久安（一百一十一），人知孝节，气感和乐之所致也。』上曰：『圣人谓孝为至德要道，其信然乎（一百一十二）？』
　　【查《旧唐书》，有则不引《御览》。】
　　【采此条以见经学必以《孝经》为先。】 
　　【司马氏《书仪》（一百一十三）。】
　　【采此条以见童子必当读《孝经》。】
　　
　　《临川集赠太师中书令勤威冯公【守信】神道碑》（一百一十四）：公虽在军旅，数以《孝经》、《论语》为人讲说，人尚以儒者目之。至是真宗召问，出《孝经》使讲，公讲『天子』一章，因言：『[自]天子至于士不可以无学（一百一十五），学不必博，《孝经》、《论语》皆圣人以诲学者言行之要，臣愚不足以尽识，然所以事陛下，不敢一日而忘此。』真宗嗟叹者久之。
　　【采此条以见武人尝读《孝经》。】
　　
　　《朱子文集【政迹卷二】南康任示俗》云（一百一十六）：《孝经》云：『用天之道，因地之利，【谓依时及节耕种田土。谨身节用，谨身，谓不作非违，不犯刑宪；节用，谓省使俭用，不妄耗费，以养父母。人能行此三句之事，则身安力足，有以事养其父母（一百一十七），使其父母安稳快乐。】此庶人之孝也（ 一百一十八）。【庶人，谓百姓也。能行此上四句之事，方是孝顺，虽是父母不存，亦须如此，方能保守父母产业，不至破坏，乃为孝顺。若父母生存，不能事养；父母亡殁，不能保守，便是不孝之人。天所不容，地所不载，幽为鬼神所责，明为官法所诛，不可不深戒也。】
　　
　　以上《孝经》「庶人章」正文五句，系先圣至圣文宣王所说，奉劝民间逐日持诵，依此经解说，早晚思惟，常切遵守，不须更念佛号、佛经，无益于身，枉费力也。』
　　【此条最佳。】
　　【寿昌按：此条已入《读书记》。】
　　
　　《直斋书录解题》（一百一十九）：御注《孝经》一卷，……唐孝明皇帝撰并序。……号为『石台《孝经》』。……家有此，刻为四大轴，以为书阁之镇。
　　
　　《汉执金吾丞武荣碑》（一百二十）：阙。帻传讲《孝经》、《论语》。
　　
　　《从政遗规》载（一百二十一）：颜光衷【名茂猷，福建平和人，崇祯会元。】《官鉴》云：明孝宗为皇太子，有典玺郎覃吉温雅诚笃，识大体，通书史，议论方正，虽儒生不能遇，辅导东宫之功居多，东宫尝念高皇经，见吉，至以《孝经》自携。【原注云：内官能如此，见大识体。】
　　
　　《困学纪闻》所引（一百二十二）：刘盛不好读书，只读《孝经》、《论语》。曰：『诵此能行足矣，安用多诵而不行乎？』【查《太平御览》。】
　　
　　《后汉书循吏仇览传》（一百二十三）：注云：谢承书曰：『览为县阳遂亭长，好行教化人。羊元凶恶不孝。其母诣览言元。览呼元，诮责元以子道。与一卷《孝经》，使诵读之。元深改悔，到母床下谢罪曰：「元少孤，为母所骄。谚曰：『孤犊触乳，骄子骂母。』乞今自改。」母子更相向泣。于是元遂修孝道，后成佳士也。』
　　【可见宋泉非虚诞。】
　　
　　或问曰：『汉陇右刺史宋泉【《后汉书》作枭，章怀注云：《续汉书》枭字作泉也，】患多寇叛，欲多写《孝经》，令家家习之，庶或使人知义，诏书诘责，坐虚慢征，【见《后汉书盖勋传》。】然则讲《孝经》者得无虚慢乎？』余应之曰：『否。《孝经》言天下修身、慎行、德教，加于百姓、卿大夫，非先王之法服不敢服云云。』【下阙。】（一百二十四） 
　　【校记】 
　　
　　（一）□处原空一格。下同。
　　
　　（二）『不』字原无，据寿昌校补。
　　
　　（三）四库本作『南』 。
　　
　　（四）此条见《史记》卷六十七，列传第七。四库本『作《孝经》』后尚有『死于鲁』三字。
　　
　　（五）此条见《汉书》卷三十，志第十。
　　
　　（六）夹注『孝经』二字应补于『艺文志』下。
　　
　　（七）此条见《汉书》卷七十一，传第四十一。
　　
　　（八）方括号内文字原脱，据四库本补。下同。
　　
　　（九）此条见《后汉书》卷九十二，列传第五十二。原作：『故汉制使天下诵《孝经》，选吏察孝廉。』
　　
　　（十）此条见《后汉书》卷一百九，儒林列传第六十九上。
　　
　　（十一）『通』原作『道』。据四库本、中华本改
　　
　　（十二）此条见《后汉书》卷八十八，列传第四十八。
　　
　　（十三）『宗』中华本、四库本均作『宋』。
　　
　　（十四）『到』 中华本、四库本均作『致』。
　　
　　（十五）『或』前今本有『庶』字。『人』，四库本作『民』。
　　
　　（十六）此条见《晋书》卷七十，列传第四十一。
　　
　　（十七）此条见《晋书》卷八十三，列传第五十三。『允』，四库本作『胤』。下同。
　　
　　（十八）『讷』，四库本作『纳』。
　　
　　（十九）『忱』，四库本作『耽』。
　　
　　（二十）『擿』，四库本作『摘』。
</div>
    <div class="pagination">
<a href="孝经纪事.html">上一页</a><a href="孝经纪事.html">1</a><span class="current-page">2</span><a href="孝经纪事_page3.html">3</a><a href="孝经纪事_page4.html">4</a><a href="孝经纪事_page5.html">5</a><a href="孝经纪事_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
