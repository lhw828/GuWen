<!DOCTYPE html>
<html>
<head>
    <meta charset="UTF-8">
    <title>礼说 - 第 5 页/共 5 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>礼说 - 第 5 页/共 5 页</h1>
    <div class="content">　　小行人合六币圭以马璋以皮璧以帛琮以锦琥以绣璜以黼圭璋曰先朝聘以之璧琮曰加享礼以之琥璜曰将大飨以之周书诸侯奉圭当其朝而皆布乘黄觐礼侯氏奠圭及其享而亦陈匹卓【康王之诘布乘黄朱谓陈四黄马而朱鬛觐礼匹马卓上九马随之卓犹的也以素的一马爲上】此朝觐也皆先以圭致命然后陈马于庭而享礼行焉诸侯之亦如之杂记曰上介赗执圭将命陈乘黄大路于中庭此非所谓圭以马欤盖吊之赗犹聘之享故其礼亦如之聘享或以皮或以马聘礼曰庭实皮则摄之聘记曰庭实随入左先皮马相间可也则聘亦以皮马矣惟聘用瑑圭璋短一寸爲异耳璋以皮者亦以璋先之故曰圭璋特谓皮马不上堂老子曰拱璧先驷马拱璧者圭璋也此圭璋曰先也璧以帛琮以锦谓帛锦之上以璧琮加之士昬礼注云古文锦皆作帛盖古锦帛通故不曰锦而皆曰帛璧琮九寸诸侯以享天子而诸侯自相享则以瑑璧琮享诸侯束帛加璧享夫人束帛【帛读爲锦】加琮此享礼之璧琮曰加也琥以绣璜以黼者谓天子飨诸侯诸侯自相享酬以绣黼而将以琥璜终南诸侯受显服曰黻衣绣裳采菽天子命诸侯曰元衮及黼此王赐绣黼之文其锡之也王拜送爵以琥璜将之故曰琥璜爵诗曰承筐是将此大飨之琥璜曰将也春秋传虢公晋侯朝王王飨醴命之宥皆赐玉五防马三匹宥者宥币玉似琥璜不以绣黼而以马锡马见于易乘马见于诗又不以乘而以三是何礼也王命诸侯之礼亡其数不可得闻矣孔頴逹曰聘礼礼賔之币束帛乘马致飨以酬币致食以侑币郑云礼束帛乘马亦不是过也则诸侯礼賔不以玉鲁贿荀偃束锦加璧非礼也聘礼礼玉束帛以礼聘君未闻贿其臣虽有重贿亦不以璧宋以妾爲夫人馈左师束锦与马先之以玉则春秋六币之乱久矣韩起聘郑私觐子产以玉与马是大夫而行诸侯之礼也楚公子弃疾私见郑伯齐公孙青私见卫侯皆以马而不以玉君子以爲礼礼惟朝聘享頫乃有圭璋非是而以玉货之而已春秋尚锦卫货叔鲋鲁货子犹皆以锦郑注二王之后享用圭璋经传无文似出臆说古之聘也当其来聘则使卿辞玉于賔及其将归则又使卿还玉于馆盖圭璋大器故始则辞终则还之而受璧琮说者以爲轻财而重礼孔頴达谓六币皆财也虽圭璋亦受之而不还岂其然乎圭璋璧琮琥璜作之爲六器吉礼以事神合之爲六币賔礼以和好联之爲六玉凶礼以敛尸防同设方明六玉独无琮康成谓上下之神非天地之至贵者而敛尸六玉又云取象方明盖取上下四方之象也璜琮礼地方明即六宗天神也故不以琮觐礼三享皆束帛加璧而不言琮者省文穆王见许男于洧上祭父以天子命辞曰去兹羔用玉帛见许男不敢辞还取束帛加璧毛公举币玉康成谓子男于诸侯下其瑞享用琥璜下其瑞者瑑之可也曷爲改用琥璜乎六物以和诸侯故太元曰秉圭戴璧胪凑羣辟明非羣辟不以圭璧也吕氏春秋乃云晋使荀息以屈产之乘爲庭实而加以垂之璧是璧不以帛而以马矣则六币非乱于春秋欤杜预谓古之献物必有以先鲁贿荀偃以璧马爲鼎之先马不上堂安得先之左传先吴之鼎先吴犹故吴也吾闻圭先马未闻马先鼎失之甚矣【吴越春秋太伯起城周三里二百歩外郭三十余里在西北隅名曰故吴人民皆耕田其中】




　　礼说卷十三
　　钦定四库全书
　　礼说卷十四　　　　翰林院侍讲惠士竒撰考工记
　　轮人爲轮牙也者以爲固抱也司农以牙爲輮书亦或爲輮世间谓之辋案广雅防□【□即渠】輮防辋也防说林作蝉匷曰古之所爲不可更则推车至今无蝉匷注匷音矍而云车类误矣盐铁论作蝉攫曰推车之蝉攫负子之敎也韩非子曰古者朴陋故有珧铫而推车然则古之珧铫今之防皆车之辋欤释名曰关西曰輮或曰防防急就篇作防读若民牙与互通纺车之轮谓之互一名□说文作籆云収丝者即纺车之轮所谓防也籆一作籰与匷攫文异音同实一物广雅作从车得其正矣方言曰篗榬也兖豫河济之间谓之榬注云所以络丝者然则防卽榬卽篗也
　　轮之辐望之欲其揱尔而纎案揱说文云人臂儿徐锴曰梢长纎好也音所角切先郑读爲箾一作箫一作梢音山交反甘泉赋梢夔魖抶獝狂梢与抶义同谓皆梢而去之说文舜乐曰箾韶训箾爲击云以竿击人左传象箾南龠孔疏谓象箾武舞箾与捎通义取击拂然则箾者干也舜舞干羽于两阶而有苖格箫韶九成而鳯凰仪逸诗曰凤凰秋秋其翼若干其声若箫有凤有凰乐帝之心盖干画杂羽之文有似乎翼吹箫象凤鸣舞干象其翼也则箾爲干明甚曰象箾曰韶箾皆谓舞以干戚曰管象曰箫韶皆谓奏以箫管韶箾与箫韶犹象箾与管象也孔安国得之矣干爲兵器有征伐之容故汉房中歌曰箫勺羣慝天门歌曰饰玉梢以舞歌梢即箾也执之以舞非干而何左传建大车之轮以爲橹则车辐可当干记者言辐之形如干之象故曰揱尔【广雅防撃也音山育反广韵采入三箫卽古揱字捎薮捎沟皆与箫通】
　　轮人爲轮望其毂欲其眼也先郑读眼爲限后郑云出大貎释名云眼限也瞳子限限而出也与二郑之说同然眼说文作辊云毂齐等儿案辊与掍通洞箫赋掍其防同两都赋掍建章掍一作混其训爲同兼取约义集韵云束木也扬雄曰棍申椒与菌桂诗云约軧軧卽毂也约谓革纒之而加漆焉非掍之象乎是爲陈篆篆漆文也三十辐聚一毂防合齐同可谓毂之善矣方言曰掩掍同也江淮南楚之间曰掩宋衞之间曰掍掍误爲眼说文引周礼甚明从之爲允
　　菑蚤不齵则轮虽敝不匡养隂齐阳则毂虽敝不藃荀子弛易齵差淮南子唲齵之郄齵者参差有罅郄也玉篇云齿不齐管子轻重甲篇曰弓弩多匡防【若礼切】注云匡防戾碍也玉篇亦云軭车戾也贾生道术篇曰合得密周谓之调反调爲戾然则不匡者菑蚤合密之调也藃先郑读爲耗后郑谓藃藃暴也晏子春秋云轮山之直木也良匠揉之其圆中规虽有槁暴不复羸矣后郑谓后必挠减帱革暴起盖槁则挠减羸则暴起两说相证益明菑犹立也臿也义与剚同瓠子歌揵石菑卽菑蚤之菑【东方人以物臿地爲剚剚一作菑】
　　轮人爲毂毂小而长大而短则有柞与挚二病欲除其病莫若伸其围以爲长屈其长以爲围则长短大小均齐而二病除矣欲言毂围先言牙围六分其轮崇取一爲牙围三分其牙围畱一爲牙面而践地者也践地之面不漆其余皆漆椁其漆内之数而中诎之以其半爲毂长卽以其长爲之围以其围之阞捎其薮凡测圆者必先得其心从心出线则面面皆等椁者度量之名度两漆之内而中诎之则轮之心也轮内置毂毂内贯轴如此则轴正当轮心面面皆等然则中诎者测圆之法而毂之围径亦从此出焉先郑谓薮空壶中后郑谓当辐菑者捎除也阞三分之一也壶中谓毂孔所以容轴者而当辐入处谓之薮贾疏所谓毂大头寛者指贤小头狭者指轵寛狭处中者指薮也毂之两头爲轵参分其毂二在外一在内爲薮【薮以置辐】薮轵之间爲贤轵者止也言毂止于此贤者间也言当薮轵之中间薮者聚也言众辐之所聚状若蜂薮云尔【依注设数以毂围三尺二寸而三分之取其一以爲薮则薮围一尺九分寸之六毂两厢共径七寸有竒足以内贯轴外受辐而无不胜任之患】后郑云辐广三寸又云辐厚一寸则辐不圜何以知之以车人职知之车人职云辐长一柯有半其博三寸厚三之一此大车也其毂径尺有五寸其辐横濶三寸侧厚一寸故书博或爲搏【徒丸反】杜子春云当爲博后郑从之以此知辐不圜也如以爲圜则大车之毂其围四尺五寸一辐广三寸三十辐共广九尺而聚于四尺五寸之毂有是理哉或从故书博爲搏搏言围厚言径辐围三寸径一寸乃可【径一围三古之约法非密法也】然如此则辐太弱毂太强强弱不相得非车之利也故轮人爲辐三寸閷其二寸以爲厚横三侧一然则曷爲又曰股围骹围盖辐之形如璧之羡规其四角隋【他果反】而不圜两头大小股骹似之故取以譬焉两强不能相服故曰毂强必以弱辐众弱足以敌一强故辐不扤而摇一强足以当众弱故虽有重任毂不折康成谓辐入毂中犹蒲在水中爲弱似未尽然所谓辐广三寸半者亦隋长而非圜径可知矣五分毂长去二爲贤贤围一尺九寸二分去三爲轵轵围一尺二寸八分贤轵皆有金各以法消去金厚之数则贤围大于薮轵围小于薮故贾疏曰寛狭处中郑注所谓去一当作去二乃与薮相称者是也【据郑注金厚一寸卽用郑氏筭法径当消去二寸则围当消去六寸以六寸减贤轵两围则贤围一尺三寸二分轵围六寸八分】案薮说文作橾云车毂中空读若薮急就篇作防疑橾误爲槡【从车从木一也喿误爲桑】古音若薮汉读爲橾又扤一作仡方言曰僞【古讹字】谓之仡仡不安也注仡吾防反船动摇之貌则车之大扤状如船矣
　　凡揉牙外不亷注云亷絶也案说文揉作煣屈申木也从火柔声亷作熑车网絶也从火兼声长门赋曰心熑移而不省故注引郑注曰熑絶也则知古本考工亦作熑矣集韵熑移作燫熪云火不絶儿燫省爲亷其音同也或非误当两存又揉辐必齐注云揉谓以火槁之案槁一作挢长笛赋曰挢揉斤械注引郑注曰揉谓以火挢之释文亦有二音一刘音苦老反者作槁一沈音居赵反者作挢亦当两存挢与矫同苍颉篇曰矫正也轮人爲盖盖之柄爲达常其杠爲桯桯含达常者也盖斗谓之部部者凿孔以纳盖弓者也部厚一寸凿广四分其不凿者上有二分下有四分合之爲一寸下直二枚者凿孔外内若一曰直内孔之下与外平而上低二分不凿则上有四分下有四分其凿者二分而已弓广四分杀去二分而内于凿内其端又杀去参分惟一分而已故曰凿端一枚端谓弓头也注云六尺之弓倍之加倍广【六寸】九丈二尺六寸有宇曲之减【谓近部平者二尺而四尺爲宇曲低于部二尺挠之故低】欲求其减之数则以爪末低于部二尺者爲句【卽于曲处垂线长二尺爲句】宇曲四尺爲求其股股十二【以句积与积相减余十二爲股积】除之股面三尺几半也谓不满三尺半【内少方五寸】以股面加尊二尺则弓长五尺几半故曰可覆轵不及干【辖或作干本作輨俱音管】
　　轮直且无桡则登陀缢其牛下陀緧其后说文马尾□今之般犹则般緧在马尾故曰緧其后又緧一名马纣故关东谓纣爲緧一作防释名曰防道也在后道使不得却缩也潘岳疾王济裴楷乃题阁道爲謡曰阁道东有大牛王济鞅裴楷鞧夹颈爲鞅后道爲鞧言济在前楷在后也一作防荀子曰巨楚县吾前大燕防吾后广雅云绹纣緧也
　　驷车之辕率尺所一缚诗五楘梁辀注云楘厯録也梁辀上勾衡一辀五束束有厯録也是爲率尺所一缚说文云曲辕□缚直辕纂缚【□一作借官切】车衡三束也【人直辕车□一名暴居玊切又治车轴曰纂所眷切】
　　三锋防方言谓之三刄枝单枝曰戈双枝曰防南楚宛郢谓之匽防广雅所谓雄防也张楫曰雄防胡中有者【与距同】横防曰亦曰内谓胡以内横防于防者也旁出爲枝是爲胡着柲直前爲援援上爲刺胡下爲勾胡中爲内内谓之其柄谓之柲其锋谓之□【音敖】其孑谓之防【音辱】春秋传楚武王授师孑以伐随孔疏曰孑者击刺之兵有上刺之刄又有下钩之刄晏子曰崔杼刼大夫盟防拘其颈劔承其心曲刄钩之直兵推之急就篇有镶钩注云镶者其刄却偃而外利以推攘而害人所谓直兵推之也钩者形曲如钩而内利以拘牵而害人所谓曲刄钩之也曲刄谓胡如钩内利礼图画防两旁有枝胡中无三锋向上而下无钩此聂氏之臆造也春秋传襄二十三年栾乐乘槐本而覆【车栎槐而覆】或以防钩之断肘而死郭颁世说云旧制三公领兵入见皆交防叉颈而前叉者上刄钩者下刄旧图谓防支曲下爲胡【曲下者钩也】则知聂氏臆造失其旧矣说文云戈平头防也防有枝兵也吕布营门射防正中小支小支胡也防旁曲枝故说文谓之枝兵戈亦有枝而平头者盖戈无刺也戈防皆勾兵皇矣诗所谓钩援卽此毛传以钩爲钩梯而不言援失之矣戈防有钩有援直曰援曲曰钩则钩援爲戈防又何疑乎淮南子曰古之兵槽矛无击修防无刺而方言又有无刄之防秦晋谓之釨或谓之鏔吴谓之戈毛传云殳长丈二而无刄然则无刄者殳无刺者戈兼而有之者防康成谓援之外句者胡也贾疏谓援七寸半亦以三寸爲横以四寸半向上爲磬折如其说则援亦曲矣与胡何以别乎且援旣曲又安得有着柲直前之刺也以此知贾公彦之说非也郑司农谓援直刄胡其孑则援之外勾指胡明矣胡中无则下亦无勾康成谓胡以内接柲者亦谓也柲者其本接与防通非而何孔疏云戈如防而横安刄头不向上故曰钩孑又曰平头
　　马融云锊与锾同俗儒谓锊六两爲一川不知所出又云贾逵说俗儒以锊重六两周官劔重九锊俗儒近是许叔重说文解字本于贾逵亦云锾卽锊而谓十一铢二十五分之十三又云北方以二十两爲锊则与马融之说异矣康成谓今东莱称或以大半两爲钧十钧爲锾锾重六两大半两锾锊似同亦无定说吕刑孔传云六两曰锾王肃亦云然孔疏谓康成之言多于孔王所说惟挍十六铢尔然亦不知所出也案小尒疋曰二十四铢曰两两有半曰防倍防曰举倍举曰锊锊谓之锾二锾四两谓之斤贾逵所谓俗儒之说其详盖出于此载于孔丛故安国据以爲传然则三锊重一斤二两锊一作选张敞好古文字其言曰甫刑之罚有金选之品应劭曰选音刷金铢两名也顔师古曰选本作锊锊卽锾重六两然则今文锊古文选汉武帝造白金名白选选一作撰撰即锊也音刷苏林音选择之选失之矣白选三品大者重八两次六两次四两本无定数故诸儒疑之而不能决也尚书大传云夏后氏死辠罚二千馔马融云馔六两盖古选撰馔通皆与锾同锾史记作率索隐云旧本率亦作选书大传一鐉六两
　　函人爲甲犀甲七属寿百年兕甲六属寿二百年合甲五属寿三百年郑司农谓合甲削革里肉但取其表合以爲甲革里肉者革之败薉削去之则材良所谓视其里而易则材更也康成谓属者上旅下旅札续之数革坚者札长荀子曰魏氏武卒衣三属之甲如淳谓上身一髀裈一踁缴一苏林谓兜鍪盘领髀裈爲三属兜鍪胄也以胄爲甲固非以踁缴爲甲尤非上旅甲下旅裳甲裳三属其札更长于合甲矣革之最坚者欤左传组甲三百被练三千贾逵注云组甲以组缀甲被练帛也以帛缀甲而有盈窍半任力尽任力之说其说本于吕氏春秋邾之故法爲甲裳以帛【注云以帛缀甲】公息忌谓邾君曰不若以组凡甲之所以爲固者以满窍也今窍满矣而任力者半耳组则不然窍满则尽任力矣邾君以爲然然则察革之道先视其窍窍大则难盈故任力半窍小则易满故任力全合甲者任力全之谓也而组练实爲之助焉故曰随绳而斲因钻而缝窍者钻空所谓视其钻空而惌【小孔貎】则革坚者以此合甲之坚亦以此邾之缀甲旧以帛用公息忌之言而以组其后有人伤之者曰公息忌之所以欲用组者其家多爲组也邾君不悦复用帛而不用组则是古之缀甲组练兼施矣缀以组谓之组甲缀以练谓之被练古之法也杜预排抵先儒拨弃古法乃云组甲漆甲成组文被练练袍如其说则组甲三百有甲无袍被练三千有袍无甲也而可乎燕王思欲报齐身自削甲札妻自组甲絣削甲札者司农所谓削其里而取其表也组甲絣者太元曰错絣也广雅曰防【于近切】□【布耕切】絽【音吕】防【力若切】絣也扬雄传曰絣之以象类晋灼以絣爲杂师古以絣爲并并以连之杂以撰之所以箴缕縩繺之间攕揳唲齵之郄此非古合甲之法欤诗曰贝胄朱綅传云以朱綅缀之【綅古纤字见间传注】谓以朱线缀甲少仪国家靡敝甲不组縢注云组縢铠饰以组饰之及紟帯也合观众说则贾逵之说益信一说属者札也养由基蹲甲而射之彻七札焉晋惠公之右路石奋投而击缪公之甲中之者已六札矣未彻者特一札耳然则甲皆七属也盖札多则重重则不便屈信而易败凡物刚者恒折是以寿短札少则轻轻则利于屈信而耐久凡物柔者常存是以寿长函人三甲首曰七属师行三十里持重者服之减爲六属又减爲五属出奇制胜趋利者服之而魏氏武卒操十二石之弩负矢五十个日中而趋百里则尤利于轻更减而爲三属秦人捐甲徒裼以趋敌虎贲之士跿跔科头并去甲胄以爲轻便矣此皆气之趫力之盛进则能神退则能速荀子所谓干赏蹈利之兵欤赵武灵王曰重甲循兵不可以逾险此之谓也后世甲轻故典韦陷陈重衣两铠若皆七札焉用两重乎太元曰比札爲甲说苑曰革刚则裂比犹属也革利于柔合以爲甲举之而丰衣之无齘凡皮皆曰札齐俗训羊裘解札言裘敝也合爲属散爲解一说合甲小匡所谓鞈革也注云鞈革重革当心着之所以御矢鞈省爲合古今文甲一作胁音相近齐国之法重辠入犀胁轻辠入鞈革则合甲轻于犀甲信矣鞈犹坚也荀子曰犀兕鲛革鞈如金石
　　鞄人爲革伸之而直如其枉也急者先裂则是以博爲帴也帴当作俴管子参患篇甲不坚密与俴者同实又云将徒人与俴者同实是帴当作俴之明证也又荀子非相篇博而能容浅儒效篇以浅持博古人皆用浅对博犹薄对厚则以博爲俴又与荀子义同后郑读爲俴浅之俴得之矣说文帴读若末杀之杀犹减杀也然以其物爲帬帗一曰妇人胁衣则音义皆非集韵帴读爲翦训爲狭说本郑司农亦无别据而小戎诗俴驷毛传谓四介马郑笺谓以薄金爲甲之札韩诗则谓不着甲爲俴又与管子义符则帴当作俴益明或云读若戋宜音残非也刘昌宗读爲片云狭小之义亦可备一说论语绘事后素郑注云绘画文也凡绘事先布众色然后以素分布其间以成其文考工记画绘之事后素功注云素白采也后布之爲其易渍污也古者裳绣而衣绘画绘之事代有师秦废之而汉明复古所谓斑间赋白疎密有章康成盖目覩之必非臆说或云绘事素地加采谓之白受采此不知而妄爲之说也鄕射记曰凡画者丹质则丹地加采矣司常九旗画日月龙蛇之象亦以绛帛爲质也子夏疑素以爲绚夫子以后素惟绘事爲然故举以示之子夏遂因素而悟礼盖五色之黑黄苍赤必以素爲之介犹五德之仁义智信必以礼爲之闲且礼者五德之一德犹素者五色之一色以礼制心复礼爲仁礼失而采礼云礼云太素者质之始也则素爲质后素者绘之功也则素爲文故曰素以爲绚素也者万物之所成终而所成始也故履初素贲上白初者履之始上者贲之终然则忠信之人可以学礼其说非乎忠而无礼则愿也信而无礼则谅也愿则愚谅则贼不学礼而忠信丧其美也是故画绘以素成忠信以礼成素者无色之文礼者无名之朴老子不知以爲忠信之薄宫立而五音清甘立而五味平白立而五色明礼立而五德纯故曰大文弥朴【铺卜切】孚似不足非不足也质有余也吾以爲老子不知礼犹告子不知义而世称孔子学礼于老聃其不然乎其不然乎
　　玉人天子用全上公用龙侯用瓒伯用将说文云瓒三玉二石也天子用全纯玉也上公用駹四玉一石侯用瓒伯用埓玉石半相埓也然则龙当作駹将当作埒矣又云诸侯执圭朝天子天子执玉以冒之似犂冠又云瓛桓圭公所执从玉瓛声献读爲桓列女传晋献骊姬颂曰骊姬继母惑乱晋献谋谮太子毒酒爲权是献协权古音也一说献读爲轩刘熙孟子注曰献犹轩轩在物上之称也故献桓同音桓转爲和犹献转爲莎【素何反】盖音相近而通欤犁冠疑卽犂錧錧冒于犂故名犂冠然珩形似磬而冒非磬形当攷又云椎击也齐谓之终葵终葵爲椎犹邾娄爲邹皆齐鲁间俗语犂錧似毊犂冠似冒以今晓古也久之而今复成古不可复识矣相玉书言珵大六寸其燿自照【见离骚王逸注】玉篇亦云珵美玉埋六寸光自辉而康成引相玉书珵作珽说文有珽无珵盖珵卽珽古今文孔颖达曰物皆外光珽独自照内含明也然则大圭长三尺珽长六寸爲椎头故曰杼上终葵首说者谓杼上者閷其上此椎头六寸指不閷者而言岂其然乎杼长也方言引燕记曰丰人杼首杼首长首也楚谓之伃【音序】燕谓之杼诸侯之笏诎前故前短天子之珽杼上故上长【珽比他圭最长】旣曰方正【天子搢珽方正于天下也】而又閷之误矣一曰杼削也【凡爲轮行泽者欲杼杼以行泽则是刀以割涂也是杼训爲削也】方则其形如削谓椎头四角有廉棱西山经曰峚山之玉坚粟精密泽而有光郭景纯云玉有粟文所谓谷璧【礼记缜宻以粟粟或作栗】唐代宗卽位楚州献定国寳十有二其三曰谷璧白玉也如粟粒无雕镌之迹王者得之五谷丰景纯之言信矣然曰五谷丰诞哉又泰冒之山多藻玉说文云璪如水藻之文虞书璪火黺米又云琰璧上起美色也然则琬琰蒲谷玉之文理出于天然非关雕琢粟谓之谷藻谓之蒲养人安人其说妄矣瑑圭璋璧琮说文谓起兆瑑康成云瑑文饰也疏云直瑑爲文而已古有染玉法南山经曰仑者之山有木如谷其汗如漆名曰白防【音羔】可以血玉注云血谓染玉作光彩然则瑑爲文者盖染之欤一说血玉者天府上春衅宝鎭及宝器是也鎭与器玉之美者司农读衅爲徽盖取饰意亦谓染玉作光彩也血玉不以牲康成之说似失之春秋文元年天子使毛伯来锡公命杜预云诸侯卽位天子赐以命圭此臆说也礼曰诸侯薨使人归瑞玉于天子谅闇三年之后更爵命嗣子而还之【见白虎通】故在丧则视元士以君其国除丧则服士服而来朝天子爵命之也其在来朝之时乎春秋礼壊久矣晋惠鲁文锡命于卽位鲁桓卫襄追命于旣薨则新天子辑瑞之典不行嗣诸侯还圭之礼亦废吾不知天王所赐者是何瑞也或曰琬圭诸侯有德王命赐之使者执琬圭以致命焉春秋锡命盖以此释器曰珪大尺二寸谓之玠玊人之鎭圭也天子守之诗云锡尔介圭以作尔寳毛传曰宝瑞也郑笺以爲诸侯之瑞圭自九寸而下介长尺二寸非瑞也故以爲寳孙毓云特言赐之以作尔寳明非五等之玉如其说则介圭乃天子之守圭矣未闻以赐诸侯也诗云以其介圭入觐于王觐礼侯氏入门右坐奠圭卽诗所谓入觐之介圭则介圭非五等之玉欤笺义失之传义爲长
　　天子之圭中必康成谓必读如鹿车縪之縪鹿车者其形窄小裁容一鹿縪犹綦也结于轐而连于轴方言曰车下铁陈宋淮楚之间谓之毕大车谓之綦车下铁者輹也一名车下缚子夏易传曰輹车下伏兎谓之车屐以绳缚于轴因以名焉輹与轐通俗名钩心亦谓之橛包以金缚以绳大车谓之綦小车谓之毕毕与縪通丧服传冠绳外毕毕者绳之末也以绳系轴犹以组繋圭故举以况之刘昌宗读縪若鼈谓北俗语音然方言淮楚则非独北音也车屐一作车剧盖音同欤广雅曰组縪缝也輹束也释名曰輹伏也伏于轴上也说文伏兎下革谓之□□古昬字读若闵
　　聘用瑑圭减命圭一寸而无桓信躬蒲谷之文但有圻鄂瑑起一见典瑞一见玊人命圭缫皆三采三就瑑圭之缫则二采一就而已诸侯朝天子及自相朝则执命圭遣臣聘天子及聘诸侯则执瑑圭聘记所谓朝天子圭与缫皆九寸问诸侯朱緑缫八寸是也鄕党执圭包氏注云执持君之圭盖包氏章句本于张禹禹不信周官何晏注论语而取其说朱子仍其误乃曰圭诸侯命圭学者遂不复知瑑圭璋璧琮爲何物矣何晏好老庄言作道德论凡国家典章制度全不留心以故三礼皆拨弃其误乃至于此
　　楚汉春秋淮隂侯曰臣去项归汉汉王赐臣玉案之食古者王后劳诸侯以玉案承枣防两两列之所谓玉案之食也说文檈爲圆案士昬礼之盛防也以笲【音烦】如筥籚【羗居反籚音卢汉之寒具筥】而加于桥桥所以庪笲故康成以为案案有大小汉旧仪旋案丈二以陈肉食大案也汉书许后奉案上食孟光举案齐衡小案也二王后二十有四两两列之则十有二诸侯十有八两两列之则九大夫十两两列之则五纯犹两也与淳通左传淳十五乘或曰列或曰纯纯谓两行并列诸侯夫人劳聘宾以二竹簠方元被纁里有盖其实蒸防择饰案古以玉汉以金银加文画焉一爲奇二爲纯二竹簠而方则四也注失之案承食器如庪笲之桥桥之制未闻案者今之槃古之禁有足曰禁无足曰棜皆以承尊礼器大夫用棜士用禁以下爲贵也特牲馈食用棜或实兽于其上或覆壶于其中如汉陈食之案不独承尊矣【康成曰棜之制如今大木轝上有四周下无足】鄕饮酒谓之斯禁以庪两壶少牢馈食谓之棜以庪两甒皆大夫之礼故康成云棜斯禁也无足有似于棜大夫用斯禁士用禁如今方案隋长【隋他果反】局足髙三寸然则案有足也古器无案起于秦汉考工记盖秦汉间之书欤汉之籚一作□寒具筥也方言曰□南楚谓之筲赵魏之间谓之□古之竹簠也卢玈音同古今文【说文作凵象形凵卢饭器以柳爲之或从竹去声】
　　矢人爲矢虽有疾风弗之能惮故书惮或作怛怛言惊惮言畏状矢之形畏不若惊当作怛言矢轻重停匀风不能惊也其义见庄子大宗师篇子来将死妻子环泣子犂往问之曰叱避无怛化言死犹化勿惊怛之陆德明音义引考工记郑注爲证音都达反广雅怛惮皆训爲惊郑注论语云惮难也似非惊广雅失之怛一作伤也诗曰中心兮则怛兼两义一作靼音义同旊人器中膊康成读膊爲辁谓拊泥转均尌膊拟度端其器也淮南子曰一膊炭熯掇之则烂指万石俱熯去之十步而不死盖膊者垺之式则垺亦可名爲膊入火而熯则膊爲瓦器之垺矣【垺音普回反又芳符反】膊读爲埏老子埏埴以爲器埏埴者垺也鹖冠子曰膊膊之土注云膊形埒卽尌以拟度之器又曰合膊同根谓之宇宙合膊者器中膊之谓也膊一作专服赋曰大专槃物专读爲钧陶家名模下圆转者爲钧然则钧专埏膊文虽异而音义皆同矣
　　梓人职曰大胷燿后燿读爲哨【音稍】马融广成颂曰鸷鸟毅虫倨牙黔口大匃哨后然则燿一作哨音义宜然康成读从之本其师之说也燿一作臞细小之貎与哨通臞一作臞【音衢】尒疋曰臞脙瘠也瘠则细小音殊而义同数目顅脰顅长脰貎庄子其脰肩肩或云羸小貎或云直貎故书顅作牼司农读牼为鬝头无髪之鬝广雅曰鬝【苦瞎切】□【口入切】□【音瞎】【口本口忽二切】秃也明堂位夏后氏以楬豆注云楬无饰也齐人谓无髪爲秃楬则鬝与楬音同器无文犹头无髪其义亦同矣鬝一读爲间说文从髟间声扬之爲间抑之爲楬肩肩楬楬长而直也楬一作毼士丧礼毼豆两丹壶记碧卢秃楬说文顅头鬓少髪与鬝义同
　　庐人爲庐器句兵欲无弹刺兵欲无蜎说文曰僤疾也周礼句兵欲无僤僤有两义一训疾音但一训动音善一作潬亦作灗一作蟺亦作蝉皆读爲善训爲动上林赋象舆婉僤言车之动宛潬胶盩言水之动灵光赋腾骧蜿蟺言蛟龙之动然则僤者动也先郑读僤爲弹掉之弹亦取动意当依说文作僤后郑云故书弹或作僤俗误爲但书无善本贾疏不详贻误后人久矣后郑云蜎亦掉也读若井中虫蜎之蜎案尒疋释鱼蜎蠉注云井中小蛣蟩广雅曰孑孓蜎也蜎卽虷秋水篇虷蟹与科斗司马彪云虷音寒井中赤虫一名蜎然则蜎者水中孑孓掉尾之虫动摇不定故曰置而摇之以眂其蜎蜎乃动摇之状也劲则不动故曰横而摇之以眂其劲贾疏谓蜎蜎扰扰然近之矣乃云井中虫蜎从俗读也以尒疋爲俗可乎又曰蜎蜎然均旣曰蜎蜎焉得均说林训曰孑孓爲□言蜎化爲□所谓蜎飞也训蜎爲均误矣孑孓卽蛣蟩文异音同字林云孑无右臂孓无左臂
　　明堂五室象五行祀五帝在国之阳九七爲阳明堂之数半之爲室倍之爲堂三四步四三尺者古算法也三爲实四爲法而一则每室各得七步爲修余二步以益广则每室各得九步爲广以四乘三得十二尺爲二步卽广修之较五室几室二筵者东西广九筵南北修七筵广修相减余二筵以爲较也然则明堂五室三代同制夏度以歩南北七步东西九步殷度以寻南北七寻东西九寻周度以筵南北七筵东西九筵此明堂之数半之爲室者也有室乃有堂言室而不及堂则得后而遗前顾左而失右矣前太庙后太室是明堂有前后也左个东右个西是明堂有左右也以前后分之则前修七步后修七步合之得十四步则堂修二七也以左右分之则左广九步右广九步合之得十八步【注差半步】则堂广二九也此明堂之数倍之爲堂者也盖从分其堂则左偏爲左个右偏爲右个横分其堂则外爲堂有阶内爲室有戸故分之则青阳明堂太庙总章元堂爲堂木火土金水爲室合之则前靑阳后木室前明堂后火室前太庙后太室前总章后金室前元堂后水室李谧明堂制度论谓路寝有左右房明堂有左右个个者路寝之房也训个爲房未之前闻个古介字【秦誓一个臣古文一介臣】故说文无个盖今文个卽古文介马融曰间介无蹊古者士相见必有介谓之中间然则个犹间也明堂左右介者左右间也谧又谓堂之修广当以理推而以记者爲谬非也记曰堂二室一其言甚明注者谬耳截广补修堂方十六步广修之较四步是四分之一也故曰广四修一门堂亦如之堂三之二室三之一五运行大论曰黄帝坐明堂始正天纲临观八极考建五常五常谓五气行天地之中者也端居正气以候天和然则明堂五室始于黄帝矣疏五过论曰上经下经揆度隂阳奇恒五中决以明堂盖言人身之五中犹明堂之五室也由是察五色正五音叙五事立五伦设五官启五门列五服作五刑皆从此出焉古者明堂之制下之润湿弗能及上之雾露弗能入四方之风弗能袭徧览是非周观得失尧舜以昌桀纣以亡皆着于明堂
　　室中度以几堂上度以筵薛综曰筵席也长九尺几俎也长七尺殷人重屋注云重屋复笮也贾疏以爲重檐愚谓笮读爲格盖复格也逸周书曰四阿反坫重亢重郎常累复格孔晁注云复格累之櫺方言櫺屋梠注云雀梠谓屋檐也亦呼爲连绵格卽笮广雅防谓之笮说文谓之复屋栋即今之楼棼【许叔重曰筵一丈】庙门容大扄七个闱门容小扄三个案扄说文作鼏云以木贯鼎耳而举之从鼎冂声周礼庙门容大鼎七个卽易玉大吉也仪礼鼎设扄鼏鼏以覆扄以举举鼎则去鼏陈鼎则抽扄判然两物说文一之误矣又云举鼎也易谓之礼谓之鼏案礼鼏若束若编以茅爲之非坚刚之物与迥殊许氏不应错误至此说文冂部云冂覆也冂从鼎爲鼏则鼏非覆鼎之物乎以覆爲举则又何说且仪礼非叔重所不见者盖后人乱之则说文非许氏之旧信矣士冠礼注云今文扄爲古文鼏爲密是以易之当礼之扄所以举鼎者也而以鼏当之可乎礼器牺尊疏布鼏注云鼏或作幂楚辞招魂作传冩之讹【顔师古曰爲耳扄爲闗横关之以举鼎所以贯非即也易曰黄耳金非扄明矣】顔师古谓扄以贯非卽也先儒合爲一物失之其说近是并存以备攷
　　礼说卷十四
</div>
    <div class="pagination">
<a href="礼说_page4.html">上一页</a><a href="礼说.html">1</a><a href="礼说_page2.html">2</a><a href="礼说_page3.html">3</a><a href="礼说_page4.html">4</a><span class="current-page">5</span>
    </div>
    <div class="pagination"><a href="index.html">返回目录</a></div>
</body>
</html>
