<!DOCTYPE html>
<html>
 <head>
  <meta charset="utf-8"/>
  <title>
   礼说 - 第 2 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   礼说 - 第 2 页/共 5 页
  </h1>
  <div class="content">
   礼説卷三
&lt;经部,礼类,周礼之属,礼说&gt;
　　钦定四库全书
　　礼説卷四　　　　　翰林院侍讲惠士竒撰地官二
　　周之赋禄以田王者居九畡之田收经入以食兆民是以天子一圻诸侯一同公食贡大夫食邑士食田大国之一旅之田上大夫一卒之田众一旅田一成成方十里其税百夫田万亩亩一钟诗曰倬彼甫田岁取十千卿之禄也自此以降至皂隷食职其税一夫田百亩与庶人等为庶人在官其无田者或有辠夺之既老归之去国收之及外人之来与官吏承乏无田饩而徒理事者否则皆有田田百亩夫一防谓之戸故诗曰三百防易曰三百户一轸十夫楚叶公子髙有存国之功食田六百畛功崇者禄加丰也荀子曰上贤禄天下次贤禄一国下贤禄田邑楚庄王谓共雍曰有德者受爵禄有功者受田宅二者女无一焉宅在邑故田宅谓之田邑周之衰也大夫刺幽王曰佌佌彼有屋蓛蓛方有谷岂非小人在位有宅有田欤禄田之外有功而赏曰赏田魏公叔痤为将与韩赵战而胜禽乐祚魏王説以赏田百万禄之然则赏田亦谓之禄也公叔痤让功于吴起巴宁爨襄于是索吴起之后赐田二十万宁襄各十万王曰公叔长者又与田四十万加之百万之上使百四十万此司勲所谓加田康成云既赏之又加赐以田所以厚恩一説加田官宰之田也晋语官宰食加若齐鲍国为鲁施氏之宰有百室之邑故国征不及焉晋惠公赏以説众作辕田【辕爰通】秦孝公用商君亦制辕田皆赏田也管子曰良田不在战士三年而兵弱然则辕田之法以上田赏战士而中下授民秦晋之良田尽归战士矣贾田者官贾之田官田者官工之田晋语工商食官管子云贾知贵贱不为官贾工治功能不为官工者与功而不与分焉然则工商不在官者不与分田周书云县鄙商旅能来三室者与之一室之禄言能招来外商三人则与之一夫之田也白虎通云一夫一妇成一室汉田令啇者不农康成谓贾田在市贾人家所受田盖在官之贾欤牛田牧田皆刍牧之地若青之莱夷秦之胡苑鲁牧在野周牧在郊邑外曰郊郊外曰野荐草多衍六畜易蕃之地也古有掌宅之官凡仕者近宫耕者近门工贾近市【齐使弗郑为宅掌宅之官也】是为国宅宅必有田故曰宅田武王伐纣表商容释箕子使各处其宅田其田汉髙祖诏曰有功劳行田宅孝昭赐苏武田二顷宅一区孝宣时胡组郭徴卿子孙皆以旧恩赐田宅汉犹如是则周可知矣田有税宅无征而林犹加重者何也舜为食器而墨之诸侯以为侈汉有工官主作器南阳樊氏以富闻欲作器物先种梓漆盖其利厚民私之故曰民多私利者其国贫且木不可独伐不可独举不可独运必资民力用妨农事是以倍其征非私林恶废民于生谷也古者计以钟故魏季成子食采千钟曽子始仕三后仕三千钟秦汉易钟以石而禄渐薄六朝有职分田一品五顷又有公田以供公用至唐内官赋以石外官赋以田无地者畆给粟二斗五代废之至宋而复大藩长史二十顷及县尉不满五千戸者令四顷尉二顷稍优于唐其田每月不及十贯者支茶汤钱以足之所以厚其飬防之意虽不逮于古然所以示优厚厉清操犹得周家忠厚之遗焉【晋有莱田田驺后魏有公田】战国防子之相燕贵重主断燕王哙收吏玺自三百石以上皆效之子之【亦见韩非子】説者谓以石计禄始于此不知以石计禄本起于田李悝尽地力畮收一石半下孰倍中孰三上孰四盖以石计田以田赋禄王登为中牟令一日而见二中大夫予之田宅卫嗣君欲以薄疑为上卿进田万顷吴起攻亭下令曰有能先登者仕之国大夫赐之上田宅人争趋之攻亭一朝而拔之此战国之赋禄皆以田也吴起相楚悼王以为封君太众贫国弱兵之道于是封君之禄二世而收则采地之废昉于此乎文公欲弛孟文子之宅云欲利子于外地之寛景公欲更晏平仲之宅云请徙子于豫章之圃则国宅不皆官署宅田不尽民居也商君之法斩一首者爵一级欲为官者为五十石之官斩二首者爵二级欲为官者为百石之官则以石计禄始于秦然韩非子以为善田利宅所以战士卒也而断头裂腹播乎平原旷野者无宅容身身死田夺大臣左右无功者择田而受择田而食则当时赋禄及赏仍以田明矣曲礼无田禄者不设祭器有田禄者先为祭服祭统古者于禘赐爵服于甞出田邑田邑者田宅也康成以为国地其不然乎【左传卫公孙免余曰唯卿备百邑下有上禄乱也邑谓十室之邑百邑则田一成卿之禄也赵武以绛老为绛县师与之田使为君复陶案县师上士非所谓士食田者欤晋侯赏桓子狄臣千室千室者千夫之田桓子上卿千室犹百邑也古者井有定邑无常易曰改邑不改井康成注易讼卦云小国之下大夫采地方一成其定税三百家故三百戸也孔疏谓一成九百夫宫室涂巷山泽三分去一余有六百夫又通率其地不易再易一家而受二夫之地故定税三百家然春秋大国之卿其田不过一旅一旅之田不过一成如其説一家受二夫之地当定税四百五十家言一旅者举成数也三百戸不满一成以田赋禄而予之以不食之地其説妄矣】古之人臣苟非有功不得食邑载师所谓宅田赏田是也若夫公邑家邑小都大都皆非采地亦非禄田所谓王命尸臣官此栒邑栒故豳国提封万井兵车百乗天子使之治其赋而主其民又赐之鸾旂黼黻雕戈而宗人掌其禁令仍督其违失者其地则载师任之不得专焉及周之衰遂为已邑温子即狄樊皮畔王君子恶之公邑之利都家之主地不成国民不称君而内有六卿外有六遂甸稍县畺犬牙相错虽有不臣之心其力亦不能为乱所谓无拳无勇职为乱阶巧言之卒章得其情矣【吕氏春秋晋文公令曰有能得介子推者爵上卿田百万淮南道应训宣王封子发执圭列田百顷左传庄十九年惠王夺子禽祝跪与詹父田而收膳夫之秩田犹秩也秩亦田也夺田收秩所谓夺以驭其贫也宣十四年衞孔达缢而死衞人以为成劳复室其子使复其位室谓宅田禄也周书所谓一室之禄盖禄其子袭父位杜预谓室者以女妻之凿矣自一室之禄至千室之禄皆田也故古者名禄为田成八年经晋杀其大夫赵同赵括是时赵朔已死朔子武尚幼以其田与祁奚晋景公从韩厥之言衰盾忠勲不可无后乃立武而反其田焉然则复室其子者反其田也】古者天子畿内不以封秦仲为西垂大夫陇西有秦亭秦谷而非子居犬丘周之犬丘汉之槐里懿王都之本非国也及平王东迁秦仲之孙襄公于是始国而诗有秦风则车邻驷铁皆襄公时作而序谓车邻美秦仲失之天子守邑之大夫安得有内小臣传令乎世本云郑桓公居棫林徙拾纪年谓始居洛后居郑父之丘是为郑桓公则是西周畿内亦未闻有郑国也及桓公之子武公与晋文侯夹辅平王始灭虢防而都于溱洧焉后世遂有新郑之目而指汉之京兆郑县为旧都岂非附防者为之欤説文云周制天子地方千里分为百县县有四郡説本周书而王制则云天子县内有九十三国其説多依孟子然皆不合周官【汉书薛瓒注言周自穆王以下都于西郑不得以封桓公也幽王既败虢防又灭迁居其地国于郑父之丘是为郑桓公无封京兆之文其説本穆天子传及竹书而谓桓公未闻封于京兆其识卓矣汉中南郑犹京兆西郑也耆旧传云南郑之号始于郑桓公桓公死于犬戎其民南奔故以南为号其不然乎有西郑故加南又何与于郑桓公也】
　　凡民有夫则有家有家则有里夫出口泉故口以夫名家给繇役故役以家名里树桑麻故树以里名夫布者一口之夫家征者一夫之家里布者一家之里也征有弛舎惟贤能老疾贵者服公事者而闲民不与焉故使之出三日二日一日之力征而田与追胥转移执事亦在竭作之列所谓唯为社田国人毕作是也后郑谓家征者出士徒车辇失之又谓里布二十五家之布罚一家而使出二十五家之布势必不能且不毛与不耕孰重宅不毛者罚布一里田不耕者罚粟三夫赵商尝疑而问焉康成亦不能言其故矣宅之所处为里里者居也夏官量人所谓军社之所里是也盖屋在田故田不耕者出三夫之屋粟宅在里故宅不毛者出一家之里布也夫征即夫布説见前案汉律民不繇赀钱二十二谓民出赀钱以给繇役毎家二十二钱盖汉之家征如此则闲民反重其征必不然矣【汉律见説文解字】且民之无事者为闲民公族之无事者为游倅等闲也而贵贱分故公族之无事者诸子掌之国征弗及而民之无事者入卫于宫则宫伯有徒役之事出耕于野则载师有夫家之征夫家犹徒役也国家既养而长之又重征以困之有是理乎稾人职外内朝有冗食即宫中之人民而谓之冗食者许氏説文云人在屋下无田事然则冗食即闲民也康成谓畱治文书若今尚书之属诸直上者则凡外内朝之散吏趣走给召呼之属亦皆闲民为之矣此民无家事而服公事者乡大夫舍而弗征则载师亦不得而征之也春秋鲁作三军各征其军注谓征其军之家属孔疏云丁壮从军者官无税其家属不入军者税之闲民出夫家之征盖以此
　　周书西土方千里分为百县左传九县长毂九百四十县遗守四千则每县百乗百县万乗此国畿千里出车之大数也地官有县师秋官有县士凡县之众庶县士聚之县师作之若将有防同师田行役之事则县师受灋于司马甸稍都鄙受灋于县师是为县师之灋名曰县法而县士则各掌其县之禁令焉风俗通曰百里为同总名曰县县也首也从系倒首言当静徭役也然则县法者徭役之法欤郑司农以三百里至四百里为县康成则分为五等百里曰郊二百里曰甸三百里曰稍四百里曰县五百里曰都【司马法二百里为州三百里为野余同】不知甸地稍地畺地皆县地也稍人掌丘乗方士掌都家所掌者即甸地稍地畺地而稍人则以县师之法为丘乗之政令方士亦以时修其县法而为都家之治其都邑则又县师造之量其地辨其物而制其域故曰县也县声近施绳用法不曲如也县师掌师田作众庶造都邑故以取名周曰师楚曰尹汉曰令其职兼文武并掌兵器春秋周礼未改楚武王授师孑以伐随卫懿公将战而国人受甲古者兵器藏于国有事而后授兵既事复还兵所谓良兵藏于玉府及内府者必非民间所造造之者缮人稾人掌之者司甲司兵戈盾弓矢各有司存晋作州兵使州作兵鲁作丘甲使丘作甲非古也西京精兵聚于雒阳武库故汉之武库令犹周之司兵哀帝建平中母将隆奏言武库兵器天下公用国家武备缮治造作皆度大司农钱【苏林曰用度皆出大司农】未闻取之于百姓説者谓周官兵器出于乡遂之民误矣小司徒及乡师颁六乡之比法车辇登其数马牛辨其物简阅之而已非籍而赋之且古有命民小司徒辨贵贱所谓民之贵者亦得乗饰车骈马焉而遂人酂长简兵器以备追胥非以供军旅防同之用也司马法丘出牛三头马一匹甸出长毂一乗马四匹牛十二头此即春秋所谓田赋欤古者马牛车辇皆谓之赋鲁使丘甸出之重伤民力故春秋书之曰用田赋较之初税而尤甚矣何以知之以未用田赋之时知之三军作而三子各毁其乗如依司马法则乗者甸之出也奚为毁之且甸出车一乗故甸读为敶其训为乗则是毁其乘者毁其甸也毁其乘则可毁其甸则不可毁其甸是坏井田之法先商鞅而决裂阡陌也以是知甸出车一乘之説非也自鲁用田赋始也自鲁用田赋列国皆然名为乘马丘牛其实赋车籍马与秦之头防箕敛何以异焉周官牛人有公牛而牵徬同挽校人有王马而毛物异颁旗有司常以待国事鼓有鼓人以和军旅车有巾车而其用无常又安用乘马丘牛重伤民力哉然则马牛车辇旗鼓兵气皆非民间之物县师使其有司备之各帅其民而至及其防车人之卒伍则五人为伍百人为卒而一乘七十五人之説亦无所用之先偏后伍伍乘弥缝广有一卒卒偏之两所谓车人之卒伍也楚攻魏张仪请出兵以劲魏于是攻皮氏而以卒万人车百乘与魏是古者车一乘卒百人武王伐殷革车三百乘法当用卒三万人故田单曰帝王之兵所用不过三万而天下服矣説者谓周官无偏则不然古者士有卒伍车有偏列司徒主卒司空主车冬官亡则偏法亦亡广车之萃分为左右毎广一卒谓之正法偏者广之偏左广为左偏右广为右偏偏之两者合则四两以翼广分则五伍以承偏谓之偏法亦曰偏驾则知车人之卒伍未尝无偏君行师从故觐礼有偏驾过天子之城宜櫜甲束兵故偏驾不入王门康成谓偏驾者金象木革四辂其不然乎鱼丽之陈先偏魏舒毁车为卒亦偏为前拒盖无定数因事制宜者欤郑志赵啇问一甸之田方八里有戎马一乘大夫采四甸一甸之税入于王其余三甸裁有十二匹而校人职家四闲何也答曰四闲八百六十四匹此乃国马不出于民司马法民出军赋无与于国所谓民出军赋者即春秋之田赋也古文田陈同音故齐陈转为齐田甸乘亦同音故丘甸通为丘乘説者以为甸出车一乘故甸改为乘失之司马穰苴兵法因号司马法案战国防齐闵王时司马穰苴为政闵王杀之大臣不亲则穰苴乃闵王之将以故齐南破楚西屈秦用韩魏燕赵之众犹鞭防者盖穰苴之力居多及穰苴死而闵王亡矣晏子春秋以为齐景公史迁因之如其然左传曷为不载乎韩非子曰私门之官用马府之世绁又曰民产絶则畜生少畜生少则戎马乏戎马乏则将马出是将马者国马谓之马府戎马者民间之马所谓民出军赋者也民马乏故以国马给军则其法非始于春秋行于战国欤何休曰用田赋者若汉家敛民钱以田为率矣礼军赋十幷不过一乘愚谓以田为率乃税畆非田赋也鲁语田一井出稯禾秉刍缶米而已如以十井为乘则包咸之説【见论语注】吾未之前闻【秦穆公送公子重耳入晋革车五百乘歩卒五万畴骑二千此一乘百人之法而兼有骑则骑起于春秋非始于战国也民年二十三傅之畴官学习骑射故曰畴骑见韩非子】春秋隐四年传云敝邑以赋与陈蔡从服防云赋兵也昭六年传大夫有赋于军故鲁之御叔大夫也而傲使人令倍其赋谓军赋也汉孝惠之初令吏六百石以上及故吏尝佩将军都尉印及二千石官印者家唯给军赋他无所与则大夫有赋于军至汉犹然矣哀七年传鲁赋八百乘邾赋六百乘故兵车曰赋舆有税有赋税以足食赋以足军论语治赋孔安国亦谓之兵赋然则用田赋者以田赋出兵司马法本诸此【服防引司马法五十乘为两百二十乘为伍二十五乘为偏杜预引司马法车十五乘为大偏九乘为小偏则偏无定数伍两亦然倍伍为什倍两为五十倍卒为二百齐语五十人为小戎二百人为卒倍法也坊记孔疏云据司马法之文车甲马牛皆计地令民自出乡遂之众七十五人出革车一乘甲士三人马四匹牛十二头恐非力之所能皆是国家所给故巾车职毁折入赍于职币质人云凡受马于有司者书其齿与毛其贾马死则旬之内更司兵云授兵从司马之法颁之受兵亦如之是国家所给也愚谓司马法出于田赋始自春秋之末行于战国之时】鲁用田赋犹郑作丘赋服防曰作丘甲者一丘之田出一马三牛其説是也然以为古法则非子产爱民而行病民之政学者不能无疑焉大宰有刍秣之式大府以四郊之赋待之则牛马不出于丘明矣秦孝公十二年为田开阡陌十四年初为赋赋者军赋也军赋始于春秋至是开阡陌而更定其法也师氏三德二曰敏德敏者何也克为敏德以已承之孔子曰克己曾子曰已任一也説文克之象肩也其义任也诗云佛时仔肩毛传曰克郑笺曰任释诂曰胜盖能胜其任谓之克然则苟非已焉能克苟非克焉得敏是故尧舜防已禹稷由己成汤惟己伊尹若己皆敏德也于文以已承之曰巹巹者谨愼之辞诗云赤舄己巳【见説文】盖言谨也周公之敏也若无己则敬失其基礼失其干愼失其借堕枝体黜聪明离形去智变为槁木死灰亦终入于昏昏黙黙而已矣学问求诸己廉耻行诸己忠恕推诸己立达取诸己安人安百姓修诸己孔子无我非无己也杨子为我非为己也已之欲非己犹身之垢非身为仁由己是谓当仁仁以成已惟敏乃成训己为私滥于王肃浸于刘异乎吾所闻一曰至徳至者何也中庸其至矣乎民鲜能乆矣惟有敏德者能之敏德所以为仁而孝德者为仁之本也【春秋昭十二年左传云仲尼曰古也有志克己复礼仁也则古有是言而孔子引之为仁由己而由人乎哉此发明克己之义也而复礼之目未详故顔子请问】克为敏德其详可得闻乎不能谓之贼不足谓之画浮况谓之溺游移谓之惑中废谓之弱后退谓之却皆不能自克者敏之蠧也惟克乃敏诗曰农夫克敏力耕数耘收获如宼盗之至农夫之敏也君子克己亦如之诗曰良士蹶蹶言动而敏于事也此敏德所以为行本欤【子曰一日克己复礼又曰有能一日用其力于仁用力者己也能用力非克己乎而皆曰一日者言由己不由人也故曰我欲仁斯仁至矣不识已焉识仁子贡之施济求之人孔子之立达反之己故曰修己以敬以安百姓尧舜犹病】五行已属中宫土易曰安土敦乎仁故能爱未有不爱己而能爱人者也求仁者于己取之可矣史迁纪帝喾普施利物不于其身非吾儒之学也吾儒学在己利物本诸身庄子曰至人无己无己是无仁也故庄子不知仁【庄子谓枝于仁者擢德塞性蹩躄为仁天下始疑而其论仁也则云中心物恺兼爱无私以墨子之学为孔子之语其谬己甚皆自至人无己之一言始】
　　路寝制如明堂面有四门虎门者路寝之西门也西为成熟之方学贵成熟故小学在西亦名西学祭义云食三老五更于大学所以教诸侯之弟也祀先贤于西学所以教诸侯之德也【西学周小学也先贤有道德王所使教国子者】大学在成均则西学在虎门之左明矣古者学在门缪公学着人齐风毛传云门屛之间曰着着人者楚语所谓位宁有官师之典【着与宁通】盖师氏保氏也师氏保氏同居门左各司王朝保氏不言者省文可知或云南称门北称闱此臆説也萧子良云萧何以署书题苍龙白虎二阙不知据何书后汉德阳殿东门云龙西门神虎虎金兽也故在西则虎门为路寝西门又何疑乎家之学在门侧之堂故国之学在虎门之左此蔡邕所谓周官有门闱之学也【文耀钩云西宫白帝其精白虎】左传昭十年栾髙与陈鲍相攻遂伐虎门晏平仲端委立于虎门之外盖以虎门师保所居讲学视朝之地故朝服立于其外欤东汉有白虎观肃宗诏诸儒论定五经同异于此白虎门名于门立观因以名之盖取地官师氏虎门之义也一説虎门宫之外门失之矣师氏守王门保氏守王闱尒疋宫中之门谓之闱康成谓巷门相通者杂记夫人奔丧入自闱门升自侧阶然则闱门乃旁侧之门也路门外之应门为正门而虎门在西师氏居其左闱门又在内似皆旁侧之门画虎象秋严汉制则然矣康成以路门当之岂其然乎广韵引周礼云公卿之子入王端之左教以六艺谓之门子其后氏焉氏焉者以门为姓若吴有胥门巢晋有下门聪也以虎门为端门国子为门子则似干宝注而目为周礼误矣
　　师氏诏王媺而教国子以三德三行保氏諌王恶而教国子以六艺六仪国子者公卿大夫之子而王之世子亦齿焉古者师保之官掌国中失之事中者为媺王有媺则道之使成失者为恶王有恶则闲之使止因以教王及王世子而国之贵游子弟皆从王世子而学焉者也降及春秋其道息矣然其风犹存秦穆公益国十二而学于着人荆文王兼国三十而学于保申秦至穆而霸楚至文而昌二君能光大先世之业以成其媺者师保之力也楚大子商臣之恶其师潘崇实倡之犹陈公子佗之恶本于其傅之不良盖二人之性未必恶师傅恶故二人从之而恶説者谓商臣蠭目豺声形恶也岂其性恶乎诗有墓门刺陈佗也陈佗无良师傅以至于不义恶加于万民焉故曰墓门有棘斧以斯之言斧能析薪犹师能止恶也秦不法古律令为师胡亥学书赵高教之夫也不良此之谓矣夫之言傅也谓师傅也师傅不良故陈陀恶加万民胡亥毒痡四海太元曰黄儿中蕃君子洗愆言有老臣以为师保则君子庶几免于恶焉尔人之所好而不足者媺也人之所丑而有余者恶也彊其所不足拂其所有余此保氏师氏之职欤汉成中主委任外亲帝师张禹国之侫臣党于王氏变汉为新师保之官安可非其人也易兑讲习临教思二阳咸临师保之象初以志行正为贞二以不顺从为利言诏媺谏恶逆之吉顺之凶潘崇之于商臣赵髙之于胡亥张禹之于汉成皆不正而顺从何利之有【君命顺则臣有顺命君命逆则臣有逆命君命逆而臣顺之者一言可以丧邦临九二爻辞曰咸临吉无不利夫子恐人以顺为利也故特明其义曰咸临吉无不利未顺命也未之言非古语也言非以顺命为利也为人臣者不明乎此义则不免为宋之三旨相公而已三旨者一曰取圣旨二曰领圣旨三曰已得圣旨也此之谓顺命即六三之甘临故甘临曰无攸利咸临曰旡不利兑象朋友临象师保易曰无有师保如临父母书曰放黜师保则师保非三公也三公官不必偹师保必备其官易初元士二大夫师氏保氏正当元士大夫之位故临二阳象之周公师保万民则三公亦得兼焉荀子曰从命而利君谓之顺从命而不利君谓之谄逆命而利君谓之忠逆命而不利君谓之簒然则咸临之旡不利甘临之旡攸利其义晓然矣曰从道不从君此之谓也晏子曰君正臣从谓之顺君僻臣从谓之逆君失其道臣失其守逆政行而有司不敢争覆社稷危宗庙是故上有行中之君下有顺命之臣君不行中故臣未顺命知临之宜咸临之吉欤】荆威王学书于沈尹华昭厘恶之有中谢者为昭厘谓王曰国人皆以王为沈尹华之弟子也王不説因疏沈尹华甚哉人之好为师而耻为弟子也故细人一言而威王不説则师保废于战国矣商书曰能自得师者王谓人莫已若者亡故荆兴于文衰于威一传而懐王遂亡其国客死于秦
　　保氏五射白矢参连剡注襄尺井仪案广韵白矢作白匀襄尺作譲尺参连作参逺贾疏云臣与君射不与君并立襄君一尺而退则襄读为让古今文也新序云左把弹右摄丸定操持审参连吴越春秋云射之道从分望敌合以参连连误为逺失其义矣庄子镝矢复防注云矢去复徃防然则复沓犹参连也列子曰善射者能令后镞中前括发发相及矢矢相属前矢造准而无絶落后矢之括犹衔视之若一焉是为参连后汉陈王宠善弩射十发十中中皆同处其法以天覆地载参连为奇又三微三小三微为经三小为纬经纬相将万胜之方然要在机牙弩柄曰臂钩曰牙牙外曰郭郭下曰悬刀合名之曰机差以米则不发然则参连弩射尤精矣诗四矢反兮笺云反复也礼射三而止每射四矢皆得其故处此之谓复庄子所谓复防也
　　司谏纠万民之徳而观察其徳行道艺辨之以能司救禁万民之衺而诛让其衺恶过失防之以礼乃其职不列于六乡六遂之中而隷于师氏保氏之下何哉盖必先师氏诏王媺而后司谏纠民德民之徳本于王之媺也必先保氏谏王恶而后司救禁民衺民之衺本于王之恶也纠民徳者乡三物禁民衺者乡八刑师氏之诏诏以此一人有德以道民德不令而行保氏之谏谏以此一人无衺以闲民衺不禁而止本诸身徴诸民徳道礼齐风俗成焉比长奇衺闾胥觵挞族师刑罚皆所以禁民衺民有过恶州长岁纠党正月戒司救复三让三罚之以故民无隐慝比长教和亲闾胥聚众庶书其敬敏任防者族师每月属民书其孝弟睦婣有学者是为德行道艺党正岁属民而书之州长正月属民而攷之然后入之于乡大夫乡大夫三年大此则复加攷而举其贤者能者而献其书王再拜受之登于天府内史贰之则所以纠民徳者较之禁民衺而尤详焉以故民无遗善司谏复以之攷乡里之治而诏废置盖比闾族党州乡或有书之未备攷之未精举之未当者司谏廵问而观察之以进退其乡之吏由是穷居侧陋之士无不上闻言行必达皆登于书谓之史传至秦旷絶其道废坏汉武始举贤良方正天子计书先上太史媺恶之事靡不毕集后汉光武始诏南阳撰作风俗故沛三辅有耆旧节士之序鲁庐江有名德先贤之赞郡国之书由此而作其后遂有三辅决录汝南月旦之评説者以为处士横议然犹有古纠德禁衺之遗意而朝廷无诏媺諌恶之官则是不正其本而齐其末也故东汉风俗虽有气节之名而德行道艺不及三代之纯者以此魏置州郡中正区别人物第其高下定为九品其有言行修着则升进之傥或道义亏缺则降下之此古州长党正族师闾胥之职也虽风教頽失而无典刑然时有清议尚能劝俗陈寿居丧使女奴丸药积年沉废郄诜笃孝以假葬违常降品一等其为惩劝也如是虽古之廵问观察诛让防禁何以加焉后魏太和以前精选德高一乡者为中正当时颇得其人及宣武孝明之世寝以頽紊而冀州大中正排抑武夫不入清品武夫怨怒遂聚火焚其第杀其人天下寃痛乃诏斩其尤恶者余大赦以安之而魏亦亡矣中正置于延康废于开皇立法未尝不善乆而弊滋荣辱在手高下任意此非出于法之不善实由于本之未端端本之道先正朝廷则化起于身教成于国地官纠德禁衺既有比闾族党以分其职又有司諌司救以董其成而为司氏保氏之属旨哉旨哉祖已曰惟先格王正厥事此之谓也
　　调人掌司万民之难而谐和之典瑞谷圭以和难康成谓难仇雠和之者若春秋宣公及齐侯平莒及郯晋侯使瑕嘉平戎于王愚案僖公二十一年楚执宋公公防诸侯盟于薄释宋公公羊谓执未有言释之者以公与议而释之何休谓善僖公能免宋公之厄谷梁谓外释不志以公与之盟而目之康成谓公有功焉此典瑞所谓和难也二十七年楚人围宋公羊谓此楚子而贬称人以执宋公故终僖之篇贬何休谓古诸侯有难王者若方伯和平之后相犯复故辠楚前执宋公僖公与共议释之今复犯围宋故贬终僖之篇贬者言君子和平人当终身保也然则调人和难保之终身故先动者诛之康成谓犹今二千石以令解仇怨后复相报移徙之即何休所谓后相犯复故辠是也楚人先动其能免于王者之诛乎二十八年晋人执卫侯三十年公为之请纳玉于王与晋侯皆十防王许之乃释卫侯尒疋玉十谓之区注云五防为区然则双玉曰珏半珏曰只十只曰区倍之为十防和难之防圭也防之言谷十数之成和难者成之故用成数僖公行礼故记者善而志之大戴礼曰父母之雠不与同生兄弟之雠不与聚国朋友之雠不与聚乡族人之雠不与聚邻曲礼亦云父之雠弗与共戴天兄弟之雠不反兵交逰之雠不同国诸儒异説莫能相一学者惑焉愚谓不与同生者孝子之心令勿相雠者国家之法如其法则孝子之心伤如其心则国家之法坏欲两全则两穷于是使不共戴天之雠避诸海外既不坏国家之法亦不伤孝子之心此调人之所以为调也千里之外逺于同国而乡近于国邻近于乡族人则踈于从父昆弟矣亦可补调人之阙焉或曰父之雠避诸海外是共戴天也可乎曰调人之和难頴封人之锡也土中有水弗掘无泉四海之外别有一天其谁曰不然若夫杀人者死伤人者刑乃秋官之所而谋非调人之所和而释汉律衷刺刃者必诛以其虽未杀伤人而有杀伤之心也调人职所谓过而杀伤人者吉人良士本无杀伤之心时有过误不幸防离者耳汉律过失杀人不坐死【过失若举刃欲斫伐而轶中人者】调人乃教民之官故以其民共听而成之东汉之季洛阳有主谐合杀人者谓之防任之家遂假托调人之法因而为姧利受人十万谢客数千由是法禁益弛京师刼质白昼群行而汉亡矣
　　管子春三丣【俗作卯】十二始丣十二中丣十二小丣而始丣合男女秋三丣【今文酉古文丣俗误为卯】十二始丣十二中丣十二小丣而始丣合男女冬夏两至后九十二日谓之春秋两至春至十日之内室无处女盖始丣合男女者白露下收聚之初始丣之辰荀子所谓霜降逆女家语所谓霜降而妇功成嫁娶者行焉是也始合男女者清明后出耕之日始丣之辰媒氏职所谓中春之月令防男女是也春至即春分十日之内三之中中春之月防男女之时于是时也奔者不禁故曰室无处女谓女尽行诗摽有梅毛传所谓三十之男二十之女不待备礼而行者所以蕃育人民也过此则非昏姻之时不用令者罚之荀卿子所谓氷泮杀止【杀止一作杀女】家语所谓氷泮而农事起昏礼杀于此众説皆同康成独异而管子尤合周官故愚引以为证焉为春门三为八举【木成数八】丣为秋门三丣为九和【金成数九】古文戼同形书无善本故正之【説文象开门丣象闭门】晋束晳以为四时皆可昏姻引春秋为证然民间嫁娶吾闻之诗礼未闻之春秋夏小正二月绥多士女太元内妇始秋分【隂外阳内万物之既】自秋至春辛壬癸甲皆嫁娶之时张融曰易泰卦六五帝乙归妹以祉元吉旧説六五爻辰在春为阳中万物生育嫁娶大吉此管子春三合男女之义也参同契谓二月榆落魁临于八月麦生天罡据丣盖麦生而嫁娶行榆落而昏礼杀合于天时者欤左传襄二十二年十二月郑逰眅将如晋未出竟遭逆妻者夺之则春秋民间嫁娶亦在秋冬也媒氏防男女即管子掌媒之合独所谓合独者凡国都皆有掌媒取鳏寡而和合之予田宅而家室之三年然后事之此之谓合独心星为二月之合宿故三为合独之时墨子曰丈夫年二十毋敢不处家女子年十五毋敢不事人圣王之法也然则男三十女二十而无夫家皆过时不嫁娶者媒氏防而合之非合独而何从日为昴丣从日为昴昴白虎宿星当从丣説文误作昴【徐音萛饱切】诗云维参与昴毛传云丣畱也元命苞云昴六星昴之言畱言物成就系畱愚谓昴西方之宿一名旄头昴与旄若犹与摇康成曰秦人犹摇声相近则昴旄亦声相近也丣象闭门昴为白虎不当从説文非许氏之旧矣俗本流传莫能正也丣从田为畱采地之名因以为氏汉人改畱为刘而有金刀之説则丣之相乱也乆矣【虞翻云古桺丣字同王充曰日出扶桑暮入细桺故宅西曰桺谷是日夕为丣也左传陈成子救郑及畱舒郑笺引之作桺舒是古畱桺亦通矣律书言二十八舍北至于畱畱者言阳气之稽畱也故曰畱八月也则直读昴为畱也】
　　祝融作市其象为离离明为日日有三时三时者朝时昃时夕时不曰中而曰昃者皇侃以为日将中而未中犹在东侧是中前为昃也贾公彦引书日中昃不遑暇食是中后为昃也家语日出听政至于中昃王肃云中日中昃昳中説文以日西为昃失之矣日东为朝日西为夕日昃为中春秋肆大省公羊曰肆者何跌也何休曰跌过度昳之言跌也过犹不及故中前中后皆曰昳中日至衡阳是为隅中至昆吾是为正中皆日昃时也昃市于中朝市于东夕市于西日中盛明当王之位故曰大市而主万民百族平旦食时为公为卿故曰朝市而主四方啇贾日昳晡时为台为仆故曰夕市而主贩夫贩妇庄子曰日方中方睨侧视为睨睨犹昃也方睨而中方中而睨其时有防日中不须臾故易曰日之离何可乆也説者谓日昃明将尽岂其然日中为市取诸噬嗑上明下动日昃之大市也行人之仪不朝不夕晏子云室夕管子云立朝夕古语皆以朝夕为东西矣月食必在朢月朢为盈日昃必在中日中为昃故易曰日中则昃月盈则食何休注公羊亦云昃日西是皆以昃为夕也可乎昃有中有下皆非日夕时古者辠人之丧以昬殣故葬以朝不以夕谓其近于昬春秋九月丁已葬定公雨不克葬戊午日下□【谷梁作稷】乃克葬何休云下□盖晡时晡时则夕也曷为不书夕而书□且晡时而葬是以辠人待其君也必不然矣书传注云平旦至食时为朝隅中至日昳为中晡时至黄昬为夕日出而葬日中而虞礼也鲁葬定公以下□葬小君顷熊【一作敬嬴】以日中下□去日中不逺两书以讥焉朝市于西方反天道也故君子非之汉宫阙防曰六市在西其三在东有东西而无中非古也洛阳三市取则周官金市西【一名商观】南市中马市东古者为市一日三合而河西姑臧市日四合扶风美阳俗以夜市则司市之法不行于天下矣
　　质人掌卖儥之质剂大市以质若牛马人民小市以剂若兵车用器及四时食物廵而攷之犯禁者举而罚之古之质剂后世之文劵也东晋及梁陈凡货卖奴婢马牛田宅有文劵者率钱一万输估四百入官卖者三百买者一百无文劵者随物所堪亦百文收四名为散估説者谓人竞商贩不为田业故使均输虽以此为辞实利在侵削犹汉笇缗钱而已质人所罚谓之罚布犯禁者罚之谓用器兵车不中度布帛精麄不中数幅广狭不中量则淳制不壹度量不同故举其货而罚之所以同度量而壹淳制也古者以质剂结信而止讼安得有税乎司市所征谓之廛市一名征廛廛人敛之入于泉府亦曰征布盖征其廛不征其货故孟子曰廛而不征后汉第五伦以京兆掾领长安市平铨衡正斗斛市无阿枉百姓悦服此古质人之职也度量为斗斛淳制为铨衡孟子谓之法故曰法而不廛谓廛人不征货质人不征廛荀子谓之室律治市者平之室律者质律也质人之律汉曰月平所以平市价【室质音相近杨注误】
　　儥人民者掌之质人获人民者告之朝士古无奴婢谓之臣妾亦曰人民费誓马牛其风臣妾逋逃勿敢越逐祗复之我商赉汝复之者在军则复于长在国则复于朝故曰委于朝告于士朝者断狱讼之外朝朝士受而听之商度其所获而畀之是谓商赉牛马货贿皆然故曰大者公之小者庶民私之谓三分其所获二入公而私其一也越逐者在国越乡者在军越伍军有常刑国系圜土易曰悔亡丧马勿逐自复言勿逐故悔亡逐则有悔矣诗曰爰居爰处爰丧其马于以求之于林之下谓国无政军无律故越逐者不加刑也质人卖儥人民用长劵谓之质王褒僮约石崇奴劵古之质欤质许赎鲁人有赎臣妾于诸侯者而逋逃之臣妾皆得归其主焉有主来识认騐其质而归之仍商度而赉告者凡失物在市三日在朝旬而无主识认乃没入官故易有亿丧贝跻于九陵之象勿逐七日得之占九陵象朝之阊阖九重言七日则旬之内也震长阳其数七勿逐与丧马同占而不言悔者阳动而隂静也【丧马睽初九丧贝震六二亿发声古以贝为货】古者路遗不拾人亡不追非诱非窃旬内自归太卜官有卜卖买臣妾马牛得之首仰足开不得首仰足肣【音琴谓兆足敛】然则易之繇书之誓周官之文参相合也乡有比闾族党州遂有隣里酂鄙县军有伍两卒旅师皆不得相逾越修闾氏掌国野庐氏掌野司虣掌市市不属逰国不驰骋野不相翔司险守五沟五涂而呵止行者掌固复昼三廵夜三鼜以号戒之先王寄军政于乡遂辅之以什司之以伍伍无非其人人无非其里里无非其家故奔亡者无所匿窃盗者无所容苟非迁徙虽有逋逃莫敢越逐不独军中为然矣董逋逃晋法也楚作仆区乃隐匿逃臣之法【説文匚藏也品众也品在匚中踦区藏匿也仆臣仆也仆区者藏匿逃臣】芋尹无宇之阍逃入王宫无宇执之有司弗与及谒诸王卒取以归归之礼也执之非礼也当复之朝【康成曰复之言报也】复之朝而有司弗与则失在有司也朝有复者宰夫掌诸臣之复御仆掌庶民之复晏子春秋所谓齐有北国骚造于君而求复者以此
　　太公为周立九府圜法颜师古以大府玉府内府外府泉府天府凡六府当之而又以职内职金职币三官充其数焉非也尒疋以八方之八材中原之五谷鱼盐为九府王应麟引之以当九府圜法失之逺矣所谓圜法者重不废轻小不妨大子母相权而有九品故曰九府圜法其名见周官者夫布里布辟布絘布总布质布罚布廛布儳布是为布货九品其九品在国曰邦布外府掌之在市曰征布泉府掌之载师有里布闾师有夫布皆邦布也出诸民入诸国故曰邦布百亩为夫五邻为里民间之布以夫里得名説者以为罚布误矣司市有辟布廛人有絘布总布质布罚布廛布肆长有儳布皆征布也敛诸市入诸官故曰征布辟布一名辞布辞之言赀也犹汉之赀钱或曰辟法也辟布犹法钱市中作布皆取法焉故曰辟布者于其地之叙叙犹监也作布之叙盖铸钱之监欤王莽布货十品一曰大布次曰次布盖法周官之絘布乃市中思次介次之布也总布未详质布者质剂卖儥之布罚布者质人所罚犯禁者之布廛布者门关征廛之布儳布者无肆立持之布集韵云儳蹔也音才鉴切徐邈读诗云抱布抱此管子云握路握此也郑司农曰布参印书广二寸长二尺以为币贸易物此立持之布欤管子谓隰朋于国有不知政于家有不知事举齐国之币握路家五十室而其人不知握犹持也古之儳布也肆长敛之廛人掌之而朋不与知焉一説儳布者总布之别也盘庚曰无总于货宝货宝曰布商贾阜货而行之立曰儳行曰路执曰总皆商贾之事也盘庚戒在位毋若商贾然职内主钱辨财而执总总者聚而束之以书楬之汉律曰布谓之总总曰升升曰登晏子春秋十緫之布十緫者十升也升登音同故或为登或为升皆名为总以此名布亦以此名泉故文子曰万物之总皆阅一孔总通作緵汉令徒隷衣七緵布緵一作稯八十缕为稯五稯为秭二秭为秅【西京杂记曰五丝为蹑倍蹑为升倍升为缄倍缄为纪倍纪为总倍总为璲璲者古之佩秦之绶以缕为丝十丝为升则异説也凡先合单纺为一系四系为一扶五扶为一首五首为一文文采淳为一圭首多者系细少者系麄汉制如此而缄纪无闻焉五扶为首则二十系也汉之首异乎古之升矣汉律曰绮丝数谓之絩布谓之总绶组谓之首诗传曰鬷数笺曰鬷总也疏云鬷谓麻缕毎数一升而用绳纪之故鬷为数总而集之故鬷为总】泉府凡民之贷者与其有司辨而授之以国服为之息国服者国軓也亦曰国准軓为法准为平古者珠玉为上币黄金为中币刀布为下币中嵗黄金一斤直食八石五谷粟米者民之司命也黄金刀布者国之通货也先王善制其通货以御其司命軓守其数准平其流于是谷与币相权而货通食足焉上无谷以币下无币以谷造公币而寄之民振其不瞻以币准谷直谷而贷之谷为上币为下敛其有余以谷准币直币而庚之谷为下币为上振时谷重而币轻以轻权重敛时谷轻而币重以重权轻如此则上不取息下不出息而上下交获其赢各有什倍之息所谓以国服为之息者盖如此有司者职币与仓人也职币掌振敛之式法者凶丰之法用仓人掌之此非国軓之存于有司者欤不瞻而莫之振也则谷愈重而民流有余而莫之敛也则谷愈轻而民病盖岁有凶穰物有轻重今岁粜贱狗彘食人食至来岁而道有饿民此皆不通国軓之法轻重之权者也较谓之服式谓之軓较出式上是为軓前故知管子国軓即泉府国服息者阳息反是为消藏繈千万贯朽于库积粟万亿红腐于仓谓之消粟米财物上下通流使相灌注无有滞畱谓之息流而不竭出而不穷此泉府之所以为泉欤辨而授之谓辨合【见荀子】即称责之傅别盖旅师以质剂颁敛泉府以辨合赊贷皆契劵也总名约司约掌之一説有司乡遂之吏也周书云赋洒其币乡正保贷洒谓散之贷者乡正保焉又云成年不偿信诚匡助助且不偿安得取息乎又云币租轻乃作母以行其子此国軓所以轻重相权也秋官朝士凡民同货财者令以国法行之同货者司市以泉府同货而敛賖国服行之以国法犹国軓平之以国准所以制四方货殖低昂使万物不得腾跃其权在司市而朝士虑贬国用故亦得与焉易损益二卦损六五益六二皆曰益之十朋之两贝为朋一直十朋宝而货贝变通趋时则上下交相益也俗儒不明损益焉识盈虚之数乎国軓也国服也皆谓之乘故稍人有丘乘之政管子有乘马之防【淮南子元玉百工大贝百朋注云二玉为工五贝为一朋山虞服耜注云服牝服疏云车平较也】
　　司关掌国货之节以聨门市其法管子行之于齐以为市者天地之材具也万人之所和而利也关者诸侯之陬隧也而外财之门户也万人之道行也征于关者勿征于市征于市者勿征于关此司关聨门市之法也市有廛市关有征廛皆货贿停储邸舍之税自外入者征于关关移之门门移之市所谓征于关者勿征于市也自内出者征于市市移之门门移之关所谓征于市者勿征于关也若自内而不由于市自外而不出于关然后举而罚之否则征其廛而不税其货也康成谓参相聨以检猾商失之矣左传废六关注谓关所以禁絶末游而废之为不仁家语置六关注谓置关以税行者为不仁两説皆非也国之有关乆矣不自文仲始何得言置设关以限内外司出入所以防非常又焉得废之农有租而商无税是将使民弃本而趋末乌在其为仁也且六关之废置与三军之作舍等耳一书一不书则又何説吾是以知废与置两説皆非也废者谓废司闗之法一作置置与废通古医用针针有补泻难经言补则取气泻则置气置者不取也古者不取谓之置不去亦谓之置春秋万入去籥公羊谓去其有声者废其无声者何休云废置也置者不去也齐人语不去为废则鲁旧有闗先王之法名存而实息矣鲁之有名无情皆若此文仲号为贤大夫不能振而兴之故孔子谓之不仁古以废为置又以废为发【诗一发五□发读为废】庄子发药列子废药一也岂独齐人语乎齐桓公三防诸侯令曰市赋百取二闗赋百取一此周官闗市之征也虚车勿索徒负勿入以来逺人以通宾客视其名视其色以察竒衺国乃不惑司闗之职唐天下闗二十六蕃客徃来阅其装重入一闗者余闗不讥犹有古司闗之遗意焉【庄子废一于堂废一于室释文曰废置也是先秦之文皆以废为置矣】

　　礼説卷四
&lt;经部,礼类,周礼之属,礼说&gt;
　　钦定四库全书
　　礼説卷五　　　　　翰林院侍讲惠士竒撰地官三
　　邦节有八守节二分其半于都国都鄙而掌节藏其半达节六掌节守之小行人达之达之邦国三曰山国曰土国曰泽国达之都鄙三曰门关曰货贿曰道路节与瑞不同瑞全而节半君命召则合之故当其常则二节以走一节以趋値其变则效节而出握节而死官守其节故曰守官一名符一名契隋樊子盖守东都卫元守关中别造玉麟符代铜虎以给之盖取则周官玉节所以重鎭守也齐陈乞遣阳生与之玉节而走之秦安国君刻玉符约立子楚为适嗣盖析玉而分其半为后当迎之合以为信唐则天时崔神庆上疏曰古者召太子皆用玉契今则惟有文符非慎重防萌之意然则玉契自古有之矣阳城君毁璜为符以守国司马牛致邑与珪而适齐皆玉节也角节未闻当考英荡有两説干宝谓英刻书簜竹箭刻而书其所使之事以助三节之信是英荡者传也凡达节皆有传传所以辅节节以金传以竹康成谓传若汉之移过所文书古名关移过所者韩非所谓关于州部也鲁昭公使公衍献龙辅于齐侯孔疏云铸金为龙节以玉为函盛之名为龙辅是英荡者玉也辅者函也玉采浮筠故曰英荡两説皆通前説为允然汉之符与传则又不同郡国颁符门闗用传传以缯帛与古用竹者殊小行人旌符管三节皆用竹汉之竹使符本此使者所持节则上加旄注旄首曰旌即古之旌节古者刻符摹印皆曰玺书吕氏春秋吴起谓商文曰置质为臣其主安重释玺辞官其主安轻淮南子亦云纽之玺以为佩是印为玺也战国策楚攻韩泠向求救于秦公孙昧曰其言收玺实犹有约注云玺军符收之者言欲止楚之攻韩是符为玺也然则玺节以管为之镌刻玺书或曰货贿或曰都鄙者谓都鄙之货贿玺管一节两名地秋二官互见货贿者商贾也商贾阜通货贿出入于市为玺节出入于闗为货节而辅以传焉孟甞君更封传变名姓以出关则传书名姓也门关古用棨汉外人入宫门长史为封棨传至晋犹然羊祐甞欲夜出军司执棨当门此其类欤一玉一角守节鎭焉三金三竹达节通焉邦国之守以玉而逹以金其地逺防矫诬也都鄙之守以角而达以竹其地近从简易也举邦国都鄙则乡遂在其中故布治布教布政布刑不曰郷遂而皆曰邦国都鄙守之达之职在掌节古之道路有节乃达楚不与齐通遂絶齐约齐既与秦合乃折楚符约犹符也是故勇士骂齐而借宋之符乐毅适燕而假魏之节田鸠之楚楚与之节以如秦葢非是则不达也周入于韩秦闻之而焚周之节不通其使汉使陆贾于南越剖符通使焉此皆达节也六国摈秦请焚天下之秦符而传焚符之约则当时列国徃来无节者有几则不达可知矣或曰节亦名瑞谓之法瑞管子曰君发其明府之法瑞以稽之立三阶之上南面而受要即此汉官仪曰秦以前皆以金玉银铜犀象为方寸玺各从所好奉玺书使者乘驰传骑驿骑也然则角节葢犀象欤王制金璋璋一作章王氏谓金为印章孔疏谓章定本从玉以金饰之圭璧之类周时称印曰玺未闻称章愚谓金章者金节也周曰玺秦汉曰章秦法凡官吏及民有问法令者主法令之吏各以所问者明告之为尺六寸之符明书年月日时及问者名以左劵予之谨藏其右劵封以法令之长印凡法令皆藏禁室封以禁印有擅发者及剟一字以上辠皆死此秦之符犹周之节主法令者犹汉之符节令藏于符节台者也符长尺六而节无闻徐璆曰昔苏武困于匈奴不坠七尺之节则汉之使节长七尺矣秦代周以为水德数以六为纪故符六寸然则尺六之符本于孝公而始皇更定其制也符节皆有副吾故曰瑞全而节半瑞之半者六器惟璋璜璋半珪璜半璧瑞以行礼故属春官节以征信故属地官【许叔重曰汉制以六寸之符分而相合是汉因秦制也应劭曰竹使符长五寸汉官仪曰节柄长八尺以旄牛尾为毦三重冯衍与田邑书所谓八尺之竹犛牛之尾是也或云七尺両存备攷】
　　大司徒有不易之地一易之地再易之地遂人有上地中地下地易谓休不耕是为莱六遂之莱即六郷之易而郷遂一夫百畆皆不易之地毎岁种百畮休百畮为一田一莱谓之一易每岁种百畮休二百畮为一田二莱谓之再易是为中地下地而六遂上地又加莱五十畮焉所谓上地食者参之一盖以其地三分之而休其一则天下无不易之田也康成谓一易者休一岁再易者休二岁何休谓上田一岁一垦中田二岁一垦下田三岁一垦则田有三易矣凡耕之大方力者欲柔柔者欲力【强土为力】息者欲劳劳者欲息棘者欲肥肥者欲棘急者欲缓缓者欲急湿者欲燥燥者欲湿易之之谓也何休谓肥饶不得独乐墝埆不得独苦三年一换主易居张晏谓周制三年一易以同美恶孟康亦谓古制三年爰土易居班固则谓下田三岁更耕之自爰其处此乃秦晋之爰田爰换也犹移换狱辞谓之爰书而以当周官之易田误矣人劳多癃土劳多瘠故必休之而土乃肥其所谓休者非弃之也春萌而斫其新夏夷而芟其陈秋绳而败其实冬耜而刬其根则有薙氏杀草之法以治其地农土沃土滔土并土中土肥土成土隐土申土土各异物物各异宜则有草人土化之法以物其地畜水止水荡水均水舍水泻水水归其泽泽草所生则有稻人芟之法以作其地如是而休一岁二岁然后复种则土加肥美其収数倍于嵗垦之田故曰易者不易也变易也孟子所谓深耕易耨易其田畴者以此一説易谓已耕之土而休之莱谓未耕之土而垦之六遂加莱者先王于授田之时寓垦荒之术也周之易田汉变为代田岁代处故曰代田疑即秦晋之爰田孟子所谓辟草莱任土地者盖代处而不休则地力尽矣故孟子恶之然其法则犹得易田之遗意焉低为甽高为陇一畮三甽三陇广深各尺苗叶方生隤陇附根及苖壮盛陇尽甽平能风与旱是为深耕后世耕浅有风灾旱则立稿矣甽一名区区犹丘也陇也泛胜之书分为三等上农区广深各六寸间相去七寸中农区广七寸间相去二尺下农区广九寸间相去三尺深皆六寸上农区多收亦多下农区少収亦少故曰上田弃畮下田弃甽言上田甽多下田甽少也畮欲广以平甽欲小以深上得阳而下得隂畮无不甽田无不易然惟六乡地狭故有不易之田则天下田之不易者亦寡矣【汜胜之奏曰昔汤有旱灾伊尹为区田教民粪种収至畮百石胜之试为之畮収四十石】
　　大丧及窆遂师抱磨案磨当作秝【郎击切】説文秝稀疏适也从二禾读若厯适者适均吕览辨土篇曰稼疏而不适谓分布不均故二禾相比稀疏乃适也然则执绋者千人分布于六綍如禾稼有行勿使疏勿使密衡行必得纵行必术正其行齐其力廵行挍録遂师之职执书数之名曰抱秝秝借为厯得其声失其义矣厯过也磨石声也厤治也皆以秝得声声同而义殊汉书议郎耿育疏曰太伯见厯知适逡循固让王充谓太王亶父以王季当立故易名为厯厯者适也太伯觉悟去而避之战国防周有五庶子皆爱之而无适立也然则适立谓之适厯与适均谓之适秝不同康成谓磨者适厯执綍者名或作厯或作厯虽古文假借音同者通然得子失母终非正义黄霸传马不适士马少士多谓之不适稀疏适者多少均也孟康曰闗西人谓补满为适千人引而六綍满岂非适秝乎韩昭厘侯出弋上车靷偏缓其右摄而适之髙诱注云适犹等也合观众説则适秝之义明矣广雅训秝为濶逺濶逺非适也失之【续汉书曰天子葬太仆驾四轮辀为宾车大练为屋幙中黄门虎贲各二十人执绋车着臼丝三纠绋长三十丈围七寸六行行五十人执绋有行适厯之义也案魏书蒋济传帝幸广陵战船数千皆滞不得行帝还尽畱船付济船本厯适数百里中济更凿地蹴船令聚广雅训秝为濶逺以此】
　　遂大夫之职凡为邑者以四达戒其功事马融广成颂曰司徒勒卒司马平行车攻马同教达戒通通者掌固之通守政达者遂大夫之四达也四达戒功以通守政达犹通也守在四通故曰四达衞宫中者授八次之职【四角四中】守境内者戒四达之功昼三廵夜三鼜则戒之事也在国曰守在民曰功教而戒之职在有司而掌固赞其不足焉一説四达谓饰器也【兵甲之属】财用也稍食也材器也【堑筑藩落】国之守政可通者四逺近相移有无相补劳逸相调缓急相救推而至于师田行役则有作帅之同徒稼穑耕耨则有岁时之合耦皆守政之所通而遂师遂大夫移用其民以救其时事者也此之谓四达左传亲其人民明其五贾逵云五五方之王肃云五山林泽川平地董遇云五四方及国中之姧谋愚谓五犹四达也夏官候人各掌其方之道地官遂人各属其地之功五方故曰五四竟故曰四达书云申画郊圻慎固封守以康四海此之谓也程典曰固其四援明其伍依其山川利其守务此非掌固之所谓通守政欤制地君曰官府之藏强兵强国城郭之险外应四极遂人之戒戒以此
　　里宰合耦于耡康成谓耡者里宰治处若今街弹之室于此合耦使相佐助因放而为名愚案周书曰五户为伍以首为长十夫为什以年为长合闾立教以威为长【古文君读为威闾胥里宰亦称君威犹君也】合旅同亲以敬为长饮食相约兴弹相庸耦耕而耘此里宰合耦之法也兴弹相庸者民功曰庸佐助曰相兴起而捡弹之以佐助其功也汉于街立室名曰街弹盖取之此后汉酸枣令刘熊碑曰以卒为更愍念烝民劳苦不均为作正弹造设门更则是正弹者所以平其繇役使劳逸得均焉水经注平氏县城内有南阳都乡正街弹劝碑街误为衞弹劝者既弹之又劝之也洪氏释载其文亦云县令愍繇役之苦而其颂有劝导有功及耕千耦梵梵黍稷之语则知弹劝不独平繇且合耦矣水经注鲁阳故城内又有南阳都县正街弹碑县正乡正即古之里正何休曰一里八十户八家共一巷中里为校室年耆有德者名曰父老辩防伉健者为里正田作之时父老里正旦开门坐塾上晏出后时者不得出莫不持樵者不得入盖弹劝之略如此祭有邮表畷者谓田畯于井畔造田舍而止其中邮犹街也盖街之邮亭督约百姓之处里之有街非起于汉自古有之庄子所谓渠公之街也注云渠公为街正南阳孔嵩为新野县阿里街卒正身厉行街中子弟皆服其训化然则街在里里宰掌之有正有卒汉官典职曰洛阳有二十四街街一亭古者二耜为耦而挽犂以耕管子丈夫二犂童五尺一犂是为以兴耡利甿以彊予任甿彊者童五尺兴耡者犂也説者谓挽犂起于赵过误矣过用耦犂二牛三人此非古今合耦之遗法欤抑又闻之诗曰攸介攸止烝我髦士笺云介舍也礼使民耡作耘耔闲暇则于庐舍及所止息之处以道艺相讲肄以进其为俊士之行然则合耦于耡非徒劝农功亦所以烝髦士也
　　屋三为井以井计曰耡粟井以耡名九夫之粟也夫三为屋以夫计曰屋粟夫以屋名三夫之粟也夫一为廛以廛计曰间粟廛以间名一夫之粟也【廛民居区域犹间架也】一而三三而九所谓出民贡者三三相保小司徒攷夫屋以此攷之司稼出敛法以此出之师旅平兴积亦以此敛而聚之聚而颁之者也康成谓屋粟不耕者所罚之粟间粟间民所罚之粟误矣夫布屋粟出于夫屋非因罚得名间民既出布矣复出粟可乎间犹廛也诗曰禾三百廛又曰十畆之间一夫之居曰廛十畆之间桑且闲闲泄泄非廛居之地欤康成谓六遂之民奇受一廛疏云余夫竒别更受廛备后离居之法然则间粟者余夫奇受一廛之粟也鲁语籍田以力而底其逺近赋里以入而量其有无任力以夫而议其老幼籍谓耡夫谓屋里谓廛赋入以里谓税入以廛廛谓之户赵简子使尹铎为晋阳尹铎损其户数盖损其户则民优而税少是古者税以廛也一説地有上壤间壤下壌管子相壤定籍其法本周官上壤者上地不易之田百畆是为正夫故曰耡粟下壤者下地再易之田三百畆是为三夫故曰屋粟间壤者中地一易之田二百亩在上下之间故壤曰间壤粟曰间粟乡遂分上中下授田故旅师亦分上中下敛粟管子以此法行之齐故能振贫补不足下乐上而民不移旅师以地之媺恶为之等者盖如此土均平政亦以地媺恶为轻重之灋而行焉盖土有三壤税有三粟力有三科【间壌亦名间田管子曰高田十石间田五石庸田三石其余皆属诸荒田】一説内经有岁谷有间谷间谷者旅师之间粟也辰戌之纪其谷元黅卯酉之纪其谷白丹寅申之纪其谷丹苍丑未之纪其谷黅元子午之纪其谷丹白己亥之纪其谷苍丹是为岁谷岁谷者言其时之正色之纯尔或宜高或宜下或宜晚或宜早视其嵗之有余不及无常地亦无常时土之利气之化也是为间谷谷之大者保精辟邪其类众多不纯一色故曰间大司徒辨十有二壤之种司稼周知其名与其所宜地而县其种于邑闾以示民及敛而入之仓仓人与舍人辨其物物有异种种有异色色有异名而别为书旅师之间粟即此然则耡粟者其地屋粟者其夫间粟者其种也
　　稍人掌丘乘韩诗维禹敶之毛诗敶作甸盖古敶乘甸通其音同后世失其音由是俗书陈乘甸判然分为二矣説者谓甸出车一乘故曰乘据司马法而曲为之説亦见管子乘马篇方六里【似八误为六】为一乘之地也一乘者四马也一马其甲七其蔽五一乘【俗本一误为四】其甲二十有八其蔽二十白徒三十人奉车两【一乘为两】器制也一甸四马谓之甸马亦曰乘马管子因以名篇似出于稍人之丘乘然县师之法同徒輂辇未闻乘马丘牛春秋鲁作丘甲实本于齐一丘一马七甲四丘为乘故一乘之甲二十有八司马穰苴变通其法一丘益以三牛故一乘之牛十有二头盛行于战国而稍人丘乘之法亡矣輂辇乡师治之县师作之稍人帅之巾车所谓良车散车不在等者若汉辎车后户之属【军中辎车车后开户】毁折则入赍于职币而更造焉逸周书所谓三轮四舆归御者以此大匡篇曰同甲十万犹同徒也众欲其齐心欲其一荀子曰百将一心三军同力诗云与子同仇言一心也问篇曰乡师车辎造脩之具其缮何若然则乡师治輂辇春秋亦如之而谓兵车出于丘甸不亦妄乎侈靡篇曰乘马甸之众齐法也非周制也古乘马未闻有鞍而齐唁昭公以鞍为几秦送重耳畴骑二千则鞍骑起于春秋矣山国軓篇曰被鞍之马千乘齐之战车之具无求于民则军中辎辇亦非民间之物可知也揆度篇曰百乘田万顷户万户开口十万人当分者万人轻车百乘马四百匹千乘田十万顷户十万户开口百万人当分者十万人轻车千乘马四千匹万乘田百万顷户百万户开口千万人当分者百万人轻车万乘马四万匹盖当分者为卒无过户一人谓之轻车者辎重不存焉此齐法合于周官者其略如此春秋宋昭公田于孟诸公之祖母襄夫人使帅甸攻而杀之帅甸者稍人正义谓公邑大夫失之稍人帅甸以听于司马帅役以听于司徒帅甸犹帅乘也作同徒帅乘和
　　遂人以土均平政故六遂有土均之职六乡为均人皆掌土地之政令而异其官者一兼均力役故曰均人一专均土地故曰土均其在春秋则谓之地均管子乘马篇所谓地均以实数者也地均之均地则有蔓山泛山涸泽流水林薮凡鎌纒斤斧网罟得入者皆得均之或百当一或十当一或九当一或五当一十仞至十五仞见水比之于山五尺至二尺见水比之于泽则有七尺之施以手实焉其至泉也则五施之土音中角四施之土音中商三施之土音中宫再施之土音中羽一施之土音中征五土中五音自六施至二十施凡十五土皆可得泉惟庚泥青商骈石灰壤四土不可得泉而县泉复吕泉英三土则在山上其地不干凿之二尺三尺五尺至于泉而九州之土则粟土沃土位土为三土羣土之长也蘟土壤土浮土为上土怸土纑土壏土剽土沙土塥土为中土犹土土殖土觳土凫土桀土为下土皆在三土之下而又分其等为三则楚蒍掩所书九度八鸠七辨六表五数四规三町二牧一井之土亦不外是矣土均之均地守均地事者其略如此而匠人之井土草人之化土稻人之稼土柞人之木土薙氏之草土山虞泽虞林衡川衡之山林林麓川泽之土卝人之金玉锡石之土塲人之塲圃之土土方氏之相宅任地之土形方氏之所正□离之土凡在大司徒土地之图者十有二土之名十有二壤之物皆以土均之法均之则皆与土均联事而分掌之者也若夫以五物九等制天下之地征以作民职以令地贡职在载师闾师农贡九谷圃贡草木工贡器物商贡货贿牧贡鸟兽嫔贡布帛衡虞各贡其物贡之之目虽在均之之法巳亡而齐国之贡也则以黄金为率无金则用绢无绢则用布季绢三十三制防布百两皆当黄金一镒田里之租一镒食百乘之一宿关市之货百镒为一箧十箧为一谷三岁脩封五岁脩界十岁更制此齐之地均均地贡则然而天官冡宰九贡秋官大行人六服之贡皆邦国也而都鄙不及焉然则仅存其目而巳其详不可得闻矣贡之言供也书曰庶邦维正之供邦国之贡也万民惟正之供都鄙之贡也言文王无滛逸游田之费故邦国都鄙之贡各得其正司书合九贡九赋而立九正之名葢取诸此正犹贞也禹贡厥赋贞和其政令调其媺恶适其轻重之平是为贞亦曰均均则庶土交正故曰九正书有九共篇九共者九贡也其书曰予辩下土使民平平平平者均之谓也汉建武中天下垦田多不以实或优饶豪右侵刻羸弱百姓怨嗟盖土均之职废而土地不得其平矣
　　草人九土曰骍刚曰赤缇曰坟壤曰渴泽曰咸泻曰勃壤曰埴垆曰疆防曰轻爂坟壤者隐起若坟地多蚡鼠名曰槖土虫易全处干而不斥湛而不泽土之最上者五沃也其种大苗细苗树宜五麻菜宜五臭勃壤者无块曰壤膏肥膴膴若泽若屯名曰息土不纯一色或黄或白土之次上者五壤也赪茎黄秀种无不宜一説壤者塲也防鼠之塲曰坻螾塲曰坦防鼠者蚡鼠谓之防者言起地若犂坻坥犹坟勃也咸泻者是为淳卤甚咸以苦地不生物状如炉火土之最下名曰五桀其种所宜白稻长狭有土化之法则恶者亦美矣土黏曰埴其色多赤甚臞而塉土之下者五埴也其种鴈膳黄实朱跗刚土曰垆不黏而疏既强且麄土之中者五纑也【垆与纑通】其种大细邯郸而粟大埴垆二土合为一盖中下错欤疆防者磥礰磊块防阚之区若糠以肥色黄而虚土之中者五壏也【防与壏通】其种大茘小茘青茎黄秀月令美土疆【其丈切】左传数疆潦説者谓疆防墝埆之地不堪种植岂其然乎轻爂者火飞为爂华然若芬色如蜃炭有类屑尘土之次中者五剽也【爂与剽通】其种大秬细秬黒茎青秀渴泽者二尺见水比之于泽水去土柔不离不坼捍然如米色黝以黑种宜芒种嘉蔬是殖盖五浮之土欤骍当作□赤刚土也释名曰土赤为鼠肝其色似之地员篇曰五之状如鼠肝土之下者其种青梁黑茎黑秀然则□刚赤缇一土分为二盖五之土欤土有强有弱有轻有湿皆非中和□刚赤缇疆防埴垆咸泻【虞翻曰刚卤非柔】强土也坟壤勃壤弱土也轻爂轻土也渴泽湿土也强者弱之弱者强之甚轻者牛羊践之甚湿者芟艾烧之使强弱相得轻重相衡燥湿相调则有草人物地之宜土化之灋焉取骨煑汁漉去其滓麋鹿貆狐牛羊犬豕溲而曝之汁干乃止欲稼耐旱渍以附子欲稼不虫和以蚕矢古法用蕡盖取之此煑水以雪名为雪泽冬埋地中谷之精液相宜粪种畆収百石我言不信闻之先啬【粪种皆以兽独疆防用蕡北山经曰单狐之山多机木注云机木似榆可烧以粪稻田出蜀盖亦蕡之类也缇赤黄色执金吾缇骑二百人缇赤色缯则□刚赤缇皆赤土信矣禹贡广斥史记广泻泻与斥古今文冉駹土地刚卤不生谷粟麻菽唯以麦为资然则咸泻宜麦欤】
　　稻人凡稼泽夏以水殄草而芟夷之郑仲师説今时谓禾下麦为荑下麦管子所谓九月敛禾麦之始也是为穱麦谓稻下种麦案泽地为稼其説见吕览任地篇以窐为突挹之以隂保湿而处雚夷毋淫使子之野画为泠风【古音风协淫】五耕五耨尽其深殖隂土必得大草不生又无螟蜮【兖州人谓蜮为□音相近也】今兹美禾来兹美麦所谓禾下麦者以此愚谓稼下地者一易再易之地也今岁稼而明岁莱故曰稼下地以水殄草芟作田作者易也变也否则既曰田矣又何待于作乎康成亦谓泽地为稼者必于夏六月之时大雨时行以水病絶草之后生者至秋水涸芟之明年乃稼诗曰以茠蒤蓼蒢陆草蓼泽草茠而去之职在薙氏稻人所芟则泽草也芟草所以成谷故曰草土之道各有谷造汉律因之疁田茠艸春秋隐公二年天王崩三年武氏子来求赙桓公十有五年天王使家父来求车文公八年天王崩九年毛伯来求金公羊以为王者无求求赙求车求金皆非礼也继文王之体守文王之法度文王之法无求而求故讥之谷梁以为求之为言得不得未可知之辞求之者非正也求车犹可求金甚矣左氏亦谓诸侯不贡车服天子不私求财然则王者无求之之道欤非也地官上训原其生以诏地求则王者有求之之道也无其道则不书于经卫孙林父殖出其君名在诸侯之防孔子削而更之曰卫侯出奔齐盖以臣出君犹以臣召君不可以训故不书书求者明有求之之道而失焉者也楚贡不入齐桓徴之敢不共给且列国相吊赙以乘黄周有大丧鲁不归赙其辠大矣郑输晋币坏垣纳车盟主犹然何况王者鲁不输币故周使来求其讥亦在鲁荆之贡惟金三品未闻徐州贡金金非鲁地之产非其地之产而求之是土训失其官也谷梁谓求车犹可者以此晋吊周丧王求彛器叔向讥之韩宣聘郑私自求环子美拒之皆失求之之道矣上求于下其象为益益之上九曰莫益之或击之孔子曰定其交而后求无交而求则民弗与也莫之与则伤之者至矣由是知君之于民亦有求之之道焉汉之匈奴称臣朝贡列为北藩而王根贪其材木所生之地遣使求之求而不得因之怨恨衅由是生岂非所谓莫之与则伤之者至乎魏文帝遣使于吴求雀头香大贝明珠象牙犀角瑇瑁孔雀翡翠鬬鸭长鸣鸡吴之羣臣奏曰荆二州贡有常典魏所求珍玩之物非礼也吴主孙权以为彼在谅闇之中而所求若此宁可与言礼哉然则周之求赙未为失礼也适足以见王室之卑自文公以后王使来求絶不复见者天王之命不能复行于诸侯矣地之所生详于禹贡制其贡各以其所有周有职方居山者不以鱼鳖为礼居泽者不以鹿豕为礼此之谓地求家语鲁君求假于季孙孔子曰君取于臣谓之取臣取于君谓之假此非孔子之言也君可曰求臣不可曰假君曰求下交也臣曰假上僭也君下交为泰臣上僭为凶【楚公子围之汰也亦曰假之寡君王莽盗汉先假后篡】书大传太子年十八曰孟侯于四方诸侯来朝迎于郊问其土地所生美珍怪异人民之好恶山川之所有无此土训之职也又焉用问且使太子问之诸侯其説益诞矣【宋眞宗祀汾隂赵湘为考制度副使请如周官置土训所过州县山川与俗好恶目録奏御从之】管子曰君有三欲于民一曰求求必欲得求多者其得寡未有能多求而多得者也益之上九莫益之者以此其心无厌虽天地亦不能赡其求而况于人乎
　　土训道地图诵训道方志古之稗官也稗官乃小説家者流小説九百本自虞初虞初洛阳人汉武帝时以方士侍郎号黄车使者盖即古之土训诵训王廵守则夹王车挟此秘书储以自随待上所求问皆常具焉王者欲知九州山川形势之所宜四方所识久逺之事及民间风俗輶轩之所未尽采太史之所未及陈凡地慝方慝恶物丑类乃立稗官使称説之故曰训解诂为训偶语为稗其义一也説者谓街谈巷语道听涂説者所造岂其然乎应劭曰其説以周书为本贤者识大不贤者识小而文武之道存仲尼之所学也君子有九能一曰山川能説説有两义一曰説説者説其形势一曰述述者述其故事然则训兼两义或説之或述之淮南要略曰操舍开塞各有龙忌注云中国以鬼神之亡日忌胡越谓之请龙此岂诵训之所诏乎非也诵训道方慝土训道地慝慝者恶也陆子曰恶政生于恶气恶气生于灾异蝮虫之类随气而生虹蜺之属因政而见治道失于下则天文乱于上恶政流于民则虫灾生于地圣人察物无遗六鹢飞五石陨鸜鹆来冬多麋凡所谓慝备载春秋矣开塞之龙忌则未有闻焉楚申公子培从王猎王获随兕子培刼而夺之未几子培死其弟曰臣之兄尝读故记曰杀随兕者不出三月是以臣之兄惊惧而争之伏其辠而死王令人发平府而视故记果有太元曰蒙柴求兕其德不美测曰蒙柴求兕得不庆也兕者随兕一名科雉随读为科兕与雉音相近获之者不祥此土训所道之地慝也发府视记而后知之则土训失其职矣顺气成象而吉祥止逆气成象而凶慝生于是有方慝先王设为辟忌之法以弭之辟忌者易之所谓辟咎春秋之所谓省灾论语之所谓修慝也是故毎当天患行地妖生逢不若见恶人輙大自攻治曰予一人亦有慝焉此之谓修慝修慝所以省灾省灾所以辟咎盖天地人物凶慝之气无方不有圣人恐惧修省之意无地不然诵训所诏诏以此汉丞相魏相敕掾史案事郡国及休告从家还至府輙白四方异闻或有逆贼风雨灾变相輙奏言而宋李沆为相亦日取四方水旱盗贼奏之或以为细事不足烦上听非也古者四方异闻尽在地图方志人君朝夕之所常闻盗贼水旱风雨灾变皆方慝也诵训又时时道之以为警戒则人君之侈心奚由而作乎若夫隂阳禁忌圣人不言非诵训之所诏也王制太史典礼执简记奉讳恶盖四方所讳所恶谓之方慝而保傅传谓日月之时节先王之讳大国之忌风雨雷电之眚皆太史之任则讳恶非灾眚欤康成以为四方言语所恶不避之则其方以为苟于言语失之浅矣荀子曰竒物怪变所未尝闻也所未尝见也卒然起一方则举统类而应之无所儗防如其説则四方怪变博物者能名之而巳则又失诵训诏之之义也诵者为王诵之韩非子曰时称诗书道法徃古则见以为诵楚辞有惜诵发愤抒情因以风谏至于身罹愍病而终不能忘深得古诵训诏之之义焉楚语曰倚几有诵训之谏乘必以几倚几亦谓王在车汉法驾出侍中多识者一人参乘散骑为侍从骑并乘舆车谓夹王车也周芮良夫之诗曰听言则对诵言如醉笺云见道听之言则应答之见诵诗书之言则防卧如醉于是诵训训之官虽存而实废矣小雅节南山家父作诵以究王讻讻犹慝也究王讻者诏王慝也
　　山虞泽虞掌山泽之政令而为之厉禁厉古列字玉藻所谓山泽列而不赋也列者司农谓遮列守之不赋者谓取材于地而不赋于民山虞令万民时斩材有期日泽虞颁其余于万民则与民共之矣平其守者使之勿争舍其守者令之勿犯入禁者有时斩材者有法窃木者有刑服耜之季材豆笾之川奠玉府之财物丧纪之苇蒲皆取之于山泽焉古厉列同音列山氏一作厉山氏诗垂带如厉【古而如通】左传鞶厉游缨康成皆训厉为裂内则男鞶革女鞶丝盖裂帛以饰带带谓之鞶即左传之鞶厉厉乃鞶之饰故毛传云厉带之垂者谓裂帛垂之以为饰也春秋纪裂繻公谷二传作履緰盖履厉音相近古裂读为厉文异音同汉郊祀歌迣万里晋灼曰迣古迾字读为厉学者不知音以为康成好破字则是先王设官守山泽以厉民也可乎郑大旱使屠击祝欵柎有事于桑山斩其木不雨子产曰有事于山艺山林也而斩其木其辠大矣夺之官邑而汉元时御史大夫贡禹亦云斩伐林木亡有时禁水旱之灾未必不繇此然则虞衡之官养防繁殖即子产之所谓蓺山林而毋竭川泽毋漉陂池取之以时合于天道则地臧不泄山川得以含气出云而国不忧水旱亦圣人财成辅相之一端也王制名山大泽不以封注云不以封者与民同财不得障管穆王里圃田之路有东虞西虞南虞北虞凡十虞作居范宫以观桑者乃命桑虞用禁防人东至雀梁休于深雚休谓舍其中案视守者而申戒之命虞人掠林除薮以为百姓材所谓与民同之者其略如此及周之衰诸侯各擅有山林薮泽之利春秋书筑以讥之筑者障塞而管领之也则天子虞衡之政令不行于列国矣鲁颂曰锡之山川土田附庸言锡之者明非所当得也附庸不得专臣山川亦不得专有为王守其地之财物仍以时入于王之玉府而颁其余于国之民故季氏伐颛臾成公筑鹿囿皆非礼也且山为苑泽为沈雍氏禁之矣乃公然筑为鹿地之苑非犯先王之令哉战国山泽皆有赋魏之梁囿温囿皆苑也温囿之利岁入八十金而燕有氊裘狗马之地齐有海隅鱼盐之地楚有橘柚云梦之地此皆山泽川林之有赋者也冡宰以九赋敛财贿山泽之赋闾师任而徴之贡其物而巳惟漆林倍其征左传谓泽之目篽【萑蒲説文作目篽】薮之薪蒸海之盐蜃齐皆有官守之则倍其征者岂独漆林乎齐语泽立三虞山立三衡三虞者大山大林麓中山中林麓小山小林麓三衡者大川大泽薮中川中泽薮小川小泽薮侯国亦如王国也秦大饥应侯请发五苑之草着蔬菜橡果枣栗以活民昭襄王不许以为无功而民受赏是乱国之法魏惠成王发逢忌之薮以赐民纪年书之以为美谈则知当日之障塞而管领之者其法之严征之防更甚于春秋矣韩婴曰圣人通四方之物使泽人足乎木山人足乎鱼余衍之财有所流故民无冻饿此冡宰之九职虞衡作山泽之材而又使商贾阜通之者也有蕃曰园有墙曰囿列者不蕃不墙故曰隤墙塡壍使山泽之民得至焉古山泽不筑筑者隐以金椎故曰亭臯千里靡不被筑春秋书筑以此冡宰以九两系邦国曰薮以富得民富谓山泽川林之财物霸者以富国王者以富民管子曰山泽虽广草木毋禁壤地虽肥桑麻毋数荐草虽多六畜有征闭货之门也时货不遂金玉虽多谓之贫国信哉古者山泽作于虞衡鸟兽养于薮牧是谓山泽之农不生九谷者而管子谓山泽之作废民于生谷故先王禁之误矣甲子木行御而大斩伐则伤庚子金行御而攻山击石则死丧败亡故春秋之斩木不入禁非其时也壬子水行御位在北山北曰隂故冬不斩隂丙子火行御位在南山南曰阳故夏不斩阳非是则弗禁也凡材必先抡之然后斩之斩有时抡无时故斩材禁而抡材不禁自管子创为官山海之説海正盐防山立铁官盐铁之利由此兴虞衡之职亦由此废
　　卝人掌金玉锡石之地盖山虞之别也山虞掌林卝人掌金斩山木鼓山铁毋借于民而用足后世言利者得托焉地数篇曰出铜之山四百六十七山出铁之山三千六百九十山戈矛之所发刀币之所起能者有余拙者不足【亦见中山经】昔者葛庐之山雍狐之山发而出水金从之蚩尤受而制之以为剑铠矛防芮戈故世本曰蚩尤作兵汉之精兵藏于武库而于武库祭蚩尤以此路史乃谓繇其威械故貊焉非也表貊【貊一作貉】四时田不祭蚩尤也玉起于禺氏【禺一作牛古牛禺音同】金起于汝汉珠起于赤野距周七千八百里其涂逺其至难故先王度用其重而因之珠玉为上币黄金为中币刀布为下币权其高下疾徐轻重于是玉币有七防隂山之礝防燕之紫山白金发朝鲜之文皮汝汉水之右衢黄金江阳之珠秦明山之曾青牛氏邉山之玉是为七防以狭为广以寡为多天下之数尽于轻重矣齐城隂里门九袭墙三重因于其中刻石而为璧尺者万泉八寸者八千七寸者七千珪中四千瑗中五百璧之数巳具遂西见天子请率诸侯而朝先王之庙因令天下诸侯不以石璧不得入朝于是石璧流而之天下天下财物流而之齐故国八岁而无籍隂里之谋也其説似诞然汉造银锡为白金而以白鹿皮为皮币直四十万王侯宗室朝觐聘享必以皮币荐璧实祖隂里之谋而利析秋毫矣上有丹矸【矸一作沙】者下有黄金上有慈石者下有铜金上有陵石者下有赤铜青金【一作金锡赤铜似误】上有代赭下有鉴铁上有葱下有银沙一曰上有铅者下有鉒银上有丹沙者下有鉒金此山之见荣者也荣者山之精神徴为形色占其气知其味谓之物地物地者物生于地而原其生着为图説为训故其官有土训其説有地图凡物先原而后求故求无不得康成所谓占形色而知咸淡者知咸淡即知金玉金咸而玉淡故洗金以盐金在山而童玉在山而润铜英青金英黄玉英白或曰尝而知之岂其然而管子谓山之见荣者谨封而祭之距封十里而为一坛使乘者下行行者趋若犯令者辠死不赦噫甚矣又云有犯令者左足入左足断右足入右足断其説益又甚焉卝人之职以时取之物其地图而授之盖山师辨其物土训授之图辨其珍异与其利害颁之邦国都鄙遮迣以守之而廵其禁令未闻封为坛也古者名山不封好事者因卝人有禁令遂创为犯令辠死之説而制断足之刑不亦诞且妄乎又云发徒而作之则逃亡而不守发民则下疾怨上邉竟有兵则懐宿怨而不战未见山铁之利而内败矣不如与民量其重计其赢民得其十君得其三之为善也然则金玉锡石亦颁其余于万民欤大麓大川徒皆百有二十人大山大泽徒皆八十人卝人之徒四十人皆有常职以食于上则又何説而逃亡也齿角羽翮之政絺绤草贡之材染草炭灰互蜃疏材之物固敛之山泽之农以当邦赋矣若夫采取金玉锡石发民羣聚于山亦未闻于古
　　掌炭掌灰物炭物以共邦用掌荼掌聚荼及疏材之物以待邦事掌蜃掌敛互物蜃物以共闉圹之蜃盖皆畜聚之物一时不可猝办故平时聚而敛之以待邦用邦事兼以共丧所谓下里物也死者归蒿里葬地下故曰下里人皆以为不祥故不为之备而五礼遂有吉无凶汉昭帝时茂陵富人焦氏贾氏以数千万隂积贮炭苇诸下里物及昭帝大行方上事防起用度未办大司农田延年奏言商贾或豫収方上不祥器物冀其疾用欲防求利非民臣所当为请没入县官奏可然则炭荼蜃物之官其废乆矣上失其官下储其物举而罚之是时霍光当国遂可其奏亦不学无术之一端也宋熈宁初判太常寺章衡建言自唐开元纂修礼书以国恤一章为豫凶事删而去之故不幸遇事则捃摭坠残茫无所据今宜集礼以贻万世从之此凶礼之大者固当讲明而切究之矣其小者炭荼互蜃至纤至防皆物有其官官有其备安得谓豫凶事乎
　　大祭祀廪人共接盛康成读接为一扱再祭之扱凡礼成于三故以柶祭醴三始扱一祭又扱再祭士昏礼记文贾疏谓读如特牲少牢误矣説文皀谷之馨香也象嘉谷在里中之形所以扱之鬯以秬酿郁艸芬芳攸服以降神从凵为器中象米所以扱之然则扱盛者谷之馨香秬之芬芳而扱之者也皀与鬯皆从匕以此匕一名柶用比取饭古者饭以手后世饭以匙一名畱犂应劭曰畱犂饭也盖起于秦汉欤説文谓以扱米扱収也一作接孟子接淅而行谓洮米未炊収之而去然接淅説文作滰淅淅者汰米滰者浚干之非廪人之事也故云扱以授舂人扱接同音故读从之曾子问接祭注云不迎尸谓朝践坐尸于堂馈食迎尸入室朝践之后馈食之初既酌奠复焫萧尚未迎尸自此以前谓之接祭接之言防也跛倚以临不敬大矣故礼敬则防也荀子曰先事虑事谓之接接则事优成注云接读为防内则接以太牢注亦读为防尒疋接防也古接防通信矣扱一作防士冠礼防柶注云扱柶于醴中盖防柶于醴犹扱于盛是为扱盛【防又作锸音义亦同】谷梁子曰甸粟而内之三宫三宫米而藏之御廪御廪者粢盛之所蔵也诸侯三宫天子六宫古者后宫藏种生而献之故帝耕于籍后献其种及帝籍之収藏于神仓则有王后亲舂之礼礼盖如天子三推而舂人终其事焉公羊子曰周公盛鲁公焘羣公廪盛者新廪者陈焘者下陈上新是故非天子不接盛【春秋宋万弑其君防郑伯防卒公羊防皆作接古防接通非误也三传经文多类此学者观之可察方言并识古音矣】
　　舂人职凡飨食共其食米康成谓飨兼燕食贾疏谓燕礼无食米食礼无饮酒然伐木燕朋友之诗而有八簋以盛黍稷则燕礼有食米矣笺云陈其黍稷谓为食礼盖言或燕或食互文相通则不然飨主恭燕主醉食主饱是为三大礼陈馈八簋即祭之馈食边豆有践即祭之朝践燕诸父诸舅而行祭礼礼之盛也君子敬则用祭器三大礼之谓欤行一礼而三者兼焉或云燕有乐食无乐非也天子食三老五更于太学冕而总干天子亲在舞位则其乐声容之盛非徒坎坎蹲蹲而巳周人养老三者兼行故盛也公食大夫非礼之盛者故无乐然饮酒实于觯加于丰则食礼亦非无酒或曰食有酒者优宾也盖奠而不举燕虽主醉天子赐爵则貌变食虽主饱摈者相币则降辞皆肃敬承命又未尝不主于恭也故三者异而同飨在朝燕至夜质明行事日中礼成故郑飨赵孟礼终乃燕周飨随防燕以好合彤弓飨诸侯也而有宾客之劝酬常棣燕兄弟也而有王公之立饮大射仪曰以我安安者燕也则未安之前皆行飨礼既安彻爼而荐庶馐然后燕礼行焉则知飨礼不亡尽在燕礼矣舂人并举飨食而不及燕大行人飨礼九献七献五献食礼九举七举五举而燕亦无文古者燕飨通设爼为飨彻爼为燕或曰飨食在庙燕则于寝寝者庙之寝湛露天子燕诸侯也曰厌厌夜饮在宗载考则燕亦在庙矣毛传云夜饮必于宗室宗室者大宗之庙也
　　稾人职内外朝康成谓外朝断狱讼之朝今司徒府中有百官朝防之殿云天子与丞相旧决大事焉是外朝之存者欤蔡质汉仪曰司徒府与苍龙阙对厌于尊者不敢号府应劭曰不然丞相旧在长安时有四出门随时听事东京本欲依之迫于太尉司空但为东西门耳【东京司空即西京御史大夫】毎国有大议天子车驾亲幸其殿然则东汉三公府皆对苍龙阙也周之外朝左右皆棘而中槐则槐当在阙下左九卿之庐右诸侯之舍中三公之朝面三槐对两观与汉丞相殿对苍龙阙者正同【司徒殿面西三公朝面北】则外朝在雉门外矣旧説在库门外非也觐礼诸侯受舍于朝注云在庙门外庙在中门之左【雉门为中】出庙门至雉门门外之右九棘之下盖诸侯之舍欤聘礼宗人授次次以帷少退于君之次次者舍也聘宾之次当在羣吏之舍其次在诸侯之后而少退焉朝士职所谓右九棘公侯伯子男之位羣吏在其后是也康成谓雉门设两观与今宫门同阍人几出入者穷民不得入则又不然两观之间左嘉石而罢民平右肺石而穷民达中象魏而万民观奚为而不得入乎且路鼔建于路门外以达穷则穷民得至路门矣先郑谓外朝在路门外内朝在路门内亦非无説也匠人职外有九室九卿朝焉朝士职左九棘孤卿大夫位焉三孤六卿为九卿则九卿即孤卿树棘以表位则九棘即九室康成亦谓在路寝之外如今朝堂诸曹治事处则外朝又在路门外欤愚谓王有三朝曰听朝曰治朝曰燕朝听朝者乡士遂士县士等所谓职听于朝讶士所谓四方之狱讼故曰眂四方之听朝冡宰赞之王亲徃而防其期三讯三询皆在焉小司宼与朝士所掌者是也王与羣臣治事之朝曰治朝冡宰赞之宰夫掌其法司士正仪辨等而傧之者是也王与宗人图嘉事之朝曰燕朝每日眂治朝毕退而听政于此太仆掌之是为内朝亦曰路寝庭朝治朝聼朝皆外朝一在路门一在雉门
　　稾人主冗食者司农读稾为犒盖本书序稾饫篇注云稾劳也饫赐也服防云以师枯槁故馈之饮食展禽使乙喜以膏沐犒师膏沐者润泽之义也润泽谓之槁犹存谓之徂治谓之乱故谓之今古语皆然也将赏为之加膳加膳则饫赐春飨孤子秋食耆老冬飨士庶子是为饫赐稾饫之官名稾人以此小行人国有师役则令槁襘之注云故书槁为稾大戴礼朝事仪亦作槁古文也两传皆作犒似后人所改而古无之故説文不载牛人职云军事共其犒牛洪氏续载汉斥彰长田君断碑有劳□之语□与犒同何休曰牛酒曰犒加饭羮曰飨故犒□一从牛一从酉何休之説信矣则其文盖起于汉欤淮南子泰族训曰汤之初作囿也以奉宗庙鲜犞之具注云生肉为鲜干肉为犞犞与槁通未闻训为劳广雅谓犒与罢倦烦同义西京赋曰割鲜野飨犒勤赏功稾人之事也稾从牛从酉皆非古文□字虽奇亦非无説故并及之








　　礼说卷五
&lt;经部,礼类,周礼之属,礼说&gt;
　　钦定四库全书
　　礼说卷六　　　　　翰林院侍讲惠士竒撰春官一
　　王通曰礼有祀焉有祭焉有享焉古先圣人所以接三扌之奥也天统元气故推神于天接以祀礼地统元形故示之以民【古祗字示旁作民】接以祭礼人统元识故推鬼于人接以飨礼圜丘尚祀观神道也方泽贵祭察物类也宗庙用飨懐精气也愚谓在天成象昊天上帝日月星辰司中司命飌师雨师天之象也天心见于复其徳圜而神故祀之日以冬至而位于圜丘在地成形社稷五祀【五行也故属地】五岳山林川泽四方百物地之形也万物见乎离其徳方以知故祭之日以夏至而位于方泽象者神气也故祀之礼燔燎而升烟所谓燔柴于泰坛祭天也则有禋祀实柴槱燎以报阳形者骨肉也故祭之礼杀牲而荐血所谓瘗埋于泰折祭地也则有血祭貍沉疈辜之礼以报隂天秉阳垂日星地秉隂播五行隂阳变化精气为物谓之神游魂为变谓之鬼故人鬼居上下之际天地之间圣人合莫以嘉魂魄而享之于宗庙焉肆献裸者享之始也馈食者享之终也祠禴尝烝者享之时也谓之享者以人道事之死如生亡如存百物者五地之物神仕职所谓以夏至日致地示物鬽物鬽者羽物臝物鳞物毛物介物之鬽是为百物之精而以夏至日致之则非蜡祭明矣王有二社王社在门右大社在泽中泽中方丘谓之大社亦曰泰折折与社音相近长言之为社短言之为折又坛圆折方故郊曰泰坛社曰泰折【孔疏以门右之社为大社而王社所在书传无文崔氏谓王社在籍田臆说也祭法云王自为立社曰王社故在中门之右为羣姓立社曰大社故在泽中之丘】社必兼稷者稷丽乎土犹日丽乎天圜丘之乐六变而天神皆降则非独昊天也方丘之乐八变而地示皆出则非独后土也康成以五祀为四郊疈辜为蜡祭其不然乎又云不言祭地失之失者也昆仑神州诞矣哉坤元不讃大地示不称皇郊祀天而主日社祭地而主稷【司服毳冕祀山川希冕祭社稷此社在山川下者王社也大宗伯血祭祭社稷貍沉祭山川此社在山川上者大社也大社祭地而五祀五岳山林川泽四方百物皆及焉则皆地示也地统于天故曰郊社地道也妻道也臣道也】天有三光日月星地有三形髙下平故祀天之礼三祭地之礼三土爰稼穑中央为宅五行之君与天合徳坤位在中黄裳元吉号曰北郊汉儒之惑或曰四方何神也曰郊有四望社有四方一也春秋传曰不郊无望诗曰以社以方在天曰望在地曰方汉郊祀歌云练时日矦有望焫膋萧延四方谓选练吉日良辰而有事于四望取萧合肠间脂而焫之馨香以延四方之神则汉并方望而为一矣上帝为天而五行之神亦各以时为帝大社为地而二十五家之里皆有社名江淮间呼母为社俗儒遂谓大社非地上帝非天未可与言礼也鼓人职云以雷鼓鼓神祀以灵鼓鼓社祭以路鼓鼓鬼享注云神祀祀天神社祭祭地祗鬼享享宗庙则康成亦以大社为地矣贾公彦以为举社以表地舍其大而举其细何居公羊曰天子有方望之事无所不通言惟天子得徧及四望四方也然春秋昭十八年郑子产大为社祓禳于四方明祭社必兼四方矣然则非天子不四望诸侯亦得及四方焉曲礼曰天子祭天地明诸侯不祭天亦不祭地故大社惟天子得立之诗曰廼立冡土毛传云冡土大社也美太王之社遂为大社也则国社变为大社矣大社非地而何大宗伯无地犹许氏说文无刘刘乃汉姓许氏汉人安得无之非无刘也留即古文之刘也地乃大祭宗伯掌礼安得无之非无地也社即所祭之地也春秋三传尽改从刘毛诗王风尚存其旧天神人鬼地三大礼独不言祭地有是理哉【刘为夘金刀说本防纬光武笃信之故经尽从刘汉儒识字若子云未闻夘金刀之说康成好防纬亦无闻焉王风留子毛传云留大夫氏地理志刘聚周大夫刘子邑公羊曰刘者邑也其称刘何以邑氏也水经注刘氏聚三靣临涧在缑氏西南周畿内刘子国即诗所谓丘中郑笺从毛亦无异说则留即刘信矣或云留子国汉属彭城子房所封郦注以为宋邑左传侵宋吕留即其地也安得指为留子国乎】
　　大宗伯祀天神禋祀实柴槱燎注云禋之言烟周人尚臭烟气之臭闻者槱积也三祀皆积柴实牲体焉或有玉帛燔燎而升烟所以报阳也愚谓禋从示烟从火皆以垔得声精意以享谓之禋燔燎升烟以逹精意当在祭初天神之柴犹人鬼之祼郭景纯注尔雅谓既祭而燎是宗庙亦当既祭而祼也可乎天神之乐六变地示之乐八变人鬼之乐九变盖奏乐以致其神而人鬼礼之以玉而祼鬯地示礼之以玉而荐血天神礼之以玉而燎柴张说谓乐六变天神降降神以乐不以燔宜先祭后燔非通论也唐宋皆有燔玉宋元符初曽旼言先儒以为实柴无玉槱燎无币今祀众星不用币以此考典瑞玉人之职皆曰圭璧以祀日月星辰则实柴非无玉矣槱燎无币恐或未然然圭璧以祀未闻以燔唐太和九年王起议礼神九玉苍璧黄琮青珪赤璋白琥黒璜四圭两圭圭璧各有二其一礼神一则燔焉宋治平四年详定所言礼天以苍璧燎亦如之议者欲以苍璧礼天四圭从燎非也请皆用苍璧元大徳九年集议以为郑注或有玉帛未定之辞崔氏谓天子自奉玉帛牲体于柴上引诗圭璧既卒以为燔玉盖卒者终也谓礼神既终当藏之也礼无燔玉汉祠太乙胙余皆燎之无玉晋燔牲币亦无玉唐宋乃有之显庆修旧礼乃云郊之有四圭犹庙之有圭瓉并事毕收藏不在燔列宋政和礼制局言古祭祀无不用玉周礼典瑞掌玉器之藏言事已则藏焉有事则出而复用未尝有燔瘗之文今后大祀礼神之玉时出而用无得燔瘗从之盖燔者取其烟气之臭闻玉无烟又无气祭之日但当奠于神座而已又云祀天之有烟柴犹祭地之瘗血宗庙之祼鬯歴代以来或先燔后祭或先祭后燔皆为未允祭之日乐六变而燔牲首牲首亦阳也祭终以爵酒馔物及牲体燎于坛天子望燎柴用柏愚谓烟柴犹祼鬯庙先裸郊先燔曷为而未允乎韩诗内传曰天子奉玉升柴加于牲上皇氏云祭日之旦王立丘之东南西向燔柴及牲玉以降神则崔氏之说亦非无据玉有瘗有沉故鲁语曰不爱牲玉于神议者谓古无瘗玉失之牲玉同燔行于唐宋政和大徳去玉留牲未为得礼如谓礼无燔玉亦未闻有燔牲祭时积柴加牲其上马融说也大戴礼割列禳瘗是为五牲割割牲列副辜禳靣禳瘗瘗埋而燔无闻焉独羊人衅积康成谓积积柴岂积柴实牲体独用羊乎必不然矣积古文作眦仲师读为渍云渍军器得之路史谓牛人祭祀共享牛求牛享以祀神求以降神一燔一祭其说虽巧未足凭也祭天特牲以少为贵先燔后祭分而用之岂非臆说乎汉仪南郊焚犊北郊埋犊皆在祭终晋太常贺循以为燎在坛南用犊左胖汉礼用头唐宋因之先燔首后燔体盖本之此祭终而燎乃牲币耳后世遂以祭终之燎当祭初之燔非礼也祭初燔柴不燔牲汉郊见通权火盖燔柴之遗法甘泉赋钦柴宗祈燎薫皇天招繇泰壹举洪頥【旗名】树灵旗樵蒸焜上配藜四施东爥沧海西耀流沙北熿幽都南丹厓所谓通权火者如此古燔柴之礼未尝亡也张晏曰招繇神名一作臯摇如淳曰臯挈臯积柴于挈臯头置牲玉于其上举而烧之其説近凿顔师古不知汉之权火即古之燔柴乃谓众祠一时荐飨宜知早晚故以火为之节度其説益陋矣
　　説文社肉盛以蜃故谓之祳春秋传曰石尚来归祳汉志作脤顔注云脤读为公谷两传皆曰脤者爼实生曰脤【生一作腥】熟曰膰左传受脤于社祀有执燔戎有受脤则脤为社肉矣而昭十六年传为嗣大夫丧祭有职受脤归脤似非指社杜预谓大夫祭社归肉于公孔疏乃云大夫奉君命摄祭于社皆臆説也大宗伯以脤燔之礼亲兄弟之国大行人归脤以交诸侯之福左传王使宰孔赐齐侯胙古者异姓聨兄弟虽甥舅之国亦以亲兄弟之礼亲之故孔疏以胙肉为脤膰而掌蜃祭祀共蜃器亦非独盛社肉则脤膰兼庙社互举通称审矣何休曰礼诸侯朝天子助祭于宗庙然后受俎实岂其然谷梁子曰石尚欲书春秋谏曰久矣周之不行礼于鲁也请行脤贵复正也九仪之命五命赐则郑司农云则者出为子男康成谓未成国皆本王莽诸公一同侯伯一国子男一则之说愚谓则者则土也茅土谓之则土见周书作雒篇子男出封赐则土也汉书叙坤作墬埶髙下九则故曰则土天问亦云地方九则则或作列不知者以意改之耳【御览引周书作列土】一说则者制度也礼有九锡二十则车马衣服乐为一等皆与之物朱户纳陛虎贲为二等皆与之则鈇钺弓矢秬鬯为三等皆与之物惟盛徳始封得赐三等子男始封赐一等得有乐是为四命受器器者乐器也后有功稍赐至二等是为五命赐则六命赐官朱户纳陛为则虎贲为官而皆谓之则者盖以二等有制度而无物也进爵为伯是为七命赐国复有功稍赐至三等弓矢以征斧钺以杀进爵为八命之牧秬鬯二卣禋于文武成王以赐周公秬鬯一卣告于文人宣王以厘召虎进爵为九命之伯毛传云九命赐秬鬯是也昭十五年鏚钺秬鬯文公受之崔氏谓晋未赐钺不得专杀误矣古者节以专杀后世持节督军而以黄钺非人臣之器故不轻假然干乱行魏绛用钺大夫犹然况盟主乎鲁且赐郊岂徒秬鬯齐亦赐履非但斧而皆谓之侯然则周爵不过侯欤一说公羊九锡之乐乐器一作乐则五命赐则者乐则也典命大夫四命出封加一等故得具声乐纳陛者堂阶之磩为陛级以登朱户者天子黄闼诸侯朱户所谓宫室异则也大夫出封虽加一等为五命未得赐则三年考绩有功乃得赐焉魏晋至隋非受禅不加九锡儒者讳言其礼而白虎通以九锡分为三即易之三锡非一时赐之也如秦之白起稍赐爵为左庶长左更国尉大良造以至封侯为上将军盖稍稍赐之与功大小相称俾建功者劝而慕进者勤劳不倦故曰凡赏无常轻重眡功王命诸侯名位不同礼亦异数书云古者诸侯之于天子也三年一贡士一适谓之好徳再适谓之贤贤三适谓之有功有功者天子赐以衣服弓矢再赐以秬鬯三赐以虎贲百人号曰命诸侯各记所闻其说不一然赐必有功而非一时骤加九锡则同也古者天子有虎贲习武训诸侯有旅贲御灾害大夫有贰车备承事士有陪乘告奔走天子虎贲八百人诸侯三百人礼有等差以渐而降至大夫士亦得备承事而告奔走焉故大夫出使虎贲从行礼也至汉而其礼尤重光武以赐东海王彊虎贲旄头拟于乘舆矣中山王焉就国虎贲官骑称娖前行诗曰申伯番番既入于谢徒御啴啴毛传谓番番勇武貌诸侯有大功则赐虎贲啴啴者称娖前行之象欤然则六命赐官盖赐虎贲矣曹莒无大夫则六命或未有官臣也【小国二卿皆命于其君晋士起大国上卿称士则小国无官臣可知】
　　玉作六瑞四方象镇双植象桓玉之体也直身象信【古伸字】曲身象躬玉之形也粟文象谷藻文象蒲玉之彩也其瑑饰则无闻焉瑑者覜聘之圭璧卿大夫执之以覜聘天子及聘问诸侯故加瑑饰以别之六瑞则不瑑也故曰大圭不瑑美其质也康成依汉礼而言遂谓六瑞皆瑑如其说则与覜聘之圭璧何以异乎说者又谓覜聘之圭璧有圻鄂瑑起无桓信躬谷蒲之文也不知桓信躬谷蒲乃玉之形体与其彩非瑑饰之文故曰和氏之璧不饰以五采随侯之珠不饰以银黄其质至美物不足以饰之夫物之待饰而后行者非至美者也六瑞无瑑饰者以此山海经圭璧十五五彩惠之惠犹饰也祀山川造賔客皆曰素功素功者设色之工画缋之事是为瑑书之八体大篆小篆亦以此取名焉说者谓素功无饰其不然乎【孔防云一圭之上环为二柱象道旁二木及宫室两楹故曰双植象桓桓亭邮表也谓于亭邮之所立木即今之桥旁表柱诸侯用桓楹谓每一碑树两楹如淳曰县所治夹两边各一桓名曰桓表陈宋之俗言桓声如和今犹谓之和表即华表也愚谓古桓献同音桓转为和犹献转为莎説文桓作瓛从玉献声读为桓以此禹贡和夷底绩郑注云和读为桓郦道元云桓水以南为和夷桓一作洹】天者神也地者形也天燥而水生焉水隂徳也天产作隂其色黒位于北至隂肃肃出乎天礼之法属隂法不平则神伤神伤则湿湿则天不生水故以中礼防之地湿而火生焉火阳徳也地产作阳其色赤位乎南至阳赫赫发乎地乐之声属阳声不和则形防形防则燥燥则地不生火故以和乐防之水火不生则隂阳无以成气度量无以成制五胜无以成执万物无以成类百业俱絶万生皆困是故圣人以礼乐合天地之化百物之产盖天地之化合于坎离百物之产根于水火节之以礼和之以乐则形神调而生理修由是神不病湿形不病燥而水火成既济之功焉水流湿者天产而其形行乎地火就燥者地产而其神上乎天也气由神生道由神成神备于心道备于形五礼六乐皆出乎身明有礼乐幽有鬼神故其徳上及泰清下及泰宁中及万灵鳯凰者阳之精也骐麟者隂之精也万民百物者隂阳之精也徳能致之其精毕至膏露降白丹发醴泉出朱草生众祥具鬼神以此事万民以此谐百物以此致矣盖天地成于元气万物乘于天地神圣秉于道徳以究其理故流分而神生动登而明生明见而形成形成而功存圣人者出之于天收之于地在天地若隂阳者杜燥湿以法义与时迁焉流分者隂徳天作之动登者阳徳地作之法义者中和之礼乐圣人以杜之者防之也此鹖冠子度万泰录二篇之说实与春官大宗伯互相发明因窃取而合之云尔水生于燥故天有汉津神之在天者也火生于湿故地有火井形之在地者也则天作隂地作阳其理不益显乎天产本乎地故水地为比地产本乎天故天火为同人深于易者知之齐景公伐鲁得东门无泽而问鲁之年谷何如对曰隂水厥阳氷厚五寸景公不知以问晏子晏子曰寒温节也节则刑政平平则上下和和则年谷熟故曰形神调而生理修月令仲冬行春令而水泉竭伤于湿也仲夏火王欲静无躁易及乐春秋说夏至人主与羣臣从八能之士作乐五日盖以和乐防之古之法欤抑又闻之天不发其隂则万物不生地不发其阳则万物不成天以阳生隂长地以阳杀隂藏物生有体立之在礼物成而充其乐雍雍故曰立于礼成于乐【荀爽曰阳动之坤而成坎坤者纯隂故曰湿隂动之干而成离干者纯阳故曰燥其说似本鹖冠子天作隂者阳动之坤地作阳者隂动之干也月令仲夏用盛乐所谓以和乐防之又云止声色则声色乃美色淫声止者放而逺之尔文耀钩云水土合则成炉冶炉冶成则火兴火生于湿亦以此荘子曰水中有火大雨雷电而火生焉非所谓水中有火欤】
　　周书曰天道尚右武礼右还顺天以利兵地道尚左吉礼左还顺地以利本诗曰左之左之君子宜之右之右之君子有之毛传云左阳道朝祀之事右隂道防戎之事然则小宗伯建神位右社稷隂道也故秋杀于右左宗庙阳道也故春生于左何休云质家右宗庙尚亲亲文家右社稷尚尊尊此纬书之说岂其然乎诗云似续妣祖笺云似读如已午之已谓已成其宫庙防云古者似已文同故于穆不已师徒异读【子思论诗于穆不已孟仲子曰于穆不似】庙在雉门外之左社在其右门当午则庙当已社当未矣干位在亥坤位在未故社位于未取似续之义故庙在于已欤韩非子曰四海既藏道隂见阳左右既立开门而当此之谓也兆五帝于四郊兆说文作垗畔也为四界祭其中是为域外祀之垗典祀掌之守各有域周谓之垗秦谓之畤【释名曰祀已也新气生故气已也何休曰祀者无已长久之辞此诗似续之义古祀与已同又与似通易已事遄往虞翻本己作祀注云祀旧作已也古祀己同信矣以与己本同似与已亦同古音也刘勰不知古音乃曰子思弟子于穆不祀者音讹之异也古文祀作已犹域作或倦作劵何讹之有】
　　宋元丰详定局言汉仪县邑常以丙戌日祠风伯于戍地己丑日祀雨师于丑地从其类也熙宁祀仪兆日东郊兆月西郊是以气类为之位至于兆风师于国城东北兆雨师于国城西北司中司命于国城西北亥地则是各从其星位而不以气类也请稽旧礼兆风师于西郊祠以立春后丑日兆雨师于北郊祠以立夏后申日兆司中司命司禄于南郊祠以立冬后亥日如是则坛兆从其气类祭辰从其星位仍以雷师从雨师之位以司民从司中司命司禄之位愚谓司民非星也刘叡星轩辕角有大民少民康成遂据以为司民案轩辕后宫所居月犯之女主忧春秋元命苞曰荧惑守轩辕贵妾争晋志云少民后宗也大民太后宗也谓之司民可乎司民谓先民犹先啬也神农为先啬天地开辟有神民为先民先民谓之司民犹先啬谓之司啬康成分为二失之息田夫而祭司啬献民数而祭司民大宗伯槱燎不及焉则司民非星审矣【潜夫论曰天地开辟有神民盖本楚语路史乃谓古帝皇有神民氏都于神民之丘一曰神皇氏然则司民盖神民氏欤】梁天监六年明山賔议曰舜典望于山川春秋传江汉沮漳楚之望也今北郊设岳镇海渎又立四望窃谓烦黩徐勉议曰岳渎是山川之宗而望祀不止岳渎也至十二年诏更详议朱异议曰望是不即之名凡遥祭者皆名为望岂容局于星汉拘于海渎请命司天有闗水旱之义凡四海名山大川能兴云致雨一皆备祭为允愚谓山川既包于四望而四望之外更有山川此明山賔所谓烦黩者也四望天神从祀于郊山川地祗附祭于社盖山泽通气实能降兴上下之神与水火雷风为乾坤六子故祀天祭地皆兼及焉后世以四望为地祗失之矣先郑谓山川道气出入言气出入于山川之窍其本在地而精神上属乎天故六宗四望皆天神也日朝月夕风磔雨收谓之四类洪范庶徴日月风雨日月成嵗风雨惟星既合于丘复分于兆四类之为用也大矣哉大司乐奏姑洗歌南吕舞大防以祀四望则四类亦用此乐可知天神言祀则四望非地祗益信康成以为即五岳四镇四窦岂其然乎或曰司民非星而天府职曰祭天之司民何也府曰天府禄曰天禄民曰天民神之也敬之也书云王司敬民贾谊曰受计之礼王所亲拜者二闻生民之数则拜之闻登谷则拜之或曰轩辕主后土之养气而庇祐下民也故左角谓之少民【见魏书志】
　　公羊隐三年武氏子来求赙武氏子者天子之大夫其称子者父卒子未命也谷梁亦云未毕丧孤未爵【谓天子谅闇不爵命】公羊桓五年天王使仍叔之子来聘称仍叔之子者父老子代从政也谷梁亦云录父以使子也父在子代仕之辞愚谓武氏子仍叔之子皆门子也门子未爵命故周礼无官然代父从政聘问列国俨然大夫矣故郑伯盟于戏六卿及门子皆从子孔为载书大夫与门子弗顺入叅谋议出列防盟位亚六卿势倾执政岂非族大宠多使然欤周书皇门篇曰其有大门宗子茂肃徳以助厥辟勤王国王家则先王之所以育门子与门子所以効忠于王室济济一时之盛可想见矣及其后而世卿専政尹氏乱周非诒谋之不善也燕义有诸子官康成谓门子将代父当门庶子犹诸子副代父者诸子职云国子存游倅游者贵游倅者副倅然则门子为正国子副之盖卿之侧室大夫之贰宗欤学之师氏掌之太子防同賔客作而从焉修徳学道春合诸学秋合诸射先王教国子如此则知所以育门子亦如此昭穆之辨适孽之分职在少宗掌其政令而鲁之司冦兼掌春官臧孙氏世居其职文仲后闵先僖而昭穆无辨武仲废弥立纥而适孽不分则春秋门子不皆正室可知矣诗裳裳者华刺幽王弃贤者之类絶功臣之世以为其先人有礼于朝有功于国故先王使其子孙嗣之是时周召为勲贤之裔尹姞为礼法之家虽旧族衰门岂无不肖而贤人君子亦多出于其中则先王教化使之然也晋悼公即位善政毕举而以育门子为先且曰膏粱之性难正也故使惇恵者教之文敏者道之果敢者谂之镇静者修之则先王之育门子者其遗风不可复追乎【古大明堂之礼曰日中出南门见九侯门子则门子学于虎门矣管子曰国子之义入与父俱出与师俱上与君俱说者谓国子即门子在家曰门在朝曰国】杂记曰大夫之适子服大夫之服尊其适象贤也诗曰凡周之士不显亦世言其臣有光明之徳者亦得世世在位故曰商祖伊尹世世享商孟子所谓故国有世臣以此
　　小宗伯卜兆甫竁注云郑大夫读竁为穿杜子春读竁为毳皆谓穿圹也今南阳名穿地为竁声如腐脆之脺【脆七嵗反旧作脺误刘音清劣仓没二反字书无脺有膬今本或有作膬者则与刘音协矣沈云字林有脺音卒脺者牛羊脂膬者耎易破】案小尔雅圹谓之竁填竁谓之封与郑义合于文从穴毳声读依杜可也然郑大夫读为穿亦非无据汉书王莽掘平共王母丁姬故冡时有羣燕数千衔土投穿中师古曰穿谓圹即小尔雅所谓圹谓之竁水经注引汉书穿中作竁中则竁读为穿信矣许叔重曰穿通也竁穿地也文异义同仍读依先郑为允汉书多古文往往乱于后人郦注所引盖其旧也易不封不树虞翻注云封古窆字然则竁古穿字欤宋郊祀歌月竁来賔则又读为窟矣竁与膬窟与音义同【郑注腐脆之膬膬误为脺当作膬】
　　杂记衅庙用羊及鸡刲于屋中衈于屋下康成谓衈刲割牲以衅先灭耳旁毛荐之耳主听告神欲其听之此刉衈之正义也小雅执其鸾刀以启其毛祭义鸾刀以刲毛牛尚耳此所谓耳旁毛取以告神与血并荐是为衈康成见杂记用鸡遂云羽牲曰衈非也谷梁叩其鼻以衈社岂羽牲乎东山经曰祠毛用一犬祈防注云防音饵以血涂祭为防也公羊盖叩其鼻以防社【今本公羊作血社谷梁作衈社】然则刉一作祈衈一作防玉篇以牲告神欲神听之曰防盖兼取膟膋故耳从血用祈神听故防从申中山经曰刉一牝羊献血注云以血祭刉犹刲又曰祠毛用一雄鸡一牝豚刉注云刉亦割刺之名然则鸡豚皆曰刉康成谓毛牲曰刉亦非也案刉犬人职作防康成谓肆师职故书祈为防杜子春读为祈案防说文作云以血有所刉涂祭也【涂犹衅】省为防广雅作禨云祭名楚人鬼而越人禨【禨一作从示从鬼一也】然则防禨三字通皆祭名也刉非祭名破防为刉又何说乎割牲曰刉荐毛曰衈祭血曰三者相因其名易乱故正之衈周礼皆作珥古文简假借多释名珥耳也言似人耳之在靣旁也从申从血后人所加故说文不载先郑云珥以牲头祭也存之以备一说
　　凡四时大甸猎祭表貉【貉一作貊】肆师为位貉一作伯伯为兵祷其礼亡诗曰吉日惟戊【音牡】既伯既祷【职救切】毛传曰伯马祖也将用其力故祷其祖说文引诗伯作祃应劭曰祃者马也马者兵之首故祭其先神也案校人职春祭马祖夏祭先牧秋祭马社冬祭马歩明指四时之田因田而祭矣先牧始养马者马社始乘马者马歩害马之神马祖天驷房星或弭其灾或祈其福或报其功合而言之曰四时之表貉肆师举其凡校人详其目也康成读貉为十百之百祭造军法者祷气势之増倍孔頴逹谓貊之言百祭祀此神求获百倍则似貉非祭马祖矣武王东观兵上祭于毕蘓竟曰毕为天网主网罗无道之君故武王伐纣上祭于毕求助天也说者谓毕星主兵故师出而祭毕然则表貉盖祭毕欤唐礼祃祀轩辕氏或曰祭蚩尤世本曰蚩尤作兵大戴礼曰蚩尤庶人之贪者也何兵之能作案蚩尤冡在东郡夀张阚乡常十月祀之有气出如绛号蚩尤旗而山阳钜野有肩髀冡云蚩尤死而别焉其说甚诞汉礼于武库祭蚩尤非表貉也军前大旗曰牙师出必祭谓之祃盖立牙为表所谓表貉是欤大司马春搜冬阅有师表貉于陈前即汉之防刘斩牲之礼防与貉皆兽也田曰于貉祭曰表貉似谓取禽既斩牲即立马不用命者视此斩牲争禽而不审者罚以假马获筹曰马祭表曰祃汉亦有乘之之名似言尚武然防刘一作膒膢膒膢者食新也蘓林曰膢祭名防虎属常以立秋日祭兽王者亦于是日出猎还祭宗庙故曰防膢而祃转为伯伯转为貉字滋益多莫知其说小雅吉日美宣王田则祷礼存焉毛公大儒郑笺从之田祭马祖又何所疑轩辕与毕皆兵祷欤近有讲音学者见吉日戊协祷遂谓戊古音耄不知文焉知音祷一作禂皆从示以周夀得声平呼若周去呼若呪正与戊协诂训兼音义祭以刚日戊之日刚其义也戊之言牡马必乘牡其音也毛传所谓维戊顺类乘牡者以此且耄与牡古音通何必强为之辨乎【说文云禂祷牲马祭也从示周声诗曰既祃既禂】
　　献之属莫重于祼祼之言观也易之观卦于此取名凡祼事郁人沃盥故祼一作盥易曰观盥而不荐有孚颙若诗曰颙颙卭卭如圭如璋圭璋祼玉颙颙温貌卭卭盛貌祼之仪也君有君之仪臣有臣之仪君祼以圭瓉臣助之亚祼以璋瓉诗曰济济辟王左右奉璋奉璋峩峩髦士攸宜济济者辟王之容君之仪也峩峩者奉璋之貌臣之仪也郁人诏祼将之仪者以此宋人之享也置折爼仲尼使举之以为多文辞鲁人之祼也禘周公仲尼欲观之以为多威仪欤既祼而往不欲观者始则恭恪后稍慢怠也大享有祼賔之礼易观之六四曰观国之光利用賔于王上公王礼再祼侯伯子男王礼壹祼洛诰祼于太室而曰王賔则賔于王者惟祼礼为盛君子于此观威仪省祸福焉祼之节则亡矣其畧有三实郁鬯于六彛为祼之初节播芬芳于二瓉为祼之中节逹臭隂于渊泉为祼之终节是为三节名曰肆献祼肆者肆师筑而防郁人实而陈祼者小宗奉而授小宰赞而行献者献于尸奠于神小祝沃尸盥小臣沃王盥大祝令钟鼓肆师诛怠慢其賔客则大宗摄酌献王亲拜送云诗曰朋友攸摄摄以威仪言助祭之臣相摄佐以威仪之事然则郁人诏仪节者摄以威仪也威仪摄而馨闻威仪防而腥闻殷以此灭周以此兴于呼奈何弗钦
　　郁人大祭祀与量人受举斝之卒爵而饮之量人凡宰祭与郁人受斝厯而皆饮之【宰祭者冡宰佐王祭亦容摄祭非也量人掌爼实制脯燔故曰宰祭】郊特牲举斝角诏妥尸说者谓特牲馈食祝酌奠奠于铏南是时也天子奠斝诸侯奠角及尸入主人拜妥尸尸执奠祝飨是为举斝角主人拜如初大夫士之祭则方馈食之始天子诸侯之祭则在坐尸于堂之后迎尸入室之初郁人受举斝之卒爵而饮之正当其节非也尸执奠而不饮虽举斝而实未尝卒爵也及加爵行尸爵止而后上嗣举而卒爵焉且是时皇尸未食朝献未行而先献郁人量人其不然也必矣故康成破斝为嘏谓王饮尸尸嘏王郁人受王之卒爵亦王出房时也特牲主人受嘏出写啬于房还而献祝故曰出房时谓当献祝时其说近之祭或无尸未闻无祝故天子有太祝而佐食无闻尸神象也祝相尸佐食助之三者事相成尸之嘏王也必先佐食黍授祝祝授尸尸乃执以嘏王三者亦相成则有祝不可无佐食也故先献尸次献祝次献佐食者以此且佐食一名利利者养也祭告利成养之成也佐食之功君子报之其人虽微先卿而献然则郁人量人盖天子之佐食欤抑制从献之脯防诏祼将之仪节其事与佐食有聨遂次佐食而献之欤诗卷阿笺云王之祭祀择贤者为尸豫撰几择佐食尸之入也祝赞道之尸至设几佐食入助之賔筵笺云室人有室中之事者谓佐食也是天子必有佐食矣贾公彦乃云天子有献郁人量人之礼无祝及佐食之事此何所见而云然乎愚谓尸饮九以散爵献士及羣有司郁人量人宜在羣有司之列特牲谓之私臣少牢谓之私人举斝者举觯也所谓賔一人举觯于尸卒爵者所谓升受下饮卒爵升酌厯而皆饮之者所谓交错其酬皆遂及私人爵无算也位门东北靣其献有荐脀礼曰奠觯【或作注云古文皆为觯】诗曰奠斝皆爵也奠斝犹奠觯则举斝犹举觯矣有司彻注云古文觯皆为爵延熹中诏校书定作觯则古觯爵通名周曰爵殷曰斝斝先王之爵天子用以献酬诸侯以下用觯也
　　古熏字多作衅鬯人衅鬯大祝隋衅女巫衅浴皆当读为熏案齐语三衅三浴韦注云衅或为熏吕氏春秋汤始得伊尹袚之于庙衅以牺猳风俗通引之作熏以萑苇刘昭亦以此注后汉志矣汉书豫让衅面吞炭顔注云衅熏也以毒药熏之是古熏多作衅之明文也王度记曰天子以鬯诸侯以熏鬯为香草香草曰熏熏之言衅也女巫衅浴注云衅浴以香熏药草沐浴则康成亦读衅为熏矣【说文衅从分得声故虋读为门衅读为熏】王制诸侯赐圭瓉然后为鬯未赐圭瓉则资鬯于天子资犹赍也少牢资黍注云资今文作赍外府币赍先郑云赍或为资今礼家定作资后郑云赍资同耳其字从贝以齐次为声掌皮财赍注云予人以物曰赍今诏书或曰赍计吏然则资鬯者谓赍以遗之蘓秦之至赵也燕文侯赍以车马金帛蜀守文翁以刀布赍计吏而遗博士淮南王上书亦云资衣粮入越地古赍资通信矣为鬯者有器与官使其官筑郁臼以椈杵以梧柏香桐洁而煑之为鬯鲁有鬯圭则诸侯亦有鬯人也资鬯者无器故无官天子赍遗之而不自为焉故曰诸侯以熏熏即鬯明甚说者谓未赐圭瓉故不以鬯而以薰吾不知薰为何物也丧礼有浴无衅浴谓之渳渳以鬯敛以玉摩莎郁草以出其香沙除睂瑑以流其汁故曰大渳渳在敛初先渳后敛盖兼用玉鬯矣设斗沃尸不以酒小宗伯因鬯连言秬耳郁人渳共肆器大祝以肆鬯渳尸典瑞祼圭以肆则所谓肆器者非玉器而何康成以肆器为大盘非郁人之所当共也古无衅尸之礼故先郑破衅为徽徽言美熏言香两读皆通从熏为允未筑未煑曰郁已筑已煑曰鬯汉敛以玉匣古之制也珠襦金缕失之侈矣季孙以璵璠敛孔子厯级而救之救其僭也以大夫而僭用天子之礼是可忍孰不可忍说者譬之防骸中原不亦陋乎仲梁懐曰改玉改歩犹晋文请隧而王弗许曰大物其未可改也霸主尚不敢改玉改行而况若季氏之么防者哉案说文莙从草君声读若威是威有君声也故汉律妇告威姑威姑者君姑也又案吕氏春秋殷皆作郼是郼有殷声也故曰汤立为天子夏民大恱亲郼如夏亲郼者亲殷也威读为君郼读为殷故徽亦读为熏先郑破衅为徽以此【髙诱曰郼读如衣今兖州人谓殷氏曰衣中庸壹戎衣注云衣读如殷齐人言殷声如衣今有衣姓者殷之胄欤愚谓古文殪作壹方言殷作衣壹戎衣者殪戎殷也说者谓壹着戎衣误矣古威与震通见诗长发郑笺易革卦上六象辞君协蔚其音若威采芑卒章威协狁其音若君是威与君古音同也说文齐人谓靁为霣读若云诗曰啴啴焞焞如霆如靁靁音云显允方叔征伐玁狁蛮荆来威威音君说苑正諌篇曰好道者多资好乐者多迷好道者多粮好乐者多亡资读为赍与迷协此古音也】
　　秋尝冬烝馈献用壶尊馈献者馈食之献当荐熟时于是后荐豆笾而献以壶焉扬子太元曰家无壶妇承之姑或洗之涂注云壶礼也妇承姑事犹洗濯而以涂愚谓妇承之姑者妇馈食于姑犹后荐豆笾于庙而献以壶尊故其测曰家无壶无以相承也其义本易睽之上九曰先张之后说之壶古说与设通虞翻云犹置也离上与兑三隂阳相应而家道睽故先疑后释张者拒之如外寇【三至五象坎坎为盗】设壶者礼之若内賔壶误为失其义矣壶者家之礼法故家无壶妇无以承姑妻无以事夫上九六三防媾之象始以为寇也故先张之非寇乃防媾也故后设之壶古易皆作壶壶尊也昏礼设尊于室为内尊又尊于房户东为外尊此之谓设壶大射仪两壶献酒献读为莎是壶尊亦盛郁矣后世以三酒实壶尊失之诸臣之所酢皆有罍小罍谓之坎故坎之六四有贰用缶之象缶即罍也礼器门外缶门内壶说者谓壶缶皆饮诸臣贵者以壶贱者以缶燕礼皆用壶卿大夫方而士圜焉古者贵贱不嫌同名馈献之壶其最贵者乎腹方口圆曰壶反之曰方壶有爵饰三礼图曰壶受一斛口径一尺头髙五寸大中身兑下赤漆中上加青云气
　　司尊彛四时之间祀郑司农谓禘祫在四时之间故曰间祀非也禘以夏四月祫以冬十月三年一祫五年一禘名曰殷祭而以间祭当之可乎后汉孝明遗诏无起寑庙藏主于光烈皇后更衣别室有司奏言更衣在中门之外处所殊别其四时禘祫于光武之室如孝文祫祭于髙庙故事间祀悉还更衣续汉书曰禘之为谛祫之为合谛审昭穆合食于祖谓之殷祭四时正祭外有五月尝麦三伏立秋尝粢盛酧十月尝稻等谓之间祀即各于更衣之殿更衣者光武庙之别室也东京庙制异室同堂合祭于堂是为正殿间祀于室是为便殿便殿为更衣则间祀非正祭矣月令仲春献羔开冰季春荐鲔孟夏尝麦仲夏尝黍羞含桃孟秋尝谷仲秋尝麻季秋尝稻季冬尝鱼礼运十二月蜡賔皆间祀也非正曰间嵗谷之外有间谷正色之外有间色正祭之外有间祀一也康成以追享为请祷朝享为月祭故遂以二者为间祀间祀也追享也朝享也判然为三安可合为二哉西京旧制日祭于寝月祭于庙时祭于便殿寝日四上食庙嵗二十五祠便殿嵗四祠则便殿乃时祭也与东京不同而间祀皆于陵寝诸儒以为非礼而罢之陵寝虽非古间祀之礼本于春官其不可罢也审矣郁齐献酌郊特牲汁献涗于醆酒注云泲秬鬯以醆酒献读为莎齐语声之误也秬鬯中有郁和以盎齐摩莎泲之出其香汁因谓之汁献愚案献酌献尊皆读为莎【素何反】似非声误献一作牺毛传云牺尊有沙饰也【沙莎通】谓刻鳯凰之象于尊其形婆娑然郑仲师亦云饰以翡翠而鸡彝鸟彝皆刻画为鸡鳯之形是尊彞同饰矣然郁齐献酌盛之以尊是为献尊似非以饰得名康成谓献尊酌醴而不和郁岂其然乎郁人诏祼将之仪故仲师读献为仪亦非无据后之学者信其所不可信疑其所不必疑牺读莎献读仪【音俄】观之书其文通【大诰民献有十夫大民仪有十夫古献仪通王莽作大诰合而用之曰民献仪九万夫】考之诗其音协【小雅仪协莪鲁颂牺协多】稽之礼其义惬学者犹疑之而魏太和中掘地得尊如牛象遂目为古牺尊实未敢信以为然也醴齐缩酌缩酌用茅注云醴齐和以事酒泲之以茅缩去其滓诗曰伐木所所酾酒有藇毛传云所所柹貌以筐曰酾以薮曰湑湑莤也莤古缩字是为缩酌古文所与许通汉防广数问金余尚有防所注云防所犹防许故所所一作许许说者谓许许邪许声案邪许一作邪轷一作嘘一作舆謣【邪许见淮南子邪轷见文子嘘见刘子舆謣见吕氏春秋一也】挽车者唱邪轷牵石拖舟者歌嘘举大木者呼舆謣皆劝力之歌前呼而后应乃举木非伐木也所者削柹犹斯者析薪故斯所皆从斤晋王濬治船于蜀吾彦取流柹以呈孙皓是为削柹说文依毛传而云所所伐木声逺闻其声近见其貌传言貌者以伐木之柹兴缩酒之茅若作邪许何所取义且以伐为举是改诗辞先儒训诂断不可易信矣凡酒修酌康成读修为涤【涤与通】以水和而泲之今齐人命浩酒曰涤愚谓庙用修故曰修酌犹朝践用献尊故曰献酌不必破为涤也陆佃云修爵名荀子曰修爵无数孔防云修爵无算爵盖所谓凡酒欤大宗伯以肆献祼享先王典瑞祼圭有瓉以肆先王以祼賔客则祼一事有三名肆者实而陈之祼者将而行之献者奉而进之实以彞祼之陈将以瓉祼之行献以爵祼之成祼礼始于肆成于献故曰肆献祼祼当朝践用两献尊名曰献酌则献尊酌郁齐又何疑【瓉如盘其柄圭尺有二寸黄金勺青金外朱中央龙头鼻口有流前注盖用以行酒尊以酌之瓉以行之爵以献之六彞陈而不行二瓉行而不献】一说修犹溲士虞记明齐溲酒言以明水溲之贵新之义修当作滫内则注秦人溲曰与涤古音通说文皆从水以修条得声条狼氏条读为涤涤本音条故不言误帝牛在涤涤谓之搜【通作□□者匿养牢中】故注云搜除是涤读为搜矣汉周亚夫封条侯功臣表作修师古曰修读为条是修条通而涤亦通也秦人曰齐人曰涤仪礼曰溲三者音义同酌以尊献以爵司尊彞及鬯人不言爵但言尊集韵卣或作偹康成读修为卣者以此礼器贱者献以散特牲利洗散献于尸则散似爵名康成以为漆尊亦必有本矣圭瓉以行酒王制注云鬯爵或未之前闻周有献尊又有献豆摩莎防刻两义相兼牺献同声齐人之语不其然乎祭义言朝事覸萧光以报气馈食加郁鬯以报魄则知郁齐不独用之于祼也且云覸以侠甒加以郁鬯侠甒谓两甒即朝践之两大尊明大尊亦和郁矣大射礼尊于大侯之乏东北两壶献酒献酒者郁齐也祭侯以郁神之然则神尊皆酌郁欤郑司农云郁十叶为贯百二十贯为筑许叔重亦云十叶为贯百卄贯筑以煑之为郁其文从鬯彡其饰也明鬯皆和郁而□为饮器中有鬯酒又以持之则鬯□非圭瓉明矣周语郁人荐鬯牺人荐醴盖陈之为牺尊和之为牺酌荐之为牺人王即斋宫祼鬯飨醴以自香洁然则牺人即鬯人不和郁者皆凡酒也【应劭曰郁芳草也百草之华煑以合酿黑黍或说今郁金香汉郊祀歌一章曰尊桂酒賔八乡晋灼曰尊大尊也元帝时太宰丞李元记曰以水渍桂为大尊酒其十二章曰百末防酒布兰生师古曰百末百华之末也以之杂酒故香且美说苑曰天子以鬯为贽鬯者香草之本也上畅于天下畅于地无所不畅然则鬯者合酿百草之华以祀天祭地非独用之宗庙也】















　　礼说卷六
　　钦定四库全书
　　礼说卷七　　　　　翰林院侍讲惠士竒撰春官二
　　白虎通曰天子圭尺二寸博三寸剡上寸半厚半寸半珪为璋方中圆外曰璧半璧曰璜圆中牙身外曰琮璜以征召璧以聘问璋以发兵珪以质信琮以起土功之事圭上兊下方位在东璧方中圆外位在中璜半璧位在北璋半圭位在南琮内圆而凑外直而牙位在西尚书大曰天子执瑁以朝诸侯诸侯无过者复得其圭有过者留其圭能正行者复还之三年圭不复绌以爵还圭留璧璧所以留者以财币尽輙更造也礼曰圭造尺八寸有造圭明得造璧矣案白琥礼西方不闻以琮元璜礼北方不闻以征召征召自有珍圭也防琮以敛而有渠聘琮以享而有瑑驵琮以权而有鼻大琮以镇而有牙宗后以为镇后理隂教故以起土功又黄琮礼地则土功其类也可补典瑞之阙焉春秋繁露曰主天法商玉厚九分白藻五丝主地法夏玉厚八分白藻四丝主天法质玉厚七分白藻三丝主地法文玉厚六分白藻二丝然则藻之丝玉之厚取则天地隂阳又藻地白而加采典瑞玉人之所弗及也存以备攷丝谓采五丝五采也周官射无四正藻无四采逸诗四正具举是射有四正也繁露白藻四丝是藻有四采也盖二王之后欤【射人职王五正诸侯三正卿大夫士二正典瑞职王藻五采公侯伯藻三采子男藻二采郑注四正谓正爵非也】藻借以韦衣木板而画之系以元纁焉聘记谓之组繁露谓之丝盖染丝织之以为组也或屈之或垂之屈之为质垂之为文组之大者如绶小者如绦绦以结缨绶以结璲皆染丝为之系玉之组亦然不画也画者其板耳绶即古之佩绦即古之紃康成曰缫【缫藻通】杂文之名也合五采丝为防繁露谓之丝者以此公羊曰寳者何璋判白注云判半也半珪曰璋白藏天子青藏诸侯鲁得郊天故锡以白璋所以郊礼珪以朝璧以聘琮以发兵璜以发众璋以征召诗斯干毛传曰裳下之饰璋臣之职故顾命王受瑁臣秉璋棫朴言贤人众多奉璋者皆髦士也王肃谓羣臣从王行礼之所奉杜预亦谓臣为君使执璋康成以璋瓉当之则惟用之于祼矣礼天用苍璧不以璋赤璋礼南方不以白何休谓璋以郊其色白者盖羣臣奉以行礼不徒用之于祼也段氏杂俎曰安平用璧兴事用圭成功用璋边戎用珩战鬭用璩城围用环灾乱用隽大旱用龙大丧用琮愚谓发兵用琥祷旱用龙祠庙用玚【玚即鬯圭所谓祼圭尺二寸有瓉】节行用珩引陛用瑗【上下除陛从官扶辇瑗大孔璧奉以引之防倾覆也】聘人用珪召人用环絶人用玦谷圭聘女亲迎加琮【亲迎诸侯以屦二两加琮曰某国寡小君使寡人奉不珍之琮不珍之屦大夫士庶人以屦二两加束修曰某之父某之师友使某执不珍之屦不珍之束修】或曰古之璋犹今之笏故天子搢珽羣臣奉璋
　　春秋桓九年冬曹伯使其世子射姑来朝十年春曹伯终生卒盖世子冬朝而曹伯春卒故知曹伯有疾使其世子来朝春秋志之以为合于礼公羊谓讥父老子代而依违其说未知在曹在齐在齐者世子光代父出防在曹者世子射姑代父来朝谷梁谓曹使世子伉诸侯之礼则失在曹鲁以待人父之道待人之子则失在鲁独左氏以为曹太子来朝賔之以上卿礼也典命职凡诸侯之适子誓于天子摄其君则下其君之礼一等未誓则以皮帛继子男而周制大国之卿当小国之君曹世子未誓故待以上卿皮帛继子男之礼何休膏肓谓左氏以人子安处父位尤非衰世救失之宜于义为短康成箴云必如所言父有老耄罢病孰当理其政预王事也蘓寛亦云誓于天子下君一等未誓继子男皆降下其君非安居父位然则摄者摄行其事不居其位也吉凶皆然父有癈疾不胜丧则适孙承重为摄主不得以父在为辞吉礼可摄则凶礼独不可摄乎郑志赵商问谓父有废疾不立而立适孙父在而为其祖服非世子乃诸侯也故康成答以天子诸侯之丧皆斩衰无期宋孝宗崩光宗病不能执丧宁宗嗣服已大祥议者欲持两月监察御史胡纮议曰孙为祖服已过期矣议者欲更持两月是何礼也若谓嫡孙承重则太上圣躬康复自于宫中服三年丧而陛下又行之是防有二孤不可是时朱子独以为非而未有以折之及检防服得防所引郑志大喜以为有疑父在不当承重者时无明白证騐今得郑志方见父在而承国于祖之服乃始无疑向使无郑康成则此事终无断决而知学之不讲其害如此愚谓议者不行三年而持两月固非礼矣天子絶期而为其祖期吾不知是何代之礼也且古未有父在而子受国者故曰摄宁宗既受国矣居其位不行其礼可乎哉春秋晋景公有疾立太子州蒲以为君而防诸侯伐郑父在而子居父位经书晋侯以恶之故摄者不居其位也鲁隐公元年不书即位摄乎非乎曰非也吾闻贵妾摄妻【礼有摄女君】适子摄父未闻臣摄君周公非摄乎曰非也君薨百官总已以听冡宰武王崩周公位冡宰正百工何摄之有坐明堂朝诸侯是贼莽假之以盗汉也楚昭王出奔子西摄王保于脾以靖国人由于责之凛凛若秋霜焉吾故曰臣不摄君摄者摄行其事事之大者丧也祭也曲礼老而谓重丧祭子为主而父不与故七十处于内不居庐八十齐丧之事弗及也宁宗受重而不服重身登大寳而委重于亲失之甚矣父在为祖斩非丧有二孤欤曰丧有无后无无主孝宗崩光宗病不能执丧丧无主矣宁宗不为之主而谁主乎无二孤者无二主也胡纮不学焉知礼礼有宗子之父父在而称宗子则为祖斩何疑春秋僖公二十有八年践土之防卫侯出奔母弟叔武摄位受盟从公侯在防之例书曰卫子犹葵邱之防宋襄在防而书宋子也其载书曰晋重鲁申卫武与晋鲁同名俨然人君矣然则弟可摄兄欤曰否宋背殡为不子卫立君为不臣臣不摄君礼有摄主何也曰祭有主主有位王不与祭大宗摄位谓之摄主管子曰祭之时上贤者也故君臣掌君臣掌则上下均其亡兹适上贤者亡役贤者昌掌犹摄也言臣行君事惟祭则然其他不摄也苟非祭而亦摄焉名为上贤适足以亡而已礼贱不摄贵故士不摄大夫而况臣与君乎周厉王流彘周召二相行政号曰共和吕氏春秋乃谓厉王之难天子旷絶共伯和修其行好贤仁而海内皆来竹书纪年遂谓共伯和摄行天子事妄矣自古岂有摄天子哉子代父曰义也臣代君曰簒也管氏之论笃矣乎
　　司服王祀昊天上帝则服大裘而冕祀五帝亦如之司裘掌为大裘以共王祀天之服郑司农云大裘黒羔裘服以祀天示质郑志大裘之上又有元衣与裘同色隋志大裘冕无旒以羔正黒者为之取同色缯为领袖其裳以纁而无章饰唐罢而宋复之陆佃以为大裘与衮同冕古者裘上必有衣王服大裘以衮袭之冬至祀天中裘表衮夏至祀地服衮去裘以顺时序何洵直以为节服氏有衮冕有裘冕是各异冕无同冕兼服之理记曰大裘不裼故露质见素不为表襮何必假他衣以藩饰之佃又以为覆之曰袭露之曰裼大裘不裼非袭而何愚谓裘之裼也见美也见则美在外服之袭也充美也充则美在中裘质衮文中裘表衮是美在外也谓之袭可乎玉藻惟君有黼裘以誓省大裘非古也王肃増损郊特牲之文托为家语乃云天子大裘以黼之又自注曰大裘为黼文则合大裘与黼裘为一矣又云被裘象天既至泰坛王脱裘服衮以临燔柴其说不知何据脱裘服衮以衮袭裘两俱无据孰者为优熊氏云六冕皆有裘君用纯狐青大夫士杂以豹褏诸侯朝服缁衣羔裘不用狐青也狐青乃冕服之裘刘氏云凡六冕之裘皆黒羔裘也论语注缁衣羔裘祭于君之服【卿大夫以朝服助君祭】是祭服用羔裘矣然则五冕不言裘省文黼裘以誓省者听誓命省牲镬也【誓在祭前十日省在祭前一日之夕】黼如斧形刃白而身黒康成谓以羔与狐白杂为黼文盖大裘之次天子黼裘以听誓省牲大裘以祀天享帝焉玉藻君衣狐白管子曰狐白应隂阳之变六月而一见盖物之难得者故君衣狐白臣衣狐青士不衣狐白物以难得者为贵也犬羊之裘不裼非以其贱乎祀天尚诚贵质而服贱者之裘愚所未通以俟逹者荀子曰天子山冕又曰大路之素郊之麻冕一也山冕谓山龙郊乘素车服麻冕则大裘不被衮明矣【白虎通曰天子狐白诸侯狐黄大夫苍士羔裘别尊卑也魏秦静议曰麻冕者素冕麻不加采色汉祭天乘殷路谓之桑根车周乘玉路非素也荀子不见周官】司服五冕衮为龙鷩为雉毳为虎蜼希为粉米元无文裳刺黻郑说也唐杨烱述其说而为之议曰龙变无方象先王之徳享先王服之雉被五采表先公之贤享先公服之毳祀四望岳渎之神也虎蜼山林之兽所以象其物希祭社稷土谷之神也粉米由之而成所以象其功小祀百神不可徧拟惟取黼之相背异名而已郑义也希冕刺而不缋故曰希希当作黹假借作希盖黻冕也诗曰衮及黼笺云黼黻谓絺衣秦风谓之黻衣尒疋衮黻也注云衮有黻文故黻衣一名黻冕黻亦作绂顔师古曰画为亚衣亚古弗字于文亚为挢弗状似两已古之尊彞礼器皆作亚形晋以黻冕命士防说者以为蔽防失之孔安国谓衮龙黼黻天子诸侯服之粉米藻火大夫服之士藻火而已孔颖逹谓衣则尊者在上故首衮龙裳则尊者在下故先黼黻古有是说马融亦云盖衣在上为阳阳统于上故所尊在前裳在下为隂隂统于下故所重在后诗衮及黼书麻冕黼裳是裳先黼黻矣此说近是然以宗彞绘在尊则毳冕又何物先郑以毳为罽衣或非无据也宋礼局官宇文粹中议曰有虞氏服韨夏后氏山殷火周龙章韨者乃黼冕非蔽防之芾也愚谓黻者黒与青而芾色皆赤以浅深为尊卑天子纯朱诸侯黄朱大夫赤而已安得以芾为黻乎明堂位注云韨或作黻四朝之服其详未闻论语禹美黻冕虞也荀子天子山冕夏也有火龙黼黻殷也礼有日月龙章周也且黻与韨异物韨从韦以韦为之黻从黹紩衣也则黻非蔽防亦明矣今之蔽防古之蔽前尒疋蔽前谓之襜释名曰跪襜跪时襜然张也江淮之间或谓之袚袚即芾字见说文【古文从市篆文从叐】芾与韨一字两形韨与韠一物两名黻与韨异物同声诗之毳衣即礼之毳冕青如赤如□释名毳芮也画藻文于衣如水草之芮岂其然乎说文以毳为罽色如虋故谓之□虋禾之赤苖然则罽也者毳衣也或赤或青五色备秦去韨而佩绶故苍颉篇以韨为绶非古也古者革带以佩韨广雅云韨谓之韠而五经异义曰韨者大带之饰非韠也盖芾从巾象连带之形故玉藻曰绅韠晋语曰韠带异义之说误矣【说苑修文篇曰士服黻大夫黼诸侯火天子山龙诸儒异说存以备攷】
　　司服王为公卿锡衰为诸侯缌衰为大夫士疑衰首服弁绖案西汉帝师襃成君孔霸薨元帝素服临吊者再至东汉建武中凡大臣薨素服临之永平初太常桓荣病显宗临幸入街下车及卒变服临丧送东海恭王薨发哀而已制服无闻焉晋咸宁二年诏大臣薨三朝发哀一月不举乐一朝发哀三日不举乐亦未闻为之服也东晋贺循议曰杂记君于卿大夫之防比不食肉比卒哭不举乐古者君臣义重虽以至尊降而无服三月之内犹锡衰以居不接吉事愚谓君为臣服锡衰以居出亦如之素弁加绖同姓以麻异姓以葛汉旧仪丞相有疾皇帝亲问从西门入即薨移居第中车驾往吊帝师邓卒安帝服丝麻幸其第此君为臣服犹古之锡衰缌衰欤然太后兄太后服齐衰故子从母服非礼也春秋知悼子卒平公饮酒则君不服臣乆矣礼大夫卒阙一时之祭祭犹阙之何况饮酒既不饮酒焉可作乐礼小功至不絶乐则股肱之痛甚于小功旁尊皆报至尊不报故臣为君斩君为臣无服无服者无报服也孰谓君不服臣乎小记君吊必皮弁锡衰【未当事也当事乃弁绖】主人未丧服则君亦不锡衰主人服君乃服也礼君不抚仆妾而士之丧君若有赐则视敛敛卒君坐抚当心士虽微亦不以仆妾视之矣鲁隠公元年公子益师卒小敛公不与春秋非之故不书日君不服臣盖始于此【大记曰君于大夫世妇大敛焉为之赐则小敛焉熊氏曰卿则小敛焉为之赐则未袭而往孔防曰栁荘非卿卫君未袭而往急吊贤也然则公子益师鲁之卿欤】
　　礼服正幅为端朝祭之衣端正无杀康成谓士服则然大夫以上侈袂其服遂不复端乎非也袂属于服袂之侈何害于服之端且端不徒言服兼言冠其冠冕则曰端冕其冠委貌则曰委端亦曰端委【谷梁委端搢笏左弁冕端委周语端委以入】其冠章甫则曰端章甫其服端其冠元则曰冠端而袭玉藻天子元端朝日诸侯元端以祭皆元冕也章甫委貌皆元冠也元冕元冠同曰元端则元端所包者广矣服防以为端委者衣尚裦长其长委地故曰委杜预因之亦云端委礼衣而不言冠盖以齐桓委端晋文端委皆大国之侯疑非委貌故异其语晋语委竿章昭曰委委貌一说委冠卷秦人曰委则端委非委貌也然端委即元端委貌即元冠天子亦服之况诸侯乎康成云四命以上齐祭异冠孔防谓齐祭异冠自祭其庙若助祭于人则郑志答赵商所谓大夫冕士弁而祭于公齐时服之祭清服之则又齐祭同冠矣然士助祭爵弁其齐元端安在其为同也且所谓异冠者絺冕祭元冕齐元冕祭元冠齐爵弁祭亦元冠齐以爵弁非齐服故与元冕祭者同服元冠惟殊其组缨之色耳推而至于天子虽裘冕祭衮冕祭亦元冕齐故曰元冕齐戒鬼神隂阳也又曰齐之元也以隂幽思也鬼神隂幽故衣冠隂色所以交接鬼神表其如见所祭者之心祀大神祭大祗享大鬼皆然故齐则君臣同服司服职云其齐服有元端素端自天子逹于士一也素冠素衣为素端其制如元端而素毛传谓练冠郑笺谓既祥之冠愚谓练祥之齐冠说者谓练冠以布素乃白练则素非练冠失之矣周人弁而殷人冔而与神交之道也有敬心焉接神之道不可以纯凶变服而故亦变服而齐则练祥二祭齐服素端又何疑乎天子练祥之事大祝掌之元端则爵韠素端则素韠熊氏皇氏谓诸侯已下皆元端齐而以爵韦为韠同士礼天子亦如之练祥之齐服素端素韠或曰练无韠祥有韠【则素冠而加葛绖练则首绖除矣素衣而要葛绖练筮日筮尸皆在三日齐之前也少牢旬有一日筮日特牲前期三日筮尸】削幅为素服正幅为素端
  </div>
  <div class="pagination">
   <a href="礼说.html">
    上一页
   </a>
   <a href="礼说.html">
    1
   </a>
   <span class="current-page">
    2
   </span>
   <a href="礼说_page3.html">
    3
   </a>
   <a href="礼说_page4.html">
    4
   </a>
   <a href="礼说_page5.html">
    5
   </a>
   <a href="礼说_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
