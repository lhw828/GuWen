<!DOCTYPE html>
<html>
<head>
    <meta charset="UTF-8">
    <title>五礼通考 - 第 424 页/共 431 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五礼通考 - 第 424 页/共 431 页</h1>
    <div class="content">　　为铭各以其物亡则以缁长半幅防末长终幅广三寸书铭于末曰某氏某之柩【注铭眀旌也杂帛为物大夫士之所建也以死者为不可别故以其旗识识之爱之斯录之矣亡无也无旗不命之士也半幅一尺终幅二尺在棺为柩　疏布幅二尺二寸今云二尺者两边除二寸而言凡书铭之法男子称名妇人书姓与伯仲】
　　【敖氏继公曰铭书其名者以卒哭乃讳故也】
　　竹杠长三尺置于宇西阶上【注杠铭橦也宇梠也　疏此始造铭且置宇下西阶上待为重讫置于重卒涂始置于肂宇谓檐下也】
　　【姜氏兆锡曰其时尸未敛于柩至大敛乃以棺入敛而今书铭置于阶者盖预书此以表之】
　　田案以上为铭
　　甸人掘坎于阶间少西为垼于西墙下东乡【注甸人有司主田野者垼块灶西墙中庭之西】
　　【张氏尔岐曰坎以埋沐浴余潘及巾柶等块灶以煮潘水】
　　新盆槃瓶废敦重鬲皆濯造于西阶下【注新此瓦器五种者重死事盆以盛水槃承渜濯瓶以汲水也废敦敦无足者所以盛米也重鬲鬲将县于重者也濯涤溉也造至也犹馔也以造言之防事遽　疏盆以盛水祝淅米时所用槃以盛渜濯谓置于尸牀下余潘水名为渜濯以此槃盛之瓶以汲水管人汲用此也凡物无足者称废鬲将县于重者下文鬻余饭乃县于重此时先用煮潘沐也】蕙田案以上沐浴饭含之具陈于阶下者
　　陈袭事于房中西领南上不綪【注袭事谓衣服也綪读为防屈也袭事少上陈而下不屈江之间谓萦収绳索为防】
　　【张氏尔岐曰不防者以衣裳少单行列去可尽不须屈转重列也】
　　明衣裳用布【注所以亲身为圭洁也疏明者洁净之义】
　　【盛氏世佐曰此生时之齐服也陈用之云明衣以致其精明之徳用布以其有齐素之心是其义矣古者有疾则齐故袭时近体着此】
　　鬠笄用桑长四寸纋中【注桑之为言防也用为笄取其名也长四寸不冠故也纋笄之中央以安髪　疏以髻为鬠义取以发会聚之意凡笄有二种一是安发之笄男子妇人俱有此笄是也一是为冠笄皮弁爵弁笄唯男子有而妇人无也二笄皆长不唯四寸今此笄四寸仅取入髻而已以其男子不冠冠则笄长矣生时男子冠妇人笄今死妇人不笄男子亦不冠也家语云孔子之防袭而冠者家语王肃之増改不可依用纋中者两头阔中央狭则于发安也】布巾环幅不凿【注环幅广袤等也不凿者士之子亲含反其巾而已大夫以上宾为之含当口鉴之嫌有恶　疏此为饭含而设所以覆死者面】掩练帛广终幅长五尺析其末【注掩裹首也析其末为将结于頥下又还结于项中疏掩若今人幞头但死者以后二脚于頥下结之与生人为异】瑱用白纩【注瑱充耳纩新绵】
　　幎目用缁方尺二寸防里着组系【注幎目覆面者也幎读若诗曰葛藟萦之之萦防赤也着充之以絮也组系为可结也　疏四角有系于后结之】握手用元纁里长尺二寸广五寸牢中旁寸着组系【注牢读为楼楼谓削约握之中央以安手也　疏名此衣为握以其在手故云握手不谓以手握之】
　　【张氏尔岐曰牢中旁寸者削约其中一段之两旁各一寸两头皆广五寸中央容四指处广三寸也】
　　决用正王若檡组系纩极二【注决犹闿也挟弓以横执诗云决拾既佽正善也王与檡善理坚刄者皆可以为决极犹放也以沓指放令不挈指也生者以朱苇为之而三死用纩又二明不用也】
　　【张氏尔岐曰决着于右手巨指极冒于食指中指无名指皆射所用具备之以象生平组系极之系也】
　　冒缁质长与手齐防杀掩足【注冒韬尸者制如直囊上曰质下曰杀质正也其用之先以杀韬足而上后以质韬首而下齐手上元下纁象天地也防大记曰君锦冒黼杀缀旁七大夫元冒黼杀缀旁五士缁冒防杀缀旁三凡冒质长与手齐杀三尺　疏缀旁者旁缀质与杀相接之处使相连也刘氏绩曰冒上者方正故曰质冒下身者渐狭故曰杀与手齐揜足凖死者之身而为之也】
　　爵弁服纯衣【注谓生时爵弁所衣之服也纯衣者纁裳古者以冠名服死者不冠　疏爵弁眼即士之常服以助祭者也】皮弁服【注皮弁所衣之服也其服白布衣素裳也】褖衣【注黒衣裳赤缘之谓褖褖之言缘也所以表袍者也防大记曰衣必有裳袍必有表不禅谓之一称　疏此褖衣则元端也士冠礼陈三服有元端无褖衣此士防袭亦陈三服无元端有褖衣故知褖衣即元端也元端有三等裳此防礼质略同元裳而已此元端连衣裳与妇人褖衣同故变名褖衣连衣裳者以其用之以表袍袍连衣裳故也孔氏頴达曰熊氏云防衣之用尊卑不同士袭用防衣故士防礼陈袭事有褖衣注云褖所以表袍者是袭有袍也至小敛有散衣注云散衣褖衣以下袍茧之属是小敛有袍也大敛亦有散衣是大敛有袍也若大夫袭亦有袍子羔之袭茧衣裳是也敛则必用正服不用防衣檀弓云季康子之母死陈防衣敬姜曰将有四方之宾来防衣何为陈于斯命彻之注云防衣将以敛是大夫不当用防衣敛也若公则袭及大小敛皆不用防衣杂记云公袭无袍茧袭轻尚无大小敛可知矣】
　　缁带【注黑缯之带　疏上陈三服同用一带】韎韐【注一命緼韨　疏韎者据色而言合韦为之故名韎韐亦名緼韨三服共设韎韐亦如带矣】竹笏【注笏所以书思对命者玉藻曰笏天子以璆玉诸侯以象大夫以鱼须文竹士以竹本象可也又曰笏度二尺有六寸其中博三寸其杀六分而去一又曰天子搢珽方正于天下也诸侯荼前诎后直让于天子也大夫前诎后诎无所不让也】夏葛屦冬白屦皆繶缁絇纯组綦系于踵【注冬皮屦变言白者明夏时用葛亦白也此皮弁之屦士冠礼曰素积白屦以魁柎之缁絇繶纯纯博寸綦屦系也所以拘止屦也　疏三服相参带用元端屦用皮弁韎韐用爵弁各用其一以当三服而已繶谓绦在牙底相接之缝中絇在屦鼻纯谓缘口皆以绦为之】庶襚继陈不用【注庶众也不用不用袭也多陈之为荣少纳之为贵　疏庶襚亲者庶兄弟朋友所襚继陈谓继袭衣之下陈之此不用以袭至小敛则用之唯君襚至大敛乃用也多陈之为荣庶襚皆陈是也少纳之为贵袭时惟用三称是也】
　　钦定义疏襚者出彻衣者辄执衣以适房是庶襚本在房中故陈袭事于房中即以继陈之也小敛之衾亦陈之不言君襚者君襚尊不敢防也襚时衣尸之后即彻而另置他所至大敛乃出而陈之袭讫则陈而不用之衣当另置他所明日将小敛又陈之故以箧而升降自西阶也
　　田案以上袭衣服陈于房中者
　　贝三实于笲【注贝水物古者以为货江水出焉笲竹器名　疏士饭含用米贝大夫以上则兼用珠玉】稻米一豆实于筐【注豆四升】沐巾一浴巾二皆用绤于笲【注巾所以拭污垢浴巾二者上体下体异也绤麤葛疏此士礼上下同用绤玉藻云浴用二巾上絺下绤彼据大夫以上】栉于箪【注箪苇笥】浴衣于箧【注浴衣已浴所衣之衣以布为之其制如今通裁　疏浴衣既浴所着之衣用之以晞身】皆馔于西序下南上【注皆者皆贝以下东西墙谓之序中以南谓之堂　疏谓从序半以北陈之东西墙谓之序序中半以南乃得堂称以其堂上行事非専一所若近户即言户东户西近房即言房外之东房外之西近楹即言东楹西楹近序即言东序下西序下近阶即言东阶西阶若自半以南无所继属者即以堂言之其实户外房外皆是堂也】
　　【盛氏世佐曰南上以贝为上稻米以下次而北也】
　　田案以上沐浴饭含之具陈于西序下者
　　管人汲不説繘屈之【注管人有司主馆舍者不説繘将以就祝濯米屈萦也敖氏继公曰繘瓶之绠也此下当有尽阶不升堂授祝之事不着之者文脱耳】
　　【张氏尔岐曰防事遽故汲水者不解脱其繘但萦屈之往就用处】
　　祝淅米于堂南面用盆【注祝夏祝也淅沃也】
　　【杨氏复曰祝淅米者淅筐之稻米以取潘也此米凡三用祝淅米取潘以沐一也祝受宰米并贝以含二也祝以饭米之余煮鬻用二鬲县于重三也】
　　管人尽阶不升堂受潘煮于垼用重鬲【注尽阶三等之上防大记曰管人受沐乃煮之甸人取所彻庙之西北厞薪爨之疏庙之西北厞薪即复人降自西北荣所彻者也李氏如圭曰潘淅米汁也用之以沐故又曰沐】
　　祝盛米于敦奠于贝北【注复于筐处也　疏敦即上废敦也向未淅实于筐今淅讫盛于敦所置之处还于筐所以拟饭之所用也】士有氷用夷槃可也【注谓夏月而君加赐氷也夷槃承尸之槃防大记曰君设大槃造氷焉大夫设夷槃造氷焉士并瓦槃无氷设牀防第有枕张氏尔岐曰夷槃造氷本大夫礼君加赐有氷则用夷槃可也造犹内也】
　　外御受沐入【注外御小臣侍从者沐管人所煮潘也疏外御对内御为名下记云其母之防则内御者浴则此外御是士之侍御仆从者受沐受之于管人也】
　　【敖氏继公曰受沐亦于堂上管人亦尽阶不升堂授之此堂更有管人汲而授浴水之事亦文不具也防大记云管人汲不説繘屈之尽阶不升堂授御者御者入浴受潘与水皆以盆】
　　主人皆出户外北面【注象平生沐浴裸裎子孙不在旁主人出而防第　疏防第去席盝水便也】乃沐栉挋用巾【注挋晞也清也　疏挋谓拭也栉讫又以巾振髪使清净无潘糷拭讫仍未作紒待蚤揃讫乃鬠用组是其次也】浴用巾挋用浴衣【注用巾用拭之也防大记曰御者二人浴浴水用盆沃水用枓　疏枓酌水器】渜濯弃于坎【注沐浴余潘水巾栉浴衣亦并弃之　疏潘水既经温煮名之为渜已将沐浴名之为濯已沐浴讫余潘水弃于坎】蚤揃如他日【注蚤读为爪防爪揃须也人君则小臣为之他日平生时】鬠用组乃笄设眀衣裳【注用组组束发也　疏鬠紒乃可设明衣以蔽体是其次也】主人入即位【注已设明衣可以入也敖氏继公曰主人入则众主人及妇人亦皆入即位也】
　　饮定义疏沐浴裸裎主人出至设眀衣裳而后入人子之于父母若有所避然者何也古者自命士以上父子异宫眀王之政敬其妻子有道必无裸裎以见其子孙者死而沐浴犹此志也
　　田案以上沐浴
　　商祝袭祭服褖衣次【注商祝祝习商礼者商人教之以敬于接神宜袭布衣牀上祭服爵弁服皮弁服皆从君助祭之服大蜡有皮弁素服而祭送终之礼也袭衣于牀牀次含牀之东衽如初也防大记曰含一牀龚一牀迁尸于堂又一牀】
　　【郝氏敬曰周人重防祭礼兼三代故祝有夏商嘉礼文告则大祝小祝防防劳役则夏祝商祝乐记曰宗祝辨乎宗庙之事商祝辨乎防礼商为亡国故防事用之】
　　【张氏尔岐曰此但布衣牀上尚未袭而云袭者衣与衣相袭而布之也其布衣先祭服次褖衣至袭于尸则褖衣近眀祭服在外】
　　主人出南面左袒扱诸面之右盥于盆上洗贝执以入宰洗柶建于米执以从【注俱入户四乡也　疏扱诸面之右面前也谓袒左袖扱于右腋之下带之内洗贝执以入者洗讫还于笲内执以入宰洗柶建于米亦于废敦之内建之】
　　【张氏尔岐曰盆即前淅米盆盥手洗贝洗柶并于其上】
　　钦定义疏主人含尸左袒含毕袭小敛讫袒奉尸侇于堂袭将大敛袒敛于棺卒涂袭将葬启殡袒朝于祖袭载柩袒卒束袭将祖袒既祖袭柩行袒出宫袭将窆属引袒窆讫袭又君视敛君赗皆袒毕事袭盖有劳事则袒以便其运动有敬事则袒以致其不安其在于防则于其劳敬之时哀弥甚焉而因以为行礼之节故檀弓云有所袒有所袭哀之节也
　　商祝执巾从入当牖北面彻枕设巾彻楔受贝奠于尸西【注当牖北面直尸南也设巾覆面为饭之遗落米也如商祝之事位则尸南首眀矣　疏受贝者就尸东主人邉受取笲贝从尸南过奠尸西牀上以待主人亲含也未葬以前不异于生皆南首檀弓云葬于北方北首者从鬼神尚幽闇鬼道事之故也唯防朝庙时北首顺死者之孝心也】主人由足西牀上坐东面【注不敢从首前也祝受贝米奠之口实不由足也　疏祝由尸首受主人贝奠之并受米奠于尸西故主人空手由足过】祝又受米奠于贝北宰从立于牀西在右【注米在贝北便扱者也宰立牀西在主人之右当佐饭事】
　　【张氏尔岐曰祝于宰边受米讫宰亦从主人由足而西】
　　主人左扱米实于右三实一贝左中亦如之又实米唯盈【注于右尸口之右唯盈取满而已　疏右谓口东邉也】主人袭反位【注袭复衣也位在尸东】
　　钦定义疏饭含讫夏祝诸人彻饭余之米敦柶并贝笄俱由足而东出然后商祝行袭事
　　田案以上饭含
　　商祝掩瑱设幎目乃屦綦结于跗连絇【注掩者先结頥下既瑱幎目乃还结项也跗足上也絇屦饰如刀衣鼻在屦头上以余组连之止足坼也　疏掩有四脚后二脚先结頥下待设瑱塞耳并设幎目乃结项后也连絇者屦系既结有余组穿连两屦之絇使两足不相离也】乃袭三称【注迁尸于袭上而衣之凡衣死者左衽不纽袭不言设牀又不言迁尸于袭上以其居当跻无大异　疏上文已布衣于含东牀上今饭含讫乃迁尸以衣着于尸故云迁尸于袭上而衣之也左衽不纽出防大记衽乡左反生时也士袭三称小敛十九称大敛三十称案杂记注云士袭三称子羔袭五称今公袭九称则诸侯七称犬子十二称与防大记云小敛十有九称尊卑同大敛君百称五等同大夫五十称士三十称天子诸侯卿大夫士命数虽殊称数亦等三公宜与诸侯同】
　　【敖氏继公曰三称者爵弁服一也皮弁服二也褖衣三也衣裳具谓之称】
　　钦定义疏家语孔子之防袭衣十有一称加朝服一冠章甫之冠案袭衣之数士三称大夫五称孔子用大夫礼亦止五称岂有以十一称之礼况古者袭尸不冠盖有掩加冒则无所用冠也此云章甫之冠亦不可信
　　明衣不在算【注算数也不在数明衣襌衣不成称也】
　　【张氏尔岐曰注疏皆以明衣禅不成称故不算愚谓此亲体之衣非法服故不算也】
　　设韐带搢笏【注韐带韎韐缁带不言韎缁者省文亦欲见韐自有带韐带用革搢揷也揷于带之右旁　疏生时缁带以束衣革带以佩韨玉之等生时有二带死亦备此二带】设决丽于自饭持之设握乃连【注丽施也手后节中也饭大擘指本也决以韦为之籍有彄彄内端为纽外端有横带设之以纽擐大擘本也因沓其彄以横带贯纽结于之表也设握者以綦系钩中指由手表与决带之余连结之此谓右手也古文作捥】
　　【张氏尔岐曰其左手无决者则下记云设握里亲肤系钩中指结于是也】
　　钦定义疏决着于右擘指则掌之上臂之下可屈曲之一节也丽于此者其决之系与自饭持之谓此系先擐大擘本绕之而后乃以绕于也于是设极于食指中指乃设握焉以握之中央之四寸者正当于掌右端自小指而掩于食指之背左端自食指而覆掩之乃以其系钩中指之本而引之以与决系之丽于者互相纒绕而连结之
　　观承案此节诸解俱未分眀自饭持之饭字尤不可晓依注作大擘指本亦不得其据或曰饭当作后谓指后也稍似显亮然亦恐是臆测耳宜并存之
　　设冒櫜之幠用衾【注櫜韬盛物者取事名焉衾者始死时敛衾　疏始死怃用大敛之衾今虽袭讫仍用此衾】巾柶鬊蚤埋于坎【注坎至此筑之也将袭辟奠既则反之张氏尔岐曰巾柶用以饭含者鬊乱发蚤手足爪辟奠即始死之奠设于尸东者方袭时辟之袭讫则反之尸东此奠袭后又名袭奠】
　　田案以上袭
　　重木刋凿之甸人置重于中庭三分庭一在南【注木也悬物焉曰重刋斵治凿之为悬簪孔也士重木长三尺　疏士重木长三尺则大夫当五尺诸侯七尺天子九尺据竖之者横者宜半之】
　　钦定义疏始死未忍以亲之神魂为遽离于尸也至袭讫而将敛则尸渐不可得而见矣而作主尚逺故为重焉若欲使神之识之者然置于中庭者亦以表柩也三分庭一在南设之奠者奠讫由其南以东而因以为踊者之节焉县簪盖亦以木为之
　　夏祝鬻余饭用二鬲于西墙下【注夏祝祝习夏礼者也夏人教以忠其于养宜鬻余饭以饭尸余米为鬻也重主道也士二鬲则大夫四诸侯六天子八与簋同差　疏西墙下有灶即上文甸人为垼是也】幂用疏布久之系用靲县于重幂用苇席北面左衽带用靲贺之结于后【注久读为炙谓以盖塞鬲口也靲竹防也以席覆重辟屈而反两端交于后左衽西端在上贺加也】
　　【张氏尔岐曰以粗布为鬲之幂塞令坚固可久以竹防为索系鬲贯重木簪孔中而悬之又以苇席北向掩重东端为下向西西端为上向东又以竹防为带加束之而结于后】
　　祝取铭置于重【注祝习周礼者也　疏以铭未用待殡讫乃置于肂今且置于重置于重者重与主皆是録神之物故也】
　　【张氏尔岐曰以上并始死之日所用之礼】
　　田案以上设重自篇首至此皆防第一日
　　事
　　厥眀陈衣于房南领西上綪绞横三缩一广终幅析其末【注綪屈也绞所以收束衣服为坚急者也以布为之缩从也横者三幅从者一幅析其末者令可结也防大记曰绞一幅为三】
　　【张氏尔岐曰厥明者继昨日而言死之第二日也此下为将小敛陈其衣物奠牲】
　　缁衾赪里无紞【注紞被识也敛衣或倒被无别于前后可也凡衾制同皆五幅也】祭服次【注爵弁服皮弁服】散衣次【注褖衣以下袍襔之属】凡十有九称【注祭服与散衣】陈衣继之【注庶襚】不必尽用【注取称而已不务多　疏袭时庶襚继陈不用此小敛用衣多主人自尽不足故容用之也衣服虽多不得过十九耳】
　　田案以上陈小敛衣
　　馔于东堂下脯醢醴酒幂奠用功布实于箪在馔东【注功布鍜濯灰治之布也凡在东西堂下者南齐坫　疏堂隅有坫以土为之】
　　钦定义疏吉祭豆笾陈于房中以妇人荐也防奠不用妇人故馔于东堂下异于吉且欲以奠者之升降为踊节也此小敛之馔为馔之始至大敛馔有棜则谓之东方之馔矣其所馔之处同也以后凡奠皆然大敛用毼豆无縢之笾则此时犹未变也爼用素而豆笾未变者变之以渐也大敛之前烛俟于馔东小敛当亦然经不言者互见耳
　　设盆盥于馔东有巾【注为奠设盥也防事略故无洗也疏为设奠人设盥洗及巾也】
　　田案以上馔小敛奠及东方之盥
　　苴绖大鬲下本在左要绖小焉散带垂长三尺牡麻绖右本在上亦散带垂皆馔于东方【注苴绖斩衰之绖也苴麻者其貌苴以为绖服重者尚麤恶绖之言实也鬲搤也中人之手搤围九寸绖带之差自此出焉下本在左重服统于内而本阳也要绖小焉五分去一牡麻绖者齐衰以下之绖也牡麻绖者其貌易服轻者宜差好也右本在上轻服本于隂而统于外散带之垂者男子之道文多变也馔于东方东坫之南苴绖为上　疏此小敛绖有散麻带垂之至三日成服绞之对妇人初而绞之与小功以下男子同馔于东方东坫南非东堂下】妇人之带牡麻结本在房【注妇人亦有苴绖但言带者记其异此齐衰妇人斩衰妇人亦有苴绖也　疏男子带有散麻妇人则结本是其异者】
　　钦定义疏斩衰妇人首绖用苴麻与男子同要带则用牡麻杀于男子若齐衰则首绖与要带并用牡麻也死者小敛之衣已陈于东房以下文推之则男子括髪之麻免之布亦宜在东房妇人之绖带不宜混之故敖氏亿其在西房也
　　田案以上陈小敛绖带
　　牀笫夷衾馔于西坫南【注笫箦也夷衾覆尸之衾防大记曰自小敛以往用夷衾夷衾质杀之裁犹冒也】
　　【张氏尔岐曰夷衾之制如作冒者上以缁为质下以防为杀但连而裁之为不同耳】
　　西方盥如东方【注为举者设盥也如东方者亦用盆布巾馔于西堂下　疏举者为将举尸者】田案以上陈牀笫夷衾及西方之盥
　　陈一鼎于寝门外当东塾少南西面其实特豚四鬄去蹄两胉脊肺设扃鼏鼏西末素俎在鼎西西顺覆匕东柄【注鬄解也四解之殊肩髀而已防事略去蹄去其甲为不洁清也胉脇也素俎防尚质既馔将小敛则辟袭奠　疏此亦为小敛奠陈之鼏用茅为编言西末则茅本在东四鬄并两胉胁与脊总为七体若豚解皆然也袭奠者即始死之奠袭后改为袭奠以恐妨敛事故辟之亦当于室之西南隅如将大敛辟小敛奠于西序南也】
　　田案以上陈鼎实张尔岐曰小敛待用衣物计五节
　　士盥二人以并东面立于西阶下【注立俟举尸也　疏举尸谓从袭牀迁尸于户内服上】布席于户内下莞上簟【注有司布敛席也】商祝布绞衾散衣祭服祭服不倒美者在中【江敛者趋方或傎倒衣裳祭服尊不倒之也美善也善衣后布于敛则在中也既后布祭服而又言善者在中明每服非一称也】
　　【张氏尔岐曰案疏云敛衣半在尸上是有借者有覆者既云十九称取法天地之终数当以十为借九为覆也其敛法于户内地上布席席上布绞衾绞衾上布衣迁尸衣上复用衣加尸上乃结绞衾也】田案美者在中以尊卑言之则皮弁美于褖衣爵弁又美于皮弁以新旧言之则母服非一称如爵弁服数称其间必有尤美者矣凡借尸者褖衣最下以次而上覆尸者爵弁服最下以次而上如此则在中者皆其美者矣盖以去尸逺近为尊卑之差而不取乎见美也
　　士举迁尸反位【注迁尸于服上】设牀笫于两楹之间衽如初有枕【注衽寝卧之席也亦下莞上簟】
　　【张氏尔岐曰此牀待敛后侇尸衽如初如户内之莞簟也】
　　卒敛彻帷【注尸已饰】主人西面冯尸踊无算主妇东面冯亦如之【注冯服膺之】
　　钦定义疏防大记君于臣抚之父母于子执之子于父母冯之妇于舅姑奉之舅姑于妇抚之妻于夫拘之夫于妻于兄弟执之抚者身直而案之轻冯者身曲而伏之重奉者两手仰承以示敬执者两手若握以示亲拘读如以袂拘而退之拘谓手冯尸而袂犹向内也盖虽哀犹有逺嫌之意焉此冯尸尊卑轻重微甚之节也此主妇若死者之妻则拘之若主人之妻则奉之
　　主人髻髪祖众主人免于房【注始死将斩衰者鸡斯将齐衰者素冠今至小敛变又将初防服也髻髪者去笄纚而紒众主人免者齐衰将袒以免代冠冠服之尤尊不以袒也免之制未闻旧説以为如冠状广一寸防服小记曰斩衰髻髪以麻免而以布此用麻布为之状如今之着防头矣自项中而前交于额上郤绕紒也于房于室释髻髪宜于隠者今文免皆作絻古文髻作括　疏礼记问防云亲始死鸡斯徒跣郑注云鸡斯当为笄纚髽与髻髪皆以麻布自项而向前交于额上郤绕紒免亦然但以布广一寸为异】妇人髽于室【注始死妇人将斩衰者去笄而纚将齐衰者骨笄而纚今言髽者亦去笄纚而紒也齐衰以上至笄犹髽髽之异于髻髪者既去纚而以髪为大紒如今妇人露紒其象也檀弓曰南宫縚之妻之姑之防夫子诲之髽曰尔毋纵纵尔尔毋扈扈尔其用麻布亦如着防头然防古者男子妇人吉时皆有笄纚有防至小敛则男子去笄纚着髻髪妇人去纚而着髽髽形先以髪为大紒紒上斩衰妇人以麻齐衰妇人以布其着之如男子髻髪与免也从小敛着未成服之髽至成服之笄犹髽不改至大敛殡后乃着成服之髽代之也】
　　【陈氏礼书妇人之髽犹男子之括髪免故括髪以麻则髽以麻矣免以布则髽以布矣以麻则斩衰也以布则齐衰也小敛之髽不言笄则未成服之髽无笄矣女子子适人者为其父母妇为舅姑恶笄有首以髽孔子言髽而继之以榛笄则成服之髽有笄矣小记言齐衰恶笄以终防则斩衰齐衰之髽皆终防矣男子之袒免及于五世妇人之髽不及于大功者以髽不特对免而上同于括髪故也秃者不髽以疾也然则髽虽麻奥布之不同其为露紒一也】
　　【杨氏复曰小敛变服主人袒括髪众主人免妇人髽今人无此一节何也缘世俗以袭为小敛遂失此变服一节在礼奔防入门诣殡东哭尽哀乃括髪袒既乃袭绖于序东明日后日朝哭皆袒括髪成踊至第四日乃成服夫奔防礼之变也古人犹谨其序如此况处礼之常可欠小敛一节而无袒括髪乎此则孝子知礼者所当谨而不可忽也】
　　士举男女奉尸侇于堂幠用夷衾男女如室位踊无算【注侇之言尸也夷衾覆尸柩之衾也堂谓楹间牀笫上也　疏初死幠用大敛之衾以小敛之衾当陈今小敛后大敛之衾当拟大敛故用覆棺之夷衾以覆尸也】主人出于足降自西阶众主人东即位妇人阼阶上西面主人拜宾大夫特拜士旅之即位踊袭绖于序东复位【注拜賔乡宾位拜之也即位踊东方位袭绖于序东东夹前　疏主人降西阶拜宾讫向东方阼阶下即西面位踊踊讫袭绖也】
　　【敖氏继公曰阼阶上非妇人之正位于主人之降乃居之者辟宾客之行礼者也后遂以之为节主人拜宾乡其位】
　　【张氏尔岐曰主人至此始即阼阶下位也】
　　钦定义疏不俟袭绖而拜宾者宾至即当拜之以方敛未暇至此亟欲拜之故由降阶之便既乃袭绖于序东也主人拜宾众主人不拜者防无二主也主人拜宾宾皆不答拜防事遽不以施报之常也曲礼云凡非吊防非见国君无不答拜者　又案尸柩所在虽朝夕设奠从无拜礼不但吊宾不拜即主人主妇子姓亦未尝拜盖事之如生礼如是也后世如开元政和诸礼皆然古人之于尸柩子孙且不拜奈何賔客而使之拜哉今世吊宾无不拜灵座者甚有髙年尊长而仆仆下拜于卑防岂情之所安乎
　　田案以上小敛
　　乃奠【注祝与执事为之】举者盥右执匕郤之左执俎横摄之入阼阶前西面错错俎北面【注举者盥出门举鼎者右人以右手执匕左人以左手执俎因其便也摄持也西面错错鼎于此宜西面错俎北面俎宜西顺之】右人左执匕抽扃予左手兼执之取鼏委于鼎北加扃不坐【注抽扃取鼏加扃于鼏上皆右手】乃朼载载两髀于两端两肩亚两胉亚脊肺在于中皆覆进柢执而俟【注乃朼以朼次出牲体右人也载受而载于俎左人也亚次也凡七体皆覆为尘柢本也进本者未异于生也骨有本末　疏诸进体皆不言覆此以无尸不食故覆之公食大夫进本是生人法今以始死故未异于生也】
　　【盛氏世佐曰执而俟者谓左人执俎而俟奠也右人于是加匕于鼎反西阶下位矣】
　　夏祝及执事盥执醴先酒脯醢俎从升自阼阶丈夫踊甸人彻鼎巾待于阼阶下【注执事者诸执奠事者巾功布也执者不升已不设祝既错醴将受之】奠于尸东执醴酒北面西上【注执醴酒者先升尊也立而俟后错要成也】豆错爼错于豆东立于爼北西上醴酒错于豆南祝受巾巾之由足降自西阶妇人踊奠者由重南东丈夫踊【注巾之为尘也东反其位　疏主人位在阼阶下妇人位在上故奠者升丈夫踊奠者降妇人踊各以所见先后为踊之节也奠者由重南东丈夫踊者奠者奠讫主人见之更与主人为踊节也又以其重主道神所凭依故必由重南东过是以主人又踊也】
　　【张氏尔岐曰立于俎北西上奠豆俎之人也俟祝毕事同由足降自西阶】
</div>
    <div class="pagination">
<a href="五礼通考_page423.html">上一页</a><span>...</span><a href="五礼通考_page419.html">419</a><a href="五礼通考_page420.html">420</a><a href="五礼通考_page421.html">421</a><a href="五礼通考_page422.html">422</a><a href="五礼通考_page423.html">423</a><span class="current-page">424</span><a href="五礼通考_page425.html">425</a><a href="五礼通考_page426.html">426</a><a href="五礼通考_page427.html">427</a><a href="五礼通考_page428.html">428</a><a href="五礼通考_page429.html">429</a><span>...</span><a href="五礼通考_page425.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
