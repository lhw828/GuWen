<!DOCTYPE html>
<html>
<head>
    <meta charset="UTF-8">
    <title>礼书 - 第 25 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>礼书 - 第 25 页/共 66 页</h1>
    <div class="content">　　冒圭【四寸】
　　玉人曰天子执冒圭四寸以朝诸侯书曰太保承介圭上宗奉同瑁书大传曰古者圭必有冒言下之必有冒不敢専达也天子执冒以朝诸侯见则覆之故冒圭者天子所与诸侯为瑞也瑞也者属也无过行者得复其圭以归其国有过行者留具圭能改过者复其圭三年圭不复少黜以爵六年圭不复少黜以地九年圭不复而地毕此所谓诸侯之于天子也义则见属不义则不见属郑康成曰冒言徳能覆天下也四寸者以尊接卑以小为贵也孔安国曰冒以齐瑞信方四寸邪刻之孔頴达曰诸侯即位天子赐之命圭首邪鋭则冒当邪刻其广狭如圭首然冒之以知诸侯之信伪犹今之合符也瑁方四寸则圭首之广无四寸耳天子以一瑁冒诸侯之圭则公侯伯之圭首广狭等也瑁冒圭而已璧亦称瑞其所以齐信未之闻也
　　上覆下谓之冒下冒上亦谓之冒易曰冒天下之道诗曰下土是冒上覆下也説文曰冒地而生农书曰土长冒橛下冒上也瑁圭谓之瑁则覆下而巳四寸所以冒四方邪刻之所以验羣瑞天子执之以朝诸侯则子男之璧亦在所验其详不可考也诸侯之朝天子执瑞圭搢象笏及辑瑞圭而以瑁验焉葢各执其所搢者礼曰见于天子无説笏是也孔頴达曰冒圭王与诸侯朝觐所执者小球尺二寸大球长三尺王与诸侯盟防所执者然诗言受小球大球则小球者蒲璧谷璧之类大球者桓圭躬圭之类而天子授之则非二尺与三尺之圭矣頴达之言非惑于诗之説欤
　　镇圭【尺二寸有必】
　　周礼大宗伯王执镇圭典瑞王搢大圭执镇圭缫借五采五就以朝日又曰镇圭以征守以恤凶荒玉人职曰镇圭尺有二寸天子守之郑氏曰镇安也所以安四方镇圭者葢以四镇之山为饰
　　崇髙敦厚而万物附焉山也山之大者四方仰焉四镇也周官职方氏九州皆有镇山大司乐有四镇五岳郑氏谓州之防稽青州之沂山幽州之医无闾翼州之霍山镇圭以四镇为瑑饰于理或然镇圭尺有二寸则天数也缫借五采五就备文徳也其用玉全无厖杂也【考工记曰天子用全】其中有必防失队也【考工记曰天子圭中必郑氏曰必读縪縪以组约其中央以备失队】古之饰刀室者谓之珌正固弓者谓之防则约圭之中因以为饰而命之曰必亦若是耳镇圭王执之以朝日使者执之以征守恤凶荒葢曰能镇于下然后可以事上能镇于此然后可以召彼防凶荒亦所以镇之也玉人大琮十有二寸射四寸厚寸是谓内镇宗后守之则后之内镇犹王之镇圭耳镇圭尺有二寸言其长也内镇十有二寸言其方也小行人作瑱典瑞作珍故书作镇【或曰镇圭犹天府所谓玉镇非四镇也是亦一説】











　　礼书卷五十二
<经部,礼类,通礼之属,礼书>
　　钦定四库全书
　　礼书卷五十三
　　宋　陈祥道　撰













<经部,礼类,通礼之属,礼书,卷五十三>
<经部,礼类,通礼之属,礼书,卷五十三>
<经部,礼类,通礼之属,礼书,卷五十三>
<经部,礼类,通礼之属,礼书,卷五十三>
<经部,礼类,通礼之属,礼书,卷五十三>
<经部,礼类,通礼之属,礼书,卷五十三>








　　大琮
　　玉人曰大琮十有二寸射四寸厚寸是谓内镇宗后守之郑氏曰琮体八方射其外鉏牙贾公彦曰八角锋各出二寸两相并四寸也然地体方而四隅有维葢所射者四角而巳考工记曰土以黄其象方则八角之説未之闻也天子镇圭以礼鬼神宗后内镇其用无所经见不可考也礼大圭不瑑而大琮谓之内镇葢亦刻镇山以为饰而与大圭不类也夫王尊而不亲故为天下之所君后亲而不尊故为天下之所宗观祀天以璧祭地以琮则后固有宗道矣故谓之宗后
　　王驵琮
　　后驵琮
　　玉人驵琮五寸宗后以为权驵琮七寸寸有半寸天子以为权郑司农云以为权故有也郑康成云驵读为组以组系之因名焉然则驵琮与驵圭璋璧琮之驵同以为权则与璧羡起度之意同璧羡起度而度不以璧驵宗起权而权不以琮书言闗石和钧月令言正权石荀卿言衡石称悬此权不以琮而以石也班固言圜而环之令肉倍好此权不以琮之方而以圜也礼曰天子与后犹日之与月隂之与阳相须而后成者也故建国则王立朝后立市祭祀则王耕以共粢盛后蚕以为祭服王献尸后亚裸王亲牵射牲后亲荐豆笾賔客则王裸献后亚之王致酒后致饮玉亦王有镇后有内镇王有驵琮七寸后有驵琮五寸驵琮以为权而后有之者以其立市故也上公桓圭
　　侯信圭
　　伯躬圭
　　子糓璧
　　男蒲璧
　　书曰辑五瑞修五玉如五器卒乃复周礼大宗伯以玉作六瑞以等邦国公执桓圭侯执信圭伯执躬圭子执糓璧男执蒲璧典瑞公执桓圭侯执信圭伯执躬圭缫皆三采三就子执糓璧男执蒲璧缫皆二采再就以朝觐宗遇防同于王诸侯相见亦如之小行人成六瑞公用桓圭侯用信圭伯用躬圭子用糓璧男用蒲璧玉人命圭九寸谓之桓圭公守之命圭七寸谓之信圭侯守之命圭七寸谓之躬圭伯守之杂记曰圭公九寸侯伯七寸搏三寸厚半寸剡上左右各寸半郑氏曰公二王之后及王之上公双植谓之桓桓宫室之象所以安其上也信当为身身与躬圭葢皆象以人形为瑑饰文有麤缛耳欲其慎行以保身也糓所以养人蒲为席所以安人璧皆径五寸不执圭者未成国也葢桓强立不挠而以安上为任故公圭瑑之身伸而躬屈伸者尊足以侯外而蔽内屈者卑足以长人而巳故侯伯之圭瑑之子不足以长人而可以养人故璧瑑以糓男不足于养人而可以安人故璧瑑以蒲圭者天之用璧者天之体尽其用者必尽其体得其体未必尽其用此圭璧所以不同也然王之三公八命其服七章之鷩冕其执七寸之信圭及大射则王服鷩冕故公降服毳冕降服毳冕则执躬圭而巳此礼所谓曲而杀也五玉亦谓之五器亦谓之五瑞亦谓之摰【左氏曰男摰大者玉帛】大宗伯作六瑞自王以下皆言执小行人成六瑞自王以下皆言用则执者自人言之也用者自玉言之也执之所以行礼用之所以合符宗伯典瑞行人皆言执特小行人言用则行礼非小行人所专掌特掌其合符之事而已若夫不施于行礼合符则宝而守之此玉人所以又言守之也觐礼侯氏入门坐奠圭拜取圭升致命王受之玉侯氏降摈者延之升成拜乃出葢于是时安玉崇玷之上明堂位所谓崇玷康圭者此也若夫坛壝宫之礼则诸侯升受王玉王授之于宰矣贾公彦曰坛上无玷当约聘礼侧授宰玉其説或然易曰艮其身止诸躬也尔雅曰身我也躬身也葢屈身为躬信躬为身言信圭则身可知郑氏改信为身不必然也桓説文作巘
　　介圭
　　书曰太保承介圭上宗奉同瑁诗崧高曰锡尔介圭以作尔宝韩奕曰以其介圭入觐于王尔雅曰介大也又曰圭大尺有二寸谓之玠夫王之大圭长三尺则尺有二寸所以锡诸侯者也诸侯之圭长不过九寸锡以尺有二寸使宝之而已书于介圭言太保承之于瑁言上宗奉之书之介圭即大圭也王朝日执镇圭搢大圭见诸侯则执瑁圭而大圭不搢则太保承之耳此承与奉所以不同也孔安国以书之介圭为王之守圭长尺二寸者毛氏以崧髙韩奕之介圭为公之守圭九寸者郑氏以崧髙之介圭为所锡之圭尺二寸者以韩奕之介圭为享玉者然王与公之守圭曰镇圭桓圭而已不谓之介其义当从郑氏之説
　　王缫【五采五就】
　　公侯伯缫【三采三就】
　　子男缫【朱緑二采再就】
　　聘王缫【三采六就】
　　问诸侯缫【二采再就】
　　典瑞王搢大圭执镇圭缫借五采五就公执桓圭侯执信圭伯执躬圭缫皆三采三就子执糓璧男执蒲璧缫皆二采再就瑑圭璋璧琮缫皆二采一就以覜聘玉人琬圭九寸而缫以象徳大璋中璋九寸边璋七寸有缫杂记赞行人曰圭公九寸侯伯七寸子男五寸博三寸厚半寸剡上左右各寸半玉也藻三采六等【藻荐玉者也三采六等以朱白苍画之再行也子男执璧作此赞者失之矣】觐礼侯氏奠圭于缫上聘礼记曰所以朝天子圭与缫皆九寸剡上寸半厚半寸博三寸缫三采六等朱白苍问诸侯朱缘缫八寸皆纁系长尺绚组又曰凡执玉无借者袭曲礼执玉有借者则裼无借则袭左氏曰藻率鞞鞛昭其数也郑氏谓缫所借玉以韦衣木而画之广袤如其玉之大小一匝为一就葢玉之借以缫而缫之长眡玉采以象徳之文就以象文之成君子以贞刚之质存乎内而以柔顺借之于外又有文焉然后可以行礼矣玉五采五就色不过五也公侯伯皆三采三就降杀以两也子男二采而大夫聘王亦二采者礼穷则同也缫或作藻冕缫织丝为之则圭缫亦然郑氏与杜预皆谓以韦为之亡据也缫可垂可屈则广于玉矣郑氏谓各眡其玉之大小亦亡据也杂记赞行人曰圭公九寸侯伯七寸子男五寸博三寸厚半寸剡上左右各寸半玉也藻三采六等然子男执璧则博剡者公侯伯之圭而已子男之缫二采再就则三采六等者公侯伯之缫而已郑氏曰作此赞者失之矣其説是也然则圭缫皆有组以系之聘礼所谓皆纁系长尺绚组是也璧缫葢亦然春秋传所谓楚康王再拜皆厌璧纽是也先儒以垂缫为有借屈缫为无借此説非也考之于礼王有以缫为之借有以束帛为之借有借则裼无借则袭特施于束帛而巳聘礼賔袭执圭公袭受玉及享则賔裼奉束帛加璧葢聘特用玉而其礼严享借以帛而其礼杀此裼袭所以不同玉人曰天子圭中必则与缫之绚组异矣先儒以绚组为必是必者人有之也岂礼意哉国语曰大采朝日少采夕月韦昭谓朝日缫五采夕月三采














　　礼书卷五十三
　　钦定四库全书
　　礼书卷五十四
　　宋　陈祥道　撰













<经部,礼类,通礼之属,礼书,卷五十四>
<经部,礼类,通礼之属,礼书,卷五十四>
</div>
    <div class="pagination">
<a href="礼书_page24.html">上一页</a><span>...</span><a href="礼书_page20.html">20</a><a href="礼书_page21.html">21</a><a href="礼书_page22.html">22</a><a href="礼书_page23.html">23</a><a href="礼书_page24.html">24</a><span class="current-page">25</span><a href="礼书_page26.html">26</a><a href="礼书_page27.html">27</a><a href="礼书_page28.html">28</a><a href="礼书_page29.html">29</a><a href="礼书_page30.html">30</a><span>...</span><a href="礼书_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
