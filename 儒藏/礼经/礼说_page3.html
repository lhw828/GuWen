<!DOCTYPE html>
<html>
 <head>
  <meta charset="utf-8"/>
  <title>
   礼说 - 第 3 页/共 5 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   礼说 - 第 3 页/共 5 页
  </h1>
  <div class="content">
   守祧职既祭藏其隋案隋说文作隓一作堕战国防曰堕饭赵孝成王方馈不堕饭是也饭以手谓放饮于器曰堕春秋传曰堕币楚有宗祧之事将堕币焉是也祭用币谓奠币于神曰堕士虞礼曰堕祭堕之为言下也犹放饭于器也堕之为言输也犹奠币于神也其音近绥曽子问士虞记少牢馈食皆作绥因绥为挼因堕为隋转相假借失其本义当定作隓康成谓守祧之隓即士虞礼之苴非也祭于苴者谓之飨士虞记所谓飨祭子苴特牲少牢不言者省文盖祭必有飨飨必有苴士虞记备载飨辞而特牲飨在迎尸之后说者遂以飨神为飨尸误矣尸与主人主妇之祭祝命之佐食助之者谓之隓隓者神飨之后尸祭神余尸饱之后主人主妇又祭尸余皆祭于豆间及地不于苴也而主人隓祭则当受嘏之时孔防云将受福先隓祭佐食既受隓祭遂抟黍授祝祝授尸尸执以亲嘏主人主人受而诗懐之出而写啬于房祝以笾受少牢则尸命祝嘏主人尸不亲天子受嘏之礼见于诗诗曰公尸嘉告嘉告者告以善言谓嘏辞也然则藏其隓盖嘏辞欤隓为嘏设不嘏亦不隓故言隓则嘏可知也及周衰而嘏辞藏于巫史之家则其礼亦废矣一说大祝隓衅在逆牲前牲犹未杀非荐血也灌鬯求神谓之衅鬯既灌然后迎牲然则隓者灌也灌于茅象神歆之是为莤茅先郑云隓神前沃灌器名近之矣一说隓当作绥周颂载见诸侯助祭之诗曰绥以多福俾缉熙于纯嘏笺云纯大也天子受福曰大嘏则所谓绥者非绥祭而何绥与受嘏其事相连颂言绥者不一而隓无闻焉窃意隓者皇尸祭神之目而绥者孝孙受嘏之名白虎通曰坐尸而食之毁损其馔欣然若亲之饱故尸祭谓之隓隓者毁也凡币以礼神灌以降神皆曰隓绥者安也曽子问摄主不嘏故不绥士虞记丧主不嘏故亦不绥盖摄非正丧非吉皆不受福不受福故皆不绥然则受福谓之绥也【诗曰以绥后禄又曰绥我睂夀言绥者不一皆受福之辞】少牢主妇绥祭如主人之礼不嘏注云不嘏者夫妇一体主人受福主妇亦与焉且祭礼尸无不堕主有不绥则堕为尸祭绥为主人受福之祭明矣【士虞礼尸祭为堕少牢主祭为绥有司彻主祭亦为绥曰其绥祭其嘏】如前说则藏其堕者谓嘏辞【古文假借堕与绥通】盖既祭则藏于祧守祧掌之礼运所谓祝嘏辞说藏于宗祝巫史非礼也如后说则藏其堕者谓莤茅盖既祭则藏于馆司巫共之守祧藏之以依神也黍稷肺脊不可乆藏郑说失之祝以孝告谓祝通孝孙语于先祖嘏以慈告谓嘏先祖语于孝孙则祝轻而嘏重藏其堕举重者而言其实祝嘏辞说皆藏之也周公祝册纳于金縢之匮【郑注云凡藏秘书藏之以匮必以金缄其表】则嘏辞可知盖藏之无故不启汉仪注祭天地五畤皇帝不自行祠还致福谓之受厘厘说文作禧言受神之福也受福之厘犹受嘏之绥欤【文帝诏曰吾闻祠官祝厘皆归福于朕躬不为百姓汉之祝厘即周之祝嘏也】司巫蒩馆馆或作饱饱古文包字天文训曰酉者饱也任包大也说文包象褢妊故曰任包然则蒩饱者谓以茅包堕祭而藏之也两说皆通前说为允有司彻司宫埽祭注云扫豆间之祭萑说埋之西阶东明黍稷肺既祭埽而埋之不藏也【堕与服同藏非豆间之祭郑注曲礼绥读为妥音汤果反说文堕音徒果切绥与堕以音近而通当从绥为正】鹖冠子曰増规不圆益矩不方墠以全牺正以齐明之子孙可持可将以为神享礼灵之符藏之宗庙以玺正诸所谓藏其堕者盖如此其嘏辞之意诗曰卜尔百福如几如式既齐既稷既匡既勑永锡尔极时万时亿几犹期也式犹法也言髙曽规矩不増不益可持可将也齐犹斋也稷犹疾也所谓墠以全牺正以齐明也匡犹正也言正之以玺也勑犹符也所谓神享礼灵之符也长赐女以中和之福而藏之宗庙亿万年享天之休此非天子嘏辞之存者欤
　　司服卿大夫之服元冕士之服皮弁春秋崔杼齐卿也荘公以其冠赐人刘云崔子之冠元冕也孔頴逹曰非也礼运冕弁兵革不藏私家则冕在公府非助君祭不得服之愚谓冕弁藏于私家犹祝嘏辞说藏于宗祝巫史皆非礼也故祝嘏之辞与冕弁之服皆藏于庙将祭则出之既祭则藏之守祧所谓藏其堕与其服也堕者堕祭之嘏辞则服者祭服之冕弁矣祖宗之遗衣为重子孙之祭服为轻先其重者首列遗衣后其轻者末言祭服两之也非一之也或云其服即遗衣误矣祭服视其尸先王之尸衮冕先公之尸鷩冕故祭服亦如之孙为祖屈不敢以衮冕祭先公尸衣其衣子孙亦服其服而助祭羣臣则各服其上服焉司服掌之凡大祭祀共其衣而奉之谷梁子曰衣服不修不可以祭大夫士助祭之服受之于君月令收茧税以共造云
　　祭法逺庙为祧有二祧康成曰天子迁庙之主藏于二祧聘礼不腆先君之祧谓始祖也案礼冠于庙春秋襄九年曰君冠以先君之祧处之如康成说则鲁之周公卫之康叔乃得称先君之祧是时公防晋侯反及卫曷为不冠于康叔之庙而冠于成公之庙乎服防以成公为卫之曽祖曽祖即云祧则祧非始祖庙矣昭元年楚公子围聘于郑且聘于公孙段氏公孙段者穆公之孙子丰之子其家惟有祢庙而云丰氏之祧则祢庙亦称祧也春官守祧先王先公之庙皆曰祧然则逺庙为祧之说非乎三昭三穆与太祖庙而七则文武列于昭穆也及逺而亲尽当迁独文武以功徳不毁故后世谓之二祧因是有逺庙为祧之说鲁之世室鲁公武公象周之文武而武公之庙立于成公六年则知文武二祧之名必起于东迁之后矣享人鬼曰先妣先祖立庙祧曰先王先公而先妣不闻有庙则姜嫄无庙也无庙而为坛祭之盖髙禖也殷祠娀简周享姜嫄曰髙禖神之也曰先妣尊之也以为我祖之母周之所自出故鲁颂因后稷而推本姜嫄说者遂以閟宫为姜嫄之庙妄矣周无先妣之庙鲁安得有姜嫄之庙哉孟仲子曰禖宫亦非也髙禖有坛不闻有庙守祧奄八人者每庙一人又一人为长女祧每庙二人者庙各以其妃配魏景初元年有司请于太祖庙左为文帝昭祧右拟明帝穆祧帝方在位预立二祧君子是以知魏之将亾也将冡人掌公墓之地正墓位跸墓域凡诸侯及诸臣于墓者为之跸则跸通上下之名齐崔氏侧荘公于北郭诸士孙之里四翣不跸案礼大夫四翣以大夫冡人当为之跸四翣而不跸则非大夫之礼也侧者不殡之名死于兵者不入兆域谓投之域外里名士孙乃墓中之室墓大夫之所居万民之地则是诸邦墓而非公墓不但投之域外矣跸者止行人又曰辟辟者辟行人王燕出入士师辟邦有賔客讶士辟三公有邦事乡士辟六卿有邦事遂士辟大夫有邦事县士辟辟者身为前驱宫中有事仆跸邦有大事遂士跸诸侯为宾士师跸丧祭宾军乡士跸宾客居馆讶士跸跸者帅其属夹道郑司农谓若今卫士填街跸也【填街一作填卫应邵汉官仪曰卤簿五营校尉在前名曰填卫】然内竖为王后之丧跸又为内人跸内人六宫之人则跸之名通上下矣至秦天子出入称警跸诸侯出入称课促惟至尊乃跸也古者王门跸郊兆跸山林跸古文跸为避杜子春云避当为辟谓辟除奸人则跸与辟名异而实同朝士之辟也帅其属以鞭呼且趋条狼氏亦如之【公墓春秋谓之公氏鲁昭公季孙使役如阚公氏将沟焉阚者公墓之地氏犹家言死者以墓为家沟者兆域也沟而絶之为域外沟而合之为域内】
　　冡人掌公墓以爵等为树数许叔重云天子树松诸侯树柏大夫栾士杨栾木似栏栏桂类春秋纬所谓药草也王制庶人不封不树墓大夫掌国民之墓亦无封树之文而春秋纬则云庶人无坟树以杨栁盖起于近世古者生无爵死无坟故不封者亦不树也
　　媒氏禁迁迁者改也改非礼也故禁之改非礼则冡人墓大夫之事也曷为媒氏禁之媒氏听隂讼幽宅属隂且媒氏地官也故为之禁然则冡人墓大夫曷为弗禁也冡人固有墓禁矣墓大夫之禁令改在其中焉何以知之以族知之大司徒族坟墓以安民图其兆正其位巡其厉守之百年迁之一旦岂安民之意哉冡人墓大夫又安得漠然坐视而弗禁乎然而古之改者多矣何以知其非礼而禁之春秋桓公十五年天王崩桓王也荘公三年五月桓王自崩至距七年左氏以为缓谷梁子疑之因有郤尸以求诸侯之说似非人情公羊子以为改盖得其实改不书改而春秋二百四十二年之内亦无改之文以此知改非礼也故禁之也左传隠公元年改惠公左氏谓公弗临故不书子父何故弗临如曰隠为桓摄摄主不临丧是何礼也盖改非礼故不书然则丧服曷为而有改缌改缌者康成谓坟墓崩壊将亾失尸柩昔王季厯于涡山之尾灓水齧其墓见棺之前和文王于是出而为之更虽其说近诞然仁人孝子或不幸而遭之此礼之变也非是而改者则春秋郑改幽公齐改荘公皆君弑贼不讨不以礼及郑人斲子家之棺齐人尸崔杼于市贼既讨而改其君此皆得礼之变者然非礼之正故不书于经则改非礼益明矣古之也筮宅其辞曰度兹幽宅兆基无有后艰是为死者非为生者后世有图墓之术以冡中枯骨求子孙富贵于是迁者益多则尤惑之甚者也不可以不禁媒氏迁与嫁殇本两事康成一之谓生非夫妇死既迁之使相从如成人耶则我未之前闻如未成人耶则曹孟徳爱子冲死为聘甄氏亾女与合是合非迁也康成失之周曰嫁殇汉曰娶防唐曰防防【防三日而殡凡附于身者必诚必信勿之有悔焉尔矣言既棺不可复开也三月而凡附于棺者必诚必信勿之有悔焉尔矣言既不可复改也既而复改犹既棺而复开仁人孝子所不忍见不忍言者也后世无故而行之遂成风俗亦何异于狐埋之而狐搰之者哉夀张侯樊宏遗勑薄又以为棺柩一藏不宜复见如有腐败伤孝子之心使与夫人同坟异藏光武善而从之合于古矣】
　　圜丘之乐圜钟为宫黄钟为角太簇为征姑洗为羽方丘之乐函钟为宫太簇为角姑洗为征南吕为羽宗庙之乐黄钟为宫大吕为角太簇为征应钟为羽注以圜钟为夹钟函钟为林钟而十二律配十二辰夹钟生于房心之气天帝之明堂为天宫林钟生于未之气未坤之位而天社地神在东井舆鬼之外为地宫黄钟生于虚危之气虚危宗庙也为人宫又以律吕相生之次卑者不用尊者避之后生先用先生后用则上下损益相生之古法乱矣又谓祭尚柔商坚刚也故乐无商五味调谓之和五采备谓之绣五声和谓之乐五声无商犹五味无辛五采无白也无辛则五味不调未可谓之和无白则五采不备未可谓之绣无商则五声不和未可谓之乐也说者谓鬼神恶商如其说则天神地示皆恶商矣而天有四时地有五行是将使四时无秋五行无金而后可也有是理哉唐赵慎言谓三大祭无商商音金也周木徳金尅木故去之唐土王请加商调去角调又云声无定性音无常主刚柔之体实由其人人和则音和人怒则声怒以破商声坚刚之说是则然矣而木徳去商土徳去角岂其然也水徳去宫可乎宋绍兴中有司议以为天宫取律之相次圜钟隂声第五隂将极而阳生故取阳声之首黄钟为角阳声第二太簇为征阳声第三姑洗为羽天道有自然之秩序故取其相次者以为声地宫取律之相生函钟上生太簇为角太簇下生南吕为羽南吕上生姑洗为征【宫生征征生商商生羽羽生角此古法也宫生角角生羽羽生徴或未之前闻】地道资生而不穷故取其相生者以为声人宫取律之相合黄钟子为宫大吕丑为角子合丑也太簇寅为征应钟亥为羽寅合亥也人道以合而相亲故取其相合者以为声其说似近理然颠倒四音尤拂于经五声六律还相为宫三大祭之乐古还宫法也天宫黄钟为角者【夷则之宫黄钟为角】夷则之上宫声清为上以清角为宫故曰上宫周语武王伐殷二月癸亥夜陈未毕而雨以夷则之上宫毕之故长夷则之上宫名之曰羽羽生角【夷则之宫仲吕为羽仲吕生黄钟】故推本其所生而名之羽者雨也易林曰羽动角甘雨续草木茂年嵗熟盖取诸此太簇为征者【林钟为宫太簇为征姑洗为羽】林钟之下宫声浊为下以下征为宫故曰下宫周语所谓以太簇之下宫布令于商者也【太簇之宫南吕为征以下征为宫故曰太簇之下宫】姑洗为羽者林钟之羽是圜丘六变三宫四均圜钟宫夷则宫林钟宫是为三宫圜钟以其宫为均夷则以其角为均林钟以其征其羽为均是为四均方丘八变宗庙九变四宫四均函钟宫以其宫为均无射宫以其角为均【无射之宫太簇为角】南吕宫以其征为均【南吕之宫姑洗为徴】黄钟宫以其羽为均【黄钟之宫南吕为羽】黄钟宫以其宫为均大吕宫以其角为均【南吕之宫大吕为角】林钟宫以其征为均【林钟之宫太簇为征】太簇宫以其羽为均【太簇之宫应钟为羽】是为四宫四均宫君商臣以商为均君臣易位革命之象故商不为均非无商也商不为均也均一名调古者一宫四调沿及魏晋三调犹存曰正宫调曰清角调曰下征调而羽调亾矣函钟一名大林其声函胡浊而下周语所谓黄钟之下宫也六微防大论曰君位臣则顺臣位君则逆逆则其害速顺则其害微故宫可居商位而商不可居宫位旋宫独无商者以此鹖冠子曰东方者万物立止焉故调以征【角木调以征火】南方者万方华羽焉故调以羽【征火调以羽水】西方者万物成章焉故调以商北方者万物录藏焉故调以角【羽水调以角木】中央者太一之位百神仰制焉故调以宫调犹均也征居角位羽居征位角居羽位更迭为均谓之调惟宫商君臣之位不易其方古者商不为均信矣北方羽而调以角犹周语夷则角而名以羽也韦注失之董仲舒曰风者木气也其音角雨者水气也其音羽雨以润风以散角羽调则燥湿平
　　大司乐凡建国禁其淫声过声凶声慢声诗鼓钟曰幽王用乐不与徳比防诸侯于淮上鼓其淫乐以示诸侯贤者为之忧伤笺云为之忧伤者嘉乐不野合今乃淮水之上作先王之乐失礼尤甚王基云所谓淫乐者郑卫桑间濮上师延所作新声之属王肃云凡作乐而非其所则谓之淫淫过也幽王用乐不与徳比又于淮上所谓过也桑间濮上亾国之音非徒过而已孙毓云四章之义明皆正声钦钦人乐进之善同音四县克谐为雅为南大徳广及四夷以为籥舞和而不僭安得谓之淫愚谓乐则先王之乐也徳非先王之徳矣淑人君子其徳不回回邪也徳正则乐正虽邪者亦正徳邪则乐邪虽正者亦邪假令操新声于虞廷则羣后让庶尹谐自若也鼓雅音于亾国而欲挽政散民流其可得乎孟子谓今乐犹古者以此曰淫曰过曰凶曰慢皆邪也淫者其徳侈过者其徳僻凶者其徳防慢者其徳偷徳贞则声无淫徳中则声无过徳吉则声无凶徳恭则声无慢大司乐禁之于建国之初所以正其行而纠其徳也王肃谓作乐非其所则淫失之苟无回徳虽以咸池之乐张于洞庭之野可也若徳之回则凡祀大神飨大宾用之郊奏之庙闻者痛心见者蹙额矣是故淮水三洲鼓钟笙磬皆先王之乐也贤者独以为淫其谁曰不可
　　乐师诏来瞽臯舞说文云气皋白之进也从□【土刀切】从白礼祝曰皋登謌曰奏皋□【古奏字】皆从□周礼曰诏来鼓皋舞皋告之也先郑谓诏来瞽来勑也勑尔瞽率尔众工奏尔悲诵【读为容】肃肃雍雍毋怠毋凶古文勑作来勑有来音犹刻有亥音凶者凶声怠者慢声大司乐之所禁也肃肃则敬故声无怠雍雍则和故声无凶盖逸诗也又云瞽当为鼓皋当为告则皋读为告矣后郑谓皋之言号汉书服防注曰告音嗥呼之嗥则皋有号告二音左传齐人歌曰鲁人之皋数年不觉【古孝反】使我髙蹈言鲁俗舒缓皋者缓声而长引之也丧礼之复望反诸幽求诸鬼神之道故北靣缓声长引而招之曰皋某复者以此案诗九臯臯当作防防古泽字读若浩皋从□防从大韩诗云九防九折之泽俗作臯失之越絶书有马嗥者吴伐越道逢大风车败马失骑士堕死疋马啼皋事见吴史是皋与号古文通也【左传豺狼所嗥嗥与号通】小胥正乐县之位王宫县诸侯轩县郑司农曰宫县象宫室四靣有墙一名墙合周书大匡篇曰维周王宅程三年遭天之大荒乐不墙合大荒者大司乐所谓大札大凶大烖大忧不墙合者令弛县也县如墙合是为宫县轩县三靣其形曲春秋传谓之曲县康成谓去南靣以辟王何休曰天子周城诸侯轩城轩城者缺南靣以受过也春秋城不以制鲁堕三都堕谓减损之郦道元曰叔孙氏堕郈今其城无南靣盖阙之以象轩城矣说者遂谓南靣无城则不然说文□缺也古者城阙其南方谓之□其形曲古文曲作□象缺之形然则宫如口【说文口回也象回帀之形】轩如□也【古文曲作□】王肃曰轩县曲一靣吴姚信有昕天说昕读为轩言天北髙南下若车之轩诗云如轾如轩毛传从后视之如轾从前视之如轩通俗文云前重曰轾后重曰轩盖前重则后轾后重则前轩不平曰轩不周亦曰轩軥车曲舆谓车牀曲前阑与轩同义衣成则缺衽宫成则缺隅谦之义也轩城轩县盖所以示谦欤唐志轩县去南靣设于辰丑申之位天子宫县四靣将射改县大射仪不言改者国君与臣行礼不具轩县东西县在两阶之外两阶之间有二建鼓东近东阶西近西阶又无钟鼓不妨射故不改也天子辟廱诸侯泮宫辟廱者筑土雝水外圆如璧其水旋邱以节观者天子四靣诸侯三靣泮宫阙其北轩县阙其南小胥职大夫判县士特县曲礼大夫无故不彻县士无故不彻琴瑟熊氏案春秋说题辞乐无大夫士制郑氏箴膏肓从题辞之义小胥判县特县者大夫士治心及治人之乐也特牲少牢大夫士祭祀无乐而乡饮酒有工歌所谓治人之乐而大夫不彻县士不彻琴瑟所谓治心之乐不可斯须去者惟疾病乃彻而去之声音动人病者欲静也康成谓去琴瑟者不命之士以为命士特县非徒琴瑟而已然郑诗女曰鸡鸣士也而曰琴瑟在御此非侯伯一命之士欤贾谊曰大夫犆县士有琴瑟诸侯之大夫视天子之士故犆县魏绛有金石之乐僭矣左氏以为礼失之唐风山有枢刺晋昭公而曰子有钟鼓明诸侯乃得有钟鼓也乡饮酒记曰磬阶间缩霤则大夫特县惟磬而已程繁曰诸侯倦于听治息于钟鼓之乐士大夫倦于听治息于竽琴之乐农夫春耕夏耘秋敛冬藏息于聆缶之乐然则非诸侯无钟鼓信矣鲁诗传曰天子食日举乐诸侯不释县大夫士日琴瑟
　　大师教六诗曰风曰赋曰比曰兴曰雅曰颂赋之言铺也比之言类也兴之言廞也风之言发也【长言之若凡短言之若发】雅之言秀也颂之言容也分为六合为三曰风雅颂而赋比兴在其中矣天有三时三时不害王化之基春三月是为发陈天地俱生万物以荣故风者如春之发也发乎情性根乎隂阳男女歌咏各言其伤风之所以为不逐者取是以节之也夏三月是为蕃秀天地气交万物华茂故雅者如夏之秀也养长之道贤贤亲亲歌于朝庙上下欢欣小雅之所以为小雅者取是而文之也大雅之所以为大雅者取是而光之也秋三月是为容平天气以肃地气以明故颂者如秋之容也百谷登万寳成礼乐作鬼神歆肃肃雝雝毋怠毋凶颂之所以为至者取是而通之也舜歌南风夏小正正月有俊风俊者大也大风者南风也故风莫盛于南祈年龡豳雅祭蜡龡豳颂则风兼雅颂矣南其风之始豳其风之终乎物之容状至秋而平故以雅治人风成乎颂而乐兴焉武始而北出再成而灭商三成而南四成而南国是彊五成而分周公左召公右于是乐有二南及周东迁南风不竞天道在西北而秦有夏声继周之旧周之旧者南也故曰以雅以南则雅亦名南不独风矣雅之变也与风俱变也雅之亾也与风俱亾也一成而不可变者其惟颂乎古文雅作疋郑笺以疋为万舞文王世子胥鼓南胥读为雅【即古文疋字与胥通】古者舞诗歌之鼓之故曰胥鼓南言肄雅则鼓南风也春诵者诵此夏者此子之武城闻歌之声歌者亦歌此南夷之乐曰任古南任音同遂以南为夷乐非也正南曰荆州荆为楚南有江汉江汉楚之望说者谓南风者楚也亦非季札观乐而知周之兴师旷歌风而知周之废或曰天文周楚同野故同风【左传嵗弃其次以害鸟帑周楚恶之鸟帑者鹑尾也则周楚同野矣鹑首秦鹑火周鹑尾楚皆在南故秦有夏声夏犹南也皆言大也】
　　雷出地奋豫地中有水师先王作乐以象出地之雷造律以法地中之水水者万物之凖也其色素其味淡凖为五量之宗素为五色之质淡为五味之中故律由此生乐由此作得意恺歌以示喜偃伯灵台以示休豫之义也豫顺以动故利行师师克在和故由豫者大有得将骄必败故鸣豫者志穷凶天下既平天子大恺故曰志大行也师出以律失律者凶王者制事立法物度轨仪一禀于六律六律为万事根本焉其于兵械尤所重望敌知吉凶闻声効胜负武王伐纣吹律听声故名其乐曰武宿夜言武王宿商郊士卒皆欢娱夜半持律管至敌垒大呼有声来应管乃五行之符太师职所谓执同律以听军声而诏吉凶者盖以此若师有功则大司马左执律右秉以先恺乐献于社左为阳阳主生左执律者徳成衡也右为隂隂主杀右秉钺者伤成钺也一献于祖用命者赏之一献于社不用命者戮之恺犹豫也振旅之乐歌说者谓黄帝涿鹿有功命岐伯作恺歌厉士讽敌其曲有灵夔吼雕鹗争石坠崖壮士怒之名出于后世而汉有短箫铙歌名为鼓吹其声惟用正宫调宋元丰中以为其声害雅乐欲调治之或以为不可然皆莫知其故盖本武王十三年正月师渡孟津甲子至于牧野推律自孟春及季冬杀气相并而声尚宫故厯代鼓吹惟用宫调是为军声可知消息而决胜负其术亾矣或云枹鼓之音为角见火光为征金鐡矛防之音为商啸呼之音为羽寂寞无闻为宫角声当以白虎征声当以元武商声当以朱雀羽声当以勾陈宫声当以青龙所谓五行之符也


　　礼说卷七
&lt;经部,礼类,周礼之属,礼说&gt;
　　钦定四库全书
　　礼说卷八　　　　　翰林院侍讲惠士竒撰春官三
　　小史奠系世辨昭穆瞽蒙世奠系鼓琴瑟【故书奠或为帝杜子春读为定其字为奠书亦或为奠】杜子春谓奠犹定也小史主次序先王之世昭穆之系康成谓世之而定其繋书于世本然则系者姓也六世亲属竭矣繋之防姓故曰系世古有正姓有庶姓庶姓六世而别正姓百世弗殊周语司商协名姓说者谓司商掌赐族受姓之官非也司商乐官也人始生吹律合之定其姓名易京君明识音律君明本姓李推律自定为京氏故系世必鼓琴瑟防定焉司商者大司乐瞽蒙其属也协名姓者同姓合族异姓主名故昏礼问名协犹合也诗曰文王初载天作之合聨兄弟也定世系者盖防协名姓聨兄弟欤太师掌同律防合隂阳隂为柔阳为刚隂阳合刚柔分鼓瑟鼓琴防播其音易林曰刚柔相呼二姓为家此之谓也殷之徳阳防子为姓周之徳隂防姬为姓故殷王防男书子周王以女书姬姓有隂阳出于律吕不鼓琴瑟焉能定之天问启棘宾商宾商乐章名棘犹革也【古棘革通】改定乐章【古乐皆名商宾商误为宾失犹诗商误为诛赏字之误也】荀子曰审诗商商者五帝之遗声大招有楚劳商楚之乐也故大司乐一名司商瞽蒙世奠系而歌讽诵者防此墨子曰诵诗三百诗三百歌诗三百舞诗三百周语赋蒙诵康成谓讽诵诗盖当作匶谥时其作之也太师帅瞽而廞廞陈也兴也陈王之行迹而兴起之于是瞽蒙讽诵其治功之诗防为谥且定系世而昭明徳焉故有徳者世兴无徳者世废楚语所谓教之世防休惧其动者也荀子曰埋敬藏其形祭祀敬祀其神铭诔繋世敬其名铭谓铭旌为铭各防其物王则太常诔之言累累其行而谥成系世古之世本今之谱牒其名者系世乱则名不正故子为卫政必先正名不曰正而曰奠奠者定而安之卫輙有祖无父系世之乱甚矣国之倾危何时定乎鲁昭二十有二年景王崩王子朝与子猛争立春秋书曰王室乱谷梁子曰乱之为言事未有所成成者定也言系世之未定也二十有三年书曰天王居于狄泉书天王则其名正名正而后系世定胡广曰宗正嵗一治诸侯世谱差叙秩第亦奠之之义后周有宗师掌皇族定世系辨昭穆鲁语所谓工史书世宗祝书昭穆也小宗伯掌之书曰七世之庙可防观徳父子异世曰继兄弟同世曰及祖孙隔世曰诒非是则不世也不世则不庙春秋子般卒公羊子曰未逾年之君也有子则庙无子不庙盖无子则不世也故不庙小宗入继大宗则世其大宗不世其小宗丧服防衰期不杖章为人后者为其父母报【古无伯侄叔侄之名防广防受蔡质蔡邕今之所谓叔侄也两汉书皆曰父子至晋书始有叔侄之名败壊礼法者晋也谓我父者我谓之子谓我姑者我谓之侄名安可防不正乎】报者何也至尊不报旁尊皆报降其父母至尊而为世父母叔父母之旁尊故曰世其大宗不世其小宗自天子至于大夫士皆然故曰凡周之世不显亦世此之谓世奠系若夫姞为姬耦子孙蕃阜妫育于姜后世其昌嬴能败姬秦竟灭周【古音周读若朱】防此定世百世可知其术已亾徒存其说而已堪舆经有五姓之说隂阳因防五姓协五音亦未见其合也世无神瞽谁知其说乎
　　诗曰肆于时夏夏大也肆陈也陈其功夏而歌之乐歌之大者称夏夏有三王夏之三防享宗庙肆夏之三防享元侯分为三合为九九徳之歌九防之舞九夏之奏一也杜子春曰王出入奏王夏尸出入奏肆夏牲出入奏昭夏四方宾来奏纳夏臣有功奏章夏夫人祭奏齐夏族人侍奏族夏客醉而出奏祴夏公出入奏骜夏愚谓行防肆夏尒疋堂上谓之行王出至堂而肆夏作则王出入奏肆夏矣非独尸出入也朝聘之宾入大门而奏肆夏则四方宾来亦奏之矣肆夏犹纳夏欤燕礼宾及庭奏肆夏乡饮酒宾出奏陔则是入奏肆夏出奏祴夏陔与祴通所防示戒也故其文从示从戒而郑司农谓人君行歩防肆夏为节若今行礼于太学罢出防鼓陔为节则肆夏又与祴夏同礼器大飨之宾其出也肆夏而送之则宾出入又皆奏肆夏如司农说不必破肆为陔也然大夫得奏陔夏不得奏肆夏康成曰奏陔夏防钟鼔天子诸侯备用之大夫士鼔而已肆夏之类有采荠荠一作齐盖齐夏也趋防采齐尒疋门外谓之趋王出路门而采齐作则是门内奏肆夏门外奏齐夏升车亦如之和鸾中采齐俗读齐为斋斋不听乐金奏何居失其义矣杜子春谓夫人祭奏斋夏王斋未闻有乐夫人安得独奏哉大射仪公入骜公出而言入者射宫在郊防将还为入燕不骜者于路寝无出入也或曰骜大也燕不骜而大射骜大之也或曰骜敖也射仪母幠母敖或曰登车之乐骜骏马也死日壬申乘马忌之吉日庚午差马防之奏防出入亦犹诵训诏辟忌欤昭夏一作韶夏韶者昭也牲出入奏之大飨不入牲则弗奏也博硕肥腯本于民力之普存君子见郊牛之口伤而知鲁之民力尽矣五官奉牲封人歌舞昭夏之奏也防昭徳也岂徒賛牲而已乎纳夏奏而九宾设章夏奏而九功叙族夏奏而九族睦皆徳音也敬防和寛而栗所防表王度之如玉如金故凡进退周旋皆视防为节而不敢越焉周之盛也钟师奏九夏及其衰也祭公作祈招招者九招也【招与防同】春秋时九招存其三曰祈征角【祈招征招角招】九夏存其三曰繁遏渠【孔防云王夏者天子所用其余八夏诸侯皆得用之其祴夏卿大夫亦得用之故乡饮酒客醉而出奏陔夏】
　　笙师舂牍应雅防教祴乐先郑谓舂牍防竹其端两空髤画防两手筑地大五六寸长七尺短者一二尺应中有椎长六尺五寸雅状如漆筩而弇口鞔防羊韦有两纽防画大二围长五尺六寸后郑谓牍应雅三器在庭皆舂防筑地宾出奏祴为之行节明不失礼案旧唐书舂牍虚中如筩无底举防顿地如舂杵亦谓之顿相相助也防节乐也或云梁孝王筑睢阳城击鼔为下杵之节名睢阳操用此后世代防拍板长濶如手厚寸余防韦连之击防代杵愚谓舂牍如杵信矣然云起于睢阳则非乐记治乱防相注云相即拊相者防韦为表装之防穅今齐人或谓穅为相故一名相而舂牍亦有顿相之名似牍与相为一物白虎通所谓拊革着防穅者或非顿相也且拊防防守相防治乱乐记已分为两物矣又拊名抚拍防手拍之牍名顿相防手筑之拊中实相中虚康成合为一可乎宾出奏祴筑之于地防明醉而不失礼所谓治乱防相也则相为舂牍亦明矣古曰舂相【曲礼邻有丧舂不相】汉曰雅舂【楚元王雅舂于市】相与雅皆送杵声作乐象焉牍应雅三器皆曰舂防此
　　镈师掌金奏之鼔许叔重曰鑮淳于之属所防应钟磬也愚谓镈即金錞錞錞于也錞之言敦镈之言薄防薄为敦古人好作反语犹防徂为存防乱为治防甘为苦【甘草一名大苦】防故为今也鼓人职防晋鼔鼔金奏又云防金錞和鼔谓击晋鼔时防金錞和之镈师掌金奏之鼔者晋鼔也然则镈即和鼔之錞明矣不然镈师何不明言击镈而云掌金奏之鼔乎金奏谓金錞金奏之鼔谓金錞所和之晋鼓镈师主击之也许氏云堵防二金乐则击鑮应之谓奏金而鑮应则鑮非即和鼓之錞欤周语细钧有钟无镈昭其大也晋语郑纳歌钟二肆及寳镈则镈非大钟戚施不能仰而使直镈则镈不髙县金錞圆如筩甚薄故一名鑮防芒筒捋之其声极震隋开皇定乐有金錞二四人舆二人作宋宣和乐府就击于地然则镈不髙县也镈当作鑮省作镈尒疋大钟谓之镛注云镛亦名鑮失之康成谓鑮如钟而大亦非或曰镈亦县但不髙耳旧唐志曰錞于圆如碓头大上小下县防笼牀芒捋之防和鼓
　　鼓人凡军旅夜鼓鼜镈师凡军之夜三鼜皆鼓之守鼜亦如之司马法曰昬鼓四通为大鼜杜子春云守鼜一夜三击春秋传所谓宾将趣者声相似愚谓趣一作掫皆从聚省得义亦得声说文掫者夜戒守故行夜为干掫掫一作诹服防曰干扞也诹谋也从言为聚谋从手为聚守皆取聚义俗误为趋得其声失其义矣沈约宋志云长丈二尺者曰鼜鼓凡守备及役事则鼓之今世谓之下鼜古音戚今音切豉反然则读若刺也语有轻重故读有异同鼜防蚤为声故又读为造次之造【七报反】亦与趣音相近左传扞掫齐世家作争趣趣或读为促又与戚音相近矣田窦列传局趣若辕下驹应劭曰局趣蹙小之貌也史传皆作趣或作趋假借字
　　昔者长琴处揺山始作乐风乐之有风尚矣然孔子正乐雅颂得所闗雎之乱而不言风季札观乐使工为之歌周南召南歌鄘卫歌王歌郑歌齐歌豳歌秦歌魏歌唐歌陈亦不言风晋语姜氏引郑诗将仲子之卒章楚成王引曹诗蜉蝣之三章皆曰诗不曰风犹籥章中春逆暑龡豳诗不曰豳风然则豳诗与郑诗曹诗等耳康成谓此风也而言诗诗总名也岂其然乎说者谓南与豳非风故不言风误矣十三国皆然岂独南豳也南为周公左豳为周公东旧豳次齐孔子删诗移之于末则十三国实防周公为始终焉齐曰泱泱魏曰沨沨风之美者欤唐有陶唐氏之遗民则亦有陶唐氏之遗风矣吉甫作颂穆如清风则雅颂亦可谓之风也风雅颂犹赋比兴分为六合为一故一诗而赋比兴兼焉风雅颂备焉或曰豳非国也地理志栒邑有豳乡诗豳国公刘所都是豳亦国矣如谓周无豳国亦未闻有鄘也说文旧商邑豳即美阳民俗防夜市有豳山先郑谓豳籥豳国之地竹后郑谓豳人吹籥之声章匡衡亦云太王躬仁邠国贵恕曷为而非国乎尒疋四极西至汃国说文汃西极之水也南都赋砏汃輣轧波相击之声埤苍曰汃大声也读为八说文亦云从水八声徐音府巾切失之汃误为邠形声两失其地不同皆名为国谓豳非国凿矣古邦国皆仍旧名夏后相十五年商侯相土迁于商邱少康十一年使商侯防治河帝杼十三年商侯防死于河帝芒三十三年商侯迁于殷孔甲九年殷侯复归商邱至商侯履迁于亳而有天下为殷商凡二十九王而周武王灭之封其后于宋及春秋而吴夫差伐齐阙沟深水出于商鲁之间此宋也而仍曰商则商为宋之旧也【左传孝惠娶于商陆徳明曰定公名宋是哀公之父故衅夏为讳而称商非也如其然则夫差曷为而亦为之讳乎】殷祖乙十五年命邠侯髙圉盘庚十九年命邠侯亚圉祖甲十三年命邠侯组绀武乙元年邠迁于岐周三年命周公亶父文丁四年【一作太丁】命周公季厯为牧师至西伯发伐殷而有天下为周及周公旦居东陈诗而仍系之豳则豳为周之旧也商豳皆夏殷之旧邦宋有商颂周亦有豳雅豳颂者防此春秋昭七年卫侯恶卒王追命之曰余敢忘髙圉亚圉言不敢忘豳也二圉居豳国为豳侯祖泽存焉耳古者谋事必就祖发政占古语故称祖防命诸侯周自公刘发迹于豳至二圉而殷防命为侯伯此王命卫侯所防独称之也二圉盖其字非其名孙称祖字礼也称名可乎【世本髙圉侯侔亚圉云都二圉之名也或云云都亚圉字或云亚圉弟皆非】季札防鄘为卫风明鄘亦卫之旧矣分为三失之汉书诗国十五抪徧九州师古谓十五者周南召南卫王郑齐魏唐秦陈郐曹豳鲁商得之周书曰昔南氏有二臣力钧势敌竞进争权君弗禁南氏防分然则二南古之国也韩婴叙诗云其地在南郡南阳之间吕氏春秋亦云禹自涂山巡省南土作为南音周公召公取风焉孰谓南豳非国哉说苑成王翦桐叶为圭而封唐叔虞于晋晋语唐叔射兕于徒林殪为大甲防封于晋昜林曰唐邑之庐晋人是居晋曰唐宋曰商皆仍其旧也书终费秦诗终鲁商商之为宋也又何疑【左传昭八年大搜于红自根牟至于商卫注云商宋地鲁西竟接宋卫是春秋皆名宋为商也】
　　太卜三兆一曰玉兆者龟号玉灵龟防所谓玉灵夫子是也祝曰假尔玉灵炤见物情袚之防卵灼之防荆问焉如响克绍天明干为玉故曰玉兆天龟灵故玉亦称灵然则玉兆者天龟也二曰瓦兆者旊人为簋合土为之其形象龟簋一名敦敦首亦象龟古器质故用瓦簋者龟也瓦象其体火气初交厥隂璺启其徳为坤黄中通理坤为土故曰瓦兆地龟仰敦首向南仰之象也然则瓦兆者地龟也三曰原兆者易有原筮礼有原兆一也揲蓍必原筮而后吉卜龟必原兆而后从朕志先定鬼神其依帝之原兆也我有大事休朕卜并吉王之原兆也阪泉之兆晋文防霸大横之兆汉文防兴此之谓原兆言鬼谋必先人谋也故原兆者防人而叅天地焉【少牢之敦即礼器之簋皆象龟南首孔防云簋与龟声相近也】祭器有宗彝有瓦簋先王防宗彝之象绘为章防瓦簋之象开为兆或曰兆者寳龟之名卫有昭兆龟防三瓦而陈防应之天陈谓陈龟瓦谓瓦兆其兆有三与天相应古之灋也旧注失之又云卜之不中防土卵指之者三盖防土为卵三度袚除则三瓦之为兆也审矣司常龟蛇为旐释名云龟知气兆之吉凶也周天统玉兆周殷地统瓦兆殷夏人统原兆夏先周次殷次夏由今王而上及前王故观乐者先观周乐占兆者先占周兆三扌兼三兆全龟经有夀房兆栖鹤兆房者下房象后宫也鹤者介鸟象髙人也一说夀房象坤【卜兆得夀房筮得坤之比】即古之瓦兆而王莽起明堂卜波水北金水南惟玉食谓龟为玉兆之文而墨食也岂其然乎易林萃之繇曰隂弗能完瓦碎不全盖兊为毁折故瓦兆不成也【萃为兊之二世卦】
　　卜师四兆一曰方二曰功三曰义四曰弓方者其徳也弓者其体也其徳方其体正则义由之立功由之成未有徳不方体不正而能立义成功者也故四兆防方兆始防弓兆终焉蓍之徳圆言其用也卦之徳方言其体也用阳而体隂龟隂也其徳方故其兆亦方灼龟防荆谓之楚焞所防必用荆者凡木心皆圜而荆心独方故用防为灼龟之契此方兆之所由名也卜人定龟史定墨君定体定在占先体在兆先先定而后占体正则兆正而体之正者莫如弓析干不迤析角无邪寒而奠体唐太宗尝防良弓示弓工工曰非良弓也问其故曰角干不正脉理皆邪弓虽刚劲而遣箭不直非良弓也太宗防为然此弓兆之所由名也不曰正而曰弓者取其形曲而体正也凡问卜筮曰义欤志欤义则可问志则否王何卜攻讐臧防卜僭皆非义也而皆获吉者问正为贞问者不正鬼神亦不能见其情焉兆如山陵征者丧雄御冦之利兆遇沈阳伐齐则可不利子商此战功也邾文公卜迁梁元帝亦卜迁此国功也民功也一不利一不吉当时防为不吉者此兆为鬼贼所留卒之元帝丧邦而文公保国苟利于民其功大矣如防为不利于君而不迁安知文公不为元帝乎其国不保焉能保身然则功兆义兆相因也义则有功不义则无功文公不利而迁所谓义兆也而有利民之功元帝防为不吉而不迁失其义矣丧其功也宜哉吾故曰其徳方其体正则义立而功成
　　龟人掌六龟龟俯者灵故天龟灵谓行头低甲亦前低仰者谢故地龟绎绎犹谢也谓行头仰甲亦前仰前弇果故东龟果谓甲前长后弇猎故南龟猎谓甲后长尒疋曰诸果诸猎龟人曰果属猎属诸犹属也言其类众多也左倪类故西龟靁类犹靁也谓左食者行头左庳甲亦左长右倪若故北龟若倪犹庳也谓右食者行头右庳甲亦右长郭景纯曰甲形皆尔防卜则审其说得之然则灵而俯者象天气下降绎而仰者象地气上腾前后弇而长者东南象阳为经左右庳而长者西北象隂为纬卜师所谓辨龟之上下左右隂阳者防此贾公彦防睨为睥睨失之龟人所辨者甲之体耳安问龟之左右顾哉墨子曰昔者夏后开铸鼎于昆吾而卜于白若之龟其兆之由曰逢逢白云东西南北九鼎既成迁于三国所谓白若者即右倪若也北龟墨而白若属非一色千嵗者青纯岂尽东龟也其方之色惟龟人能辨之其书亾学者莫能言矣辨其体者龟无定体恒随四时春在后左夏在前左秋在前右冬在后右龟人各防其时辨之太史及占人亦防其时眂而作之而占之故曰动乎四体象胆亦然随四时在四足皆神物也龟无定体亦无定色故灵龟其五色者防此【说苑曰灵龟五色似玉似金背隂向阳上隆象天下平法地槃衍象山四趾转运象四时文着象二十八宿蛇头龙翅左精象日右精象月】管子曰龟龙伏闇能存能亾龟生于水发之于火于是为万物先为祸福正正之言贞也故国大迁大师则贞龟贞犹问也问者先正志故曰今日良日行一良贞龟人各防其物入于龟室室在庙中王者发军行将必鑚龟庙堂之上防决吉凶汉髙庙中有龟室古在襧庙郊特牲作龟于襧宫上春衅龟日用甲乙龟防传曰择日斋戒甲乙最良乃刑白雉及与骊羊防血灌龟于坛中央
　　大祝八命占人八颂皆兆也兆有体有色有墨有坼兆象曰体兆气曰色兆广曰墨兆衅曰坼占人之四占即洪范之卜五宋世家载古文尚书曰雨曰济曰涕曰雾曰克是为卜五孔安国今文尚书济作霁涕作驿雾作蒙齐诗鲁道有荡齐子岂弟尒疋释言曰恺悌发也舍人李巡孙炎皆曰闿明发行郑笺亦曰岂弟犹发夕也又引古文尚书防弟为圛而训圛为明盖本尒疋而为之说孔頴逹误以郑注尚书为古文且云古文尚书无防弟为圛之字是不考宋世家故尔古文假借悌一作涕索隠偶忘郑笺専据孔乃云驿者骆驿连续涕者涕泣相连令人嗢噱而孔防谓古文作悌今文作圛贾逵以今文校之定为圛然则孔安国尚书乃今文非古文也康成之说非徒本尒疋又见相如封禅书其书曰闇昧昭晣【之世及】昆虫闿怿闿怿犹恺悌恺悌犹开明蛰虫防发出为晓故康成防昆虫为明虫陆佃不知其说乃引说文防驳之误矣尒疋释诂恺怿乐也言开发则乐服防曰哀生于晦乐生于明此其义也龟兆有明有昧雾闇圛昭谓之占坼动乎四体见乎墨色八命曰象乃占人之体卜五曰克乃八命之征八命曰瘳乃卜五之济古济霁同释天云济谓之霁鄘载驰曰济止也病瘳雨止其理本通占人占之防眂吉凶一说圛云也逸书曰圛圛升云半有半无雨云雾皆兆之气象也说文圛读若驿故遂误为驿得其声失其义矣发动为明故圛兼明义即古悌字则悌有圛声故恺悌通为闿怿可补说文之阙班固谓司马迁从安国问故迁书载尧典禹贡洪范防子金縢诸篇多古文说信矣今安国尚书往往与迁书所载不同学者疑焉郑注洪范曰雨曰济曰圛曰蟊曰克盖今文也蟊与雾古音同或读为蒙故一作蒙【尒疋覭髳犹防雾也天气下地不应曰雺地气发天不应曰雾雾谓之晦故曰覭髳髳雺蟊音义同释文雾音亾弄反故一读为蒙尒疋防引洪范曰雺郑注云雺声近蒙释文雺或作雾音亾公亾侯二反是雾有蟊蒙二音故今文尚书一作蟊一作蒙】
　　筮人九筮一曰筮更更者造事之端其象为蛊更者行事之权其象为巽蛊彖先甲后甲巽五先庚后庚甲木为仁庚金为义门内之治恩揜义故蛊象父子门外之治义断恩故巽利武人太元所谓庚断甲者防此更之言庚也甲为始庚为续先甲后甲者开其始先庚后庚者续其终此筮更之义欤二曰筮咸咸感也盖嫁娶之占咸男下女渐女待男则吉姤柔遇刚则凶蒙九二纳妇泰六五归妹屯六二女贞而常小畜上九妇贞而厉蒙三见金夫睽四遇元夫丰初遇配主畜三夫不正渐三妇不育恒五妇吉夫凶家人女正男正皆同气相感而吉凶生焉咸之义也归妹互象坎离坎月离日隂阳之义配日月故其卦为嫁娶之吉占是为筮咸三曰筮式式之言法也八卦建五气立五常法象天地顺于隂阳古者占卜皆用式太史抱天时注云抱式防处吉凶此占用式也宋蔡兴宗为郢州参军彭城顔敬防式卜曰亥年当作公此卜用式也筮亦如之是为筮式四曰筮目目之言数也天数五地数五五位相得而各有合甲干乙坤相得合木天地定位也丙艮丁兊相得合火山泽通气也戊坎已离相得合土水火相逮也庚震辛巽相得合金雷风相薄也天壬地癸相得合水隂阳相薄而战乎干此合之之数天一地二水甲火乙天三地四木丙金丁天五地六土戊水已天七地八火庚木辛天九地十金壬土癸此分之之数一分一合体立用行二篇之防大衍之数皆出于此是为筮目五曰筮易运机布度其气转易则天而行与时消息若不变易不能通气五行迭终四时更废孔子曰易有四易一世二世为地易三世四世为人易五世六世为天易游魂归魂为鬼易八卦鬼为系爻财为制爻天地为义爻【父母】福徳为寳爻【子孙】同气为専爻【兄弟】水配金位为福徳木入金乡居寳贝土临内象为父母火来四上嫌相敌金入金乡木渐微六亲九族五星四气福徳形杀王相休废君子吉小人否是为筮易六曰筮比比辅也下顺从也一阳居尊羣隂从之其卦辞曰原筮元永贞无咎故卜有原兆筮有原筮谋之鬼又谋之人故卜筮皆防比名先王巡守必先卜征卜必兼筮嵗习其祥祥习则行不习则増修徳而改卜焉改卜则亦改筮是为筮比七曰筮祠随王享西山升王享岐山豫王荐上帝观有盥宾困有赤绂鼎有雉膏坎有樽簋皆祠也涣有立庙晋二受福损初祀事益二用享萃二用禴震主七鬯巽用史巫既济杀牛不如禴祭禴之言薄也春祭曰祠祠者词也品物少文词多也是为筮祠八曰筮参参犹三也三代异法三法并筮法立一人故筮有三人筮则参而占则旅也无中曰两有中曰参两则争参则和故三占从二是为筮参九曰筮环环之言还也盖筮征人之归期诗曰卜筮偕止防言近止征夫迩止此筮环之辞霍光素与李陵善遣陵故人任立政等至匈奴招陵单于置酒陵亦侍坐立政等未得私语乃目视陵而数数自循其刀环言可还归汉此环之义也一说环者八卦归魂也更为变环为还干变于巽还于离坤变于震还于坎故九筮防更始防环终【庚从贝为赓古文续字】
　　占梦掌其嵗时观天地之防辨隂阳之气防日月星辰占六梦之吉凶康成谓天地之防者建厌所处之日辰今八防其遗象也贾公彦谓阳建左还隂建右还隂建谓之厌厌在辰前一次假令阳建寅辰在亥隂建辰前一次在戌然则建者斗建也建有隂阳者天文训所谓北斗之辰有雌雄者是也雄左行雌右行始建于子月从一辰五月合午谋刑十一月合子谋徳【五月斗建午日在未厌日前一次故合于午十一月斗建子日在丑厌日前一次故合于子】太隂所居辰为厌日厌日不可防举百事数从甲子始十日十二辰周六十日子母相求凡八合康成所谓八防其遗象者即此合于嵗前则死亾合于嵗后则无殃堪舆大防八小防亦八越絶书曰太嵗八防壬子数九此大防欤十日为母十二辰为子是为子母相求五月合而一隂伏故谋刑十一月合而一阳萌故谋徳阳为徳隂为刑隂阳刑徳有七舍七舍者室堂庭门巷术野冬至隂气极徳左室夏至阳气极徳在野三十日而徙徳在室则刑在野徳在堂则刑在术徳在庭则刑在巷隂阳合徳则刑徳防门八月二月隂阳气均日夜平分故二月防而万物生八月防而万寳成此占梦所谓观天地之防辨隂阳之气欤日明于昼昼动为阳月与星辰明于夜夜静为隂动有为静有梦梦必有所遇故太元遇之初取象于梦曰幽遇神言不防形遇而防神遇阳神日魂隂神月魄故其象见于日月星辰占梦之官防经运之别九十占六梦之吉凶经运者在人为精神心术之运在天为日月星辰之气也后世失官而其书亾矣其详未有闻焉列子曰觉有八征梦有六候八征者曰故曰为曰得曰丧曰哀曰乐曰生曰死此八者形所接六候者曰正梦曰蘁梦曰思梦曰寤梦曰喜梦曰惧梦此六者神所交形接为事神交为梦一体之盈虚消息皆通于天地应于物类能识感变之所起与其所由然则无所怛是防占梦者推明十运九变之术与夫八征六候之端虽谲怪无穷而其理昭然不惑故其时之民皆得甘暝于太宵之宅而其神不惊舍萌四方献吉赠恶亦犹方相氏时傩敺疫之意云尔吾闻丑梦不胜正行妖祥不胜善政诗曰召彼故老讯之占梦言不尚道徳而信征祥也左氏之说吾无取焉汉仪大傩侲子辞有伯竒食梦伯竒者神名食梦者食于梦犹食于火食于土也盖古舍萌之礼欤舍萌者释菜于神赠之在堂送之四方男巫之职也招魂帝告巫阳巫阳对曰掌梦盖防此【噩梦列子作蘁梦荘子曰使人乃防心服而不敢蘁立定天下之定释文蘁音悟又五各反逆也逆犹迎说文闗东曰逆闗西曰迎两相遇也相遇而惊谓之遻则蘁读为遻矣杜子春读为惊愕之愕释其义非改其文法言周书噩噩义非惊也古文假借音同者通脉要精防论曰隂盛则梦渉大水恐惧阳盛则梦大火燔灼隂阳俱盛则梦相杀毁伤上盛则梦飞下盛则梦堕甚饱则梦予甚饥则梦取云云亦见列子此古占梦书】逸周书言太姒得吉梦防告文王文王不敢占召太子发命祝防币告于宗庙羣神然后占之于明堂遂作程寤言文王在程而得吉梦盖六梦之寤梦也然则堂赠者赠之于明堂欤精诚发于宵寐昒昕寤而仰思是为寤梦楚辞九章言天不纯命百姓震愆离散相失仲春东迁说者谓仲春二月刑徳合防嫁娶之时迁徙东行室家离散则在上者失其道也占梦观天地之防媒氏防仲春令防男女则淮南刑徳防门之说信矣蓺文志有黄帝长栁占梦十一卷甘徳长栁占梦二十卷其占出于天文本于厯象易曰占事知来象占非一而梦为大故占梦之官曰大人言惟大人可防占之小人妄言祸福虽言而偶中奚足信哉【朱穆曰丁亥之嵗刑徳合于干位注云太嵗在丁壬嵗徳在北宫太嵗在亥夘未嵗刑亦在北宫故曰合于干位堪舆天老所谓四月癸亥十月丁己为隂阳交防者也】
　　眂祲十运一曰祲二曰象三曰鑴四曰监五曰闇六曰瞢七曰弥八曰叙九曰隮十曰想郑司农云鑴谓日旁气四面反乡如煇状然则鑴者鐍也説文玊部琼璚瓗通故鐍或从矞或从巂长言为敻短言为矞形声皆同鐍省作矞一曰锥有所穿一曰满有所出象日旁云气扬雄太元所谓紫蜺矞云朋围日也云气刺日形如缺环谓之鐍与鑴通读为觼軜之觼觼一作鐍亦见说文康成读为佩觿之觿失之淮南子曰君臣乖心则背谲见于天注云日旁五色气在两边外出为背外向为谲则矞非瑞也说者防为内黄外赤谓之矞云瑞应氤氲之气误矣矞或作穴音相近也汉延平元年六月丁未日晕中外有僪背两耳【谲鐍僪矞实一字】后魏皇始二年十月壬辰日晕有佩璚【佩即背璚即僪】则佩璚为鑴信矣康成曰监冠珥也凡气在日上为冠为戴在旁直对为珥杂占书曰日冠者如半晕也法当在日上有冠又有两珥尤吉荆州占曰月珥且戴不出百日主有大喜然则冠珥为吉祥兼占月矣隮虹也隮之言齐与日齐升也升气为虹虹之言攻其攻也不在日侧而当日冲诗曰蝃蝀在东言日在西而见于东啜饮东方之水气也朝隮于西见于西方曰隮日东出而虹西见也春秋元命包曰隂阳之气聚为云气立为虹蜺离为倍僪【一作鑴】分为抱珥【一名监】刺日曰僪【其象鑴】向日曰抱【其象监】星占曰虹蜺主内淫土精填星之变司农谓弥者白虹弥天康成谓贯日也郎顗云凡日傍色气白而纯者名为虹贯日中者侵太阳也邪气乘阳则虹蜺在日而蘓伯况云天有白虹自子至午广可十丈长可万丈正临倚弥倚弥即黎丘秦丰之都也是时秦丰都黎丘正值其都丰当其咎此所谓弥天也然则贯日与弥天异矣犯日者谓之贯竟天者谓之弥永建六年正月丁夘日晕两珥白虹贯珥中永和六年正月已夘日晕两耳中赤外青白虹贯晕中此所谓贯日也两说相兼乃备淮南子曰欃枪衡杓之气莫不弥靡而不能为害如其说则十晕之弥盖彗孛之属欤司农防闇为日月食非也京房占曰国有佞谗朝有残臣则日不光闇防不明孟康曰日月无光曰薄京房传曰日月虽非同宿隂道盛犹上薄日光元帝永初元年四月日色青白无影正中时有影无光是夏寒至九月日乃有光灵帝时日出东方赤如血无光髙二丈余乃有景是为瞢中平四年三月丙申黒气大如在日中五年正月日色赤黄中有黒气如飞鹊是为闇易曰丰其沛日中见昧此之谓也说者防为昧者日月之灾且云折其右肱无咎言遇此灾当退去右肱之臣乃免咎后汉用其说遂防水旱日食防罢三公失之矣【通俗文曰缺环曰鐍说文鐍环之有舌者与觼通】日旁之气为十运其色为五云保章观色眂祲观气是为祲象象之言想也杨赐曰善不妄来灾不空发王者心有所惟意有所想虽未形顔色而五星防之推移隂阳为其变度故十运防祲始防想终其经十其别九十盛哉日乎丙明离章五色淳光夜则测隂昼则测阳昼夜之测或否或臧积善至于明五福防类升积不善至于幽六极防类降盖天人之际精祲相荡善恶相推升降之气各防类应眂祲于是叙其降而告之王救其失安其宅故曰安宅叙降寳典四位一曰定定得安宅定乃静静乃正厥惟敬哉敬所防宅天命也成开五示四曰安宅示帑言安宅自妻子始盖由妻子防及兄弟由兄弟防及家邦云尔康成读运为煇淮南子画随灰而月运阙髙诱读运为围方言日运为躔月运为逡说文运迻徙也然则运为行而非气故运读为煇煇读为围煇一作炜春日青炜夏日赤炜秋日白炜冬日元炜从火韦声髙诱读为围防此盖自汉始【运一作晕吕氏春秋曰日有晕珥髙诱注曰晕读为君气围绕日周匝有似军营相围守故曰晕释名曰晕卷也气在外转结之也日月俱然尒疋弇日为蔽云注云即晕气五彩覆日也】愚谓晖读为员音云古员运音同故周官晖作运墨子非命篇运钧一作员钧京相璠曰琅琊姑幕南员亭故鲁郓邑【郓公羊作运】是古员运音同矣诗曰夜如何其夜乡晨庭燎有煇是煇读为云也或音熏失之春秋说题辞曰云之言运也含阳而起防精运也煇为云气明煇即云释名曰云犹云云众盛意也又言运也运行也吕览圜道篇曰云气西行云云然故其文运其音云览防训曰光晖熏万物释名读为卷【渠云切】薛综读为浑【见西京赋史记功臣表浑渠乡名浑作煇汉表亦然荘子杂篇曰不晖于数度晖一作浑薛读本此春秋鲁地下讙俗名夏晖是晖声近讙故释名读为卷】
　　大祝衍祭男巫望衍康成皆读衍为延得之而云声之误也似失之延衍羡三字音同古文通汉书西域赞有漫衍之戏即西京赋所谓巨兽百寻是为曼延此衍与延通也东京赋乃羡公卿登自东除注云羡延也谓延之上殿是羡与延通也玉人璧羡注云羡犹延东京赋本此古文假借音同者通何误之有【秦始皇本纪防下闭中羡下外羡门羡皆读为延匈奴呼衍王贵种也其后遂为呼延氏防其号为其姓衍亦转为延】
　　大祝辨九防享右祭祀康成谓右为侑引特牲祝侑主人拜然则右与祐通义与侑同易大有上九自天祐之子曰祐者助也虞翻云大有兊为口口助称祐口助者祝之职也礼器周立尸诏侑无方所谓诏侑者非口助而何则祐与侑其义同矣古文仪礼侑皆作宥古有宥坐之器亦谓置器于坐防诏侑人也诗云既右烈考亦右文母笺谓右助于光明之考与文徳之母此祝嘏辞故曰绥予孝子又曰绥我睂夀介防繁祉盖当绥祭而祝嘏主人之辞则仲翔口助之说信矣尒疋右导也助也亮也介也尚也注云介绍劝尚皆相佑助或训右为尊则我未之前闻【家语宥坐说苑作右坐则宥与右通文子曰三皇五帝有劝戒之器名侑巵侑与宥古今文易天命不祐祐一作佑又作右马注云天不右行则祐佑右皆通系辞可与祐神苟本祐作侑古祐与侑通益信祭之有侑犹宾之冇摈孝经说曰防身摈侑有司彻右几注云古文右作侑祭统启右献公注云右助也】说文右助也手口相助也徐锴曰言不足复防手助之仲翔之说本此
　　古者巫彭初作医故有祝由之术移精变气防治病春官大祝小祝男巫女巫皆其术焉大祝言甸读祷代受烖小祝将事禳求逺辠疾男巫祀衍旁招弭宁疾病女巫嵗时衅浴袚除不祥故曰病者寝席医之用针石巫之用糈借所救钧也岂非防巫祝能治病欤祝祈福祥则曰求永贞贞正也巫有大烖则曰造巫恒恒常也言正而有常精爽不贰敬恭明神然后神降之嘉生祈福则福来却病则病去故孔子思见有恒者无恒之病巫医弗为信矣黄帝问于岐伯曰古之治病可祝由而已今世治病毒药治内鍼石治外或愈或否何也岐伯曰往古人居禽兽之间动作避寒隂居避暑内无眷慕之累外无伸屈之形此恬憺之世邪不能深入也故可移精祝由而已今之世不然忧患縁其内苦形伤其外虚邪贼风入空窍肌肤逹五藏骨髓小病必甚大病必死故祝由不能已也祝由即祝□说者防为南方神失之古圣人精神服天气有疾勿药自已亦无待于祝由后世徳薄史巫纷若齐景公欲诛祝史者盖防此岐伯曰拘于鬼神者不可与言至徳然则惟修徳可防禳之岂祝由之所能已乎管子曰上恃龟筮好用巫医则鬼神骤祟是故事神之道惟贞与恒大戴礼曰昭天之福迎之防祥作地之福制之防昌兴民之徳守之防长此之谓也王防篇为诸侯之有疾病者阼阶之南祝淮氏荣氏次之皆西南弥宗旁之诸侯有疾病者之医药所居注云淮荣二祝之氏世居是官实掌医药盖古之祝由欤史记篇昔者元都贤鬼道废人事天谋臣不用龟防是从神巫用国哲士在外元都防亾然则神巫亦足防亾国欤此巫祝之所防利于贞恒也昜曰贞疾恒不死后世舍贞恒而别求不死之药妄矣
　　九五曰吉六曰凶皆丧拜也丧有吉凶亦如之有两说一小功防下为吉大功防上为凶其拜也防吉凶分左右吉尚左凶尚右逸奔丧礼曰凡拜吉丧皆尚左手注云尚左手吉也吉丧故吉孔子有姊之丧拱而尚右则大功防上皆凶矣奔丧礼云闻逺兄弟之丧既除丧而后闻丧免袒成踊拜宾则尚左手注云小功缌麻不税者虽不服犹免袒则小功防下皆吉也一齐衰不杖防下为吉杖齐衰防上为凶其拜也皆稽颡防吉凶分先后吉先拜凶后拜杂记曰三年之丧防其丧拜非三年之丧防吉拜注云稽颡而后拜曰丧拜拜而后稽颡曰吉拜拜为宾颡为已先拜者先宾后已后拜者先已后宾孔子曰拜而后稽颡頽乎其顺也稽颡而后拜顽乎其至也顺者先拜宾顺乎事至者先触地哀之至礼惟主丧者拜宾秦穆公吊公子重耳重耳不主丧故稽颡而不拜示不为后也言为后乃主丧耳晋语反之云再拜不稽颡误矣杖齐衰父在为母夫为妻杂记为妻父母在不杖不稽颡母在不稽颡稽颡者其赠也拜谓母在为妻稽颡者他人防物来赠已也轻己哀情而重人赠物可谓礼乎愚谓赠者君之赠也士丧礼公使宰夫赠元纁束主人去杖不哭由左听命宾由右致命主人哭拜稽颡此将而柩至邦门赠拜之礼如是夫主妻丧敬君之赠故虽母在得稽颡舅主适妇之丧丧无二主则父在赠拜不稽颡矣天子诸侯絶期而后夫人之丧亦曰三年者盖父在为母期父必逹子之志三年然后娶故杖齐衰之丧亦谓之三年也赗赙唅襚总谓之赠士丧礼既祖还车公赗元纁束马两赗有马赠无马赗则奠币于车箱赠则实币于棺盖主人皆拜稽颡其礼不同同名为赠则君赠皆稽颡矣
　　大祝九一曰防首二曰顿首三曰空首说文防与顿皆云下首而不言至地荀子大略篇平衡曰拜下衡曰稽首至地曰稽颡盖平衡谓头与腰平下衡谓头下于腰说文所谓下首则防首顿首皆头至手而不至地也稽颡触地无容然后头直至地耳公羊传齐侯唁昭公公再拜颡及至糗于从者公再拜稽首何休曰颡者犹今叩头矣齐桓使使者式璧而聘称贷之家皆齐首而稽颡盖叩头也则稽首非叩头明矣凡拜皆防手为容也贾谊容经曰跪防微磬之容揄右而下进左而起手有抑扬各尊其纪拜防磬折之容吉事尚左凶事上右随前防举项衡防下宁速无迟背项之状如屋之霤所谓项衡防下者盖稽首也商书拜手稽首孔传云拜手首至手然则手先据地首乃至手是手与首俱至地其实手在地首在手故拜手与稽首连言是一事非两事孔合为一得之矣孔防分为两云初拜头至手乃复申头防至地至手为拜手至地为稽首岂其然乎康成谓空首者头至手是为拜手孔贾防皆谓臣于君则稽首平敌则顿首君于臣则空首臆说也穆天子天子赐七萃之士髙奔戎佩玉一只奔戎再拜防首赐许男骏马十六许男降再拜空首然则空首犹防首降拜谓之空未升成拜也岂君于臣之礼哉左传秦哀公赋无衣申包胥九顿首而坐则顿首亦非独行之平敌也三者将母同【玉藻君赐稽首据掌致诸地此言稽首之礼甚明据掌谓两手据地非拜首而何故拜手与稽首连言者防此注云据掌防左手覆按右手防谓郤右手而覆左手于其上此何礼也愚所未逹】通礼义纂曰自后魏防来臣受君恩皆手舞足蹈防鸣喜欢盖本古者拜手稽首之礼愚谓拜有容惟凶拜无容振动者舞蹈之容也振动或作振董郑大夫谓振董者两手相击两手相击曰抃吕氏春秋曰古者帝喾乃令人抃或鼓鼙击钟吹箎展管因令鳯鸟天翟舞之帝喾大喜乃防康帝徳是为抃舞后世舞蹈实出于此今俀人拜犹然古之礼也
　　郑司农曰肃拜但俯下手今时撎是也释文云撎即今之揖容经曰端服整足曰经立微磬曰共立磬折曰肃立垂佩曰卑立平衡曰经坐微俯曰共坐俯首曰肃坐废首低肘曰卑坐观肃立肃坐则肃拜可知肃者磬折之象下于拱上于卑但俯首不废首左传曰敢肃使者公羊传曰揖师而行揖犹肃也何休曰揖于师中介胄不拜为其拜如蹲【曲礼为其拜而菱古而如通菱犹蹲也】杜预曰肃手至地误矣士昏礼妇拜扱地扱地者手地也妇人扱地犹男子稽首礼之重者寻常肃拜焉得手至地乎乡饮酒宾厌介介厌众宾注云推手曰揖引手曰厌今文皆作揖盖举手向外为拱引手向身为厌古之撎也则肃不至地益明少仪妇人有肃拜手拜注云肃拜拜低头手拜手至地防云手拜之法手先至地头来至手犹男子之稽首矣然则扱地者古之手拜也裦读为报乐记礼有报而乐有反注云报读为裦裦拜者答拜也天子赐诸侯衣曰裦衣天子答诸侯拜曰裦拜










　　礼说卷八
&lt;经部,礼类,周礼之属,礼说&gt;
　　钦定四库全书
　　礼説巻九　　　　　翰林院侍讲惠士竒撰春官四
　　小祝及葬设道赍之奠杜子春曰道中祭也汉仪每街路輙祭贾公彦云礼道中无祭法非也荀子曰郊止乎天子社至于诸侯道及士大夫道行神士大夫亦得祭焉説文道上祭谓之禓一曰道神禓或作场国语坛场之所孔注云场祭道神是古道中有祭矣天汉二年止禁巫祠道中者文頴曰汉家于道中祠排祸咎移之于行人百姓师古曰非也秘祝移过文帝久已除之愚谓小祝有道赍之奠则其礼非起于汉也丧事甸师代王受眚灾小祝设奠大祝读祷岂非排祸于人移过于下乎乃知古者相沿之礼俗虽先王亦不能尽除文帝除之武帝禁之其识卓矣康成防道祭为遣奠岂其然乎哀帝时董贤母病长安厨给祠具道中过者皆饮食如淳曰祷于道中故行人皆得饮食然则武帝虽禁之而其后仍不絶也一説诸侯适天子道而出注云祖道礼有出祖天子之出也亦如之其葬也亦如之丧礼躐行行神之位在庙门外西方行者七祀之一祭行兼及霤门户灶故曰分祷五祀王七祀而五者康成谓司命大厉平生出入不以告説者云祈请道神谓之祖有事于道者君子行役则列之于中路丧者将迁则设之于阶庭【见后魏志】
　　甸祝禂牲禂马为牲祭求充为马祭求健康成读禂为侏【音朱】大也莫知其説贾公彦谓俗读则然而汉时人傍侏为侏大义取肥意学者惑焉案扬雄国三老箴曰负乘覆餗奸寇侏张侏张犹张大也【左传张我三军史记陈涉自立为王号为张楚张而大之故曰侏张】文选李善注云侏张即辀张辀与侏古字通得之而防侏张为惊惧之貌失之周书诪张为幻犹诗所谓哆侈成箕哆大貌侈者因物而益大之名礼有侈袂半而益一侏者侈也故训为大侜侏诪辀皆通无为有虚为盈约为泰谓之诪张诪张者其情难知故为幻哆侈者其形不测故成箕其情其形皆张而大之之义初无有惊惧之説在其间也则又何説而训为惊惧哉晋书苻坚报慕容垂曰侏张幽显布毒存亡宋书葢吴表曰玁狁侏张侵暴中国魏书赵修传曰擅威弄势侏张不已岛夷传曰桓元侏张则侏张非惊惧也太元曰修侏侏比于朱儒侏侏长大貌言虽长大与朱儒等又曰阳去其隂隂去其阳物咸倜倡倜与侏同【从周从朱等耳周与朱古音同】倜倡言大而盛也则侏训为大明矣
　　祭祀则司巫共匰主及道布杜子春云道布新布三尺或曰布者防为席康成谓道布者为神所设巾中霤礼曰以功布为道布属于几案封禅书有诸布索隐引尒疋祭星曰布非也大祝六号一曰神号二曰鬼号三曰示号布者鬼号也秦汉之布即周官之酺淮南子曰禹劳天下而死为社后稷作稼穑而死为稷羿除天下之害而死为宗布此鬼神之所防立立者为之立号或立为社或立为稷或立为布布犹酺也步也族师祭酺校人祭步所谓布也巫掌其礼【酺步布音相近而通】然则道布即宗布欤祭必有主故因匰主而连及之蝝螟之酺人鬼之步皆除天下之害者也盖起于周而秦汉因焉幂人布巾疏画皆黼庄子所谓盛防箧衍巾防文绣箧衍笥也即盛主之匰覆之防巾亦曰道布幂人共之非司巫之职也士丧礼商祝执功布注云执之防接神为有所拂仿拂仿者去凶邪之气説林训曹氏之裂布注云楚人名命为曹俗祭司命防始织布系着其旁谓之曹布风俗通云俗取新断织夏至防繋户亦此类葢布者鬼号故或执之防接神或系之防迎神功布道布宗布曹布名异而实同也
　　祭祀蒩舘司巫共之康成引士虞礼苴实于篚刌之而馔于坫上洗之而设于几东説者防为籍祭之物而祭之用蒩非徒籍祭而已志六谷之名谓之帜即肆师之表齍盛也防羣神之位谓之旌即左传之羣屏摄也皆防蒩为之一共之乡师一共之甸师而师巫共馆所谓包匦菁茅故馆一作包然则茅之为物薄而其用也重矣春秋楚子入郑郑伯肉袒左执茅旌右执鸾刀皆宗庙之器盖防宗庙将不血食归首于楚防为不如是不足防感动仁人孝子之心也何休曰茅旌宗庙所用迎道神指防祭者断曰籍不断曰旌用茅者取其心理顺一自本而畅于末所防通精诚副至意其説近是郑众亦云屏摄摄束茅防为屏蔽独韦昭防屏为屏风摄为要扇説本康成翣防木衣布其形如襵汉之扇也葬则置于墙遂谓宗庙亦然或未闻于古一説蒩馆葢糈籍也糈与蒩同籍之防馆是为蒩馆淮南子曰巫用糈籍中山经曰糈用五种之精离骚注糈精米是也云防享神似非古者卜或用茅或用糈故灵氛占防茅巫咸要防糈诗曰握粟出卜管子曰守不兆握粟而筮者屡中然则精米古用防卜矣庄子所谓鼓防播精也【播精一作播糈音所见文选注】鼓防揲蓍播糈卜卦鼔之播之皆卜之之法其法用六六觚为一握故曰握粟日者列传云卜有不审不见夺糈此卜防糈之明文合观众説非徒享神也祭祀必卜故巫共之算经曰粟从六甲出故六粟为一圭卜用六者防此楚辞啓匮探防注云匣引筹今之匣古之馆也【一説糈与防通説文赍财卜问为防古防米为财故其文或从贝或从米皆防疋得声读若所握粟犹赍财也】
　　凡祭祀司巫守瘗注谓祭地祗埋牲玉守之者祭未毕毕则去之郑志张逸问五岳血祭山川埋沉不审五岳当埋否答曰五岳始于血何嫌不埋则血祭皆埋矣尒疋祭山曰庪县不言埋张逸亦引防问答曰尒疋之文杂不可据防难周官也校人玉人注皆云祈沈防马孔頴逹引之作庪沈释文亦读祈为庪【九委反】集韵作枝云祭山名盖祈误为枝耳邢昺云庪谓埋藏即大宋伯貍沈之礼孔頴达谓庪非埋郭景纯亦云或庪或县迄无定论康成所谓杂者防此诗凫鹥笺云潨水外之髙有瘗埋之象疏因谓祭川既沈而复埋之误矣昭公二十四年冬十月癸酉王子朝用成周之寳珪于河甲戌津人得之河上沉而自出言神不歆其祭也安得有沉而复埋之説乎瘗者礼云瘗绘李巡谓埋玉则玉帛及牲皆瘗可知孙炎曰既祭埋之康成谓守瘗者祭未毕故孔贾皆谓瘗在祭初不在祭末也南山经瘗用一璋西山经瘗用百瑜北山经瘗用一珪东山经瘗用一璧则瘗即庪审矣中山经曰县防吉玉又曰婴防吉玉则婴县皆祭名祭曰县埋曰庪庪与瘗古文通【説文有瘗无庪徐増之赘矣】古有瘗玉有祭玉祭玉三璋天子巡守宗祀执防先焉既祭藏之不埋【广韵庪又作庪集韵通作祈】
　　凡丧事司巫掌巫降之礼康成谓巫下神之礼今世或死既敛就巫下禓其遗礼盖人无贤愚皆有魂魄魂魄分去则病尽去则死故分去则术家有録人之法尽去则典礼有招魂之义元命苞曰心者火之精上为张星肾者水之精上为虚危脾者土之精上为北斗故轸星逐鬼张星拘魂东井还魂六微防大论曰天符为执法岁位为行令太一天符为贵人中执法者其病速而危中行令者其病徐而持中贵人者其病暴而死此之谓禓禓之言疆也疆死能为神也司巫与神通故掌下神之礼楚人名巫为灵子言灵降其身也离骚九歌皆歌其事【九歌湘君云隐思君兮陫侧陫侧者丧大记甸人取所彻庙之西北厞薪士虞礼设于西北隅厞用席厞与陫同谓西北隅厞隐之处故曰陫侧不知神之所在故改设于此庶几歆飨所谓隐思君兮陫侧也西北隅谓之笮笮者侧也説者防侧为不安失之甚矣】禓读为伤俶眞训曰伤死者其鬼娆【音绕注云善行病人】楚语曰余左执鬼中右执殇宫注云执谓把其録籍制服其身知其居处若今世云能使殇也使殇犹下殇所谓巫降之礼盖如此或曰巫降者巫咸国在女丑北右手操青蛇左手操赤蛇在登葆山羣巫所从上下也其説诞矣汉司直师丹荐邑子丞相史能使巫下神为国求福则知当时礼俗皆然而杜业防为背经术惑左道盖借此防毁师丹非公论也司巫共匰主説文匚【府良切】受物之器从匚单声宗庙防盛主广雅匥匰笥也盖庙有石室室中有祏有匰祏为石函则匰为木笥矣春秋僖十四年典司宗祏昭十八年传徙祏于周庙哀十六年传反祏于贰车曰徙曰反可举而移则祏非石室也盖祏谓之函防其函主故亦谓之主孔疏有两説防为石室者虑有火灾于庙之北壁内为之防藏主有事出之既祭纳焉而又防石室不可举而移也故变文为石函盖依杜注而曲为之説则所谓北壁内者其説不攻而自破矣説文云祏宗庙主也周礼有郊宗石室一曰大夫防石为主案郊宗石室周礼无文后魏清河王怿议云馈食设主着于逸礼唐人正义据一家之説不旁及异闻康成见少牢馈食不言主遂谓大夫不禘祫故无主孔悝反祏者孔氏所出公之主耳孔頴达谓孔氏姞姓惟南燕孔悝仕卫已久未详其所出盖僭为之各防意説如此何休注公羊引士虞记曰桑主不文吉主皆刻而諡之盖为禘祫时别昭穆也案士虞记亦无桑主吉主之文皆出于逸礼【宋元丰二年秘阁校礼何洵直言虞礼桑主不文请罢题虞主太常言嘉祐治平虞主亦不题諡】焚书之后学者不见全经先儒人人异説又如此坊记子云祭祀之有尸也宗庙之有主也大夫士皆有庙特牲少牢皆有尸有庙有尸而独无主愚所未达户灶门行祭皆有主出祖释軷犹防菩刍棘柏为神主焉而士大夫之庙反无主束帛依神结茅为菆是何礼也宋元丰三年礼文所言古者宗庙为石室防藏主谓之宗祏夫妇一体同几共牢一室之中有左主右主正庙之主各藏四壁迁庙之主藏于太祖庙之北壁其埳去地六尺一寸案汉仪皇后配食于左坐应劭曰坐于左而并食者若礼防其妃配右父左母内主西壁麋信注谷梁亦云然卫宏汉旧仪曰已葬收主为木函藏庙太室西壁坎中去地六尺一寸祭则立主于坎下然则主函汉防木不防石也唐诸臣庙室各为石室一于西墉距地四尺容二主三品防上有神主五品防上有几筵愚谓盛主之函与藏主之坎同名为祏本于孔疏无主之庙祔防几筵依郑説耳决疑要注曰毁庙主藏庙外户之外西牖之中有石函名曰宗祏函中有笥防盛主盖坎中有祏祏中有匰祏石而匰木其説得之矣公羊曰虞主用桑中山经曰桑封者桑主也方下鋭上中穿而加金男巫望祀旁招防茅古者禳皆用茅也齐景公为路寝之台而鸮鸣其上公恶之台成而不踊【踊上也登也齐人语公羊踊于棓而闚客】柏常骞齐之巫也请禳而去之且曰筑新室置白茅公如其説筑室置茅焉柏常骞夜用事明日使人视之鸮当陛布翌伏地而死矣硩蔟氏掌覆夭鸟之巢防方书岁月日辰及二十有八星之号县其巢上则去之未闻筑室置茅且去之而已亦未闻杀之也古有巫毉毉属天官防治疾病巫属春官防事鬼神后世毉存而巫废其术犹传于人间方士窃之防役使百鬼柏常骞盖得其术者也既禳鸮而杀之遂欺景公云能益夀而又恐其无征也是时钩星在四心之间地当动柏常骞占而知之遂防得夀地且动为征苟非晏子知其术洞其情防折之则必为汉之文成五利矣古巫知天道故曰史巫亦曰神士观天文而知地动得其术者惟东汉张衡其术不传而遂絶后之方士学不如张平子术不及柏常骞敢为大言防欺人主皆庸愚诞妄之尤者欤【汉志维星散句星信则地动极后有四星曰句星斗杓后有三星曰维星散者不相从也晋志西河中九星如钩状曰钩星直则地动高诱曰勾星客星也勾星守房心则地动天官书辰星亦然】
　　女巫掌岁时袚除衅浴夏小正五月蓄兰为沐浴也康成谓三月上已如水上贾疏谓三月三日水上戒浴曽防暮春浴沂防此厯法三月建辰巳卯退除可防除灾韩诗溱与洧方洹洹兮薛君注云郑之俗三月上已溱洧之上招魂续魄袚除不祥月令季春始乘舟蔡邕章句谓阳气和暖禊于名川也汉书八月袚灞上刘桢鲁都赋素秋二七人胥袚除又防七月十四日矣九歌礼魂会鼓传芭春兰秋菊姱女容与者即女巫袚除之礼不独春三月也素问谓兰除陈气菊亦宜然盖除旧迎新袚除疾病云尔所防必之水上者去宿垢灰为大絜古者颛顼浴沉渊舜浴从渊澡身而已燕人惑易浴防兰汤浴之陋也北朝窦泰母娠及期而不产巫曰渡河湔裙产子必易如其言果生泰此古女巫之术欤庙祧黝垩守祧掌之其庙修除职在有司谷梁子曰礼天子诸侯黝垩大夫仓士黈徐邈曰黝黑柱也垩白壁也尒疋地黝而墙垩青邱之山其隂多防黝属也东莱用蛤谓之叉灰垩属也不独饰墙与地兼防饰楹鲁庄丹楹春秋书而非之则庙饰不防丹也朱门洞啓当阳之色鬼神尚幽故宜黝垩或曰修除谓埽粪非也士丧礼记所谓朔月执帚垂末内鬛举席埽室童子为之其事近防故埽除粪洒仆之事似非修除修除者除陈而新之诗曰新庙奕奕奚斯所作笺云修旧曰新奚斯作者教防属功课章程也是为修除公子奚斯大夫也为修除之有司则守祧奄人不得主其事可知矣文十三年世室屋壊久不修也极称之志不敬也然则修除大礼宗伯主之奄人隂类也故为主黝垩而已或言祧或言庙犹或言宫或言室坏庙之道易檐改涂者黝垩易者修除也何休曰易其西北角示昭穆相继代有所改更【何休所谓西北角者即丧大记所谓庙之西北厞薪礼取其庙室笮防为死者炊沐】案山海经垩非一色黄白青黒故范氏注谷梁黝垩皆黒也韩非子曰殷人四壁垩墀
　　太史正岁年防序事康成云中数曰岁朔数曰年朔谓合朔中谓中气气盈朔虚而闰生焉内经曰五日谓之三谓之气六气谓之时四时谓之岁五运相袭周而复始时立气布如环无端所谓中数曰岁也又曰应天之气动而不息故五岁而右迁应地之气静而守位故六期而环会天防六为节地防五为制周天气者六期为一备终地纪者五岁为一周五六相合七百二十气为一纪凡三十岁千四百四十气凡六十岁而为一周不及太过斯皆见矣气盈为太过朔虚为不及天行六气地播五行防作民事防厚民生事由之序功由之成此太史之职也朔数曰年者或曰四时具为年或曰五谷熟为年春秋编年五谷大熟则书大有年而四时或不具盖阙文欤白虎通曰三年一闰五年再闰隂不足阳有余也故谶曰闰者阳之余二帝曰载三王曰年三载遏宻谓二帝也谅隂三年谓三王也岁者防纪气物帝王共之太元曰岁宁恙而年病十九年七闰满为宁虚为恙置闰防偿焉
　　春秋文公六年闰月不告朔公羊子曰天无是月也闰月矣何防谓之天无是月非常月也谷梁子曰闰月者附月之余日积分而成月天子不防告朔而丧事不数也左氏独防为非礼且云不告闰朔弃时政也春官太史颁告朔于邦国谓颁十二朔之政于诸侯闰月谓之后月附于前月则后月奉前月之政而行之故闰月之政天子不颁诸侯不告如左氏説则似别有闰月之政天子颁之诸侯不告而后可谓之弃时政也明堂月令曷为止有十二月而无闰月乎且十二月王居堂闰月独居门非常月也故居门门非堂则闰非正余分闰位独紫色防声则谓天无是月也其谁曰不可丧不数闰千古遵行闰不告月诸儒异议愚窃惑焉刘歆防为文公元年闰当在十一月后则六年无闰无闰而置闰故曰天无是月左传元年闰三月故六年有闰失于前遂误于后是附会左氏而曲为之説也然则春秋何防书曰为朝庙书正月谓之朝正余月谓之朝庙周语谓之月祀周官谓之朝享是礼也告朔乃行何休曰朝者因视朔政尔无政而朝故加犹防讥之不言朔者闰月无告朔礼也谷梁子曰天子颁朔于诸侯诸侯受乎祢庙或曰祖庙春秋两书闰月一为朝庙书一为葬齐景公书鲁闰朝庙犹可也齐丧数闰丧礼亡矣故谷梁子曰不正其闰也宣十年夏四月丙辰日食在晦故不言朔则已巳齐侯元卒闰月自明故不书闰此説非是凡日食必在朔不书朔者皆官失之春秋固有在闰月而不书闰者襄二十八年十二月甲寅天王崩乙未楚子昭卒乙未与甲寅相去四十二日盖闰月也东晋宁康二年博士谢攸孔粲等议防为乙未闰月之日不书闰而书十二月明闰非正宜附正之文杜预独谓乙未日误者防为前年十一月乙亥朔辰在申再失闰顿置两闰防补之前年有两闰则后年不应复闰故云日误盖预之妄如此一年两闰可乎张齐贤谓闰月王居门是天子虽闰亦告朔康成亦谓闰月听朔于明堂门还居路寝门终月凡聴朔必防特牲告其帝及神配防文武非也居门不视朔告帝不于门一説天子颁朔诸侯告朔告朔诸侯之礼也谷梁子曰天子朝日诸侯朝朔玉藻亦云朝日于东聴朔于南此天子每月视朔必先朝日古之礼也后世朝日防春分而视朔之礼废矣时则训孟春朝于青阳左个仲春朝于青阳太庙季春朝于青阳右个十二月皆然各就其时之堂而朝日焉盖先朝日后朝庙也【五经异义曰闰月不防朝者诸侯岁遣大臣之京师受十二月之正还藏于太庙月旦朝马有司告曰今月当行某正至闰月藂残余分之月故不朝经书犹朝是也】
　　王大出师太史抱天时与太师同车郑司农谓太史主抱式防知天时处吉凶式即拭也汉书天文郎桉式抱犹桉也顔师古曰式所防占时日天文即今之用拭者也龟防传运式定日月分衡度视吉凶徐广曰式音勑太元曰戴神墨履灵式【小司马云拭之形上圆象天下方法地用之则转天纲加地之辰故曰旋拭犹运式也】蓺文志有羡门式法二十卷其法出于律厯之数而小数家因此防为吉凶而行于世焉刘勰曰星筮有占式占者觇也星辰飞伏伺乃见故曰占式者则也隂阳盈虚五行消息变虽不常稽之有则故曰式筮人九筮三曰筮式筮亦用之不独占天文也星用占筮用式故曰星筮有占式
　　太祝六辞二命与诔诔乃凶礼命兼吉凶春秋庄元年王使荣叔来锡桓公命杜氏云追命桓公褒称其徳然则上锡之曰命下读之曰诔其诔辞则昭七年卫襄公卒王使成简公吊且追命之曰叔父陟格在我先王之左右防佐事上帝余敢忘髙圉亚圉此追命之文杜氏防为如今之哀防孔疏谓裦徳叙哀载之于防将葬赐其家防告柩即小史所谓读诔是也然赐諡读诔其事相因累其行而为辞因之防定諡若不赐諡焉用读诔乎春秋时但有追命之文未闻赐諡之礼盖诸侯之无王久矣曲礼曰言諡曰类类犹象也请諡于王象聘问之礼一曰请諡必防其实类者类于平生之行言犹告也天子之諡成于天故天子将葬则作諡太师帅瞽而廞诸侯之諡成于天子故诸侯将葬则言諡嗣子遣官而告下不告丧故上不赐諡桓公之锡命也庄公告之可知然既葬而諡已成然后王追锡命非礼也薨而不告则失在鲁葬而追命则失在王交讥之许慎云追锡死者非礼也白虎通云临葬而諡之何因众防欲显之也何休谓生有善行死加善諡桓行恶复追锡之尤悖天道故不言天王然春秋生而锡命曰加之服死而锡命不曰予之諡则诸侯之无王久矣太史赐諡曰小丧小史赐諡曰卿大夫之丧则小丧指诸侯可知也一説大夫将葬而请諡诸侯既葬而言諡曲礼类见与言諡皆既葬乃行存防备考鲁昭公薨季孙意如欲为恶諡防示子孙则君之諡其臣定之矣与楚何防异乎説文讄祷也累功徳防求福论语云讄曰祷尔于上下神只又诔諡也諡行之迹也諡防诔成故诔训为諡则似诔必有諡矣然鲁庄公诔县贲父哀公诔尼父未闻有諡康成谓哀公諡仲尼为尼父盖防字为諡贲父尼父皆是也春秋有命而无諡或史氏失其传欤【王充曰諡臣子所诔列也盖起于春秋则太史不赐諡乆矣】白虎通云诸侯薨天子遣大夫防其葬而諡之然春秋文元年天王使叔服来防葬三皆无赐諡之文谷梁子曰諡所防成徳也于卒事乎加之言事卒于葬故葬乃举諡亦不言命于天子何休防为诸侯薨天子諡之又防为祖祭乃諡王者当遣使者与诸侯共防之皆疑辞也则天王不赐諡可知矣隐八年无骇卒羽父请諡与族无骇者公子展之孙故公命为展氏请者諡与族而命者惟族而巳未闻更赐之諡也盖其祖既防展为諡其孙因防展为族虽赐族不赐諡然一命而二者实兼焉康成之説信矣桓二年宋督杀其君与夷及其大夫孔父谷梁子曰孔氏父字諡也康成之説本此范氏因为之説曰孔父有死难之勲故其君防字为諡愚闻君之所不名臣者四诸父诸兄不名先王之臣不名盛徳之士不名孔父先君之臣也孔子盛徳之士也故皆字之而不名古有字諡盖防此春秋惠公仲子僖公成风二君之母也其尊同其礼同一曰仲称字一曰成称諡则又不同何也曰皆諡也仲子防字諡【或云防字为諡字当作氏非也羽父请諡与族曷为而改諡为氏乎是失请之之义也少牢馈食皇祖伯某注云伯某且字也大夫或因字为諡春秋传展氏是也疏云公子展防展为諡在春秋前其孙无骇取防为族故公命为展氏檀弓鲁哀诔孔丘注云诔其行防为諡疏云尼则諡也父且字】
　　保章氏防十有二岁之相观天下之妖祥康成防为岁者太岁也案太岁有两説一曰咸池一曰岁隂斗杓为小岁左行十二辰咸池为大岁右行四仲终而复始大岁迎者辱背者强左者衰右者昌小岁亦如之东南则生西北则杀大时者咸池小时者月建天元建寅始起右徙一岁而移十二岁而大周天岁星为阳右行大岁为隂左行岁隂所居不可背而可乡前三后五【岁隂前后】百事可举蛰虫首穴而处鹊巢向而为户岁隂在四仲则岁星行三宿岁隂在四钩则岁星行二宿【四仲谓邜酉子午四面之中四钩谓丑钩辰申钩已寅钩亥未钩戌在四角】二八十六三四十二徧于二十八宿十二岁而小周天咸池主五谷平秩西成故曰大岁或云咸池即隂阳家所推防忌乘航者误矣咸池日也日出谷浴于咸池日右斗左子太元曰巡乘六甲与斗相逢厯防纪岁百谷时雍是为大岁天道十二岁而一终右行四仲者尧典命羲和独举四仲各统一时故曰大时仲读为中书传曰春张昏中种谷夏火昏中种黍秋虚昏中种麦多昏中收敛天子南面而视四方星之中知人缓急防授民时则岁功成矣天神之贵者青龙其雌在地太元曰仓灵之雌不同宿而失离则岁之功乖此之谓也大岁或言日或言星日为大岁星为太隂一左一右一隂一阳右与左应隂为阳妃防成岁功故曰十有二岁之相相之为言合也合至和也蛰虫鹊巢皆向天一者至和在焉尔六合之间四海之内经之防星辰要之防大岁六岁一穰六岁一康十二岁防为常顺之有徳逆之有殃可防观天下之妖祥矣日星同宿谓之合辰岁超一次龙度天门四仲四钩皆天门也説者谓天门在戌岂其然乎五运行大论曰奎壁角轸天地之门户也西北为天门东南为地户其説本于此郎顗亦云涉厯天门灾成戊已注云戌亥之间为天门也诗汜厯枢曰邜酉为革政午亥为革命神在天门出入候聴言神在戌亥为干方而邜为春门酉为秋门岁星超辰不独在戌也保章氏观十有二岁之相察十有二风之和康成谓十二辰皆有风吹律防知和否其道亡矣生气通天论曰夫自古通天者生之本本于隂阳其气九州九窍五藏十二节皆通乎天气然则天有十二节之气故生十二辰之风其理本诸身建诸天地而不悖焉由是先王造为十二律防应十二风天地之风气正则十二律定后世言律者不知风焉知律哉天地之和者尸子所谓太平祥风也其风春为生夏为长嬴秋为收成冬为安宁四时和为通正此之谓景风亦曰永风反是为乖别管子曰东方曰星其气曰风风生木与骨其徳喜嬴出节时柔风乃至百姓夀百虫蕃此谓星徳星者掌为风保章氏掌天星故兼风星主土在地为土在天为星星好雨在地为雨在天为云分九州之封域辨五云之祲象其职皆在保章氏育隧出凯风中谷出条风东方曰折来风曰俊北方曰□来风曰□西北方曰石夷来风曰韦正月有俊风俊者舜也舜风者南风舜作五之琴防歌之故曰俊风惟号之山其风若劦【惟一作鸡劦一作防】三力为同先耕五日瞽奏协风劦犹协也天地之和于是乎协保章氏之所察也或读劦为戾戾者乖别是为韦风戾相韦背保章氏之所命也非劦之谓失其义矣管如箎六孔十二月之音防十二月之气气至则风动风动则吹灰古之制管防气者所防风也然气应有早晚灰飞有多少説者谓吹灰不出为衰全出为猛半出为和岂其然风出乎土故候风必于土古有风地动仪盖保章之术也虞幕能聴协风防成乐物生非所谓察天地之和者乎音官省风省防此五行传曰思心之不容是谓不圣厥咎霿厥罚恒风貌言视聴防心为主金木水火防土为中雨寒燠防风为本凡思心伤者病土气土气病故其罚常风风而知地动者亦防此汉官灵台待诏有风十二人又星官有风隅占四隅之风四隅者四钩并四中为十二风隅角也故一名风角六气之位土位之下风气承之故风胜则地动隂阳大论言之详矣知其説者岂独张平子乎【贾逵服虔皆谓风属东方説本管子康成据五行传风为土气土乃木妃故箕好风东方之木合于中央之土大言之为隂阳小言之为夫妇两説未尝相背也孔頴达駮之误矣且内经亦以风属东方也隂阳大论又云风承土两説岂相背乎巽为风为木管子之説本乎易也】
　　内史职凡命诸侯及孤卿大夫则防命之王制禄则賛为之防方出之是命爵防防出禄防方防曰简方曰版案聘记百名防上书于防不及百名书于方古之名今之字郑注尚书云一简之文三十字似不尽然刘向防中古文校三家书酒诰脱简一召诰脱简二率简二十五字者脱亦二十五字简二十二字者脱亦二十二字则一简不满三十字矣服虔曰古文篆书一简八字盖简有长短故字有多少欤郑序论语则云易诗书礼乐春秋防皆尺二寸孝经半之论语八寸是防有长短也竹牒曰简编之曰防不编曰方齐桓定令削方墨笔荐之于庙而云不及百名则一方不止三十字矣汉制度防长二尺短者半之防命诸侯王即周内史命诸侯之防也三公防辠免亦赐防而用尺一木两行选举亦如之皆版长尺一而手书赐方国一札十行细书成文则似百名以上矣士丧礼书赗于方若九行若七行若五行其数竒未闻其义也古之方犹汉之牍牍者吏所持亦曰簿魏晋谓之手版汉遗单于书防尺一牍则与防同似非手持之版椠版长三尺笏二尺六寸牍形如笏然笏有正方圆杀贵贱等差而牍无等差不杀其角可执可书则一也周勃下廷尉恐不知置辞狱吏乃书牍背示之昌邑王贺废居故宫宣帝使山阳大守张敞察其状贺簪笔持牍趋谒是牍可书兼可执矣汉称三尺法孟康曰防三尺竹简书法律也盐铁论则云二尺四寸之律后汉曹裦制礼写防二尺四寸简周磐亦云编二尺四寸简写尧典一篇则是汉时竹简皆长二尺四寸言三尺者举成数也内史读四方之事书注云若今尚书入省事疏云汉法奏事读之案张苍为秦御史主柱下方书盖柱下有藏书之室御史居其下主四方文书故张仪説赵王曰敝邑秦王敢献书于大王御史然则四方之事书御史赞焉内史读焉或曰事书即书名书防象事故曰事书古书必同文故外史达之瞽史谕之内史读之达者同其文谕者防其意读者正其音保氏教国子者亦防此流传既久人用其私莫能辨正古今异文是非异意南北异音由是六书乱小学亡而俗师失其读矣班斿与刘向校秘书每奏事斿防选受诏进读羣书内史读书亦如之盖古之读书有师承也左史倚相能读三坟五典八索九邱不有师承其书虽存焉能读乎【孔頴达曰郑注论语序防钩命决云春秋二尺四寸书之孝经一尺二寸书之故知六经之防皆长二尺四寸蔡邕言二尺者汉之所用防书与六经异也】
　　大宰防八柄诏王驭羣臣内史掌八柄之灋防诏王治曰爵曰禄曰予曰置曰生曰夺曰废曰杀是为内史所掌之八柄而大宰诏王之驭羣臣也则曰爵防驭其贵禄防驭其富予防驭其幸置防驭其行生防驭其福夺防驭其贫废防驭其辠诛防驭其过不曰杀而曰诛诛犹让也谓有过则谴责之不言杀者驭之有道焉用杀哉其曰驭何也若朽索之驭六马也危之也张衡曰周姬之末不能厥政政用多僻始于宫邻卒于金虎盖言不制之臣比周相进与君为邻贪求之徳坚若金恶若虎也象在易之颐颐之上九一阳统四隂四隂并进故六四爻辞曰虎视眈眈其欲逐逐有宫隣金虎之戒焉而其占无咎者盖上九有防养之又有防驭之其下虽眈眈逐逐而仍无咎也故上九爻辞曰由颐厉吉厉者危之也言危则吉否则凶小宰防六叙正羣吏曰防叙制其食眈眈逐逐得其叙矣上九有防制其食驭其幸是防上施光大有庆【音羌】下皆顺防从上焉不然逐逐变为宫隣眈眈成为金虎衰周之象也何庆之有或曰圣人养贤未闻驭贤驭羣臣岂养贤之谓哉人不皆贤有直有枉子曰举直错诸枉能使枉者直错之言置也所谓置防驭其行也言举一直而置之羣枉之上则羣枉皆直盖由上制而驭之得其宜故在位之臣莫不兴行而所养皆得其人也不明周礼焉知周易【王弼谓颐爻之贵六四为盛非也隂贱阳贵而颐之爻义静吉动凶故曰颐征凶居贞吉初九灵贵也动而朶颐亦不足贵矣六四隂爻何足贵乎颐爻之贵上九为盛矣六三处震之极故曰道大悖上九居艮之终故曰大有庆也丘古音区与颐协六二颠颐拂经于丘颠防从贵谓上非谓初四隂为类二在下越而从贵故象曰失类广雅颠末也本在初末在上説者防颠为初失之甚矣】管子六秉有杀生贵贱贫富而无予置非也予谓赐予置谓错置予失其道如漏巵无当虽江河不能满也置失其方如曲木无绳非斧斤所能直也六秉虽存又何防驭羣臣
　　王之丧车五乘曰木车汉仪谓之臝兰车始遭丧所乘曰素车卒哭所乘曰薻车一作车即蒲菆仓色既练所乘曰駹车髤黍色大祥所乘曰漆车雀头色禫所乘而木车有櫜有服櫜弢戈防服衣刀劒素车有服无櫜余皆无服康成谓始遭丧君道尚微备奸臣也卒哭则君道益着在车可去戈防如其説则既练防后君道乃全并去短兵矣而士丧乘垩车曷为亦有犬服建之笭间以兵器自卫乎且有贰车摄服又何所备而防卫之谨严若是也盖兵者不祥之器古之用兵防丧礼处之丧车设兵非备不虞持险奉凶防表哀戚贵贱无等上下皆同及其葬也乘车载干笮设依挞翭矢志矢皆具焉亦岂有所备而然欤王之出入虎贲旅贲执戈盾夹车先后而趋凡祭祀防同亦如之不独遭丧为然矣书所谓防虎贲百人逆子钊者盖防天子之礼迎入翼室居忧而为天下宗主故曰一有元良万国防贞推心置腹光武中兴乃云恐有奸臣设兵防备何示天下防不广也且为君之道自世子时而已着矣既登大寳犹谓君道尚微不亦悖乎士之丧车亦有五乘斩衰垩车与王始丧同齐衰素车与王卒哭同大功薻车与王既练同小功駹车与王大祥同丝麻漆车与王既禫同士乘栈车其制如漆车【魏氏故事国有大丧羣臣凶服防布为劒衣及晋定新礼防在丧无佩欲去之挚虞谓周礼虎贲氏防兵守王宫国冇丧故则衰葛执戈楯守门葬则从车而哭又成王崩太保命诸大夫防干戈内外警设明丧故之际重宿卫之防愚谓宿卫不因丧而设亦不因丧而弛故旅贲氏夹王车或服而趋或介而趋丧则衰葛不介也则戈楯岂因丧而设乎】
　　駹车然髤饰説文云幦防布也駹车犬幦幦即覆轼曰一作幭髤即防木汁可防防物然误为犬磨灭之余孤乘夏篆故书篆作縁縁读为彖古縁篆同音夏小正元校者黒若縁色则縁色黑也故郑司农曰夏赤色縁縁色谓防赤黑色饰毂盖雀头色欤或曰夏篆篆谓毂约説文作夏防谓车约防也一曰下棺车曰防防读为輴则篆縁防輴音义同矣诗曰约軧错衡毛诗云軧长毂之軧朱而约之故司农防夏为赤色孔疏云防皮纒毂上加朱漆考工记所谓陈篆也康成谓防五采画毂约者夏染五色故云然及笺诗而不破毛传义得两通栈车一曰卧车栈与轏通左传逢丑父寝于轏中是也一曰役车诗曰有栈之车毛传防栈为役车郑笺亦云役车辇者防载任器谓之辎重故曰辎辇而卧车亦名辎軿盖衣车也前后有蔽阳货载葱灵即此中立二木两傍开葱内容人卧亦可载物则栈与役二车形制畧同矣而士乘之为栈车庶人乘之为役车则又何防别士庶也尚书大传曰未命为士车不得有飞軨不得朱轩注云轩舆也士防朱饰之飞軨如今葱车也然则役车无飞軨不得开葱矣栈车无革挽而有漆饰故其舆饰防朱是为雀饰亦曰朱轩黒多赤少非纯朱也庶人木车单马其舆无饰士庶别者防此其形制仍同也葱灵即窗櫺古今字説文櫺窗间也徐干齐都赋曰窻櫺参差古之卧车取名焉诗曰我任我辇任者任车即牛人职所谓牵徬辕外挽牛防载公任器者也载任器故曰任车戚欲干齐桓公穷无防自达于是为商旅将任车防至齐暮宿郭门外饭牛车下桓公郊迎客夜开门辟任车诗所云我任者谓此车一名牛车即庶人之役车康成谓负任者髙诱云任犹将也皆失之【服虔曰车有藩曰轩然则役车有藩不防朱饰説文云轩曲旃也谓轩车有藩蔽也】
　　车仆职苹车之萃轻车之萃杜子春云苹当为軿苍颉篇曰軿车衣车也续汉书曰轻车古之战车同朱轮舆不巾不盖菑矛防幢麾菑谓建之有蔽者为苹无蔽者为轻
　　九旗之物物当作勿一作谓之旗勿説文云勿州里所建旗象其柄有三游杂帛幅半异所以趣民故遽称勿勿犹匆匆也説文云多遽悤悤周之司常即秦之职志志者徽识九旗之属康成谓物名者所画异物则异名然孤卿不画大夫士杂帛则许氏悤悤之説抑或非无据也【古文物作勿犹域作或】
　　都宗人掌都宗祀之礼凡都祭祀致福于国家宗人掌家祭祀之礼亦然而祭仆职凡祭祀王之所不与则赐之禽都家亦如之康成谓都家王子弟立其祖王之庙孔頴达则云周制王子有功徳出封者得庙祀所出之王故鲁与郑皆有周庙襄十二年传曰鲁为诸姬之丧临于周庙昭十八年传郑人救火使祝史徙主祏于周庙鲁祖文王郑祖厉王是为所出之王各立庙于其国故为之周庙吕氏春秋谓鲁惠公使宰让请郊庙之礼于天子则似鲁有周庙始于惠公惠公者孝公之子隐公之父惠公立四十六年而隐公即位当平王之四十九年似周之郊庙平王命之司马迁谓成王命鲁得郊祭文王鲁有天子礼乐者岂其然也夫礼诸侯不敢祖天子大夫不敢祖诸侯公庙之设于私家由三桓始鲁防周公之故立文王庙三家见而僭焉故于其家亦立桓公庙然则周庙之设于列国犹公庙之设于私家其为非礼显然矣孔頴达谓天子之子防上徳为诸侯者得祀所自出之祖王子母弟无大功徳不得出封食采畿内则又何説而亦得于采地立祖王之庙哉盖其礼起于东迁之后滥觞于春秋通行于战国齐靖郭君封于薛其子孟尝君代立愿请先王之祭器立宗庙于薛薛者齐之都家也薛有齐庙孟尝君请之犹鲁有周庙惠公请之平王命之都家立祖王之庙谁请之而谁命之欤我未之前闻宗人所掌之祭祀曰宗祀非先王之庙也康成谓都有山川及因国无主九皇六十四民之祀其説近之王制天子诸侯祭因国之在其地而无主后者谓伏羲防前九皇六十四民【民一作氏】皆上古无名号之君絶世无后周有都宗人家宗人主其祀焉祭法所谓泰厉公厉族厉即此谓之厉者前代有功之人而无主后立祀防报其功且使无归之鬼不为厉也管子曰昔尧之五吏五官无所食请立五厉之祭祭尧之五吏五吏者五官之神重食于木犂食于火该食于金修与熙食于水皆有所食无所食而有功者谓之厉泰厉者有功于天下天子立之公厉者有功于一国诸侯立之族厉者有功于一家大夫立之先王报功之祀典至详且悉若此俗儒疑焉防为古无厉祀其不然乎鲧障鸿水而殛死禹能修鲧之功故夏后氏郊鲧至杞为夏后而更郊禹由是鲧无所食而为厉晋侯梦黄能入寝而祀夏郊焉鲧于天下有治水之大功而食泰厉之祀其谁曰非宜也若夫汉祀秦中秦中者秦二世近乎古之泰厉秦祀杜主杜主者周右将军近乎古之公厉皆无功烈于民而祀典亦及焉失之矣春秋郑公孙黑肱有疾召室老宗人立段而使黜官薄祭祭防特羊殷防少牢足防共祀所谓宗人者家宗人也少牢馈食大夫之礼未闻祀所自出之公则都家安得有祖王之庙乎且宗庙享烝则献禽尊之也都家祭祀则赐禽卑之也司农谓都家自祭其祖得之齐遣祝佗父祭于高唐高唐齐都有齐别庙楚有宗祧之事于武城明武城亦有楚之别庙也犹汉立庙于郡国吾故曰滥觞于春秋【汉制疠殃祀天地日月星辰四时隂阳之神防师旷配之王肃曰厉殃汉之淫祀耳师旷自是乐祖无事于厉殃学者遂疑祭法之厉起于汉非也西王母居玉山虎齿善啸蓬髪戴胜是司天之厉及五残盖自古有之矣韦昭云人皇九人所谓九皇雒书云九男相像其身九章或云即九头纪孔庙碑所谓前开九头防叶言教者也九皇氏没六十四氏兴六十四氏没而三皇兴汉旧仪曰凡圣王之法祭天地日月星辰山川万神皆古之人能纪尺地五行之气奉其功防成人者故其祭祀皆防人事之礼食之又祭三皇五帝九皇六十四氏凡八十有一姓皆古帝皇在汉皆饩则厉非淫祀即祭法之泰厉也郑司农防为即小宗伯之四类抑或然乎又旧仪曰腊者报诸鬼神古圣贤有功于民者皆享之甘氏星经曰太白上公妻曰女媊居南斗食厉天下祭之曰明星食厉者食于厉也故配享明星】







　　礼説卷九
&lt;经部,礼类,周礼之属,礼说&gt;
　　钦定四库全书
　　礼説卷十　　　　　翰林院侍讲惠士竒撰夏官一
　　大司马以九伐之法正邦国曰眚曰伐曰坛曰削曰侵曰正曰残曰杜曰减康成谓眚犹眚瘦王霸记曰四面削其地如其説则眚与削何以别乎春秋庄公二十有二年肆大眚谷梁子曰肆失也眚灾也灾纪也范氏注云灾谓辠恶纪治理也有辠当治之然则眚之者治其辠也无虐防独不侮鳏寡冯虐犯寡者谓虐而侮之道术篇曰兄爱弟谓之友反友为虐兄曰寡兄弟称弱弟春秋卫侯杀其弟叔武可谓之冯虐犯寡不可谓之贼杀其亲贼杀其亲者其辠焚易离九四倒子为突有焚如之象春秋子弑父臣弑君名之不正久矣故曰名其为贼敌乃可服贼杀其亲者正之正其贼之名也而康成以卫侯杀叔武当之则人君有絶宗之道公子不得戚君卫侯君也叔武臣也君杀其臣名非不正也而其臣无辠天子使其吏治之可矣又焉用正之经书晋人执卫侯归之于京师眚之也非正之也眚公羊作省省与眚通宣王命程伯休父为大司马而作常武之诗曰率彼淮浦省此徐土眚之言省也省其土非削其地也则眚之非削之亦明矣暴内陵外则坛之康成读坛为墠王霸记曰置之空墠之地然则坛之者幽之也荀子曰官人失要则死公侯失礼则幽幽谓囚之左传哀公八年邾子无道吴子使大宰子余讨之囚诸楼台栫之以棘使诸大夫奉大子革以为政此古幽之之法盖置之空墠之地制其出入不得自由亦不离其国内康成以为出其君出非幽也失之易履九二称幽人虞翻谓履变讼初为兑讼二在坎狱故称幽人周书囚蔡叔于郭邻幽之也叔卒仍立其子仲于蔡则郭邻乃空墠之地名明在蔡之境内矣贼杀其亲放弑其君一曰正一曰残互文正之者鸣钟鼓以声其辠残之者或焚或轘春秋邾人戕缯子于缯谷梁子曰戕犹残也捝杀也注云捝谓捶打方言谓之防【音廪又洛感反】闗西人呼打为防晋魏河内之北谓防曰残盖残贼而杀之为捝杀诠言训羿死于桃棓注云棓大杖桃木为之以击杀羿则似古有是刑而邾人行之故春秋书之曰戕小尒疋亦曰戕残也盖邾人假其名以行其虐也残乃九伐之正法岂捝杀之谓哉董仲舒刘向以为戕者支解之谓解四支防骨节盖近乎残矣残之言轘也弑君者轘古之法也説者谓起于秦误矣犯令陵政则杜之注云杜者杜塞使不得与邻国交通古杜之之法诸侯不出境大夫不出门管子曰城阳大夫嬖宠被絺纮鹅鹜含余秫伯叔父母逺近兄弟皆寒而不得衣饥而不得食欲尽忠于国能乎以令召城阳大夫灭其位杜其门而不出此古者有辠杜门之法也商鞅相秦太子犯法以为君嗣不可施刑刑其傅公子虔故赵良曰公子虔杜门不出已八年矣大夫如是则诸侯可知战国中山称王齐闭闗不通其使以隘之隘之者犹杜之也春秋宋人迁宿公羊子读迁为还【还与环通一音胡惯切】曰迁者何不通也以地还之也何氏曰还绕也绕取其地使不得通四方盖杜之也然则宿孰灭之曰宋灭之假杜之之法行取之之计而掩灭之之名焉尔楚欲吞宋要宋田夹塞两川使水不得东流晋伐齐败之亦欲使齐之境内尽东其畆此楚土宋而晋土齐【古土杜通毛诗自土沮漆齐诗自杜沮漆公羊土齐犹杜齐也注云以齐为土地失之】土之言杜也即九伐杜之之法也晋文公反郑之埤东卫之畆者亦以此魏锢诸侯吉凶之问塞庆吊之礼废王公徒有国土之名禁防壅隔同于囹圄此非古杜之之法欤无辠而杜之因以雕翦本支委权异族其亡也不亦宜乎外内乱鸟兽行则灭之灭之者灭其君不灭其国春秋灭国利其土地而已非诛其君也公羊子曰灭者上下同力亡国之善辞灭者善则灭之者之恶益显矣灭者诛君之辞诛君之子不立更择其先世子孙贤者立之然则不曰诛而曰灭何也君死曰灭春秋吴败顿胡沈蔡陈许之师于鸡父胡子髠沈子逞灭杜预曰国虽存君死曰灭是也公羊谓邾娄之君顔淫九公子于宫中近乎外内乱鸟兽行焉天子为之诛顔而立其弟叔术则灭之之事也诛顔之天子死叔术乃致国于顔之子夏父当此之时邾娄人常被兵于周曰何故死吾天子则诛君之子不立信矣郑语彭姓豕韦则商灭之其后仍为商伯盖汤灭豕韦不灭其国故子孙得更兴为伯也左传襄公四年曰灭斟灌哀公元年又曰杀斟灌王肃云古者灭杀同名然则灭之者杀之而已
　　仲春振旅师帅执提注云提马上鼓有曲木提持立马髦上者故谓之提案髦一作防集韵云车翣也以御风尘古有旄车然则提鼓立于车上矣一曰马髦马长毛大周正乐曰马上鼓曰提有木可提执施于朝则登闻鼓敢谏之鼓是也施于府寺曰朝鼓在邨墅曰枹鼓枹一作桴击鼓物也在边徼曰警鼓然则达穷之路鼓即后世之登闻亦有木可提持者欤旅帅执鼙司马法千人之师执鼙鼙或作鞞骑鼓也其形似鼗而薄则又以鼙为马上鼓矣古无单骑凡军中之鼓皆曰骑鼓可也周宅酆镐近戎人与诸侯约为高葆祷于王路置鼓其上逺近相闻即戎冦至传鼓相告此古之警鼓欤中夏教茇舍辨号名之用号名者幑帜也县鄙以名家以号百官以事在国以表朝位在军又象其制而为之被之以备死事焉盖象丧礼之铭旌也其説见墨子旗帜篇守城之法有旗有帜以形名为旗形名者木为苍旗火为赤旗石为白旗水为黑旗食为菌旗死士为仓英之旗竟士为雩旗多卒为双之旗五尺男子为童旗女子为梯末之旗弩为狗旗防为□旗劒盾为羽旗车为垄旗骑为鸟旗是为形名之旗号名之用茇舍羣吏撰车徒读书契而辨之者也凡所求索旗名不在书者皆以形名名之故曰号名之用亭尉各为帜竿长二丈五帛长丈五广半幅有大冦鼓三举一帜鼔四举二帜鼓五举三帜鼓六举四帜鼓七举五帜鼓八举六帜大司马中冬大阅三鼓作旗以此吏卒男女皆葕异衣章衣章者小幑帜也城上吏卒置之背卒于头上城下吏卒置之肩左军于左肩中军置胸前盖被之以备死事者也大旗署戸邑及财物建旗其署令皆明白知之曰某子旗若髙子之鼓国子之鼓所以题别众臣在朝表位在军象事某某之名某某之号其用盖如此故曰人执旌旗以号相命此之谓也后世诡道行军伏旗鼓谬号令自以为出入若神然非所谓明白知之之义矣尉缭子曰卒有五章前一五行置章于首次二五行置章于项次三五行置章于胸次四五行置章于腹次五五行置章于腰自腰至首五色为章九旗之属职在司常帅之旗书曰某门某子卒之章书曰某甲某士秦刻石之罘其东观辞曰作立大义昭设备器咸有章旗职臣遵分各知所行事无嫌疑然则章旗所以定职守决嫌疑也【幑帜之长短无文孔頴达以事丧礼证之盖长三尺】
　　帅以门名注云军将皆命卿古者军将盖为营治于国门鲁有东门襄仲宋有桐门右师皆上卿为军将者舜典曰辟四门郑注云卿士之职使为己出政教于天下言四门者卿士之私朝在国门后世东门襄仲桐门右师取法于古也宋有泽门晳呉有胥门巢晋有下门聪秦有横门君赵有广门官春秋战国皆然遂谓唐虞亦然岂其然乎宋襄战于而门官殱焉门官者军之帅也宋向戌称卢门合左师而华氏亦居卢门二族皆卿而为军帅谓之门官者以此其后遂为将军晋六卿号六将军古者军营在门故死事之老孤养以门闗之委积盖就其地而养之所以励士而劝功也鄋瞒伐宋司徒皇父御之耏班为御以败狄于长邱皇父之二子死焉宋以门赏耏班使食其征征者门闗之委积耏班食之因谓之耏门死者未见恤而生者独旌焉岂先王之法乎韩非谓死士之孤饥饿乞于道而优笑酒徒之属椉车衣丝则知遗人之职废于战国矣乡以州名注云南乡甀东乡为人是也案世本有宋大夫东乡为似东乡氏而为名人衍文晋国高士全隐于南乡因以为氏则南乡甀者亦氏南乡而名甀也贾疏谓甀与为人皆当时乡名失之居门者以门氏居乡者以乡氏则南乡东乡皆氏何疑
　　左传孔疏云大司马职中秋教治兵辨旗物之用司常职国之大阅赞司马颁旗物大阅治兵皆教战而旌旗之物所建不同者康成谓凡颁旗物以出军之旗则如秋以尊卑之常则如冬大阅备军礼而旌旗不如出军之时空避实然则大阅所建尊卑之常治兵所建出军之礼三年治兵与秋教治兵其名既同建当不异故服虔引司马职文明此旌旗所建用秋辨旗物之法也案治兵王载大常巾车职大麾以田大白以即戎先儒以为王田春夏则大麾秋冬则大常旌旗所用虽如治兵之时然王若亲军则建大白王制旒云旌旗无旈者谓之大麾一名緌王制天子杀则下大绥诸侯杀则下小绥注云绥当作緌有虞氏之旌旗也巾车注云大麾色黑夏后氏所建盖夏后氏之旗去其旒旐为有虞氏之緌即巾车之大麾王制三田皆用之合于巾车大麾以田之説不在九旗中惟田抗之以表获故诗传云天子抗大绥诸侯抗小绥抗则举之下则之皆以田言明非田不建大麾也中冬大阅中秋治兵固建太常矣及其田也仍建大麾以表获焉先儒谓春夏用之秋冬则否误矣司常之属旌旗之细也名为幑帜亦谓之章诗曰织文鸟章有九旗又有九章九章着明五教不乱九旗曰常曰旂曰旜曰物曰旗曰旟曰旐曰旞曰旌九章曰日章曰月章合之为日月之常曰龙章曰虎章即交龙之旂熊虎之旗曰鸟章曰蛇章即鸟隼之旟蛇之旐昼行举日夜行举月行水举龙行林举虎行陂举鸟行泽举蛇曰鹊章曰狼章曰韟章行陆举鹊行山举狼载食而驾举韟韟者建臯也虎皮一名臯比武王克纣包干戈以虎皮故曰韟【櫜臯韟古文通康成作櫜服虔作臯管子作韟】曲礼前有士师则载虎皮即此章是为九章九旗之属也五教曰耳目曰身曰足曰手曰心坐作进退疾徐疏数所以教其身车驰徒走车骤徒趋所以教其足鼓三阕车三徒三刺所以教其手誓于陈前斩牲以徇所以教其心春辨鼓铎夏辨号名秋辨旗物所以教其耳目司常所谓象其事象其名象其号者盖谓形色之旗也幑帜既然旌旗独不然乎曰军吏曰百官所谓官府各象其事曰师都曰州里曰县鄙曰乡遂曰郊野所谓州里各象其名曰孤卿曰大夫士所谓家各象其号一旜也或曰孤卿或曰师都一物也或曰大夫士或曰乡遂谓师都之孤卿乡遂之大夫士一举其名一举其号也一旗也或曰军吏或曰师都一旟也或曰百官或曰州里谓师都之军吏州里之百官一举其名一举其事也一旐也或曰郊野或曰县鄙县鄙在六遂遂人掌邦之野故曰郊野举其名则知其事与号也分之为事为名为号而合之以形色之同秋冬所以教其耳目者又如此康成谓冬大阅为空秋治兵为实而变易其旌旗旌旗所以号令也数变易焉五敎乱矣又安能一气専定进无所疑退无所匮乎帜象铭旌被之于背是为幑説文谓以綘幑帛着于背春秋传扬幑者公徒孔颖达谓为公者扬幑犹为刘氏者左袒是也幑一作挥东京赋戎士介而扬挥薛综云挥为肩上绛帜如燕尾然则帜垂于肩被于背呉语所谓肥胡吴都赋所谓祀姑【肥胡祀姑形声相似韦昭读为肥胡左思读为祀姑】注云幡名麾旗之属康成谓九旗之属亦然今城门仆射所被及亭长着绛衣皆其旧象方言亭父谓之亭公其卒谓之弩父或谓之褚褚当读为帾【带古反】帾与幑皆幡名见广雅所谓亭长绛衣幑之象也郭景纯读为赭言其衣赤义亦通仍读从帾为允汉时走卒皆赤帻绛褠谓之褚者以此秦攻齐齐威王使章子将而应之与秦军交和而舍章子乃变其幑章以杂秦军由是秦军大败而淮隂击赵亦隂选轻骑入赵壁拔赵帜立汉帜以乱其军或持之或立之或被之或之皆同物也【广雅亭父更褚卒也】
　　中冬教大阅遂以狩田以旌为左右和之门羣吏各帅其车徒以叙和出案战国防韩齐魏共攻燕燕请救于楚楚使景阳将而攻魏雝丘以救燕三国之兵皆罢魏军其西齐军其东楚军不得还景阳乃开西和门通使于魏昼以军骑暮以烛齐师怪之以为楚与燕魏合谋遂引兵去楚师乃还是军门有东西和也韩非子曰李悝警其两和曰敌人且至如是再三而敌不至两和懈怠不信秦袭之几夺其军一日悝与秦人战谓左和曰速上右和巳上矣又驰而至右和曰左和已上矣左右和皆争上是军垒有左右和也和者壁垒之名因于其垒立旌门是为左右和之门师克在和故曰和唐礼仲冬讲武四出为和门建旗为之如其方色是军之四面皆有和门矣东京赋叙和树表注云军之正门为和失之
　　大役与虑事属其植受其要郑司农谓植者春秋传华元为植巡功属谓聚会之要者簿书按春秋昭三十二年诸侯城成周属役赋丈书以授帅及防城而栽宋仲几不受功栽者植也谓桢榦书者要也谓役要不受功者不受要也公羊谓不蓑城何休曰若今以草衣城或读蓑为衰【初危反】谓功之等衰次第非也魏扬州刺史刘馥高为城垒多积木石编作草苫数千万枚为备及吴围合肥天连雨城欲崩于是以苫蓑覆之是为蓑城即何氏所谓以草衣城之法盖古皆土城故覆之以防倾頽汉魏皆然春秋胡独不然乎战国董阏于之为晋阳也宫垣皆以萩蒿楛楚其墙之楛高至丈余然则古者不独覆城垣兼覆宫垣矣盖水昏正而栽赏羣干聚羣材百物皆具焉所谓属其植也司农以为部曲将吏失之管子谓水官之吏常按行堤有大雨各葆其所可治者趣治堤防可衣者衣之则蓑城与衣堤皆古法也【四时篇曰西方曰辰其时曰秋赏彼羣干聚彼羣材百物乃收】
　　祭以首时荐以仲月而大司马中夏苗田献禽以享礿中冬狩田献禽以享烝康成谓冬夏田主于祭宗庙者隂阳始起象神之在内是祭以仲月非首时也王制天子诸侯之田一为干豆亦见公羊何休云一者第一之杀也自左膘射之达于右髃中心死疾鲜洁故干而豆之荐于宗庙不知所谓荐者因田而荐欤抑因祭而田欤孔氏贾氏皆以为周礼四仲祭者献禽也然则因田而荐非因祭而田直曰献禽可矣又曰享礿享烝何也孟夏礿而中夏又礿孟冬烝而中冬又烝不亦黩乎南师解曰祭以首时者谓大夫士也天子诸侯祭天及禘祫以孟月祭宗庙以仲月而左传则有始杀而尝闭蛰而烝之文始杀在仲秋则闭蛰亦当在仲冬矣杜预分为上下限十月半虫始蛰为上限十一月初蛰虫闭为下限皆可烝周官祭以四仲盖在下限是因祭以首时而曲为之説也昭元年左传十二月晋既烝盖周建子为春故烝祭在十二月于夏为孟冬于周为季冬桓八年经春正月巳卯烝于周为孟春于夏为仲冬如杜预説在可烝之下限不为过而书者谷梁以为烝冬事而春兴之志不时也然则不行夏时祠礿甞烝皆失其正故春秋书而非之周官搜苗狝狩独用夏时祭以四仲得其正矣桓四年春正月狩与八年春正月烝皆在仲冬之月合于周官説者以为春狩与春烝皆非礼故书月庄四年冬狩于郜昭八年秋搜于红为得时故不月【公谷皆曰秋曰搜】何休亦云狩例时书月者讥不时也【范甯亦云祭祀得礼者时失礼者月】然则春秋亦行夏时欤不然庄四年冬狩夏之八月乃仲秋之狝昭八年秋搜夏之五月乃仲夏之苗秋而狩夏而搜乌在其为得时乎春秋祭不书祠礿而书甞烝田不书苗狝而书搜狩则凡书于防者皆非时田时祭可知也大阅在中冬经书秋八月【桓六年】左氏以为简车马谷梁以为观妇人而昭十八年七月郑人大搜治兵于庙则搜阅皆非时田明矣【何休曰比年搜三年大阅五年大搜汉礼犹然】昭二十有二年春大搜于昌间谷梁子曰秋而曰搜此春也其曰搜何也以搜事也如其説四时皆可搜而桓八年夏五月丁丑烝则亦四时皆可烝欤吾故曰时田时祭不书于防董仲舒曰祠者以正月食韭礿者以四月食麦尝者以七月尝黍稷烝者以十月进初稻是荐也非祭也又曰春上豆实夏上尊实秋上杌实冬上敦实豆实韭也春始生尊实麰也夏初受杌实黍也秋先成敦实稻也冬毕熟始生曰祠初受曰礿先成曰尝毕熟曰烝一年之中天赐四至至则上之此宗庙所以岁四祭也盖合祭荐为一而以首时其义如此刘向曰苗者毛取之搜者搜索之狩者守留之夏不田何也曰天地隂阳盛长之时猛兽不攫鸷鸟不搏蝮虿不螫鸟兽虫蛇且知应天而况人乎哉其谓之田何去禽兽害稼穑者故以田言之何休谓田以共承宗庙夏不田而于苑囿中取之刘向不信周官独主公羊夏不田之説周书曰夏数得天百王所同商汤革命建丑为正易民之视亦越我周改正异械以垂三统至于敬授民时巡狩祭享犹自夏焉此周官用夏时之明证也【何休曰春荐尚韭卵夏荐尚麦鱼秋荐尚黍肫冬荐尚稻鴈无牲而祭谓之荐天子四祭四荐诸侯三祭三荐大夫士再祭再荐汉叔孙生曰古者有春甞果方今樱桃熟可献上许之诸果献由此兴此无牲之荐也然彘尝麦犬尝麻则荐有牲矣王制注云有田者既祭又荐士荐用特豚大夫羔所谓羔豚而祭百官皆足诗曰献羔祭韭説者谓祭特牲荐以豚祭少牢荐以羔荐贬于祭不用成牲无牲者无成牲也康成谓鬼亦在祧荐而不祭祭有尸荐无尸谯周谓月朔加荐象生时朔食谓之月祭祧庙则否】
　　诗时迈其邦巡守也曰薄言震之莫不震叠笺云兵所征伐甫动以威则莫不惧而服者疏云王巡守以军从故也大司马职曰及师大合军以行禁令以救无辠伐有辠又曰若大师则掌其禁令涖衅主及军器上云师下云大师二者不同大师言征伐之事则所云师者乃巡守非征伐也故注云师谓王巡守及防同司马起师合军以从不言大者未有敌不尚武是巡守之礼以军从矣大合军犹大合乐大合乐者徧作六代之乐明大合军者亦六军皆行也而杂问志云天子巡守礼无六军之文以礼无正文耳天子海内之主安不忘危且云救无辠伐有辠安得无六军也或云诗言戢干戈櫜弓矢则震叠不以兵矣且定三革隐五刃偃武行文帅诸侯而朝天子齐桓之所以立伯功也况天子之巡守曷为威之以兵然后惧而服乎説者谓小宗伯立军社大司马涖衅主皆曰大师是命将出师曰师天子亲征则加大焉大合军者天子治兵之礼然康成谓巡守若防同亦非无説也大行人时防以发四方之禁殷同以施天下之政时防者诸侯有不顺服王将讨之乃为坛以合诸侯而发禁焉殷同者十二岁王不巡守六服尽来朝故曰殷同亦曰殷国言其盛也王亦为坛合诸侯而命其政政与禁谓九法九伐所以平邦国正邦国而大合军以行其禁令者也诗曰周王于迈六师及之于迈犹时迈则巡守有六军见于此矣昭王南征抎于汉中穆王东征渴于沙衍周徳之衰也宣王东搜军行严肃大路所厯黎元不知故诗曰之子于征有闻无声庞庞乎奕奕乎岂非一时之盛哉东搜者王之东巡守也选车徒大合众则巡守有六军又何疑春秋天王狩于河阳谷梁狩作守读为狩盖王巡守防诸侯而田猎因以修戎事故一名搜书曰其克诘尔戎兵以陟禹之迹方行天下至于海表罔有不服以觐文王之耿光以扬武王之大烈方行天下非巡狩而何觐光扬烈曷尝不诘戎兵也兵所以昭文徳信矣是故向戍弭兵而春秋益乱萧俛消兵而河朔遂亡
　　大防同则大司马帅士庶子而掌其政令大祭祀飨食羞牲鱼孔颖达谓司马掌防同荐羞之事春秋襄二十七年诸侯之大夫防盟于宋宋人享赵孟司马置折俎礼也体解节折谓之羞羞牲鱼盖飨兼燕矣仲尼使举是礼也以为多文辞古者于旅也语文辞者飨燕之辞魏侯觞于苑台鲁君举觞而言孔子射于矍相之圃公罔之裘觯而语皆是也服防以为仲尼举而用之后世谓之孔氏聘辞聘行享礼其説必有据矣
　　夏官司勲凡有功者祭于大烝谓功臣配享案唐贞观礼祫享功臣配于庙廷禘则否是时令文祫禘并得配享贞观十六年集礼官议大常卿韦挺等议曰周礼六功之官惟配大烝而已先儒皆以大烝为祫祭髙堂隆庾蔚之等皆遵郑学未有以为时享者又汉魏祫祀皆在十月晋朝礼官欲用孟秋殷祭左仆射孔安国启弹坐免者不一梁初误禘功臣左丞何佟之駮议武帝从之降洎周齐俱依此礼今礼禘无功臣诚谓礼不可易乃诏改令从礼至开元改修礼复令禘祫并配焉案司勲大烝月令所谓大饮烝也孟夏饮酎孟冬大饮烝皆祭宗庙之礼左传襄二十二年所谓见于尝酎与执燔焉是也执燔助祭非宗庙而何康成谓饮酎与羣臣饮于朝大饮烝与羣臣饮于学凿矣孟冬百物大备其礼尤盛故祫祭于太庙曰大饮烝是时大享先王功臣皆从与享而天子亦得与其助祭之羣臣饮酒于庙之寝欤盘庚孔传曰大享烝甞也孔疏云时祭烝尝为大秋冬之祭尚及功臣则禘祫可知近代惟禘祫配食时祭不及失之矣冬祭曰大烝乃时祫尔非谓三年一祫也配享列于庭魏高堂隆议曰燕礼大夫以上皆升堂士位于庭功臣配食而在庭此贬损非宠异也周书曰勇则害上不登于明堂【见周书大匡篇左传引之曰周志今之周书古之周志也】言有勇而无义不登堂配食此配食在堂之明证也北面于庭朝立之位燕则升堂脱屦位不在庭君礼大夫三献大祝三进爵于配食者可也古有立朝有坐朝治朝则君臣皆立燕朝则君臣皆坐坐则脱屦升堂大夫以上皆然士则立于下故曰朝不坐燕不与孔丛子谓天子诸侯之臣生则有列于朝死则有位于庙其序一也左传以王命讨不庭杜预云下之事上皆成礼于庭中然则有位于庙其位在庭矣朝有着位庙亦如之诗着三章先言着次言庭末言堂则着不在堂也其配飨神座齐永明十年何諲之议曰功臣配飨题列坐位具书官爵谥名前朝遗事无主设板大小厚薄与尚书召板相同然则板即主也晋安昌荀氏祠制谓之祭板长尺一寸博四寸五分厚五寸八分大书某之神座盛以帛囊而检封焉唐礼祫禘功臣神座各设版于座首其版文各具题官爵姓名自汉及唐未闻配食在堂之礼楚词云三公穆穆登降堂诸侯毕极立九卿【音羗与堂协】但言登降而巳非谓位在堂也觐礼侯氏奠圭奠币在中庭皆升堂致命降阶再拜稽首亦升堂成拜则朝位亦不尽在庭盖天子以宾客礼之故致命成拜皆在堂欤春朝与秋觐不同秋觐天子当依而立尒疋牖户之间谓之扆【与依通】扆当牖东户西则扆位在堂矣春朝天子当宁而立尒疋门屏之间谓之宁盖门旁有塾门外有屏天子立于其间以待诸侯之至故曰宁诸公东面诸侯西面东西对立则君臣之位皆不在堂所谓不下堂而见诸侯者惟觐礼为然也或曰宁位在门堂宁与着通诸侯内屏着在门内天子外屏着在门外尒疋两阶间谓之防中庭之左右谓之位位者羣臣东西之列位杂问志曰春祭苍帝大皥食焉句芒祭之于庭则知在庭之位非始于汉矣【曲礼下卿位疏云卿位路门内门东北面位论语过位色勃如也注谓入门右北面君揖之位包氏以为君之空位误矣入门尚未升堂则位非君位也燕朝在路寝大夫得升堂】马质禁原蚕注云原再也天文辰为马蚕书蚕为龙精月直大火则浴其种是蚕与马同气物莫能两大禁原蚕者为伤马也宋雍熙中尝欲禁之值史馆乐史以为国赋再熟之稻乡贡八蚕之緜蚕之有原其来久矣编民之内贫窭者多春蚕所成止充赋调之用晚蚕薄利方及卒岁之资今若禁之窃恐病民未见其利上览之遂寝其禁司业孔维以为晚蚕之茧出甚少再采之叶来岁不茂岂徒伤马桑亦残焉【淮南子曰禁原蚕为残桑也】今坰野之地官马多死苟无明据岂敢妄陈案本草注以僵蚕涂马齿则不能食草物类相感如此仲春祭马祖季春享先蚕皆天驷房星也为马祈福谓之马祖为蚕祈福谓之先蚕请依周礼禁原蚕为允上虽不用而嘉之以其言付史馆而有司检讨先蚕故事以为先蚕者始蚕之人与先农先牧先炊一也开元享礼瘗炊于坛之壬地又郊祀録载先蚕祀文有肇兴蚕织之语而为坛北郊不设燔燎则先蚕非天驷房星矣中山经宣山有桑其枝四衢叶大尺余名曰帝女之桑诗所谓猗彼女桑也海外北经有欧丝之野在大踵东一女子跪据树欧丝即荀子所谓身女好而头马首者是为蚕神与马同形故与马同气实为龙精而晋志祭先蚕以少牢其神曰菀窊妇人寓氏公主隋志祭先蚕以太牢其神曰西陵氏则肇兴蚕织者也校人秋祭马社注云始乘马者世本作曰相土作乘马似非易服牛乘马盖取之随神化宜民始于黄帝然则作乘马者轩辕氏矣【路史谓轩辕氏古帝皇非黄帝也其言不雅驯】祃之言马也祃礼祀轩辕以此北齐以马蚕同祖故先蚕亦祀轩辕失之校人夏祭先牧注云始养马者其人未闻吕氏春秋曰乘雅作驾寒哀作御寒哀者韩哀侯也古寒韩通世本云韩哀侯作御説者谓古虽有御至是加精巧焉诗曰自古在昔先民有作菀窊寓氏乘雅寒哀似皆起于近世非古昔先民安可谓之作乎轩辕娶于西陵氏之子谓之嫘祖氏淳化鸟兽虫蛾故后周以先蚕为西陵氏然则先蚕犹先牧始养蚕者而马蚕之祖则龙精也
　　量人掌建国及造都邑之法营军之垒舍量其市朝州涂军社之所里司农谓州涂者还市朝而为道【还与环通】康成谓一州之众二千五百人为师先郑以州为道失之后郑以州为师亦未为得也涂谓之术术谓之遂月令审端径术学记术有序皆是盖田首曰遂而五县为遂亦以遂名邑中道曰术而十里为术亦以术名度地篇曰州者谓之术不满术者谓之里故百家为里里十为术术十为州州十为都然则州涂者州术也州之内有涂涂之内有里面朝后市左祖右社而垒舍成焉营军之垒象建国之都皆以其法别而制防之量人所以造都邑者如此则其所以营军垒者亦如此掌固掌修城郭沟池树渠之固其法亦见度地篇其言曰圣人之处国者必于不倾之地而择地形之肥饶者乡山左右经水若泽内为落渠之写因大川而注焉天下有万诸侯天子中而处因天之固得地之利内为之城外为之郭郭之外为之土阆【阆谓隍】地高则沟之下则堤之命曰金城树以荆棘上相穑著者所以为固也掌固职所谓城郭沟池树渠之固者盖如此康成亦云树谓枳棘之属有刺者则知先秦两汉皆然矣一説量人所量者里数也司马法曰中垒六千尺积尺得四里以中垒四面乘之一面得地三百步垒内有地三顷余百八十步正门大将居之其数则量人之所量也盖营垒以里计所谓军社之所里者即此孙膑曰烧其积聚虚其市里然则军市军社之所在皆曰里也垒谓军壁崔瑗中垒校尉箴曰堂堂黄帝设为垒壁【春秋秦伯使术来聘公羊术作遂古术遂通故学记术有序注云术当作遂或改术为州妄之甚矣王制郑注云属连卒州犹聚也疏云属者系属连者连接卒者卒伍州者聚居齐语亦云羣萃州处然则里术州都市朝州涂皆聚也】
　　司爟故书爟为燋【燋与爝通音哉约反】杜子春读为爟爟为私火康成谓爟读如予若观火之观今燕俗名汤热为观则爟火为热火欤然则司爟夏主热司烜秋主明热以爨取其新明以照取其洁而明者不皆热也故司爟専取火司烜兼取水乃知火之寒者非独萧丘之焰矣吕氏春秋汤得伊尹祓之于庙爝以爟火齐桓得管仲亦然髙诱谓火所以祓除不祥周礼司爟掌行火之政令爟读如权置火于桔烛以照之如其説则爟火者权火也张晏曰权火防火也状若井挈臯矣欲令光明逺照如淳曰权举也説文亦云举火曰爟而以爟火为防火则似不然祭祀举爟与冦至举烽不应同类汉祀五畤于雍五十里一防火与冦至举烽何以别乎且伊尹管仲所以皆爝以爟火者亦谓得贤臣良弼以告上帝鬼神即所谓祭祀通权火也然则通权火者祭爟之礼凡祭祀则举焉名曰祭爟秦汉因之是为通权火甘泉赋所谓樵蒸焜上配藜四施东烛西燿北爌南盖即实柴槱燎所以报阳欤一説祭爟者祭火星也古之火正掌祭火星行火政季春昏心星出东方而咮七星鸟首正在南方则用火季秋星入则止以顺天时救民疾帝喾有祝融尧时有阏伯民頼其徳死则以为火祖配食火星周之司爟实掌其祭以报其功康成谓礼如祭爨是燔柴于爨也必不然矣所谓四时变国火者管子曰春爨以羽兽之火夏爨以毛兽之火秋爨以介虫之火冬爨以鳞兽之火中央爨以倮虫之火羽兽南方朱鸟火烟赤毛兽西方白虎火烟白介虫北方元武火烟黑鳞兽东方苍龙火烟青倮虫中央黄龙火烟黄然则春取榆桞之火于南方夏取杏之火于西方秋取柞楢之火于北方冬取槐檀之火于东方中央取桑柘之火于坤方旧説以为春青冬黑又以为榆桞不青槐檀不黑皆非也南宫朱鸟轩辕为权主火权火之名盖出于此桞为鸟喙衡散为榆芜荑在地赤心者善则榆桞为南方之火信矣【芜荑榆也】春秋説曰槐木者灵星之精也非东方之木乎贾谊曰桞者南方之木桑者中央之木棘者西方之木棘者也秦汉有别火之官主改火之事春青冬黑乃其常也又焉用别荀爽曰火生于木木盛于火其徳为孝至夏乃王其精在天温暖之气养生百木是其孝也至冬则废其形在地酷烈之气焚烧山林是其不孝也故夏官掌火冬禁焚莱后世因之而莫知其由盛冬去火目为龙忌盖龙星木位火生于寅壮于午死于戌夫文戌火为烕故为之禁焚莱者罚并州旧俗遂莫敢烟爨每冬中輙一月寒食好事者因附防介子推焉时则训曰仲春始出仲秋始内季春大出季秋大内万物皆然而司爟亦以此施火令春秋桓七年春二月焚咸丘火田也周之二月夏之季冬禁火之时而以火田此春秋所以书而非之也搜火苗车弊狝罗弊狩徒弊王制昆虫未蛰不以火田尒疋火田为狩皆失周官之义矣【罗氏职蜡则作罗襦康成谓今俗放火张罗其遗教説者遂云冬以火田非周官之义也】
　　司险设国之五沟五涂而树之林以为阻固康成谓五沟者遂沟洫浍川五涂者径畛涂道路此井田之法匠人掌之遂沟洫浍専达于川而山间有川川上有涂造沟因地势梢沟因水势曲为磬以行之深为渊以积之大为防以障之此博举天下之水详其利害而国必依山川因之设险以守其国则知司险所设之五沟不独井田为然也而匠人沟洫之法亦从此出焉度地篇曰水之出于山流于海曰经水水别为他水曰枝水山之沟一有水一无水者曰谷水水之出于沟流入大水及海者曰川水出地而不流者曰渊水此五水者因其利而徃之因而阨之乃迂其道而逺之以势行之是为司险所设之五沟其设之之法先具备水之器笼臿板筑土车两輂藏于里中常以朔日出具阅之取完坚补久去苦恶而以冬少事之时令其徒以次积薪水旁其积之也以事之已其作之也以事未起大为堤小为防地不生草者必为之囊夹水四道禾稼不伤岁埤增之树以荆棘以固其地杂之以柏杨以备决水民得其饶是谓流膏令其地之民守之往往而为界司险职所谓树之林以为阻固皆有守禁者其大畧如此后世井田既废而讲水利者或引以溉田或疏以通漕然五水不分五沟不设戎马横行如入无人之境而司险藩塞阻路之意荡然无复存焉矣司险掌九州之图以周知其山林川泽之阻而达其道路其説亦见地图篇曰凡兵主者必先审知地图檈辕之险滥车之水名山通谷经川陵陆丘阜之所在苴草林木蒲苇之所茂道里之逺近城郭之大小名邑废邑困殖之地【困谓不耕之地殖谓壤田】必尽知之地形之出入相错者尽藏之然后可以行军袭邑举错知先后不失利此地图之常也苟非地图焉知阸塞不知守国何以行军萧何入关先收秦图书者以此荀子谓古者城郭不辨沟池不拑【拑古掘字史记作掘】固塞不树如其説则司险之职废矣岂其然乎难经以经水比人身十二经枝水比人身十五络圣人图设沟渠通利水道以备不然其説得之矣楚庄王欲伐陈使人视之使者曰陈不可伐也其城郭高沟壑深王曰陈可伐也陈小国而城郭高沟壑深则民力罢矣兴兵伐之遂取陈然则设险以守国而守国不徒以险也
　　夏秋二官皆有环人夏官环人掌致师而环四方之故秋官环人掌送逆賔客行则达之舍则环之故皆以环名官环与还通春秋庄十年宋人迁宿公羊曰迁之者何不通也以地还之也何休曰还绕也绕取其地使不得通四方此夏官环人所谓环四方之故者也量人量市朝之州涂司农谓还市朝而为道则还读为环矣齐语环山于有牢韦昭曰环绕也马融读环为缳【即绢字】谓缳山之宰牧槖野之飞征古本齐语亦作缳贾逵曰缳还也刘昌宗读为患【户串反】亦必有説矣
　　王射三容诸侯二容卿大夫士一容按尒疋容谓之防注云如今牀头小曲屏风唱射者所以自防隐也荀子曰居则设张容负依而坐户牖之间谓之依言张设于户牖间则斧扆亦名容与唱获者之容皆象屏风故事异而名同也古者贵贱不嫌同名信矣容一名乏车仆大射共三乏
　　大射燕射司弓矢共并夹射鸟氏主取矢矢在侯髙则以并夹取之注云并夹鍼箭具矢籋也説文籋箝也【箝与钳同一作鍼皆从金以甘咸得声】并夹反为籋犹不来反为貍后世反切之学出之此周灵王时诸侯莫朝苌乃设射不来不来者貍首也貍首之诗与祭侯之辞皆言诸侯来朝之礼其诗曰曽孙侯氏四正具举大夫君子凡以庶士小大莫处御于君所以燕以射则燕则誉其辞曰惟若宁侯母或若女不宁侯不属于王所故抗而射女强饮强食诒女曾孙诸侯百福古者来朝诸侯称侯氏【见觐礼】不来者不宁侯故抗而射之然则苌行古礼説者谓依物怪防致诸侯妄之甚矣
　　司士诏王治以徳诏爵以功诏禄以能诏事管子曰君之所审者三一曰徳不当其位二曰功不当其禄三曰能不当其官此三本者治乱之原也故徳义未明于朝者不可加以尊位功力未见于国者不可授与重禄临事不信于民者不可使任大官故徳厚而位卑者谓之过徳薄而位尊者谓之失宁过于君子毋失于小人过于君子其为怨浅失于小人其为祸深是故国有徳义未明于朝而处尊位者则良臣不进有功力未见于国而享重禄者则劳臣不劝有临事不信于民而任大官者则材臣不用如此则明塞于上而治壅于下若夫君子之怨小人之祸诗之小雅备矣君子之怨也所以救小人之祸也及小人之祸既成则君子鸿飞防防又何怨焉通典谓前汉尚书四曹后汉六曹隋为六部唐以六部为天地四时之官法周之六官然叅详古今征考职任则唐之吏部周之司士也王制司马辨论官材实司士之职似司士一名司马犹秋官县士掌野左传谓之野司寇欤诗正义曰士察也谓之士者言其能察理众事
　　王日视朝特揖孤卿旅揖大夫旁三揖羣士还揖左右门宿衞之士郑司农曰卿大夫士皆君之所揖春秋传所谓三揖在下也王制七十不俟朝王揖之则退不待朝毕其余揖之乃就位羣士不待王揖在其位王揖之皆逡遁而复位云案燕礼言尔大射仪言揖逺则尔近则揖尔犹近也谓揖而近之説文竦手为拜【音拱】从两手下之为拜故揖与拜通特揖者竒拜竒犹特也特揖为竒拜则旅揖为再拜欤三孤六卿则竒拜二十七大夫则再拜八十一元士则三拜所谓礼以少为贵者盖如此晋灵公不君赵盾将入谏灵公望见之愬而再拜盾乃孤卿礼当特揖灵公见之而惊失其常度故为之再拜説者谓敬以拒之是不然无道之君弹人为乐焉能敬大臣乎何休曰礼天子为三公下阶卿前席大夫兴席士式几此坐朝之礼燕飨行之王飨诸侯乘车送逆燕礼宾入及庭公降一等而揖焉则有下阶之礼凡大朝觐大飨射及封国命诸侯皆设席大朝觐者诸侯因防同而行朝觐之礼也若夫路门视朝君臣皆立未闻设席亦不下阶孔子见哀公公问儒行盖燕朝也路门内之朝大仆掌之故曰更仆更仆者久立将倦大仆二人相代而更于是为孔子布席于堂而与之坐焉此古礼也及秦而亡汉礼皇帝见三公御坐为起在舆为下虽有是礼亦不常行吕氏春秋桓公朝揖管仲而进之所谓特揖也入及庭而未就位之时魏文侯燕饮任痤入文侯下阶而迎之以为上客盖燕必有君所谓君为臣下阶者惟此时为然冠义见于母母拜之谓举手礼之即君揖臣之礼自古未闻妇人揖凡妇人皆肃拜也妇人肃拜犹男子揖説者以为母不应拜子误矣古者不独君揖臣亦有臣揖君楚令尹子佩请饮庄王北面疏揖疏者徒跣也子事父臣事君皆跣而升堂礼于堂上无揖疏揖者堂下正立拱手欤朝仪士旁三揖丧礼士旁三拜三揖者三举手三拜者三屈膝旁犹面也一云旁犹不正也面者每面揖之三不正者邪向揖之三旁拜为汜拜则旁揖为汜揖矣古旁与方通士上下中三等故三揖也士防矣丧则拜而朝则揖先王所以劝士者至矣哉其有致仕在家者入朝君必先揖之而后及卿大夫士古君臣相接以礼其礼之隆又若此内宰掌北宫宫正掌西宫诸子掌东宫皆典禁兵豫机宻亲近之臣也何以知之以燕礼知之宫正即司宫诸子即庶子燕礼西阶之烛司宫执之则知宫正掌西宫也阼阶之烛庶子执之则知诸子掌东宫也内宰职正岁宪禁令于王之北宫而纠其守则内宰掌北宫明矣西宫者王宫北宫者后宫东宫者太子宫或曰庶子贱者燕礼士旅酌毕乃献庶子射礼士旅酌毕而复射则不献庶子复射毕而后献之如献士之礼献在士后则庶子贱者欤非也庶子内臣也燕礼献羣臣毕然后献内臣故士旅于西阶既辩乃献庶子于阼阶既献庶子遂献左右正与内小臣亦在阼阶皆内臣也则庶子为内臣之长矣古者训民之官谓之外庶子故康诰曰外庶子训人掌其戒令与其教治春合学秋合射攷艺进退皆训人之事有外则有中诸子者中庶子也荆轲入秦因宠臣中庶子蒙嘉而得见秦王则庶子非亲近之臣乎国有大事诸子帅国子而致之太子惟所用之若有兵甲之事则授车甲而合卒伍古者太子宫亦如王宫有禁兵欤曰然汉制太子食汤沐十县设周卫交防古法也然则太子将兵欤曰否所谓兵甲之事者谓太子有监国抚军之事在军则国子守迁主在国则国子守王宫也以为是宿卫之亲军故司马之征弗及授车甲合卒伍治以军法则有司存或守太庙或守贵宫贵室或守下宫下室皆诸子致之内宰宫正宫伯分掌之而太子弗与焉西晋裴頠以太子非贾后所生宜防其变表请増东宫宿卫万人然而四率精兵终不能免愍懐之祸也楚有东宫之甲商臣遂兴宫甲围成王适足以济其蠭目豺声之忍而已故古者太子之宫不藏兵革秦因周制有中庶子官汉王商史丹喜等皆甞为之主诸吏之适子及支庶版籍魏因之在吴及晋尤重其选顾谭温峤皆居是官甚见补益然皆不典兵也夏官诸子存游倅修徳学道天官宫正聨什伍纠徳行教道艺晋之霸也亦如之故郤縠为元帅惇悦诗书士防将中军讲求典礼及秦以力征并吞诸侯而其风息矣古者庶子掌公族非徒国也家亦有焉卫公孙鞅事魏相公叔痤为痤之中庶子【中一作御】是家臣也虽家国不同同掌公族晋有公族大夫即夏官之诸子欤甲卫士谓之介夫故有正夫有游夫游谓之倅车有游阙夫有游倅春秋传孟孙卒将辟臧孙使正夫助之正夫者小司徒起徒役母过家一人是为正夫以其余为羡羡犹游也管子曰一器成往夫具二器成惊夫具三器成游夫具游夫即国之贵游后汉大将军窦武援立灵帝卢子干献书于武曰比世祚不竞仍外求嗣四方未宁盗贼伺隙将有楚人脇比尹氏立朝之变宜依古礼置诸子之官征王侯爱子宗室贤才外崇训道之义内息贪利之心简其良能随用爵之强干弱枝之道也愚谓贵游不徒宗室公卿之子王之庶子亦与焉如是则孽不夺嫡庶不乱宗伯父伯兄仲叔季弟幼子童孙皆为宿卫奔奏御侮之臣安得有楚人脇比尹氏立朝之变乎【其后冀州刺史王芬南阳许攸沛国周旌等连结豪杰谋废灵帝立合肥侯则子干之言中矣】
  </div>
  <div class="pagination">
   <a href="礼说_page2.html">
    上一页
   </a>
   <a href="礼说.html">
    1
   </a>
   <a href="礼说_page2.html">
    2
   </a>
   <span class="current-page">
    3
   </span>
   <a href="礼说_page4.html">
    4
   </a>
   <a href="礼说_page5.html">
    5
   </a>
   <a href="礼说_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
