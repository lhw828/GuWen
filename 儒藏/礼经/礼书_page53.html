<!DOCTYPE html>
<html>
<head>
    <meta charset="UTF-8">
    <title>礼书 - 第 53 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>礼书 - 第 53 页/共 66 页</h1>
    <div class="content">


　　天地辰建旋转图【合阴阳之声附】
　　太师掌六律六同以合阴阳之声阳声黄钟太簇姑洗蕤賔夷则无射阴声大吕应钟南吕函钟小吕夹钟葢日月所防在天而右转【辰者日月所防也谓之辰则防之时谓之次则防之所谓之宿以其宿于此谓之房以其集于此其实一也】斗柄所建在地而左旋转旋虽殊而交错贸见如表里然故子合于丑寅合于亥辰合于酉午合于未甲合于己戌合于卯黄钟子之气十一月建焉辰在星纪大吕丑之气十二月建焉辰在枵太簇寅之气正月建焉辰在娵訾应钟亥之气十月建焉辰在析木姑洗辰之气三月建焉辰在大梁南吕酉之气八月建焉辰在寿星蕤宾午之气五月建焉辰在鹑首林钟未之气六月建焉辰在鹑火夷则申之气七月建焉辰在鹑尾中吕已之气四月建焉辰在实沈无射戍之气九月建焉辰在大火夹钟卯之气二月建焉辰在降娄故大司乐奏黄钟歌大吕以祀天神奏太簇歌应钟以祭地祗奏姑洗歌南吕以祀四望奏蕤宾歌函钟以祭山川奏夷则歌小吕以享先妣奏无射歌夹钟以享先祖皆即其所合者用之也唐之祭社下奏太簇上歌黄钟赵慎言曰大簇阳也位在寅应钟阴也位在亥故斗建亥则日月会于寅斗建寅则日月防于亥是知圣人之制取合于阴阳歌奏之仪用符于交会今之祭祀上下歌奏俱是阳律有乖古法请改黄钟为应钟均此所谓知合声也
　　祀祭享神祗鬼之律
　　大司乐所以序圜钟为宫黄钟为角太簇为徴姑洗为羽此律之相次者也函钟为宫太簇为角姑洗为徴南吕为羽此律之相生者也黄钟为宫大吕为角太簇为徴应钟为羽此律之相合者也天尚道故取诸相次者而相次者道之自然也地尚功故取诸相生者而相生者功之所致也人尚情故取诸相合者而相合者情之所感也先儒谓夹钟生于房心之气房心天帝之明堂故为天宫林钟生于未之气未坤之位故为地宫黄钟生于虚危之气虚危为宗庙故为人宫此说是也葢天帝之明堂东南方也帝与万物相见于是出焉坤之位西南方也物于是致养焉宗庙北方也物于是蔵焉其为三宫宜矣然言天宫不用中吕林钟南吕无射人宫避林钟南吕姑洗蕤賔不用者卑之也避之者尊之也以谓天宫不用地宫之律人宫避天宫之律然则人宫用黄钟孰谓避天地之律耶
　　登歌下管
　　明堂位曰以禘礼祀周公于太庙登歌清庙下管象文王世子曰天子养老登歌清庙下管象祭统曰夫太尝禘升歌清庙下而管象天子之乐也康周公故赐鲁也仲尼燕居曰两君相见升歌清庙下而管象则天子之祭祀养老飨诸侯诸侯之相见鲁之尝禘皆升歌下管贵人声也歌清庙示徳也管象示事也徳莫盛于文王之清庙事莫先于文王之象清者徳之洁而非任也象者事之始而未形也维清奏象而言文王之典肇禋季札见舞象而言美哉犹有憾则象为文王之诗明矣郑氏以为武王诗误矣然晋享穆叔歌文王之诗穆叔以文王为两君相见之乐则诸侯相见歌文王而不歌清庙也孔子谓诸侯相见歌清庙者葢二王后诸侯之长礼然也书曰下管鼗鼓周官小师教箫管笙师教竽笙埙籥箫箎篴管大司乐祀天神有孤竹之管祭地示有孙竹之管诗曰嘒嘒管声管磬锵锵箫管备举则管之用重于笙矣【郑氏曰管并两竹而吹之】故乡饮乡射燕礼皆以管配歌特大射将祭择士之礼乃用管焉则祭享而管象宜矣然乡饮燕礼有歌笙与间而后合乐乡射有合乐而无歌笙与间大射有歌而无间笙有管而无合乐歌必鹿鸣之三间歌必鱼丽之三笙必南陔之三间笙必由庚之三合乐必周南召南之三大射之歌止于鹿鸣而管止于新宫何也【左传昭公二十五年宋公享叔孙昭子赋新宫】鹿鸣之三忠臣之事也南陔白华孝子之事也华黍则物之丰而已此笙歌所以异也鱼丽虽物也以之告神明故兼嘉鱼之与贤有台之得贤而歌之由庚崇丘由仪则物之遂而已此间笙歌所以异也葢鹿鸣之三鱼丽之三所以象宗庙朝廷之治故歌之堂上南陔之三由庚之三所以象庶民万物之治故奏之堂下特周南召南之三正始之道王化之基故歌与八音合奏焉然风可施于乡而燕礼亦用于国小雅可施于国而饮酒亦用于乡者葢礼盛者可以进取礼轻者可以下逮故用之乡人者可用之邦国用之邦国者可用之乡人也乡射志于射而已故止合乐大射主于择士而已故歌止于鹿鸣此所以与乡饮燕礼异也然则大司乐祀天神祭地示则有歌【歌应钟祭地示】而致天神地示则无歌小师大祭祀大飨登歌而小祭祀小乐事则不登歌何也致天神地示无歌犹大神之不祼也小祭祀小乐事不登歌犹小祭祀不兴舞也房中乐
　　燕礼若与四方之宾燕有房中之乐【郑氏曰歌周南召南之诗不用钟磬谓之房中者后夫人之所诵讽以事其君子也】周礼笙师教缦乐燕乐之钟磬【郑氏曰燕乐房中之乐所谓阴声也】诗曰右招我由房【毛诗曰房中之乐】汉书曰汉有房中祀乐髙祖唐山夫人所作也周有房中乐至秦名曰寿人高祖乐楚声故房中乐楚声也
　　房中之乐见于燕礼与汉书而毛氏以诗招我由房为房中之乐郑氏以磬师之燕乐为房中之乐又谓歌周南召南而不用钟磬之节后夫人之所讽诵以事君子也葢周南召南后夫人之事而汉房中乐乃夫人之所作则歌周南召南之说理其然也闗雎之诗曰钟鼓乐之而周礼教燕乐以磬师则房中之乐非不用钟磬也郑氏言不用钟磬又言教以磬师是自惑也贾公彦曰房中乐以祭祀则有钟磬以燕则无钟磬此不可考【毛苌侯芭孙毓皆云有钟磬王肃言无钟磬与郑氏同陈统曰妇人尚柔以静为体不宜用钟磬隋牛洪修房中之乐遂采萧统之说据以为证】






　　礼书卷一百十八
　　钦定四库全书
　　礼书卷一百十九
　　宋　陈祥道　撰













<经部,礼类,通礼之属,礼书,卷一百十九>








　　钟虡
　　磬虡
　　诗曰虡业维枞贲鼓维镛又曰设业设虡崇牙树羽明堂位曰夏后氏之龙簨簴【鬻子曰大禹为铭于笋簴教我以道者击鼓教我以义者击钟教我以事者振铎教我以忧者击磬教以狱者挥鼗其言虽不经见然禹之时故有笋簴矣】商之崇牙周之璧翣周官典庸器祭祀帅其属而设笋簴大丧廞笋簴考工记曰梓人为笋簴臝者羽者鳞者以为虡厚唇弇口出目短耳大胸燿后大体短脰若是者谓之臝属常有力而不能走其声大而宏有力而不能走则于任重宜大声而宏则于钟宜若是者以为钟虡是故击其所县而由其虡鸣锐喙决吻数目顅脰小体骞腹若是者谓之羽属常无力而轻其声清扬而逺闻无力而轻则于任轻宜其声清掦而逺闻则于磬宜若是者以为磬虡故击其所县而由其虡鸣小首而长搏身而鸿若是者谓之鳞属以为笋尔雅曰木谓之虡大版谓之业传曰秦始皇建千石之钟立万石之虡其髙三丈
　　植者为虡横者为笋笋之上有崇牙【郑氏曰龙上刻画之为重牙以挂县纮】虡之上设业【孙纮曰刻之防业如锯齿然】业之上树羽而有端有璧翣【郑氏曰画缯为翣戴以璧旧图为龙首及鹤衔璧】钟虡饰以臝属磬虡饰以羽属而笋皆饰以鳞属饰以鳞属若笋文然故谓之笋其所植者葢虚中焉故谓之虡先儒曰笋峻也虡举也又曰虡神兽也鹿首虵身此不可考诗曰虡业维枞枞之为木松叶栢身身叶皆直则虡业者皆以直木为之也汉武帝时乐虡铜人生毛董卓壊铜人铜虡以充铸则汉时以铜为之与古异矣汉魏相防虡为龙头及鵳衔璧璧下有旄牛尾隋采周官汉魏之制笋虡并金博山皆饰以崇牙树羽旅苏其乐器天地之神示宗庙及殿庭则五采漆画唐五郊乐县各从其方色葢一时之所尚然也笋或作簨虡或作鐻庄周曰梓庆削木为鐻葢古字通用大钟【钟之制旁有两栾正有两面而靣皆有带间有枚则钟体固不圆而衡角之间无带矣贾
　　公彦曰钟如铃而不圆是也郑氏曰带介于衡角之间误也】
　　明堂位曰垂之和钟世本曰垂作钟传曰伏牺之孙曰伯陵伯陵生鼓延鼓始为钟又曰黄帝命伶伦与营援作十二钟考工记六分其金而锡居一谓之钟鼎之齐鳬氏为钟两栾谓之铣【铣钟口两角】铣间谓之于于上谓之鼓鼓上谓之钲钲上谓之舞【四者钟体也于钟唇之上祛也鼓所击处】舞上谓之甬甬上谓之衡【二者钟柄也】钟镮谓之旋旋虫谓之干【旋柄上镮也旋以虫为饰】钟带谓之篆篆间谓之枚枚谓之景【带所以介其名也在于鼓钲舞甬衡之间凡四则中二通上下畔为四也枚钟乳也汉时钟乳与舞处有九面三十六举汉一帯有九古法亦当然也两靣皆三十六也】于上之攠谓之隧【攠所击之处也】十分其铣去二以为钲以其钲谓之铣间去二分以为鼓间以其鼓间为之舞修去二分以为舞广【横为修从为广】以其钲之长为之甬长以其甬长为之围三分其围去一以为衡围【衡又小于甬】大钟十分其鼓间以其一为之厚为遂六分其厚以其一为之深而圜之典同掌六律六同之和以辨天地四方阴阳之声以为乐器凡声髙声防正声缓下声肆陂声散险声敛达声赢微声韽回声衍侈声筰弇声郁薄声甄厚声石凡为乐器以十有二律为之数度以十有二声为之齐量凡和乐亦如之乐记曰钟声铿铿以立号号以动众国语曰景王将铸无射为之大林单穆公曰先王之制钟也大不出钧重不过石律度量衡于是乎生小大器用于是乎出伶州鸠曰乐器重者从细轻者从大是以金尚羽石尚角又曰律所以立均出度也古之神瞽考中声而量之以制度律均钟百官轨仪【立百事之道法】又曰细钧有钟无镈昭其大也大钧有镈无钟甚大无镈鸣其细也左传伶州鸠曰钟音之器也小者不窕【他刀】大者不槬【户花】则和于物今钟槬矣尔雅曰大钟谓之镛其中谓之剽小者谓之栈书曰笙镛以间诗曰贲鼓维镛镛鼓有斁晋时剡县民于田中得一钟长三寸口径四寸铭曰栈【盏】唐时岑阳耕者得古钟髙尺余杨牧扣之曰此姑洗角也既劀拭有刻在两栾果然孟子曰禹之声尚文王之声古者庭实为前列钟次之以和居参之也大飨入门而金作示情也有功伐者亦刻铭焉晋克潞之役魏颗以身却秦于辅氏亲止杜回其勲铭于景钟又鲁季武子以所得于齐之兵作林钟而铭鲁功
　　典同凡为乐器以十有二律为之度数单穆公曰先王之制钟也大不出钧重不过石律度量衡于是乎生则乐器待律然后制而律度又待钟然后生故有十二辰之钟以应十二月之律十二月之钟大钟也大钟特县诗书尔雅所谓镛是也非十二辰之钟则编焉周礼所谓编钟是也钟体之别五铣于鼓钲舞是也钟磬之别二甬衡是也衡上有旋旋饰有虫介于于鼓钲舞之间有带布于带间有枚先儒曰铣金之泽者又曰铣小□也钟栾亦谓之铣以其类□然也于则铣间之曲祛者也鼓则于上之待拁者也钲则鼓舞之正中者也舞则声之震动于此者也甬出舞上者也衡横甬上者也带类篆故谓之篆乳有数故谓之枚然钟之长短径围经无明证其言十分其铣去二以为钲以其钲为之铣间者钲体之径居铣间之八也去钲二分以为之鼓间者鼓间之径居铣间之六也以其鼓间为之舞修修舞之径也舞径亦居铣间之四也舞长四而径间亦四舞鼔径六而长亦六郑氏以为此钟口十其长十六也凡乐器以十有二律为之度数若黄钟之律九寸十六之而铣取其十以为度则铣径五寸有竒钲鼓舞之所居者递去二分则舞修三寸有竒舞广二寸有竒林钟之律六寸十六之而铣取其十以为度则铣径三寸有竒钲鼔舞之居者递去二分则舞二寸有竒舞广一寸有竒余律之钟亦然贾公彦曰律各倍半以为钟举一端也大钟十分其鼓间以其一为之厚小钟十分其鼓间以其一为之厚小钟十分其钲间以其一为之厚葢钲体居铣之六与鼓间同钲问又杀矣与鼓间异此所以各十分之以为厚薄郑氏曰鼔钲之间同方六而今宜异又十分之一犹太厚皆非也若言鼓外钲外则近之鼓外二钲外一以谓鼓外二间钲外一间而十分之以其一为厚薄其说误矣鳬氏曰以其钲之长为之甬以其甬长为之围三分其围去一以为衡围三分其甬长二在上一在下以设其旋郑司农曰旋虫者旋以虫为饰又曰旋有蹲熊盘龙辟邪贾公彦曰郑以汉法钟旋之上以铜篆作蹲熊及盘龙辟邪亦兽名
　　撞木
　　铎鸣自内钟鸣自外先儒以谓撞钟磬必以濡木以其两坚不能相和也或曰海中有巨鱼曰鲸巨兽曰蒲牢蒲牢畏鲸击鲸则蒲牢大鸣后世繇是作蒲牢于钟上而状鲸鱼以撞之欲其大鸣张衡东京赋曰发鲸鱼铿革钟是也然经无明证其制不可以考【文选曰撞之以筳岂能废其声韩退之曰有如寸筳撞巨钟】








　　礼书卷一百十九
<经部,礼类,通礼之属,礼书>
　　钦定四库全书
　　礼书卷一百二十
　　宋　陈祥道　撰













<经部,礼类,通礼之属,礼书,卷一百二十>
<经部,礼类,通礼之属,礼书,卷一百二十>
<经部,礼类,通礼之属,礼书,卷一百二十>
<经部,礼类,通礼之属,礼书,卷一百二十>
　　大磬【后长二律尺八寸博九寸厚二寸者两头相望者也两之间三尺三寸七分半前长三
　　律二尺七寸博六厚三寸】
　　【先儒曰磬立秋之音禹贡泗滨浮磬葢以土少而水多故其声和润也秦刻峄山以颂曰刻此乐石顔师古曰峄山近泗水秦取泗滨石铭之故曰乐石山海经云小华之山其隂多磬石又曰鸟危之山其阳多磬唐人多用华元石为磬】
　　尔雅曰大磬谓之毊【郭璞曰形似犂錧以玉石为之】眀堂位曰叔之离磬葢编则杂杂则特叔之离磬特县之磬也大戴礼曰县一磬而堂特则堂上亦有特县磬矣世本曰无句作磬垂作钟书曰垂之竹矢葢叔与无句非二人垂之为工非一技皇氏谓无句叔之别名其説或然考工记磬氏为磬倨句一矩有半【郑氏曰必先度一矩为句一矩为股而求其既而以一矩有半触其则磬之倨句也磬之制有大小此假　矩以定倨句非用其度耳正义曰假令句股各一今以一尺五寸触两其句股之形即磬之句折杀也】其博为一股为二鼓为三三分其股博去一以为鼓博三分其鼓博以其一为之厚葢钟圆中规磬方中矩则倨句一矩有半触其也其博为一股疑一律也股为二后长二律也鼓为三前长三律也【此乐经云】股非所击也短而博鼓其所击也长而狭郑司农云股磬之上大者鼓其下小者康成云股外面鼓内面则击者为前而在内不击者为后而在外内者在下外者在上其小大长短虽殊而其厚均也黄钟之磬股鼔皆厚二寸则余推之可知矣
　　编钟
　　编磬
　　周礼钟师掌金奏眡了掌击颂磬笙磬宾射奏其钟鼓磬师掌教击磬击编钟郑氏曰教眡了也磬亦编于钟言之者钟有不编不编者钟师击之然则所谓不编者十二辰零钟也岂惟十二零钟哉堂上一磬一钟葢亦不编国语曰蘧蒢蒙璆先儒曰璆玉磬也古人之磬亦有不县而防戴者此不可考
　　镈
　　周礼镈师掌金奏之鼓国语伶州鸠曰细钧有钟无镈昭其大也大钧有镈无钟甚大无镈鸣其细也葢细钧角徴也大钧宫商也细必和之以大故有钟无镈大必和之以细故有镈无钟则镈小钟耳韦昭释国语杜预释左传皆以镈为小钟【晋语曰郑伯嘉纳女乐及实鏄左氏曰郑伯嘉纳鲁之寳钟又曰郑人贻晋侯歌钟二肆及其镈磬杜氏谓鏄小钟也】郑康成曰鏄如钟而大孙炎许慎沈约之徒亦以为大鏄然尔雅大钟谓之镛不谓之镈又仪礼镈従薄与钺镈之镈同则镈为小钟之説于理或然
　　錞【梓人曰外骨内骨郤行仄行连行纡行以脰鸣者以注鸣者以旁鸣者以翼鸣者以股鸣者以胸鸣者谓之小虫之属以为雕琢郑氏曰刻画祭器博庶物也考之旧图及今图凡宗庙之器必状虫鱼鸟兽之形葢其所传者尚矣不然非所谓博物也今择其可取者存之】
　　周礼小师掌六乐之声节与其和【郑氏曰和即錞于也】鼓人掌教六鼔四金之音声以节声乐以和军旅以正田役以金錞和鼔以金镯节鼓以金铙止鼓以金铎通鼓葢錞声淳镯声浊铙声高铎声眀声淳则有所合故于鼓倡而和之声浊则有所制故于鼓行而节之声髙则有所辨故于鼓退而止之声明则有所交故于鼓作而通之考之于礼大司马中春教振旅王及诸侯军将师帅皆执鼓卒长执铙两司马执铎公司马执镯中冬教大阅鼔人三鼓司马振铎车徒皆作鼓行鸣镯车徒皆行三鼔摝铎车徒皆坐又三鼔振铎及止如初乃鼔车驰徒走徒三戒车三发徒三刺乃鼔退鸣铙且却遂以狩田是铎之于鼔所以通之于其中及其退也去镯而鸣铙錞之于兵虽无经见国语曰战以錞于丁宁儆其民也又黄池之防呉王亲鸣钟鼔丁宁錞于振铎则兵法固用錞矣春秋传曰有钟鼔曰伐则古之用兵盖亦有钟矣郑康成曰錞圜如碓头上大下小乐作鸣之与鼔相应汉大予乐有之【杜祐曰錞于古礼器也宋时广汉什邡人段祖以錞于献始兴王鉴其制髙三尺六寸围二尺四寸圜如筩也色黒甚薄上有铜马以绳县马令去地尺余灌之以水又以器盛水于下以芒当心跪注錞于以手震芒则其声如雷后周平蜀得之斛斯徴观曰錞于也唐李仲乐图县以龙格今太常作伏虎于其上若武舞入则两工对举一人随撞之其县以虡则设于熊罴按十二枚鸣以和鼔】
　　镯
　　鼔人以金镯节鼓司马职公司马执镯军行鸣镯诗曰钲人伐鼔国语曰鼓丁宁春秋传曰射汰辀而着于丁宁説文曰镯钲也韦昭曰丁宁钲也然则钲也丁宁也皆镯之异名郑康成曰镯如小钟军行鸣之以为鼔节
　　铙
　　郑康成曰铙如铃无舌有秉执而鸣之以止鼔説文曰钲铙也铙小钲也似铃柄中上下通乐记曰始奏以文则登歌清庙之类也复乱以武则下管象之类也郑氏以文为鼓武为铙岂其然乎
　　金铎
　　木铎
　　鼔人以金铎通鼔司马职曰两司马执铎又曰三鼔摝铎三鼔振铎司马法曰鼓声不过阊鼙声不过阊铎声不过琅郑康成许慎皆曰铎大铃也盖铎有金铎有木铎金铎舌以金木铎舌以木金铎振武事若司马之振铎摝铎【揜上振之谓之摝】黄池之防官师振铎是也木铎振文事若书礼所言狥以木铎是也【小宰狥以木铎乡师以木铎狥于市朝】乐记曰天子夹振之郑氏谓王与大将夹舞者振铎以为节铎虽用之于乐然非王与大将振之也晋荀氏得赵人牛铎然后能谐乐则古人之为铎镯铙錞施于声律皆有当也【今大乐有二种铎以道武舞木为柄者谓之单头铎金为柄而两铎相属者谓之双头铎非古也】
</div>
    <div class="pagination">
<a href="礼书_page52.html">上一页</a><span>...</span><a href="礼书_page48.html">48</a><a href="礼书_page49.html">49</a><a href="礼书_page50.html">50</a><a href="礼书_page51.html">51</a><a href="礼书_page52.html">52</a><span class="current-page">53</span><a href="礼书_page54.html">54</a><a href="礼书_page55.html">55</a><a href="礼书_page56.html">56</a><a href="礼书_page57.html">57</a><a href="礼书_page58.html">58</a><span>...</span><a href="礼书_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
