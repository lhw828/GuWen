<!DOCTYPE html>
<html>
<head>
    <meta charset="UTF-8">
    <title>五礼通考 - 第 301 页/共 431 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五礼通考 - 第 301 页/共 431 页</h1>
    <div class="content">　　【去极七十八度景祐测騐毕宿十七度距毕口北星去极七十七度　宋两朝天文志距右股第一星去极七十五度】
　　附耳一星
　　附耳毕股一星光
　　【今测黄经五宫六度零五分纬南六度一十四分】
　　【史记天官书毕大星旁小星为附耳　晋书天文志附耳一星在毕下主听得失伺邪察不祥　宋两朝天文志去极七十七度入毕宿三度】
　　天街二星
　　天街两星毕背傍
　　【今测天街一星黄经五宫三度四十八分纬北初度三十五分】
　　【史记天官书昴毕间为天街其隂隂国阳阳国　晋书天文志昴西二星曰天街三光之道主伺候关梁中外之境　宋史天文志天街二星在昴毕间一曰在毕宿北街南为华夏街北为外邦　宋两朝天文志距南星去极七十一度入昴宿十度】


　　天节耳下八乌幢
　　【今测天节一星黄经五宫二度五十二分纬南六度五十七分　二星黄经五宫四度三十八分纬南七度零五分　三星黄经五宫初度三十三分纬南六度三十三分　四星黄经五宫三度零八分纬南八度四十一分　五星黄经五宫五度二十三分纬南五度三十分】
　　【晋书天文志毕附耳南八星曰天节主使臣之所持者也　宋两朝天文志距北星去极七十度入毕宿三度】



　　毕上横列六诸王
　　【今测诸王一星黄经五宫二十四度零八分纬北四度零六分　二星黄经五宫二十一度零二分纬北二度二十八分　三星黄经五宫一十八度二十三分纬北二度四十分　四星黄经五宫七度四十五分纬北初度四十分　六星黄经五宫二十一度零七分纬北一度】
　　【晋书天文志五车南六星曰诸王察诸侯存亡宋两朝天文志距西星去极七十度入毕宿三度】


　　王下四皂天髙星
　　【今测天髙一星黄经五宫一十二度二十一分纬南一度一十五分】
　　【晋书天文志坐旗西四星曰天髙台榭之髙主逺望气象　通志天髙四星在参旗西北近毕　宋史天文志乾象新书在毕口东北宋两朝天文志距东星去极七十四度半入毕宿六度】


　　节下团圎九州城
　　【晋书天文志天节下九星曰九州殊口晓方俗之官通重译者】
　　蕙田案晋隋宋诸志俱作九州殊口今星圗作九州殊域又诸志皆云九星以今星圗攷之亦不足数



　　毕口斜对五车口车有三柱任纵横
　　【今测五车二星黄经五宫一十七度二十六分纬北二十二度五十二分赤经五宫一十三度二十一分纬北四十五度三十八分　五星黄经五宫一十八度一十分纬北五度二十分】
　　【晋书天文志五车五星三柱九星在毕北五帝车舍也五帝座也主天子五兵一曰主五谷丰耗西北大星曰天库主太白主秦次东北曰狱主辰星主燕赵次东星曰天仓主嵗星主鲁卫次东南星曰司空主填星主楚次西南星曰卿星主荧惑主魏三柱一曰三泉　宋史天文志三柱一曰天渊一曰天休一曰天旗　宋两朝天文志五车五星三柱九星距大星去极四十七度半入毕宿八度半】



　　车中五个天潢精
　　【晋书天文志五车中五星曰天潢　宋史天文志天潢在五车中主河梁津渡　宋两朝天文志距西北星去极五十八度入毕宿十一度】
　　咸池三星【今无】
　　潢畔咸池三黑星
　　【晋书天文志天潢南三星曰咸池鱼囿也　宋两朝天文志距南星去极五十一度入毕宿十一度半】天关一星
　　天关一星车脚边
　　【今测黄经五宫二十度二十二分纬南二度一十四分】
　　【晋书天文志天关一星在五车南亦曰天门日月之所行也主边事主关闭　宋两朝天文志去极七十一度半入觜宿初度】


　　参旗九个参车间
　　【今测参旗一星黄经五宫九度零七分纬南八度一十七分　二星黄经五宫九度五十八分纬南九度零七分】
　　【晋书天文志参旗九星在参西一曰天旗一曰天弓主司弓弩之张候变御难　宋两朝天文志距南第一星大星去极八十七度入毕宿六度】


　　旗下直建九斿连
　　【晋书天文志玉井西南九星曰九斿天子之旗也宋史天文志一曰在九州殊口东南北列　宋两朝天文志距南星去极一百一十三度入毕宿十二度】




　　斿下十三乌天园九斿天园参脚边
　　【晋书天文志天苑南十三星曰天园植果菜之所也宋两朝天文志距东北星去极一百二十四度入毕宿五度】
　　毕宿之属合象





　　【宋史天文志案步天歌以上诸星皆属毕宿武宻书以天节属昴参旗天关五车三柱皆属觜与步天歌不同乾象新书以天节参旗皆属毕天园西八星属昴东五星属毕五车北西南三大星属毕东二星及三柱属参説皆不同】
　　蕙田案晋志五车三柱天潢咸池诸王天髙天关天街俱属中官天节参旗九斿天园九州殊口在二十八宿之外
　　觜宿三星
　　觜三星相近作参蘂
　　【今测觜一星黄经五宫一十九度二十二分纬南一十三度二十六分赤经五宫一十九度三十一分纬北九度四十分】
　　【史记天官书小三星隅置曰觜觹为虎首主葆旅事晋书天文志觜觹三星为三军之候行军之藏府葆旅收敛万物　宋史天文志汉永元铜仪唐开元游仪皆以觜觹为三度旧去极八十四度景祐测騐觜宿三星一度距西南星去极八十四度在赤道内七度　宋两朝天文志去极八十二度半】


　　觜上座旗直指天尊卑之位九相连
　　【晋书天文志司怪西北九星曰坐旗君臣误位之表也　宋两朝天文志距南星去极六十一度半入参宿八度】


　　司怪曲立坐旗边四鸦大近井钺前
　　【今测司怪一星黄经五宫二十五度零八分纬北二度二十六分　二星黄经五宫二十六度三十二分纬南初度一十三分　三星黄经五宫二十六度三十二分纬南三度二十一分　四星黄经五宫二十四度一十九分纬南三度一十三分】
　　【晋书天文志东井钺前四星曰司怪主候天地日月星辰变异及鸟兽草木之妖　宋两朝天文志距西星去极七十一度入参宿六度半】
　　觜宿乏属合象


　　【宋史天文志案步天歌坐旗司怪俱属觜宿武宻书及乾象新书皆属于参】
　　蕙田案晋志坐旗司怪俱属中官



　　参总是七星觜相侵两肩双足三为心伐有三星足里深
　　【今测参一星黄经五宫一十八度零一分纬南二十三度三十八分赤经五宫一十九度零二分纬南初度三十六分　二星黄经五宫一十九度零四分纬南二十四度三十四分赤经五宫二十度零四分纬南一度二十七分　三星黄经五宫二十度一十七分纬南二十五度二十二分赤经五宫二十一度一十三分纬南二度一十分　四星黄经五宫二十四度二十二分纬南一十六度零六分赤经五宫二十四度三十三分纬北七度一十七分　五星黄经五宫一十六度三十三分纬南一十六度五十三分赤经五宫一十七度零四分纬北六度　六星黄经五宫二十二度纬南三十三度零八分赤经五宫二十三度一十三分纬南九度五十分　七星黄经五宫一十二度二十七分纬南三十一度一十二分赤经五宫一十四度五十三分纬南八度三十八分　伐二星黄经五宫一十八度三十五分纬南二十八度四十五分赤经五宫一十九度五十八分纬南五度三十九分　三星黄经五宫一十入度三十八分纬南二十九度一十七分赤经五宫二十度零四分纬南六度一十一分】
　　蕙田案考成以参宿中西一星为距星故参先于觜而参宿度少觜宿度多今改用中东一星作距星与古法先觜后参之序合则以第三星为第一而第一星为第三矣
　　【史记天官书参为白虎三星直者是为衡石下有三星兊曰罚为斩艾事其外四星左右肩股也　晋书天文志参十里曰参伐一曰大辰一曰天市一曰鈇钺主斩刈又为天狱主杀伐又主权衡所以平理也又主边城为九译参白兽之体其中三星横列三将也东北曰左肩主左将西北曰右肩主右将东南曰左足主后将军西南曰右足主偏将军中央三小星曰伐天之都尉也主戎狄之国　宋史天文志汉永元铜仪参八度旧去极九十四度景祐测騐参宿十星十度右足入毕十三度　宋两朝天文志参十星距中星西第一星去极九十二度半】


　　玉井四星右足隂
　　【晋书天文志玉井四星在参左足下主水浆以给厨宋两朝天文志距西北星去极九十八度少入毕宿十一度半】
　　屏二星
</div>
    <div class="pagination">
<a href="五礼通考_page300.html">上一页</a><span>...</span><a href="五礼通考_page296.html">296</a><a href="五礼通考_page297.html">297</a><a href="五礼通考_page298.html">298</a><a href="五礼通考_page299.html">299</a><a href="五礼通考_page300.html">300</a><span class="current-page">301</span><a href="五礼通考_page302.html">302</a><a href="五礼通考_page303.html">303</a><a href="五礼通考_page304.html">304</a><a href="五礼通考_page305.html">305</a><a href="五礼通考_page306.html">306</a><span>...</span><a href="五礼通考_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
