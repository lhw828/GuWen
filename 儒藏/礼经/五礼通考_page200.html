<!DOCTYPE html>
<html>
 <head>
  <meta charset="utf-8"/>
  <title>
   五礼通考 - 第 200 页/共 431 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   五礼通考 - 第 200 页/共 431 页
  </h1>
  <div class="content">
   五礼通考卷一百二十八
&lt;经部,礼类,通礼之属,五礼通考&gt;
　　钦定四库全书
　　五礼通考卷一百二十九
　　刑部尚书秦蕙田撰
　　嘉礼二
　　即位改元
　　宋书武帝本纪永初元年六月丁卯设坛南郊即皇帝位柴燎告天策曰皇帝臣敢用牡昭告皇天后帝晋帝以卜世告终歴数有归钦若景运以命于夫树君司民天下为公德充帝王乐推攸集越俶唐虞降暨汉魏靡不以上哲格文祖元勲陟帝位故能大拯黔黎垂训无穷晋自东迁四维不振宰辅凭依为日已久难棘隆安祸成元兴遂至帝王迁播宗祀湮灭虽地非齐晋众无一旅仰愤时难俯悼横流投袂一援则皇祚尅复及危而能持颠而能扶奸宄具殱僭伪必灭诚兴废有期否终有数至于大造晋室拨乱济民因借时来实尸其重加以殊俗慕义重译来庭正朔所暨咸服声教乃至三灵垂象山川告祥人神协祉嵗月兹着是以羣公卿士亿兆夷人佥曰皇灵降鉴于上晋朝欵诚于下天命不可以久淹宸极不可以暂旷遂逼羣议恭兹大礼猥以寡德托于兆民之上虽仰畏天威畧是小节顾深永怀祗惧若霣敬简元辰升坛受禅告上帝用酬万国之情克隆天保永祚于有宋惟明灵是飨礼毕备法驾幸建康宫临太极前殿诏赦天下
　　纪元表庚申宋武帝永初元年【三　是年西秦乞伏炽磐建元西凉李歆弟恂永建元　三年武帝崩太子义符立】　癸亥少帝景平元年【二　二年北魏太武帝始光元　在位二年弟义隆立】　乙丑文帝元嘉元年【三十　二年夏赫连勃勃子昌承光元　五年北魏神防元西秦乞伏炽磐子暮末永洪元夏赫连昌弟定胜光元北凉沮渠防逊承元元　八年沮渠防逊义和元北燕冯防弟太兴元九年北魏延和元　十年沮渠防逊子牧健永和元一作氶光　十二年北魏太延元　十七年北魏太平真君元　二十八年北魏正平元　二十九年二月北魏太武帝崩南安王余立改元永平冬十月皇孙濬立是为文成帝改元兴安　三十年宋元凶劭太初元　帝在位三十年子骏立改元一】　甲午孝武帝孝建元年【三　是年北魏兴光元二年北魏太安元】　丁酉大明元年【八　四年北魏和平元帝在位八年太子子业立寻废文帝子湘东王彧立】　乙巳废帝永光元年八月改为景和元年十一月明帝立改为泰始元年【七　是年北魏文成帝崩太子立是为献文帝　二年北魏献文帝天安元　三年北魏皇兴元　七年北魏禅位于太子宏是为孝文帝改元延兴帝在位七年改元一太子昱立五年废为苍梧王】　癸丑后废帝元徽元年【五】
　　【在位五年改元一明帝子安成王准立】　丁巳顺帝升明元年【三　是年北魏太和元　帝在位三年封萧道成为齐王禅位封帝为汝隂王】
　　右宋
　　齐书髙帝纪建元元年夏四月甲午上即皇帝位于南郊设坛柴燎告天曰皇帝臣道成敢用牡昭告皇皇后帝宋陟鉴干序钦若明命以命于道成夫肇自生民树以司牧所以阐极则天开元创物肆兹大道天下惟公命不于常昔在虞夏受终上代粤自汉魏揖让中叶咸炳诸典谟载在方册宋德既微仍世多故实頼道成匡拯之功以宏济于厥艰大造颠坠再构区宇宣礼明刑缔仁缉义晷纬凝象川岳表灵诞惟天人罔弗和防乃仰协归运景属与能用集大命于兹辞德匪嗣至于累仍而羣公卿士庻尹御事爰及黎献至于百戎佥曰皇天眷命不可以固违人神无托不可以旷主畏天之威敢不祗从鸿歴敬简元辰防奉皇符升坛受禅告上帝以永答民衷式敷万国惟明灵是飨
　　纪元表己未南齐髙帝建元元年【四　在位四年改元一太子赜立】癸亥武帝永明元年【十一　在位十一年改元一太孙昭业立后废为鬱林王】　甲戌鬰林王隆昌元年七月弟昭文立改为延兴元年十月髙帝从子西昌侯立是为明帝改为建武元年【四】戊寅永泰元年【一　帝在位四年太子宝卷立后废为东昏侯】
　　齐书礼志永泰元年有司议应庙见不尚书令徐孝嗣议嗣君即位并无庙见之文蕃支纂业乃有防谒之礼左丞萧琛议窃闻祗见厥祖义着商书朝于武宫事光晋册岂有正位居尊业承天而不防觐祖宗格于太室毛诗周颂篇曰烈文成王即政诸侯助祭也郑注云新王即政必以朝享之礼祭于祖考告嗣位也又篇曰闵予小子嗣王朝庙也郑注云嗣王者谓成王也除武王之防将始即政朝于庙也则隆周令典焕炳经记体嫡居正莫若成王又二汉由太子而嗣位者西京七主东都四帝其昭成哀和顺五君并皆谒庙文存汉史其惠景武明章六君前史不载谒事或是偶有阙文理无异説议者乃云先在储宫已经致敬卒哭之后即亲奉时祭则是庙见故无别谒之礼窃以为不然储后在宫亦从郊祀若谓前防可兼后敬开元之始则无假复有配天之祭矣若以亲奉时祭仍为庙见者自汉及晋支庻嗣位并皆谒庙既同有烝尝何为独修繁礼且晋成帝咸和元年改号以谒庙咸康元年加元服又更谒夫时非异主犹不疑二礼相因况位隔君臣而反以一谒兼敬宜逺纂周汉之盛范近黜晋宋之乖义展诚一庙骏奔万国奏可
　　梁书萧琛传东昏初嗣立时议以无庙见之典琛议据周颂烈文闵予皆为即位朝庙之典于是从之
　　纪元表己卯东昏侯永元元年【三　是年北魏孝文帝崩太子恪立是为宣武帝　二年北魏宣武帝景明元　在位三年明帝子南康王宝融即位于江陵】　辛巳和帝中兴元年【二　在位二年封萧衍为梁王禅位封帝为巴陵王】
　　右南齐
　　梁书武帝纪天监元年夏四月丙寅髙祖即位于南郊设坛柴燎告于天曰皇帝臣衍敢用牡昭告于皇天后帝齐氏以歴运斯既否终则亨钦若天应以命于衍夫任是司牧惟能是授天命不于常帝王非一族唐谢虞受汉替魏升爰及晋宋宪章在昔咸以君德驭四海元功子万姓故能大庇氓黎光宅区宇齐代云季世主昏凶狡焉羣慝是崇是长肆厥奸回暴乱以播虐于我有俾溥天惴惴将坠于深壑九服八荒之内连率岳牧之君蹶角顿颡匡救无术卧薪待然援天靡诉衍投袂星言摧锋万里厉其挂冠之情用拯兆民之切衔胆誓众覆鋭屠坚建立人主克翦昏乱遂因时来宰司国济民康世实有厥劳而晷纬呈祥川岳効祉朝夕坰牧日月郊畿代终之符既显革运之期已萃殊俗百蛮重译献欵人神逺迩罔不和防于是羣公卿士咸致厥诚并以皇干降命难以谦拒齐帝脱屣万授以神器衍自惟匪德辞不许仰迫上之睠俯惟亿兆之心宸极不可久旷民神不可乏主遂借乐推膺此嘉祚以兹寡薄临御万方顾求夙志永言祗惕敬简元辰恭兹大礼升坛受禅告上帝克播休祉以盛烈式传厥后用永保于我有梁惟明灵是飨
　　范云传髙祖受禅柴燎于南郊云以侍中参乗礼毕髙祖升辇谓云曰朕之今日所谓凛乎若朽索之驭六马云对曰亦愿陛下日慎一日
　　纪元表壬午梁髙祖武帝天监元年【十八　三年北魏正始元　五年秦州主薄吕茍儿反号建明元泾州陈瞻圣明元僣称王七年北魏永平元魏京兆王愉僣称帝号建平元十一年北魏延昌元　十五年北魏孝明帝熙平元　十七年北魏神元】庚子普通元年【七　是年北魏正光元　五年沃野镇人破落污防陵反号真王元秦州城人莫折念生天建元僣称天子六年北魏孝昌元徐州刺史元法僧天启元僣称宋王柔元镇人杜洛州反于上谷号真王元山胡刘蠡斤神嘉元僣称天子】丁未大通元年【二　是年永州刺史萧宝寅反号隆绪元陈郡民刘获郑辨同反于西华号天授元　二年北魏武泰元二月孝明帝崩胡太后立临洮王世子钊是为幼主太后临朝称制夏四月朱世隆立长乐王子攸是为孝庄帝改元建义九月改为永安元　河间邢防反于青州号天统元魏北海王颢为魏王号孝基元】己酉中大通元年【六　是年北海王颢建武元　二年北魏朱世隆与朱兆立长广王曅改为建明元年　三年北魏朱世隆更立广陵王恭改元普泰后废十一月髙欢立渤海太守朗于信都改元中兴后废　四年北魏前废帝普泰二年后废帝中兴二年夏四月髙欢废具主恭及朗立平阳王修是为出帝改元太昌十二月改元永兴以同太宗号复改为永熙元　六年北魏出帝入闗髙欢奉清河王亶子善见即位于洛阳是为东魏孝静帝改元天平】乙卯大同元年【十一　是年北魏宇文泰立南阳王宝炬于闗西是为西魏文帝改元大统鄱阳鲜于琛反号上愿元　二年汾胡王迢触二龙号平都元　四年东魏元象元　五年东魏兴和元　九年东魏武定元】丙寅中大同元年【一】丁卯太清元年【三　二年侯景立临贺王正德为帝号正平元　帝在位四十八年改元七太子纲立】　庚午简文帝大宝元年【三　是年湘东王绎起兵讨侯景称太清四年　北齐文宣帝天保元　二年侯景废简文帝立豫章王栋改元天正十月景簒位自立改为太始元西魏太子钦立是为废帝　三年湘东王称太清六年夏四月平侯景十一月即位于江陵是为元年改元氶圣武陵王纪称帝于成都号天正元　西魏废帝元】　壬申元帝承圣元年【三　三年十一月西魏防江陵元帝被执遇害王僧辨陈覇先奉元帝子晋安王方智承制是为敬帝西魏废帝三年为宇文泰所废子齐王廓立是为恭帝元　在位三年改元一】　乙亥敬帝绍泰元年【一　是年二月即皇帝位于浔阳王僧辨立贞阳王渊明于建康改元天成　梁王萧詧称帝于江陵是为后梁建元大定】丙子太平元年【二　二年九月封陈覇先为陈公冬十月进爵为王敬帝禅位于陈陈封帝为江隂王　在位三年改元二】
　　右梁
　　陈书髙祖本纪永定元年冬十月乙亥髙祖即皇帝位于南郊柴燎告天曰皇帝臣霸先敢用牡昭告于皇皇后帝梁氏以圯剥荐臻歴运有极钦若天应以命霸先夫肇有烝民乃树司牧选贤与能未常厥姓放勲重华之世咸无意于受终当涂典午之君虽有心于揖让皆以英才处万乗髙勲御四海故能大庇黔首光宅区县有梁末运仍叶遘屯獯丑凭陵久移神器承圣在外非能祀夏天未悔祸复罹寇逆嫡嗣废黜宗枝僭诈天地荡覆纪纲冺絶霸先爰初投袂大拯横流重举义兵实戡多难废王立帝实有厥功安国定社用尽其力是谓小康方期大道既而烟云表色日月呈祥纬聚东井龙见谯除旧布新既彰象迁虞事夏且协讴歌九域八荒同布衷欵百神羣祀皆有诚愿梁帝髙谢万授以大宝霸先自惟菲薄让德不嗣至于再三辞弗许佥以百姓须主万机难旷皇灵眷命非可谦拒畏天之威用膺嘉祚永言夙志能无慙德敬简元辰升坛受禅告上帝用答民心永保于我有陈惟明灵是飨纪元表丁丑陈髙祖武帝永定元年【三　是年西魏封宇文觉为周公禅位北周孝闵帝元正月即位寻废子宁都公毓立是为明帝元　二年梁丞相王琳奉永嘉王萧庄称帝于江州改为天启元　三年北齐文宣帝崩太子殷立后废北周武成元始称皇帝　在位三年改元一兄子临川王蒨立】　庚辰文帝天嘉元年【六　是年北齐废帝干明元常山王演废其主殷为济隂王自立为孝昭帝改元为皇建北周废帝弟鲁国公邕立是为武帝　二年北齐孝昭帝崩弟长广王湛立是为武成帝改元为太宁北周武帝保定元　三年北齐河清元后梁萧于岿天保元　六年北齐武成帝禅位于太子纬是为后主改元为天统】丙戌天康元年【一　是年北周天和元　帝在位六年改元二太子伯宗立后废】　丁亥废帝光大元年【二　二年安成王顼废帝为临海王自立　帝在位二年改元一】　己丑宣帝太建元年【十四　二年北齐武平元四年北周建德元　八年北齐隆化元齐人立文襄帝子安德王延宗于晋阳改元德昌寻被执于周　九】
　　【年北齐后主禅位于太子恒是为幼主改为承光元被执于周　十年北周宣政元武帝崩太子斌立是为宣帝　十一年北周宣帝天成元年二月改为大象元禅位于太子衍是为静帝　十二年北周宣帝崩十二月封杨坚为隋王　十三年北周静帝大定元年春正月禅位于隋隋封帝为介国公隋文帝开皇元　十四年宣帝崩太子叔宝立　帝在位十三年改元一】　癸卯后主至德元年【四　四年后梁萧岿子琮广运元】丁未祯明元年【三　三年后主降隋隋封为长城公　在位七年改元二】
　　右陈
　　隋书髙祖本纪开皇元年二月甲子上自相府常服入宫备礼即皇帝位于临光殿设坛于南郊遣使柴燎告天大赦改元
　　礼仪志周大定元年静帝遣兼太傅上柱国杞国公椿大宗伯大将军金城公煚奉皇帝玺绶防书禅位于隋司録虞庆则白请设坛于东第博士何妥议以为受禅登坛以告天也故魏受汉禅设坛于繁昌为在行旅郊坛乃阙至如汉髙在汜光武在鄗尽非京邑所筑坛自晋宋揖让皆在都下莫不并就南郊更无别筑之义又后魏即位登朱雀观周帝初立受朝于路门虽自我作古皆非礼也今即府为坛恐招后诮议者从之
　　纪元表辛丑隋髙祖文帝开皇元年【二十】辛酉仁寿元年【四　四年帝崩太子广立在位二十四年改元二】　乙丑炀帝大业元年【十三九年杜伏威起兵掠江淮扶风向海明白乌元僣称帝十年延安刘迦论善世元僣称皇王　十二年鄱阳操天成始兴元僣称元兴王楚林士太平元僣称帝十三年恭帝侑立遥尊炀帝为太上皇改元义宁封大丞相李渊为唐王夏窦建德丁丑元僣称长乐王魏李宻永平元僣称公刘武周天兴元号定扬可汗梁师都永隆元僣称帝郭子和丑平元僣称永乐王梁萧铣鸣鳯元僣称帝西秦薛举秦兴元僣称帝桂阳曹武彻通圣元　在位十三年改元一】　丁丑恭帝义宁元年【二　二年二月宇文化及弑炀帝于江都立秦王浩寻弑之自称帝国号许改元天寿五月恭帝侑禅位于唐王王世充立恭帝侗改元皇泰】
　　右隋
　　唐书髙祖本纪武德元年五月甲子即皇帝位于太极殿命萧造兼太尉告于南郊大赦改元
　　纪元表戊寅唐髙祖武德元年【九　是年夏窦建德五凤元僣称王燕髙开道始兴元僣称王凉李轨安乐元僣称帝楚未粲昌达元僣称帝怀戎浮屠法轮元僣称大乗皇帝　在位九年禅位于太子世民改元一】
　　唐书太宗本纪武德九年以太宗为皇太子八月甲子即皇帝位于东宫显德殿遣裴寂告于南郊
　　纪元表丁亥太宗贞观元年【二十三　帝在位二十三年太子治立改元一】唐书髙宗本纪贞观十七年立为皇太子二十三年太宗有疾诏皇太子听政于金液门四月从幸翠微宫太宗崩以羽檄发六府甲士四千卫太子入于京师六月甲戌即皇帝位于柩前
　　纪元表庚戌髙宗永徽元年【六】丙辰显庆元年【五】辛酉龙朔元年【三】甲子麟德元年【二】丙寅干封元年【二】戊辰总章元年【二】庚午咸亨元年【四】甲戌上元元年【二】丙子仪凤元年【三】己卯调露元年【一】庚辰永隆元年【一】辛巳开耀元年【一】壬午永淳元年【一】癸未道元年【一　帝在位三十四年太子显立改元十四】　甲申中宗嗣圣元年【二十一　是年二月武后废帝为庐陵王立豫王旦为皇帝是为睿宗改元文明武后临朝称制夏四月迁帝于房州又迁于均州九月武后改元光宅　二年武后垂拱元　六年武后永昌元七年武后载初元九月改元天授武后自称皇帝改国号周以睿宗为太子赐姓武氏　九年武后如意元九月改元长寿　十一年武后延载元　十二年武后证圣元九月改元天册万嵗　十三年武后万嵗登封元三月改元万嵗通天　十四年武后神功元　十五年武后圣歴元九月武后复以帝为太子还东都赐姓武氏以睿宗为相王　十七年武后久视元　十八年武后大足元十月改元长安】乙巳神龙元年【二　是年帝复位复国号曰唐神龙本武后年号中宗复位因之】丁未景龙元年【四　四年六月韦后弑中宗于神龙殿立温王重茂改为唐隆元睿宗即皇帝位废重茂复为温王改元　在位五年改元三】　庚戌睿宗景云元年【二】壬子太极元年【一　是年五月改为延和元八月睿宗禅位于太子隆基改元先天　在位二年改元四】
　　唐书宗本纪睿宗即位立为皇太子景云二年监国延和元年星官言帝座前星有变睿宗曰传德避灾吾意决矣七月壬辰制皇太子宜即皇帝位太子惶惧入请睿宗曰此吾所以答天戒也皇太子乃御武德殿八月庚子即皇帝位十月庚子享于太庙大赦
　　通鉴太平公主使术者言于上曰帝座前星皆有变皇太子当为天子上曰传德避灾吾志决矣太子闻之驰入见自投于地叩头请曰臣以微功不次为嗣惧弗克堪未审陛下遽以大位传之何也上曰社稷所以再安吾之所以得天下皆汝力也今帝座有灾故以授汝转祸为福汝何疑耶太子固辞上曰汝为孝子何必待柩前然后即位耶太子流涕而出壬辰制传位于太子太子上表固辞太平公主劝上虽传位犹宜自总大政上乃谓太子曰朕虽传位岂忘家国其军国大事当兼省之八月庚子即皇帝位尊睿宗为太上皇
　　纪元表癸丑宗开元元年【二十九　七年渤海王武艺仁安元　十六年渤海王钦茂大兴元】壬午天宝元年【十五　三年正月改年曰载十五载帝幸蜀太子亨即位于灵武尊帝为上皇天帝改元安禄山反僣称帝国号燕改为圣武元　在位四十四年改元二】
　　唐书肃宗本纪天宝十五载宗避贼行至马嵬父老遮道请留太子讨贼宗许之遣寿王瑁及内侍髙力士谕太子太子乃还七月辛酉至于灵武壬戌裴冕等请皇太子即皇帝位甲子即皇帝位于灵武尊皇帝曰上皇天帝大赦改元至德
　　纪元表丙申肃宗至德元载【三　二载春正月安禄山为子庆绪所杀庆绪即伪位改元载初十月又改为天和元载十二月上皇还京师　三年改载曰年】戊戌乾元元年【二　二年史思明应天元杀安庆绪夏四月更国号曰大燕改元顺天僣称帝】庚子上元元年【二　二年去上元号称元年史思明为子朝义所杀朝义即伪位改元显圣】壬寅宝应元年【一　是年帝崩太子豫立在位七年改元四】　癸卯代宗广德元年【二　是年吐番入防帝幸陜州郭子仪复京师帝还京】乙巳永泰元年【一】丙子大歴元年【十四　十四年南诏异牟寻贝龙元后又改上元　在位十八年改元三太子适立】　庚申德宗建中元年【四　四年冬十月泾原兵乱帝幸奉天朱泚应天元僣称秦帝】甲子兴元元年【一　是年李怀光反帝幸梁州李晟等收复京师帝还京李希烈应天元僣称帝朱泚天皇元更号汉】乙丑贞元元年【二十一　十二年渤海王钦茂卒子宏临早死族弟元义立一嵗国人杀之宏临子华屿立改元中兴华屿卒钦茂少子蒿临立改元正歴　在位二十六年改元三太子诵立】唐书顺宗本纪贞元二十一年正月癸巳德宗崩丙申即皇帝位于太极殿二月癸卯朝羣臣于紫宸门　永贞元年八月庚子立皇太子为皇帝自称曰太上皇辛丑改元降死罪以下
　　蕙田案顺宗以德宗崩年即位本不改元至八月内禅乃改为永贞元年与蜀后主晋惠帝之改元有别
　　纪元表乙酉顺宗永贞元年【一　是年正月立八月禅位于太子纯在位一年改元一】　丙戌宪宗元和元年【十五　三年沙陀来降以其酋长执宜为隂山兵马使为后唐之始南诏王寻阁劝应道元　四年渤海王元瑜永德元南诏王劝龙晟龙兴元　八年渤海王言义朱雀元　十一年南诏王劝利全义元　十三年初渤海王言义卒弟明忠立改元太始一嵗卒从父仁季立改元建兴至是遣使入朝告哀诏以仁秀嗣渤海王　在位十五年太子恒立改元一】　辛丑穆宗长庆元年【四　三年南诏王丰祐保和元后又改元天启　在位四年太子湛立改元一】　乙巳敬宗宝歴元年【二　在位二年为宦官刘克明所弑弟江王昂立改元一】　丁未文宗太和元年【九　四年渤海王震咸和元】丙辰开成元年【五　在位十四年太弟立改元二】　辛酉武宗防昌元年【六　在位六年太叔忱立改元一】丁卯宣宗大中元年【十三　十三年南诏王酋龙建极元　在位十三年子郓王漼立改元一】　庚辰懿宗咸通元年【十四　在位十四年子普王儇立改元一】　甲午僖宗干符元年【六　二年黄巢作乱五年黄巢王霸元】庚子广明元年【一是年黄巢防长安帝幸兴元黄巢金统元僣称齐帝】辛丑中和元年【四　是年帝幸成都　二年贼将朱温降以为河中招讨使赐名全忠为后梁之始　三年李克用破黄巢复长安】乙巳光启元年【三　是年三月帝还京十二月蒲晋邠宁四镇搆兵帝幸鳯翔秦宗权称帝一年南诏王骠信舜化中兴元　二年帝幸兴元邠宁未玫以肃宗元孙防王煴监国寻称帝改元建贞】戊申文德元年【一　是年僖宗还京　在位十年太弟杰立改元五】　己酉昭宗龙纪元年【一】庚戌大顺元年【二　二年前蜀王建镇蜀】壬子景福元年【二　是年吴杨行宻镇淮南　二年吴越钱镠节度镇海军】甲寅干宁元年【四　二年邠宁二镇犯阙帝幸石门镇李克用以车驾还京　三年李茂贞犯阙帝幸华州闽王潮节度威武军楚马殷节度湖南　四年闽王潮弟审知节度威武军】戊午光化元年【三　是年帝还京　三年宦官刘季述等废帝立太子裕】辛酉天复元年【三　是年春正月帝复位黜太子裕为德王十一月韩全诲等刼帝幸凤翔南汉刘隐节度清海】甲子天祐元年【四　是年朱全忠弑帝太子祝立是为昭宣帝　二年昭宣帝仍称天祐吴杨行宻卒于渥立　四年昭宣帝禅位于梁　昭宗在位十六年改元七　昭宣帝嗣立三年末改元】
　　右唐
　　五代史梁本纪太祖开平元年夏四月壬戌更名晃甲子皇帝即位戊辰大赦改元国号梁
　　纪元表丁卯后梁太祖开平元年【四　是年辽太祖耶律亿即皇帝位始称元年晋王李克用岐王李茂贞吴杨渥俱称唐天祐四年前蜀王建称唐天复七年呉越钱镠据杭州闰王审知据闽南平髙季兴节度荆南楚马殷据湖南南汉刘隐据岭南　二年前蜀王建武成元僣称帝吴越钱镠天宝元通鉴纲目吴越至唐明宗天成元年改元宝正十国春秋呉越在梁开平二年已称天宝后改宝大寻又改宝正　三年晋王李存朂呉杨渥弟隆演俱称唐天祐六年】庚午干化元年【四是年前蜀王建永平元南汉刘隐庻弟防节度清海燕刘守光应天元　二年子均王友贞立是为末帝　三年末帝仍称干化晋王李存朂呉杨隆演岐李茂贞俱称唐天祐十年　在位六年为其子郢王友珪所弑改元二】甲戌末帝贞明元年【六　二年辽太祖神册元前蜀王建通正元　三年前蜀王建天汉元改国号汉南汉刘防干亨元僣称帝国号越四年前蜀王建光天元复国号蜀南汉刘防改国号汉五年吴杨隆演武义元僣称呉王前蜀王建子衍干德元】辛巳龙德元年【三　是年吴杨】
　　【隆演子溥顺义元　二年辽天赞元吴越钱镠始建国称王　三年晋王存朂伐梁末帝自杀】
　　右后梁
　　五代史唐本纪庄宗同光元年夏四月己巳皇帝即位大赦改元国号唐
　　纪元表癸未后唐庄宗同光元年【四　三年前蜀王衍咸康元降唐南汉刘防白龙元南平髙季兴封南平王后蜀孟知祥节度西川闽王审知长子延翰僣称王国号闽吴越钱镠王寳正元　四年庄宗被弑于郭从谦养子嗣源立改元一】
　　五代史唐本纪明宗天成元年四月丁亥庄宗崩己丑入洛阳甲午监国朝羣臣于兴圣宫丙午始奠于西宫皇帝即位于柩前易斩缞以衮冕甲寅大赦改元【徐氏无党曰曰始奠见其缓也自己丑入洛至此二十日矣柩前即位嗣君之礼也反逆之臣自立而用嗣君之礼书从其实而不变文者葢先已书反正其罪矣此书其实者见其犹有自愧之心而欲逃大恶之名也】
　　纪元表丙戌明宗天成元年【四　二年辽太宗德光立仍称天显二年辽史太宗本纪天赞二年五月改元天显七月太祖崩太宗本纪天显二年十一月即位有司请改元不许据此则太宗未改太祖天显年号故天显有十五年而五代契丹附录德光立三年改元天显计在唐明宗天成元年通鉴载契丹改元天显又在天成二年彼此互异今从辽史吴杨溥干贞元僣称帝闽王审知次子鏻弑延翰自立楚马殷封楚国王　三年南汉刘防大有元南平髙季兴长子从诲立　四年吴杨溥太和元】庚寅长兴元年【四　是年后蜀孟知祥据西川楚马殷次子希声立　三年楚马殷第四子希范立　四年闽王鏻龙启元僣称帝国号闽吴越钱镠长子元瓘立　在位八年子从厚立改元二】　甲午闵帝应顺元年潞王从珂清泰元年【三　是年后蜀孟知祥明德元闰五月僣称帝国号蜀六月子昶立仍称明德　二年吴杨溥天祚元闽王鏻永和元　三年石敬塘防洛阳帝自焚死契丹立敬塘为帝　在位三年改元一】
　　右后唐
　　五代史晋本纪髙祖尺福元年十一月丁酉皇帝即位国号晋己亥大赦改元
　　纪元表丙申晋髙祖天福元年【八　二年南唐李升升元元簒吴僣称帝国号齐　三年辽防同元后蜀孟昶广政元南唐李升改国号唐　四年闽王审知少子曦永隆元　七年南汉刘防长子坋光天元吴越钱元瓘长子佐立　八年南唐李昪子璟保大元南汉刘防次子晟改元应干又改元干和闽王审知子延政天德元改国号殷　在位七年兄子齐王重贵立是为出帝仍称天福八年】　甲辰出帝开运元年【三　二年封刘知逺为北平王闽王延政复国号闽降于南唐　三年契丹入冦帝被执在位三年改元一】
　　右后晋
　　纪元表丁未后汉髙祖建国即位称晋天福十二年戊申改干祐元年【三　天福晋髙祖年号天福止八年改元开运至此四年汉虽易代仍称晋年号舍开运而追称天福为十二年是年六月以前仍称晋六月始改国号汉　是年辽大同元建国号曰辽太宗崩永康王乌云立是为世宗改元天禄楚马希范同母弟希广立　二年吴越钱佐弟俶立南平髙从诲第三子保融立　在位二年子周王承祐立是为隐帝仍称干祐二年以郭威为枢宻使宋太祖赵匡应幕居帐下　三年郭威废帝自立楚马希萼杀其弟希广自立】
　　五代史汉本纪赞呜呼人君即位称元年常事尔古不以为重也孔子未修春秋其前固已如此虽暴君昏主妄庸之史其记事先后逺近莫不以嵗月一二数之乃理之自然也其谓一为元亦未尝有法盖古人之语尔【古谓嵗之一月亦不云一而曰正月国语言六吕曰元间大吕周易列六爻曰初九大抵古人言数多不言一不独谓年为元也】及后世曲学之士始谓孔子书元年为春秋大法遂以改元为重事自汉以后又名年以建元而正伪纷杂称号遂多不胜其纪也五代乱世也其事无法而不合于理者多矣皆不足道也至于年号乖错以惑后世则不可以不明初梁太祖以干化二年遇弑明年末帝已诛友珪黜其鳯歴之号复称干化三年尚爲有説至汉髙祖建国黜晋出帝开运四年复称天福十二年者何哉盖以其爱憎之私尔方出帝时汉髙祖居太原尝愤愤下视晋而晋亦阳优礼之幸而未见其隙及契丹灭晋汉未尝有赴难之意出帝已北迁方阳以兵声言追之至土门而还及其即位改元而黜开运之号则其用心可知矣盖其于出帝无复君臣之义而幸祸以为利者其素志也可胜叹哉夫所谓有诸中必形于外者其见于是乎
　　蕙田案欧阳氏论后汉黜开运之号是矣以称元为未尝有法未敢信也
　　右后汉
　　五代史周本纪太祖广顺元年春正月丁卯皇帝即位大赦改元国号周
　　纪元表辛亥周太祖广顺元年【四　是年辽世宗崩太宗子夀安王舒噜立是为穆宗改元应歴楚马殷世子希崇立一月为南唐所灭北汉刘旻僣称帝仍称干祐四年　在位四年改元一养子柴荣立】
　　五代史周本纪周世宗显德元年正月丙申皇帝即位于柩前
　　纪元表甲寅世宗显德元年【七　是年北汉刘旻子钧仍称干祐八年　四年北汉刘钧天防元　五年南汉刘晟长子鋹大宝元南唐李璟中兴元又改元交泰尽去帝号奉周正朔　六年世宗崩于梁王宗训立是为恭帝不改元　七年恭帝禅位于殿前都检防赵匡宋封帝为郑王】徐氏无党曰五代乱世以嗣君即位者五而改元不依古者四梁末帝晋出帝即位逾年宜改元而不改又明年然后改汉隐帝周恭帝皆仍称先帝年号终其世不改书其实自见其失也
　　右后周
　　宋史太祖本纪周显德七年春军士宣言防防检为天子罗拜呼万嵗拥宰相范质等至降阶列拜翰林承防陶谷出周恭帝禅位制书于袖中宣徽使引太祖就庭北面拜受已乃掖太祖升崇元殿服衮冕即皇帝位建隆元年春正月乙巳大赦改元定有天下之号曰宋己酉遣官祭告天地社稷
　　文献通考告天地社稷羣祀祝文曰维大宋建隆元年嵗次庚申正月辛丑朔某日嗣天子臣匡谨遣某官某敢昭告于昊天上帝皇地祗天命不常惟德是辅神器大宝猥集眇躬钦眷命而不遑励小心而昭事灵贶下属羣情乐推今月四日已即皇帝位改国号为大宋乃改建隆元年不敢不告尚享又遣宗正少卿郭屺以即位告周髙祖世宗庙
　　纪元表庚申宋太祖建隆元年【三　是年南平髙宝融卒弟保朂立　二年南唐李璟子煜立　三年南平髙保朂卒保融子冲立】癸亥干德元年【五　是年南平髙冲入宋国除　三年后蜀孟昶降于宋】戊辰开宝元年【九　是年北汉刘钧养子恩立二月为供奉官侯霸所杀刘元立改元广运□二年辽穆宗崩世宗子贤立是为景宗改元为保宁　三年南汉刘鋹降于宋　九年太祖崩弟晋王光义立　在位十七年改元三】　丙子太宗太平兴国元年【八　三年吴越钱俶降于宋　四年北汉刘元降于宋　七年辽景宗崩长子隆绪立是为圣宗　八年辽圣宗统和元复国号曰大契丹】甲申雍熙元年【四　四年李迁为夏国王西夏之祸始此】戊子端拱元年【二　是年命李捧镇夏州赐姓名赵保忠】庚寅淳化元年【五　二年李迁降赐姓名赵保吉赵保忠叛降契丹】乙未至道元年【三　三年太宗崩在位二十二年改元五太子恒立】　戊戌真宗咸平元年【六六年夏赵保吉死子德明嗣】甲辰景德元年【四】戊申大中祥符元年【九五年辽开泰元】丁巳天禧元年【五　五年辽太平元】壬戌干兴元年【一是年真宗崩在位二十六年改元五太子受益立】　癸亥仁宗天圣元年【九　九年辽圣宗崩太子宗真立是为兴宗改元景福】壬申明道元年【二　是年辽重熙元夏赵德明死于元昊嗣避父讳称显道元】甲戌景祐元年【四　是年夏赵元昊反改元开运又改为广运　三年夏赵元昊大庆元】戊寅宝元元年【二　是年夏赵元昊改元天授礼法延祚僣称帝国号夏更名曩霄】庚辰康定元年【一】辛巳庆歴元年【八　四年册元昊为夏国王八年夏曩霄子谅祚延嗣宁国元】己丑皇祐元年【五　二年夏谅祚天祐垂圣元　五年夏谅祚福圣承道元】甲午至和元年【二　二年辽兴宗崩长子洪基立是为道宗改元为清宁】丙申嘉祐元年【八　八年仁宗崩在位四十二年改元九太宗曾孙宗实立】　甲辰英宗治平元年【四　是年夏谅祚拱化元　二年辽咸雍元　四年英宗崩在位五年改元一太子顼立】　戊申神宗熙宁元年【十　是年夏秉常乾道元二年王安石用事行新法交趾李日尊自称帝国号大越改元宝象又改元神武　三年夏秉常天赐礼盛国庆元　八年辽太康元夏秉常大安元】戊午元丰元年【八　八年辽大安元　在位十九年改元二太子煦立】丙寅哲宗元祐元年【八　是年夏秉常天安礼定元二年夏秉常子干顺天仪治平元六年夏干顺天佑民安元】甲戌绍圣元年【四　是年章惇蔡京等用事　二年辽夀隆元】
　　戊寅元符元年【三　二年夏干顺永安元　三年哲宗崩在位十五年改元三弟端王佶立】辛巳徽宗建中靖国元年【一　是年辽道宗崩孙燕国王延禧立是为天祚帝改元干统】壬午崇宁元年【五　二年夏干顺贞观元】丁亥大观元年【四】辛卯政和元年【七　是年辽天庆元渤海髙永昌僣号称隆基元　四年金太祖称帝元年　七年金天辅元】戊戌重和元年【一】己亥宣和元年【七　二年夏干顺元德元　三年辽保大元　四年辽保大二年金克中京天祚帝奔云中三月燕京留守李处温等立秦晋王淳为帝遥废天祚帝为湘隂王建元建福六月辽主淳殂萧干等迎立秦王定为帝萧后称制改元德兴十二月金克燕京萧后奔天德　五年辽天祚帝奔夏都统萧迪里等立帝第二子梁王雅里为帝改元神歴冬十月天祚帝复渡河东还雅里殂萧迪里等复立圣宗孙珠拉为帝十一月珠拉为乱兵所害知北院枢宻事奚和哩布自称为奚帝改元天复都统萧干自称为奚帝改元天嗣金太祖崩弟晟立是为太宗改元天防　六年耶律达实称帝于竒尔玛勒是为西辽改元延庆　七年辽天祚帝为金所执辽亡　在位二十五年改元六传位于太子桓】　丙午钦宗靖康元年【二　是年西辽耶律达实康国元　二年徽宗钦宗北狩康王搆即位于南京是为髙宗】
　　宋史钦宗本纪宣和七年十二月徽宗诏皇太子嗣位趣太子入禁中被以御服涕泣固辞因得疾又固辞不许辛酉即皇帝位御垂拱殿见羣臣改元
　　髙宗本纪建炎元年至应天府皇后手书告中外俾帝嗣统诏有司备法驾仪仗羣臣劝进命有司筑坛府门之左五月庚寅帝登坛受命礼毕恸哭遥谢二帝即位于府治改元建炎
　　通考髙宗建炎元年五月一日登极告于昊天上帝册文曰维靖康二年嵗次丁未五月庚寅朔嗣天子臣构敢昭告于昊天上帝金戎乱华二帝北狩天支戚属混于穹居宗社固所凭依夷夏罔知攸主臣构以道君皇帝之子奉宸防以总六师握大元帅之权唱义旅而先诸将冀清京邑迎复两宫而百辟卿士万黎献谓人思宋德天眷赵宗宜以神器属臣构辞之再四惧不克负荷贻羞于来世九州四海万口一辞咸曰不可稽皇天之宝命栗栗震惕敢不钦承尚祈隂相以中兴于宋祚
　　纪元表丁未髙宗建炎元年【四　是年帝幸扬州　二年夏干顺正德元　三年帝幸杭州苖傅刘正彦作乱立皇子旉改元明受四月傅正彦伏诛帝复位还越州】辛亥绍兴元年【三十二　是年金立刘豫为齐帝改元阜昌　二年帝还临安　五年徽宗崩于金五国城金太宗崩太祖孙亶立是为熙宗　六年夏干顺大德元西辽感天皇后萧氏称制改元咸清　八年帝定都临安金天眷元　十年夏干顺子仁孝大庆元　十一年金皇统元十三年西辽达实子伊立绍兴元　十四年夏仁孝人庆元　十八年夏仁孝大盛元　十九年金熙宗崩辽王宗干子亮立后废改元天德　二十三年金贞元元迁都于燕　二十五年西辽承天太后富僧额称制改元崇福　二十六年钦宗崩于金金正隆元　三十一年金曹国公雍即位于辽阳是为世宗改元大定废帝被弑寻追废为海陵庻人世宗入燕　在位三十六年内禅于太子眘　改元二】
　　宋史孝宗本纪髙宗久有禅位之意绍兴三十二年五月乙亥内降御札皇太子可即皇帝位朕称太上皇帝退处德寿宫丙子遣中使召帝入禁中面谕之帝又推逊不受即趋侧殿门欲还东宫髙宗勉谕再三乃止于是髙宗出御紫宸殿辅臣奏事毕髙宗还宫百官移班殿门外拜诏毕复入班殿庭顷之内侍掖帝至御榻前侧立不坐内侍扶掖至七八乃略就坐宰相率百僚称贺帝遽兴辅臣升殿固请帝愀然曰君父之命出于独断然此大位惧不敢当班退太上皇帝即驾之德寿宫帝服袍履歩出祥曦殿门冒雨掖辇以行及宫门弗止上皇麾谢再三且令左右扶掖以还顾曰吾付托得人吾无憾矣左右皆呼万嵗
　　宋史礼志髙宗内禅绍兴三十二年六月十日御札皇太子可即皇帝位朕称太上皇帝退处德寿宫一应军国事并听嗣君处分十一日行内禅礼有司设仗紫宸殿宰臣文武百僚立班皇帝出宫鸣鞭禁卫诸班直亲从仪仗并内侍省执骨朶使臣等并迎驾自赞常起居皇帝升御座知閤门官以下并内侍都知御带以下一班起居次管军一班起居次宰执以下常起居讫左仆射陈康伯知枢宻院事叶义问参知政事汪澈同知枢宻院事黄祖舜升殿奏曰臣等不才辅政累年罪戾山积乃容贷不赐诛责今陛下超然独防髙蹈尧舜之举臣等心实钦仰但自此不日望清光犬马之情不胜依恋因再拜辞相与泣下几至号恸帝亦为之流涕曰朕在位三十六年今老且病久欲闲退此事防自朕心非由臣下开陈卿等当悉力以辅嗣君康伯等复奏曰皇太子仁圣天下所共知似闻谦逊太过未肯便御正殿帝曰朕前此固尝与之言早来禁中又面谕之即歩行径趋侧殿门欲还东宫已再三敦勉邀留今在殿后矣宰执降阶皇帝降坐鸣鞭还内宰臣文武百僚并退立班听宣诏讫再拜舞蹈三称万嵗再拜讫班权退复追班入请殿下立班少顷新皇帝服履袍涕泣出宫禁卫诸班直亲从仪仗等迎驾起居鸣鞭内侍扶掖皇帝至御榻涕泣再三不坐内侍传太上皇帝圣防请皇帝升御座皇帝升御座东侧坐知閤门官以下一班起居称贺次管军官一班起居称贺次文武百僚横行北面立舍人当殿文武百僚宰臣陈康伯以下起居称贺皇帝降御座侧身西向不坐后宰臣以下再拜舞蹈三称万嵗起居称贺毕康伯等升殿奏臣等言愿陛下即御坐以正南面上副太上皇帝传授之意帝愀然曰君父之命出于独防此大位惧不敢当尚容辞避康伯等再奏兹者伏遇皇帝陛下应天顺人龙飞宝位第以驽下之材恐不足以仰辅新政然依乗风云千载之遇实与四海苍生不胜庆幸再拜贺毕奏事而退宰执下殿皇帝还内鸣鞭宰执文武百僚赴祥曦殿候太上皇帝登辇至德寿宫而退淳熙十六年孝宗内禅绍熙五年光宗内禅并如绍兴二十三年故事
　　纪元表癸未孝宗隆兴元【二】乙酉乾道元年【九　四年西辽伊立子珠勒呼元禧元】甲午淳熙元年【十六　十四年髙宗崩　十六年金大定二十九年世宗崩太孙璟立是为章宗　在位二十七年改元三禅位于太子淳】
　　宋史光宗本纪淳熙十六年正月辛亥两府奏事孝宗谕以倦勤欲禅位皇太子退就休养以毕髙宗三年之制因令周必大进呈诏草二月壬戌孝宗吉服御紫宸殿行内禅礼应奉官以次称贺内侍固请帝坐帝固辞内侍扶掖至七八乃防坐复兴次丞相率百僚称贺礼毕枢宻院官升殿奏事帝立听班退孝宗反防服御后殿帝侍立寻登辇同诣重华宫帝还内
　　文献通考淳熙十六年二月五日光宗即位以皇帝登极奏告天地宗庙社稷景灵宫诸宫观诸陵攒宫纪元表庚戌光宗绍熙元年【五　是年金章宗明昌元契丹德夀托精等据信州反建元身圣　四年夏仁孝子纯祐天庆元】
　　宋史光宗本纪绍熙五年寿皇圣帝崩七月甲子太皇太后以皇帝疾未能执防命皇子嘉王即皇帝位于重华宫之素幄
　　宁宗本纪绍熙五年六月戊戌孝宗崩光宗以疾不能出宰臣奏云皇太子嘉王仁孝夙成宜正储位以安人心从之拟防以进御批云歴事嵗久念欲退闲宰臣等以禅位嘉王之意请于太皇太后太皇太后谕曰好为之知枢宻院事赵汝愚命殿帅郭杲夜分兵卫南北翌日禫祭汝愚率百官诣大行柩前太皇太后垂帘汝愚率同列再拜奏皇帝疾不能执防乃奉御批八字以奏太皇太后曰既有御笔卿当奉行汝愚曰内禅事重须议一指挥太皇太后允诺汝愚袖出所拟以进云皇帝以疾未能执防曽有御笔欲自退闲皇子嘉王扩可即皇帝位尊皇帝为太上皇皇后为太上皇后太皇太后览毕曰甚善汝愚出以防谕帝帝固辞曰恐负不孝名汝愚曰天子当以安社稷定国家为孝今中外忧乱万一变生置太上皇何地众扶入素幄被黄袍方却立未坐汝愚率同列再拜帝诣几筵殿哭尽哀须臾立仗讫催百官班帝衰服出就重华殿东庑素幄立内侍扶掖乃坐百官起居讫乃入行禫祭礼诏建泰安宫以奉太上皇太上皇后以即位告于天地宗庙社稷
　　蕙田案光宗内禅宁宗即位之礼与髙宗内禅仪稍别葢因时制宜不得不尔当时宰臣赵汝愚等不愧为大臣也
　　王圻续通考宋宁宗庆元元年吏部员外郎李谦言事莫重于登极礼莫急于告庙葢即位必告庙示敬亲也告庙必于嵗首大其事也舜正月上日受终于文祖禹正月朔旦受命于神宗皆行告庙之礼也然礼以变而或殊事随时而亦异有不可以一例观者议礼之家各持一説不致其辩礼意无自而明夫嘉礼之与凶礼不可以并行举一必废一故在礼经防三年不祭惟祭天地社稷为越绋而行事葢不敢以卑而废尊也夫天地以尊而不废宗庙以亲岂独可废乎况王制三年不祭之説诸儒之论亦自不同杜预之説以为既祔以后宗庙得四时常时祭葢杜氏之意不以三年不祭宗庙为是也今姑置常祭之説而论即位逾年告庙之礼庻几礼简而易明虚言无证则论不定请质事以明之且太甲之元祀十有二月乙丑伊尹奉嗣王祗见厥祖百官犹总已以听冡宰则是太甲居仲壬之防而告庙也汉吕后以八年七月即世九月大臣迎立代王元年十月辛亥文帝即祚谒髙庙即是文帝居吕后之防而告庙也唐代宗以大歴十四年即世德宗建中元年正月庚午朝享于太庙其后穆宗长庆之元年敬宗宝歴之元年武宗防昌之元年懿宗咸通之元年皆以正月朝享于太庙徧观歴代之制虽小节不同大概居防虽权住祭逾年正月必告于庙载诸经史可考而知汉昭宣元成哀平六世皆以即位谒庙不待逾年则失之速唐太宗贞观三年正月方事于太庙马周得以为言则失之缓皆非礼之正也以歴代之事而求其当其惟逾年正月告庙乎恭惟陛下自登极以来已享帝矣大行梓宫发引在即来年正月盍行告庙之礼礼官未见申明者岂非以王制为据乎窃谓即位之后已曽谒庙国有大故故可以未祭与居防之后即位未经谒庙者事体不同考歴代已行之事宜于来年正月一日陛下躬行告庙之礼庻几立一王之制示万世之规乞下礼官指定施行诏令礼部太常寺讨论闻奏至是礼寺看详乞俟皇帝从吉日讨论典礼施行从之
　　通考马氏端临曰国朝防要告礼门总序称祖宗以来登位则有告祭而所记累朝排年告祭之礼则惟昌陵受禅创业思陵南京中兴有之此后则惟孝宗光宗宁宗登极有告祭之礼而太宗以下皆无之岂轶其记耶或孝光宁三帝以受内禅故行之而累朝以谅闇不克行耶又即位之后即亲见于宗庙行飨祀礼亦惟孝光二帝行之累朝则皆以谅闇阙其礼云
　　纪元表乙卯宁宗庆元元年【六】辛酉嘉泰元年【四　是年金泰和元西辽末主珠勒呼为奈曼竒彻勒所擒西辽亡】乙丑开禧元年【三　二年蒙古主却特特穆津即皇帝位于鄂诺河是为元太祖称元年　三年夏干顺孙安全应天元】戊辰嘉定元年【十七　是年金章宗崩卫王永济立后废　二年金后废帝大安元　三年夏安全皇建元　四年夏安全族子遵顼光定元　五年金崇庆元　六年金至宁元右副元帅呼沙呼废帝立升王珣是为宣宗改元贞祐耶律瑠格自立为辽王改元元统　八年张致据锦州反僣称汉兴皇帝建元兴隆　辽东布希万努反国号大真建元天泰　十年金兴定元　十五年金元光元十六年金宣宗崩太子守绪立是为哀宗夏遵顼子德旺干定元　十七年金哀宗正大元　在位三十一年史弥逺矫诏立沂王子贵诚更讳旳】
　　宋史理宗本纪嘉定十七年闰八月丁酉宁宗崩于福宁殿史弥逺入白杨皇后命子昀嗣皇帝位同听政改明年为宝庆元年
　　纪元表乙酉理宗宝庆元年【三　二年夏德旺弟睨立称元年　三年夏睨为元所灭元太祖崩】戊子绍定元年【六　是年元太祖第四子图类监国一年　二年元太祖第三子谔格德依立是为太宗称元年五年金开兴元四月又改元天兴】　甲午端平元年【三是年金哀宗传位于宗室承麟宋会元兵灭金哀宗自缢死承麟为乱兵所杀金亡】丁酉嘉熙元年【四】辛丑淳祐元年【十二　是年元太宗崩后奈曼氏称制一年至五年　六年元太宗长子库裕克立是为定宗称元年　八年元定宗崩皇后乌拉海额实称制一年至三年　十一年元睿宗长子孟克立是为宪宗称元年】癸丑宝祐元年【六】己未开庆元年【一】庚申景定元年【五　是年元睿宗第四子和必赉立是为世祖建元为中统元年　五年元至元元年入都于燕在位四十一年改元八太子禥立】　乙丑度宗咸淳元年【十　在位十年改元一子瀛国公防立】　乙亥恭帝德祐元年【二　二年三月元入临安以瀛国公北去夏五月弟益王昰即位于福州改元景炎　在位二年改元一】　丙子端宗景炎元年【二是年十一月奔惠州　三年益王殂于碙州度宗子卫王昺即位改元　在位三年改元一】　戊寅帝昺祥兴元年【二　二年二月左丞相陆秀夫负卫王赴海殂宋亡　在位二年改元一】
　　右宋
　　纪元表己卯元世祖至元十六年【三十一　十六年宋亡　二十年广州新会县桂林芳赵良钤等聚众反国号平罗建元延康三十一年崩在位三十五年改元二太孙特穆尔立】乙未成宗元贞元年【二】丁酉大德元年【十一　在位十三年改元二顺宗子怀宁王哈尚立】　戊申武宗至大元年【四　在位五年改元一弟阿裕尔巴里巴特喇立】
　　元史仁宗本纪至大四年三月庚寅即皇帝位四月戊申以即位告天地于南郊戊午告于太庙
　　纪元表壬子仁宗皇庆元年【二】甲寅延祐元年【七　在位九年改元二太子硕迪巴拉立】
　　元史英宗本纪延祐七年三月丙午有事于南郊告即位四月庚戌有事于太庙告即位戊午祀社稷告即位纪元表辛酉英宗至治元年【三　在位三年改元一显宗子晋王伊蘓特穆尔立】甲子泰定帝泰定元年【四】戊辰致和元年【一　是年帝崩于上都在位五年改元二皇太子喇实晋巴即位于上都改元天顺武宗次子怀王图卜特穆尔入京师九月即帝位】元史文宗本纪天歴元年十月辛卯有司言即位之始当告祭郊庙社稷丁未告祭于南郊十一月壬申遣官告祭社稷
　　纪元表戊辰文宗天歴元年【二　一年武宗长子周王和实拉称帝于和宁之北是为明宗立文宗为太子八月明宗崩未改元文宗复即位于上都】
　　元史明宗本纪文宗天歴二年四月癸卯遣使如京师卜日命中书左丞相特穆尔布哈摄告即位于郊庙社稷五月壬午摄告南郊六月丁亥朔告于宗庙社稷文宗本纪八月己亥帝复即位十月甲午以登极恭谢遣官代祀于南郊社稷
　　纪元表庚午文宗至顺元年【三　在位五年三年八月崩改元二十月明宗第二子鄜王伊埓哲伯立是为宁宗十一月崩未改元】
  </div>
  <div class="pagination">
   <a href="五礼通考_page199.html">
    上一页
   </a>
   <span>
    ...
   </span>
   <a href="五礼通考_page195.html">
    195
   </a>
   <a href="五礼通考_page196.html">
    196
   </a>
   <a href="五礼通考_page197.html">
    197
   </a>
   <a href="五礼通考_page198.html">
    198
   </a>
   <a href="五礼通考_page199.html">
    199
   </a>
   <span class="current-page">
    200
   </span>
   <a href="五礼通考_page201.html">
    201
   </a>
   <a href="五礼通考_page202.html">
    202
   </a>
   <a href="五礼通考_page203.html">
    203
   </a>
   <a href="五礼通考_page204.html">
    204
   </a>
   <a href="五礼通考_page205.html">
    205
   </a>
   <span>
    ...
   </span>
   <a href="五礼通考_page201.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
