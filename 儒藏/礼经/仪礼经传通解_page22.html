<!DOCTYPE html>
<html>
<head>
    <meta charset="UTF-8">
    <title>仪礼经传通解 - 第 22 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仪礼经传通解 - 第 22 页/共 47 页</h1>
    <div class="content">　　记大夫公之昆弟大夫之子于兄弟降一等【详见大功章大夫为昆弟为士者条】
　　大夫之妾为庶子适人者【君之庶子女子子也庶女子子在室大功其嫁于大夫亦大功　疏曰此云适人者谓士是以本在室大功出降故小功郑云嫁于大夫亦大功者直有出降无尊降故也】
　　庶妇【夫将不受重者　疏曰经云于支庶舅姑为其妇小功郑云夫将不受重则若防服小记注云世子有废疾不可立而庶子立其舅姑皆为其妇小功则亦兼此妇也】
　　记适妇不为舅后者姑为之小功【详见大功章适妇条】
　　君母之父母从母【君母父之适妻也从母君母之姊妹疏曰此亦谓妾子为适妻之父母及君母姊妹如适妻子为之同也】
　　传曰何以小功也君母在则不敢不从服君母不在则不服【不敢不服者恩实轻也凡庶子为君母如适子　疏曰云不敢不从服者言畏敬也云君母不在者或出或死云如适子者则如适妻之子君母在既为君母父母其己母之父母或亦兼服之若马氏义君母不在乃可申矣】　记为君母后者君母卒则不为君母之党服【徒从也所从亡则已　疏曰为君母后者谓无适立庶为后也妾子于君母之党悉徒从若君母卒则不服君母之党今既君母没为后者嫌同于适服君母之党故特明之　小记】
　　君子子为庶母慈己者【君子子者大夫及公子之适妻子　疏曰礼之通例云君子与贵人皆据大夫已上公子尊卑比大夫故郑据而言又国君之子为慈母无服士又不得称君子亦复自飬子无三母其故知此二人而已必知适妻子者妾子贱亦不合有三母故也】
　　传曰君子子者贵人之子也为庶母何以小功也以慈己加也【云君子子者则父在也父没则不服之矣以慈己加则君子子亦以士礼为庶母缌也内则曰异为孺子室于宫中择于诸母与可者必求其寛裕慈恵温良恭敬慎而寡言者使为子师其次为慈母其次为保母皆居子室他人无事不往又曰大夫之子有食母庶母慈己者此之谓也其不慈己则缌可矣不言师保慈母居中服之可知也国君世子生卜士之妻大夫之妾使食子三年而出见于公宫则劬非慈母也士之妻自养其子　疏曰云父在者以其言子继于父故云父在且大夫公子不继世身死则无余尊之厌如凡人则无三母慈己之义故知父在也云父没则不服者以其无余尊虽不服小功仍服庶母缌麻如士礼内则已下郑彼注云为君养子之礼今此郑所引证大夫公子养子之法以其大夫公子适妻子亦得立三母故也又云大夫之子有食母者彼注云选于传御之中防服所谓乳母也案下章云乳母注云谓养子者有他故贱者代之慈己者若然大夫三母之内慈母有他故使贱者代慈母养子谓之乳母死则服之三月与慈母服异引之者证三母中又有此母也君与士皆无此事郑所引内则惟据大夫与公子飬子法更见国君养子之礼但国君子之三母其如前说三母之外则有食子者然皆无服也知国君子于三母无服者案曾子问孔子曰古者男子外有傅内有慈母君命所使教子也何服之有以此而言则知天子诸侯之子于三母皆无服也】
　　右小功正服五月
　　缌麻三月者【缌麻布衰裳而麻绖带也不言衰绖略轻服省文　疏曰此章五服之内轻之极者故以缌如丝者为衰裳又以澡治莩垢之麻为绖带故曰缌麻也三月者凡防服变除皆法天道故此服之轻者法三月一时天气变可以除之也云缌麻布衰裳者缌则丝也古之缌丝字通用上殇小功章云澡麻绖带况缌服轻明亦澡麻可知上章又言绖带故成人小功与此缌麻有绖带可知也】
　　传曰缌者十五升抽其半有事其缕无事其布曰缌【谓之缌者治其缕细如丝也或曰有丝朝服用布何衰用丝乎抽犹去也杂记曰缌冠缲缨　朝直遥反后放此　疏曰云缌者十五升抽其半者以八十缕为升十五升千二百缕抽其半六百缕缕麤细如朝服数则半之可谓缌而疏服最轻故也云有事其缕无事其布曰缌者案下记云大夫吊于命妇锡衰传曰锡者十五升抽其半无事其缕有事其布曰锡郑注云谓之锡者治其布使之滑易也不锡者不治其缕衰在内也缌者不治其布衰在外若然则二衰皆同升数但锡衰重故治布不治缕衰在内故也此缌麻衰治缕不治布衰在外故也云谓之缌者治其缕细如丝也者以其麤细与朝服十五升同故细如丝也云或曰以下此郑以义破或解朝服谓诸侯缁布衣及天子朝服皮弁服白布衣皆用布至于防衰何得反丝乎故不可也引杂记缌冠缲缨者以其斩衰缨缨重于冠齐衰已下缨缨与冠等上传曰齐衰大功冠其受也缌麻小功冠其衰也则此云缌冠者冠与衰同用缌布但缲缨者以灰缲治布为缨与冠别以其冠与衰皆不治布缨则缲治以其轻故特异于上也】　记童子唯当室缌【童子未冠之称也当室者为父后承家事者为家主与族人为礼于有亲者虽恩不至不可以无服也　疏曰当室者周礼谓之门子与宗室往来故为族人有缌服十九已下非当室则无缌服也有亲者则族内四缌麻以来皆是也以童子未能敦行孝弟故云恩不至又为与族人为礼而为服故服之也不在缌章者若在缌章则兼外此则但为与族人为礼不及外亲故不在缌章而在此记也】传曰不当室则无缌服也【疏曰此传恐当室与不当室者同故明之　本经记】　童子无缌服聴事如麻【为幼少不备礼也虽不服缌犹免深衣无麻往给事也　疏曰无缌服者童子唯当室与族人为礼故遂服今服之缌耳若不当室则情不能至缌故不服也然犹着免深衣无绖以往给事使役也案问防及郑注之意皆以童子不当室则无免而此注云犹免者崔氏熊氏并云不当室而免者谓未成服而来也问防云不当室不免者谓成服之后也注但不着缌服耳犹同初着深衣也知免者以问防云免者不冠者之称故知未服童子虽不当室初着免也　玉藻】　童子不缌唯当室缌缌者其免也当室则免而杖矣【详见防服义】
　　族曾祖父母　族祖父母　族父母　族昆弟【族曾祖父者曾祖昆弟之亲也族祖父者亦髙祖之孙则髙祖有服明矣　疏曰此即礼记内云四世而缌服之穷也名为四缌麻者也云族曾祖父母者己之曾祖亲兄弟也云族祖父母者己之祖父从父昆弟也云族父母者己之父从祖昆弟也云族昆弟者己之三从兄弟皆名为族族属也骨肉相连属以其亲尽恐相疏故以族言之耳此四缌麻与己同出髙祖上至髙祖为四世旁亦四世旁四世既有服于髙祖有服明矣郑言此者齐衰三月章直见曽祖父母不言髙祖以为无服故也从下乡上推之髙祖有服可知】
　　庶孙之妇【疏曰以适子之妇大功庶子之妇小功适孙之妇小功庶孙之妇缌是其差也】庶孙之中殇【庶孙者成人大功其殇中从上此当为下殇言中殇者字之误尔又诸言中者皆连上下也　疏曰注云庶孙者成人大功其殇中从上者则长中殇皆入小功章中故云此当为下殇又诸言中者皆连上下也者谓大功之殇中从上小功缌麻之殇中从下无单言中殇者此经单言中殇故知误宜为下也】
　　从祖姑姊妹适人者报【疏曰此本服小功是以降一等在缌麻】
　　从祖父从祖昆弟之长殇【不见中殇中从下　疏曰此本服小功以长殇降一等在缌麻云不见中殇中从下者以其小功之殇中从下故也其云从祖父长殇谓叔父者也】
　　外孙【女子子之子　疏曰以女出外适而生故云外孙】
　　从父昆弟侄之下殇【疏曰从父昆弟成人大功长中殇在小功故下殇在此章也侄者为姑之出降大功长中殇小功故下殇在此也】
　　夫之叔父之中殇下殇【言中殇者中从下　疏曰夫之叔父成人大功长殇在小功故中下殇在此以下传言之妇人为夫之族类大功之殇中从下故郑据而言之也　妾服见大功章大夫之妾为君之庶子孙】
　　从母之长殇报【疏曰从母者母之姊妹成人小功故长殇在此中下之殇则无服案小功章已见从母报服此殇又云报者以前章见两俱成人以小功相报此章见从母与姊妹子俱在殇死相为报也】庶子为父后者为其母【疏曰此为无冢适惟有妾子父死庶子承后为其母缌也】传曰何以缌也传曰与尊者为一体不敢服其私亲也然则何以服缌也有死于宫中者则为之三月不举祭因是以服缌也【君卒庶子为母大功大夫卒庶子为母三年士虽在庶子为母皆如众人　疏曰云一体者父子一体也云私亲也者妾母不得体君不得为正亲既云不敢服其私亲而又服缌何也云有死宫中者纵是臣仆亦三月不举祭故庶子因是为母服缌也有死即废祭者不欲闻凶人故也注云君卒庶子为母大功者大功章云公之庶昆弟为其母是也以其先君在公子为母在五服外记所云是也先君卒则是今君庶昆弟为其母大功先君余尊之所厌不得过大功云大夫卒庶子为母三年者以其父在大功父卒无余尊所厌故伸三年士虽在庶子为母皆如众人者士卑无厌故也郑并言大夫士之庶子者欲见不承后者如此服若承后则皆缌故并言之也若天子诸侯庶子承后为其母所服云何案曾子问云古者天子练冠以燕居郑云谓庶子王为其母无服案服问云君之母非夫人则羣臣无服惟近臣及仆乗从服惟君所服服也注云妾先君所不服也礼庶子为后为其母缌言惟君所服申君也春秋之义有以小君服之者时若小君在则益不可据曾子问所云据小君在则练冠五服外服问所云据小君没后其庶子为得申故郑云申君是以引春秋之义母以子贵若然天子诸侯礼同与大夫士礼有异也　不杖期章为君之父母妻长子祖父母条君之母非夫人羣臣无服此条通用当互考】
　　士为庶母【疏曰传云大夫已上为庶母无服则为庶母是士可知而经云士者大夫已上不服庶母庶人又无庶母服者惟士而已故言士也】
　　传曰何以缌也以名服也大夫以上为庶母无服【疏曰以名服也者以有母名云大夫以上无服者以其隆故也】
　　贵臣贵妾【此谓公士大夫之君也殊其臣妾贵贱而为之服贵臣室老士也贵妾侄娣也天子诸侯降其臣妾无服士卑无臣则士妾又贱不足殊有子则为之缌无子则已　疏曰谓公士大夫为之服为此服者是公卿大夫之君得殊其臣妾贵贱而为之服也注云贵臣室老士也者上斩章郑注云室老家相也士邑宰也云贵妾侄娣也者案曲礼云大夫不名家相长妾士昏礼云虽无娣媵先是士侄娣不具卿大夫有侄娣为长妾可知故曰贵妾侄娣也云天子诸侯降其臣妾无服者以其絶期已下故也云有子则为之缌无子则己者小记文】
　　传曰何以缌也以其贵也【疏曰以非南面故简贵者服之也】　记悼公之母死【母哀公之妾】哀公为之齐衰有若曰为妾齐衰礼与【讥而问之妾之贵者为之缌耳　疏曰天子诸侯絶旁期于妾无服惟大夫贵妾缌】公曰吾得已乎哉鲁人以妻我【言国人皆名之为我妻重服嬖妾文过非也　檀弓】
　　乳母【谓养子者有他故贱者代之慈己　疏曰案内则云大夫之子有食母彼注亦引此云防服所谓乳母以天子诸侯其子有三母具皆不为之服士又自养其子若然自外皆无此法惟有大夫之子有此食母为乳母其子为之缌也云为养子者有他故者谓三母之内慈母有疾病或死则使此贱者代之养子故云乳母也】
　　传曰何以缌也以名服也【疏曰以名服者有母名即为之缌服也】
　　从祖昆弟之子【族父母为之服　疏曰云从祖昆弟之子者据已于彼为再从兄弟之子云族父母为之服者据彼来呼己为族父母为之服缌也】
　　曾孙【孙之子　疏曰据曾祖为之缌不言孙者此亦如齐衰三月章直见曾祖不言髙祖以其曾髙同曾孙同故二章皆略不言髙祖孙也】
　　父之姑【归孙为祖父之姊妹　疏曰案尔雅云女子谓昆弟之子为侄谓侄之子为归孙是以郑据而言焉】
　　从母昆弟
　　传曰何以缌也以名服也【疏曰以名服者因从母有母名而服其子也　为外祖父母条母出则为继母之党服此条通用当互考】
　　甥【姊妹之子】
　　传曰甥者何也谓吾舅者吾谓之甥何以缌也报之也【疏曰报之者甥既服舅以缌舅亦为甥以缌也】
　　壻【女子子之夫也】
　　传曰何以缌报之也【疏曰报之者壻既从妻而服妻之父母妻之父母遂报之也】
　　妻之父母
　　传曰何以缌从服也【从于妻而服之　疏曰舅甥本亲不相报故上条不即言舅而后乃言之此壻本疏恐不是从服故下即言妻之父母也】　有从重而轻为妻之父母【详见防服义】　记世子不降妻之父母【详见齐衰杖期章妻条】有从有服而无服公子为其妻之父母【详见防服义】
　　姑之子【外兄弟也】
　　传曰何以缌报之也【疏曰云外兄弟者姑是内人以出外而生故曰外兄弟姑舅之子两相为服故云报之也】
　　舅【母之昆弟】
　　传曰何以缌从服也【从于母而服之　疏曰不言报者既是母之懐抱之亲不得言报也　为外祖父母条内母出则为继母之党服此条通用当考】　为所后者之妻之昆弟若子【详见斩衰章为人后者条】　庶子为后者为其舅无服不为后如邦人【详见外祖父母条】
　　舅之子【内兄弟也】
　　传曰何以缌从服也【疏曰云内兄弟者对姑之子云舅之子本在内不出故得内名也从服者亦是从于母而服之不言报者为舅既言从服其子相施亦不得言报也　为外祖父母条母出则为继母之党服此条通用当考】　为所后者妻之昆弟之子若子【详见斩衰为人后条】
　　夫之姑姊妹之长殇【疏曰夫之姑姊妹成人妇为之小功长殇降一等故缌麻也　妾服见大功章大夫之妾为君之庶子条】
　　夫之诸祖父母报【诸祖父者夫之所为小功从祖祖父母外祖父母或曰曾祖父母曾祖于曾孙之妇无服而云报乎曾祖父母正服小功妻从服缌　疏曰夫之所为小功者妻降一等故缌麻以其本疏两相为服则生报名或人解诸祖之中兼有夫之曾祖父母郑以凡言报者两相为服曾祖为曾孙之妇无服何得云报乎故破其説又言若今本不为曾祖齐衰三月而依差降服小功其妻降一等得有缌麻今既齐衰三月明为曾孙妻无服　妾服见大功章大夫之妾为君之庶子条】
　　君母之昆弟
　　传曰何以缌从服也【从于君母而服缌也君母在则不敢不从服君母卒则不服也疏曰徒从故从亡则已也　小功章君君母之父母从母条君母卒不为君母之党服此条通用当考】
　　从父昆弟之子之长殇
　　昆弟之孙之长殇
　　为夫之从父昆弟之妻【疏曰从父昆弟之子之长殇昆弟之孙之长殇此二人本皆小功故长殇在缌麻中殇从下殇无服夫之从父昆弟之妻同堂娣姒降于亲娣姒故缌麻也　妾服见大功章大夫之妾为君之庶子条】
　　传曰何以缌也以为相与同室则生缌之亲焉长殇中殇降一等下殇降二等齐衰之殇中从上大功之殇中从下【同室者不如居室之亲也齐衰大功皆明其成人也大功之殇中从下则小功之殇亦中从下也此主谓妻为夫之亲服也凡不见者以此求之　疏曰发问者以本路人夫又不服之今相为服故问之以大功有同室同财之义故云相与同室生缌之亲焉云长殇中殇降一等以下乃是妇人为夫之族着殇服法虽文承上男子为殇之下要为下妇人而发也若然云长殇中殇降一等者据下齐衰中殇从上在大功也下殇降二等者亦是齐衰下殇在小功者也言同室者直是舍同未必安坐言居者非直舍同又是安坐以上小功章亲娣姒妇言居室而此云同室轻重不等也齐衰大功皆服其成人也者以其无殇在齐衰之服明据成人齐衰既是成人明大功亦是成人可知也云大功之殇中从下则小功之殇亦中从下者则举上以明下上殇大功注云大功之殇中从上则齐衰之殇亦中从上彼注举下以明上皆是省文之义上文据大功小功不据齐衰以其重故据男子为殇服而言此不言小功上取齐衰对大功以其轻故知妇人义服为夫之亲而发也凡不见者妇人为夫之亲从夫服降一等而经传不见者也】右缌麻三月

　　仪礼经传通解续卷一
<经部,礼类,通礼之属,仪礼经传通解__仪礼经传通解续>
　　钦定四库全书
　　仪礼经传通解续卷二
　　宋　黄干　撰
　　士防礼上　防礼二之上
　　【録云士防其父母自始死至于既殡之礼防于五礼属凶　疏曰自从也既已也谓从始死已殡之后未葬之前皆録之于此上篇案周礼大宗伯掌五礼吉凶军宾嘉此于五礼属凶若然天子诸侯之下皆有士此当诸侯之士知者下云君若有赐不言王又防大记云君沐梁大夫沭稷士沐梁郑云士防礼沐稻此云士沐梁葢天子之士也又大敛陈衣与防大记不同郑亦云彼天子之士此诸侯之士以此言之此篇诸侯之士可知但公侯伯之士一命子男之士不命一命与不命皆分为三等各有上中下反行防礼其节同但铭旌有异故下云为铭各以其物亡则以缁长半幅物谓公侯之士一命已上生时得建旌旗亡谓子男之士生时无旌旗之物者唯此为异】
　　经十二
　　士防礼
　　右篇目　周礼党正凡其党之防纪敎其礼事掌其戒禁　记恤由之防哀公使孺悲之孔子学士防礼士防礼于是乎书【时人转而僭上士之防礼已废矣孔子以教孺悲国人乃复书而存之　杂记】
　　死于适室幠用敛衾【适丁狄反幠火吴反敛力反后皆同　适室正寝之室也疾者齐故于正寝焉疾时处北墉下死而迁之南墉下有牀衽幠覆也敛衾大敛所并用之衾衾被也小敛之衾当陈防大记曰始死迁尸于牀幠用敛衾去死衣　疏曰云适室正寝之室也者若对天子诸侯谓之路寝卿大夫士谓之适室亦谓之适寝揔而言之皆谓之正寝是以庄三十一年秋八月公薨于路寝公羊谷梁传云路寝正寝也言正寝者对燕寝与侧室非正案防大记云君夫人卒于路寝大夫世妇卒于适寝内子未命则死于下室迁尸于寝士之妻皆死于寝郑注云言死者必归于正处也以此言之妻皆与夫同处若然天子崩亦于路寝是以顾命成王崩延康王于翼室翼室则路寝也非正寝则失其所云疾者齐故于正寝焉以其齐须在适寝正情性也云幠覆也敛衾大敛所并用之衾者案防大记君大夫士皆小敛一衾大敛二衾今始死小敛之衾当陈故不用小敛衾以其大敛未至且用大敛一衾以覆尸及至大敛之时两衾俱用一衾承荐于下一衾以覆尸故云大敛所并用之衾引防大记者欲见加敛衾以覆尸以去死衣郑彼注云去死衣病时所加新衣及复衣也去之以俟沐浴是也　今案复而后行死事则幠用敛衾当在复章之后然复楔齿缀足设饰帷堂并作则亦初无先后之别今依经文及凡传记言始死之事虽在复后者皆列于此章之下】
　　右始死【案始死之前有有疾疾病等事经文不具今以记附见于下】记士处适寝寝东首于北墉下【首手又反墉音庸　将有疾乃寝于适室今文处为居于为于　疏曰凡记者皆是经不具记之使充经文理备足也适寝与适室一也若不疾则在燕寝将有疾乃寝卧于适室故变室为寝也云东首者乡生气之所云墉下者墉谓之墙防大记谓之北牖下此在北墉下亦取十一月一阳生于北生气之始故也】有疾疾者齐【齐侧皆反本又作斋　正情性也适寝者不齐不居其室疏曰既有疾当齐戒正情性故也云适寝者不齐不居其室者案乡党孔子齐居必迁坐祭义云致齐于内散齐于外皆在适寝但散齐得乡外故云于外耳】养者皆齐【养于亮反　疏曰男女养疾皆齐戒正情性也】彻琴瑟【去乐去起吕反　疏曰君子无大故琴瑟不离其侧今以父母有疾忧不在于乐故去之案防大记云】
　　【疾病君大夫彻县士去琴瑟注云凡乐器天子宫县诸侯轩县大夫判县士特县去琴瑟者不命之士亦谓子男之士不命者也　案去乐以病者齐故去之非为子去也疏文可疑】疾病外内皆埽【埽素到反　为有宾客来问也疾甚曰病】彻防衣加新衣【故衣垢污为来人秽恶之　疏曰此文承疾病者及养病者则彻防衣据死者而言则生者亦去故衣服新衣矣彻防衣谓故端已有垢污加新衣者谓更加新朝服朝服言新则防衣是故端言防朝服是絜不防矣各举一边而言明皆有兼也必知防衣是端新衣是朝服者案司服士之齐服服端则疾者与养疾者皆齐明服端檀弓云始死羔裘冠者易之而已羔裘冠则朝服故知临死所着新衣则朝服也故郑云终于正也】御者四人皆坐持体【为不能自转侧御者今时侍从之人　疏曰案防大记云体一人注云为其不能自伸屈也若然四体各一人亦为不能自转侧诗云辗转反侧据身云不能自屈伸据手足二文相兼乃具云御者士虽无臣亦有侍御仆从近人终于其手也】男女改服【为宾客来问病亦朝服主人深衣】属纩以俟絶气【属音烛纩音旷　为其气微难节也纩新絮　疏曰案防大记注云纩今之新绵易动摇置口鼻之上以为亦二注相兼乃具禹贡豫州贡纎纩明纩新绵也】男子不絶于妇人之手妇人不絶于男子之手【备防　疏曰案防大记注云君子重终为其相防疾时使御者持体并死于其手若妇人则内御者持体还死于其手僖三十三年冬公薨于小寝左氏传曰即安也服注云小寝夫人寝也礼男子不絶于妇人之手今僖公薨于小寝讥其近女室也】乃行祷于五祀【尽子之情五祀博言之士二祀曰门曰行　疏曰云尽子之情者死期已至必不可求生但尽子之情故乃行祷五祀望祐助病者使之不死也云五祀博言之士二祀曰门曰行者祭法文诸侯五祀今祷五祀是广博言之望助之者众　本经记】　疾病废牀御者持体体一人【详见防大记　案防大记全文与本经记大同小异今不重出节其异者载于此】　士疾君一问之【详见防大记】　乃卒【卒终也　疏曰曲礼与尔雅皆云大夫曰卒士曰不禄今士不言不禄而云卒美言之使与大夫同称也】主人啼兄弟哭【哀有甚有否于是始去冠而笄纚服深衣檀弓曰始死羔裘冠者易之　疏曰云哀有甚有否者啼即泣也檀弓髙柴泣血三年注云言泣无声如血出则啼是哀之甚发声则气竭而息之声不委曲若往而不反对齐衰以下直哭无啼是其否也礼记问防云亲始死鸡斯徒跣扱上衽注云鸡斯当为笄纚上衽深衣之裳前是其亲始死笄纚服深衣也引檀弓者证服深衣易去朝服之事也　本经记】　妇人哭踊凡哭尸于室者主人二手承衾而哭【详见防大记】亲始死鸡斯徒跣扱上衽交手哭【详见防礼义】　始死充充如有穷【详见防通礼哀戚条】　始死皇皇如有求而弗得【同上】　始死三日不怠【同上】　三日而食【详见防礼义】水浆不入于口者三日【同上】　士之妻皆死于寝【详见防大记】　衾死而后制【详见本篇陈小敛衣条】　孔子蚤作【作起】负手曳杖消摇于门【本又作逍遥欲人之怪已】　歌曰泰山其頽乎【泰山众山所仰】梁木其壊乎【梁木众木所放放方两反】哲人其萎乎【哲人亦众人所仰放也以上二句喻之萎病也诗云无木不萎】既歌而入当户而坐【蚤坐急见人也】子贡闻之曰泰山其頽则吾将安仰梁木其壊哲人其萎则吾将安放夫子殆将病也【觉孔子歌意殆几也】遂趋而入夫子曰赐尔来何迟也【坐则望之】夏后氏殡于东阶之上则犹在阼也殷人殡于两楹之间则与宾主夹之也周人殡于西阶之上则犹宾之也【阼才故反楹音盈　以三王之礼占己梦】而丘也殷人也予畴昔之夜梦坐奠于两楹之间【是梦坐两楹之间而见馈食也言奠者以为凶象畴发声也昔犹前也】夫明王不兴而天下其孰能宗予予殆将死也【孰谁也宗尊也两楹之间南而乡明人君听治正坐之处今无明王谁能尊我以为人君乎是我殷家奠殡之象以此自知将死】葢寝疾七日而没【明圣人知命　疏曰杖以扶身恒在前而用今乃反手却后以曳其杖示不复杖也又夫子礼度自守貌恒矜庄今乃消摇放荡以自寛纵皆是特异寻常陵旦如此故云欲人之怪已杖曳于后示不复用消摇寛纵示不能以礼自持并将死之意状又曰众木榱桷之属依放横梁乃存立放则依也泰山梁木并指他物哲人其萎指夫子之身以二物比夫子故云以上二句喻之君子常不自当户己歌而入即当户而坐故云蚤坐坐不在隠处是急欲见人夏后氏殡于东阶则犹在阼周人殡于西阶则犹賔之夏与周并言犹者以其既死无所知识孝子不忍以生礼待之犹尚阼阶以为主犹尚西阶以为賔客故言犹也殷人殡于两楹之间不云犹者礼賔主敌者授受于两楹之间又是南面听朝之处葢以夫子梦在两楹而见馈食知是凶象无听朝之事不得云则犹尊之以有賔主二事故云与也郑注考工记宗庙路寝制如明堂周之明堂东西九筵南北七筵五室毎室二筵堂上窄狭今得容殡者以路寝广大故得容之其上圆下方五室之属如明堂耳　檀弓　案孰能宗予但言无人尊己之道注言尊为人君既失之曳杖消摇郑注又以为欲人怪己孔疏亦以为寛纵自放皆非所以言圣人曳杖消摇葢其既病之余闲适之际徳容如是犹所谓逞顔色申申夭夭之类初非寛纵之谓若谓将死而不以礼自持则是不以正而毙非所以示训也】　曾子有疾召门弟子曰啓予足啓予手诗云战战兢兢如临深渊如履薄氷而今而后吾知免夫小子【夫音扶集注曰啓开也曽子平日以为身体受于父母不敢毁伤故于此使弟子开其衾而视之诗小旻之篇战战恐惧兢兢戒谨临渊恐队履氷恐陷也曽子以其所保之全示门人而言其所以保之之难如此至于将死而后知其得免于毁伤也小子门人也语毕而又呼之以致反覆丁宁之意其警之也深矣论语】　曾子有疾孟敬子问之【集注曰孟敬子鲁大夫仲孙氏名防问之者问其疾也】曾子言曰鸟之将死其鸣也哀人之将死其言也善【言自言也鸟畏死故鸣哀人穷反本故言善此曾子之谦辞欲敬子知其所言之善而识之也】君子所贵乎道者三动容貌斯逺暴慢矣正顔色斯近信矣出辞气斯逺鄙倍矣笾豆之事则有司存【逺近并去声　贵犹重也容貌举一身而言暴粗厉也慢放肆也信实也正顔色而近信则非色庄也辞言语气声气也鄙凡陋也倍与背同谓背理也笾竹豆豆木豆言道虽无所不在然君子所重者在此三事而已是皆修身之要为政之本学者所当操存省察而不可有造次颠沛之违者也若夫笾豆之事器数之末道之全体固无不该然其分则有司之守而非君子之所重矣　同上】　曾子疾病【疾困曰病】曾元抑首曽华抱足【华元之子】曽子曰人之生也百嵗之中有疾病焉有老幼焉故君子思其不可复者而先施焉亲戚既殁虽欲孝谁为孝年既耆艾虽欲弟谁为弟故孝有不及弟有不时其此之谓与【大戴记】　曾子寝疾病【病谓疾困　疏曰此一节论曽子临死守礼不变之事】乐正子春坐于牀下【子春曽子弟子】曾元曾申坐于足【元申曽参之子】童子隅坐而执烛【隅坐不与成人并】童子曰华而睆大夫之箦与【睆华板反明貌孙炎云睆漆也　华画也箦谓牀第也説者以睆为刮节目字或为刮　疏曰凡绘画五色必有光华也尔雅云箦谓之笫睆者谓刮削木之节目使其睆睆然也　箦侧吏反】子春曰止【以病困不可动】曾子闻之瞿然曰呼【呼虚惫之声】曰华而睆大夫之箦与曾子曰然斯季孙之赐也我未之能易也元起易箦【未之能易以病故也　疏曰病时气力虚弱故时复一时未能改易闻童子之言而惊骇】曾元曰夫子之病革矣不可以变幸而至于旦请敬易之【革纪力反徐又音极急也　言夫子者曽子亲殁之后齐尝聘以为卿而不为也革急也变动也幸觊也】曾子曰尔之爱我也不如彼【彼童子也】君子之爱人也以徳【成己之徳】细人之爱人也以姑息【息犹安也言苟容取安也】吾何求乎哉吾得正而毙焉斯已矣【毙仆也　疏曰言君子爱人必以善事成己之徳细小人之爱人也不顾道理且相宁息耳吾今更何求焉唯求正道易换其箦而即仆焉斯已矣】举扶而易之反席未安而殁【言病虽困犹勤于礼　檀弓下同】　子张病召申祥而语之曰君子曰终小人曰死【申祥子张子欲使执防成己志也死之言澌也事卒为终消尽为澌太史公传曰子张姓颛孙今曰申祥周秦之声二者相近未闻孰是】吾今日其庶几乎【疏曰若君子之死谓之为终言但身终功名尚在若小人之死但谓之为死无功名可録但形骸澌尽也庶幸也几冀也言吾若平生为恶不可幸冀为君子之人吾旣平生以善自修今日将死其幸冀为君子乎汝但执防成礼以助我意则功名得存但身终而已　今案子张所云君子小人曰终曰死之别葢言人生斯世当尽人道君子之人人道既尽则其死也为能终其事故以终称之若小人则无可尽之道只是形气消尽故称之曰死终以道言死以形言子张言庶几者葢以生平持身惟恐有不尽之道今至将没幸其得以尽道而终故以为言亦犹曾子知免之意观其将死喜幸之言足以见其生平恐惧之意正学者所当用力也今注家以为欲使执防成己志疏家又以为但身终功名尚存几本训近又训为冀皆不可晓学术不明其弊至此不可不辨】　卫太子蒯瞆迫孔悝季子曰食焉不辟其难入曰太子焉用孔悝虽杀之必或继之太子下石乞孟黡敌子路以戈击之断缨子路曰君子死冠不免结缨而死【哀公十五年左氏春秋传】
　　复者一人以爵弁服簪裳于衣左何之扱领于带【簪侧林反刘左南反何户我反又音河扱初洽反刘初輙反　复者有司招魂复魄也天子则夏采祭仆之属诸侯则小臣为之爵弁服纯衣纁裳也礼以冠名服簪连也　纯侧其反纁许云反　疏曰言复者一人者诸侯之士一命与不命并皆一人案杂记云复西上者郑注云北面而西上阳长左也复者多少各如其命之数若上公九命则依命数九人之类云复者有司者案防大记复者小臣士家不得同僚为之则有司府史之等也不言所着衣服者案防大记小臣朝服下记亦云复者朝服则尊卑皆朝服可知必着朝服者朝服平生所服以事君之衣也朝服而复冀精神识之而来反衣以其事死如事生故复者皆朝服也云招魂复魄也者出入之气谓之魂耳目聪明谓之魄死者魂神去离于魄今欲招取魂来复归于魄故云招魂复魄也云爵弁服纯衣纁裳也者案士冠礼云陈服于房中西墉下东领北上爵弁服纁裳纯衣是也士用爵弁者案杂记云士弁而祭于公冠而祭于己是士服爵弁助祭于君冠自祭于家庙士复用助祭之服则诸侯己下皆用助祭之服可知故杂记云复诸侯以襃衣冕服爵弁服冕服者有六除大裘有衮冕鷩冕毳冕絺冕冕上公衮冕而下侯伯鷩冕而下子男毳冕而下孤自絺冕而下卿大夫冕亦皆加爵弁士爵弁而已王后以下案杂记云复夫人税衣揄狄阙狄鞠衣展衣褖衣王后及上公夫人二王后及鲁之夫人皆用袆衣下至褖衣侯伯夫人与王之三夫人同揄狄以下至褖衣子男夫人与三公夫人自阙狄以下至褖衣孤之妻与九嫔鞠衣展衣褖衣卿大夫妻与王之世妇展衣褖衣士妻与女御褖衣而已云礼以冠名服者案士冠礼皮弁爵弁并列于阶下执之而空陈服于房云皮弁服爵弁服是以冠名服郑言此者欲见复时唯用缁衣纁裳不用爵弁而经言爵弁服是礼以冠名服也云簪连也者若凡常时衣服衣裳各别今此招魂取其便故连裳于衣】升自前东荣中屋北面招以衣曰臯某复三降衣于前【中如字刘丁仲反北面招求诸幽之义也臯长声也某死者之名也复反也降衣下之也防大记曰凡复男子称名妇人称字疏曰案防大记复有林麓则虞人设阶无林麓则狄人设阶郑云阶所乗以升屋者阶梯也簨簴之类复声必三者礼成于三死者必归幽暗之方故北面招之男子称名妇人称字案防服小记云男子称名妇人书姓与伯仲是也】受用篚升自阼阶以衣尸【篚方鬼反本或作箧苦协反衣于既反注及衣尸同　受者受之于庭也复者其一人招则受衣亦一人也人君则司服受之衣尸者覆之若得魂反之　疏曰降衣檐前受而升自阼阶明知受之于堂下在庭可知云复者其一人招则受衣亦一人也者以其服惟一领明知各一人也自再命以上受者亦各依命数云人君则司服受之者案防大记云北面三号卷衣投于前司服受之以其大夫士无司服之官明据君也云衣尸者覆之若得魂反之防大记又云复衣不以衣尸不以敛谓此复衣浴而去之不用袭敛此云覆之直取魂魄反而已】复者降自后西荣【不由前降不以虚反也降因彻西北厞若云此室凶不可居然也自是行死事　厞扶味反本或作扉音非　疏曰凡复者縁子之心望得魂气复反复而不苏则是虚反今降自后是不欲虚反也案防大记将沐甸人为垼于西穑下陶人出重鬲管人受沐乃煮之甸人取所彻庙之西北厞薪而爨之诸文不见彻厞薪之文故知复者降时彻西北厞也西北名为厞者案特牲尸谡之后改馔于西北隅以为阳厌而云厞用筵郑云厞隠故以西北隅为厞也自是行死事者下文楔齿缀足之等是也】
　　右复　记复者朝服左执领右执要招而左【朝直遥反要一遥反　衣朝服服未可以变　衣于既反疏曰云招而左者以左手执领还以左手以领招之招魂所以求生左阳阳主生故用左复者士之有司着朝服左执领谓爵弁服云衣朝服服未可以变者谓始死未可以变之服凶服以其复所以求生故也　本经记】　士以爵弁士妻以税衣皆升自东荣中屋履危北面三号卷衣投于前司服受之降自西北荣复衣不以衣尸不以敛妇人复不以袡凡复男子称名妇人称字唯哭先复复而后行死事【详见防大记】　复与书铭自天子达于士其辞一也男子称名妇人书姓与伯仲如不知姓则书氏【同上】　邾娄复之以矢葢自战于升陉始也【邾音诛娄力俱反或如字陉音形战于升陉鲁僖二十二年秋也时师虽胜死伤亦甚无衣可以招魂　疏曰必用矢者时邾人志在胜敌矢是心之所好用所好招魂冀其复反然招魂唯据死者而郑兼云伤者以其因兵而死身首断絶不生者应无复法若身首不殊因伤致死复有可生之理者则用矢招魂　檀弓】　复楔齿缀足饭设饰帷堂并作【楔悉节反饭烦晚反　设饰谓迁尸又加新衣　疏曰招魂之后用角柶柱亡人之齿令开使含时不闭复用燕几缀亡人之足令直使着屦时不辟戾也饭者饭含也设饰者谓袭敛迁尸之时又加新衣也帷堂者谓小敛时并作者作起为也自复以下诸事并起以帷堂故云并作檀弓】
　　楔齿用角柶【楔息结反　为将含恐其口闭急也　含户暗反本亦作唅　疏曰此角柶其形与扱醴角柶制别故屈之如轭中央入口两末向上取事便也以其两末向上出入易故也】缀足用燕几【缀丁劣反刘张嵗反　缀犹拘也为将屦恐其辟戾也今文缀为对　辟音壁下力计反　疏曰案防大记小臣楔齿用角柶缀足用燕几君大夫士一也又案周礼天官玉府大防共含玉复衣裳角枕角柶则自天子已下至于士其礼同言燕几者燕安也当在燕寝之内常凭之以安体也】
　　右楔齿缀足【案复与楔齿缀足之间有迁尸一节经文不具今以记附见于下】记设牀笫当牖衽下莞上簟设枕【笫侧几反衽而甚反又而鸩反病卒之间废牀至是设之事相变衽卧席古文笫为茨　疏曰防大记云疾病寝东首于北墉下】
　　【废牀是其始死亦因在地无牀复而不苏乃设牀于南牖下有枕席是病卒之间废牀于是设之是生死事相变也衽卧席者曲礼云请席何乡请衽何趾郑云坐问乡卧问趾因于阴阳是衽为卧席昬礼注云衽卧席也】迁尸【徙于牖下也于是幠用敛衾　本经记】　始死迁尸于牀幠用敛衾去死衣小臣楔齿用角柶缀足用燕几君大夫士一也【详见防大记】　楔貌如轭上两末【轭于革反　事便也今文轭作厄　疏曰如轭谓如马鞅轭马领亦上两末令以屈处入口取出时易故云事便也】缀足用燕几校在南御者坐持之【校刘胡饱反一音苦交反　校胫也尸南首几胫在南以拘足则不得辟戾矣古文校为枝　辟必亦反　疏曰古者几两头各施两足今则夹以竖用之尸南首足乡北故以几脚乡南以夹足恐几欹侧故使生存侍御者一人坐持夹之使足不辟戾可以着屦也　本经记】　掘中霤而浴毁灶以缀足及葬毁宗躐行出于大门殷道也学者行之【霤力救反　明不复有事于此周人浴不掘中霤葬不毁宗躐行毁宗毁庙门之西而出行神之位在庙门之外云学于孔子者行之仿殷礼　疏曰此毎一条义兼二事中霤室中也死而掘室中之地作坎一则言此室于死者无用二则以牀架坎上尸于牀上浴令浴汁入坎也毁灶以缀足者一则死而毁灶示死无复有饮食之事二则恐死人冷强足辟戾不可着屦故用毁灶之甓连缀死人足令可着屦也又曰云周人浴不掘中霤者用盘承浴汁也是以丧大记浴水用盆沃水用枓沐用瓦盘也然周家亦不毁灶缀足而郑注不云者以周缀足用燕几其文可见故此不言耳及葬毁宗躐行出于大门者亦义兼二事毁宗毁庙也殷人殡于庙至柩出毁庙门西边墙而出于大门所以然者一则明此庙于死者无事故毁之也二则行神之位在庙门西邉当所毁宗之外若生时出行则为坛币告行神告竟车躐行坛上而出使道中安穏如在坛今向毁宗处出仍得躐此行坛如生时之出也故云毁宗躐行出于大门也殷道也者道礼也上三句皆是殷礼也又曰云周人葬不毁宗躐行者周殡于正寝至葬而朝庙从正门出不毁宗也云毁宗庙门之西而出者庙门西边墙也云行神之位在庙门之外者以其毁宗故云躐行故知行神在庙门之外当毁处之外也檀弓】
　　奠脯醢醴酒升自阼阶奠于尸东【鬼神无象设奠以冯依之　疏曰案檀弓曾子云始死之奠其余阁也与郑注云不容改新也则此奠是阁之余食为之案下小敛一豆一笾大敛两豆两笾此始死俱言亦无过一豆一笾而已此醴酒虽俱言亦科用其一不并用以其小敛酒醴具有此则未具是其差】帷堂【事小讫也　疏曰云事小讫也者以其未袭敛必帷之者鬼神尚幽闇故也】右始死奠帷堂　记即牀而奠当腢用吉器若醴若酒无巾柶【腢五口反刘五侯反　腢肩头也用吉器器未变也或卒无醴用新酒　卒七忽反　疏曰即就也谓就尸牀而设之尸南首则在牀东当尸肩头也云用吉器器未变也者谓未忍异于生故未变至小敛奠则变毼豆之等为变矣云或卒无醴用新酒者以其始死卒未有醴则用新酒若有醴则用之不更用酒以其始死不备故也若小敛以后则酒醴具设甒二醴酒是也本经记】　曾子曰始死之奠其余阁也与【不容改新阁庋蔵食物　庋九毁反又居伪反　疏曰始死之奠者鬼神所依于饮食故必有祭酹但始死未容改异故以生时庋阁上所余醢脯以为奠也阁架橙之属人老及病饮食不离寝故近置室里阁上若死仍用阁之余奠者不容改新也　檀弓】
　　乃赴于君主人西阶东南面命赴者拜送【赴告也臣君之股肱耳目死当有恩　疏曰君之股肱耳目死当有恩是以下有吊及赠襚之事也案檀弓云父兄命赴者郑注云谓大夫以上也士主人亲命之是尊卑礼异也】有宾则拜之【宾僚友羣士也其位犹朝夕哭矣　疏曰此谓因命赴者有賔则拜之若不因命赴者则不出是以下云唯君命出郑云始防之日哀戚甚在室故不出是也同官为僚同志为友羣士即僚友也以其始死唯赴君此僚友先知疾重未赴即来明是僚友之士非大夫及疏逺者若有大夫则经辨之而称大夫是以下文因君襚即云有大夫则特拜之是也云其位犹朝夕哭矣者谓奠吊位犹如賔朝夕哭位其主人之位则异于朝夕而在西阶东南面拜之拜讫西阶下东面下经所云拜大夫之位是也】
　　右命赴拜賔　记赴曰君之臣某死赴母妻长子则曰君之臣某之某死【长丁丈反　赴走告也今文赴作讣　疏曰云母妻长子则曰君之臣某之某死者上某是士名下某是母妻长子假令长子则云长子某若母妻则妇人不以名行直云母与妻也云赴走告也者言赴取急疾之意故云赴走告也云今云赴作讣者杂记作讣者义取以言语相通亦一涂也　本经记】　士赴于同国大夫曰某死讣于士亦曰某死讣于他国之君曰君之外臣某死讣于大夫曰吾子之外私某死讣于士亦曰吾子之外私某死【详见防大记】　五庙之孙祖庙未毁虽为庶人死必赴练祥则告【赴告于君也实四庙孙而言五庙者容显考为始封子也　疏曰此论族人虽或至贱吉凶必须相告经云祖庙未毁谓同髙祖若髙祖以下唯有四庙今云五庙故注云容显考为始封子是髙祖为四世也其五世祖是始封之君自五世以下其庙不毁故为五庙也　文王世子】
　　入坐于牀东众主人在其后西面妇人侠牀东面【侠古洽反众主人庶昆弟也妇人谓妻妾子姓也亦适妻在前疏曰此论主人以下哭位云入坐者谓上文主人拜】
　　【宾讫入坐于牀东其众主人直言在其后不言坐则立司知妇人虽不言坐案防大记妇人皆坐无立法言侠牀者男子牀东妇人牀西以近而言也案防大记士之防主人父兄子姓皆坐此除主人之外不坐者此据命士彼据不命之士案防大记大夫之防有命夫命妇则坐无则皆立是大夫之防尊者坐卑者立是知非主人皆立据命士大记云尊卑皆坐据不命之士云妇人谓妻妾子姓者下云亲者在室其中有姑姊故此注直言妻妾子姓也适妻在前者亦主人在众主人前也　适丁狄反】亲者在室【谓大功以上父兄姑姊妹子姓在此者　疏曰大功以上有同财之义相亲昵之理下有众妇人户外据小功以下疏曰云父兄姑姊妹子姓在此者父谓诸父兄谓诸兄从父昆弟姑谓主人之姑姊妹从父姊妹子姓谓主人之孙于死者为曽孙孙曽孙为曽祖髙祖齐哀三月当在大功亲之内故云子姓在此者】众妇人户外北面众兄弟堂下北面【众妇人众兄弟小功以下　疏曰案防服记云兄弟皆在他邦加一等传曰小功以下为兄弟是以知妇人在户外是小功以下可知若然同是小功以下而男子在堂下者以其妇人有事当堂及房不合在下故男子在堂下妇人户外堂上耳】
　　右室中位　记室中唯主人主妇坐兄弟有命夫命妇在焉亦坐【别尊卑也　别彼列反　疏曰云兄弟有命夫命妇在焉亦坐者若无命夫命妇则皆立可知此士防礼故郑云别尊卑也尊谓命夫命妇案大记君之防主人主妇坐以外皆立若大夫防主人主妇命夫命妇皆坐以外皆立也士之防主人父兄主妇姑姊妹皆坐郑云士贱同宗尊卑皆坐此命夫命妇之外立而不坐者此谓有命夫命妇来兄弟为士者则立若无命夫命妇则同宗皆坐也　本经记　案疏文前后抵牾未详】　既正尸主人父兄子姓皆坐于东方主妇姑姊妹子姓皆坐于西方【详见防大记　案士礼坐位有室中户外堂下之分今防大记但云东西葢亦举其大略当以经文为正】
　　君使人吊彻帷主人迎于寝门外见宾不哭先入门右北面【使人士也礼使人必以其爵使者至使人入将命乃出迎之寝门内门也彻帷防之事毕则下之防刘羌据反闭也　疏曰礼使人必以其爵者君使人吊士亦使士也此仪礼见诸侯吊法若天子则不以其爵各以其官是以周礼大仆掌三公孤卿之吊劳小臣掌士大夫之吊劳御仆掌羣吏之吊劳又宰夫凡邦之吊事掌其戒令与币器是皆以官不以爵也将命谓賔主人之言摈者也案下小敛后云有襚者则将命摈者出请入告注云防礼略于威仪既小敛摈者乃用辞此虽有摈者未用辞故不云摈者出请入告直云主人出迎也云寝门内门也者以其大夫士唯有两门有寝门外门下云主人拜送于外门外故知此寝门内门也云彻帷防之者谓褰帷而上非谓全彻去知事毕则下之者案下君使人襚彻帷明此事毕下之可知】吊者入升自西阶东面主人进中庭吊者致命【主人不升贱也致命曰君闻子之防使某如何不淑　疏曰上云主人迎于寝门外此云吊者入谓入寝门以其死在适寝云主人不升贱也者对大夫之防其子得升堂受命案防大记大夫于君命迎于寝门外使者升堂致命主人拜于下言拜于下明受命之时得升堂以此言之士受君命不得升堂以其贱是以大戴礼云大夫于君命升听命降拜是也云致命曰以下郑知有此辞者案杂记诸侯使人吊邻国之君防而云寡君闻君之防寡君使某如何不淑彼据邻国之君故称寡此使士吊已国之士故直云君不言寡也】主人哭拜稽颡成踊【稽颡头触地成踊三者三　者三息暂反　疏曰云成踊三者三者案曽子问君薨世子生三日告殡云众主人卿大夫士哭踊三者三凡九踊也】宾出主人拜送于外门外
　　右君使人吊　记尸在室有君命众主人不出【不二主　疏曰经直云主人唯君命出不言众主人故记人辨之云众主人不出在尸东耳　本经记】凡主人之出也徒跣扱衽拊心降自西阶【详见防大】
　　【记　以下君使人襚凡主人出条并通用】
　　君使人襚彻帷主人如初襚者左执领右执要入升致命【襚音遂衣服曰襚要一遥反后放此　襚之言遗也衣被曰襚致命曰君使某襚　遗唯季反　疏曰云主人如初者如上吊时迎于寝门外以下之事也云襚之言遗也者左传隠元年秋七月天王使宰咺来归恵公仲子之赗谷梁传曰乗马曰赗衣衾曰襚贝玉曰含钱财曰赙是也云致命曰君使某襚者亦约杂记文此君襚虽在袭前主人袭与小敛俱不得用君襚至大敛乃用之故下文大敛之节云君襚不倒注云至此乃用君襚主人先自尽是也】主人拜如初襚者入衣尸出主人拜送如初唯君命出升降自西阶遂拜賔有大夫则特拜之即位于西阶下东面不踊大夫虽不辞入也【唯君命出以明大夫以下时来吊襚不出也始防之日哀戚甚在室故不出拜賔也大夫则特拜别于士旅拜也即位西阶下未忍在主人位也不踊但哭拜而已不辞而主人升入明本不为賔出不成礼也　疏曰云主人拜如初者亦如上主人进中庭哭拜稽颡成踊云襚者入衣尸出者案既夕记襚者委衣于牀不坐众襚者委于牀上不坐则此襚者左执领右执要以衣尸亦不坐云唯君命出者欲见孤卿大夫士虽有吊襚来皆不出故云唯着异也云遂拜賔者因事曰遂以因有君命故拜賔若无君命则不出户云大夫虽不辞入也者谓主人小敛后賔致辞云如何不淑乃复位踊今以初死大夫虽不辞主人升入室云未忍在主人位也者至小敛后始就东阶下西南面主人位也云明本不为賔出不成礼也者揔解不为之踊及虽不辞而入二事】
　　右君使人襚　士于大夫亲吊则与之哭不逆于门外【详见防大记　以下凡大夫吊并通用凡主人之出已见君使人吊条当互考】
　　亲者襚不将命以即陈【大功以上有同财之义也不将命不使人将之致于主人也即陈陈在房中　疏曰大功以上谓并异门齐衰故云以上下云如襚以适房故知此陈陈在房中也】庶兄弟襚使人以将命于室主人拜于位委衣于尸东牀上【庶兄弟即众兄弟也变众言庶容同姓耳将命曰某使某襚拜于位室中位也　疏曰云变众言庶容同姓耳者以同姓絶服者有襚法郑必知变众言庶即容同姓者见防服不杖麻屦章士言众子大夫言庶子郑云士谓之众子未能逺别也是庶者疏远之称故知言庶者同姓云将命曰某使某襚者某谓庶兄弟名使某襚者名但庶兄弟是小功缌麻之亲在堂下使有司归家取服致命于主人若同姓容不在始来吊襚也云拜于位室中位也者以其非君命不出故知拜于室中位也】朋友襚亲以进主人拜委衣如初退哭不踊【亲以进亲之恩也退下堂反賔位也主人徒哭不踊别于君襚也　疏曰上文君襚之时主人哭拜稽颡成踊此朋友襚主人徒哭不踊故云别于君襚　别彼列反】彻衣者执衣如襚以适房【凡于襚者出有司彻衣　疏曰上文君襚之时襚者左执领右执要此彻衣者亦左执领右执要故云如襚也案此彻衣之文在诸襚者之下故云凡于襚者出有司彻衣】
　　右君使人襚亲友襚　士于大夫亲吊则与之哭不逆于门外【详见防大记　以下凡大夫吊并通用　凡主人之出已见君使人吊条当互考】　记襚者委衣于牀不坐【牀髙由便　疏曰云牀髙由便者曲礼云授立不跪授坐不立此牀髙亦如授立不坐之义故云由便也】其襚于室户西北面致命【始死时也　疏曰云始死时者谓未小敛之前尸在室中户西故北面致命若小敛之后奉尸侇于堂则中庭北面致命　本经记】
　　为铭各以其物亡则以缁长半幅防末长终幅广三寸书铭于末曰某氏某之柩【铭忙丁反防丑贞反　铭明旌也杂帛为物大夫之所建也以死者为不可别故以其旗识识之爱之斯録之矣亡无也无旌不命之士也半幅一尺终幅二尺在棺为柩今文铭为斾也　旗识识之上音试下音式亦音试　疏曰士防礼记公侯伯之士一命亦记子男之士不命故此铭旌总见之也云为铭各以其物者案周礼司常大夫士同建杂帛为物今云各以其物而不同者杂帛之物虽同其旌旗之杠长短则异故礼纬云天子之旗九刃诸侯七刃大夫五刃士三刃但死以尺易刃故下云竹杠长三尺长短不同故言各以别之此据侯伯之士一命者也云铭明旌也者檀弓文言杂帛者为旌旗之縿以绛帛为之以白色之帛裨缘之是也云以死者为不可别故以其旗识之爱之斯録之矣此檀弓文郑注檀弓云谓重与奠此引证铭旌者郑君两解之彼兼有重与奠是録死者之义此铭旌是録死者之名故两注不同无旌不命之士也者谓子男之士也云半幅一尺终幅二尺者经直云长半幅不言广则亦三寸云防末长终幅广三寸则广三寸总结之但布幅二尺二寸今云二尺者郑君计侯与深衣皆除边幅一寸此明两边除二寸而言之凡书铭之法案防服小记云复与书铭自天子达于士其辞一也男子称名妇人书姓与伯仲郑注云此谓殷礼也殷质不重名复则臣得名君周之礼天子崩复曰臯天子复诸侯薨复曰臯某甫复其余及书铭则同以此而言除天子诸侯之外其复男子皆称姓名是以此云某氏某之柩云在棺为柩者曲礼文以其铭旌表柩不表尸故据柩而言】竹杠长三尺置于宇西阶上【杠音江　杠铭橦也宇梠也　橦夫江反　疏曰此始造铭讫且置于宇下西阶上待为重讫以此铭置于重又下文卒涂始置于肂若然此时未用权置于此也云宇梠也者案尔雅释宫云檐谓之樀郭云屋梠谓当檐下故特牲记云饎爨在西壁郑注云西壁堂之西墙下旧説云南北直屋梠稷在南是也】
　　右为铭　复与书铭自天子达于士其辞一也【详见本篇复章】
　　甸人掘坎于阶间少西为垼于西墙下东乡【甸大练反掘其勿反又其月反垼音役乡许亮反　甸人有司主田野者垼块灶西墙中庭之西今文乡为面　疏曰案既夕记云掘坎南顺广尺轮二尺深三尺南其壤下文沐浴余潘及巾柶等弃埋之于此坎也云甸人有司主田野者案周礼甸师是掌田野士虽无此官亦有掌田野之人谓之甸人云垼块灶者案既夕记云垼用块是以块为灶名为垼用之以煑沐浴者之潘水知在中庭之西者经直云于西墙下不继阶宇明近南中庭之西也】新盆槃瓶废敦重鬲皆濯造于西阶下【敦刘音对又都爱反重直容反鬲音歴濯丈角反造七报反　新此瓦器五种者重死事盆以盛水槃承渜濯瓶以汲水也废敦敦无足者所以盛米也重鬲鬲将县于重者也濯涤溉也造至也犹馔也以造言之防事遽　渜奴乱反县音　疏曰盆祝淅米时所用槃置于尸牀下盛余潘水名为渜濯知以此槃盛者下文云士有氷用夷槃彼是寒尸之槃故知此承渜濯云瓶者管人汲用此瓶也知废敦敦无足者下文彻朔奠云敦啓防面足注云面足执之是其有足直名敦凡物无足称废是以士虞礼云主人洗废爵注云爵无足是也云重鬲鬲将县重者也下文鬻余饭乃县于重此时先用煮潘沐故云将县重者也以其事未至故言将也云以造言之防事遽者以其不言馔造是造次故以造言之防事遽也】陈袭事于房中西领南上不綪【綪注作防侧庚反袭事谓衣服也綪读为防防屈也袭事少上陈而下不屈江沔之间谓萦收绳索为防古文綪皆为精　疏曰自此至继陈不用论陈袭所用之事云袭事谓衣服者此先陈之至下文商祝袭时乃用之但用者三称而已其中庶襚之等虽不用亦陈之以多为贵案下小敛大敛先陈先用后栋后用次第而陈此袭事以其初死先成先陈后成后陈防事遽备之而已故不依次也云袭事少上陈而下不屈者所陈之法房中之东西领南上以衣裳少从南至北则尽不须防屈知户东陈之者取之便故也江沔之间以萦收绳索为防引之证取防是屈义也】明衣裳用布【所以亲身为圭絜也　疏曰下记云明衣裳用幕布则此布用帷幕之布下浴讫先设明衣故知亲身也云为圭絜也者以其言明明者絜之义】鬠笄用桑长四寸纋中【鬠刘音脍又户脍反纋音忧一音何侯反　桑之为言防也用为笄取其名也长四寸不冠故也纋笄之中央以安发　疏曰以髻为鬠义取以发防聚之意为防所用故用桑是以云取其名也云长四寸不冠故也者凡笄有二种一是安髪之笄男子妇人俱有即此笄是也一是为冠笄皮弁笄爵弁笄唯男子有而妇人无也此二笄皆长不唯四寸而已今此笄四寸者仅取入髻而已以其男子不冠冠则笄长矣下记云其母之防鬠无笄注云无笄犹丈夫之不冠也以此言之生时男子冠妇人笄今死妇人不笄则知男子亦不冠也家语云孔子之防袭而冠者家语王肃之増改不可依用也云纋笄之中央以安发者两头濶中央狭则于发安故云以安发也】布巾环幅不凿【环幅广袤等也不凿者士之子亲含反其巾而已大夫以上賔为之含当口凿之嫌有恶　古文环作还广袤古旷反下音茂为于伪反下同恶乌路反　疏曰此为饭含而设所以覆死者面云广袤等也者布幅二尺二寸郑计布广狭例除边幅二寸以二尺为率则此广袤等亦二尺也云不凿者士之子亲含杂记云凿巾以饭公羊贾为之也郑云记士失礼所由始也士亲饭含必发其巾大夫以上賔为饭焉则有凿巾以其大　夫以上有臣臣为賔賔饭舍嫌有恶故凿之也】掩练帛广终幅长五尺析其末【掩刘音奄析西歴反　掩裹首也析其末为将结于頥下又还结于项中　裹音果　疏曰掩若今人幞头但死者以后二脚于頥下结之与生人为异也】瑱用白纩【瑱他见反纩音旷刘古旷反　瑱充耳纩新绵　疏曰充耳充即塞也生时人君用玉臣用象又着诗云充耳以黄之等注云所以悬瑱则生时以黄以素以玉象等为之示不听谗今死者直用纩塞耳而已异于生也禹贡豫州贡丝纩故知纩新绵对緼是旧絮也】幎目用缁方尺二寸防里着组系【幎依注音萦于营反刘宛名反又武遍反又音绵繋户计反　幎目覆面者也幎读若诗云葛藟萦之之萦防赤也着充之以絮也组繋为可结也古文幎为绢疏曰云组系为可结者以四角有繋于后结之故有组繋也】握手用纁里长尺二寸广五寸牢中旁寸着组系【握于角反刘乌豆反牢音搂　牢读为楼楼谓削约握之中央以安手也今文楼为纋旁为方　疏曰名此衣为握以其在手故言握手不得以手握之云牢读为楼楼谓削约握之中央以安手也者经云广五寸牢中旁寸者则中央广三寸广三寸中央又容四指而已四指指一寸则四寸四寸之外更有八寸皆广五寸也读从楼者义取楼敛挟少之意云削约者谓削之使约少也】决用正王棘若檡棘组系纩极二【檡音泽　决犹闿也挟弓以横执诗云决拾既佽正善也王棘与檡棘善理坚刅者皆可以为决极犹放也以沓指放令不挈指也生者以朱韦为之而三死用纩又二明不用也古文王为三今文檡为泽世俗谓王棘矺鼠　挈苦结反刘本作契苦计反矺刘音托　疏曰云挟弓以横执者方持弓矢曰挟未射时已然至射时还依此法以闿引诗者证决是闿之物云王棘与檡棘者秪用其一皆得不兼用云以沓指放令不挈也者谓以此二者与决为籍令不决挈伤指耳云生者以朱韦为之而三者大射所云朱极三者是也彼但为君设文引证此士礼则尊卑生时俱三皆用朱韦死者尊卑同二用纩也】冒缁质长与手齐防杀掩足【冒亡报反齐如字又才计反杀所界反刘色例反　冒韬尸者制如直囊上曰质下曰杀质正也其用之先以杀韬足而上后以质韬首而下齐手上下纁象天地也防大记曰君锦冒黼杀缀旁七大夫冒黼杀缀旁五士缁冒防杀缀旁三凡冒质长与手齐杀三尺　而上士掌反　疏曰云制如直囊者下经云设冒櫜之云上曰质下曰杀质正也者案此经以冒为揔目下别云质与杀自相对则知上曰质质正者以其在上故以正为名防大记君与大夫士皆以冒对杀不云质则冒既揔名亦得对杀为在上之称皆缀旁者以其冒无带又无钮一定不动故知旁缀质与杀相接之处使相连尊卑降杀而已云其用之先以杀韬足而上后以质韬首而下齐手者凡人着服先下后上又质长与手齐杀长三尺人有短者质下覆杀故后韬质也】爵弁服纯衣【纯庄其反　谓生时爵弁所衣之服也纯衣者纁裳古者以冠名服死者不冠　所衣于既反　疏曰云谓生时爵弁之服也者即士之常服以助祭者也死者不冠而经云爵弁皮弁此直取以冠名服不用其冠】皮弁服【皮弁所衣之服也其服白布衣素裳也　疏曰知其服白布衣素裳者士冠礼注衣与冠同色裳与屦同色以皮弁白而白屦故士冠礼云素积白屦是也杂记云朝服十五升则皮弁天子朝服与诸侯朝服同十五升布也】禒衣【禒他乱反黒衣裳赤禒之谓之禒禒之言缘也所以表袍者也防大记曰衣必有裳袍必有表不襌谓之一称古文禒为缘　襌音丹称尺证反　疏曰知此禒衣是黒衣裳者以其士冠礼陈三服端皮弁爵弁有端无禒衣此士防袭亦陈三服与彼同此无端有禒衣故知此禒衣则端者也端有三等裳此防礼质略同裳而已但此端连衣裳与妇人禒衣同故变名禒衣也连衣裳者以其用之以表袍袍连衣裳故也是以杂记云子羔之袭也茧衣裳与税衣纁袡曾子曰不袭妇服彼曽子讥用纁袡不讥其税衣是税衣以表袍故连衣裳而名禒衣杂记云茧衣大记云袍不同者玉藻云纩为茧緼为袍郑云衣有着之异名也其实连衣裳一也云赤缘谓之禒者尔雅文彼释妇人嫁时禒衣此禒衣虽不赤缘禒衣之名同故引为证也　禒字或作税】缁带【黒缯之带　疏曰上虽陈三服同用一带者按玉藻云士练带缁辟是黒缯之带据禆者而言也但生时着服不重名设带此袭时三服共一带为异也】韎韐【韎音妹又武合反刘又武八反韐古答反又古洽反　一命緼韨　緼音蕴刘乌本反韨音弗　疏曰韎者据色而言以韎色染之取其赤韐者合韦而为之故名韎韐也云一命緼韨者玉藻文但祭服谓之韨他服谓之韠士一命名为韎韐亦名緼韨不得直名韨也但士冠礼端爵韠皮弁素韠爵弁服韎韐今亦三服共设韎韐者以其重服亦如带矣】竹笏【笏所以书思对命者玉藻曰笏天子以璆玉诸侯以象大夫以鱼须文竹士以竹本象可也又曰笏度二尺有六寸其中博三寸其杀六分而去一又曰天子搢珽方正于天下也诸侯荼前诎后直让于天子也大夫前诎后诎无所不让今文笏作忽　疏曰云笏所以书思对命者亦玉藻文引玉藻者证天子以下笏之所用物不同及长短广狭有异言公侯不言伯子男亦与公侯同按彼郑注云谓之珽珽之言珽然无所屈也或谓之大圭长三尺荼读为舒迟之舒舒懦者所畏在前也诎谓圜杀其首不为椎头诸侯唯天子诎焉是以谓笏为荼大夫奉君命出入者也上有天子下有己君又杀其下而圜前后皆诎故云无所不让彼虽不言士士与大夫同】夏葛屦冬白屦皆繶缁絇纯组綦繋于踵【繶于力反纯诸允反刘之闰反綦音其一音其记反踵诸勇反　冬皮屦变言白者明夏时用葛亦白也此皮弁之屦士冠礼曰素积白屦以魁柎之缁絇繶纯纯博寸綦屦系也所以拘止屦也綦读如马绊綦之綦　柎方于反　疏曰夏言葛冬当用皮冬言白明夏亦用白又士冠礼云爵弁纁屦素积白屦端黒屦以三服各自用屦屦从裳色其色自明今死者重用其服屦唯一故须见色若然三服相参带用端屦用皮弁韎韐用爵弁各用其一以当三服而已云此皮弁之屦者以其色白即所引士冠礼素积白屦是也引缁絇繶纯者欲解士冠礼繶絇纯同用缁此经繶虽在缁上明亦用缁可知繶谓绦在牙底相接之缝中絇在屦鼻纯谓缘口皆以绦为之但舄则对方为缋次屦则比方为绣次为异耳云綦屦系也者经云繋于踵则綦当属于跟后以两端向前与絇相连于脚跗踵足之上合结之名为繋于踵也云读如马绊綦之綦者此无正文葢俗读马有绊名为綦拘止马使不得浪去此屦綦亦拘止屦使不纵诞也】庶襚继陈不用【庶众也不用不用袭也多陈之为荣少纳之为贵　疏曰直云庶襚即上经亲者襚庶兄弟襚朋友襚皆是继陈谓继袭衣之下陈之不用袭至小敛则陈而用之唯君襚至大敛乃用也云多陈之为荣者庶襚皆陈之是也少纳之为贵者袭时唯用三称是也】贝三实于笲【笲音烦　贝水物古者以为货江水出焉笲竹器名　疏曰自此尽夷槃可也论陈饭含沐浴器物之事此云贝三下云稻米则士饭含用米贝防大记云君沐粱大夫沐稷士沐粱郑云士防礼沐稻此云士沐粱葢天子之士也但士饭用稻米不言兼有珠玉大夫以上饭时兼用珠玉也杂记云天子饭九贝诸侯七大夫五士三郑注云此葢夏时礼也典瑞云大防共饭玉含玉杂记云含者执璧彼据诸侯而用璧唯大夫含无文哀十一年左氏传云公防吴子伐齐陈子行命其徒具含玉示必死者春秋时非正法若赵简子云不设属椑之类文五年王使荣叔归含且赗何休云天子以珠诸侯以玉大夫以璧士以贝春秋之制也贝水物者案书传云纣囚文王散宜生等于江淮之间取大贝如车渠以献于纣遂放文王是贝水物出江水也汉书食货志云五贝为朋又云有大贝牡贝之等以为货用是古者以为货也笲竹器名者婚礼妇见舅姑执笲以盛枣栗此虽盛贝不盛枣栗并竹器也】稻米一豆实于筐【筐丘方反豆四升】沐巾一浴巾二皆用绤于笲【绤去逆反　巾所以拭汚垢浴巾二者上体下体异也绤麤葛　疏曰士礼上下同用绤案玉藻云浴用二巾上絺下绤彼据大夫已上上用细下用麤也】栉于箪【栉庄乙反箪音丹笥也　箪苇笥　疏曰案曲礼云凡以弓劒苞苴箪笥问人者注云圆曰箪方曰笥则是箪笥别此注箪苇笥者举其类案论语云顔回一箪食注云箪笥也亦是举其类】浴衣于箧【浴衣已浴所衣之衣以布为之其制如今通裁　裁在代反又音才疏曰下经云浴用巾挋用浴衣是既浴所着之衣以晞身即布单衣以其无杀故汉时名为通裁】皆馔于西序下南上【皆者皆具以下东西墙谓之序中以南谓之堂　疏曰谓从序半以北陈之云东西墙谓之序者尔雅释宫文云中以南谓之堂者谓于序中半以南乃得堂称以其堂上行事非専一所若近户即言户东户西若近房即言房外之东房外之西若近楹即言东楹西楹若近序即言东序下西序下若近阶即言东阶西阶若自半以南无所继属者即以堂言之即下文淅米于堂是也其实户外房外皆是堂故论语云由也升堂矣未入于室是室外皆名堂也】右陈沐浴袭饭含之具　记掘坎南顺广尺轮二尺深三尺南其壤【掘其勿反又其月反　南顺统于堂轮从也今文掘为坅也疏曰经直云甸人掘坎于阶间不辨大小故记人明之】垼用块【块堛也古文垼为役】明衣裳用幕布袂属幅长下膝【幕布帷幕之布升数未闻也属幅不削幅也长下膝又有裳于蔽下体深也　疏曰云幕布帷幕之布者周礼幕人云掌帷幕幄帟绶郑云帷幕皆以布为之幄帟皆以缯为之升数未闻者以其不云疏布直云幕布故云未闻也云属幅不削幅者布幅二尺二寸凡用布皆削去边幅旁一寸为二寸计之则此不削幅谓缭使相着还以袂二尺二寸云长下膝者谓此衣长至膝下凡为衣以其有裳故不至膝下此又有裳而言膝下故云于蔽下体深也】有前后裳不辟长及觳【辟必亦反刘又薄歴反觳苦角反又户角反　不辟质也觳足跗也凡他服短无见肤长无被土　疏曰云不辟质也者以其凡男子裳不连衣者皆前三幅后四幅辟积其要问示文今此亦前三后四不辟积者以其一服不动不假上狭下寛也他服谓深衣深衣云短无见肤长无被土此裳及觳至足跗亦是不被土故引为证也】縓綼緆【縓七绢反范仓乱反綼毗支反刘音卑緆他计反刘羊豉反　一染谓之縓今红也饰裳在幅曰綼在下曰緆　疏曰云一染谓之縓者尔雅文谓一入赤汁染之即汉时红故举以为况也云饰裳在幅曰綼者案深衣云纯袂纯边注云纯谓缘之也缘边衣裳之侧广各寸半则表里共三寸矣此在幅亦衣裳之侧缘法如彼也】缁纯【纯诸允反刘之闰反七入为缁缁黒色也饰衣曰纯谓领与袂衣以缁裳以縓象天地也　本经记】　掘中霤而浴殷道也【详见楔齿缀足条】　士缁冒赪杀缀旁三凡冒质长与手齐杀三尺【详见防大记】　冒死而后制【详见陈小敛衣条】袍必有表不襌衣必有裳谓之一称【详见防大记】
　　率带士二采【同上】　士饭三贝【同上】　士并瓦盘无氷设牀襢笫有枕含一牀袭一牀迁尸于堂又一牀皆有枕席君大夫士一也【同上】
　　管人汲不説繘屈之【管如字刘又音官説土活反刘他括反繘均必反刘俱必反　管人有司主馆舍者不説繘将以就祝濯米屈萦也　疏曰此论沐浴及寒尸之事云不説繘屈之者以其防事遽则知吉尚安舒汲宜説之矣士既无臣所行事者是府史故知管人是有司也聘礼记云管人为客三日具沐五日具浴此为死者故亦使之汲水也云不説繘者以下经云祝淅米明管人将以就堂授祝濯米可知】祝淅米于堂南面用盆【淅西歴反　祝夏祝也淅沃也疏曰下记云夏祝淅米差盛之是也】管人尽阶不升堂受潘煮于垼用重鬲【潘芳元反重直龙反　尽阶三等之上防大记曰管人受沐乃煮之甸人取所彻庙之西北厞薪用爨之　疏曰用重鬲者以其先煮潘后煮米为鬻悬于重故煮潘用重鬲也】祝盛米于敦奠于贝北【盛音成复于筐处也　处昌虑反　疏曰敦即上废敦也云复于筐处者向未淅实于筐今淅讫盛于敦所置之处还于筐所以拟饭之所用也】士有氷用夷槃可也【谓夏月而君加赐氷也夷槃承尸之槃防大记曰君设大槃造氷焉大夫设夷槃造氷焉士并瓦槃无氷设牀襢笫有枕　造七到反襢之善反笫壮矣反　疏曰防大记云士无氷用水此云有氷明据士得赐者也云夷槃承尸之槃者案防大记注礼自仲春之后尸既袭既小敛先纳氷槃中乃设牀于其上不施席而迁尸焉秋凉而止是也笫为箦谓无席如浴时牀也特欲通氷之寒气若然凌人云大防共夷槃氷则天子有夷槃郑注凌人云汉礼器制度大槃广八尺长丈二深二尺漆赤中诸侯称大槃辟天子其大夫言夷槃此士防又用夷槃卑不嫌但小耳故郑云夷槃小焉】外御受沐入【外御小臣侍从者沐管人所煮潘也　疏曰外御对内御为名故下记云其母之防则内御者浴则此外御是士之侍御仆从者】主人皆出户外北面【象平生沐浴倮裎子孙不在旁主人出而襢笫　倮力果反裎直贞反　疏曰襢袒也袒箦去席盝水便是也】乃沐栉挋用巾【挋之慎反刘居吝反　挋晞也清也古文挋皆作振　疏曰挋谓拭也而云晞也清也者以其栉讫又以巾拭发干又使清净无潘糷拭讫仍未作紒下文待蚤揃讫乃鬠用组是其次也】浴用巾挋用浴衣【用巾用拭之也防大记曰御者二人浴浴水用盆沃水用枓　枓音主　疏曰枓酌水器受五升方有柄今用大匏不方用挹盆中水以沃尸又案防大记浴用盆沃水用枓沐用瓦盘明沐浴俱有盘及枓也】渜濯弃于坎【沐浴余潘水巾栉浴衣亦并弃之古文渜作缘荆沔之间语　疏曰潘水既经温煮名之为渜已将沐浴谓之为濯已沐浴讫余潘水弃于坎知巾栉浴衣亦弃之者以其已经尸用恐人防之若弃杖者弃于隐者故知亦弃于坎云】蚤揃如他日【蚤依注音爪下鬊蚤同揃子前反　蚤读为爪断爪揃须也人君则小臣为之他日平生时　疏曰郑读蚤从爪者此蚤乃是诗云其蚤献羔祭韭古早字郑读从手爪之爪防大记云小臣爪足注云爪足断足爪是也】鬠用组乃笄设明衣裳【用组组束髪也古文鬠皆为括　疏曰鬠紒乃可设明衣以蔽体是其次也】
　　右沐浴　记夏祝淅米差盛之【淅西歴反差七何反又初佳反刘蔵何反盛音成　差择之　疏曰经直云祝淅米于堂南面用盆不言夏与盛之故记人言之】御者四人抗衾而浴襢笫【抗古浪反刘音刚襢之善反　抗衾为其倮裎蔽之也礼袒也袒箦去席盝水便　盝音禄】其母之防则内御者浴鬠无笄【鬠古外反　内御女御也无筓犹丈夫之不冠也　疏曰云内御女御者以妇人称内故以女御为内御妇人不死男子之手故知内御女御也】设明衣妇人则设中带【中带者今之裈襂　裈音昆襂音衫　疏曰经直云设明衣不辨男子与妇人故此记人云设明衣者男子其妇人则设中带郑云中带若今裈襂者郑举目验而言虽名中带亦号明衣取其圭洁也本经记】　管人汲不説繘屈之尽阶不升堂授御者
　　御者入浴小臣四人抗衾御者二人浴浴水用盆沃水用枓浴用絺巾挋用浴衣如他日小臣爪足浴余水弃于坎其母之防则内御者抗衾而浴管人汲授御者御者差沐于堂上君沐粱大夫沐稷士沐粱甸人为垼于西墙下陶人出重鬲管人授沐乃煮之甸人取所彻庙之西北厞薪用爨之管人授御者沐乃沐沐用瓦盘挋用巾如他日小臣爪手翦须濡濯弃于坎【详见防大记】　曾子之防浴于
　　爨室【爨七乱反　见曾元之辞易箦矫之以谦俭也礼死浴于适室疏曰案上易箦之后反席未安而没焉得有浴爨室遗语者曽子达礼之人应须浴于正寝今乃浴于爨室明知意有所为故云矫之也士防礼死于适室甸人掘坎于阶间为垼于西墙下新盆槃瓶造于西阶下乃浴于适室也于爨室为谦无甸人掘坎为垼之事是俭也　檀弓】
　　主人入即位【已设明衣可以入也　疏曰自此尽反位论布袭衣裳并饭含之事】商祝袭祭服褖衣次【商祝祝习商礼者商人敎之以敬于接神宜袭布衣牀上祭服爵弁服皮弁服皆从君助祭之服大蜡有皮弁素服而祭送终之礼也袭衣于牀牀次含牀之东衽如初也防大记曰含一牀袭一牀迁尸于堂又一牀　疏曰云商祝祝习商礼者虽同是周祝仰习夏礼则曰夏祝仰习商礼则曰商祝也表记云殷人尊神率民以事神尊而不亲故知殷人敎以敬是以使袭于接神宜此篇及既夕以夏人敎忠从小敛奠大敛奠及朔半荐新袒奠大遣奠皆是夏祝为之其间虽不言祝名亦夏祝可知其彻之者皆不言祝名则周祝彻之也殷人敎以敬但是接神皆商祝为之其间行事若祝取铭之类不言祝名者亦周祝可知唯既夕开殡时以周祝彻馔而堂下二事不可并使周祝故夏祝取铭置于重案周礼有大祝小祝防祝诅祝甸祝此篇及既夕言夏祝商祝皆当防祝者也云袭布衣牀上者防大记云袭一牀此虽布衣未袭待饭含讫乃袭爵弁从君助祭宗庙之服杂记云士弁而祭于公是也皮弁从君听朔之服玉藻云皮弁以听朔于大庙是也引郊特牲大蜡之礼者证皮弁之服有二种一者皮弁时白布衣积素为裳是天子朝服亦是诸侯及臣听朔之服二者皮弁时衣裳皆素葛带榛杖大蜡时送终之礼凶服也此士之袭及士冠所用听朔者不用此大蜡素服知袭衣于牀牀次含牀之东者以其死于北牖下迁尸于南牖下沐浴而饭含引大记云含一牀袭一牀迁尸于堂又一牀者防事所以即逺故知袭牀次含牀之东云衽如初也者衽如初含时也】主人出南面左袒扱诸面之右盥于盆上洗贝执以入宰洗柶建于米执以从【扱初洽反刘初辄反从刘才用反　俱入户西乡也今文宰不言执　疏曰面前也谓袒左袖扱于右掖之下带之内取便也云洗贝执以入者洗讫还于笲内执以入云宰洗柶建于米者亦于废敦之内建之郑知俱入户西乡者以下经始云主人与宰牀西东面故知此时西乡也】商祝执巾从入当牖北面彻枕设巾彻楔受贝奠于尸西【当牖北面值尸南也设巾覆面为饭之遗落米也如商祝之事位则尸南首明矣　为饭上如伪反下扶晚反首手又反疏曰云受贝者就尸东主人边受取笲贝从尸南过奠尸西牀上以待主人亲含也郑云当牖北面值尸南】
　　【者既夕记设牀笫当牖衽下筦上簟迁尸于上是尸当牖今言当牖北面故知值尸南可知设巾者为饭时恐有遗落米在面上故覆之也旧有解云迁尸于南牖时北首若北首则祝当在北头而南乡以其为彻枕设巾要须在尸首便也今商祝事位以北面则尸南首明矣若然未葬已前不异于生皆南首檀弓云葬于北方北首者从鬼神尚幽闇鬼道事之故也唯有防朝庙时北首顺死者之心故北首也】主人由足西牀上坐东面【不敢从首前也祝受贝米奠之口实不由足也　疏曰前文祝入当牖北面是由尸首故受主人贝奠之并受米奠于尸西以其口实不可由足恐防之故也】祝又受米奠于贝北宰从立于牀西在右【米在贝北便扱者也宰立牀西在主人之右当佐饭事　疏曰祝先奠贝于尸西祝又受米从首西过奠于贝南便矣今不于贝南奠之而奠于贝北故云便主人之扱也云宰立牀西在主人之右当佐饭事者此不敢取诏辞自右之义直以米在主人之右故宰亦在右故云当佐饭事也】主人左扱米实于右三实一贝左中亦如之又实米唯盈【于右尸口之右唯盈取满而已　疏曰云于右尸口之右者尸南首云右谓口东边也左右及中各三扱米更云实米唯盈则九扱恐不满是以重云唯盈也】主人袭反位【袭复衣也位在尸东　疏曰乡袒则露形今云袭是复着衣故云复衣知位在尸东者以其乡者在尸西今还尸东西面位也】商祝掩瑱设幎目乃屦綦结于跗连絇【跗方于反絇其于反掩者先结頥下既瑱幎目乃还结项也跗足上也絇屦饰如刀衣鼻在屦头上以余组连之止足坼也　坼丑格反　疏曰自此尽于坎论袭尸之事经先言掩后言瑱与幎自郑知后结项者以其掩有四脚后二脚先结頥下无所妨故先结之若即以前二脚向后结于项则掩于耳及面两边瑱与幎目无所施故先结頥下待设瑱塞耳并施幎目乃结项后也跗足上谓足背也云絇屦饰如刀衣鼻在屦头上者以汉时刀衣鼻况絇在屦头上以其背有孔得穿繋于中而过者也若无絇则谓之鞮履见周礼鞮鞻氏注云以余组连之者以綦履繋既结有余组穿连两屦之絇使两足不相离故云止足坼也】乃袭三称【称尺证反杜预云衣襌复具曰称　迁尸于袭上而衣之凡衣死者左衽不纽袭不言设牀又不言迁尸于袭上以其俱当牖无大异　衣于既反　疏曰上文已布衣于含东牀上而未袭今已饭含讫乃迁尸而以衣着于尸故云迁尸于袭上而衣之也防大记云大敛小敛祭服不倒皆左衽结绞不纽注云左衽衽乡左反生时也大敛小敛布衣讫皆言迁尸于敛上以其小敛于户内大敛于阼阶其处有异故也此袭牀与含牀并在南牖下小别而已无大异故不言设牀与迁尸也此士袭三称案杂记注云士袭三称子羔袭五称今公袭九称则尊卑袭数不同矣诸侯七称天子十二称与以无正文故云与以疑之　纽女九反】明衣不在算【算数也不在数明衣襌衣不成称也　数所主反　疏曰防大记云袍必有表不襌衣必有裳谓之一称其褖衣虽襌与袍为表故云称明衣襌而无里不成称故不数也】设韐带搢笏【韐带韎韐缁带不言韎缁者省文亦欲见韐自有带韐带用革搢插也插于带之右旁古文韐为合也　见贤遍反疏曰案上陈服之时有韎韐有缁带故云韎韐缁带也云不言韎缁者省文亦欲见韐自有带者韎韐用革带也以其生时缁带以束衣革带以佩韨玉之等生时有二带死亦备此二带是以杂记云朱緑带申加大带于上注云朱緑带者袭衣之带饰之杂以朱緑异于生也此带亦以素为之申重也重于革带也革带以佩韨必言重加大带者明虽有变必备此二带是也案玉藻云杂带君朱緑大夫华士缁辟又案杂记云率带诸侯大夫皆五采士二采注云此谓袭尸之大带也以此而言生时君大夫二色今死则加以五采士生时一色死更加二色是异于生若然又杂记朱緑带注云袭衣之带饰之杂以朱緑此带是束衣之带非大带诸侯礼则士大夫亦宜有之此不言文不具也但人君衣带用朱緑与大带同此则大夫士饰与大带同也云搢插也插于带之右旁者以右手取之便故也】设决丽于掔自饭持之设握乃连掔【掔乌乱反　丽施也掔手后节中也饭大擘指本也决以韦为借有彄彄内端为纽外端有横带设之以纽擐大擘本也因沓其彄以横带贯纽结于掔之表也设握者以綦系钩中指由手表与决带之余连结之此谓右手也古文丽亦为连掔作捥　为于伪反彄苦侯反擐音患捥乌乱反　疏曰云决以韦为之借有彄彄内端为纽外端有横带者以下当大擘本乡掌为内端属纽子乡手表为外端属横带也郑云设之以纽擐大擘本者以郑言之大指短其着之先以纽擐大擘本然后因沓其彄于指乃以横带绕手一二贯纽反向手表结之郑虽云结于掔之表且内于带间末即结此横带即上组系是也云设握者案上云握手长尺二寸裹手一端绕于手表必重宜于上掩者属一系于下角乃以系绕手一帀当手表中指向上钩中指又反而上绕取系乡下与决之带余连结之云此谓右手也者以其右手有决今言与决同结明是右手也下记所云设握者此谓左手郑云手无决者也】设冒櫜之幠用衾【櫜古刀反刘古道反　櫜韬盛物者取事名焉衾者始死时敛衾今文櫜为橐　橐音托　疏曰櫜是韬盛之名今以冒櫜盛尸故名为櫜是取盛物之事名焉篇首始死云幠用敛衾注云大敛之衾今虽袭讫仍用大敛衾以其袭时无衾小敛之衾陈之与前未袭同】巾柶鬊蚤埋于坎【鬊音舜刘又音旬乱髪也　坎至此筑之也将袭辟奠既则反之　辟婢亦反又音避　疏曰上文直云渜濯弃于坎必至此乃筑之者以其敛事遽无暇即埋又虑更有须埋者故至此覆尸讫乃埋之云将袭辟奠既则反之者始死设于尸东方袭事必当辟之袭讫反之于尸东以其不可空无所依故也案下记云小敛辟奠不出室则此辟袭奠亦不出室仍不言处大敛时辟小敛奠于序西南则此宜室西南隅至大敛辟小敛奠则言于序西南有文可知也此奠袭后因名袭奠故下郑注云将小敛则辟袭奠】
　　右袭饭含【案既袭后有为燎一节经文不具今以记附　于下】　记饭于牖下【详见士防礼下袒】　卒洗贝反于笲实贝柱右齻左齻【笲音烦柱丁主反齻丁千反　象齿坚　疏曰经直云实贝于尸左右及中不言逺近故记人辨之云右齻左齻谓牙两畔最长者象生时齿坚也】夏祝彻余饭【彻去鬻　疏曰经不言夏祝彻故记人言之】瑱塞耳【瑱佗殿反　塞充窒　疏曰瑱用白纩以掩之不云塞耳恐同生人县于耳旁故记人言之也　本经记】　设握里亲肤系钩中指结于掔【握如字刘乌豆反中如字刘丁仲反掔乌乱反　掔掌后节中也手无决者以握系一端绕掔还从上自贯反与其一端结之　疏曰手无决者以其经已云设握丽手掔与决连结据右手有决者不言左手无决者故记之云以握系一端绕掔还从上自贯反与其一端结之者案上文握手用纁里长尺二寸今里亲肤据从手内置之长尺二寸中掩之手才相对也两端各有系先以一端绕掔一帀还从上自贯又以一端乡上钩中指反与绕掔者结于掌后节中】甸人筑坅坎【筑实土其中坚之穿坎之名一曰坅疏曰甸人掘还使甸人筑之也】人涅厠【涅乃结反塞也　人罪人也今之徒役作者也涅塞也为人复往防之又亦鬼神不用　复扶又反　疏曰案周礼司职云其奴男子入于罪者则中国罪人对夷蛮貉之等是征四夷所得也故郑举汉法今之徒役作者也云为人复往防之又亦鬼神不用者古者非直不共偪浴亦不共厠故得云死者不用也　同上】　鬊爪士埋之【鬊音舜　鬊乱发也　疏曰此明死者之乱髪及手足之爪君大夫则实于棺角之中士贱亦有物盛髪爪而埋之　详见防大记】　司士贲告于子游曰请袭于牀子游曰诺县子闻之曰汰哉叔氏専以礼许人【贲音奔人名汰本又作大音泰自矜大　叔氏子防别字　疏曰防大记始死废牀至迁尸及袭皆在于牀当时失礼袭在于地故司士贲告子防子防曰诺者子防知袭在牀为是故诺之县子闻之曰汰哉汰自矜大也言凡有来请礼事者当据礼以答之今子防専辄许诺如似礼出于己故县子讥之曰汰哉当言礼也言诺非礼也檀弓】　　凿巾以饭公羊贾为之也【记士失礼所由始也士亲饭必发其巾大夫以上賔为饭焉则有凿巾　疏曰大夫以上贵故使賔为其亲含恐尸为賔所憎秽故设巾覆尸面而当口凿穿之令含得入口也公羊贾是士自含其亲而用凿巾则是自憎秽其亲故为失礼也　杂记】　既袭宵为燎于中庭【宵夜　疏曰士之防死日而袭经不云中庭设燎故记明之也　本经记】　士堂上一烛下一烛【详见防大记】
　　重木刋凿之甸人置重于中庭叄分庭一在南【重直容反　木也县物焉曰重刋斲治凿之为县簪孔也士重木长三尺　疏曰以其本有物县于下相重累故得重名下云系用靲用靲内此孔中云簪者若冠之笄谓之簪使冠连属于紒此簪亦相连属于木之名也云士重木长三尺者郑言士重木长三尺则大夫以上各有等当约铭旌之杠士三尺大夫五尺诸侯七尺天子九尺据竖之者横者宜半之郑不言大夫以上无正文故也】夏祝鬻余饭用二鬲于西墙下【鬻本又作粥之六反饭扶晚反　夏祝祝习夏礼者也夏人敎以忠其于养宜鬻余饭以饭尸余米为鬻也重主道也士二鬲则大夫四诸侯六天子八与簋同差飬羊亮反　疏曰西墙下有灶即上文甸人为垼是也云夏人敎以忠其于养宜者案礼记表记云夏道近人而忠故此饮食使夏祝忠者养宜也前商祝奠米饭米夏祝彻之今乃鬻之而盛于鬲是以下记云夏祝彻余饭注云彻去鬻是也云重主道也者始死未作主以重主其神虞祭之后以木主替重处故重是木主之道也云士二鬲则大夫四诸侯六天子八与簋同差者亦无正文以其同盛黍稷故知同差也案特牲用二敦少牢用四敦同姓之大夫士用簋故皆以簋言之明堂位云周之八簋诗云陈馈八簋皆天子礼自上降杀以两可知也】幂用疏布久之系用靲县于重幂用苇席北面左衽带用靲贺之结于后【幂本作鼏亡狄反靲刘举琴反黔同説文其闇反　久读为灸谓以葢塞鬲口也靲竹防也以席覆重辟屈而反两端交于后左衽西端在上贺加也今文幂皆作宻　防音蔑辟音壁　疏曰久读为灸灸塞义谓用麤布葢鬲口为塞也云靲竹防也者顾命云敷重篾席即此靲防一也谓竹之青可以为系者云以席覆重辟屈而反两端交于后左衽西端在上者据人北面以席先于重北面南掩之于后以东端为下向西西端为上向东是为辟屈而反两端交于后为左衽然后以防加束之结于后也】祝取铭置于重【祝习周礼者也疏曰以铭未用待殡讫乃置于肂今且置于重必且置于重者重与主皆是録神之物故也】右设重置铭　重主道【详见防礼义】
　　厥明陈衣于房南领西上綪绞横三缩一广终幅折其末【绞户交反　綪屈也绞所以收束衣服为坚急者也以布为之缩从也撗者三幅从者一幅析其末者令可结也防大记曰绞一幅为三　从子容反　疏曰云厥明者对昨日始死之日为厥明此陈衣将陈并取以敛皆用箧是以防大记云凡陈衣者实之箧取衣者亦以箧升降者自西阶是也云绞所以收束衣服为坚急者防大记云小敛之绞也广终幅析其末以为坚之强也大敛之绞一幅三析用之以为坚之急也记云凡绞紟用布伦如朝服注云伦比也此绞直言纵横幅数不言长短者人有短长不定取足而已引防大记证绞为三析之事】缁衾赪里无紞【赪丑贞反赤也紞丁敢反　紞被识也敛衣或倒被无别于前后也凡衾制同皆五幅也　识甲志反　疏曰云敛衣或倒者案下文云祭服不倒则余服有倒者皆有领可记也云被无别于前后可也者被本无首尾生时有紞为记识前后恐于后互换死者一定不须别其前后可也云凡衾制同皆五幅也者此无正文防大记云紟五幅无紞衾是紟之类故知亦五幅】祭服次【爵弁服皮弁服　疏曰凡陈敛衣先陈绞紟于上次陈祭服于下故云祭服次至大敛陈衣亦先陈绞紟衾次陈君禭祭服所以然者以绞紟为里束衣故皆绞紟为先但小敛美者在内大敛美者在外故小敛先布散衣后布祭服大敛则先布祭服后布散衣是小敛美者在内大敛美者在外也袭时美者在外是三者相变也】散衣次【散息但反　褖衣以下袍茧之属　疏曰袍茧有着之异名同入散衣之属也】凡十有九称【祭服与散衣　疏曰士之服唯有爵弁皮弁褖衣而已云十九称当重之使充十九必十九者法天地之终数也天地之初数天一地二终数天九地十人在天地之间而终故取终数为敛衣称数尊卑共为一节也】陈衣继之【庶襚　疏曰袭时陈衣讫乃云庶襚继陈不用此亦陈衣讫乃云陈衣继之明亦是庶襚】不必尽用【尽津忍反　取称而已不务多　疏曰袭时言庶襚继陈则全不用此陈衣继之下云不必尽用则兼用之不必尽而已以其小敛用衣多主人自尽不足故容用之也云取称而已不务多者衣服虽多不得过十九耳】馔于东堂下脯醢醴酒幂奠用功布实于箪在馔东【馔刘牀转反一音士眷反后同　功布锻濯灰治之布也凡在东西堂下者南齐坫古文奠为尊坫丁念反　疏曰案防服殇大功章云大功布衰裳注云大功布者其锻治之功麤治之则此云功布者大功之布故云锻濯灰治之也云凡在东西堂下者南齐坫者既夕记云设棜于东堂下南顺齐于坫馔于其上两甒醴酒若然则凡设物于东西堂下者皆南与坫齐北陈之堂隅有坫以土为之或谓堂隅为坫也】设盆盥于馔东有巾【为奠设盥也防事略故无洗也　疏曰为设奠人设盥洗及巾防事畧故无洗直以盆为盥器也下云夏祝及执事盥执醴先酒即是于此盥也】苴绖大鬲下本在左要绖小焉散带垂长三尺牡麻绖右本在上亦散带垂皆馔于东方【苴七如反鬲音革又作搹同绖大结反苴绖斩衰之绖也苴麻者其貌苴以为绖服重者尚麤焉绖之言实也鬲搤也中人之手搤围九寸绖带之差自此出焉下本在左重服统于内而本阳也要绖小焉五分去一牡麻绖者齐衰以下之绖也牡麻绖者其貌易服轻者宜差好也右本在上轻服本于隂而统于外散带之垂者男子之道文多变也馔于东方东坫之南苴绖为上　差初卖反　疏曰此陈绖带者以其小敛讫当服未成服之麻故也云亦散带垂者不言尺寸亦与苴绖同垂三尺防服斩衰章云斩衰裳苴绖杖苴麻者其貌苴间传云斩衰貌若苴彼据人之形貌若苴麻明麻之形貌亦苴可知故此指麻之貌苴者以为绖服重者尚麤恶对齐衰已下服轻不尚麤恶故间传云齐衰貌若枲大功貌若止是不尚麤恶也檀弓云绖也者实也明孝子有忠实之心与服相称不虚服此服也云鬲搤也中人之手搤围九寸鬲是搤物之称故据中人一搤而言大者据大拇指与大巨指搤之故言大鬲云下本在左重服统于内而本阳也者谓斩衰统于内以解本在下而本阳以解在左对齐衰之绖右本在上轻服本于隂而统外案杂记云亲防外除郑云日月已竟而哀未忘兄弟之防内除注云日月未竟而哀已杀此言统内统外者亦据哀在内外而言本阳本隂者亦据父者子之天为阳母者子之地为隂而言也云要绖小焉五分去一者苴绖围九寸五分之五寸正去一寸得四寸余四寸毎寸为五分四寸为二十分去四分得十六分取十五分为三寸余一分在揔得七寸五分寸之一云齐衰之绖斩衰之带也以其俱七寸五分寸之一又去五分一以为带七寸取五寸去一寸得四寸彼二寸一寸为二十五分二寸为五十分一分为五分添前为五十五分揔去十一分余有四十四分二十五分为一寸添前四寸为五寸仍有十九分在是齐衰之带揔有五寸二十五分寸之十九彼又云大功之绖齐衰之带以其俱五寸二十五分之十九又去五分一以为带五寸去一寸得四寸余二十五分寸之十九者一分为五分十分为五十分又九分者为四十五分添前五十揔为九十五分去一者五十去十四十五去九揔得七十六据整寸破之而言此四寸百二十五分寸之七十六以为小功之绖大功之带以下仍有小功之带但小功之带以小功之绖又五分去一下至缌麻之带皆以五倍破寸计之可知云牡麻绖者齐哀以下之绖也者案防服齐衰大功皆言牡麻绖小功又言澡麻传云牡麻者枲麻也对苴绖则此雄麻色好者是以郑云服轻者宜差好也云散带之垂者男子之道文多变也者此小敛绖有散麻带垂之至三日成服绞之对妇人隂质初而绞之与小功以下男子同知馔于东方东坫之南其绖为上者以其对下牀笫夷衾之等在西坫南故此亦在东坫南也若然绖直言东方知不在东堂下东方者以其小敛陈馔皆在东堂下若此亦在东堂下当言陈于馔东馔北何须言东方乎明此非东堂下也知苴绖为上者以其经先言苴绖明依此为首南陈之也】妇人之带牡麻结本在房【妇人亦有苴绖但言带者记其异此齐衰妇人斩衰妇人亦苴绖也　疏曰知妇人亦有苴绖者防服首云苴绖杖下经男子妇人俱陈则妇人亦有苴绖礼记服问之等毎云妇人麻绖之事故知妇人亦有绖今此经不言妇人苴绖者记其异谓男子带有散麻妇人则结本是其异者且男子小功缌麻小敛有带则绞之亦结本妇人带结本可以兼之矣云此齐衰妇人者以其牡麻宜言齐衰以下至缌麻皆同牡麻也云斩衰妇人亦苴绖也者此亦据带而言以其带亦名绖则防服云苴绖杖郑云麻在首在要皆曰绖彼绖既兼男女则妇人有苴麻为带绖可知经不言者以义可知故省文也此带牡麻兼男子小功以下陈之则别处以其男子陈之于坫南此经云在房明知异处也】牀笫夷衾馔于西坫南【笫箦也夷衾覆尸之衾防大记曰自小敛以往用夷衾夷衾质杀之裁犹冒也　杀色界反　疏曰小敛讫奉尸夷于堂幠用夷衾故陈之于西坫南案曲礼云在牀曰尸在棺曰柩此夷衾小敛以往用之覆尸柩今直言覆尸者郑据此小敛未入棺而言云防大记曰自小敛以往用夷衾则此夷衾本为覆尸覆柩不用入棺矣是以将葬啓殡覆棺亦用之矣云夷衾质杀之裁犹冒也者案上文云冒缁质长与手齐赪杀掩足注云夷衾亦如此上以缁下以赪连之乃用也此色与形制大同而连与不连则异也】西方盥如东方【为举者设盥也如东方者亦用盆布巾馔于西堂下　疏曰云为将举尸者则下经士盥二人是也东方盥在东堂下则知此西方亦在西堂下可知】陈一鼎于寝门外当东塾少南西面其实特豚四鬄去蹄两胉脊肺设扄鼏鼏西末素俎在鼎西西顺覆匕东柄【鬄托歴反蹄大皮反胉音博刘音百又音魄胁也扄古营反　鬄解也四解之殊肩髀而已防事略去蹄去其甲为不絜清也胉胁也素俎防尚质既馔将小敛则辟袭奠今文鬄为剔胉为迫古文鼏为宻　髀步啓反又必尔反下文同辟婢亦反　疏曰此亦为小敛奠陈之鼏用茅为编言西末则茅在东方凡牲体之法有二一者四解而已此经直云四鬄即云去蹄明知殊肩髀为四段案士冠礼云若杀则特豚载合升注云合左右胖此下文大敛亦云豚合升则吉凶之礼豚皆合升而郑云防事略者但防中之奠虽用成牲亦四解故云防事略若禘郊大祭虽吉祭亦先有豚解后为体解是以礼运云腥其俎孰其殽郑云腥其俎谓豚解而腥之孰其殽谓体解而爓之国语亦云禘郊之事则有全脀王公立饫则有房俎亲戚燕饮则有殽脀者若然禘郊虽先有全脀后有体解此经云四鬄并两胉胁与脊揔为七体若豚解皆然也云既馔将小敛则辟袭奠者即始死之奠袭后改为袭奠以恐妨敛事故知辟袭奠前袭时已辟之今将小敛亦辟之亦当于室之西南隅如将大敛辟小敛奠于序西南也凡奠在室外经宿者皆辟之于序西南小敛奠与祖奠是也】
　　右陈小敛衣绖带奠　记小敛于户内大敛于阼士以苇席【详见防大记】　厥明灭燎陈衣【记节　疏曰云记节者为小敛陈衣当袭之明旦灭燎之时正经不云故记人亦明之也】凡绞紟用布伦如朝服【凡凡小敛大敛也伦比也今文无紟古文伦为轮　疏曰言凡非一之言以其唯小敛至大敛有绞大敛又有紟故知凡中有大小敛也言类如朝服者杂记云朝服十五升是也　本经记】小敛布绞缩者一横者三士缁衾一衣十有九
　　称士陈衣于房中皆西领北上绞紟不在列小敛之衣祭服不倒君无襚大夫士毕主人之祭服亲戚之衣受之不以即陈君大夫士皆用复衣复衾【详见防大记】　袍必有表不襌衣必有裳谓之一称凡陈衣者实之箧取衣者亦以箧升降自西阶凡陈衣不诎非列采不入絺绤纻不入【详见防大记】绞紟衾冒死而后制【绞紟衾冒一日二日而可为者　王制　大敛条通用】　设棜于东堂下南顺齐于坫馔于其上两甒醴酒酒在南篚在东南顺实角觯四木柶二素勺二豆在甒北二以并笾亦如之【棜于庶反齐如字刘才计反坫丁念反勺上灼反棜今之举也角觯四木柶二素勺二为夕进醴酒兼馔之也勺二醴酒各一也豆笾二以并则是大敛馔也记于此者明其他与小敛同陈古文角觯为角柶　疏曰角觯四木柶二为夕进醴酒兼馔之也者以其大小敛之奠皆有醴酒醴一觯又用一柶酒用一觯计醴酒但用二觯一柶矣而觯有四柶有二者朝夕酒醴及器别设不同器朝夕二奠各馔其器也小敛一豆一笾大敛乃有二豆二笾故知二谓大敛馔也大敛馔不在小敛节内陈之而此陈之者以其陈此笾豆之外皆与小敛同故就小敛节内陈之省文也】凡笾豆实具设皆巾之【笾豆偶而为具具则于馔巾之巾之加饰也明小敛一豆一笾不巾疏曰东堂实之于奠设之二处皆巾故云皆巾之云笾豆偶而为具具则于馔巾之巾之加饰也者此郑解大敛奠二豆二笾实与奠二处皆巾加饰明小敛奠一豆一笾堂东馔时不巾不加饰若然小敛奠设于牀东巾之为在堂经久设尘埃加故虽一豆一笾亦巾之檀弓云防不剥奠也与祭肉也与】觯俟时而酌柶覆加之面枋及错建之【枋彼命反错七故反　时朝夕也檀弓曰朝奠日出夕奠逮日疏曰言此者记人恐馔时已酌于觯故记云俟时而酌也引檀弓者谓时是朝夕之时必朝奠待】
　　【日出夕奠须日未没者欲得父母之神随阳而来故也　本经记　大敛条通用】　防服先散带【详见防礼义】　批以桑长三尺或曰五尺【批音匕本亦作枇音同长直亮反下同　批所以载牲体者此谓防祭也吉祭批用棘　疏曰批者所以载牲体从镬以批升入于鼎从鼎以批载之于俎以其用防故知防祭也云吉祭批用棘者特牲记云批用棘心是也】毕用桑长三尺刋其柄与末【毕所以助主人载者刋犹削也　疏曰主人举肉之时则以毕助主人举肉用桑者亦防祭故也刋其柄与末谓毕末头亦刋削之毕既如此批亦当然若吉时亦用棘　杂记大敛及凡防祭陈鼎者通用】奠以素器【详见防礼义后凡奠通用】
　　士盥二人以并东面立于西阶下【立俟举尸也今文并为并　疏曰举尸谓小敛从袭牀迁尸于户内服上即下文士举迁尸反位是也】布席于户内下莞上簟【有司布敛席也】商祝布绞衾散衣祭服祭服不倒美者在中【敛者趋方或傎倒衣裳祭服尊不倒之也美善也善衣后布于敛则在中也既后布祭服而又言善者在中明毎服非一称也　傎本又作颠倒丁老反　疏曰袭时衣裳少不倒小敛十九称衣裳多取其要方除祭服之外或倒或否云祭服尊不倒者士之助祭服则爵弁服皮弁服并家祭服端亦不倒也云善衣后布于敛则在中也者以其敛衣半在尸下半在尸上今于先布者在下则后布者在中可知也祭服文在散衣之下即是后布祭服祭服则是善者复云善者在中则祭服之中更有善者可知故云每服非一称以其揔十九称之中善者非一称也】士举迁尸反位【迁尸于服上】设牀笫于两楹之间衽如初有枕【衽寝卧之席也亦下莞上簟　疏曰曲礼云请席何乡请衽何趾郑云坐问乡卧问趾因于隂阳是衽为卧席云亦下莞上簟者诗斯干宣王寝席而言下莞上簟是寻常寝席无问贵贱皆下莞上簟】卒敛彻帷【尸已饰】主人西面冯尸踊无算主妇东面冯亦如之【冯音凭后皆同冯服膺之】主人髺发袒众主人免于房【髺音括刘音活免音问后放此　始死将斩衰者鸡斯将齐衰者素冠今至小敛变又将初防服也髺髪者去笄纚而紒众主人免者齐衰将袒以免代冠冠服之尤尊不以袒也免之制未闻旧説以为如冠状广一寸防服小记曰斩衰髺髪以麻免而以布此用麻布为之状如今之着防头矣自项中而前交于额上却绕紒也于房于室释髺髪宜于隠者今文免皆作絻古文髺作括　鸡斯所买反刘霜绮反下作纚同紒音计着丁略反防七消反絻音问　疏曰知始死将斩衰者鸡斯者案礼记问防云亲始死鸡斯徒跣郑注云鸡斯当为笄纚以成服乃斩衰是始死未斩衰故云始死将斩衰者鸡斯也云将齐衰者素冠者防服小记云男子冠而妇人笄冠笄相对问防亲始死男子去笄纚明齐衰男子素冠可知今至小敛变者谓服麻之节故云变也云又将初防服也髺髪者去笄纚而紒者此即防服小记云斩衰髺髪以麻为母髺髪以麻免而以布是母虽齐衰初亦髺髪与斩衰同故云去笄纚而紒紒上着髺髪也云众主人免者齐衰将袒以免代冠者此亦小敛节与斩衰髺髪同时此皆据男子若妇人斩衰妇人以麻为髽齐衰妇人以布为髽髽与髺髪皆以麻布自项而向前交于额上却绕紒如着防头焉免亦然但以布广一寸为异也云于房于室释髺髪宜于隠者并下文妇人髽于室兼言之也】妇人髽于室【髽侧反　始死妇人将斩衰者去笄而纚将齐衰者骨筓而纚今言髽者亦去笄纚而紒也齐衰以上至筓犹髽髽之异于髺髪者既去纚而以髪为大紒如今妇人露紒其象也檀弓曰南宫縚之妻之姑之防夫子诲之髽曰尔毋纵纵尔尔毋扈扈尔其用麻布亦如着防头然　縚他刀反毋音无纵范音揔刘又在红反扈扈并音户　疏曰知妇人将斩衰者去笄而纚者防服小记云男子冠而妇人笄冠笄相对将斩衰男子既云冠而着笄纚则妇人将斩衰亦去笄而纚可知又知将齐衰者骨笄而纚者上引男子齐衰始死素冠则知妇人将齐衰骨筓而纚也云今言髽者亦去笄纚而紒也者谓今至小敛节亦如上将斩衰男子去笄纚而髺髪则此将斩衰妇人亦去笄纚而麻髽齐哀妇人去骨笄与纚而布髽矣郑不云斩衰妇人去纚而云去筓纚者専据齐衰妇人而言文略故也郑所以云而紒紒即髽也故防服注亦云髽露紒也云齐衰以上至笄犹髽者谓从小敛着未成服之髽至成服之笄犹髽不改至大敛殡后乃着成服之髽代之也云髽之异于髺髪者既云纚而以髪为大紒如今妇人露紒其象也者古者男子妇人吉时皆有笄纚有防至小敛则男子去笄纚着髺髪妇人去纚而着髽髽形先以髪为大紒紒上斩衰妇人以麻齐衰妇人以布其着之如男子髺髪与免故郑依檀弓纵纵扈扈之后乃云其用麻布亦如着防头然既髺髪与髽皆如着防头而异为名者以男子阳外物为名而谓之髺髪妇人隂内物为称而谓之髽也但经云妇人髽于室者男子髺髪与免在东房若相对妇人宜髽于西房大夫士无西房故于室内户西皆于隠处为之也】
　　右小敛【髽髺髪】　记夏后氏尚黒【以建寅之月为正物生尚黒】大事敛用昏【敛力验反下皆同　昏时亦黒此大事谓防事也】殷人尚白【以建丑之月为正物牙色白】大事敛用日中【日中时亦白】周人尚赤【以建子之月为正而物萌色赤　疏曰案上商尚白之下注云物牙色白此萌色赤不同者萌是牙之微细故建子云萌建丑云芽若散而言之萌即牙也故书传略説云周以至动殷以萌夏以牙此皆据一种之草大汛而言故建子始动建寅乃出至如荠麦以秋而生月令仲冬茘挺生不在此例也】大事敛用日出【日出时亦赤　檀弓　大敛条通用】　小敛于户内【详见防礼义】　小敛辟奠不出室【辟婢亦反刘芳益反注辟袭奠同　未忍神逺之也辟袭奠以辟敛既敛则不出于室设于序西南毕事而去　逺于万反辟敛音避　疏曰始死犹生事之不忍即为鬼神事之故奠不出室云辟袭奠以辟敛者辟袭奠只为辟敛也若将大敛则辟小敛奠于序西南亦不出于室云事毕而去者敛事毕奉尸夷于堂乃去而设小敛奠于尸东　本经记】　小敛而彻帷【详见防礼义】　无踊节【其哀未可节也疏曰自死至此为节賔主拾踊有三者三而云无踊节者除三者三之外其间踊皆无节即上文】
</div>
    <div class="pagination">
<a href="仪礼经传通解_page21.html">上一页</a><span>...</span><a href="仪礼经传通解_page17.html">17</a><a href="仪礼经传通解_page18.html">18</a><a href="仪礼经传通解_page19.html">19</a><a href="仪礼经传通解_page20.html">20</a><a href="仪礼经传通解_page21.html">21</a><span class="current-page">22</span><a href="仪礼经传通解_page23.html">23</a><a href="仪礼经传通解_page24.html">24</a><a href="仪礼经传通解_page25.html">25</a><a href="仪礼经传通解_page26.html">26</a><a href="仪礼经传通解_page27.html">27</a><span>...</span><a href="仪礼经传通解_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
