<!DOCTYPE html>
<html>
<head>
    <meta charset="UTF-8">
    <title>五礼通考 - 第 300 页/共 431 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五礼通考 - 第 300 页/共 431 页</h1>
    <div class="content">　　娄上十一将军侯【或作十二】
　　【晋书天文志天将军十二星在娄北主武兵中央大星天之大将也　宋史天文志天大将军十一星宋两朝天文志天大将军十二星距大星去极六十度半入娄宿四度】
　　娄宿之属合象







　　【宋史天文志案晋志天仓天庾在二十八宿之外天大将军属天市垣左更右更惟隋志有之乾象新书以天仓属奎武宻亦以属奎又属娄步天歌皆属娄宿】
　　胃宿三星
　　胃三星鼎足河之次
　　【今测胃一星黄经四宫一十二度三十三分纬北一十一度一十六分赤经四宫六度一十七分纬北二十六度二十分】
　　【史记天官书胃为天仓　晋书天文志胃三星天之厨藏主仓廪五谷府也　宋史天文志汉永元铜仪胃宿十五度景祐测騐十四度　宋两朝天文志距西南星去极六十七度半】
　　天廪四星
　　天廪胃下斜四星
　　【今测天廪一星黄经四宫一十九度一十分纬南五度五十七分　三星黄经四宫一十七度二十八分纬南八度五十分　四星黄经四宫一十六度四十六分纬南九度二十三分】
　　【晋书天文志天廪四星在昴南一曰天仓主蓄黍稷以供飨祀春秋所谓御廪也　宋两朝天文志距南星去极八十五度半入胃宿十二度】






　　天囷十三如乙形
　　【今测天囷一星黄经四宫九度五十七分纬南一十二度三十七分赤经四宫一十一度三十分纬北二度五十分　三星黄经四宫一十度四十一分纬南七度五十分　四星黄经四宫七度一十七分纬南五度三十六分　五星黄经三宫二十九度三十七分纬南四度一十九分　六星黄经四宫三度零四分纬南五度五十二分　七星黄经四宫三度五十八分纬南九度一十三分　八星黄经四宫五度零四分纬南一十二度零三分赤经四宫六度四十七分纬北一度五十二分　九星黄经四宫三度一十二分纬南一十四度三十二分赤经四宫五度五十四分纬南一度零五分】
　　【晋书天文志天囷十三星在胃南囷仓廪之属也主给御粮也　宋两朝天文志距大星去极九十一度半入胃宿六度半】


　　河中八星名大陵
　　【晋书天文志大陵八星在胃北亦曰积京主大丧也宋两朝天文志距大星去极五十四度入胃宿七度】



　　陵北九个天船名
　　【晋书天文志大陵北九星曰天船一曰舟星所以济不通也　通志天船九星居河中　宋两朝天文志距大星去极五十四度半入胃宿十度】
　　积尸一星
　　陵中积尸一个星
　　【晋书天文志大陵中一星曰积尸　通志张衡云一名积廪　宋两朝天文志去极五十五度入胃宿四度】
　　积水一星
　　积水船中一黑精
　　【晋书天文志天船中一星曰积水主候水灾宋两朝天文志去极五十三度入昴宿初度】
　　胃宿之属合象




　　【宋史天文志案晋志大陵积尸天船积水俱属天市垣天囷天廪在二十八宿之外武宻以天囷大陵属娄又属胃天船属胃又属昴乾象新书天囷五星属娄余星属胃大陵西三星属娄东五星属胃与步天歌有不同】昴宿七星
　　昴七星一聚实不少
　　【今测昴一星黄经四宫二十四度四十八分纬北四度一十分赤经四宫二十一度二十分纬北二十三度零三分　五星黄经四宫二十五度二十五分纬北四度】
　　【史记天官书昴曰髦头胡星也为白衣会　晋书天文志昴七星天之耳也主西方主狱事又为旄头昴毕间为天街天子出旄头罕毕以前驱此其义也通志甘氏云主口舌奏对　宋史天文志汉永元铜仪昴宿十二度唐开元游仪十一度旧去极七十四度景祐测騐昴宿十一度距西南星去极七十一度宋两朝天文志去极七十度】
　　天阿一星
　　月一星
　　阿西月东各一星
　　【晋书天文志天髙西一星曰天河主察山林妖变宋史天文志天阿一星一作天河在天廪星北　宋两朝天文志天河一星去极六十六度入胃宿十度今测月一星黄经四宫二十九度零三分纬北一度一十二分】
　　【隋书天文志天街西一星曰月　通志月一星在昴东　宋史天文志在昴宿东南蟾蜍也主日月之应女主臣下之象又主死丧之事　宋两朝天文志月一星去极七十一度半入昴宿五度】
　　天隂五星
　　月下五黄天隂名
　　【今测天隂一星黄经四宫一十六度二十五分纬北一度四十七分　二星黄经四宫一十七度三十一分纬北二度五十分】
　　【隋书天文志毕柄西五星曰天隂　宋史天文志天隂五星主从天子弋猎之臣　宋两朝天文志距西星去极七十五度半入胃宿七度】


　　隂下六乌刍藁营
　　【隋书天文志天苑西六星曰刍藁以供牛羊之食也通志一曰天积天子之藏府也　宋两朝天文志距西行中星去极一百八度入娄宿十一度】




　　营南十六天苑形
　　【今测天苑三星黄经四宫一十六度一十七分纬南二十八度四十七分赤经四宫二十一度五十五分纬南一十度五十四分　四星黄经四宫一十三度五十五分纬南二十七度四十七分赤经四宫一十九度三十六分纬南一十度三十二分　五星黄经四宫九度二十六分纬南二十五度五十九分赤经四宫一十五度一十分纬南一十度零二分　六星黄经四宫四度二十分纬南二十四度三十四分赤经四宫一十度一十六分纬南一十度一十一分晋书天文志天苑十六星昴毕南天子之苑囿养兽之所也　通志天苑十六星如环状　宋两朝天文志距东北星去极一百七度半入昴宿七度】


　　河里六星名卷舌
　　【晋书天文志卷舌六星在昴北主口语以知佞谗也通志张衡云主枢机　宋两朝天文志去极五十三度入昴宿初度】
　　蕙田案宋两朝志不载距星
　　天谗一星
　　舌中黑防天谗星
　　【隋书天文志卷舌中一星曰天谗主巫医　宋两朝天文志天谗一星去极六十一度半入昴宿半度】


　　砺石舌傍斜四丁
　　【今测砺石一星黄经五宫初度五十四分纬北七度五十五分　三星黄经五宫三度四十二分纬北三度五十七分】
　　【隋书天文志五车西五星曰厉石　宋史天文志砺石四星在五车星西主百工磨砺锋刃亦主候伺宋两朝天文志距南第二星去极六十五度入昴宿六度】
　　蕙田案隋志砺作厉诸家皆云四星惟隋志五星亦不同


　　昴宿之属合象





　　【宋史天文志案晋志天河卷舌天谗俱属天市垣天苑在二十八宿之外刍藁天隂月砺石晋志不载隋史有之武宻又以刍藁属胃卷舌属胃又属昴乾象新书以刍藁属娄卷舌西三星属胃东三星属昴天苑西八星属胃南八星属昴步天歌以上诸星皆属昴宿互有不合】



　　毕恰似爪叉八星出
　　【今测毕一星黄经五宫四度零三分纬南二度三十七分赤经五宫二度三十四分纬北一十八度二十六分　二星黄经五宫一度二十三分纬南五度四十七分　三星黄经五宫二度二十七分纬南四度零二分　四星黄经五宫三度三十二分纬南五度五十三分　五星黄经五宫五度二十三分纬南五度三十分六星黄经四宫二十六度一十三分纬南八度零三分】
　　【史记天官书毕曰罕车为边兵主弋猎　晋书天文志毕八星其大星曰天髙一曰边将主四夷之尉也通志甘氏云毕主街巷隂雨天之雨师也张衡云毕为天马　宋史天文志汉永元铜仪毕十六度旧】
</div>
    <div class="pagination">
<a href="五礼通考_page299.html">上一页</a><span>...</span><a href="五礼通考_page295.html">295</a><a href="五礼通考_page296.html">296</a><a href="五礼通考_page297.html">297</a><a href="五礼通考_page298.html">298</a><a href="五礼通考_page299.html">299</a><span class="current-page">300</span><a href="五礼通考_page301.html">301</a><a href="五礼通考_page302.html">302</a><a href="五礼通考_page303.html">303</a><a href="五礼通考_page304.html">304</a><a href="五礼通考_page305.html">305</a><span>...</span><a href="五礼通考_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
