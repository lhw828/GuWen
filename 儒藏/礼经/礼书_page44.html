<!DOCTYPE html>
<html>
<head>
    <meta charset="UTF-8">
    <title>礼书 - 第 44 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>礼书 - 第 44 页/共 66 页</h1>
    <div class="content">　　太宰祀之日赞玉币爵之事【爵所以献齐酒不用玉爵尚质也】祀大神示亦如之享先王亦如之赞玉几玉爵【宗庙献用玉爵】大朝觐防同赞玉币玉献玉几玉爵【玉爵王礼诸侯之酢爵】小宰凡祭祀赞玉币爵之事祼将之事凡賔客赞祼凡受爵之事内宰大祭祀后祼献则赞瑶爵亦如之【瑶爵谓尸卒食王既酳尸后亚献之其爵以瑶为饰】凡賔客之祼献瑶爵皆赞【谓王同姓及二王之后来朝觐为賔客者王飨燕亚王献賔也瑶爵所以亚王酬賔也】郁人大祭祀与量人受举斚之卒爵而饮之量人凡卒祭与郁人受斚厯而皆饮之司士凡祭祀掌士之戒令诏相其法事及赐爵呼昭穆而进之【赐爵神惠及下也】梓人为饮器勺一升爵二升觚三升献以爵而酬以觚一献而三酬则一豆矣食一豆肉饮一豆酒中人之食也礼记曲礼饮玉爵者弗挥月令反执爵于大寝三公九卿诸侯大夫皆御命曰劳酒礼运醴醆以献荐其燔炙又曰醆斚及尸君非礼也是谓僭君礼器琥璜爵又曰有以小为贵者宗庙之爵贵者献以爵贱者献以散尊者举觯卑者举角郊特牲卒爵而乐阕孔子屡叹之又曰举斚角诏妥尸明堂位爵用玉琖仍雕加以璧散璧角又曰殷以斚少仪客爵居左其饮居右介爵酢爵僎爵皆居右祭义执爵而酳祭统尸饮五君洗玉爵献卿尸饮七以瑶爵献大夫尸饮九以散爵献士及羣有司又曰尸酢夫人执柄夫人受尸执足夫妇相授受不相袭处酢必易爵明夫妇之别也玉藻君若赐之爵则越席相拜稽首受登席祭之饮卒爵而俟君卒爵然后授虚爵君子之饮酒也受一爵而色洒如也二爵而言言斯礼已三爵而油油以退仪礼燕礼主人以觚献賔賔以觚酢主人主人以象觚献于公主人媵觚酬于賔下大夫二人媵爵二人卒觯以象觯送公公取以酬賔主人以觚献卿又请二大夫媵爵如初二人以象觯送公公又行一爵若賔若长惟公所酬射人乃升主人献公以爵射人遂为司正卒角觯彻爼皆坐主人以觯献士賔媵觚于公賔卒爵以象觯奠于荐南公取之惟所赐无膳尊无膳爵大射主人以觚献賔賔以觚酬主人主人以象觚献公主人媵觚而酬于賔立媵爵二人媵賔爵者卒角觯以象觯送公公取以酬賔主人以觚献大夫大夫媵爵如初以象觯送公惟公所赐主人以觚献大夫乃献工以爵【献不用觚工贱异之也】立司正卒角觯立司射司马遂射以觯饮不胜者侍射者饮角觯以象觯饮公司正洗散献服不【散容五升】王耦及公卿大夫复射公又举奠觯惟公所赐乃彻爼而燕主人以觯献士賔以象觚送公公取惟所赐旅无算爵无算乐礼毕聘礼礼賔实觯以醴賔坐啐醴士冠父醮子士昏主人礼賔妇见舅姑醴皆用觯士丧敛涂朔月之奠既夕厥明之奠皆觯士虞阴厌奠觯献尸主人废爵主妇足爵賔长繶爵【繐爵口足之间有篆】特牲阴厌亦奠觯主人酳尸献祝佐食以角献賔兄弟以爵主妇献尸祝佐食及賔献尸皆以爵主人主人酬賔兄弟旅于酬尸嗣举奠皆以觯长兄弟加献觚利献以散少牢主人主妇賔献尸皆以爵有司彻主人主妇賔侑尸亦以爵酬賔用觯乡饮乡射献以爵其他皆用觯燕礼主人献酬賔賔酢主人皆以觚献爵二人卒觯之后公象觯酬诸臣主人以爵献工司正卒角觯之后彻爼皆坐王以觯献士公以象觯赐诸臣大射立司正之前与燕礼同既射胜者以象觯饮公司马正以散献服不主人以觯献士公以象觚惟公所赐聘礼礼賔以醴而用觯公食大夫亦酳以醴而用觯
　　明堂位曰爵夏后氏以琖商以斚周以爵考之尔雅钟之小者谓之栈【音琖】晋元兴中剡县民井中得钟长三寸口径四寸铭曰栈则栈卑而浅矣夏爵命之以琖葢其制若栈然也祭统尸酢夫人执柄夫人受尸执足柄其尾也有足而尾命之以爵葢其制若雀然也琖象栈爵象雀而斚有耳焉则三者之制可知矣明堂位言玉琖周礼言玉爵春秋言瓘斚则三者之饰可知矣仪礼士虞主人献尸以废爵主妇以足爵賔长以繶爵郑氏谓繶爵者口足之间有篆则爵之繶犹屦之繶也主人废爵而未有足主妇足爵而未有篆賔长则篆口足而已以虞未纯吉故也然则吉礼之爵葢全篆欤明堂位曰爵用玉琖仍雕仍雕则雕之不在夏而在周矣诗曰洗爵奠斚周礼郁人大祭祀与量人受举斚之卒爵而饮之琖斚先王之器也惟鲁与二王之后得用焉诸侯用之则僭矣故记曰琖斚及尸君非礼也夫天下之理莫之爵者常大为物所爵者常小禽之名爵以小故也火之名爝亦以小故也爵资于导而所入者小其实一升而巳此所以谓之爵也梓人曰爵一升觚三升献以爵而酬以觚韩诗説一升曰爵二升曰觚三升曰觯四升曰角五升曰散而爵量与梓人同觚量与梓人异者仪礼少牢有司彻皆献以爵酬以觯乡饮乡射亦献以爵酬以觯郑氏释梓人谓觚当为觯古书觯从角氏角氏与觚相涉故乱之耳其説是也然梓人曰献以爵酬以觚一献而三酬则一豆矣食一豆肉饮一豆酒中人之食也一献而三酬者献以一升酬以三升也并而计之为四升四升为豆豆虽非饮器其计数则然郑氏改豆为斗误也凡献皆以爵而燕礼大射主人献賔献公以觚特牲礼主人初献以爵者礼器曰宗庙之器以小为贵贵者献以爵贱者献以散尊者举觯卑者举角特牲主妇献以角与爵而佐食加献以散祭统尸饮五君洗玉爵献卿尸饮九以散爵献士大射主人以觚献賔及公而司马以散献服不是贵者以小贱者以大或献尸或受献一也士祭初献以角下大夫也燕礼大射主人献以觚下飨礼也飨礼惟不入牲其他皆如祭祀则用爵以献可知也明堂位加以璧散璧角则天子自觯而上用玉可知也燕礼大射以象觚象觯献公则诸侯之爵用象可知也燕礼司正饮角觯而士丧礼奠亦角觯葢大夫饰以角士木而已丧奠用角觯摄盛也觯中觞也乡饮乡射记曰其他皆用觯观士冠礼父醮子士婚主人礼賔妇见舅姑醴皆以觯聘礼礼賔士虞及吉祭与大夫吉祭阴燕之奠皆以觯公食大夫无尊亦以觯则觯之为用非适于一也先儒言诸觞皆形制同而升数异然爵如雀觚不圜【孔子曰觚不觚觚哉觚哉古者破觚为圜殳体八觚坛有八觚】则诸觞形制安得而同哉书称上尊奉同王受同三宿三祭三咤则周之爵又谓之同也先儒谓爵尽也足也觚寡也觯适也角触也散讪也又谓总名曰爵其实曰觞觞饷也此不可考要之爵觚觯角皆示戒也










　　礼书卷九十八
　　钦定四库全书
　　礼书卷九十九
　　宋　陈祥道　撰













<经部,礼类,通礼之属,礼书,卷九十九>
<经部,礼类,通礼之属,礼书,卷九十九>
<经部,礼类,通礼之属,礼书,卷九十九>
<经部,礼类,通礼之属,礼书,卷九十九>








　　觥
　　觥亦作觵诗卷耳七月桑扈丝衣言兕觥则觥角爵也周官闾胥掌其比觥挞罚之事小胥觵其不敬者则觵罚爵也先儒谓其受七升以兕角为之无兕则刻木为之如兕角然其用则飨燕乡饮賔尸皆有之七月言朋酒斯飨称彼兕觥春秋之时卫侯飨晋成叔而甯惠子歌兕觥其觩则飨有觥也郑人燕赵孟穆叔子皮而举兕爵是燕有觥也闾胥掌比觥是乡饮有觥也丝衣言兕觥是賔尸有觥也葢燕礼乡饮酒大夫之飨皆有旅酬无筭爵于是时也用觥龙勺
　　疏勺
　　蒲勺
　　彛巾以画布而勺有饰明堂位曰灌尊龙勺疏勺蒲勺是也尊巾以疏布而勺无饰礼器曰牺尊椫杓以素为贵是也椫白理木也与丧士素勺异矣龙勺刻之以龙也疏勺刻而疏之也蒲勺刻之以蒲也疏勺葢与疏七疏屏疏渠眉之象同蒲勺葢与蒲璧之象同龙水畜也疏水道也蒲水物也勺所以防齐酒明水故其饰如此考工记曰梓人为饮器勺一升爵一升仪礼加勺于尊皆南枋则杓者北靣也毎尊皆加勺则尊不共勺也郑康成曰蒲勺如鳬头不可考也斗
　　诗大东曰维北有斗不可以挹酒浆又曰维北有斗西柄之揭行苇曰酒醴维醹酌以大斗【毛氏曰大斗长三尺正义曰长三尺谓其柄也汉礼器制度注勺五升径六寸长三尺是也葢从大器挹之于樽用此勺耳其在樽中不当用如此之长勺也】葢斗亦谓之勺勺非斗也勺挹于樽彛而注诸爵瓒斗挹于大器而注诸尊彛旧图樽受五斗斗实五升勺柄长二尺四寸斗柄长三尺葢其所传者尚矣史记曰赵襄子令工人作为金斗长其尾可以击人与代王饮厨人进斟因反斗以击代王杀之此又非先王之所谓斗
　　鼐
　　鼎
　　鼒
　　铏
　　鼎之器于象为备【易曰鼎象也】鼎之齐于金为多【六分其金而锡居一谓之钟鼎之齐】下有足上有耳有鼏以覆之有以举之【説文鼏以木横其鼎耳而举之周礼庙门客大鼎七个即易玉也鼏幂狄切】鼏茅为之长则束其本短则编其中扃木为之大者庙门容七个小者闱门容三个【考工记】诗称鼐鼎及鼒尔雅曰鼎絶大者谓之鼐圜弇上者谓之鼒附耳外谓之釴欵足谓之鬲士虞礼有上鼎中鼎下鼎有司彻司马举羊鼎司士举豕鼎鱼鼎则鼎之体有大小侈弇之别而其用有牛羊豕鱼之异天子诸侯有牛鼎【后汉书曰函牛之鼎】大夫有羊鼎士豕鼎鱼鼎而已上得兼下下不得兼上则鼐鼎特王有之也周官膳夫王曰一举鼎十有二掌客诸侯之礼鼎皆十二聘礼賔之飱饔皆饪一牢鼎九而飱腥一牢鼎七饔腥二牢鼎二七上介飱饔皆饪一牢鼎七而饔腥一牢鼎七众介飱少牢饪鼎五大夫少牢五鼎士特牲丧礼三鼎既夕五鼎而掌客聘礼诸侯与卿之鼎过于王之数士既夕之鼎过于特牲之制何也聘礼陈鼎也王之日举食鼎也特牲庸礼也既夕斯须礼也然所谓陪鼎羞鼎皆铏鼎也铏鼎所以实羮者也【亨人祭祀賔客共铏羹】铏羮所以具五味也其芼则藿【牛】苦【羊】薇【豕】也其臭则膷【牛】臐【羊】膮【豕】也自羮言之曰铏羮自器言之曰铏鼎以其陪正鼎曰陪鼎以其为庶羞曰羞鼎其实一也王日食九鼎而陪鼎三公食大夫七鼎而铏鼎四【宰夫设四铏于豆南】掌客土公铏四十有二侯伯铏二十有八子男铏十有八聘礼之賔飱饔之羞鼎皆三上介飱饔之羞亦三少牢佐食设羊铏豕铏特牲正妇设两铏然公食大夫之铏多于王日食者以公食者众故也聘介之铏同于賔者以王鼎杀故也周官亨人掌共鼎镬以给水火之齐少牢爨在庙外之东三鼎在羊镬之西二鼎在豕镬之西然则牲体皆亨于镬然后肉脀之鼎而羮纳之铏登【大羮在登】则镬者釡锜之总名也旧图天子之鼎饰以黄金诸侯饰以金容一斛大夫羊鼎饰以铜容五斗士豕鼎设以铁容三斗而牛羊豕鼎各状其首于足上若然鱼鼎腊鼎岂皆状以鱼腊乎所谓饰以金与铜铁而容一斛与五斗三斗葢以后世之鼎言之也士丧礼陈鼎于寝门外西靣士虞陈鼎于门外之右北靣鼎入设于西阶前东靣特牲陈鼎于门外北靣鼎入当阼阶东靣则鼎固有靣矣其详不可得而知












　　礼书卷九十九
　　钦定四库全书
　　礼书卷一百
　　宋　陈祥道　撰













<经部,礼类,通礼之属,礼书,卷一百>
<经部,礼类,通礼之属,礼书,卷一百>
<经部,礼类,通礼之属,礼书,卷一百>
<经部,礼类,通礼之属,礼书,卷一百>
<经部,礼类,通礼之属,礼书,卷一百>








　　束幂【茅为之束其本饰以朱】
　　编幂【茅为之编其中饰以朱】
　　大扃【饰以朱】
　　小扃【饰以朱】
　　公食大夫礼甸人陈鼎设扃幂若束若编考工记曰庙门容大扃七个闱门容小扃三个説文曰扃外门之闲也葢鼎扃之制取象于门扃而庙门之度取数于鼎扃取数于鼎扃则鼎之出入有容矣大扃牛鼎之扃也小扃羊豕鼎之扃也郑氏谓牛鼎之扃长三尺膷鼎之扃长二尺然膷鼎乃牛鼎之陪者也以小扃为膷鼎之扃而不以为羊豕鼎之扃者以其长止二尺故也扃谓之亦谓之鼏易称玉金説文曰鼎以横木贯耳而举之则木其质也金玉其饰也幂茅为之长者束本短者编中陈鼎必于门外举之则去幂然后入既入则抽扃然后加匕
　　疏布巾【白色】
</div>
    <div class="pagination">
<a href="礼书_page43.html">上一页</a><span>...</span><a href="礼书_page39.html">39</a><a href="礼书_page40.html">40</a><a href="礼书_page41.html">41</a><a href="礼书_page42.html">42</a><a href="礼书_page43.html">43</a><span class="current-page">44</span><a href="礼书_page45.html">45</a><a href="礼书_page46.html">46</a><a href="礼书_page47.html">47</a><a href="礼书_page48.html">48</a><a href="礼书_page49.html">49</a><span>...</span><a href="礼书_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
