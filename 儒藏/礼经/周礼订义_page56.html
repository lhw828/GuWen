<!DOCTYPE html>
<html>
<head>
    <meta charset="UTF-8">
    <title>周礼订义 - 第 56 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周礼订义 - 第 56 页/共 96 页</h1>
    <div class="content">　　郑康成曰厌翟次其羽使相廹○郑锷曰饰以翟羽相厌次焉示其厌防故不复重从王见賔客则乘之郑康成曰勒靣谓以如王龙勒之韦为当靣饰【○郑锷曰谓马之靣如王革路为龙勒之饰不设饰】缋画文也【○郑锷曰谓以白黒青赤之色如缋画之饰以为緫见相杂之文】
　　安车雕靣鹥【乌兮反】緫
　　郑锷曰安车则饰不用翟漆之而已妇人坐乘独此车名安朝王所乘取安处之义【○贾氏曰曲礼云妇人不立乘又云大夫致事乘安车则男子坐乘亦谓之安车然王后五路皆是坐乗独此得安车之名者以余者有重翟厌翟翟车辇车之名可称此无异物之称故独得安车之名】雕靣谓刻革为马靣之饰不龙其勒○郑司农曰鹥读为鳬鹥之鹥鹥緫者靑黑色以缯为之
　　皆有容盖
　　郑司农曰容谓幨车山东谓之裳帏或曰潼容【○贾氏曰衞诗渐车帏裳毛氏赤云潼容】○郑康成曰盖如今小车盖
　　翟车贝靣组緫有握
　　郑康成曰翟车不重不厌以翟饰车之侧尔○郑锷曰采桑则乘之○郑康成曰贝靣贝饰勒之当靣【○郑锷曰贝者水虫余貾余泉之类物之美而可寳者】
　　王昭禹曰组緫以织组为緫【○郑锷曰组者五色丝绦文之美而相杂者○贾氏曰朱緫缋緫鹥緫皆以缯为之则组緫以组绦为之】○郑锷曰有幄者谓之帷幕以为幄有幄则无容盖【○郑康成曰如今軿车○贾氏曰汉法軿车无盖故举以况之】
　　辇车组挽【音晚】有翣【所甲反】羽盖
　　郑康成曰辇车不言饰后居宫中从容所乘但漆之而已为辁轮人挽之以行【○贾氏曰杂记注引许氏说文解字曰有辐曰轮无辐曰辁杂记注辁崇盖半乗车之轮乗车髙六尺六寸则此当三尺三寸】○郑锷曰以组为挽○郑康成曰有翣所以御风尘以羽作小盖为翳日也
　　总论
　　易氏曰重翟之钖靣朱緫亦玉路之钖樊缨也厌翟之勒靣缋緫亦金路之钩樊缨也安车之雕靣鹥緫亦象路之朱樊缨也翟车之贝靣组緫亦革路之龙勒条缨辇车以人挽之而已盖拟木路而其制略自安车以上皆有容盖自翟车以上皆有幄自辇车以上皆有翣羽盖五路之等如此○郑锷曰衣袆衣则乘重翟衣褕狄阙狄则乘厌翟衣展衣则乘安车衣鞠衣则乗翟车衣褖衣则乗辇车
　　王之防车五乘【绳证反】木车蒲蔽犬【莫歴反】尾櫜【音羔】防饰小服皆防
　　郑康成曰木车不漆者○郑司农曰蒲蔽谓臝兰车以蒲为蔽天子防服之车汉仪亦然【○郑康成曰蔽车旁御风尘者】犬以犬皮为覆笭【○郑康成曰犬白犬皮○贾氏曰古者男子立乘须冯轼上须皮覆之故云犬士防记主人乗恶车白狗幦是也】○黄氏曰康成以尾櫜以犬尾为戈防之弢小服刀劔短兵之衣始遭防所乗为君之道尚微备奸臣未必然防家引礼防事无等亦恐未尽此言王之防车五等则非诸臣之制郑自始遭丧至次五等恐当如此或曰丧车尾櫜防饰小服皆防尾末也车之大木末皆布韬之以为饰小木则皆布之
　　素车棼蔽犬素饰小服皆素
　　郑康成曰素车以白土垩车棼读为薠薠麻以为蔽其服以素缯为缘○王氏曰素车蔽服皆素则少变而饰以素不皆防矣盖后车变而弥吉以至于丧除○郑康成曰此卒哭所乗
　　黄氏曰素车素饰不言尾櫜因上文且言小服皆素则尾櫜可知汉文帝遗诏无布车及兵器其制至汉犹在薻车以下不言小服则如常车施革駹车又渐漆矣
　　薻【音緫又音藻】车薻蔽鹿浅革饰
　　杜氏曰薻读为华藻之藻○郑康成曰薻水草苍色以苍土垩车以苍缯为蔽也鹿浅以鹿夏皮为覆笭【○贾氏曰夏时鹿毛新生为浅毛】又以所治去毛者缘之○王氏曰革不言色盖如素车用素○郑康成曰此既练所乘
　　駹车萑【音丸】蔽然髤【香求反】饰
　　郑康成曰駹车边侧有漆饰也【○贾氏曰下文漆车全有漆则此时未全为漆】萑细苇席也以为蔽者漆则成藩即吉也然果然也【○贾氏曰果然兽名】髤赤多黒少之色韦【○杜氏曰髤漆】○王氏曰髤与萑不言物盖如薻车用革○郑康成曰此大祥所乗
　　漆车藩蔽豻【五旦反】雀饰
　　郑康成曰漆车黒车【○贾氏曰凡漆不言色者皆黒且大夫所乗墨车及篆缦之饰直得墨名是凡车皆黒漆也】藩今时小车藩漆席以为之豻胡犬【○贾氏曰胡地之野犬或作狐字者谓狐与犬合所生】雀黒多赤少之色韦也此禫所乗
　　緫论
　　李嘉防曰丧车五乗必有蒲棼藻萑藩为之蔽者居丧衣服麄恶形貎毁瘠不可见人人亦不可见己故有蔽以自遮也又用犬鹿然豻之皮以为者盖丧服之中虽不治人事而防身之道不可不谨兽之害人以其皮而为之防亦示服猛之义然丧车既无他饰而戈防之弢与小服刀劒短兵之类必言之者自衞其身不可不谨与书曰虎贲百人逆子钊于南门者是也又丧车五乗贵贼皆同者惟丧不辨贵贱自天子达于庶人皆终三年之丧故有官者必曰解官持服与无官同
　　刘执中曰三年之丧皆乗恶车谓木车也齐衰之丧皆乗素车大功之丧皆乗薻车小功之丧皆乗駹车服缌者乗漆车【○贾氏曰天子至士丧车五乗尊卑等则大夫士禫亦得乗漆车与吉同者礼穷则同也】
　　服车五乗乗夏篆【音瑑】卿乗夏缦【莫干反】大夫乗墨车士乗栈【才产反】车庶人乗役车
　　郑康成曰服车服事者之车夏篆五采画毂约也【○郑司农曰篆读为圭瑑之瑑○王氏曰夏篆以采篆饰车也○项氏曰主化故夏篆以象文徳之敷】夏缦亦五采画无瑑尔
　　王氏曰墨车墨而不采○郑锷曰以革鞔而漆之者【○项氏曰墨车无五采而其色幽北方之智也大夫以智帅人者】
　　贾氏曰栈车不革鞔而漆之者此则冬官栈车欲弇恐有坼壊也【○王氏曰栈车则无饰矣考工记只栈车欲弇饰车欲侈墨车以上皆饰车也○项氏曰士栈车唯质而无饰弇而不侈则以士主事人】
　　郑康成曰役车方箱可载任器以共役【○王氏曰谓之乗非特载任器而已】○项氏曰以庶人主役故名役车诗云有栈之车行彼周道【○黄氏曰庶人府史也服公事者皆乗公车】
　　郑锷曰贵者乗车贱者徒行古之制也此言服车五乗上不及三公下乃及庶人盖三公非不乘车坐而论道不可以服事言卿大夫有爵虽贵亦当作而行事乃自卿所乗者言之庶人则府史胥徒在官者非在官之庶人亦徒行耳胡为掌其车耶五色谓之夏染人所谓染夏是也之车毂画以五采而篆之卿车虽五色则缦而不篆篆以见其文之着缦以言其文之不足也尊矣宜别异于卿卿又宜异于大夫大夫乘墨车则鞔之以皮而漆焉又不及于夏缦之文大夫又宜异于士士乗栈车则不革不漆又不及于墨车之饰士又宜异于庶人故乗役车为方箱以载任器又不及于栈车之纯素尊卑之分上下之等皆即乘车见之
　　王氏详说曰周礼有言公而不及有言而不及公有并言公典命王之三公八命其卿六命此言公而不及巾车云乗夏篆卿乗夏缦此言而不及公射人云三公北靣东靣三公执璧执皮帛此并言公人臣受君之命莫大于车服何王之三公八命所乗之车不见于巾车所衣之服不见于司服盖周制外而五等诸侯其车服有常制内而五等诸臣其车服无常制岂非以诸侯逺王而诸臣近王近王而无常制者正所以别嫌使八命六命四命皆从其所命之车服得无嫌乎详攷公卿大夫之制大率相为异同司服无三公之服者服下同于巾车无三公之车者车下同于三公下同于而大夫亦上同于卿盖卿大夫同于西靣又同于冕者以此【○刘执中曰诸侯之犹也卿大夫犹卿大夫也上得以兼其下则备服车五乗矣其贰车则各从其命数是以天子之贰车六乗大夫四上士三巾士二下士一乗所建旂斿如其贰车之数】
　　凡良车散【素旱反】车不在等者其用无常
　　贾氏曰良车散车不在服车五乗之等列精作为功则曰良【○王昭禹曰良车与良裘之良同谓其质之甚善也】麄作为沽则曰散【○王昭禹曰散车与散乐之散同谓其非法度之所用】○王氏曰自役车以上皆有等者其用固有常余或良或散惟所用而已【○易氏曰或以共在上之恩赐或以共在公之役使故其用为无常○李嘉防曰良车在五乗之上散车在五乗之下此非制度所闗故其用无常】
　　凡车之出入岁终则防之
　　贾氏曰出谓出给官用入谓用罢归官于当时録为簿帐至嵗终则緫防计完败多少以入计防
　　凡赐阙之
　　郑锷曰君于有功之臣则车服以庸有用以赐臣下者不必防计阙之可也【○王昭禹曰凡赐无常惟上所用故阙而不防不可以有司之法制之】
　　毁折入赍【音咨】于职币
　　杜氏曰赍读为资资谓财也乗官车毁折者入财以偿缮治之直【○李嘉防曰取之而车不佳则必不取其过在造车之工取之未久而折壊其过在乗车者如此则造者取者皆致谨矣○黄氏曰戒其不谨敬毁败公车虽入赍而以共赐予不茍于财也】○郑锷曰为职币掌余财故尔
　　大丧饰遣【弃战反】车遂廞之行之
　　贾氏曰遣车言饰还以金象革饰之如生存之车但粗小为之耳【○郑氏曰遣车一曰鸾车】○郑康成曰廞兴也谓陈驾之行之使人以次举之以如墓也【○王氏曰廞之于宫行之以适墓】
　　及葬执盖从【才用反】车持旌
　　郑康成曰从车随柩路持盖与旌者王平生时车建旌雨则有盖今蜃车无盖执而随之象生时有也【○贾氏曰执旌在柩车之前而文在下者以执盖是巾车因言持旌非谓持旌亦从车】
　　及墓嘑啓闗陈车
　　郑康成曰关墓门车贰车士丧礼下篇曰车至道左北靣立东上【○贾氏曰郑知车是贰车者以其遣车在明器之中案既夕陈明器在道东西面此不言明器而别陈车是贰车可知天子贰车象生时当十二乗】
　　小丧共匶路与其饰
　　郑康成曰柩路载柩车也饰棺饰也
　　歳时更续共其弊车
　　杜氏曰更续更受新共其弊车归其故弊车也○郑锷曰物之弊若不有以续之则无以继每歳以时更而续之则车不阙于用材之尚可用者不可以尽弃车虽已弊亦共于车人则工不阙于材已弊之车犹且择其可用者而用之古人为国爱财如此
　　大祭祀鸣铃以应鸡人
　　郑康成曰鸡人主呼旦鸣铃以和之声且警众必使鸣铃者车有和鸾相应和之象【○项氏曰铃和铃也诗和铃央央升车则马动马动则鸾鸣鸾鸣则和应则和铃主应故大祭祀鸡人呼旦以铃应之铃在旂亦以将驾玉路以行礼】

　　周礼订义卷四十五
　　钦定四库全书
　　周礼订义卷四十六　　　宋　王与之　撰
　　典路中士二人下士四人府二人史二人胥二人徒二十人
　　郑康成曰路王所乗车【○王昭禹曰巾车谓之车则上下所通乗典路谓之路则主于王车】
　　贾氏曰巾车已主王后之五路今此又掌之者以冬官造车讫以授巾车饰以金玉象之等其王及后所乗者又入典路别掌之
　　薛平仲曰玉路之大复有典路以掌之戎车之倅复有车仆以掌之至于旗常之建司常又纎悉而明辨之成周之君亦岂略冕服之用而特致意于此哉前乎史官则冕服盖有职矣后乎史官而车旗未之掌焉先王错综于叙官之际申严于礼典之防尤当于此而有攷
　　掌王及后之五路辨其名物与其用说【书鋭反】
　　项氏曰典路专逹王与后之驾说故曰路○郑锷曰辨其名物当乗金玉者不可以乗象木当用以祀宾者不可用以朝以田○郑康成曰用谓有朝祀之事驾之○郑司农曰说谓舎车春秋传曰日中而说
　　若有大祭祀则出路賛驾说
　　贾氏曰巾车云玉路以祀此大祭祀则出路郑云王当乗之惟出玉路【○项氏曰王之玉路后之重翟】○王氏曰出路者或乗之或陈之○项氏曰驾豋车说舎车○郑锷曰大祭祀大宾客或乗玉路或乗金路驾之说之仆与趣马之职此则賛之使各有其节【○李嘉防曰不说眡朝师田者举其大以见其余】
　　大丧大宾客亦如之
　　王昭禹曰大丧出路非乗车也出所陈之路焉○郑司农曰书顾命曰成王崩既陈先王寳器又曰大路在宾阶靣缀路在阼阶靣先路在左塾之前次路在右塾之前汉朝上计律陈属车于庭故曰大丧大宾客亦如之○王昭禹曰亦賛驾说
　　凡防同军旅吊于四方以路从【才用反】
　　郑康成曰王出于事无常王乗一路典路以其余路从行亦以华国【○贾氏曰惟玉路祭祀之车尊不出】○郑锷曰攷之巾车以朝以宾以祀以即戎以田不见乗路以吊之文学者疑之○易氏曰谓因防同宾客而行吊事
　　车仆中士二人下士四人府二人史二人胥二人徒二十人
　　黄氏曰仆主也以仆名官以其主戎萃古主射之官名仆射
　　郑锷曰乗车必用仆以为御戎仆齐仆道仆田仆皆仆驭王之路者属于夏官而车仆独列于此盖戎仆驭戎路此则掌戎路之萃萃者副贰之名五路皆有贰贰之数不过十有二尔戎路乗以即戎之车戎者国之大事尤事之危进而无继则是以卒与敌故戎车副贰尤众欲其散则可以围敌而聚则可以自固是故有广车而广车有萃有阙车而阙车有萃有苹车而苹车有萃有轻车而轻车有萃萃车既多别设车仆不列于夏官见其不属于司马
　　掌戎路之萃【七内反下同】广【古旷反】车之萃阙车之萃苹车之萃轻【遣政反】车之萃
　　郑康成曰此五者皆兵车所谓五戎戎路王在军所乗【○贾氏曰此言戎路则巾车所云革路○王昭禹曰革路用以即戎故又谓之戎路】○黄氏曰萃副也有萃则有元典路掌之象路木路亦有副惟戎车则置官掌之盖其施于戎事者不止一车独曰路者尊王也【○李嘉防曰戎车多萃以仓猝欲备毁折也】○郑康成曰广车横陈之车春秋传曰公丧戎路又曰其君之戎分为二广则诸侯戎路广车也【○王昭禹曰宣十二年楚子为乗广三十乗分为左右广然则车十五乗谓之一广】阙车所用补阙之车也【○郑锷曰楚子使潘党帅游阙四十乗从唐侯为左拒盖以四十乗为补阙之用楚南蛮也戎车之制如此宜其抗衡于上国】苹犹屏也所用对敌自隐蔽之车孙子八陈有苹车之陈【○王氏曰苹车盖辎车之有屏蔽者】轻车所用驰敌致师之车也【○王昭禹曰孙武书曰驰车千驷又曰轻车先出其侧者陈也盖用之驰敌致师非轻则不能充其任故驰车又谓之轻车】
　　黄氏曰广阙苹轻其名不同其用亦异郑康成虽出于意料然考其名义则或是是皆在中军盖兵家之枢机不用则为王之衞故楚有王族二广晋有公行齐有二广啓牢之名皆在中军○王氏曰此五车皆戎车故各有萃萃队也各以其萃以其车之卒伍睦焉【○王昭禹曰易曰萃聚也聚则有队矣车仆则并其萃而掌之】○贾氏曰此车仆惟掌五戎之萃其五戎之正不言所掌者巾车虽掌正戎之一其下四戎之正亦掌之
　　凡师共革车各以其萃
　　王昭禹曰凡师共革车则师之所用者其车皆以革鞔之【○贾氏曰案巾车王所乗惟革路而已即上文戎路是也今此不云革路緫云共革车则革车之言所含者多五戎皆是则王虽乗一路四路皆从是优尊所乗也】○郑锷曰革车亦各有萃所以为不可败之防
　　黄氏曰车仆掌萃车共革车则典路之职萃则车仆共之五戎制度虽异皆革车也愚考六乡六军不能备千乗车乡军出则以公车充之故车仆掌五戎之萃皆以副王为名居中军其卒皆乡兵而乗之者皆官府州乡之吏射人曰大师令有爵者乗王之倅车是也五戎之元典路掌之王所乗康成谓优尊者所乗其说是王虽以戎路即戎及其在军则无常乗也其意甚宻
　　防同亦如之
　　郑锷曰防同虽乗金路亦共革车文事必有武备也
　　大丧廞革车
　　郑康成曰言兴革车则遣车不徒戎路广阙苹轻车皆有焉【○贾氏曰王遣车九乗除此五乗之外加以金玉象木四者则九乗】
　　大射共三乏
　　贾氏曰乏一名容射人云三三容是也以其为革车用皮乏亦用皮故因使为之若然直云大射共乏至于宾射燕射之等亦使共乏矣举大射尊者而言先郑读乏为匮乏之乏者以其矢于侯匮乏不去故也○郑锷曰王之大射必张三侯每侯之后必用一乏使持旌告之人用此自庇车仆掌车之萃使临敌者得以自蔽之之亦使矢之所及者足以自蔽尔因所职掌以眀其义犹巾车鸣铃之义
　　司常中士二人下士四人府二人史二人胥四人徒四十人
　　郑康成曰司常主王旌旗○郑锷曰九旗之名不同大常九旗之一耳不名官曰司旗独以常名何也旗可以谓之旂亦可以谓之常郊特牲曰旂十有二旒龙章而设日月明堂位曰旂十有二旒日月之章此指大常而言也而谓之旂岂非旗可以谓之旂乎乐记曰龙旂九旒天子之旌也先儒皆言天子之旌曵地此亦指大常而言也而谓之旌岂非旗亦可以谓之旌乎觐礼曰公侯伯子男各就其旗而立月令曰春载青旂夏载赤旂秋载白旂冬载旂春之靑者冝曰旂夏之赤者冝曰旟秋之白者冝曰旗冬之者冝曰旐不谓之旗旟旐而谓之旂岂非旗皆可以谓之旂乎行人曰建常九斿建常七斿建常五斿旂则九斿旟则七斿旗则五斿不谓之旂旟旗而谓之常岂非此亦可谓之常乎掌九旗之官特名曰常以行人质之意可知矣昭禹谓王载大常名官曰司常谓取九旗之尊者名之尔然不曰大常而曰司常则知其非大常言之也
　　掌九旗之物名
　　王氏曰旗之物则通帛杂帛之属【○郑锷曰旗上熊虎蛇之类以为物然通帛之旟杂帛之物二旗无异物九旗之物如戎马一物田马一物之类皆色以言之】旗之名则旗常旜物之属自常以下凡九物而旗居其一谓之九旗犹公侯伯子男谓之诸侯也
　　各有属以待国事
　　黄氏曰司常掌其物名其旗各属于其官府师都州里而藏之有国事则出而张之以待给嵗时共其更旌而已郑谓属徽识非王亦为徽识乎○王昭禹曰国有祭祀师田賔客之事自王而下皆有所建之旗司常掌其物名使其属视而知所从则以待其所用也
　　日月为常交龙为旂通帛为旜【之然反】杂帛为物熊虎为旗鸟准为旟【音余】蛇为旐全羽为旞析羽为旌
　　胡伸曰大常王之旗也周以日月为常日往月来未尝以止惟其无常可以为常者道也物者事也王所事者道臣所事者事故王所建曰常臣所建曰物也【○方氏曰司常言设日月者无龙章设龙章者无日月特牲言龙章而设日月乃与周礼不同此杂记前代之礼】
　　郑锷曰九旗各画物因物以立名胡为日月熊虎鸟隼蛇皆取二物交龙则取一物而通杂帛又皆不取一物邪尝读邹阳之防观交龙骧首之言窃以为交者蛟也若谓画龙一升一降则交龙骧首之言非矣以蛇鸟隼例而推之交龙冝作蛟龙亦是二物也通用帛全用帛析其羽全其羽皆不二物又无取于画也不用画则因物以明义而已
　　郑康成曰通帛谓大赤从周正色无饰【○郑锷曰周人尚赤则此通用赤帛尔其他如旂之青旟之白旐之黒常之黄不全用赤可知先儒谓九旗之帛皆用绛失之矣】○郑锷曰以帛相杂者名曰物易曰物相杂故曰文唯杂众色故文物为可观郑谓以帛素饰其侧白者殷之正色也徒取殷白色以为言一色之白何足谓之物而彼谓之白素饰侧者盖有疑于用绛之说亦失之矣【○项氏曰通帛以象眀辨而守正也杂帛以象事物之为杂也】
　　项氏曰熊虎西方之兽熊毅猛师都谓乡遂大夫统众而为军者也以其在国都而成师焉鸟隼南方之物剽锐而能击【○郑康成曰鸟隼象其勇防也】州里则六乡之羣吏所建也蛇北方之物智而蛇果【○郑康成曰蛇象其扞难辟害也】县鄙则六遂之羣吏所建也以其同居故谓之里以其在国之鄙故谓之鄙○李嘉防曰此三物师都乡遂之官所建以蕃屏扞衞于王
　　易氏曰王之视朝无非道焉道贵乎浑全故以五采全羽饰之王之游田无非事焉事贵乎辨析以五采析羽饰之○郑康成曰全羽析羽皆五采系之于旞旐之上所谓注旄于干首也【○贾氏曰云注旄于干首尔雅之文也若然则此旞旌非直有羽亦有旄故郑引尔雅注旄以证旞旌明其两有是以干旄诗云孑孑干旄孑孑干旌郑彼注云首皆注旄焉明干首旄羽皆有之此虽据旞旌旄羽并有至于大常巳下皆有明矣夏采云乘车建绥复于四郊注绥以旄牛尾为之缀于橦上是其旌首皆有旄之验也全羽析羽直以羽而无帛而郑云九旗之帛者据众有者而言或解以为旞旌之下亦有旄旒而用绛帛也其旄之下斾似不用绛故尔雅云缁广充幅长寻曰旐继旐曰斾诗云白斾央央○李嘉防曰旞旌是小旗道车斿车所载不乘大旗而插小旗】
　　郑锷曰命旗之名儒者以为有取于制字之意画日月者名曰常常久也日月得天而能久照王者之道万世有常而不易也画交龙者名曰旂旂之为义取诸斤也斤之絶物不犯所画尤为有辨旂者诸侯所建出则有君道入则有臣道为有辨也全用帛者名曰旜旜之为义取诸亶诚之意卿在朝赤心事主以诚信为先也画以熊虎者名曰旗旗之为义取诸其也其者物之辞惟威足以服物及可以物而使之【○李嘉防曰旗者与民相期集也】画鸟隼者名曰旟旟之为义取诸与也动有礼文趋事急疾人孰不我与哉画蛇者名曰旐旐之为义取诸兆也兆者事之所始也公邑闲田民众至多而军伍之法实兆于此也旗不用帛独取于鸟羽全而用之名曰旞析而用之名曰旌旞之为义有取于遂旌之为义有取于生全羽者道车之所载王以朝夕燕出入由道而行也析羽者木路之所载王以田以鄙有所旌别也立名不一故取义不同
　　陈君举曰交龙为旂熊虎为旗鸟隼为旟蛇为旐即左青龙右白虎前朱雀后武四方之所建也日月为常则居中以麾之故招摇在上急缮其怒矣乃知五花阵从古而然八阵图之四魁八尾亦此法也
　　及国之大阅賛司马颁旗物
　　郑康成曰仲冬教大阅司马主其礼○王昭禹曰辨旗物之用正掌于治兵之官而司常无所用賛至于大阅其事繁矣辨鼔铎之用则如振旅辨号名之用则如茇舎辨旗物之用则如治兵故司常賛司马以颁之
</div>
    <div class="pagination">
<a href="周礼订义_page55.html">上一页</a><span>...</span><a href="周礼订义_page51.html">51</a><a href="周礼订义_page52.html">52</a><a href="周礼订义_page53.html">53</a><a href="周礼订义_page54.html">54</a><a href="周礼订义_page55.html">55</a><span class="current-page">56</span><a href="周礼订义_page57.html">57</a><a href="周礼订义_page58.html">58</a><a href="周礼订义_page59.html">59</a><a href="周礼订义_page60.html">60</a><a href="周礼订义_page61.html">61</a><span>...</span><a href="周礼订义_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
