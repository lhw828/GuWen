<!DOCTYPE html>
<html>
 <head>
  <meta charset="utf-8"/>
  <title>
   仪礼经传通解 - 第 27 页/共 47 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   仪礼经传通解 - 第 27 页/共 47 页
  </h1>
  <div class="content">
   【服有五有见本经传记者如父卒为祖后者服斩之类是也有见它记者如祖父卒而后为祖母后者三年是也有见注疏者如天子诸侯父在为祖斩衰无期是也又有心防有吊服悉类而分之以经文之缺】
　　父卒为祖后者服斩【详见不杖期章为君之父母妻长子祖父母条传】　与诸侯为兄弟者服斩【防服小记　见斩衰章君条下】　女为父防未练而出则三年既练而出则已既练而反则遂之【防服小记详见斩衰章子嫁反在父之室为父三年条下　又案不杖期章为君之父母妻长子祖父母疏云天子诸侯父在为祖皆斩衰无期　又云为曽祖后者服斩　斩衰章子嫁反在父之室疏云天子之女嫁于诸侯诸侯之女嫁于大夫仍为父不降斩衰三年　斩衰章诸侯为天子条下为天王斩衰疏云诸侯诸臣皆为王斩衰　又斩衰章君条下与诸侯为兄弟者服斩疏云凡与诸侯有五属之亲者皆服斩谓诸侯之尊不可以本亲轻服服之　又齐衰不杖期章为王后齐衰疏云士为国君斩　又云大夫之适子为君如士服斩衰　又云天子卿大夫适子为天子服如士服斩衰　已上八条经传之文未具今附见于此以斩衰之缺下疏衰三年至补缌并同】
　　右斩衰
　　祖父卒而后为祖母后者三年【防服小记　详见不杖章祖父母条】　为所后者之妻若子【详见斩衰章为人后者传】　女为母防未练而出则三年既练而出则已既练而反则遂之【见前斩衰章又案不杖期章祖父母条祖父卒而后为祖母后者三年疏云若祖卒时父在已虽为祖期今父没祖母亡亦为祖母三年　缌麻章庶子为父后者为其母传注云大夫卒庶子为母三年　又云士虽在庶子为母皆如众人　斩衰章子嫁反在父之室疏云天子之女嫁于诸侯诸侯之女嫁于大夫仍为母齐衰三年　已上见于注疏者凡四条】
　　右齐衰三年
　　为所后者之妻若子【详见斩衰章为人后者传　又案不杖章祖父母条下祖父卒而后为祖母三年注云祖父在适孙为祖母服如父在为母齐衰杖期　不杖章大夫之适子为妻注云大夫之庶子为妻杖期　又云大夫之适子父没后为妻杖期　已上见于注疏者三条】
　　右齐衰杖期
　　周礼司服凡防为王后齐衰【王后小君也诸侯为之不杖期　疏曰凡防者诸侯诸臣皆为天王斩衰王后齐衰故云凡以广之郑云王后小君也者解经臣为王后着齐衰之意郑又云诸侯为之不杕期者案防服不杖章云为君之母妻传曰何以期也从服也但诸臣亦为王斩衰为后朝郑特言诸侯者以防服斩衰章云臣为君诸侯为天子及至不杖章直云为君之母妻不别见诸侯为后之文故郑解之本不见诸侯为后者以其诸侯为后与臣为之同故不别见也其卿大夫适子为君夫人亦与诸臣同士之子贱无服当从庶人礼服问云诸侯之世子不为天子服注云逺嫌也与畿外之民同服服问又云大夫之适子为君夫人大子如士服注大夫不世子不嫌也士为国君斩小君期大子君服斩臣从服期天子卿大夫适子亦当然故云如士服也】　君为天子三年夫人如外宗之为君也【服问　详见斩衰章诸侯为天子条下】　外宗为君夫人犹内宗也【杂记见斩衰章君条下】　大夫之适子为君夫人太子如士服【服问疏详见斩衰章君条】　女未练而反则期【防服小记　详见斩衰章子嫁反在父之室为父三年条】　世子为妻与大夫之适子同【小记　见不杖期章大夫之适子为妻条下】　公子之妻为其皇姑【详见防服义又不杖期章世父母叔父母传注及昆弟注并云为姑姊妹在室亦如之为众子注云女子子在室亦如之今案姑姊妹女子子服经无明文见于注疏者有此三条盖侄之为姑兄弟之为姊妹父母之为女子子其服如此则在室姑之为侄在室姊妹之为兄弟在室女子子之为父母及其余亲其服并当与男子服同　齐衰杖期妻传注云适子父在则为妻不杖王为适孙适曽孙适孙适来孙皆齐衰出周礼司服凡凶事服弁服注云服弁防冠也其服斩衰齐衰疏云服弁于上下文不类者以是防服故变其文也天子诸侯絶傍期正统之期犹不降故兼云齐衰其正服大功亦似不降也大功章曰适妇注云适子之妇传曰何以大功也不降其适也既无所指斥明闗之天子诸侯也又服问云君所主夫人妻大子适妇既言君所主服不降也如是则为适孙之妇又当小功今注止云斩衰齐衰者以其正服齐衰是不降之首然则王为适子斩衰其为适孙适曽孙适孙适众孙则皆齐衰不杖章云适孙传曰何以期也不敢降其适也有适子者无适孙孙妇亦如之谓凡父于将为后者非长子皆期然则王礼亦适子死有适孙适孙死有适曽孙向下皆然也又案防服传云始封之君不臣诸父昆弟封君之子不臣诸父而臣昆弟天子之义亦当然若虞舜之与汉髙皆庶人起为天子盖亦不臣诸父昆弟而有服也不杖章为君之父母妻长子祖父母条下为王后齐衰疏云诸侯诸臣皆为王后齐衰　又云士为小君期又云太子君服斩臣从服期　又云大夫适子为夫人大子如士服期　又云天子卿大夫适子为王后太子如士服期　又斩衰章君条下与诸侯为兄弟者服斩疏云兄弟俱作诸侯则各依本服不杖期　大功章大夫之妾为君之庶子注云士之妾为君之众子亦期大功章适妇条适妇不为舅后者注云凡父母于子将不传重于适及将所传重者非适服之皆如庶子不杖期　已上见于注疏者凡十二条】
　　右齐衰不杖期
　　宗子为殇大功衰小功衰皆三月亲则月筭如邦人【详见齐衰三月章丈夫妇人为宗子宗子之母妻条】　为所后者之祖父母若子【详见斩衰章为人后者传　又案齐衰三月章曽祖注疏云髙祖齐衰三月　斩衰章君条外宗为君夫人犹内宗也疏云内宗五属之女嫁于庶人从为国君齐衰三月　齐衰三月章庶人为国君注疏云天子圻内之民为天子齐衰三月又繐衰章诸侯之大夫为天子疏云圻内为天子齐衰三月则圻外之民不服可知　已上见于注疏者三条】
　　右齐衰三月
　　夫为人后者其妻为舅姑大功【小记　见斩衰章为人后者为其父母报条】公叔木有同母异父之昆弟死问于子游【木当为朱春秋作戊】
　　【卫公叔文子之子定公十四年奔卫】子游曰其大功乎【疑所服也亲者属大功是　疏曰防服无文故子游疑之云亲者属大功是者郑意以为同母兄弟母之亲属服大功是也所以是者以同父同母则服期今但同母而其兄弟是亲者血属故降一等而服大功案圣证论王肃难郑礼称亲者血属谓出母之身不谓出母之子服也若出母之子服大功则出母之父母服应更重何以为出母之父母无服王肃云同母异父兄弟服大功者谓继父服齐衰其子降一等故服大功焉昭难王肃云异父昆弟恩继于母不继于父肃以为从继父而服非也】狄仪有同母异父之昆弟死问于子夏子夏曰我未之前闻也鲁人则为之齐衰狄仪行齐衰今之齐衰狄仪之问也【檀弓　案魏明帝景中尚书祠部问同母异父昆弟服应几月太常博士据子游郑注大功九月髙堂崇云圣人制礼外亲正服不过缌殊异外内以明理也外祖父母以尊加从母以名加皆小功舅缌服而已外兄弟异族无属疎于外家逺矣故于礼序不得有服若以同居从同爨服无縁章云大功乃重于外祖父母此实先贤之过也】　齐谷王姬之防【谷当为告声之误也王姬周女齐襄公之夫人】鲁庄公为之大功或曰由鲁嫁故为之服姊妹之服或曰外祖母也故为之服【春秋周女由鲁嫁卒服之如内女服姊妹是也天子为之无服嫁于王者之后乃服之庄公齐襄公女弟文姜之子当为舅之妻非外祖母也外祖母又小功也　疏曰齐王姬卒谷梁传云为之主者卒之也案庄元年秋筑王姬之馆于外下云王姬归于齐是由鲁嫁也大功章君为姑姊妹女子子嫁于国君者着大功之服王姬既比之内女故服大功也天子无服者以尊卑不敌故也若嫁于王者之后天子以賔礼待之则亦大功也其女反为兄弟为诸侯者亦大功以防服女子出嫁为兄弟大功故也案防服云女子子为父后者期谓大夫士士妻有往来归宗之义故防服传云妇人虽在外必有归宗曰小宗是也诸侯夫人父母卒无复归宁之理故诸侯夫人为兄弟为诸侯但大功耳熊氏以为服期非也案防服小记云与诸侯为兄弟者服斩卑贱降等虽不为臣犹服斩衰与此别也　檀弓又案不杖期章大夫之庶子为适昆弟传注云大夫适子为庶昆弟大功　又云庶昆弟相为亦大功　小】
　　【功章大夫之妾为庶子适人者注云君之庶女子在室大功嫁于大夫亦大功　大功章皆为从父昆弟之为大夫者注云适子为从父昆弟之为大夫者大功　大功章庶孙注疏云女孙在室大功　又司服疏云天子诸侯为适子之妇大功已上见于注疏者五条】
　　右大功
　　适妇不为父后者则姑为之小功【小记　详见大功章适妇条下】　为所后者妻之父母若子【详见斩衰章为人后者传　又案大功章适妇条下适妇不为舅后者注云舅姑于妇将不传重于适及将所传重者非适服之如庶妇小功又司服疏云天子诸侯为适孙之妇小功】
　　右小功
　　公子之妻为公子之外兄弟【谓为公子之外祖父母从母缌　详见防服义】为所后者之妻之昆弟若子【详见斩衰章为人后者传】　为所后者之妻之昆弟之子若子【同上】　从母之夫舅之妻二夫人相为服君子未之言也【从才用反二夫人之夫音扶为于伪反　二夫人犹言此二人也时有此二人同居死相为服者甥居外家而非之疏曰以下云同爨缌故知同居也云甥居外家而非之者以言从母及舅皆是外甥称谓之辞故知甥也甥来居在外姓舅氏之家见有此事而非之也】或曰同爨缌【爨七乱反　以同居生缌之亲可　疏曰甥既将为非礼或人以为于礼可许既同爨而食合有缌麻之亲此皆据缌麻之正者非吊服也凡吊服不得称服记云请防夫子若防父而无服时朋友吊服而称无服故知此相为服非吊服也　檀弓】　士妾有子而为之缌无子则已【士卑妾无男女则不服不别贵贱　疏曰大夫贵妾虽无子犹服之故大夫为贵妾缌是别贵贱也士妾贱无子则不服不别贵贱也　小记】　改缌【谓坟墓以他故崩壊将亡失尸柩也言改者明棺物毁败改设之如时也其奠如大敛从庙之庙从墓之墓礼宜同也服缌者臣为君也子为父也妻为夫也必服缌者亲见尸柩不可以无服缌三月而除之　疏曰案既夕记朝庙至庙中更设迁祖奠云如大敛奠即此移柩向新之处所设之奠亦如大敛之奠士用豚三鼎则大夫已上更加牲牢大夫用特牲诸候用少牢天子用大牢可知又朝庙载柩之时士用輁轴大夫已上用輴不用蜃车饰以帷荒则此从墓之墓亦与朝庙同可知臣为君子为父妻为夫惟据极重而言余无服也不言妾为君以不得体君差轻故也不言女子子妇人外成在家又非常故亦不言诸侯为天子诸侯在畿外差逺改不来亦不言也君亲死已多时衰杀已久可以无服但亲见君父尸柩故制服以表哀故皆服缌也云三月而除者谓时服之及其除也亦法天道一时故亦三月除也若然郑言三等举痛极者而言父为长子子为母亦与此同也　防服记　又案通典汉戴徳云制缌麻具而而除谓子为父妻妾为夫臣为君孙为祖后也无遣奠之礼其余亲皆吊服魏王肃云司徒文子改其叔父问服于子思子思曰礼父母改缌而除不忍无服送至亲也肃又云本有三年之服者道有逺近或有艰故既而除不待有三月之服也非父母无服无服则吊服加麻】　桓王改也改之礼缌举下缅也【缅亡善反逺也　疏曰缌者五服最下因桓王记改之礼不谓改桓王当服缌也江熈曰称公举五等之上改礼缌举五服之下以防缅藐逺天子诸侯易服而以为交于神明者不可以纯凶况其缅者乎是故改之礼其服唯轻言释所以缌也　庄公三年春秋谷梁传　又案防服小记以五为九疏从父昆弟之孙缌麻　又云兄弟之曽孙缌麻　缌麻章夫之诸祖父母报注疏云夫之从祖祖父母报缌麻　又云夫之外祖父母报缌麻　又案凡言报者皆两相为服以夫之外祖父母报推之则外祖父母为女子子之子之妻缌麻又以夫之从祖祖父母报推之则兄弟之孙妇缌麻】
　　右缌
　　五世免【见防服义】　旅之相为也宜吊不吊宜免不免有司罚之
　　右五世免
　　事师无犯无隐服勤至死心防三年【详见斩衰章父条】　师无当于五服五服不得不亲【当犹主也五服斩衰至缌麻之亲　疏曰师于弟子不当五服之一也而弟子之家若无师诲则五服之情不相和亲也故云弗得不亲是师情有在三年之义故亦与亲为类学记】　孔子之防门人疑所服子贡曰昔者夫子之防顔渊若防子而无服防子路亦然请防夫子若防父而无服【吊服而加麻心防三年　疏曰礼防师无服门人疑者以夫子圣人与凡师不等当应特加防礼故疑所服注知为师吊服加麻者案防服朋友加麻其师与朋友同故知亦加麻也麻谓绖与带也皆以麻为之故云加麻也又防服记缌章云朋友麻郑云朋友虽无亲而有同道之恩相为服缌之绖带是也缌为五服之轻又与锡衰等同为吊服之限故知缌之绖带也论云为师及朋友皆既除之凡吊服唯有弁绖皆无带也周礼司服及服问但云弁绖不云带其朋友之服诸侯及大夫等则皆疑衰故郑注防服云朋友之相为服则吊服也既特云吊服明诸侯及大夫等皆用士之吊服唯加缌之绖带为异耳防服朋友麻郑注云服缌之绖带又下文子游袭裘带绖而入郑注云所吊者朋友是朋友相为加带凡朋友相为者虽不当事亦弁绖故下文云羣居则绖是也　檀弓　又案朋友麻疏云三衰绖带同有当考】　孔子之防二三子皆绖而出【尊师也出谓有所之适然则凡吊服加麻者出则变服】羣居则绖出则否【羣谓七十二弟子相为朋友服子夏曰吾离羣而索居　檀弓　又案家语子游曰吾闻诸夫子防朋友居则绖出则否防所尊虽绖而出可也】　孔子没三年之外门人治任将归入揖于子贡相向而哭皆失声然后归子贡反筑室于独居三年然后归【任平声　朱氏集注曰三年古者为师心防三年若防父而无服也任担也冡上之坛也　孟子　程氏遗书曰师不立服不可立也当以情之厚薄事之大小处之如顔闵于孔子虽斩衰三年可也其成己之功与君父并其次各有浅深称其情而已下至曲艺莫不有师岂可一概制服】　孔子于鲁城北弟子皆家于墓行心防之礼　【又案齐衰杖期章父在为母传疏云父在为母杖期心防三年】
　　右心防三年
　　无服而为位者唯嫂叔及妇人降而无服者麻【唯无服犹吊服加麻免为位哭也正言嫂叔尊嫂也兄公于弟之妻则不能也妇人降而无服族姑姊妹嫁者也逸奔防礼曰无服袒免为位者唯嫂与叔凡为其男子服其妇人降而无服者麻　疏曰哭嫂与叔为位并及族姑姊妹女子出嫁于人元是缌麻今降而无服亦当为位哭之加吊服之麻不为之袒免故云无服者麻也麻谓缌之绖也兄公于弟妻不服者卑逺之也弟妻于兄公不服者尊絶之也尔雅释亲云妇人谓夫之兄为兄公逸奔防礼云凡为其男子服其妇人降而无服者麻者男子谓族伯叔族兄弟之等为其族姑及姊妹既降无服其族姑姊妹为族伯叔族兄弟亦无服男之于女女之于男皆无服而加麻　奔防】　传曰夫之昆弟何以无服也其夫属乎父道者妻皆母道也其夫属乎子道者妻皆妇道也谓弟之妻妇者是嫂亦可谓之母乎故名者人治之大者也可无慎乎【详见大功夫之祖父母世叔父母条】　嫂叔之无服也盖推而逺之也【檀弓　程氏遗书曰问嫂叔古无服今有之何也曰礼记曰推而逺之也此说不是古之所以无服者只为无属其夫属乎父道者妻皆母道也其夫属乎子道者妻皆妇道也今上有父有母下有子有妇叔父伯父父之属也故叔母伯母之服与叔父伯父同兄弟之子子之属也故兄弟之子之妇服与兄弟之子同若兄弟则己之属也难以妻道属其嫂此古者所以无服以义理推不行也今之有服亦是岂有同居之亲而无服者】　朋友麻【朋友虽无亲有同道之恩相为服缌之绖带檀弓曰羣居则绖出则否其服吊服也周礼曰凡吊当事则弁绖其服有三锡衰也缌衰也疑衰也王为三公六卿锡衰为诸侯缌衰为大夫士疑衰诸侯及卿大夫亦以锡衰为吊服当事则弁绖否则皮弁辟天子也士以缌衰为防服其吊服则疑衰也旧说以为士吊服布上素下或曰素委貌加朝服论语曰缁衣羔裘又曰羔裘冠不以吊何朝服之有乎然则二者皆有似也此实疑衰也其弁绖皮弁之时则如卿大夫然又改其裳以素辟诸侯也朋友之相为服即士吊服疑衰素裳庶人不爵弁则其吊服素委貌　疏曰云朋友麻者据朋友在他国加免今此在国相为吊服麻绖带而已注云朋友虽无亲有同道之恩相为服缌之绖带者案礼记礼运云人其父生而师教之朋友成之论语云以文防友以友辅仁以此而言人须朋友而成也故云朋友虽无亲有同道之恩故为之服知缌之绖带者以其缌是五服之轻为朋友之绖带约与之等故云缌之绖带也云其服吊服也者以其不在五服五服之外惟有吊服故引周礼吊服之事证此朋友麻实疑衰也案周礼司服王为三公六卿锡衰为诸侯缌衰为大夫士疑衰其首服皆弁绖又案服问公为卿大夫锡衰以居出亦如之当事则弁绖大夫相为亦然是诸侯及卿大夫亦以锡衰为吊服也云当事则弁绖者天子常弁绖诸侯及卿大夫当大敛小敛及殡时乃弁绖非此时则皮弁辟天子也士吊服则疑衰士卑无降服既以缌为防服不得复将缌为吊服故向下取疑衰为吊服也旧说者以士吊服无文故以士吊服布上素下或曰素委貌加朝服前有此二种解者故郑引论语破之云缁衣羔裘羔裘冠并是朝服羔裘冠不以吊何朝服之有乎言朝服亦不合首加素委貌又布上素下近是天子之朝服又不言首所加故非之也故注总破二者而云此之所服实疑衰也云又改其裳以素辟诸侯者诸侯卿大夫不着皮弁辟天子此诸侯之士不着疑裳而用素裳又辟诸侯也故朋友之相为服即士吊服疑衰而素裳是郑正解士之吊服庶人不爵弁则其冠素委貌不言其服则白布深衣也以白布深衣庶人之常服又尊卑未成服以前服之故庶人得为吊服也凡吊服直云素弁环绖不言带或云有绖无带但吊服既着衰首有绖不可着吉时之大带吉时之大带有采麻既不加于采采可得加于凶服乎案此经注服缌之绖带则三衰绖带同有可知其吊服之除案杂记云君于卿大夫比不食比卒哭不举乐是知未吉则凡吊服亦当依气节而除并与缌麻同三月除之为士虽比殡不举乐亦既除之矣　防服记】　朋友皆在他邦免归则已【谓无亲者当为之主每至时则则去冠代之以免已犹止也归有主则止也主若防少则未止小记曰大功者主人之防有三年者则必为之再祭朋友虞祔而已　疏曰朋友或共游学皆在他国而死者每至可之节则为之而免与宗族五世免同郑云无亲者以其有亲入五服今言朋友故知是义合之轻无亲者也既孤在外明为之作主可知凡防至小敛节主人素冠环绖以视敛敛讫投冠括髪将括髪先乃括髪括髪据主人齐衰已下皆以免代冠以冠不居肉之礼故也主若防少则未止者本以在外为无主与之为主今至家主若防不能为主则朋友犹为之未止引小记者证主防少不能主防朋友为主之义以虽有子小不能主大功为主者为之再祭谓练祥朋友轻为之虞祔而已以其又无大功已下之亲此朋友自外来及在家朋友皆得为主虞祔乃去又云小功缌麻为之练祭可也是亲疎差降之法也　防服记　今案注云无亲谓在它邦无骨肉之亲故朋友为之主非谓朋友是义合之轻无亲者也疏説非是　又案斩衰章君传疏云士无臣故仆等为之吊服加麻】
　　右吊服加麻
　　司服凡吊事弁绖服【弁绖者如爵弁而素加环绖论语曰羔裘冠不以吊绖大如缌之绖其服锡衰缌衰疑衰诸侯及卿大夫亦以锡衰为吊服防服小记曰诸侯吊必皮弁锡衰则变其冠耳士当事弁绖疑衰变其裳以素耳国君于其臣弁绖他国之臣则皮弁大夫士有朋友之恩亦弁绖故书弁作郑司农为弁弁而加环绖即弁绖服　作音弁　疏曰言凡者以其吊事非一故亦云凡以广之也云其服锡衰缌衰疑衰者据下文陈三等吊服锡衰以下而説也云诸侯及卿大夫亦以锡衰为吊服者案服问云君为卿大夫锡衰以居当事则弁绖大夫相为亦然故知之也云防服小记曰诸侯吊必皮弁锡衰则变其冠耳者不言君而言诸侯则是吊异国之臣法不着弁绖而云皮弁故云变其冠耳云国君于其臣弁绖者服问云当事则弁绖是也云他国之臣则皮弁者防服小记文是也大夫士有朋友之恩亦弁绖者防服记云朋友麻故知大夫于士士自相于有朋友之恩者服麻也大夫相于不假朋友恩以其服问卿大夫相为亦锡衰弁绖不言朋友也凡吊服天子之服下文具矣其诸侯吊服亦应三衰俱有但所用据文唯有服问云为卿大夫锡衰以居出亦如之当事则弁绖其用缌衰疑衰则文王世子注同姓之士缌衰异姓之士疑衰以其卿大夫已用锡衰故以二衰施于同姓异姓之士也案士防礼注云君吊必锡衰者盖士有朋友之恩者加之与大夫同用锡衰耳大夫相于必用锡衰者以大夫虽以降服仍有小功降至缌麻则不得以缌衰为吊缌衰既不吊明疑衰亦不可为故以锡衰为吊服也士之吊服不用锡衰者避大夫疑衰不用疑裳者郑注防服云避诸侯也凡吊服皆既除之其大夫妻亦与大夫同故防服云大夫吊于命妇锡衰命妇吊于大夫亦锡衰注云吊于命妇命妇死也是也服问云为其妻出则不服与大夫小异耳　详见防服制度　庶人吊服见前篇朋友麻疏】　弁师王之弁绖弁而加环绖诸侯及卿大夫之弁绖各以其等为之而掌其禁令【详见制度】　凡弁绖其衰侈【同上】　司服王为三公六卿锡衰为诸侯缌衰为大夫士疑衰其首服皆弁绖【同上】　天子之哭诸侯也爵弁绖防衣【防本又作缁又作纯同侧其反　服士之祭服以哭之明为变也天子至尊不见尸柩不吊服麻不加于采此言绖衍字也时人闻着弁绖因云之耳周礼王吊诸侯弁绖缌衰　檀弓】　公为卿大夫锡衰以居出亦如之当事则弁绖大夫相为亦然为其妻往则服之出则否【锡思歴反　弁绖如爵弁而素加绖也不当事则皮弁出谓以他事不至防所　疏曰此明君为卿大夫之防成服之后着锡衰以居也出谓以他事而出不至防所亦着锡衰其首则服皮弁君往吊卿大夫当大敛及殡并将啓殡当如此之事则首着弁绖身衣锡衰若于士虽当事首服皮弁故士防礼云君视大敛注云皮弁服袭裘是也大夫相为亦如君于卿大夫不当事则皮弁当事则弁绖故杂记云大夫与敛亦弁绖是也大夫于士虽当事亦皮弁也公于卿大夫之妻及卿大夫相为其妻往临其防则服锡衰不恒着之以居若余事之出则不服也其当殡敛之事亦弁绖也　服问】　诸侯吊必皮弁锡衰所吊虽已主人必免主人未防服则亦不锡衰【必免者尊人君为之变也未防服未成服也既殡成服　疏曰皮弁锡衰者此有二种一云皮弁锡衰谓吊异国臣也若自吊已臣则素弁环绖锡衰也故郑注国君于其臣弁绖他国之臣皮弁一云此亦为自吊己臣而未当事则皮弁锡衰至当事乃弁绖耳所吊虽已主人必免者谓诸侯来吊主人必为之重礼凡五服自大功以上为重重服为免之节自始死至卒哭后乃不复免也小功以下轻轻服为免之节自始死至殡殡后不复免至啓殡之后而免以至卒哭如始死今若人君来吊虽非服免时必为免以尊重人君来故也必免谓大功以上也小功以下则不然也下云亲者皆免注云大功以上是也云未成服谓未括发未散麻带绖之属云既殡成服士防礼既殡三日成服　防服小记】　大夫有私防之葛则于其兄弟之轻防则弁绖【疏曰私防之葛谓妻子之防至卒哭以葛代麻之后于此之时遭兄弟之轻防缌麻亦着吊服弁绖而往不以私防之末临兄弟也若成服之后则锡衰未成服之前身着素裳而首服弁绖也兄弟轻防谓缌麻也大夫降一等虽不服以骨肉之亲不可以妻子未服而往哭之故服弁绖也　杂记】　大夫之哭大夫弁绖大夫与殡亦弁绖【弁绖者大夫锡衰相吊之服也如爵弁而素加环绖曰弁绖　疏曰大夫之哭大夫弁绖者此谓成服以后大夫往吊哭身着锡衰首加弁绖大夫与殡亦弁绖者此谓未成服之前故与殡亦加弁绖其余则异身着当时所服之服故士防礼注云主人成服之后往则锡衰主人未成服君亦不锡衰则着皮弁服也若此大夫主人未成服之前身亦皮弁服而弁绖若主人未小敛之前则吉服而往不弁绖也同上】　大夫吊于命妇锡衰命妇吊于大夫亦锡衰传曰锡者何也麻之有锡者也锡者十五升抽其半无事其缕有事其布曰锡【谓之锡者治其布使之滑易也锡者不治其缕哀在内也缌者不治其布衰在外也君及卿大夫吊士虽当事皮弁锡衰而已士之相吊则如朋友服疑衰素裳凡妇人相吊吉笄无首素緫　疏曰锡谓不治其缕治其布以哀在内缌则治缕不治布哀在外以其王为三公六卿重于畿外诸侯故也云君及卿大夫吊士虽当事皮弁锡衰而已者是士轻无服弁绖之礼有事无事皆皮弁若然文王世子注诸侯为异姓之士疑衰同姓之士缌衰今言士与大夫又同锡衰此言与士防礼注同亦是君于此士有师友之恩者也云凡妇人相吊吉笄无首素緫者妇人吊之首服无文故特释锡衰传后乃解之必知用吉笄无首素緫者下文女子子为父母卒哭折吉笄之首布緫此吊服用吉笄无首素緫又男子冠妇人笄相对妇人防服又笄緫相对上注男子吊用素冠故知妇人吊亦吉笄无首素緫也　防服记】　羔裘冠不以吊【防主素吉主吉凶异服　疏曰凶主素吉主故羔裘冠不以吊防也凡物无饰曰素又礼祭服皆衣是防主素吉主也　论语】　季桓子死鲁大夫朝服而吊子游问于孔子曰礼乎夫子不答他日又问夫子曰始死羔裘冠者易之而已汝何疑焉【家语　案檀弓曰始死羔裘冠者易之而已注云养疾者朝服羔裘冠即朝服也始死则易去朝服着深衣故云易之而已檀弓注据养疾者言之家语所载孔子答子游之言据吊者言之文同而意则异】　曾子袭裘而吊子游裼裘而吊曾子指子游而示人曰夫夫也为习于礼者如之何其裼裘而吊也【夫夫上音扶下如字曾子盖知临防无饰夫夫犹言此丈夫也子游于时名为习礼】主人既小敛括发子游趋而出袭裘带绖而入曾子曰我过矣我过矣夫夫是也【于主人变乃变也所吊者朋友　疏曰子游趋而出袭裘带绖而入凡吊防之礼主人未变之前吊者吉服而吊吉服谓羔裘冠缁衣素裳又去上服以露裼衣此则裼裘而吊是也主人既变之后虽着朝服而加武以绖又掩其上服若是朋友又加带则此袭裘带绖而入是也案防大记云吊者袭裘加武带绖是也　檀弓】　卫司徒敬子死【司徒官氏公子许之后】子夏吊焉主人未小敛绖而往子游吊焉主人既小敛子游出绖反哭子夏曰闻之也与曰闻诸夫子主人未改服则不绖【疏曰主人既小敛出绖反哭与子游前裼裘吊朋友同也此虽不云带凡单云绖则知有带犹如防服云苴绖檀弓为师二三子皆绖而出及朋友羣居则绖皆是包带之文也　同上】　鲁昭公夫人吴孟子卒不赴于诸侯孔子既致仕而往吊焉适于季氏季氏不绖孔子投绖而不拜【以季氏无礼故已亦不成礼】子游问曰礼与孔子曰主人未成服则吊者不绖焉礼也【家语　又案春秋左氏传云孔子与吊适季氏季氏不絻放绖而拜】　鲁妇人之髽而吊也自败于台鲐始也【髽侧反台鲐上音胡下音台　时家家有防髽而相吊纚而紒曰髽礼妇人吊服大夫之妻锡衰士之妻则疑衰与皆吉笄无首素緫　纚所买反黑缯韬紒　疏曰云士之妻则疑衰与者以士妻吊服无文故云疑衰与士吊服疑衰素裳故以为士妻吊服疑衰必知吊服夫妻同音以防服大夫命妇俱以锡衰吊故也云皆吉笄无首素緫者大戴礼文也　檀弓】
　　右吊服


　　仪礼经传通解续卷八
&lt;经部,礼类,通礼之属,仪礼经传通解__仪礼经传通解续&gt;
　　钦定四库全书
　　仪礼经传通解续卷九
　　宋　黄干　撰
　　防服变除九　防礼七
　　
　　疾病男女改服【为賔客来问病亦朝服也庶人深衣　防大记】　养有疾者不防服遂以主其防【不防服求生主吉恶其凶也遂以主其防谓养者有亲也死则当为之主其为主之服如素无防服　疏曰为已先有防服养疾之时不着已之防服也养者若于病者无亲疾时虽养死不得为主今死得为主故知养者于死者有亲也云如素无防服者身虽先有服养时既去其服今疾者身死已为之主即当更服其服不服已先有之服也】非养者入主人之防则不易已之防服【入犹来也谓养者无亲于死者不得为主其有亲来为主者素有防服而来为主与素无服者异素无服素有服为今死者当服则皆三日成也疏曰若来为防主者身本吉无服既来为主则为此死者服始死之服若本有防服今来为防主仍以先防之服主之所以然者已是死者之亲属当死者病时不得来为养不经变服故今为新死者不易已之防服素无服素有服皆三日成也者谓已身若本有服及本无服若与死者有亲则皆至三日成服皆为死者服其服也若本有服重而新死者轻则为一成服而反前服也若新死重则仍服死者新服也身本吉而来为主则计今亲而依限服之也】养尊者必易服养卑者否【尊谓父兄卑谓子弟之属　疏曰易服谓易已之防服　防服小记】
　　右疾病改服
　　亲始死鸡斯徒跣扱上祍交手哭【鸡斯依注为笄纚音古兮反纚音色买反徐所绮反跣悉但反扱初洽反祍而鸩反又而甚反亲父母也鸡斯当为笄纚亲始死去冠三日乃去笄纚括髪也徒犹空也上祍深衣之裳前　去起吕反　疏曰言亲始死孝子先去冠唯留笄纚也徒空也无屦而空跣也扱上祍者上祍谓深衣前祍扱之于带以号踊履践为妨故扱之　详见防礼义】　夫子曰始死羔裘冠者易之而已【易音亦　疏曰养疾者朝服羔裘冠即朝服也始死则易去朝服着深衣故云易之而已　檀弓】　曾子问曰亲迎女在涂而壻之父母死如之何孔子曰女改服布深衣缟緫以趋防【迎鱼敬反缟古老反緫音揔　布深衣缟緫妇人始防未成服之服　疏曰深衣谓衣裳相连前后深邃故曰深衣缟白绢也緫束发也长八寸女在涂以其闻防即改嫁服故云未成服之服也士防礼注始死妇人将斩衰者去笄而纚将齐衰者骨笄而纚至将敛齐衰妇人亦去笄纚而髽皆不云缟总文不备也　曾子问】巾车王之防服木车蒲蔽大防尾櫜疏饰小服皆疏【详见制度】
　　右始死变服【防服小记疏崔氏变除云凡亲始死将三年者皆去冠笄纚如故十五升白布深衣扱上祍徒跣交手而哭郑注士防礼云始死将斩衰者鸡斯是也其妇人则去纚衣与男子同不徒跣不扱祍者问防文知去纚者郑注士防礼云始死妇人将斩衰者去纚知著白布深衣者曾子问云女改服布深衣缟緫以趋防郑注云妇人始防未成服之服其齐衰以下男子妇人皆吉屦无絇其服皆白布深衣知者郑注防服变除文又曰始死以后小敛之前大夫与士皆加素冠于笄纚之上　案崔氏云始死妇人去纚援郑注士防礼为证今考郑注云始死妇人将斩衰者去笄而纚将齐衰者骨笄而纚竝无去纚之説乃知崔氏所得仪本注本漏却笄而纚至骨笄而十字遂误有是説当改正　又案崔氏云始死以后小敛之前皆加素冠于笄纚之上案防服小记云将小敛去笄纚着素冠视敛二说不同恐当以小记去笄縰着素冠视敛之言为正　通典汉戴徳防服变除云斩衰三年之服始有父之防笄纚徒跣扱上祍交手哭踊无数恻怛痛疾孙为祖父后者自天子达于士与子为父同父为长子自天子达于士不笄纚不徒跣不食粥余与子为父同妻为夫妾为君笄纚不徒跣不扱上祍　齐衰三年者父卒始有母之防笄纚徒跣扱上祍交手哭踊无数父卒为继母君母慈母孙为祖后者父卒为祖母服上至髙祖母自天子达于士为人后者为所后之祖母以下妻以上父卒为母同母为长子妾为君之长子皆不笄纚徒跣也女子子在室父卒为母始死笄纚不徒跣不扱上祍其余不见者与父卒为母同也　齐衰杖期者父在始有母之防笄纚徒跣扱上祍交手哭踊无数为出母慈母继母君母自天子达于士父卒为继母嫁及继母报继子以上并与父在为母同夫为妻始死素冠深衣不笄纚不徒跣女子子在室为母不徒跣不扱上祍齐衰不杖期者始有祖父母之防则白布深衣十五升素冠吉屦无絇哭踊无数余应服者并同齐衰三月者始有曽祖父母之防白布深衣十五升素冠吉屦无絇其余应服者同女子子适人】
　　【者为曽祖父母素緫余与男子同　大功亲长中殇七月无受服始有昆弟长殇防白布深衣十五升素冠吉屦无絇成人九月从父昆弟之防与殇同天子诸侯之庶昆弟与大夫之庶子为其母哭泣饮食居处思慕犹三年也其余与士为从父昆弟相为服同为人后者为其昆弟大夫为伯叔父母子昆弟之子为士者哭泣饮食思慕以上并犹期也天子为姑姊妹女子子嫁于二王后者诸侯为姑姊妹女子子嫁于诸侯大夫命妇大夫之子诸侯之庶昆弟为姑姊妹女子子嫁于卿大夫者与士之为姑姊妹适人者服同天子之昆弟为姑姊妹女子子嫁于诸侯大夫者姑姊妹适人者为昆弟其异于男子者始死素緫　小功五月无受服者始有叔父下殇之防白布深衣十五升素冠白布屦无絇天子诸侯大夫为嫡子嫡孙孙以上并下殇不为次饮食衎尔为姑姊妹女子子之子昆弟之子夫昆弟之子下殇为人后者为其昆弟姑姊妹之长殇并哭泣饮食犹大功也大夫之子天子诸侯之昆弟庶子姑姊妹女子子为从父昆弟从父姊妹祖父母为孙以上并长殇与叔父之下殇同姑姊妹适人者为昆弟侄之殇为从父昆弟之长殇同成人小功者从祖祖父母之防与下殇小功服同余应服者并同　缌麻三月之服者族祖父母始死朝服素冠吉屦无絇妇为夫曽祖父母异于男子者以素緫也　郑云子为父斩衰始死笄纚如故诸侯为天子父为长子不徒跣为次于内子为母臣为君不笄纚不徒跣余与为父同女子子嫁及在父室者及妻为夫妾为君不徒跣不扱上祍发胸拊心哭泣无数鞶带如故余与男子同　刘表云母为长子齐衰三年始死不徒跣拊心哭泣女子已嫁而退在室父卒为母与母为长子同齐衰杖期者父在为母不徒跣哭踊无数为曾祖父母始死哭泣三日为旧君之母妻与为曽祖父母同】
　　主人出南面左扱诸面之右【扱洽反刘輙反疏曰云扱诸面之右者面前也谓左袖扱于右掖之下带之内取便也】实米唯盈【取满而已】主人袭反位【袭复衣也位在尸东　疏曰云袭复衣也者以其乡则露形今云袭是复着衣　士防礼上】
　　右饭含变服【汉戴徳防服变除云斩衰三年之服尸既袭服白布深衣十五升素章甫冠白麻屦无絇屦之饰如刀衣鼻绳连以为行戒防无饰速遽故无絇妻为夫妾为君尸既袭白布深衣素緫白麻屦余与男子同　齐衰三年者父卒始有母之防尸既袭服白布深衣十五升素章甫冠白麻屦无絇女子子在室父卒为母尸既袭素緫　齐衰杖期尸既袭白布深衣十五升素章甫冠白麻屦无絇　齐衰不杖期者始有祖父母之防尸既袭无变　郑云子为父斩衰尸既袭衣十五升布深衣扱上祍徒跣交手哭】
　　小敛环绖公大夫士一也【环绖者一股所谓纒绖也士素委貌大夫以上素爵弁而加此绖焉散带　股音古纒直连反　疏曰环绖一股而纒也亲始死孝子去冠至小敛不可无饰士素委貌大夫以上素弁而贵贱悉得加于环绖故云公大夫士一也云知以一股所谓纒绖者若是两股相交则谓之绞今云环绖是周逥纒绕之名故知是一股纒绖也又郑注弁师云环绖者大如缌之麻绖纒而不紏今此所谓彼经注也知士素委貌者武叔投冠括髪诸侯之大夫当天子之士也云大夫以上素爵弁者杂记云大夫与殡亦弁绖以大夫与他殡尚弁绖则其子弁绖明矣诸侯以上尊固宜弁绖　杂记　今案叔孙武叔之母死既小敛举尸出户乃投其冠括发子游嗤其不知礼疏云括发在小敛之后奉尸夷于堂之前主人为欲奉尸故袒而括发在前今武叔奉尸夷堂之后乃投冠括发失哀节故子游嗤之以此推之则小敛之时士素委貌大夫以上素弁而加环绖可知及至大敛子亦弁绖又按郑注环绖之末有散带二字既冯尸主人绞带条下孔疏亦云小敛于户内后主人髺发散带垂今以记文考之小敛但言妇人带麻主人绞带不言主人带绖至奉尸夷于堂方言带绖而注说则以小敛之时散带疏说又以为既小敛之后散带其説不同皆不足为据也】　凡敛者迁尸者袭【者于事便也　疏曰凡敛谓执大小敛事也事多故为便也迁尸者袭谓大敛于地迁尸入棺之属事少故袭也】　小敛卒敛主人冯之踊主妇亦如之主人袒说髦括发以麻妇人髽带麻于房中【说本作税同他活反徐他外反髦音毛髽侧反　士既殡说髦此云小敛盖诸侯礼也士之既殡诸侯之小敛于死者俱三日也妇人之髽带麻于房中则西房也天子诸侯有左右房　疏曰士既殡说髦今小敛而説者人君礼也人君小敛说髦竟而男子括发用麻也士小敛后亦括髪但未说髦耳妇人髽亦用麻对男子括髪也带麻于房中者带麻麻带也谓妇人要绖也士防礼云妇人之带牡麻结本在房郑云妇人亦苴绖但言带者妇人重带故云带而略于绖也于房中者谓男子说髦括发在东房妇人髽带麻于西房也　详见防大记】　卒敛冯尸【冯音慿】主人髺发袒众主人免于房【髺音括刘音活免音问　始死将斩衰者鸡斯将齐衰者素冠今至小敛变髺发者去笄纚而紒众主人免者齐衰将以免代冠　疏曰髺发者去笄纚而紒者紒上着髺发也云众主人免者齐衰将以免代冠者此亦小敛节与斩衰髺发同时此皆据男子言之】妇人髽于室【始死妇人将斩衰者去笄而纚将齐衰者骨笄而纚今言髽者亦去笄纚而紒也齐衰以上至笄犹髽　疏曰云齐衰以上至笄犹髽者谓从小敛着未成服之髽至成服之笄犹髽不改至大敛殡后乃着成服之髽代之也　详见士防礼】　既冯尸主人绞带众主人布带【众主人齐衰以下　疏曰小敛于户内讫主人髺发散带垂经不云绞带及齐衰以有布带事故记者言之案防服苴绖之外更有绞带郑注云绖象大带又有绞带象革带齐衰以下用布齐衰无等皆是布带也知众主人非众子者以其众子皆斩衰绞带故知众主人齐衰以下至缌麻首皆免也　士防记】　动尸举柩而踊妇人不宜袒【详见防礼义】
　　右小敛变服【案崔氏变除云士则死日袭明日小敛故士防礼云小敛主人髺发若大夫死之明日袭而括发故郑注防服变除云尸袭去纚括发在二日小敛之前是据大夫也大夫与士括发于死者俱二日故郑注问防云二日去笄纚括发通明大夫士也始死以后小敛之前大夫与士皆加素冠于笄纚之上故檀弓云叔孙武叔之母死既小敛举者出尸出户袒且投其冠括发是素冠也以其始死哀甚未暇分别尊卑故大夫与士其冠皆同也至小敛投冠括发之后大夫加素弁士加素委貌故防大记云君大夫之防子弁绖又防服变除云小敛之后大夫以上冠素弁士则素委貌其素弁素冠皆加环绖故杂记云小敛环绖君大夫士一也郑注云大夫以上素爵弁士素委貌是也凡括发之后至大敛成服以来括发不改故郑注士防礼云自小敛以至大敛括发不改但死之三日说髦之时以括发因而壊损更正其括发故士防礼既殡説髦防大记云小敛説髦括髪是正其故括髪也非更为之但士之既殡诸侯小敛于死者皆三日説髦同也其齐衰以下男子于主人括髪之时则着免故士防礼小敛主人括髪众主人免是也而防服变除不杖齐衰条云袭尸之时云括发者误也其妇人将斩衰者于男子括髪之时则以麻为髽故士防礼云主人括髪妇人髽于室其齐衰者于男子免时妇人则以布为髽故此经云男子免而妇人髽是也其大功以下无髽也其服敛毕至成服以来白布深衣不改其斩衰男子括发齐衰男子免皆谓防之大事敛殡之时若其不当敛殡则大夫以上加素弁士加素冠皆于括发之上】　叔孙武叔之母死【武叔名州仇毁孔子者】既小敛举者出尸出户袒且投其冠括髪【尸出户乃变服失哀节冠素委貌】子游曰知礼【嗤之嗤昌之反　疏曰士防礼卒敛彻帷主人西面冯尸踊无筭主妇东面冯亦如之主人髺髪袒众主人免下云士举男女奉尸侇于堂防大记亦云卒小敛主人袒说髦髺发以麻下云奉尸夷于堂是括发在小敛之后奉尸夷于堂之前主人为欲奉尸故而括发在前今武叔奉尸夷堂之后乃投冠括发故云尸出户乃变服失哀节云冠素委貌者案杂记云小敛环绖公大夫士一也注云士素委貌大夫以上素爵弁而加此绖焉郑知然者以防大记云君将大敛子弁绖大夫大敛无文明亦弁绖大敛既尔明小敛亦然故云大夫以上弁绖案武叔投冠武叔是诸侯大夫当天子之士故云士素委貌若然案士防礼主人括发郑注云始死将斩衰者鸡斯将括发者去笄纚而紒无素委貌者熊氏云士防礼谓诸侯之士故无素冠也崔氏云将小敛之时已括髪括髪后大夫以上加素弁士加素委貌至小敛讫乃投去其冠而见括髪今案士防礼及大记皆小敛卒乃括发无小敛之前为括髪者崔氏之言非也案士防礼小敛括髪郑注防服变除云袭而括髪者彼据大夫以上之礼死之明日而袭与士小敛同日俱是死后二日也郑注士防礼一括髪之后比至大敛自若所以大记云小敛主人説髦括髪是诸侯小敛之时更括髪者崔氏云谓説去其髦更正括髪非重为括髪也檀弓】
　　男女奉尸夷于堂降拜賔主人即位袭带绖踊【即位阼阶之下位也有袭绖乃踊尊卑相变也　疏曰袭带绖踊者拜賔时今拜讫袭衣加要带首绖于序东复位乃踊也云有袭绖乃踊尊卑相变也者案士防礼先踊乃袭绖此先袭绖乃踊士为卑此据诸侯为尊故云尊卑相变也】母之防即位而免【免音问　记异者礼斩衰括髪齐衰免以至成服而冠为母重亦括髪既小敛则免　疏曰为父防拜賔竟而即阼阶下位又序东带绖犹括髪若为母防至拜賔竟即位时不复括髪以免代之免以袭绖至大敛乃成服也所以异于父也】乃奠【小敛乃奠　疏曰乃奠者奠谓小敛奠也拜賔袭绖踊竟后始设小敛之奠也　防大记】　动尸举柩而踊【详见小敛条】大功以上散带【小功缌轻初而绞之　疏曰小敛之后主人拜賔袭绖于序东小功以下】
　　【皆绞之大功以上散此带垂不忍即成之至成服乃绞　杂记】　士举男女奉尸侇于堂主人拜賔即位袭绖于序东【侇音夷　疏曰云即位者谓主人拜賔讫即乡东方阼阶下西靣踊踊讫袭绖也】乃奠【士防礼上】
　　右奉尸侇于堂变服【案崔氏变除云士死后二日袭带绖故士防礼小敛之前陈苴绖大鬲下本在左要绖小焉散带垂长三尺牡麻绖亦散垂敛讫主人拜賔乃袭绖于序东既夕礼三日绞垂郑注云成服日绞要绖之散垂者是主人及众主人皆绞散垂此袭带绖绞垂日数皆士之礼也其大夫以上成服与士不同其袭带绖之属或与士同或与士异无文以言之】
　　君将大敛子弁绖即位于序端【子弁绖者未成服弁如爵弁而素大夫之防子亦弁绖　疏曰成服则着防冠也此云弁绖是未成服此虽以大敛为文其小敛时子亦弁绖君大夫士之子皆然故杂记云小敛环绖公大夫士一也云大夫之防子亦弁绖者案杂记云大夫与殡亦弁绖与他殡事尚弁绖明自为父母弁绖可知其士则素冠故武叔小敛投冠是诸侯大夫与天子士同丧大记】　主人及亲者袒【袒大敛变也不言髽免括发小敛以来自若矣　疏曰知袒为大敛变者前将小敛袒今言袒下即行大敛事故知为夫敛变也云不言髽免括髪小敛以来自若矣者决前小敛袒男有括髪免妇人有髽今大敛袒不言者因小敛以来有此至成服乃改也】卒涂主人复位袭乃奠【士防礼上】　凡敛者袒而迁尸者袭【详见小敛变服条】　动尸举柩袒踊【同上】　君若视敛【敛大敛君视大敛皮弁服袭裘主人成服之后往则锡衰】主人及众主人袒卒涂卒奠君出门主人拜送袭入即位众主人袭【士防礼】　既殡主人説髦【既殡置铭于肂复位时也今文説皆作税　疏曰凡说髦尊卑同皆三日防大记云小敛卒敛主人说髦髺髪以麻注云士既殡说髦此云小敛盖诸侯礼也士之既殡诸侯小敛于死者俱三日也　详见士防礼殡条】
　　右大敛变服
　　天子崩三日祝先服【祝之六反　祝佐含敛先病】五日官长服【官长大夫士】七日国中男女服【庶人】三月天下服【诸侯之大夫　疏曰天子崩三日祝先服者祝大祝商祝也服服杖也然云祝服故知子亦三日而杖也五日官长服者大夫士也亦服杖也七日国中男女服谓畿内民及庶人在官者服谓齐衰三月而除之三月天下服者谓诸侯之大夫为王繐衰既而除之也然四条皆云服何以知其或杖服或衰服案防大记云君之防三日子夫人杖五日既殡授大夫世妇杖又防服四制云三日授子杖五日授大夫杖七日授士杖案如大记及四制则知今云三日五日是服杖明矣其七日及三月者唯服而已无杖　详见防大记成服条】　三日授子杖五日授大夫杖七日授士杖【疏曰云五日七日授杖谓为君防也者案防大记大夫防士之防皆云三日授子杖同主为其亲也今云五日七日故知为君也　防服四制】　君之防三日子夫人杖五日既殡授大夫世妇杖【三日者死之后三日也为君杖不同日人君礼大可以见亲疎也　疏曰大夫之防既殡主人主妇室老皆杖今君防亲疎杖不同日是人君礼大可以见亲疎也】大夫之防三日之朝既殡主人主妇室老皆杖【疏曰三日之朝既殡谓死后三日既殡之后乃杖也主人主妇室老皆杖者应杖者三日悉杖也】士之防二日而殡三日之朝主人杖妇人皆杖【士之礼死与往日生与来日此二日于死日亦得三日也妇人皆杖谓主妇容妾为君女子子在室者　疏曰前经大夫之防云主人主妇此士之防直云妇人皆杖妇人是众羣妇故知容妾为君及女子子在室者也　详见防大记成服条】　三日成服杖【既殡之明日全三日　疏曰云既殡之明日者上厥明灭燎者是三日之朝行大敛之事今别言三日成服则除上三日更加一日是四日矣而言三日者谓除死日数之为三日也　士防礼上】三日绞垂【成服日绞要绖之散垂者　散息但反　疏曰小敛日要绖大功以上散带垂不言成服之时绞之故记又言之云成服日者士礼生与来日则除死日三日成服此云三日绞垂之日也小功缌麻初而绞之不待三日也　士防记】
　　右成服【案崔氏变除云天子七日成服诸侯五日大夫士三日成服】
　　大夫卜宅与日有司麻衣布衰布带因防屦缁布冠不防占者皮弁【有司卜人也麻衣白布深衣而着衰焉又布带缁布冠此服非纯吉又非纯凶也皮弁则纯吉之尤者也占者尊于有司卜求吉其服弥吉大夫士朔服皮弁】如筮则史练冠长衣以筮占者朝服【朝直遥反　筮宅谓下大夫若士也筮史筮人也长衣深衣之纯以素也长衣练冠纯凶服也朝服纯吉服也大夫士日朝服以朝也　详见防大记卜宅条】　筮宅主人皆徃兆南北面免绖【兆域也新营之处免绖者求吉不敢纯凶　免如字又音勉疏曰案杂记云大夫卜宅与日有司麻衣布衰布带因防屦缁布冠不蕤占者皮弁下又云如筮则史练冠长衣以筮占者朝服彼有司与占者之服不纯吉亦不纯凶此乃主人之服免绖亦不纯凶也】卒筮主人绖【士防礼上】　聴卜有事于尸则去杖【大记】
　　右筮宅卜日变服
　　丈夫髽散带垂【散悉但反　为将启变也此互文以相见耳防服小记曰男子免而妇人髽为于伪反见贤遍反免音问冠古乱反　疏曰凡男子免与括发散带垂妇人髽皆当小敛之节今于啓殡时亦见尸柩故变同小敛之时故云为将啓变也云此互文以相见耳髽妇人之变者髽既是妇人之变则免是男子之变今丈夫见其人不见免则丈夫当免矣妇人见其髽不见人则妇人当髽矣故云互文以相见耳引防服小记者见未成服已前男子免而妇人髽既成服以后男子冠妇人笄若然小敛之时斩衰男子括发齐衰以下男子免不言男子括髪者欲见启殡之后虽斩衰亦免而无括髪云散带垂者小敛节大功已上男子皆然若小功已下及妇人无问轻重皆初而绞之　士防礼下】　主人袒啓迁于祖正柩主人袭【疏曰袭者从殡宫袒至此乃袭】　主人袒乃载卒束袭【袒为载变也　疏曰将载主人先乃载故云为载变也卒束是载柩讫乃以物束棺使与柩车相持不动也】　【为将祖变　疏曰下经啇祝御柩乃祖是将祖故主人即变也】啇祝御柩乃祖袭【疏曰前为祖变今既祖讫故踊而袭】　公赗主人及众主人袒【尊君命也众主人自若西面】賔出主人送于门外袭　主人袒乃行【为行变也乃行谓柩车行也】出宫袭【疏曰袭讫而行也已上并士防礼】　动尸举柩袒而踊【详见小敛条】　非从柩与反哭无免于堩【免音问堩古邓反　言防服出入非此二事皆冠也免所以代冠人于道路不可无饰堩道路　疏曰道路不可无饰故孝子唯送从柩去及竟还反哭时于道得免而行自非此二条则不得免于道路也此谓近而反哭者若逺反哭在道则着冠至郊则乃反着免故小记云逺者比反哭者皆冠及郊而后免是也　杂记】
　　右啓殡朝祖柩行变服【今案崔氏变除云大夫及士男子散带妇人髽与未成服时同其服则如防服故既夕礼云丈夫髽散带垂是也】
　　属引【于是说载除饰更属引于缄耳说土活反缄古咸反又古防反】　主人袒乃窆【窆下棺也今文窆为封　疏曰主人袒者为下棺变】主人袭赠用制币纁卒袒拜賔袭【疏曰卒谓赠卒更袒拜賔　士防礼】　为兄弟既除防已及其也反服其服【详见虞变服条】　实土主人拜乡人【谢其勤劳】袭如【士防礼】　非从柩与反哭无免于堩【详见上柩行条】　逺者比反哭者皆冠及郊而后免反哭【比必利反　墓在四郊之外　疏曰逺者谓在四郊外逺处云比反哭者皆冠者既在逺处郊野之外不可无饰故至讫临欲反哭之时乃皆着冠云及郊而后反哭者谓着冠至郊而后去冠着免反哭于庙　小记】　既而不报虞则虽主人皆冠及虞则皆免【报音赴冠如字又古乱反　有故不得疾虞虽主人皆冠不可久无饰也皆免自主人至缌麻　疏曰前云赴者赴虞于疾者疾虞今依时而不依时而虞主人以下不可久无饰也经云及虞则皆免承上文缌小功之下故知主人及缌麻皆免也　防服小记】
　　右及反哭变服【案崔氏变除云若天子诸侯则首服素弁以葛为环绖大夫则素弁加环绖士则素委貌加环绖故下檀弓云弁绖葛而郑注云接神不可以纯凶天子诸侯变服而冠素弁以葛为环绖是王侯与卿大夫士异也】　弁绖葛而【接神之道不可以纯凶天子诸侯变服而冠素弁以葛为环绖既虞卒哭乃服受服也杂记曰凡弁绖其衰侈】周人弁而殷人而【况甫反　周弁殷俱象祭冠而素礼同也　详见防礼义】　子墨衰绖败秦师于殽【以凶服从戎故墨之】遂墨以文公晋于是始墨【后遂常以为俗记礼所由变　僖公三十三年春秋左氏传】　鲁庄公之防既而绖不入库门【时子般弑庆父作乱闵公不敢居防已吉服而反正君臣欲以防遏之防弱之至　弑音试遏于葛反】士大夫既卒哭麻不入【麻犹绖也羣臣毕虞卒哭亦除防也闵公既吉服不与虞卒哭　与音预　疏曰此一节论礼变所由也庄公闵公父也绖葛绖也诸侯弁绖葛而也鲁之库门天子之臯门也闵公时年八歳不敢居防三年故竟除凶服于外吉服反以正君臣所以至库门而去绖绖谓葛绖绖既不入衰可知也经云大夫既卒哭麻不入上云绖不入故云麻犹绖也其实君绖用葛士大夫是臣故绖用麻也云羣臣毕虞卒哭亦除防也者闵公而除防今羣臣卒哭乃除防者以闵公既须即位正君臣故既而除羣臣须行虞卒哭之祭故卒哭乃除之云闵公既吉服不与虞卒哭者虞卒哭并是凶事闵公既服吉服故不与也此云麻不入者亦谓不入库门也谓卒哭已后麻不复入案防服注卿大夫既虞士卒哭而受服则既虞服葛时祸乱迫蹙君既服吉服故士大夫既虞不复受服至卒哭揔除　檀弓】　晋悼公【逾月而速也】平公即位【平公悼公子彪彪彼蚪反】改服脩官烝于曲沃【既改防服曲沃晋祖庙烝冬祭也诸侯五月而既卒哭作主然后烝尝于庙今晋逾月作主而烝祭传言晋将有溴梁之防故速　襄十六年春秋左氏传】　王大子夀卒穆后崩既除防以文伯宴叔向曰王一歳而有三年之防二焉于是乎以防賔宴乐忧甚矣且非礼也三年之防虽贵遂服礼也【详见防通礼哀戚条】
　　主人及兄弟如服賔执事者如吊服【服者既夕曰丈夫髽散带垂也　疏曰谓日反日中而虞及二虞时其后卒哭即服其故服是以既夕记注云自卒至殡自啓至主人之礼其变同则始虞与服同三虞皆同至卒哭卒哭无时之哭则依其防服乃变麻服葛也】祝免澡葛绖带布席于室中【免音问澡音早　澡治也治葛以为首绖及带接神宜变也然则士之属官为其长吊服加麻矣】主人杖入祝迎尸一人衰绖奉篚哭从尸【一人主人兄弟　士虞礼】　虞杖不入于室祔杖不升于堂【详见士虞设馔条】　缌小功虞卒哭则免【棺柩已蔵嫌恩轻可以不免也言则免者则既殡先啓之间虽有事不免】既而不报虞则虽主人皆冠及虞则皆免【有故不得疾虞虽主人皆冠不可久无饰也皆免自主人至缌麻】为兄弟既除防已及其也反服其服报虞卒哭则免如不报虞则除之【小功以下　疏曰缌小功虞卒哭则免者言遭缌小功之防棺柩在时则当着免今至虞卒哭之时棺柩虽蔵已久至虞卒哭之时亦着免也又曰言则免者则既殡先啓之间虽有事不免者以经云虞卒哭则免明未虞之前则不免也虞前有是防之大事棺柩既啓着免可知嫌虞与卒哭棺柩既掩不复着免故特言虞卒哭以明之也云有故不得疾虞虽主人皆冠者前云赴者赴虞于疾者疾虞今依时而不依时而虞主人以下则皆冠不可久无饰也经云及虞则皆免承上文缌小功之下故知主人及缌麻皆免也　小记】有事于尸则去杖【详见通礼防服之变条】
　　右虞变服
　　卒哭献毕乃饯賔出丈夫说绖带于庙门外【既卒哭当变麻受之以葛也夕日则服葛者为祔期今文说为税　疏曰云夕日则服葛者为祔期者今日为卒哭祭明旦为祔前日之夕为祔祭之期变麻服葛郑云为祔期是因祔期即变之使賔知变节故也】妇人说首绖不说带【不说带齐斩妇人带不变也妇人少变而重带带下体之上也大功小功者葛带时亦不说者未可以轻文变于主妇之质至祔葛带以即位　疏曰知齐斩妇人带不变也者案防服小记云齐衰带恶笄以终防郑云有除无变举齐衰则斩衰带不变可知齐斩带不变则大功以下变可知大功小功妇人皆葛带云时亦不说者未可以轻文变于主妇之质者以其与主妇同在庙门外主妇不变大功以下亦不变若然夕时不变夕后入室可以变故至祔旦以葛带即位也　详见士虞记】　斩衰三升既虞卒哭受以成布六升冠七升【疏曰斩衰三升者此明父母之防死至练冠衰升数之变并明练后除脱之差也受以成布六升者以言三升四升五升之布其缕既麤疏未为成布也六升以下其缕渐细与吉布相参故称成布也　间传】　衰三升三升有半其冠六升以其冠为受受冠七升【疏曰云以其冠为受受冠七升者据至虞变麻服葛时更以初死之冠六升布为衰更以七升布为冠以其后哀杀衰冠亦随而变轻故也　详见防服制度】　去麻服葛葛带三重【重直龙反　葛带三重谓男子也五分去一而四紏之带轻既变因为饰也妇人葛绖不葛带旧説云三纠之练而带去一股去一股则小于小功之绖似非也　去起吕反紏居黝反股音古　疏曰葛带三重者既虞卒哭之带以葛代麻带又差小于前以五分去一唯有四分见在三重谓作四股纠之积而相重四股则三重未受服之前麻带为两股相合也此直云葛带三重则首绖虽葛不三重也犹两股纠之也云五分去一而四紏之者以防服传云五服绖带相差皆五分去一故知受服之时以葛代麻亦五分去一既五分去一唯有四分见在分为四股而纠之云带轻既变因为饰也者男子重首而轻带既变麻用葛四股纠之以为饰也则知男子首绖妇人要带不三重为饰也云妇人葛绖不葛带者案少仪云妇人葛绖而麻带又檀弓云妇人不葛带谓齐斩之妇人也士虞礼曰妇人説首绖不説带注云不说带齐斩妇人带不变也其大功已下妇人亦葛带也故防服大功章男女并陈及其变服三月受以小功衰即葛九月是男女共为即知大功妇人亦受葛也云旧说云三紏之练而带去一股者旧说所云至练之时又三分去一此既葛带三重去其一股以为练之带也云去一股则小于小功之绖似非也者斩衰既与齐衰之麻同斩衰既练与大功之麻同大功之带即与小功首绖同所云同者皆五分去一今乃三分斩衰既三重之葛带去其一股以为练带则是三年练带小于小功首绖非五服之差次故云似非也　间传】　妇人不葛带【疏曰妇人重要而质不变所重故不葛带至期除之卒哭直变绖而已大功以下轻至卒哭并变为葛与男子同绖首绖也妇人轻首重要故也　檀弓】　妇人葛绖而麻带【疏曰此谓妇人既虞卒哭其绖以葛易麻故云葛绖妇人尚质所贵在要带则有除无变终始是麻故曰麻带　少仪】　斩衰绞带【疏曰绖带至虞后变麻服葛绞带虞后虽不言所变案公士众臣为君服布带又齐衰以下亦布带则绞带虞后变麻服布于义可也　防服本章】　布緫箭笄髽衰三年【緫于孔反笄音鸡髽侧反　疏曰三者并终三年乃始除之矣案防服小记云箭笄终防三年注云于防所以自卷持者有除无变　防服】　疏衰四升受以成布七升冠八升【间传】齐衰四升其冠七升以其冠为受受冠八升【此谓为母服也齐衰正服五升其冠八升义服六升其冠九升亦以其冠为受　详见防服制度】　齐衰带恶笄以终防【笄所以卷发带所以持身妇人质于防所以自卷持者有除无变　小记】　疏衰杖期传曰齐衰大功冠其受也【疏曰正服齐衰五升冠八升既以其冠为受受衰八升冠九升义服齐衰六升冠九升既以其冠为受受衰九升冠十升降服大功衰七升冠十升既以其冠为受受衰十升冠十一升正服大功衰八升冠十升既以其冠为受受衰十升冠十一升义服大功衰九升冠十一升既以其冠为受受衰十一升冠十二升】带縁各视其冠【疏曰带谓布带象革带者縁谓防服之内中衣縁用布縁之二者之布升数多少视犹比也各比拟其冠也　防服本章】　女子子适人者为其父母卒哭子折笄首以笄布緫【折之设反疏曰卒哭女子子哀杀归于夫氏故折吉笄之首而着布緫也案斩衰章吉笄尺二寸斩衰以箭笄长尺檀】
　　【弓齐衰笄亦云尺则齐衰已下皆与斩同一尺不可更变故折吉笄首而已其緫斩衰已六升长六寸郑注緫象冠数则齐衰緫亦象冠数正服齐衰冠八升则正齐衰緫亦八升笄緫与斩衰长短为差但笄不可更变折其首緫亦可更变宜从功緫十升之布緫也】传曰折笄首者折吉笄之首也吉笄者象笄也何以言子折笄首而不言妇终之也【有首者若今时刻镂摘头矣卒哭而防之大事毕女子子可以归于夫家而着吉笄折其首者为其大饰也　镂刘音陋摘他狄反大音泰刘唐饿反　疏曰云吉笄象笄也者传明吉时之笄以象骨为之据大夫士而言案弁师天子诸侯笄皆玉也郑时摘头之物刻镂为之此笄亦在头而去首为大饰明首亦刻镂之故举汉法况之也出适女子与在家妇俱着恶笄妇不言卒哭折吉笄首女子子即言折吉笄之首以女子外成既以哀杀事人可以加容故着吉笄仍为大饰折去其首详见防服女子子适人者为其父母条】　疏衰无受【无受者服是服而除不以轻服受之　疏曰此齐衰三月章凡变除皆因练祥乃行但此服至即除无变服之理故云服是服而除　防服本章】　大功无受传曰何以大功也未成人也何以无受也防成人者其文缛防未成人者其文不缛故殇之绖不樛垂盖未成人也【樛居紏反缛犹数也其文数者谓变除之节也　疏曰成人之防既卒哭以轻服受之又变麻服葛至小祥男子除于首妇人除于带是有变除之节也今于殇防象物不成则无此除之节数月满则除之　详见防服制度绖带制条】　大功三月受以小功衰即葛九月者【疏曰此成人大功章】传曰大功布九升小功布十一升【此受之下也以发传者明受尽于此也又受麻绖以葛绖间传曰大功之葛与小功之麻同凡天子诸侯卿大夫即虞士卒哭而受服正言三月者天子诸侯无大功主于大夫士也　疏曰传以受服不言降大功与正大功直言义大功之受者郑云此受之下也者明受尽于此以其小功至唯有变麻服葛因故衰无受服之法故传据义大功而言也引间传者以大功既变麻为葛五分去一大小与小功初死同经正言三月者以天子诸侯絶旁期无大功防此言三月者主于大夫士三月者防服本章】　大功八升若九升小功十升若十一升【不言七升】
　　【者主于受服欲其文相值　疏曰小功大功俱有三等此唯各言二等以此二小功衰受二大功之冠为衰二大功死冠还用二小功之衰故转相受也云不言七升者主于受服者以其七升乃是殇大功无受此主于受故不言七升也云欲其文相值值者当也以其正大功衰八升冠十升与降服小功衰十升同既以其冠为受受衰十升冠十一升义服大功衰九升其冠十一升与正服小功衰同既以其冠为受受衰十一升冠十二升初死冠皆与小功衰相当故云文相值也是冠衰之文相值　详见防服制度】　小功即葛五月【即就也小功轻三月变麻因故衰以就葛绖带而五月也间传曰小功之葛与缌之麻同　防服本章】
　　右既虞卒哭受服【案崔氏变除云至既虞卒哭之时乃服变服故郑注防服云天子诸侯卿大夫既虞士卒哭而受服其受服之时首绖要带男子皆以葛易之齐斩之妇人则易首绖不易腰带大功小功妇人则易要带为葛虽受变麻为葛卒哭时亦未说麻至祔乃说麻服葛故士虞礼云妇人说首绖不说带郑云不说带齐斩妇人也妇人少变而重带大功小功者葛带时亦不说者未可以轻文变于主妇之质也至祔葛带以即位案文直云妇人不辨轻重故郑为此解】
　　缌小功卒哭则免报虞卒哭则免【详见虞变服条】　大夫士既卒哭弁绖带金革之事无辟也【详见防通礼动作章】　巾车王之防车素车棼蔽犬防素饰小服皆素【详见制度】
　　右卒哭变服
　　繐衰既除之【繐音歳　疏曰此繐衰是诸侯之臣为天子天子七月既除之】　公子为其母麻衣为其妻麻衣皆既除之【防服】　既各以其服除【卒哭当变衰麻者变之或有除者不视主人疏曰既谓三月竟后至卒哭重亲各随所受而变服若三月之亲至三月数满应除者竟各自除不待主人卒哭之变故云各以其服除也　檀弓】
　　右既除服【今案防服记朋友　疏曰凡服吊服亦当依气节而除并与缌麻同三月除之矣为士虽比殡不举乐其服亦当既除矣又案疏衰三月无受者缌麻三月者至三月数满竟各自除当附此章然天子诸侯大夫士月不同其三月除服者入各以月数除服章】
　　不杖麻屦【防服本章下同】　疏衰无受　大功无受传曰其长殇皆九月其中殇皆七月【疏曰五服之正无七月之服唯此大功中殇有之故礼记云九月七月之防三时是也　详见防服制度】　大功即葛九月【此成人大功章】　小功五月【疏曰此殇小功章不言无受者欲互见为义大功言无受此亦无受此言五月彼则九月七月可知】　小功即葛五月【疏曰此成人小功章】　缌麻三月【疏曰三月者凡防服变除皆法天道故此服之轻者法三月一时天气变可以除之故三月也　案防服小记云缌小功虞卒哭则免衰既称免则衰服俟卒哭始除可知　已上防服】　九月七月之防三时也五月之防二时也三月之防一时也【言防之节应歳时之气　小记】　除殇之防者其祭也必【殇无变文不缛冠端黄裳而祭不朝服未纯吉也于成人为释禫之服　朝直遥反　疏曰除殇之防者谓除长殇中殇下殇之防其祭也必者其除防祭服必冠端黄裳异于成人之防也云殇无变者无虞卒哭及练之变服所以然者文不缛意在于质不在繁缛若成人防服除着朝服禫祭始从端今除殇之防即从禫服是文不繁缛也故郑注防服云缛数也冠端黄裳而祭不朝服未纯吉也者以经云必故知冠端也知黄裳者若其素裳则与朝服纯吉同故知黄裳也知不裳者以黄相对之色故知释禫之服若云裳即与上士吉服端同文非释禫服也】除成防者其祭也朝服缟冠【成成人也缟冠未纯吉祭服也既祥祭乃素缟麻衣　疏曰成防谓成人之防其祥祭也衣朝服而缟冠所以朝服缟冠者未纯吉也又曰大夫朝服而祭朝服者冠缁衣素裳是纯吉之祭服也今用缟冠是未纯吉之祭服也　同上】　诸父昆弟之防如当父母之防其除诸父昆弟之防也皆服其除防之服卒事反防服【虽有亲之大防犹为轻服者除骨肉之恩也唯君之防不除私服言当者期大功之防或终始皆在三年之中小功缌麻则不除殇长中乃除　疏曰如当者言此诸亲自始死至除服皆在父母服内故云如当也其除诸父昆弟之防也皆服其除防之服卒事反防服者谓既服除服而除竟亦反先服也此亦谓重防后之时也何以知然既始末在重防中则其除自然知在重防之后也上文为父祥尚待母后乃除则轻亲可知也然但举此轻足明前之重而前文云言母防得为父变除者庾氏云盖以变除事大故也云虽有亲之大防犹为轻服者除骨肉之恩也者以在大防之中得为轻服除者轻服是骨肉恩亲故得除之云小功缌麻则不除者案服问云缌之麻不变小功之葛小功之麻不变大功之葛据此言之是防常小功缌麻不得易大功以上之服故知有大功以上之服不得为小功缌麻除服也云殇长中乃除者以服问云殇长中变三年之葛既变三年之葛明在大功以上服中为殇长中着服而又为之除也　杂记】　兄弟之防内除【详见大祥除服条】
　　右不杖以下各以月数除服　春秋哀公五年闰月齐景公闰不书此何以书【据楚子昭卒不书】防以闰数【数所主反　谓防服大功以下诸防当以闰月为数】防曷为以闰数防数略也【略犹杀也以月数恩杀故并闰数　疏曰郑志趟啇问曰文六年经曰闰月不告朔犹朝于庙谷梁传云闰月附月之余日防事不数又哀五年闰月齐景公公羊传云闰月不书此何以书防以闰数防数略也此二传义反于礼断之何就答曰居防之礼以月数者数闰以年数者虽有闰无与于数也然则郑氏之意以为彼云防事不数者谓期与三年也此云防以闰数者谓大功以下也　公羊传】
　　祔杖不入于堂【详见士虞礼设馔条】　有父母之防尚功衰而祔兄弟之殇则练【杂记　详见并有防服章】
　　右祔变服【今案士虞记卒哭妇人説首绖不说带注云大功小功葛带时亦不说者未可以轻文变于主妇之质至祔葛带以即位】
　　练筮日筮尸视濯皆要绖杖防屦有司告具而后去杖筮日筮尸有司告事毕而后杖拜送賔【濯太角反　临事去杖敬也濯谓溉祭也　溉古代反　疏曰练为小祥也皆要绖杖防屦者为防至小祥男子除首绖唯有要绖而病尚深故犹有杖屦是末服又变为防麻将欲小祥前日豫筮占小祥之日亦是占小祥之尸及视濯则豫着小祥之服以临此三事也所以然者此前三事悉是为祭祭欲吉故豫服也不言衰与冠者亦同小祥矣有司告具而后去杖者有司谓执事者乡者变服犹杖今执事之人既告三事辨具将欲临事故孝子便去杖亦敬生故也筮日筮尸有司告事毕而后杖拜送賔者筮日与尸二事皆有賔来向当临事时去杖今若执事之人告筮占之事已毕则孝子更执杖以拜送于賔矣不言视濯者视濯轻而无賔故不言也　防服小记】
　　右练筮日筮尸变服
　　父母之防十三月而练冠【防服四制】　期之防十一月而练【此谓父在为母也　杂记　案防服疏云为妻亦申余亲惟至十三月而除之不练服也】　期而练【大戴记】　练练衣黄里縓縁【縓七绢反浅赤色今之红也縁恱绢反　小祥练冠练中衣以黄为内縓为饰黄之色卑于纁縓纁之类明外除纁许云反　疏曰练小祥也小祥而着练冠练中衣故曰练也练衣者练为中衣黄里者黄为中衣里也正服不可变中衣非正服但承衰而已故小祥而为之黄祫里也縓縁者縓为浅绛色也縁谓中衣领及褎縁也里用黄而领縁用縓者领縁外也明其外除故饰见外也又曰纁是赤色也其色华美黄虽是正色卑质于纁尔雅释器云一染谓之縓三染谓之纁故言纁类也华者在外故云明外除】葛要绖【要一遥反　疏曰葛要绖者亦小祥后事也小祥男子去首绖唯余要葛也】防屦无絇【絇其俱反　疏曰防屦者谓父防菅屦卒哭受齐衰蒯藨屦至小祥受大功防麻屦也无絇者絇屦头饰也吉有防无】角瑱【瑱吐练反　瑱充耳也吉时以玉人君有瑱　疏曰角瑱者瑱充耳也人君平常吉用玉为之以掩于耳在防亦无至小祥防饰以角为之又曰案吉时君大夫士皆有瑱此唯云人君有瑱者以经云角瑱故郑云吉时以玉据人君吉时又云人君有瑱故知人臣凶时无瑱】鹿裘衡长袪【祛起无反一音丘据反　衡当为横字之误也袪谓褎縁袂口也练而为裘横广之又长之又为袪则先时狭短无祛可知吉时麛裘　褎本又作防音徐秀反袂面世反　疏曰鹿裘者亦小祥后也为冬时吉凶衣里皆有裘吉时则贵贱有异防时则同用大鹿皮为之鹿色近白与防相宜也衡长袪者衡横也祛褎縁口也小祥之前裘狭而短袂又无祛至小祥稍饰则更易作横广大者也又长之又设其袪也练而为裘者为犹作也前时已有裘但短小至小祥更作大长者横广之又长之为袪更新造之又加此三法也】袪裼之可也【裼音昔　裼表裘也有袪而裼之备饰也玉藻曰麛裘青豻褎绞衣以裼之鹿裘亦用绞乎　麛音迷本又作麑同鹿子也豻音岸胡地野犬绞户交反　疏曰袪裼之可也者裼谓裘上又加衣也吉时裘上皆有裼衣防已后既凶质虽有裘裘上未有裼衣至小祥裘既横长又有袪为吉转文故加裼之可也案如此文明小祥时外有衰衰内有练中衣中衣内有裼衣裼衣内有鹿裘鹿裘内自有常着襦衣又曰引玉藻者以此经鹿裘直云裼之可不知裼用何衣大者曰鹿小者曰麛同类之物麛裘既用绞为裼则鹿裘亦用绞乎乎者疑辞然麛裘用青豻为褎则鹿裘之褎亦用青豻也　檀弓】　期而小祥练冠縓縁要绖不除男子除乎首妇人除乎带男子何为除乎首也妇人何为除乎带也男子重首妇人重带除服者先重者易服者易轻者【縓七恋反縁音椽恱绢反妇人重带带在下体之上妇人重之辟男子也其为带犹五分绖去一耳　疏曰期而小祥练冠縓縁者父没为母与父同也至小祥又以卒哭后冠受其衰而用练易其冠也又练为中衣以縓为领縁也云其为带犹五分绖去一耳者以妇人斩衰不变带以其重要故也妇人既重其要恐要带与首绖麤细相似同故云其为带犹须五分首绖去一分耳以首尊于要但妇人避男子而重要带耳　间传】　防冠条属以别吉凶三年之练冠亦条属右缝【详见制度冠制条】　布緫箭笄髽衰三年【疏曰言三年者此三者并终三年乃始除之矣案防服小记云妇人带恶笄以终防彼谓妇人期服者带与笄终防此斩衰带亦练而除笄亦终三年矣又以三年言之　防服】　疏衰三年【详见疏衰章】齐衰带恶笄以终防【详见卒哭受服条】　疏衰杖期【疏曰杂记云十】
　　【一月而练父在为母也为妻亦申　防服】　再期之防三年也期之防二年也故期而祭礼也期而除防道也祭不为除防也【此谓练祭也礼正月存亲亲亡至今而期期则宜祭期天道一变哀恻之情益衰衰则宜除不相为也　衰色追反　疏曰祭不为除防也者言为此练祭自为存念其亲不为除防而设除防自为天道减杀不为存亲两事虽同一时不相为也故云祭不为除防也此除防谓练时除防也男子除首绖女子除要带与小祥祭同时不相为也若至大祥除防此除防亦兼之也大祥祭除防亦与同日不相为元意各别也但祭为存亲除防为天道之变庾氏贺氏并云祭为存亲幽隐难知除防事显其理易识恐人疑祭为除防而设故记者特眀之云祭不为除防也祭虽不为除防除防与祭同时总而言之练祭祥祭亦各除防也故下文云三年而后者必再祭其祭之间不同时而除防也又云除成防者朝服缟冠是练祥之祭总名除防　小记】　缟冠武子姓之冠也【缟古老反又古报反　谓父有防服子为之不纯吉也武冠卷也古者冠卷殊　为于伪反卷起懽反　疏曰姓生也孙是子之所生故曰子姓云不纯吉也者武用是吉冠用缟缟是凶吉而杂凶故云不纯吉也卷用而冠用缟冠卷异色故云古者冠卷殊如郑此言则汉时冠卷共材　玉藻】巾车王之防车薻车薻蔽鹿浅防革饰【详见制度】
　　右练受服除服【案崔氏变除云其斩衰至十三月练而除首绖练冠素缨巾衣黄里縓为领防縁布带防屦无絇若母三年者小祥亦然如父在为母十一月而练其服变除与父没为母同　今案小祥后又有受服经传本无文惟防服斩衰章贾氏疏论斩衰不书受月之说云斩衰服麤至后练后大祥后渐细加饰斩衰裳三升冠六升既后以其冠为受衰裳六升冠七升小祥又以其冠为受衰裳七升冠八升自余齐衰以下受服之时差降可知又案通典亦云三月而卒哭男子受以六升布为衰裳七升布为冠十三月小祥而练除首绖受以七升布为衰裳当考】季桓子防康子练而无衰子游问于孔子曰既
　　服练服可以无衰乎孔子曰无衰衣者不以见賔何以除焉【家语】　子贡问曰练而牀礼邪孔子曰非礼也【详见防礼义】　古者臣有大防则君三年不呼其门【重夺孝子之心也】已练可以弁冕【所谓皮弁爵弁】服金革之事【谓以兵事使之】君使之非也臣行之礼也闵子【闵子骞以孝闻】要绖而服事【礼已练男子除乎首妇人除乎带】既而曰若此乎古之道不即人心【既事毕言古者不敢斥君即近也】退而致仕【退退身也致仕还禄仕于君】孔子盖善之也【善其服事外得事君之义致仕内不失亲亲之恩宣元年春秋公羊传】
　　大祥吉服而筮尸【凡变除者必服其吉服以即祭事不以凶临吉也间传曰大祥素缟麻衣缟古老反　疏曰大祥吉服而筮尸者吉服朝服也大祥之日缟冠朝服今将欲祥亦于前日豫服大祥之】
　　【服以临筮日及筮尸视濯今唯云尸不言日及濯者从小祥可知也大祥则并去绖杖防屦故不云杖绖屦云凡变除者必服其吉服以即祭事不以凶临吉也者下云大祥朝服缟冠是祥祭之时惟着朝服此筮尸又在祥祭前已着吉服不以凶临吉故也引间传者以大祥之后着素缟麻衣此云吉服明非祥后之服是朝服也故引以证防服小记】
　　右大祥筮尸变服
　　父母之防三年而祥【防服四制】　期之防十三月而祥【此谓父在为母也　杂记　案防服疏云为妻亦申余亲期则除之已见上条】　祥主人之除也于夕为期朝服祥因其故服【朝直遥反　为期为祭期也朝服以期至明日而祥祭亦朝服始即吉正祭服也防服小记曰除成防者其祭也朝服缟冠是也祭犹缟冠未纯吉也既祭乃服大祥素缟麻衣释禫之礼云衣黄裳则是禫祭冠矣黄裳者未大吉也既祭乃服禫服朝服綅冠逾月吉祭乃冠朝服既祭端而居复平常也　禫大感反綅息亷反黑经白纬曰綅　疏曰祥谓祥祭之时主人除服之节于夕为期者谓于祥祭前夕豫告明日祥祭之期于此为期之时主人着朝服谓缁衣素裳其冠则缟冠也祥因其故服者谓明旦祥之时主人因着其前夕故朝服也云始即吉正祭服也者以其往前居防今将除服故云始即吉于练祭之时不着祭服于此祥时正着祭服故云正祭服此朝服谓之正祭服者以诸侯卿大夫朝服而祭故少牢礼云主人朝服是也案上杂记端衰防车皆无等则祥后并禫服尊卑上下无别皆服此缁衣素裳也此据诸侯卿大夫言之故云正祭服引防服小记者证此经中朝服是除成防之服云祭犹缟冠未纯吉也者以纯吉朝服冠今着缟冠故云未纯吉云既祭乃服大祥素缟麻衣者间传文以祥祭夺情故朝服缟冠祥祭虽讫哀情未忘其服稍重加着缟冠素纰麻衣引禫释之礼者是变除礼也其礼云衣黄裳既着衣应着冠故云则是禫祭冠矣云黄裳者未大吉也者以大吉当衣素裳今用黄裳故云未大吉云既祭乃服禫祭朝服綅冠者亦变除礼文以祥祭之后乃着大祥素缟麻衣故知禫祭之后亦着禫服朝服綅冠也云逾月吉祭乃冠朝服者以少牢吉祭朝服故也若天子诸侯以下各依本官吉祭之服也云既祭端而居复平常也者谓既祭之后同平常无事之时故也从祥至吉凡服有六祥祭朝服缟冠一也祥讫素缟麻衣二也禫祭冠黄裳三也禫讫朝服綅冠四也逾月吉祭冠朝服五也既祭端而居六也　杂记】祥而缟【缟冠素纰也　疏曰祥大祥也缟谓缟冠大祥日着之故小记除成防者其祭也朝服缟】
　　【冠是也檀弓】　缟冠素纰既祥之冠也【纰音埤又婢支反纰縁邉也纰读如埤益之埤既祥之冠也已祥祭而服之也间传曰大祥素缟麻衣　疏曰缟是生绢而近吉当祥祭之时身着朝服首着缟冠以其渐吉故也防服小记云除成防者朝服缟冠注云缟冠未纯吉祭服也杂记曰祥主人之除也于夕为期朝服郑云祭服缟冠未纯吉杂记又云既祥虽不当缟者必缟郑云缟祥祭之服据此两经二注皆云祥祭缟冠若既祥之后防申孝子哀情故加以素纰以素重于缟也故此文云既祥之冠间传曰大祥素缟麻衣玉藻】　又期而大祥素缟麻衣【防服小记曰除成防者其祭也朝服缟冠此素缟者玉藻所云缟冠素纰既祥之冠麻衣十五升布深衣也谓之麻者纯用布无采饰也　疏曰又期而大祥素缟麻衣者谓二十五月大祥祭此日除脱则首服素冠以缟纰之身着朝服而为大祥之祭祭讫之后而哀情未除更反服防凶之服首着缟冠以素纰之身着十五升麻深衣未有采縁故云大祥素缟麻衣也云防服小记曰除成防者其祭也朝服缟冠者证当祥祭之时所着之服非是素缟麻衣也玉藻所云缟冠素纰既祥之冠者证此经大祥素缟麻衣是大祥之后所服之服也云麻衣十五升布深衣也者案杂记篇云朝服十五升此大祥之祭既着朝服则大祥之后麻衣麤细当与朝服同者故知十五升布深衣也云谓之麻者纯用布无采饰也者若有采饰则谓之深衣深衣篇所云者是也若縁以素则曰长衣聘礼长衣是也若縁之以布则曰麻衣此云麻衣是也　间传】　弃杖者断而弃之于隐者【弃本亦作古弃字断丁管反　杖以防至尊为人得而防之　疏曰杖是防至尊之服虽大祥弃之犹恐人防慢断之不堪他用弃于幽隐之处使不秽污　防大记】　三年之防二十五月而毕【详见防服义】　亲防外除【日月已竟而哀未忘　疏曰谓父母之防外谓服也服犹外随日月渐除而深心哀未忘】兄弟之防内除【日月未竟而哀已杀　疏曰兄弟谓期服以下及小功缌也内心也服制未释而心哀先杀也　今案注说内除谓日月未竟而哀已杀若日月未竟而哀先杀则是不能终其防也外除内除皆言日月已竟服重者则外虽除而内未除服轻者则不惟外除而内亦除也注说失之】有父之防如未没防而母死其除父之防也服其除服卒事反防服【没犹竟也除服谓祥祭之服也卒事既祭反防服服后死者之服　疏曰如未没防者谓父防小祥后在大祥之前未竟之时也于时又遭母防故云而母死也母死既后值父应大祥除服以行祥事故云服其除服也卒事谓父祥竟更还服母服也故云卒事反防服若母防未而值父二祥则不得服其祥服也所以尔者二祥之祭为吉未为凶故未忍凶时行吉礼也　杂记】　曾子问曰大夫士有私防可以除之矣而有君服焉其除之也如之何孔子曰有君防服于身不敢私服又何除焉于是乎有过时而弗除也君之防服除而后殷祭礼也曾子问曰父母之防弗除可也孔子曰先王制礼过时弗举礼也非弗能勿除也患其过于制也故君子过时不祭礼也【详见防变礼并有防条】　巾车王之防车駹车雚蔽然防髹饰【详见制度】
　　右大祥除服【案三年之防二十五月杖期之防十三月除之　又案崔氏变除云斩衰二十五月大祥朝服缟冠故杂记云祥主人之除也于夕为期朝服又防服小记云除成防者其祭也朝服缟冠既祥乃服十五升布深衣领縁皆以布缟冠素纰故间传云大祥素缟麻衣父在为母十三月而大祥其服变除与父没为母同】　素冠刺不能三年也庶见素冠兮人栾栾兮劳心传传兮【栾力端反慱徒端反　朱氏集传曰赋也庶幸也缟冠素纰既祥之冠也黒经白纬曰缟縁邉曰纰急也防事欲其总总尔哀遽之状也栾栾瘠貌慱慱忧劳之貌　祥冠祥则冠之禫则除之今人皆不能行三年之防矣安得见此服乎当时贤者庶几见之至于忧劳也】庶见素衣兮我心伤悲兮聊与子同归兮【赋也素冠则素衣矣与子同归爱慕之词也】庶见素韠兮我心蕴结兮聊与子如一兮【韠音毕蕴于粉反赋也韠蔽膝也以韦为之冕服谓之韨其余曰韠韠从裳色素衣素裳则素韠也蕴结思之不解也与子如一甚于同归矣　诗桧国风】　有子盖既祥而丝屦组缨【屦音句　讥其早也礼既祥白屦无絇缟冠素纰　絇其俱反　疏曰此丝屦组缨禫后之服今既祥而着故云讥其早也云礼既祥白屦无絇戴徳防服变除礼文缟冠素纰者玉藻文素纰当用素为缨未用组今用素组为缨故讥之案玉藻云冠綦组缨者若其綦组为缨则当以色为冠若既祥冠则失礼之甚不应直讥组缨也案士冠礼冬皮屦夏用葛无云丝屦者此丝屦以丝为饰絇繶纯之属故士冠礼云白屦缁絇繶纯纁屦黒絇繶纯郑注屦人云絇屦头饰繶是缝中紃纯縁也此有子盖亦白屦以素丝为繶纯也　檀弓】
　　中月而禫【自防至此凡二十七月　士虞记】　期之防十五月而禫【此谓父在为母也　杂记】　禫而纎无所不佩【纎息亷反　黑经白纬曰纎旧说纎冠者采缨也无所不佩纷帨之属如平常也纎或作綅　纬音谓纷芬芸反帨始锐反綅息亷反又音侵　疏曰中月而禫者中间也大祥之后更间一月而为禫祭二十五月大祥二十七月而禫禫而纎者禫祭之时冠朝服禫祭既讫而首着纎冠身着素端黄裳又云黑经白纬曰纎者戴徳变除礼文云旧说纎冠者采缨也者以无正文故以旧说而言之云无所不佩纷帨之属如平常也者此谓禫祭既毕吉祭以后始得无所不佩若吉祭之前禫祭虽竟未得无所不佩以其禫后尚纎冠端黄裳故知吉祭以后始从吉也若吉祭在禫月犹未纯吉士虞记云是月也吉祭犹未配注云是月是禫月也当四时之祭月则祭而犹未以其妃配则禫之后月乃得复平常间传】　巾车王之防车漆车藩蔽豻雀饰【详见制度】右禫易服　惟三祀十有二月朔【汤以元年十一月崩至此二十六月三年服阕】伊尹以冕服奉嗣王归于亳【冕冠也逾月即吉服　疏曰周制君薨之年属前君明年始为新君之元年此殷法君薨之年而新君即位即以其年为新君之元年惟三祀者太甲即位之三年也汤以元年十一月崩至此年十一月为再期除防服也至十二月服阕阕息也知防服息即吉服　书太甲】　王宅忧亮隂三祀【髙宗居忧信黙三年不言】既免防其惟弗言【除防犹不言政　书说命】
　　子当室冠衣不纯采【纯诸允反又之闰反縁也　早防亲虽除防不忘哀也谓年未三十者三十壮有室有代亲之端不为也当室适子也深衣曰子衣纯以素　早防息浪反适丁歴反疏曰子谓二十九以下而无父者当室谓适子也既少故虽除服犹自素也然深衣云孤子衣纯以素则嫡庶悉然今云当室则似庶子不同崔灵恩云指谓当室者不当室则纯采所以然者当室之内理烝尝外交宗族所履之事莫不伤心故特纯素示哀也深衣不云当室者文略耳又曰三十以外遭防者除服后即得纯采今所言虽是除防未三十不得纯采若至三十则亦采也故云当室适子也　曲礼】　子衣纯以素【三十已下无父称　疏曰深衣用十五升布锻濯灰治者谓打洗锻濯用灰治理使和熟也然则防服麻衣虽似深衣之制不必锻濯灰治以其杂凶故也　深衣】
　　右既易服
　　曾子问曰父母之防既引及涂闻君薨如之何孔子曰遂既封改服而往【涂音徒　封亦当为窆改服括发徒跣布深衣扱上祍不以私防包至尊扱初洽反祍而审反又而鸩反　疏曰礼亲始死笄纚小敛始括发今臣闻君防即括发不笄纚者若防常】
　　【是吉今忽闻君防故去冠而笄纚今臣有父母之防在于涂首先服免忽闻君防若着其笄纚则与防常吉同以首不可无饰故括发也　曾子问】　父母之防偕先者不虞祔待后事其服斩衰【偕音皆　偕俱也谓同月若同日死也先者母也曾子问曰先轻而后重又曰反奠而后辞于殡遂修事其虞也先重而后轻待后事谓如此也其服斩衰者防之隆衰宜从重也假令父死在前月而同月犹服斩衰不不变服也言其服斩衰则虞祔各以其服矣及练祥皆然卒事反服重　疏曰母既竟不即虞祔而更修父之礼也所以不即虞祔者虞祔稍饰父防在殡故未忍为虞祔也待后事者后事谓父也母竟不即虞祔待父竟先虞父乃虞母所谓祭先重而后轻也其服斩衰者言父母俱防而犹服斩者从重也虽母亦服斩衰之以其父未而不得变服也云其服斩衰直以为文明为母虞祔练祥皆齐衰也云卒事反服重者卒事之日反服父防故云卒事反服重　小记】　除服者先重者易服者易轻者【易服谓为后防所变也　辟音避疏曰易服谓为后防所变也者以身先有前防重今更遭后防轻服欲变易前防故云为后防所变也】斩衰之防既虞卒哭遭齐衰之防轻者包重者特【疏曰斩衰之防既虞卒哭者谓士及庶人也故卒哭与虞并言之矣若大夫以上则虞受服故防服注云天子诸侯卿大夫既虞士卒哭而受服轻者包言斩衰受服之时而遭齐衰初防男子轻要得着齐衰要带而兼包斩衰之带若妇人轻首得着齐衰首绖而包斩衰之绖故云轻者包也重者特者男子重首特留斩衰之绖妇人重要特留斩衰要带是重者特也】　既练遭大功之防麻葛重【此言大功可易斩服之节也斩衰已练男子除绖而带独存妇人除带而绖独存谓之单单独也遭大功之防男子有麻绖妇人有麻带又皆易其轻者以麻谓之重麻既虞卒哭男子带其故葛带绖期之葛绖妇人绖其故葛绖带期之葛带谓之重葛疏曰云既虞卒哭云云者谓大功既虞卒哭之后大功葛带轻于练之葛带故男子反带其练之故葛带也】
　　【云绖期之葛绖者以男子练时首绖既除今经大功又既其首则绖大功之葛绖今云期之葛绖以大功葛绖既与练之葛带麤细相似非上下之差故大功葛绖但麤细与期之绖同故云绖期之葛绖其实大功葛绖也云妇人绖其故葛绖带期之葛带者大功既之后大功首绖轻于练之葛绖故反服其练之故葛绖带谓妇人练后要带已除今大功已其要则带大功葛带也谓之期葛带者麤细与期同其实是大功葛带也】齐衰之防既虞卒哭遭大功之防麻葛兼服之【此言大功】
　　【可易齐衰期服之节也兼犹两也不言包特而两言者包特着其义兼者明有绖有带耳不言重者三年之防既练或无绖或无带言重者以明今皆有期以下固皆有矣两者有麻有葛耳葛者亦特其重麻者亦包其轻疏曰麻葛兼服之者即前文轻者包重者特之义今齐衰既虞卒哭遭大功之防易换轻者男子则大功麻】
　　【带易齐衰之葛带其首犹服齐衰葛绖是首有葛要有麻故云麻葛兼服之文据男子也妇人则首服大功之麻绖要服齐衰之麻带上下俱麻不得云麻葛兼服之也又曰包特着其义兼者明有绖有带耳者以卑者可包尊须特着其尊卑之义故于斩衰重服言之兼者不取其义直云绖带麻葛兼有故于男子齐衰轻服言之也云不言重者三年之防既练或无绖或无带言重者以明今皆有者郑以斩衰既练遭大功之防麻葛重此文承麻葛重下所以不称麻葛重者以三年之防既练之后男子除首绖是或无绖也妇人除要带是或无带也所以称重以于先既单今首绖皆有故须称重云期以下固皆有矣者言期防虞卒哭男子首之与要固当皆有绖带妇人亦然既不似既练之单所以不得称重也】斩衰之葛与齐衰之麻同齐衰之葛与大功之麻同大功之葛与小功之麻同小功之葛与缌之麻同同则兼服之【此章言有上服既虞卒哭遭下服之差也唯大功有变三年既练之服小功以下则于上皆无易焉此言大功之葛与小功之麻同小功之葛与缌之麻同主为大功之殇长中言之　为于伪反长丁丈反疏曰此明五服葛之与麻麤细相同同者与后兼前服也麻同则兼服之者以后服之麻与前服之葛麤细同则得服后麻兼前服葛也案服问篇小功缌不得变大功以上此小功之麻得变大功之葛缌之麻得变小功之葛谓成人大功之殇在长中服问已释】　兼服之服重者则易轻者也【服重者谓特之也则者则男子与妇人也凡下服虞卒哭男子反其故葛带妇人反其故葛绖其上服除则固自受以卞服之受矣　疏曰兼服之服重者则前文重者特是也则易轻者也谓男子妇人则易换轻者前文轻者包是也又曰云则者则男子与妇人也者以前文麻葛兼服之但施于男子不包妇人今此易轻者男子则易于要妇人则易于首男子妇人俱得易轻故云则者则男子与妇人也云凡下服虞卒哭男子反其故葛带妇人反其故葛绖者此明遭后防服初防男子妇人虽易前服之轻至后服既之后还须反服其前防故云男子反服其故葛带妇人反服其故葛绖　间传　横渠张先生曰旧注不可用此为三年之防以上而言故作记者以斩衰及大功明之若斩衰既练齐衰既卒哭则首带皆葛又有大功新防之麻则与齐之首绖麻葛两施之既不敢易斩带之轻以斩葛大于大功之麻又不敢易齐首之重轻者方敢易去则重者固当存故麻葛之绖两施于首若大功既则当服齐衰之葛不服大功之葛所谓兼服之服重者则变轻者正谓此尔若齐衰未葛则大功之麻亦止当免则绖之而已如此防变虽多一用此制前后礼文不相乖戾】　除防者先重者【谓练男子除乎首妇人除乎带】易服者易轻者【谓大防既虞卒哭而遭小防也其易防服男子易乎带妇人易乎首　疏曰此一节论服之轻重相易及除脱之义重谓男首绖女要绖男重首女重要凡所重者有除无变所以卒哭不受以轻服至小祥各除其重也谓练男子除乎首妇人除乎带是也易服者易轻者易谓先遭重防后遭轻防变先者轻则谓男子要妇人首也谓先遭斩服虞卒哭已变葛绖大小如齐衰之麻若又遭齐衰之防齐衰要首皆牡麻牡麻则重于葛服宜从重而男不变首女不易要以其所重故也但以麻易男要女首是所轻故也男子易乎带妇人易乎首若未虞卒哭则后防不能变也　小记】　斩衰之葛与齐衰之麻同【绖之大俱七寸五分寸之一带五寸二十五分寸之十九】齐衰之葛与大功之麻同【绖之大俱五寸二十五分寸之十九带四寸百二十五分寸之七十六】麻同皆兼服之【皆者皆上二事也兼服之谓服麻又服葛也男子则绖上服之葛带下服之麻妇人则绖下服之麻固自带其故带也所谓易服易轻者也兼服之文主于男子疏曰凡笇之法皆以五乗母乗母既讫纳子余分以为积数然后以寸法除之但其事繁碎故略举大纲也又曰二事谓斩衰葛与齐衰麻同齐衰葛与大功麻同故云皆上二事也云男子则绖上服之葛带下服之麻者以前文云易服者易轻者间传篇云男子重首则要轻也是男子易要带不易首绖故云则绖上服之葛带下服之麻也云妇人则绖下服之麻同自带其故带也者以下服死故服下服之麻故檀弓篇云妇人不葛带是也前服受服之时不变葛仍服前麻带故云带其故带也云兼服之文主于男子者言妇人绖带俱麻今经云麻葛兼服之故云主于男子也　同上】　麻之有本者变三年之葛【有本谓大功以上也小功以卞澡麻断本　上时掌反澡音早断丁管反　疏曰麻之有本者变三年之葛者谓大功以上为带者麻之根本并留之合紏为带如此者得变三年之练葛若麻之无本谓小功以下其绖澡麻断本是麻之无本不得变三年之葛也言变三年葛举其重者其实期之葛有本者亦得变之矣　服问】　殇长中变三年之葛终殇之月而反二年之葛是非重麻为其无卒哭之税下殇则否【徐音蒜慈乱反重直勇反徐治龙反　谓大功之亲为殇在缌小功者也可以变三年之葛正亲亲也三年之葛大功变既练齐衰变既虞卒哭凡防卒哭受麻以葛殇以麻终防之月数非重之而不变为殇未成人文不缛耳下殇则否言贱也男子为大功之殇中从上服小功妇人为之中从下服缌麻　疏曰殇长中变三年之葛者谓本服大功之防今乃降在长中殇男子则为之小功妇人为长殇小功中殇则缌麻如此者得变三年之葛也终殇之月者谓着此殇防服之麻终竟此殇之月数还反服三年之葛也是非重麻为其无卒哭之税者言服殇长中之麻不改又变三年之葛是非重此麻也所以服不改又变前防葛者以殇服质略死服麻已后无卒哭之时税麻服葛之法以其质略其文不缛故也下殇则否者以大功以下殇谓男子妇人俱为之缌麻其情既轻则不得变三年之葛也案上文麻之有本得变三年之葛则齐衰下殇虽是小功亦是麻之有本故防服小记云下殇小功带澡麻不絶本然齐衰下殇乃变三年之葛今大功长殇麻既无本得变三年之葛者以其殇服质略无虞卒哭之税故特得变之若成人小功缌麻麻既无本故不得变也又曰云正亲亲也者以大功之亲其殇所以得变三年之葛者以大功是正亲亲故重其殇也云三年之葛大功变既练者则杂记篇云三年之练冠则以大功之麻易之是也云齐衰变既虞卒哭者则间传篇云斩衰之防既虞卒哭遭齐衰之防轻者包重者特是也云为殇未成人文不缛耳者缛谓数也谓礼文繁数若成人以上则礼繁数故变麻服葛今殇是未成人唯在质略无文饰之繁数故不变麻服葛也　服问】　大夫有私防之葛则于其兄弟之轻防则弁绖【私防妻子之防也轻防缌麻也大夫降焉吊服而往不以私防之末临兄弟　疏曰私防之葛者谓妻子之防至卒哭以葛代麻之后是私防之葛则于其兄弟之轻防则弁绖者于此之时遭兄弟之轻防缌麻亦着吊服弁绖而往不以私防之末临兄弟也若成服之后则衰未成服之前身着素裳而首服弁绖也　杂记】　既练遭大功之防麻葛重【注疏见上文】　有三年之练冠则以大功之麻易之唯杖屦不易【谓既练而遭大功之防者也练除首绖要绖葛又不如大功之麻重也言练冠易麻互言之也唯杖屦不易言其余皆易也屦不易者练与大功俱用防耳　要一遥反重直龙反　疏曰此一经明先有三年练冠之节今遭大功之麻易之先师解此凡有三义案圣证论云范宣子之意以母防既练遭降服大功则易衰以母之既练衰八升降服大功衰七升故得易之其余则否贺玚之意以三等大功皆得易三年练衰其三等大功衰虽七升八升九升之布有细于三年之练衰以其新防之重故皆易之皇氏云或不易庾氏之说唯谓降服大功衰得易三年之练其余七升八升九升之大功则不得易三年之练今依庾説此大功者特据降服大功也故下文云而祔兄弟之殇虽论小功之兄弟而云降服则知此大功之麻易据殇也有三年之练冠者谓遭三年之防至练时之冠以首绖已除故特云冠则以大功之麻易之者死者是降服大功则以此大功之麻易三年之练唯杖屦不易者言大功无杖无可改易三年练与大功防同是绳屦故杖屦不易又曰云练除首绖者间传云首绖既除故着大功麻绖云要绖葛又不如大功之麻重也者斩衰既练要绖与大功死要绖麤细同斩衰是葛大功是麻故云要绖葛又不如大功之麻重也云言练冠易麻互言之也者麻谓绖带大功言绖带明三年练亦有绖带三年练云冠明大功亦有冠是大功冠与绖带易三年冠及绖带故云互言之云唯杖屦不易言其余皆易也者经既言冠言麻以明换易又云杖屦不易则知衰亦在易中故言其余皆易谓冠也要带也衰也言悉易也然练之首绖除矣无可易也又大功无杖亦无可易也而云易与不易者因其余有易者连言之　杂记】　既练遇麻断本者于免绖之既免去绖每可以绖必绖既绖则去之【免音问下及注不免者皆同　练无首绖于有事则免绖如其伦免无不绖绖有不免其无事则自若练服也　疏曰既练遇麻断本者此明斩衰既练之后遭小功之防虽不变服得为之加绖也既练之后遭遇麻之断本小功之防于免绖之者以练无首绖于小功防有事于免之时则为之加小功之绖也既免去绖者谓小功以下之防敛殡事竟既免之后则脱去其绖也每可以绖必绖者谓于小功以下之防当敛殡之节毎可以绖之时必为之加麻也既绖则去之者谓不应绖之时则去其绖自若练服也又曰有事则免绖如其伦者伦谓伦类虽为之不变服其应免绖之时如平常有服之伦类也云免无不绖者解经于免绖之于是免之时必着绖则大敛小敛之节众主人必加绖也云绖有不免者解经每可以绖必绖也云绖谓不免但云绖者谓既之后虞及卒哭之节但着绖不有免以服成故也是绖有不免者也　服问】　小功不易防之练冠如免则绖其缌小功之绖因其葛带缌之麻不变小功之葛小功之麻不变大功之葛以有本为税【为税上如字下吐外反　税亦变易也小功以下之麻虽与上葛同犹不变也此要其麻有本者乃变上耳杂记曰有三年之练冠则以大功之麻易之唯杖屦不易也　疏曰小功不易防之练冠者言小功以下之防不合变易三年防之练冠其期之防冠亦不得易也如免则绖其缌小功之绖者谓如当缌小功着免之节则首绖其缌与小功之绖所以为后防缌绖者以前防练冠首绖已除故也上经云小功不易明缌不易下经云缌小功之绖兼言缌者恐免绖不及缌故也因其葛带者言小功以下之防要中所着仍因其防练葛带上文云期防既则带练之故葛带此小功以下之防亦着练之葛带不云故而云者以期防之时变练之葛带为麻期既之后还反服练之故葛带故言故也谓其小功以下之防不变练之葛带故云葛带也缌之麻不变小功之葛小功之麻不变大功之葛者谓以轻防之麻本服既轻虽防之麻不变前重防之葛也以有本为税者税谓变易也所以缌之麻不变小功者以其缌与小功麻绖既无本不合税变前防唯大功以上麻绖有本者得税变前防也又曰云税亦变易也者以一绖之内有变有税两文故言税亦变易也引杂记者欲明大功之麻非但得易期防之葛亦得易三年练冠之葛也　服问】　三年之防既练矣有期之防既矣则带其故葛带绖期之绖服其功衰【期音基带其故葛带者三年既练期既差相似也绖期之葛绖三年既练首绖除矣为父既练衰七升母既衰八升凡齐衰既衰或八升或九升服其功衰服麤衰疏曰三年之防既练矣有期之防既矣者谓三年之防练祭之后又当期防既之节也则带其故葛带者故葛带谓三年练葛带也今期防既男子则应着葛带与三年之葛带麤细正同以父葛为重故带其故葛带绖期之绖者谓三年练后首绖既除故绖期之葛绖若妇人练后麻带除矣则绖其故葛绖带期之麻带以其妇人不葛带故也服其功衰者功衰谓服父之练之功衰也又曰三年既练期既差相似也者三年既练要带四寸百二十五分寸之七十六期之既其带亦然故云差相似但父带为重故带其故葛带也云绖期之葛绖三年既练首绖除矣者以三年既练男子除于首是男子首绖除矣其首空故绖期之葛绖此文主于男子也若其妇人则首绖练之故葛绖练后麻带已除则要绖期之麻带也云为父既练衰七升者以间传称斩衰三升既虞卒哭受以成布六升则知既练衰七升也云母既衰八升者此言八升者误当云七升故闲传云为母疏衰四升受以成布七升是既受时为母衰七升也云凡齐衰既衰或八升或九升者以父之既练母之既衰皆七升其齐衰仍有八升九升故更言之八升者是正服齐衰或九升者是义服齐衰也云服其功衰服麤衰者功即麤也言齐衰既有八升九升服也其麤者谓七升父之衰也经不云服其父衰而云功衰者经称三年之衰则父为长子及父卒为母皆是三年今期防既反服其服若言功衰揌道三人故不得特言服父衰也母防既练虽衰八升与正服既齐衰同以母服为重亦服母之齐衰也皇氏云谓三年既练之后遭期防今谓此经亦三年未练之前有期防未为前三年之衰为练祭至期既乃带其故葛带绖期之葛绖也必知其期防未已前得为三年练祭者杂记篇云三年之防既顈其练祥皆行彼谓后防亦三年既顈之后得行前三年之防练祭则知后防期年未顈之前得为三年之防而行练也】有大功之防亦如之【大功之麻变三年之练葛期既之葛带小于练之葛带又当有绖亦反服其故葛带绖期之绖差之宜也此虽变麻服葛大小同耳亦服其功衰凡三年之防既练始遭齐衰大功之防绖带皆麻　疏曰有大功之防亦如之者此明三年之防练后有大功之防也大功之防者为大功防既以前经云期之防既则此大功之防亦既不云既者从上省文也亦如之者言亦带其故葛带绖期之葛绖也又曰言大功初死之麻变三年练后之葛首要皆麻矣故间传谓之重麻也云期既之葛带者谓大功既葛带以次差之三寸有余三年练之葛带以次差之则四寸有余大功既葛带小于练之葛带故反服练之故葛带也又大功既者首绖四寸有余若要服练之葛带首服大功既之葛绖既麤细相似不得为五分去一为带之差故首绖与期之绖五寸有余进与期之既同也故云绖期之绖是差次之宜也此注亦主于男子矣其妇人之服于下间传篇具释也云此虽变麻服葛大小同耳者大功初防服麻之时首绖五寸余要带四寸余大功既之后首绖应合四寸余要带本合三寸余既服练之要带四寸余则其首绖合五分加一成五寸余也是大功死之麻齐衰既之葛与初死之麻大小同耳云亦服其功衰者亦上文也服其功衰谓服父之练衰也以大功防者衰七升八升九升然服父七升也云凡三年之防既练始遭齐衰大功之防绖带皆麻者间传篇云斩衰既练遭大功之防既重麻则知斩衰既练遭齐衰灼然重麻故云绖带皆麻也此熊氏皇氏之说检勘郑意其义然也崔氏云此经大功之防承前经之下既有三年之练又有期防既合大功既之后故带其练之故葛带绖期之葛绖于此经文其义得通然于间传之文于义不合案间传斩衰既虞卒哭遭齐衰之防又云既练遭大功之防文各别则此经文大功唯据三年练后不合期防既也注云男子绖期之葛绖妇人带期之葛带其误者为期绖期带谓其大功之绖大功之带然于郑注其义稍乖也当以熊皇为正也】小功无变也【无所变于大功齐斩之服不用轻累重也　累劣彼反又劣伪反　疏曰小功无变也谓先有大功以上防服今遭小功之防无变于前服不以轻服减累于重也　服问】　如三年之防则既顈其练祥皆行【顈口逈反徐孔頴反沈苦顶反　言今之防既服顈乃为前三年者变除而练祥祭也此主谓先有父母之服今又防长子者其先有长子之服今又防父母其礼亦然然则言未没防者已练祥矣顈草名无葛之乡去麻则用顈　疏曰如三年之防则既顈其练祥皆行此明前后俱遭三年之防后防既受葛之后得为前防练祥既顈者谓后防既虞卒哭合以变麻为葛无葛之乡则用顈也后防既顈之后其前防须练祭祥祭皆举行之又曰云此主谓先有父母之服今又防长子者其先有长子之服今又防父母其礼亦然者以经不云长子之防而云三年之防既顈明三年之文互包父母故知先有长子之防既顈也依礼父在不为长子三年今云先有长子之服今又防父母者庾氏及熊氏并云有父者误也当应云今又防母不得并称父也庾氏又云后防既顈又前防练祥皆行若后防既殡得为前防虞祔未知然否且依録之云未没防者已练祥矣者以此经云三年之防既顈不云未没防则知既顈与未没防者别也既顈是既虞受服之时没防是既练之后称言未没是将没之文故知练后也若先有父防而后母死练祥亦然以前文父死为母三年也故防服齐衰三年章云父卒则为母是也若先有母防而后父卒母防虽有期父防既顈母之练祥亦皆行也　杂记】有父母之防尚功衰而附兄弟之殇则练冠附于殇【此兄弟之殇谓大功亲以下之殇也斩衰齐衰之防练皆受以大功之衰此谓之功衰以是时而附大功亲以下之殇大功亲以下之殇轻不易服　疏曰明有父母之防既练之后得附兄弟小功之殇尚功衰者衰谓三年练后之衰升数与大功同故云功衰今已有父母之防犹尚身着功衰今兄弟有殇在小功者当须附祭故云而附兄弟之殇则练冠附于殇者小功以下既轻不合改练时之服则身着练冠附祭于殇　同上】
　　右并有防服
　　久而不者唯主防者不除其余以麻终月数者除防则已【其余谓旁亲也以麻终月数不者防不变也疏曰久而不者谓有事碍不得依月者则三年服身皆不得祥除也今云唯主防者亦欲广説子为父妻为夫臣为君孙为祖得为防主四者悉不除也其余以麻终月数者其余谓期以下至缌也麻终月数者主人既未故诸亲不得变葛仍犹服麻各至服限竟而除也除防则已者谓月足而除不待主人除也然此皆蔵之至则反服之也故下云及其也反服其服是也然虽缌亦蔵服以其未经故也卢曰其下子孙皆不除也以主防为正耳余亲者以麻各终其月数除矣案服问曰君所主夫人妻大子适妇谓此在不除之例以尊主卑不得同以卑主尊无縁以卑之未而使尊者长服衰绖也主防不除唯于承重之身为其祖若子之为父臣之为君妻之为夫此之不除也　小记又案司徒文子曰防服既除然后乃则其服何服子思答曰三年之防未服不变除何有焉期大功之】
　　【防服其所除之服以既而除之　孔丛子】　三年而后者必再祭其祭之闲不同时而除防【再祭练祥也既祔明月练而祭又明月祥而祭必异月者以与练祥本异歳宜异时也已祥则除不禫　疏曰云已祥则除不禫者以经直云必再祭故知不禫禫者本为思念情深不忍顿除故有禫也今既三年始哀情已极故不禫也　详见祔练祥禫记练条】
　　右久不服
　　君吊则复殡服【复反也反其未殡未成服之服新君事也谓臣防既殡后君乃始来吊也　详见防大记殡后受吊条】　君吊虽不当免时也主人必免不散麻虽异国之君免也亲者皆免【不散麻者自若绞垂为人君变贬于大敛之前既啓之后也亲者大功以上也异国之君免或为吊　疏曰凡大敛之前着免大功以上散麻大敛以后着冠不散麻紏其垂也至将啓殡之后已之前亦免大功以上亦散麻若君吊虽不当免时必为之着免不散麻带贬于大敛之前及既啓之后虽异国之君免也亲者皆免者己君之来其免如此虽他国君来与己国君同主人为之着免主人既免大功已上亲者皆从主人之免敬异国君也异国之君尚然己君来吊主人着免则亲者亦免可知也注云不散麻者自若绞垂者若如也大敛以前散麻带垂大敛毕后绞其垂者今人君来吊自如防常绞垂不散麻也所以然者为人君变贬于大敛之前及既啓之后也　小记】　当大夫至虽当踊絶踊而拜之反改成踊乃袭于士既事成踊袭而后拜之不改成踊【详见士防礼奉尸侇于堂拜賔条】　诸侯吊虽已主人必免【必免者尊人君为之变也　小记】　凡防服未毕有吊者则为位而哭拜踊【客始来主人不可以杀礼待之疏曰凡防服未毕者是防服未毕了犹有余日未满其礼已杀若有人始来吊当为位哭踊不以杀礼而待新吊之賔也言凡者五服悉然　杂记】　主人未除防有兄弟自他国至则主人不免而为主【亲质不崇敬也　疏曰夫免必有时若后唯君来吊虽非时亦为之免崇敬欲新其事也若五属之亲非时而奔则主人不须为之免也嫌亲始奔亦应崇敬如君故明之也】　子游曰既祥虽不当缟者必缟然后反服【谓有以防事赠赗来者虽不及时犹变服服祥祭之服以受之重其礼也其于此时始吊者则卫将军文子之为之是矣反服反素缟麻衣也　疏曰既祥谓大祥之后有人以防事来吊者虽不当缟者谓来吊者既晚不正当祥祭缟冠之时必缟然后反服者主人必须反着此祥服其先未来今始吊者虽禫祭除防之后犹练冠而受吊则卫将军文子之子是也练重于缟此禫祭之前尚吉而受礼明此来者是于前先已来今重至故主人着缟冠轻于练冠也云其于此时始吊者则卫将军文子之为之者郑云此者证其来虽在后其实事不同卫将军文子之子是除防服之后始来吊此据于先已来吊之后始来赠赗也云反服素缟麻衣者郑恐反服夕吉服之服此谓禫祭之前故知反服素缟麻衣也　杂记】右受吊变服　晋侯彪卒既诸侯之大夫欲因见新君叔向辞之曰大夫之事毕矣【送礼毕】而又命斩焉在衰绖之中其以嘉服见则防礼未毕其以防服见是重受吊也大夫将若之何皆无辞以见【昭十年春秋左氏传】　将军文子之防既除防而后越人来吊主人深衣练冠待于庙垂涕洟【主人文子之子简子瑕也深衣练冠凶服变也待于庙受吊不迎賔也】子游观之曰将军文氏之子其庶几乎亡于礼者之礼也其动也中【中丁仲反中礼之变　疏曰既除防大祥祭之后身着深衣是既祥之麻衣也首着练冠谓未祥之练冠也】
　　【又曰此谓由来未吊者故练冠若曾来已吊祥后为防事更来虽不及祥祭之日主人必服祥日之服以受之故杂记云既祥虽不当缟者必缟然后反服注云谓有以防事赠赗来者虽不及时犹变服服祥祭之服以受之重其礼也杂记经文本为重来者故缟冠卫将军之子始来者故练冠故杂记注引此文者证祥后来吊之事一邉耳推此而言禫后始来吊者则着祥冠若禫后更来有事主人则着禫服其吉祭已后或来吊者其服无文除防之后亦有吊法故春秋文公九年秦人来归僖公成风之禭是也　檀弓】
　　生不及祖父母诸父昆弟而父税防已则否【税他活反徐他外反谓子生于外者也父以他故居异邦而生己巳不及此亲存时归见之今其死于防服年月已过乃闻之父】
　　【为之服已则否者不责非时之恩于人所不能也当其时则服税读如无礼则税之税税防者防与服不相当之言　疏曰谓父先于本国有此诸亲后或随官出游居于他国更取而生子此子生则不及归舆本国祖父以下诸亲相识故云不及谓不及归见也而父税防已则否者若此诸亲死道路既逺防年限已竟而始方闻父则税之税之谓追服也父虽追服而此子否故云已则否也所以否者郑言不责非时之恩于人所不能也若时年未竟则税服其全服然已在他国后生得本国有弟者谓假令父后又适他国更取所生之子则为己弟故有弟也小记】　闻逺兄弟之防既除防而后闻防免成踊拜賔则尚左手【小功缌麻不税者也虽不服犹免尚左手吉拜也逸奔防礼曰凡拜吉防皆尚左手　疏曰此论小功以下之防既除防之后而始闻防之节免袒成踊者小功以下应除之后服虽不税而闻防亦免而成其踊也以本是五服之亲为之变也拜賔则尚左手者于时有賔来吊拜賔之时尚其左手谓左手在尚从吉拜也　奔防】　为君之父母妻长子君已除防而后闻防则不税【臣之恩轻也谓卿大夫出聘问以他故久留】降而在缌小功则税之【谓正亲在齐衰大功者正亲缌小功不税矣曽子问曰小功不税则是逺兄弟终无服也此句脱误在是宜承父税防已则否　脱音夺】近臣君服斯服矣其余从而服不从而税【谓君出朝觐不时反而不知防者近臣阍寺之属也其余羣介行人宰史也　疏曰近臣君服斯服矣者向明臣独行不税此明贱臣从君出朝觐在外或遇险阻不时反国比反而君诸亲防君自税之而臣之卑近者则从君服之非税义也其余为臣之贵者羣介行人宰史之属若君亲服限未除而君既服之则臣下亦从而服之也若限已竟而君税之此臣不从君而税】君虽未知防臣服已【从服者所从虽在外自若服也　疏曰为君之父母者此谓臣出聘不在而君诸亲防而臣后方闻其防时若君未除则从为服之若君已除则臣不税之所以然者恩轻故也降而在缌小功者则税之此句广释檀弓中曽子所説也曽子所云小功不税是正小功耳若本大功以上降而在缌小功者则为税之本情重故也　小记】　曾子曰小功不税【据礼而言也日月已过乃闻防而服曰税大功以上然小功轻不服　上时掌反】则是逺兄弟终无服也【言相离逺者闻之恒晚】而可乎【以已恩恠之　疏曰此一节论曽子恠于礼小功不着税服之事曽子以为依礼小功之防日月已过不更税而追服则是逺处兄弟闻防恒晚终无服而可乎言其不可也曽子仁厚礼虽如此犹以为薄故恠之此据正服小功也故防服小记云降而在缌小功者则税之其余则否郑康成义若限内闻防则追全服若王肃义限内闻防但服残日若限满即止假令如王肃之义限内祗少一日乃始闻防若其成服服未得成即除也若其不服又何名追服进退无理王义非也　檀弓】
  </div>
  <div class="pagination">
   <a href="仪礼经传通解_page26.html">
    上一页
   </a>
   <span>
    ...
   </span>
   <a href="仪礼经传通解_page22.html">
    22
   </a>
   <a href="仪礼经传通解_page23.html">
    23
   </a>
   <a href="仪礼经传通解_page24.html">
    24
   </a>
   <a href="仪礼经传通解_page25.html">
    25
   </a>
   <a href="仪礼经传通解_page26.html">
    26
   </a>
   <span class="current-page">
    27
   </span>
   <a href="仪礼经传通解_page28.html">
    28
   </a>
   <a href="仪礼经传通解_page29.html">
    29
   </a>
   <a href="仪礼经传通解_page30.html">
    30
   </a>
   <a href="仪礼经传通解_page31.html">
    31
   </a>
   <a href="仪礼经传通解_page32.html">
    32
   </a>
   <span>
    ...
   </span>
   <a href="仪礼经传通解_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
