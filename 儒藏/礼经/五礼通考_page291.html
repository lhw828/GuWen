<!DOCTYPE html>
<html>
<head>
    <meta charset="UTF-8">
    <title>五礼通考 - 第 291 页/共 431 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五礼通考 - 第 291 页/共 431 页</h1>
    <div class="content">












　　下元一宫名天市两扇垣墙二十二
　　【今测韩黄经十一宫四度四十九分纬北一十一度三十分赤经十一宫四度五十八分纬南九度五十分　楚黄经十宫二十九度零七分纬北一十六度三十一分赤经十一宫初度二十七分纬南三度五十一分　梁黄经十宫二十七度五十五分纬北一十七度一十九分赤经十宫二十九度三十分纬南二度五十分　巴黄经十宫一十九度五十七分纬北二十四度零六分赤经十宫二十三度五十分纬北五度三十分　蜀黄经十宫一十七度四十分纬北二十五度三十六分赤经十宫二十二度一十四分纬北七度三十分　宋黄经十一宫一十三度三十二分纬北七度一十八分　南海黄经十一宫二十度零七分纬北八度零四分　东海黄经初宫一度二十三分纬北二十度三十八分赤经初宫一度一十八分纬南二度五十一分　徐黄经初宫一十一度二十分纬北二十六度五十九分赤经初宫一十度零七分纬北三度五十三分】
　　【星经天市垣五十六星在房心北主权衡一名天旗门左星入尾一度去北辰九十四度　宋两朝天文志天市垣二十二星东西列各一十一星其东垣南第一星曰宋第二星曰南海第三星曰燕第四星曰东海第五星曰徐第六星曰吴越第七星曰齐第八星曰中山第九星曰九河第十星曰赵第十一星曰魏其西垣第一星曰韩第二星曰楚第三星曰梁第四星曰巴第五星曰蜀第六星曰秦第七星曰周第八星曰郑第九星曰晋第十星曰河间第十一星曰河中东垣南第一星宋去极一百五度半入尾宿七度西垣第一星韩去极九十八度半入心宿五度】


　　当门六个黑市楼
　　【史记天官书天市中六星曰市楼　星经市楼六星在市门中主阛阓之司今市曹官之职　宋两朝天文志距东南星去极九十八度入尾宿十二度】


　　门左两星是车肆
　　【星经车肆二星在宫门门垣左星之西主市易价直之官　隋书天文志车肆主众贾之区　宋两朝天文志距西大星去极一百度入尾宿三度】



　　两个宗正四宗人
　　【今测宗正一星黄经十一宫二十度五十五分纬北二十八度零一分赤经十一宫二十一度五十八分纬北四度四十七分　二星黄经十一宫二十二度一十五分纬北二十六度一十一分赤经十一宫二十三度零三分纬北二度五十三分】
　　【星经宗正二星在帝座东南主宗正卿大夫宗人四星在宗正东主祠享先人　宋两朝天文志宗正二星距北星去极八十五度半入尾十六度宗人四星距大星去极八十六度入箕一度】
　　宗二星
　　宗星一双亦依次
　　【星经宗二星在候东主宗室为帝血脉之臣　宋两朝天文志宗室二星距北大星去极八十度半入箕五度】



　　帛度两星屠肆前
　　【星经帛度二星在宗星东北主平量也　宋史天文志乾象新书在屠肆南　宋两朝天文志距西星去极六十九度少人箕三度】
　　【星经屠肆二星在帛度北主屠杀之位也　宋史天文志乾象新书在天市垣内十五度　宋两朝天文志距西星去极六十八度半入箕三度】



　　候星还在帝座边
　　【星经候星在市东主辅臣隂阳法官入箕三度去北辰七十二度　晋书天文志候一星在帝坐东北主伺隂阳　宋史天文志候一作后　宋两朝天文志去极七十八度半入尾十六度】


　　帝座一星常光明
　　【今测帝座星黄经十一宫一十二度四十分纬北三十七度二十三分赤经十一宫一十五度五十分纬北一十四度四十五分】
　　【星经帝座一星在市中入尾十五度去北辰七十一度　隋书天文志帝座在天市中候星西天庭也宋两朝天文志去极七十五度入尾十度】


　　四个防芒宦者星
　　【星经宦官四星在帝座西南侍帝之傍入尾十二度宋两朝天文志宦者四星距南星去极七十六度半入尾九度半】
　　列肆二星
　　以次两星名列肆
　　【星经列肆二星在斛西北主货珍宝金玉等也　隋书天文志斛西北二星曰列肆主宝玉之货　宋两朝天文志距东星去极八十六度入心宿三度半】
　　蕙田案诸书皆云列肆在斛西北今圗乃在斛西南与古异




　　斗斛帝前依其次斗是五星斛是四
　　【星经斗五星在宦星西南主称量　宋史天文志乾象新书在帝座西　宋两朝天文志距东大星去极七十九度入尾六度半】
　　【星经斛四星在斗南主斛食之事　隋书天文志市楼北四星曰天斛主量者也　宋两朝天文志距西南星去极八十七度半入尾宿三度】
　　【宋中兴天文志天市垣中一星明大者谓之帝座帝座东北一星为后旧误作候西南三星为妃旧失其位妃北一星在帝右后北一星在帝左是为左右常侍妃南四星为宦寺宦寺南一星为阍人阍人南四星为内屏此其别也而旧乃以右常侍一星及妃三星为宦者又以宦寺阍人合五星为斗又以内屏四星为斛皆误也】
　　蕙田案此宫名天市故有列肆斗斛之名星经步天歌隋志并同宋中兴志独为异説于古无据今不取



　　垣北九个贯索星
　　【今测贯索一星黄经十宫七度四十九分纬北四十四度二十三分赤经十宫二十度二十分纬北二十七度五十分】
　　【星经贯索九星在七公前为贱人牢右星入尾一度去北辰五十五度　史记天官书有句圜十五星属杓曰贱人之牢索隐曰其形如连环即贯索星也晋书天文志贯索一曰连索一曰连营一曰天牢主法律禁暴彊也牢口一星为门欲其开也】


　　索口横着七公成
　　【星经七公七星在招摇东氐北为天相主三公七政善恶西星入氐四度去北辰四十九度　通志张衡曰七公横列贯索之口主执法列善恶之官也】



　　天纪恰似七公形数着分明多两星
　　【星经天纪九星在贯索东主九卿万事纲纪掌理怨讼西入尾五度去北辰五十一度】


　　纪北三星名女牀此座还依织女旁
　　【星经女牀三星在天纪北主后宫生女事侍帝及皇后入箕一度去北辰五十三度】


　　天市垣合象







　　【宋史天文志右天市垣常星可名者一十七坐积数八十有八而市楼天斛列肆车肆斗帛度屠肆等星晋志皆不载隋志有之属天市垣与步天歌合又贯索七公女牀天纪晋志属太防垣案乾象新书天纪在天市垣北女牀属箕宿贯索属房宿七公属氐宿武宻以七公属房又属尾贯索属房又属氐属心女牀属于尾箕説皆不同】
　　蕙田案天官书以天市诸星属东宫而贯索属中宫晋志贯索七公女牀天纪次于招揺梗河之后以其近北斗也天市垣诸星次于平道进贤东西咸键闭钩钤之后以其近东方房心之宿也与天官书略同宋史乃谓贯索诸星晋志以属太防失之甚矣
　　右天市垣


</div>
    <div class="pagination">
<a href="五礼通考_page290.html">上一页</a><span>...</span><a href="五礼通考_page286.html">286</a><a href="五礼通考_page287.html">287</a><a href="五礼通考_page288.html">288</a><a href="五礼通考_page289.html">289</a><a href="五礼通考_page290.html">290</a><span class="current-page">291</span><a href="五礼通考_page292.html">292</a><a href="五礼通考_page293.html">293</a><a href="五礼通考_page294.html">294</a><a href="五礼通考_page295.html">295</a><a href="五礼通考_page296.html">296</a><span>...</span><a href="五礼通考_page292.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
