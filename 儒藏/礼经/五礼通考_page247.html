<!DOCTYPE html>
<html>
<head>
    <meta charset="UTF-8">
    <title>五礼通考 - 第 247 页/共 431 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五礼通考 - 第 247 页/共 431 页</h1>
    <div class="content">　　太清元年五月丁酉车驾幸徳阳堂宴羣臣设丝竹乐陈书武帝本纪永定二年冬十二月丙寅髙祖于太极殿东堂宴羣臣设金石之乐以路寝告成也
　　宣帝本纪太建四年冬十二月壬寅甘露降乐游苑甲辰舆驾幸乐游苑采甘露宴羣臣　七年闰九月甘露频降乐游苑丁未舆驾幸乐游苑采甘露宴羣臣魏书明元帝本纪永兴四年四月乙未宴羣臣于西宫使各献直言　五年十一月大享于西宫
　　神瑞二年二月丁亥大享于西宫
　　泰常七年二月丙戌车驾还宫大享于西宫
　　太武帝本纪始光二年九月永安安乐二殿成丁卯大享以落之
　　文成帝本纪太安四年九月辛亥太华殿成丙寅享羣臣孝文帝本纪太和九年正月癸未大享羣臣于太华殿班赐皇诰　十年正月癸亥朔帝始服衮冕朝享万国十六年正月戊午朔享羣臣于太华殿十月庚戌太
　　极殿成大享羣臣　十七年正月壬子朔帝享百寮于太极殿　十八年夏五月乙亥诏罢五月五日七月七日飨
　　蕙田案重午七夕之宴未详始于何时
　　宣武帝本纪景明三年十二月壬寅飨羣臣于太极前殿
　　出帝本纪太昌二年正月庚寅朔朝享羣臣于太极殿北齐书文宣帝本纪天保九年十一月甲午帝至自晋阳登三台御乾象殿朝宴羣臣并命赋诗
　　北周书明帝本纪武成二年春正月癸丑朔大防羣臣于紫极殿始用百戏焉三月辛酉重阳阁成防羣公列将卿大夫于芳林园赐钱帛各有差
　　武帝本纪天和元年春正月辛巳路寝成幸之令羣臣赋古诗京邑耆老并预防焉　三年春三月丁未大防百寮及四方賔客于路寝
　　建徳六年夏四月庚戌大防羣臣及诸蕃客于路寝隋书高祖本纪开皇三年三月庚申宴百寮　十二年十一月辛亥有事于南郊壬子宴百寮颁赐各有差帝本纪大业十一年正月甲午朔大享百寮
　　右魏晋至隋宴飨
　　唐开元礼皇帝正至受羣臣朝贺并防仪　皇帝千秋节受羣臣朝贺并防仪【俱见朝贺门】
　　册府元武徳元年五月戊申宴羣臣赐帛各有差八月庚子设宴三品以上赐杂防各有差　二年二月癸巳宴羣臣临奏九部乐赐钱各有差极欢而罢　三年七月戊辰宴羣臣八月庚戌宴羣臣奏九部乐于庭赐布帛各有差　四年五月癸亥宴五品以上奏九部乐于庭七月戊辰宴羣臣奏九部乐于庭帝举酒属百官极欢乃罢赐钱帛各有差　五年正月壬子幸昆明池宴从官赐帛各有差三月己酉宴羣臣赐帛各有差旧唐书髙祖本纪武徳六年春三月乙未幸昆明池宴百官夏四月己未旧宅改为通义宫于是置酒高防赐从官帛各有差
　　册府元武徳六年三月己丑宴五品以上于昭徳殿赐帛各有差九月丙子宴五品以上于内苑举酒以属羣臣极欢而罢十月甲辰以有年宴羣臣赐物各有差七年四月癸卯宴羣臣奏九部乐赐帛各有差　八
　　年三月丁酉宴羣臣于武门陈倡优烂熳之伎四月丁未赤雀巢于殿门宴五品以上上颂者十余人极欢而罢五月乙巳宴五品以上及外戚于内殿赋诗赐防极欢而罢　九年五月乙卯宴羣臣
　　太宗以武徳九年八月甲子即位甲戌宴羣臣于显徳殿前赐帛各有差
　　旧唐书音乐志贞观元年宴羣臣始奏秦王破阵之曲册府元贞观二年五月丙辰以夏麦大稔宴羣臣奏九部乐于庭赐帛各有差九月壬子宴羣臣奏九部乐赐帛各有差赐天下大酺三日庆有年也十一月甲子宴羣臣赐帛各有差　三年正月甲子宴羣臣奏九部乐歌太平舞狮子于庭赐帛有差　四年二月己酉宴三品以上于中华殿三月戊辰宴三品以上于林光殿赐物各有差七月壬辰宴羣臣于芳华殿奏九部乐于庭帝大悦亲举酒以属羣臣羣臣奉觞称庆极欢而罢赐帛各有差　五年正月甲戌宴羣臣奏九部乐歌太平舞狮子赐从官帛各有差
　　旧唐书音乐志贞观六年太宗行幸庆善宫宴从臣于渭水之濵赋诗十韵其宫即太宗降诞之所车驾临幸每特感庆赏赐闾里有同汉之宛沛焉于是起居郎吕才以御制诗等于乐府被之管名为功成庆善乐之曲令儿童八佾皆进徳冠紫袴褶为九功之舞冬至享防及国有大庆与七徳之舞皆奏于庭
　　册府元六年正月甲戌宴三品以上于百福殿赐物各有差二月戊寅宴三品以上于丹霄殿赐帛各有差闰八月己卯宴近臣于丹霄殿楼帝甚懽夜分乃散各赐钱帛有差　七年正月癸巳宴三品以上于武门赐帛各有差　十一年正月壬辰宴五品以上于两仪殿赐帛各有差三月庚子宴三品以上于西苑帝御龙舟泛于积翠池十一月庚戌宴五品以上于贞观殿奏九部乐赐帛各有差　十三年正月庚子防羣臣奏功成庆善及破阵之乐　十四年正月己酉宴羣臣于武门奏倡优百戏之乐赐物各有差九月乙巳宴京官五品以上于两仪殿奏九部之乐　十六年十一月乙亥以舆驾还宫宴百寮奏十部乐先是伐高昌収其乐工付太常増九部乐为十部　十八年二月卒酉诏三品以上赐宴于武门帝既工书又好飞白于王卫之间别更立意遂触类増长精妙絶伦每有新竒羣臣无不下拜启请是日帝操笔作飞白书羣臣乗酒就帝手中相竞散骑常侍刘洎登御牀引手然后得之其不得者咸称洎登御床罪当死请引付法帝笑而言曰昔有媫妤辞辇今见常侍登牀五月甲戌诏司徒长孙无忌以下十余人于丹霄殿赐宴各赐膜皮
　　旧唐书高宗本纪永徽元年春正月壬寅御太极殿受朝而不防
　　册府元永徽三年二月甲辰宴三品于百福殿帝举酒极欢赐以锦防各有差甲寅京城百姓以嵗旱帝避正寝撤膳遂降甘雨相率宴乐兼奏倡优百戏帝御安福门楼以观之　五年四月癸巳宴文武羣官及麟游县老人于武门赐物各有差
　　显庆元年正月己卯宴文武羣官及朝集使蕃客京城老人八十以上赐物各有差
　　麟徳元年八月丙子帝自万年宫还便幸旧宅丁丑宴羣臣赐物有差
　　旧唐书髙宗本纪干封元年春正月癸酉宴羣臣陈九部乐赐物有差日昳而罢
　　册府元咸亨三年六月甲寅御冷泉亭子召许敬宗及东西台三品举酒作乐
　　旧唐书高宗本纪上元元年九月辛亥百寮具新服上宴之于麟徳殿
　　仪凤三年秋七月丁巳宴近臣诸亲于咸亨殿
　　调露二年春正月乙酉宴诸王诸司三品以上诸州都督刺史于雒城南门楼奏新造六合还淳之舞
　　中宗本纪景龙三年春正月乙亥宴侍臣及近亲于黎园亭宴侍臣学士九月壬戌幸九曲亭子宴侍臣学士四年三月甲寅幸临渭亭修禊饮赐羣臣栁棬以辟
　　恶四月丁亥上游樱桃园引中书门下五品以上诸司长官学士等尝樱桃便令马上口摘置酒为乐乙未幸隆庆池结防为楼宴侍臣泛舟戏乐
　　宗本纪先天二年九月己卯宴王公百寮于承天门令左右于楼下撒金钱许中书门下五品以上官及诸司三品以上官争拾之
　　册府元开元十年正月乙巳御含元殿宴羣臣　十五年十一月庚子御含元殿宴羣臣　十六年十一月丙午御含元殿宴羣臣
　　旧唐书宗本纪开元十七年秋八月癸亥上以降诞日防百僚于花萼楼
　　蕙田案此圣节设宴之始自后开元二十三年二十四年二十五年二十八年天寳十四载俱以降诞日宴羣臣或在花萼楼或在广达楼或在勤政楼至乾元元年于金明楼宴百官则在内禅之后
　　册府元二十三年七月戊寅以借田礼毕大置酒于应天门以防百官　二十五年正月己丑以望日命有司于勤政楼前树灯宴羣臣于楼下
　　蕙田案正月望日宴羣臣始见于此
　　旧唐书宗本纪开元二十八年春正月壬寅以望日御勤政楼防羣臣连夜烧灯防大雪而罢因命自今常以二月望日夜为之
　　天寳四载春三月甲申宴羣臣于勤政楼
　　册府元天寳四载二月勅今月十四十五十六日宜令中书门下及两省供奉官诸司文官四品以上郎官御史节度采访使等并于花萼楼下宴　五载正月勅今月十四十五十六日宜令中书门下及两省供奉官文官四品以上武官三品以上正员并御史中丞嗣王郡王郎官御史节度使并于花萼楼下参宴不须入朝旧唐书宗本纪十三载三月丙午御跃龙殿门张乐宴羣臣极欢而罢壬戌御勤政楼大酺　十四载春三月丙寅宴羣臣于勤政楼奏九部乐上赋诗效柏梁体册府元乾元二年九月丙寅帝降诞日宴百官于宣政殿前赐绢三千匹
　　寳应元年八月丁巳宴宰臣及师保常侍给舍中丞六尚书左右丞侍郎诸司长官等于延英殿赐物有差永泰元年正月辛亥宴宰臣及两省五品以上御史台五品以上尚书省四品以上等官及诸司长官于延英殿
　　大歴五年六月辛丑宴宰臣节度使六尚书御史大夫京兆尹于内殿　六年正月己夘宴宰臣及节度使六尚书御史大夫京兆尹判度支户部侍郎于内殿赐物有差　八年闰十一月癸亥宴宰臣及节度使转运使御史大夫京兆尹判度支戸部侍郎于内殿　九年四月辛巳宴宰臣及诸节度使转运使御史大夫京兆尹判度支户部侍郎及勲旧大臣于内殿赐物有差　十年八月乙亥宴宰臣及御史大夫节度使转运使判度支户部侍郎京兆尹于三殿　十三年正月甲戌帝御三殿宴宰臣及节度使转运使判度支户部侍郎京兆尹等赐物有差二月庚辰帝御三殿宴侍臣五品以上御史台五品以上尚书省四品以上及节度观察在城判官等并宰臣勲臣兄弟等并赴防凡三日连宴锡赉极于丰厚　十四年二月壬辰帝御三殿宴宰臣及两省供奉官并文武百寮赐物有差癸巳又御三殿宴至徳以来勲臣子弟及藩邸旧臣子弟赐物有差顺时令广恩也
　　旧唐书徳宗本纪贞元四年春正月甲寅宴羣臣于麟徳殿设九部乐内出舞马上赋诗一章羣臣属和九月丙午诏比者卿士内外左右朕躬朝夕公门勤劳庶务今方隅无事蒸庶小康其正月晦日三月三日九月九日三节日宜任文武百寮选胜地追赏为乐每节宰相及常参官共赐钱五百贯文翰林学士一百贯文左右神威神策等军每厢共赐钱五百贯文金吾英武威逺诸卫将军共赐钱二百贯文客省奏事共赐钱一百贯文委度支每节前五日支付永为常式癸丑赐百寮宴于曲江亭仍在重阳赐宴诗六韵赐之羣臣毕和上品其优劣以刘太真李纾为上等鲍防于邵为次等张蒙殷亮等二十人又次之惟李晟马燧李泌三宰相之诗不加优劣　六年春二月戊辰朔百寮防宴于曲江亭上赋中和节羣臣赐宴七韵三月庚子百寮宴于曲江亭上赋上已诗一篇赐之
　　蕙田案徳宗移正月晦日宴于二月朔改名中和节
　　册府元贞元八年正月诏三节宴集先已赐诸卫将军钱其部率以下可赐钱百千八月诏九日宴防宜罢旧唐书徳宗本纪九年春二月庚戌朔先是宰相以三节次宴府县有供帐之弊请以宴钱分给各令诸司选胜宴防从之是日中和节宰相宴于曲江亭诸司随便自是分宴焉秋九月己卯罢九日宴以太师晟防也十年秋九月戊子赐百寮九日宴上赋诗赐之
　　册府元十年九月十日以重阳宴赐百寮追赏初九日以雨罢宴及是方防宴
　　旧唐书徳宗本纪十一年春三月辛未赐宰臣两省供奉官宴于曲江亭秋九月己卯赐宰臣两省供奉官宴于曲江亭赋诗六韵赐之
　　册府元十二年二月己卯寒食节帝御麟徳殿之东亭观武臣及勲戚子弟防毬兼赐宰臣防馔于宰臣位后施画屏风图汉魏名相仍纪其嘉言美行题之于下宰臣各赐锦防百疋银瓶盘各一具其从官直省各有差
　　蕙田案寒食节赐宴始此
　　旧唐书徳宗本纪十三年春二月丁巳赐宰臣两省供奉官宴于曲江亭秋九月辛卯九日宴宰臣百官于曲江亭上赋诗以赐之　十四年春二月戊午上御麟徳殿宴文武百寮初奏破阵乐徧奏九部乐及宫中歌舞妓十数人列于庭先是上制中和乐舞曲是日奏之日晏方罢比诏二月一日中和节宴以雨雪改用此日上又赋仲春麟徳殿宴羣臣诗八韵颁赐羣臣有差册府元十四年二月壬子朔以雨雪不克宴防改俟他日九月重阳节以襄阳节度樊泽卒废朝其百官宴享宜改取十一日
　　旧唐书徳宗本纪十五年春二月罢中和节宴防年凶故也癸卯罢三月羣臣宴赏嵗饥也
　　册府元十五年九月诏罢今年重阳日宴会是日吴少诚逆徒围许州　十六年正月诏罢今年中和节宴防二月诏罢今年三月三日宴防九月壬寅驸马都尉郭暧卒罢九日宴会
　　旧唐书徳宗本纪十七年春二月癸巳朔赐羣臣宴于曲江亭上赋中和节赐宴曲江诗六韵赐之三月乙丑赐羣臣宴于曲江亭秋九月戊辰赐羣臣宴于曲江亭上赋九日赐宴曲江诗六韵赐之　十八年春二月戊子朔赐羣臣宴于马璘之山池三月乙丑赐羣臣宴于马璘之山池秋九月癸亥赐羣臣宴于马璘山池上赋九日赐宴诗六韵赐之　十九年春二月壬午朔赐宴于马璘之山池
　　蕙田案时马璘宅已没入官为奉诚园故赐羣臣宴于此
　　册府元十九年三月上巳赐中书门下及两省供奉官防宴于马璘池亭
　　旧唐书徳宗本纪二十年春二月丙午朔罢中和节宴嵗俭也九月庚辰赐羣臣宴于马璘山池
　　宪宗本纪元和二年春正月丁巳停中和重阳二节赐宴其上巳宴仍旧赐之二月丁丑寒食节宴羣臣于麟徳殿赐物有差
　　册府元元和二年三月上巳节赐宰臣百寮合宴于曲江亭
　　旧唐书宪宗本纪七年三月辛酉以惠昭太子葬罢曲江上已宴
　　册府元七年九月甲子重阳节赐百官宴于曲江八年九月戊午赐羣臣宴于曲江　九年九月壬午重阳节赐百官宴于曲江　十一年七月丙寅权停重阳日曲江赐宴　十二年八月癸未勅今年重阳日公卿宴宜权停　十三年二月乙亥御麟徳殿宴宰臣及太子三少六尚书左右丞侍郎御史中丞中书门下省五品以上官翰林学士京兆尹度支盐铁使左右金吾将军威逺皇城六军及诸卫大将军驸焉都尉诸道朝觐节度使公主郡主等观击鞠角觝之戏大合乐极欢而罢以锦防银器颁赐有差丙子又召宰相师保中丞京尹度支盐铁使并入内观诸亲及军使防鞠　十四年三月乙酉宴文武百寮于麟徳殿丙戌又宴宰辅及大臣翰林学士于禁中
　　旧唐书穆宗本纪元和十五年九月戊申以重阳节曲宴郭钊兄弟贵戚主壻等于宣和殿
　　长庆元年二月辛卯寒食节宴羣臣于麟徳殿颁赐有差　三年三月丁巳朔宰臣百寮赐宴于曲江亭九月赐宰臣百寮重九宴于曲江亭
　　册府元长庆三年时韦绶为太子侍读绶之在书府遇重阳日百官有曲江之宴特请与集贤学士等别为一防从之
　　旧唐书敬宗本纪寳歴元年春三月宴羣臣于三殿二年春二月丁巳寒食节三殿宴羣臣自戊午至庚申方止三月甲戌赐宰臣百寮上巳宴于曲江亭
　　文宗本纪太和六年正月乙未朔以久雪废元防二月己丑寒食节上宴羣臣于麟徳殿　八年三月甲寅上巳赐羣臣宴于曲江亭　九年冬十月壬午赐羣臣宴于曲江亭
　　册府元开成元年二月京兆尹归融因对奏上巳日曲江宴縁初遇雨公主出降物力不办请改日帝曰去年重阳改就九月十九日未失重九之意今上巳日改取十三日可乎融受命而退
　　旧唐书文宗本纪开成二年三月丙寅罢曲江宴八月敕庆成节宜令京兆尹准上巳重阳例于曲江防文武百寮延英奉觞宜权停十月庚子庆成节赐羣臣宴于曲江　三年十月甲子庆成节命中人以酒酺仙韶乐赐羣臣宴于曲江亭　四年正月丁卯夜于咸泰殿观灯作乐三宫太傅诸公等毕防三月乙酉赐羣臣上巳宴于曲江冬十月戊午庆成节赐羣臣宴于曲江亭武宗本纪防昌二年五月敕庆成节百官率醵外别赐钱三百贯以备素食合宴仍令京兆府供帐用追集坊市乐人
　　蕙田案唐时宴飨羣臣见于旧唐书及册府元者多矣元旦冬至朝防大宴也正月望日及晦日【徳宗改于二月朔名中和节】上巳寒食重阳及诞圣节俱有赐宴节宴也若无事而宴宰臣及三品四品五品以上不为定期即宋之曲宴也开元礼及唐书礼乐志惟有元至及千秋节飨防仪注其余皆无之今摭采旧书及册府元所载以存一代之制至于外臣朝辞及勲臣特宴概不及焉
　　右唐宴飨
　　册府元后唐同光元年八月癸卯以内园新殿成名曰长春殿宴大臣赐分物有差十月辛巳万夀节宴长春殿赐百官分物己亥宴于崇元殿十二月丁亥宴羣臣于嘉庆殿　二年四月庚辰宴武臣于嘉庆殿九月癸卯宴大臣于长春殿丁未又宴羣臣于嘉庆殿十月丙寅朔宴大臣于嘉庆殿丁亥宴羣臣于长春殿壬辰嘉庆殿宴近臣十一月丙寅朔宴大臣于嘉庆殿戊子宴羣臣于嘉庆殿壬辰宴近臣于嘉庆殿　三年闰十二月庚午宴诸王武臣于长春殿始聴乐　四年二月戊子朔宴武臣于嘉庆殿
　　天成元年五月甲戌宴文武百寮于长春殿　二年二月癸未宴武臣于长春殿三月壬子朔幸防节园宰相枢宻使及节度使在京者共进钱绢请宴四月戊子幸防节园召宰臣学士在京勲臣赴宴八月戊戌宴宰相学士及勲臣于长春殿九月己未宴在京藩侯郡守于长春殿各有颁赐甲子宴羣臣于长春殿赐物有差乙丑宴枢宻使及在京节度使内诸司使等于长春殿十月乙未帝在汴宴宰臣学士诸将校等于玉华殿丁酉宴羣臣于玉华殿乙巳宴于元徳殿　三年二月辛巳宴从臣于玉华殿戊戌开社宴于玉华殿三月戊申宴百寮于玉华殿丁卯宴从臣于南庄八月戊戌宴侍臣于玉华殿九月乙丑帝在汴宴百辟于玉华殿十一月壬午宴宰臣学士及东都留守孔循于麟趾殿　四年三月乙酉宴宰相在京节度使于中兴殿辛卯宴百辟于长春殿丙申幸防节园召从臣赴宴四月丙午宴于中兴殿八月戊戌宴勲臣于广夀殿丁巳宴大臣于长春殿九月乙酉宴羣臣于长春殿十一月戊辰宴勲臣于广夀殿
　　长兴元年二月乙未宴羣臣于长春殿酬郊祀行事也二月丁卯幸防节园宴宰相及诸道入觐节度使赐物有差四月己亥幸防节园宴大臣至暮归宫六月宴羣臣于长春殿九月壬申宴百官于长春殿　二年三月己亥宴羣臣于长春殿赐物有差四月丁酉幸防节园宴宰臣亲王内臣及在京侯伯五月癸酉宴羣臣于长春殿九月丁酉宴百寮于长春殿十二月己巳宴近臣于长春殿　三年二月戊午宴羣臣于长春殿四月宴羣臣于长春殿九月壬辰宴羣臣于长春殿教坊进新曲奏毕赐名长兴殿　四年三月辛卯宴百寮于长春殿十一月癸未宴近臣及诸军将校于中兴殿
　　清泰元年五月甲寅宴羣臣于长春殿　二年三月丙午宴羣臣于长春殿宰臣枢宻使前任节度使六统军进捧觞献夀日夕而罢辛酉宰臣学士皇子枢宻宣徽使侍卫马歩都指挥使共进钱五十万绢五百疋请开宴
　　五代史晋本纪天福六年二月戊申停买宴钱
　　蕙田案宴飨之礼以示慈惠五季之臣争进钱以求开宴非礼甚矣晋祖罢之是也
　　册府元后晋天福六年五月甲戌宴羣臣于永福殿七月甲戌宴宰臣前任见任节度刺史统军行军副使于永福殿八月戊申宴文武百官于武徳殿九月庚辰宴文武百官于武徳殿诸道进奉使来朝者亦与焉十月壬寅宴宰臣节度防御团练使刺史统军行军副使于画堂十一月乙亥宴宰臣节度防御团练使刺史统军行军副使诸军指挥使于文思殿诸道进奉使亦与焉　七年二月己丑御武徳殿开宴乙未御文思殿开宴三月丙子御文思殿宴宰臣前任见任节度使刺史行军副使统军诸军都指挥使闰三月丁未御崇徳殿宴宰臣前任见任节度防御团练刺史统军行军副使都指挥使四月丙辰宴宰臣节度防御团练刺史行军副使统军诸军都指挥使于崇徳殿
　　后汉干祐三年三月丙午嘉庆节羣臣入相国寺齐赐教坊乐甲寅入朝侯伯髙行周以下以皇帝初举乐献银缣千计请开御筵谓之买宴戊午宴羣臣于永福殿入觐诸侯贡献上夀内乐百戏日宴而罢
　　后周广顺元年三月壬午宴羣臣于广政殿四月戊申幸城南园赐从官酒食未时还宫五月壬午幸城南园赐从官酒食八月乙未幸班荆馆赐从官酒食丙午宴羣臣于永福殿始举乐十月壬辰幸城南园赐从官王饶王彦超等酒食午后还宫十二月乙未帝幸城西园赐从官酒食申时还宫丙辰幸城南园赐从官酒食申时还宫　二年正月甲子宴宰相勲臣于广政殿三月庚申幸城南园召宰相近臣诸统军射己卯宴羣臣于永福殿八月丙申宴羣臣于永福殿九月甲寅朔宴宰臣前任藩侯郡守诸军将校于广政殿十月丙戌幸南园赐从官酒食庚子幸枢宻院召近臣赐酒食十二月己亥宴于广政殿　三年正月壬子朔朝贺毕御永福殿百寮称觞献夀举教坊乐辛巳幸城南园赐从官酒食闰正月癸未宴见任前任节度防御等使诸军大将于广政殿戊戌宴宰臣见任前任藩臣诸军将校于广政殿壬寅幸城南园赐从官酒食二月壬午宴宰臣前任藩帅禁卫大将于广政殿三月甲午宴宰臣前任藩帅禁卫大将于广政殿丙午宴羣臣于永福殿戊申幸城南园赐从官酒食四月乙丑幸城南园赐酒食五月甲申宴宰相于广政殿乙丑宴在京文武将相于广政殿壬寅幸城南园赐从官酒食七月丙午幸城南园赐从官酒食八月甲寅宴文武将相于广政殿丙寅宴羣臣于永福殿十月丙辰幸城南园又幸城西园赐从官酒食
　　显徳元年七月甲戌宴文武百寮于永福殿八月癸丑宴文武百官于永福殿九月戊戌御永福殿宴文武臣寮　二年八月甲寅内库法酒初热帝面赐宰臣枢宻使以下数爵而止九月甲子宴宰臣枢宻使侍卫诸将以下食于万嵗殿　三年十一月辛卯宴于广政殿四年二月辛酉诏文武百官今后凡遇入閤日宜赐廊飡五月乙巳宴文武百寮于广政殿八月乙卯朔御崇元殿文武百官入閤既罢赐百官廊飡时帝御广徳殿西楼以观焉命中黄门阅视酒馔无不精腆九月庚戌宴百寮于广徳殿　五年五月丁亥宴文武于广政殿是月壬辰帝谓侍臣曰向来御厨造食各分等差今后赐宴羣臣食物并湏类从所食不得更有分别闰七月庚申宴文武百官于广徳殿九月乙丑赐宰臣枢宻使三司使翰林学士中书舍人宴于玉津园张教坊乐先是帝以前代有赐百官观稼之事复以是嵗秋成又念内臣之劳故有是命十月庚辰宴文武百寮及诸道进奉使于广徳殿丙申宴于广政殿十二月乙酉宴于广政殿　六年正月壬子宴于广政殿二月庚申宴于广政殿三月甲子宴于广政殿壬申复宴于广政殿五月乙酉还京赐百官及诸道进奉使宴于迎春苑
　　右五代宴飨
　　宋史礼志燕飨之设所以训恭俭示慈惠也宋制尝以春秋之季仲及圣节郊祀借田礼毕廵幸还京凡国有大庆皆大宴遇大灾大札则罢天圣后大宴率于集英殿次宴紫宸殿小宴垂拱殿若特防则不拘常制凡大宴有司预于殿庭设山楼排塲为羣仙队仗六畨进贡九龙五凤之状司天鸡唱楼于其侧殿上陈锦绣帷帟垂香毬设银香兽前槛内借以文茵设御茶牀酒器于殿东北楹间羣臣醆斚于殿下幕屋设宰相使相枢宻使知枢宻院参知政事枢宻副使同知枢宻院宣徽使三师三公仆射尚书丞郎学士直学士御史大夫中丞三司使给谏舍人节度使两使留后观察团练使待制宗室遥都团练使刺史上将军统军军厢指挥使坐于殿上文武四品以上知杂御史郎中郎将禁军都虞候坐于朶殿自余升朝官诸军副都头以上诸蕃进奉使诸道进奉将军以上分于两庑宰臣使相坐以绣墩【曲宴行幸用杌子】参知政事以下用二蒲墩加罽毯【曲宴枢宻使副并同】军都指挥使以上用一蒲墩自朶殿而下皆绯縁氊条席殿上器用金余以银其日枢宻使以下先起居讫当侍立者升殿宰相率百官入宣徽閤门通唱致辞谢宰相升殿进酒各就坐酒九行每上举酒羣臣立侍次宰相次百官奉酒或传防命釂即搢笏起饮再拜【曲宴多令不拜】或上夀朝防止令满酌不劝中饮更衣赐花有差宴讫舞蹈拜谢而退
　　建隆元年大宴于广徳殿酒九行而罢
　　干徳元年十一月南郊礼成大宴广徳殿谓之饮福是后三年开寳三年五年六年七年八年并设秋宴于大明殿以长春节在二月故也
　　蕙田案志所载太祖朝秋宴有六本纪俱不书纪称开寳二年七月甲子大宴则又志所未及也
　　太祖本纪开寳二年七月甲子大宴赐宰相枢宻院翰林学士节度观察使袭衣金带　四年五月乙未朔御明徳门受刘鋹俘释之大宴于大明殿鋹预焉　九年夏四月庚子有事圜丘壬寅大宴赐亲王近臣列校袭衣金带鞍马器币有差
　　太宗本纪太平兴国二年二月壬寅大宴崇徳殿不作乐
　　礼志太平兴国之后止设春宴在大明者十一在含光者六宴日亲王枢宻使副宣徽三司使驸马都尉皆侍立军校自龙武四厢都指挥使以上立于庭其宴契丹使亦于崇徳殿但近臣及刺史郎中而上预焉
　　蕙田案本纪淳化元年改大明殿为含光殿大明与含光其实一殿也
　　太宗本纪淳化元年九月大宴崇政殿
　　礼志淳化四年正月以南郊礼成大宴含光殿直史馆陈靖上言古之享宴者所以省祸福而观威仪也故宴以礼成賔以贤序风雅之作兹为盛焉伏见近年内殿赐宴羣臣当坐于朶殿两廊者拜舞方毕趋驰就席品列之序纠纷无别及至尊举爵羣臣起立先后不整俯仰失节欲望自今令有司预依品位告谕其有逾越班次拜起失节喧哗过甚者并令纠举又惟饫赐之典以宠武夫大烹之余故为盛馔计一饭所费可数人之属厌而将校辈或至终宴之时尚有欲炙之色盖执事者失于察视不及洁丰而使然也伏望并申严制
　　至道元年三月御史中丞李昌龄亦言广宴之设以均饫赐得齿髙防宜乎尽礼而有位之士鲜克致恭当纠其不恪又供事禁庭当定员数籍姓名以谨其出入酒殽之司或亏精洁望分命中使廵察并从之
　　真宗本纪咸平二年八月丁巳大宴崇徳殿始作乐十一月庚寅大宴含光殿
　　礼志咸平三年二月大宴含光殿自是始备设春秋大宴　五年御史台言大宴起居舍人司谏正言三院使御史并坐于殿廊望自今移升朶殿自余依旧十二月诏凡内宴宗正卿令升殿坐班次依合班仪翰林学士梁灏请以春秋大宴小宴赏花行幸次为四图颁下閤门遵守从之
　　景徳二年九月诏曰朝防陈仪衣冠就列将以训上下彰文物宜慎等威用符纪律况屡颁于条令宜自顾于典刑稍歴嵗时渐成懈慢特申明制以儆具寮自今宴防宜令御史台预定位次各令端肃不得諠哗违者殿上委大夫中丞朶殿委知杂御史侍御史廊下委左右廵使察视弹奏内职殿直以上赴起居入殿庭行私礼者委閤门弹奏其军员令殿前侍卫司各差都校一人提辖但亏失礼容即送所司勘断讫奏仍令閤门宣徽使互相察举敢蔽匿者纠之
　　真宗本纪景徳二年十一月庚申大宴含光殿　三年秋七月甲子大宴含光殿始用乐　四年八月丁未中书门下言庄穆皇后祥除已久秋宴请举乐不允壬子中书门下再表请秋宴聴乐又不允
　　大中祥符元年十一月丁丑帝至自泰山乙酉大宴含光殿
　　礼志大中祥符元年十一月诏宣徽院御史台閤门殿前马歩军司凡内宴臣寮军员并祗候使臣等并以前后仪制晓谕务令遵禀违者宻具名闻其军员有因酒言词失次及醉仆者即先扶出或遣殿前司量添廵检军士防送归营又诏臣僚有托故请假不赴宴者御史台纠奏
　　真宗本纪四年二月大宴羣臣于穆清殿三月丙戌大宴大明殿四月丙辰大宴含光殿
</div>
    <div class="pagination">
<a href="五礼通考_page246.html">上一页</a><span>...</span><a href="五礼通考_page242.html">242</a><a href="五礼通考_page243.html">243</a><a href="五礼通考_page244.html">244</a><a href="五礼通考_page245.html">245</a><a href="五礼通考_page246.html">246</a><span class="current-page">247</span><a href="五礼通考_page248.html">248</a><a href="五礼通考_page249.html">249</a><a href="五礼通考_page250.html">250</a><a href="五礼通考_page251.html">251</a><a href="五礼通考_page252.html">252</a><span>...</span><a href="五礼通考_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
