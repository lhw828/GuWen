<!DOCTYPE html>
<html>
<head>
    <meta charset="UTF-8">
    <title>周礼订义 - 第 51 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>周礼订义 - 第 51 页/共 96 页</h1>
    <div class="content">　　郑康成曰工取攻
　　掌六之属各有名物天曰灵属地曰绎属东曰果属西曰靁属南曰猎属北曰若属各以其方之色与其体辨之
　　项氏曰物色也色即物体即俯仰之形状○李嘉防曰不一类以类言之则曰属其属既辨而名物可察○郑锷曰以决疑而天地四方所生各有名有物茍不知其名其色以别异之则卜师何从辨之以授命者乎六之名曰灵曰绎曰果曰靁曰猎曰若攷先儒説谓行而首俯者曰天首仰者曰地甲长前弇者曰果后弇者曰靁首之左倪者曰南右倪者曰北至论其名有所属之意则不得而攷以理推之天曰灵以见降而交乎地道之意地曰绎地道无成而代有终以见继续不絶之意果或以为羸露之名其形前长而后羸东方物始生决于进也故有果决之意猎或以为田猎之义谓自后而逐为猎南方物寖长故有猎等之意雷阴物而动乎阳西方阴也其宜从乎阴首左倪则去阴从阳故尔雅以左倪之为不类谓其阴而不类乎阴若顺也北方阴其右则尚乎阴以阴向阴可谓顺之至凡此六上下四方其色不同天而地黄东青而西白南赤而北黒非谓其身之色也记曰青黒縁天子之寳也公羊曰青纯何休以为甲青也千嵗之青然则六之色盖亦视其而已乃若其体不同则有俯有仰有左有右有前有后也曰俯仰左右者以其首言之曰前曰后者以其甲言之曰黄青赤白黒者以其言之非人孰能辨之哉【○刘执中曰命名以其形则经以其形相类者为之属欤易称锡以十朋之尔雅曰神灵摄寳文筮山泽水火以为十朋岂亦其属哉】
　　凡取用秋时攻用春时
　　郑康成曰秋取及万物成也攻治也治骨以春是时干解不发伤也【○黄氏曰物之精华春时皆发见于外】○郑锷曰以甲为用甲不坚则无以受鑚灼之火秋则阴用事而坚于是时而取之其甲坚矣脱其筒则不能无伤生之害春则阳用事而物解于是时而攻之其甲坼矣顺时而取之可以为鑚灼之用顺时而攻之又以存不忍之心
　　各以其物入于室
　　贾氏曰物色也
　　郑锷曰六所藏宜各异室攻其甲矣各入于室以俟异用不可杂也【○李嘉防曰如卜立君当用天卜大封当用地四时小事之卜顺时而各用其宜也】
　　贾氏曰以蓍嵗易秋取春攻讫即欲易去前也若夫寳非常用之不嵗易
　　上春衅
　　郑康成曰上春者夏正建寅之月月令孟冬大史衅祠龟防相互矣秦以十月建亥为嵗首则月令秦世之书亦或欲以嵗首衅耳
　　郑锷曰至寳之物神或凭依及上春则杀牲以血涂之既以祓其不祥且以神之也天府上春衅寳器及寳镇衅必用上春者亦视为国寳也
　　祭祀先卜
　　郑锷曰衅之时追报古昔首为卜之事以教人者而祭祀之民不知避凶趋吉以犯于患害者多矣有智者出因神物而教之使前知吉凶其仁逺矣乌可忘其功而不报乎然地曰祭天曰祀兼称祭祀以卜之事通天地盖尊之也祭先牧祭先啬皆不兼言祀意可知也【○郑司农曰祭祀先卜者卜其日与牲○易氏曰先卜谓前期以卜李嘉会曰先卜所以一人心于至敬】
　　若有祭祀则奉以往旅亦如之防亦如之
　　郑康成曰奉犹送也送之于所当卜○郑锷曰若有祭祀与大旅之事莫不有卜或卜日或卜牲皆奉而往以待用也
　　菙氏下士二人史一人徒八人
　　郑康成曰燋焌用荆菙之类○郑锷曰燋契之状如捶故名曰菙氏捶与菙一也
　　掌共燋契以待卜事
　　王昭禹曰燋即庄子所谓爝火之爝灼之木也契即诗所谓爰契我之契开之凿也卜则用燋以灼凿以开菙人则共之以待事也【○郑锷曰燋契者合众荆以为火炬之名○聂崇义曰卜人先奠于西塾上南首有席楚焞置于燋在东注云楚荆也荆焞所以鑚灼者燋炬也所以然火者也】
　　凡卜以明火爇燋遂龡其焌契以授十师遂役之杜氏曰明火以阳燧取火于日
　　王昭禹曰火生于木縁物为气古人或取于榆栁或取于枣杏或取于槐檀或取于桑柘随所取而得之非不明也然非明之至非不洁也然非洁之至唯日为阳精之纯取于阳精则为至明于精之纯则为至洁唯其明洁之至然后可以鑚精神相知休咎爇烧也用所取之明火以烧灼之木契之锐头谓之焌曲礼曰进戈者前其鐏盖以契之锐头火吹之其头若戈鐏焉故曰遂吹其焌契焌契既燃乃授卜师火作以致其墨菙氏因而賛相其事为卜师之所役
　　占人下士八人府一人史二人徒八人
　　郑康成曰占蓍之卦兆吉凶
　　掌占以八簭占八颂以八卦占簭之八故以眡吉凶易氏曰有颂筮有故八卦即上经三易之体【○李嘉防曰六十四卦皆本于乾坤艮巽坎离兑震之八卦故曰八卦】八颂即上经八命之颂八故即上经八事之故以筮占颂以卦占筮然后两眡其从违而断吉凶
　　郑锷曰卜筮各立一官占人専掌占筮人専掌占筮各不相干献公立骊姬卜人知其不可从长之言有谓而发岂曰専以为断以八筮占八颂事有先以蓍而筮者又占之于兆之颂也以八卦占筮之八故事有先用以卜者又占之于筮之辞也筮有九此言八筮盖所筮之八故事曰征象与谋果至雨瘳谓之八筮亦谓之八故此因八事之故乃有此八筮乃占于颂颂有千二百以八颂为占盖所筮之八事有偶与八颂相符者则从而占于千有二百中之八颂至于用龟以卜既成八卦又参之于筮以占之其所占者乃此八故舍此八故之外不参以筮故曰以八卦占筮之八故然则占人既用卜又参用筮愚案颂者命之辞故者命筮之辞緫言之即邦事作八命之事古者有大事先筮后卜既卜之八筮复举已筮之数断之以则曰颂既得之于复举所应之卦参酌夫初焉之筮始之以数终之以理此筮通占之説若夫筮自有九筮则是从筮而不卜之事与此不同
　　凡卜簭君占体大夫占色史占墨卜人占坼
　　贾氏曰此已下皆据卜言兼云筮者凡卜皆先筮故连言之○项氏曰凡卜筮者既筮而后卜是卜其所筮【○王昭禹曰卜以筮以蓍占体占色占墨占坼皆占而曰凡卜筮则筮亦占体也诗曰尔卜尔筮体无咎言筮占体于此可见】
　　郑康成曰体兆象也○贾氏曰谓金木水火土五种之兆兆之墨纵横其形体象似金木水火土凡卜欲作之时灼之四足依四时而灼之其兆直上向背者为木兆直下向足者为水兆邪向背者为火兆邪向下者为金兆横者为土兆是兆象【○刘执中曰体谓兆五行之正体与卜之时相生相尅有体有王吉凶可知】
　　郑康成曰色兆气也【○贾氏曰就兆中视其色气似有雨及雨止之等是为色○郑锷曰曰雨曰霁曰曰驿曰克之类是谓色○刘执中曰色谓灼既兆以成体又色以示象亦与五行四时相为兴废】墨兆广【○贾氏曰据兆之正璺处为兆广○刘执中曰墨谓兆璺至微可悉辨必食以墨则史得以传于币也】坼兆璺【○贾氏曰就正墨旁有竒璺罅者为兆璺○刘执中曰坼谓兆之璺坼有首尾有阴阳有似而非有非而是卜人不可不断其吉凶】体有吉凶色有善恶墨有大小坼有微明凡卜象吉色善墨大坼明则逢吉
　　刘执中曰四者共一卦○郑锷曰凡卜君与大夫卜史共涖其事左传载齐将伐鲁宣公卜之惠伯令卜楚丘占之以是知君与大夫卜史俱在然君尊大夫卑卜史又卑其所占者宜有小大详略君占其大臣占其小礼所当然所以各占其一而君视其大体周公为武王卜曰体王其罔害是也昔汉文帝自代来卜得大横繇曰大横庚庚余为天王夏啓以光大横者文之正横是其体也横为土文帝有土之象然则君占体亦君之吉凶系于其体色则兆之气色有体然后有色大夫次君宜视墨之色史又次于大夫故占其墨卜人又次于史故占其坼太史之职大祭祀与执事卜日先儒谓当卜者君与大夫亲临之史掌书卜人掌作故虽卜他事而君与大夫史十皆与其休咎观齐将伐鲁之事宣公卜之惠伯令卜楚丘占之曰齐侯将不及期君亦不见令有咎卜齐伐鲁知先公之死惠伯之有咎则是职主其占其身之吉凶亦系乎是然用以占有坼有墨有色有体可用以为占若夫筮则用蓍安得有此乃言凡卜筮者盖筮既成卦则有卦体可占经每言卜必兼筮以为言殆指此而已【○易氏曰凡国之卜事君无亲涖之文而执事者咸与焉其次则有大夫之占春官大史大卜皆下大夫而此经自有卜史之占则非此之大夫此大夫次于君其上大夫卿如大宰大宗伯大司马之莅卜者欤其次小宗伯肆师亦以大夫涖卜此大夫所以占色也其次又有史与卜人之占此史所以占墨卜人所以占坼也】
　　王氏曰龟灼之而坼坼而后墨与色可知卜人先占坼史占墨次之大夫占色又次之众占备焉而后君占体以防吉凶事之序也先言占体则以尊卑之序言之
　　凡卜簭既事则繋币以比其命
　　郑锷曰卜筮必有币以礼神必有辞以命卜筮已毕则取礼神之币书其占繋之于书【○郑康成曰既卜筮史必书其命之事及兆于防繋其礼神之币而合藏焉书曰王与大夫尽弁开金縢之书乃得周公所自以为功代武王之説是命书】
　　终则计其占之中否
　　郑锷曰俟终计防其所占之中否而进退占人盖卜之所占验与否常在后故俟终计之【○李嘉防曰攷较优劣乃大卜事何为掌之占人盖占人下士八人所见异同于此専之其事必不茍】
　　簭人中士二人府一人史二人徒四人
　　郑康成曰问蓍曰筮其占易○郑锷曰天地鬼神之妙不逃乎数圣人通乎幽明之故谓夫可以数知故以百神蓍四十九茎揲之以四因所得之多少以为阴阳之爻名之以卦以断吉凶筮人者専掌揲蓍之事
　　掌三易以辨九簭之名一曰连山二曰归藏三曰周易九簭之名一曰巫更二曰巫咸三曰巫式四曰巫目五曰巫易六曰巫比七曰巫祠八曰巫参九曰巫环以辨吉凶
　　王昭禹曰易以卦言筮以数言定数然后成卦筮定数于始卦成体于终繋辞曰蓍之徳员而神卦之徳方以知以蓍始于数数无定名卦成于爻爻有定体郑锷曰大事先筮后卜筮不吉则止而不卜小事用筮不用卜盖尊而不敢渫也大事问于则有八命小筮问于筮则有九筮掌三易以辨九筮之名易书也筮事也所筮之事必有其名更咸式目易比祠参环是谓九筮也或谓圣人作三易之书首艮者曰连山首坤者曰归藏首干者曰周易书名不同同于九筮何邪盖天下之事不胜其众其事之当筮者然后决之以蓍所当决者不出乎九事是则万世之所同何独三代则同邪更与更化之更同国事有可更张此所以簭更【○郑康成曰更谓筮迁都邑也】庄子曰周徧曰咸则咸之义为皆易咸卦言感人心则咸之义为感也国家欲有所为将以感人心使之皆然此所以筮咸将有所制作而新其法式此所以筮式目谓事目欲有所为未知事目所当用此所以筮目易谓变易也如旱干水溢变置社稷如诸侯不朝易置其人之类更者更旧也易则有所变此所以簭易【○郑氏曰易谓民众不説筮所改易】比谓与人相亲比易曰外比于贤又曰比之匪人不知其人果可与比否此所以筮比祠谓祭祀之时日有吉凶牺牲可用与否此所以筮祠车之参乗或可为御或可为右其人可与参乗否此所以筮参环谓致师将必使勇者挑之僖十五年秦与晋卜右庆郑吉防二十四年晋致楚师求御于郑郑人卜宛射犬吉宣二年楚许伯御乐伯摄叔为右以致晋师此所以筮环【○愚案此即是发明注説依字义解去后人疑其未然説见后】黄氏曰九筮占法也犹之四兆如郑康成説则与大卜八命何异大卜以八命賛筮兆之占占人以八筮占八颂国之占卜不出此八事者大卜通掌之矣筮人不应重出且其职曰掌三易以辨九筮之名则九筮出于三易其为筮法无疑矣蓍法十有八变而成卦三变为一爻三三九变为内卦又九变为外卦此所谓九筮但每变置名当有其义虽然亦不敢谓必如此【○薛氏曰郑氏改巫为筮不可考自巫更以至巫环其义不可知又以意而附防其説凿矣故尝谓古者占筮之名谓之巫世本曰巫咸作筮商为巫咸后世有神巫季咸盖祖其名筮人九筮之名自巫更巫咸以至巫环或以其人名书或以其法名书非若之八命】
　　凡国之大事先簭而后卜
　　吕氏曰卜筮不相袭者凡常事卜不吉则不筮筮不吉则不卜也献公卜纳骊姬不吉公曰筮之此相袭者也若大事则先筮而后卜洪范谋及卜筮晋纳防王得黄帝战于阪泉之兆又筮之则遇大有之睽皆筮并用故知不相袭者非大事○黄氏曰以卜协筮不以筮协卜【○王氏曰兼用卜筮而尊焉故后之○郑锷曰自物有象而后有数观之则先卜后筮盖自无而之有自人求于鬼神言之则先筮后卜盖自明而之幽也】
　　上春相簭
　　郑康成曰相谓更选择其蓍蓍易者与【○郑锷曰上春衅可以血涂筮则但相视其可用者择去其不可用者盖天子之蓍九尺大夫七尺士五尺相而更易其旧】
　　凡国事共簭
　　郑锷曰国有事而筮则筮人共蓍以筮故曰共筮
　　占梦中士二人史二人徒四人
　　贾氏曰梦是精神所感并日月星辰等是鬼神之事故列职于此
　　陈及之曰设官以占梦疑若不急于政事而先王不废盖六梦之证于事不有以占之则休咎不能知欲先事为备不可得虽然占梦者史官之一事当以他官占之未必特置也
　　掌其嵗时观天地之防辨阴阳之气以日月星辰占六梦之吉凶
　　郑锷曰大卜掌三梦之法占梦所占者六梦以嵗时观天地之防辨阴阳之气以日月星辰占之者盖所占人君之梦故设官以三梦之书占六梦非此六者之梦则不占○易氏曰嵗十二嵗时每嵗之四时天地之防谓建厌之所防阴阳之气谓五行生死休王之气【○李嘉防曰假如春时木王而水以生木而休火以木王而相土以木尅而死金以火胜而囚以日月之嵗时星辰之次舍参攷互验则梦之所占协于阴阳嵗时者吉背于阴阳嵗时者凶盖可知矣】○薛氏曰天地之防即日月之防日行迟一日行一度则一月而三十度月行速日行十三度有竒计二十七日后而周天又以二日余而行十三度则与日合宿而为日月防故月建子则日月防于枵月建丑则日月防于星纪之类是也占梦者以其十二嵗十二时观之日月所防之辰因其升降往来之度而合其吉凶休咎之证春秋昭三十一年十二月辛亥朔日有食之是夜也晋赵简子梦童子倮而转以歌旦占诸史墨曰六年及此月也呉其入郢乎终亦弗克入郢必以庚辰所以知其入郢之期者以庚日有变而庚辰日在鹑尾可即日在鹑尾而知之知其必入郢者以庚午之日日始有谪可即日之变气而占之又知其在六年者以辛亥为水水数生于一而成于六数之成者在六年又知其弗克者以午火庚金火胜金故也其入郢而梦见于晋者以晋楚同盟赵简子为执政之卿其説若近乎附防然皆以日月星辰参诸天地之防阴阳之气必成周占梦之遗法尚可以此考其大略【○郑锷曰占梦之法则以是嵗所梦之四时占之嵗或在寅或在夘或在春或在夏此嵗时之不同三阳交为泰天地不交为否春而下降上腾冬则上下不交是天地之防合时在春夏在气为阳时在秋冬在气为阴是阴阳之气各异掌其嵗时观其防辨其气然后攷之于日月星辰天地有防不防二气有合不合故见于所梦者或验或不验既观天地知其防矣又辨十二气知其合矣乃视日月星辰以占决之也】
　　一曰正梦二曰噩【五各反】梦三曰思梦四曰寤梦五曰喜梦六曰惧梦
　　郑康成曰正梦无所感动平安自梦○刘执中曰圣人之性正性也其所谓中者乎圣人之情性其情也其所谓和者乎中心无为以守至正感而有梦正梦也中庸曰至诚之道可以前知国家将兴必有祯祥国家将亡必有妖孽见乎蓍动乎四体祸福将至善必先知之不善必先知之故至诚如神是之谓正【○王昭禹曰非噩非思非喜非惧而神非有所变故曰正】○杜氏曰噩当为惊愕之愕谓惊愕而梦【○刘执中曰若文王寝疾而武王梦帝与我九龄○王昭禹曰噩如周书噩噩之噩辨察之意谓心有辨而后梦】○王昭禹曰思梦心有思而后梦【○刘执中曰若髙宗恭黙思道梦帝赉予良弼】郑康成曰寤梦觉时道之而梦【○王昭禹曰谓寤时而梦○王氏曰如狐梦太子申生也○刘执中曰寤梦若汉文帝时梦黄头郎推之上天寤而得之】喜梦喜悦而梦【○王昭禹曰谓因有所喜而后梦○刘执中曰喜梦若诗称吉梦维何维熊维罴乃生男子载弄之璋】惧梦恐惧而梦【○王昭禹曰谓有恐惧而梦○刘执中曰惧梦者光武梦乘龙登天心动悸惧】
　　李嘉防曰古者生养有道人有常心而精神梦寐与天地阴阳流通而无间梦熊罴为男之祥梦蛇虺为女之祥鱼为嵗丰之兆旟为室家之兆后世人以情迁而正噩思寤喜惧之念不本于正胶扰于生理之不足事物之不经感叹欢戚日不足而夜且丛起不可得而占也
　　季冬聘王梦献吉梦于王王拜而受之乃舍【音释】萌于四方以赠恶梦
　　郑锷曰先儒之説于理不通安有一嵗之梦当其时则不占至于季冬始聘而问王焉季冬始问始赠何补于一嵗之吉凶恶梦不善至于是时虽赠亦无及矣聘问也如聘女之聘聘而来也赠送也如赠行之赠赠之使往也季冬之月嵗且更始迎新送旧之时也欲王新嵗常得吉梦故聘之欲王新嵗常无恶梦故赠之如谓人臣有吉梦献于天子天子拜受亦无是理盖亦迎新之际聘其吉者欲其来故献于王者曰自今以后梦皆吉而无凶矣王乃拜受亦迎受福之意也舍萌谓取菜之始萌者而祭也梦者祸福之萌用菜萌以祭示去其萌芽之义【○郑康成曰梦者事之祥吉凶之占在日月星辰季冬日穷于次月穷于纪星廻于天数将几终于是发币而问焉若休庆之云尔因献羣臣之吉梦于王归美焉诗云牧人乃梦众维鱼矣旐维旟矣此所献吉梦】
　　遂令始难殴疫
　　郑康成曰令令方相氏也难谓执兵以有难郤也【○杜氏曰月令季春之月命国傩九门磔禳以毕春气仲秋之月天子乃傩以逹秋气季冬之月命有司大傩旁磔出土牛以送寒气○贾氏曰子春虽引三时之傩惟据季冬大傩以此经文承季冬之下是以方相氏亦据季冬大傩而言】○李嘉防曰季春仲秋季冬皆有傩今曰始傩者盖在上始行傩礼则诸侯万民斯可傩也王昭禹曰既舍萌赠恶梦内无衅然后自外至者可索而殴也【○郑锷曰恶梦已去亦不使疫鬼或乗隙而来凡为厉者一切皆絶则恶梦无自而生矣○易氏曰始傩所以迎和气殴疫所以送戾气】
　　眡祲中士二人史二人徒四人
　　郑锷曰祲者阴阳之气相侵日者人君之表以大明之故能照临下土若为阴阳之气所侵其明夷矣明君忌之故设官以视其祲【○郑康成曰鲁史梓慎云吾见赤黒之祲】
　　掌十煇之灋以观妖祥辨吉凶
　　郑司农曰煇谓日光气也○王昭禹曰十煇皆日傍之气而其状貌不同而妖祥吉凶所繋不可不辨【○郑锷曰观日之光气或妖则是为恶之证而辨其为凶或祥则是为善之证而辨其为吉阴阳侵日则光气有损是故名其法为十煇】
　　一曰祲二曰象三曰鑴【许规反】四曰监五曰闇六曰瞢七曰弥八曰叙九曰隮【孑兮反】十曰想
　　郑锷曰案二郑解十煇之説其同者六其异者四今取隋书天文志之説以为据一曰祲谓阴阳五色之气浸淫相侵或曰抱珥背璚之属如虹而短是也二曰象谓形气或形象如赤乌夹日以飞之类【○易氏曰谓阴气附日而凝结】三曰鑴日旁气刺日形如童子所佩之鑴【○郑司农曰谓日旁气四面反乡如晕状】四曰监谓云气临在日上【○易氏曰谓阴气抱日如冠珥而背璚】五曰闇谓日月食或曰光脱也【○易氏曰谓阴气藏日方昼而闇】六曰瞢不光明也【○易氏曰谓阴气蔽日光瞢然】七曰弥谓白虹弥天而贯日八曰叙谓气若山而在日上或曰冠珥背璚重叠次序在于日旁【○郑司农曰云有次序如山在日上○刘执中曰片叚成列穿日而有序也○易氏曰阴气不常以叙而至】九曰隮谓晕气【○郑司农曰隮者升气也○郑康成曰隮虹也诗曰朝隮于西○易氏曰阴气自下而升于上】十曰想谓气五色有形想青饥赤兵白防黒忧黄熟或曰想思也赤气为人兽之形可思而知其吉凶【○郑司农曰想者煇光也○郑康成曰想者杂气冇似可形想】自周之时已有十名汉儒谈灾异悉本诸此故隋史载之
　　掌安宅叙降
　　郑康成曰宅居降下也【○郑锷曰书曰降之百祥曰罔有降格大司乐曰天神皆降保章氏曰降丰凶之祲象凡言降者皆自天而下十煇以观妖祥本于天所降天降灾祥则下民有不安其居者○王氏曰人不安宅则眡祲掌以其法为之安宅】次序其凶祸所下谓禳移之○项氏曰安宅谓有覩妖祥而不安者则眡其吉者而安之其凶者以叙移避书曰降丘宅土则宅谓居一曰下安人之所居上叙天之所降【○刘执中曰十煇祲日各有次舍而十二州有所直焉故掌安宅其灾次叙所降之州使无惊扰保章所谓以诏救政访序事者是也】
　　正嵗则行事
　　郑锷曰眡祲掌于正嵗行安宅叙降之事叙述降灾之故为禳除之语以去之○王昭禹曰以豫告于下【○刘执中曰行其煇之法以占国事】
　　嵗终则弊其事
　　郑锷曰正嵗行之嵗终弊之又以验禳除之有效否弊断也断其然否所以验之也【○李嘉防曰计其占之中否则赏罚黜陟不言可知】






　　周礼订义卷四十二
<经部,礼类,周礼之属,周礼订义>
　　钦定四库全书
　　周礼订义卷四十三　　　宋　王与之　
　　大祝下大夫二人上士四人
　　郑康成曰大祝祝官之长○黄氏曰卜祝秩皆髙【○郑锷曰曲礼言天子建天官先六大以大祝为天官之属与大宰大宗同列者商人之制也周则为祝史而已】
　　薛平仲曰卜也者先王所以求诸幽以决吾心之疑祝者先王所以告诸幽以荐吾心之信此叙官之相为先后欤大祝之官必以下大夫二人居之辅之以小祝以见其辞之不可轻丧必有祝甸必有祝盟诅以结好又有祝作言语以质鬼神其所闗者如此则夫降兴上下之神以验其昭格之实司巫之职又相与聨事于此也自大卜之职修而眂祲之官皆足为推测之应自大祝之职修而男女之巫皆足为昭格之具
　　【胡仁仲曰医卜祝史技数也然切于人心而人理之所不能不用者先王之时世掌其事属身于官医以十全为上误而杀人者有诛大事讯之卜疑事决之卜而吉凶军賔嘉凡有告于鬼神者必祝史宣其意然后主事者得全其精神而与神明交今世不然散于民间取人者无罪骄人者无禁杀人者无诛妙达隂阳之宼有十全之功者亦莫之旌用国有大事事有大疑内不反谋诸心外不谋之于士庶精不谋之于筮而卜道以亡噫五礼之不得其理乆矣君子漫不知其义祝史岂能知其义哉故民间惟有疾病则卜而卜者率皆诳言以恐惑之民率破产祀鬼而不求医至有収事荒夷之神驱除其祖考而不荐者岂不伤人情逆天理乎是故君天下欲仁其民者虽医卜祝史之流亦必如先王之世然后可行也】
　　掌六祝之辞以事鬼神示祈福祥求永贞
　　郑锷曰宗伯以吉礼事天神地示人鬼大祝又以事鬼神示为职葢宗伯所掌者礼也大祝以荐信为事用辞而巳故掌六祝之辞所祝虽六其要不过祈福祥求永贞○贾氏曰此六辞皆祈祷之辞説以告神其事有六祈福祥即吉祝是也【○项氏曰祈则有所请天所祐为福福所兆为祥】求永贞即年祝是也【○郑康成曰永长也贞正也求多福歴年得正命】特取二事为緫目欲见余四者亦有福祥永贞之事○郑锷曰六祝之求非为已之私要使天下均受多福均保正命汉文帝知祠官祝厘专为朕躬而不为民故诏罢之岂先王为已计哉○项氏曰六祝所以求福六祈所以禳祸○李嘉防曰大祝掌六祝六祈六号九祭九拜事至不一而以作六祝之辞为先者大祝陈辞于鬼神当以诚信先之此事鬼神之本
　　一曰顺祝二曰年祝三曰吉祝四曰化祝五曰瑞祝六曰防祝
　　刘执中曰先儒咸以小祝小祭祀候禳之事以解六辞非也大祝所以祝大事郊祀天地社稷宗庙大享则用之【○郑锷曰六祝曰顺曰年曰吉曰化曰瑞曰防见于小祝则有祈福祥顺丰年逆时雨寕风旱弥灾兵逺辠疾之目冝用以参相发明可也】一曰顺祝谓祈三才协顺四海和同【○郑锷曰祈丰年也顺成之方蜡祭乃通年无必丰之理祝其顺成载芟之诗之类】二曰年祝谓所祈五气时若常大有年【○郑锷曰求永贞也欲民跻仁寿之域有天年之永如父不哭子兄不忧弟之类】三曰吉祝谓祈敛时五福敷锡庶民【○郑锷曰祈福祥也身其康强子孙其逄吉有五福之备无六极之凶是谓吉】四曰化祝谓祈休徴化被六极以同风气【○郑锷曰弭灾兵也灾兵之起欲使之销载戢干戈载櫜弓矢变祸乱为和平移哭泣为欢笑是之谓化】五曰瑞祝谓祈顺气成象天降甘露地出醴泉【○郑锷曰逆时雨寕风旱也欲时无风旱而时雨应期所以为祥瑞贻我来牟嘉禾合颖固丰年之瑞矣必须风雨顺旱灾消然后有之故小祝指时雨风旱以为言是乃瑞祝之证】六曰防祝谓祈鬼神筮不违于人大同而卦吉六者皆王者内蕴诚明之徳达于天民而天地合徳故祝因郊祀各有其辞以祈报应【○郑锷曰逺辠疾也武王之疾周公请以身代史乃祝册葢为防书以述其谢过之情兾天地鬼神不加罪于其身防祝之为逺罪疾可知○黄氏曰如随季梁言曰今民馁而君逞欲祝史矫举以祭是不称其实也以是防祝恐祝史不能正辞而奉牲奉盛奉酒醴之际或有愧于其神而祝之也】
　　掌六祈以同鬼神示
　　刘执中曰六祝因祭享祀祝之此六祈者特为因事祭而祈之【○黄氏曰皆非常事各有礼法悖礼乱法则不举】
　　郑锷曰鬼神依人而行好恶未尝不与人同然亦有时不同人恶疾疠疾疠或至人恶灾害灾害或生师欲有功或不功年欲顺成或不顺成未必其心皆同故以六祈祈其同【○项氏曰神人一理使是理常相依而行则虽无所祈可也一或不合变故生焉故必有类造以求之禬禜以告之攻说以责之使神人之情通则福可致祸可禳不曰通而曰同者以神人不同也然而大人与鬼神合其吉凶则同之其有道矣○李嘉防曰鬼神示如何曰同六者之祭不可混杂别之于初则可责鬼神示之同于报我矣】
　　一曰类二曰造三曰禬四曰禜五曰攻六曰说
　　郑司农曰皆祭名也○郑锷曰上帝之尊欲其同也因出师之时以事类而祈之曰类【○王昭禹曰合其类而祭之】先祖之神欲其同也因出师之时则造庙而祈之曰造舜类于上帝虽因摄位以事告天然大抵类造为师祭之名诗云是类是祃说者以为师祭四时有常享不名曰造非有兵事不敢造焉【○项氏曰司马法曰将用师乃告皇天上帝日月星辰以祷于后土四海神祗山川社乃造于先王此类造之别】
　　郑锷曰禬则禳灾而防福之祭女祝所谓掌以时招梗禬禳之事【王氏曰禬国之凶荒民之札丧之属】葢禳则禳去其灾禬则防聚其福
　　郑司农曰禜日月星辰山川之祭春秋传曰日月星辰之神则雪霜风雨之不时于是乎禜之山川之神则水旱疠疫之灾于是乎禜之
　　郑锷曰攻者牺牲既成粢盛既洁然而旱干水溢灾变不巳是神之罪故以辞攻而责之如小子鸣鼓而攻之之攻【○王昭禹曰攻以治去其害若翦氏以攻禜攻之之属】
　　刘执中曰说谓以论说祈求若汤之旱告于雩曰政不节欤使民疾欤宫室崇欤妇谒盛欤苞苴行欤谗夫昌欤六者自责以说天【○郑康成曰董仲舒救日食祝曰炤炤大明瀐灭无光奈何以隂侵阳以卑侵尊是之谓説○王昭禹曰以辞责之之谓説若庶氏以攻説禬之之属】项氏曰造类禬禜皆有牲攻説用币而已
　　作六辞以通上下亲踈逺近
　　刘执中曰王者欲保宁邦国兴大利除大害天地鬼神羣臣兆姓未谕其意情有不通乃因六事以作六辞用通其情【○郑锷曰六祝之辞皆告神之语非鼔舞天下之动也○王昭禹曰礼之文待辞后着礼之情待辞后见明以通乎人幽以通乎神皆有待乎辞则上下亲疎逺近皆待辞以通上下以位言亲疎以情言逺近以势言】
　　李嘉防曰作六辞是掌代王言之人合在太史内史小史之属今以太祝作之葢六辞者多于庙中发之其辞无媿于神则上下亲踈逺近之情可通
</div>
    <div class="pagination">
<a href="周礼订义_page50.html">上一页</a><span>...</span><a href="周礼订义_page46.html">46</a><a href="周礼订义_page47.html">47</a><a href="周礼订义_page48.html">48</a><a href="周礼订义_page49.html">49</a><a href="周礼订义_page50.html">50</a><span class="current-page">51</span><a href="周礼订义_page52.html">52</a><a href="周礼订义_page53.html">53</a><a href="周礼订义_page54.html">54</a><a href="周礼订义_page55.html">55</a><a href="周礼订义_page56.html">56</a><span>...</span><a href="周礼订义_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
