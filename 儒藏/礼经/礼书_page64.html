<!DOCTYPE html>
<html>
<head>
    <meta charset="UTF-8">
    <title>礼书 - 第 64 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>礼书 - 第 64 页/共 66 页</h1>
    <div class="content">


　　礼书图卷一百四十四
　　钦定四库全书
　　礼书卷一百四十五
　　宋　陈祥道　撰













<经部,礼类,通礼之属,礼书,卷一百四十五>
<经部,礼类,通礼之属,礼书,卷一百四十五>
　　帷裳
　　巾车王后重翟厌翟安车皆有容葢诗曰渐车帷裳郑司农曰容谓襜车山东谓之裳帷或曰童容其上有葢旁垂而下谓之襜故士昏礼妇车有裧杂记曰輤有裧郑康成谓裧鼈甲边縁也然容裧帏皆帷裳之异名也古者妇人车饰以此后世男子之车有之非礼也故郭贺褰帷君子取焉
　　茀【簟茀翟茀】
　　茀车蔽也诗曰簟茀朱鞹簟茀鱼服翟茀以朝翟雉也簟方丈蓆也卫夫人之车以翟茀齐襄公方叔之车以簟茀此妇人男子车蔽之别也尔雅曰舆革前谓之鞎【乎恩】后谓之茀竹前谓之御后谓之蔽鞎以革鞔轼者也茀以革鞔后戸者也御则簟衣轼所以御前蔽则以簟衣后户所以蔽后鞎与茀皆革为之诗所谓朱鞹是也御与蔽皆竹为之诗所谓簟茀是也王之丧车始丧木车蒲蔽卒哭素车棼蔽既练薻车薻蔽大祥駹车雚蔽禫漆车藩蔽车氏谓蔽车旁御风尘者藩蔽漆席为之然则禫车之蔽犹且漆之则吉车之蔽其饰又可知矣车之前后两旁莫不有蔽尔雅言其前后郑氏言其两旁各举其略故也汉诏二千石朱两轓六百石朱左轓则轓者蔽也
　　扄
　　邲之战晋人以广队不能进楚人惎之脱扄西京赋曰旗不脱扄杜预曰扄兵阑也孔颖达曰扄横木也盖横木车前以约所载之兵器则扄可脱之材矣观户扄谓之扄鼎扄亦谓之扄则车扄亦然
　　辅
　　诗曰无弃尔辅员于尔辐左传曰辅车相依孔颖达曰辅者可脱之物如今人杖于辐以助车也輴【禹之四载曰舟车輴樏輴以行泥亦曰毳曰蕝樏以行山亦曰桥曰防輂今参酌礼经有輴制于此】
　　书曰予乘四载随山刋木孔安国曰水乗舟陆乗车泥乗輴【丑轮】山乗樏【方追】河渠书曰泥行蹈毳山行即桥【去乔】沟洫志曰泥行乗毳山行则尸子曰山行乗樏泥行乗蕝徐广曰桥一作輂輂直辕车也孟康曰毳形如箕擿行泥上应劭曰或作樏人所引也如淳曰以铁如锥施之履下以行山然周礼大军旅防同乡师治其輂辇説文曰輂大车驾马则非山乗者也书曰予乗四载则所乗非所履者也考之于礼士载柩以輁轴大夫以上载车以輴先儒谓輁状如长牀穿桯前后着金而关轴焉大夫诸侯以上有四周谓之輴又曰輴之形状庳下而寛广然则泥行乗輴盖亦如长牀然也




　　礼书卷一百四十五
　　钦定四库全书
　　礼书卷一百四十六
　　宋　陈祥道　撰













<经部,礼类,通礼之属,礼书,卷一百四十六>
<经部,礼类,通礼之属,礼书,卷一百四十六>
　　乗车
　　将车
　　卒车
　　祥车旷左所以虚神位也乗君之乗车不旷左不敢虚君位也左必式不敢安君位也葢乗车之礼君处左车右处右仆处中故造车者必慎于左考工记所谓终日驰骋左不揵是也乗车者不敢旷左戎右所谓防同充革车是也器物不敢措之于左月令所谓载耒耜于参保介之御间是也后世魏公子虚左以迎侯生秦王虚左以迎太后皆古之遗制耳此特乗车为然若兵车则驭者在左戎右在右将帅居中昔晋伐齐郤克将中军解张御郑缓为右郤克伤矢流血及屦鼓音未絶曰余病矣解张曰自始合而矢贯余手及肘余折以御左轮朱殷岂敢言病夫郤克伤矢而未絶鼓音则将在鼓下矣解张伤手而血殷左轮则御在车左矣然此将帅所乗也若士卒所乗则左人持弓右人持矛中人御故书戒左不攻于左右不攻于右御非马之正言左右而又言御则御在中可知也左传称秦师过周北门左右免胄而下言左右下则御在中不下可知也【僖三十三年】楚乐伯曰致师者左射以菆是左人持弓也【宣十二年】栾鍼为晋侯右曰寡君使鍼持矛焉【成十六年】卫太子为简子右祷曰蒯聩不敢自佚备持矛焉是右人持矛也【哀二年】葢御无定位右有常处故将帅车则御在左士卒车则御居中右人之持矛虽将帅士卒之车不同而所居常在右所职常持矛也凡此皆三人乗车之法也大仆凡军旅田役賛王鼔王之乗车有御与戎右又有大仆则驷乗矣春秋之时侯叔夏御庄叔绵房甥为右富父终生驷乗杜预曰驷乗四人乗车
　　虎幦
　　羔幦
　　韩奕诗曰鞹鞃浅懱【毛氏曰浅虎皮浅毛也懱覆式也】玉藻曰君羔幦虎犆【郑氏曰幦覆衣也犆縁也此君齐车之饰】大夫齐车鹿幦豹犆朝车士齐车鹿幦豹犆少仪曰御负良绥申之面拖诸幦曲礼曰大夫士去国素簚周礼巾车王之丧车五乗木车大防防饰素车大防素饰薻车鹿浅防革饰駹车然防髤饰漆车豻防雀饰既夕礼主人乗恶车白狗幦荀卿曰丝末弥龙所以养威也春秋传曰齐侯鲁侯防于野井以幦为席许慎曰幦防巾也
　　幦者幂也王之吉幦于经无见而丧之木车素车犬防薻车鹿浅幦駹车然防漆车豻防诸侯觐王之车虎浅幦而齐车羔幦虎犆大夫齐车朝车鹿幦豹犆士齐车亦鹿幦豹犆而丧车白狗幦大夫士去国素幦然王之五幦皆有饰则诸侯之虎犆大夫士之豹犆盖其饰也幦若席然施诸轼上其礼有等其用有辨则虎以其威猛而有义也羔以其不党跪乳而有礼也鹿以其善接其类而有仁也豹之于虎其为威小矣齐于朝其为礼异矣故诸侯觐王虎浅幦齐则羔幦虎饰而已士之齐车鹿幦豹饰则朝车之幦与饰不以鹿豹而大夫齐车朝车皆鹿幦豹饰者屈于君故也王于始宅宗之时以守先王之所传者为贵故防用犬丧则与人辨稍吉则与人接其接之浅矣故防用鹿浅










　　礼书卷一百四十六
　　钦定四库全书
　　礼书卷一百四十七
　　宋　陈祥道　撰













<经部,礼类,通礼之属,礼书,卷一百四十七>
<经部,礼类,通礼之属,礼书,卷一百四十七>









</div>
    <div class="pagination">
<a href="礼书_page63.html">上一页</a><span>...</span><a href="礼书_page59.html">59</a><a href="礼书_page60.html">60</a><a href="礼书_page61.html">61</a><a href="礼书_page62.html">62</a><a href="礼书_page63.html">63</a><span class="current-page">64</span><a href="礼书_page65.html">65</a><a href="礼书_page66.html">66</a><a href="礼书_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
