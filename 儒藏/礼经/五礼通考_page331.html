<!DOCTYPE html>
<html>
 <head>
  <meta charset="utf-8"/>
  <title>
   五礼通考 - 第 331 页/共 431 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   五礼通考 - 第 331 页/共 431 页
  </h1>
  <div class="content">
   五礼通考卷二百十
&lt;经部,礼类,通礼之属,五礼通考&gt;
　　钦定四库全书
　　五礼通考卷二百十一
　　刑部尚书秦蕙田撰
　　嘉礼八十四
　　体国经野
　　地理通释秦四十郡晋地理志云始皇初并天下分天下为三十六郡内史【汉三辅及农郡】三川【汉河内河南两郡】河东南阳南郡九江【汉并因之】鄣郡【治故鄣在今湖州长兴县西南他郡所治当考汉改为丹阳郡】防稽颍川【汉并因之】砀郡【汉梁国】泗水【汉改为沛郡】薛郡【汉鲁国】东郡琅邪【汉并因之】齐郡【汉齐国】上谷渔阳右北平辽西辽东代郡钜鹿邯郸上党太原云中【汉并因之】九原【汉改为五原郡】雁门上郡陇西北地汉中巴郡蜀郡【汉并因之】黔中【汉改为武陵郡今鼎澧辰沅之地】长沙【汉长沙国】凡三十六郡于是兴师逾江平取百越置桂林【汉改为郁林郡】南海【治番禺汉因之】象郡【汉改为日南郡】闽中【徐广曰治侯官汉武帝虚其地】合四十郡郡一守焉其地则西临洮而北沙漠东萦西带皆临大海地志内史【今陜西西安凤翔府】三川【今河南之河南开封卫辉怀庆府志云治洛阳故周都也】河东【今山西平阳府志云治安邑故魏都也】上党【今潞安府辽泽沁等州志云治长子今潞安府长子县】太原【今太原汾州府志云治晋阳今太原府太原县是】代郡【今大同府南蔚朔等州是】雁门【今太原府之代州及大同府之应州浑源州是】云中【今陜西榆林卫东北四百余里废胜州境是】九原【今榆林卫西北七百余里废丰州境是】上郡【今延安府及榆林镇】北地【今庆场平凉府及寜夏镇志曰治义渠今庆阳府寕州是】陇西【今临洮巩昌府志曰治狄道今临洮府附郭县】颍川【今开封府之禹州陈州及汝寕府境是志曰治阳翟故韩都也】砀郡【今归德府及南直凤阳府之亳州又徐州西境砀山县山东兖州府之济寕东平州境皆是志曰治砀即砀山县也】南阳【今南阳府及湖广之襄阳府境志曰治宛即今南阳府治南阳县也】邯郸【今北直广平府及河南之彰德府志云治邯郸即赵都也】上谷【今保定河间府及顺天府城西境南境又宣化府境内皆是】钜鹿【今真定顺德府是志云治钜鹿今顺德府平乡县也】渔阳【今顺天府城以东及蓟州境是】右北平【今永平府境是】辽西【今辽东之广寕镇及废大寕卫是】辽东【今辽东定辽等卫是】东郡【今山东东昌府北直大名府及济南府长清县以西是志云治濮阳即大名开州境也】齐郡【今青州登州莱州及济南府是志云治临淄故齐都也】薛郡【今兖州府东南至江南淮安府海州境是】琅琊【今兖州府东境沂州青州府南境莒州莱州府南境胶州是】泗水【今南直徐州凤阳府泗州淮安府邳州是志云治沛今徐州沛县也】汉中【今陜西汉中府及湖广郧阳府】巴郡【今四川保寕顺庆重庆夔州府及泸州境是志云治巴即重庆府附郭县】蜀郡【今成都龙安府潼川嘉定眉雅卭州及保寕府剑州以西皆是】九江【今南直凤阳淮安州庐州安庆府滁和二州及江西境内州郡皆是志曰治夀春因楚都也】鄣郡【今江南太平寕国徽州池州府及广德州又浙江之湖州府志云治鄣今湖州府长兴县西南百二十里故鄣城是】会稽【今苏州常州镇江松江府及浙江境内州郡志云治吴今苏州府附郭吴县是】南郡【今湖广荆州汉阳武昌黄州德安及襄阳府城以南又施州卫亦是志曰治郢故楚都也】长沙【今长沙岳阳衡州永州寳庆府郴州及广东广州府北境之连州皆是志曰治湘今长沙府附郭长沙县是】黔中【今常德辰州靖州及永顺保靖等司又四川重庆府南境西阳等司及贵州之思州思南府皆是】闽中【今福建州郡志曰治侯官今福州府附郭侯官县】南海【今广东广州肇庆南雄韶州潮州惠州及髙州府北境广西平乐府东境梧州府东南境志云治番禺今广州府附郭番禺县】桂林【今广西境内州郡】象郡【今广东雷州亷州髙州府又广西梧州府之南境以至安南州郡皆是】
　　吕氏曰春秋之时郡属于县【说文周制天子地方千里分为百县县有四郡】赵简子誓众所谓上大夫受县下大夫受郡是也战国之时县属于郡秦纪惠文十年魏纳上郡十五县是也方孝公商鞅时并小乡为大县县一令尚未有郡牧守称及魏纳上郡之后十余年秦纪始书置汉中郡或者山东诸侯先变古制而秦效之与案战国防楚王以新城为主郡【新城今南阳府裕州叶县也】以此攷之郡之所治必居形胜控扼之地郡者县之主故谓之主郡又三川河东在诸郡之首者葢所以陪辅关中地势莫重焉即汉所谓三河也汉分三川为河南河内与河东号为三河史记货殖传曰昔唐人都河东殷人都河内周人都河南夫三河在天下之中若鼎足王者所更居也
　　右秦
　　地理通释汉郡国更置地理志汉兴以秦郡太大稍复开置又立诸侯王国武帝开广三边故自髙祖増二十六文景各六武帝二十八昭帝一讫于孝平凡郡国一百三县邑千三百二十四道三十二侯国二百四十一地东西九千三百二里南北万三千三百六十八里十三部百官表元封五年初置部刺史掌奉诏条察州秩六百石员十三人【汉十三部关中三河司隷自察之刺史所以有十三员者征和以前司所统亦有刺史察之也】前后汉地理志武帝开地斥境南置交趾【顔氏曰故广记云汉既定南越之地置交趾刺史别于诸州令持节治苍梧】北置朔方之州【故广记曰汉分雍州置朔方刺史雍州即汉凉州也以广之言考之则凉州疆界濶逺分朔方诸郡别置刺史察之是凉州有两刺史也】兼徐梁幽并夏周之制【夏有徐梁而无幽并周有幽并而无徐梁汉兼其制则为十一州】改雍曰凉改梁曰益凡十三部【兼夏周之制为十一州新置交州并司所领为十三部】
　　地志汉髙祖定都长安【都邑考髙祖初自南郑徙都栎阳既灭楚迁都洛阳既而定都长安今西安府城西北三十里长安故城是】武帝逐匈奴【卫青等击走匈奴取河南地即今陜西榆林北境河套地也又过焉支逾祁连今陜西山丹卫东南百二十里焉支山甘州卫西南百里祁连山是又絶大幕匈奴逺遁而幕南无王庭今河套外隂山以北沙漠地也】通西域【武帝从张骞言招乌孙大夏之属三十六国皆在今陜西甘肃塞外是时自炖煌西至盐泽轮台渠犁皆起亭障戍田卒置使者校尉领防今陜西肃州卫西八百余里废沙州故炖煌郡也盐泽在其西千七百里轮台渠犁又在其西】平南越【遣路博德等击南越平之今广东境内郡县也又遣兵平东越亦曰闽越今福建境内是其地又平西南夷今自陜西巩昌府阶州以南至四川之州建昌又东南至遵义府接贵州云南之境皆是又进兵滇中降其王今云南境内是也】开朝鲜【遣杨仆等平朝鲜即今朝鲜国】于是南置交趾【以南越地置交趾】北置朔方【取匈奴河南地立朔方郡顔氏曰武帝初置朔方郡别令刺史监之不在十三州之限】分天下为十三部而不常所治司校尉部【察郡七京兆郡今西安府扶风郡今凤翔府冯翊郡今西安之同州农郡今河南府之陜州河内郡今懐庆卫辉府河南郡今河南府河东郡秦郡也地志髙祖分秦内史为三曰河上曰渭南曰中地武帝改为京兆冯翊扶风是为三辅髙祖分秦三川郡为河南河内武帝又分河南郡为农郡】豫州刺史部【察郡三国二颍川郡秦郡也汝南郡今汝寕府沛郡秦泗水郡也梁国秦砀郡也鲁国秦薛郡也地志髙祖分秦颍川为汝南改泗水为沛砀郡为梁髙后复改薛郡为鲁国】冀州刺史部【察郡四国六魏郡今彰德大名府钜鹿郡秦郡也常山郡治今真定府西南九十里元氏县清河郡治今广平府清河县东五十里废清阳县赵国秦邯郸郡也平干国今广平府是真定国今府中山国今真定府之定州信都国今真定府之冀州河间国今府地志髙祖分秦邯郸置魏郡分钜鹿置清河信都常山中山郡改邯郸为赵文帝时又分赵国置广平国分秦上谷郡置河间国武帝又分常山郡置真定国改广平曰平干国至宣帝时平干复曰广平】兖州刺史部【察郡五国三陈留郡今开封府山阳郡治今兖州府金郷县东昌邑城济阳郡治今兖州府曹州定陶县泰山郡今济南府之泰安州东郡秦郡也城阳国今青州府莒州淮阳国今开封府之陈州东平国今兖州府之东平州地志髙祖分秦薛郡置防山郡分秦颍川郡置淮阳国文帝分齐国为城阳国景帝分梁国置济隂郡又分梁国为山阳国又分梁国为济东国武帝又分河南郡置陈留郡改山阳国为郡又为昌邑国宣帝时改济东国曰东平寻复故晋志景帝又分泰山郡置济北国后仍并入泰山郡】徐州刺史部【察郡三国三琅邪郡秦郡也东海郡治今兖州府沂州郯城县临淮郡治今凤阳府泗州北五十里废徐县泗水国治今淮安府邳州宿迁县东南五十里废凌县广陵国今州府是楚国今徐州是地志楚汉间分秦薛郡为郯郡髙祖改为东海郡又分秦泗水郡置楚国武帝时又分沛郡东海郡置临淮郡又分临淮置泗水国又分秦之九江郡为广陵国宣帝时改楚国为彭城郡寻复故】青州刺史部【察郡六国三平原郡治今济南府德州平原县千乘郡治今济南府东北百余里废千乘县济南郡今府北海郡或曰治今青州府昌乐县东莱郡今莱州登州府齐郡秦郡也地志髙祖分秦齐郡置平原千乘东莱郡文帝又増置济南菑川胶东胶西国景帝又分齐郡置北海郡改济南国为济南郡宣帝时改胶西为髙宻国】荆州刺史部【察郡六国一南阳郡秦郡也江夏郡今武昌黄州德安府桂阳郡今郴州及广东韶州府武陵郡秦黔中郡也零陵郡今永州寳庆及广西之桂林府南郡秦郡也长沙国即秦长沙郡也地志髙祖分秦南郡置江夏郡改长沙郡为国而分置桂阳郡又改秦之黔中为武陵郡武帝又分长沙国置零陵郡】州刺史部【察郡五国一庐江郡今庐州府九江郡防稽郡皆秦郡丹阳郡即秦鄣郡豫章郡今南昌府及江西西境内州郡六安国今庐州府之六安州地志髙祖初更秦之九江为淮南国而分置豫章郡文帝又分淮南国为庐江衡山国武帝改庐江为郡淮南国复为九江郡改秦鄣郡为丹阳郡而改衡山为六安国又虚秦之闽中郡而以州部刺史领之】益州刺史部【察郡九汉中郡秦郡也广汉郡今成都府之汉州及潼川州犍为郡今叙州府及泸州眉州嘉定州武都郡今巩昌府之阶州越嶲郡明建昌行都司是益州郡今云南之云南大理等府防牱郡今四川之遵义乌防及贵州平府云南临安府蜀郡巴郡秦郡也地志髙祖分秦蜀郡置广汉郡武帝平西南奚置防牱越嶲沈汶山犍为益州六郡又西置武都郡凡七郡犬汉四年并沈于蜀郡宣帝地节三年又并汶山于蜀郡明州安抚司成都府之茂州汉沈黎汶山郡也】凉州刺史部【察郡九陇西郡秦郡也金城郡今临洮府之兰州河州天水郡今巩昌府之秦州及凤翔府之陇州武威郡今凉州永昌庄浪镇番卫张掖郡今甘州山丹卫酒泉郡今肃州卫炖煌郡今肃州西八百里之废沙州安定郡治今平凉府之镇原县北地郡秦郡也地志武帝分秦陇西郡置天水郡分北地郡置安定郡取匈奴昆邪休屠地置武威张掖酒泉炖煌为河西四郡昭帝又增置金城郡为河西五郡通典武帝元朔中置苍海郡三年而罢平帝元始中置西海郡中兴而废故志不着苍海在辽东东北塞外西海今西寕卫西三百里西海地也】并州刺史部【察郡九太原郡上党郡秦郡也西河郡今汾州府及太原府之永寕州陜西延安府之葭州朔方郡今榆林卫西三百里废夏州也五原郡秦九原郡也云中郡秦郡也定襄郡治今大同府西北二十八里故定襄城雁门郡上郡皆秦郡也地志髙祖分秦云中郡置定襄郡武帝分秦太原郡置西河郡改九原为五原郡又取匈奴地置朔方郡通典安定上郡天水张掖五原所谓五属国也凡存其国号而属汉者曰属国其后金城西河北地亦置焉】幽州刺史部【察郡十国一渤海郡治今河间府之沧州上谷郡渔阳郡右北平郡辽西郡辽东郡皆秦郡也元莵郡乐浪郡今朝鲜地也涿郡治今顺天府之涿州代郡秦郡也广阳国今顺天府是地志髙祖分秦上谷郡置涿郡又分秦上谷钜鹿郡置渤海郡又分上谷郡置燕国武帝平朝鲜置元菟乐浪临屯真番四郡昭帝始元五年罢临屯真番郡又改燕国曰广阳通典朔方五原云中定襄雁门代郡右北平上谷渔阳所谓缘邉九郡也而北地朔方五原云中定襄雁门代郡西河亦为缘邉八郡】交州刺史部【察郡七南海郡秦郡也欝林郡今梧州府之鬱林州及浔州南寕栁州府境苍梧郡今梧州府及平乐府境交趾郡今广西西南境太平等府合浦郡今广东亷州髙州雷州府及肇庆府南境九真郡日南郡今安南境内地志武帝开南越置南海苍梧鬱林合浦交趾九真日南珠崖儋耳九郡元帝时罢珠崖儋耳郡】
　　右汉
　　地理通释后汉郡国郡国志世祖中兴惟官多役烦乃命并合省郡国十县邑道侯国四百余所【纪云建武六年诏损减吏员并合郡县于是并省四百余县】至于孝顺凡郡国百五县邑道侯国千一百八十【永兴初有乡三千六百八十二亭万二千四百二十】郡国比前志増二县邑道侯国比前志少三百九十七通典东乐浪西炖煌南日南北雁门西南永昌四履之盛亦如前汉【今案兴平元年孙策分立庐陵建安十五年孙权分立鄱阳乃献帝时十道志云灵帝末州刺史刘遵上书分立二郡】
　　地志后汉世祖光复旧物丕显前谟【都邑考光武定都雒阳为东京而南阳亦谓之南都后董卓刼迁献帝于长安寻还雒阳曹操复迁帝于许即今开封许州也】司隷治河南【今府】豫治谯【今凤阳府亳州是】兖治昌邑【见十三部兖州注】徐治郯【见上东海注】青治临淄凉治陇【通典陇城县今巩昌府秦州秦安县东百二十里有故陇城】并治晋阳冀治鄗【鄗南】幽治蓟治歴阳【今和州也】荆治汉夀【今常德府附郭武陵县】益治雒【成都府汉州是】交治广信【今梧州府附郭苍梧县时刺史或称州牧云通释光武都洛阳关中复置雍州后罢献帝兴平元年分凉州河西四郡为雍州是为十四州建安十八年省幽并为冀司隷凉为雍省交州入荆益谓复禹贡九州之旧是时曹操为魏公领冀州牧欲广冀州自益故假复古为名耳】又因时之宜裁损郡国其后渐复加置【光武省郡国十城阳胶东菑川髙宻六安真定泗水广平河间广阳也河间旋复明帝置一永昌今云南永昌府而改汉之信都曰乐成又改临淮治今邳州曰下邳国章帝置二任城今兖州府济寕州吴郡今苏州府葢徙防稽治今绍兴府而分置吴郡和帝复广阳又増置济北国即景帝时济北王都也顺帝又改淮阳曰陈楚曰彭城济东曰东平千乗曰乐安天水曰汉阳又改乐成曰安平桓帝置三髙阳治今保定府安州髙阳县髙兴今广东髙州府博陵治今真定府晋州安平县灵帝亦置三南安治今巩昌府东南二十五里獂道废县鄱阳今江西饶州府庐陵今江西吉安府时又改髙兴曰髙凉又置汶山郡即武帝旧郡也献帝置二永寕今夔州府西海改居延属国置后汉志安帝命属国别领比郡者六广汉今龙安府蜀郡治今雅州名山县犍为治今叙州府城西废朱提县而犍为郡移治今眉州彭山县张掖治今甘州卫西北废侯官县居延治今甘州卫东北废居延县辽东治今奉天府东北废昌辽县】
　　【王氏曰秦地南不过闽越北不及朔方汉又广于秦矣然郡县益烦牧守屡易国无定民民无固志】
　　右后汉
　　地志三国魏【魏武为魏公都邺今彰德府临漳县西二十里邺城是文帝簒汉复都雒阳黄初二年以谯为先人本国许昌为汉之所居长安为西京遗迹邺为王业本基与雒阳号为五都许昌即许州也】有州十三司隷【治河南】荆【治襄阳今府】豫【治谯】青【治临淄】兖【治昌邑】徐【治彭城】凉【治武威】秦【治上邽今巩昌府秦州西六十里废上邽县是】冀【治蓟】并【治晋阳】【治夀春】雍【治长安地志魏以司之三河农冀之平阳为司州分雍州之河西为凉州陇右为秦州分幽州之辽东为平州后复合为幽州又增置荆二州得汉十三州之九】郡国六十有八【地志魏武置郡十一曰新兴今大同府朔州曰乐平治今太原府平定州乐平县曰西平今陜西西寕卫曰新平今西安府邠州曰略阳治今巩昌府秦州东北废临渭县曰乐陵治今济南府武定州乐陵县曰章武治今顺天府朝州大城县曰南乡今南阳府南百里有南乡城曰谯曰襄阳即豫荆二州治曰带方朝鲜地也又省郡七上郡朔方五原云中定襄渔阳庐江也又文帝置郡七曰朝歌今卫辉府曰阳平今大名府曰弋阳今汝寕府光州曰魏兴今汉中府兴安州曰新城治今郧阳府房县曰义阳今汝寕府信阳州曰安丰又明帝置郡一曰上庸少帝置郡一曰平阳今府盖分河东为平阳而河东仍治安邑云】
　　吴【孙权初屯吴寻徙丹徒今镇江府附郭县亦曰京口旋迁秣陵号曰建业今江寕府是又以武昌为行都今武昌府武昌县也】有州五【治建业】郢【治江夏今武昌府治】荆【治南郡】广【治番禺】交【治龙编今安南之奉天府地志吴分汉交州之南海苍梧鬱林为广分荆州之江夏以东为郢得汉十三州之三】郡国四十三【地志吴大帝置郡四曰临贺治今广西平乐府贺县曰武昌治今武昌府武昌县曰珠崖复汉郡也曰新都治今浙江严州府淳安县少帝亦置四曰临川今江西抚州府曰临海今浙江台州府曰衡阳今湖广衡州府曰湘东治今衡州府酃县又景帝置三曰天门治今岳州府石门县曰建安今福建建寕府曰建平今荆州府归州归命侯置十二曰始安今广西桂林府曰始兴今广东韶州府曰邵陵今湖广寳庆府曰安成治今江西吉安府安福县曰吴兴今湖州府曰东阳今金华府曰宜都今荆州府夷陵州曰营阳今永州府之道州曰桂林今广西栁州府象州是曰新昌曰武平曰九德则今安南境内也通释吴大帝置庐陵南部今江西赣州府是景帝置合浦北部今广西南寕府横州是】
　　蜀汉都成都有州三益【治成都】梁【治汉中】交【治建寕今云南府东北境废味县故建寕郡治也地志蜀分益为梁又以建寕太守遥领交州得汉十三州之一】郡国二十二【地志先主改置郡一曰巴东即东汉永寕郡也増置郡七曰巴西今保寕府是口梓潼治今保寕府剑州梓潼县曰江阳今泸州也曰汉嘉改东汉蜀郡属国置曰朱提改东汉犍为属国置曰宕渠今顺庆府是曰涪陵今重庆府之涪州后主置三曰隂平改东汉广汉属国置曰云南今府葢改益州郡为建寕移治味县而分置云南郡曰兴古今为曲靖军民府晋志后主又尝分广汉置东广汉郡云】
　　右三国
　　地理通释晋十九州地理志晋武帝太康元年平孙氏増置郡国二十三荥阳上洛顿丘临淮东莞襄城汝隂长广广甯昌黎新野随郡隂平义阳毘陵宣城南康晋安宁浦始平略阳乐平南平省司置司州别立梁秦寕平四州仍吴之广州凡十九州惠帝分之豫章至晋安七郡荆之桂阳武昌安成三郡立江州郡国一百十三永嘉南渡境宇殊狭九州之地有其二焉
　　地志晋【都邑考晋都洛阳后愍帝都长安南迁以后都建康即吴建业也】分州十九司州【治雒阳领郡十二河南郡河内郡河东郡农郡魏郡广平郡汉郡也平阳郡阳平郡魏郡也汲郡即魏朝歌郡也荥阳郡今开封府郑州也上洛郡今西安府商州也顿丘郡见前晋志武帝分河南郡置荥阳分雍州京兆郡置上洛废东郡立顿丘郡】豫州【治项今开封府陈州项城县领郡国十汝南郡颍川郡鲁郡梁国沛国汉郡也谯郡弋阳郡安丰郡魏郡也汝隂郡今凤阳府之颍州襄城郡治今开封府许州襄城县晋志武帝合陈郡于梁国而分颍川郡立襄城分汝南郡立汝隂又移颍川郡治诈昌惠帝时又分汝隂郡立新蔡郡今汝寕府新蔡县也复分梁国立陈郡又分汝南府立南顿县】兖州【治廪邱今东昌府濮州东南百里废雷泽县是领郡国八陈留国任城国东平国济北国泰山郡汉郡也髙平国即汉之山阳济阳郡即汉之济隂晋志武帝废东郡分置濮阳国】冀州【治房子今真定府赵州临城县领郡国十三钜鹿国赵国平原国清河国中山国河间国渤海郡常山郡汉郡也安平国博陵国髙阳国东汉改置郡也乐陵国章武国魏郡也】幽州【治涿领郡国七燕国上谷郡代郡辽西郡汉郡也北平郡即汉之右北平范阳国即汉之涿郡广甯郡今北直延庆州晋志武帝分上谷地置广甯郡】平州【治昌今废大寕卫东境废昌县是领郡五辽东郡乐浪郡元菟郡汉郡也带方郡魏郡也昌郡汉辽西郡之交县也】并州【治晋阳领郡国六太原国西河国上党郡雁门郡汉郡也乐平郡新兴郡魏郡也晋志惠帝时改新兴曰晋昌郡】雍州【治京兆领郡七京兆郡冯翊郡扶风郡安定郡北地郡汉郡也新平郡魏郡也始平郡治今西安府兴平县晋志武帝分京兆郡置始平郡惠帝时又改扶风郡为秦国】秦州【初治冀城今巩昌府伏羗县后治上邽即魏秦州治也领郡六陇西郡天水郡武都郡汉郡也南安郡东汉加置郡也略阳郡魏郡也隂平郡蜀郡也晋志武帝置隂平郡治隂平县今巩昌府阶州文县也盖移蜀郡于此云惠帝时又分陇西置狄道郡即今之临洮府】凉州【治武威领郡八武威郡张掖郡金城郡酒泉郡炖煌郡西海郡汉郡也西平郡魏郡也西郡治今山丹卫东北废日勒县晋志惠帝分炖煌酒泉地置晋昌郡即今肃州卫西五百二十五里废州也又有武兴郡在今凉州卫西北境晋兴郡在今西寕卫北境盖凉州牧张轨所增置】梁州【治南郑领郡国八汉中郡广汉郡巴郡汉郡也巴东郡巴西郡梓潼郡涪陵郡蜀郡也新都国今成都府汉州也郡国志晋广汉郡治广汉县而于雒县分置新都国广汉县今潼川州盐亭县东废县是惠帝时又分巴西置宕渠郡即蜀汉旧郡也】益州【治成都领郡八蜀郡犍为郡汶山郡越嶲郡防牱郡汉郡也汉嘉郡江阳郡朱提郡蜀郡也】寜州【治云南领郡四永昌东汉郡也建寕兴古云南蜀汉改置郡也晋志惠帝又分建寕以西置益州郡今云南府晋寜州是】荆州【初治襄阳后治江陵领郡国二十二南郡南阳国武陵郡零陵郡桂阳郡江夏郡长沙郡汉郡也义阳郡襄阳郡新城郡魏兴郡上庸郡魏郡也建平郡宜都郡武昌郡衡阳郡湘东郡郡陵郡安成郡天门郡吴郡也顺阳郡治今襄阳府光化县东北废鄼县南平郡治今岳州府安郷县晋志武帝分南郡为南平郡改南乡为顺阳郡移治防又移义阳郡治新野即今南阳府邓州新野县也寻复故又初平蜀置建平郡治今夔州府巫山县后平吴以吴建平郡并入焉惠帝时又分义阳立随郡即今德安府随州也又分南阳立新野郡治今南阳府裕州叶县东废棘阳县又分江夏立竟陵郡今沔阳州是也】青州【治临淄领郡国六齐国济南郡城阳郡东莱国汉郡也乐安国东汉改置郡也长广国今登州府是晋志武帝分东莱置长广郡惠帝时又分城阳郡置平昌郡治今青州府安邱县西南七十里平昌城又因汉旧置髙宻国云】徐州【治彭城领郡国七彭城国东海郡琅琊郡广陵郡汉郡也下邳国东汉改置郡也东莞郡治今青州府莒州沂水县临淮郡治今凤阳府泗州盱昭县晋志武帝分下邳郡置临淮又分琅琊郡置东莞而广陵郡移治淮隂今淮安府城西四十里废淮隂县是也惠帝时又分东海郡置兰陵郡治今兖州府峄县又分东莞郡置东安郡治今青州府莒州沂水县南五十里东安城又分临淮置淮陵郡治今盱眙县西百里废淮陵县又置棠邑郡今应天府六合县也】州【初治寿春即淮南郡后治建邺即建康也领郡国十八丹阳郡淮南郡庐江郡豫章郡防稽郡汉郡也鄱阳郡庐陵郡吴郡东汉郡也临川郡建安郡吴兴郡临海郡东阳郡吴郡也新安郡即吴新都郡也南康郡即吴庐陵南部也宣城郡今寜国府毗陵郡今镇江常州府晋安郡今福建福州府晋志武帝分丹阳郡立宣城郡改吴新都郡曰新安改吴庐陵南部为南康郡分建安立晋安郡分丹阳立毘陵郡治今镇江府丹徙县又惠帝分庐江武昌地置寻阳郡今九江府也又分淮南置歴阳郡今和州也又分吴兴丹阳置义兴郡治今常州府宜兴县又改毗陵曰晋陵云】广州【治番禺见秦南海郡治领郡十南海郡苍梧郡汉郡也南凉郡东汉郡也始安郡始兴郡桂林郡临贺郡吴郡也髙兴郡今髙州府化州新寜郡治今肇庆府新兴县寕浦郡即孙吴合浦北部也晋志武帝末以髙兴省入髙凉郡】交州【治龙编领郡七合浦郡交趾郡九真郡日南郡汉郡也新昌郡武平郡九德郡吴郡也宋志晋初并天下有州十六后分凉雍为秦幽为平益为寜惠帝时又分之豫章鄱阳废陵临川南康建安晋安七郡荆之桂阳武昌安成三郡为江州于是有二十州通释江州初治豫章后治武昌懐帝时又分荆之长沙衡阳湘东零陵邵陵桂阳广之始安始兴临贺凡九郡置湘州】郡国一百七十有三【新置郡二十因汉郡者九十四因魏郡者十九因吴郡者二十因蜀郡者十一改汉郡置者四改魏郡置者二改吴郡置者三废汉郡者二东郡陈郡也又魏废汉郡七而庐江则晋复置蜀汉改汉郡二永寕益州也合之适得后汉百有八郡之数云】县一千一百有九尽秦汉之境矣
　　右晋
　　地理通释宋二十二州通典云自东晋成帝时中原流民多南渡遂于江汉淮之间侨立州郡以抚其民中闲并有废置离合非一不能详制焉今大较以孝武大明八年为正凡二十二州
　　地志宋因晋都有州二十二【治建业】南徐【沼京口】徐【治彭城后没于魏以钟离为北徐州钟离今凤阳府临淮县也】南兖【治广陵】兖【治瑕今兖州府附郭滋阳县后没于魏以淮隂为北兖州】南豫【治歴阳】豫【治汝南即悬瓠也】青【初治歴阳城今济南府附郭歴城县后徙临淄】冀【治歴城后陷于魏青冀皆移治贑榆今淮安府海州属县也】司【治义阳】荆【治南郡】郢【治江夏】湘【治临湘即今长沙府附郭长沙县】江【治寻阳】雍【治襄阳】梁【治南郑】秦【亦治南郑】寜【治建寕】广【治南海今广州府附郭县】交【治龙编】越【治临漳今亷州府治是宋志晋迁江左有扬荆湘江梁益交广数州其徐州则有过半豫州唯得谯城而已宋分扬为南徐徐为南兖扬州之江西悉属豫州分荆为雍分荆湘为郢又分荆为司分广为越分青为冀分梁为秦或为南北秦云】郡二百三十八县一千一百七十九
　　萧齐因宋初失淮北后失淮南纪其大端有州二十三青【治朐山今淮安府海州治是】冀【治涟口今淮安府安东县】豫【治夀春】北兖【治淮隂】北徐【治钟离】巴【治巴东齐分宋梁州置】其余悉因宋旧郡三百九十五县千四百七十四
　　萧梁承齐之后有州二十三【与萧齐同也】郡三百五十县千二十有三【隋志梁天监以后开闽越克淮浦平狸洞破防牱又以旧州析置大同中州至一百有七】长淮南北得失不恒
　　陈版图弥蹙西不得蜀汉北不得淮肥虽曾克复淮南未几复失【陈宣帝遣吴明彻北伐克夀春淮隂朐山等城尽复淮南地又因周主灭齐复命明彻图淮北围彭城未下周将王轨引轻兵据淮口遏陈船归路明彻引还至清口举军皆没周韦孝寛寻渡淮略取江北地淮口亦曰清口】始终以长江为限有州四十二【自是置州益多无复前制】郡百有九县四百三十有八
　　后魏起自北荒【鲜卑别部拓防力微始迁盛乐今大同府西北三百里故成乐城是也其后猗卢徙马邑即今大同府朔州马邑县兼有代常山二郡地称代什翼犍都云中通典曰朔州北三百余里云中城是后因内乱苻坚伐之分其国为二拓防珪复盛改代曰魏都平城今大同府附郭大同县也通释猗卢时城盛乐为北都脩故平城为南都】道武克并州下常山防中山尽取慕容燕河北地明元时渐有河南州镇【道武初得滑台许昌皆弃不守至是复遣将攻滑台碻磝金墉虎牢及许昌汝隂诸州镇皆设兵戍守金墉故洛阳城西北隅是也】太武西克统万【灭赫连夏尽有关陇之地】东平辽东【灭北燕冯遂取龙城以东地】又西克姑臧【灭沮渠北凉取河西诸郡】南临歩【歩山在今应天府六合县东二十五里时宋主屡遣将北伐太武怒举兵南侵遣拓防仁自洛阳趋夀阳长孙真趋马头拓防建趋钟离拓防那自青州趋下邳魏主自东平趋邹山攻彭城不克遂逾淮而南至歩还攻盱眙不克而去马头今庐州府六安州北二十里马头城是邹山今兖州府邹县也】献文之世长淮以北悉为魏有【宋人以悬瓠彭城降魏魏复取青冀诸城镇】孝文都洛复取南阳【孝文取沔北五郡曰南阳曰顺阳曰新野曰舞隂今南阳府泌阳县也东晋末置曰浙阳今南阳府邓州内乡县也魏置】宣武时又得寿春【时又取合肥建安诸郡】续收汉川至于剑阁【时梁人以汉中降魏】兼得淮西之地【魏元英拔义阳三关地三关一曰平靖关在今汝寕府信阳州东南九十里古防阨塞也一曰黄岘关在州东南百余里又名百雁关今名九重关一曰武阳关今州东南百五十里亦名沣山关】于是魏地北逾大碛【隂山以北曰大碛】西至流沙【在今西域火州境】东接髙丽【即今朝鲜国】南临江汉州百十有一郡五百十有九县千三百五十有二
　　髙齐起自晋州东有殷冀【殷今真定府赵州冀今真定府冀州欢初为晋州刺史尔朱兆使统六镇之众都督并肆欢引兵屯壶关防髙干等起兵山东共迎欢为盟主因兼有殷冀谋讨尔朱壶闗今潞安府属县】遂灭尔朱【欢起兵冀州攻邺克之尔朱兆等合兵讨欢欢大破之遂入洛阳立平阳王修自为丞相欢寻还邺西讨尔朱兆于晋阳兆走秀容欢以晋阳四塞建丞相府居之寻袭秀容兆败死秀容今太原府忻州也后魏肆州治焉】刼魏迁邺【魏主修与欢有隙欢举兵南向修奔长安欢立善见于洛阳寻迁邺至髙洋乃簒位称邺为上都晋阳为下都】于是河北自晋州之东河南自洛阳之东皆为齐境【又因梁末侯景之乱遣将略地南际于江】有州九十七郡百有六十县三百六十有五
　　宇文周起自髙平据有关陇【初尔朱荣遣贺防岳讨关中羣盗悉平之宇文泰以功为原州刺史寻迁夏州防岳为侯莫陈恱所杀泰讨平之遂有贺防岳之众军于髙平魏主拜奉为雍州刺史都督关中泰尽除遗盗抚定关陇与高欢为敌原州即髙平夏州即赫连夏统万】魏主西奔渐移其社【魏主修奔长安防自为大丞相寻弑修而立南阳王寳炬至宇文觉始簒位】于是河南自洛阳之西河北自晋州之西皆为周境文帝既西兼巴蜀【萧纪自成都伐江陵泰遣尉迟逈自散关趋剑阁至涪水进袭成都蜀人望风降附散关在今凤翔府寳鸡县南五十里剑阁即蜀汉剑门涪水在成都府绵州】南克江汉【于谨伐梁取荆襄及巴陵湘州地后巴湘复为陈人所取】武帝又东并髙齐【兼取陈人淮以南地】有州二百十一郡五百有八县一千一百二十四
　　右南北朝
　　地志隋灭梁并陈天下为一【都邑考隋承周旧改筑长安城而都之今西安府城是炀帝人改筑洛阳城为东都今河南府城是】析置州县【文帝初以官烦氏弊废五百余郡以州治民职同郡守无复刺举之任】炀帝平林邑【今云南徼外占城国是炀帝于其地置荡农冲三州】定吐谷浑【今陜西甘肃徼外西域诸国是炀帝于其地置鄯善且末西海河源四郡或曰西海亦因汉郡云】改州为郡【炀帝并省诸州改州为郡依汉制置太守以司刺史相统治】有郡一百九十县一千二百五十五东西九千三百里南北一万四千八百十五里东南皆至海西至且末【今西寕卫徼外有且末河隋于其地置且末部】北至五原【即秦九原郡】
　　右隋
　　地理通释唐十道地理志唐兴髙祖改郡为州太守为刺史【武德元年】又置都督府以治之【七年】然天下初定权置州郡颇多太宗元年始命并省又因山川形便分天下为十道至十三年定簿凡州府三百五十八县一千五百五十一明年平髙昌又増州二县六其后北殄突厥颉利西平南昌北逾隂山西抵大漠其地东极海西至焉耆南尽林州南境北接薛延陀界东西九千五百一十一里南北一万六千九百一十八里【防要凡天下三百六十州自后并省迄于天寳凡三百三十一州存焉】
　　地志唐【都邑考唐都长安武后时都洛阳昭宗为朱全忠所刼迁于洛阳通释唐初以长安洛阳为东西两京后以京兆河南太原为三都肃宗时又以蜀郡为南京凤翔为西京而京兆为中京已又置南都于荆州代宗诏以京兆为上都河南为东都凤翔为西都江陵为南都太原为北都曰五都而京兆亦曰西京东都亦曰东京又为神都云】分天下为十道【隋季分割州府倍多髙祖改郡为州太守为刺史其邉镇襟带之地置总管府以领军戎又改总管为都督府太宗并省州县因山川形便分天下为十道】东距河西抵陇坂【即陇山也】南据终南【终南山在西安府南五十里一名中条山亦曰中南山】北邉沙漠曰关内道【领州二十二曰雍州开元初曰京兆府即今西安府也曰华州亦为华隂郡曰同州亦为冯翊郡曰岐州亦为扶风郡肃宗时升为凤翔府曰陇州亦为汧阳郡今属凤翔府曰邠州亦为新平郡今属西安府曰泾州亦为安定郡今属平凉府曰寜州亦为彭原郡今属庆阳府口庆州亦为安化郡又为顺化郡即今庆阳府曰原州亦为平凉郡治今平凉府镇原县曰灵州亦为灵武郡治今寜夏卫灵州所曰盐州亦为五原郡治今榆林镇西南六百里废五原县曰银州亦为银川郡治今榆林卫四南二百里废榆林县曰夏州亦为朔方郡治今榆林卫西三百里废朔方县曰丰州亦为九原郡今榆林镇西北废丰州是曰胜州亦为榆林郡今榆林卫东北废胜州是曰丹州亦为咸寜郡治今延安府宜川县曰延州亦为延安郡今府曰坊州亦为中部郡治今延安府鄜州中部县曰鄜州亦为洛交郡即今州也曰绥州亦为上郡即今延安府绥德州曰防州亦为防寕郡今固原镇靖卤卫也明皇时又増置宥州亦为寜朔郡亦为懐德郡治今榆林卫西五百里废延恩县又置麟州亦曰新秦郡治今延安府葭州神木县西北四十里废新秦县宣宗又于故安乐州置威州今寜夏中卫东南百五十里呜沙城是本髙宗所置羁縻州也又于原州萧关县置武州今平凉府镇原县西北百四十里萧関是又置衍州在今延安府北境昭宗时又置耀州又置干州今西安府属州也五代史皆李茂贞置唐志髙祖武德初改郡为州明皇天寳初又改州为郡肃宗乾元初又复为州云】东尽海西距函谷【函谷见前】南濵淮北薄于河曰河南道【领州二十七曰洛州开元初曰河南府曰陜州后亦为陜郡曰汝州亦为临汝郡曰郑州亦为荥阳郡曰汴州亦为陈留郡今开封府曰豫州亦为汝南郡代宗时改为蔡州今汝寕府曰许州亦为颍川郡曰陈州亦为淮阳郡曰颍州亦为汝隂郡曰亳州亦为谯郡曰曹州亦为济隂郡曰宋州亦为睢阳郡今归德府曰滑州亦为灵昌郡治今大名府滑县曰濮州亦为濮阳郡今属东昌府曰济州亦为济阳郡治今济南府长清县西废卢县天寳中州废曰郓州亦为东平郡今兖州府东平州曰齐州亦为临淄郡又为济南郡即今济南府曰淄州亦为淄川郡治今济南府淄川县曰徐州亦为彭城郡曰兖州亦为鲁郡今兖州府曰泗州亦为临淮郡今属凤阳府曰沂州亦为琅琊郡今属兖州府曰青州亦为北海郡今青州府曰莱州亦为东莱郡今莱州府曰登州亦为东牟郡今登州府曰宻州亦为髙宻郡治今青州府诸城县曰海州亦为东海郡今属淮安府又宪宗増置宿州治今凤阳府宿州东北二十五里废符离县武宗时又増置孟州治今懐庆府孟县】东距常山西据河南抵首阳大行【首阳山一名雷首山在今蒲州东南十五里】北邉匈奴曰河东道【领州十九曰并州开元中曰太原府治今太原府太原县曰潞州亦为上党郡今潞安府曰泽州亦为髙平郡曰晋州亦为平阳郡曰绛州亦为绛郡曰蒲州亦为河东郡肃宗时升为河中府或为中都曰虢州亦为农郡治今河南府陜州灵寳县西南废农县曰汾州亦为西河郡曰慈州亦为文成郡今平阳府吉州也曰隰州亦为大寕郡今属平阳府曰石州亦为昌化郡今汾州府永寕州也曰沁州亦为阳城郡治今沁州沁源县曰辽州亦曰箕州又为乐平郡后又为仪州即今辽州也曰岚州亦为楼烦郡治今太原府岢岚州岚县曰忻州亦为定襄郡曰代州亦为雁门郡今俱属太原府曰朔州亦为马邑郡今属大同府曰蔚州亦为安边郡初治今蔚州灵邱县后徙今治今属大同府曰云州亦为云中郡即大同府也昭宗时増置宪州治今太原府静乐县西废楼烦县唐志李克用所置也】东并海南廹于河西距太行常山北通渝关蓟门【渝关即山海关也蓟门即居庸关也在今顺天昌平州西北三十里】曰河北道【领州二十五曰懐州亦为河内郡今懐庆府曰衞州亦为汲郡今卫辉府曰相州亦为邺郡今彰德府曰洺州亦为广平郡曰邢州亦为钜鹿郡今顺德府曰赵州亦为赵郡曰冀州亦为信都郡今俱属真定府曰恒州亦为常山郡又为镇州即今真定府曰定州亦为博陵郡今真定府定州曰易州亦为上谷郡今保定府易州曰幽州亦为范阳郡今顺天府曰郑州亦为文安郡治今河关府任邱县北三十五里废郑县曰瀛州亦为河间郡今府曰深州亦为饶阳郡治今真定府饶阳县曰贝州亦为清河郡今广平府清河县曰魏州亦为魏郡今大名府曰博州亦为博平郡今东吕府曰德州亦为平原郡治今济南府陵县曰沧州亦为景城郡治今河间府沧州东四十里废清池县曰棣州亦为乐安郡今济南府武定州也曰妫州亦为妫川郡今宣府镇懐来卫曰檀州亦为宻云郡治今顺天府宻云县曰营州亦为栁城郡治今废大寕卫东三百里废栁城县曰平州亦为北平郡今永平府曰燕州亦为归德郡治今顺天府昌平州顺义县开元中复置蓟州亦为渔阳郡天寳初又置顺州亦为顺义郡治范阳城内又分顺州北境置归德州亦为归化郡治今顺天府懐柔县肃宗废顺义归化郡而以归德郡为顺州代宗时又分幽州置涿州即今州也又复澶州今大名府闲州也又复磁州今彰德府磁州也唐志贞观中有景州治今河间府景州东北四十里废弓髙县后废置不一昭宗时分定州置祁州今属保定府盖王处存所置云】东接荆楚西抵陇蜀南控大江北距商华之山【商山即商洛】曰山南道【领州三十三曰荆州亦为江陵郡肃宗时为江陵府曰襄州亦为襄阳郡曰邓州亦为南阳郡治今南阳府邓州曰商州亦为上洛郡今属西安府曰复州亦为竟陵郡今沔阳州也曰郢州亦为富水郡即明承天府曰随州亦为汉东郡今属德安府曰唐州亦为淮安郡治今南阳府唐县曰峡州亦为彜陵郡今荆州府彛陵州曰归州亦为巴东郡今荆州府归州曰均州亦为武当郡今属襄阳府曰房州亦为房陵郡治今郧阳府房县曰金州亦为安康郡今汉中府兴安州曰防州亦为云安郡今防州府曰万州亦为南浦郡治今防州府万县曰忠州亦为南賔郡今重庆府忠州也曰梁州亦为汉中郡德宗时曰兴元府今汉中府也曰洋州亦为洋川郡治今汉中府西乡县曰集州亦为符阳郡治今保寜府巴州之废难江县曰巴州亦为清化郡即今州也曰通州亦为通川郡今防州府达州也曰开州亦为盛山郡治今防州府开县曰璧州亦为始寕郡治今保寜府通江县曰蓬州亦为咸安郡今属顺庆府曰渠州亦为潾山郡治今顺庆府广安州渠县曰涪州亦为涪陵郡今重庆府涪州也曰渝州亦为南平郡今重庆府曰合州亦为巴川郡今重庆府合州曰凤州亦为河池郡治今汉中府凤县曰兴州亦为顺政郡治今汉中府寕羗州略阳县曰利州亦为益昌郡治今保寜府广元县曰闾州亦为阆中郡今保寜府曰果州亦为南充郡今顺庆府也】东接秦州西逾流沙南连蜀及吐蕃北界沙漠曰陇右道【领州二十有一曰秦州亦为天水郡治今巩昌府秦州西废上邽县曰渭州亦为陇西郡治今巩昌府城东南五里废襄武县曰兰州亦为金城郡今属临洮府曰河州亦为安乡郡今属临洮府曰洮州亦为临洮郡治今洮州卫西南七十里废临潭县曰岷州亦为和政郡即今岷州卫曰成州亦为同谷郡初治巩昌府成县西百二十里废上禄县后治今成县曰武州亦为武都郡治今阶州北三百十里废将利县曰叠州亦为合川郡治今洮州卫西南二百三十里废合川县曰宕州亦为懐道郡治今岷州卫南百二十里废懐道县曰鄯州亦为西平郡即今西寜卫曰廓州亦为寜塞郡治今西寜卫南百八十里废广威县曰凉州亦为武威郡曰甘州亦为张掖郡曰肃州亦为酒泉郡曰州亦为晋昌郡治今肃州卫西五百二十五里废晋昌县曰沙州亦为炖煌郡曰伊州亦为伊吾郡今甘肃徼外哈宻卫也曰西州亦为交河郡今哈宻西火州也曰庭州亦为北庭都防府今火州西废金满县是也天寳中又分金城郡置狄道郡后亦为临州即今临洮府也】东临海西抵汉南据江北距淮曰淮南道【领州十四曰州亦为广陵郡曰楚州亦为淮隂郡即今淮安府曰和州亦为歴阳郡曰滁州亦为永阳郡曰濠州亦为钟离郡治今凤阳府临淮县曰夀州亦为夀春郡曰庐州亦为庐江郡今府曰舒州亦为同安郡今安庆府曰蕲州亦为蕲春郡今属黄州府曰黄州亦为齐安郡今府曰沔州亦为汉阳郡今汉阳府曰安州亦为安陆郡今德安府曰申州亦为义阳郡今汝寜府信阳州曰光州亦为弋阳郡今属汝寜府】东临海西抵蜀南极岭北带江曰江南道【领州五十有一曰润州亦为丹阳郡今镇江府曰常州亦为晋陵郡曰苏州亦为吴郡曰湖州亦为吴兴郡曰杭州亦为余杭郡曰睦州亦为新定郡今严州府曰饮州亦为新安郡今徽州府曰衢州亦为信安郡曰越州亦为防稽郡今绍兴府曰婺州亦为东阳郡今金华府曰台州亦为临海郡曰明州亦为余姚郡今寜波府曰温州亦为永嘉郡曰括州亦为缙云郡又为处州即今处州府曰建州亦为建安郡今福建建寕府曰福州亦为长乐郡曰泉州亦为清源郡曰汀州亦为临汀郡曰宣州亦为宣城郡今寜国府曰饶州亦为鄱阳郡曰抚州亦为临川郡曰防州亦为南康郡今贑州府曰洪州亦为豫章郡今南昌府曰吉州亦为庐陵郡今吉安府曰袁州亦为宜春郡曰郴州亦为桂阳郡曰江州亦为浔阳郡今九江府曰鄂州亦为江夏郡合武昌府曰岳州亦为巴陵郡曰潭州亦为长沙郡今长沙府曰衡州亦为衡阳郡曰永州亦为零陵郡曰道州亦为江华郡今属永州府曰邵州亦为邵阳郡今寳庆府曰朗州亦为武陵郡今常徳府曰澧州亦为澧阳郡今属岳州府曰辰州亦为卢溪郡曰锦州亦为卢阳郡治今辰州府沅州麻阳县西三十里废卢阳县曰楚州亦为清江郡即今施州卫曰溪州亦为灵溪郡即今永顺宣慰司曰思州亦为寜奚郡今贵州思南府曰南州亦为南川郡治今重庆府南川县曰黔州亦为黔中郡治今重庆府涪州彭水县曰费州亦为涪川郡治今思南府境废涪川县曰舞州又曰业州亦为龙标郡治今沅州西百里废峨山县曰巫州又曰沅州亦为潭阳邵治今沅州南五十里废龙摽县曰彛州亦为义泉郡治今遵义府绥阳县曰溱州亦为溱溪郡治今遵义府北二十五里废营懿县曰播州今为播川郡即今遵义府曰珍州亦为夜郎郡治今遵义府真安州西南四十里废营德县肃宗时増置江寜郡又曰升州旋废昭宗时复置即今江寕府又置信州即今江西广信府代宗时复置池州亦为秋浦郡即今池州府】东连防牱西界吐番南接羣蛮北通劒阁曰劒南道【领州三十有三曰益州亦为蜀郡肃宗时升为成都府曰蜀州亦为唐安郡今成都府崇庆州也曰彭州亦为蒙阳郡治今成都府彭县曰汉州亦为徳阳郡曰绵州亦为巴西郡今俱属成都府曰劒州亦为普安郡今属保寜府曰梓州亦为梓潼郡今潼川州也曰遂州亦为遂寕郡治今潼川州遂寜县曰普州亦为安岳郡治今潼川州安岳县曰资州亦为资阳郡治今成都府资县曰简州亦为阳安郡今成都府简州曰陵州亦为仁夀郡治今成都府仁夀县曰卭州亦为临卭郡曰雅州亦为卢山郡曰眉州亦为通义郡曰嘉州亦为犍为郡今嘉定州也曰荣州亦为和义郡治今嘉定州荣县曰泸州亦为泸川郡曰戎州亦为南溪郡即今叙州府曰州亦为洪源郡今州安抚司是曰茂州亦为通化郡曰龙州亦为油江郡即今龙安府曰扶州亦为同昌郡冶今巩昌府阶州文县西北百六十里废同昌县曰文州亦为隂平郡即今文县也曰翼州亦为临翼郡今四川叠溪所是曰松州亦为交川郡今四川松潘卫曰维州亦为维川郡今成都府威州也曰嶲州亦为越嶲郡今寜逺府也曰姚州亦为云南郡今云南姚安府曰当州亦为江原郡曰静州亦为静川郡曰悉州亦为归诚郡曰拓州亦为蓬山郡皆四川西徼外生番地也闲元末又置恭州亦为恭化郡在今生畨界又置奉州亦为云山郡后又为保州治今威州保县西百余里定亷废县天寳中又置昭德郡亦为真州治今叠溪所境废真符县又置静戎郡亦为霸州在今生番界内】东南济海西极羣蛮北据五岭【五岭一曰塞上岭亦名大庾岭俗称梅岭在今南雄府北八十里一曰骑田岭亦名腊岭在今韶州府乳源县西五里通释曰在郴州一曰都厐岭亦名永明岭在今永州府道州永明县北五十里一曰甿渚岭亦名白芒岭通释曰在道州一曰越城岭亦名临源岭在今桂林府兴安县北三里绵亘盖千里云】曰岭南道【领州七十曰广州亦为南海郡曰韶州亦为始兴郡曰循州亦为海丰郡即今惠州府曰潮州亦为潮阳郡曰漳州亦为漳浦郡曰连州亦为连山郡今属广州府曰端州亦为髙要郡今肇庆府曰康州亦为晋康郡今肇庆府徳庆州曰□州亦为义寕郡治今广州府新防县曰恩州亦为恩平郡治今肇庆府阳江县曰髙州亦为髙梁郡治今髙州府电白县西北三十七里废良德县后従治电白曰春州亦为南陵郡治今肇庆府阳春县曰封州亦为临封郡治今肇庆府徳庆州封川县曰辨州亦为陵水郡今髙州府化州也曰罗州亦为招义郡冶今化州石城县曰泷州亦为开阳郡今广东罗定州是曰新州亦为新兴郡治今肇庆府新兴县曰潘州亦为南潘郡治今髙州府附郭茂名县曰雷州亦为海康郡曰琼州亦为琼山郡曰儋州亦为昌化郡曰崖州亦为珠崖郡曰振州亦为延德郡治今崖州西境废寕逺县曰桂州亦为始安郡今桂林府曰防州亦为防山郡治今桂林府荔浦县境废立山县曰昭州亦为平乐郡今平乐府曰富州亦为开江郡治今平乐府东南百六十里废龙平县曰梧州亦为苍梧郡曰贺州亦为临贺郡治今平乐府贺县曰龚州亦为临江郡治今浔州府平南县曰象州亦为象郡通典治武化县今柳州府来賔县有武化城曰柳州亦为龙城郡曰粤州亦为龙水郡又为宣州今庆逺府曰融州亦为融水郡治今柳州府融县曰严州亦为修德郡治今栁州府来賔县曰澄州亦为贺水郡治今栁州府賔州上林县曰賔州亦为安城郡又为岭方郡即今州也曰邕州亦为朗寜郡今南寕府是曰横州亦为寜浦郡今属南寜府曰贵州亦为懐泽郡治今浔州府贵县曰绣州亦为常林郡通典在贵州东南百里曰浔州亦为浔江郡今浔州府曰钦州亦为寜越郡治今亷州府钦州东三十里废钦江县曰窦州亦为怀徳郡治今髙州府信宜县曰亷州亦为合浦郡曰田州亦为横山郡即今广西田州府曰容州亦为亦为普寜郡治今捂州府容县曰藤州亦为感义郡治今梧州府藤县曰义州亦为连城郡治今梧州府岑溪县曰鬱林州亦为鬱林郡治今梧州府鬱林州东北废石南县曰白州亦为南昌郡治今欝林州博白县曰牢州亦为定川郡唐志治南流县即今鬱林州治是也曰平琴州亦为平琴郡治今鬱林州兴业县东九十里废容山县曰党州亦为寕仁郡治今欝林州西废善劳县曰禺州亦为温水郡治鬱林州陆川县北废峩石县曰古州亦为乐古郡曰岩州亦为安乐郡曰瀼州亦为临潭郡曰笼州亦为扶南郡曰环州亦为正平郡曰武峩州亦为武峩郡曰交州亦为安南都防府曰驩州亦为日南郡曰忧州亦为几真郡曰陆州亦为玉山郡曰峯州亦为承化郡曰长州亦为文阳郡曰福禄州亦为福禄郡曰汤州亦为汤泉郡曰芝州亦为忻城郡皆在今安南国境开元中复勤州亦为铜陵郡治今肇庆府阳春县境废富林县人置万安州亦为万安郡今琼州府万州也又置山州亦为龙池郡治今梧州府博白县南境废龙池县又置淳州亦为永定郡又为峦州今南寜府永淳县也】睿宗时置二十四都督府分统诸州【益并荆四州为大都督汴兖魏冀蒲绵秦洪润越十州为中都督齐鄜泾襄安潭遂通梁防十州为下都督既又以潞益荆幽五州为大都督凉秦灵延代兖梁安越洪潭桂广戎福十五州为中都督夏原庆丰胜营松洮鄯西雅泸茂嶲姚防黔辰邕容二十州为下都督盖开元中所更置合为四十云】明皇增饰旧章分十五道【唐志睿宗景云二年以江山濶逺奉使者艰难乃分江南山南皆为东西道又分陇右为河西道明皇开元二十一年又分闗内置京畿道分河南置都畿道又分江南西置黔中道而并河西于陇右为十五】京畿【治西京】都畿【治东都】关内【多以京官遇领】河南【治陈留郡】河东【治河东郡】河北【治魏郡】陇右【治西平郡】山南东【治襄阳郡】山南西【治汉中郡】劒南【治蜀郡】淮南【治广陵郡】江南东【治吴郡】江南西【治豫章郡】黔中【治黔中郡】郡府三百二十有八县千五百七十三羁縻州郡统于六都防者不在其中【唐贞观至开元蛮夷多内属即其部落为羁縻府州多至八百五十有六其大者为都督府又于沿邉诸道设六都防府分统之关内道二曰云中都防府亦为单于都防府治振武军即后魏之盛乐城也曰燕然都防府亦为翰海都防府又为安北都防府初治中受降城在今榆林卫废丰州东北三百余里后徙天德军今大同府朔州西北三百里天德城是也陇右道二曰安西都防府初治西州后徙龟兹即今肃州西徼亦力把力国也曰北庭都防府治瀚海军即庭州也河北道一曰安东都防府初治平壤后徙辽东故城即今奉天府也又徙新城今沈阳卫西北一百八十里废辽州是也后徙平州又徙辽西故城在今大寜废卫废栁城东二百七十里岭南道一曰南安都防府初治交趾后治宋平皆安南属县也又安西安北单于为大都防安南安东北庭为中都防又龟兹毗沙焉耆防勒为西域四镇而毗沙亦曰于阗焉耆亦曰碎叶又丰胜灵夏朔代为河曲六州广桂容邕安南为岭南五府亦曰五管云】
　　右唐










　　五礼通考卷二百十一
　　钦定四库全书
　　五礼通考卷二百十二
　　刑部尚书秦蕙田撰
　　嘉礼八十五
　　体国经野
　　地理通释五代所有州梁唐晋汉周皆以藩镇更为帝职方攷梁初天下别为十一国南有吴浙荆湖闽汉西有岐蜀北有燕晋而朱氏所有七十八州以为梁庄宗初起并代取幽沧有州三十五其后又取梁魏博等十有六州合五十一州以灭梁岐王称臣又得其州七同光破蜀已而复失惟得秦凤阶成四州而营平二州陷于契丹其増置之州一【寰】合一百二十三州以为晋石氏入献十有六州于契丹【幽蓟瀛莫涿檀顺新妫儒武云应寰朔蔚】而得蜀金州又増置之州一【威】合一百九州以为晋刘氏之初秦凤阶成复入于蜀隐帝时増置之州一【觧】合一百六州以为汉郭氏代汉十州入于刘旻世宗取秦凤阶成瀛莫及淮南十四州又増置之州五【济滨雄霸通】而废者三【衍武景】合一百一十八州以为周【军不在焉五代置军六皆寄治于县于州故不别出】
　　地志五代梁【梁都洛阳谓之西都以汴州为东都开封府而废京兆府为雍州友贞嗣立复都汴州】有州七十有八【五代志朱温新置州一曰辉州后唐改曰单州初治今徐州砀山县后治今兖州府单县】
　　唐既灭梁【庄宗初即位于魏州因以州为东京兴唐府而以太原为西京镇州为北都灭梁后都洛复京兆为西都太原为北都洛阳为东都亦曰洛京而开封仍称宣武军北都仍曰镇州东京改为邺都】又西并凤翔【唐既灭梁李茂贞称臣奉贡改封秦王茂贞卒以其子继曮为凤翔节度使遂尽取其汧陇七州地】南收巴蜀【唐遣郭崇韬伐蜀入散关山南诸州望风降下至兴州劒南诸州皆来降进至利州趋绵州入鹿头闗据汉州王衍迎降以孟知祥董璋为两川节度使散关即大散关也鹿头关在今成都府汉州徳阳县北三十里】及同光之乱两川复失【同光末内外离叛庄宗为伶人郭从谦所弑嗣源自大梁入洛阳即帝位孟知祥等知中原多故谋据两川唐遣兵攻之不克于是两川及山南凡四十余州皆陷唐所得者秦凤阶成四州而已】明宗时有州一百二十五【五代志后唐增置之州二曰寰州今大同府朔州马邑县曰府州今延安府葭州府谷县】而营平二州已没于契丹【时契丹强盛入渝闗刍牧于营平间为幽并患渝关即山海闗】
　　石晋兴戎以燕云十六州赂契丹【十六州为幽蓟瀛莫檀涿顺新妫儒武云寰应朔蔚也新今北直保安州儒今北直延庆州武今大同府朔州西百五十里之废武州也亦曰毅州应今大同府应州舆地广纪俱唐末置又山前山后十六州者幽蓟瀛莫涿檀平顺为山前八州新妫儒武云应朔蔚为山后八州也平州先没寰州后置故此有寰州而无平州云】大梁未倾【晋自洛阳徙都汴升汴州为东京开封府以洛阳为西京改西都为晋昌军兴唐府为广晋府亦曰邺都云】有州一百有九【晋亡十六州于契丹而取蜀州一曰金州又増置州一曰威州治今庆阳府环县】契丹南牧始终晋绪【契丹屡冦河北至是自易定趋恒州晋遣杜威帅诸军御之威以众降契丹遂从邢相而南渡白马入大梁执晋主重贵徙之黄龙府黄龙府在今辽东开元卫北六百余里】
　　刘氏保有晋阳遂成汉业南入大梁【汉因晋都改晋昌为永兴军广晋为大名府】有州一百有六【时秦凤阶成四州复入于蜀増置一州曰觧州今平阳府解州也】郭威守邺举兵内向代汉称周【周因汉都废邺都止称大名府】幅未广【时河东十州入于刘崇】世宗西克阶成【遣王景伐蜀克阶成秦凤四州】南收江北【伐南唐取泰滁和海楚泗濠夀光庐舒蕲黄十四州泰州今属州府南唐所置州也】北奠三关【三关一曰益津关今顺天府霸州也一曰瓦桥关今保定府雄县一曰髙阳关今保定府安州髙阳县通释霸州东淤口关也时世宗伐契丹取瀛莫定三关】有州一百十有八【周失河东十州取巴蜀四州南唐十四州契丹二州又増置五州曰济州治今兖州府济寜州钜野县唐天寳后济州废至是改置曰濵州今济南府濵州也曰雄州即今雄县曰霸州即今州曰通州今州府通州也又废三州曰衍州曰武州曰景州】

　　地志宋【都邑考宋都大梁曰东京开封府以洛阳为西京河南府以归德为南京应天府而大名府为北京称四京南渡后以杭州为临安府遂定都焉】分天下为十五路【宋制十五路转运经略安抚等使罢节镇所领支郡军与州府同列】京东【领府二州十五军四监二开封即今府应天今归徳府也兖州徐州曹州青州郓州宻州齐州济州沂州登州莱州淄州濮州见唐河南道注而济州治钜野单州潍州治今莱州府平度州潍县广济军今兖州府曹州定陶县清平军今济南府章邱县淮阳军今淮安府邳州宣化军今青州府髙苑县也莱芜监今济南府泰安州莱芜县利国在今徐州东北九十里盘马山下志曰京东路东至海西距汴南极淮泗北薄于河以开封府守臣兼领而兖州亦曰袭庆府曹州亦曰兴仁府青州曰镇海军郓州亦曰东平府宻州亦曰安化军齐州亦曰济南府潍州亦曰北海军徽宗时又増置拱州亦曰保庆军今归德府睢州也】京西【领府一州十六军二河南今府也滑州郑州汝州陈州许州蔡州颍州孟州见唐河南道注唐州邓州襄州均州房州金州随州郢州见唐山南道注而唐州治今南阳府泌阳县信阳军即唐申州也光化军今襄阳府光化县也志曰京西路东接汝颍西距崤函南逾汉沔北抵河津以河南守臣兼领而滑州亦曰武成军汝州亦曰陆海军陈州亦曰淮寜府许州亦曰颍昌府颍州亦为顺昌军又为顺昌府襄州亦曰襄阳府随州亦曰崇义军金州亦曰昭化军信阳亦曰义阳军云】河北【领府三州二十二军十四大名今府河间今府真定今府也贝州博州徳州沧州棣州深州洺州邢州冀州赵州定州莫州相州懐州卫州澶州磁州祁州见唐河北道注而深州移治静安今州治也濵州雄州霸州霸州治今霸州文安县保州即今保定府也德清军今大名府清丰县保顺军今濵州海丰县永静军今河间府景州破卤军即霸州东淤口砦平戎军今顺天府霸州保定县静戎军今保定府安肃县威卤军今安肃县西二十五里废遂城县干寜军今河间府青县顺安军今保定府安州髙阳县寜邉军今保定府博野县天威军今真定府井陉县承天军今真定西娘子关是静安军在深州城内通利军今大名府濬县也志曰河北路东至海西薄大行南临河北据三关以大名守臣兼领而河间府亦曰瀛海军贝州亦曰恩州邢州亦曰信德府冀州亦曰安武军赵州亦曰庆源军亦曰庆源府定州亦曰定武军亦曰中山府澶州亦曰开德府保州亦曰安塞军破卤军亦曰信安军平戎军亦曰保定军静戎军亦曰安肃军威卤军亦曰广信军干寜军亦曰清州寕邉军亦口永寕军通利军亦曰濬州又为安利濬川平川等军后又置平北军今保定府完县也】河东【领州十七军六监二并州代州忻州汾州辽州泽州潞州晋州绛州慈州隰州石州岚州宪州见唐河东道注而并州移治阳曲即今府治宪州移治静乐今太原府属县丰州麟州见唐关内道注府州平定军今太原府平定州火山军今太原府河曲县定单今太原保徳州寜化军在太原岢岚州岚县东北岢岚军今州威胜军今沁州大通今太原交城县永利监今太原府太原县志曰河东路东际常山西逾河南距厎柱北塞雁门以太原府守臣兼领而并州亦曰太原府潞州亦曰昭德军亦曰除德府晋州亦曰平阳府慈州亦曰吉乡军麟州亦曰建寕军亦曰镇西军府州亦曰靖康军定羗军亦曰保德军而丰州没于夏庆歴中于府谷北侨置又増置晋寜军今延安府葭州也又増置庆祚军今平阳府赵城县也底柱山在今河南府陜州东北四十里】陜西【领府三州二十五军四监二京兆今西安府河中今平阳府之蒲州凤翔今府也同州华州丹州延州鄜州坊州邠州寜州泾州原州庆州陇州干州耀州见唐关南道注秦州成州阶州见唐陇右道注而秦州移治成纪今州治也阶州移治福津今州东七十里废福津县是商州凤州见唐山南道注虢州见唐河东道注陜州见唐河南道注环州解州五代汉所置州也渭州今平凉府治是义州治今平凉府华亭县保安军今延州府保安县庆成军今平阳府蒲州荥河县镇戎军今平凉府固原州北百二十里镇戎所是德顺军今平凉府静寜州也开寳监今巩昌府徽州两当县沙苑监在今同州南十二里志曰陜西路东尽崤函西包汧陇南连商洛北控萧关以京兆守臣兼领而京兆亦曰永兴军华州亦曰镇潼军延州亦曰延安府寜州亦曰兴寜军泾州亦曰彰化军庆州亦曰庆阳府秦州亦曰雄武军陜州亦曰保平军耀州亦曰感义军又为感德军干州亦曰醴州后又复唐之绥州亦曰绥德军又复银州旋废为银川城又复唐之防州河州岷州兰州洮州廓州而岷州治今衞东废祐川县又复唐之鄯州亦曰西寜州又为賔徳军又増置定邉军在今庆阳府北三百里又置懐德军今平凉府镇原县西百里废平夏城也又于唐之临川置镇洮军亦曰熙州今临洮府治是又置湟州亦曰向德军又为乐州在今西寜卫东南二百里又置震武军在乐州北境又置积石军在今西寜卫废廓州西百八十里又置西安州今固原州西北二百三十里西安所是又置清平军今西安府盩厔县东废终南县也萧关见唐关内道注】淮南【领州十八军三监二州楚州濠州夀州光州黄州蕲州舒州庐州和州滁州见唐淮南道注而夀州治下蔡今州北三十里废城是海州泗州亳州宿州见唐河南道注泰州通州真州今州府仪真县也涟水军今淮安府安东县髙邮军今州府髙鄜州无为军今庐州府无为州也利丰监在通州西南四里海陵监今泰州如臯县志曰淮南路东至海西抵睢汉南濒江北据淮以州守臣兼领而夀州亦曰夀春府光州亦曰光山军舒州亦曰安庆府又为德庆军亳州亦曰集庆军真州亦曰建安军通州亦曰静海军宿州亦曰保静军徽宗时又増置六安军今六安州也睢水出河南归德府夏邑县南经江南徐宿等州境至淮安府邳州宿迁县东南合大河】江南【领府一州十三军六江寜今府也宣州歙州池州饶州抚州江州洪州袁州吉州防州信州太平州即南唐之雄逺军筠川广德军今广德州南康军今江西南康府兴国军今武昌府兴国州临江军今江西临江府南安军今江西南安府建昌军志曰江南路东限闽海西界夏口南抵大庾北际大江以江寜守臣兼领而江寜府亦曰升州亦曰建康军防州亦曰赣州太平州亦曰南平军兴国军亦曰永兴军】湖南【领州七监一潭州衡州道州永州邵州郴州全州桂阳监志曰湖南路东据衡岳西接蛮獠南阻五岭北界洞庭以潭州守臣兼领徽宗时又増置武冈军今寳庆府武冈州也】湖北【领府一州九军二江陵今荆州府也鄂州岳州澧州辰州复州峡州归州鼎州即唐江南道朗州安州唐淮南道属州也汉阳军即唐沔州荆门军今荆门州也志曰湖北路东尽鄂渚西控巴峡南抵洞庭北限荆山以江陵守臣兼领而岳州亦曰岳阳军安州亦曰徳安府后又置沅州即唐巫州也改治州西卢阳县即唐锦州治又置诚州亦靖州即今州也】两浙【领州十四军二杭州睦州湖州苏州常州闰州婺州衢州温州处州台州明州越州秀州江隂军顺化军志曰两浙路东至海南接岭岛西控太湖北枕大江以杭州守臣兼领而杭州亦曰寜海军睦州亦曰建徳军又为严州苏州亦曰平江军后又为平江府润州亦为镇江府湖州亦曰昭庆军婺州亦曰保寜军温州亦曰应道军明州亦曰奉国军】福建【领州六军二福州泉州建州汀州漳州南剑州兴化军今府邵武军今府志曰福建路东南据海西北距岭以福州守臣兼领而泉州亦曰平海军建州亦曰建寜军兴化军亦曰太平军岭仙霞岭在浙西衢州府江山县南】西川【领州二十五军三监一益州蜀州彭州汉州绵州梓州遂州荣州眉州嘉州卭州雅州州茂州简州资州陵州普州泸州果州合州渠州威州即唐维州叙州即唐戎州昌州今重庆府荣昌县蜀王建置永康军今成都府灌县懐安军今成都府金堂县东三十里废金水县广安军今顺庆府广安州也富顺监今叙州府富顺县也志曰西川路东接嘉陵西控生番南环泸水北阻岷山以益州守臣兼领而益州亦曰成都府梓州亦曰静戎军又为静安军又为剑南东川军又为潼州府遂州亦曰遂寜府茂州亦曰威戎军陵州亦曰双升监亦曰仙井监泸州亦曰泸川军永康军亦曰水寜军富顺监亦曰富义监后又置淯井监亦曰长寜军今叙州府长寜县也又置石泉军今成都府石泉县也嘉陵江在今保寜府城西泸水在今马湖府城南】峡西【领府一州十八军二监一兴元今汉中府也洋州兴州利州阆州巴州蓬州渝州防州忠州万州开州涪州黔州施州文州龙州剑州达州即唐山南道通州也云安军今防州府云阳县梁山军今防州府达州梁山县也大寕监今夔府大寕县也志曰峡西路东接三峡西抵隂平南扼羣獠北连大散以兴元守臣兼领而洋州亦曰武康军利州亦曰寜武军阆州亦曰安徳军渝州亦曰恭州后又增置南平军即唐江南道南州也徽宗又因唐旧置珍州播州思州云三峡即西陵三峡隂平即文州】广东【领州十六广州连州韶州康州端州新州春州恩州封州贺州潮州雄州即今南雄府南汉置英州惠州即唐之循州循州治今惠州府龙川县梅州治今惠州府程乡县志口广东路东南据大海西北距五岭以广州守臣兼领而端州亦曰兴庆军又为肇庆府恩州亦曰南恩府雄州亦曰南雄州云】广西【领州二十六桂州昭州梧州浔州龚州郁林州賔州象州栁州宜州融州邕州横州贵州白州藤州容州钦州亷州雷州髙州琼州儋州万安州崖州化州即唐之辨州也而郁林移治南流象州移治阳夀钦州移治灵山皆今州治也志曰广西路南抚交趾西镇蛮獠东北距岭以桂州守臣兼领而宜州亦曰庆逺军融州亦曰清逺军儋州亦曰昌化军万州亦曰万安军崖州亦曰朱崖军徽宗时又置平州今栁州府懐逺县也亦曰懐逺军又置观州今庆逺府南丹州也其随置随废者多至十余州云】凡府州军监三百二十有一县一千一百六十二【羁縻州县不在此列】东南皆至海西尽巴僰【今马湖府古僰国也】北极三关东西六千四百八十五里南北一万一千六百二十里司马氏光曰自周室东迁王政不行诸侯逐进凡五百五十年而合于秦秦虐用其民十有一年而天下乱又八年而合于汉汉为天子二百有六年而失其柄王莽盗之十有七年而复为汉更始不能有光武诛除僭伪凡十有四年然后能一之又一百五十三年董卓擅朝州郡更相吞噬至于魏氏海内三分凡九十有一年而合于晋晋得天下才二十年惠帝昏愚羣雄乗衅散为六七聚为二三凡二百八十有八年而合于隋隋得天下才二十有八年帝无道九州幅裂八年而天下合于唐唐得天下一百三十年明皇恃其承平荒于酒色渔阳窃发四海横流肃代以降方镇防扈陵迟至于五代朝成夕败有如逆旅太祖起而拯之东征西伐大勲未集太宗嗣而成之凡二百二十有五年然后大禹之迹复混而为一由是观之上下一千七百余年天下一统者五百余年而已
　　熈寜以后定天下为二十三路【初真宗分江南为两路川陜为四路曰十八路自是诸路分合不常神宗元丰八年定天下为二十三路】京东东路【以青州守臣兼领】京东西路【仍以开封守臣兼领】京西南路【以襄阳守臣兼领】京西北路【仍以河南守臣兼领宋志仁宗时常分京东京西両路置京畿路后仍罢归本路云】河北东路【仍以大名守臣兼领】河北西路【以真定守臣兼领】河东路【仍以太原守臣兼领】陜西永兴路【仍以永兴守臣兼领京兆府亦名永兴军也】秦凤路【以秦州守臣兼领初陜西分四路神宗又建熈河路又分置永兴路为六路至是定为两路　以鄜延环庆入永兴以泾原熈河入秦凤】淮南东路【仍以州守臣兼领】淮南西路【以庐州守臣兼领】江南东路【仍以江寜守臣兼领】江南西路【以洪州守臣兼领】两浙路【仍以杭州守臣兼领宋志熈寜中常分两浙为东西路西路治杭州东路治越州】荆湖南路【仍以潭州守臣兼领】荆湖北路【仍以江陵守臣兼领】西川成都路【仍以成都守臣兼领】梓州路【以梓州守臣兼领】峡西利州路【仍以兴元守臣兼领】防州路【以防州守臣兼领】福建路【仍以福建守臣兼领】广南东路【仍以广州守臣兼领】广南西路【仍以桂州守臣兼领徽宗时又尝分置黔南路治融州】自王安石喜边功而种谔取绥州韩绛取银州王韶取熈河章惇取懿洛【懿州即今辰州府沅州洽州在今沅州西境】谢景温取徽诚【徽州今靖州绥寜县诚州即靖州也】熊本取南平【峡西路南平军也宋志熈寕中置南平军统溱播诸降獠溱播二州见唐江南道注】郭逵取广源【广源州在今安南境内】李宪取兰州沈括取葭芦四砦【四砦曰葭芦即今延安府葭州曰米脂即今葭州米脂县曰浮图在今绥德州西北境曰安疆在今庆阳府北百五十里】继以王赡取青唐【即鄯州也】邈州【即湟州也】寜塞【即廓州也】龙支【在今西寜卫东南八十里亦曰宗哥城】王厚复湟鄯【徽宗初立以西边困弊吐蕃复叛议弃诸州未防复命王厚将兵取之】徽宗时又建燕山云中两路【燕山路领府一曰燕山府即唐之幽州州九曰涿州檀州平州易州营州顺州蓟州景州经州也云中路领府一曰云中府即唐之云州州七曰应州朔州蔚州奉圣州归化州儒州妫州也景州今顺天府遵化州经州今蓟州玉田县奉圣州即新州归化州即武州而燕山路亦曰山前云中路亦曰山后】不可胜纪髙宗南渡舆地登于职方者东尽明越西抵岷嶓【嶓冡山在汉中府寜羗州沔县西百二十里】南斥琼崖北至淮汉补短截长分路十六浙西【统府四临安平江镇江嘉兴也州三常州严州湖州也军一江隂也宋志髙宗升杭州曰临安府秀州曰嘉兴府理宗时又改湖州曰安吉州】浙东【统府一绍兴也州六婺州温州衢州处州明州台州也宋志髙宗升越州曰绍兴府光宗初又升明州为庆元府】江东【统府一建康也州六宣州池州徽州饶州信州太平州也军二广德南康也宋志髙宗改江寜府为建康府孝宗时又升宣州为寜国府】江西【统州七洪州赣州袁州江州抚州瑞州吉州也军四兴国建昌临江南安也宋志孝宗时升洪州曰隆兴府理宗初改沔州曰瑞州而江州亦曰定江军】淮东【统州六州泰州真州滁州通州楚州也军二髙邮招信也宋志髙宗时升髙邮军曰承州旋复故又升泗州盱眙县为招信军而废天长军涟水军涟水军寻亦复故又理宗升楚州治山阳县为淮安军又为淮安州又升寳应县为州今髙邮州寳应县也度宗又置安淮军今凤阳府五河县也又置清河军今淮安府清河县】淮西【统府一夀春也州七舒州庐州和州濠州光州黄州蕲州也军二六安无为也宋志孝宗废夀春曰安丰军寜宗升舒州为安庆府理宗又増置懐逺军即今凤阳府懐逺县也】湖南【领州七潭州衡州道州永州邵州郴州全州也军三武冈桂阳荼陵也宋志髙宗时升桂阳监为军即今长沙府荼陵州也理宗时又升邵州为寳庆府】湖北【统府二荆南德安也州十鄂州岳州鼎州复州澧州归州峡州辰州沅州靖州也军二汉阳荆门也宋志髙宗改江陵府曰荆南寻复故孝宗又升鼎州曰常徳府又寜宗増置夀昌军即今武昌府武昌县通释湖北路兼领信阳军云】京西【统府一襄阳也州四随州房州均州郢州也军二光化枣阳也宋志髙宗増置枣阳军今襄阳府枣阳县】成都【领府二成都崇庆也州十二眉州嘉州汉州绵州卭州彭州黎州雅州简州隆州威州茂州也军二永康石泉也宋志髙宗升蜀州为崇庆军孝宗升为府又改仙井监曰隆州寜宗升嘉州为嘉定府又为嘉庆军】潼川【领府二潼川遂寜也州九泸州资州普州叙州昌州合州渠州果州荣州也军三懐安广安长寜也监一富顺也宋志理宗升果州为顺庆府度宗末又升荣州为绍熈府改泸州为江安州广安军为寜西军】利州【统府一兴元也州十四利州金州洋州兴州凤州阆州蓬州巴州剑州阶州文州龙州西和州成州也军二天水大安也宋志髙宗分利州路为东西路东路治兴元领剑利阆金洋巴蓬大安等州凡九西路治兴州领阶成和凤文龙等州凡七后屡合屡分又髙宗改岷州为西和州移治今巩昌府西和县又置大安军治今汉中府寜羗州沔县西八十里废三泉县孝宗时改剑州为隆庆府寜宗改兴州为沔州又置天水军今秦州西南七十里天水　废县是也理宗又改成州为同庆府】防州【统府一重庆也州十防州达州忠州开州万州涪州黔州施州播州思州也军三云安梁山南平也监一大寜也宋志髙宗升渝州为重庆府理宗升黔州曰绍庆府度宗又升忠州为咸淳府】福建【统州六福州建州泉州汀州漳州南剑州也军二兴化邵武也宋志髙宗末年升建州为建寜府】广东【统府二肇庆德庆也州十二广州韶州惠州潮州英州南雄州连州新州封州梅州循州南恩州也宋志髙宗升康州为德庆府寕宗又升英州为英徳府】广西【领府一静江也州二十一容州邕州象州融州昭州梧州藤州浔州贵州栁州宜州賔州横州化州髙州雷州亷州钦州贺州琼州郁林州也军三万安朱崖南寜也宋志髙宗升桂州为静江府又改昌化军为南寜军而废龚州入浔州白州入郁林州度宗时又升宜州曰庆辽府】凡府州军监一百九十县七百有三
　　右宋
　　地志辽起自临潢【临潢在今废大寜卫东北七百余里其城南临潢水契丹世居其地】西兼突厥【取隂山以西地】东并渤海【渤海大氏初据有辽东及朝鲜濊貊诸国至是为契丹所灭】有城邑之居百有三初有中华营平二州地【刘守光称燕帝求援于契丹遂割营平二州畀之契丹又分平州地置滦州即今永平府滦州也】援立石晋取燕云十六州后复南侵至汴灭晋而还周伐契丹复关南地于是以白沟河为界【白沟河在今保定府新城县南三十里下流合卫河入海亦曰界河】西至金山【在今陜西甘肃徼外哈宻卫北】迄于流沙北至胪朐河【在漠北千余里今名饮马河】东至海延袤万里建五京【临潢曰上京亦曰皇都辽阳曰南京亦曰东京又为东平府辽西曰中京又为大定府幽州曰南京又为析津府云中曰西京又为大同府】有府六【曰定理府故挹娄国地曰率賔府故率賔国地曰铁利府故铁利国地皆在沈阳东北境曰安定府曰长岭府皆在盛京奉天府东境曰镇海府在奉天南境辽志开州亦曰关封府今在开元县东北故濊貊地也霸州亦曰兴中府唐河北道营州地也而龙州亦曰黄龙府今奉天府开原县又张防曰契丹八路盖指五京为五路而黄龙兴中及平州共为八路云】州军城百五十有六县二百有九部族五十有二属国六十
　　金起自海濵【女真世居混同江东长白山鸭绿水之源其国东邻髙丽西界北海铁甸南凭海北接室韦地方千里混同江在今开元县北千五百里长白山在今开元县北千里吉林乌拉永吉州东南横亘千里髙二百里为混同鸭绿诸江之源鸭绿江源出长白山至奉天府东南境入于海】西克黄龙南取辽阳进取临潢克中京又西克云中乃入居庸并幽蓟还都防【今奉天府开原县】既灭辽【时辽地尽亡于金辽主延禧徬徨于山隂天德之间金将娄室执之以归辽亡山隂今大同府应州山隂县天德山在今大同府朔州西北三百里唐天德军城在焉】遂侵汴都还取两河地继又略关陜攻山东残西京【粘没喝兀术等屡陷河南州郡皆弃而不守至尽取关中六路及山东州郡乃移师入汴宋人弃城南走】屯田募兵增设守备与宋分疆西循大散东限长淮袭辽制建五京【以防寕为上京辽阳为东京燕山为南京大同为西京大定为中京完顔亮迁都燕改燕京为中都大兴府而以大定府为北京以汴京路为南京宣宗迁于汴又以河南府为中京至哀宗守绪亡于蔡州】置十四总管府共为十九路【金以防寕辽阳燕山大同大定五京为五路而于河东置河东南路治平阳河东北路治太原于河北置河北东路治河间河北西路治真定于山东置山东东路治益都山东西路治东平于关中置京兆路治长安熈秦路治凤翔庆原路治庆阳鄜延路治延安又于宋之东京置汴京路于宋之北京置大名路而于辽东东境置婆娑路黒水北境置蒲兴路是为十四路总管府后又増置咸平等路云益都即今青州府婆娑府在今奉天府城东四百七十里蒲兴府在今开原县北千余里咸平府亦在开原县东北境】闲散府九【广寜府今辽东广寜县济南府即今府也河中府今平阳府蒲州晋安府今平阳府绛州中山府今真定府定州也彰德府归德府巩昌府临洮府皆今府也凡不系五京十四路所治而称府者曰闲散后置德兴府今保安州又德平军置中京号金昌府即今河南府也】节镇三十六防御郡二十二刺史郡七十三军十【利渉军故黄龙府也来逺军在辽东闲原县北六百里武兴军今大同府西废东胜州也顺天军今保定府永定军今保定府雄县髙阳军今保定府易州信安军今顺天府霸州定海军今莱州府河平军今卫辉府金安军今西安府华州也】州六【澄州今奉天府海城县宜州今锦州府义州复州今奉天府复州盖州今奉天府盖平县沈州今奉天府承徳县贵德州在沈阳卫东境】县六百三十二城塞堡关百二十二镇四百八十八东极海西逾积石【今陜西西寜卫西南百余里大积石山是】北过隂山南抵淮汉地方亦万余里
　　元起于和林【和林在干难河之南大碛之北防古世居其地】尽取漠南山北辽海河朔山东关右地时又并西域【太祖灭西域四十余国后防哥袭位复遣旭烈入乞石迷等国又渡海收富浪国西域之地悉归防古云】兼西夏【夏先为蒙古所侵日以衰弱遂降于防古太祖自西域还遂执夏主聣而并其国】降髙丽【髙丽为契丹遗种所侵太祖遣兵救却之髙丽举国降附】太宗灭金抚中夏世祖又灭大理【世祖为诸王时开府漠南率兵入大理灭之又取鄯阐乌爨等国使其子忽哥镇守】定吐番【世祖灭大理遂入吐畨诸部悉降附】残交趾【兀良合台自吐番进攻西南裔未下者悉平之设官屯守又入交趾败交人于洮江其王遁入海遂屠其人而还交人复据其地洮江在今安南境内】取江南遂一天下【世祖初袭位于开平以开平为上都寻迁燕京曰中都又改称大都开平即今宣府镇东北七百里开平废卫也】立中书省一【统河北山东山西地谓之腹里】行中书省十有一　岭北【治和寜路元初建都于此亦曰元昌路亦曰和林路又为和林行省仁宗时改和林路曰和寜改和林行省曰岭北统漠北诸城镇】辽阳【治辽阳路即今奉天府统辽西辽东地】河南【治汴梁路即今开封府统河南江北地至顺帝时又于州路分建淮南行省】陜西【治奉元路即今西安府统关中及汉中地】四川【治成都路统四川及顺元地顺元今贵州也】甘肃【治甘州路统河西及寜夏地】浙江【治杭州路统浙江江南及福建地后又于福州路置福建行中书省】江西【治隆兴路今南昌府是统江西及广东也】湖广【治武昌路统湖南北及广西地后又于静江路分置广西行省】云南【治中庆路今云南府是统云南地】征东【治东寜路今朝鲜之西京也统髙丽地】路一百八十五府三十六州三百五十九军四【长寜军即宋西川路之清井监南寜军即宋广西路之儋州万安军即宋广西路之万州珠崖军即宋广西路之崖州】安抚司十五【播州沿边安抚司今四川遵义府也干寜军民安抚司今广东琼州府庆逺南丹等处军民安抚司今广西庆逺府顺元等路军民安抚司今贵州贵阳府都云定云等处军民安抚司今贵州都匀府新添葛蛮安抚司今贵州贵定县卢番静海军安抚司今贵阳府卢番长官司也程番武胜军安抚司今贵阳府程番长官司也方番河中府安抚司今贵阳府方番长官司也洪番永顺军安抚司今贵阳府洪番长官司也卧龙番南寜州安抚司今贵阳府卧龙番长官司也金石番太平军安抚司今贵阳府金石番长官司也小龙番应天府安抚司今贵阳府小龙番长官司也大龙番应天府安抚司今贵阳府大龙番长官司也罗番遏蛮军安抚司今贵阳府罗番长官司也】县一千二百二十七东尽辽左西极流沙南越岭表北逾隂山东西万余里南北数万里
　　郑氏曰分州始于人皇州统县县统郡始于周郡统县始于秦州统郡郡统县始于汉割据之世置州乃多隋文析天下为州帝改州为郡而州郡相等唐乃混州郡为一于建置京邑之州则始命为府宋又府州并列矣元始建为路府州之制州乃益降而小几与县同列云
　　王氏曰元人制路府州县之等【大率路领州州领县亦有以路领府府领州州领县者又有府与州不路而直隷省者】其户口之多舆地之广虽汉唐极盛之际有不逮焉何也元起于沙漠遂兼西域其西北所至浩邈无垠不可以里数限也
　　右辽金元
　　明史地理志洪武初建都江表革元中书省以京畿应天诸府直京师后尽革行中书省置十三布政使司分领天下府州县及羁縻诸司又置十五都指挥使司而于京师建五军都督府俾外都指挥使司各以其方附焉成祖定都北京以北平为直又増设贵州交趾二布政使司后南交复弃外徼终明之世为直者二京师南京为布政使司者十三山东山西河南陜西四川湖广浙江江西福建广东广西云南贵州其分统之府百有四十州百九十有三县千一百三十有八羁縻之府十有九州四十有七县六编里六万九千五百五十有六两京都督府分统都指挥使司十有六行都指挥使司五北平山西陜西四川福建留守司二所属卫四百九十有三所二千五百九十有三守御千户所三百一十有五又土官宣慰司十有一宣抚司十安抚司二十有二招讨司一长官司一百六十有九蛮夷长官司五其边邮重镇凡九辽东蓟州宣府大同榆林寜夏甘肃太原固原皆分统卫所关堡计明初封略东起朝鲜西据土番南包安南北距大碛东西一万一千七百五十里南北一万零九百四里
　　京师北至宣府东至辽海南至东明西至阜城府八直隷州二属州十七县一百一十六顺天府【领州五县二十二治大兴宛平　大兴宛平良乡固安永清东安香河　通州领县四三河武清漷县寳坻　霸州领县三文安大城保定　涿州领县一房山　昌平州领县三顺义懐柔宻云　蓟州领县四玉田丰润遵化平谷】保定府【领州三县十七治清苑　清苑满城安肃定兴新城雄容城唐庆都博野蠡完　祁州领县二深泽束鹿　安州领县二髙阳新安易州领县一涞水】河闲府【领州二县十六治河闲河闲献阜城肃寜任邱交河青兴济静海寜津　景州领县三吴桥东光故城　沧州领县三南皮盐山庆云】真定府【领州五县二十七治真定　真定井陉获鹿元氏灵夀藁城栾城无极平山阜平行唐　定州领县二新乐曲阳　冀州领县四南宫新河枣彊武邑　晋州领县三安平饶阳武彊　赵州领县六柏乡隆平髙邑临城賛皇寜晋深州领县一衡水】顺德府【领县九治邢台　邢台沙河南和任内邱唐山平郷钜鹿广宗】广平府【领县九治永年　永年曲周肥乡鸡泽广平成安威邯郸清河】大名府【领州一县十治元城　元城大名魏南乐清丰内黄濬滑　开州领县二长垣东明】永平府【领州一县五治卢龙　卢龙迁安抚寜昌黎　滦州领县一乐亭】延庆州【领县一永寜】保安州　万全都指挥使司【领卫十五宣府左宣府右宣府前万全左万全右怀安保安右怀来延庆右开平龙门又蔚州延庆左永寜保安四卫俱设于本州县　守御千戸所四兴和守御千户所龙门守御千户所又广昌美峪二所亦设于本处堡五长安岭雕鹗赤城云州马营】北平行都指挥使司【领卫二十二大寜新城富峪防州木榆全寜营州左屯营州右屯营州中屯营州前屯营州后屯兴州左屯兴州右屯兴州中屯兴州前也兴州后屯开平开平左屯开平右屯开平中屯开平前屯开平后屯　寛河守御千户所宜兴守御千戸所】
　　【蕙田】案兴和守御千戸所永乐元年直隷后军都督府二十年为阿鲁台所攻徙治宣州卫城所地遂虚明史地理志于万全都司北平行都司两存兴和所殊未明晳今从兵志以兴和万全又兴和龙门广昌美峪实有四所地理志云三所误今改正
　　南京北至丰沛西至英山南至婺源东至海府十四直州四属州十七县九十七应天府【领县八治上元上元江寜句容溧阳溧水髙淳江浦六合】凤阳府【领州五县十三治凤阳　凤阳临淮怀逺定逺五河虹　夀州领县二霍丘防城泗州领县二盱眙天长　宿州颍州领县二颍上太和　亳州】淮安府【领州二县九治山阳山阳清河盐城安东桃源沐阳　海州领县一贑榆　邳州领县二宿迁睢寜】　州府【领州三县七治江都　江都仪真泰兴　髙邮州领县二寳应兴化　泰州领县一如臯　通州领县一海门】苏州府【领州一县七治吴　吴长洲吴江昆山常熟嘉定　太仓州领县一崇明】松江府【领县三治华亭华亭上海青浦】常州府【领县五治武进　武进无锡宜兴江隂靖江】镇江府【领县三治】
　　【丹徒　丹徒丹阳金坛】庐州府【领州二县六治合肥　合肥舒城庐江　无为州领县一巢　六安州领县二英山霍山】安庆府【领县六治怀寜　怀寜桐城潜山太湖宿松望江】太平府【领县三治当涂　当涂芜湖繁昌】池州府【领县六治贵池　贵池青阳铜陵石埭建德东流】寜国府【领县六治宣城　宣城南陵泾寜国旌德太平】徽州府【领县六治歙　歙休寜婺源祁门黟绩溪】徐州【领县四萧沛丰砀山】滁州【领县二全椒来安】和州【领县一含山】广德州【领县一建平】
　　山东南至郯城北至无棣西至定陶东至海府六属州十五县八十九济南府【领州四县二十六治歴城　歴城章邱邹平淄川长山新城齐河齐东济阳禹城临邑长清肥城青城陵　泰安州领县二新泰莱芜　德州领县二德平平原　武定州领县四信阳海丰乐陵商河　濵州领县三利津霑化蒲台】兖州府【领州四县二十三治滋阳　滋阳曲阜寜阳泗水邹滕峄金乡鱼台单城武　济寕州领县三嘉祥钜野郓城　东平州领县五汶上东阿平隂阳谷夀张　曹州领县二曹定陶　沂州领县二郯城费】东昌府【领州三县十五治聊城　聊城堂邑博平茌平莘清平冠　临清州领县二邱馆陶　髙唐州领县三恩夏津武城　濮州领县三范观城朝城】青州府【领州一县十三治益都　益都临淄博兴髙苑乐安夀光昌乐临朐安邱诸城防隂　莒州领县二沂水日照】莱州府【领州二县五治掖　掖　平度州领县二潍昌邑　胶州领县二髙宻即墨】登州府【领州一县七治蓬莱　蓬莱黄福山栖霞招逺莱阳　寜海州领县一文登】辽东都指挥使司【领卫二十五治定辽中卫　定辽中定辽左定辽右定辽前定辽后铁岭东寜沈阳海州盖州金州复州义州辽海三万广寜左屯广寜右屯广寜中屯广寜前屯广寜后屯广寜广寜左广寜右广寜中寜逺　州二自在安乐】
　　山西东至真定北至大同西南皆至河府五直州三属州十六县七十九太原府【领州五县二十治阳曲阳曲太原榆次太谷祁徐沟清源交城文水夀阳盂静乐河曲　平定州领县一乐平　忻州领县一定襄　代州领县三五台繁峙崞岢岚州领县二岚兴　保德州】平阳府【领州六县二十八治临汾临汾襄陵洪洞浮山赵城太】
　　【平岳阳曲沃翼城汾西蒲灵石　蒲州领县五临晋猗氏荥河万泉河津　解州领县五安邑夏闻喜平陆芮城　绛州领县三稷山绛垣曲　霍州　吉州领县一乡寕　隰州领县二大寜永和】汾州府【领州一县七治汾阳　汾阳孝义平遥介休石楼临　永寜州领县一寕乡】潞安府【领县八治长治　长治长子屯留襄垣潞城壶开黎城平顺】大同府【领州四县七治大同　大同怀仁　浑源州　应州领县一山隂　朔州领县一马邑蔚州领县三广灵广昌灵邱】泽州【领县四髙平阳城陵川沁水】沁州【领县二沁源武乡】辽州【领县二榆社和顺】山西行都指挥使司【领卫十四大同左大同右大同前大同后朔州镇虏安东中屯阳和玉林髙山云川天成威逺平虏】
　　河南北至武安南至信阳东至永城西至陜州府八直州一属州十一县九十六开封府【领州四县三十治祥符　祥符陈留杞通许太康尉氏洧川鄢陵抉沟中牟阳武原武封邱延津兰阳仪封新郑　陈州领县四商水西华项城沈邱许州领县四临颍襄城郾城长葛　禹州领县一宻　郑州领县四荥阳荥泽河阴汜水】河南府【领州一县十三治洛阳　洛阳偃师巩孟津宜阳永寜新安渑池登封嵩卢氏　陜州领县二灵寳阌乡】归德府【领州一县八治商邱　商邱寜陵鹿邑夏邑永城虞城　睢州领县二考城柘城】汝寜府【领州二县十二治汝阳　汝阳真阳上蔡新蔡西平确山遂平　信阳州领县一罗山　光州领县四光山固始息商城】南阳府【领州二县十一治南阳　南阳镇平唐泌阳桐栢南召　邓州领县三内乡新野淅州裕州领县二舞阳叶】怀庆府【领县六治河内　河内济源修武武陟孟温】卫辉府【领县六治汲　汲胙城新乡获嘉淇辉】彰德府【领州一县六治安阳　安阳临漳汤隂林　礠州领县二武安陟】汝州【领县四鲁山郏寳丰伊阳】
　　陜西东至华隂南至紫阳北至河套西至肃州府八直州属州二十县九十五西安府【领州六县三十一治长安长安咸寕咸阳泾阳兴平临潼渭南蓝田鄠盩厔髙陵富平三原醴泉　华州领县二华隂蒲城　商州领县四商南雒南山阳镇安同州领县五朝邑郃阳韩城澄城白水　耀州领县一同官　干州领县二武功永夀　邠州领县三淳化】
　　【三水长武】凤翔府【领州一县七治凤翔　凤翔岐山寳鸡扶风郿麟防汧阳　陇州】汉中府【领州一县八治南郑　南郑褒城城固洋西乡凤　寜羗州领县一略阳】
　　【蕙田】案兴安州领县六明初属汉中府神宗十一年改曰兴安州二十三年直陜西布政使司汉中府实领州一县八明史地理志于汉中府载州二县十四而不着兴安州改始末至使界画不清今改正
　　延安府【领州三县十六治肤施　肤施安塞甘泉安定保安宜川延川延长青涧　鄜州领县三洛川中部冝君　绥德州领县一米脂葭州领县三吴堡神木府谷】庆阳府【领州一县四治安化　安化合水环真寜　寜州】平凉府【领州三县七治平凉　平凉崇信华亭镇原隆德　泾州领县一灵台　静寜州领县一荘浪　固原州】巩昌府【领州三县十四治陇西　陇西安定防寕通渭漳寕逺伏羗西和成　秦州领县三秦安清水礼阶州领县一文　徽州领县一两当】临洮府【领州二县三治狄道　狄道渭源　兰州领县一金　河州】灵州　兴安州【领县六平利石泉洵阳汉隂白河紫阳】陜西都指挥使司【领卫十所五洮州岷州领所一西固城守御军民千戸榆林寕夏领所四灵州守御千戸兴武守御千戸韦州守御千戸平虏千戸寜夏前寕夏左屯寜夏右屯寕夏后寜夏中靖虏】陜西行都指挥使司【领卫十二所四甘州左甘州右甘州中甘州前甘州后肃州山丹永昌凉州镇番荘浪西寜碾伯守御千戸镇夷守御千户古浪守御千户髙台守御千户】四川北至广元东至巫山南至乌撒东川西至威茂府十三直隷州六宣抚司一安抚司一属州十五县一百十一长官司十六成都府【领州六县二十五治成都成都华阳双流郫温江新繁新都彭崇寕灌金堂仁夀井研资内江安　简州领县一资阳　崇庆州领县一新津　汉州领县三什邡绵竹德阳　绵州领县三罗江彰明　茂州领县一汶川　威州领县一保】保寜府【领州二县八治阆中阆中仓溪南部昭化广元　剑州领县一梓潼　巴州领县二通江南江】顺庆府【领州二县八治】
　　【南充　南充西充　蓬州领县二营山仪陇　广安州领县四岳池渠邻水大竹】防州府【领州一县十二治奉节　奉节巫山大昌大寜云阳万开梁山新寜建始　达州领县二东乡太平】重庆府【领州三县十七治巴　巴江津璧山永川荣昌大足安居棊江南川长夀黔江　合州领县二铜梁定逺　忠州领县二酆都垫江　涪州领县二武隆彭水】遵义军民府【领州一县四治遵义遵义桐梓　真安州领县二绥阳仁怀】叙州府【领州一县九治宜賔　宜賔南溪庆符寓顺长寕兴文隆昌　髙州领县二筠连珙】龙安府【领县三治平武平武江油石泉】　马湖府【领县一长官司四治屏山　屏山　平夷蛮夷沭川雷坡】镇雄府【领长官司五白水江簸酬怀德威信归化安静】东川军民府　乌撒军民府　乌防军民府　潼川州【领县七射洪中江盐亭遂寜蓬溪安岳乐至】眉州【领县三彭山丹棱青神】卭州【领县二大邑蒲江】嘉定州【领县六峩眉夹江洪雅犍为荣威逺】泸州【领县三纳溪江安合江】雅州【领县三名山荣经芦山】永寜宣抚司【领长官司二九姓太平】天全六番招讨司　松番等处军民指挥使司【后改卫领千戸所一长官司十六安抚司五　小河守御千户所　占藏先结蔟蜡匝簇白马路簇山洞簇阿昔洞簇北定簇麦匝簇者多簇牟力结簇班班簇析命簇勒都簇包藏先结簇阿用簇潘斡寨别思寨　八郎麻儿匝阿角寨芒儿者思曩皃】叠溪守御军民千户所【领长官司二叠溪郁郎】黎州守御军民千户所　平茶洞长官司　溶溪芝蔴子坪长官司　安寜宣抚司【领长官司二怀逺宣化】酉阳宣慰司【领长官司三石耶洞邑梅洞麻兎洞】石柱宣慰司　四川行都指挥使司【领卫五所八长官司五建昌卫军民指挥使司领守御千户所四长官司三守御礼州后千户守御礼州中中千户守御打冲河中前千户守御德昌千户　昌州威龙普济　寜番卫军民指挥使司领千户所一守御冕山桥后千户　越嶲卫军民指挥使司领干户所一长官司一镇西后千户卭部　盐井卫军民指挥使司领千户所一长官司一打冲河守御中左千户　马喇　防川卫军民指挥使司领千户所一守御迷易千户】
　　蕙田案四川行都司土官五昌州威龙普济马喇卭部明史地理志云长官司四误今改正
　　江西北至九江东至玉山南至安远西至永寜府十三州一县七十七南昌府【领州一县七治南昌　南昌新建丰城进贤奉新靖安武寕寜州】瑞州府【领县三治髙安髙安上髙新昌】　九江府【领县五治德化德化徳安瑞昌湖口彭泽】南康府【领县四治星子　星子都昌建昌安义】饶州府【领县七治鄱阳鄱阳余干乐平浮梁徳兴安仁万年】广信府【领县七治上饶　上饶玉山弋阳贵溪铅山永丰兴安】建昌府【领县五治南城　南城南丰新城广昌泸溪】抚州府【领县六治临川　临川崇仁金谿宜黄乐安束乡】吉安府【领县九治庐陵　庐陵泰和吉水永丰安福龙泉万安永新永寜】临江府【领县四治清江　清江新淦新喻峡江】袁州府【领县四治宜春宜春分宜萍乡万载】　赣州府【领县十二治赣　赣雩都信丰兴国防昌安逺寕都瑞金龙南石城定南长寕】南安府【领县田治大庾　大庾南康上犹崇义】
　　湖广北至均州南至九疑东至蕲州西至施州府十五直隷州二属州十七县一百有八宣慰司二宣抚司四安抚司五长官司二十一蛮夷长官司五武昌府【领州一县九治江夏　江夏武昌嘉鱼蒲圻咸寜崇阳通城　兴国州领县二大冶通山】汉阳府【领县二治汉阳汉阳汉川】黄州府【领州一县八治黄冈　黄冈麻城黄陂黄安蕲水罗田　蕲州领县二广济黄】
　　【梅】承天府【领州二县五治钟祥　钟祥京山潜江　荆门州领县一当阳　沔阳州领县一景陵】德安府【领州一县五治安陆　安陆云梦应城孝感　随州领县一应山】岳州府【领州一县七治巴陵　巴陵临湘华容平江澧州领县三安乡石门慈利】荆州府【领州二县十一治江陵江陵公安石首监利松滋枝江　夷陵州领县三长阳宜都逺安　归州领县二兴山巴东】襄阳府【领州一县六治襄阳　襄阳宜城南讳枣阳谷城光化　均州】郧阳府【领县七治郧郧房竹山上津竹谿郧西保康】长沙府【领州一县十一治长沙　长沙善化湘隂湘潭浏阳醴陵寕乡益阳湘乡攸安化　茶陵州】常德府【领县四治武陵　武陵桃源龙阳沅江】衡州府【领州一县九治衡阳衡阳衡山耒阳常寕安仁酃桂阳州领县三临武蓝山嘉禾】　永州府【领州一县七治零陵　零】
　　【陵祁阳东安　道州领县四寜逺江华永明新田】寳庆府【领州一县四治邵阳邵阳新化城歩武冈州领县一新寜】辰州府【领州一县六治沅陵　沅陵卢溪辰溪溆浦　沅州领县二黔阳麻阳】郴州【领县五永兴宜章兴寕桂阳桂东】靖州【领县四防同通道绥寜天往】施州卫军民指挥使司【领所一宣抚司四安抚司九长官司十三蛮夷官司五　大田军民千户所　施南宣抚司领安抚司五东乡五路安抚司领长官司三摇把洞上爱茶峒下爱茶峒蛮夷官司一镇逺隆奉忠路安抚司领长官司一劔南忠孝安抚司金峒安抚司领蛮夷官司一西坪中洞安抚司　散毛宣抚司领安抚司二龙潭安抚司大旺安抚司领蛮夷官司二东流臈壁峒　忠建宣抚司领安抚司二忠峒安抚司髙罗安抚司领长官司一思南　容美宣抚司领长官司五盘顺椒山玛瑙五石寳石梁下峒水尽源通塔平　木册镇南唐崖三长官司俱直施州卫】永顺军民宣慰使司【领州三长官司六南渭州施溶州上溪州臈惹洞麦着黄洞驴遅洞施溶溪白崖洞田家洞】保靖州军民宣慰使司【领长官司二五寨草子坪】
　　浙江西至开化南至平阳北至太湖东至海府十一属州一县七十五杭州府【领县九治钱塘　钱塘仁和海寕富阳余杭临安于潜新城昌化】严州府【领县六治建德　建徳桐庐淳安遂安夀昌分水】嘉兴府【领县七治嘉兴　嘉兴秀水嘉善崇德桐乡平湖海盐】湖州府【领州一县六治乌程　乌程归安长兴徳清武康　安吉州领县一孝丰】绍兴府【领县八治山隂　山隂防稽萧山诸暨余姚上虞嵊新昌】寜波府【领县五治鄞　鄞慈谿奉化定海象山】台州府【领县六治临海　临海黄岩天台仙居寕海太平】金华府【领县八治金华　金华东阳兰谿义乌永康武义浦江汤溪】衢州府【领县五治西安　西安龙防常山江山开化】处州府【领县十治丽水　丽水青田缙云松阳遂昌龙泉庆元云和宣平景寕】温州府【领县五治永嘉永嘉瑞安乐清平阳泰顺】
　　福建北至岭西至汀州南至诏安东至海府八直州一属县五十七福州府【领县九治闽　闽侯官长乐福清连江罗源古田闽清永福】兴化府【领县二治莆田莆田仙逰】建寜府【领县八治建安　建安瓯寕建阳崇安浦城松溪政和夀寕】延平府【领县七治南平　南平将乐沙尤溪顺昌永安大田】汀州府【领县八治长汀　长汀寕化上杭武平清流连城归化永定】邵武府【领县四治邵武　邵武光泽泰寕建寕】泉州府【领县七治晋江　晋江南安同安惠安安溪永春德化】漳州府【领县十治龙溪　龙溪漳浦龙岩长泰南靖漳平平和诏安海澄寜洋】福寜州【领县二寕德福安】
　　广东北至五岭东至潮州西至钦州南至琼海府十直州一属州七县七十五广州府【领州一县十五治南海　南海番禺顺德东莞新安三水増城龙门香山新防新寕从化清逺　连州领县二阳山连山】肇庆府【领州一县十一治髙要　髙要髙明四防新兴开平阳春阳江恩平广寕　德庆州领县二封川闲建】韶州府【领县六治曲江　曲江乐昌英德仁化乳源翁源】南雄府【领县二治保保昌始兴】　惠州府【领州一县十治归善　归善博罗长寕永安海丰龙川长乐兴寕　连平州领县二河源和平】潮州府【领县十一治海阳　海阳潮阳揭阳程乡饶平惠来镇平大埔平逺普寕澄海】髙州府【领州一县五治茂名　茂名电白信宜化州领县二吴川石城】　雷州府【领县三治海康海康遂溪徐闻】　亷州府【领州一县二治合浦　合浦　钦州领县一灵山】琼州府【领州三县十治琼山　琼山澄迈临髙定安文昌防同乐防　儋州领县一昌化　万州领县一陵水　崖州领县一感恩】罗定州【领县二东安西寕】
　　广西北至怀远东至梧州西至太平南至博白府十一州四十有八县五十长官司四桂林府【领州二县七治临桂　临桂兴安灵川阳朔　全州领县一灌阳　永寕州领县二永福义寕】平乐府【领州一县七治平乐　平乐防城富川贺荔浦修仁昭平　永安州】梧州府【领州一县九治苍梧　苍梧藤容岑溪怀集　郁林州领县四博白北流陆川兴业】浔州府【领县三治桂平桂平平南贵】栁州府【领州二县十治马平马平洛容栁城罗城怀逺融来賔　象州领县一武宣　宾州领县二迁江上林】庆远府【领州四县】
　　【五治宜山　宜山天河忻城　河池州领县二思思荔波　南丹州　东兰州　那地州】南寜府【领州七县三治宣化　宣化除安　横州领县一永淳　新寜州　上思州　归德州　果化州　忠州　下雷州】思恩军民府【领州二县二　奉议州上映州　上林武缘】太平府【领州十七县三治崇善　崇善陀陵罗阳　左州养利州永康州上石西州太平州思城州安平州万承州全茗州镇逺州茗盈州龙英州结安州结伦州都结州上下冻州思明州】思明府【领州三下石西州西平州禄州】镇安府　田州　归顺州　泗城州　向武州　都康州龙州　江州【领县一罗白】思陵州　凭祥州　长官司四【永顺永定永安安】
  </div>
  <div class="pagination">
   <a href="五礼通考_page330.html">
    上一页
   </a>
   <span>
    ...
   </span>
   <a href="五礼通考_page326.html">
    326
   </a>
   <a href="五礼通考_page327.html">
    327
   </a>
   <a href="五礼通考_page328.html">
    328
   </a>
   <a href="五礼通考_page329.html">
    329
   </a>
   <a href="五礼通考_page330.html">
    330
   </a>
   <span class="current-page">
    331
   </span>
   <a href="五礼通考_page332.html">
    332
   </a>
   <a href="五礼通考_page333.html">
    333
   </a>
   <a href="五礼通考_page334.html">
    334
   </a>
   <a href="五礼通考_page335.html">
    335
   </a>
   <a href="五礼通考_page336.html">
    336
   </a>
   <span>
    ...
   </span>
   <a href="五礼通考_page332.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
