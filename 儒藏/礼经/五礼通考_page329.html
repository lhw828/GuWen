<!DOCTYPE html>
<html>
 <head>
  <meta charset="utf-8"/>
  <title>
   五礼通考 - 第 329 页/共 431 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   五礼通考 - 第 329 页/共 431 页
  </h1>
  <div class="content">
   【蔡氏沈曰泾水地志出安定郡泾阳县西今原州百泉县岍头山也东南至冯翊阳陵县入渭今髙陵县也汭水地志作芮扶风汧县蒲薮芮水出其西北东入泾今陇州汧源县蒲薮有汭水焉易氏祓曰泾水汉志安定郡泾阳县开头山在其西泾水所出唐以泾阳县为平凉属原州今属渭州又东南流至泾州临泾保定二县又东南至邠州之宜禄新平永夀三县又东北流至京兆府之醴泉高陵云阳三县以入渭汭水者非禹贡所谓芮也禹贡言芮渭水之北此汭则雍州之川名汉志出右扶风汧县之西北东流入泾此正公刘居豳之地诗所谓芮鞫之即也徐广曰古豳城在邠州东北二十九里三水县界唐志泾州临泾县有汭水西自陇州华亭县流入一名宜禄川泾陇二州在邠州之西则非即邠州之汭然要皆雍州之川也】
　　钦定义疏泾水出陜西平凉府平凉县西南笄头山亦名崆峒山东至西安府髙陵县西南入渭汭水出平凉府华亭县有二源北源出湫头山之朝那湫南源出齐山至县东与北河合又东至泾州西北入泾
　　其浸渭洛【注洛出怀德　疏洛即诗瞻彼洛矣之洛与禹贡导洛自熊耳者别】
　　【蔡氏沈曰渭水地志出陇西郡首阳县西南今渭州渭源县鸟防山西北南谷山也东至京兆船司空县入河今华州华隂县也】
　　【易氏祓曰渭水汉志出陇西郡首阳县西南之鸟防同穴山唐省首阳入渭源今置渭源堡属熈州渭水有三源正东防南流至州之襄武县又东流至巩川之陇西县又东流至秦州上邽县又东流至陇州南田县今省入吴山又东流至凤翔府岐山县又东流至京兆府万年县又东流至华州华隂县东北入于河谓之渭口禹贡所谓汭是也洛水别是雍州一浸非禹贡导洛自熊耳之洛】
　　钦定义疏康成注洛出懐德本汉志其实北地郡之归德县乃洛水上源汉志所谓洛水出北蛮夷中入河是也汉志于归德但曰洛水于怀德曰雍州浸原是一水归德其源懐德其委耳入河即谓入渭也关中诸水自西而东者莫大于渭自南而北者莫大于洛易氏因郑注而疑出庆州洛源者之别为一水非也汉归德县唐宋之洛源县其下流曰洛川县曰洛交县皆因此水得名洛源今合水县也
　　东北曰幽州
　　【易氏祓曰舜十二州本有幽州水土既平因冀为帝都省幽入冀殷人南都河南之亳复舜幽州之名周人又以幽州兼殷之营州实禹贡青州隔海东北之境故曰东北】
　　其山镇曰医无闾【注医无闾在辽东】
　　易氏祓曰医无闾汉志在辽东郡无虑县【无虑即医无闾在今锦州府广寜县北】
　　其泽薮曰貕养【注貕养在长广杜子春读貕为奚　疏长广县名地理志长广属徐州琅邪郡有莱山周时幽州南侵徐州之地也】
　　【易氏祓曰貕养汉志在琅邪郡长广县西幽州薮唐莱州昌阳本汉县属东莱郡今为莱阳县貕养泽在县东北四十里盖泽介乎东莱琅邪两郡之间】
　　其川河泲
　　【易氏祓曰经于兖州言其川河泲盖兖州北距河而南据泲禹贡言济河惟兖州则为兖州之川宜也幽州逺在东北于河泲何与盖幽州虽跨有辽水为东北而实西南越海兼有青州之东北境所以琅邪郡之貕养泽泰山郡之淄水千乘郡之时水皆幽州之域光武十三年以辽东属青州二十四年还属幽州是幽州实可以有青州王璜张揖云九河陷海中是九河未陷之前凡登莱海防及滨沧二州之东境皆在幽州之地与兖州东西分界故其州同列河泲】
　　其浸菑时【注菑出莱芜时出般阳】
　　蔡氏沈曰淄水地志云出泰山郡莱芜县原山今淄州淄川县【淄州县今属济南府】东南七十里原山也东至慱昌县入济今青州夀光县也
　　【黄氏度曰淄水出淄州淄川县原山北至兴县入济时水在临淄县齐城西平地出泉南北至二十五里亦谓之源水东北至千乘县入淄】
　　【易氏祓曰淄水汉志出泰山郡莱芜县原山至昌入泲幽州浸攷舆地记则袭庆府莱芜县有原山淄水所出其地即汉之泰山郡东北流入淄川县汉莱芜故城在其东北过临淄县东又东北入于海与汉志入泲不同者盖入泲乃禹迹之旧自泲之上流既涸故淄水入海时水在今青州临淄县本汉千乘郡之地汉志千乗郡昌县有时水东北至钜定县入马车渎幽州浸】
　　钦定义疏淄水出青州府益都县西南顔神镇东南二十五里岳阳山即原山也其山接济南府章邱淄川泰安府莱芜三县淄水出于山之东谷东北流至青州府夀光县北由清水泊入海时出般阳汉地理志济南郡般阳县不言时水出而千乘郡慱昌县言时水东北至钜定入马车渎志言其委耳今山东通志时水即乌河出青州府临淄县西南槐树村北流受澅水系水迳新城县之索镇口东南入慱兴县界下注麻大泊
　　河内曰冀州
　　【易氏祓曰舜时十有二州有幽有并有冀水土既平之后以冀为帝都省幽并入焉以余州凖之则知禹贡冀州东西南三面距河而北境则越乎常山今之燕灵营平诸州皆其地也殷人以冀州北境复舜之幽州而东西南皆禹迹之旧盖东河之西西河之东南河之北也故曰两河间周人又分冀而复舜之并州故曰河内而已】
　　其山镇曰霍山【注霍山在彘　疏厉王流于彘后为县名汉改为永安县】
　　【易氏祓曰霍山汉志霍太山在河东郡彘县东唐及今晋州霍邑本汉彘县霍山一名太岳在县东三十里】
　　钦定义疏霍山一名霍太山亦名太岳今为中镇在山西平阳府霍州东三十里山周二百余里南接岳阳赵城二县北接灵石县东接沁源县界
　　其泽薮曰杨纡【注杨纡所在未闻】
　　其川漳其浸汾潞【注汾出汾阳潞出归徳疏汾阳归德县名】
　　【蔡氏沈曰汾水出于太原经于太岳东入于河】
　　【易氏祓曰汾水汉志出太原郡汾阳县北山西南至汾隂入河冀州浸攷唐岚州静乐县今属泽州即汉汾阳县之地汾水东南流入太原府之交城阳曲太原清源文水五县又东南流至汾州之温城介休灵石汾西四县又东南流入晋州之霍邑赵城洪洞临汾四县又东南流至绛州之正平积山龙平三县又南流至河中府之寳鼎县北入于河唐潞州潞城县本汉潞县属上党郡漳水一名潞水在县北阚骃曰潞水在县北为冀州浸即漳也盖周以浊漳为潞清漳为漳】
　　【黄氏度曰郑注潞水出归德今庆州华池县无潞水杜佑曰潞出宻云郡宻云县宻云今檀州水经鲍邱水从塞外来经宻云戍过幽州潞县西郦道元曰鲍邱水入潞通得潞称俗称东潞此殆杜佑所谓宻云之潞也是在幽界非冀浸矣郦道元谓他川无可为浸者巨浪长湍惟漳水耳又案今潞城县为春秋赤狄潞子婴儿之国是则潞之得名已久漳水至潞为浸可以灌溉或以是也】
　　钦定义疏潞水有二其一即浊漳乃一水而二名阚骃谓潞水即漳水今潞安府潞城县因水得名者也其一自塞外经宻云至天津入海者即今京东之北运河名为白河亦曰潞河杜佑通典所指也诸儒皆以浊漳当之则一水而既谓之川复谓之浸岂其流者谓之川而潴者谓之浸与又汉时两归德县一属汝南一属北地皆与河内冀州无渉汉志于北地郡归德县言洛水出非潞水也以康成之精博寜当以洛水为潞水平顔师古注汉书亦依郑说不可晓也北地归德今庆阳府东北雍州之域岂可以言冀州邪易氏黄氏以浊漳为潞正在冀州之地但川与浸同是一水可疑耳
　　正北曰并州
　　【易氏祓曰舜时有并州禹贡以并入冀殷因之周复分冀立并州以天下之势言之冀州在河西之东雍州在河西之西而并州之北故曰正北】
　　其山镇曰恒山【注恒山在上曲阳】
　　【昜氏祓曰恒山一名常山汉志恒山郡上曲阳县恒山北谷在西北并州山按唐定州恒阳县有北岳今改州为中山府县为曲阳即汉之旧也】
　　蕙田案恒山详见前
　　其泽薮曰昭余祁【注昭余祁在邬】
　　【黄氏度曰昭余祁在汾州介休县水经注汾水于大陵县左迤为邬泽地理志太原郡邬县九泽在北是为昭余祁并州薮也吕氏春秋谓之大昭又侯甲水迳大谷谓之大谷水经祁县故城南自县连延西接邬泽是谓祁薮乐史寰宇记昭余祁俗名邬城泊祁属太原汉故县也昭余祁在今山西太原府祁县东七里】
　　其川虖池呕夷【注虖池出卤城呕夷祁夷与出平舒】
　　【易氏祓曰虖池河汉志代郡卤城县虖池河东至参合入虖别从河东至文安入海并州川其河自雁门县西南流入崞与唐林二县又西南流至忻州秀容县又西南流入定襄县又南流至太原府之盂县又东流至恒州之灵夀真定九门藁城鼓城五县又东流至定州之无极县又东流入深州之饶阳鹿城安平三县又东南流入瀛州之髙阳河间二县又东流入莫州之唐兴及莫县以至任邱文安即汉志所谓至文安入海者也呕夷郑注疑即祁夷出平舒攷汉志代郡平舒县有祁夷水北至桑干入沽唐蔚州兴唐县本代郡地呕夷一名滱水出县西北之高氏山东北流至兴唐县又东流至瀛州之博野东入于河】
　　钦定义疏虖池水在今山西代州繁畤县东北泰戯山至直天津府静海县小直沽入海呕夷水在今大同府蔚州灵丘县西北髙氏山一名唐河至直保定府安州北合于易水　又案郑注疑呕夷为祁夷郦道元注水经以呕夷即滱水师古注汉书则以并州之川为滱与郑注不同据水经注滱水出代郡灵丘县髙氏山至长城入于易祁夷水出平舒县至桑干县入湿水则祁夷之流短于滱不足槩一州之川似当以道元师古二説为是但郑说未必无据并存之
　　其浸涞易【注涞出广昌易出故安】
　　【易氏祓曰涞水汉志代郡广昌县涞水东南至容城入河并州浸案唐蔚州飞狐县即汉广昌县地有飞狐口涞水所出东南流至易州易县又东北流至涞水县又南流入容城县即汉志所谓东至容城入河者也易水汉志易水出涿郡故安县阎乡东至范阳入濡并州浸此言易出故安则近幽州之境按唐蔚州飞狐县周属并自县北入妫州之懐戎即古飞狐口易水所出东南流至易州易县至北方是汉涿郡故安县之地又东流至涿州之归义县又东北流入涿州范阳县之南界即汉志所谓至范阳入涞是也黄氏度曰易水有三皆出易州易县寰宇记北易一名安国河出县西北穷独山水经注所谓濡水也中易出阎乡城寛中谷东南流至古易京城与北易合流入巨马河水经注易水与濡水互摄通称南易出县东南即山燕王仙台东石虎罡东流与雹河防又东至霸州容城县南流入髙阳县合水水经注又云易水至文安县与虖池合班固阚骃皆以此为南易文安今霸州县并之极东界】
　　钦定义疏涞水即拒马河发源直易州广昌县流入紫荆闗过易州西北界至房山县境分为二支一东流涿州经固安县东南入桑干河一南流涞山县经定兴新城入白沟河易水在易州南三十里发源易州寛中谷流至定兴县北河村合拒马河入白沟河地理通释周九州荆豫青兖雍幽冀并郑氏注荆豫兖雍冀与禹贡略同青州则徐州地也幽州则青冀之北也无徐梁晋地理志云成王时改作禹贡徐梁入于青雍冀野析于幽并王氏云九州之序禹贡始于冀次以兖而终于雍职方氏则始于次以荆而终于并者盖禹贡言治水之序也职方言逺近之序也治水则自帝都而始然后顺水性所便自下而上故由兖至雍而止也以逺近言之则周之化自北而南为逺故闗睢鹊巢之诗分为二南汉广亦言文王之道被于南国德化之所及以逺为至也始于则以在东南次以荆则以荆在正南终于并州以并在正北先逺而后近也左传王使詹桓伯辞于晋曰我自夏以后稷魏骀芮岐毕我西土也及武王克商蒲姑商奄吾东土也巴濮楚邓吾南土也肃慎燕亳吾北土也汉贾捐之曰武丁成王殷周之大仁也然地东不过江黄西不过氐羗南不过蛮荆北不过朔方
　　尔雅释地鲁有大野【注今髙平钜野县东北大泽是也　疏此下至周有焦防释十薮之名也禹贡徐州云大野既猪】晋有大陆【注今钜鹿北广河泽是也　疏禹贡冀州云大陆既作是也】秦有杨陓【注今在扶风汧县西　疏周礼冀州云其泽薮曰杨陓郑注云所在未闻又雍州云其泽薮曰蒲郑注云在汧今注亦云在汧然则周礼蒲即此杨陓也】宋有孟诸【注今在梁国睢阳县东北　疏周礼青州其泽薮曰望诸郑注云望诸明都也禹贡豫州导菏泽被孟猪左传亦作孟诸】楚有云梦【注今南郡华容县东南巴丘湖是也　疏周礼荆州云其泽薮曰云梦禹贡云云土梦作又昭三年左传楚子与郑伯田于江南之梦定四年楚子渉睢济江入于云中云梦一泽而每处有名者司马相如子虚赋云云梦者方九百里则此泽跨江南北亦得单称云单称梦】吴越之间有具区【注今吴县南太湖即震泽是也疏周礼州云其泽薮曰具区禹贡州云三江既入震泽厎定是也】齐有海隅【注海滨广斥】燕有昭余祁【注今太原邬陵县九泽是也　疏周礼并州其泽薮曰昭余祁】郑有圃田【注今荥阳中牟县西圃田泽是也　疏周礼豫州云其泽薮曰圃田僖三十三年左传云郑之有原冈犹秦之有具囿也】周有焦防【注今扶风池阳县瓠中是也　疏诗六月云玁狁匪茹整居焦防是也】
　　【陈氏曰九州山川泽薮各在职方不入诸侯之版观诗不以囿田系郑春秋不以沙麓系晋略可覩矣周季诸侯始擅不朌之利齐斡山海而桃林之塞郇瑕之地晋实私之此诸侯所以僭侈王室所以衰微也】
　　诗大雅生民即有邰家室【传尧见天因邰而生后稷故国后稷于邰　笺尧改封于邰就其成国之家室无变更也　疏世本云有邰氏女曰姜嫄故知邰是姜嫄之国也传以此言封之于邰下言祭天之事故觧其意云尧见天因邰而生后稷谓使邰国之女生后稷也故国后稷于邰谓封为邰国之君后稷以前未有国于此始封之也此邰为后稷之母家其国当自有君所以得封后稷者或时君絶灭或迁之他所也】
　　公刘笃公刘匪居匪康廼埸廼疆廼积廼仓廼裹糇粮于橐于囊思辑用光弓矢斯张干戈戚爰方启行【传公刘居于邰而遭夏人乱廹逐公刘公刘乃避中国之难遂平西戎而迁其民邑于豳焉盖诸侯之从者十有八国】
　　度其夕阳豳居允荒【传山西曰夕阳荒大也　笺夕阳者豳之所处也　疏夕阳者总言豳人一国之所处也其界在山之西不知是何山也谱云豳在岐山之北书传说太王去豳逾梁山注云梁山在岐山东北然则豳国之东有大山者其唯梁山乎】
　　笃公刘于豳斯馆【传馆舎也】
　　緜緜緜瓞民之初生自土沮漆【传兴也緜緜不絶貌民周民也沮水漆水也　笺喻后稷乃帝喾之冑封于邰其后公刘失职迁于豳居沮漆之地至太王而徳益盛故本周之兴云于沮漆也　疏郑于生民之笺以姜嫄为髙辛氏世妃而生后稷经云即有邰家室周本纪云舜封弃于邰号曰后稷是稷为帝喾之胄封于邰也公刘云笃公刘于豳斯馆是公刘失职迁于豳也周语云昔我先世后稷以服事虞夏及夏之衰也弃稷不务我先王不窋用失其官而自窜于戎狄之间韦昭云不窋失官去夏而迁于豳豳西近戎北近狄然则失职迁豳自不窋始矣言公刘迁豳者案公刘之篇説公刘避乱适豳其言甚详不可得而改而外传史记皆言不窋奔于戎狄盖不窋之时已尝失官逃窜豳也犹尚徃来邰国未即定居于豳公刘者不窋之孙至公刘而尽以邰民遂徃居焉豳有漆沮之水故言居漆沮之地公刘以下常居沮漆】古公亶父陶复陶穴未有家室
　　古公亶父来朝走马率西水浒至于岐下爰及姜女聿来胥宇【传率循也浒水厓也胥相宇居也　笺循西水厓沮漆水侧也　疏古公避狄之难其来以早朝之时疾走其马循西方冰厓沮之侧东行而至于岐山之下】
　　文王有声文王受命有此武功既伐于崇作邑于丰【笺作邑者徙都于丰以应天命】
　　考卜维王宅是镐京维正之武王成之【疏此章言武王之事而并言文王作邑于其傍者以二邑皆在丰傍举丰而言可以并及文王欲连言之帝王世纪云丰镐皆在长安之西南言丰邑在丰水之西镐京在丰水之东以时验而知之】
　　文王周虽旧邦其命维新【笺太王聿来胥宇而国于周王迹起矣而未有天命至文王而受命】
　　【阎氏若璩曰周虽旧邦郑笺云太王聿来胥宇而国于周周字贴太王不若诗集传以周受封始自后稷为真旧左传我自夏以后稷魏骀芮岐毕吾西土也言受此五国世为西土之长释例土地名曰魏河东河北县芮冯翊临晋县芮乡是毕在京兆长安县西北骀在武功岐在美阳孔颖达曰今案其地芮在魏之西南百余里耳岐在骀之西北无百里也诗称后稷封邰与岐毕相近为之长可矣计魏在邰东六百余里而令邰国与魏为长道路太遥公刘居豳又在岐西北四百余里此传极言逺竟而辞不及豳并不解其故余谓颍达毎好依阿康成元凯莫敢是正兹独上攻及传之正文殊可喜也宜亟标出之但云豳距岐四百余里四当作二】
　　地理通释周都世纪周后稷始封邰今扶风是也【地理志右扶风县后稷所封括地志故城一名武功城在雍州京兆府武功县西南二十二里古邰国有后稷及姜嫄祠】及公刘徙邑于豳诗称于豳斯馆今新平漆之东有豳亭是也【后稷生不窋周语不窋失其官自窜戎狄之间括地志不窋故城在庆州化县南三里即不窋在戎狄所居之地也豳州新平县即汉漆县诗豳国公刘所邑之地郡县志古豳城在邠州三水县西三十里公刘始都之处通典庆州安化县尉李城在白马两川交口亦曰不窋城豳州开元十三年改豳为邠豳故栒邑是地理志右扶风栒邑有豳乡诗豳国公刘所都栒邑故城在三水县东北二十五里】至太王避狄循漆水【在凤翔府普润县东入渭地理志在右扶风漆县西】逾梁山【括地志在雍州好畤县西北十八里康成云岐山西南好畤熈寜中属凤翔府】徙邑于岐山之阳西北岐城旧址是也诗称率西水浒至于岐下【康成云循西水厓沮漆水侧也】南有周原故始改号曰周【康成云周原在岐山之南诗閟宫曰居岐之阳地理志岐山在右扶风美阳西北中水乡周太王所邑括地志故周城一名美阳城在雍州武功县西北二十五里即太王城也通典美阳县故城在武功县北七里舆地广记鳯翔府扶风县岐阳镇汉美阳县地周太王邑于岐山之下即此诗所谓居岐之阳也文王始亦治焉唐岐阳县元和三年省入扶风郡县志岐山亦名天柱山在凤翔府岐山县东北十里孟子文王生于岐周】王季徙程书序曰维周王季宅程是也【孟子文王卒于毕郢史记正义周书云惟周王季宅郢郢故城在雍州咸阳县东二十一里周之郢邑也诗正义周书称文王在程作程寤程典皇甫谧云文王徙宅于程盖谓此也地理志右扶风安陵阚骃以为本州之程邑也】文王受命徙都于酆在今京兆之西诗既伐于崇作邑于丰【说文酆文王所都在京兆杜陵西南括地志周丰宫文王宫也在雍州京兆府鄠县东三十五里郑康成云丰邑在丰水之西镐京在丰水之东徐广云丰镐相去二十五里皆在长安南数十里地理志酆水出右扶风鄠县东南通典岐州鳯翔府岐山县文王徙于岐即此县也孟子曰文王治岐尚书太傅春子曰文王治岐诗皇矣曰度其鲜原居岐之阳在渭之将郑氏笺在岐山之南居渭水之侧后竟徙都于丰正义云太王初迁已在岐山岐山之阳去旧都不逺丰则岐之东南三百里苏氏云文王既克宻须于是相其髙原而徒都焉所谓程邑是与通典周文王作酆今京兆府长安县西北灵台乡丰上是也殷有槀国在鄠县界】武王徙都镐【封文王子于酆括地志镐在雍州西南三十二里滈水源出长安县西北滈池长安志在县西北十八里通典今长安县昆明池北镐陂是也诗宅是镐京后汉志镐在京兆上林苑中孟康云长安西南有镐池水经注镐水上承镐池于昆明池北郡县志周武王宫即镐京也在长安县西北十八里自汉武帝穿昆明池于此镐京遗趾沦陷焉穆天子传之于宗周注镐京也通典周地西廹戎俗自岐之丰自丰之镐是西逺戎而东即叶也程氏曰伐商作洛皆歩自宗周而徃以其事告于丰庙康有酆宫之朝康王虽仍都镐其受朝仍在丰地】及伐纣营洛邑而定鼎焉今洛阳西南洛水之北有鼎中观是也【史记周纪王白自洛汭延于伊汭居易毋固其有夏之居我南望三涂北望岳鄙顾詹有河粤阳雒伊母逺天室营周居于雒邑而后去太史公曰学者皆称周伐纣居洛邑综其实不然武王营之成王使召公卜居居九鼎焉而周复都丰镐周书度邑曰武王问太公曰吾将因有夏之居南望过于三涂北詹望于有河】周公相成王以酆镐偏处西方乃使召公卜居洛水之阳以即土中遂筑新邑营定九鼎以为王之东都洛邑书我乃卜涧水东水西惟洛食【注今河南城也】是为王城名曰东周【公羊传王城者何东周也地理志王城本郏鄏之地或谓之郏鄏春秋传成王定鼎于郏鄏河南是也今东门名鼎门盖九鼎所从入也郏山名鄏邑名桓七年王迁盟向之民于郏襄二十四年齐人城郏郏王城括地志故王城一十二王皆居此城至敬王乃迁都成周赧王又居王城洛阳故城在洛阳县东北二十六里周公所筑即成周城也书我又卜水东亦惟洛食注今洛阳也将定下都迁殷顽民故并卜之周语灵王二十二年谷洛鬬将毁王宫韦昭曰洛水在王城南谷水在王城北东入于娄敬曰成王营成周都洛以为天下中诸侯四方纳贡职道里钧矣吕氏曰孔子序洛诺曰周公徃营成周则成周乃东都总名河南成周之王城也洛阳成周之下都也王城非天子时防诸侯则虚之下都则保厘大臣所居治事之地周人朝夕受事习见既久遂独指以为成周矣通典郏鄏陌名】成王既卜营洛邑建明堂朝诸侯复还酆鄗故书序曰还归在丰【归于宗周】至懿王徙犬邱【秦谓之废邱】今京兆槐里是也【世本懿王居犬邱地理志右扶风槐里县周曰犬邱懿王都之括地志犬邱故城一名庆邱在雍州始平县东南十里即周懿王所都汉髙祖三年更名槐里今京兆府兴平县秦纪非子居犬邱】厉王出于彘【今河东永安是也通典晋州霍邑县汉彘县诗序宣王复防诸侯于东都王氏曰成王于洛时防诸侯而已宣王时防诸侯于东都而车攻谓之复古】平王徙居洛【洛诰所谓新邑也吕氏曰平王定都王城地理志初洛邑与宗周通封畿东西长而南北短短长相覆为千里至襄王以河内赐晋文公又为诸侯所侵故其分坠小郡国志河南周公所城洛邑也春秋时谓之王城东城门名鼎门北城门名干祭注博物记王城方七百二十丈郛方七十里南望雒水北至陜山地道记去雒城四十里】及敬王避子朝之乱东居成周【子朝居王城曰西王敬王居狄泉在王城之东曰东王】春秋曰天王入于成周【后六年王室定遂徙都成周晋率诸侯之徒修缮其城以成周城小不受王都故壤翟泉以广马翟泉地在成周东北郡国志雒阳周时号成周有狄泉在城中注挚虞曰古之周南今之雒阳世纪曰城东西六里十一歩南北九里一百步通典狄泉在今洛阳城东三十余里吕氏曰洛都虽有二城而成周则其总名杜预孔颖达皆以下都为成周谓敬王继子朝乱自王城徙都之其说不然大可以包小小不可包大苟成周信为下都之名则凡书之言洛皆谓之成周是以下都之名而包王城其不可信一也左氏未尝有敬王自王城迁成周之明文苐言子朝既逐王入于成周而已敬王请城成周之辞亦谓成王合诸侯城成周以为东都则成周者洛邑之总名明矣其不可信二也】至赧王又徙居西周【吕氏曰平王东迁之后所谓西周者丰镐也东周者东都也威烈王之后所谓西周者河南也东都者洛阳也周纪考王封其弟于河南是为桓公以续周公之官职惠公封其少子于巩以奉王号东周惠公注于是有东西二周世本西周桓公掲居河南东周惠公班居洛阳赧王时东西周分治西周河南也东周巩也赵世家成侯八年与韩分周以为两徐广曰显王二年周纪无此吕氏曰东西周各为列国不复相闗自是而后称东西周君者皆谓二周君也本纪云赧王时东西周分治非也报王特徙都西周耳当以赵世家为正】白虎通夏曰夏邑殷曰商邑周曰京师【诗公刘京师之野朱文公曰京师髙丘而众居之也董氏曰所谓京师者起于此其后世因以所都为京师曰嫔于京依其在京则岐周之京也王配于京则镐京也春秋所书京师则洛邑也皆仍其本号而称之犹晋之云新绛故绛也洛邑亦谓之洛师正京师之意也林氏曰岐在邰西北无百里豳又在岐西北四百余里丰在岐山东南二百余里镐在丰东二十五里方氏曰丰镐宗庙所在故谓之宗周洛邑以王道成于此故谓之成周】
　　【都邑考后稷始封邰今陜西西安府干州武功县西南二十里斄城是公刘迁豳今西安府邠州三水县西三十里古豳城是太王居岐今鳯翔府扶风县西北岐阳镇是南有周原始号曰周王季宅程亦曰郢今西安府咸阳县东二十一里安陵城是文王迁丰今西安府附郭长安县西北灵台乡丰水上武王徙都镐今长安县西北十八里昆明池北镐陂是郑康成曰丰邑在丰水西镐京在丰水东相去盖二十五里成王营洛邑名曰东周今河南府治是至懿王徙犬邱今西安府兴平县东南十里槐里城是平王避犬戎之难东迁于洛即洛邑也】
　　右周职方
　　顾氏栋髙春秋大事表周都洛邑王城【今河南府洛阳县城内西偏即王城故趾周公营洛邑涧水东水西南系乎洛水北因乎郏山自平王东迁至景王十一世皆居此敬王迁成周王城废至赧王复居之】郏鄩【即郏山北邙山也在洛阳县城北二里亦谓之郏桓七年迁盟向之民于郏杜注郏王城知郏鄏即王城之别名矣】迁于成周【在今河南府洛阳县城东二十里周公营王城并营下都处殷顽民在水之东与王城相去十八里亦谓之成周昭二十六年子朝奔楚其余党多在王城敬王畏之徙都成周成周狭小乃请诸侯城之自是迄春秋之末凡书京师者皆指成周】翟泉【杜注城内太仓西南池水也郑氏曰狄泉本在下都城北城成周时乃绕翟泉于城内昭二十三年天王居于狄泉二十六年始入于成周此时狄泉与成周犹为两地】　周邑邬【隐十一年王取邬刘蒍防之田于郑杜注邬邑河南缑氏县西南有邬聚今在河南府偃师县西南】
　　刘【杜注刘邑缑氏县西北有刘亭后汉书周大夫刘子邑也今在偃师县刘子始封为匡王少子刘康公】蒍【东周大夫子国食邑谓之蒍国】　防【在今怀庆府城北三十里有防台村后地属晋】温【王与郑人苏忿生之田温原絺樊隰郕攒茅向盟州陉隤怀在今懐庆府温县西南三十里后襄王更以赐晋晋以狐漆为温大夫】原【今怀庆府济原县西北有原乡后赐晋晋以赵衰为原大夫】絺【今懐庆府河内县西三十二里有故絺城】樊【一名阳樊今怀庆府济源县东南二十里有古阳城东迁后仲山甫子孙所封庄二十九年樊皮叛王即此后赐晋晋以予阳处父为食邑】隰郕【今懐庆府城西三十里有期城即其地一名隰城僖公二十五年杀太叔于隰城即此】攒茅【今怀庆府脩武县西北二十里有攒城】向【今怀庆府济源县西南有向城】盟【今怀庆府孟县西南三十里有古河阳城武王合诸侯于孟津即此地后归晋谓之河阳僖二十八年天王狩于河阳是也】州【在今怀庆府东南三十里后属晋初为郤称邑后为栾豹邑昭三年晋人以赐郑丰施七年子产归州田于韩宣子宣子更以赐宋乐大心后宣子自徙居之】陉【即太行陉在今怀庆府西北三十里连山中断曰陉太行首始河内北至幽州中有八陉此其一也】隤【在怀庆府修武县北】怀【今懐庆府武陟县西南十一里有懐城后属晋宣六年赤狄伐晋围懐即此】酒泉【庄二十一年王与虢公酒泉杜注周邑今陜西同州府澄城县有甘泉出匮谷中造酒尤美名曰酒泉】甘【僖二十四年甘昭公有宠于惠后杜注王子带食邑河南县西南有甘水西二十五里有故甘城今俱在河南府洛阳县西南】毛【狄伐周获毛伯杜注毛伯采邑在今河南府宜阳县界】鄇田【成十一年郤至与周争鄇田杜注温别邑懐县西南有鄇人亭在今懐庆府武陟县界】要饯【昭二十二年子朝帅要饯之甲以逐刘子杜注周二邑水经注畛水出新安县青要山新唐书河南郡诸府有饯济】【刘子奔杜注周邑路史谓即山西之侯国宣王子尚文所封今山西平阳府洪洞县东有城案传云壬戌刘子奔癸亥如刘刘为今偃师县刘亭浃日即至其地当不出百里外山西洪洞距偃师絶逺且地已属晋决当为僖十年距泉皋之而非山西之扬侯国也】前城【王师败绩于前城杜注子朝所得邑服防曰前读为泉即泉戎地在伊阙南京相墦曰在今洛阳西南五十里伊阙外】解【王师军于汜于解于任人杜注王师分在三邑泛即郑州泛水县本郑地王时驻军于此解有大解小解后汉书大解城在今洛阳县南小解城在县西南也任人地阙】鄩【昭二十三年郊鄩溃杜注郊鄩二邑皆子朝所得括地志故鄩城在河南府巩县西南五十八里史记塞什谷之口徐广曰即鄩邑】泽邑【王师在泽邑贾逵曰即翟泉】墙人【刘子取墙人直人路史曰今河南府新安县东北有白墙村】直人【杜注子朝邑直伯柄国】尹【王入于尹杜注尹氏邑今山西汾州有尹吉甫墓即古尹城】唐【尹辛败刘师于唐杜注周邑后汉志有唐聚在今河南府洛阳县】巩【昭二十五年尹文公渉于巩杜注于巩县渉洛水周巩伯邑即今巩县后西周惠公封少子班于此为东周今县西南三十里有巩王城】萑谷【昭二十六年王次于萑谷于胥靡于滑杜注皆周邑萑谷在洛阳县东】胥靡【杜注本郑邑今河南府偃师县东南四十里有胥靡城】滑【杜注本郑邑今偃师县南缑氏故城即古滑地髙氏曰滑本国名秦灭之而不能有为晋所得然其地近郑在所必争成十七年郑人所以侵晋虚滑也是时则归王室逮定六年郑伐周冯滑胥靡此郑人争滑之验也】莒【隂忌奔莒杜注周邑按莒国之外又有三莒周莒齐莒鲁莒父此周莒也其地未详】冯【定六年郑伐冯滑胥靡负黍狐人阙外杜注周邑东观记曰魏之别封曰华侯华侯孙长卿食采于冯城即此】负黍【杜注周邑阳城西南有负黍亭在今河南府登封县】狐人【杜注周邑后汉志颍隂县有狐宗乡古狐人亭也在今许州府临颍县】阙外【杜注周邑即伊阙外之邑也在今河南府洛阳县南开塞山下】谷城【定八年单子伐谷城单子伐简城刘子伐盂杜注在河南县西在今河南府洛阳县西北水经注城西临谷水故名】简城【杜注周邑周有简师父简城盖其采地】盂【杜注周邑今怀庆府河南县西北有邗台镇为古盂国】　周地伊川【僖二十二年辛有适伊川杜注周地今为河南府嵩县】坎欿【僖二十四年王遂出及坎欿杜注周地在今河南府巩县东】邥垂【文十七年甘败戎于邥垂杜注垂亭在新城县北今为汝州伊阳县地】溴梁【襄十六年防于溴梁尔雅梁莫大于溴梁溴梁水堤也溴水源出怀庆府济源县西北至温县入河】轘辕【襄二十一年使候出诸轘辕杜注轘辕阙名在今河南府巩县西南七十里】雒汭【昭元年赵孟馆于洛汭水经注洛水入河之处亦名仆谷张仪谓下兵三川塞仆谷之口是也在今河南府巩县界三十里】颍【昭元年景王使刘定公劳赵孟于颍九年晋梁丙张趯率隂戎伐颍杜注颍水出阳城县方舆纪要云阳城废县本周之颖邑在今河南府登封县东南四十里战国时属郑谓之阳城后入韩秦亦为阳城县陈胜阳城人】甘鹿【昭十七年陆浑众奔甘鹿杜注周地今河南府宜阳县有鹿蹄山甘水所出】荣锜氏【昭二十二年王崩于荣锜氏杜注河南巩县西有荣锜涧方舆纪要括地志在县西涧盖在邑旁】皇【二十二年王猛居于皇杜注河南巩县西南有黄亭今在河南府巩县西北】东圉【单氏伐东圉路史周地杜注洛东靣有圉乡】社【前城人败陆浑于社杜注周地黄河西自偃师界至巩县洛水入之有五社渡又有五社津光武幸懐遣耿弇等军五社津备荥阳以东即此】隂【晋籍谈军于隂汉平隂县地今为河南府孟津县治】侯氏【荀跞军于侯氏杜注周地即缑氏今河南府偃师县东南二十里有废缑氏城】谿泉【贾辛军于谿泉杜注巩县西南有明谿泉】平隂【昭二十三年晋师在平隂即隂汉为平隂县地见前】訾【单子取訾路史曰訾有二西訾在洛东訾在巩此盖西訾也二十四年河津人得子朝用于河之宝珪隂不佞拘之王定而献与之东訾二十七年尹文公焚东訾始为巩县之訾杜氏混而一之则传文东字为赘矣】蒯【尹辛攻蒯杜注河南县西南蒯乡今在河南府洛阳县西南】尸氏【昭二十六年刘人败王城之师于尸氏即尸乡在河南府偃师县西三十里田横自刭处】渠【刘子以王出次于渠杜注周地即阳渠也周公所凿在河南巩县西通洛阳】堤上【遂军圉泽次于堤上杜注周地汉书河决酸枣东溃金隄寰宇记金堤在洛阳县西南二十三里时汉兴未四十年河道始决金堤系三代时物明矣所云堤上疑即此】　周山川轘辕【襄二十一年使侯出诸轘辕杜注轘辕闗在缑氏县西南轘辕山名在今河南府巩县西南七十里其坂有十二曲将去复还故名】阙塞【昭二十六年晋知跞赵鞅纳王使女寛守阙塞杜注洛阳西南伊阙口也阙塞山在今河南府治洛阳县城南三十里一名龙门山一名伊阙一名阙口志云山之东曰香山西曰龙门大禹疏以通水两山对峙石壁峭立望之若阙伊水歴其间故名伊阙】北山【昭二十二年王田于北山杜注北芒也一名邙山北邙山在今河南府治洛阳县城北十里山连偃师孟津巩三县绵亘四百里在城之北故曰北山一名郏山成王定鼎于郏鄏即此亦谓之郏王城之别名桓七年迁盟向之民于郏襄二十四年齐人城郏杜注皆云郏王城也今府城西有郏鄏陌亦曰郏山亦曰邙山东汉诸陵及唐宋诸名臣墓多在此】三涂【昭四年传四岳三涂阳城太室九州之险杜注三涂在河南陆浑县南三涂山在今河南府嵩县南水经注曰伊水歴崖口山翼崖深髙壁立如阙伊水穿峡北流即古三涂山武王所谓南望三涂是也金志嵩县有三涂山服防以三涂为道观春秋晋伐陆浑有事于三涂即知是山明矣】阳城【杜注在阳城县地阳城山在今河南府登封县北三十八里志云城中有测景台周公定此地为土中立圭测景汉唐因之】太室【杜注在阳城县西南太室山在今河南府登封县北十里汉志武帝置崇髙县以奉太室是谓中岳诗谱即外方山也嵩山三十六峯东曰太室西曰少室嵩髙其总名】施谷【昭二十六年王城人刘人战于施谷】萑谷【丁丑王次于萑谷按大谷在今洛阳县东后汉书孙坚进军大谷距洛九十里其谷连亘至颍阳县何进设八闗大谷其一也周之萑谷施谷盖皆大谷之支径】河【昭二十四年王子朝用成周之寳珪于河大河经河南府洛阳县北境禹贡东过洛汭正当王城之东北故子朝用珪于河以求福也】洛水【昭元年赵孟馆于洛汭杜注洛水在巩县南水曲流为汭雒汭在今河南府巩县东北三十里后汉书巩县注夏太康五弟徯于洛之汭即此水经注洛水入河之处清浊异流亦名什谷隋于此置洛口仓以洛水东迳洛汭北对琅邪渚入河谓之洛口】伊水【僖二十二年辛有适伊川伊源有二水经注伊水出南阳蔓渠山迳陆浑县三涂山东注虢略其地即辛有过伊川见被髪而野祭处后汉书则云伊水出卢氏近志因谓之伊川出卢氏闷顿岭东流经嵩县洛阳偃师入洛水盖原有二水合流诸家各言所见耳】谷水【襄二十四年传注谷洛鬬毁王宫谷水在今河南府洛阳县王城北门外昭二十四年士景伯立于干祭杜注干祭王城北门水经注谷水又东绕干门北子朝之乱晋所开也其东即千金堨又东为东谷水水之西北即金墉城】湟水【昭二十二年王猛居于皇杜注河南巩县西南有黄亭按后汉志湟水即皇也水经注雒水合于谿泉又东浊水注之即古湟水京相璠曰黄亭在訾城北三里今在巩县西北】溴水【襄十六年防于溴梁杜注溴水出河内轵县东南至温入河案尔雅梁莫大于溴梁溴梁水隄也溴水济出怀庆府济源县西北俗呼白涧水】翟泉【昭二十二年天王居狄泉亦曰翟杜注洛阳城内大仓西南池水也案敬王初居狄泉时尚在城外至昭公三十二年合诸侯于狄泉以其地大成周之城乃绕狄泉于城内今干无水】酒泉【庄二十一年王与虢公酒泉杜注周邑今陜西同州府澄城县有温泉西注于洛又有甘泉出匮谷中造酒尤佳名曰酒泉盖虢地跨河东西后入于晋】平隂【昭二十二年晋师在平隂今河隂县按平隂古为津济处陈平降汉王使骖乗监诸将南渡平隂津至洛阳是也后置平隂县以县在平津大河之间故名魏晋改曰河隂县唐改曰河清县至金移治于河南岸改曰孟津县即今河南府之孟津县治也杜注之河隂县与郑州之河隂县有别】
　　右春秋周都邑山川


　　五礼通考卷二百七
&lt;经部,礼类,通礼之属,五礼通考&gt;
　　钦定四库全书
　　五礼通考卷二百八
　　刑部尚书秦蕙田撰
　　嘉礼八十一
　　体国经野
　　地志禹会诸侯于涂山执玉帛者万国成汤之时有三千余国武王观兵有千八百国东迁之初尚存千二百国迄获麟之末二百四十二年见于春秋经传者惟百有余国而会盟征伐章章可纪者约十四君　鲁【都曲阜】卫【都朝歌戴公庐曹今北直大名府滑县也文公迁楚邱今滑县东七十里废卫南县是成公徙帝邱】
　　【亦曰濮阳即大名府开州也至元君徙野王而祀絶野王今河南懐庆府附郭河内县是】　齐【太公封营邱今青州府临淄县胡公徙薄姑今青州府博兴县东北十五里薄姑城是献公徙临淄即太公营邱也】晋【叔虞封唐今山西平阳府翼城县东二十五里唐城是子爕徙晋今太原府太原县是穆侯徙绛孝侯改绛为翼亦曰故绛今翼城县东南十五里古翼城是景公迁新田仍称绛今平阳府绛州绛县也】　宋【都商邱】　郑【都新郑今开封府禹州新郑县又陕西西安府华州西北有故郑城其始封邑也】陈【都宛邱即开封府陈州】　蔡【都上蔡今河南汝宁府上蔡县平侯徙新蔡今汝寕府新蔡县也昭侯徙州来亦曰下蔡今南直凤阳府夀州北三十里下蔡城是】　曹【都曹今兖州府曹州定陶县】许【都许今开封府许州是灵公迁叶今南阳府裕州叶县悼公迁夷今凤阳府亳州东南七十里废城父县是旋还叶又迁于白羽今南阳府邓州析川县是许男斯又迁于容城今荆州府东废华容县是葢皆为楚所迁也】　秦【非子封秦城今陕西巩昌府秦州清水县是庄公居犬邱文公卜居汧渭间今凤翔府郿县东北十五里故郿城是寜公徙平阳今凤翔府岐山县西四十六里有平阳乡徳公徙居雍今凤翔府治是献公徙栎阳今西安府临潼县北五十里故万年县是孝公作咸阳今西安府咸阳县东三十里咸阳故城是也】楚【熊绎封丹阳今湖广荆州府归州东北七里丹阳城是文王始都郢今荆州府城北十里纪南城是】
　　【至平王更城郢今荆州府东北三里郢城是也昭王迁鄀在襄阳府宜城县南境旋还郢至襄王东北保陈城即开封陈州也考烈王迁钜阳在陈州东境又东迁夀春今凤阳府夀州也最后懐王孙心都盱眙即凤阳府泗州盱眙县又徙长沙郴县而亡今湖广郴州也】　呉【都勾吴正义太伯居梅里今常州府无锡县东南四十里有太伯城至阖闾始筑吴郡城都之即今苏州府城也】　越【都防稽今浙江绍兴府治又勾践尝徙琅邪今山东青州府诸城县东南百四十里琅邪城是也】皆大国也其余子男附庸之属　滕【山东兖州府滕县是】　薛【滕县南四十里有薛城】　邾【兖州府邹县是艾公迁绎在邹县东南二十五里绎山下】　小邾【亦曰郳在滕县境内】　鄫【兖州府峄县是】偪阳【峄县西南五十里有偪阳城】　郜【兖州府城武县东南有郜国城】　茅【兖州府金乡县】
　　【东旧有茅乡】　铸【兖州府曹州定陶县境有铸乡城】　遂【括地志定陶有遂乡古遂国也】任【兖州府济寜州是】　邿【济宁州南六十里废亢父县有邿亭邿读曰诗】　须句【兖州府东平州是】　鄣【东平州东六十里有鄣城】　宿【东平州东三十里无盐城是】　郕【东平州汶上县北二十里郕国城是】　鄅【兖州府沂州北开阳故县是】　郯【沂州郯城县】颛臾【沂州费县西北九十里有颛臾城】　于余丘　极　鄟【已上未详凌氏曰俱在兖州府境】　谭【济南府城东七十里有谭城】　牟【济南府泰安州新泰县东南废牟县是】　纪【青州府夀光县西南三十里纪城是】　莒【青州府莒州是】　向【莒州南七十三里向城是】　根牟【今莒州沂水县东南牟乡是】　阳【未详凌氏曰在青州府境】　介【莱州府胶州髙宻县西六十里黔陬城是】　彝【胶州即墨县西废壮武县是】　莱【亦曰郲今登州府黄县东二十里有莱子城齐侯迁莱子于郳今莱州府治是】　共【河南卫辉府辉县是】　凡【辉县西南二十里有凡城】南燕【卫辉府胙城县是故胙国也】　雍【懐庆府修武县西有雍城】　邘【懐庆府城西北三十里有邘城】　温【亦曰苏今懐庆府温县是】　原【今懐庆府济源县西北十五里原乡是】　甘【河南府城西南甘水上旧有甘城】　巩【河南府巩县】　滑【河南府偃师县南二十里废缑县是】刘【废缑县有刘亭】　虢【在河南府陕州者曰北虢在开封荥阳者曰东虢又陕西凤翔府寳鸡县】
　　【东二十里虢国城曰西虢】　焦【陕州南二里徽伯垒是又南直凤阳府亳州亦古焦国】　尹【或曰在河南府城东北】毛　　单　成【俱未详周畿内国也凌氏曰皆在河南府境内】杞【开封府杞县是又杞迁于緑陵或曰在杞县西北百里又迁于淳于或曰即今杞县】　密【开封府禹州密县】　项【开封府陈州项城县】　顿【项城县境有南顿城】　祭【开封府郑州东北十五里有祭城】　葛【归徳府宁陵县北十五里有葛城】　戴【归徳府睢州考城县】　沈【今汝寜府城东平舆故城是】　栢【汝宁府西平县】　房【汝宁府遂平县是】　黄【汝宁府光州西十二里有黄城】　息【光州息县】　【光州光山县】　蒋【光州固始县西北七十里期思城是】江【汝宁府信阳州确山县】　道【确山县北有道城】　申【南阳府附郭南阳县是】　蓼【南阳府唐县南废湖阳县是又凤阳府夀州南六十里废安丰县亦古蓼国】　邓【今南阳府邓州】鄀【邓州内乡县西南百二十里丹水城是又湖广襄阳府宜城县南境亦有鄀城记曰自商宻迁于此商宻即丹水也】　应【今汝州东南废父城县是】　黎【山西潞安府黎城县】　【平阳府洪洞县】魏【平阳府蒲州东南百二十里永乐城是】　耿【蒲州河津县】　冀【河津县有冀乡】　荀【亦曰郇蒲州猗氏县】　霍【平阳府霍州】　贾【未详凌氏曰在平阳府西境】　崇【今陕西西安府鄠县】　酆【在鄠县东境】　毕【今西安府咸阳县西北有毕原】　芮【西安府同州是又山西平阳府觧州芮城县西有古芮国城本魏国地芮伯万出居此因名】　韩【同州韩城县】　梁【韩城县南二十里少梁城是】　召【凤翔府城南有召亭或曰春秋时召亦迁于河南】　谷【湖广襄阳府谷城县是】　唐【襄阳府枣阳县上唐乡是】　罗【襄阳府南漳县东南八十里有罗国城又荆州府枝江县亦故罗国其所迁处也岳州府平江县又有罗国城楚文王自枝江徙罗于此】　鄾【襄阳府城东北十二里有鄾城】　郧【亦作防今徳安府治】　随【徳安府随州是】　厉【随州北有厉乡】赖【在随州东北境又楚迁赖于鄢今襄阳府宜城县也】　贰【随州应山县境】　绞　轸
　　【未详凌氏曰俱近随州境】　庸【郧阳府竹山县】　州【荆州府监利县是又山东莱州府髙宻县东北有废淳于县亦古州国】　防【荆州府归州东二十里有防子城】　权【今承天府当阳县东南有权城又楚迁权于那处今承天府荆门州西废编县有那口城】　麋【岳州府境有东西二麋子城又郧阳府附郭郧县亦故麋国也】　徐【凤阳府泗州北五十里徐城是又楚迁徐于奚即许国所尝迁者】萧【今徐州萧县】　钟吾【今淮安府邳州宿迁县是】　舒【庐州府舒城县】　巢【庐州府无为州巢县】　六【庐州府六安州】　英氏【在六安州境】　桐【安庆府桐城县】　舒鸠【凌氏曰在安庆府境】　邢【北直顺徳府治是又迁于夷仪今东昌府附郭聊城县有夷仪聚】　北燕【保定府易州东南故燕国城是】　巴【四川重庆府附郭巴县是】　不羮【羮音郎河南开封府许州襄城县西南有不羮城又南阳府裕州舞阳县北境亦有此城】皆悉索币赋以奉大国之命者也外此者　戎蛮【河南汝州西南有蛮中聚即戎蛮子邑】　陆浑【河南府嵩县北三十里陆浑废县是】　鲜虞【北直真定府城东北四十里新市故城鲜虞国都也】无终【北直顺天府蓟州玉田县是】　山戎【北直永定府是】　北翟【山西大同府是】潞氏【亦曰赤翟今潞安府潞城县】　白翟【陕西延安府是】　骊戎【西安府临潼县】
　　【是】　鄋瞒【在山东济南府北境】　淮彝【南直徐邳等州境】　肥【山西太原府平定州乐平县东五十里昔阳城其国都也又北直真定府藁城县西南有肥累城山东济南府有肥城县皆其种属北直永平府境又有肥如城志曰晋灭肥肥子奔燕受封于此】　鼔【真定府晋州是】　卢【在湖广襄阳府境】　濮【亦曰百濮在湖广常徳府辰州府境】则九州异裔参错于列国之中者也莫不弱者先灭强者后亡凌迟至于战国存者惟有七君而田齐三晋又非春秋之旧
　　顾氏栋髙春秋大事表鲁都曲阜【今为山东兖州府曲阜县治应劭曰曲阜在鲁城中委曲长七八里自春秋至战国鲁世世都之】党氏沟【哀十一年季孙使冉求俟于党氏之沟杜注朝中地名】棘下地【定八年公敛处父与阳虎战于棘下杜注城内地名】蒲圃【襄四年季孙树六槚于蒲圃东门之外杜注塲圃名定八年阳虎将享季氏于蒲圃而杀之即此】五父之衢【襄十一年季武子将作三军诅于五父之衢白褒鲁记在鲁东门外二里】郰【襄十年郰人纥抉之以出门者杜注郰邑鲁县东南莝城孔子还辕息鄹即此今曲阜县与邹县相接处】鲁邑郎【隐元年费伯帅师城郎杜注鲁邑髙平方与县东南有郁郎亭在今兖州府鱼台县东北九十里桓十年齐侯卫侯郑伯来战于郎庄十年齐师宋师次于郎葢鲁之邉邑故数受兵】费【见上鲁大夫费庈父之食邑读如字与季氏费邑读曰秘者有别在今兖州府鱼台县西南】棠【隐五年公观鱼于棠棠济上之邑杜注髙平方与县北有武唐亭鲁侯观鱼台水经注菏水又东经武唐亭有髙台二大许下临水昔鲁侯观鱼处在今鱼台县东北十二里棠与唐古通用即二年公与戎盟之唐是也】中邱【隐七年城中邱公羊云内之邑也杜注在琅琊临沂县东北今沂州府东北三十里有中邱城】防【隠九年公防齐侯于防杜注在琅琊华县东南案鲁有两防此所谓东防也在今沂州府费县东北六十里世为臧氏食邑襄二十三年臧纥自邾如防即此】防【隠十年败宋师于菅辛巳取防此所谓西防也杜注髙平昌邑县西南有西防城宋防既为鲁有欲别于臧氏之防故谓之西防在今兖州府金乡县西北】莵裘【隠十一年吾使营莵裘杜注鲁邑在泰山梁父县南在今兖州府泗水县西北】许田【桓元年郑伯以璧假许田寰宇记许昌城南四十里有鲁城在今河南许州府东境为鲁朝宿邑郑伯请以泰山之祊易之而祀周公公羊云田多邑少称田邑多田少称邑】成【桓六年公防纪侯于成杜注在泰山钜平县东南在今兖州府宁阳县东北九十里庄三十年次于成备齐也襄十五年齐人围成公救成于是城成郛后为孟氏邑定十二年仲由为季氏宰将堕成公敛处父曰堕成齐人必至于北门是鲁之北境近齐之邑】郿【庄二十八年冬筑郿杜注鲁下邑在兖州府夀张县东南五十里】诸【庄二十九年城诸及防杜注今城阳诸县在今青州府诸城县治西南三十里】小谷【庄三十二年城小谷孙氏复谓之宜从谷梁注为鲁邑曲阜县西北有小谷城左传杜注谓为齐邑为管仲城之非】费【世为季氏邑在今沂州府费县治西南七十里贾逵索隠俱以为鲁懿公子费伯之食邑者非是】昌衍【僖二十九年介葛卢来舍于昌衍杜注鲁县东南有昌平城在今曲阜县东南八十里】郚【文七年城郚杜注鲁邑卞县南有郚城城郚备邾难也在今兖州府泗水县东南】郓【文十二年季孙行父帅师城诸及郓杜注城阳姑幕县南有郧亭郧即郓在今沂州府沂水县东北四十里此为东郓莒鲁所争者】平阳【宣八年城平阳杜注泰山有平阳县在今泰安府新泰县西北四里案鲁有两平阳此系东平阳也西平阳在兖州府邹县西三十里本邾邑为鲁所取见哀二十七年】龙【成二年齐人伐我北鄙围龙杜注鲁邑在泰山博县西南今在泰安府城西南】棘【成三年叔孙侨如帅师围棘杜注汶阳田之邑在济北蛇邱县今当为泰安府肥城县地】台【襄十二年莒人伐我东鄙杜注琅琊费县南有台亭在今沂州府费县东南】桃【襄十七年齐侯伐我北鄙围桃杜注鲁邑卞县东南有桃墟在今兖州府泗水县东南昭七年晋人来治杞田季孙以成与之而迁孟氏之邑于桃即此】阳闗【襄十七年师自阳闗逆臧孙鲁邑杜注在泰山钜平县北后属齐定七年齐人归郓阳闗即此在今兖州府寕阳县东北】武城【襄十九年城武城鲁邑杜注泰山南武城县子防为武城宰即此在今沂州府费县西南九十里】髙鱼【襄二十六年齐乌余以廪邱奔晋遂袭我髙鱼鲁邑杜注廪邱东北有高鱼城今其地在曹州府郓城县东北北与范县接界】阳州【襄三十一年齐闾邱婴伐阳州齐鲁境上邑在今泰安府东平州西北昭二十五年公孙于齐次于阳州杜注云未敢直前故次于竟定八年公侵齐门于阳州则此时阳州当为齐有矣】郈【昭二十五年臧防奔郈叔孙氏邑杜注郈在东平无盐县东南在今泰安府东平州东南十里定十二年仲由将堕三都叔孙氏堕郈即此】东野【定五年季平子行东野还卒于房杜注季氏邑今阙里志周公后有东野氏葢以邑为氏东野及房皆近费之邑】隂田【定十年齐人来归郓讙阴田杜注三邑皆汶阳田泰山博县北有山案博县为今之泰安府山在新泰县之西南泗水县之东北与泰安府境相接】莒父【定十四年城莒父及霄杜注鲁邑莒系以父鲁人语音如梁父亢父单父是也子夏为莒父宰即此今为沂州府莒州地】霄【见上杜注鲁邑在今莒州境】漆【定十五年冬城漆杜注邾庶其邑南平阳县东北有漆乡今在兖州府邹县北】启阳【哀三年叔孙季孙城启阳杜注琅琊开阳县今沂州府治北十五里有开阳故城本鄅国后属鲁】邾瑕【哀六年城邾瑕杜注任城亢父县有邾娄城今在兖州府济寕州南二十里】负瑕【哀七年公伐邾以邾子益来囚诸负瑕杜注鲁邑南平阳县西北有瑕邱城在今兖州府滋阳县西二十五里】阐【哀八年齐人取讙及阐杜注在东平刚县北战国时为齐之刚邑故刚城在今兖州府寜阳县东北三十五里】东阳【哀八年呉伐我克东阳而进舎于五梧明日舎于室杜注三邑鲁地东阳在今沂州府费县西南七十里】五梧【见上在费县西】蚕室【今兖州府滕县东三十里有母山】　鲁地蔑【隠元年盟于蔑杜注鲁地即姑蔑也鲁国卞县南有姑城在今兖州府泗水县东北四十五里定十二年费人攻公仲尼命申句湏乐颀下伐之费人北国人追之败诸姑蔑即此】潜【隠二年公防戎于潜杜注鲁地潜地葢近戎戎在今曹州府曹县故戎城潜当在鲁兖州府西南境】唐【隠二年公及戎盟于唐杜注鲁地髙平方与县北有武唐亭在今兖州府鱼台县东十二里】邓【隠十年盟于邓杜注鲁地黄帝臣邓伯涅国与南阳子姓之邓有别当在今兖州府境】讙【桓三年齐侯送姜氏于讙杜注鲁地济北蛇邱县西有下讙亭在今济南府肥城县西南】祝丘【桓五年城祝丘杜注鲁地庄四年夫人姜氏享齐侯于祝丘即此是齐鲁两境上之邑在今沂州府东南五十里】咸丘【桓七年焚咸丘杜注鲁地高平钜野南有咸亭在今曹州府钜野县南】阚【桓十一年公防宋公于阚杜注鲁地在东平须昌县东南鲁先公墓所在自隠桓以下皆葬此今兖州府汶上县西南三十五里有南旺湖湖中有阚亭其地葢阜六七即鲁先公葬处定元年季孙使后如阚即此】曲池【桓十二年盟于曲池杜注鲁地鲁国汶阳县北有曲水亭在今曲阜县东北四十里】趡【桓十七年盟于趡杜注鲁地当在今兖州府泗水邹县之间】奚【桓十七年战于奚杜注鲁地今兖州府滕县南奚公山下有奚邑水经注夏车正奚仲之国也】蔇【庄九年公及齐大夫盟于蔇杜注鲁地琅琊缯县北有蔇亭在今兖州府峄县东八十里】生窦【庄九年杀子紏于生窦杜注鲁地在今曹州府曹县东北三十里濮水所迳为齐鲁交界】长勺【庄十年公败齐师于长勺杜注鲁地路史曰成王以商民六族锡鲁有长勺氏尾勺氏此葢商民所居】乗丘【庄十年公败宋师于乗丘杜注鲁地西汉泰山郡有乗丘县顔师古曰即春秋乗丘也括地志乗丘在瑕丘县西北三十五里今兖州府治滋阳县西有古瑕丘城】鄑【庄十一年公败宋师于鄑杜注鲁地当在兖州府境与元年齐迁纪郱鄑郚之鄑在都昌县西者为二地】济西【庄十八年公追戎于济西杜注公逐戎于济水之西庄三十年公及齐侯遇于鲁济杜注济水歴齐鲁界在齐界为齐济在鲁界为鲁济葢鲁地宣元年齐人取济西田杜注故曹地僖三十一年晋人以分鲁济西约在今曹州府曹县郓城钜野三县之地】洮【庄二十七年公防杞伯姬于洮杜注鲁地在今曹州府濮州西南五十里】薛【庄三十一年筑台于薛杜注鲁地今兖州府滕县东南有薛城】秦【庄三十一年筑台于秦杜注东平范县西北有秦亭在今曹州府范县南三里】梁邱【庄三十二年齐侯宋公遇于梁邱杜注在髙平昌邑县西南今曹州府城武县东北三十里有梁邱城盖齐宋接界处谷梁云梁邱在曹邾之间去齐八百里其地近宋见齐桓之能执谦】宻【闵二年共仲归及宻乃缢杜注鲁地琅琊费县北有宻如亭在今沂州府费县北】汶阳【僖元年公赐季友汶阳之田及费杜注汶水北地定十年齐人取郓讙隂田三邑皆汶阳也其地在今兖州府寜阳县境】甯母【僖七年盟于甯母杜注鲁地高平方与县东有泥母亭读如甯在今兖州府鱼台县东二十里】卞【僖十七年夫人姜氏防齐侯于卞杜注鲁国卞县在今兖州府泗水县东五十里】升陉【僖二十二年及邾人战于升陉杜注鲁地】重馆【僖三十一年臧文仲如晋宿于重馆杜注高平方与县东北有重乡城在今兖州府鱼台县西北十一里】咸【文十一年叔孙得臣败狄于咸杜注鲁地后汉志濮阳县春秋时有咸城濮水之北当在今曹州府曹县境】蜀【成二年公防楚公子婴齐于蜀杜注博县西北有蜀亭今兖州府汶上县西南四十里有蜀山其下有蜀山湖与南旺湖东西相对为泰安府接境】阳桥【成三年楚侵及阳桥杜注鲁地在今泰安府泰安县西北】坏隤【成十六年公往防晋出于壊隤杜注未详所在苐据成十六年传云公待于壊隤申宫儆备设守而后行意其地当去公宫不逺又昭公之防送君者自壊隤而反当在曲阜境内】貍脤【成十七年公孙婴齐卒于貍脤旧说云鲁地杜驳之曰传称庚午围郑还自郑壬申至于貍脤由庚午至壬申才二日未得及鲁境也又大夫卒其境内则经不书地益明貍脤非鲁地矣但不知是何国之地耳】刘【襄十五年及宋向戌盟于刘孔氏达曰释例地阙葢鲁城外之近地】　庚宗【昭四年穆子去叔孙氏及庚宗高氏曰时穆子适齐又哀八年呉伐我舎于庚宗次于泗上当在鲁北境此时呉师自武城而来也今兖州府泗水县有庚宗亭】塞闗【昭五年竖牛奔齐孟仲之子杀诸塞闗之外杜注齐鲁界上闗亦六闗之一】红【昭八年大搜于红杜注萧县西有红亭今为江南徐州府萧县萧为宋邑萧叔所封邑传云自根牟至于商卫革车于乗商即宋也岂鲁搜于近宋之鄙而萧县鲁亦有其地欤当更考】祲祥【昭十一年防邾子盟于祲祥杜注阙当在今兖州府滋阳县境】防【定三年及邾子盟于防左传作郯杜注郯即拔也当在兖州府滋阳县境】蛇渊囿【定十三年筑蛇渊囿京相璠曰济水有蛇丘城城下有水鲁囿也在今济南府肥城县南】丘舆【哀十四年司马牛卒于鲁郭门之外葬诸丘舆杜注泰山南城县西北有舆城在今沂州费县西】　鲁山川泰山【隠八年郑伯请以泰山之祊易许田泰山在今山东泰安府城北五里史记货殖传其阳则鲁其隂则齐】防山【僖十四年季姫及鄫子遇于防葢鲁国之防山也防山在兖州府曲阜县东二十里孔子父母合葬于防即此】山【定十年齐人来归郓讙隂田杜注奉山博县北有山田在其北山在今奉安府新泰县西南四十里诗云奄有蒙即此山也又夫子去鲁作山之操】莱柞【昭七年季孙以桃易孟氏之成其臣谢息辞以无山与之莱柞莱柞在今泰安府莱芜县应劭曰鲁之莱柞邑葢邑有二小山也莱柞二山名】济水【庄十八年公追戎于济西杜注逐之于济水之西案庄三十年公及齐侯遇于鲁济杜注济水歴齐鲁界在齐界为齐济在鲁界为鲁济水经注济水过定陶西东流济隂乗氏县西分为二渎其南渎为菏水东南流至山阳湖陆县与泗水合而入淮其东北流入钜野泽又东北过东郡夀良县西界北迳须昌谷城又东北迳卢县华不注山台县菅县梁邹临济乐安而入于海杜氏所谓歴齐鲁界者即东北分流一支其在钜野夀良须昌则穿曹鲁之境谓之鲁济其在谷城以下则穿齐卫之境所谓齐济也钜野今亦为县属曹州府夀良即今兖州府之夀张县须昌在今东平州谷城在今东阿县俱属奉安府此齐鲁分界也】汶水【僖元年公赐季友汶阳之田杜注汶水北地汶水出泰山莱芜县西入济汶水西南入兖州府寜阳县境至东平州东防坎河诸泉流至此而分其西流者入大清河大清河即济水也】洙水【庄九年冬浚洙杜注洙水在鲁城北下合泗浚深之为齐备水经注洙水西南至鲁县东北分为二流北为洙渎南即泗水孔子设教于洙泗水之间阙里是也】泗水【襄十九年诸侯次于泗上案此鲁城北之泗也哀八年呉伐鲁深入鲁地舎于庚宗次于泗上从征记洙泗二水交于鲁城东北十七里今在曲阜县东北八里自泗水县流入境入滋阳县界】沂水【昭二十五年季孙请待于沂上以察罪杜注鲁城南自有沂水沂水在今曲阜县南二里雩门源出尼山西流经此论语所谓浴乎沂风乎舞雩者也又有雩水亦曰泮水鲁颂思乐泮水即此水侧有雩坛亦名舞雩雩门因此而名雩门鲁南城之西门也沂水西入滋阳县境合于泗水杜注云云葢以别于沂州之沂水也沂州之沂水见齐地】漷水【襄十九年取邾田自郭水杜注漷水西经鲁国下入泗漷水在今滕县南十五里哀二年季孙斯伐邾取漷东田及沂西田即此漷水出邹山东则流于邾鲁之间正义云邾在漷南田在漷北此鲁取邾田之境也】淄水【昭二十六年成人伐齐师之饮马于淄者杜注淄水出泰山梁父县西北入汶兖州府寜阳县东北旧有淄水今涸】逵泉【庄三十三年公子牙归及逵泉卒寰宇记云逵泉在曲阜县东南十里源出平泽合沙沟共流数里以入于沂漕河志云县境之泉凡二十二其五入泗其十六入沂其一入洸】大野【哀十四年西狩于大野获麟杜注髙平钜野县东北大泽是也大野在今曹州府钜野县东十二里兼涉兖州府嘉祥县之地旧为大泽东西百里南北三百里禹贡大野既潴职方十薮鲁有钜野即此也隋后济流枯竭钜野渐微元末河徙涸为平陆矣今为钜野县案晋太和四年桓温自兖州伐燕六月至金乡天旱水絶使将军毛虎生凿钜野三百里引汝会于清引舟自清入河郄超曰清水入河难以通运即此清水即济水是钜野济至晋时犹存网目注谓汉有钜野误矣】黄池【哀十三年公防晋侯及呉子于黄池杜注陈留封丘县有黄亭近济水案地名考从胡传以黄池列诸卫地非也公羊传曰呉在是则天下诸侯莫敢不至赵伯循云黄池鲁地故鲁独防之耳若更有诸侯不当不序是时呉阙为深沟于商鲁之间商即宋鲁防而宋不防故呉王归欲伐宋杀其大夫而囚其妇人则赵氏之言为有据矣国语称北属之沂西属之济以会晋公午于黄池沂水出葢县临乐山入于泗而济水在封邱县南今河南开封府封丘县西南冇黄池东西广三里春秋时为宋地】卫都朝歌【在今河南卫辉府之淇县汉书地理志曰河内本殷旧都周既灭殷分其畿内为三邶以封纣子武庚庸管叔尹之卫蔡叔尹之以监殷民谓之三监武王崩三监畔周公诛之尽以其地封康叔迁邶鄘之民于洛邑今淇县东北有朝歌城张洽集传以为在淇县北闗西社是也邶城在府治汲县东北鄘城在新乡县西南三十二里自卫迁楚邱河内殷虗更属于晋】迁楚邱【今为河南卫辉府之滑县闵二年卫懿公为狄所灭遗民渡河立戴公以庐于漕至僖二年齐桓公封卫于楚邱漕近楚邱俱在滑县】又迁帝邱【今为北直大名府之开州僖三十一年狄围卫卫成公迁于帝邱杜注今东郡濮阳县故帝颛顼之虚故曰帝邱又曰濮阳以地在濮水北也故城在今开州治西南三十里】豚泽【定六年鲁侵郑不假道于卫阳虎使季孟自南门入出自东门舎于豚泽葢东门外城之地】死鸟【昭二十年公如死鸟葢郭门外之地据传云公遂出华寅闭郭门逾而从公析朱鉏宵从窦出徒行从公必去郭门不逺又齐公孙青来聘从诸死鸟亲执铎终夕与于燎当是郭门外东向适齐之地也】马路之衢【禇师子申遇公于马路之衢遂从过齐氏此当为城门内之衢路】　衞邑清【隠四年公及宋公遇于清杜注衞邑济北东阿县有清亭水经注济水自鱼山而北迳清亭东京相璠曰今东阿县东北四十里有清亭济水通得清之目焉在今山东防安府东阿县东北】蒲【桓三年齐侯衞侯胥命于蒲杜注衞地在陈留长垣县西南后为甯氏邑在衞西与晋楚接界衞灵公曰蒲卫之所以待晋楚也甯殖以蒲出献公甯氏诛继受蒲者为公叔氏出于献公复以蒲叛是蒲为衞之岩邑矣今为直大名府长垣县治宋绍定十三年金主珣自黄陵冈向河北行至蒲城东登舟渡河遇风蒙古兵追至南岸后军皆败葢当时大河尚在今县北】鄄【庄十四年防于鄄杜注衞地今东郡鄄城后为齐豹邑昭二十年衞公孟彄与齐豹狎夺之司冦与鄄即此鄄读绢汉末为兖州治曹操创业于此水经注鄄城在河南岸十八里河上之邑最为险固今山东曹州府濮州东二十里旧城集故鄄城也】共【闵二年狄灭衞卫之遗民七百有三十人益之以共滕之民立戴公以庐于曹杜注共及滕衞别邑共国今汲郡共县案汉志共县故国北山淇水所出孟康曰共伯入为三公者葢其地偪近衞都故先为国而后并于衞也古共城为今衞辉府辉县治】曹【杜注衞下邑正义云当在河东近楚邱今为滑县见衞都】匡【僖十五年诸侯盟于牡邱遂次于匡杜注匡在陈留长垣县西南文八年晋侯使解归匡戚之田于衞杜注匡本卫邑中属郑孔达伐不能克今晋令郑还衞论语子畏于匡即此史记孔子自匡至蒲括地志蒲城在匡城县北十五里今俱在直大名府长垣县境】訾娄【僖十八年邢狄伐衞衞师于訾娄狄师还杜注衞地今河南卫辉府滑县西南六十里有訾娄城西北与直大名府长垣县接界】五鹿【僖二十八年晋侯侵曹伐衞取五鹿杜注衞县西北有地名五鹿阳平元城县东亦有五鹿葢两注以存疑晋之衞县今为山东东昌府观城县元城县即今大名府治也案五鹿为衞邑晋文取之而仍属衞襄二十五年卫献公自齐还国齐崔杼止其帑以求五鹿此时葢属卫哀十四年齐衞救范氏围五鹿杜注晋邑则又属晋其迭属晋衞且地近邯郸中牟邺城则元城之说为长今大名府有五鹿城二属元城县者即沙鹿城属开州者衞地五鹿是也开州东与东昌观城县接界】戚【文元年公孙敖防晋侯于戚杜注衞邑在顿邱卫县西世为孙氏邑防盟要地孙林父出献公后以戚如晋晋人为之疆戚田蒯聩自戚入衞葢其地濒河西据中国之要枢不独卫之重城亦晋郑呉楚之孔道也今开州北七里有古戚城亦曰戚田晋衞县为今东昌府观城县在开州东接界】桑中【成二年夫子有三军之惧而又有桑中之喜髙氏曰桑中衞邑之小者在今衞辉府淇县】夷仪【襄二十五年衞侯入于夷仪杜注本邢地衞灭邢而为衞邑晋愍衞衎失国使衞分之一邑又定九年齐伐晋夷仪为衞讨也则又为晋地葢寔卫之邉邑与齐晋皆连壤今直顺徳府西南四十里有夷仪城】懿氏【襄二十六年晋取衞西鄙懿氏六十以与孙氏杜注戚城西北五十里有懿城因姓以名城取田六十井正义云上世有大夫姓懿氏食邑于此今戚城在开州北七里戚城西北二十五里有懿城】羊角【襄二十六年齐鸟余以廪邱奔晋袭卫羊角杜注廪邱县所治羊角城是今山东曹州府范县东南之莪东保有羊角城】平邱【昭十三年防于平邱杜注在陈留长垣县西南寰宇记在封邱县东四十里葢县与封邱接境陈留风俗传云卫灵公所置邑】平夀【昭二十年齐豹之乱衞侯在平寿杜注卫下邑】犂【哀十一年大叔疾诱其初妻之娣置于犂杜注卫邑当在今山东曹州府濮州东南】外州【太叔疾淫于外州杜注卫邑】平阳【哀十六年衞侯饮孔惶酒于平阳杜注东郡燕县东北有平阳亭今衞辉府滑县东南有苇城苇城南有平阳城案下文云使贰车反祏于西圃注云还取庙主西圃孔氏庙所在则平阳葢孔氏之宗邑】泠【哀二十五年卫侯出奔将适泠杜注近鲁邑】　衞地牧【隠五年郑人侵衞牧杜注衞地即商之牧野杜佑曰汲郡古牧野地在今衞辉府治汲县西南二十五里】垂【隠八年宋公衞侯遇于垂杜注卫地左传作犬邱一地两名济隂句阳县东北有垂亭今山东曹州府曹县北三十里句阳店是其地】越【桓元年公及郑伯盟于越杜注近垂地名当在山东曹州府曹县附近】桃邱【桓十年公防卫侯于桃邱弗遇杜注卫地济北东阿县东南有桃城今山东泰安府东阿县西五十里有桃城铺旁有一邱髙可数仞即桃邱也】莘【桓十六年卫宣公使急子于齐使盗待诸莘将杀之杜注衞地阳平县西北有莘亭道阨险自衞适齐之地舆地志云阳平之莘冇衞宣公二子争死处今山东东昌府莘县北莘亭故城是也成二年战鞌传师从齐师于莘即此地左传云至衞地即指下文之莘而言】首止【桓十八年齐侯师于首止杜注衞地陈留襄邑县东南有首乡僖五年防王世子于首止即此在今河南归德府睢州治东南接寜陵县境】城濮【庄二十七年公防齐侯于城濮杜注衞地将讨衞之立子頽是时王命齐桓为侯伯僖二十八年晋文败楚于城濮即此今山东曹州府濮州南七十里有临濮城】咸【僖十三年防于咸杜注卫地东郡濮阳东南有咸城在今直大名府开州东南六十里文十一年得臣败狄于咸自为鲁地别见】敛盂【僖二十八年齐侯衞侯盟于敛盂杜注衞地今直大名府开州东南有敛盂聚是其地】襄牛【衞侯出居于襄牛杜注衞地秦置襄邑县明初省县并入睢州今属河南归德府】酅【楚师背酅而舎杜注邱陵险阻名正义曰楚所舎之处有邱陵名酅其地有险阻也】有莘之墟【晋侯登有莘之墟以观师杜注故国名元和志汴州陈留县东北三十五里有故莘城为古莘国又曹州济隂县今曹县南三十五里有莘仲故城为伊尹所耕地案城濮之战晋侯所登有莘之墟是曹州而非汴州】宛濮【甯武子与国人盟于宛濮杜注陈留长垣县西南有宛亭近濮水今在直大名府长垣县北】清邱【宣十二年同盟于清邱杜注衞地在濮阳县东南今大名府开州东南七十里有清邱髙五丈】新筑【成二年衞孙良夫及齐师战于新筑杜注衞地今大名府魏县南二十里有新筑城】鞫居【齐师次于鞫居杜注衞地后汉志封邱县鞫亭即古鞫居也封邱县今属河南开封府】马陵【成七年同盟于马陵杜注卫地阳平元城县东南有地名马陵战国时孙膑射杀厐涓处宋人河北漕运徃徃于黎阳或马陵道口装卸荩津要之地今大名府治东南十五里有马陵道又有马陵城】柯【襄十九年叔孙豹防晋士匄于柯杜注魏郡内黄县东北有柯城后汉志内黄有柯城在今河南彰德府内黄县境庄十三年公防齐侯盟于柯乃齐阿邑在今山东兖州府阳谷县东北五十里曰阿城镇本两国地髙氏地名考混为一谓地相接者非是】商任【襄二十一年防于商任杜注阙或曰在今彰德府安阳县境】茅氏【襄二十六年晋戍茅氏杜注戚东鄙】圉【孙蒯败卫师于圉杜注衞地今开州东有圉城】戏阳【昭九年晋荀盈如齐逆女还卒于戏阳杜注魏郡内黄县北有戏阳城郡国志内黄有茀阳聚今属河南彰徳府】厥慭【昭十一年防于厥慭杜注阙或曰在今衞辉府新乡县境】沙【定七年齐侯衞侯盟于沙左传作琐杜注即沙也阳平元城县东南有沙亭在今大名府元城县东】瓦【定八年公防晋师于瓦杜注衞地东郡燕县东北有瓦亭今衞辉府滑县东南瓦冈集古瓦亭也】垂葭【定十三年齐侯卫侯次于垂葭实□氏杜注髙平钜野县西南有□亭钜野县今属山东曹州府】牵【定十四年防于牵杜注魏郡黎阳县东北有牵城路史内黄西南三十里有故牵城今在内黄之西南濬县之北二县本连壤内黄今属河南彰徳府濬县属衞辉府】铁【哀二年晋赵鞅郑罕达战于铁杜注铁邱名在戚城南今大名府开州北有戚城其南为王合里即铁邱也】巢【哀十一年衞庄公复太叔疾使处巢死焉杜注衞地寰宇记巢亭在襄陵县南二十里今归德府睢州巢亭是也】　衞山川【案左传衞地无山僖十四年沙鹿崩杜注沙鹿山名阳平元城县东有沙鹿土山此时当属衞晋惠公时封域安得到此卜偃之言乃因明年韩原之败适与之防而附防之耳谷梁亦以为晋山此因后日之晋而追言之非实录也公羊以为为天下记异者得之】河【闵二年狄灭衞宋桓公逆诸河宵济衞都朝歌在今衞辉府淇县在河北僖二年迁楚邱为今衞辉府滑县僖三十一年迁帝邱为今北直大名府开州俱在河之南】济水【定八年齐与衞地自济以西毛诗郑笺云衞自河以东夹于济水孔颖达云济自河北而南入于河又出而东楚邱在其间西有河东有济故曰夹于济水齐所与衞地盖齐卫分境之济也又济水亦谓之济水隐四年公及宋公遇于清杜注清卫邑济北清河县有清亭水经注济水自鱼山而北迳清亭东京相璠曰济水通得清之目清亭在今山东东阿县东北四十里】濮水【定八年齐侯郑伯盟于曲濮濮梁首受济水东流至祭城分为二凟北濮出焉又东迳须城北诗云思须与漕者也又北迤迳而东入乘氏县由钜野以入济曲濮为濮水曲折处在今山东曹州府濮州境】洹水【成十七年声伯梦涉洹杜注洹水出汲郡林虑县东北至魏郡长乐县入清水洹水在今彰德府治安阳县北四里亦名安阳河源出林县西北林虑山中东流入内黄县界入于衞河】彭水【昭二十年公与北宫喜盟于彭水之上诗清人在彭孔疏彭河上邑水经注清地水迳清阳亭南即古清人城也】澶渊【襄二十年盟于澶渊杜注在顿邱南今名繁渊此衞地又近戚田水经注曰浮水故渎上承大河于顿邱县而北出东迳繁阳故城南故应劭曰县在繁水之阳张晏曰县有繁渊春秋襄公二十年公防晋侯齐侯盟于澶渊杜预曰在顿邱县南今名繁渊澶渊即繁渊也亦谓之浮水焉彚纂云繁阳故城在内黄县东北二十七里古顿邱约畧在濬县之南汉元光三年河水徙顿邱东南流既而决瓠子今瓠子故城在开州西南二十五里则澶渊之地当在内黄之南开州之西北也案水经注发明杜氏之説最有根据而后汉书郡国志乃云杼秋故属梁国有澶渊聚左传襄二十年盟于澶渊南畿志云杼秋故城在今萧县西七十里案江南徐州府萧县去直大名府开州千有余里后汉志误也】阿泽【襄十四年孙氏追败公徒于阿泽杜注济北东阿县西南有大泽阿泽在今山东泰安府东阿县东北六十里有七级上下二为今运河所经古阿泽是其处】　南河【僖二十八年晋侯伐曹自南河济杜注曹在衞东从汲县南渡出衞南而东黄河故道自新乡东流经衞辉府汲县南七里谓之棘津亦曰南河系卫地昭十七年晋伐陆浑亦于此渡盖此时汲县已属晋矣又东二十里为延津即廪延之津系郑地今为县乃此津之下流】荥泽【闵二年狄伐卫战于荥泽杜注此荥泽当在河北杜注以别于郑州之荥泽也郑州之荥泽系郑地正义曰禹贡导沇水入于河溢为荥是荥在河南此时衞都河北为狄败乃东徙渡河故知此荥泽当在河北但沇水入河乃决被河南多故专得荥名其北虽少亦称荥也】
　　齐都临淄【故齐城今在山东青州府临淄县城北班固曰临淄名营邱师尚父所封以地临淄水而名齐世世都此城周三十里有十三门】城内之里曰庄【襄二十八年陈桓子曰得庆氏之木百车于庄孔颖达曰六达谓之庄又昭十年陈鲍与栾髙战败诸庄庄在鹿门之内】曰岳【襄二十八年庆封伐西门弗克还伐北门克之入伐内宫弗克反陈于岳杜注岳里名是在宫门之外北门之内合庄与岳即孟子所谓庄岳之间也】又有鱼里【陈鲍圉人为优庆氏之士观优至于鱼里杜注里名当近在宫门之外】城西祀后稷之处曰稷【昭十年陈鲍伐栾髙战于稷杜注稷祀后稷之处今临淄县西南十三里有稷山】其西北有地名棘【陈桓子召子山而反棘焉杜注西安县东有防里亭今在临淄县西北】西南有狭道名弇中【襄二十五年崔杼弑庄公闾邱婴与申鲜虞乗而出及弇中遂来奔哀十四年子我失道于弇中即此志云自临淄县西南至莱芜有长峪界两山间长三百里为齐鲁徃来之道齐乘所云马陉亦即此成二年晋师入自邱舆击马陉盖晋师自膏来也岂弇中为峪之总名而马陉为峪中之一地与】西五十里有地名葵邱【庄八年连称管至父戍葵邱杜注在临淄县西京相璠曰齐西五十里即雍廪之渠邱二人盖以久戍而怨非以逺戍而怨也】　齐邑卢【隐三年传齐郑盟于石门寻卢之盟也杜注齐地后为齐公子高徯邑成十七年高弱以卢叛即此今卢城在济南府长清县西南二十五里】嬴【桓三年公防齐侯于嬴杜注齐邑今泰山嬴县在今泰安府东南五十里】禚【庄二年夫人姜氏防齐侯于禚杜注齐地实邑也定九年齐侯致禚媚杏于衞杜注三邑皆齐西界据此当为齐鲁卫三国分界之地】鲍【庄八年传鲍叔牙本公子小白奔莒今济南府歴城县东三十里有鲍成齐乘曰禹后有鲍叔仕齐食采于鲍因以为氏叔牙其后】柯【庄十三年公防齐侯盟于柯杜注齐之阿邑齐威王烹阿大夫即此今故城在兖州府阳谷县东北五十里曰阿城镇有阿城上下二闸为运道所经】周首【文十一年传齐王子成父获长狄侨如弟荣如埋其首于周首之北门杜注齐邑济北谷城东北有周首亭在今泰安府东阿县东近济南府长清县界】晏【宣十四年晏桓子今济南府齐河县北有晏城志云晏婴采邑】石窌【成二年齐侯以辟司徒之妻有礼予之石窌杜注邑名济北卢县东有地名石窌在今济南府长清县城东南三十里以清水在城南为名】丘舆【晋师入自丘舆击马陉杜注齐邑当在今青州府治益都县界】马陉【杜注齐邑史记作马陵齐乘淄水出益都岳阳山北经莱芜谷又北经长峪道亦曰马陵即郤克追齐侯处所谓弇中狭道亦即此在益都县西南近临淄盖已直逼齐都矣】上鄍【公防晋师于上鄍杜注地阙当在今兖州府阳谷县境盖齐衞境上之邑】清【成十七年齐侯使国胜告难杜注阳平乐平县今东昌府堂邑县东南有清城】东阳【襄二年晏弱城东阳以逼莱子杜注齐境上邑今青州府临胊县东有东阳城】郲【襄十四年衞献公奔齐齐人以郲寄衞侯杜注齐东鄙邑哀五年齐置羣公子于莱即此即齐所灭之莱国是也今登州府之蓬莱县黄县皆故莱国之地】平隂【襄十八年诸侯伐齐齐侯御诸平隂杜注齐邑在济北卢县东北故平隂城在今泰安府平隂县东北三十五里】防门【杜注平隂城南有防防有门于门外作堑防横行广一里案此即齐筑长城之始战国时七国皆有长城齐城即防始于此郡县志故长城首起平隂县二十九里】京兹【荀偃士匄以中军克京兹杜注在平隂城东南今在泰安府平隂县东南】邿【魏绛栾盈以下军克邿杜注平隂西有邿山在今平隂县西】邮棠【齐侯将走邮棠杜注齐邑故莱邑也北海即墨县有棠乡今胶州府即墨县南八十里有甘棠社即古棠乡】祝柯【襄十九年诸侯盟于祝柯杜注祝柯县今属济南郡今济南府长清县丰齐镇北二里有故祝柯城】髙唐【襄十九年夙沙衞入于髙唐以叛杜注在祝柯县西北案襄二十五年祝佗父祭于髙唐杜注高唐有齐别庙盖齐之宗邑也穆孟姬为陈无宇请之陈氏始大故城在今济南府禹城县北四十里】棠【襄二十五年齐棠公之妻杜注邑名孟子劝齐王发棠即此后譌为堂今为东昌府之堂邑县】廪丘【襄二十六年齐乌余以廪丘奔晋杜注东郡廪丘故城是也在今曹州府范县东南七十里介乎齐晋宋鲁卫之间】崔【襄二十七年崔成请老于崔杜注济南东朝阳县西北有崔氏城崔之宗邑也今在济南府革邱县西北二十五里】邶殿【襄二十八年与晏子邶殿其鄙六十杜注齐别都以邶殿边鄙六十邑与晏婴髙氏曰案晏子春秋景公封晏子于都昌辞不受都昌古城在今莱州府昌邑县西旧以为即邶殿然古者増封每因其原封而附益之晏子本封于晏在今济南府齐河县境邶殿当亦在此都昌之说不可通余谓髙氏之言非也皇舆表以髙宻为晏子封邑髙宻县属莱州府盖以晏弱灭莱棠之故太史公亦谓晏子为莱之潍夷人昌邑与髙宻为接壤则其増封非无据晏城之为晏或其未封髙宻时所食邑耳】夫于【昭十年陈桓子召子周与之夫于杜注济南于陵县西北有于亭案于陵齐邑陈仲子所居今故城在济南府长山县南二十里】莒【陈桓子请老于莒陈私邑在齐东境昭三年齐侯田于莒即此髙氏曰取地于莒遂谓之莒如郑取许田而谓之许楚取沈邑而谓之沈鲁有薛地而谓之薛耳】聊摄【昭二十年晏子曰聊摄以东杜注齐西界聊城县东北有摄城案聊城齐邑为今东昌府治治城自石晋汴宋以河患再徙古聊城在今府治西十五里摄一作聂水经注聊城县西二十五里有古聂邑僖元年次于聂北救邢即此盖齐之西界近邢地也】媚【定九年齐侯致禚媚杏于衞杜注齐西界当在今济南府禹城县禚近鲁见前】杏【杜注齐西界当在今东昌府博平县】赖【哀六年公子阳生入齐使胡姬以安孺子居赖又迁之于骀杜注齐邑哀十年晋赵鞅伐齐毁髙唐之郭及赖而还即此今济南府治东近章邱县界有赖亭】骀【杜注齐邑或曰在今青州府临朐县界】犂【哀十年晋赵鞅伐齐取犂及辕杜注犂一名隰济南有隰隂县大夫隰氏之采邑在今济南府临邑县西十里】辕【杜注祝柯县西有辕城在今济南府禹城县西北】博【哀十一年公防吴伐齐及博至于嬴杜注齐邑故城在今泰安府泰安县东南嬴见桓三年】舒州【哀十四年陈恒执公于舒州史记作徐州今兖州府滕县东南薛城是本薛地为齐陈氏邑案春秋末薛尚存当是齐侵其近郊之地别置舒州以封陈氏耳】蒙【哀十七年公防齐侯盟于防杜注东莞蒙隂西有故蒙隂城在今沂州府蒙隂县东十里】　齐地石门【隠三年齐郑盟于石门杜注齐地卢县故城西南济水之门也在今济南府长清县西南】艾【隐六年公及齐侯盟于艾杜注泰山牟县东南有艾山不言齐地尚疑地在齐鲁之间在今沂州府蒙隂县西北又哀十一年及齐师战于艾陵孔氏曰在博县南六十里在今泰安府泰安县东南与此自别张守节谓艾与艾陵为一地者误】姑棼【庄八年齐侯防于姑棼遂田于贝邱杜注齐地即薄姑一名蒲姑乐安博昌县北有薄姑城周成王时薄姑与四国作乱成王灭之以益太公之封后胡公徙都于此在今青州府博兴县东北十五里】堂阜【庄九年管仲诸囚鲍叔受之及堂阜而税之杜注齐地东莞蒙隂县西北有夷吾亭今在沂州府蒙隂县西北】北杏【庄十三年防于北杏杜注齐地当在今泰安府东阿县境】落姑【闵元年盟于落姑杜注齐地在今泰安府平隂县界】阳谷【僖三年齐侯宋公江人黄人防于阳谷杜注齐地在东平须昌县北今兖州府阳谷县东北三十里阳谷故城是也县治南有防盟台即齐桓公防江黄处】穆陵【僖四年管仲对楚子曰南至于穆陵杜注齐境穆陵阊在青州府临朐县东南一百五里】无棣【杜注齐境杜氏通典盐山春秋之无棣邑也元于其地分置两无棣县今直天津府之庆云山东武定府之海丰皆元所分无棣之地皆以无棣沟得名详见山川案无棣是齐西北邉境其地广莫今现跨两省春秋置邑安得如此之大通典失之】牡邱【僖十五年盟于牡邱杜注地阙今东昌府治聊城县东北七十里有牡邱或云即春秋防盟处】甗【僖十八年宋败齐师于甗立孝公而还杜注齐地在今济南府治歴城县界】酅【僖二十六年公追齐师至酅弗及杜注齐地济北谷城县西有地名酅下在今泰安府东阿县西南赵氏曰酅齐之附庸纪季之邑】郪【文十六年公子遂及齐侯盟于郪杜注齐地当在今泰安府东阿县境】平州【宣元年公防齐侯于平州杜注齐地在泰山牟县西今泰安府莱芜县西有平州城】垂【宣八年仲遂卒于垂杜注齐地非鲁境故垂地当在今泰安府平隂县境】鞌【成二年齐晋战于鞌杜注齐地通典云鞌在平阴县东今从髙氏之说取近志谓鞌即古之歴下城即今济南府治之歴城县】袁娄【成二年秋及齐国佐盟于袁娄杜释例地名阙注苐引谷梁曰袁娄去齐五十里且公谷二传并为近郊之辞张氏洽因曰临淄县西有袁娄盖亦约略之语耳或曰在淄川境】莘【师从齐师于莘杜注齐地桓十六年衞公子伋使于齐使盗待诸莘即此今为东昌府莘县杜注一云衞地一云齐地髙氏以莘去鞌四百余里齐侯既亲遇晋师境上即当遏勿使进何为不战引退纵敌入境四百里而后战疑莘亦当为近鞌之地今细案左传本文莘确是东昌府之莘县专属卫地与齐无预】徐闗【齐侯自徐闗入今济南府淄川县有徐闗】大隧【襄十九年齐及晋平盟于大隧杜注地阙或曰在今东昌府髙唐州境】重邱【襄二十五年同盟于重邱杜注齐地今东昌府聊城县东北跨茌平县界有古重邱为诸侯防盟处彚纂云济南府徳州亦有重邱城或云防盟处以经文考之公防诸侯于夷仪同盟于重邱夷仪为今直顺徳府地去东昌为近自夷仪渉齐境则其地当在聊城】寜风【昭五年孟仲之子杀竖牛投其首于寜风之棘上杜注齐地】野井【昭二十五年齐侯唁公于野非杜注济南祝阿县东有野井亭在今济南府齐河县东济河北防】夹谷【定十年公防齐侯于夹谷杜注即祝其旧以济南淄川县西南三十里有夹山上有夹谷台为定公防齐侯处案齐鲁两君相防不应去齐若此之近去鲁若此之逺今泰安府莱芜县有夹谷峪名胜志以为莱兵刼鲁侯处庶几近之】安甫【定十年防于安甫杜注阙张洽传曰齐地】鄎【哀十年公防吴伐齐南鄙师于鄎杜注齐地】清【哀十一年齐伐我及清杜注齐地济北卢县东有清亭今为济南府之长清县又隐四平公及宋公遇于清杜注衞地济北东阿县有清亭东阿今属泰安府盖当时济水流于二邑之间而清池跨占其左右故二国皆得有清也】顾【哀二十一年公及齐侯盟于顾杜注齐地诗云韦顾既伐即此今曹州府范县东南有顾城】留舒【哀二十七年齐陈成子救郑及留舒达谷七里谷人不知杜注齐地今泰安府东阿县西南有留舒城与东平州接壤】　齐山川泰山【史迁曰自泰山北被于海膏壤二千里】靡笄【成二年战鞌传师至于靡笄之下杜注靡笄山名靡笄山在今济南府治歴城县南十里亦曰歴山史记晋平公元年伐齐齐灵公战于靡下徐广曰靡当作歴左传作靡笄之下省文而为靡下又譌靡而为歴也汉三年韩信袭破齐歴下军即此郑康成云歴山即雷首山山有九名歴下其一也三齐记歴下城南对歴山城在山下因名】华不注【成二年晋逐齐侯三周华不注杜注山名华不注山在济南府城东北十五里下有华泉伏琛云不音跗与诗鄂不韡韡之不同谓花蒂也言此山孤秀如花跗之着于水云】巫山【襄十八年齐侯登巫山以望晋师杜注巫山在卢县东北今济南府肥城县西北七十五里即齐侯望晋师处】格马山【襄十八年晋师伐齐齐师遁殖绰郭最代夙沙卫殿衞杀马于隘以塞道二子获于晋后人因以名山在今济南府长清县东南六十里水经注汉賔水出南格马山北流卢县故城北山即夙沙衞杀马塞道处也】艾山【隐六年公及齐侯盟于艾杜注泰山牟县东南有艾山髙氏曰今沂州府蒙隂县西北百二十里有艾山汉牟县属泰山郡晋因之在今莱芜县东二十里蒙阴正在莱芜东南又桑氏水经沂水出】海【僖四年管仲对楚子曰赐我先君履东至于海西至于河苏秦曰齐北有渤海韩非子齐景公逰于少海今自平州碣石南至登州沙门岛皆为渤海即少海也孔颖达曰齐地当尽乐安北海之东界今济南东北境皆濵海青州之博兴夀光滨渤海沂州之日照滨大海登莱二府三面距海当其北者为渤海当其东南者大海也桓公时未能有登莱之地故曰东至于纪酅后灭莱则东尽于海矣】河【古九河故道大抵在河间成平以南平原鬲县以北九河徒骇最西以次而东讣桓公之时齐之东境当在最西徒骇是其西界耳又尚书禹贡彚纂曰九河故道春秋时已湮废迁徙然大势当在山东徳州以上及直河间府数百里之地则齐之东境当亦止此】无棣【又管仲曰北至于无棣水经注清河入南皮县界分为无棣沟流迳髙城入海隋改髙城为盐山属沧州杜氏通典盐山春秋之无棣邑也自后废置不一至元分其地置两无棣县一仍旧冶属河间路之沧州一属济南路之棣州明改河间之无棣为庆云属沧州改济南之无棣为海丰属武定州今海丰沧州之境皆有无棣沟旧合鬲津河东入海唐世尝疏之以通濵海鱼盐之利亦曰无棣河今淤】济水【隐三年齐郑盟于石门郑伯之车偾于济济即今之大清河在济南府长清县界二十五里自平阴县流入境又东北入齐河县界即郑伯车偾处】泺水【桓十八年公防齐侯于泺杜注泺水在歴城县西北入济泺即今之小清河志云济之南源也源发趵突泉在济南府城西南济水伏流重发处经城北而东大明湖自城北水门流入焉又东北经华不注山阳合华泉又东北入大清河即济渎也宋南渡时泺水分流入章邱县界谓之小清河行五百余里至马车渎入海明永乐后屡濬屡塞今小清河仍自华不注东北入大清河】潍水【襄十八年晋师东侵及潍南及沂杜注潍水在东莞东北至北海都昌县入海潍水出今沂州府莒州西北九十里之箕屋山即潍山也土人名为淮河昭十三年中行穆子曰有酒如淮有肉如坻刘绰曰淮当作潍是也东流歴诸城髙宻安邱潍县至昌邑之东北五十里入海昌邑县即古都昌境】沂水【沂水出今沂州府沂水县西北一百七十里雕崖山接蒙阴县界南流至江南淮安府宿迁县北汇为骆马湖又南入运河曽氏曰水以沂名者非一出尼邱山西北经鲁之雩门者亦谓之沂水出太山武阳之冠石山者亦谓之沂水而沂水之大则出于太山也哀二年取沂西田系小沂水与此又别】淄水【太公始封营邱孔颖达曰营邱临淄水上故曰临淄临淄今亦为县属青州府淄水出今青州府益都县西南顔神镇东南二十五里之原山经临淄县东东北流至夀光县北入海田单驰骋于淄渑之间盖淄水在城南渑水在城北也易牙能别淄渑即此】渑水【昭十三年晋侯与齐侯宴齐侯曰有酒如渑杜注渑水出齐国临淄县北入时水渑水在今青州府临淄县西源出故城西南之中池至博兴县界入于时水】时水【庄九年及齐师战于干时杜注时水旱则干竭故名时水出今临淄县西南二十五里盖伏淄所发亦谓之耏水平地出泉曰耏襄三年齐侯与晋士匄盟于耏外即此水经注今乐安博昌县南界有时水西通济其上源在盘阳北髙苑下有死时即春秋之干时亦谓之时渑水以下流与渑水合也】姑水尤水【昭二十年晏子曰聊摄以东姑尤以西杜注姑尤齐东界二水皆在城阳郡东南入海姑水今曰大姑河发源于登州府黄县西南三十里之蹲狥山东南福山界又折而西南歴招逺莱阳以至于平度州南故即墨城尤水今曰小姑河发源于菜州府东南三十里之马鞍山亦东南流至平度州与大姑河合通名沽河至胶州即墨县入海二水起北海至南海行三百余里绕齐东界】申池【文十八年齐懿公逰于申池杜注齐南城西门名申门齐城无池惟此门左右有池申池在今临淄县西即系水源也襄十八年晋及诸侯伐齐焚中池之竹木即此】华泉【成二年战鞌传丑父使公下如华泉取饮华泉华不注山下之泉水也在济南府城北】晋都绛【今为山西平阳府之翼城县成王封叔虞于唐在河汾之东方百里今太原府之太原县四世至成侯南徙曲沃又五世至穆侯复迁于绛亦曰翼自桓叔封曲沃其子荘伯浸强时谓晋侯为翼侯桓八年武公遂灭翼自曲沃徙都之王命为晋侯至庄二十六年武公子献公命士蒍城绛以深具宫翼即绛也郑氏诗谱言穆侯迁都于绛孝侯改绛曰翼献公又北广其城方二里命之曰绛则翼绛之为一地明矣僖十三年秦输粟于晋自雍及绛成六年迁新田后谓之故绛皆指此古翼城在今县治东南十五里】曲沃为晋别都【今为山西绛州之间喜县曲沃自穆侯徙绛后为晋大邑昭侯封桓叔于曲沃师服曰晋甸服也而建国言大邑不当以封也自桓叔初封曲沃至武公并晋歴三世几六十七岁武公既徙绛曲沃复为大邑骊姫使言于公曲沃君之宗也不可以无主于是献公城曲沃使太子申生居之亦谓之新城亦谓之下国新城以城曲沃而名下国以桓叔至武公国之三世为晋之旧国也僖二十四年晋公子入于曲沃朝于武宫盖武公庙所在后为栾氏食邑襄二十三年晋栾盈入于曲沃以叛即此晋亡入魏秦谓之左邑水经注左邑故曲沃诗所谓从子于鹄者也汉武帝分置闻喜县今左邑故城在今闻喜县治东】迁于新田【今为山西平阳府之曲沃县成六年晋人谋去故绛韩献子曰新田土厚水深居之不疾有汾浍以流其恶公从之迁于新田自此以后命新田为绛以旧都为故绛自襄二十三年栾盈昼入绛至定十三年赵鞅归晋入于绛皆指新田之绛矣绛故城在今县治西南二里】大夏为晋阳为晋旧都【今为山西太原府之太原县古唐国叔虞始封时所都也昭元年子产曰昔髙辛氏有二子伯曰阏伯季曰实沈不相能日寻干戈帝迁实沈于大夏主参唐人是因及成王灭唐而封太叔故参为晋星杜注大夏晋阳也曰大夏曰太原曰大卤曰夏墟曰唐曰晋曰鄂左传所称凡七名皆指晋阳一地后为赵氏食邑定十三年赵鞅入于晋阳以叛即此古唐国在今县治北古晋阳城在县治东北】诸浮【文十二年六卿相见于诸浮杜注晋地正义曰六卿在朝旦夕聚集而特云相见于诸浮者将欲宻谋虑其漏泄故出就外野屏人私议诸浮当是城外之近地耳】长樗【襄三年公及晋侯盟于长樗公至自晋杜注晋侯出其国都与公盟于外正义曰长樗盖近城之地盟讫还入于晋故公归书至自晋也文三年盟于晋都此盟出城外者悼公谦以待人不敢使国君就已出盟于外若似相就然】翼东门【成十八年栾书中行偃弑厉公以车一乗葬之于翼东门之外案此是故绛之东门也晋以成六年迁新田以新田为绛故谓故绛为翼在平阳府翼城县】聚【庄二十五年晋士蒍城聚以处羣公子冬晋侯围聚尽杀之明年命士蒍城绛以深其宫此时之绛都为翼城县而聚在今绛州绛县东南十里有车箱城相传为晋置羣公子之所是城绛城聚非一地亦非一时史记谓城聚都之命曰绛始都绛混而一之误矣】绛市【宣八年晋人获秦谋杀诸绛市六日而苏案此时未迁新田盖故绛之市也】绛县【襄三十年晋悼夫人食舆人之城杞者绛县老人无子而徃与于食赵文子召而谢过以为绛县师正义曰绛晋国都也此时晋已迁盖指新田之绛矣】绛郊【昭二十九年龙见于绛郊盖曲沃县之郊也】固宫【襄二十三年晋栾盈以昼入绛范宣子奉公以如固宫杜注宫之有台观备守者正义曰晋语云范宣子以公入于襄公之宫盖襄公有别宫牢固故谓之固宫下传云范氏之徒在台后栾氏乘公门则台可守御若汉宫之渐台矣】铜鞮之宫【襄三十一年子产曰铜鞮之宫数里杜注晋离宫在上党羊舌氏食邑在宫北二十里汉置铜鞮县水经曰铜鞮水出覆釡山郦氏注云鞮水出铜鞮之山石磴山与专池女諌诸水乱流以注于铜鞮今铜鞮故城在沁州南十里】虒祁之宫【昭八年晋筑虒祁之宫杜注虒祁地名在绛西四十里临汾水水经注汾水西迳虒祁宫北有故梁截汾水中凡三十柱柱迳五尺裁与水平盖晋平公时物也其宫靣汾背浍西则两川之交防今平阳府曲沃县西四十九里有虒祁宫址地连绛州之闻喜县界】　晋邑随【隐五年翼侯奔随杜注晋地后为士防食邑号随武子今山西汾州府介休县东有随城】陉庭【桓二年哀侯侵陉庭之田陉庭南鄙启曲沃伐翼杜注翼南鄙邑翼为今平阳府翼城县县东南七十五里有荧庭城志云即陉庭也襄二十三年齐侯伐晋张武军于荧庭即此】栾【桓二年传靖侯之孙栾宾杜注晋地晋大夫栾氏之封邑今直真定府栾城县是也案栾賔傅桓叔在春秋前晋疆未得到真定当存疑】蒲【庄二十八年骊姫使梁五东闗五言于公曰蒲与二屈君之疆也二或云当作北杜注今平阳蒲子县今山西隰州东北有蒲子故城】二屈【见上杜注平阳北屈县今山西吉州东北二十一里有北屈废县】韩【僖十年帝许我罚有罪矣敝于韩古韩国春秋前晋文侯二十四年灭韩后为桓叔子韩万封邑亦曰韩原在今陕西同州府韩城县东南二十里】阴【僖十五年阴饴甥防秦伯杜注吕甥食采于阴今山西平阳府霍州西南十里有吕城盖以吕甥所居得名后以赐魏锜复有吕锜吕相之称】狐厨【僖十六年狄侵晋取狐厨受铎渉汾及昆都杜注晋邑平阳临汾县西北有狐谷亭今属平阳府襄陵县】受铎【杜注晋邑】昆都【杜注晋邑今平阳府临汾县南有昆都聚是时狄自西来薄平阳境狐厨受铎在汾西而昆都在汾东故涉汾而及昆都也今平阳府治临汾县城西二里即逼汾水】郇【僖二十四年咎犯与秦晋之大夫盟于郇杜注解县西北有郇城案郇国名诗所谓郇伯劳之者亦曰荀汲郡古文晋武公灭荀以赐大夫原氏黯是为荀叔今在蒲州府临晋县东北十五里】原【僖二十四年传文公妻赵衰生原同笄括楼婴杜注原屏搂三子之邑原即周襄王所赐邑赵衰尝为原大夫今河南怀庆府济源县西北十五里有原乡】屏【路史曰炎帝臣屏医封屏国赵括采邑当在其处】楼【今隰州永和县南十里楼山城隋尝置楼山县】冀【僖二十五年迁原伯贯于冀案冀本国名地并于虞虞亡归晋惠公与郤芮为食邑谓之冀芮僖二十四年芮谋杀文公被诛邑入晋其子缺因臼季举命为卿复与之冀杜注平阳皮氏县东北有冀亭在今绛州河津县东又县东十五里有如宾乡】河阳【僖二十八年天王狩于河阳本周盟邑后归晋谓之河阳古河阳城在今河南怀庆府孟县西南三十里】焦【僖三十年烛之武曰许君焦瑕杜注焦瑕晋河外五城之二邑宣二年秦围焦杜注晋河外邑案焦本国名晋之同姓司马侯所谓虞虢焦滑皆晋所灭者今陜州南二里有故焦城】瑕【文十三年晋使詹嘉处瑕以曲沃之官守之故瑕亦名曲沃战国防每以焦曲沃并称如左传之言焦瑕知瑕即曲沃矣今陜州西南三十二里有曲沃城即詹嘉所处瑕邑桃林在灵实县盖相近之地也晋地道记猗氏县东北有瑕城今属蒲川府乃郇瑕氏之瑕在河北此在河南旧混而一之误】箕【僖三十三年晋人败狄于箕杜注太原阳邑县南有箕城昭二十二年叔孙婼如晋士伯曰将馆子于都乃馆诸箕杜注都别都谓箕邑今太原府太谷县东南三十五里有箕城】先茅之县【以先茅之县赏胥臣杜注先茅絶后故取其县以赏胥臣犹言苏忿生之田也】甯【文五年晋阳处父聘于卫反过甯杜注晋邑汲郡修武县今河南卫辉府获嘉县西北有修武故城古甯邑秦置县】郫【文六年晋贾季使迎公子乐于陈赵孟使杀诸郫襄二十三年齐侯伐晋入孟门登太行张武军于荧庭戍郫邵杜注取晋邑而戍之即此郫也盖郫邵在太行之南界接郑卫戍之防追袭耳今河南怀庆府济源县西一百里有郫亭与山西绛州垣曲县接界盖逼近晋都之地】阳【文六年晋杀其大夫阳处父阳为处父食邑汉阳邑县是也今太原府大谷县东南十五里有阳城】羁马【文十二年秦伯伐晋取羁马杜注晋邑今蒲州府治南三十六里有羁马城】怀【宣六年赤狄伐晋围怀及邢邱即周之怀邑今河南怀庆府武陟县西南十一里有懐城】邢邱【杜注今河内平皋县今怀庆府河内县东南七十里有平皋故城平皋陂周围二十五里多产茭蒲民赖其利陂南即大河】向阴【宣七年赤狄伐晋取向阴之禾向即周之向邑今懐庆府济源县西南有向城】衍之县【宣十五年晋赏士伯以衍之县吴氏曰今汾州府孝义县北十里有城晋灭虞虢迁其民于此】苗【宣十七年苖贲皇使见晏桓子杜注贲皇食邑于苗今河南懐庆府济源县西十五里有苗亭】邢【成二年楚申公巫臣奔晋晋人使为邢大夫故邢国衞灭之后入于晋为邑哀四年齐国夏伐晋取邢即此今为直顺德府邢台县】铜鞮【成九年郑伯如晋执诸铜鞮杜注晋别县在上党后为羊舌赤之食邑昭二十八年灭羊舌氏以乐霄为铜鞮大夫汉置铜鞮县属上党郡晋因之故城在今沁州南十里】桑田【成十年晋公召桑田巫杜注晋邑故虢地后入晋僖二年虢公败戎于桑田即此今河南陜州阌乡县东三十里有稠桑驿】郜【成十三年吕相絶秦焚我箕郜我是以有辅氏之聚髙氏曰今太原府祁县西七里有郜城俗呼其地曰髙城村旧以为即此郜考是役秦次于辅氏晋侯方略狄土遣魏颗御却之又襄十一年秦伐晋济自辅氏其为濵河之邑无疑今陜西朝邑县西北十三里有辅氏城其地东接蒲津理可通也或者但见箕在太谷遂谓郜在祁县夫太原与蒲津相去数百里秦师何由至此乎存以俟考】苦【成十七年苦成叔王符曰郤犨食采于苦曰苦成路史曰苦成故城在今山西解州盐池东】虚【成十七年郑子驷侵晋虚滑杜注晋二邑滑故滑国为秦所灭时属晋后属周在河南府偃师县东二十里又偃师东南有虚城】鸡泽【襄三年同盟于鸡泽杜注在广平曲梁县西南今曲梁故城在今直广平府治永年县东北即国语所谓鸡邱若今鸡泽县乃隋析广平县所置非春秋时鸡泽也】霍人【襄十年晋灭偪阳使周内史选其族嗣纳诸霍人杜注霍晋邑案霍本周霍叔处所封晋献公灭之以为邑后以赐先且居为霍伯今悼公以偪阳之罪不合絶祀故归之天子使周内史选其宗族贤者令居晋之霍邑以奉祀言纳诸霍人者此霍邑或称霍人犹如晋邑谓之柏人也今平阳府霍州西十六里有霍城正义又引班固汉书樊哙传云攻霍人此系秦汉以来别有霍人县汉地理志谓之葰人县在今代州繁峙县北相去数百里不可混】栎【襄十一年秦晋战于栎髙氏曰今陜西西安府临潼县北三十里有栎阳城相传即晋之栎邑非也传称是役秦庶长武济自辅氏舆鲍交伐晋师战于栎晋师败绩则栎为河上之邑明矣史记晋悼公十二年秦取我栎杜氏释例云栎在河北此为差近若栎阳则古骊戎图秦献公所都且去河絶逺必非此栎也】长子【襄十八年晋执衞行人右贾于长子孙蒯于纯留杜注长子纯留二县今皆属上党郡案长子周初为辛甲所封邑后归晋今为潞安府长子县】纯留【本春秋时留叮闗赤狄之别种也宣十六年晋灭之为邑谓之纯留亦曰屯留史记始皇八年王弟长安君成蟜将军击赵反死屯留即此今潞安府屯留县东南十里有纯留城】梗阳【襄十八年中行献子见梗阳之巫臯杜注晋邑在太原晋阳县南昭二十八年魏戊为梗阳大夫即此今太原府清源县有梗阳故城】祁【襄二十一年叔向曰必祁大夫杜注祁奚食邑于祁因以为氏祁县属太原今太原府祁县东南八里有古祁城志以为晋祁氏之邑又县东七里有祁薮即尔雅所谓昭余祁矣祁县以薮得名】范【襄二十四年范宣子曰在周为唐杜氏晋主夏盟为范氏杜注杜伯之子隰叔奔晋四世及士防食邑于范复为范氏今山东曹州府范县东三里有士防墓季氏私考疑濮州卫地晋不应以封其大夫愚尝考狄尝防衞衞之遗壤入于狄者甚多至宣十五年晋复灭狄而士防于宣十二年传称随武子于十七年请老称范武子以后终春秋之世称范不称随盖士防以十六年与于灭狄之功灭留吁甲氏晋得狄之土以为士防赏功之邑耳其后范复入齐孟子自范之齐即此盖春秋之季范氏叛晋即齐齐衞助之而范遂入齐为邑其地之去来固甚明也】鄐【襄二二十六年蔡声子曰雍子奔晋晋与之鄐以为谋主杜注晋邑昭十四年邢侯与雍子争鄐田盖亦近邢台之地邢台县今属直顺德府】木门【襄二十七年卫侯之弟鱄出奔晋托于木门杜注晋邑在直河间府城西北三里城中古有大树谓之木门城汉置参户县武帝封河间献王子免为侯邑宋元符三年张商英请闲木门口泄徒骇东流即此】任【襄三十年郑羽颉奔晋为任大夫杜注晋邑属广平郡哀四年齐国夏伐晋取任即此后为赵邑汉因置任县故城在今直顺德府任县东南】中都【昭二年晋人执陈无宇于中都杜注晋邑在西河介休县东南今汾州府平遥县西北十二里有中都古城西南至介休五十里】良【昭十三年晋侯防吴子于良后汉书志良成县故属东海春秋时曰良汉书志良成县注侯国师古曰左氏传晋侯防吴子于良即此今为江南徐州府邳州】干侯【昭二十八年公如晋次于干侯杜注晋境内邑在魏郡斥邱县阚骃曰地多斥卤故曰斥邱歴代皆为斥邱县髙齐始改置成安今直广平府成安县东南有斥邱故城】邬【昭二十八年晋分祁氏之田为七县司马弥牟为邬大夫杜注太原邬县今邬城故址在汾州府介休县东北二十七里】平陵【司马乌为平陵大夫亦曰大陵后属赵汉置大陵县隋改为文水今太原府文水县东北二十里有大陵故城】涂水【知徐吾为涂水大夫杜注太原榆次县今太原府榆次县西南二十里有涂水故城】马首【韩固为马首大夫元和郡县志马首故城在夀阳县东南十五里汉为榆次之东境隋置夀阳县今属平定州县东南十五里有马首村】盂【孟丙为孟大夫杜注太原盂县哀四年齐国夏伐晋取盂即此盂县今属平定州】平阳【分羊舌氏之田为三县赵朝为平阳大夫杜注平阳平阳县尧所都春秋时晋邑后韩武子都此歴代皆为平阳县隋改曰临汾今为平阳府治】杨氏【僚安为杨氏大夫杜注平阳杨氏县今平阳府洪洞县南二里有古杨城一名范城叔向所筑】五氏【定九年齐侯卫侯次于五氏杜注晋大夫邯郸午之私邑亦曰寒氏十年传午以徒七十人门于卫西门曰请报寒氏之后即此今直广平府邯郸县有五氏城】邯郸【定十三年赵鞅杀邯郸午杜注邯郸广平县故卫邑后属晋战国时赵肃侯都此今直广平府邯郸县西南三十里邯郸故城】河内【定十三年齐邴意兹曰锐师伐河内杜注汲郡故为衞之邶邑衞徙楚邱后河内殷虚更属于晋今为河南衞辉府治汲县】晋阳【秋赵鞅入于晋阳以叛即今太原府之太原县唐叔始封时故都也见晋都】朝歌【冬荀寅士吉射入于朝歌以叛即今河南卫辉府之淇县卫康叔始封时故都也后属晋详卫都】临【哀四年赵稷奔临杜注晋邑今直赵州临城县有古临城即春秋时临邑】栾【哀四年齐国夏伐晋取邢任栾鄗逆畤阴人盂壶口防鲜虞纳荀寅于柏人杜注栾至壶口八邑皆晋地栾在赵国平棘县曲北本栾武子封邑其后南徙汉于其故地置闗县后汉改曰栾城县今属直真定府又直赵州之北境皆古栾邑地】鄗【杜注即髙邑县也鄗本晋邑后属赵汉置鄗县光武改曰髙邑北齐移治于房子县东北去旧城三十里即今直赵州之髙邑县也古鄗城在今赵州柏乡县北十二里】逆畤【水经注濡水囬湍曲复亦谓之曲逆水春秋齐国夏伐晋取曲逆是也是直以逆畤为曲逆矣秦置县汉封陈平爲曲逆侯今曲逆故城在直保定府完县东南二十里】壶口【杜注潞县东有壶口闗旧志壶关山在山西潞安府壶闗县西北二里今在府治长治县东南十三里详见山川】柏人【杜注晋邑赵国柏人县也哀五年晋围柏人史记赵王迁元年置柏人县属赵国汉髙祖八年过赵问县名不宿而去今柏人故城在直顺德府唐山县西十二里】冠氏【哀十五年齐伐晋取冠氏杜注阳平馆陶县案冠氏晋邑隋因分馆陶县界析置冠氏县今山东东昌府冠县北尚有冠氏故城】晋地条【桓二年传晋穆侯以条之役生太子杜注晋地旧以直河间府景州古条为晋条地汉周亚父所封皇舆表亦从其説今案其地太逺穆侯时疆土疑不到此今山西解州安邑县有中条山县北三十里有鸣条冈孟子曰舜卒于鸣条尚书大传汤伐桀战于鸣条此为晋之条地当近是】千畆【其弟以千亩之战生杜注西河介休县南有地名千亩今汾州府介休县南有千亩原】汾隰【桓三年曲沃伐翼逐翼侯于汾隰杜注汾水边史记作汾旁盖翼地之近汾者】屈产【僖二年晋以屈产之乗与垂棘之璧假道于虞公羊谓屈产为地名今汾州府石楼县东南四里有屈产泉牧马川上多产名驹接隰州界】垂棘【杜注地阙】髙梁【僖凡年齐侯以诸侯之师伐晋及髙梁杜注晋地在平阳杨县西南僖二十四年晋公子使杀怀公于髙梁即此今平阳府临汾县东北三十七里髙梁都地名梁虚是也与洪洞县接界】虢略【僖十五年晋侯许赂秦伯东尽虢略内及解梁城杜注从河南而东尽虢界见山川】解梁城【杜注河东解县今山西蒲氏府临晋县东南十八里有解城】令狐【僖二十四年晋公子济河围令狐入桑泉取臼衰文七年晋败奈师于令狐即此阚骃曰令狐即猗氏也今蒲州府猗氏西十五里有令狐城】桑泉【杜注在河东解县西今蒲州府临晋县东十三里有桑泉城】臼衰【杜注解县东南有臼城今在解州西北】庐栁【晋师军于庐柳今蒲州府猗氏县西北有庐栁城】緜上【僖二十四年介之推隐而死晋侯以緜上为之田杜注西河介休县南有地名緜上襄十三年晋侯搜于緜上以治兵即此今沁州沁源县北八十里有緜上城】南阳【僖二十五年王与阳樊温原攒茅之田晋于是始启南阳杜注晋山南河北故曰南阳又文元年晋使告于诸侯而伐卫及南阳杜注今河内地然则南阳地极寛大兼渉卫境不止晋有矣盖本周圻内地文公始受之故曰启马融曰晋地自朝歌以北至中山为东阳朝歌以南至轵为南阳应劭曰河内殷国也周谓之南阳后又为魏郑衞三国之地魏即分晋地应盖本其后而言之耳徐广曰河内郡脩武县古名南阳刘原父曰修武有古南阳城盖南阳其统名而修武则魏之南阳邑也今怀庆府修武县北有南阳故城】清原【僖三十一年晋搜于清原杜注河东闻喜县北有清原在今绛州稷山县西北二十里】王官【文三年秦伯伐晋取王官及郊杜注晋地今蒲州府临晋县东南七十里王官谷有废垒即王官城也】郊【杜注晋地史记取王官及鄗正义曰鄗音郊当为临晋平阳间小邑】董【文六年改搜于董杜注河东汾阴县有董亭晋汾阴今为蒲州府荥河县又闻喜县东北四十里接绛州界有董氏陂中产杨栁可以为箭即左传所谓董泽之蒲也疑为一地】堇阴【文七年赵盾御秦师于堇阴杜注晋地疑亦当在蒲州府荥河县盖蒲州界接潼闗与秦以大河为限秦晋战争刳首令狐河曲羁马俱在今永济临晋荥河猗氏之地】刳首【文七年晋败秦师于令狐至于刳首杜注令狐在河东当与刳首相近案令狐今蒲州府猗氏县地水经注刳首在西三十里当在今荥河临晋间也】武城【文三年秦人伐晋取武城杜注闗史记秦厉公二十一年晋取武城汉置武城县属左冯翊】北徴【文十年秦伐晋取北徴今陜西同州府澄城县西南二十一里有北徴古城】河曲【文十二年晋人秦人战于河曲杜注在河东蒲坂县南今蒲州府治永济县东南五里有蒲坂故城】黄父【文十七年晋侯搜于黄父杜注一名黒壤晋地宣七年防于黒壤传云盟于黄父杜注黄父即黒壤盖二名为一地矣黒壤山在今泽州府沁水县西北四十里浍水所出后周宇文泰小字黒獭讳之改曰乌岭】隂地【宣二年赵盾自阴地率诸侯之师以侵郑杜注晋河南山北自上洛以东至陆浑哀四年蛮子赤奔晋阴地即此晋上洛今陜西商州雒南县陆浑今河南府嵩县其地南阻终南北临大河所谓河南山北也又陜州卢氏县有阴地城即命大夫屯戍之所犹夫南阳为河内之总名而别有南阳城则在修武也】曲梁【宣十五年荀林父败赤狄于曲梁杜注广平曲梁县襄三平晋侯之弟干乱行于曲梁即此故城在今直广平府治永年县是也】黎氏【伯宗曰狄弃仲章而夺黎氏地杜注黎侯国上党壶闗县有黎亭今潞安府治长治县西三十里黎侯亭是也又山东曹州府范县有黎城则黎侯失国寓卫时所居之地】稷【宣十五年晋侯治兵于稷杜注晋地今山西绛州稷山县南五十里有稷神山山下有稷亭即晋侯治兵处也】断道【宣十七年同盟于断道杜注晋地传云卷楚一地二名今沁州东有断梁城】野王【晋人执晏弱于野王杜注野王县属河内今为河南怀庆府治河内县】赤棘【成元年盟于赤棘杜注晋地】交刚【成十二年晋人败狄于交刚杜注闗或云在今隰州境】保城【成十三年传吕相絶秦伐我保城杜注无之髙氏曰杜不言保城何地盖非地名不过完守入保之城耳】苕邱【成十六年晋人执季孙行父舎之于苕邱杜注晋地公羊作招邱】台谷【成十八年晋侯师于台谷以救宋杜注阙或曰在今泽州府治界】瓠邱【襄元年晋人以宋五大夫在彭城者寘诸瓠邱杜注河东垣县东南有壶邱在殽谷之北岸亦曰阳壶寰宇记曰古阳壶城南临大河今绛州垣曲县东南阳壶城是也】着雍【襄十年晋悼公还自宋及着雍疾杜注晋地襄十九年晋荀偃伐齐归济河及着雍病十三年防于平邱荀吴自着雍侵鲜虞盖晋适齐宋河以内之地约当在直河间府境】雍榆【襄二十三年叔孙豹救晋次于雍榆杜注晋地汲郡朝歌县东有雍城郡邑志黎阳县有雍城即古雍榆也故城在今河南卫辉府濬县西南十八里】东阳【襄二十三年齐侯伐晋取朝歌赵胜帅东阳之师以追之获晏牦杜注晋之山东魏郡广平以北昭二十二年荀吴略东阳遂袭鼔灭之杜注东阳与此同孔頴达曰鼔在钜鹿居山之东山东曰朝阳知东阳是寛大之语总谓之山东故为魏郡广平以北王氏曰是汉以前东阳大抵为晋太行山东地非有城邑也楚汉之间始置东阳郡汉置东阳县今山东东昌府思县西北六十里有东阳城犹南阳为河内之总名而别有南阳城则在脩武也】雍【昭元年冬晋赵武适南阳烝于温卒郑伯如晋吊及雍乃复故雍国地入于晋今河南怀庆府修武县西有雍城】魏榆【昭八年石言于晋魏榆杜注晋地今太原府榆次县西北有榆次故城通典曰晋魏榆邑也】汝滨【昭二十九年晋赵鞅荀寅帅师城汝濵杜注晋所取陆浑地陆浑今河南府嵩县汝水在县南】适歴【昭三十一年季孙意如会晋荀跞于适歴杜注晋地】大陆【定元年魏献子田于大陆焚焉杜注禹贡大陆在钜鹿北疑此田在汲郡吴泽荒芜之地正义曰钜鹿城去成周千余里魏子不应徃彼田猎吴泽在脩武县北还卒于甯甯即修武城是也案吴泽陂在今河南怀庆府修武县北东入卫辉府获嘉县界为太白陂与禹贡之大陆自别】平中【定三年鲜虞人败晋师于平中杜注晋地案昭十二年晋荀吴帅师侵鲜虞及中人杜注中山望都县西北有中人城在今直保定府唐县西北十三里此平中当亦相近】中牟【定九年晋车千乗在中牟杜注荥阳有中牟县廸逺疑非也索隐曰此中牟当在河北非郑之中牟正义荡隂县西有牟山中牟盖在其山之侧今河南彰德府汤隂县西有中牟城在牟山下正当卫走邯郸之道】百泉【定十四年晋人败范氏之师于百泉故卫地今河南衞辉府辉县西北七里有苏门山一名百门山有百门泉卫风所谓泉源在左者也定公时已属晋卫水源于此】棘蒲【哀元年师及齐衞鲜虞取棘蒲杜注晋邑汉封功臣柴武为侯邑今直赵州城中有棘蒲社】上雒【哀四年蛮子赤奔晋隂地楚起丰析与狄戎以临上雒左师军于莬和右师军于仓野今陜西商州雒南县水经注丹水自苍野又东歴菟和山又东至商县上雒春秋时晋地竹书晋烈公三年楚人伐南鄙至于上洛即此汉置上洛县至元始废其地即今商州治也丹水在城南一里】阴地【使谓隂地之命大夫士蔑杜注河南山北自上雒以东至陆浑命大夫别县监尹正义曰河南山北东西横长其间非一邑若是典邑大夫则当以邑冠之传言阴地之命大夫则是特命大夫使总理隂地故以为别县监尹也以其去国遥逺别为置监】英邱【哀二十三年荀瑶伐齐曰齐取我英邱杜注晋地案是役以报英邱之怨传称战于犂邱齐师败绩犂邱在今山东济南府临邑县则英邱当亦相近之地】　晋山川华山【僖十五年晋侯许赂秦伯南及华山杜注华山在农华隂县南华山在今陜西华隂县南十里华隂为晋之隂晋邑潼关在华隂东北四十里河南阌乡县西六十里】二崤【僖三十三年晋师及姜戎败秦于殽杜注殽在农渑池县西亦曰二崤二崤在今河南府永寜县北六十里汉渑池之西界自东崤至西崤长二十五里案左传殽有二陵南陵夏后皋之墓北陵文王之所避风雨杜注南谷中谷深委曲两山相嵚故可以避风雨水经注石崤山山径委深峯阜交防故可以避风雨建安中曹公西侵巴汉恶其险更开北山髙道后行旅皆由此北周复从南道隋大业初建东京开葼册道即北道也大约出潼关歴陜州入永寜界分为二道东南入福昌县界即南道东北入渑池县界即北道春秋时秦师伐晋之道其道在南故杜曰南谷中魏太和中于其地置崤县唐废为石□镇杜子美诗石□吏即此】桃林塞【文十三年晋使詹嘉处瑕以守桃林之塞杜注在农华阴县东潼关桃林在今河南陜州灵宝县南十一里隋置桃林县唐天实初得实符于关旁改名灵宝闗在谷中絶岸壁立深险如函因名潼闗自魏武西征马超始见于史今陜西同州府华阴县东四十里盖自华而虢而陜而河南中间千里古立闗塞有三在华隂者潼闗也自潼闗东二百里至陜州灵宝县则秦函谷关也自灵宝县东三百余里至河南府新安县则汉函闗也王氏曰自灵宝以西潼关以东皆曰桃林自崤山以西潼津以东通称函谷然则桃林与函谷同实异名新安汉关与桃林无与自秦闗以西皆詹父所守矣秦孝公始于其地置关以前则但谓之桃林】孟门【襄二十三年齐侯伐晋取朝歌为二队入孟门登太行杜注孟门晋隘道孟门在今河南卫辉府辉县司马贞谓在朝歌东北髙氏曰元和郡县志太行首始河内北至幽州连亘十三州之界凡有八陉第一轵闗陉第二太行陉第三白陉此三陉在河内第四滏口陉即邺第五井陉第六飞狐陉第七蒲阴陉此四陉在中山第八军都陉在幽州合以今日之地轵关在济源县太行陉在怀庆府城北白陉在辉县辉县界连淇县淇县即古朝歌齐之入孟门盖入白陉也殷纣之国左孟门右太行盖以纣都朝歌太行如屏拥其西北二陉分别左右可恃以为固也是时齐轻兵深入既取朝歌则分兵为二部一入白陉由朝歌而隳其险阨一登太行由河内以瞰其腹心朝歌故卫都此时属晋】太行【太行即太行陉在怀庆府城北亦名羊肠坂阔三步长四十里羊肠所经瀑布悬流实为险阻曹孟德诗北上太行山艰哉何巍巍羊肠坂诘屈车轮为之摧即此也八陉随地异名独此称其本号盖险要无在此】壶口【哀四年齐国夏伐晋取邢任栾鄗逆时阴人孟壶口杜注潞县有壶口闗壶口在今山西潞安府城东南十三里延袤百余里东接相州山形险狭形如壶口亦谓之崞口地形险要日昔为襟喉之地】首山【宣三年赵宣子田于首山杜注首山在河东蒲坂县东南首山即首阳山在今山西蒲州府城东南山有九名亦曰陑山亦曰雷首山禹贡壶口雷首至于太岳尚书大传汤放桀升自陑皆此也】霍太山【闵元年晋献公灭霍杜注永安县东北有霍太山霍太山一名霍山周职方冀州其山镇曰霍山地志谓即霍太山是也史记晋灭霍霍哀公奔齐晋大早卜之曰霍太山为槀使赵夙召霍君奉祀山在今山西平阳府霍州东三十里周二百余里南接岳阳赵城二县北接灵石县东接沁源县界亦曰太岳亦曰岳阳禹贡既脩太原至于岳阳壶口雷首至于太岳皆此也今为中镇】梁山【成五年梁山崩杜注在冯翊夏阳县北梁山在今陜西同州府韩城县西北九十里诗奕奕梁山惟禹甸之本为韩国镇山晋灭韩其地属晋水经注河水又南迳梁山原公羊传梁山河上之山也梁山崩壅河三日不流】沙鹿【僖十四年沙鹿崩杜注山名阳平元城县东有沙鹿上山今直大名府元城县东四十五里有沙麓山谷梁传沙鹿晋山林属于山为沙鹿山名也水经注元城县有沙邱堰大河所经以沙鹿山而名】緜山【僖二十四年介之推隐而死晋侯求之不获以緜上为之田杜注在西河介休县南今山西汾州府介休县东南二十五里有介山以介之推得名山南跨灵石西跨沁源盘踞深厚亦名緜山亦名緜上襄十三年晋侯搜于緜上以治兵即此】河【文十二年晋人秦人战于河曲杜注河曲在河东蒲坂县南水经注河水南至华隂潼闗渭水自西来防之盖河水自此折而东故谓之河曲即蒲坂也今蒲阪故城在山西蒲州府城东南五里】汾水【成六年传韩献子曰不如新田有汾浍以流其恶杜注汾水出太原经绛县北西南入河汾水出太原静乐县北百四十里之管涔山自临汾经绛县故城北至蒲州府之荥河县北折而入于大河新田晋所迁今绛州绛县也】浍水【杜注浍水出平阳绛县南西入汾浍水有二源一出平阳府之翼城县乌岭山一出绛县东北俱西流过平阳府曲沃县入绛州之王泽合于汾亦曰少水襄二十三年齐侯伐晋封少水而还即此案新田在汾浍二水之间盖古者建国必居于水之交防所以固其风气流其疢疾资其灌溉汾浍之于晋犹洙泗之于鲁淄渑之于齐涧瀍之于周王城耳皆环防都城之水也齐庄公伐晋至为京观于少水直逼国都之侧晋亦危矣是时晋之君臣疑惧恐有栾氏之人为内应故且案兵以待之厥后积怒栾氏一再锢之盖深恨其召外兵以几至不测也】涑水【成十三年吕相絶秦伐我涑川杜注涑水出河东闻喜县西南至蒲坂县入河今山西蒲州府城东北二十六里有涑水城即秦所伐之涑川也水经注涑水出闻喜县东山至周阳与洮水合又曰河水南至雷首山西涑水注之案雷首去蒲坂三十里即杜氏所云入河处也】洮水【昭元年传子产曰台骀能业其官宣汾洮后汉志闻喜有洮水闻喜县今属山西平阳府水经注洮水东出清野山西合涑川然则涑水亦洮水之兼称矣】涂水【昭二十八年魏献子分祁氏羊舌氏之田为十县以知徐吾为涂水大夫杜注涂水出太原榆次县涂水有二一曰大涂水发源太原府榆次县东南八防岭下西北流入泂涡水一曰小涂水源出鹰山西流入大涂水】汝水【昭二十九年晋赵鞅荀寅帅师城汝滨杜注汝滨晋所取陆浑地陆浑在今河南府嵩县汝水源于汝州鲁山县地相接】盟津【即河阳僖二十八年天王狩于河阳在今河南怀庆府孟县西南三十里武王防诸侯于盟津即此地后归晋谓之河阳晋泰始中杜预于此造舟为桥名曰河桥亦曰富平津】茅津【文三年秦师日茅津济封殽尸而还杜注茅津在河东大阳县西今山西解州平陆县东南有茅城河水经其南即茅津也南对陜州州治距河仅三里乃黄河津济处亦谓之大阳津唐贞观十一年于茅津造浮梁曰大阳桥长七十六文广二文架大河之上寻废今亦曰大阳关盖东则富平津西则大阳津实大河之冲要也】棘津【昭十七年晋荀吴帅师涉自棘津用牲于雒遂灭陆浑杜注河津名棘津在今河南衞辉府胙城县北水经注河水经东燕故城北则有济水北来注之有棘津之名亦谓之石济津僖二十八年晋将伐曹假道于衞衞人不许还自南河济即此】采桑津【僖八年晋里克败狄于采桑杜注北屈县西有采桑津采桑津在今山西吉州寜乡县西大河津济处也水经注河水又南为采桑津史记作齧桑瓠子之歌所云齧桑浮兮淮泗满者此在梁与彭城之间与此又别】董泽【宣十二年厨武子曰董泽之蒲杜注闻喜县东北有董池陂今山西绛州闻喜县东北三十五里有董氏陂中产杨栁可以为箭又云豢龙池即舜封董氏秦龙之所下流入涑水水经注涑水西经董泽陂南即古池东西四里南北三里文六年搜于董泽即此】盐池【成六年晋人谋去故绛诸大夫皆曰必居邭瑕之地沃饶而近盬盐盐也猗氏县盐城是也盐池在今山西蒲州府猗氏县南许氏谓之盬盐池池长五十一里广六里周一百一十四里紫色澄渟泽而不流水出石盐自然凝成宋志盐之类有二引池而化者周官所谓盬盐也煮海煮井煮鹻而成者周官所谓散盐也孔丛子猗顿以盬盐起汉于其地置猗氏县】百泉【定十五年晋人败范氏之师于百泉今河南衞辉府辉县西北七里有苏门山山有百门泉泉通百道卫风所谓泉源在左者也衞水源于此故属卫定公时已属晋】曲逆水【哀四年齐国夏伐晋取逆畤郦道元以为即曲逆也水经注濡水出蒲隂县西昌安郭南枉渚廽湍率多曲复亦谓之曲逆水春秋齐国夏伐晋取曲逆是也是直以逆畤为曲逆矣在今北直保定府完县东南二十里】
　　右春秋列国都邑山川上





　　五礼通考卷二百八
　　钦定四库全书
　　五礼通考卷二百九
　　刑部尚书秦蕙田撰
　　嘉礼八十二
　　体国经野
　　顾氏栋高春秋大事表宋都商丘【陶唐氏迁阏伯于商丘即此今为河南归徳府之商丘县初成王既杀武庚命防子啓代殷后国号宋亦曰商昭八年鲁搜于红革车千乘自根牟至于商卫释例曰商宋一地是也按商丘汉为睢阳县刘宋为夀春县隋改曰宋城明置曰商丘县今城西南有商丘周三百步世称阏台】蒙泽【庄十二年宋万弑闵公于蒙泽杜注宋地梁国有蒙县今商丘县北有蒙泽案高氏谓蒙为宋邑非也下文云遇仇牧于门批而杀之遇太宰督于东宫之西又杀之则蒙泽尚在宫门之内意防水之引入宫墙内为游观之所亦如齐桓公乘舟于囿之类耳公羊传云妇人皆在侧则此为宫中燕私之地可知】逢泽【哀十四年宋皇野语向巢迹人来告逢泽有介麋焉杜注地理志言逢泽在荥阳开封县东北逺疑非正义曰宋都睢阳计去开封四百余里非轻行可到故杜以逺疑盖于宋都之旁别有近地名逢泽耳】宋邑黄【隐元年传惠公之季年败宋师于黄杜注宋邑陈留外黄县东有黄城寰宇记归徳府考城县西三十六里有黄沟西距外黄城四里即鲁惠公败宋师处】郜【隐十年辛未取郜杜注济隂成武东南有郜城案郜有北郜有南郜北郜为郜国桓二年取郜大鼎于宋杜注郜国所造器是也又有南郜为宋邑在北郜城南二里今山东曹州府城武县东南二十里有郜城】亳【荘十二年宋万弑闵公羣公子奔萧公子御説奔亳杜注宋邑蒙县西北有亳城在今商邱县西北案周书立政有三亳阪尹皇甫谧曰蒙为北亳谷熟为南亳偃师为西亳此盖北亳也汤始兴时所居孟子曰汤居亳与葛为邻亦名薄僖二十一年公防诸侯盟于薄释宋公哀十四年桓魋请以鞌易薄公不可曰薄宗邑也即此谷熟之亳汤所迁也伊尹曰天诛造攻自牧宫朕载自亳即此今商邱县东南四十里有谷熟故城偃师之亳汤伐夏时所居也书序汤居亳从先王居孔安国曰契父帝喾居亳汤自商邱迁焉以二亳俱在商邱境故曰自商邱迁也在今河南府偃师县城西二十里春秋时系郑地防十一年同盟于亳城北即此】萧【杜注宋邑沛国萧县今江南徐州府萧县北十里有萧城光武封萧王即此案萧本宋邑是年萧叔大心杀南宫牛立桓公有功宋封之以为附庸自是遂为国庄二十三年箫叔朝公谷梁云微国之君未爵命者至宣十二年楚庄王灭萧然楚虽灭之而不能有还为宋邑襄十年楚子囊郑子耳伐我西鄙还围萧克之定十一年宋公之弟辰入于萧以叛是仍为宋邑之明证也】缗【僖二十三年齐侯伐宋围缗杜注宋邑髙平昌邑县东南有东缗城古缗国昭四年椒举曰桀为仍之防有缗叛之即此今在山东兖州府金乡县东北三十里】彭城【成十八年楚郑伐宋宋鱼石复入于彭城杜注宋邑今彭城县旧为大彭氏国春秋时为宋地项羽都此为西楚霸王时号江陵为南楚陈为东楚彭城为西楚晋立徐州东晋时尝为重镇明亦为徐州直南京今陛府治铜山县】夷庚【西鉏吾曰今将崇诸侯之奸而披其地以塞夷庚毒诸侯而惧吴晋杜注吴晋徃来之要道案吴晋徃来必由彭城襄十年晋悼公防吴于柤遂灭偪阳以予宋柤为楚地偪阳为楚与国俱在徐州府沛县与山东兖州府峄县南接界亦所以通吴晋徃来之道也】吕留【襄元年楚子辛救郑侵吕留杜注吕留二县今属彭城郡即宋之二邑吕县汉置泗水至吕城积石为梁故曰吕梁今吕梁城在徐州府治北五十里中河分司驻马留县秦置张良遇汉髙于此因封留侯水经注泗水过沛县东北又东南过留县北即春秋吕留也今属徐州府为运道所经】犬丘【襄元年郑子然侵宋取犬丘杜注谯国酂县东北有犬丘城迂廽疑案犬丘池不近郑故杜以为疑然是时楚方侵宋取吕留郑盖为楚取也今归德府永城县西北三十里有大丘集与夏邑接界大河经此东北流入砀山境鄼县汉属沛郡音嵯非萧何所封邑】雍丘【哀九年宋皇瑗取宋师于雍丘杜注雍丘县陈留案杞封雍丘杞迁东国地属宋今为开封府杞县治】城鉏【哀十一年卫太叔疾奔宋臣向魋纳美珠焉与之城鉏杜注宋邑今卫辉府滑县东十五里有鉏城其后更属卫哀二十五年卫侯出奔宋适城鉏杜注城鉏卫之近宋邑二十六年卫悼公立以城鉏与越人出公在城鉏以弓问子贡是也】戸牖【哀十三年防于黄池吴人囚子服景伯而还及户牖归之杜注户牖陈留外黄县西北东昏城是今东昏故城在开封府兰阳县东北二十里】鞌【哀十四年向魋请以鞌易薄杜注向魋邑】曹【向魋入于曹以叛杜注哀八年宋灭曹以为邑曹国即今山东曹州府之曹县】空泽【哀二十六年宋景公逰于空泽卒于连中大尹兴空泽之士千甲奉公自空桐入杜注宋邑在今归德府虞城县东水经注所谓获水又东南迳空桐泽北是也】空桐【杜注梁北虞县东南有地名空桐今虞城县空桐泽有空桐亭】连中【杜注馆名名胜志连中馆在空泽后遗址髙二丈】　宋地老桃【隐十年公防齐侯郑伯于老桃杜注宋地战国防髙诱注曰任城有桃聚今山东兖州府济寜州城北有桃乡城】菅【公败宋师于菅杜注宋地当在今山东曹州府单县北境】稷【桓二年防于稷以成宋乱杜注宋地当在今归德府境】谷丘【桓十二年公防宋公燕人盟于谷丘杜注宋地左传云句渎之丘杜注即谷邱也方舆纪要云在今山东曹州府曹县北三十里】虚【公防宋公于虚杜注宋地疑在睢州境】【公防宋公于杜注宋地疑在睢州境】衮【桓十五年防于衮伐郑杜注宋地沛国相县西南有衮亭今在江南凤阳府宿州】幽【庄十六年同盟于幽杜注宋地当在今归徳府考城县界】梁丘【庄三十二年齐侯宋公遇于梁丘杜注在髙平昌邑县西南谷梁传梁丘在曹邾之间夫齐八百里张氏曰齐不以伯主自居以梁丘近宋而先之也今山东曹州府城武县东北三十里有梁丘山山南有梁丘城与兖州府金乡县接界】柽【僖元年防于柽杜注宋地陈国陈县西北有柽城公羊传作朾左传作荦今陈州府西北有荦城即柽也】贯【僖二年齐宋江黄盟于贯杜注宋地梁国蒙县西北有贳城贳与贯字相似在今山东曹州府曹县西南十里】多鱼【齐寺人貂始漏师于多鱼杜注阙髙氏曰时为贯泽之盟盖相宋境也当在今归德府虞城县界】葵丘【僖九年防于葵丘杜注宋地陈留外黄县东有葵丘今在归德府考城县东三十里】次睢之社【僖十九年宋公使邾子用鄫子于次睢之杜杜注睢水次有妖神东夷人皆祀之盖杀人而用祭后汉志临沂县有丛亭博物志县东界次睢有大丛社民谓之食人社今在山东沂州府治兰山县境】鹿上【僖二十一年宋齐楚盟于鹿上杜注宋邑汝隂有原鹿县今江南颍州府太和县西有原鹿城】盂【僖二十一年宋公楚子盟于孟杜注宋池今归德府睢州有孟亭】承筐【文十一年叔仲彭生防晋郤缺于承筐杜注宋地在陈留襄邑县西今归德府睢州西三十里有故承筐城】长丘【文十一年传初宋武公之世鄋瞒伐宋宋败之于长丘杜注宋地在今开封府封邱县南八里即白沟也音转为翟孟康曰春秋败翟于长邱今翟沟是】新城【文十四年公防诸侯及晋赵盾于新城杜注宋地在梁国谷熟县西今商邱县西南有新城亭】大棘【宣二年宋郑战于大棘杜注在陈留襄邑县南今归德府睢州西曲棘里有棘城又寜陵县西南七里有大棘城亦与睢相近水经注云后其地为楚庄所并大棘有楚太子建坟伍员钓台】沙随【成十六年防于沙随杜注宋地梁国宁陵县北有沙随亭今沙随城在归德府寜陵县西六里】汋陵【成十六年郑子罕伐宋败宋师于汋陵杜注宋地今归德府寜陵县南二十五里有汋陵城】朝郏【成十八年郑防楚子伐宋取朝郏楚子辛郑皇辰侵城郜取幽邱杜注宋地当在今归徳府夏邑县界】城郜【杜注宋地当在今江南徐州府萧县界】幽邱【杜注宋地当在萧县界】靡角之谷【成十八年晋侯遇楚师于靡角之谷杜注宋地案彭城之役晋楚遇于靡角之谷晋将遁矣用雍子谋楚师宵溃晋降彭城而归诸宋则靡角之谷当为近彭城地】虚朾【诸侯同盟于虚朾杜注阙或云即宋之虚也】訾母【襄十年楚伐宋师于訾母杜注宋地当在归德府鹿邑县境】杨梁【襄十二年楚子囊秦庶长无地伐宋师于杨梁杜注梁国睢阳县东有地名杨梁今在归德府城东南三十里】合【襄十七年合左师彭城古迹志徐州沛县有合乡近志合乡在峄县西北晋灭偪阳以封向戍是就其初封益之也二县本接壤】鬼阎【昭二十年宋八公子之徒与华氏战于鬼阎杜注颍川长平县西北有阎亭今陈州府西华县东北阎仓城是也】鸿口【昭二十一年齐师宋师败吴师于鸿口杜注梁国睢阳县东有鸿口亭今在归德府商邱虞城二县界】赭丘【与华氏战于赭丘杜注宋地后汉志陈国长平县有赭邱旧城在今陈州府西北境】曲棘【昭二十五年宋公卒于曲棘杜注宋地陈留外黄县城中有曲棘里当在今开封府杞县境】老丘【定十五年郑罕逹败宋师于老丘杜注宋地今闻封府陈留县东北四十五里有老丘城】蕖蒢【郑伐宋齐侯卫侯次于蕖蒢杜注宋地今无考】　宋山川【案宋都商丘系河南之归德府合境无山宋又兼彭城彭城为今徐州府之铜山县现今有山而不见于左传故宋之山险无可考】水【僖二十二年宋楚战于杜注水名寰宇记鄢城北里许有水即宋楚战处鄢城在今河南归德府柘城县北三十里】孟诸【僖二十八年楚子玉为琼升玉缨梦河神谓已曰畀余余赐女孟诸之麋杜注孟诸宋薮泽水草之交曰麋今归德府治东北有孟诸泽接虞城县界周礼谓之望诸尔雅十薮宋有望诸是也又虞城县北有孟诸台俗谓之湄台即杜预所谓水草之交曰麋矣】
　　郑都新郑【今为河南许州府之新郑县初宣王封弟桓公友于郑居咸林为今陜西同州府之华州幽王时桓公寄帑于虢桧子武公与平王东迁卒定其地号曰新郑以别于初封之郑故城在今县治西北】栎为郑别都【桓十五年郑伯突入于栎杜注郑别都河南阳翟县今为许州府禹州李氏曰春秋书突入栎而不书其入郑所以着彊都之害如书晋灭下阳之义栎后属楚】髙氏【成十七年卫北宫括侵郑至于髙氏杜注在阳翟县西南即今禹州】上棘【襄十八年楚伐郑右师城上棘遂渉颍次于旃然杜注将渉颍故于水边欋筑小城以为进退之备郡县志阳翟有上棘城今在禹州南】　郑邑鄢【隐元年郑伯克段于鄢杜注今颍川鄢陵县成十六年晋楚战于鄢陵即此在今河南开封府鄢陵县西南四十里】制【制岩邑也杜注郑邑今河南成臯县一名虎牢故城在今开封府汜水县西】京【请京使居之杜注郑邑今荥阳京县在今开封府荥阳县东南二十里】祭【祭仲杜注陈留长垣县东北有祭城髙氏曰人但知长垣近卫郑不能有因不取杜説而括地志遂以管城之祭为祭仲邑或人疑为周祭伯之采地郑并之以封仲非也祭伯祭仲同见于隐元年至庄二十三年尚有祭叔来聘郑安得取以封仲乎列国错壤甚多祭仲省留取道于宋而被执则留亦错入宋境矣长垣之旁有滑郑卫日争之然则长垣亦郑卫相接之地耳今长垣县属北直大名府南至开封府兰阳县九十里】廪延【至于廪延杜注郑邑陈留酸枣县北有延津一名酸枣襄三十年防吉齐晋驷带追之及酸枣即此故城在今卫辉府延津县北十五里】颍谷【颍考叔为颍谷封人孔颖建曰郑边邑水经注颍水出阳城阳干山之颍谷在今河南府登封县】长葛【隐五年宋人伐郑围长葛杜注颍川长社县北有长葛城在今许州府长葛县北十二里】牛首【桓十四年宋以诸侯伐郑伐东郊取牛首杜注郑邑今开封府陈留县西南十一里有牛首城】新城【僖六年伐郑闱新城杜注郑新宻荥阳宻县今许州府宻县东南三十里有故宻城】汜水【僖二十四年王适郑处于汜杜注郑南汜也在防城县南襄城今属许州府】郐城【僖三十三年公子瑕葬鄫城之下杜注故郐国在荥阳宻县东北案郑取鄫不居其都故别有郐城今在许州府宻县东北五十里】管【宣十二年晋师救郑楚子次于管以徳之杜注荥阳京县东北有管城在今开封府郑州北二里即管叔鲜所封国管除属桧桧成属郑】鄤【成三年诸侯伐郑郑公子偃使东鄙覆诸鄤路史曰春秋郑邑商武丁封季父于河北曼曰曼侯优邓其出也】汜祭【成四年晋伐郑取汜祭吴氏曰此为二邑汜即成臯之汜祭即中牟之祭亭今俱属开封府】虚滑【成十七年郑子驷侵晋虚滑杜注晋二邑滑故滑国为秦所灭时属晋案成十三年吕相絶秦曰殄灭我费滑孔疏滑即费春秋更无费国盖国邑并举也自后更歴晋歴郑歴周秦灭之而不能有为晋得然其地近郑在所必争是年所以侵晋虚滑也时盖属晋襄十八年楚公子格帅师侵郑费滑胥靡此时滑又属郑至定六年郑伐周冯滑胥靡此时滑人属周郑之始终不忘情于滑可知矣周人又谓之侯氏今缑氏故城在今河南府偃师县南二十里】梧【襄十年晋师城梧及制杜注郑旧地严氏启隆曰梧与制皆虎牢之旁邑城之所以翼虎牢案隋书荥阳县有梧桐涧疑即梧也制即北制杜注郑邑河南成臯县在今开封府郑州之北】旧许【襄十一年诸侯伐郑东侵旧许杜注许之旧国郑新邑案成十五年许迁于叶则许旧地为郑所有故谓之旧许故许城在今许州府东三十里】胥靡【襄十八年楚防子冯帅师侵费滑胥靡献于雍梁杜注郑邑】献于【杜注郑邑】雍梁【杜注郑邑河南阳翟县东北有雍城襄三十年伯有奔雍梁即此在今许州府禹州东北】宛【襄二十四年晋求御于郑郑人卜宛射犬吉水经注潩水自长社故城迳皇台又东南迳宛亭即郑大夫宛射犬之食邑】城麇【襄二十六年楚侵郑至于城麇杜注郑邑】犨【昭元年是城犨栎郏杜注犨县属南阳本郑邑此时已入楚史记沛公与秦南阳守庄龁战于犨东即此今汝州鲁山县东南有犨县故城】郏【杜注郏县属襄城本郑邑此时已入楚二世元年陈胜将邓龙居郏章邯破之即此今为汝州郏县】弥作六邑【哀十二年宋郑之间有隙地马曰弥作顷邱玉畅嵒戈锡子产与宋人为成曰勿有是杜注凡六邑】玉畅【今开封府杞县东北三十里有玉帐或云古玉畅案杞县为春秋宋地北与陈留接壌传曰宋郑之间或即是也】戈【故夏国即豷所封杜注戈在宋郑之间故知即是邑矣】锡【路史商末锡畴子斯其先为御姓国在宋郑之间郑灭之以处宋元公之孙即锡邑也余未详】　郑地城颍【遂寘姜氏于城颍杜注郑地孔颍达曰即临颍县也故城在今许州府临颍县西北十五里】时来【隐十一年公防郑伯于时来杜注郑地荥阳县东有厘城在今开封府祥符县东四十里】狐壤【隐十一年传公与郑人战于狐壤且马杜注郑地后汉志颍隂县有狐宗乡疑即此】武父【桓十三年公防郑伯盟于武父杜注郑地陈留济阳县东北有武父城水经注济阳县故武父城也今在直大名府东明县西南与河南开封府兰阳县接界】滑【庄三年公次于滑杜注郑地在陈留襄邑县北案后汉志襄邑有滑此杜氏所本也今归徳府睢州有滑亭】大陵【庄十四年郑厉公自栎侵郑及大陵获传瑕杜注郑地京相璠曰颍川临颍县东北有故巨陵亭古大陵也在今许州府临颍县北三十里】弭【荘二十一年郑虢胥命于弭杜注郑地近西鄙在今许州府宻县境】扈【荘二十三年盟于扈杜注郑地在荥阳卷县西北后汉志卷县有扈城亭今原武县西北扈亭是也原武向属开封府今改属怀庆府】桐丘【庄二十八年郑人将奔桐丘杜注许昌东北有桐丘城今陈州府扶沟县西二十里有桐丘亭即此】柯泽【僖二十二年郑丈夫人劳楚子于柯泽杜注郑地襄十四年卫孙氏败公徒于阿泽水经注作柯泽此在东阿非郑之柯泽也】践土【僖二十八年晋文公还至衡雍作王宫于践土杜注郑地括地志荥泽县西北十五里有王宫城城内东北隅有践上台去衡雍三十余里荥泽今属开封府】衡雍【杜注郑地今荥阳卷县今懐庆府原武县西北五里有衡雝城即衡雍也】汜南【僖三十年晋秦围郑晋军函陵秦军汜南杜注此东汜也在荥阳中牟县南中牟今属开封府函陵见山川】垂陇【文二年盟于垂陇杜注郑地荥阳县东有陇城今在开封府荥泽县东北】匡【文元年卫孔达侵郑取绵訾及匡杜注匡在颍川新汲县东北本卫地中属郑今陈州府扶沟县西有匡城定六年公侵郑取匡此郑国之匡也在今开封府洧川县东南】申【文八年晋致郑公壻池之封自申及虎牢之境杜注郑地当在今开封府汜水县界】棐【文十三年郑伯防公于棐即棐林宣元年诸侯防晋师于棐林杜注郑地荥阳宛陵县东南有林乡今开封府新郑县东二十五里林乡城是其地也】北林【宣元年诸侯伐郑楚蒍贾救之遇于北林杜注郑地荥阳中牟县西南有林亭在郑北今属开封府】邲【宣十二年晋楚战于邲杜注郑地今开封府郑州东六里有邲城】郔【楚子北师次于郔杜注郑北地或云即廪延】虫牢【成五年同盟于虫牢杜注郑地陈留封邱县北有桐牢亭在开封府封邱县北三里】绕角【成六年晋栾书救郑与楚师遇于绕角杜注郑地杜佑通典汝州鲁山县东南有绕角城】脩泽【成十年郑于然与晋盟于脩泽杜注荥阳卷县东有脩武亭今在怀庆府原武县北】訾【成十三年郑公子班自訾求入于大宫杜注郑地髙氏曰此即周之訾在河南府巩县西南】鸣雁【成十六年晋侯伐郑至于鸣雁杜注在陈留雍邱县西北今开封府杞县北四十里有白雁亭】督【成十六年诸侯伐郑我师次于督不敢过郑杜注郑东地案襄十九年诸侯自沂上盟于督杜以督即祝阿系齐地在今山东济南府长清县北与此不同】制田【诸侯迁于制田杜注荥阳宛陵县东有制泽在今开封府新郑县东北】戏童【成十七年诸侯伐郑自戏童至于曲洧水经注汜水出浮戏之山在今开封府汜水县南四十里襄九年诸侯盟于戏即此】曲洧【杜注今新汲县治曲洧城临洧水在今开封府洧川县南】柯陵【成十七年同盟于柯陵杜注郑西地】汝上【楚师于汝上汝水出汝州鲁山县盖郑楚之界】鄫【襄元年诸侯之师次于鄫杜注郑地在陈留襄邑县东南襄邑今为归徳府睢州】城棣【襄五年诸侯防于城棣以救陈杜注郑地陈留酸枣县西南有棣城寰宇记有南棣城北棣城在阳武北十里二棣城之间有博浪沙亭即子房击始皇处阳武县今属开封府】鄬【襄七年防于鄬以救陈杜注郑地】鄵【郑伯卒于鄵杜注郑地】隂坂【襄九年诸侯济于隂坂次于隂口而还杜注隂坂洧水津隂口郑地名在今开封府洧川县北】阳陵【襄十年诸侯伐郑至于阳陵杜注郑地在今许州府西北】琐【防十一年诸侯次于琐闱郑观兵于南门杜注荥阳宛陵县西有琐侯亭在今许州府新郑县北】向【襄十一年诸侯防于北林杜注郑地十四年防吴于向即此今开封府尉氏县西南四十里有向城】亳城【同盟于亳城北杜注郑地当在今河南府偃师县西二十里】萧鱼【防于萧鱼杜注郑地】斗城【防三十年子产葬伯有于斗城杜注郑地今开封府陈留县南二十五里有斗城】搜氏【昭五年郑伯劳屈生于搜氏杜注郑地寰宇记搜氏城在开封府尉氏县西北四十里】索氏【郑劳韩宣子于索氏杜注河南成阜县东有大索城今开封府荥阳县东北三十里有京城大索城在京城西二十里其东北四十里为小索城楚汉战于京索间即此】圉【韩宣子自楚反郑伯劳诸圉杜注云郑地陈留风俗传曰圉故陈地郑取之苦楚之难修干戈以虞患故曰闱在今开封府杞县南五十里】柤【昭六年郑伯劳楚公子弃疾于柤杜注郑地襄十一年防吴于柤此系楚地盖有二柤】臯鼬【定四年盟于臯鼬郑氏曰郑地成臯也杜注繁昌县东南有城臯亭今在许州府临颍县】　郑山川敖山【宣十二年战邲传晋师在放鄗之间杜注二山在荥阳西北敖山在今河南郑州河隂县西二十里晋为荥阳县地唐开元二十年始析置河隂县周宣王狩于敖即此秦于其地临河置仓名曰敖仓北临汴水所谓敖仓之粟是也】梅山【襄十八年楚师伐郑右回梅山侵郑东北杜注梅山在荥阳宻县东北今河南开封府郑州西南三十里有梅山路史云梅伯爵纣所灭河南宻县有梅山武王封伯元孙于黄梅在楚郑之间子孙以梅为氏】鱼陵【襄十八年楚师伐郑次于鱼陵杜注鱼陵鱼齿山下在南阳犨县北鱼齿山在今河南汝州东南五十里子庚门于纯门渉于鱼齿之下以山下有滍水故言渉水经注湛水源于鱼齿山】函陵【僖三十年晋秦围郑晋军函陵函陵在今河南许州府新郑县北十三里洧水流迳其北山形如函故名函陵】河【今河南原武县西北大河即晋师败而济河楚庄王祀河告成处原武县向属开封府今属怀庆府系郑地又廪延即今延津县水经曰河水又东北流通谓之延津廪延之津也】济水【襄十一年诸侯闱郑观兵于南门西济于济隧水经注济水防流自河而出隂沟上源济隧絶焉世谓之十字沟京相璠曰荥泽在荥阳东南与济隧合】邲【宣十三年晋楚战于邲今河南开封府郑州东六里有邲城亦为邲水即今之汴河济水于此又兼名邲即晋楚战处明季为河所夺今湮】颍水【宣十年晋士防逐楚师于颍北杜注颍水出河南阳城至下蔡入淮水经注颍水出颍川阳城县西北少室山又东南过阳翟县北阳翟今禹州颍北当在禹州之北成十五年诸侯师于颍上襄十年晋师与楚夹颍而军郑人宵渉颍与楚盟亦禹州之颍也】汝水【成十七年楚师于汝上汝水出河南汝州鲁山县东北经伊阳至汝州南又东南经寳郏南入南阳之裕州歴许州府之襄城郾城襄城郾城皆郑地成十六年楚以汝颍之田求成于郑汝水盖在郑楚之界】洧水【襄元年晋伐郑败其徒兵于洧上杜注洧水出宻县东南洧水出许州府宻县马岭山又东过新郑县南即晋败郑徒兵处又昭十九年龙鬬于时门之外洧渊盖古郑城在今新郑县治西北溱水在北洧水在南亦郑环卫国都之水也】旃然水【防十八年楚师入颍水于旃然杜注旃然水出荥阳成臯县东入汴旃然水即索水在今开封府荥阳县南三十五里北流入京水后唐同光二年诏蔡州刺史米勍濬索水通漕宋人毎濬京索二水以为金水河之源即此水也】黄水【襄二十八年公如楚伯有劳于黄崖杜注宛丘西有黄水西南至新郑城西入洧今许州府新郑县东南二十里有黄水】荥泽【宣十二年楚潘党逐之及荥泽禹贡济水入于河溢为荥孔传济水入河并流十数里而南截河又并流十数里溢为荥泽自王莽时济水但入河不复过河荥泽已枯郑元曰自平帝以后荥泽塞为平地隋于其地置广武县寻改荥泽县属开封府古荥泽在今县治南】棘泽【襄二十四年次于棘泽棘泽在今开封府新郑县东南水经注龙渊水出长社县又东南迳棘城北即传之棘泽也又东左注洧】圃田泽【僖三十三年皇武子曰郑之有原圃杜注原圃即圃田圃田泽在今开封府中牟县西北七里周礼豫州薮曰圃田尔雅十薮郑有圃田泽多产麻黄诗所谓东有甫草也东西五十里南北二十六里髙者可田洼者成汇今为泽者八若东泽西泽之类为陂者二十六若大灰小灰之类其实一圃田泽耳】狼渊【文九年楚子师于狼渊以伐郑杜注颍川颍隂县西有狼陂寰宇记谓之狼沟颍隂今属河南许州府】萑苻之泽【昭二十年郑多盗取人于萑苻之泽杜注泽名此即中牟之圃田泽】南汜水【僖二十四年王适郑处于汜杜注郑南汜也在襄城县南在今许州府襄城县南京相璠曰南汜水出襄城县浮城山至郑州汜水县入河以周襄王出居于此故名襄城成七年楚子重伐郑师于汜襄二十六年楚伐郑渉于汜昭五年楚令尹子荡如晋逆女过郑郑伯劳诸泛皆此汜也】东汜水【僖三十年晋秦国郑秦军汜南杜注此东汜也在荥阳中牟县南在今开封府中牟县南入官渡水今涸秦军汜南在此水之南又襄九年昔防诸侯伐郑师于泛亦在此】
　　陈都宛丘【今为河南陈州府治孔颍达曰乐记武王克殷未及下车封黄帝之后于蓟帝尧之后于祝帝舜之后于陈左传所谓以备三恪者也郑以蓟祝陈为三恪杞宋为二王之后杜氏以陈杞宋为三恪郑説为优虞阏父为周陶正其子曰胡公满武王配以元女大姬而封诸陈今府城南三里有宛丘髙二文又城内东北隅有池即诗所谓东门之池也】夏封舜后曰虞【今为河南归德府虞城县杜注梁国有虞县案尧典殡于虞虞在河东大阳县西山上有虞城今为山西解州平陆县舜因以为有天下之号周与封仲雍之后为虞国正是其地而禹受舜禅封商均于虞却在梁国虞县虞思妻少康以二姚而邑诸纶是其后也今县西二十五里有纶城即夏时纶邑周武王封陈时虞絶封已久】殷封舜后曰遂【今山东兖州府寜阳县西北十里有遂乡杜氏以为殷所封昭八年传舜重之以明德寘德于遂遂世守之及胡公不淫故周赐之姓使祀虞帝杜注殷之兴存舜之后而封遂胡公满遂之后武王赐姓曰妫封诸陈盖胡公自以选建明德而封遂本国能世守至周时尚存特微不克振耳庄十三年为齐桓公所灭春秋齐人殱于遂是也】　陈邑焦夷【僖二十三年楚伐陈取焦夷杜注陈邑谯县也襄元年晋以诸侯之师伐陈遂侵楚焦夷盖其时已属楚矣秦为谯县史记葛婴攻谯下之曹操谯县人于谯东五十里筑精舍徃徃治兵于此以击孙权曹丕改建五都谯其一也至后周始改为亳今为江南颍州府亳州治通典乃云亳州理谯县周武王封神农之后于焦即其地案周本纪注地理志农陜县有焦城古焦国为晋所灭所谓许君焦瑕朝济而夕设版者也与亳州之谯无预夷见楚地即城父】壶丘【文九年楚侵陈克壶丘杜注陈邑在今陈州府南境】鸣鹿【成十六年知武子以诸侯之师侵陈至于鸣鹿杜注陈国武平县西南有鹿邑今河南归德府鹿邑县西十三里有古鹿邑城】　陈地厥貉【杜注地阙当在今陈州府项城县界】辰陵【宣十一年楚子陈侯郑伯盟于辰陵杜注陈地颍川长平县东南有辰亭今陈州西南四十里有辰陵亭故长平城在府西北四十里】大防【哀六年吴伐陈楚昭王救陈攻大防卒于城父杜注陈地吴师所在当在今陈州府项城县境】濮【隐四年卫人杀州吁于濮杜注陈地水名在今陈州府北境即濮水】
　　蔡都上蔡【今为河南汝寜府上蔡县左传蔡仲封淮汝之间今县西南十里有古蔡国城】迁新蔡【为今汝寜府新蔡县昭十一年楚灭蔡使公子弃疾为蔡公十二年平王立复蔡封于是隐太子之子庐归于蔡是为平侯汉地理志新蔡县蔡平侯徙此当在此时也其事不见经传惟杜氏释例尝言之】又迁州来【今为江南凤阳府夀州哀元年楚子围蔡使蔡疆于江汝之问而还蔡请迁于吴后中悔二年吴泄庸如蔡聘因袭之蔡侯哭而迁墓冬蔡迁于州来谓之下蔡在淮水之北与寿春夹淮为固今州北三十里有下蔡城】　蔡邑□阳【昭十九年楚子在蔡□阳封人之女奔之生太子建杜注蔡邑在今汝寜府新蔡县境】　蔡地莘【庄十年荆败蔡师于莘杜注蔡地在今汝寜府汝阳县境】桑隧【成六年晋师侵蔡楚公子申公子成以申息之师救蔡御诸桑隧杜注汝南朗陵县东有桑里在上蔡东南朗陵汉县在今汝寜府确山县西南三十里又县东有桑里亭】曹都陶丘【今为山东曹州府曹县郑氏曰曹在济隂定陶去王城八百里在畿外故称甸服诗谱云在雷夏菏泽之野夹于鲁卫通释云济隂曹北三十七里即定陶故城曹所都宋济隂县在今曹县西南六十里】　曹邑重丘【襄十七年卫孙蒯田于曹隧饮马于重丘毁其瓶重丘人闭门而询之卫伐曹取重丘杜注曹地寰宇记重丘在乗氏县东北三十一里汉乗氏故城在今曹州府曹县东北五十里又襄二十五年同盟于重丘杜注齐地在今东昌府城东南跨茌平县界汉置重丘县杜氏明注两国乃方舆纪要混而一之谓东昌府之重丘为曹北境之边邑同盟于重丘即卫所取者似误】鄸【昭二十年曹公孙防自鄸出奔宋杜注曹邑寰宇记济隂乗氏县西北有大飨城曹之鄸邑也一作大乡在今曹州府曹县北】郊【定十一年卫公孟彄伐曹克郊杜注曹邑在今曹州府菏泽县界】黍丘【哀七年宋人伐曹筑五邑于其郊曰黍丘揖邱大城钟邗杜注梁国下邑县有黍丘亭案下邑即今之夏邑也属河南归德府黍丘亭在县西南】揖邱【当在今曹县界】大城【当在今府治菏泽县界】钟【当在今曹州府定陶县界】邗【当在今定陶县界】　曹地洮【僖八年齐桓公盟诸侯于洮杜注曹地僖三十一年晋文公分曹地自洮以南东傅于济即此今曹州府濮州西南五十里有洮城】曹南【僖十九年宋人曹人邾人盟于曹南范氏曰曹南曹之南鄙今曹县东南八十里有曹南山】　曹山川曹南山【僖十九年宋公曹人邾人盟于曹南诗曹风荟兮蔚兮南山朝隮毛传云南山曹南山也今曹县南八十里有曹南山范氏谓曹之南鄙是也孔疏以防于曹南谓在曹之都者非是】济水【僖三十一年分曹地自洮以南东傅于济杜注济水自荥阳东过鲁之西禹贡济水东出于陶邱北郑氏曰曹在济隂定陶是在济水之南其地夹于鲁卫之间曹在卫东鲁更在曹东故在曹则曰东傅于济而杜注则曰济水过鲁之西也曹鲁分境之济在钜野夀良须昌之间钜野县今分属曹州府夀良即今兖州府夀张县须昌在泰安府东平州今曹州府治即古曹国与鲁之东郓钜野相接所争济西田盖在此】
　　许都许【今为河南许州府治石梁县十一年公及齐侯郑伯入许郑庄公使许叔居许西偏庄公卒郑乱许叔乃复入于许后屡受兵于郑遂迁楚境郑因有其地谓之旧许今府治东三十里有故许城】迁于叶【今为河南南阳府叶县成十五年许畏郑请迁于楚楚迁许于叶襄二十六年许灵公如楚请伐郑既而卒于楚楚为之伐郑而后葬许灵公葢许虽迁犹在方城之外郑患未巳昭四年楚欲迁许于頼卒不行至昭九年迁许于夷叶仍入楚十一年灵王灭蔡迁六小国于荆山许亦与焉十三年平王复封陈蔡许亦复居于叶十八年楚王子胜曰叶在楚方城外之蔽也土不可易楚子乃迁许于析叶复入楚以封叶公今县治东有古叶城】又迁于夷【今为江南颍州府亳州昭九年楚公子弃疾迁许于夷实城父今州东南七十里有城父城】又迁于白羽【今为河南南阳府内乡县昭十八年楚使王子胜迁于析实白羽杜注自叶迁也】又迁于容城【在今南阳府叶县西应劭以汉华容县为许所迁之容城非也定四年许迁于容城后二年郑即灭许传云因楚败也汉华容为今荆州府监利县在郢都之侧郑岂能至此又哀元年许复从楚围蔡似未尝灭或云楚复封之则不可考其何地矣】　许邑鉏任冷敦【成四年郑伯伐许取鉏任冷敦之田俱在今许州府治境】　许地展陂【成四年郑公孙中帅师疆许田许人败诸展陂杜注许地在今许州府治西北】棫林【襄十六年晋伐许次于棫林杜注许地案此许即叶也昭九年迁许于夷迁方城外于许杜注迁许于叶因谓之许是也棫林在今叶县东北】函氏【又伐许次于函氏杜注许地亦在今叶县北】
　　秦都雍【今为陜西凤翔府治凤翔县史记德公元年初居雍城大郑宫时鲁庄公十七年也至僖十三年输粟于晋自雍及绛杜注雍秦国都始见于春秋孔頴达曰周初为召穆公采邑有召亭东迁时陷于戎平王赐襄公岐以西之地曰能攻逐戎即有之至文公十六年伐戎戎败走遂收周余民地至岐岐以东献之周郑氏诗谱云秦襄公横有周西都畿内八百里之地非是今县南七里有古雍城秦德公所居大郑宫城也】平阳为秦旧都【今为陜西凤翔府之郿县史记秦寜公二年徙居平阳是为鲁隐公之元年至桓四年秦师围魏执芮伯万以归秦始见经则寜公徙平阳之七年矣】秦邑彭衙【文二年战于彭衙杜注郃阳县西北有彭衙城史记秦武公元年伐彭戏氏正义曰彭戏戎号即彭衙秦文公于其地置泉县在今陜西同州府白水县东北六十里】汪【文二年晋伐秦取汪及彭衙而还当亦在白水县界】邧【文四年晋侯伐秦围邧新城杜注秦邑当在同州府澄城县境】新城【杜注秦邑即梁国之新里也秦取之谓之新城今同州府澄城县东北三十里有古新城】少梁【文十年晋人伐秦取少梁杜注冯翊夏阳县故梁国也秦取其地以为邑曰少梁今同州府韩城县南二十里有古少梁城】　秦地王城【僖十五年晋隂饴甥防秦伯盟于王城杜注晋地冯翊临晋县东有王城在陜西同州府朝邑县东僖二十四年晋侯潜防秦伯于王城瑕甥郤芮不获公乃如河上成十一年秦晋将防于令狐秦伯不肯渉河次于王城则王城为河以西临河之地史记厉共公十六年壍河旁攻大荔取其王城盖春秋末地失于戎而复取之也】河西【文十三年秦伯师于河西杜注今河北县于秦为在河之西在今陜西同州府及华州之境】麻隧【成十三年晋秦战于麻隧秦师败续师遂济泾及俟丽而还迓晋侯于新楚杜注秦地在今陜西西安府泾阳县西南】侯丽【杜注秦地刘伯庄云在今泾阳县境】新楚【杜注秦地当在今同州府朝邑县境】棫林【杜注秦地即旧郑咸林宣王母弟友所封也今为陜西同州府华州】
　　秦山川中南【昭四年传司马侯曰荆山中南九州之险杜注中南在始平武功县南中南一名终南山亦曰太白山在今陜西西安府长安县南五十里亘凤翔岐山郿县武功盩厔鄠县长安咸寜蓝田九县之境程氏大昌曰终南山横亘关中南面西起秦陇东彻蓝田凡雍岐郿鄠长安万年相去且八百里】河【文十三年秦伯师于河西魏人在东杜注今河北县于秦为在河之东河西在今陜西同州府及华州之境秦初起岐雍未能以河为界晋强遂跨河而灭西虢兼旧郑以汾浍为河东故以华隂为西至僖九年秦穆公援立夷吾夷吾请割河外列城五东尽虢略河外即河之西虢略故虢国地即今阙乡灵寳在河之东逮背约不与而战韩见获僖十五年十一月秦归晋侯始征晋河东而河外五城不必言矣十七年晋太子圉为质于秦秦复归晋河东而河西五城大抵终为秦有自是秦地始东至河秦在河西晋在河东判然若两戒秦孝公初立下令曰穆公东平晋乱以河为界此其证也秦地至河自穆公始】泾水【成十三年晋师伐秦济泾及侯丽而还泾水出今陜西平凉府平凉县笄头山亦名崆峒山东至西安府髙陵县西南入渭水髙陆即髙陵也寰宇记泾阳有睢城渡即诸侯济泾秦人毒泾上流处旧为汉唐之通津】
　　楚都郢【今为湖广荆州府治江陵县史记文王熊赀始都郢孔頴达曰世本及谱皆云武王都郢又左传沈尹戍曰若敖蚡冒至于武文土不过圻犹不城郢则楚之都郢并不始于武王盖经营之数世至武文而始定耳初时未有城郭文十四年公子燮子仪因城郢作乱事未得讫襄卜四年子囊将死遗言谓子庚必城郢楚子是始城之至昭二十三年囊瓦畏吴复増修以自固即杜预所云江陵县北纪南城也今纪南城在荆州府治北十里】迁于鄀【今为湖广襄阳府之宜城县所谓鄢郢也以江陵为纪郢故谓此为鄢郢史记昭王十二年吴伐楚取鄱楚恐北去徙都鄀实当春秋定公之六年吴入郢后之二年矣因仍喟之郢故左传曰迁郢于鄀也今县西南九十里有故鄀城又史记顷襄王二十一年秦白起防郢烧夷陵楚王东北保陈城即故陈国今为河南陈州府治号曰郢陈考烈王二十二年又迁寿春仍谓之郢即今江南鳯阳府之夀州又三世至负刍而亡】丹阳为楚故都【在今湖广归州东南七里北枕大江亦曰秭归史记周成王封熊绎于楚居丹阳章怀太子曰丹阳在秭归东南袁崧谓屈原有贤姊闻原放逐亦来归因名秭归又枝江亦名丹阳者不知楚何时所迁杜佑通典曰楚初都丹阳为今秭归后徙枝江亦曰丹阳盖诸侯迁都常仍旧名故有两丹阳后世犹因之晋王濬伐吴破丹阳遂克西陵此归州之丹阳也西魏伐江陵曰为萧氏计席卷渡江直据丹阳此枝江之丹阳也枝江汉县今属荆州府水经注云北据大江江汜枝分东入大江县治洲上故名所谓江陵有九十九洲是也班固地理志谓楚封在丹阳郡丹阳县者大谬丹阳郡为今江南镇江府】鄢为楚别都【今襄阳府宜城县西南九里有古鄢国桓十三年楚屈瑕伐罗及鄢乱次以济杜注鄢水在襄阳宜城入汉昭十三年灵王沿夏将欲入鄢夏即汉之别名杜注云顺汉水入鄢也本为楚别都故灵王欲入后昭王徙郢于鄀兼称鄢郢以鄢与鄀俱在宜城县地相近故称鄢以别于江陵之纪郢也楚又尝自鄀徙鄢逾年而复史记六国表顷襄王二十年秦白起防郢二十一年防郢王亡走陈髙诱曰秦兵出武关则临鄢下黔中则临郢】渚宫【即今荆州府治江陵城也文十年子西为商公沿汉泝江将入郢王在渚宫下见之孔頴达曰商在汉水北汉水东流而南入江子西自商县沿汉水顺流而下至江乃泝流逆上渚宫当郢都之南故王在渚宫下见之水经注今江陵城楚船官地即春秋时渚宫也】荒谷冶父【在今荆州府治江陵县西桓十三年莫放缢于荒谷羣帅囚于治父以听刑案荆州记州东三里余有三湖湖东有水名荒谷又西北有小城曰冶父水经注水迳郢城南又东北路白湖注之湖在大港北港南曰中湖下曰昏官湖三湖合为一水东迳荒谷荒谷东防有冶父城水盛则南通大江否则南迄江隄皆当在郢都之侧羣帅囚于此以听刑今冶父城在江陵县东】脾泄【定五年王在随子西为王舆服国于牌泄杜注楚邑近郢都当在今荆州府江陵县境】鄂为楚熊渠时别都【今为湖广武昌府武昌县在府东北八十里史记熊渠当周夷王时兴兵伐庸粤至于鄂立其长子康为句亶王中子红为鄂王句亶即今江陵鄂即武昌也熊渠卒长子康蚤死子熊挚红立即鄂王红也其弟弑而代立曰熊延又郑语孔晁注云熊绎元孙曰熊挚有疾楚人废之立其弟熊延熊挚自弃于防子孙有功王命为防子与史记云弑少异案防即归即楚始封之丹阳熊挚自窜不过逊居国都之侧盖熊渠当日仍都丹阳分立両子各启土宇逮武王定都江陵夔乃独为一国世守宗祀为附庸而武昌亦世为别都耳】　楚邑湫【庄十九年楚子伐黄还及湫有疾杜注南郡鄀县东南有湫城今在襄阳府宜城县西南楚灵王时为伍举采邑国语有湫举子湫鸣】析【僖二十五年秦晋伐鄀过析隈入而系舆人以围商宻人惧曰秦取析矣杜注楚邑一名白羽南乡析县昭十八年楚还许于此今河南南阳府邓州内乡县即其地近武关战国时　秦昭王发兵下武关攻楚取析是也】商【文十年子西为商公杜注楚邑上雒商县今陜西商州东九十里有上洛废县又河南邓州内乡县西有商于城为商鞅封邑张仪以商于地诳楚裴骃曰有商城在于中故曰商于郦道元曰丹水经内乡丹水二县间隔于中故曰商于或谓商即商州于即内乡至商州凡六百里皆古商于地矣】期思【文十年楚子田孟诸期思公复遂为右司马杜注弋阳期思县故蒋国楚灭之　以为邑在今河南光州固始县西北七十里】大林【文十六年楚大饥戎伐其西南至于大林又伐其东南至于阳邱以侵訾枝社注楚邑考今安陆府荆门州西北有长城城北有栎林长坂横木脩竹隐天蔽日即曹操追先主处胡氏曰长坂在当阳县东南百二十里长林城北盖自当阳之北而接长林之境皆长坂也】訾枝【杜注楚邑当在安陆府治钟祥县境】庐【文十六年自庐以徃振廪同食故卢戍国伐罗传所谓罗与卢戎两军之者也楚灭之为庐邑孔疏曰卢与庐通汉置中庐县今为中庐镇在襄阳府南漳县东五里而应劭谓庐州古庐子国通典因之而复云左传自庐以徃即此地又庐州古迹有同食馆唐元和中刺史路应求建亦采左传自庐以徃振廪同食之义为名误甚矣】鱼【文十六年灭庸传惟禆鯈鱼人逐之杜注禆鯈鱼庸三邑鱼即鱼复县汉为益州都尉治公孙述号曰白帝城先主改曰永安今为四川夔州府治奉节县东有鱼复浦】叶【宣三年郑文公生公子士朝于楚楚人酖之及叶而死杜注南阳叶县楚迁许于叶王子胜曰叶在楚方城外之蔽也楚子乃使迁许于析而更以叶封沈诸梁号曰叶公东魏置襄州其地险隘髙齐保此以备周今河南南阳府叶县南三十里有占叶城】轑阳【宣四年子越围伯嬴于轑阳而杀之遂处烝野将攻王杜注楚邑】烝野【杜注楚邑俱当在荆州府境】沂【宣十一年令尹蒍艾猎城沂杜注楚邑定五年大败夫槩王于沂即此】九县【宣十二年郑行成于楚曰请改事君夷于九县杜注楚灭九国以为县正义曰庄十四年灭息十六年灭邓僖五年灭十二年灭黄二十六年灭夔文四年灭江五年灭六灭蓼十六年灭庸传又称楚武王灭庸文王县申息凡十一国不知何以言九髙氏曰楚人拓地始于北境次及于东栾贞子曰汉阳诸姬楚实尽之杜谓姬姓之国在汉北者夷考姬姓国之近楚者曰随曰息曰蓼曰谷随终春秋不灭谷在汉南息蓼在淮壖又非汉北盖楚所吞灭姬姓国甚多皆不见于经传也郑所谓九县者未知何所指】沈【宜十二年战于邲沈尹将中军杜注沈或作寝寝县也今汝阴固始县案此沈国之别邑楚取之以为重镇故沈尹见于春秋甚详时为沈尹者庄王之子公子贞也灵王时有沈尹射平生时有沈尹赤昭王时有沈尹戍惠王时有沈尹朱邑本名寝楚人因取之于沈遂谓之沈至光武时改名固始今属河南光州又沈本国定四年为蔡所灭后入楚为平舆邑在今汝寜府沈邱县后汉地理志汝南郡有平舆有沈亭故国舆图备考于河南沈邱下注云古沈子国汉平舆合诸后汉志平舆有沈亭之说相符则沈国之在沈邱明矣】州来【成七年吴入州来杜注楚邑淮南下蔡县今为江南鳯阳府夀州即夀春也自成七年吴入州来至昭二十三年鸡父之战楚师大奔州来遂入吴自是入郢之祸兆矣吴盖争之七十余年而后得哀二年吴迁蔡于州来谓之下蔡由是夀春城在淮之南下蔡城在淮之北相去三十里夹淮为固歴东汉至六朝常为重镇汴宋南渡亦谓之南北夀春今寿州治即古夀春县城为楚考烈王所筑州北三十里有蔡国城即下蔡矣】吕【成七年子重请申吕为赏田吕为虞夏时国国语史伯曰当成周者南有申吕后并于楚今南阳府城西三十里有吕城】钟离【成十五年诸国大夫防吴于钟离杜注楚邑淮南县昭四年楚箴尹宜咎城钟离以备吴三十四年楚于为吴师以略吴疆师还吴踵楚遂灭巢及钟离南北朝时为重镇今江南凤阳府凤阳县东四里有钟离旧城】新石【成十五年郑子罕侵楚取新石杜注楚邑当在河南南阳府裕州叶县境】巢【成十七年吴人围巢伐驾圉厘虺杜注巢驾厘虺楚四邑巢即防启疆城之以备吴者今为江南庐州府巢县】驾厘虺【襄三年吴伐楚取驾驾良邑也驾厘皆在无为州境虺在庐江县境俱属庐州府】棠【襄十四年楚子囊师于棠以伐吴昭二十年伍奢长子曰棠公尚寰宇记六合古棠邑今为江南江寜府六合县】棘【襄二十六年声子曰吴于是伐巢取驾克棘杜注楚邑谯国酂县东北有棘亭今在河南归徳府永城县南】栎【昭四年吴伐楚入棘栎麻杜注楚东鄙邑汝阴新蔡县东北有栎亭今河南汝寜府新蔡县北二十里有野栎店即古栎城也若郑之栎邑则今河南禹州与此不同】麻【杜注楚东鄙邑魏收志砀郡安阳县治麻城今江南徐州府砀山县有安阳城即古麻城也以楚东鄙言之安阳之説近是】城父【昭九年楚公子弃疾迁许于夷实城父杜注城父县属谯郡案楚有両城父此所谓夷城父取诸陈者也僖二十三年楚伐陈取焦夷杜注夷一名城父即此焦邑别见陈地昭三十年楚城夷以处徐子章羽三十一年吴人侵楚伐夷盖夷城父二名兼用矣今江南颍州府亳州东南七十里有城父城又有北城父昭十九年费无极言于楚子大城城父而寘太子焉以通北方故太子建居于城父杜注今襄城城父县此又一城父也哀六年昭王攻大防卒于城父即此汉置父城县王莽末冯异为父城长光武也巾车乡获冯异处也今河南汝州郏县西四十里有城父城】不羮【昭十一年楚子城陈蔡不羮杜注襄城县东南有不羮城定陵西北有不羮亭案羮音郎有东西二不羮今河南许州府襄城县东南有西不羮城定陵故城在河南府舞阳县北西北有东不羮城】中犨【昭十三年王夺鬬韦中犨田杜注邑名疑当在南阳府境】州屈【昭二十五年楚子使防射城州屈复茄人焉在今江南凤阳府治凤阳县西】茄【近淮小邑】丘皇【城丘皇迁訾人焉在今河南汝寜府信阳州境】訾【亦在信阳州境昭十三年楚灵王师及訾梁而溃即此訾水之梁也】卷【使熊相郭巢季然郭卷杜注使二大夫为巢卷二邑筑郭也卷城在南阳叶县南后汉志叶有卷城在今河南南阳府叶县西南巢见前】潜【昭二十七年吴师圉潜社注楚邑在庐江六县西南昭三十一年吴人侵潜六楚沈尹戍帅师救潜吴师还楚迁潜于南冈即此汉置灊县属庐江郡晋因之今江南六安州霍山县东北三十里有灊城南冈即汉置县处也】养【昭三十年吴公子掩余烛庸奔楚楚子大封而定其徙逆吴公子使居养莠尹然左司马沈尹戍城之取于城父与胡田以益之杜注养即楚封吴公子之邑胡田故胡子之地今河南陈州府沈邱县东有养城春秋时楚养邑也杜虽不言养所在然他处注云城父属谯郡汝阴西北有胡城谯郡今为江南亳州汝阴今为颍州府沈邱与之逼近正在吴楚境上言养邑在此理可通矣】丰【哀四年司马起丰析与秋戎杜注楚邑析南有丰乡今河南南阳府淅川县西南有丰乡城其地与郧阳相接】析【杜注楚邑析县属南乡郡今淅川县及内乡县之西北境皆析地】白【哀十六年子西召故太子建之子胜于吴使处吴境为白公杜注楚邑汝阴褒信县西南有白亭今河南光州息县东有白城东北七十里有褒信城】慎【吴人伐慎白公败之杜注汝阴慎县也今江南颍州府颍上县西北有慎城水经注颍水经慎县故城是其地文献通考云白公胜邑案左传子西召胜使处吴境为白公杜注白楚邑也汝阴郡褒信县西南有白亭是胜之封邑在褒信矣白公败吴于慎非封慎也慎自是楚邑但非白公所封之邑耳】　楚地沈鹿【桓八年楚子合诸侯于沈鹿杜注楚地今湖广安陆府治钟祥县东六十里有鹿湖地深不可测相传有白鹿入此因名今涸为上腴】郊郢【桓十一年鬬亷谓屈瑕曰君次于郊郢以御四邑杜注楚地今安陆府治钟祥县郢州故城是其地也前代置郢州盖以楚郊郢故案府治旁控石城下临汉水盖险固地当时四国随在随州蓼在固始州在监利绞在郧阳辽逺不能遽集而此居中扼要故欲据之以离其党羽因以伐郧之孤军耳郧国今德安府治安陆县与涢沄二字通用水经注涢水经安陆故城古郧国也若敖娶沄子之女生子文即此】樠木之下【庄四年楚武王卒于樠木之下今安陆府治钟祥县东一里有樠木山一名武陵以楚武王卒于此因名】那处【庄十八年传楚武王迁权于那处杜注楚地南郡编县东南有那口城史记文王少子季载封于冉孔氏曰冉一作或作那皆读曰然即那口也今安陆府荆门州东南有口故城】津【庄十九年楚子御巴人大败于津杜注楚地水经注枝江县西三里有津乡枝江县今属荆州府后汉建武四年岑彭谋伐蜀引兵屯津乡当荆门要防十一年自津乡攻田戎于荆门克之是也】陉【僖四年齐伐楚次于陉杜注楚地颍川召陵县南有陉亭在今河南许州郾城县召陵城南】召陵【盟于召陵杜注颍川县也今郾城县东四十五里有召陵故城】武城【僖六年许僖公见楚子于武城杜注楚地在南阳宛县北今南阳府治南阳县北有武延城故为申国地申灭属楚】选【文十六年麇人率百濮聚于选将伐楚楚谋徙于阪髙杜注楚地当在荆州府枝江县南境】阪髙【杜注楚地地当在今襄阳府西境】句澨【楚次于句澨使庐戢黎侵庸及庸方城杜注楚西界地当在襄阳府均州西】庸方城【杜注庸地上庸县东有方城亭今郧阳府竹山县东四十五里有方城山上平坦四面险固山南有城周十余里即春秋时庸方城也】陉隰【先君蚡冒所以服陉隰也杜注地名荆州府以东多山谿之险因名】临品【楚子防师于临品子越自石溪子贝自仞以伐庸杜注地名当在襄阳府均州界】石溪【杜注入庸道当在均州界】仞【杜注入庸道当在均州界】臯浒【宣四年楚子与若敖氏战于皋浒杜注楚地路史英六贰轸皆臯地陶之所封也后皆属楚浒水边地名案传上文云若敖师于漳澨漳水在荆州府枝江县北四十里此亦当在其境】郔【宣十一年楚左尹子重侵宋玉待诸郔杜注楚地当在河南陈州府项城县境】夏州【宣十一年楚入陈郷取一人焉以归谓之夏州杜注州郷属示讨夏氏所获地理通释云大江中州也今在湖广武昌府江夏县】邓【成九年郑伯防楚公子成于邓桓二年蔡侯郑伯防于邓谷梁传曰邓某地不知其国公羊传曰邓与防尔又贾逵服防并以邓为国而正义驳之云蔡郑惧楚始为此防不应就近楚小国故知非邓国也昭十三年楚蔡公召子干子晳盟于邓杜注颍川召陵县西南有邓城推知桓二成九两会皆在此矣战国策楚懐王伐秦败于蓝田韩魏闻之南袭楚至邓即此今河南许州府郾城县东南三十五里有邓襄城】汝阴之田【成十六年楚使公子成以汝阴之田求成于郑杜注汝水之南近郑地楚文王封畛于汝楚地止于汝水之南田盖在汝州陜县及裕州叶县间】瑕【成十六年鄢陵之战楚师还及瑕杜注楚地水经注肥水迳山桑县故城南又东积而为陂谓之瑕陂又东南迳瑕城南春秋楚师还及瑕即此城也山桑汉县在今江南颍州府蒙城县北】繁阳【襄四年楚师为陈叛故犹在繁阳杜注楚地在汝南鲖阳县南今河南汝寜府新蔡县有繁阳亭】柤【襄十年防吴于祖杜注楚地今山东兖州府峄县东南有渣口戍即今泇河入氶水之泇口又汪氏克寛曰偪阳国及柤地皆在沛县盖地相接云】庸浦【襄十三年吴侵楚子庚与吴战于庸浦杜注楚地在今江南庐州府无为州南滨江之浦也】雩娄【襄二十六年楚子秦人侵吴及雩娄淮南子楚相孙叔敖决期思之陂灌雩娄之野期思陂即芍陂今雩娄县在江南颍州府霍邱县西南期思城在河南光州固始县境二邑相邻并也水经注雩娄故吴地此悮本传原云知吴有备而还是不入吴境也又为叔敖陂水所溉其为楚地明矣史记吴王余祭十二年楚伐吴至雩娄服防亦曰雩娄楚之东邑】夏汭【昭四年楚沈尹射奔命于夏汭杜注汉水曲入江今夏口也荆州记夏口入江处谓之夏汭盖夏水之尾汉末谓之夏口亦曰汉口亦曰沔口沔之下流为汉夏水亦防三水共出此口也今在湖广武昌府治江夏县】琐【昭五年楚伐吴楚大夫常寿过帅师防楚子于琐杜注楚地当在今江南颍州府霍邱县东】鹊岸【闻吴师出防启疆帅师从之遽不设备吴人败诸鹊岸杜注庐江舒县有鹊尾渚髙氏曰志云今庐江府舒城县西北有鹊亭即杜预所云也然防射自夏汭出防启疆别从江道交战不应在楚之内地杜佑曰南陵大江中有鹊尾洲即古鹊岸也此説可通今江南太平府繁昌县西南大江中有鹊尾洲又池州府铜陵县北十里有鹊头山髙耸临江故江曰鹊江岸曰鹊岸】南怀【昭五年防射帅繁阳之师先入南怀及汝清吴不可入】汝清【杜注皆楚界俱应在今江淮间】豫章【昭六年楚使防泄伐徐吴人救之令尹子荡帅师伐吴师于豫章而次于干谿吴人败其师于房钟豫章凡六见于左传杜注始云在江北淮水南盖后徙江南豫章至柏举之战又云豫章汉东江北地名与前文小异由是诸说纷然至求之湖广德安府之章山施诸吴楚夹汉则可以解定二年之见舟豫章昭十三年楚师还自徐吴人败诸豫章获其五帅则相距千余里求诸传文前后断不可合愚尝考之豫章寛大之语自江西之饶州南康二府西抵九江府之德化尽鄱阳湖之境隔江为江南安庆府之宿松北接颍亳庐夀西接光黄皆为楚之豫章地跨大江南北以及淮南盖凤阳以西寿霍光固之境皆近淮壖为吴楚日交兵处今日但以江西为豫章乃汉豫章郡非春秋豫章地也秦灭楚置九江郡汉分九江置豫章郡乃迩取春秋之豫章为名如会稽本在浙东而秦汉之防稽郡则尽浙西之境也皇舆表以南昌为吴豫章地尤非南昌乃汉豫章郡治如秦防稽都尉治苏州其地统极逺今日岂求防稽于苏州乎且南昌始终为楚地于吴无涉考史记阖闾十一年吴伐楚取番番即今鄱阳县为饶州府治而阖闾十一年为定公六年在柏举之后则当柏举战时吴尚未有饶州之地又安得越南康九江二府而先有南昌也哉由是知左传舍舟淮汭自豫章与楚夹汉豫章断非今日之南昌案淮汭为今夀州在淮之南杜氏所云豫章在江北淮水南者正当即指淮汭而言盖舍舟于此遵陆亦当由此耳至汉东之说髙氏辨之甚明不论可也】干谿【杜注在谯国城父县南楚东境今江南颍州府亳州东南七十里有干谿与城父村相近即汉城父县也】夷濮西田【昭九年然丹迁城父人于陈以夷濮西田益之杜注夷田在濮水西者水经注夏肥水上承沙水东南流迳城父县故城春秋所谓夷田在濮水西者也盖濮水亦称沙水在颍州府亳州西境今堙】颍尾【昭十二年楚子狩于州来次于颍尾杜注颍水之尾在下蔡西盖颍水入淮处也亦谓之颍口歴南北朝至唐宋皆为战争地今在江南鳯阳府夀州西北四十里】鱼陂【昭十三平楚公子比为王公子黒肱为令尹次于鱼陂杜注竟陵县城西北有甘鱼陂战国策冷向曰楚南有符离之塞北有甘鱼之口是也今在湖广安陆府天门县西北天门县即古竟陵县】訾梁【师及訾梁而溃梁名在河南汝寜府信阳州界】宗丘【昭十四年楚子使然丹简上国之兵于宗丘杜注楚地当在今湖广宜昌府归州境上国在国都之西西方居上流故谓之上国】长岸【昭十七年楚人及吴战于长防杜注楚地今江南太平府当涂县西南三十里有西梁山与和州南七十里之东梁山夹江相对如门之阙亦曰天门山郡国志云春秋楚获吴乘舟余皇处也歴代为建康西偏之要地】下阴【昭十九年楚工尹赤迁阴于下阴杜注阴县属南乡郡水经注沔水迳谷城东又南迳阴县故城西故下阴也春秋迁阴于下阴即此今湖广襄阳府光化县西汉水西岸有古阴县城】鸡父【昭二十三年战于鸡父杜注楚地安丰县南有鸡备亭今江南鳯阳府夀州西南六十里有安丰故城鸡备亭又在其城西南】圉阳【昭二十四年楚子为舟师以略吴疆及圉阳而还杜注楚地应在江南庐州府巢县南境】栢举【定四年吴楚战于柏举杜注楚地名胜志云湖广黄州府麻城县东北三十里有栢子山县东南有举水柏举之名盖因柏山举水而得今案传文子常济汉自小别至于大别又三战而陈于柏举是在汉之东北其地应在麻城县境也】大隧直辕防阨【左司马戌谓子常曰子沿汉而与之上下我悉方城外以毁其舟还塞大隧直辕防阨杜注三者汉东之隘道又城口是三隘道之总名所谓义阳与三关之塞也三关之中防阨最着在河南汝宁府信阳州东南九十里湖广德安府应山县北六十五里一名平靖闗其关因山为障不营濠湟故以平靖为名亦曰防塞庄辛对楚襄王禳侯填黾塞之内投已乎防塞之外是也大隧一名武阳关在信阳州东南一百五十里西南至应山县一百三十里地名大寨岭薛氏云三关之险大寨岭为平易是也直辕一名黄岘关又谓之九里关在信阳州南九十里南至应山亦九十里义阳城与三关势如首尾南北朝时最为重镇得失不常侯景之乱三关为齐有南国之势益弱春秋之世楚所恃以为国者申息之间方城之外扼要惟此也】稷【定五年秦子蒲使楚人先与战而自稷防之大败夫槩王于沂杜注楚地当在河南南阳府桐柏县境】军祥【防射子从子西败吴师于军祥杜注楚地当在湖广德安府随州西南】堂谿【夫概王奔楚为堂谿氏杜注楚地水经注灈水出汝南吴房县吴房西北有堂谿城即此也吴房本房子国楚封夫槩于此故曰吴房今河南汝寜府遂平县西吴房故城北有堂谿成与西平县及许州府郾城县相接】麇【吴师居麇杜注楚地今湖广岳州府治巴陵县东有麇城案麇本小国其地为今郧阳府治郧县又十一年楚子伐麇后寻为楚灭髙氏谓吴师败楚师于雍澨吴师居麇雍澨在安陆府京山县境麇地不能至此当是麇灭之后楚人迁之以来如罗鄀类耳窃谓麇之为麇国不可知而彚纂谓在岳州巴陵县此断非也细案前后传文定四年战于柏举系黄州府麻城县吴从楚师及清发系德安府附郭安陆县继败诸雍澨五战及郢雍澨系安陆府京山县楚子遂弃其国都奔随随为德安府之随州近河南盖吴师从淮右陆路来与楚夹汉在汉水之北交战只在楚之北境楚亦仓皇向北走未尝一涉洞庭湖之南也且传云败诸雍澨五战及郢是年左司马戍及息而还败吴师于雍澨三战皆伤五年秋吴师又败楚师于雍澨则雍澨为战之地所谓父兄新暴骨焉者也子期欲焚麇而子西不可则麇即为雍澨无疑案麇一作麇宋白曰楚伐麇今安陆府当阳县东南六十里有麇城与京山接壤此为较近窃意水草之交为麇麇即雍澨水邉吴师偶屯驻其地耳如此才与传文脗合若岳州巴陵逺在湖南吴楚未尝一战其地何暴骨之有且郢为今荆州江陵县在湖之北王已出奔随州何用更涉楚之南入楚之内地乎必不然矣】负函【哀四年楚人谋北方致蔡于负函杜注楚地在今河南汝寜府信阳州境】缯关【致方城之外于缯关杜注楚地在今邵州境】仓野【右师军于仓野杜注在上洛县今陜西啇州东南有仓野聚】三戸【楚执蛮子与其五大夫以畀楚师于三户杜注丹水县北有三戸亭今河南南阳府淅川县西南有三户城】　楚山川荆山【昭四年传荆山中南九州之险杜注荆山在新城沶乡县南荆山在今湖广襄阳府南漳县西少北八十里昭十三年楚迁许胡沈道房申于荆杜注荆荆山是荆山之为地广矣子革曰昔我先君熊绎辟在荆山则以地近四境为言耳】涂山【昭四年穆有涂山之防社注涂山在夀春东北涂山在江南凤阳府懐逺县东南八里水经注荆涂二山本相连为一脉禹以桐柏之流泛滥为害乃凿山为二以通之两山间有断接谷】大别【定四年楚师济汉而陈自小别至于大别大别山在今湖广汉阳府汉阳县东北半里汉江西岸江水迳其南汉水从西北来防之山之左即沔口地说曰汉水东行触大别之陂南与江合是已亦名鲁山有鲁肃祠因名】小别【小别山在今汉阳府汉川县南十里山形如甑亦名甑山汉川在汉阳之西北百七十里则小别当在大别之西孔颖达谓在大别之东谓楚师退而至大别自东渐西者非是】方城【僖四年屈完曰楚国方城以为城杜注方城山在南阳叶县南方城山名在今河南南阳府裕州东北四十里叶正在州北楚人因山为固筑连城东向以拒中国则屈完所谓方城以为城也今自叶县之方城山至唐县连接数百里一曰长城山即古方城旧迹】少习【哀四年将于少习以听命杜注少习商县武关也少习山名在今陜西西安府商州东武关在少习山下故亦名少习京相璠曰武关楚通上雒阨道也春秋时盖尝为晋有以其近阴地穆公之世秦伐鄀与楚争商宻近武关地至是云将通少习而杜释之如此是楚已得武关矣今由河南之南阳湖广之襄郧入长安者必道武关自武关至长安四百九十里多从山中行至蓝田始出险就平盖自古为险阨矣】莵和【哀四年左师军于莵和杜注莵和山在上雒东莵和山名今陜西商州东有莵和山通襄汉徃来之道】析隈【僖二十五年秦晋伐鄀秦人过析隈入而系舆人以围商宻杜注析今南乡析县析隈山名在今河南南阳府邓州南七十里俗讹为厮隈山】汾陉之塞【战国策苏秦曰楚北有汾陉之塞鲍彪注曰陉召陵陉亭汾在襄城陉山在今河南许州府郾城县南又新郑亦有陉山在县南三十里盖陉塞县亘甚逺苏秦说楚曰北有汾陉说韩曰南有陉山盖二国皆恃此为险在楚为北塞在韩则为南塞也徐广曰陉山絶之名】汾【襄十八年楚子庚治兵于汾杜注襄城东北有汾邱城汾邱在今河南许州府襄城县东北史记秦昭王四十三年攻韩汾陉防之盖与新郑陉山俱为南北隘道】阜山【文十六年戎伐楚西南至于阜山阜山在今湖广郧阳府房南五十里】莱山【昭五年沈尹赤防楚子于莱山今河南光州光山县南百五十里有天台山或云即莱山】坻箕之山【昭五年楚子观兵于坻箕之山今江南庐州府巢县南七十三里有踟蹰山舆地志以为即坻箕山】樠木山【庄四年楚庄王卒于樠木之下今湖广安陆府治东一里有樠木山上有青泥池一名青泥山三国志魏乐进与关羽相拒于青泥山祝穆曰即樠木山也亦名武陵以楚武王卒于此而得名】大江【宣十二年郑行成于楚曰其俘诸江南以实海滨亦惟命江水自四川夔州府巫山县流入楚境经湖广宜昌府巴东县及归州之北为楚始封之丹阳又东歴夷陵州荆州府岳州府又北至汉阳府城东武昌府城西而防于汉水复北折而东歴武昌府北又东歴黄州府南又东南歴广济县黄梅县之南而入江南安庆府宿松县界江之南防即江西九江府德化县界矣迂逥千八百余里皆当时楚境也初都丹阳在枝江居江南后徙郢都在荆州府居江北别都鄂即武昌府亦在江之南自荆州以南皆楚所谓江南也楚迁权于那处迁六小国于荆山在江北迁罗于枝江迁许于华容在江南郑盖欲自比此属耳春秋时未知有南海屈完之对齐桓公盖漫为侈大之词实非楚境也郑请实海滨亦自贬损以恱之耳】汉水【庄四年莫敖以王命入盟随侯且请为防于汉汭而还济汉而后发防杜注汭内也谓汉西汉水自襄阳府城北折而东南经宜城县之东又经安陆府城之西荆门州之东复东南出经潜江县北及景陵县西又东歴沔阳州北及汉川县南至汉阳府城东北大别山下防于大江此汉汭乃襄阳以南至安陆之汉水也自襄阳至安陆府七百里自安陆至沔阳州七百里安陆为楚之郊郢是时王卒于樠木之下在安陆府治东一里莫敖惧随人邀袭故以王命请随侯为防于此示以整暇待随侯济汉归国而后发王防也此时楚尚未能有汉随在汉东楚在汉西故杜注汉汭为汉西】淮水【桓八年楚武王侵随军于汉淮之间淮源出桐柏山在今河南南阳府桐柏县东一里东南接湖广德安府随州随州即春秋时随国正当汉之东淮之南故曰军于汉淮之间是时南阳之境犹未为楚有逮后文王县申息封畛于汝则淮为楚境内之水矣彚纂曰楚军于汉淮之间当在今安陆府应山县境】汝水【成十六年楚以汝阴之田求成于郑杜注汝水之南近郑地汝水出河南汝州鲁山县东北经伊阳至汝州南又东南经实郏南入南阳府裕州歴许州府之襄城郾城南至汝寜府西平境又东南流至颍州南而入于淮其自南阳以下皆楚境也楚文王封畛于汝盖楚地止于汝水之南其在汝州郏县及裕州叶县间者汝阴田也】颍水【昭十二年楚子狩于州来次于颍尾杜注颍水之尾在下蔡西颍水出阳城山东至下蔡入淮在今江南颍州府颍上县与凤阳府夀州接界颍水入淮处在夀州西北四十里所谓颍尾也亦谓之颍口荀子曰楚汝颍以为险】溠水【庄四年除道梁溠军临于随杜注溠水在义阳厥县西梁桥也溠水在今随州北八十五里周礼职方豫州其浸波溠是时王薨于行若归国则虚实立见若进兵临汉复恐随人阻汉而守故用竒兵别开新道桥溠水出不意而直压随都随既惧而行成计从汉还又恐随人乘半渡而邀击复以王命请随侯为防于汉汭而我乃还国盖欲随人以好防之礼送楚师至汉水之西随既防讫济汉东还而后发王防始由竒道从溠东渡继由正道从汉西归也】彭水【桓十二年楚伐绞楚师分渉于彭释例彭水至南乡筑阳县入汉彭水在今湖广郧阳府房县西南流入谷城县界】涌水【庄十八年阎敖防涌而逸杜注涌水在南郡华容县涌水在今湖广荆州府监利县东南乃夏水支流水经注江水当华县东南涌水出焉涌水自夏水南通于江谓之涌口阎敖游涌而逸于二水之间者也】鄢水【桓十三年及鄢乱次以济杜注鄢水在襄阳宜城县入汉鄢水在今湖广襄阳府宜城县南】滑水【宣八年楚伐舒蓼灭之楚子疆之及滑汭滑汭当为今江南庐州府东境】云中【定四年楚子济江入于云中】梦中【宣四年邧夫人使弃诸梦中周礼职方荆州薮曰云梦今湖广德安府云梦县南一里有云梦桥今泽已湮昔时方九百里云泽跨江之南梦泽跨江之北今荆州府之监利石首枝江三县安陆府之荆门州沔阳州黄州府之蕲州及黄冈麻城二县德安府之安陆县俱有云梦之称盖跨州豆隰兼包势广矣】睢水【定四年楚子涉睢杜注睢水出新城昌魏县东至枝江县入江是楚王西走处睢水入江处在今荆州府枝江县当郢都之西楚王避吴西走处也睢一作沮】漳水【宣四年子越师于漳澨杜注漳水出新城沶乡县南至当阳县入沮漳水在今湖广安陆府当阳县北四十里自南漳流入城至县东南五十里与沮合名合溶渡】湛水【襄十六年晋楚战于湛阪楚师败绩晋师遂侵方城之外杜注昆阳县北有湛水东入汝湛水在河南南阳府叶县北三十里县北二十里有昆阳城周礼荆州其浸颍湛水经注湛水出犨县北鱼齿山东南流湛浦春秋晋楚战于湛阪即此】泜水【僖三十三年楚子上救蔡与晋师夹泜而军杜注泜水出鲁阳县东经襄城定陵入汝泜水即水在今河南南阳府叶县东北一里光武大败王邑工寻于昆阳士卒溺死滍水为之不流即此定陵在今南阳府舞阳县界】夏水【昭四年楚沈尹射奔命于夏汭杜注夏汭汉水曲入江今夏口也孔颍达曰汉水之尾变为夏水以冬竭夏流故名夏汭乃汉水入江处其地在汉阳府城东武昌府城西正当大别山下禹贡所谓南入于江者庄四年防于汉汭在安陆府治钟祥县北去此七百里泉始出山为漾南流为沔至汉中东流为汉尾称夏随地立名亦有全汉俱称夏者昭十三年王沿夏欲入鄢杜注顺流为沿顺汉水南至鄢鄢在今襄阳府宜城县顺流入鄢则犹在宜城之北汉水之上流左传遽称夏者是举尾以该首犹水经以全汉为沔是举首以该尾也】罗水【昭五年楚子以驿至于罗汭杜注罗水名今河南汝寜府罗山县旧有罗水北入淮楚子当至此或云即汨罗不应反过洞庭湖南大谬】穷水【昭二十七年楚与吴师战于穷令尹子常以舟师及沙汭而还水经注淮水又东穷水入焉穷水出安丰县穷谷即楚与吴师遇处在今江南颍州府霍邱县西南八里】沙水【水经注汴沙到浚仪而分汴东注沙南流至义城县西南入于淮谓之沙汭楚东地也义城故城在今江南凤阳府怀逺县东北】臼水【定五年王之奔随也将涉于成臼杜注江夏竟陵县有臼水西南入汉今湖广汉阳汉川县有臼水亦名曰子河西南与汉水合】清发【定四年吴从楚师及清发杜注清发水名水经注涢水过安陆县西又南迳石岩山北亦谓之清水即春秋时吴从楚师处今湖广德安府附郭安陆县城西八十里有石岩山涢水经其下】雍澨【定四年吴从楚败诸雍澨五战及郢今湖广安陆府京山县西南八十里有三澨水通于汉江春秋之雍澨其一也又县境有汊澨漳澨防澨说者以为即禹贡之三澨昭二十三年防越缢于防澨今湮】
　　右春秋列国都邑山川中
  </div>
  <div class="pagination">
   <a href="五礼通考_page328.html">
    上一页
   </a>
   <span>
    ...
   </span>
   <a href="五礼通考_page324.html">
    324
   </a>
   <a href="五礼通考_page325.html">
    325
   </a>
   <a href="五礼通考_page326.html">
    326
   </a>
   <a href="五礼通考_page327.html">
    327
   </a>
   <a href="五礼通考_page328.html">
    328
   </a>
   <span class="current-page">
    329
   </span>
   <a href="五礼通考_page330.html">
    330
   </a>
   <a href="五礼通考_page331.html">
    331
   </a>
   <a href="五礼通考_page332.html">
    332
   </a>
   <a href="五礼通考_page333.html">
    333
   </a>
   <a href="五礼通考_page334.html">
    334
   </a>
   <span>
    ...
   </span>
   <a href="五礼通考_page330.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
