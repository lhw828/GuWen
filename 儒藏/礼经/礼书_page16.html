<!DOCTYPE html>
<html>
<head>
    <meta charset="UTF-8">
    <title>礼书 - 第 16 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>礼书 - 第 16 页/共 66 页</h1>
    <div class="content">



　　礼书卷三十二
　　钦定四库全书
　　礼书卷三十三
　　宋　陈祥道　撰













<经部,礼类,通礼之属,礼书,卷三十三>
<经部,礼类,通礼之属,礼书,卷三十三>
　　力政
　　大司徒大军旅大田役以旗致万民
　　遂人若起野役则以遂之旗致民
　　大夫以旟致民【乡师凡四时之田及期以司徒之大旗致众庶郑氏曰司徒致众庶者以熊虎之旗此又以之眀为司徒致之大夫致众当以鸟隼之旟贾氏曰大司徒既是卿官寻常建旜在军建熊虎乡师既是大夫官寻常建物在旜下明在军当以鸟隼之旟在熊虎之下】
　　小宰以官府之八成经邦治一曰聴政役以比居【郑司农云政谓军政役谓发兵起徒役比居谓伍籍也】大司徒大军旅大田役以旗致万民而治其徒庶之政令小司徒上地家七人可任也者家三人中地家六人可任也者二家五人下地家五人可任也者家二人凡起徒役毋过家一人以其余为羡唯田与追胥竭作凡国之大事致民大故致余子【郑司农云余子谓羡也谓余子卿大夫之子当守于王宫者也】大军旅帅其众庶小军旅巡役治其政令大丧帅邦役治其政教乡师大役则帅民徒而至治其政令既役则受州里之役要以考司空之辟以逆其役事乡大夫之职以嵗时登其夫家之众寡辨其可任者国中自七尺以及六十野自六尺以及六十有五皆征之其舎者国中贵者贤者能者服公事老者疾者皆舎以嵗时入其书【国中城郭中也晚赋税而早免之以其所居复多役少野早赋税而晚免之以其复少役多郑司农云征之者给公上事也舍者谓有复除舍不收役事也贵者谓若今宗室及闗内侯皆复也服公事者谓若今吏有复除也老者谓若今八十九十复羡卒也疾者谓若今废不可事者复之谓入其书者言于大司徒】乡师大役则帅民徒而至治其政令州长若国作民而师田行役之事则帅而致之掌其戒令与其赏罚党正凡作民而师田行役则以其法治其政事族师若作民而师田行役则合其卒伍简其兵器以鼓铎旗物帅而至掌其治令戒禁刑罚县师若将有军旅防同田役之戒则受法于司马以作其众庶及马牛车辇防其车人之卒伍使皆备旗鼓兵器以帅而至遂人若起野役则令各帅其所治之民而以遂之大旗致之凡事致野役而师田作野民帅而至掌其政治禁令遂师作役事则聴其治讼鄙师凡作民则掌其戒令以时数其众庶察其媺恶而诛赏县正若将用野民师田行役移执事则帅而至治其政令稍人若有防同师田行役之事则以县师之法作其司徒輂辇帅而以至治其政令以聴于司马鄼长若作其民而用之则以旗鼓兵革帅而至大司马简稽乡民以用邦国凡令赋以地与民制之上地食者三之二其民可用者家三人中地食者半其民可用者二家五人下地食者三之一其民可用者家二人大役与虑事属其植受其要以待考而诛赏【郑司农云植谓部曲将吏故宋城春秋传曰华元为植巡功属谓聚防之也要者簿书也】均人凡均力政以嵗上下丰年则公旬用三日焉中年则公旬用二日焉无年则公旬用一日焉凶札则无力政王制曰用民之力嵗不过三日司空兴事任力凡使民任老者之事食壮者之食五十不从力政六十不与服戎八十者一子不从政九十者其家不从政废疾非人不养者一人不从政祭义曰五十不为甸徒论语曰使民如承大祭孟子曰有布缕之征有粟米之征有力役之征君子用其一缓其二用其二而民有殍用其三而父子离诗大东曰东国困于役北山曰役使不均
　　古者府史胥徒有常职而民不与焉其所与者军旅田役而已故任之以地之媺恶辨之以国野之逺近均之以嵗之上下小司徒上地家七人可任也者家三人中地家六人可任也者二家五人下地家五人可任也者家二人此任之以地也乡大夫国中自七尺以及六十野自六尺以及六十有五皆征之此辨之以国野也均人凡均力政以嵗上下丰年则公旬用三日中年则公旬用二日无年则公旬用一日凶札则无力役此均之以嵗也上地食七人中地食六人下地食五人而任之者仅半而已盖以下养上则不足以上养下则有余故凡起徒役又无过家一人所谓施从其厚事举其中与食壮者之食任老者之事同意七尺六尺征之以其才六十六十有五舍之以其齿国中近而役多故晚征而早舍野逺而役少故早征而晚舍欲使劳逸轻重均而已与近郊什一逺郊二十而三甸稍县都无过十二同意力政有征于乡有征于司徒征于司徒则公用之也故丰年公旬用三日则是嵗用二十七日中年公旬用二日则是嵗用十有八日无年公旬用一日则是嵗用九日而已以均力政在嵗成之后惟用于冬之一时故也其作之也在乡则族师以鼓铎旗物帅而至大司徒以乡之大旗致之在遂则鄼长以旗鼓兵革帅而至遂人以遂之大旗致之葢乡百家为族遂百家为鄼百家然后致之以旗鼓则下于百家者非必旗鼓也司徒之于六乡遂人之于六遂以乡遂之大旗致之则族帅鄼长之旗非大旗也乡有乡官致之遂有遂官致之至于邦国都鄙甸稍郊里之地县师又备旗鼓兵器致之则所统有其人所防有其地所治有其法此所以如臂使指而无不率从也其不役者国中贵者贤者能者服公事者老者疾者皆舍又八十者一子不从政九十者其家不从政废疾非人不养者一人不从政父母之丧三年不从政齐衰大功之丧三月不从政将徙于诸侯者三月不从政自诸侯徙家朞不从政然则役之义也舍之仁也义故民忘其劳仁故民悦其徳此所以北山不均之刺不作于下而余力之颂日闻于上也后世践更之法虽丞相之子不免戍边非所谓舍贵者也绛之老人辱在泥涂非所谓舍老者也岂可与议先王之法哉周礼均人无年之力政犹至九日王制用民之力嵗不过三日非周礼也卿大夫国野之役至于六十六十有五王制曰五十不从力政祭义曰五十不为甸徒亦非周制也然六十不与服戎恐周亦然班超传曰古者十五授兵六十还之韩诗説三十受兵六十还兵其受兵早晚虽殊其六十还兵一也
　　方伯连帅之职
　　周官六卿分职各率其属以倡九牧周礼太宰乃施典于邦国而建其牧立其监设其叅传其五陈其殷置其辅【以侯伯有功徳者加命作州长谓之牧所谓八命作牧者监谓公侯伯子男各监一国】又曰牧以地得民大宗伯曰八命作牧【谓侯伯有功徳者加命得専征伐于诸侯郑司农云一州之牧王之三公亦八命】九命作伯【上公有功徳者加命为二伯得征五侯九伯者郑司农云长诸侯为方伯】大司马建牧立监以维邦国职方氏凡邦国大小相维王设其牧掌交谕九牧之维诗旄丘序曰卫侯不能修方伯连帅之职芃芃黍苗曰四国有王郇伯劳之曲礼五官之长曰伯是也职方其摈于天子也曰天子之吏天子同姓谓之伯父异姓谓之伯舅自称于诸侯曰天子之老于外曰公于其国曰君九州之长入天子之国曰牧【每一州之中天子选诸侯之贤者以为之牧也】天子同姓谓之叔父异姓谓之叔舅于外曰侯于其国曰君【牧尊于大国之君而谓之叔父辟二伯也亦以此为尊礼或损之而盆谓此类也外自其国之外九州之中曰侯者本爵也二王之后不为牧】其在东夷北狄西戎南蛮虽大曰子【谓九州之外长也天子亦选其诸侯之贤者以为之子犹牧也入天子之国曰子天子亦谓之子虽有侯伯之地本爵亦无过子是以同名曰子】于内自称曰不谷于外自称曰王老王制千里之外设方伯五国以为属属有长十国以为连连有帅三十国以为卒卒有正二百一十国以为州州有伯八州八伯五十六正百六十八帅三百三十六长八伯各以其属属于天子之老二人分天下为左右曰二伯左传曰五侯九伯汝实征之
　　州二百一十国伯一人
　　州二百一十国伯一人
　　伯
　　州二百一十国伯一人
　　州二百一十国伯一人
　　州二百一十国伯一人
　　州二百一十国伯一人
　　伯
　　州二百一十国伯一人
　　州二百一十国伯一人
　　州七之而为卒卒三十国一正则州七正矣卒三之而为连连十国一帅则州二十一帅矣连二之而为属属五国一长则州四十二长矣八州八伯五十六正百六十八帅三百三十六长
　　古之官有常名有异名内而为比长闾师族师党正州长乡大夫此常名也及任以师田之事则为军将师帅旅师卒长两司马公司马此异名也外而为公侯伯子男此常名也及寓以连属之法则为属长连帅卒正州伯此异名也属则系其人连则结其众以其民之众足以御卒然之变故谓之卒以其地之广有达于重川之逺故谓之州属有长则足以长五国而已未足以率十国之众故连有帅帅足以率十国而已未足以正三十国之众故卒有正正足以正三十国而已未足以长二百一十国故州有伯则为人长者才也帅人者智也正人者义也长人者仁也易曰体仁足以长人则外之八伯内之二伯皆以其能体仁故也盖王者有分土无分民建万国所以分其土亲诸侯所以合其人不分其土则其守不専不合其人则其势不一王制言凡九州千七百七十三国分其土也继之以才伯连帅之法合其人也周官大司马比小事大以和邦国职方氏凡邦国大小相维者此也古者什伍之法于州乡则聨其民于师田则聨其徒于宿卫则聨其官故能以中国为一人而无内患为属连卒州以聨其国为长帅正伯以聨其人故能以天下为一家而无外虞然不惟其官惟其人则法行而事举诗曰四国有王郇伯劳之是也非其人则法虽存而事废诗序曰卫侯不能修方伯连帅之职公羊传曰下无贤方伯是也方伯连帅之职周道故书与周礼伯皆称牧者盖自内言之则屈于二伯故称牧周官大宗伯八命作牧曲礼九州之长入天子之国曰牧是也自外言之则伸于诸侯故称伯王制谓方伯之国是也虞十二州则十二牧夏九牧【左氏曰夏之方有徳也贡金九牧】周九州则九伯而王制言八州八伯则王畿之内不建伯焉郑氏以为商制是也然周牧伯之名见于经传多矣连帅特见于诗序若夫五国之属于经无闻左传曰晋侯享公请属鄫岂周所谓连属欤公羊传曰自陜以东周公主之自陜以西召公主之书曰毕公率东方诸侯入应门右太保率西方诸侯入应门左此所谓九命作伯者也与商所谓天子之老二人一矣周有九伯则畿内盖亦设牧而太宰言施典于邦国设其牧者以牧之所设主为邦国故也康成释诗谓周之制使伯佐牧盖以传所谓五侯者五牧也九伯者佐侯之伯也孔頴达申之以为一牧之下二伯然质之于商州伯之下无二佐则周州牧之下无二伯
　　军制
　　大国三军【三万七千七百五十人】
　　次国二军【二万五千人】
　　小国一军【万二千五百人】
　　周官大司马主六军大国三军次国二军小国一军春秋传曰成国不过半天子之军诸侯之大者三军可也盖天子六军而将之以六卿大国三军而将之以三卿周三等之国以地言之公侯百里大国也伯七十里次国也子男五十里小国也以国家宫室车旗礼仪言之上公以九为一节大国也侯伯以七为节次国也子男以五为节小国也然军之多寡系地之广狭而公侯之田皆百里则皆三军矣鲁于周为侯而地方百里颂称公徒三万此大国三军之数也春秋襄十一年作三军昭五年舍中军则鲁之三军盖尝变于僖公之后至襄而复作至昭而又舍也左氏曰季武子作三军三分公室而各有其一【杜预曰鲁本无中军惟上下二军皆属于公有事三卿更帅以征伐季氏欲専其民人故假立中军】公羊曰三军者何三卿也何讥尔古者上卿下卿上士下士【何休曰襄公委任强臣乃盆司马作中卿官逾王制故讥之】谷梁曰古者天子六师诸侯一军作三军非正也啖氏曰天子六军大国三之一小国半大国数不必常所以示称国语曰季武子为三军季孙穆子曰不可今我小侯也处大国之间缮贡赋以共从者犹惧有讨若为元侯之所以怒大国无乃不可乎弗从遂作中军自是齐楚伐讨鲁襄昭皆如楚由此观之鲁于春秋之时尊事齐楚为不暇则其国次国而已不宜复作三军作三军非正也故春秋书作以讥之作犹作僖公主之类也及舍中军以起于礼又书以正之公羊曰舍中军复古也谷梁曰复正也其説是也然谷梁言天子六师诸侯一军啖氏言天子六军大国三之一小国半大国其制与周礼不合是臆説耳春秋之时王命曲沃伯以一军为晋侯【庄十六年】其后晋作三行以増上中下而当六军则世衰礼废大夫僭诸侯诸侯僭天子不足怪也
　　羡卒
　　小司徒上地家七人可任也者家三人中地家六人可任也者二家五人下地家五人可任也者家二人凡起徒役毋过家一人以其余为羡唯田与追胥竭作凡国之大事致民大故致余子【郑司农云余子谓羡也谓余子卿大夫之子当守王宫者贾公彦曰此谓六卿之内上剂致甿一人为正卒其余皆为羡卒若六遂之内以下剂致甿一人为正卒一人为羡卒其余皆为余夫饶逺故也】遂人以下剂致甿【以下剂为率谓可任者家二人贾公彦曰六卿上剂致民六遂下剂致甿六卿上地无业六遂上地有业是其异也】乡大夫老者皆舍【郑司农云老者若今八十九十复羡卒也】公刘诗曰其军三单【笺云邰后稷上公之封大国之制三军以其余卒为羡今公刘迁于民始从之丁夫适满三军之数单者无羡卒也】古者国有游倅田有余夫军有羡卒皆所以副其正也六卿以三剂致民上地家七人可任也者家三人中地家六人可任也者二家五人下地家五人可任也者家二人凡起徒役毋过家一人以其余为羡则一人为正卒余可任者皆羡卒也六遂以下剂致民上地可任家三人中地可任二家五人而皆以下地二人任之则一人为正卒一人为羡卒其余不预所以优野人也惟田与追胥竭作乡遂皆然以田猎禽兽人所同欲追伺盗贼人所同恶故也羡卒亦谓之余子则余子自私言之羡卒自公言之故也诗曰其军三单先儒谓公刘始迁于豳无羡卒是也














　　礼书卷三十三
　　钦定四库全书
　　礼书卷三十四
　　宋　陈祥道　撰













<经部,礼类,通礼之属,礼书,卷三十四>
　　九州
　　冀【礼河内曰冀州】
　　兖【书济河惟兖州礼河东曰兖州】
　　青【书海岱惟青州礼正东曰青州】
　　徐【书海岱及淮惟徐州】
　　扬【书淮海惟州礼东南曰州】
　　荆【书荆及衡阳惟荆州礼正南曰荆州】
　　豫【书荆河惟豫州礼正南曰豫州】
　　梁【书华阳黒水惟梁州】
　　雍【书黑水西河惟雍州礼正西曰雍州】
　　礼言共工霸九州黄帝书言地有九州则尧以前九州耳至舜之时洪水泛滥通道阻塞乃厘下土方设居方肇十有二州分冀为幽并分青为营州封十有二山建十有二牧然后政教之所加贡赋之所出有所统焉及水土既平禹又即旧域而辨之以为九州故书言禹别九州传言贡金九牧则肇十有二州不在治水之后矣孔安国言禹治水之后始制十有二州误也禹贡先冀次兖以治水始于近也周官先次荆以治地先于逺也商书言九有之师商颂言奄有九有式于九围王制于商亦言九州千七百七十三国则商之九州葢亦袭夏而已先儒以尔雅之九州为商制于义或然然禹贡有徐梁而无幽并尔雅有幽营徐而无梁并青周礼有幽并而无徐梁则周之时徐梁入于青兖而析冀于幽并矣至汉武帝南置交趾北置四方之州兼徐梁幽并夏周之制改雍曰梁改梁曰益凡十三部则地域之判合因革固不常也班固曰冀州民多懻忮李巡曰兖信也徐舒也轻也荆强也豫舒也雍壅也冀近也【谓两河之间情性相近】其论俗方之情性大槩或然然以冀为近则与班异矣葢民生天地之间其刚柔缓急系水土之风谓之风好恶取舍随君上之情欲谓之俗故太平之人仁丹穴之人智太防之人信倥侗之人武秦人上气力先猎射燕人少思虑多轻薄凡此皆地使之然也陈楚之信巫重祀卫之亟会流淫魏之薄恩生分周之高富下仕韩之椎剽跕躧燕之轻色急人齐之侈诈不悁吴粤之好剑轻死朝鲜贵正信而尚礼严重亷耻而尚礼义宋多君子而好稼穑凡此皆俗使之然也班固以郑俗流淫系于陿险之所居以州多士本于淮南王之所化是不和郑风所刺之由职方氏所辨之异也
　　九州所宜
　　冀州【土白壤　田中中　其利松柏　其民五男三女　其畜牛羊　其谷黍稷】兖州【土黒坟　田中下　贡漆丝　篚织文其利蒲鱼　其民二男三女　其畜六扰
　　其谷四种】
　　青州【土白坟　田上下　贡盐絺海物　篚檿丝　其利蒲鱼　其民二男二女　其畜
　　鸡狗　其谷宜稻麦】
　　徐州【其赤埴坟　田上中　贡土五色篚纎缟　周礼有幽州无徐州】
　　州【土涂泥　田下下　贡金三品　瑶琨篠簜　篚织贝　其利金锡竹箭　其民二
</div>
    <div class="pagination">
<a href="礼书_page15.html">上一页</a><span>...</span><a href="礼书_page11.html">11</a><a href="礼书_page12.html">12</a><a href="礼书_page13.html">13</a><a href="礼书_page14.html">14</a><a href="礼书_page15.html">15</a><span class="current-page">16</span><a href="礼书_page17.html">17</a><a href="礼书_page18.html">18</a><a href="礼书_page19.html">19</a><a href="礼书_page20.html">20</a><a href="礼书_page21.html">21</a><span>...</span><a href="礼书_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
