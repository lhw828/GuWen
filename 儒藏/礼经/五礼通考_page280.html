<!DOCTYPE html>
<html>
<head>
    <meta charset="UTF-8">
    <title>五礼通考 - 第 280 页/共 431 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>五礼通考 - 第 280 页/共 431 页</h1>
    <div class="content">　　五礼通考卷一百八十四
<经部,礼类,通礼之属,五礼通考>
　　钦定四库全书
　　五礼通考卷一百八十五
　　刑部尚书秦蕙田撰
　　嘉礼五十八
　　观象授时
　　书尧典日中星鸟以殷仲春【传日中谓春分之日鸟南方朱鸟七宿殷正也春分之昏鸟星毕见以正仲春之气节转以摧季孟则可知】目水星火以正仲夏【传永长也谓夏至之日火苍龙之中星举中则七星见可知以正仲夏之气节季孟亦可知】宵中星虚以殷仲秋【传宵夜也春言日秋言夜互相备虚武之中星亦言七星皆以秋分日见以正三秋】日短星昴以正仲冬【传日短冬至之日昴白虎之中星亦以七星并见以正冬之三节　疏马融云古制刻漏昼夜百刻昼长六十刻夜短四十刻昼短四十刻夜长六十刻昼中五十刻夜亦五十刻融之此言据日出见为説天之昼夜以日出入为分人之昼夜以昏明为限日未出前二刻半为明日入后二刻半为昏损夜五刻以禆于昼则昼多于夜复校五刻古今数术与大史所候皆云夏至之昼六十五刻夜三十五刻冬至之昼四十五刻夜五十五刻春分秋分之昼五十五刻夜四十五刻此其不易之法也然今太史细候之法则校常法半刻也从春分至于夏至昼渐长増九刻半夏至至于秋分所减亦如之从秋分至于冬至昼渐短减十刻半从冬至至于春分其増亦如之又于每气之间増减刻数有多有少不可通而为率汉初未能审知率九日増减一刻和帝时待诏霍融始请改之曲礼説军陈象天之行前朱雀后武左青龙右白虎雀即鸟也武谓龟甲捍御故变文武焉是天星有龙虎鸟龟之形也四方皆有七宿各成一形东方成龙形西方成虎形皆南首而北尾南方成鸟形北方成龟形皆西首而东尾以南方之宿象鸟故言鸟谓朱鸟七宿也此经举宿为文不类春言星鸟总举七宿夏言星火独指房心虚昴惟举一宿文不同者互相通也计仲春日在奎娄而入于酉地则初昏之时井鬼在午栁星张在巳轸翼在辰是朱鸟七宿皆得见也天道左旋日体右行故星见之方与四时相逆春则南方见夏则东方见秋则北方见冬则西方见此则势自当然马融郑以为星鸟星火谓正在南方春分之昏七星中仲夏之昏心星中秋分之昏虚星中冬至之昏昴星中皆举正中之星不为一方尽见此其与孔异也至于举仲月以统一时亦与孔同王肃亦以星鸟之属为昏中之星其要异者以所宅为孟月日中星永为仲月星鸟星火为季月以殷以正皆总三时之月读仲为中言各正三月之中气也以马融郑之言不合天象星火之属仲月未中故为每时皆歴陈三月言日以正仲春以正春之三月中气若正春之三月中当言以正春中不应言以正仲春王氏之説非文势也孔氏直取毕见稍为迂濶比诸王马于理最优计七宿房在其中但房心连体心统其名左言火中火见诗称七月流火皆指房心为火故曰火苍龙之中星特举一星与鸟不类故曰举中则七星见可知计仲夏日在东井而入于酉地即初昏之时角亢在午氐房心在巳尾箕在辰是东方七宿皆得见也北方七宿则虚为中故虚为武之中星计仲秋日在角亢而入于酉地初昏之时斗牛在午女虚危在巳室壁在辰举虚中星言之亦言七星皆以秋分之日昏时并见以正秋之三月】
　　【齐氏召南曰孔疏于日短星昴以正仲冬似脱正义一叚尧时冬至日躔所在术家多以意説宋何承天隋袁充皆谓日在湏女十度已为近之唐一行直谓日在虚一则星火星昴皆以仲月昏中得其解矣】潘氏士遴曰凡测星治地令平规而圜之径二十步一尺七寸四分寸之二【六尺为步】周三百六十五寸二十五分【一尺为一度以象周天之数】立一表于地规之中命曰中表【不动从表之北向南而望星】置一表于正南之经头命曰逰仪之表【每日逐星西过以尺量其下去所表之数每一尺为一度】候星以牵牛为始【望星在正南之昏时为法】从此以后日西过经八日昏时女星来中故牛为八度复候女星至十二日后虚星来中故为十二度复候虚星至十日后危星来故虚为十度
　　钦定书经传説彚纂测中星亦所以测日也恒星当午自人视之为天之中故曰中星盖因昼有日光而不见星故于初昏测之既得中星计至日入度分加入昏刻所行而太阳之真躔乃得确据昼测日影夜考中星此观象之要务也又中星诸方各异随时不同故分测四方参互考验始无差忒然恒星随天左旋自东而西又有自行度分自西而东每岁所行今定为五十一秒即古之岁差也其自行分秒虽微久则自着尧时春分日躔在昴而初昏中星为鹑鸟今之春分日躔在室而初昏中星则在东井自尧至今四千余年而相差若此是知术不可以一时为凖法不可以一隅而定惟使畴人专家明习其理随时随地实测互证常加修改协于天行斯无之良法也【戴氏震诗补传日中宵中日永日短此终古不变者也星鸟星火星虚星昴此列宿之举目可见千百年乃觉其大差随时为书以示民者也二者相为经纬唐虞时孟春日在奎仲春在胃季春在参夏小正三月参则伏以日所躔故伏而不见也稽诸古籍惟夏小正与尧典多合其时未甚相逺至周则恒星东移已及一次春分日躔降娄月令仲春日在奎昏弧中周未然也今则又移一次矣据乎尧典星象为首二万五千四百余年乃复此象夏小正四月初昏南门正南门两大星横亢下夀星次也南门正则夀星正值午位矣五月初昏大火中大火心也夏至日躔鹑火故房心昏中尧典夏小正其象合至周夏至日躔鹑首周初日在栁月令仲夏日在东井昏亢中周未然也豳风七月流火则因六月昏火中矣月令言于季夏与诗合夏小正八月辰则伏三月辰系于日心为大辰秋分以后日所躔之宿也与尧典合至周秋分日躔夀星周初日在亢氐月令仲秋日在角昏牵牛中周末然也夏小正十月织女正北乡则旦织女恒乡降娄降娄值子星纪必值卯日所在之次也十一月则日在枵春秋传枵虚中也唐虞时冬至日盖在虚五六度至周冬至日躔星纪周初日在牵牛月令仲冬日在斗昏东壁中周末然也説者咸谓斗牛为列宿之首故谓之星纪言星自此纪也考周初日在牵牛至周末则在斗皆星纪之次由是观之日月之行起于斗牛特周时之天象尧典仲冬星昴日月之行起于枵正中不以星纪序首矣十二次之名必周时始定尧典曰鸟曰火曰虚曰昴盖据当时所有之名言之以鸟为全举南陆之宿火为全举大火之宿者非也犹之古人但有分至启闭后人遂定为二十四气而或存古名或更立名事正相类】蕙田案唐虞时春分日在胃末昴初故初昏七星中七星鹑火次也鹑火值正午则鹑首值未鹑尾值巳夏至日在七星故初昏心中大火次也大火值正午则夀星值未析木之津值巳仲秋日在氐房故初昏虚中枵次也枵值正午则星纪值未娵訾之口值巳冬至日在虚五六度故初昏昴中大梁次也大梁值正午则降娄值未实沉值已马融郑康成之説得之凡列宿之差越二千一百余年则东移一次孔疏不知列宿有推移据周末星象以释尧典疎矣况巳午未为正南尧典言中星而举偏东辰巳午三位何哉王肃以星鸟星火为季月者亦据月令释尧典其説非也
　　观承案尧典中星只举鸟火虚昴之四宿而不指天体则星自星天自天而岁差之法自在其中矣其以鸟火虚昴循序而分四仲则天左旋恒星七曜亦本左旋之理亦明矣其后人谓恒星右移者即是古人逆算之截法耳然其理只一合来无异正不必自髙其术也
　　夏小正正月初昏参中斗柄县在下【传言斗柄者所以着参之中也】三月参则伏【传伏者非亡之辞也星无时而不见我有不见之时故曰伏云】四月昴则见初昏南门正【传南门者星也岁再见一正】五月参则见【传参也者牧星也】初昏大火中【传大火者心也】六月初昏斗柄正在上【传五月大火中六月斗柄正在上用此见斗柄之不正当心也葢当依依尾也】七月汉案户【传汉也者天河也案户也者直户也言正南北也】初昏织女正东乡斗柄县在下则旦八月辰则伏【传辰也者谓心也伏也者入而不见也】参中则旦九月辰系于日十月初昏南门见【传南门者星也及此再见也】织女正北乡则旦【传织女星名也】
　　【唐书志大衍日度议曰夏小正虽颇疎简失传乃羲和遗迹何承天循大戴之説复用夏时更以正月甲子夜半合朔雨水为上元进乖夏纪退非周正故近代推月令小正者皆不与古合开元术推夏时立春日在营室之末昏东井二度中古法以参右肩为距方当南正故小正曰正月初昏斗杓悬在下魁枕参首所以着参中也季春在昴十一度半去参距星十八度故曰三月参则伏立夏日在井四度昏角中南门右星入角距西五度其左星入角距东六度故曰四月初昏南门正昴则见五月节日在舆鬼一度半参在日道最逺以浑仪度之参体始见肩其股犹在浊中房星正中故曰五月参则见初昏大火中八月参中则曙失传也辰伏则参见非中也十月初昏南门见亦失传也定星方中则南门伏非昏见也】蕙田案建寅之月夏以为正月于时日躔降娄初昏参已过中犹云参中者举大体言之非若后代求诸度分之细也斗柄县在下者史记云杓携龙角衡殷南斗魁枕参首参中则魁南上杓北下矣二月日躔大梁三月日躔实沈参伏者日所在之宿故伏而不见也四月日躔鹑首故昴宿朝觌南门在亢氐之南五月日躔鹑火故参宿朝觌大火中者夏以建午之月周以建未之月左传张趯日火星中而寒暑退谓建丑之月旦中寒退建未之月昏中暑退也六月日躔鹑尾斗魁北下故杓南上也七月日躔夀星汉案户者与户南北直也织女三星恒向降娄夀星西入则降娄东陞故初昏织女东向斗柄县在下者魁枕参首魁参相应也七月斗柄县在下则旦八月参中则旦皆略举大体八月日躔大火辰则伏者尔雅大火谓之大辰日所在之宿故伏也旦参中者已过中犹言之举大体也九月日躔析木之津辰系于日者日将出心乃见东方也十月日躔星纪南门二星朝见于东南隅非昏见也初昏二字衍文织女北向者星纪东陞故降娄值北织女恒向降娄者也十有一月日躔枵十有二月日躔娵訾之口凡夏小正星象合之尧典不殊大衍术谓小正为羲和遗迹者得之其所推日躔中星尚未尽合
　　诗鄘风定之方中定之方中作于楚宫【定营空也方中昏正四方笺定星昏中而正于是可以营制宫室故谓之营室定昏中而正谓小雪时其体与东壁连正四方　疏释天云营室谓之定孙炎曰定正也天下作宫室者皆以营室中为正释天云娵觜之口营室东壁也孙炎曰营室东壁四方似口故因名云】
　　【戴氏震诗补传定为大水春秋传水昏正而栽是也周时建亥之月日在尾故初昏定中唐虞建戍之月今建子之月其象如此然则土功视定中为候据周制尔营室之名或亦起于周也】
　　诗豳风七月七月流火九月授衣【传火大火也流下也九月霜始降妇功成可以授冬衣矣　笺大火者寒暑之候也火星中而寒暑退故将言寒先着火所在　疏昭三年左传张趯曰火星中而寒暑退服防云火大火心也季冬十二月平旦正中在南方大寒退季夏六月黄昏火星中大暑退是火为寒暑之候事也知此两月昏旦火星中者月令季夏昏火星中六月既昏中以冲反之故十二月旦而中也若然六月之昏火星始中而尧典云日永星火以正仲夏所以五月得火星中者郑志孙皓问月令季夏火星中季夏中心也不知夏至中星名答曰日永星火此谓大火也大火次名东方之次有夀星大火析木三者大火为中故尚书举中以言焉又每三十度有竒非特一宿者也如此言中则日永星火谓大火之次非心星也尧典四时言中星者春夏交举其次言星鸟星火秋冬举其宿言星虚星昴故注云星鸟鹑火之方星火大火之属虚武中虚宿也昴白虎中昴宿也以其东方南方皆三次鹑火大火居其中西方北方俱七宿虚星昴星居其中每时总举一方故指中宿与次而互言之耳其实仲夏之月大火之次亦未中也是郑以日永星火大火之次与此火之心星别】
　　【戴氏震诗补传凡星每昼夜随天左旋至正南为最髙犹日当午正为最髙也故未中以前渐陞而上既中以后渐流而下据周时季夏昏火中故孟秋之月初昏已过中但见其西流耳若尧典之日永星火以正仲夏夏小正之五月初昏大火中则流火自六月矣此虞夏至周岁差不同也以心为寒暑之候特周时为然】
　　观承案七月乃豳风其时正在夏初故篇中月数皆用夏代之正朔七月流火乃是建申之月与尧典不为异也葢日永星火在五月午位则六月尚在未位巳午未俱属南方直至七月而火在申位始流于西耳周公作经未必不详考其实今欲证周时与尧典异而谓周公据当时之星宿以写夏初之豳风恐未然也
　　春秋桓公五年左氏传龙见而雩【注龙见建巳之月苍龙宿之体昏见东方】庄公二十九年左氏传凡土功龙见而毕务戒事也【注谓今九月周十一月龙星角亢晨见东方三务始毕戒民以土功事　疏今之九月则季秋也月令季秋之月日在房汉志论星之度数云角十二亢九氐十五自角之初至房初三十六度晨谓夜之将旦于晨之时日体在房故角亢见在东方也东方之宿尽为龙星角即苍龙角也故角亢专得龙名】火见而致用【注大火心星次角亢见者　疏防九年传曰心为大火星度心五尾十八月令孟冬之月日在尾自心初至于尾末二十三度十月之初心星次角亢之后而晨见东方也】水昏正而栽【注谓今十月定星昏而中疏五行北方水故北方之宿为水星言水昏正者夜之初昏水星有正中者耳非北方七宿皆正中也诗云】
　　【定之方中作于楚宫释天云营室谓之定孙炎云定正也天下作宫室者皆以营室为正周语云营室之中土功其始是定星昏而正为土功之大候故知水昏正谓十月定星昏而正中时也诗笺云定星昏中而正谓小雪时小雪十月之中气月令仲冬之月昏束壁中室十六度日行一度是十月半而室中十一月初而壁中】日至而毕【注日南至微阳始动故土功息】
　　昭公三年左氏传譬如火焉【注火心星】火中寒暑乃退【注心以季夏昏中而暑退季冬旦中而寒退　疏月令季夏之月日在栁昏心中旦奎中季冬之月日在婺女昏娄中旦氐中氐后即次房心是季冬旦火中也】此其极也能无退乎
　　昭公四年左氏传申丰曰古者日在北陆而藏氷【注陆道也谓夏十二月日在虚危　疏释天云北陆虚也西陆昴也孙炎云陆中也北方之宿虚为中也西方之宿昴爲中也杜以西陆朝觌谓奎星朝见昴为西方中宿则昴未得见宿是日行之道尔雅髙平曰陆故以陆为道也汉志载刘歆三统术云枵之初日在婺女八度为小寒节在危初度为大寒中终于危十五度是夏之十二月日在虚危也以此知日在北陆谓夏之十二月也】西陆朝觌而出之【注春分之中奎星朝见东方　疏推法星去日半次则得朝见三统术春分日在娄四度宿分奎有十六度乃次娄则春分之日奎之初度去日已二十度矣服防以为二月日在娄四度春分之中奎始朝见东方也】火出而毕赋【注火星昏见东方谓三月四月中】
　　昭公十七年左氏传梓慎曰火出于夏为三月【注谓火见】于商为四月于周为五月
　　哀公十二年左氏传冬十二月螽季孙问诸仲尼仲尼曰丘闻之火伏而后蛰毕【注火心星也火伏在今十月】今火犹西流司厯过也【注犹西流言未尽没知是九月官失一闰疏月令季夏之月昏火星中诗云七月流火毛传云流下也谓昏而见于西南渐下流也周礼司爟云季秋内火是九月之昏火始入十月之昏则伏火犹西流者言其未尽没是夏九也释例言今推春秋此十二月乃夏之九月实周之十一月也此年当有闰而今不置闰此为失一闰月耳】
　　国语周语虢文公曰农祥晨正日月底于天庙土乃脉发【注农祥房星也晨正谓立春之日晨中于午也农事之后故曰农祥底止也天庙营室也孟春之月日月皆在营室】
　　单子曰夫辰角见而雨毕【注辰角大辰苍龙之角角星名也见者朝见东方建戍之初寒露节也雨毕者杀气日盛雨气尽也】天根见而水涸【注天根亢氐之间也谓寒露雨毕之后五日天根朝见水潦尽竭也月令仲秋水始涸天根见乃尽竭也】本见而草木节解【注本氐也谓寒露之后十日阳气尽草木之枝节皆理解也】驷见而陨霜【注驷天马房星也谓建戍之中霜始降】火见而清风戒寒【注谓霜降之后清风先至所以戒人为寒备也】故先王之教曰雨毕而除道水涸而成梁草木节解而备藏陨霜而冬裘具清风至而修城郭宫室故夏令曰九月除道十月成梁其时儆曰収而功治而畚挶营室之中土功其始【注定谓之营室谓建亥小雪之中定星昏正于午土功可以始也】火之初见期于司里【法期防也致其筑作之具防于司里之官】
　　蕙田案左传国语所举数条葢周初以星象纪课候之书与诗经合月令则又周末书也若尧典夏小正星象与此差一次申丰之言古者指周初为古耳夫子亦云闻之特闻于周时有是语千载以上千载以下皆不同也单防公所述时儆亦当谓周初之令非夏令也
　　礼记月令孟春之月日在营室昏参中旦尾中【注孟长也日月之行一岁十二防圣王因其防而分之以为大数焉观十所建命其四时此云孟春者日月防于诹訾而斗建寅之辰也凡记昏明中星者为人君南面而聼天下视时候以授民事　疏此言孟春者夏正建寅之月也吕不韦在于秦世秦以十月为岁首不用秦正而用夏时者以夏数得天正故用之也周礼虽以建子为正其祭祀田猎亦用夏正也日在营室者案三统术立春日在危十六度正月中日在室十四度元嘉术立春日在危三度正月中日在室一度昏参中者案三统术立春昏毕十度中去日八十九度正月中昏井二度中去日九十三度元嘉术立春昏昴九度中月半昏觜觽一度中皆不昏参中者月令昏明中星皆大畧而言不与律正同但有一月之内有中者即得载之计正月昏参中依三统术在立春之后六日参星初度昏得中也但二十八宿其星体有广狭相去逺近或月节月中之日昏明之时前星已过于午后星未至正南又星冇明暗见有早晚明者昏早见而旦晚没暗者则昏晚见而旦早没所以暗明之星不可正依律法但举大略耳余月昏明从此可知】
　　仲春之月日在奎昏弧中旦建星中【注仲中也仲春者日月防于降娄而斗建夘之辰也弧在舆鬼南建星在斗上　疏案三统术二月节日在奎五度昏井二十二度中去日九十七度旦斗五度中春分日在娄四度昏栁五度中去日一百二度旦斗十六度中案元嘉术二月节日在壁一度昏井十度中旦箕四度中春分日在奎七度昏东井三十度中旦斗四度中弧与建星非二十八宿而昏明举之者由弧星近井建星近斗井有三十三度斗有二十六度其度既寛若举井斗不知何日的至井斗之中故举弧星建星也然春分之时日夜中计春分昏中之星去日九十一度今日在奎五度奎与鬼之初乃一百九度所以不同者郑虽云弧在鬼南其实仍当井之分域故皇氏云从奎第五度为二月节数至井第十五度得九十一度是弧星当井之十六度也若从井星十六度至斗之初一百七十二度计昏中星与明中之星春秋分时相去分天之半应一百八十二度余但日入以后二刻半始昏不尽二刻半为明昏明相去少昼五刻一刻有三度半强五刻有十七度余则昏之中星去明之中星一百六十五度余则建星不得在斗初在斗十度也此仲春之月昏弧中案尚书云日中星鸟不同者如郑康成之意南方七宿总为鸟星井鬼则鸟星之分故云鸟星案仲夏昏亢中尚书云日永星火不同者案郑答孙颢曰星火非谓心星也夘之三十度总为大火月令举其月初尚书总举一月故不同也案仲秋之月昏牵牛中尚书云宵中星虚其仲冬之月云昏东壁中尚书云日短星昴不同者亦是月令举其初朔尚书总举一月之中】
　　季春之月日在胃昏七星中旦牵牛中【注季少也季春者日月会于大梁而斗建辰之辰　疏案三统术云三月之节日在胃七度昏张二度中去日一百七度旦斗二十六度中清明日在昴八度昏翼四度中去日一百一十一度旦女二度中案元嘉术三月节日在娄六度昏栁十二度中旦斗十四度中三月中日在胃九度昏七星中者案志云胃十四度昴十一度毕十六度觜二度参九度井三十三度鬼四度栁十五度七星七度从胃七度至七星之初度有九十九度以日渐长日没之时稍在西北去七星之初九十八度故昏时七星在南方之中旦牵牛中者从七星之初至牵牛之初】
　　孟夏之月日在毕昏翼中旦婺女中【注孟夏者日月防于实沈而斗建巳之辰　疏三统术四月节日在毕十二度昏轸四度中去日一百一十四度旦虚三度中四月中日在井初度昏角六度中去日一百一十七度旦危六度中元嘉术四月节日在毕十一度昏翼十度中旦女三度中四月中日在毕十五度昏轸十度中旦虚九度中】
　　仲夏之月日在东井昏亢中旦危中【注仲夏者日月会于鹑首而斗建午之辰也　疏案三统术五月节日在井十六度昏氐二度中去日一百一十九度旦室三度中五月中日在井三十一度昏房二度中去日一百一十九度旦奎十一度中元嘉术五月节日在井三度昏角十度中旦危九度中五月中日在井十八度昏氐五度中旦室五度中】
　　季夏之月日在栁昏火中旦奎中【注季夏者日月防于鹑火而斗建未之辰也　疏案三统术六月节日在栁九度昏尾七度中去日一百一十九度旦娄八度中六月中日在张三度昏箕三度中去日一百一十七度旦胃十四度中元嘉术六月节日在井三十二度昏房四度中旦东壁八度中六月中日在栁十二度昏尾八度中旦奎十二度中】
　　孟秋之月日在翼昏建星中旦毕中【注孟秋者日月防于鹑尾而斗建申之辰也　疏案三统术七月节日在张十八度昏斗四度中去日一百一十四度旦毕八度中七月中日在翼十五度昏斗十六度中去日一百一十一度旦井初度中元嘉术七月节日在张五度昏箕二度中旦胃二度中七月中日在翼十度昏斗三度中旦昴七度中】
　　仲秋之月日在角昏牵牛中旦觜觽中【注仲秋者日月防于夀星而斗建酉之辰也　疏三统术八月节日在轸十二度昏斗二十六度中去日一百六度旦井二度中八月中日在角十度昏女三度中去日一百六度旦井二十一度中元嘉术八月节日在翼十七度昏斗十四度中旦毕十六度中八月中日在轸十五度昏斗二十四度中旦井九度中】
　　季秋之月日在房昏虚中旦栁中【注季秋者日月防于大火而斗建戍之辰也　疏三统术九月节日在氐五度昏虚二度中去日九十七度旦张初度中九月中日在房五度昏危三度中去日九十三度旦张十八度中元嘉术九月节日在亢一度昏牛八度中旦井二十九度中九月中日在氐七度昏女十一度中旦栁十一度中】
　　孟冬之月日在尾昏危中旦七星中【注孟冬者日月防于析木之津而斗建亥之辰也　疏案三统术十月节日在尾十度昏危十四度中去日八十九度旦翼初度中十月中日在箕七度昏室十度中去日八十六度旦轸五度中元嘉术十月节日在心二度昏危一度中旦张八度中十月中日在尾十二度昏危十三度中旦翼八度中】
　　仲冬之月日在斗昏东壁中旦轸中【注仲冬者日月防于星纪而斗建子之辰也　疏案律志云仲冬之初日在斗十二度故云日在斗也三统术大雪日在斗十二度昏壁五度中去日八十四度旦角三度中冬至日在牛初度昏奎十度中去日八十二度旦亢七度中元嘉术大雪日在箕十度昏氐九度中旦轸八度中冬至日在斗十四度昏东壁八度中昼漏四十五刻旦角七度中】
　　季冬之月日在婺女昏娄中旦氐中【注季冬者日月防于枵而斗建丑之辰也　疏案律志季冬初日在婺女八度三统术小寒日在婺女八度昏娄十一度中去日八十四度旦氐十二度中大寒日在危初度昏昴二度中去日八十度旦心五度中元嘉术日在牛三度昏奎十五度中昼漏四十五度六分旦亢九度中大寒日在女十度昏胃四度中昼漏四十六刻七分旦氐十三度中】是月也日穷于次月穷于纪星囘于天数将几终【注日月星辰运行于此月皆周匝于故处也次舍也纪防也　疏日穷于次者谓去年季冬日次于枵从此以来每月移次他辰至此月穷尽还次枵故云日穷于次月穷于纪者纪犹防也去年季冬月与日相会于枵自此以来月与日相会在于他辰至此月穷尽还复会于枵故云月穷于纪星囘于天者谓二十八宿随天而行每日虽周天一匝早晚不同至于此月复其故处与去年季冬早晚相似故云星囘于天数将几终者几近也以去年季冬至今年季冬三百五十四日未满三百六十五日未得正终唯近于终故云数将几终】岁且更始【齐氏召南曰孔疏引三统元嘉二术以证昏旦中星不同是也但云不与律正同其説未然夫月令之中星不同尧典犹之三统元嘉不同月令此则岁差使然唐宋以来又去元嘉逺矣】
　　后汉书志元和二年二月甲寅制书曰史官用太初邓平术冬至之日日在斗二十一度而术以为牵牛晋书志后秦姚兴时当孝武太元九年歳在甲申天水姜岌造三纪甲子元术其略曰观象之道必审日月之行然后可以上考天时下察地化殷纪斗分麤故不施于今乾象斗分细故不得通于古景初斗分虽在麤细之中而日之所在乃差四度今治新法日在斗十七度天正之首岌以月蚀捡日宿度所在为数术者宗焉宋书志宋太祖颇好歴数太子率更令何承天私撰新法元嘉二十年上表曰汉代杂候清台以昏明中星课日所在虽不可见月盈则蚀必当其冲以月推日则躔次可知焉尧典云日永星火以正仲夏今季夏则火中又宵中星虚以殷仲秋今季秋则虚中尔来二千七百余年以中星检之所差二十七八度则尧冬令至日在须女十度左右也汉之太初歴冬至在牵牛初后汉四分及魏景初法同在斗二十一臣以月蚀检之则景初今之冬至应在斗十七
　　大明六年南徐州从事史祖冲之上表曰尧典云日短星昴以正仲冬以此推之唐代冬至日在今宿之左五十许度汉代之初即用秦歴冬至日在牵牛六度汉武改立太初歴冬至日在牛初后汉四分法冬至日在斗二十二晋时姜岌以月蚀检日知冬至在斗十七今参以中星课以蚀望冬至之日在斗十一通而计之未盈百载所差二度旧法并令冬至日有定处天数既差则七曜宿度渐与歴舛乖谬既着輙应改制仅合一时莫能通逺迁革不已又由此条今令冬至所在岁岁微差郤检汉注并皆审宻将来久用无烦屡改臣法兴议书云日短星昴以正仲冬直以月维四仲则中宿常在卫阳羲和所以正时取其万世不易也冲之曰书以四星昏中审分至者据人君南面而言也且南北之正其详易准流见之势中天为极先儒注述其义佥同而法兴以为书説四星皆在卫阳之位自在已地进失向方退非始见舍午称己午上非无星也必据中宿余宿岂复不足以正时若谓举中语兼七列者觜参尚隠则不得言月盈则食必在日冲以检日则宿度可辨违冲移宿显然易覩故知天数渐差则当式遵以为典事验昭晳岂得信古而疑今中星见伏记籍每以审时者葢以厯数难详而天验易显各据一代所合以为简易之政也亦犹夏礼未通商典濩容岂袭韶节诚天人之道同差则蓺之兴因代而推移矣
　　唐书志日度议曰古歴日有常度天周为岁终故系星度于节气其説似是而非故久而益差虞喜觉之使天为天岁为岁乃立差以追其变使五十年退一度何承天以为太过乃倍其年而反不及皇极取二家中数为七十五年葢近之矣考古史及日官候簿以通法之三十九分太为一岁之差自帝尧演纪之端在虚一度及今开元甲子却三十六度而干策复初矣日在虚一则鸟火昴虚皆以仲月昏中合于尧典刘依大明厯四十五年差一度则冬至在虚危而夏至火已过中矣梁武帝据虞厯百八十六年差一度则唐虞之际日在斗牛间而冬至昴尚未中以为皆承闰后节前月却使然而此经终始一岁之事不容顿有四闰故淳风因为之説曰若冬至昴中则夏至秋分星火星虚皆在未正之西若以夏至火中秋分虚中则冬至昴在巳正之东互有盈缩不足以为岁差证是又不然今以四象分天北正枵中虚九度东正大火中房二度南正鹑火中七星七度西正大梁中昴七度总昼夜刻以约周天命距中星则春分南正中天秋分北正中天冬至之昏西正在午东十八度夏至之昏东正在午西十八度轨漏使然也冬至日在虚一度则春分昏张一度中秋分虚九度中冬至胃二度中昴距星直午正之东十二度夏至尾十一度中心后星直午正之西十二度四序进退不逾午正间而淳风以为不叶非也又王孝通云如岁差自昴至壁则尧前七千余载冬至日应在东井井极北故暑斗极南故寒寒暑易位必不然矣所谓岁差者日与黄道俱差也假令至日躔大火之中则春分黄道交于虚九而南至之轨更出房心外距赤道亦二十四度设在东井差亦如之若日在东井犹去极最近表景最短则是分至常居其所黄道不迁日行不退又安得谓之岁差乎孝通及淳风以为冬至日在斗十三度昏东壁中昴在巽维之左向明之位非无星也水星昏正可以为仲冬之候何必援昴于始觌之际以惑民之视聴哉
　　古法冬至昏明中星去日九十二度春分秋分百度夏至百一十八度率一气差三度九日差一刻
　　宋史天文志四时中星见于尧典盖圣人南面而治天下即日行而定四时虚鸟火昴之度在天夷隩析因之候在人故书首载之以见授时为政之大也而后世考验冬至之日尧时躔虚至于三代则躔于女春秋时在牛至后汉永元已在斗矣大略六十余年輙差一度开禧占测已在箕宿校之尧时几退四十余度盖自汉太初至今已差一气有余而太阳之躔十二次大约中气前后乃得本月宫次盖太阳日行一度近岁纪元术定岁差约退一分四十余杪葢太阳日行一度而微遅缓一年周天而微差积累分杪而躔度见焉术家考之万五千年之后所差半周天寒暑将易位世未有知其説者焉
　　蕙田案岁差者星辰推移也寒暑者日道发敛也本属两事日行一周天而成岁于天无差而以星校之则岁岁有差者星自移而东也宋志所云乃求其故不得而为之辞
　　元史志周天之度周岁之日皆三百六十有五全防之外又有竒分大率皆四分之一自今岁冬至距来岁冬至积三百六十五日而日行一周凡四周积千四百六十则余一日析而四之则四分之一也然天之分常有余岁之分常不足其数有不能齐者惟其所差至微前人初未觉知迨汉末刘洪始觉冬至后天谓岁周余分太强乃作乾象术减岁余分二千五百为二千四百六十二至晋虞喜宋何承天祖冲之谓岁当有差因立岁差之法其法损岁余益天周使岁余浸弱天周浸强强弱相减因得日躔岁退之差岁余天周二者实相为用岁差由斯而立日躔由斯而得一或损益失当孰能与天叶哉今自刘宋大明壬寅以来凡测景验气得冬至时刻真数者有六取相距积日时刻以相距之年除之各得其时所用岁余复自大明壬寅距至元戊寅积日时刻以相距之年除之得每岁三百六十五日二十四分二十五秒比大明术减去一十一秒定为方今所用岁余余七十五秒用益所谓四分之一共为三百六十五度二十五分七十五秒定为天周余分强弱相减余一分五十秒用除全度得六十六年有竒日却一度以六十六年除全度适得一分五十秒定为岁差复以尧典中星攷之其时冬至日在女虚之交及攷之前史汉元和二年冬至日在斗二十一度晋太元九年退在斗十七度宋元嘉十年在斗十四度末梁大同十年在斗十二度隋开皇十八年犹在斗十二度唐开元十二年在斗九度半今退在箕十度取其距今之年距今之度较之多者七十余年少者不下五十年輙差一度宋庆元间改统天术取大衍岁差率八十二年及开元所距之差五十五年折取其中得六十七年为日却行一度之差施之今日质诸天道实为宻近然古今术法合于今必不能通于古宻于古必不能验于今今授时术以之考古则增岁余而损岁差以之推来则增岁差而损岁余上推春秋以来冬至往往皆合下求方来可以永久而无弊
　　日之丽天县象星着大明一生列宿俱熄古人欲测躔度所在必以昏旦夜半中星衡考其所距从考其所当然昏旦夜半时刻未易得真时刻一差则所距所当不容无舛晋姜岌首以月食冲检知日度所在纪元术复以太白志其相距逺近于昏后明前验定星度因得日躔今用至元丁丑四月癸酉望月食既推求得冬至日躔赤道箕宿十度黄道九度有竒仍自其年正月至己夘岁终三年之间日测太隂所离宿次及岁星太白相距度定验参考共得一百三十四事皆躔箕宿适与月食所冲允合以金赵知微所修大明术法推之冬至犹躔斗初度三十六分六十四秒比新测实差七十六分六十四秒
　　蕙田案日月五星右移术家通説也恒星亦有右移之度与七曜同法故今岁冬至日躔起某宿某度至明年即少差其差甚微几于不觉积之七十年而差及一度此日星相较有差非日躔于天有差也损岁余益天周谬于实理至若一岁小余古强今弱一由日小轮径差一由最卑动移【説详江氏岁实消长辨】郭氏增损岁余岁差乃未得其根而以法迁就似宻实疎不足为法
　　观承案天行万古无差日行既一日一周天而适足于天无差则日亦无差矣其岁之有差者新法谓星自移而东其差葢在星也差在星则日本无差也然则星自移而东为右旋者可知日自随乎天而左旋矣何必执定右旋之説以为实测也耶
　　明史天文志古今中星不同由于岁差而岁差之説中西复异中法谓节气差而西西法谓恒星差而东然则归一也今将李天经汤若望等所推崇祯元年京师昏旦时刻中星列于后春分戌初二刻五分昏北河三中寅正一刻一十分旦尾中清明戌初三刻十三分昏七星偏东四度【昏旦时或无正中之星则取中前中后之大星用之距中三度以内者为时不及一刻可勿论四度以上去中稍逺故纪其偏度焉】寅正初刻二分旦帝座中糓雨戌正一刻七分昏翼偏东七度寅初二刻八分旦箕偏东四度立夏戌正三刻二分昏轸偏东五度寅初初刻十三分旦箕偏西四度小满亥初初刻十二分昏角中丑正三刻三分旦箕中芒种亥初一刻十二分昏大角偏西六度丑正二刻三分旦河鼓二中夏至亥初二刻五分昏房中丑正一刻一十分旦须女中小暑亥初一刻十二分昏尾中丑正二刻三分旦危中大暑亥初初刻十二分昏箕偏东七度丑正三刻三分旦营室中立秋戌正三刻二分昏箕中寅初三刻十三分旦娄偏东六度处暑戍正一刻七分昏织女一中寅初初刻八分旦娄中白露戌初三刻十三分昏河鼔二偏东四度寅正初刻二分旦昴偏东四度秋分戍初二刻五分昏河鼔二中寅正一刻十一分旦毕偏西五度寒露戌初初刻十四分昏牵牛中寅正三刻一分旦参四中霜降酉正三刻十一分昏须女偏西五度夘初初刻四分旦南河三偏东六度立冬酉正二刻十一分昏危偏东四度夘初一刻五分旦舆鬼中小雪酉正一刻十二分昏营室偏东七度夘初二刻二分旦张中大雪酉正一刻五分昏营室偏西八度夘初二刻一十分旦翼中冬至酉正一刻二分昏土司空中夘初二刻十三分旦五帝座中小寒酉正一刻五分昏娄中夘初二刻一十分旦角偏东五度大寒酉正一刻十三分昏天囷一中夘初二刻二分旦亢中立春酉正一刻一十分昏昴偏西六度夘初一刻五分旦氐中雨水酉正三刻十一分昏参七中夘初初刻四分旦贯索一中惊蛰戌初初刻十四分昏天狼中寅正三刻一分旦心中
　　梅氏文鼎曰天一日一周自东而西七曜在天迟速不同皆自西而东此中西所同也然西法谓恒星东行比于七曜今考其度葢即古岁差之法耳岁差法昉于虞喜而畅于何承天祖冲之刘焯唐一行累代因之讲求加宻然皆谓恒星不动而黄道西移故曰天渐差而东岁渐差而西所谓天即恒星所谓岁即黄道分至也西法则以黄道终古不动而恒星东行假如至元十八年冬至在箕十度至康熈辛未凡四百十一年而冬至在箕三度半在古法谓是冬至之度自箕十度西移六度半而箕宿如故也在西法则是箕星十度东行过冬至限六度半而冬至如故也其差数本同所以致差者则不同耳然则何以知其必为星行乎曰西法以经纬度候恒星则普天星度俱有岁差不止冬至一处此葢得之实测非臆断也然则普天之星度差古之测星者何以皆不知耶曰亦尝求之于古矣葢有三事可以相证其一唐一行以铜浑仪候二十八舎其去极之度皆与旧经异今以岁差考之一行铜仪成于开元七年其时冬至在斗十度而自牵牛至东井十四宿去极之度皆小于旧经是在冬至以后至夏至之半周其星自南而北南纬增则北纬减故去北极之度渐差而少也自舆鬼至南斗十四宿去极之度皆大于旧经是在夏至以后至冬至之半周其星自北而南南纬减则北纬增故去北极之度渐差而多也向使非恒星移动何以在冬至后者渐北在夏至后者渐南乎【恒星循黄道行实只东移无所谓南北之行也而自赤纬观之则有南北之差葢横斜之势使然】其一古测极星即不动处齐梁间测得离不动处一度强【祖暅所测】至宋熈宁测得离三度强【沈存中测详梦溪笔谈】至元世祖至元中测得离三度有半【郭太史候极仪径七度终夜见极星循行环内切邉而行是也】向使恒星不动则极星何以离次乎其一二十八宿之距度古今六测不同【详元史】故郭太史疑其动移此葢星既循黄道东行而古测皆依赤道黄赤斜交句异视所以度有伸缩正由距有横斜耳不则岂其前人所测皆不足慿哉故仅以冬至言差则中西之理本同而合普天之星以求经纬则恒星之东移有据何以言之近两至处恒星之差在经度故可言星东移者亦可言岁西迁近二分处恒星之差竟在纬度故惟星实东移始得有差若只两至西移诸星经纬不应有变也如此则恒星之东移信矣恒星既东移不得不与七曜同法矣恒星东移既与七曜同法即不得不更有天挈之西行此宗动所由立也
　　钦定恊纪辨方书今台官相传之法则于日入后八刻起更日出前九刻攒防计起更至攒防共若干时刻五分之以为五更日出前减朦影刻分为旦刻日入后加朦影刻分为昏刻如春秋分日入至日出计四十八刻减一更距日入后八刻攒防距日出前九刻余三十二刻以五分之得六刻三分自一更逓加之即得各更时刻也如以度数而论日入后八刻起更在赤道为三十度日出前九刻攒防在赤道为三十三度四十五分于地平下赤道半周一百八十度内减之余一百一十六度一十五分以五分之得二十三度一十五分为每更相距赤道度每一度当时之四分亦得六刻三分为每更相距时刻也时刻之在赤道其度常均而在地平则濶狭不等其法为半径与时刻距午赤道度切线之比同于北极出地之正与日影距午地平经度切线之比故子午夘酉四正之位不移而子午前后则狭夘酉前后则濶也日出入昏旦更防时刻各节不同
　　附中星更録
　　立春子宫十五度【日出夘正三刻十二分　昼四十刻六分日入酉初初刻三分　夜五十五刻九分】一更戌初初刻三分【昴宿第一星偏西十度四十二分毕宿第一星偏东十七分】二更戌正三刻十四分【井宿第一星偏西十六分天狼偏东六度二十分】三更亥正三刻十分【北河第三星偏西八度四十三分鬼宿第一星偏东三度七分】四更子正三刻十分【轩辕第十四星偏西一度十三分翼宿第一星偏东十一度五十八分】五更丑正三刻一分【五帝座偏西四度五十三分轸宿第一星偏东一度四十七分】攒防寅正二刻十二分【角宿第一星偏西九度五十七分亢宿第一星偏东一度五十六分】
　　子宫二十度【日出夘正三刻六分　昼四十一刻三分日入酉初初刻九分　夜五十四刻十二分】一更戌初初刻九分【毕宿第一星偏西六度七分五车第二星偏东四度五十四分】二更亥初初刻二分【井宿第一星偏西五度五十八分天狼偏东三十八分】
　　三更亥正三刻十一分【栁宿第一星偏西十九分　　　　星宿第一星偏东十二度二十四分】四更子正三刻四分【轩辕第十四星偏西五度五十五分翼宿第一星偏东七度十六分】五更丑正二刻十三分【轸宿第一星偏西度二十五分　　角宿第一星偏东十四度五十一分】攒防寅正二刻六分【大角偏西十二分氐宿第一星偏东十四度五十二分】
　　子宫二十五度【日出夘正三刻　昼四十二刻日入酉初一刻　夜五十四刻】一更戌初一刻【参宿第七星偏西一度二十四分参宿第一星偏东二度四十六分】二更亥初初刻六分【天狼偏西五度十四分南河第三星偏东八度四十六分】三更亥正三刻十二分【栁星第一星偏西五度二十六分星宿第一星偏东七度十七分】四更子正三刻三分【轩辕第十四星偏西十度三十二分翼宿第一星偏东二度三十九分】五更丑正二刻九分【轸宿第一星偏西六度十七分角宿第一星偏东十度五十九分】攒防寅正二刻【大角偏西三度四十二分氐宿第一星偏东四度三十分】
　　雨水亥宫初度【日出夘正二刻九分　昼四十二刻十二分日入酉初一刻六分　夜五十三刻三分】一更戌初一刻六分【觜宿第一星偏西二度一分参宿第四星偏东三度三分】二更亥初初刻十分【天狼偏西十一度三分南河第三星偏东一度五十七分】三更亥正三刻十三分【栁宿第一星偏西十度三十分星宿第一星偏东二度十三分】四更子正三刻二分【翼宿第一星偏西一度五十五分五帝座偏东十度十四分】五更丑正二刻五分【轸宿第一星偏西六度十七分角宿第一星偏东七度十分】攒防寅正一刻九分【大角偏西七度一分氐宿第一星偏东一度十一分】
　　亥宫五度【日出夘正二刻三分　　昼四十三刻九分日入酉初一刻十二分　夜五十二刻六分】一更戌初一刻十二分【参宿第四星偏西三度十二分井宿第一星偏东三度二十一分】二更亥初初刻十三分【北河第三星偏西二度三十六分鬼宿第一星偏东九度十】三更亥正三刻十四分【四分星宿第一星偏西二度四十七分张宿第一星偏东三】四更子正三刻一分【度十六分翼宿第一星偏西六度二十五分五帝座偏东】五更丑正二刻二分【五度四十四分轸宿第一星偏西十四度六分角宿第】攒防寅正一刻三分【一星偏东三度十分氐宿第一星偏西二度四分氐宿第】
　　亥宫十度【四星偏东四度三十　四分日出夘正一刻十一分昼四　　十四刻八分日】一更戌初二刻四分【入酉初二刻四分夜五十一刻七分井宿第一星】二更亥初一刻二分【偏西三度五分天狼偏东三度三十一分北河第三星偏西】三更子初初刻一分【八度十七分鬼宿第一星偏东三度三十三分张宿第一星偏西】四更子正二刻十四分【一度五十五分轩辕第十四星偏东一度五十八分翼宿】五更丑正一刻十二分【第一星偏西十度三十六　　　分五帝座偏东一度三十三分角】攒防寅正初刻十一分【宿第一星偏西三十一分亢宿第一星偏东十一度】
　　惊蛰亥宫十五度【二十二分氐宿第　一星偏西五度氐宿第四星偏东一　度三十八分日】一更戌初二刻十分【出夘正一刻五分昼四十五刻五分日入酉初二刻十】二更亥初一刻六分【分夜五十刻十分天狼偏西二度三十九分南河第三星偏】三更子初初刻二分【东十度二十一分栁宿第一星偏西二十一分星宿第一星偏】四更子正二刻十三分【五帝座偏东二度五十二分轸宿第一星偏东三度四十】五更丑正一刻九分【八分角宿第一星偏西四度十一分亢宿第一星偏东七度】攒防寅正初刻五分【四十二分氐宿第四星偏西一度三十二分贯索第一星】
　　亥宫二十度【偏东六度六分日出　夘正初刻十三分昼四十六刻四　　分日入酉初三刻】一更戌初三刻二分【二分夜四十九刻十一分天狼偏西九度一分南】二更亥初一刻十分【河第三星偏东三度五十九分栁宿第一星偏西六度三】三更子初初刻三分【十四分星宿第一星偏东六度九分轩辕第十四星偏西七度四】四更子正二刻十二分【十九分翼宿第一星偏东　　　五度二十二分轸宿第一星偏西】五更丑正一刻五分【三十四分角宿第一星偏东十六度四十二分角宿第一】攒防寅初三刻十三分【星偏西七度四十八分亢宿第一星偏东四度五分氐宿第】
　　亥宫二十五度【四星偏西四度二　十四分贯索第一星偏东三度十　四分日出夘正初】一更戌初三刻八分【刻七分昼四十七刻一分日入酉初三刻八分夜四十】二更亥初一刻十四分【八刻十四分北河第三星偏西一度十分鬼宿第一星】三更子初初刻五分【偏东十度四十分栁宿第一星偏西十一度九分星宿第一】四更子正二刻十分【星偏东一度九分轩辕第十四星偏西十二度五十五分翼宿】五更丑正一刻一分【第一星偏东十六分轸宿第一星偏西四度四十分角】攒防寅初三刻七分【氐宿第四星偏西七度三十分贯索第一星偏东八分】
　　春分戌宫初度【日出夘正初刻　昼四十八刻日入酉正初刻　夜四十八刻】一更戌正初刻【北河第三星偏西七度三十分鬼宿第一星偏东四度二十分】二更亥初二刻三分【星宿第一星偏西四度二十六分张宿第一星偏东一度三十七分】三更子初初刻六分【翼宿第一星偏西四度三十四分五帝座偏东七度三十五分】四更子正二刻九分【轸宿第一星偏西九度角宿第一星偏东八度十六分】五更丑正初刻十二分【大角偏西一度五十五分氐宿第一星偏东六度十七分】攒防寅初三刻【房宿第一星偏西十八分心宿第一星偏东五度十七分】
　　戌宫五度【日出夘初三刻八分　昼四十八刻十四分日入酉正初刻七分　夜四十七刻一分】一更戌正初刻七分【栁宿第一星偏西十四分星宿第一星偏东十二度二十九分】二更亥初二刻七分【轩辕第十四星偏西五分翼宿第一星偏东十三度六分】三更子初初刻七分【翼宿第一星偏西九度二十四分五帝座偏东四度二十五分】四更子正二刻八分【轸宿第一星偏西十三度二十分角宿第一星偏东三度五十六分】五更丑正初刻八分【大角偏西五度三十分氏宿第一星偏东三度五十六分】攒防寅初二刻八分【房宿第一星偏西三度八分心宿第一星偏东二度二十七分】
　　戌宫十度【日出夘初三刻二分　　昼四十九刻十一分日入酉正初刻十二分　夜四十六刻四分】一更戌正初刻十三分【栁宿第一星偏西六度二十分星宿第一星偏东六度二十三分】二更亥初二刻十一分【轩辕第十四星偏西五度四十一分翼宿第一星偏东七度三十分】三更子初初刻九分【五帝座偏西二度二十一分轸宿第一星偏东四度十九分】四更子正二刻六分【角宿第一星偏西十分亢宿第一星偏东十一度四十三分】五更丑正初刻四分【氐宿第一星偏西五十四分氐宿第四星偏东五度四十四分】攒防寅初二刻二分【心宿第一星偏西三十九分尾宿第一星偏东六度二十七分】
　　清明戌宫十五度【日出夘初二刻十分　昼五十刻十分日入酉正一刻五分　夜四十五刻五分】一更戌正一刻五分【栁宿第一星偏西八度五十七分星宿第一星偏东三度四十六分】二更亥初三刻【轩辕第十四星偏西十一度十八分翼宿第一星偏东一度五十三分】三更子初初刻十分【轸宿第一星偏西三十三分角宿第一星偏东六度四十三分】四更子正二刻五分【角宿第一星偏西四度三十二分亢宿第一星偏东七度三十二分】五更丑正初刻【氐宿第一星偏西四度三十一分氐宿第四星偏东二度七分】攒防寅初一刻十分【心宿第一星偏西三度三十一分尾宿第一星偏东三度三十五分】
　　戌宫二十度【日出夘初二刻四分　　昼五十一刻七分日入酉正一刻十一分　夜四十四刻八分】
　　一更戌正一刻十一分【张宿第一星偏西六分　　　　　轩辕第十四星偏东三度四十七分】二更亥初三刻四分【翼宿第一星偏西三度四十七分五帝座偏东八度二十二分】三更子初初刻十一分【轸宿第一星偏西五度二十八　分角宿第一星偏东十一度四十】四更子正二刻四分【八分角宿第一星偏西八度五十七分亢宿第一星偏东二度】五更丑初三刻十一分【五十六分氐宿第四星偏西一度三十三分贯索第一星】攒防寅初一刻四分【偏东六度五分心宿第一星偏西六度四十一分尾宿第】
　　戌宫二十五度【一星偏东二十五分　日出夘初一刻十二分昼五十二刻　　六分日入酉正二】一更戌正二刻三分【刻三分夜四十三刻九分轩辕第十四星偏西二度三十九分翼】二更亥初三刻八分【宿第一星偏东十度三十二分翼宿第一星偏西九度二】三更子初初刻十三分【十八分五帝座偏东三度四十一分轸宿第一星偏西十度三】四更子正二刻二分【十九分角宿第一星偏东六度三十七分】五更丑初三刻七分【大角偏西五分氐宿第一星偏东八度八分氐宿第四星偏】攒防寅初初刻十二分【西五度十四分贯索第一星偏东二度二十四分尾】
　　谷雨酉宫初度【宿第一星偏西二　度三十一分帝座偏东四度四十　分日出夘初一刻】一更戌正二刻九分【六分昼五十三刻三分日入酉正二刻九分夜四十二刻十二】二更亥初三刻十一分【分轩辕第十四星偏西八度五十四分翼宿第一星偏东】三更子初初刻十四分【四度十七分五帝座偏西二度四十九分轸宿第一星偏东三度】四更子正二刻一分【五十一分轸宿第一星偏西十五度三十九分角宿第】五更丑初三刻四分【贯索第一星偏西一度三十六分房宿第一星偏东四十八分】攒防寅初初刻六分【尾宿第一星偏西五度四十六分帝座偏东一度二十五分】
　　酉宫五度【日出夘初一刻　昼五十四刻日入酉正三刻　夜四十二刻】
　　一更戌正三刻【翼宿第一星偏西二度二分五帝座偏东十度七分】二更亥正初刻【轸宿第一星偏西一度五十八分角宿第一星偏东十五度十八分】三更子初一刻【角宿第一星偏西三度二十七分亢宿第一星偏东八度三十六分】四更子正二刻【氐宿第一星偏西五十六分氏宿第四星偏东五度四十二分】五更丑初三刻【房宿第一星偏西三度一分心宿第一星偏东二度三十四分】攒防寅初初刻【帝座偏西一度五十四分箕宿第一星偏东九度四十三分】
　　酉宫十度【日出夘初初刻九分　昼五十四刻十二分日入酉正三刻六分　夜四十一刻三分】一更戌正三刻六分【翼宿第一星偏西八度二十四分五帝座偏东三度四十五分】二更亥正初刻四分【轸宿第一星偏西七度五十分角宿第一星偏东九度二十六分】三更子初一刻一分【角宿第一星偏西八度三十四分亢宿第一星偏东三度十九分】四更子正一刻十四分【氐宿第一星偏西五度三十三分氐宿第四星偏东一度五分】五更丑初二刻十一分【心宿第一星偏西一度十八分尾宿第一星偏东五度四十八分】攒防丑正三刻九分【帝座偏西五度十六分箕宿第一星偏东六度二十一分】
　　立夏酉宫十五度【日出夘初初刻九　　分昼五十五刻九分日入酉正三刻十　二分夜四十刻】一更戌正三刻十二分【六分五帝座偏西二度四十二分轸宿第一星偏东三度】二更亥正初刻七分【五十八分轸宿第一星偏西十三度三十二分角宿第一星偏东】三更子初一刻二分【三度四十四分大角偏西四十二分氐宿第一】四更子正一刻十三分【星偏东七度三十分氐宿第四星偏西三度三十七分贯】五更丑初二八分【索第一星偏东四度一分心宿第一星偏西五度三十分尾】攒防丑正三刻三分【宿第一星偏东一度三十六分帝座偏西八度四十三】
　　酉宫二十度【分箕宿第一星偏东　二度五十四分日出寅正三刻十　　三分昼五十六刻】一更亥初初刻二分【四分日入戌初初刻二分夜三十九刻十一分轸宿第一星偏】二更亥正初刻十分【西二度十八分角宿第一星偏东十四度五十八分角宿】三更子初一刻三分【第一星偏西二度二分亢宿第一星偏东九度五十】四更子正一刻十二分【一分大角偏西五度五十八分氐宿第一星偏东二度十】五更丑初二刻五分【四分贯宿第一星偏西四十五分房宿第一星偏东】攒防丑正二刻十三分【一度三十九分房宿第一星偏西二度四十分帝座偏东】
　　酉宫二十五度【四度三十一分箕　宿第一星偏西五十二分织女第一　星偏东八度四】一更亥初初刻七分【十八分日出寅正三刻八分昼五十六刻十四分日入戌初初】二更亥正初刻十三分【角宿第一星偏西七度五十二分亢宿第一星偏东四度一分】三更子初一刻四分【氐宿第一星偏西三度六分氐宿第四星偏东三度三十二分】四更子正一刻十一分【房宿第一星偏西三度十一分心宿第一星偏东二度二十四分】五更丑初二刻二分【尾宿第一星偏西七度帝座偏东十一分】攒防丑正二刻八分【箕宿第一星偏西四度四十二分织女第一星偏东四度五十八分】
　　小满申宫初度【日出寅正三刻三分　　昼五十七刻九分日入戌初初刻十二分　夜三十八刻六分】一更亥初初刻十二分【轸宿第一星偏西十五度四分角宿第一星偏东二度十二分】二更亥正一刻一分【大角偏西四十四分氐宿第一星偏东七度二十八分】三更子初一刻五分【氐宿第四星偏西一度五十四分贯索第一星偏东五度四十四分】四更子正一刻十分【心宿第一星偏西二度三十二分尾宿第一星偏东四度三十四分】五更丑初一刻十四分【帝座偏西四度十五分箕宿第一星偏东七度二十二分】攒防丑正二刻三分【箕宿第一星偏西八度三十八分织女第一星偏东一度二分】
　　申宫五度【日出寅正二刻十四分　昼五十八刻二分日入戌初一刻一分　　夜三十七刻十三分】一更亥初一刻一分【角宿第一星偏西四度二分亢宿第一星偏东七度五十一分】二更亥正一刻四分【大角偏西六度四十四分氐宿第一星偏东一度二十九分】三更子初一刻六分【氐宿第四星偏西七度二十三分贯索第一星偏东十五分】四更子正一刻九分【尾宿第一星偏西二十五分帝座偏东六度四十】五更丑初一刻十一分【六分帝座偏西八度四十四分箕宿第一星偏东二度】攒防丑正一刻十四分【五十三分斗宿第一星偏西二度四十八分河鼔第二星偏东】
　　申宫十度【十四度十九分日出　寅正二刻十一分昼五十八刻八　　分日入戌初一】一更亥初一刻四分【刻四分夜三十七刻七分角宿第一星偏西十度五分亢】二更亥正一刻五分【宿第一星偏东一度四十八分氐宿第一星偏西四度四】三更子初一刻七分【分氐宿第四星偏东二度三十四分房宿第一星偏西二度五】四更子正一刻八分【十三分心宿第一星偏东二度四十一分尾宿第一星】五更丑初一刻十分【偏西五度二十八分帝座偏东一度四十三分箕宿第】攒防丑正一刻十一分【一星偏西二度十分织女第一星偏东七度三十分斗宿第一】
　　芒种申宫十五度【星偏西七度二十　一分河鼔第二星偏东九度四十六分　日出寅正二刻八】一更亥初一刻七分【分昼五十八刻十四分日入戌初一刻七分】二更亥正一刻七分【夜三十七刻一分大角偏西三度八分氐宿第一星偏东】三更子初一刻七分【五度四分氐宿第四星偏西三度十八分贯索第一星偏东四】四更子正一刻八分【度二十分心宿第一星偏西二度四十一分尾宿第一】五更丑初一刻八分【星偏东四度二十五分帝座偏西三度三十九分箕宿第】攒防丑正一刻八分【斗宿第一星偏西十一度五十八分河鼔第二星偏东五度九分】
　　申宫二十度【日出寅正二刻六分　昼五十九刻三分日入戌初一刻九分　夜三十六刻十二分】一更亥初一刻九分【氐宿第一星偏西五十分氐宿第四星偏东五度四十八分】二更亥正一刻八分【贯宿第一星偏西一度十九分房星第一星偏东一度五分】三更子初一刻八分【尾宿第一星偏西一度十四分帝座偏东五度五十七分】四更子正一刻七分【帝座偏西八度四十八分箕宿第一星偏东二度四十九分】五更丑初一刻七分【斗宿第一星偏西二度七分河鼔第二星偏东十五度】攒防丑正一刻六分【斗宿第一星偏西十六度五十二分河鼔第二星偏东十五分】
　　申宫二十五度【日出寅正二刻五分　昼五十九刻五分日入戌初一刻十分　夜三十六刻十分】一更亥初一刻十分【氐宿第一星偏西六度三十一分氐宿第四星偏东七分】二更亥正一刻九分【房宿第一星偏西四度三十六分心宿第一星偏东五十九分】三更子初一刻八分【尾宿第一星偏西六度四十分帝座偏东三十一分】四更子正一刻七分【箕宿第一星偏西二度三十七分织女第一星偏东七度三分】五更丑初一刻六分【斗宿第一星偏西七度十八分河鼔第一星偏东九度四十九分】攒防丑正一刻五分【河鼔第二星偏西四度五十六分牛宿第一星偏东二度十二分】
　　夏至未宫初度【日出寅正二刻五分　昼五十九刻五分日入戌初一刻十分　夜三十六刻十分】一更亥初一刻十分【氐宿第四星偏西五度二十分贯索第一星偏东二度十八分】二更亥正一刻九分【心宿第一星偏西四度二十八分尾宿第一星偏东二度三十八分】三更子初一刻八分【帝座偏西四度五十六分箕宿第一星偏东六度四十一分】四更子正一刻七分【箕宿第一星偏西八度四分织女第一星偏东一度三十六分】五更丑初一刻六分【斗宿第一星偏西十二度四十五分河鼓第二星偏东四度二十二分】攒防丑正一刻五分【天津第一星偏西一度四十二分女宿第一星偏东三度三十二分】
　　未宫五度【日出寅正二刻五分　昼五十九刻五分日入戌初一刻七分　夜三十六刻十分】一更亥初一刻十分【房宿第一星偏西四十五分心宿第一星偏东四度五十分】二更亥正一刻九分【尾宿第一星偏西二度四十九分帝座偏东四度二十二分】三更子初一刻八分【帝座偏西十度二十三分箕宿第一星偏东一度十四分】四更子正一刻七分【斗宿第一星偏西三度二十七分河鼔第二星偏东十三度四十分】五更丑初一刻六分【河鼔第二星偏西一度五分牛宿第一星偏东六度三分】攒防丑正一刻五分【女宿第一星偏西一度五十五分虚宿第一星偏东九度八分】
　　未宫十度【日出寅正二刻二分　昼五十九刻三分日入戌初一刻九分　夜三十六刻十二分】一更亥初一刻九分【心宿第一星偏西二十一分尾宿第一星偏东六度四十五分】二更亥正一刻八分【帝座偏西四十九分箕宿第一星偏东十度四十八分】三更子初一刻八分【箕宿第一星偏西四度十二分织女第一星偏东五度二十】四更子正一刻七分【八分斗宿第一星偏西八度五十三分河鼔第二星偏东八】五更丑初一刻七分【度十四分河鼔第二星偏西六度四十六分牛宿第一星】攒防丑正一刻六分【偏东二十二分女宿第一星偏西七度三十六分虚宿第一星】
　　小暑未宫十五度【偏东三度二十七　分日出寅正二刻八分昼五十八刻十　四分日入戌初一】一更亥初一刻七分【刻七分夜三十七刻一分心宿第一星偏西五度十五分尾】二更亥正一刻七分【宿第一星偏东一度五十一分帝座偏西五度五十八】三更子初一刻七分【分箕宿第一星偏东五度三十九分箕宿第一星偏西】四更子正一刻八分【九度二十一分织女第一星偏东十九分斗宿第一星偏西十四】五更丑初一刻八分【度三十二分河鼓第二星偏东二度三十五分天津第一星】攒防丑正一刻八分【偏西三度四十四分女宿第一星偏东一度三十分虚宿第】
　　未宫二十度【一星偏西二度二十　七分危宿第一星偏东六度十二　　分日出寅正二】一更亥初一刻四分【刻十一分昼五十八刻八分日入戌初一刻四分夜三】二更亥正一刻五分【十七刻七分尾宿第一星偏西二度四十六分】三更子初一刻七分【帝座偏东四度二十五分帝座偏西十度五十分箕宿第一星偏】四更子正一刻八分【东四十七分斗宿第一星偏西四度三十九分河鼔第二星偏】五更丑初一刻十分【女宿第一星偏西四度二十二分虚宿第一星偏东六度四十】攒防丑正一刻十一分【一分虚宿第一星偏西八度三十四分危宿第一星】
　　未宫二十五度【偏东五分日出寅正　二刻十四分昼五　十八刻二分日入　　戌初一刻一分夜三】一更亥初一刻一分【十七刻十三分帝座偏西八分箕宿第一星偏东】二更亥正一刻四分【十一度二十九分箕宿第一星偏西四度十六分织女第一】三更子初一刻六分【星偏东六度四十四分斗宿第一星偏西九度四十二分河鼓】四更子正一刻九分【第一星偏东七度二十五分牛宿第一星偏西一度十】五更丑初一刻十一分【二分天津第一星偏东二十一分女宿第一星偏西九度】攒防丑正一刻十四分【五十五分虚宿第一星偏东一度八分危宿第一星偏西五】
　　大暑午宫初度【度五十八分北洛　　师门偏东六度四十三分日出寅正三　刻三分昼五十七】一更亥初初刻十二分【刻九分日入戌初初刻十二分夜三十八刻六分帝】二更亥正一刻一分【座偏西四度二十二分箕宿第一星偏东七度十五分箕】三更子初一刻五分【宿第一星偏西八度四十五分织女第一星偏东五十五分斗宿】四更子正一刻十分【第一星偏西十四度四十一分河鼓第一星偏】五更丑初一刻十四分【东二度二十六分天津第一星偏西五度八分女宿第一星偏】攒防丑正二刻三分【东六分虚宿第一星偏西四度五十一分危宿第一星】
　　午宫五度【日出寅正三刻八分　昼丑十六刻十四分日入戌初初刻七分　夜三十九刻八分】一更亥初初刻七分【帝座偏西八度十八分箕宿第一星偏东三度十九分】二更亥正初刻十三分【斗宿第一星偏西三度七分河鼓第二星偏东十四度】三更子初一刻四分【河鼓第二星偏西二度三十分牛宿第一星偏东三度三十八分】四更子正一刻十一分【牛宿第一星偏西五度二十分虚宿第一星偏东五度四十三分】五更丑初二刻二分【危宿第一星偏西二度八分北落师门偏东十度三十三分】攒防丑正一刻八分【室宿第一星偏西三度四十八分壁宿第一星偏东十三度十三分】
　　午宫十度【日出寅正三刻十三分昼五十六刻四分日入戌初初刻二分　夜三十九刻十一分】一更亥初初刻二分【箕宿第一星偏西三十一分织女第一星偏东九度九分】二更亥正初刻十分【斗宿第一星偏西七度二十七分河鼔第二星偏东九度四十分】三更子初一刻三分【牛宿第一星偏西十二分天津第一星偏东一度二十三分】四更子正一刻十二分【女宿第一星偏西十度四十分虚宿第一星偏东二十三分】五更丑初二刻五分【危宿第一星偏西七度五十八分北落师门偏东四度四十三分】攒防丑正二刻十三分【室宿第一星偏西十度八分壁宿第一星偏东六度五十三分】
　　立秋午宫十五度【日出夘初初刻三分　　昼五十五刻九分日入酉正三刻十二分　夜四十刻六分】一更戌正一刻十二分【箕宿第一星偏西六度十七分织女第一星偏东三度二十七分】二更亥正初刻七分【斗宿第一星偏西十一度四十一分河鼓第二星偏东五度二十】三更子初一刻二分【四分天津第一星偏西三度二十五分女宿第一星偏东一度】四更子正一刻十三分【四十九分虚宿第一星偏西四度五十四分危宿第一星偏东】五更丑初二刻八分【三度四十六分北落师门偏西一度三分室宿第】攒防丑正三刻三分【一星偏东一度六分室宿第一星偏西十六度二十四分壁】
　　午宫二十度【宿第一星偏东三　十七分日出夘初初刻九分昼五十　四刻十二分日】一更戌正三刻六分【入酉正三刻六分夜四十一刻三分箕宿第一星偏西七度四】二更亥正初刻四分【十四分织女第一星偏东一度五十六分斗宿第一星偏西十】三更子初一刻一分【五度五十五分河鼔第二星偏东一度十二分女宿第一】四更子正一刻十四分【星偏西二度五十三分虚宿第一星偏东八度十分危宿第】五更丑初二刻十一分【一星偏西一度二十六分北落　师门偏东十一度十五分室宿第】攒防丑正三刻九分【一星偏西四度三十六分壁宿第一星偏东十二度】
　　午宫二十五度【二十五分壁宿　第一星偏西五度五十分土　司空偏东一】
　　一更戌正三刻【度五十分日出夘初一刻昼五十四刻日入酉正三刻】二更亥正初刻【夜四十二刻斗宿第一星偏西一度二分河鼔第二星偏东】三更子初一刻【十六度五分河鼔第二星偏西二度四十分牛宿第一星偏】四更子正二刻【危宿第一星偏西六度三十三分北落师门偏东六度八分】五更丑初三刻【室宿第一星偏西十度二十八分壁宿第一星偏东六度三十三分】攒防寅初初刻【奎宿第一星偏西一度十七分娄宿第一星偏东二度五十五分】
　　处暑已宫初度【日出夘初一刻六分　昼五十三刻三分日入酉正二刻九分　夜四十二刻十二分】一更戌正二刻九分【斗宿第一星偏西四度二十一分河鼔第二星偏东十二度四十六分】二更亥初三刻十一分【河鼓第二星偏西六度二十九分牛宿第一星偏东三十九分】三更子初初刻十四分【虚宿第一星偏西一度一分危宿第一星偏东七度三十八分】四更子正二刻一分【危宿第一星偏西十一度三十七分北落师门偏东一度四分】五更丑初三刻四分【室宿第一星偏西十六度十七分壁宿第一星偏东四十四分】攒防寅初初刻六分【奎宿第一星偏西七度三十六分娄宿第一星偏东六度三十六分】
　　已宫五度【日出夘出一刻十二分　昼五十二刻六分日入酉正二刻三分　　夜四十七刻九分】一更戌正二刻三分【斗宿第一星偏西七度三十六分河鼓第二星偏东九度三十一分】二更亥初三刻八分【天津第一星偏西一度四十八分女宿第一星偏东三度二十四分】三更子初初刻十三分【虚宿第一星偏西五度三十一分危宿第一星偏东三度八分】四更子正二刻二分【室宿第一星偏西一度二十七分壁宿第一星偏东十五度十四分】五更丑初三刻七分【壁宿第一星偏西四度四十六分土司空偏东二度五十四分】攒防寅初初刻十二分【奎宿第一星偏西十三度五十一分娄宿第一星偏东二十】
　　已宫十度【一分日出夘去二　　刻四分昼五十一刻七分日入酉正　一刻十一分夜】一更戌正一刻十一分【四十四刻八分斗宿第一星偏西十度三十二分河鼓第二星】二更亥初三刻四分【偏东六度三十五分女宿第一星偏西十五分虚宿第】三更子初初刻十一分【一星偏东十度四十八分危宿第一星偏西一度三分北】四更子正二刻四分【落师门偏东十一度三十八分室宿第一星偏西六度五】五更丑初三刻十一分【十八分壁宿第一星偏东十度三分土司空偏西二】攒防寅初一刻四分【度四十七分奎宿第一星偏东二十八分娄宿第一星偏】
　　白露已宫十五度【西六度五分胃宿　第一星偏东五度五十四分日出　夘初二刻十分】一更戌正一刻五分【昼五十刻十分日入酉正一刻五分夜四十刻五分斗宿第一星】二更亥初三刻【偏西十三度四十二分河鼔第二星偏东三度二十五分】三更子初初刻十分【女宿第一星偏西三度五十五分虚宿第一星偏东七度】四更子正二刻五分【八分危宿第一星偏西五度二十八分北落师门偏东七度】五更丑正初刻【十三分室宿第一星偏西十一度五十三分壁宿】攒防寅初一刻十分【第一星偏东五度五分奎宿第一星偏西五度十二分】
</div>
    <div class="pagination">
<a href="五礼通考_page279.html">上一页</a><span>...</span><a href="五礼通考_page275.html">275</a><a href="五礼通考_page276.html">276</a><a href="五礼通考_page277.html">277</a><a href="五礼通考_page278.html">278</a><a href="五礼通考_page279.html">279</a><span class="current-page">280</span><a href="五礼通考_page281.html">281</a><a href="五礼通考_page282.html">282</a><a href="五礼通考_page283.html">283</a><a href="五礼通考_page284.html">284</a><a href="五礼通考_page285.html">285</a><span>...</span><a href="五礼通考_page281.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
