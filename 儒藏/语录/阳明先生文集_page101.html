<!DOCTYPE html>
<html>
<head>
    <meta charset="UTF-8">
    <title>阳明先生文集 - 第 101 页/共 112 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>阳明先生文集 - 第 101 页/共 112 页</h1>
    <div class="content">
照得保昌县县丞杜洞久在军门管理军赏清介自持贤劳茂着郡属之中实为翘然今不幸病故使人检其行橐萧然无以为归殡之资殊可伤悼今寻常故官小吏无洞一日之劳者犹且有水手殡殓之例况洞从征恶寇跋涉险阻冲冐瘴毒又且平日才而且贤所谓以死勤事者矣焉可以不从厚待之是贤不肖略无所辨也为此牌仰本府官吏即于库贮无碍官钱内给与水夫二名棺殓银十两就行照例起关应付船长脚力查照家属名数给与口粮务要从厚资送还乡开报及仰保昌县官吏即便佥拨长行水手二名棺殓银二十两及将本官应得俸粮马夫银两照数支给交付伊男及差的当人役护送还乡毌致稽悞

△其八十六牌行广西副总兵李璋【更调土兵事宜】

据镇守广西地方副总兵李璋呈开广西省城猺獞密迩屡年大征皆系老弱就诛而豪强窜伏捷书方闻警报随至明验有征覆辙当戒顾今日之事大征未敢轻议而鵰剿实所当行除将见在官军打手整搠听候外及照原拟防守省城东兰南丹那地三州土兵今皆迯回正参呈催调间据广西布政司呈奉军门批据将那地州土兵免其秋调专在柳州听参将沈希仪调用备行南丹州前赴广西省城听调杀贼自今八月初一日为始至下年八月初一日止却调东兰州土兵依期更替等因照得南丹一州兵力素弱恐难济事东兰每年出兵二千更番防守省城此系土官韦虎林先年告求实授自愿报效比与秋调不同合无再令韦虎林精选三千前赴省城听本职会同三司并该道守巡等官从长酌量相机鵰剿仍乞行桂林道守巡官监督军务纪验功次合用钱粮乞于军饷银内量支发仰布政司收贮听支事完造册缴报等因到院照得各州土兵征调频数本非良法非但耗费竭财抑且蝢兵剉锐必湏各州轮年调发一以省供馈之费一以节各兵之劳庶几土人稍有休息之期而官府亦获精锐之用已经行仰该司遵照备行南丹州官族莫振享即就拣选勇敢精锐目兵三千名躬亲统领照依克定日期前赴广西省城听调杀贼果能输忠报効立有奇功即与具　奏准袭该州官职自今八月初一日为始至丁年八月初一日止却调东兰州土兵依期更替自今各州目兵军门断不轻易调发致令奔疲劳苦亦决不姑息隐忍纵令骄惰玩弛但有稽抗迟悞违犯节制轻则量行罚治重则拏究革去冠带又重则贬级削地又重则举兵诛讨断不虚言通行各土官兵目知悉俱仰改心易虑毌蹈前非自贻后悔去后今据所呈为照本院军令既出难再轻改失信下人但本官呈称鵰剿缺兵固亦一时权宜况称原系本州岛先年自愿报効不在秋调之数亦合姑从所请暂准取调为此牌仰本官即便会同镇守太监傅伦行仰该州土官韦虎林照数精选目兵前赴省城听各官调遣剿贼待三两月间事毕随即撤放回州遵照军门批行事理依期更班听调不许久留失信其所呈鵰剿事宜悉听会同三司掌印守巡兵备等官依拟施行事完之日通将获过功次用过钱粮数目开报查考俱毌违错仍行总镇总兵镇巡等衙门知会

△其八十七牌行广东布政司犒奖儒士岑伯高

照得思田之乱上廑　九重命将出师动调四省军马钱粮汹汹两年功未告成而变日不测本院前来勘处是固仰赖　皇上好生之仁格于天地至诚动物不疾而速是以宣布　威德而旬月之间诸夷即尔革心向化翕然来归然而奔走服役固有效劳于下者其间乃有深谋秘计之士潜开默导以会合事机其功隐而难见此惟主将知之功成行赏是所谓首功者也照得儒士岑伯高素行端介立心忠直积学待时安贫养毌一毫无所苟取而人皆服其廉一言不肯轻发而人皆服其信游学横州南宁之间远近士夫及各处士官土夷莫不闻风向慕仰其高节本院抚临之初即用此生使之深入诸夷仰布　朝廷之德下宣本院之诚是以诸夷孚信之速至于如此本生实学与有力焉当时平复奏内即欲具列本生之功而事变方息深谋秘计未欲张布于诸夷且本生志在科第发身不肯异途苟进坚辞力请本院不欲重违雅志遂尔未及奏列今思田既已大定凡有微劳于兹役者莫不开列而本生之功泯然未长其于报功励忠之典诚有未当仰抄案回司即于军饷银内动支一百两及置买彩币羊酒礼送本生以见本院慰赏犒劳之意仍迎遵本院钦奉　勑谕便宜事理给与军功冠带以荣其身该司仍备给札付执照并行原籍官司以礼优待免其杂泛差徭明朝廷赏功之典彰军门激励之道既以遂其养毌之□且以遂其高尚之心是后本生志求科第其冠带自不相妨仍行两广揔镇揔兵镇廵等衙门知会

阳明先生别录卷之十三


●阳明先生别录卷之十四

公移七

◆公移七

征剿八寨断藤峡　【共四十五条】

○征剿八寨断藤峡　【共四十五条】

其一牌行右布政林富副总兵张佑进剿方畧

其二牌行水顺宣慰司统兵致仕宣慰使彭明辅进剿方畧

其三牌行保靖宣慰司宣慰彭九霄进剿方畧

其四牌行左参将张经守巡左江道参议汪必东佥事吴天挺进剿方畧

其五牌行湖广督兵佥事汪溱都指挥谢佩

其六牌行参将沈希仪督兵防捕

其七牌行左江道守巡官布发旗号

其八牌行左江道守巡守备等官

其九牌行南宁府支给粮饷

其十牌行副总兵张佑督谕报效土目

其十一牌行南丹卫指挥程万全等搜捕逋贼

其十二牌行指挥孙继武搜捕逋贼

其十三牌仰千户丁文盛等搜捕逋贼

其十四牌行副使翁素招复良民

其十五牌行知州林宽随军赞画

其十六牌行委官应骢督谕土目

其十七牌仰委官季本

其十八牌行兼管柳庆地方参将沈希仪

其十九牌行归顺州官男岑瓛

其二十牌行东兰州知州韦虎林扑剿逋贼

其二十一批左江道纪验贼级呈

其二十二牌委左江道佥事吴天挺犒赏湖兵

其二十三牌仰佥事吴天挺奖励监督官

其二十四札付保靖宣慰司官舍彭荩臣

其二十五牌仰佥事吴天挺奖劳统兵土官

其二十六牌行宾州预处兵屯

其二十七牌委通判陈志起调乡兵

其二十八牌委指挥赵璇督剿逋贼

其二十九牌行右江道犒赏土目

其三十牌行副总兵张佑督剿绿茅诸巢

其三十一牌行右江道督调报効头目

其三十二牌行署思恩府事同知桂鏊赈给报效土目

其三十三牌行署田州府事知州林宽给发军赏

其三十四牌行南宁府犒赏官兵

其三十五批左江道清查贼田呈

其三十六牌行左江道绥柔流贼

其三十七告谕村寨

其三十八牌行浔州府知府招抚残贼

</div>
    <div class="pagination">
<a href="阳明先生文集_page100.html">上一页</a><span>...</span><a href="阳明先生文集_page96.html">96</a><a href="阳明先生文集_page97.html">97</a><a href="阳明先生文集_page98.html">98</a><a href="阳明先生文集_page99.html">99</a><a href="阳明先生文集_page100.html">100</a><span class="current-page">101</span><a href="阳明先生文集_page102.html">102</a><a href="阳明先生文集_page103.html">103</a><a href="阳明先生文集_page104.html">104</a><a href="阳明先生文集_page105.html">105</a><a href="阳明先生文集_page106.html">106</a><span>...</span><a href="阳明先生文集_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
