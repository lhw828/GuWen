<!DOCTYPE html>
<html>
<head>
    <meta charset="UTF-8">
    <title>御纂朱子全书 - 第 95 页/共 96 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御纂朱子全书 - 第 95 页/共 96 页</h1>
    <div class="content">　　先生去上芸香阁阁老新峩豸角冠留取幽人卧空谷一川风月要人看
　　瓮牖前头翠作屛晚来相对静仪刑浮云一任闲舒卷万古青山只麽青
　　仰思二首
　　公徳明光万世师从容酬酢更何疑当年不合知何事清夜端居独仰思
　　圣贤事业理难同僭作新题欲自攻王事兼施吾岂敢傥容思勉议成功
　　示四弟
　　务学修身要及时竞辰湏念隙驹驰清宵白日供游荡愁杀堂前老古锥
　　观书有感二首
　　半亩方塘一鍳开天光云影共徘问渠那得清如许为有源头活水来
　　昨夜江边春水生防冲臣舰一毛轻向来枉费推移力此日中流自在行
　　七日岳麓道中寻梅不获至十日遇雪作此【自此后系南岳唱酬】
　　三日山行风绕林天寒嵗暮客愁深心期已悮梅花笑急雪无端更满襟
　　枯木次择之韵
　　百年蟠木老声牙偃蹇春风不肯花人道心情顽似汝不湏持向我侬夸
　　夜宿方广闻长老守荣化去敬夫感而赋诗因次其韵
　　拈椎竖拂事非真用力端湏日日新只麽虚空打筋斗思君辜负百年身
　　晚霞
　　日落西南第防峰断霞千里抺残红上方杰阁凭栏处欲尽余晖怯晚风
　　读林择之二诗有感【自此后系东归乱藁】
　　笋舆随望入寒烟毎诵君诗辄黯然今夜定知连榻梦一时飞堕锡山前
　　竹舆傲兀聼呕哑合眼归心已到家游子上堂慈母笑岂知行李尚天涯
　　马上赠林择之
　　与君归思渺悠哉马上看山首共回认取山中竒絶处他年无事要重来
　　宿梅溪胡氏客馆观壁间题诗自警二絶
　　贪生莝豆不知羞腼靣重来蹑俊游莫向清流浣衣袂恐君衣袂涴清流
　　十年湖海一身轻归对黎涡却有情世路无如人欲险防人到此误平生
　　择之所和生字韵语极警切次韵谢之兼呈伯崇
　　不是讥诃语太轻题诗只要警流情烦君属和増危惕虎尾春氷寄此生
　　二十七日过毛山铺壁闲题诗者皆言有毛女洞在山绝顶问之驿吏云狐魅所为耳因作此诗
　　人言毛女住青冥散发吹箫夜夜声却是邮童觧端的向侬説是野狐精
　　临江买舟
　　征骖聊驻近江楼南市津头问买舟共説明朝乘雪水长歌一日到洪州
　　过樟木镇晚晴二首
　　朝晴遣我看芗林顷刻浮云万里隂拂袖淩风三十里依然寒日照长吟
　　飞云极目疑梅岭落日回头梦橘洲从此不愁东路永秪应西望转悠悠
　　竹节滩
　　船下清江竹节滩长烟漠漠水漫漫人家断岸斜阳好客子中流薄暮寒
　　观上蓝贤老所藏张魏公手帖次王嘉叟韵
　　火风吹散旱天云肤寸空余翰墨新拭泪相看渺今古堂堂那复有斯人
　　次韵伯崇登滕王阁感旧盖闻往时延阁公拜疏于此云
　　金阙银台梦想中楼前拜舞皁囊空十年殄瘁无穷恨叹息今人少古风
　　次韵择之金歩喜见大江有作
　　江头四望逺峰稠江水中间自在流并防东行三百里水源穷处即吾州
　　次韵择之铅山道中二首
　　防月髙堂阙问安归涂不管上天难诵君两疉思亲句也信从来取友端
　　行尽江湘万叠山家山犹在有无闲明朝渐喜登闽岭涧水分流响佩环
　　公济和诗见闵耽书勉以教外之乐以诗请问二首
　　至理无言絶浅深尘尘刹刹不相侵如云教外传真的却是瞿昙有两心
　　未必瞿昙有两心莫将此意搅儒林欲知陋巷忧时乐只向韦编絶处寻
　　和喜雨二絶
　　雨师谁遣送余春珍重天公恵我民且看欢顔垂白叟莫愁頩頬踏青人
　　黄昏一雨到天明梦里丰年有颂声起望平畴烟草緑只今投笔事农耕
　　壬子三月二十七日闻迅雷有感
　　谁将神斧破顽隂地裂山开鬼失林我愿君王法天造早施雄断荅羣心
　　读李賔老玉涧诗偶成
　　独抱瑶琴过玉溪琅然清夜月明时秪今已是无心久却怕山前荷篑知
　　淳熙甲辰中春精舍闲居戱作武夷櫂歌十首呈诸同游相与一笑
　　武夷山上有仙灵山下寒流曲曲清欲识个中竒絶处櫂歌闲聼两三声
　　一曲溪边上钓船幔亭峰影蘸晴川虹桥一断无消息万壑千岩锁翠烟
　　二曲亭亭玉女峰插花临水为谁容道人不复荒台梦兴入前山翠防重
　　三曲君看架壑船不知停櫂防何年桑田海水今如许泡沫风灯敢自怜
　　四曲东西两石岩岩花垂露碧金鸡呌罢无人见月满空山水满潭
　　五曲山髙云气深长时烟雨暗平林林闲有客无人识款乃声中万古心
　　六曲苍屏绕碧湾茅茨终日掩柴闗客来倚櫂岩花落猿鸟不惊春意闲
　　七曲移船上碧滩隐屛仙掌更囬看人言此处无佳景只有石堂空翠寒
　　八曲风烟势欲开鼓楼岩下水潆洄莫言此处无佳景自是游人不上来
　　九曲将穷眼豁然桑麻雨露见平川渔郎更覔桃源路除是人闲别有天
　　刘子澄逺寄羊裘且有懐仁辅义之语戯成两絶为谢以发千里一笑
　　短棹长蓑九曲滩晚来闲弄钓鱼竿防囬欲过前湾去却怕斜风特地寒
　　谁把羊裘与醉披故人心事不相违狂奴今夜知何处月冷风凄未肯归
　　南城呉氏社仓书楼为余写真如此因题其上
　　苍顔已是十年前把镜回看一怅然履薄临深谅无防且将余日付残编
　　乐府
　　水调歌头
　　富贵有余乐贫贱不堪忧谁知天路幽险倚伏互相酬请看东门黄犬更聼华亭清唳千古恨难収何似鸱夷子散髪弄扁舟　鸱夷子成覇业有余谋收身千乘卿相归把钓鱼钩春昼五湖烟浪秋夜一天云月此外尽悠悠永弃人间事吾道付沧洲
　　又次袁机仲韵
　　长记与君别丹鳯九重城归来故里愁思怅望渺难平今夕不知何夕得共寒潭烟艇一笑俯空明有酒径湏醉无事莫闗情　防梅去踈竹外一枝横与君吟弄风月端不负平生何处车尘不到有个江天如许争肯换浮名只恐买山隐却要炼丹成
　　满江红刘知郡生朝
　　秀野诗翁念故山十年乖隔聊命驾朱门旧隐緑槐新陌好雨初晴仍半暖金缸玉斝开瑶席更流传丽藻借江天留春色　过里社将児侄谈徃事悲陈迹喜尊前见在镜中如昔两鬓全欺烟树緑方瞳好映寒潭碧但一年一度一归来欢何极
　　菩萨蛮囘文
　　晚红飞尽春寒浅浅寒春尽飞红晚尊酒緑隂繁繁隂緑酒尊　老仙诗句好好句诗仙老长恨送年芳芳年送恨长
　　又次圭父囘文韵
　　暮江寒碧萦长路路长萦碧寒江暮花坞夕阳斜斜阳夕坞花　客愁无胜集集胜无愁客醒似醉多情情多醉似醒
　　念奴娇用傅安道和朱希真梅词韵
　　临风一笑问羣芳谁是真香纯白独立无朋算只有姑射山头仙客絶艳谁怜真心自保邈与尘縁隔天然殊胜不闗风露氷雪　应笑俗李麤桃无言翻引得狂蜂轻蝶争似黄昏闲弄影清浅一溪霜月画角吹残瑶台梦断直下成休歇緑隂青子莫教容易披折
　　和西江月
　　睡处林风瑟瑟觉来山月团团身心无累久轻安况有清凉池馆　句稳翻嫌白俗情髙却笑郊寒兰膏元自少陵残好处金章不换
　　又
　　堂下水浮新緑门前树长交枝晚凉快写一篇诗不説人闲忧喜　身老心闲益壮形癯道胜还肥软轮加璧未应迟莫道前非今是
　　鹧鸪天江槛词
　　暮雨朝云不自怜放教春涨緑浮天秪今画阁临无地宿昔新诗满系船　青鸟外白鸥前防生烟火旧因縁酒阑山月移雕槛歌罢江风拂玳筵
　　又
　　已分江湖寄此生长簔短笠任隂晴鸣桡细雨沧洲逺系舸斜阳画阁明　竒絶处未防情防时还得去寻盟江妃定许捐双佩渔父何劳笑独醒
　　浣溪沙次秀野酴醿韵
　　压架年来雪作堆珍丛也是近移栽肯令容易放春囘却恐隂晴无定度从教红白一时开多情蜂蝶早飞
　　来
　　好事近
　　春色欲来时先散满天风雪坐使七闽松竹变珠幢玉节　中原佳气郁葱葱河山壮宫阙丞相功成千载映黄流清彻
　　櫽括杜牧之齐山诗作水调歌头
　　江水浸云影鸿雁欲南飞擕壶结客何处空翠眇烟霏尘世难逢一笑况有紫萸黄菊堪插满头归风景今朝是身世昔人非　酬佳节湏酩酊莫相违人生如寄何事辛苦怨斜晖无尽今来古往多少春花秋月那更有危机与问牛山客何必独沾衣
</div>
    <div class="pagination">
<a href="御纂朱子全书_page94.html">上一页</a><span>...</span><a href="御纂朱子全书_page90.html">90</a><a href="御纂朱子全书_page91.html">91</a><a href="御纂朱子全书_page92.html">92</a><a href="御纂朱子全书_page93.html">93</a><a href="御纂朱子全书_page94.html">94</a><span class="current-page">95</span><a href="御纂朱子全书_page96.html">96</a><a href="御纂朱子全书_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
