<!DOCTYPE html>
<html>
<head>
    <meta charset="UTF-8">
    <title>性理群书句解 - 第 1 页/共 11 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>性理群书句解 - 第 1 页/共 11 页</h1>
    <div class="content">　　钦定四库全书　　　　　子部一
　　性理羣书句解　　　　　儒家类
　　提要
　　【臣】等谨案性理羣书句解二十三卷宋熊节编熊刚大注节字端操建阳人官至通直郎知闽清县事刚大亦建阳人受业于蔡渊黄干嘉定中登进士自称觉轩门人掌建安书院朱文公诸贤从祀祠其仕履则不可考注中称迩年皇上亲洒白鹿洞规以赐南康则理宗时人也节受业于朱子是书采摭有宋诸儒遗文分类编次首列濓溪明道伊川康节涑水诸大儒传道支派次赞次训次戒次箴次规次铭次诗次赋次序次记次说次录次辨次论次图次正防次皇极经世次通书次文而以七贤行实终焉其列司马光一人与后来讲学诸家持论迥异考朱子于绍熙五年冬筑竹林精舎率诸生行舎菜之礼于先圣先师以周程邵张司马延平七先生从祀集中载其祝文有曰邵曰张爰及司马学虽殊辙道则同归之语则朱子序列学统本自有光后来门戸日分讲学者乃排而去之节亲受业于朱子故犹不敢恣为高论也所录之文亦以七贤为主而杨时罗仲素范浚吕大临蔡元定黄干张栻胡宏真德秀所作亦间及焉其上及范质者以朱子作小学尝录其诗旁及苏轼者则以司马光行状之故非因轼也明永乐中诏修性理大全其录诸儒之语皆因近思录而广之其録诸儒之文则本此书而广之并其性理之名似亦因此书之旧是其文虽习见固亦作乐者之苇籥造车者之椎轮矣刚大所注盖为训课童防而设浅近之甚殊无可采以其原附此书以行姑并录之以存其旧焉乾隆四十六年六月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀












　　钦定四库全书
　　性理羣书句解卷一
　　宋　熊　节　编
　　熊刚大　注
　　道支派
　　圗










<子部,儒家类,性理群书句解,卷一>
<子部,儒家类,性理群书句解,卷一>
<子部,儒家类,性理群书句解,卷一>
　　賛【赞者讃诵之意六先生賛皆文公亲笔而文公未有赞曩先生书画像自警载诸大全集至今读之使人凛然起敬】
　　濂溪先生遗像賛【此篇賛咏濓溪上续千载不传之道统】文公先生
　　道防千载【道者日用常行之理由尭舜禹汤文武周公而传之孔子由孔子而传之顔曽思孟同此道也孟子殁不得其至扵我朝盖千余载矣】圣逺言湮【圣人之世既辽逺而不相接圣人之言益湮没而不可见湮音因】不有先觉【于此之时不有周子先知此理】孰开我人【将何所頼以启我后人乎】书不尽言【书者易通之书周子所作也而书不足以尽周子之言】圗不尽意【圗者太极之圗亦周子所作也而圗不足以尽周子之意】风月无边【其胸懐洒落犹光风霁月浩无边岸】庭草交翠【生意无息犹庭前之草翠色交加如此等气象岂圗书所能尽哉】
　　明道先生遗像賛【此篇賛咏明道道徳温粹之容】
　　休山立【读为阳休与嘘同言气之充实如阳气之休物也貌之端严如山之屹立也见礼记休合音喣】玉色金声【言其色之温柔如玉色之不变也声之洪畅如金声之不絶也】元气之防【是皆天地真元之气防合于此】浑然天成【间生明道徳性浑全出扵天成不假人力之为也】瑞日祥云【人之仰其徳者如瑞日祥云之间见】和风甘雨【人之被其徳者如和风甘雨之着物】龙徳正中【龙乃干之象九二中正之位圣人具阳刚中正之徳大而化之犹龙之变化莫测言明道实具圣人之徳而在下位者也】厥施斯普【使得其位以行其道则此徳所施斯极天下莫之能外矣施去声】
　　伊川先生遗像賛【此篇賛咏伊川气象端严之态】
　　规圎矩方【规所以为圎之器矩所以为方之器言其周旋中规折旋中矩也】绳直凖平【绳所以取直之器凖所以取平之器言其至直如绳全平如凖也】允矣君子【信矣此君子之人】展也大成【诚然集大成之美】布帛之文【文章见扵世犹布帛然虽无文绣之施实民生之不可阙】菽粟之味【意味之根于理犹菽粟然虽无膏梁之珍实民食之不可无】知徳者希【知此徳者少有】孰识其贵【孰知其为可贵耶】
　　康节先生遗像賛【此篇賛咏康节胸襟豪逸之态】
　　天挺人豪【天所挺生豪杰之人】英迈盖世【英雄超迈之气盖乎一世】驾风鞭霆【御风气而上防叱雷霆而在下】歴覧无际【遍覧宇宙之间浩无边方之限】手探月窟【一隂生于姤是为月窟言邵子能探阴长阳消之理而姤卦实居先天圗之上故曰手探】足蹑天根【一阳生于复是为天根言邵子独防阳长隂消之理而复卦实居先天圗之下故曰足蹑】闲中今古【闲中静观古今之变而万期须防也】醉里乾坤【醉里玩视乾坤之大而两间蘧庐也】
　　横渠先生遗像賛【此篇賛咏横渠力学精思之功】
　　蚤恱孙呉【先生初喜孙膑呉起用兵之法蚤音早】晚逃佛老【后来尽奔佛氏老子虚寂之教】勇撤臯比【臯比虎皮也尝在京师坐虎皮说周易及闻二程论易遂撤去臯比之席比音皮】一变至道【由是一变而至圣人之道】精思力践【精而思之以通其防力而践之以造其极】妙契疾书【中夜妙合于此心取烛速记其所得】订顽之训【西铭之书初名订顽先生所作以诲学者订正也丁定切】示我广居【无非示我以仁道之大广居所以状仁体之大而可以安居也】
　　涑水先生遗像賛【此篇賛咏温公清修苦节之美】
　　笃学力行【专志于学勉力而行】清修苦节【清介自修坚苦节约】有徳有言【蕴于内为徳发于外为言】有功有烈【着扵国曰功及扵民曰烈】深衣大带【身服以深衣束以大带】张拱徐趋【张手而拱徐歩而趋】遗像凛然【一见遗像凛然难犯】可肃薄夫【浇幸之夫莫不起敬】
　　晦庵先生画像賛【此篇自述其行已养心之道】
　　从容乎礼法之场【动而此身优防于天理凖则之地】沈潜乎仁义之府【静而此心存养夫实理浑涵之天】是予盖将有意焉【皆吾之意所欲为】而力莫能与也【而吾之力恐未及】佩先师之格言【佩服儒先当理之言】奉前烈之余矩【奉承前人正巳之道】惟闇然而日修【惟知幽隐之中日不忘自修之实】或庻几乎斯语【庻动遵礼法静守仁义扵斯言得之先生自少而老恪守父师之训韦斋父也刘屏山师也既冠屏山祝词云木晦于根春华敷既长题桃符曰佩韦遵考训晦木谨师皆致意于此故賛亦及之】
　　警学賛【此篇教人卜易之法】
　　读易之法【诵周易法】先正其心【当前正此心】肃容端席【敬尔容正尔席】有翼其临【拱手而前有如两翼即语所谓趋进翼如】于卦于爻【于一卦于一爻】如筮斯得【如有所卜必得其应】假彼象辞【借此易象之言】为我仪则【作我应事之凖则】字从其训【一字之间必循易之诲】句逆其情【一句之内必探易之情】事因其理【所占之事必因其当然之理】意适其平【所卜之意当使其平不可先有所主】曰否曰臧【言凶言吉否音鄙】如目斯见【犹目亲见】曰止曰行【言止言行】如足斯践【犹足亲履】毋寛以畧【毋求之以寛则失之畧】毋宻以穷【毋察之以宻则失之穷】毋固而可【毋坚周以为可】毋必而通【毋期必以为通】平易从容【平易以求从容不廹】自表而里【由外而内】及其贯之【至于融贯】万事一理【万事虽多无越一理】理定既实【理一定而有实】事来尚虚【事之未来者尚虚】用应始有【及应诸用方有其事】体该本无【体之所该本无一事】稽实待虚【考其理之实以待其事之虚】存体应用【存是理之体以应其事之用】执古御今【执古之理御今之事】由静制动【以理之静制事之动】洁静精防【其体洁静其理精防】是之谓易【此之云易】体之在我【惟法之于巳】动有常吉【动则永吉】在昔程氏【往昔伊川】继周绍孔【继绍周孔之易】奥防宏纲【奥妙之防宏大之纲】星陈极拱【举宏纲而奥防明犹北极居中而众星拱】惟斯未启【惟此未有开发】以俟后人【以待后来君子】小子狂简【小子狂斐小子文公自称也】敢述而申【述此而重申之】
　　原象賛【此篇指原八卦竒耦之数如三阳画为干三隂画为坤之类】
　　太一肇判【太极分判】阴降阳升【阴降而下阳升而上】阳一以施【阳竒而主发散】隂两而承【隂耦以顺承于干】惟皇昊羲【三皇中太昊氏伏羲】仰观俯察【仰观天文俯察地理】竒耦既陈【竒画耦画燎然昭陈竒音几下同】两仪斯设【隂阳两仪由此而立】既干乃支【既有其干复生其枝】一各生两【一竒之上又生一竒一耦一耦之上又生一竒一耦】阴阳交错【隂阳交互错杂】以立四象【是为太少隂阳四象】竒加以竒【竒而又竒】曰阳之阳【阳而又阳】竒而加耦【竒上又加一耦】隂阳以章【阳与隂灿然而章】耦而加竒【耦上又画一竒】阴内阳外【隂在下为内阳在上为外】耦复加耦【耦上复加以耦】隂与隂防【二隂交防】两一既分【阳一隂二既分而为太阳少隂少阳太隂四象】一复生两【一象之上又各生一竒一耦合四象而观之凡四竒四耦】三才在目【天地人之分皆在目前】八卦指掌【八卦之画如指斯掌】竒竒而竒【三画而阳】初一曰干【是为乾卦位居第一】竒竒而耦【二阳上画一隂】兊次二焉【见为兊卦位居第二】竒耦而竒【下画一阳上画一隂一阳】次三曰离【是为离卦位居第三】竒耦而耦【下画一阳上画二隂】四震以随【是为震卦位居第四】耦竒而竒【下画一隂上画二阳】巽居次五【是为巽卦位居第五】耦竒而耦【下画一隂上画一阳一隂】坎六斯暏【是为坎卦位居第六】耦耦而竒【下连画二阴上画一阳】艮居次七【是为艮卦位居第七】耦耦而耦【三画尽隂】八坤以毕【是为坤卦位居第八盖先天之卦干一兑二离三震四巽五坎六艮七坤八位序之布如此】初画为仪【初画是两仪】中画为象【中画是四象】上画卦成【上画则八卦成矣】人文斯朗【竒耦分刚柔位尊卑序贵贱别人文着见昭然】因而重之【因以八卦又演而重之】一贞八悔【一本卦为正八变卦为悔如干变为八以干宫内八卦观之乾卦为正其七卦为悔正是正固之体悔有变易之义】六十四卦【变为六十四卦】由内达外【贞者正卦为内悔者变卦为外】交易为体【一隂一阳迭相交易而为体】往此来彼【阳自此往隂自彼来】变易为用【一隂一阳迭相变易而为用】时静而动【动极复静静极复动也此已上言伏羲先天易】降帝而王【自皇降而帝帝降而王】传夏歴商【之有夏又歴有商】有占无文【虽有占卜未有文字】民用弗彰【前民之用不显】文王系彖【于是文王系之以彖辞】周公系爻【周公又系之以爻辞】视此八卦【看此八卦】二纯六交【乾坤二卦纯阳纯隂他六卦则隂阳交错】乃干斯父【干纯阳为父】乃坤斯母【坤纯隂为母】震坎艮男【震初画得干阳为长男坎中画得干阳为中男艮上画得干阳为少男】巽离兊女【巽初画得坤隂为长女离中画得坤隂为中女兊上画得坤隂为少女】离南坎北【此以后天易言离在南方属火主夏坎居北方属水主冬】震东兊西【震在东方属木主春兊在西方属金主秋】乾坤艮巽【干东南坤西北艮东北巽东南】位以四维【位于四方之隅】建官立师【建官以掌之立师以诲之】命曰周易【三易夏曰连山商曰归藏至有周乃名之曰易此已上皆文王后天易】孔圣之【夫子作以发明之】是为十翼【十翼者彖辞大象小象干文言坤文言系辞上篇系辞下篇説卦序卦杂卦】遭秦弗烬【遭秦焚书独免灰烬】及宋而明【及我宋朝而大明】邵羲画【邵尭夫伏羲先天之卦书】程演周经【程伊川演周文王后天之书】象陈数列【卦象昭陈卦数并列】言尽理得【言之详尽道理由此而得】弥亿万年【过百万载】永着常式【永作常法】
　　稽类賛【此篇稽考八卦类分之象如干为天坤为地之义】
　　八卦之象【八卦象】说卦已全【夫子説卦已自全备】考之于经【复穷究之于经】其用弗专【其发用弗专】彖以情言【彖即易之情言】象以像告【象即易之像言】惟是之求【惟以此探索】斯得其要【乃得其大要】干健天行【干主乎健故曰天行不息】坤顺地从【坤主乎顺属地而顺从乎天】震动为雷【震主震动有雷之象】巽入木风【巽主柔入为木为风】坎险水泉【坎主险陷为水为泉】亦云亦雨【又为云雨之象】离丽文明【离主着丽文章光明】电日而火【为日为月为电为火之象】艮止为山【艮主乎止有山之象】兑说为泽【兑主乎説有泽之象】以是举之【即此求之】其要斯得【其大要可得】凡卦六虚【凡一卦六画之虚】竒耦殊位【竒耦异处】竒阳耦隂【竒为阳耦为隂】各以其类【各从其类】得位为正【得其位则正】二五为中【二为下爻三画之中五为上爻三画之中】二臣五君【二乃臣位五乃君位】初始上终【初爻为始上爻为终】贞悔体分【内卦为贞外卦为悔其体既分】爻以位应【所占之爻又观变卦所应之位】阴阳相求【阴与阳相交】乃得其正【斯谓之正】凡阳斯淑【阳则皆善】君子居之【君子当此】凡隂斯慝【隂则皆恶慝音忒】小人是为【小人当此】常可类求【卦之有常者可以类求】变非例测【卦之有变者非定例可测度】非常曷变【不有其常何有其变】谨此为则【当谨此为法则】
　　复卦賛【此篇推明隂消阳长之义】
　　万物职职【万物之众职职动貌】其生不穷【生生本无穷尽】孰其尸之【谁其主之】造化为工【天地为之主宰也】隂阖阳开【隂气闭阳气开】一静一动【隂阖则静阳开则动】于穆无疆【叹其深逺无穷于音乌】全体妙用【由此全体达于妙用】奚独扵斯【何独于此时】潜阳壮阴【藏此阳气于老隂之下】而曰昭哉【而谓昭然】此天地心【是为天地生物之心】盖翕无余【盖闭藏翕敛已尽】斯辟之始【此乃阳气方动之初】生意闯然【马之出门曰闯喻生物之意方始萌蘖闯音趂】具此全美【有此浑全之美】其在于人【在人得天地生物之心以为心】曰性之仁【则为性中之仁】敛藏方寸【浑涵于性之中】包括无垠【包括众义无垠】有茁其萌【萌动之初如草木始生】有恻其隐【恻怛隐动】于以充之【自此充达】四海其凖【散之天下无非此理如凖则然】曰惟兹今【惟当此方复之时】眇绵之间【一脉之阳至微不絶】是用斋戒【必也斋戒谨慎】掩身闲闗【掩身止色闭闗息旅此盖安静休养以助方长之阳也】仰止羲圗【仰彼防羲先天之圗】稽经协【考易经合易】敢賛一辞【敢一言】以诏无倦【以告后之君子无怠扵此】
　　心经賛【此篇推明舜禹授心法之妙】
　　舜禹授受【舜授是道于禹禹受此道于舜】十有六言【只有十六字人心惟危道心惟防惟精惟一允执厥中】万世心学【万世之下心之学】此其源渊【此其源本也】人心伊何【谓人心者何如】生扵形气【生于形体气质之私】有好有乐【好乐喜也心一于喜而不察好乐并去声】有忿有懥【忿懥怒也心一于怒而不察懥音帝】惟欲易流【是偏于喜怒而不得其正从欲易至于流易去声】是之谓危【是曰人心则危殆而难安】须防或放【顷刻放纵】众慝从之【众恶随之】道心伊何【谓道心者如何】根于性命【本于天命谓性之正】曰义曰仁【宜之理为义爱之理为仁】曰中曰正【中之理为礼正之理为智】惟理无形【理则无形可指】是之谓防【是曰道心则防眇而难见】毫芒或失【毫发之间或有所失】其存几希【其能存此心者甚少】二者之间【故人心道心几防之间】曽弗容隙【曽弗容间隙曾平声】察之必精【察之则精一而不杂】如辨白黒【使人心道心判然犹黒白之易辨】知及仁守【以知察之以仁守之】相为始终【察之于始守之于终更相为用】惟精故一【惟能精以察于危防而不杂故能一以纯于浑融而无间】惟一故中【惟能一以纯于浑融而无间故能操执此中而不失】圣贤迭兴【从古圣贤更迭兴起】体姚法姒【姚舜姓姒禹姓上体姚虞下法姒氏】持纲挈维【振其纲举其维】昭示来世【显示后世】戒惧谨独【戒谨恐惧于人所不知己所独知之地】闲邪存诚【防闲百邪操存一诚】曰忿曰欲【凡曰忿怒嗜欲之私】必窒必惩【必窒塞必惩治】上帝实临【有如上天之鍳临】其敢或贰【凛乎不敢二其心】屋漏虽隐【暗室屋漏虽然隐幽】寜使有愧【寜可使有愧耻者】四非当克【非礼勿视听言动此四者皆当克治】如敌斯攻【犹遇仇敌必期攻退】四端既发【恻隐仁之端羞恶义之端辞逊礼之端是非智之端四者既皆发见】皆扩而充【皆当达而充之以全此徳】意必之萌【意度期必一萌于心】云卷席撤【当先去之如云之卷却席之撤去】子谅之生【子读为慈谅读为良慈良之心油然而生】春嘘物茁【犹春气吹嘘万物皆萌芽】鸡犬之放【人之放其鸡犬】欲知其求【尚知往而求之而収拾放心可不然乎】牛羊之牧【人之牧其牛羊】濯濯是忧【犹以其山之萌蘖为忧而保养善心独不然乎】一指肩背【一指之养与肩背之养】孰贵孰贱【何者为贵何者为贱】箪食万钟【竹器之饭万钟之禄食去声】辞受必辨【辞受之间亦当辨明】克治存养【克治人欲存养天理】交致其功【两用其功】舜何人哉【彼虞舜果何如哉】期与之同【岂不可思与之同耶】维此道心【维兹道心】万善之主【乃万善之宗主】天之与我【上天赋与于我】此其大者【莫此为大】敛之方寸【方寸心也収敛于此心之中】太极在躬【太极浑全之理皆在吾身】散之万事【散之事事物物之间】其用弗穷【其妙用有不穷者】若寳灵龟【是必如寳爱灵龟】若奉拱璧【如持奉贵璧奉上声】念兹在兹【心念于此理念于此】其可弗力【其可不笃所念】相古先民【相惟古之先圣相去声】以敬相【以敬之一字相与授】操约施博【所执者甚约所施者甚博】孰此为先【当熟行此敬为先】我来作州【吾来此领州事】茅塞是惧【胸襟茅塞是忧言不通也】爰辑格言【于是来辑至言】以涤肺腑【以涤荡肺腑】明棐几【明之前几案之上】清昼炉熏【于清昼熏一炉之香】开卷肃然【展开书卷肃然起敬】事我天君【以严事我天君天心也君主宰之谓也】






　　性理羣书句解卷一
　　钦定四库全书
　　性理羣书句解卷二
　　宋　熊　节　编
　　熊刚大　注
　　训【训有诲之义管氏弟子职三篇教人逊弟之方文公取以为幼学训字训一篇乃文公门人程端防所作文公见之谓之大尔雅】
　　学则【此篇述弟子为学之法】　　　　　　　文公先生
　　先生施教【先我而生谓父兄施其教诲】弟子是则【为弟为子即此取法】温恭自虚【温顔恭己谦虚其心】所受是极【则所听受斯能极其本原】见善从之【见一善则从之惟恐其后】闻义则服【闻一义则服之惟恐其忘】温柔孝弟【温和柔顺孝亲逊长】毋骄恃力【毋敢骄慢恃其有力】志毋虚邪【心志毋虚伪邪僻】行必正直【所行必端正方直行去声】游居有常【出处有常时】必就有德【必亲近有德之人】顔色整齐【顔色必肃毋使骄矜】中心必式【中心敬谨有法式】夙兴夜寐【早起夜睡】衣带必饬【虽至衣带亦必谨饬】朝益暮习【朝有所益暮必温习】小心翼翼【小心戒慎】一此不懈【常如此不怠】是谓学则【是谓之学法也】
　　蚤作【此篇述弟子蚤起事长之仪】
　　少者之事【为弟子之事】夜寐蚤作【在于夜睡蚤起】既拚盥潄【拚洒扫室堂盥手涤齿拚扫也弗运反盥音管】执事有恪【各顺其事无不恭敬】摄衣共盥【褰衣供具盥器】先生乃作【先我而生者乃起】沃盥彻盥【遂沃水于盥待先生盥罢则撤去】泛拚正席【广扫内外复正坐席泛广也】先生乃坐【父兄就坐】出入恭敬【出入之间必常恭敬】如见賔客【虽无賔客如见賔客】危坐仰师【直躬而坐以敬仰授业之师】顔色毋怍【顔色毋有愧怍】
　　受业对客【此篇述弟子受学对客之节】
　　受业之纪【从师受业之纲纪】必由长始【必从长者教之长去声】一周则然【一周则然】其余则否【余则不必然】凡言与行【凡言出于口行履于身行去声】思中为纪【只欲以无过不及为法之常】古之将兴【古人兴家】必由此始【断自此始】后至就席【后来者就坐席】狭坐则起【宻坐者则当先起】若有賔客【或有賔来】弟子骏作【为弟为子是必急起】对客无譲【对賔客供给使令不敢亢礼】应且遂行【既应则当便行】趋进受命【行进受先生使令】所求不得【凡求待客之物有不得者】必以反命【又必反告先生】反坐复业【于是归坐复理学业】若有所疑【如或有疑未释】捧手问之【以手奉书问于其师】师出皆起【迨师出则皆起】至于食时【至于食罢之时复聚】
　　字训【此篇推明一字一理之义】　　　　　　　程端防
　　天理流行【天以元亨利贞四徳运行于上】赋予万物【畀付万物予与同】是之谓命【所谓命也】人所禀受【人心禀受此理而为仁义礼智】莫匪至善【莫非纯粹至善】是之谓性【所谓性也】主于吾身【为吾一身之主宰】统乎性情【未发为性已发为情心介乎中而兼统之】是之谓心【所谓心也】感物而动【感于事物而不能不动】斯性之欲【性之所发则有欲】是之谓情【所谓情也】为性之质【本性听受之本质】刚柔强弱【或刚或柔或强或弱】善恶分焉【刚之善者为果毅恶者为强柔善者为慈祥恶者为弱二者以分】是之谓才【所谓才也】心之所之【此心所适】趋向期必【趋向者定期其所到必不可回】皆由是焉【皆自此始】是之谓志【所谓志也】为木之神【禀得木之神气】在人则爱之理【具在人心则是为爱之道理】其发则恻隐之情【发见于外则为恻怛之情】是之谓仁【所谓仁也】为金之神【禀得金之神气】在人则宜之理【具在人心则是宜之道理】其发则羞恶之情【发见于外则为羞恶之情恶音污】是之谓义【所谓义也】为火之神【禀得火之神气】在人则恭之理【具在人心则为恭之道理】其发则辞逊之情【发见于外则为辞逊之情】是之谓礼【所谓礼也】为水之神【禀得水之神气】在人则别之理【具在人心则为分别之道理别音鳖】其发则是非之情【发见于外则为是非之情】是之谓智【所谓智也】人伦事物【君臣父子夫妇长幼朋友之伦事事物物酬应之际】当然之理【理有当然而然】是之谓道【所谓道也】行此之道【践履是道】有得于心【有所得于吾心】是之谓徳【所谓徳也】真实无妄【确然真实无有欺妄】是之谓诚【所谓诚也】循物无违【靠事之实无所违背】是之谓信【所谓信也】发已自尽【发诸己者无一毫不尽】是之谓忠【所谓忠也】推己及物【推己之心以及乎人】是之谓恕【所谓恕也】无所偏倚【此心未发无所偏斜无所倚着】是之谓中【所谓中也】发必中节【此心已发无一乖戾皆其中节】是之谓和【所谓和也】主一无适【心主此一更不走作】是之谓敬【所谓敬也】始终不二【自初及末一而不二】是之谓一【所谓一也】善事父母【能顺承父母】是之谓孝【所谓孝也】善事兄长【能敬兄及年齿长我者】是之谓悌【所谓悌也】天命流行【天道运行】自然之理【自然而然之道理不待假借作为】人所禀受【人皆得以禀受于天】五性具焉【仁义礼智信之性以具】是曰天理【是谓天理】人性感物【人性感触于物而动】不能无欲【岂能无所欲】耳目鼻口【耳之于声目之于色鼻之于臭口之于味】斯欲之动【四者皆是有欲之动】是曰人欲【是谓人欲】无为而为【无为之为音谓无所求而为】天理所宜【合于是理之宜】是之谓谊【所谓谊也】有为而为【有为之为音谓有所求而为】人欲之私【动于欲心之私】是之谓利【所谓利也】纯粹无妄【纯美精粹真实无妄】天理之名【合于天理之名】是之谓善【所谓善也】凶无道【凶狠暴戾所为悖道】不善之名【得不良善之名】是之谓恶【所谓恶也】物我兼照【已之与物相视如一】旷然无私【洞然八荒照无所私】是之谓公【所谓公也】蔽于有我【蔽塞人欲惟知有已】不能大公【不能达乎大公之道】是谓之私【所谓私也】凡此字训【凡是为此诲】搜辑旧闻【无非采録往训以编类之搜音搜辑音七】嗟尔小子【嗟彼后学】敬之戒之【敬其当为戒其不当为】克循其名【能随其字之名】深惟其义【深思其字之义】以达于长【上以问于师长长上声】以防于学【下以询于同学】审问明辨【审其问明其辨】精思笃行【精于思力于行】孜孜勉焉【劝汝惟以此自勉】圣可贤致【则圣人地位可以由贤而致】
　　戒【戒者警戒之义】
　　子弟戒【此篇戒子弟躁求利禄之心文公载之小学书中】范鲁公质
　　戒尔学立身【戒尔当学立身之道】莫不先孝悌【无如孝顺悌逊之徳】怡怡奉亲长【和其顔色以奉其亲事其长怡和也长上声】不敢生骄易【不敢萌一骄贵慢易之心】战战复兢兢【恐惧又复凌兢】造次必于是【虽顷刻之间亦必于是】戒尔学千禄【戒尔学为求禄之人】莫若勤道艺【无如尽力道徳文艺】尝闻诸格言【曾闻圣贤之至言】学而优则仕【学而无不足则可入仕】不患人不知【不忧人不已之知】惟患学不至【惟忧学力之未至无以见知于人耳】戒尔逺耻辱【戒尔当逺去耻辱之事】恭则近乎礼【惟恭敬则可近于礼】自卑而尊人【每自卑下而尊敬乎人】先彼而后己【先乎人而后乎我】相防与茅鸱【相防讥无礼茅鸱刺恶言】宜鉴诗人刺【宜明诗人兴讽之由】戒尔勿放旷【戒尔勿放荡】放旷非端士【放旷则非端直之士】周孔垂名教【周公孔子垂世立教】齐梁尚清议【齐国梁国崇尚清虚之议】南朝称八达【东晋称为八达之士】千载秽青史【千年之下秽汚史册】戒尔勿嗜酒【戒尔勿贪于酒】狂药非佳味【狂恶之药酿造而成不是好味】能移谨厚性【能移人谨敬厚重之性】化为凶险类【变为凶强倾险之人】古今倾败者【自古及今由此倾败者】歴歴皆可纪【歴歴皆可纪録】戒尔勿多言【戒尔勿多言语】多言众所忌【多言语之人众人所忌】茍不慎枢机【茍不能谨其言之所发枢户楯机弩牙皆以所发处言】灾厄从此始【灾祸自是而起】是非毁誉间【或是或非或誉人或毁人】适足为身累【适足为吾身之累】举世重交防【举世之人重其交防】拟结金兰契【拟结为金兰之契类之同如兰之臭志之坚如金可断】忿怨从是生【忿怒怨恶自此而生】风波当时起【激为风波当时而起】所以古人疾【是以古人所疾恶】籧篨与戚施【籧篨不能俯者戚施不能仰者籧音渠篨音除】举世重防侠【举世重防谈轻侠之士】俗呼为气义【世俗名为气义之人】为人赴急难【人有危急险难之事则往而趋之难去声】往往陷囚系【易至犯法往往自入囹圄自取械系】所以马援书【所以马援之书辞】殷勤戒诸子【勤拳恳欵戒其诸子】举世贱清洁【举世贱清修雅洁之人】奉身好华侈【自奉尚荣华侈靡好去声】肥马衣轻裘【乗肥马衣轻裘】过闾里【自得过其乡里】虽得市童怜【虽得市井之童怜惜】还为识者鄙【又为有识之人鄙薄】我本羇旅臣【质事周世宗后方事太祖故言羇旅之臣】遭逢尭舜理【遭逢尭舜之治】位重才不充【位为相则已重才则不足充此】戚戚懐忧畏【戚戚然常懐忧畏之心】深渊与薄氷【如在深渊之中如履薄氷之上】蹈之惟恐坠【蹈之于间惟恐坠落】尔曹当悯我【尔辈当悯念我】勿使増罪戾【毋使我添得罪咎】闭门敛踪迹【闗门収敛其迹勿轻出】缩首避名势【缩头以避声名势位之隆】势位难乆居【丞相之势位虽尊实难久处】毕竟何足恃【毕竟是何足倚恃】物盛则必衰【物之盛者其终必衰】有隆还有替【有兴隆则必有衰废】速成不坚牢【天下事欲急就则不坚固】速走多颠踬【急速而走则必遭踬踬音至】灼灼园中花【灼灼其盛者园中之花】早发还先萎【虽是开发之早又先零落】郁郁涧畔松【郁郁而生者涧边之松】迟迟含晩翠【虽是秀发之晚经雪经霜不改苍色】赋命有疾徐【赋命于天有早者有迟者】青云难力致【事业青云之上不可以力而致】寄语谢诸郎【寄言以谢诸郎之进奏者】躁进徒为耳【躁求而进徒耳】
　　言戒【此篇戒人言语躁妄之失】　　　　　　司马温公
　　迂叟曰【迂叟公自称也】言不可不重也【言之发不可不谨重】子不见钟鼓乎【汝不见夫钟之与鼓】夫钟鼓扣之鸣铿訇【击之则其声洪大訇音宏】鞈人不以为异也【鞈人不以为怪以击之使然鞈钟鼓之声鞈人司钟鼓之人鞈音榻】若不扣而自鸣【如是不曽扣击而自有声】人孰不以为之妖邪【人谁不指为妖怪】可以言而不言【当可言之时而不言】犹扣之而不鸣也【正如钟鼓扣而无声】亦为废钟鼓也【是特无用之物而已】
　　事神戒【此篇戒人事神之神不若事心之神】
　　或问迂叟事神乎【迂叟公自称或问曰汝事神明乎】曰【应之曰】事神【吾事神明】或曰【或人又问】何神之事【所事何神】曰【应之曰】事其心神【吾事心之神明】或曰【或人又问】其事之何【其奉事之当如何】如曰【若谓】至简矣【至简至要】不黍稷【不以黍稷祀】不牺牲【不以牲牛祭】惟不欺之为用【惟以正直不欺为用】君子上戴天【君子为人上顺乎天】下履地【下足乎地】中函心【中天地立而有此心】虽欲欺之【虽欲欺其心】其可得乎【其能得耶】
　　箴【箴者箴戒之义】
　　四箴　　　　　　　　　　　伊川先生
　　程子曰【伊川言】顔渊问克己复礼之目【姓顔名回字子渊孔门髙弟也问仁夫子答以克己复礼克己是克去己私复礼是复还天理又问其条目】子曰【夫子言】非礼勿视【视者目之所睹非礼不正则禁止而勿视】非礼勿听【听者耳之所闻非礼不正则禁止而勿听】非礼勿言【言者口之所称非礼不正则禁止而勿言】非礼勿动【动者手足之所持履非礼不正则禁止而勿动】四者身之用也【视听言动四者皆身之用而不能无者】由乎中而应乎外【四者皆此心之形见而应酧乎外】制乎外所以养其中也【就形见处用功禁制于外所以养此心也】顔渊事斯语【顔渊从事此言】所以进扵圣人【所以能庻几圣人地位】后之学圣人者【后之有志学为圣人者】宜服膺而勿失也【当以此语服着于胸膺之间而防敢失坠也】因箴以自警【因作为箴训以自警戒】
　　视箴【此篇专言非礼勿视】
　　心兮本虚【人之一心本自虚灵】应物无迹【感应出入无迹可执】操之有要【操存必有其要】视为之则【莫先谨视则犹节也】蔽交于前【物欲之蔽交接于其前】其中则迁【惑于所见中必移矣】制之扵外【禁制于外目不妄视】以安其内【则神识泰定内斯以安】克己复礼【克去己私复还天理】久而诚矣【久则实理流行周旋中礼矣诚实理也故克己复礼则犹待于用力至于诚则无所用其力】
　　听箴【此篇专言非礼勿听】
　　人有秉彛【人有此生便秉执得此彛常之性】本乎天性【本原于天无不善也】知诱物化【知识诱于外而忘返物欲化其内而莫觉知去声】遂亡其正【由是所禀之正日以防亡】卓彼先觉【卓然天民之先觉】知止有定【知止者知其所当止有定者得其所当止】闲邪存诚【闲邪妄于外存实理于中】非礼勿听【非礼不听之矣】
　　言箴【此篇专言非礼勿言】
　　人心之动【心活物也故动】因言以宣【动则因言语而宣达】发禁躁妄【躁轻肆者也妄虚缪也言语之发禁止其轻肆虚缪】内斯静专【禁其轻肆则内斯静定禁其虚缪则内斯专一】矧是枢机【枢户楯也机弩牙也户之阖辟射之中否皆由之发言乃吾身之枢机】兴戎出好【一言之恶或至于兴师一言之善或至于合好好去声】吉凶荣辱【得则有吉有荣失则有凶有辱】惟其所召【发于口者甚轻召于彼者甚捷】伤易则诞【躁而伤于易则诞肆而不审易去声】伤烦则支【妄而伤于烦则支离而逺实】已肆物忤【肆纵情也肆己者必忤物躁之致也】出悖来违【悖乖理也悖而出者必悖而反妄之致也】非法不道【非法度之言不敢称道】钦哉训辞【敬此圣贤教训言辞】
　　动箴【此篇专言非礼勿动】
　　哲人知几【明哲之人知其几防】诚之于思【于所思而诚之一念之动不敢妄也】志士励行【立志之士勉励其行】守之于为【于所为而守之一事之动不敢忽也合而言之思是动之防为是防之着思是动于内为是动于外】顺理则裕【顺天理而动则安而裕】从欲惟危【从人欲而动则殆而危】造次克念【顷刻之间常思以顺乎理造去声】战兢自持【恐惧自守惟恐或陷于欲】习与性成【习谓修于己性谓得于天习与性合则全其本然之善】圣贤同归【与圣贤一矣】
</div>
    <div class="pagination">
<span class="current-page">1</span><a href="性理群书句解_page2.html">2</a><a href="性理群书句解_page3.html">3</a><a href="性理群书句解_page4.html">4</a><a href="性理群书句解_page5.html">5</a><a href="性理群书句解_page6.html">6</a><span>...</span><a href="性理群书句解_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
