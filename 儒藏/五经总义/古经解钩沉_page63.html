<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 63 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 63 页/共 104 页</h1>
    <div class="content">　　鸠丈尒切徐音【影宋本集韵五】
　　公孙归父
　　襄仲之子服防
　　传以失大援者仲也夫
　　援助也仲杀适立庶国政无常隣国非之是失大援助也同【并史记注三十三】
　　成公
　　【元年】经作丘甲
　　司马法云九夫为井四井为邑四邑为丘马一匹服注【朱校宋本礼记疏五十九】　司马法云四邑为丘有戎马一匹牛三头是曰匹马丘牛四丘为甸甸六十四井出长毂一乘马四匹牛十二头甲士三人步卒七十二人戈楯具备谓之乘马同【诗疏十三之二】　谷梁谓士农工商为一丘今丘作甲是使四人皆作甲以为非正为见之浅欤公羊谓四丘为甸甸出甲士三人今乃使一丘之地出甲士斯近之亦未尽其旨噫苟如是二説则必书曰丘出甲必不曰作丘甲也究其旨谓之丘甲者丘则赋之本名加之以甲则赋之总号非独为出甲矣周礼九夫为井四井为邑四邑为丘丘出戎马一疋牛三头斯赋则鲁赋之本名也四丘为甸甸六十四井出长车一乘戎马四疋牛十二头甲士三人步卒七十二人此甸所赋今使丘出之故曰丘甲左氏谓讥重敛得其旨折衷【山堂考索续集十二】
　　【二年】经战于鞌
　　鞌齐地名同【史记注三十二】
　　公及楚人
　　公与外大夫盟例不书公而此书之讥公弃晋从楚也赵集传【微旨下】
　　传请曲县
　　诸侯轩县阙南方形如车舆失名注【周礼疏二十三】
　　请八百乘
　　六万人贾逵
　　师至于靡笄之下
　　靡笄山名同【并史记注三十二】
　　【异字】旦辟左右【唐石经十二】
　　逢丑父
　　齐大夫贾逵【史记注三十二】
　　将及华泉
　　华不注山下泉水也土地名【水经注八】
　　击马陉
　　马陉齐地贾逵【史记注三十二】　马陵一作马陉同【于钦齐乘二】
　　必以萧同叔子
　　萧附庸子姓同
　　尽东其亩
　　欲令齐陇亩东行服防【并史记注三十二】
　　使为邢大夫
　　邢晋邑贾逵
　　【三年】传晋作六军
　　初作六军僭王也同【并史记注三十九】
　　【五年传注】野馈曰餫
　　【疏阙文】俱是在野皆以野言之
　　【六年经注】鲁人自鞌之功至今无患
　　【疏阙文】鞌在二年今始立武宫故云【并宋本十八】
　　传沃饶而近盬
　　土平有溉曰沃盐盬也服防【水经注八】
　　浍
　　出平阳绛县西入汾释例【説文系传二十一】
　　【七年】传使为行人于吴
　　行人掌国賔客之礼籍以待四方之使賔大客受小国之币辞服防【史记注三十一】
　　【八年】经晋侯使韩穿来言汶阳之田归之于齐
　　汶阳者本鲁之田而齐取之成二年鞌之战齐师败绩齐使国佐于晋纪献玉石与地以和之晋使齐归我汶阳之田至斯齐晋未有衅隙齐复求汶阳于晋晋复使我还齐苟曰使我使归之则必书曰晋侯使韩穿来归汶阳之田于齐矣而曰来言汶阳之田非胁之明矣穷其旨是和好之言使我徐徐自归于齐不使齐鲁复有怨隙然考其情不无临制听其言则宛且逊圣人为鲁故不书其情而书其言斯左氏谷梁得其实公羊之误折衷【山堂考索续集十二】
　　宋公使公孙寿来纳币
　　不称主人母命不通故称使妇人无外事服注【仪礼疏二】
　　传异姓则否
　　诸侯直云备酒浆何得有异姓在其中箴膏盲【影宋单本谷梁疏八】
　　【九年】传南冠
　　楚冠也贾逵【御览六百八十五】
　　【十年】经乃不郊
　　不郊则是免牲也其文虽殊其旨无异折衷【本义十九】
　　传膏之下
　　释者为膏规仕【宋本疏十八】
　　【十三年】经宋公卫侯
　　宋公卫侯先君未葬而称爵讥其不称子贾注　服注【并朱校宋本礼记疏七】
　　传受脤于社
　　左氏説脤社祭之肉盛之以蜃宗庙之肉名曰膰五经异义【周礼疏十八】
　　使吕相
　　晋大夫贾逵【史记注三十九】
　　戮力
　　戮音留稽康音【国语补音一】
　　又欲阙剪我公室
　　【疏阙文】正义曰阙为缺损剪为灭削言欲损害晋之公室【宋本十九】
　　不佞
　　佞才也不才者自谦之辞服注【论语疏三】
　　【注】宜言寡人称君误也
　　吕相虽奉君命兼有已语规杜【宋本疏十九】
　　【十四年】传称族
　　左氏以豹违命故贬之而去族箴膏盲【宋本疏十九】
　　【十五年】传晋三郤
　　郤锜郤犫郤至贾逵
　　【十六年】经战于鄢陵
　　鄢陵郑之东南地也服防【并史记注三十九】
　　于沙随
　　在梁国宁陵县北沙阳亭是也杜例【水经注二十三】
　　曹伯归自京师
　　曹伯不名自京师故也此言诸侯在他国者则是失地之君故反国则名之今曹伯在京师王不黜之则是不失国故不名也啖集传【微旨下】
　　传至于鸣鴈
　　鸣鴈在雍丘县西北杜例【水经注二十三】
　　蹲甲
　　蹲才丸切郑音【宋本羣经音辨一】
　　有韎韦之跗注
　　跗谓足跗注属也袴而属于跗贾注　服注【并周礼疏二十一】
　　敢告不宁
　　楚王云无乃伤乎恐其伤也答云敢告不宁告其身不伤耳魏犫云不有宁也以伤为宁此与魏犫相似规杜【宋本疏十九】
　　及瑕
　　瑕楚地土地名【水经注二十三】

　　古经解钩沉卷十八
<经部,五经总义类,古经解钩沉>
　　钦定四库全书
　　古经解钩沉卷十九
　　长洲余萧客撰
　　春秋左传五
　　成公【下】
　　【十七年】经同盟于柯陵
　　不重言诸侯见尹子单子与盟通例
　　用郊
</div>
    <div class="pagination">
<a href="古经解钩沉_page62.html">上一页</a><span>...</span><a href="古经解钩沉_page58.html">58</a><a href="古经解钩沉_page59.html">59</a><a href="古经解钩沉_page60.html">60</a><a href="古经解钩沉_page61.html">61</a><a href="古经解钩沉_page62.html">62</a><span class="current-page">63</span><a href="古经解钩沉_page64.html">64</a><a href="古经解钩沉_page65.html">65</a><a href="古经解钩沉_page66.html">66</a><a href="古经解钩沉_page67.html">67</a><a href="古经解钩沉_page68.html">68</a><span>...</span><a href="古经解钩沉_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
