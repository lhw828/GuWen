<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 29 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 29 页/共 206 页</h1>
    <div class="content">　　三章音义御鱼吕切【毛本下衍○】
　　晨风
　　序下阙疏【疑脱】
　　鴥彼晨风【鴥误从冘下并同】传贤人往之驶疾【驶误駃下同】音义鴥説文作鴪【鴪误鸩案今説文亦作鴥】字林于寂切【寂误叔】字林尸先切【案毛云当作之仙切】
　　疏鴥彼至实多○故晨风飞疾而入之【飞疾字疑误倒】
　　鴥疾至北林○据作者所见有此林也【此毛本误北】
　　二章山有节疏有兽名駮如白马黒尾倨牙【如白马云云当依原文作如马白身黒尾虎牙】
　　三章山有节疏檖赤罗【尔雅无赤字罗作萝下陆疏同】一名山梨【下也字衍】
　　无衣
　　序疏晋人及秦人战于令狐【脱及字】十年秦伯伐晋【伯衍字】一章同袍音义包毛切【当作蒲襃切】
　　王于节音义长直亮切又如字【下衍下同二字】
　　疏袍襺至其死○袍襺释言文【文监本误云】玉藻云纩爲襺【记作茧】緼谓今纩及旧絮也【及误乃】
　　戈长至仇匹○攻国之兵用短守国之兵用长【用考工记作欲】于于至攻战○王不兴师也【王监本误至】
　　二章岂曰节音义泽説文作襗云袴也【袴説文作绔】
　　渭阳
　　序疏大戎狐姬生重耳【大监本误犬】僖四年传称丽姬谮申生【丽传作骊】妇人不以名行【上外国者三字疑衍文】
　　二章疏瑰是美石之名也【名字毛本阙】惧不敢言【言传作占】
　　权舆
　　一章疏屋具至勤然○屋具释言文【屋尔雅作握】案崔骃七依説宫室之美云夏屋渠渠【崔骃七依误崔騩七骃渠渠原文作蘧蘧】传承继也权舆始【传字毛本阙】
　　二章疏木器而圆簋象【脱而字】宰夫授公饭粱【脱饭字粱监本误梁下同】
　　陈宛丘诂训传第十二○音义其地宓牺之墟【牺亦作羲】
　　陈谱
　　帝舜节疏下车乃封夏后氏之后于杞投殷之后于宋【乃封记作而封投误封案彼注投举徙之辞也时武王封纣子武庚于殷墟所徙者微子也后周公更封而大之】
　　其封节疏菏泽被盟猪【盟经作孟】熊耳外方桐柏至于陪尾【脱桐柏二字】外方即嵩高山也【嵩汉志作崈古嵩字】
　　大姬节疏好祭祀用史巫【脱史字】楚语曰在女曰巫【上曰字监本作云是】
　　五世节疏子慎公圉戎立【戎误戍】弟平公燮立【燮误彘】跃既爲厉公则无复利公矣【既监本误即下迁既二字误同】
　　宛丘
　　序疏谓出入不时声乐不倦【声乐字误倒】
　　一章疏子大至宛丘○若此宛丘中央隆峻【此监本误比】洵信○释诂文【洵尔雅作询】
　　二章无冬节音义值直置切麾毁危切字又作防【一十二字脱】
　　疏值持至爲翳○今江东人取以爲睫防【防误从手】
　　三章坎其节疏不鼓缶而歌【不误云】爻辰在丑【误位近丑三字】蔺相如使秦王鼓缶【鼓缶史记作击缻】主国尊棜簋副【棜误于从玉海校】无冬节疏翿作纛音义同【六字当衍文】
　　东门之枌
　　序疏应劭通俗云市恃也养赡老少恃以不匮也【案通俗文服虔所作此云应劭当作风俗通也市恃云云今无文】余二十亩以爲井灶庐舎【汉志无井灶二字案宣十四年谷梁传云古者公田爲居井灶葱韭尽取焉故取以并言也】
　　一章东门节音义况浦切【浦毛本误蒲案鸨羽诗作况禹切】杼常汝切【汝误与】
　　子仲节疏之子至男子○序云男女弃业【女误子下笺男女交防监本误同】
　　二章谷旦节音义本亦作且【且误旦】差郑初佳切【案毛氏居正云佳有两音音皆又音嘉若作初佳切亦通二音皆有衰择之义】下曰往矣同【往下衍一往字】疏谷善至夫氏○是陈有大夫姓原是也【原是当原氏之误】旦明至上处○释诂云于曰于也【于当衍字】
　　三章贻我握椒【握误从木】音义芣又芳九切【监本脱又字】
　　疏越于至合行○越于释诂文【越尔雅作粤】
　　荍芘至芬香○荍芘芣释草文【芘芣尔雅作蚍音同】今荆葵也似葵紫色【似葵下衍一葵字】
　　衡门
　　序音义掖音亦【音下衍同字】
　　疏诱进至扶持○説文云掖持臂也【脱説文持三字】掖以赴外杀之【掖误持】定本作扶持【疑】
　　一章衡门节音义治直吏切【四字脱】
　　泌之节音义乐逸诗有作疗下乐【疗误】疗字当从下作尞【误疗】则毛本止作乐【脱本字】下注放此【下衍字】
　　疏毖泉至忘饥○邶风有毖彼泉水【风监本误国】
　　二章笺以喻君任臣何必至人【至毛本误圣】音义下文同【下衍音字】
　　三章疏胙四岳国赐姓曰姜【胙误作国字脱】舜封契于商赐姓曰子【曰子本纪作子氏】
　　东门之池
　　一章东门节音义沤乌豆切【乌毛本误鸟案考工记又乌侯切则此亦可两音】彼美节音义叔音淑【叔淑字误倒释文本作叔字】
　　疏池城池沤柔○防氏以涚水沤其丝【防音茫误从木旁作】晤犹至切化○虽有姬姜无弃憔悴【传作蕉萃同】
　　二章疏荆扬之间一嵗三収【扬监本误杨】嵗再刈刈便生【刈原文及监本作割】剥之以鐡若竹刮其表【刮其误挟之】但得其里韧如筋者煮之用缉谓之徽纻【脱煮之用缉四字】
　　三章疏白华笺云人刈白华于野已沤之名之爲菅【人刈监本作人割此二字及沤之之字笺无】
　　东门之杨
　　一章疏牂牂至秋冬○霜降逆女氷泮杀内【内误止详召南搮有梅疏正字】羣生闭藏乎隂【乎误爲】
　　扬叶至之月○不以杨叶爲记时也【杨监本误阳】圣人以男女隂阳其道同【见繁露循天之道篇下叹字衍文】与隂居近而阳逺也【案原文作内与隂居近与阳逺也】
　　二章东方节音义肺普贝切又蒲贝切【贝毛本并误具】
　　墓门
　　序音义佗本亦作它【它误他下杀字误弑】
　　疏墓门至民焉○欲其去恶傅而就良师也【去监本误云】一章墓门节音义斯侈离也【侈尔雅作誃音侈】
　　疏墓门至然矣○知而不已二句失疏【疑脱】
　　墓门至析之○墓大夫职注云云【见序官】
　　昔久○传称古曰在昔【毛本传误傅曰误云】
　　二章墓门节传梅枏也【枏毛本误从丹下同】音义鸮于娇切【于误尸】萃徂醉切【徂误狙】枏如盐切【如误冉】
　　夫也节音义韩诗讯誎也【誎误谏案毛氏居正云説文誎数谏也从言从束七赐切下当有倒都老切四字释文无音脱也】
　　疏梅枏至萃集○鸮大如班鸠【班古通斑】惟鸮冬夏常施之【常误尚】
　　防有鹊巢
　　邛有旨苕【邛误从卩】
　　谁侜音义説文云有壅蔽也【壅説文作廱】
　　二章疏鹝绶释草文【鹝尔雅从艸作】
　　月出
　　一章佼人节音义僚本又作嫽【嫽误疗】
　　疏皎月光○言月光者【月误日】
　　僚好至之姿○喻靣色皎然谓其形貌【形疑容字误】
　　二三章传笺疏并阙【疑脱案释文有懰好貌懮舒貌慅忧也惨忧也诸训未知出传与笺也】
　　音义同力久切【脱同字】
　　株林
　　序疏夏姬至御叔○是郑穆公少妃姚子之子【传无公字】昔陈公子夏爲御叔娶于郑穆公女【传无女字】
　　二章乗我乗驹【驹释文作骄】音义【乗马防证切下乗骄注君乗马君乗骄车乗并同説音税注同乗骄音驹沈云或作驹字是后人改之皇皇者华篇内同四十六字脱】
　　疏大夫乗驹○谓孔仪从君适株【仪监本误义】
　　泽波
　　一章疏彼泽至滂沱○荷之爲叶极美好【叶疑华字误】一时俱下滂沱也【下脱】
　　蒲柔至姓生○正以陂中二物兴者【二误一】
　　伤思至见之○伤思释诂文【诂误言】
　　正义曰经传言陨涕出涕【上当脱传自目至曰泗六字及】
　　二章有美节音义卷本又作婘【婘误惓】
　　三章彼泽节音义菡又作□【误从文】
　　有美节音义俨本作曮鱼检切【八字脱】









　　十三经注疏正字卷十二
<经部,五经总义类,十三经注疏正字>
　　钦定四库全书
</div>
    <div class="pagination">
<a href="十三经注疏正字_page28.html">上一页</a><span>...</span><a href="十三经注疏正字_page24.html">24</a><a href="十三经注疏正字_page25.html">25</a><a href="十三经注疏正字_page26.html">26</a><a href="十三经注疏正字_page27.html">27</a><a href="十三经注疏正字_page28.html">28</a><span class="current-page">29</span><a href="十三经注疏正字_page30.html">30</a><a href="十三经注疏正字_page31.html">31</a><a href="十三经注疏正字_page32.html">32</a><a href="十三经注疏正字_page33.html">33</a><a href="十三经注疏正字_page34.html">34</a><span>...</span><a href="十三经注疏正字_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
