<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 68 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 68 页/共 206 页</h1>
    <div class="content">　　前期节疏与其赏罚【赏毛本误实】
　　虞人节注令车得驱驰【令毛本误今】四表积三百五十歩【三误二疏内同】
　　疏郑司至聼誓○表两相各有三军之众【相当作厢】凡起徒役无过家一人【无经作毋】国人尽行【国人注作竭作】
　　羣吏节注北靣以誓之【记无以字】
　　疏羣吏至是也○吕不韦作月令者【者字当在吕字上属上句】而言为月令者【下脱失之矣者四字】以彼文授车以等级乃命主祠祭于四方【乃当及字误案记无等字祭下有禽字】云斩牲者小子职云【小子下当脱也者小子四字】
　　及表乃止【止毛本误正】注羣吏既聼誓【案疏下有命字】音义摝李扶表切【案毛氏居正云摝字止音鹿若作扶表切则字当作防】阘吐腊切【腊误猎】疏中军至过琅○于是右援枹而鼓之【枹误抱援监本误爰】哀二年左传云云【二误三】伏弢呕血【弢误从支】
　　又三鼓节疏华登云云【案此当引文七年赵宣子语为证厨人濮语逺在后非例也】乃鼓退节疏鐡之战陈子云吾闻鼓不闻金【案此系艾陵之战作鐡之战误也原文闻鼓下有而已二字闻金下有矣字】
　　狩田节疏冬田至居前○秋搜于红正也【于误以】置旜以为辕门【旜传作旃】又云流旁握【旁毛本误□】各去门边空握【空误容】撃则不得入【撃毛本误系诗传作□】又云古者战不出顷田不出防【古者二字传无顷误项】
　　中军节疏羣司至计功○云两司马执铎【执误振】三嵗曰豜【豜误从井下同】麋牝曰麎【曰字尔雅无】又魏诗云三嵗曰特【诗下当脱传字】
　　以行禁令【令监本误今】
　　帅执事涖衅主【帅毛本误师】注军器鼓铎之属【铎监本误钟】及致节注比挍次之也【挍误校下同】音义庀匹是切【切误也】疏具司马用王大常者【具当其字误】
　　若师节疏功胜至于晋○云律所以聼军声者大师职文【文误云案经云执同律以聼军声而诏吉凶】宗伯主宗庙之礼故献于祖【脱之礼二字】
　　若师节疏其服亦未闻【五字非注文】
　　王吊节疏掌宫中士庶子【宫中经作王宫之】士适子云云【约注义】大役节疏大役至人数○楚令尹蒍艾猎城沂【沂误所】案昭三十二年云云【二误三】
　　丧祭节疏以其丧奠反虞卒哭丧祭之等【反当及字误】
　　司勲
　　治功节疏案虞书帝谓咎繇云【经文作臯陶】
　　凡有功节音义盘歩干切【干毛本误于盘释文作般】
　　大功节注功书藏于天府【案经云凡官府乡州及都鄙之治中受而藏之】凡颁节注王食其一也【王监本误工】
　　疏家邑任稍地云云【任上经文并有之田二字疆作畺】后郑云【后监本误从】惟加节疏加田至止耳○载师又有仕田【仕经作士】少牢特牲是大夫有田者【牢误宰】
　　马质
　　马及节疏以其经云马及行【以毛本误任】
　　禁原蚕节疏故彼下文即云【文监本误又】不在此其在异国乎【乎衍字】姜大岳之后也【岳传作岳下同】
　　量人
　　量人节疏天子千二百歩【非彼注文】未必身徃耳【徃监本误住】凡祭祀节疏若燕行献賔荐脯醢是也【行当礼字误】
　　郑司至短也○傅火曰燔【傅误传】
　　掌丧祭节音义竁昌绢切【案通志堂本作昌锐切二音合同用】
　　疏竁亦至于旁○请度甫竁【甫误用】苞谓包牲取下体苇包二是也【是误者案经无苇字贾君以既夕记有苇苞长三尺之文故云苇包二也】引之者正丧祭奠入圹之事也【正当证字误】
　　凡宰祭节音义琖刘本作湔【湔误从人旁作】
　　疏言宰至冢宰○嘏者长也大也【记无者字】
　　小子
　　小子节疏谓豚解而腥之【脱谓字下句同】
　　而掌珥节注凡刉衈则奉犬牲【犬误大下同衈经亦作珥注珥读为衈】音义祈音机【机毛本误畿】
　　疏何得为牲头祭乎【监本得字缺】庙成则衅之【庙成记作成庙】刉从刀衈从血【刀毛本误刃】
　　凡沈节注九门磔禳【禳记作攘】
　　疏亦谓歆神节【歆误鼓从通解续挍】
　　羊人
　　羊人节疏先献羔祭韭而启氷室【氷监本误水】
　　凡沈辜节注积故书为眦【眦毛本误从耳】
　　司爟
　　司爟节音义楢羊乆切【上脱柞子洛切四字】
　　疏及季春出火等【及监本误反】
　　季春节疏火见郑其灾乎【灾传作火】夏数得天正【案传无正字毛本正误止】三月本时昏云云【三毛本误二监本下三月诸星误同】
　　凡国节注民擅放火【擅监本误檀】
　　疏因除陈生新【案注无生新二字】
　　掌固
　　掌固节疏即宫伯所云士谓卿大夫士之适子【所当注字误卿大夫士注作王宫中诸吏】
　　任其节注其所用堑筑【堑释文作椠】
　　凡守节音义凡守者【者衍字】离力智切【离监本误篱】
　　疏转移相给也者【脱也字】是民役之财非财用者【者当衍字】夜三鼜节注春秋传所谓賔将趣者与【趣传作掫音庄九切】故曰终夕与燎【与下传有于字】
　　凡国节疏亦有沟逺树以为固【逺字疑】
　　凡皆节疏使劳逸递守也【守误寸】
　　司险
　　司险节疏周犹至梁之○谓若十月舆梁成之类是也【案孟子作十二月此云十月据夏正而言即国语引夏令十月成梁是也】
　　国有故节注闭絶要害之道【闭监本误闲】
　　疏谓使司险之下胥徒四十人之属【案司险有徒无胥言胥者以挟句耳】
　　候人
　　候人节注候不在竟【竟国语作疆】何戈与祋【祋误从衣下同】音义祋刘睹律切【切监本误也】
　　疏荷掲也【掲误从木旁作】
　　若有节注出诸轘辕【辕监本误轘】音义轘戸关切【案左传音患当作两音】
　　环人
　　环人节注御下马【传作两】皆行其所闻而复之【传无之字】军旅注为之威武以观敌【监本脱注字六经正误作威武以观敌云观当音灌】
　　防围邑疏鄣者何纪人之遗邑也【人衍字】
　　挈壶氏
　　挈壶节音义为军于伪切【脱军字】
　　凡军节注以次更聚击【次监本误夫】昼夜共百刻【昼监本误画】疏野庐氏云云【庐监本误芦】夕击而比之【经作柝】亲疏代哭【代误大】
　　射人
　　射人节疏故屈之使北靣【屈监本误靣】
　　位将至礼同○故知将射见君始入见君之位也【上见君二字衍】云不言士者【脱者字】无臣祭无所择【上当脱士字】
　　以射灋节注谓肄之也【肄误肆疏内同】不失其事【上记有以字】音义防勑诛切【勑误劬】注射中中侯同【侯误候】
　　疏析羽九重【九毛本误尤】糁侯七十豻侯五十【案经无侯字糁豻作参干注读为糁豻】于境则虎中龙旜【境记作竟】唯君有射于国中其余臣则否【脱于字臣衍文】破先郑以此五正之侯为虎熊豹【正监本误行下二正误二王】容侯道之数者【监本脱侯字】则功成而徳行立者【脱而字】
　　若王节注干五十是也【干监本误于下同】
　　疏乡侯五十弓【乡侯记作侯道】以麋为饰耳【饰监本误饵】
　　王射节注卒令取矢【卒监本误在令字下】
　　祭侯节注服不侯西北三歩云云【北监本误比】
　　疏将祭侯之时【将监本误蒋】
　　与大史节注释弓去扑【扑误朴下同】
　　佐司马节疏谓若命去侯命取矢
　　祭祀节注禘郊之事天子必自射其牲【天子二字原文在禘郊上】疏据逸烝尝礼而知【逸毛本误乎】楚语云刲羊击豕而已【刲误刘】大师节疏倅车之副也【案注无车之二字】
　　有大賔节疏则是秋冬觐遇【遇监本误迈】
　　戒大史节注大史氏右【氏经作是注云古文是为氏也】
　　疏命者何加我服也【脱也字】
　　大丧节注卜人师扶右【案彼注云卜当为仆声之误也】音义下皆同【同毛本误司】
　　疏谓若宫正所云【所当注字误】
　　仆人至问之○始死于北墉下【上当脱丧大记三字下迁尸于南墉下见士丧礼记即丧大记所云正尸是也】小敛于户内【并下大敛于阼殡于客位曲礼及坊记文】
　　服不氏
　　服不节音义驯一音唇【唇误胥】
　　凡祭节疏故引兽人与春秋为证【兽误献】
　　賔客节注有司二人举皮以东【举上经有坐字】
　　射则节音义巾如字刘居吝切【吝误令巾监本误中】
　　疏中则举旌以宫下旌以商者是也【下当依经作偃】
　　射鸟氏
　　射鸟节注凫雁鸨鸮之属【鸨释文作】
　　疏舒凫翠雁肾【下当脱鸨奥二字下去翠肾下亦当脱奥字】
　　祭祀节音义鸢弋专切【弋误代】
　　射则节注王射【监本误主射】音义其炎切【下脱李其严切四字】或作鉆【鉆误从古】
　　罗氏
　　蜡则节注此时火伏蛰者毕矣【毕监本误学】豺祭兽然后田【下记有猎字】又曰昆虫已蛰云云【案此推王制昆虫未蛰不以火田之义言之非正文也】中春节注行谓颁赐【颁误赋】
　　疏而大班羽物【班误斑】
　　掌畜
</div>
    <div class="pagination">
<a href="十三经注疏正字_page67.html">上一页</a><span>...</span><a href="十三经注疏正字_page63.html">63</a><a href="十三经注疏正字_page64.html">64</a><a href="十三经注疏正字_page65.html">65</a><a href="十三经注疏正字_page66.html">66</a><a href="十三经注疏正字_page67.html">67</a><span class="current-page">68</span><a href="十三经注疏正字_page69.html">69</a><a href="十三经注疏正字_page70.html">70</a><a href="十三经注疏正字_page71.html">71</a><a href="十三经注疏正字_page72.html">72</a><a href="十三经注疏正字_page73.html">73</a><span>...</span><a href="十三经注疏正字_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
