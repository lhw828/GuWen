<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 56 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 56 页/共 206 页</h1>
    <div class="content">　　疏不画之为彩色【之为字监本误倒】祭天后夫人不与者【不误有】夫人为天地社稷主者【主监本误王】
　　郑司至于此○伊洛而南已下至曰摇皆尔雅文【案尔雅色作采摇作鹞】王冕故后服阙翟也【脱也字】后夫人侍于君前【侍于原文作将侍】袭燕服然后入御于君【脱上三字入误人】鸡鸣大师奏鸡鸣于檐下【脱上鸡鸣二字及奏字檐原文作陛】然后后夫人鸣佩玉于房中告去【后衍字去字脱告下衍燕服入御四字】同是私防之处故同服【下同字误司】士冠礼陈服于房【下脱中字下陈袭事于房下同】又见子羔袭用褖衣纁衻【褖记作裞袡误袡下同】
　　辨外内节疏内命至袆衣○此约司服孤絺冕【絺经作希注希读为絺】
　　凡祭祀节疏为王服齐衰【为误谓】
　　凡者至降焉○天子下士名氏不见于经【脱于经二字】案特牲主妇纚笄绡衣少牢主妇髲□衣移袂【绡经作宵髲鬄作被锡注读为髲鬄移作侈】
　　后之节音义纷本又作帉【帉误蚡】帨始锐切【始误如】
　　缝人
　　防缝节疏黒与青谓之黻两已相背【黻下当脱黻为二字已当为弓下并同】为两已相背三行【为误谓】缀贝络其上形如瓣然【贝误具瓣彼注作分】翣方扇以木为匡广三尺两角髙二尺四寸【方扇二字记注无匡彼注作筐广三尺误广二尺两角二字彼注无四寸下有方两角髙四字】以布衣之【衣误覆】
　　衣翣节音义古文防与度字相似【防误为今宅字】
　　疏必先至不跸○是济南伏生书栁文【栁文疑】
　　染人
　　染人节注羽夏狄夏狄是其总名【脱夏狄二字从疏挍狄经作畎翟】曰翚曰摇曰曰甾曰希曰蹲【摇甾希蹲尔雅作鹞鶅鵗鷷字】音义古犬切【犬当误】疏暴湅至名焉○土无正位托于南方南方火火色赤赤与黄共为纁也【脱南方二字及赤字托于误托位】引禹
　　贡曰以下者山谷也【山上疑脱字或山即字之误】云夏狄是其总名者【脱名字下同】故云是以放而取名也【脱以字】
　　追师
　　追师节注牟追夏后氏之道也【牟经作毋释文同】追琢其章【章误璋疏同】不屑鬄也【鬄经作髢】主妇髲鬄云云纚笄宵衣【详内司服】音义毋追音牟【毋误母】繇以招切【繇误从竹下作】髢刘音地【地误也】下衣缘同【缘误禒】
　　疏郑司至后同○故引士冠为证【士冠下当脱礼记二字】兼王为文【王毛本误玉】所谓少牢主妇髲髢【所衍字】其中唯有编明配鞠衣展衣也【唯误亦从通解续挍】则此褖衣与次【脱此字】皆以玉为之者【玉毛本误王下监本玉瑱同】取鞠衣以下无衡矣【取当余字误】又见桓二年哀伯云【二字毛本缺】玼鲜明貎云云屑用也【明毛传作盛屑用以下出笺】笄带所以自卷持【案彼注云笄所以卷发带所以持身】云外内命妇鞠衣襢衣者服编【脱者字】
　　屦人
　　屦人节注襌下曰屦【襌监本误禅后并同】夏葛屦冬皮屦【皮经作白注冬皮屦变言白者明夏时用葛亦白也】冕服之舄也【脱也字】絇繶纯三者同色【脱三字从集注挍】
　　王白舄之饰【白毛本误曰疏同】絇谓之拘【拘释文作救案士冠礼注亦作拘】疏欲见素屦亦用葛与皮故也【皮误布】
　　屦自至皮时○尊祭服饰从缋次【缋监本误绩下对方为缋次二本误同】故从上士裳为正而黒舄也【为误无】故三翟以三等之舄配之【脱以字】今云赤繶黄繶青絇【絇误繶】黒与纁南北相对【纁误繶】以其舄饰从缋之次【舄误黒】上公夫人得服袆衣者【袆误褖】白屦黒絇繶纯之等而知也【黒经作缁纯误絇】着于舄屦之头以为行戒者【于衍字】经素屦不云絇繶纯【脱絇字】辨外内节疏外命男六乡以出也【乡误卿】其妻为外命女【其毛本误某】彼外命男则此外命夫若然此外命夫其妻为外命妇【外下四衍内字从通解续挍】
　　命夫至去饰○案司服孤絺冕【已见内司服】王后六服之制自不解【自误目从通解续挍】后服三翟则着三舄青赤【三翟误六翟则着误三等从集注挍】鞠衣以下则着三屦黄白黒【脱则着二字挍同前】凡四时节疏祭祀至祥时○此据外内命夫命妇为王云云【脱命妇二字】
　　夏采
　　夏采节注曰臯某复三【三误二】夏后氏之緌【緌记作绥注绥当为緌读如冠蕤之蕤】所谓注旄于干首者【干监本误于】音义复反扶又切【脱反字】
　　疏求之至作蕤○祭天地于郊用玉路【地衍字】实小宗伯云【实当案字误】云四郊以緌出国门此行道也者【脱此字】若上公夫人用袆衣【袆监本误祎】世妇以襢衣者【襢误从示】云则旌旂有是绥者当作緌【脱者字】尔雅云注旄于干首是也【案尔雅作注旄首曰旌】今死去旒是异有虞氏也【是异下当脱之于生也云亦因先王有徒緌者先王谓一十六字】












　　十三经注疏正字卷二十四
<经部,五经总义类,十三经注疏正字>
　　钦定四库全书
　　十三经注疏正字卷二十五
　　山东按察使沈廷芳撰
　　周礼
　　地官司徒第二
　　乃立节疏教所至衍之○举八元使敷五教于四方【敷左传作布】兄友弟恭【防传作共凡经传防字同】其实五中虽不含十二亦含有五【十二下当脱去十二中三字】
　　教官节疏胥十有二人为什长【什毛本误仆】
　　乡老节注掌六乡之赏地【掌误赏】音义帅所类切【下脱知音智三字】
　　疏分陜而治则九命【陜误狭隘字后并同】军吏选于六官云云【约注义】
　　老尊至六遂○以其天子所父事二老者同名【其疑与字误二当三字误】
　　坐而论道谓之三公【三公记作王公】上以释讫【以当已字误】
　　封人节注聚土曰封【土毛本误十】
　　鼓人府二人史四人【四误二从集注挍】
　　牧人至则具○蓑所以御雨【御毛传作备】
　　牛人节注九十其犉【犉释文作】
　　载师节疏载之至之长○是其事民而税之者也【事误任】闾师节疏掌九赋九贡九功之贰【赋贡字当依经文互易】以受其货贿之入焉【焉衍字】
　　县师节疏云征野赋贡也者【赋贡字误倒】闾师敛之【闾误旅】师氏节疏师教至师氏○是其教人以道者之称也【之误为】
　　保氏节疏保安至官也○掌养国子以道【养误教】
　　司谏节疏而劝之朋友【脱而字】故无胥也【四字当在上不假长帅之下】媒氏节注媒之言谋也【谋监本误媒】
　　疏集名云配俪男女云云【集名存考】
　　质人节疏掌成市之货贿人民牛马【案经下有兵器珍异四字】廛人节疏掌敛市之絘布云云五种之泉入于泉府【案经文无之字五种之泉四字作而】
　　胥师节疏贾师至一人○凡国之卖儥各帅其属而嗣掌其月【帅误师儥毛本误价】
　　司关节疏掌国货之节以联门市【门监本误关】
　　掌节节疏掌守邦节而辨其用【脱而字】
　　节犹至之信○山国虎节【下当脱土国人节泽国龙节八字】
　　遂人节疏遂人至里外○似若大司徒下云云【似误以】家邑任稍地【案家邑下经有之田二字下小都大都下并同】
　　遂大夫节音义鄼作管切【四字当在注下】
　　疏以乡大夫各主一乡【以当似字误】不使卿为之差次【卿误郷】稍人节疏主为至出焉○家邑任稍地【已见上遂人】
　　土均节疏均地守均地事均地贡【案经文均上并有以字】
　　均犹至者也○掌平土地之政以均地守【脱之政二字】诵训节疏以知地俗【上经有掌道方慝以诏辟忌八字】
　　林衡胥十有二人【二毛本误一】
　　疏以其林麓在平地盗窃林木多者【平误乎多者二字当误倒】衡平至曰麓○云山足曰麓者尔雅文【案尔雅无文见刘熈释名】泽虞节疏泽水至八薮　案周语大子晋云【语误礼虞二字】火烈具举【烈误列具监本误其】案尔雅薮有十者【薮误释】
　　迹人节疏掌邦田之地政【脱地字】
　　卝人节音义矿虢猛切【虢猛监本误箎猛】
　　掌染草节疏茅搜槖芦豕首紫茢之属【首毛本误目】
　　掌蜃音义上忍切【案毛氏居正云蜃广韵有两音】
　　场人节注场筑地为墠【地监本误之】
　　司稼节注种谷曰稼如嫁女之有所生【之误以从洪范疏挍】疏廵野观稼出敛法【出监本误也观稼下经有以年之上下五字】
　　舂人节注抌杼臼也【杼误手案毛氏居正云谓以杵捣于臼而舂也】或舂或抌【抌诗作揄】
　　稾人音义注音犒【犒误稿】
　　疏郑司至之犒○以乘韦先牛十二头犒秦师【左传无头字】故名其官为稿人【稿当作稾】
　　大司徒
　　以天下节音义坟扶云切【下监本脱原本又作邍五字】
　　疏周犹至之物○九州扬荆以下【荆监本误州】周语虞大子晋之言也【虞疑衍字】殽有二陵云云至避风雨【二陵下左传有焉其二字风雨下有也字】重崖岸【崖尔雅作厓】尔雅释地八薮【当依原文作十薮不得与序官泽虞注一例】
　　而辨节疏皆有遗埒于四面也【遗当壝字误】
　　千里至方面○云千里曰畿者职方文【案经云方千里曰王畿】成二年鞌之战【鞌误巩】君南乡于北墉下【乡误面】谓郊特牲云先穑与神农一也【穑记作啬下诗传同】毛云田祖先穑【毛监本误诗】其民晳而瘠【晳下误从日后并同】注以土计贡税之法【土误上】貂狐貒貉之属缛毛者也【毛监本误手】核物李梅之属【核当依毛本作覈】音义防古外切【下监本脱注同二字】早音皁本或作皁【早皁字误倒监本脱下四字作皁毛本误作早】鳞刘本作□【监本脱下四字毛本□误从留】津如字一本作浕【监本脱下四字毛本浕误尽】专徒丸切【下脱注同二字】缛音辱一音如勇切【监本脱下五字】臞其俱切【下监本脱又作音稍与考工记后音同一十三字毛本误臞脱与考工记后音同八字】貔音毗一音房私切【监本脱下五字】勅宜切【毛本作□同】
　　疏防计至櫜韬○案尔雅云貍防貒貉同文此云貂防不言貍者【防貉尔雅作狐貈貂防毛本误貉防】云介物鼈之属【物毛本误然】盖误云皁【皁监本误早】王棘若檡棘者是也【檡误择】且之晳【误杨】臞脙瘠也【脙误脉下为脙同】大胷燿后【下记有大体短脰四字】其虫臝【记作倮】故引今世犹谓柞实为皁斗为证【谓毛本误请】土只原隰及平地【下脱之神二字只误秖】
　　因此节注度谓宫室车服之制【车诗缁衣疏引作衣】音义愉音偷【愉误偷】
　　疏二曰至不争○谓乡射饮酒之礼【脱射字下乡射误郷社】阳礼至九仪○故男女多怨旷也【案笺作故男多旷女多怨也】居防之服云云而审行之【服误礼居防上记有祭祀之礼四字而审行之上有谨脩其法四字】天王使刘定公劳赵孟于颍馆于洛汭【洛左传作雒颍毛本误頴】防禹吾其为鱼乎【为衍字】子盍亦逺绩禹功【脱亦字】谚所谓老将知而耄及之者【耄误髦智左传作知音智凡经传智字除孟子外并同】忧之则民不懈怠者【脱民字】杂处则乱【案国语作杂处则其言哤其事易】读从大宗伯云云【大毛本误太】
　　以土宜节疏十二至所能　星土星所主土也【主误生】又周语伶州鸠云昔武王伐商【州误周商原文作殷】嵗之所在则我有周之分野【脱有周二字】史莫之知【之知字误倒】案元命包云【包当作苞】
　　以土均节音义缇音低【案毛氏居正云案革人赤缇音低李他奚切聂吐弟切司尊彛缇音体司服缇衣音体戚音提四音同义当通用】
　　疏欲见财既为九赋敛财贿【敛误故贿误赋】
　　均平至军赋○今郑以赋为军赋者【今监本误令】
　　以土圭节注杜子春云当为求【脱当字】立表之处大东【之衍字】
　　疏案玉人职云【王误土】于颍川阳城置一表【川毛本误州】据中表之南而言【南丅当脱表字】北云日北者【当云日北景长多寒者八字之误】据中表之东表而言【下当接是地于日为近东七字】东表日已跌【下矣是地于日为近亦昼漏半十一字当衍文】已得夕景故云景夕多风【得夕下当脱时之二字故云下当脱日东则三字】
　　土圭至一寸○是地于日为近南云【下当脱一云字】取云是地于日为近北【取疑而字误】而云是立表之处【而疑故字误】
　　日至节疏风雨寒暑时是也【案记作而风雨节云云】然尤如是阜盛也【七字疑衍文】
　　景尺至为然○天围辟南北二亿三万云云【围辟二字误圜】从地至天一亿一万六千七百八十七里半【亿上脱一字案广雅无半字】四方凡三百六十五度四分度之一【脱一字】一度二千九百三十二里【脱一字此广雅天度云尔案尔雅疏引考灵曜此下有千四百六十一分里之三百四十八共一十四字】积一百七万九百一十三里【脱上一字一十毛本误二十】四方之民大和防【之衍字】召诰惟三月丙午朏【诰误诏】厥既得卜则经营【下衍一下字】
　　凡建节注锡之山川土地附庸【地诗作田】地方七百里者【地毛本误他】
　　音义率音律【下脱又音类后注同六字】为其于伪切【于监本误干】
　　疏减一分则一百里封男【毛本下一字缺】
　　土其至等矣○五经家谓若张包何休孟子等【包误苞谓后汉包成见儒林传】故三分之二留自用【自毛本误日】谓为闲田者也【闲田监本误问曰】
</div>
    <div class="pagination">
<a href="十三经注疏正字_page55.html">上一页</a><span>...</span><a href="十三经注疏正字_page51.html">51</a><a href="十三经注疏正字_page52.html">52</a><a href="十三经注疏正字_page53.html">53</a><a href="十三经注疏正字_page54.html">54</a><a href="十三经注疏正字_page55.html">55</a><span class="current-page">56</span><a href="十三经注疏正字_page57.html">57</a><a href="十三经注疏正字_page58.html">58</a><a href="十三经注疏正字_page59.html">59</a><a href="十三经注疏正字_page60.html">60</a><a href="十三经注疏正字_page61.html">61</a><span>...</span><a href="十三经注疏正字_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
