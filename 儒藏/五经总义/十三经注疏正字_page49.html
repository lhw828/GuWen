<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 49 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 49 页/共 206 页</h1>
    <div class="content">　　濳
　　序音义涔鱼池小雅作橬【形玩误衍涔监本误漻】
　　疏潜六句　谓周公成王太平之时【监本脱之字】天官渔人春献王鲔【渔经文作】
　　冬鱼至宗庙　季冬乃命渔师始渔【渔师误鱼师】王者不亲取鱼云云【今白虎通无文】取名鱼而尝之庙【庙上国语冇寑字】犹乗冬先肥【先疑】此穴与江湖通【江监本误汪】故张衡云王鲔岫居【见东京赋】小者为鮛鲔【鮛毛本旁误从米】
　　猗与节笺鲦白鲦也【白鲦误白】
　　雝
　　序疏雝十六句　神明安爱孝子予之多福【孝子下监本误衍爱字】于时周公未反【反监本误及】
　　禘大至文王　反禘稀而祫数者【稀误从旁】非祫多而禘少也【少误小】大事者何祫也【祫上传冇大字】及采得之后【及监本误反】有来节疏有来雝雝　郑唯辟为卿士公谓诸侯【谓疑为字误】
　　雝雝至欢心　雝雝云云乐记文也【雝雝记作雍雍】或剥或烹之【烹经作亨】此言所助是其为肆【疑】
　　假哉节音义哲本亦作悊【悊仍作哲误】
　　疏宣徧至君故　故知嘉哉君考斥文王也【嘉监本误知】以其散文取尊君之义【散监本误攷】
　　燕及节疏　恶直丑正寔繁有徒【寔繁传作实蕃】
　　既右节音义大姒下音似【似仍作姒误】
　　疏而别言烈考故知为武王【别监本误引】
　　载见
　　序疏主意于见庙故序特言之【主意字疑误倒】
　　载见节笺曰求其章也求车服礼仪之文章制度也【上也字疑谓字误之衍字从疏挍】音义钖銮和铃【钖误从易銮传作鸾】
　　疏载见辟王　乃安比诸侯以多福【比疑此字误】
　　诸侯至盛壮　即韩奕所云鞗革金厄是也【奕毛本误弈】休与烈光连文故为盛壮【文监本误又】
　　烈文节疏祝嘏莫敢易其常古是谓大嘏【脱古字大嘏记作大假注云假亦大也】纯嘏谓大大也【监本大大误大夫】
　　有客
　　序疏成王至而见　故作此命辞【此监本误比】
　　有客节疏有客至言之　玉谓之雕【雕尔雅作雕】
　　薄言节音义饯音贱【案毛氏居正云崧髙诗饯有四音合通用】
　　疏一宿至曰信　有客宿宿再宿也【宿上尔雅有言字下句同】周之至殷勤　既致饔则旬而稍【案聘礼记无则字旬误甸】
　　追送至无已　故留之以久于是始言饯送之【以疑巳字误】
　　武
　　序疏大武至为舞　作乐者縁民所乐于巳之功【作监本误非】嗣武节笺年老乃定女之此功【此衍字从疏挍】音义郑云恶也【郑当衍字】
　　疏武迹至耆致　宣十二年左传引此文耆定尔功耆昧也【案传随武子引诗云汋曰于铄王师遵养时晦耆昧也无耆定尔功文下楚子引耆定尔功无耆昧之文疏合而言之】
　　遏止至五年　天惟五年须暇汤之子孙【汤衍字】
　　闵予小子之什诂训传第二十八
　　序疏闵予小子十一句　毛无避居之事【下此朝庙事四字疑衍文】计歳首命诸羣庙皆朝【命疑合字误】在丧曰予小子【在丧记作未除丧】闵予节笺闵悼伤之言也【悼伤释文作伤悼】
　　疏闵予小子　维我之小子【维误继】于乎可叹美者我文武之君以道有此德【于乎误于是道有疑】
　　于乎节疏兹此至私枉　释诂文又云陟升也【升尔雅作陞】维予节笺言不敢懈倦也【懈释文作解】音义觧音【觧字互误】疏序绪　释诂文【序尔雅作叙】
　　访落
　　访予节笺若扶将我就其典法而行之【若误艾从马本挍典监本误曲】疏访谋至涣散　悠逺犹道皆释诂文【犹尔雅作繇】
　　昭明至饮之　犹圗释言文【犹尔雅作猷】不得自言率考【自监本误目】
　　维予节音义任音壬【壬毛本误士】
　　疏多众释诂文【案释诂作众多也】小毖在致政之后【致监本误彼】
　　敬之
　　敬之节疏敬之敬之　天之临下乃光明显见【见监本误是】显光至在此　定本注云天谓天髙又髙在上【定本下疑脱集字云下天字疑衍谓挍此本少一无字也】
　　维予节笺言当习之以积渐也【渐释文作浸】音义浸子鸩切【鸩误熄】
　　疏缉熙至之志　明于此时未摄政也【此监本误比】
　　小毖
　　序音义下祸难之难皆同【下字脱】
　　疏小毖八句　然而颂之大例皆由神明而兴【例监本误列】毖慎至患难　翻飞维鸟而来也【翻经作拚】
　　予其节音义蜂本又作夆【夆通志堂本作】
　　疏予其惩八句　后遂举兵诛叛逆【诛疑衍字】以蓼菜之辛苦然【以当似字误】即有三监及淮夷作乱【淮监本误准下未堪节笺同】荓蜂曳　释训文【尔雅作掣】此二家以荓蜂云云为善【善疑恶误】
　　惩父至刑诛　是挽离正道使就邪僻【使误便】
　　肇允节疏桃虫至终大　桃虫鹪其雌名鴱【名衍字】鹪□亡消切【□彼注作鴜】俱毛以周公为武王云云【俱当但字误】肇始至之鸟　征鸟厉疾【脱疾字】或名曰鹰【脱名字】鹪□桃虫也【鹪□説文作鵻□】方言说巧妇之名自关而东【下谓之桑飞或五字衍文】或谓之女匠【匠原文作】或谓之韈雀【原文作懱爵注言懱截也】未堪节疏堪任至辛苦　释诂云堪胜亦任之义也【胜下疑脱胜字】
　　载芟
　　序春籍田而祈社稷也【籍当作借下并同惟应劭觧作籍字】
　　疏载芟三十一句　择元日命民人社【人字记无】王为羣姓立社曰泰社云云此二社皆应以春社之【泰记作大音泰春社疑春祈误】
　　借田至借田　周语説耕借之事也王耕一墢班三之【也当云字误墢误发下同】天官序云甸师下士二人徒三百人【序下当脱官字二人误一人三百误一百】汉书孝文二年开籍田应劭曰籍田千亩典籍之常【二年误元年劭误邵常误田】率天下先【率彼注作为】本以躬亲为义不得以假借为称【脱以躬亲为义五字得衍文】岂借田千亩者天子亲耕之乎【者当皆字误】以为醴酪齍盛【齍记作齐音咨】载芟节笺以谓闲民【闲毛本误间下同】音义彊【误强】本又作埸【埸误场下同】
　　疏载芟载柞　维为主之家长【主误三下疏主之长子监本误王】乃有万与亿而及秭【万监本误髙】为鬼神所向【向当飨字误】
　　除草至以用　芟夷蕰崇之【蕰误蕴】是除木曰柞也【监本脱也字】
　　载始至当种　若今时佣力也【彼注无时字力作赁】又觧之以之意【之以疑称以之误】彼虽为师发例【彼误被】自有不能存立【存监本误有】此阳气烝达可耕之候【烝注作蒸】释训云释释耕也【释释尔雅作郝郝】及觧所以合家俱作之意【及当又字误】故下经而种之【经下疑脱言耕二字】
　　有略节笺函合也【含字监本误】音义函户南切【函字毛本误】疏略利　释诂文【略尔雅作防】
　　驿驿节音义说文云穮耨鉏田也【案说文作穮耕禾间也疑与下字林互误】疏释训云驿驿生也【驿驿尔雅作绎绎】释训云緜緜麃也【麃尔雅作穮】郭璞曰芸不息也【案彼注作芸耨也】
　　载获节疏济济难　释训云济济容止也【尔雅无容字】为酒节笺进予祖妣云云【予误子】
　　疏烝进至之属　洽合皆释诂文【洽尔雅作郃】故笺以为合见百国所献之礼【百国笺作天下诸侯】则与烝畀祖妣共为祭祀之礼【畀误界】
　　有飶节音义蒲节切【节误即】
　　疏飶香至荣誉　及知此为飨燕下为祭祀【及当故字误】有椒节音义椒徐子料切【毛氏居正云若作去声读韵畧无音镗案作平声读则与上子消切一音耳四字当为衍文】沈作俶尺叔切【俶误椒】椒之性芬芳【芳当依笺作香】此传云椒犹飶【脱云字】
　　疏椒犹至考成僖二十二年左传云云【二年误三年】
　　良耜
　　序疏当十月之后而得言秋报者【当字毛本误】
　　畟畟节疏畟畟良耜　毛以为农人以畟畟然利刃善耜【刃监本误刀】其实皆含此当时生之气【案载芟疏作皆含此当生之活气此疑误】以续接其往嵗复得以养人【歳当事字误】常得丰年也【下脱】或来节音义纠又其皎切【皎旁误从户】薅说文云拔去田草也又云或作茠引此以茠荼蓼【脱去字说文草作艸作茠作从休以茠作既茠】疏苙所至水草　释草云荼委叶【荼尔雅作蒤】荼陆秽草【脱草字】
　　荼蓼节疏百室至之欢　故书酺或为步【故误古脱或字】元谓校人职云云【校毛本误挍】以长防相醻酢焉【醻酢彼注作献酬】仲秋乃命国醵【脱仲秋二字国下衍家字】书其孝悌睦姻有学者【经文悌作弟姻作婣】
　　百室节笺复求有丰年也【复误后】求有良司啬也【啬误从禾旁作】音义犉本亦作【仍作犉误】捄音虬【虬字毛本误】
　　疏黄牛至往事　凡隂祀用黝牲毛之【牲监本误牛】牛角以黒而用黄者【角当当字误】无社稷之文【下当脱社稷二字】似则为嗣【则疑即字误】
　　捄角至司啬　续往事者云云求今后歳复然也【续误嗣今疑令字误】丰年养人亦故因其异文而分属之耳【故当特字误】
　　丝衣
　　序笺天子诸侯曰绎【曰监本误也】音义丝衣绎祭之服绎音亦【下绎字误在丝衣上】字书作释融余戎切【释融误绎戎】
　　疏丝衣九句　其令天下立灵星祠【其令字误倒】
　　绎又至之肜　仲遂卒于垂【监本脱卒字】因绎又祭遂肜释天以明异代之礼别也【肜当引字误】
　　丝衣节音义载如字又音戴【戴毛本误载】俅説文作絿【案説文亦作俅】鼒説文作镃【案説文云俗鼒从金以兹】幂本亦作鼏【鼏误鼐】
　　疏丝衣至之鼒　注云以为塾也【案彼注无】所以必有塾云云【今白虎通无文】神位在西【在彼注作于】鼎絶大者谓之鼐【尔雅无者字鼎误鼐】
　　载犹至之鼒　士冠礼有爵弁服纯衣【纯误絿注云丝衣也】视涤濯祭之日逆齐省镬【齐经作齍涤监本误滫】视壶濯及豆笾者【豆笾字误倒】宗人举鼎幂告絜【幂经作鼏】
　　不吴不敖【吴案疏本作娱字】笺不讙哗不敖慢也【慢释文作嫚】音义又觥古横切【又衍字】吴旧如字説文作防【防案説文作吴徐锴曰今冩诗者改吴作防又音乎化切其谬甚矣】何承天云吴字误当作防【吴防二字互误】疏柔安至休征　此言饮美酒皆思自安【脱酒字】
　　酌
　　序疏酌八句【八误九章末并同】众郑以为武王克殷云云【众郑疑郑众之误】酌左传作汋【汋误约】
　　周公至而巳　初成之时未奏用也【未监本误永毛本误末】归政成王始祭庙奏【下疑脱之字】
　　于铄节疏于铄王师　谓致今时之太平也【今监本误令】以我周家用天人之和而受之【家误公】作为大武以象其事【下脱圏】
　　我龙节音义造诣也【诣误诸】
　　疏龙宠至相致　来即宠受人皆羡之【来监本误夹】
　　实维节疏上説行文王之事【上误王事误士下之事同】
　　桓
　　序疏桓九句　谓武王将欲伐殷【伐毛本误代】
　　类也至师祭　是类是祃师祭也【类尔雅作禷】以记文不防言周【防当指字误】凡四时之大田猎祭表貉则为位【田经作甸注云貉读为十百之百】其神葢蚩尤【尤彼注作蚘】郑曰习兵之礼故貉祭祷气势之十百而多获【脱郑曰二字貉注作祃十误千势监本误象】
　　屡丰年【屡释文作娄】
　　疏绥安至阳和　左传曰禹防诸侯于涂山执玉帛者万国【防传作合执误即】
　　于昭节疏于曰至代之　以武王代纣即是明之事【代毛本误伐】
　　赉
　　序疏赉六句　谓武王既伐纣【既毛本误即】虎贲之士脱劒【脱记作说】
　　大封至功者　其三曰敷时绎思【敷绎传作铺斁】又言将率之士使为诸侯【率记作帅】分土惟三云云而万民恱服【土误士万民经作万姓】皆是武王大封之事【事监本误士】
　　般
　　序疏般七句　四渎者五岳之匹【匹监太误四】中国川原以百数【数监本误薮】
　　于皇节音义嶞吐果切【嶞监本误隋】
　　疏于皇时周　皆信案山川之圗【下者字衍从疏挍】
　　皇君至为一　犹国释言文【犹尔雅作猷】东至于厎柱云云至于大岯【岯经作伾厎误底】尾合为逆同【同当河字误】以徒众于此起故曰徒骇【脱于此二字】覆釜者水多渚其渚往往而处状如覆釜【案尔雅音义作水中多渚往往而有可居之处状如覆釡之形】简者水深而简大也【深误流】言河水多山石之苦故曰絜絜苦也【脱曰字】钩盘者河水曲如钩屈折如盘故曰钩盘【又尔雅疏云盘李本作股云河水曲如钩折如人股故曰钩股】鬲津者河水狭小可隔以为津【以为二字误曰】此河功难众惧不成【脱此河二字】太史者大使徒众故依名云【太史当作大史依疑因字误】简者水通易也【案尔雅音义通当道字误】水曲如钩流盘桓不直前也【脱流直二字】是觧九河之名义也【义误意】成帝时博士许商以为古说九河之名有徒骇云云【博士汉志作河隄都尉説误记】今见在成平东光鬲界中【成误城】今河虽数移徙不离此域【脱徙字】上举三河之名【三误山】葢于是以不能详知其处故也【以疑巳字误】大史马颊覆釜文在胡苏之上【覆釜与下钩盘互误】鬲盘今皆为县【今毛本误者】东光成平云云往往有其遗处焉【成平下脱平原二字遗字尔雅音义无】然后从大陆巳北复转为九也【巳疑以字误】齐桓公塞为一者不知所出何书【案尔雅疏谓郑据春秋寳干图説】
</div>
    <div class="pagination">
<a href="十三经注疏正字_page48.html">上一页</a><span>...</span><a href="十三经注疏正字_page44.html">44</a><a href="十三经注疏正字_page45.html">45</a><a href="十三经注疏正字_page46.html">46</a><a href="十三经注疏正字_page47.html">47</a><a href="十三经注疏正字_page48.html">48</a><span class="current-page">49</span><a href="十三经注疏正字_page50.html">50</a><a href="十三经注疏正字_page51.html">51</a><a href="十三经注疏正字_page52.html">52</a><a href="十三经注疏正字_page53.html">53</a><a href="十三经注疏正字_page54.html">54</a><span>...</span><a href="十三经注疏正字_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
