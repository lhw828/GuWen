<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 83 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 83 页/共 104 页</h1>
    <div class="content">　　陈司败问昭公
　　司败人名齐大夫郑注【释文二十四】
　　揖巫马期而进之
　　巫马期鲁人篇目弟子【史记注六十七】
　　正唯弟子不能学也
　　正如所言弟子犹不能学况仁圣乎包章句【高丽本集解四】
　　病
　　谓疾益困也郑注【宋本春秋疏六】
　　子路请祷
　　祷请也包章句【世说注上之上】
　　丘之祷乆矣
　　明素恭肃于鬼神且顺子路之言也郑注【后汉书注八十二】
　　泰伯
　　泰伯
　　泰者善大之称伯者长也周太王之元子故曰泰伯范甯【史记索隠十】
　　三以天下让
　　泰伯少弟季歴生文王昌有圣徳泰伯知其必有天下故欲传位于季歴以太王病托采药于呉越不反太王薨而季歴立一让也季歴薨而文王立二让也文王薨而武王立遂有天下三让也江熙释【范成大呉郡志四十八】
　　则绞
　　绞刺也壬说【笔解上】
　　啓予足啓予手
　　父母全而生之亦当全而归之论语注【后汉书注五十二】
　　可以托六尺之孤
　　六尺之孤年十五以下郑注【周礼疏十二】
　　民可使由之不可使知之
　　民防也其见人道逺同【仪礼疏十一】　由从也言王者设教务使人从之若皆知其本末则愚者或轻而不行同【后汉书注八十二】
　　不至于谷
　　谷禄也孙绰注
　　不易得也
　　易音亦孙绰音【并释文二十四】
　　【异句】予有乱十人【唐石经四】
　　乱理也理官者十人孔解【高丽本集解四】　十人谓文母周公太公召公毕公荣公太颠闳夭散宜生南宫括郑注【宋本春秋疏二十四】
　　而致美乎黻冕
　　黻祭服之衣冕其冠也同【宋本春秋疏十七】
　　子罕
　　与仁
　　寡能及之故希言包章句【笔解上】
　　达巷党人曰
　　巷党党名也郑注【读书杂钞一】
　　毋意毋必毋固毋我
　　不任意无専必无固行无有其身壬说【笔解上】
　　我叩其两端
　　两端末也郑注【释文二十四】
　　瞻之在前忽焉在后
　　恍惚不可得而形容包章句【笔解上】
　　吾未见好徳如好色者也
　　使好徳如好色则弃邪而反正矣李充注【史记注四十七】
　　未成一篑
　　篑土笼也郑注【书疏十三】
　　秀而不实者
　　莠草似稷无实韦昭鲁论解【尔雅翼八】
　　可与适道未可与立可与立未可与权
　　虽能之道未必能有所立虽有所立未必能权量轻重孔解【笔解上】
　　唐棣之华
　　唐棣棣也同【兼明书三】
　　乡党
　　恂恂如也
　　恂恂恭愼貌郑注【后汉书注二十七】
　　踧踖如也
　　踧踖敬恭貌同【后汉书注二】
　　过位
　　谓入门右北面君揖之位同【朱校宋本礼记疏五】
　　屏气
　　屏除也孔解【文选注十八】
　　红紫不以为亵服
　　红紫间色不正防服私居服也防服不用则正服可知同【蔡集说五】　防衣袍襗也郑注【诗疏一之四】
　　缁衣羔裘
　　诸侯视朝之服同【仪礼疏十三】　亦卿大夫士祭于君之服同【周礼疏七】　其服缁布衣而素裳缁带素韠同【朱校宋本礼记疏六十二】　卿大夫朝服亦羔裘唯豹袪与君异耳同
　　素衣麑裘
　　诸侯视朝之服其臣则青豻褎绞衣为裼同【并诗疏一之四】视朔之服同【朱校宋本礼记疏四十】
　　长一身有半
　　今小卧被同【周礼疏六】
　　非帷裳必杀之
　　帷裳谓朝祭之服其制正幅如帷非帷裳者谓深衣削其幅缝齐倍要同【宋本春秋疏二十六】
　　冠
　　冠委貌诸侯视朝之服同【谷梁疏七】
　　必朝服而朝
　　朝服皮弁服同【朱校宋本礼记疏二十六】
　　食不厌精
　　食麄则误人生疾故调和不厌精洁也皇疏
　　食饐而餲
　　谓经久味恶如干鱼肉久而味恶也同【并兼明书三】
　　鱼馁
　　鱼败曰馁孔解【史记注四十七】
　　不时不食
　　不时非朝夕日中时一日之中三时食郑注【仪礼疏十三】
　　不使胜食气
　　食谓他馔皇疏【兼明书三】
　　不撤姜食
　　齐禁荤物姜辛而不臭故不去孔解【集解五】
　　乡人傩
　　十二月命方相氏索室中驱疫鬼郑注【朱校宋本礼记疏二十五】傩却之也以苇矢射之谯周注【注补后汉书五】
　　廏焚
　　廏公廏也王弼释疑【释文二十四】
　　入大庙
　　为君助祭也郑注【高丽本集解五】
　　【异字】居不客【唐石经五】
　　式负版者
　　版谓邦国籍也负之者贱人也郑注【世说注上之下】
　　必变
　　敬天之怒孔解【兼明书三】
</div>
    <div class="pagination">
<a href="古经解钩沉_page82.html">上一页</a><span>...</span><a href="古经解钩沉_page78.html">78</a><a href="古经解钩沉_page79.html">79</a><a href="古经解钩沉_page80.html">80</a><a href="古经解钩沉_page81.html">81</a><a href="古经解钩沉_page82.html">82</a><span class="current-page">83</span><a href="古经解钩沉_page84.html">84</a><a href="古经解钩沉_page85.html">85</a><a href="古经解钩沉_page86.html">86</a><a href="古经解钩沉_page87.html">87</a><a href="古经解钩沉_page88.html">88</a><span>...</span><a href="古经解钩沉_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
