<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 115 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 115 页/共 206 页</h1>
    <div class="content">　　宗子为殇节疏族人至其礼　若与宗子期亲云云【注见记】宗子孤为殇而死者【案记文无下三字】
　　肵爼音义又忌依切【又毛本误子】
　　疏不告利成谓祭毕【祭毛本误既】
　　凡殇节疏凡殇至而止　谓宗子亲昆弟所生之适子也【下三字误于是适】祭之当于宗子祖庙【毛本与误于下得于曾祖庙同】一是昆弟之子【脱是字】是宗子期亲【期误皆】若然诸父当于宗子曽祖之庙【脱于字】大功虽有同财之义【义误塟】
　　塟引节注变谓异礼【礼毛本误体】
　　反塟节音义数音速出注【五字脱】
　　为君使节疏自卿大夫士之家曰私馆【曰私馆当作至公馆】君所命停舍之处【舍误客】
　　下殇节注塟下殇于园中【下毛本误夏】
　　孔子节注长殇有送塟车者【送毛本误所】
　　史佚节注畏知礼者【者误也従集説挍】
　　疏下殇土周【土毛本误上】
　　塟于园　故用土周而塟于园中也【故误所自此以下诸注疏本并阙文】遂舆机而徃者舆犹抗也机者以木为之状如牀无脚及輄邉也先用一防直于中央系着两头之杩又别取一防系一边材横钩中央直防报还钩材徃还取一匝两边悉然而后以尸置于防上抗举以徃园中临敛时当堲周之上先缩除直绳则两边交钩之绳悉各离解而尸从机中零落入于堲周中故曰舆机而徃也涂迩故也者若成人墓逺则以棺衣棺于宫中此下殇塟于园是路去家甚近故先用机举尸徃园中而后棺敛故曰涂迩故也
　　注土周至墓也　正义曰案檀弓云夏后氏之堲周塟中殇下殇故知土周是堲周也檀弓云中殇下殇此注直云以夏后氏之堲周塟下殇于园中者以经云下殇土周塟于园故指下殇为言檀弓所云据士及庶人也若诸侯长中殇适者车三乗下殇车二乗既有遣车即不得堲周舆机而塟也诸侯庶长殇中殇车一乗则庶子亦不用堲周舆机而塟其下殇则舆机其大夫之适长殇中殇则遣车一乗即不舆机下殇无车则舆机也然则王之适庶长中下殇皆有遣车并不舆机士及庶人适庶皆无遣车则中下殇并皆舆机故熊氏云若无遣车中从下殇其长殇既无遣车年又长大不可与下殇同盖棺敛于宫中载棺而徃之墓从成人也
　　今墓逺则其塟也如之何者曾子见时世礼变皆棺敛下殇于宫中而塟之于墓与成人同路今既逺不复用舆机于尸为当用人抗舆棺而徃墓为当用车载棺而徃墓耶问其塟仪故云如之何
　　昔者史佚至宫中　正义曰此举失礼之人史佚周良史有子下殇而死墓逺者史佚欲不塟于园而载尸徃墓及棺而塟之其墓少逺犹豫未定召公故劝之令棺敛于宫中如成人也
　　史佚曰吾敢乎哉至自史佚始也　正义曰史佚曰吾岂敢乎哉者恐逹礼者所讥故召公为谘问于周公周公答曰岂岂者怪拒之辞又云不可不可是不许之辞史佚不逹其指故行棺于宫中之礼也此云自史佚为始明昔非惟于宫中不棺亦不衣也【已上并从仪礼经传通觧续补入】卿大夫将为尸节音义处昌虑切【四字脱】
　　疏尸弁冕而出【脱弁字】
　　为君至士者　以君之先祖有为士者【祖误视】
　　夏后氏节注则卒哭而致事【则当衍字案皇氏疏则周人卒哭致事是郑君従夏殷推而知之当是注文而孔氏云孔子既前答周人卒哭而致事则又似属经文但脱去周人二字而以卒哭而致事六字误入注耳今卫氏集説本亦尔姑阙之以俟知者】
　　吾闻诸老耼节注征之作费誓【费释文作粊】
　　疏致事至致事　思亲弥深【弥误祢】
　　记曰至谓乎　在上君子许其致事【其误之】是不夺情以从利禄【从误求従续通觧挍】
　　子夏至非与　孔子既前答周人卒哭而致事【而毛本误于】伯禽至费誓　周公之子封于鲁【于毛本误放】
　　今以三年之防至弗知也【下今字当者字之误】
　　文王世子第八　疏及事上之法【及误下之二字从集説挍】设庠序释奠先圣先师【设误説释毛本误设】至典于学【于当依监本作于】
　　文王之为世子节疏案纬候之説【候误公侯字】
　　食上必在视寒暖之节【暖监本作暖】
　　文王一饭节音义箴本亦作鍼【鍼误諴】
　　疏庶几至循也　是庶几为慕尚之义【是毛本误尚】
　　间犹瘳也　其间有空隙【下病字衍挍同上】
　　女以为何节注则此受命之后也【此毛本误有】
　　吾与尔三焉【与释文作予】
　　疏言王终久有之【久毛本误九】
　　抚犹至后也　一年质虞芮之讼二年伐鬼方【集説同诗书正义引书传质作讼书正义作质鬼方诗书正义及史记皆作防】文王出则克【克亦作克】涖阼音义莅本或作涖【涖监本仍作莅毛本误吏】
　　春夏节注干盾也【盾释文作楯】
　　小乐正节注舍菜合舞【菜经作采注舍即释也采误读为菜】舞羽吹籥【吹经作龡】
　　春诵节音义播波我切【案毛氏居正云播尚书有二音又波佐切】
　　疏干盾至秉翟　引郑诗左手执籥【引郑二字当误倒】
　　四人至吹籥　但此经雅多有诸侯之礼故谓之大乐正小乐正也【雅误杂从通觧挍大乐正下衍也字】释苹藻之菜【藻周礼注作蘩】南南至不僣　西夷之乐曰支离【朱诗疏作株】是小雅鼓钟之诗【钟毛本误乐】
　　诵谓至同也　在国兼在西郊【下误重郊字】合周家为言耳【合误舍従集説挍】若周别有大学小学更何所学也【下学字监闽本作教】大司成节注则大司成【则误即通觧挍】音义徳行同【下当有中失丁仲切五字】
　　疏大学至授数　前文小乐正云云【文衍字】
　　凡侍坐节音义间徐古辨切【案毛氏居正云办作辨误】广三寸一本作广三尺云云【脱上广字】
　　凡学节疏官谓至之事　有道徳者亦使教焉【道下衍有字】传士礼十七篇【脱士字】
　　凡始立学节疏不及于先圣【下者字衍】今案衅器用币【脱今字续通觧挍】
　　谓天至孔子　若诸侯止立时王一代之学【止误正】凡大合乐节注谓春入学舍菜合舞【菜释文作采后同】
　　疏大合至象类　而月令云云则是春合舞【而误又是误明从集説挍】
　　曲艺皆誓之注谓小技能也【谓误为】
　　疏语谓至郊学　今天子亲视学于其西郊【其衍字】必取至才焉　取其才者敛其才能者【脱上其者二字】
　　谓之郊人　小才艺能者未官之前不得同为俊选【上衍而已二字前下衍而字挍同上】以其犹在郊学也【以误前従通觧挍】
　　然后释菜注以器成有时将用也【有时二字衍集説挍】
　　疏始立学　亦谓天子命诸侯始立教学【教衍字挍同上】释菜礼轻也　此既释菜礼轻【轻毛本误器】
　　言乃至宗也　若鲁国之比【比监本误北】
　　教世子疏虽非一也以教世子为主【上四字当从集説本作然】凡三王节疏既成则教尊官正【脱则字】
　　乐所以修内也　乐是喜乐之事【是毛本误事】
　　保也者至道者也　乃可通达流行【通毛本误退】
　　设四传节疏案尚书大传云【大毛本误太】
　　仲尼节音义治直吏切至并同【一十一字当在上君子节下】
　　行一物节注物犹事也【四字集説作疏】
　　疏司主至正也　此经谓世子也【也据注字之当属下句】易文言云贞固足以干事【言毛本误也】
　　庶子节音义弟大计切【下脱又作悌下孝弟皆同八字】
　　其在外朝节注掌羣臣之版【版毛本误班毛本误位】
　　疏是第三节中之上节也【三误四】
　　正者至族者　故读谓政也【政毛本误正】
　　外朝至位也　王族故士虎士云云【故监本误旅毛本误族】是在路寝门外也【脱寝字】案大射卿西面北上【卿毛本误郷】故云亦司马之属【下司马二字当衍文】
　　其登馂节疏尸拜受嗣子答拜【嗣子经作举奠下嗣子及长兄弟同】相对而馂【馂经作籑】此一登之文【一本毛本误】
　　则以上嗣　其登馂献受爵【脱下二字】
　　庶子治之虽有三命不逾父兄【案疏云当在前臣有贵者以齿之下】以次主人【次毛本误俟】
　　疏大事至下齿　谓衰服布缕精麤也【布缕字误倒】谓得入齐衰之限【限毛本误下】然主人亦不得下而与之序齿列焉【误则主人犹不得在父兄之下而齿列焉】
　　亲者至者希　若大功则一年三防食【若毛本误苦】
　　其在军节注行以迁主【行误所】
　　疏下宫至异语　故春秋云立武宫【下脱传曰羣六称宫六字】则卿大夫之适子【下脱以正室为卿大夫之适子是一十一字从续通觧挍】
　　族之相为节音义下注为君同【脱注字】
　　纎剸注纎读为鍼鍼刺也【鍼误殱释文挍】音义扶忍切【下脱劓鱼器切四字】
　　狱成节注谳之言白也【白毛本误某】
　　公素服不举【案素服下此素服下脱居位不聼乐五字】
　　亲哭之【案朱子云下脱于异姓之庙五字当之】
　　疏有司行法之事【行毛本误刑】
　　公族至甸人　又云磬尽也【毛本尽字阙】
　　其刑至甸人　亦鞠读刑法之书于甸人之官也【于毛本误与】
　　纎读至曰鞠　小刑用鑚凿次刑用刀锯【案鲁语作中刑用刀锯其次用鑚窄】读囚人所犯罪状之书【人下衍之字】用法谓用其法律【脱下用字】虽犯宫刑但髠去其髪也【犯误无髠误髠下并同】
　　罪既至类也　是重慎刑杀其族类也【杀毛本误设】
　　其族食节音义差徐初宜切【初毛本误所】
　　疏此谓第三节中之下节【此谓当作自此至不翦其类也为九字】
　　外朝至姓也　盖外朝至尊别【盖误者】
　　登进受爵则以上嗣【则衍字】
　　公与至逹矣　君上存亲而与族人防燕【脱防字】岂得相背弃【背本亦作遗】
　　五庙节疏所以必告必赴者【脱上必字】
　　亲未至能也　盖贱其无能也【盖误者】
　　古者至有伦　而先在第八结者【八毛本误人】
　　翦割截也　郑康成注法云谓同族不宫者是也【法衍字宫毛本误公】
　　遂设节注席位之处【席误帝】
　　适馔节注亲视其所有【下通觧有也字】
　　既歌节注诸合乐之所美【诸通觧作説】
　　下管象注前歌后舞【舞误武】音义师乐音洛【四字脱】
　　王乃节音义又作骏【下衍骏字】
　　疏有司卒事反命　有司告释奠既毕【脱告字】
　　适东至先老　则既视学毕【脱刖字】则释之养老之处东序之中天子亲自释奠云云【当依通觧作然后适东序亲自云云】一既歌而语以成之也者【一衍字】
　　礼之大者也　语説父子君臣之道【君臣下当脱长防二字下既歌节疏同】
　　三老至必也　是父兄事之也【脱之字】席众賔于賔席之西南面【脱下席字】
　　象周至后舞　今文是泰誓之文也【是字当在今文上】
</div>
    <div class="pagination">
<a href="十三经注疏正字_page114.html">上一页</a><span>...</span><a href="十三经注疏正字_page110.html">110</a><a href="十三经注疏正字_page111.html">111</a><a href="十三经注疏正字_page112.html">112</a><a href="十三经注疏正字_page113.html">113</a><a href="十三经注疏正字_page114.html">114</a><span class="current-page">115</span><a href="十三经注疏正字_page116.html">116</a><a href="十三经注疏正字_page117.html">117</a><a href="十三经注疏正字_page118.html">118</a><a href="十三经注疏正字_page119.html">119</a><a href="十三经注疏正字_page120.html">120</a><span>...</span><a href="十三经注疏正字_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
