<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 160 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 160 页/共 206 页</h1>
    <div class="content">　　不费音义芳味切【芳误荒】
　　疏曰至至同也○此哀而能不愁也【不误忧】
　　见舞象箾节疏大咸大防【防误从石下作】舞大濩以享先妣【妣误似】以贵人声乐以先歌后舞【下以字疑必字误】
　　象箾至之乐○言天下乐削去无道【削误箾从诗疏挍】诗序云维清奏象舞则此象箾之舞【脱序字则疑即字误】象用兵时刺伐之舞【下脱武王制焉四字】不言复象文王之伐【言误应】郑注象又云此乐名象而已【案郑笺无此文惟诗维清序疏云传直云舞象象下更无舞字则此乐名象而已亦不言是郑义此云郑注象又云疑误】以其象事为舞【下衍音字为误有从诗疏挍】故此直言舞也【舞当象字误】其箾捎字同也【捎监本误拍】美哉节疏四成而南国是疆【疆误彊案礼记疏云象武王伐纣之后南方之国于是疆理也】夹振之而四伐【四礼记作驷注驷当为四声之误也】事早济也【早礼记作蚤】
　　韶濩音义韶本或作招【下脱音同二字】徐又户郭切【脱徐字】疏韶亦绍也【亦当言字误】
　　大夏节疏禹治水敷土【敷周礼注作傅土监本误上】
　　若有他乐疏不得用云门大咸【云门下当脱大卷二字】
　　故晏子节注难在昭八年【八年当作十年】
　　聘于郑节疏缟白缯也【缯毛本误绘】
　　闻钟声节疏争谓孙林父愬君于晋【九字脱从读左日钞挍】乙未出节疏不以礼出也【以误必】廹窘而出奔【脱出字】故传通以违为文【脱违字从宣元年疏挍】道家贵善行者无辙迹功遂而身退【语见老子遂本作成】故原圣意以申之【意下误衍欲字】
　　为高氏之难故【上脱○】
　　禆谌音义谌市林切【脱下三字】
　　天又节音义驱除并如字【驱字误在如字下】
　　子西节疏案传伯有死后【后毛本误彼】
　　经三十年宋伯姬卒【误别起行头】
　　防于澶渊疏以传云书曰某人某人【下脱防于澶渊四字】
　　传二月癸未晋悼夫人云云【二月误三月】
　　史赵节音义画音获下同【下脱并歩顶切四字】
　　疏并之使如其身则是生来日数也【身下旁字衍从注解辨误挍生监本误主】十月微阳起接盛隂【盛隂字误倒】象懐子咳咳之形也【懐说文作襄】
　　复陶音义徐音服一音福【脱徐字及一音福三字】
　　疏衣服之名复陶【服误冠】
　　以为綘县师疏而辨其夫家人民田之数【周礼作莱注莱休不耕者郊内谓之易郊外谓之莱】盖以居在綘邑【居误车】
　　聚禾节音义敖本亦作傲【傲通志堂本作慠】
　　伯有汰侈【汰当依释文作汏凡汏字并同】
　　国之祸难节注则伯有方争【脱则字】
　　复命节音义一本作与子上盟絶句【脱盟字】别为一句也沈音鸩【一也二字衍文沈误枕】
　　于是节音义奎苦圭切【苦误吉】
　　疏杜以周七月今五月【今监本误令】刘以为五月防娄未中而规杜失【失监本误矢毛本误矣】
　　禆节注嵗星十二年而一终【终误嵗】
　　疏娵訾之次则口开方【次误叹】
　　为宋灾故音义为于伪切【四字脱】
　　郑子皮节注伯有死子皮知政【政毛本误攻】
　　防侈节音义踣蒲北切【北误比】
　　子产请其田里注请于公不没入【没入误役人】
　　传三十一年且年节音义谆徐之闰切【闰误闻】
　　人生几何【人释文作民】音义本或作民生无几何【无当作无】穆叔节疏袭于休祥【于误子】
　　于是昭公节注为昭二十五年公孙于齐传【传误傅】癸酉塟襄公【上○当在公字下】
　　闬闳音义衖门谓之闳是也【衖误衡】然尔雅本止扉之名【监本脱止字】读者因考左传【监本下衍一传字】
　　缮完葺墙【案顔氏师古云完当作□字之误也】音义葺侵入切【入毛本误人】疏周礼匠人有葺屋瓦屋【匠监本误任】
　　使匄音义匄本又作丏【脱又字匄丏字通志堂本互易】士文伯是范氏之族【脱文字】
　　对曰节音义褊必浅切介音界注同【九字脱】
　　圬人音义本又作汚【脱又字】
　　而夭疠不戒【案毛氏居正云注疏及临川本作天地之天兴国及建本作夭阏之夭案杜氏注云疠犹灾也言水潦无时据此义则当作天地之天然经中有言疫疠夭札则夭疠亦不为非姑俟达者疠作厉通】
　　以赢诸侯疏贾服王杜皆读为盈【杜误注从经传通解挍】
　　民之协矣辞之绎矣【协绎毛诗作洽怿】
　　展舆因国人以攻莒子云云【案赵氏匡云经不书展舆弑传文误以之字为以字】书曰莒人云云买朱鉏【鉏监本误组下同】
　　吴子节注成七年适吴为行人【七年误十年】音义屈居勿切【居误君】阍戕戴吴注在二十九年【九误五】
　　天似节注嗣君谓夷昧【昧当作末唯公羊作昧字】
　　北宫文子注文子北宫佗【佗毛本误陀】
　　廷劳音义劳力报切【劳毛本误分】
　　毁乡校如何【校毛本误挍】
　　然明节疏杜此注从史记也【杜毛本误社】
　　榱崩音义榱椽也【椽毛本误手旁作】
　　虽获节音义此邶风刺卫顷公故曰卫诗【风误诗】逮直计切云云下文同【计误待文字衍】
　　大国畏其力小国懐其徳【国尚书作】
　　疏尚书武成篇曰大国以威加云云【上当脱周书二字曰当言字误】纣囚节音义降户江切【下脱注同二字】
　　疏周本纪称纣囚西伯于牖里【周误大牖史记作羑】















　　十三经注疏正字卷六十五
<经部,五经总义类,十三经注疏正字>
　　钦定四库全书
　　十三经注疏正字卷六十六
　　山东按察使沈廷芳撰
　　春秋左氏传昭公上○音义昭公名裯谥法威仪恭明曰昭【裯误从旁作疏同案谥法解作容仪恭美】
　　经元年莒去疾节注国逆而立之曰入【入监本误人】
　　传以敝邑褊小【褊监本误后同者不出】
　　围布几筵节疏犹尚释币于祢乃行【脱释字】
　　今令尹节音义复扶又切下虽复同【脱下四字】
　　于今七年疏年末医和则云八年【末误未】
　　三合大夫注及今防虢也【及监本吴反】
　　师徒节音义讟音独【讟监本误议】
　　武将信以为本【武误我】
　　疏汉书食货志云后稷始甽田【食误殖甽误畊】广尺深尺曰畎长终亩【终下衍一字畎畂志作甽畮下并同】苗生三叶以上稍壮耨垄草因隤其土以附苗根【志无三壮二字隤误壝师古曰谓下之也音穨】或耘或耔黍稷薿薿【耘耔志引作芸芓薿薿作儗儗】毎耨輙附其根比至盛暑垄尽平而根深能风与旱【其至平三字志无能师古曰读曰耐】
　　设服离卫疏即明宫门之卫以为离卫【明疑名字误】
　　陈公子节音义注及下乐忧而乐同【忧误乐】
　　宋左师节音义否旧方九切【九误凡】
　　持之音义本或作恃误【恃通志堂本作特】
　　疏持其两端【持监本误得】
　　其使音义下注其使出使云云同【其误出出误自】
　　疆埸之邑【埸误场后可知者不出】
　　夏有观扈节音义鄠音户【户误于】
　　周有徐奄疏书序曰成王伐淮夷【王监本误正书序成王下有东字】僖公时楚人伐徐杜云下邳僮县东南有大徐城【案楚人伐徐经下无此注惟楚人败徐于娄林经下注云下邳僮县东南有娄亭并见僖公十五年】
　　令尹享赵孟【上脱○】
　　小宛音义纡阮切【纡误红】
　　道以滛虐节注为十三年云云【十三误十二】
　　夫人音义夫音扶【夫扶字互误】
</div>
    <div class="pagination">
<a href="十三经注疏正字_page159.html">上一页</a><span>...</span><a href="十三经注疏正字_page155.html">155</a><a href="十三经注疏正字_page156.html">156</a><a href="十三经注疏正字_page157.html">157</a><a href="十三经注疏正字_page158.html">158</a><a href="十三经注疏正字_page159.html">159</a><span class="current-page">160</span><a href="十三经注疏正字_page161.html">161</a><a href="十三经注疏正字_page162.html">162</a><a href="十三经注疏正字_page163.html">163</a><a href="十三经注疏正字_page164.html">164</a><a href="十三经注疏正字_page165.html">165</a><span>...</span><a href="十三经注疏正字_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
