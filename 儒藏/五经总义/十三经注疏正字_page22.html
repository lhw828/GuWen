<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 22 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 22 页/共 206 页</h1>
    <div class="content">　　疏终风至我思○虽来复侮慢之【侮误悔】
　　三章寤言节音义疌本又作啑又作疐【疌误疐啑误嚔疐误嚏】四章音义虺虚鬼切【案毛氏居正云卷耳诗虺音呼回切与灰同音此亦当虚嵬切传冩脱山字耳】
　　疏曀曀至则懐○愿以母道往加之【加监本误如】
　　击皷
　　序音义将子亮切【子误于】皮氷切【上脱同字】
　　疏将者至四年○以证州吁有伐郑先告陈之事也【陈下当脱宋字】故二国伐郑【二监本误三】州吁爲首【州监本误则】
　　一章疏此用至兵时○谷梁传曰出曰治兵【梁误粱】此言至之甚○力政城郭道渠之役【案彼注作城道之役也疏云谓筑城垣治道】
　　二章从孙节传笺平陈与宋【与并误于疏不与我以告归期同】
　　疏孙子至文仲○仲字也【误子仲字】
　　三章疏爰居至之下○往于何处求之【往疑在字误】
　　四章疏死生至偕老○共受勤苦之中【受当处字误】
　　雄雉
　　序音义刺俗作防【防仍作刺误】
　　疏乱至君子○滛于其妺【于当依序作乎下滛于夏姬及左传娶于楚并同】一章疏伊当至患难○自诒伊慼【慼经作戚】
　　二章疏以兴宣公小大其言语心怡悦妇人【心疑以字误】四章不忮音义之豉切【豉误跂】
　　匏有苦叶
　　一章疏匏谓至可食○幡幡瓠叶采之烹之【瓠误匏烹经作亨古字】今河南扬州人恒食之【扬监本误杨】及泾不济【不左传作莫】由膝至褰衣○掲者褰衣也【褰尔雅作掲】由膝以上爲渉【由尔雅作繇下由膝同】易曰利渉大川【易监本误昜】言泳则深于厉矣【于监本误各】
　　瓠叶至问名○亲迎者昏礼之终【迎字毛本误从卯后同者不出】既以至妃耦○笺曰贤女妃圣人得礼之宜【笺误传礼之二字笺作其】
　　二章有鷕音义沈耀皎切【耀误雉】
　　济盈不濡轨【轨当作軓下凡谓车轼前者同】音义依传义宜音犯【宜误直】軓车轼前也从车凡声【軓误轵下所谓軓也同凡监本误九】
　　疏有弥至其牡○今雌雉鸣也【鸣当鸟字误】
　　由辀至牝牡○祭左右轨范【轨误軓下轨与轵及轨当大驭之轵并毛本少仪轨字误并同】书或作【误轨】谓軓是軓法也【軓误轨】谓舆下三面之材輢轼之所树【舆误与树注作尌】范当爲軓軓车轼前【軓注作同】轵车轮小穿也轊车轴端也【脱上车字端説文作耑本字】考工记注云云【工误功】传曰获其雄狐是也【上当脱左字】
　　三章疏雝雝至未泮○及冰未散请期爲异
　　雝雝至之时○日未出已名爲昕生【疑】大昕谓朔日之朝者【脱之朝二字】
　　雁者至用昏○此皆隂阳并言【并当依毛本作并下同】定本木雁随阳无隂字【木当作字误】
　　归妻至昏矣○仲春之时氷始散其水涣涣然【笺作冰以释则水涣涣然】
　　四章人渉卬否【卬误卭下同】
　　谷风
　　一章采葑节音义孚容切【孚毛本误采】草木疏云芜菁也【案原文作蔓菁】菘音嵩【嵩误蒿】茎河耕切【河误可】
　　徳音节笺何顔色斯须之有【脱何字】
　　疏葑须至之类○陈楚谓之蘴【蘴误葑】关之东西谓之芜菁【脱之东二字】赵魏之郊谓之大芥【郊误部】则葑也须也云云【则误即】三月中蒸鬻爲茹甘美可作羮【蒸鬻误烝鬻甘误滑】案今尔雅菲芴与蒠菜异释【脱案今二字从尔雅疏挍】
　　二章疏行道至如弟○君子苦已犹得新昏【犹当由字误】三章泾以节音义故见渭浊旧本如此一本渭作谓后人改耳【案毛氏居正云详疏则笺所谓故见渭浊当作故见其浊作渭字误明矣释文乃作渭字云旧本如此作谓者后人改耳陆徳明与孔頴达同时独不知本作其字耶今不敢改渭作其唯取正义之説表而出之使后学知旧本渭字之误】
　　毋逝节笺毋者喻禁新昏也【喻监本作谕同】
　　疏泾以至我后○由新旧并而善恶别【并误并从六经正误挍】已虽爲君子所憎恶【脱憎字】其状如沚然不动摇【案六经正误无其字】泾渭至浊异○东南至京兆阳陵行千六百里入渭【汉志无京兆二字案阳陵属冯翊作京兆误也阳陵二字误倒】此以泾浊喻旧室【室监本误至】泾水至喻焉○见谓浊言人见谓已泾之浊【谓并误渭】由与清浊相入故也【清浊疑清渭误】张逸问何言絶去【下疑脱所经见三字】故知絶去不复还【不复还疑所经见之误】
　　梁鱼至捕鱼○在彼淇梁【淇监本误其】表记注云鹈洿泽【洿注作污通】周制人掌以时爲梁【制当礼字误】梁水堰也堰水而爲关空【脱也字而字衍堰彼注作偃】
　　母者至新昏○象有奸之者禁令勿奸【下四字非説文象字説文无】我身至小子○小弁云太子身被放逐【云疑以字误】
　　四章凡民节笺况我于君子家之事难易乎【家之二字毛本误倒】疏就其至救之○反追説已本勤劳之事【反当又字误】五章不我节音义毛与也【与误兴疏同通志堂本此下有郑骄也王肃养也七字】既生节音义螫何呼洛切【误恶乌路切】
　　疏昔育至所辟○以育得两训故释言爲稚【案尔雅鞠稚也郭云鞠一作毓育与毓同故云释言爲稚也】
　　六章疏我有至来塈○然穷苦取我【然当言字误】
　　君子至旨蓄○已言爲致富耳【已言字当误倒】
　　式微
　　一章疏式微至中露○用在此而益微【脱在字】郑以式微发声【微下疑脱式字或微字】言君公在此皆甚至微【皆甚二字疑衍】
　　旄丘
　　序音义或作古丠字【丠误北】山部又有嵍字亦云嵍丘【嵍并误从土】
　　疏旄丘至于卫○宣公以鲁桓十二年卒【脱十字】又因千里之外设方伯【因当曰字误】今黎侯来奔之不使连率救已【之已二字疑互误】
　　卫康至爲牧○昔召康公命我先君太公曰【脱曰字】若王五等诸侯九州之伯是天子何异乎云夹辅之有也【是下当脱与字若王当若云误乎云当何云误】
　　一章旄丘节传如葛之蔓延相连及也【延释文作莚】
　　叔兮节传日月以逝而不我忧【逝监本误近】笺叔与伯与女期迎我君而复之【监本与误兴女期误文明】
　　疏旄丘至日也○亦当忧患相及【患监本误惠】
　　叔伯至以齿○汝期来迎我君而复之【期监本误其】
　　二章疏言与至功徳○言二者别设其文【言疑以字误】三章狐裘节音义戎徐而容切【而误如】是依左传读作尨茸【茸监本误若毛本误苦】之行【误而行】
　　疏大夫至来东○狐裘蒙戎【左传作尨茸】
　　四章兮节音义鸟少美而长丑爲鹠鷅【尔雅无而字鷅误从票下同】
　　叔兮节音义褎本亦作裒【案毛氏居正云褎如字亦作褏中从由裒当褏误褎薄侯切】
　　疏尾至微弱○自关而西谓枭爲流离【脱而字】
　　简兮
　　序疏简兮至王者○有舞师籥师旄人韎师也【也疑案字之误属下句】舞羽吹籥【吹经作龡】以乐舞教国子【脱舞字】乐正于天子爲乐师也【彼注无爲字】祭有畀韗胞翟阍寺者【韗传作煇】
　　伶官至伶官○左传钟仪对晋侯曰【钟误钟】伶人告龢【龢误县】伶箫咏歌及鹿鸣之三【箫误从艸】黄帝使伶伦氏【汉志作冷纶氏字无】昆崘之隂【志作昆仑】以爲黄钟之宫【脱以字】而问于伶州鸠【而问周语作问律】
　　一章简兮节传以干羽爲万舞【干监本误于】笺爲且祭祀当爲舞也【爲舞毛本误万舞】万舞干舞也【干舞误干羽】音义爲且于僞切【脱且字】
　　疏以干至四方○象武王以万人定天下【象字彼注无】用之宗庙山川【用误周】故言于四方【言误云】谓五岳四镇四渎【渎彼注作窦】
　　简择至干舞○故用之宗庙山川爲祭也【疑】春夏学干戈秋冬学羽籥【学户孝切教也】无爲复言云云秉翟也【也疑矣字误】教国至爲期○则乐谓一日之中【乐当中字误】
　　在前至合舞○命乐正习舞【下脱释莱二字】谓苹藻之属也【藻彼注作蘩】
　　硕人至公庭○故王肃云硕人谓申后【九字当在上唯白华硕人传不训下】故白华笺硕人爲妖大之人【脱笺字】上亦教国子【亦当云字误】
　　二章赫如节音义【畀必寐切煇字作韗暄愿切刘昌宗音运胞歩交切傅音付二十四字脱】疏籥六至翟羽○尔雅説翟鸟名雉属也【案释鸟云鸐山雉】渥厚至一散○祭有畀煇胞翟阍寺者【祭统无寺字】能以其余畀于下也【礼记作畀其下者也】甲吏之贱者【下记有也字下三句同】盖谓磔皮革之官【盖衍字】周礼韗人爲鼓【案考工记作爲臯陶郑司农云鼓木也】三章疏榛木至大苦○其子小似橡子【橡误柿】
　　泉水
　　序音义注同【误上同】
　　一章疏毖彼至之谋○毛以爲毖彼然而流者【毖彼字当误倒】二章疏出宿至伯姊○言我思欲出宿于泲【泲误从女旁作】泲地至地名○舎軷即軷释也【軷释字当误倒】止陈车骑云云爲行始也【脱也字止误上】然则軷山行道之名也【道衍字】士防礼有毁宗躐行云云【士衍文】祖于国外毕乃出宿【下者字笺无】父之至曰姊○去归则见之【去归字疑误倒】
　　三章出宿节传干言所适国郊也【言衍字出疏】
　　四章我思节疏自卫至渡水○以下言须漕是卫邑【漕监本误渭】思须节疏鄘云以庐于漕【鄘下当脱定之方中笺五字】
　　北门
　　序刺仕不得志也【仕案疏当作士】
　　一章疏窭者至于财○传此经云终窭且贫【此当以字误】二章我入节音义凡徧字从彳【彳误行】讁直革切【革监本误草】三章王事节音义投擿也【擿误遇】
　　我入节音义防音千隹子隹二切【隹误佳子通志堂本作于存考】疏则乖沮已志【乖毛本误乗】故以爲摧爲刺讥已也【爲摧当摧我误】
　　北风
　　一章其虚节传虚虚也【案疏是本作虚徐也】音义【邪音余又音徐尔雅作徐下同且子余切虚虚也一本作虚徐也行下孟切二十九字脱】
　　疏性仁至而去○亟惠好之下【亟当继或在字之误】
　　虚虚至如徐○谦虚闲徐之义【闲尔雅疏作闲】
　　二章北风节传霏甚貌【霏毛本误靡】
　　静女
　　一章疏女徳至可逾○姝姝然美好之子【脱一姝字】故周礼王城高七雉隅九雉【案考工记匠人云宫隅之制七雉城隅之制九雉此王城当宫隅误隅上当脱城字】
　　二章疏古者至成灋○使妃妾徳美也【徳毛本误得】
　　三章疏自牧至之贻○能遗我贞静之女【遗毛本误遇】
　　新台
　　序音义修旧曰新【上脱马云二字】土高曰台【土误上】
　　一章新台节音义説文作玼云新色鲜也【新色説文作玉色君子偕老音义同】
　　疏泚鲜至之行○河弥言盛貌【河当弥字误】
　　籧篨不能俯者○晋语云籧篨不可使俯【俯晋语作俛】似戚施不能仰之人【脱不能仰三字】
　　二章疏殄当至腆善○籧篨口柔常不能俯【常误当】
　　二子乗舟
　　一章二子节音义驶疾所吏切【驶误从夬旁作下同】
　　疏二子至不碍○传言构伋子【伋左传作急】
　　鄘柏舟诂训传第四○音义纣都以南曰鄘【都郑谱作城】
　　序疏柏舟至絶之○则未必有死年九十五以后也【有疑】妻得与之适人【防服传无妻得二字】即下云之死矢靡他是也【之误至他经作它通】
　　一章之死节传矢誓靡无之至也【之至二字当在矢誓上】
　　疏泛彼至人只○何谓尚不信我也而欲嫁我哉【谓当爲字误】
　　髦者至之饰○既夕礼【下脱记字】长大犹爲之饰存之【上之字衍】两髦至緌缨○初亦如是栉髦乃栉纚笄【疑初亦如是栉纚笄总拂髦之误】纚所以韬髪者也【彼注无所以二字纚作纵】朝夕至于寝门外【礼记作大寝之门外】庻人以深衣【以衍字】端韠绅【韠毛本误鞞】世子亲齐冠而养【礼记无冠字】盖亦衣不端矣【不当字误】缨而结其绦【缨误緌绦监本误条】
　　墙有茨
　　序疏墙有至可道○此注刺君【注当主字误】
　　宣公至夫人○是其事也【也字监本阙】
　　一章疏墙有至丑也○言人以墙防禁一家之非常【毛本一字阙】
</div>
    <div class="pagination">
<a href="十三经注疏正字_page21.html">上一页</a><span>...</span><a href="十三经注疏正字_page17.html">17</a><a href="十三经注疏正字_page18.html">18</a><a href="十三经注疏正字_page19.html">19</a><a href="十三经注疏正字_page20.html">20</a><a href="十三经注疏正字_page21.html">21</a><span class="current-page">22</span><a href="十三经注疏正字_page23.html">23</a><a href="十三经注疏正字_page24.html">24</a><a href="十三经注疏正字_page25.html">25</a><a href="十三经注疏正字_page26.html">26</a><a href="十三经注疏正字_page27.html">27</a><span>...</span><a href="十三经注疏正字_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
