<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 41 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 41 页/共 104 页</h1>
    <div class="content">　　子游曰其大功乎
　　子游为近是卢注　母嫁则外祖父母无服所谓絶族无施服也唯母之身有服所谓亲者属也异父同母昆弟不应有施此谓与继父同居为继父周故其子大功也礼无明文是以子游疑而答也王肃
　　我未之前闻也
　　未闻有服也卢注
　　鲁人则为之齐衰
　　齐衰非也游夏不亲问夫子是以疑也礼家推以当在小功以母亲极于小功同【并通典九十一】
　　【注】练中衣
　　凡祭服先加明衣次加中衣冬则次加袍夏则用葛次加祭服若朝衣亦先以明衣次加中衣冬则次加裘裘上加裼衣裼衣之上加朝衣皇疏【礼书十一】
　　虽缌必往
　　亲骨肉也射慈丧服变除圗
　　虽邻不往
　　疏无亲也同【并通典九十七】
　　四重
　　凡棺之重数从内数向外如席之重也外传
　　水兕革棺
　　兕革棺一棺三寸一名椑棺又名榇同　上公同水牛皮侯伯已下去水兕同
　　杝棺一
　　杝棺二厚八寸同
　　梓棺二
　　属棺三其厚四寸大棺四厚六寸属棺大棺皆用梓也同　卿大夫唯属棺大棺士不言重同【并御览五百五十一】
　　檀弓下
　　子显
　　古者名字相配显当作韅卢注【郑注三】
　　重
　　未立主之礼也王肃【魏书一百八之二】
　　愠
　　纡粉翻庾蔚之音【释文十一】
　　弁绖
　　小记曰诸侯吊必皮弁锡衰则此弁绖之衰亦是吊服也郑坤【校宋疏二】
　　谓为俑者不仁
　　俑偶人也有面目机发似于生人以此而葬殆将于殉故曰不仁也礼记传【通典八十六】
　　为旧君反服
　　老疾三谏去者为旧君服齐王肃丧服要记　贺循丧服要记【并通典九十】
　　【注】夹羡道
　　羡车道音义隐【释文十一】
　　杜蒉
　　杜同都切刘昌宗音【影宋本集韵二】
　　请諡于君
　　君卫灵公也卢注
　　请所以易其名者
　　无諡则当书名故易其名也同
　　生事毕而鬼事始已
　　丧朝夕奠尙生事之虞而立尸卒哭讳新是为以生道事之毕矣复以鬼道始事之也已者辞也一説生事毕从生至死也鬼事始已者从死至卒哭也同
　　宰夫
　　于周礼为下大夫小宰之副也大丧小丧掌小官之戒令帅执事而理之大丧君小官属官也戒令即所谓舍故而讳新之属同
　　执木铎
　　钤也以木为舌王肃
　　舍故
　　故谓五庙毁者同
　　自寝门至于库门
　　振木铎从寝门至库门也寝门之内新君所处库门之内庙所在也卢注　百官所在也库门宫外门王肃【并通典一百四】
　　【异字】使子贡问之【校宋注疏本十四】
　　王制
　　大国三卿
　　鲁已有孟叔季三卿为政而更有臧氏及孔子并为司冦则皆小司冦也崔灵恩【通典三十一】
　　三公
　　古周礼説天子无爵三公无官冒号于天何爵之有参职于天子何官之有五经异义【北堂书钞五十】
　　天子五年一巡守
　　唐虞五载一巡故周语云尧临民以五义宗【路史后纪注十】
　　岁二月
　　溥天之下莫非王土封建诸侯各守天子之地故巡行之夏殷五载一巡狩周制十二年一巡狩皆在仲月以至岳下燔柴告天巡狩之年四方诸侯先令岳之下以侯见考其制度以齐同有善恶以黜陟之外传【御览五百三十七】
　　至于岱宗
　　宗长也言为羣岳之长五经通义【御览三十九】　东岳所以谓之岱者代谢之义阳春用事除故生新万物更生相代之义义宗【宋本御览十八】
　　至于南岳
　　南岳谓之霍霍者防也言阳气用事盛夏之时防养万物故以为称同【宋本御览二十一】
　　归
　　唐虞五载巡狩一岳二十年方徧四岳周则四十八年矣若一出四岳皆徧且阙四时祭享唐虞衡山为南岳周氏霍山为南岳其制吉行五十里若以二月到东岳五月到南岳八月到西岳十一月到北岳路程辽远固不必及此知每至一岳即归斯义为长也同【通典五十四】
　　赐弓矢
　　卢矢长三尺三礼圗【北堂书钞百二十五】
　　然后为学
　　诸侯为学之法但一堂之上不为五室唯南向为之置立之处一如时王之法贵尚是同崔灵恩【通典五十三】
　　辟廱
　　教化天下也礼统【白孔六帖三十七】
　　頖宫
　　诸侯不得观四方故东以南半天子之学故曰頖宫五经通义【艺文类聚三十八】
　　天子七庙
　　或四庙周舍礼疑义【册府元龟五百九十四】　晋太常贺循云庙以容主为限无拘常数何承天礼论【玉海三十九】
　　三昭三穆
　　先王居中以昭穆为左右阮忱礼圗【册府元龟五百八十四】谓通文武若无文武亲不过四卢注【卢观议　魏书一百八之二】
　　与大祖之庙而七
　　尊者尊统上卑者尊统下故天子七庙诸侯五庙其有殊功异徳非太祖而不毁不在七庙之数王注【隋书七】
　　诸侯五庙
　　诸侯止开南门礼圗【魏书一百八之二】
　　祭因国之在其地
　　公侯祭百辟自卿已下不过其族夫鬼神之所及非其族类则绍其国位百辟者百君先有功徳于人者今在其位故报之五经异义【初学记十三】
　　司徒
　　今尚书夏侯欧阳説天子三公一曰司徒二曰司马三曰司空九卿二十七大夫八十一元士凡百二十在天为山川古周礼説天子立三公曰太师太傅太保无官属与王同职故曰坐而论道谓之三公又立三少以为之副曰少师少傅少保是为三孤冢宰司徒宗伯司马司寇司空是为六卿之属大夫士庶人凡在官者凡万二千石案周公为傅召公为保太公为师无为司徒司空文知师保傅三公官名也五帝三王不同物此周之制也五经异义【北堂书钞五十】
　　移之郊
　　天子四郊有学去王都五十里王注【魏书五十五】
　　【注】不屏于南北
　　【疏阙文】帝王世纪南北万三千三百六十八里东西九千三百二里汉地既然古亦应尔【校宋本十九】
　　幅广狭【夹】
　　夹音洽郑音【宋本羣经音辨四】
　　于上庠
　　米廪虞氏之庠也礼传【路史后纪注十一】
　　将徙于诸侯
　　据仕者从大夫家出仕诸侯虞氏
　　自诸侯来徙家
　　从诸侯退仕大夫同【并疏十三】
　　少而无父者谓之孤老而无子者谓之独老而无妻者谓之鳏老而无夫者谓之寡
</div>
    <div class="pagination">
<a href="古经解钩沉_page40.html">上一页</a><span>...</span><a href="古经解钩沉_page36.html">36</a><a href="古经解钩沉_page37.html">37</a><a href="古经解钩沉_page38.html">38</a><a href="古经解钩沉_page39.html">39</a><a href="古经解钩沉_page40.html">40</a><span class="current-page">41</span><a href="古经解钩沉_page42.html">42</a><a href="古经解钩沉_page43.html">43</a><a href="古经解钩沉_page44.html">44</a><a href="古经解钩沉_page45.html">45</a><a href="古经解钩沉_page46.html">46</a><span>...</span><a href="古经解钩沉_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
