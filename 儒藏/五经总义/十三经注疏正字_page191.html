<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 191 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 191 页/共 206 页</h1>
    <div class="content">　　纣之不善章疏諡法残义损善曰纣【案諡法解无文】
　　叔孙武叔章疏马曰至武諡○州仇公子叔此六世孙【此当牙误】
　　毁仲尼章疏叔孙至量也○此章亦明仲尼也【仲尼下当脱之徳二字】则如日月【下闗文疑之至髙固四字】言人虽欲毁訾夫日月特自絶弃于日月【监本虽欲毁訾夫六字特自絶三字缺】故人虽欲毁仲尼亦不能伤仲尼也【故人虽欲毁五字及能伤仲尼四字监本缺】多见其不知量也者【脱者字】皆作但不能毁仲尼【皆作当言非二字之误监本作为化】言人至量也○服防本作只见【只毛本误从禾】
　　陈子禽章疏以此言拒而非之也【拒监本误非】如天之不可阶而升也者又当设譬【如当依经文作犹又当疑又为误】故如之何其可及也【故当衍字】
　　尧曰第二十
　　允执节注永长也【永监本误未】
　　舜亦节注舜亦以尧命已之辞命禹【禹监本误禺】
　　曰予小子履【案朱子云曰上当有汤字】注殷家尚白【家误豕】
　　帝臣节注【案笔解有包曰二字】
　　疏尧曰至则説○此章明二帝三王之道【章监本误韦】故舜禅位与禹【与疑于字误】
　　厯数至列次○谓有图箓之名【箓误録】
　　孔曰至用之○所谓杀管叔而蔡蔡叔也【语见左传定公四年上蔡字素达切放也毛本误囚】帝纣之庶兄【史记作而纣之庶兄也】不如周家之少仁人【少误小】
　　权秤至斗斛○汉书律厯志云【厯汉书下从止】所以秤物平施【秤汉书作称】而五量嘉矣【嘉误加】
　　从政章疏此説劳而不怨者也【者衍字】又焉贪者【脱者字】





　　十三经注疏正字卷七十七
　　钦定四库全书
　　十三经注疏正字卷七十八
　　山东按察使沈廷芳撰
　　孟子【案通考孟子音义正义共一十六卷晁氏公武曰皇朝孙奭等采唐张镒丁公着所撰参附益其阙以赵注为本其不同者兼取陆善经说大中祥符中书成上于朝今音义二卷另行所传正义十四卷系邵武人伪作大指都无发明而引喻失义违经畔注者十居四五岂直亝陈氏所云疏其凝滞备其阙遗者耶令就注之误者从而正之都为一卷至正义则不复考校云○案音义章下此章云云系孟子篇叙是赵氏述孟子七篇所以相次叙之意今都并入正义且谬误特多奈篇叙既未得见无从是正矣】
　　正义序
　　为之音则有张镒丁公着【音下当脱者字】
　　题辞
　　孔子称天生徳于予【予误子】性善辨文说孝经为政【政误正】
　　梁惠王章句上
　　孟子见梁惠王【案钱氏曽云孙奭曰此见字与见梁襄王并当与暴见于王他日见于王同音现宣公前二见字无音学者相承如字读非也】
　　千乗节注上千乗当言国【千误下】
　　王亦曰节注重叹其祸也【叹音义作嗟】
　　沼上章○首节注夸咤孟子【夸音义作夸】
　　白鸟鹤鹤【毛诗作翯翯音义同】
　　于牣鱼跃【音义牣丁本作仍】
　　而民欢乐之【音义欢本亦作劝】
　　时日害丧【害尚书作曷】
　　尽心章○填然节注足以笑百步者否【否音义作不音否】谨庠序节注头半白斑斑者也【斑监本作班古通】
　　狗彘节注诗云莩有梅【案丁氏公着云韩诗也毛诗作摽与莩同】
　　承教章○仲尼节注如之何其使斯民饥而死邪【邪误也从音义挍】
　　晋国章○深耕易耨【音义云耨亦作蓐】
　　梁襄王章○沛然下雨【音义云沛亦作霈】
　　由水之就下【音义云由与犹同古字通用】
　　牵牛章○仲尼节注颂述宓羲以来【羲音义作戯音羲】
　　胡龁节注周礼大祝曰堕衅【堕许规切经作隋注云隋衅血以涂钟鼓】上春衅寳镇【镇误钟】不知诚充之否【充当有字误】
　　挟泰山以超北海【音义云超或作趋】为长者折枝【案陆氏筠曰折枝谓磬折腰肢见文选注】注孟子为王陈为与不为之形若是【为与不为当不为与不能之误】
　　刑于节注御享也【享监本误亨】
　　权然后节注度丈尺也【丈监本误文】
　　梁惠王章句下○章句下【脱凡十六章四字】
　　文王之囿章○曰若是节注王怪其大【怪监本误惟】
　　交邻章○惟仁节注昆夷兊矣【昆诗及音义作混音昆兊诗作駾】故太王事獯鬻【音义云夏曰獯鬻商曰鬼方周曰猃狁秦汉曰匈奴魏曰突厥】
　　书曰节注书尚书逸篇也【案丁氏公着云古文太誓自孔安国注遭巫蛊事亦遂寝藏于私家故先儒马季长郑康成杜元凯等皆以为逸书故此注亦云逸书不见古文也】
　　以遏徂莒【遏莒诗作按旅毛传按止也旅地名郑笺云旅众也】
　　雪宫章○孟子节注人君适情从欲【音义云从本亦作纵】
　　一游一豫【豫左传正义引服防说作誉案颍濵蓼萧诗传云誉豫通】注鲁季孙有嘉树晋范宣子豫焉【豫焉左传作誉之】
　　睊睊胥谗【音义云睊字亦作□】
　　乐酒无厌【按陆氏筠云乐读如乐山乐水之乐】
　　明堂章○思戢用光【戢诗作辑】
　　故国章○左右节注防比周之誉核其乡愿之徒【防误隣愿当作原音义云原读若愿】
　　伐燕章○宣王问曰【按朱子云以伐燕为宣王事与史记荀子诸书不同】
　　救燕章○王速节注倪弱小繄倪者也【繄误倪从音义挍】邹与鲁哄章○首节注长上军帅也【帅误师音义作率】
　　滕文公章○是谋节注惟施徳义以养民【惟误虽】
　　筑薛章○昔者大王居邠【案顾氏炎武云唐书言邠州故作豳开元十三年以字类幽故为邠今惟孟子书用邠字】
　　鲁平公章○嬖人有臧仓者沮君【音义云沮本亦作阻】止或尼之【音义云尼丁本作防云居字】
　　公孙丑章句上
　　公孙丑章○由反手也【案丁氏公着云由义当作犹犹如也古字借用耳下文由弓人由矢人同】
　　相与辅相之【音义云辅丁本作柙音甲广雅云辅也义与夹同】
　　虽有镃基【音义云镃或作兹】
　　不动心章○不肤挠【挠音义从木旁作】
　　孟施舍注孟姓舍名施发音也【案通志云鲁惠公之子尾字施父其孙以为氏又有少施氏疑孟施名舍施非发音也】
　　吾不惴焉【音义云惴丁本作遄云音揣恐惧也】
　　夫志气之帅也【音义云帅本亦作师】
　　志壹节注故志气颠倒【音义云颠或作傎音同】
　　必有事焉而勿正心勿忘勿助长也【案倪氏思云当作必有事焉而勿忘勿忘勿助长也言养浩然之气必当有事而勿忘既已勿忘又当勿助长也传冩之误以忘字作正心二字耳】诐辞节注若骊姬劝晋献公与申生之事【骊音义作丽】生于节注必妨害仁政【妨监本误防下同】
　　宰我节注亦不至于其所好阿私所爱而空誉之【于误阿所好下误衍以非其事四字从容亝随笔挍】
　　以力假仁章○以力节注瞻足也【足监本误是】
　　仁则荣章○仁则节注譬由恶湿而居卑下近水泉之地也【由冝作犹卑音义作埤音卑】
　　自作孽不可活【活尚书作逭】
　　尊贤章○市节注周礼载师曰【载误戴】
　　闗讥节注七曰闗市之赋【赋误征】则无关门之征犹讥【讥经作防郑司农注云苛察不得令奸人出入】
　　皆恱而愿为之氓矣【音义云氓或作萌或作】注田不耕者有屋粟【有经作出】
　　不忍章○非所以内交于孺子之父母也【音义云内本亦作纳】知皆扩而充之矣【音义云扩字亦作彍音霍】
　　矢人章○矢人节注函甲也【甲音义作铠】
　　子路章○人告节注禹拜谠言【谠误善从音义挍尚书作昌当也】伯夷章○是故节注不我屑以【以误已按郑笺云以用也】
　　遗佚而不怨阨穷而不悯【音义云佚或作迭或作失皆音逸阨亦作厄】注悯懑也【音义云懑亦作满】
　　援而止之【音义云止亦作正】
　　由由节注谓三黜不慙去也【黜音义作绌音黜】
　　伯夷隘【音义云隘或作阸或作阨并乌懈切】注无欲弹正之心【弹误惮从音义校】
　　公孙丑章句下
　　天时章○寡助之至【音义云至或作主案音义有得乎丘民而为天子八字今脱未知属何节下】
　　陈臻问章○当在节注此金可鬻以作兵备【音义云鬻本或作育】谓蚔鼃章○首章注毋使罪丽于民【毋误无】
　　致为臣章○必求龙断而登之【案孙氏奭云丁云案龙与隆声相近隆髙也盖古人之言耳如胥须之类也张云断如字或读如断刻之断非也陆云龙断谓冈垄断而髙者如陆之释则龙音垄】
　　孟子去齐宿于昼【案朱子云昼如字或曰当作画音获下同】
　　尹士章○悻悻然见于其面【案丁氏公着云悻当作婞很也直也又胡耿切字或作然论语音铿】注论语曰悻悻然小人哉【脱语字悻悻当作论语作硁硁】居休章○非也节注故且宿留【音义云宿留音秀霤】
　　滕文公章句上
　　滕文公章○首节注滕国有考公麇【麇误防】不失仁义之道【义毛本误养】
　　若药不瞑【音义云瞑又作眠眴】注先使瞑愦乱【音义云瞑或作傎○案音义有景行及论语曰力行近仁字此注当有脱漏】
　　滕定公章○齐疏之服【齐音义作】注齐疏齐衰也飦粥也【衰音义作缞误麋音义云亦作□与糜同】
　　然友复之邹节注以君先率之也【率误哀音义作帅】
　　草上之风必偃【上今本作尚朱子云论语作上古字通也】
</div>
    <div class="pagination">
<a href="十三经注疏正字_page190.html">上一页</a><span>...</span><a href="十三经注疏正字_page186.html">186</a><a href="十三经注疏正字_page187.html">187</a><a href="十三经注疏正字_page188.html">188</a><a href="十三经注疏正字_page189.html">189</a><a href="十三经注疏正字_page190.html">190</a><span class="current-page">191</span><a href="十三经注疏正字_page192.html">192</a><a href="十三经注疏正字_page193.html">193</a><a href="十三经注疏正字_page194.html">194</a><a href="十三经注疏正字_page195.html">195</a><a href="十三经注疏正字_page196.html">196</a><span>...</span><a href="十三经注疏正字_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
