<!DOCTYPE html>
<html>
<head>
    <meta charset="UTF-8">
    <title>六经正误 - 第 10 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六经正误 - 第 10 页/共 18 页</h1>
    <div class="content">　　玉藻
　　也音胃案经注文作胃释文作非也盖胃本从□从肉今省作胃月偏旁肉字下已从□又加月于旁此俗人妄加耳非本文也
　　羔幦音觅徐苦狄反案少仪诸幦徐音觅彼旣音觅不应于此音苦狄反苦狄反乃隙字当作莫狄反
　　敢飧作飱误夕食曰飧故从夕从食非从歹也歹音枿杂记吾飧同
　　组绶音受受字上声案玉篇绶组也绂也时帚切又音售合作两音
　　分陕失冉反作陜误案说文分陕之陕从阜从夹夹从两入音闪陜地名宏农陜县是也陜音峡与陿同从阜从夹夹音甲从两人□古两字也从古从字也
　　丧服小记
　　视濯丈角反作大角误杂记视濯同　母爲长子作毋误
　　泛配作汜误泛滥之泛从胡感反非戊已之已也
　　少仪
　　频伸本又作嚬嚬作频误
　　伺人音司当又音笥广韵有两音今韵略有去声可卒七忽反作才忽误　皇皇徐于况反作于沉误防警枕也诸本皆作颎
　　犂之本又作离同力兮反又力知反作知力反误建本作力知反
　　有湆潭本作湇湇肉汁也从泣声也从肉义也非从声音之音也
　　聂而之涉反言防直辄反案内则聂与防皆音之涉反此两字作两音据玉篇皆当作直辄反
　　学记
　　蜉音孚内则音浮丧大记亦音浮此盖音浮误作孚不然当作两音　挠乃孝反乃作力误兴国本作乃
　　乐记
　　上下时掌反后上下亦音时掌反唯音上字不音下字盖上音时掌反则下当音暇此上下是登降之义上音尚则下音戸雅反此上下是髙卑之义指上下定体也他仿此　雷霆音廷又音挺毛诗又音定合通用
　　应感于甑反此即应对之应
　　噍子遥反篇首噍以杀有二音又在尧反合通用狡愤作挍误　以饬作□误饬从人从力非从方也不殈呼阒反作误中从狊狊音防非从香臭之臭也鎗七羊反又土衡反土作士误后鎗字七羊反又吐衡反徐勑庚反周礼大司乐音初耕反此音是也与勑庚反同吐衡反误当作楚衡反
　　巳蚤作戊己之己误
　　以饰音式又音勑误音勑则字当作饬饬脩整饰文饰也
　　能断丁乱反下及注同下作丁误
　　杂记上
　　裒衣本又作裦保毛反后皆同案经作裦当音保毛反若作裒则当音蒲侯反
　　间如字注同徐古苋反一解云郑合见间二字共爲覸字音古辩反案祭义覸字音间厕之间广韵覸古苋切字书并同则覸当音古办反作辩误
　　臼其究反说文其九切当作两音
　　执引以刃反一音余刃反余刃与以刃反同当作余忍反盖引字本有上去二音去声系庙讳嫌名上声不当回避
　　杂记下
　　少连大连少诗召反大当音泰
　　自闱刘昌宗音晖作腪误　纯以徐仄移反仄作力误
　　丧大记
　　北牖依注音酉旧音容案下文爲墉音容则旧音容者乃墉字音也误写在牖字下不然则旧本作北墉耳郊特牲北墉音容北牖音酉是也
　　左毂工木反作二木误　而去起吕反作报防反误扱初洽反作扳误扳音攀　之卷起权反作防误南乡许谅反谅作谏误　人爲于僞反于作示误则去起吕反吕作防误下去死音同
　　爲夫人于僞反下及注妾爲君爲人得并同夫作未于作示并作二皆误　濡奴乱反奴作双误
　　札侧八反八作入误　管人注掌馆舍之人也馆作饰误
　　绤去逆反去作云误　杯杅音于杅作杆于作干误布绞户交反户作元误
　　不倒丁耄反耄作老误此经文谓祭服不可傎倒是去声丁耄反不当上声丁老反
　　不纽女九反旧而愼反字从糸从刃从一□作纽而作布误　凑七豆反作溱误
　　祭法
　　昊亦作暭暭作嘷误　鄣鸿音章鄣有二音又音征亮反
　　祭义
　　敖也五报反作熬误　仞音刃七尺曰仞作七尺曰刃误
　　祭统
　　贵髀必氏反又必履反二反一音耳深衣一音步啓反合通用　煇依注作韗况万反作况力误万当作万
　　哀公问
　　憃愚又汤邦反误当作勑邦反案说文丑江切集韵抽江切表记憃范音汤江反亦当作勑江反
　　仲尼燕居
　　振鹭音路路作各误
　　风霆音廷乐记有两音毛诗有三音合通用
　　中庸
　　防也作罕误　费而本又作拂同扶弗反犹佹也徐音弗注同四先生解朱文公章句音义皆为费用之费
　　以下上时掌反下当音暇
　　一卷又羌权反范羌阮反羌作□误羌从羊从儿儿古人字非从几也　一勺徐市若反徐作余误勺又音酌
　　缁衣
　　葛覃作蕈误经作覃建本及兴国本同释文亦作覃唯监本及潭本释文作蕈蕈今作菌蕈字
　　合踊建本作踊
　　问丧
　　耶巾似嗟反亦作邪建本邪巾亦作耶　块土也作士误
　　断决丁段反段作叚误叚音斚　裻音督作督误
　　儒行
　　面数所具反又色主反凡六经中数目之数三数之数多音上声数责之数数筭之数多音去声史汉中数目三数则音去声数责数筭则音上声今四方语音与史汉音合恐当从之
　　大学
　　有絜音结当音襭庄子絜之百围谓周围而量之也贾谊过秦论度长絜大谓比量小大也皆音襭朱文公大学章句依此音所谓絜矩之道者矩正方之器也絜方方比量也方方皆合乃爲正方已之于人上下左右前后皆揆量其情理而无不合者絜矩之道也
　　迸诸北孟反又逼诤反诤音争鬭之争案诤字本去声今音争鬭之争是平声要当作逼耕反
　　冠义
　　以着张虑反张作怅误　醮于子笑反子作七误
　　昏义
　　昏者一本作婚礼者婚礼用昏故经典多止作昏字昏作昬误婚字亦误作昬遂使此注文更不可晓
　　卺注字林以此卺爲警身有所承此作比误
　　丧服四制
　　事辨本又作办同皮苋反办作辩误
　　音辩
　　曲礼上　辩讼徐方勉反方当作旁
　　鹿牝徐扶尽反扶当作蒲檀弓上蚍徐扶夷反曾子问膑扶忍反礼运炮扶交反被扶义反郊特牲便扶面反玉藻辨色扶免反不辟扶亦反投壶偝扶代反丧服四制培扶来反并同　而传沈丁恋反丁当作征下长字丁长反曲礼下辍朝丁劣反檀弓上中马丁仲反同后仿此　八十九十曰旄亡报反亡当作忙唯惛忘亡亮反是曲礼下及月令冥亡丁反又当作忙后仿此推之　袂武世反武当作母玉藻珉武巾反乐记猕武移反同后仿此
　　曲礼下　藨一音扶苗反扶当作逋下皇辟徐扶亦反同句芒下音亡当音茫月令同吴人呼亡爲茫不知正音亡与房同也　于涤直的反直当作敌檀弓上之调直吊反玉藻翟直歴反中庸鼍直丹反同
　　檀弓上　大髙一音勑佐反勑当作逖　封徐甫邓反甫当作补祭义比时甫至反缁衣嬖甫诣反同禆房益反房当作旁郊特牲敝徐房列反同
　　月令　游牝徐扶死反扶当作蒲曲礼牝陆音蒲尽反是
　　曾子问　賔长知丈反此音是盖正音知与支同长与掌同前后作丁丈反者皆吴音也
　　礼运　辟于徐芳益反芳当作旁
　　玉藻　非僻徐芳益反芳当作雱
　　大传　纰缪上徐孚夷反又方齐反孚当作铺方当作雱
　　学记　悖布内反布当作步
　　乐记　缀知劣反此音是前后作丁劣反者皆吴音也丧大记　纁披徐甫髲反甫当作浦
　　表记　庇民徐方至反方当作邦





　　六经正误卷四
　　钦定四库全书
　　六经正误卷五　　　　　宋　毛居正　撰周礼正误
　　天官
　　宰　作冢误从□从豖□音莫老反重覆也豖敕玉反后皆然
　　腊人　注腊之言夕也缺之言也三字
　　醢人　注豆不尽于醢于作干误
　　掌舍　作舎误舍从入从干从口口音围后掌舍之职同余仿此
　　司会　作防误会中从□□音悤后同
</div>
    <div class="pagination">
<a href="六经正误_page9.html">上一页</a><span>...</span><a href="六经正误_page5.html">5</a><a href="六经正误_page6.html">6</a><a href="六经正误_page7.html">7</a><a href="六经正误_page8.html">8</a><a href="六经正误_page9.html">9</a><span class="current-page">10</span><a href="六经正误_page11.html">11</a><a href="六经正误_page12.html">12</a><a href="六经正误_page13.html">13</a><a href="六经正误_page14.html">14</a><a href="六经正误_page15.html">15</a><span>...</span><a href="六经正误_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
