<!DOCTYPE html>
<html>
 <head>
  <meta charset="utf-8"/>
  <title>
   经典释文 - 第 2 页/共 22 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   经典释文 - 第 2 页/共 22 页
  </h1>
  <div class="content">
   师【彖云众也马云二千五百人为师坎宫归魂卦】贞丈人【絶句丈人严庄之称郑云能以法度长于人】之称【尺证反】以王【如字物归往也徐又往况反】毒【徒笃反役也马云治也】畜众【敕六反聚也王肃许六反养也】否【音鄙恶也注同马郑王肃方有反】臧【作郎反善也】三锡【星厯反徐音赐郑本作赐】天宠【如字郑云光耀也王肃作龙云宠也】背髙【音佩】有禽【徐本作擒】长子【丁丈反注及下同】军帅【色类反】
　　比【毗志反卦内并同彖云辅也序卦云比比也子夏传云地得水而柔水得地而流故曰比徐又补履反坤宫归魂卦】凶邪【似嗟反】求有【本亦作求得】其炎【于亷反】缶【方有反瓦器也郑云汲器也尔雅云盎谓之缶】有它【敇多反本亦作他】匪人【非鬼反马云匪非也王肃本作匪人凶】三驱【匡愚反徐云郑作敺马云三驱者一曰干豆二曰賔客三曰君庖】狭矣【戸夹反】则舍【音赦又音舍】背已【音佩】则射【食亦反】恶而【乌路反】舍逆【音舍】
　　小畜【本又作蓄同敕六反积也聚也卦内皆同郑许六反养也巽宫一世卦】施未【始豉反注皆同】阳上【时掌反】蒸【职膺反】车説【吐活反下文并注并同説文云解也】辐也【音福】虽复【扶又反上九注同】舆【音余】辐【音福本亦作輹音服马云车下缚也郑云伏莬】隂长【丁丈反下同】血【知字马云当作恤忧也】去【起吕反注同】亦恶【乌路反履卦同】挛【力専反马云连也徐又力转反子夏传作恋云思也】几【徐音祈又音机注同子夏传作近】唯泰也则然【一本作然则读即以也字絶句】有难【乃旦反】可尽【津忍反】
　　履【利耻反礼也艮宫五世卦】咥【直结反齧也马云龁】説而【音悦注及后同】行夫【音符下同】佞邪【似嗟反】疚【久又反马云病也陆本作疾】坦坦【吐但反説文云安也广雅云平也明也苍颉篇云着也】不憙【虚备反又音喜】险厄【于革反又作戹】眇【妙小反字书云盲也説文云小目】跛【波我反足跛也依字作破】不脩【本又作循】行未【下孟反】愬愬【山革反子夏传云恐惧貌何休注公羊传云惊愕也马本作虩虩音许逆反云恐惧也説文同广雅云惧也】逼近【附近之近】夬【古快反】考祥【本亦作详】
　　周易上经泰传第二
　　泰【如字大通也郑云通也马云大也坤宫三世卦】道长【丁丈反】财成【音才徐才载反荀作裁】辅相【息亮反注同】以左【音佐注同】右民【音佑注同左右助也】拔【蒲八反】茅【卯交反郑音苗】茹【汝据反牵引也邹湛同王肃音如】彚【音胃类也李于鬼反傅氏注云彚古伟字美也古文作董作夤出也郑云勤也】包【本又作苞必交反下卦同音薄交反】荒【本亦作巟音同郑注礼云秽也説文水广也又大也郑读为康云虚也】用冯【音凭注同】荒秽【于废反】不陂【彼伪反徐甫寄反倾也注同又破河反偏也】象曰无平不陂【一本作无往不复】篇篇【如字子夏传作翩翩向本同云轻举貌古文作偏偏】以祉【音耻一音勑子反又音止】女处【本亦作爻处】尽夫【音符后皆放此以意求之】隍【音皇城堑也子夏作堭姚作湟】所应【如字旧音应对之应】上承【时掌反】下施【始防反】否道【备鄙反】
　　否【备鄙反卦内同闭也塞也干宫三世卦】道长【丁丈反】辟难【上音避下乃旦反】入邪【似嗟反】不谄【勑捡反】否亨【许庚反】畴【直留反郑作古字】休否【虚虬反美也又许求反息也注同】
　　同人【和同也离宫归魂卦】以邪【似嗟反】炎上【时掌反】辩物【如字王肃卜免反】系吝【系或作系本作党系】则否【方有反又备鄙反】褊【必浅反】狭【户夹反】于莽【莫荡反王肃冥党反郑云丛木也】物党【物或作朋】所比【毗志反】所当【如字】量斯【音良又音亮】其墉【徐音容郑作庸】而效【下敎反】不克则反反则得吉也【一本作反则得得则吉也】号【戸羔反】咷【道刀反号咷啼呼也】而逺【袁万反】内争【争鬭之争】异灾【一本作它灾】
　　大有【包容丰富之象干宫归魂卦】遏【于葛反止也徐又音谒】休命【虚虬反美也徐又许求反】大车【王肃荆余反蜀才作舆】不泥【乃计反】用亨【许庚反通也下同众家并香两反京云献也干云亨宴也姚云亨祀也】其彭【歩郎反子夏作旁干云彭亨骄满貌王肃云壮也虞作尪姚云彭旁徐音同】上近【如字亦附近之近】下比【毗志反】至知【音智】可舍【音舍】斯数【色助反】晢【章舌反王廙作晣同音徐李之世反又作哲字郑本作遰云读如明星晢哲陆本作逝虞作折】何难【依象冝如字一音乃旦反】易而【以豉反】祐之【音又】不累【劣伪反下同】尽夫【津忍反】系辞【音系】
　　谦【卑退为义屈已下物也兊宫五世卦子夏作嗛云嗛谦也】下济【节细反】而上【时掌反下注上承上行同】亏盈【马本作毁盈】而福【京本作而富】恶盈【乌路反卦末注同】而好【呼报反】裒【蒲侯反郑荀董蜀才作捊云取也字书作掊广雅云掊减】称物【尺证反】平施【始防反注同】大难【乃旦反】自牧【牧养之牧徐音目一音茂】鸣者声名闻之谓也【一读鸣者声絶句闻音问】匪解【佳卖反】防【毁皮反指防也义与麾同书云右秉白旄以麾是也马云防犹离也郑读为宣】下下【上遐嫁反下如字下句同】用侵【王廙作寝】征国【本或作征邑国者非】不与【音预】爲争【争鬭之争】
　　豫【余虑反悦豫也备豫也马云豫乐震宫一世卦】不忒【他得反郑云差也京作贷】地奋【方问反】殷【于勤反马云盛也说文云作乐之盛称殷京作隐】荐【将电反本又作同本或作廌兽名耳非】介于【音界纎介古文作砎郑古八反云谓磨砎也马作扴云触小石声】苟説【音悦】盱【香于反睢盱也向云睢盱小人喜悦之貌王肃云盱大也郑云夸也説文云张目也字林火孤反又火于反子夏作纡京作污姚作旴云日始出引诗旴日始旦】睢【香维反説文云仰目也字林火佳反】由豫【由从也郑云用也马作犹云犹豫疑也】盍【胡腊反合也】簪【徐侧林反子夏传同疾也郑云速也埤苍同王肃又祖感反古文作贷京作撍马作臧荀作宗虞作戠戠丛合也蜀才本依京义从郑】冥【觅经反马云冥昧耽于乐也王廙云深也又亡定反郑读为鸣】有渝【羊朱反】尽【津忍反】乐【音洛】
　　随【从也震宫归魂卦】而下【遐嫁反注下柔同】而説【音悦注下皆同】大亨贞【木又作大亨利贞】而天下随时【王肃本作随之】随时之义【王肃本作随之时义】而令【力呈反】否之【备鄙反】以向【本又作向许亮反王肃本作乡音同】入宴【徐乌练反王肃乌显反】官有【蜀才作馆有】故舍【音舍下文同】以擅【市战反】尽随【津忍反尽卷末同】位正中也【一本作中正】拘【句于反】用亨【许庚反通也陆许两反云祭也】之濵【音賔】
　　蛊【音古事也惑也乱也左传云于文皿蛊又云女惑男风落山谓之蛊徐又姬祖反一音故巽宫归魂卦】先甲【息荐反彖并注同】后甲【胡豆反彖并注同】以断【丁乱反】施令【力政反下同】竞争【争鬭之争】治也【直吏反注同】説随【音悦】创制【初亮反此俗字也依字作剏】复始【扶又反】以振【旧之慎反济也师读音真振振仁厚也】育徳【王肃作毓古育字】有子考无咎【絶句周依马王肃以考絶句】当事【丁堂反】尽承【津忍反下皆同】裕父【羊树反马云寛也】不累【劣伪反】
　　临【如字序卦云大也坤宫二世卦】刚浸【子鸩反】而长【丁丈反除六三注末及象咎不长皆同一音此治良反】说而【音恱下同】敎思【息吏反注同】无疆【居良反注同】刚胜【升证反下同】佞邪【似嗟反下同】媚【密备反】位当也【本或作当位实非也】知临【音智注同又如字】
　　观【官唤反示也干宫四世卦】盥【音管】而不荐【王又作同牋练反王肃本作而观荐】颙【鱼恭反】足复【扶又反】既灌【官唤反】不忒【吐得反】神道设敎【一本作以神道设敎】省方【悉井反】童观【马云童犹独也郑云稚也】最逺【逺万反】朝美【直遥反】所鉴【古暂反下同】趣【促裕反】闚【苦规反本亦作窥】者狭【戸夹反】象曰闚观女贞【一本有利字】不比【毗志反】观国之光【如字或音官唤反】最近【附近之近】居近【如字】徳见【贤遍反】平易【以豉反】尽夫观盛故观至大观在上【王肃音官】以观天下【徐唯此一字作官音】观盥而不荐观之为道而以观感风行地上观处于观时君子处大观之时处大观之时大观广鉴【亦音官】居观之时为观之主观之盛也【从尽夫观以下并官唤反余不出者并音官】
　　周易上经噬嗑传第三
　　噬【市制反齧也】嗑【胡腊反合也巽宫五世卦】齧【研节反】有间【如字下同又音间厠之间】与过【一本作有过】颐【以之反】不合【本又作而合】不溷【胡困反浊也杂也乱也韦昭云污辱也】上行【时掌反注同】勑法【耻力反此俗字也字林作郑云勑犹理也一云整也】屦【纪具反】校【爻敎反注及下同马音敎】灭止【本亦作趾趾足也】桎【章实反】足惩【直氷反】木绞【交夘反】械【口戒反】不行也【木或作止不行也】噬肤【方于反马云柔脃肥美曰肤】未尽【津忍反下同】其分【扶问反】脃【七歳反】腊肉【音昔马云晞于阳而于火曰腊肉郑注周礼小物全干曰腊】干【音干】胏【缁美反马云有骨谓之胏郑云箦也字林云含食所遗也一曰脯也子夏作脯徐音甫荀董同】未光大也【本亦无大字】何校【何可反又音何本亦作荷音同下同王肃云荷担】聦不眀也【马云耳无所闻郑云目不眀耳不聦王肃云言其聦之不眀】可解【佳买反】
　　贲【彼伪反徐甫寄反李轨府瓫反傅氏云贲古斑字文章貌郑云变也文饰之貌王肃符文反云有文饰黄白色艮宫一世卦】刚上【时掌反注刚上皆同】观天【音官下同】以明【蜀才本作命】折【之舌反注同郑云断也断音丁乱反】其趾【一本作止郑云趾足】舍【音舍下及注同】车【音居郑张本作舆从汉时始有居音】安夫【音符】其须【如字字从彡作水邉非】而比【毗志反下同】上附【时掌反】循【似遵反】濡【如臾反】皤【白波反说文云老人貌董音槃云马作足横行曰皤郑陆作燔音烦荀作波】翰【户旦反董黄云马举头髙卬也马荀云髙也郑云白也亦作寒案反】媾【古豆反】而阂【五戴反】寇难【乃旦反下同】贲于丘园【黄本贲作世】束帛【子夏传云五匹为束三二纁象隂阳】戋戋【在千反马云委积貌薛虞云礼之多也又音牋黄云猥积貌一云显见貌子夏传作残残】有喜【如字徐许意反无妄大畜卦放此】
　　剥【邦角反彖云剥剥也马云落也説文云裂也干宫五世卦】人长【丁丈反下注皆同】激【经厯反】拂【附弗反】触忤【五故反】以殒【于敏反】失处【昌吕反又昌预反】蔑【莫结反犹削也楚俗有削蔑之言马云无也郑云轻慢荀作灭】犹削【相略反或作消此从荀本也下皆然】辨【徐音办具之办足上也马郑同黄云牀箦也薛虞膝下也郑符勉反王肃否勉反】道浸【子鸩反下同】稍近【附近之近】六三剥无咎【一本作剥之无咎非】以肤【方于反京作簠谓祭器】切近【如字徐巨靳反郑云切急也】贯鱼【古乱反徐音官穿也】骈头【薄田反】得舆【音余京作徳舆董作徳车】庐【力居反】覆防【于鸩反】所芘【本又作庇必利反又悲备反】
　　复【音服反也还也坤宫一世卦】朋来【如字京作崩】反复【芳福反刘本同本又作覆彖并注反复皆同】刚反【絶句】刚长【丁丈反下文注皆同】心见【贤遍反】具存【本亦作其存】商旅【郑云资货而行曰商旅客也】无祗【音支辞也马同音之是反韩伯祈支反云大也郑云病也王肃作禔时支反陆云禔安也九家本作防字音支】几悔【音机下同又音祈】患难【乃旦反】逺矣【袁万反】错之【七故反】休复【虚虬反】最比【毗志反】仁行【下孟反】下仁【遐嫁反】以下仁也【如字王肃云下附于仁徐戸嫁反】频复【如字本又作嚬嚬眉也郑作颦音同马云忧频也】频戚【干寂反下同忧也又子六反】自考也【郑云考成也向云察也】有灾【木又作灾郑作烖案説文烖正字也灾或字也灾籕文也】眚【生领反下卦同子夏传云伤害曰灾妖祥曰眚郑云异自内生曰眚自外曰祥害物曰灾】量斯【音良】虽复【扶又反】
　　无妄【亡亮反无妄无虚妄也説文云妄乱也马郑王肃皆云妄犹望谓无所希望也巽宫四世卦】柔邪【似嗟反】不佑【音又郑云助也本又作祐马作右谓天不右行】茂对时【茂盛也马云茂勉也对配也】下贱【遐嫁反】不耕获【黄郭反或依注作不耕而获非下句亦然】不菑【侧其反马云田一歳也董云反草也】畬【音余马曰田三歳也董云悉耨曰畬说文云二歳治田也字林弋恕反】不擅【市战反】行违【下孟反下之行同】稼【音嫁】穑【音色】爲获【如字或作获非】比【毗志反】近【附近之近】可试【试验一云用也】
　　大畜【本又作蓄勑六反义与小畜同艮宫二世卦】大畜刚健【絶句】笃实煇【音辉】光【絶句】日新其徳【郑以日新絶句其徳连下句】厌而【于艳反】夫能【音符句皆然下非夫同】令贤【力呈反下同】险难【乃旦反下遇难同】多识【如字又音试刘音志】往行【下孟反】利已【夷止反下及注已则能巳同或音纪姚同】舆【音余下同本或作轝音同】说【吐活反注及下同马云解也】輹【音服又音福蜀才本同或作辐一云车旁作复音服车下缚也作畐者音福老子所云三十辐共一毂是也释名云輹似人屐又曰伏菟在轴上似之又曰輹伏于轴上】冯河【皮氷反】良马逐【如字郑本作逐逐云两马走也姚云逐逐疾并驱之貌一音胄】曰【音越刘云曰犹言也郑人实反云日习车徒】闲【如字阂也马郑云习】险阨【于革反本亦作厄】童牛【无角牛也广苍作撞刘云童妾也】牿【古毒反刘云牿之言角也陆云牿当作角九家作告说文同云牛触角着横木所以告人】抑锐【于力反下同本又作挫灾卧反】强【其良反】争【争鬬之争】豮【符云反刘云豕去势曰豮】之牙【徐五加反郑读为互】刚暴【一本作刚突】禁暴【音金】何天【音河梁武帝音贺】衢【其俱反马云四逹谓之衢】亨【许庚反】
　　颐【以之反养也此篆文字也巽宫游魂卦】舍尔【音舍注同】朶【多果反动也郑同京作椯】嚼【详略反】令物【力呈反】离其【力智反】而闚【苦规反】颠颐【丁田反】拂【符弗反违也薛同注下皆同一音敷弗反子夏传作弗云辅弼也】此行【下孟反下立行同】悖也【布内反逆也】虎视【徐市志反又市止反】眈眈【丁南反威而不猛也马云虎下视貌一音大南反】逐逐【如字敦实也薛云速也子夏传作攸攸志林云攸当为逐苏林音迪荀作悠悠刘作跾云逺也説文跾音式六反】施贤【始防反下文同又如字】而比【毗志反】得颐【一本作得顺】难未【乃旦反】厉吉【厉严厉也马王肃云危】
　　大过【徐古卧反罪过也超过也王肃音戈震宫游魂卦】相过之过【并古卧反】栋【徐丁贡反】桡【乃敎反曲折也下同】拯【拯救之拯】弱【本亦作溺并依字读下救其弱拯弱皆同】而説【音悦注同】救难难乃【并乃旦反上六注同】遯【本又作遁同徒逊反】借【在夜反下同马云在下曰借】唯慎【辰震反】枯杨【如字郑音姑谓无姑山榆榆羊朱反】稊【徒稽反杨之秀也郑作荑荑木更生音夷谓山榆之实】老夫【如字下同】特吝【特或作持】能令【力呈反】得少【诗照反下同】则稺【直吏反】者长【丁丈反】淹溺【乃厯反】生华【如字徐音花】无誉【音预又音余】灭顶【徐都令反】
　　习【便习也重也刘云水流行不休故曰习】坎【徐苦感反本亦作埳京刘作欿险也陷也八纯卦象水】险陷【陷没之陷】谓便【婢面反下同】重险【直龙反注下并同】陗【七妙反】洊【在荐反徐在闷反旧又才本反尔雅云再也刘云仍也京作臻于作荐】徳行【下孟反注同】险难【乃旦反下险难同】则夫【音符】窞【徒坎反説文云坎中更有坎王肃又作徒感反云窞坎底也字林云坎中小坎一曰旁入】处欿【亦作坎字】而复【扶又反下虽复同】险且【如字古文及郑向本作检郑云木在手曰检】枕【徐针鸩反王肃针甚反郑云木在首曰枕陆云闲碍险害之貌九家作玷古文作沈沈直林反】出则之坎【一本作出则亦坎误】樽酒【音尊絶句】簋贰【音轨絶句】用缶【方有反絶句旧读樽　酒簋絶句贰用缶一句】自牖【音酉陆音诱】承比【毗志反下同】之食【音嗣饭也】象曰樽酒簋【一本更有贰字】只【音支又祈支反郑云当为坻小丘也京作禔説文同音支又上支反安也】尽平【津忍反】徽【许韦反】纆【音墨刘云三股曰徽两股曰纆皆索名】寘【之防反置也注同刘作示言众议于九棘之下也子夏传作湜姚作寔寔置也张作置】丛【才公反】法峻【荀润反】
　　离【列池反丽也丽着也八纯卦象日象火】畜【许六反注同】牝【频忍反徐又扶允反】外强【其良反】犹着【直畧反卦内同】草木丽【如字説文作防】乎土【王肃本作地】重眀【直龙反】明两作【郑云作起也荀云用也】明照相继【一本无明照二字】履错【郑徐七各反马七路反】警【京领反】辟其【音避象同】日【王嗣宗本作仄音同】鼓【郑本作击】大耊【田节反马云七十曰耊王肃又他结反云入十曰耊京作绖蜀才作咥】之嗟【如字王肃又遭哥仄荀作差下嗟若亦尔】凶【古文及郑无凶字】突【徒忽反王肃唐屑反旧又汤骨仄字林同云暂出】逼近【附近之近】出【如字徐尺遂反王嗣宗勑类反】涕【徐他米反又音弟】沱【徒河反荀作池一本作沲】若【古文若皆如此】戚【千寂反子夏传作嘁嘁子六反咨慙也】不胜【音升】逆首【本又作逆道两得】离王公也【音丽郑作丽王肃云丽王者之后为公梁武力智反王嗣宗同】折首【徐之舌反注同】以去【羗吕反】王用出征以正邦也【王肃本此下更有获匪其丑大有功也】周易下经咸传第四
　　咸【如字彖云感也兊宫三世卦】取【七具反本亦作娶音同】相与【如字郑云与犹亲也】而説【音恱】男下【遐嫁反下注必下同】见于【贤遍反】各亢【口浪反本或作有】拇【茂后反马郑薛云足大指也子夏作荀作母云隂位之尊】腓【房非反郑云防肠也防音市脔反王廙云腓腓肠也荀作肥云谓五也尊盛故称肥】离拇【力智反】动躁【早报反】股【音古】憧憧【昌容反马云行貌王肃云往来不絶貌广雅云往来也刘云意未定也徐又音童又音钟京作字林云迟也丈冢反】脢【武杯反又音每心之上口之下也郑云背脊肉也説文同王肃又音灰广雅云胂谓之脢胂音以人反】辅【如字马云上颔也虞作防云耳目之间】颊【兼叶反孟作侠】滕【徒登反逹也九家作乗虞作媵郑云送也】口说【如字注同徐音脱又始锐反】
　　恒【如字久也震宫三世卦】长阳长隂【并丁丈反大象注同】媲【普计反配也】复始【扶又反】见于【贤遍反】浚【荀润反深也郑作濬】令物【力呈反】余緼【纡粉反广雅云积也】或承【或冇也一云常也郑本作咸承】徳行【下孟反】诘【去吉反】而分【扶运反】振恒【之刃反马云动也郑云摇落也张作震】
　　遯【徒巽反字又作又作遁同隐退也匿迹避时奉身退隐之谓也郑云逃去之名序卦云遯者退也干宫二世卦】夫静【音扶】非否【备鄙反下同】亢【苦浪反】浸【子鸩反注同】而长【丁丈反卦内同或如字】以逺【袁万反注并同】辟内【音避】难可【乃旦反】何灾【音河禇河可反今不用】胜【升证反又音升注同】説【王肃如字解説也师同徐吐活反又始鋭反】遯巳【音以或音纪】系遯【古诣反本或作系】近二【附近之近】惫【蒲拜反郑云困也广雅云极也王肃作毙荀作备】好遯【呼报反注下同】小人否【音鄙注下同恶也徐方有反郑王肃备鄙反云塞也】能舍【音舍】肥遯【如字子夏传云肥饶裕】能累【劣伪反】缯【则能反】缴【章畧反】大壮【荘亮反威盛强猛之名郑云气力浸强之名王肃云壮盛也广雅云健也马云伤也郭璞云今淮南人呼壮为伤坤宫四世卦】而慎礼也【慎或作顺义亦通】用罔【罔罗也马王肃云无】羝羊【音低张云羖羊也广雅云呉羊曰羝】触【徐处六反】藩【方袁反徐甫言反下同马云篱落也】羸【律悲反又力追反下同马云大索也徐力皮反王肃作缧音螺郑虞作累蜀才作累张作蔂】虽复【扶又反】藩决【音宂注下同】大舆【音余】之輹【音福本又作辐】行不【下孟反】能説【吐活反】丧羊【息浪反注下同】于易【以豉反注下同郑音亦谓狡易也陆作埸谓壃埸也】险难【如字亦乃旦反】则难【乃旦反】刚长【丁丈反下刚长同】犹与【音预一本作预】其分【扶问反】不详【详审也郑王肃作祥善也】
　　晋【彖云进也孟作齐齐子西反义同干宫游魂卦】康【美之名也马云安也郑云尊也广也陆云安也乐也】蕃【音烦多也郑袁反】庶【如字众也郑止奢反谓蕃遮禽也】昼日【竹又反】三【徐息慙反下及注同】接【如字郑音捷胜也】上行【时掌反凡上行并同】以着【直畧反下着明同】三褫【勑纸反又直纸反】摧如【罪雷反退也郑读如南山崔崔之崔】未着【张虑反】自丧【息浪反】愁【状由反郑子小反云变色貌】介【音戒大也马同】闻乎【闻亦作文又作交义并通】和之【胡卧反】鼫【音石子夏传作硕鼠鼫鼠五技鼠也本草蝼蛄一名鼫鼠】失得【如字孟马郑虞王肃本作矢马王云离为矢虞云矢古誓字】失夫【音符】
　　眀夷【夷伤也坎宫游魂卦】以蒙大难【乃旦反卦内同郑云蒙犹遭也一云蒙冒也】文王以之【王肃云唯文王能用之郑荀向作似之下亦然】莅【履二反又律秘反】蔽伪【本或作伪】所辟【音避下同】最逺【袁万反下逺难同】逺遁【徒逊反】匿形【女力反】不遑【音皇】夷于【如字子夏作睇郑陆同云旁视曰睇亦作眱】左股【音古焉王肃作般云旋也日随天左旋也姚作右槃云自辰右旋入丑】用拯【拯救之拯注同説文云举也郑云承也子夏作抍字林云抍上举音承】示行【示或作亦】近难【附近之近下最近同】疑惮【但旦反】然后而免也【一本作然后乃获免也】南狩【手又反本亦作守同】去闇【羌吕反】逆忤【五故反】箕子之眀夷【蜀才箕作其刘向云今易箕子作荄滋邹湛云训箕为荄诂子为滋漫衍无经不可致诂以讥荀爽】爲比【毗志反】
　　家人【説文家居也案人所居称家尔雅室内谓之家是也巽宫二世卦】炽也【尺志反】而行【下孟反注皆同】闲【马云阑也防也郑云习也】中馈【巨愧反食也】嗃嗃【呼落反又呼学反马云悦乐自得貌郑云苦热之意荀作确确刘作熇熇】嘻嘻【喜悲反马云笑声郑云骄佚喜笑之意张作嬉嬉陆作喜喜】之长【丁丈反】以近【附近之近】王假【更白反注同至也郑云登也徐古雅反马云大也】爱乐【音洛】以着【张虑反】
　　睽【苦圭反马郑王肃徐吕忱并音圭序卦云乖也杂卦云外也説文云目不相视也艮宫四世卦】而上【时掌反下上行同】同行【如字王肃遐孟反】説而【音悦】丧马【息浪反注同】自复【音服注同】必显【一本作必类下相显亦然】可援【于眷反下得援同又音袁】以辟【音避】于巷【戸绛反説文云里中道也广雅云居也字书作衖】曳【以制反】掣【昌逝反郑作防云牛角皆踊曰防徐市制反説文作觢之世反云角一俯一仰子夏作契传云一角仰也荀作觭刘本从説文解依郑】其人天【天剠也马云剠凿其额曰天】劓【鱼器反截鼻也王肃作臲臲鱼一反】相比【毗志反下同】元夫【如字】噬【市制反】之弧【音胡弓也】后説【吐活反注同一音始鋭反】之弧【本亦作壶京马郑王肃翟子作壶】媾【古豆反】恢【苦回反大也】诡【久委反异也戾也】谲【古穴反本亦作决诈也乖也】吁可【况于反】四剠【其京反説文或作黥字】
　　蹇【纪免反彖及序卦皆云难也王肃徐纪偃反兊宫四世卦】以难【乃旦反卦内及解卦皆同】难解【音蟹上六注同】未否【备鄙反】知矣【音智初六注同】得中【如字郑云和也又张仲反王肃云中适也解卦彖同】正邦【荀陆本作正国为汉朝讳】宜待也【张本作宜时也郑本宜待时也】逺害【袁万反】内喜【如字徐许意反犹好也】来连【力善反马云亦难也郑如字迟久之意】之长【直良反】长难【丁丈反】
　　解【音蟹序卦云缓也震宫二世卦】解之为义【音蟹下以解来复同】济厄【厄或作危】彖曰解【音蟹自此尽初六注皆同】坼【勑宅反説文云裂也广雅云分也马陆作宅云根也】否结【备鄙反】者亨【许庚反】宥罪【音又京作尤】磐结【歩丹反】或有遇【遇或作过】咎非其理也【一本无此八字】所任【而鸩反】斯解【佳买反】之称【尺证反】失枉【纡往反】且乘【如字王肃绳证反】柔邪【似嗟反】自我致戎【本又作致冦】解而【佳买反注同】拇【茂后反陆云足大指王肃云手大指荀作母】而比【毗志反】维有解【音蟹注有解及象并下注为解之极同】解难【佳买反】用射【食亦反下注同】隼【荀尹反毛诗草木鸟兽疏云鹞】髙墉【音容马云城也】将解【佳买反】荒悖【布内反象同】以解【佳买反】损【孙本反亏减之义也又训失序卦云缓必有所失是也艮宫三世卦】曷【何葛反】二簋【蜀才作轨】用享【香两反下同蜀才许庚反】上行【时掌反凡上行皆同】隂说【音悦】非长【丁丈反下徳长遂长同】爲邪【似嗟反】能拯【拯救之拯】大难【乃旦反】二簋应【师如字旧应对之应】偕行【音皆】其分【扶问反】徴【直升反止也郑云犹清也刘作惩云清也蜀才作澄】忿【芳粉反】窒【珍栗反徐得悉反郑刘作懫懫止也孟作恎陆作脊】欲【如字孟作浴】己事【音以本亦作以虞作祀】遄【市専反速也荀作颛】复自【扶又反九二注同】以上【时掌反】化淳【尚春反】以离【力智反】知者【音智】以尽【津忍反】上祐【音又本亦作佑】不制【一本作下制】遂长【丁丈反】尚夫【音符】
　　益【増长之名又以裕为义系辞云益长裕而不设是也巽宫三世卦】民说【音恱】无疆【居良反下同】下下【上遐嫁反下如字注同】渉难【乃旦反下同】天施【始防反】之处【昌预反下其处同】用享【香两反注同王廙许庚反】用圭【王肃作用桓圭】不爲【于伪反】不处【本或作不届】用费【芳贵反】尽物【津忍反】无厌【于盐反】莫和【胡卧反】恶盈【鸟路反】偏辞【音篇孟作徧云周匝也】
　　周易下经夬传第五
　　夬【古快反决也坤宫五世卦】刚几【音祈】坦然【他但反】夬决【徐古穴反】而说【音恱注皆同】齐长【丁丈反除上六象并同】则邪【似嗟反下同】断制【丁乱反注同】泽上【时掌反注同】以施【始防反注同】壮于【侧亮反】前趾【荀作止】惕【勑厯反荀翟作锡云赐也】号【戸羔反注及下同郑王廙音号】莫夜【音暮注同郑如字云无也无夜非一夜】号呼【火故反】頄【求龟反颧也又音求又丘伦反翟云面颧颊间骨也郑作頯頯夹面也王肃音龟江氏音琴威反蜀才作仇】若濡【而朱反】有愠【纡运反恨也旧于问反】面权【如字字书作颧】弃夫【本亦作去羌吕反】情累【劣伪反】臀【徐徒敦反】次【本亦作趑或作说文及郑作趀同七私反注下同马云却行不前也说文仓卒也下卦放此】且【本亦作趄或作跙同七余反注及下同马云语助也王肃云趑趄行止之碍也下卦放此】牵羊【苦年反子夏作掔】抵【丁礼反本又作抵音同或作羝丁啼反】很【胡恳反】苋【闲辩反三家音胡练反一本作莞华板反】陆【如字马郑云苋陆商陆也宋衷云苋苋菜也陆商陆也虞云苋蒉也陆商也蜀才作睦睦亲也通也】柔脆【七歳反】至易【以豉反】最比【毗志反】号咷【徒刀反】
　　姤【古豆反薛云古文作遘郑同序卦及彖皆云遇也干宫一世卦】用娶【七喻反本亦作取音同注及下同】正乃【如字正亦作匹】诰四方【李古报反郑作诘起一反止也王肃同】柅【徐乃履反又女纪反广雅云止也説文作檷云络丝趺也读若昵字林音乃米反王肃作抳从手子夏作鑈蜀才作尼止也】羸豕【劣随反王肃同郑力追反陆读为累】蹢【直防反徐治益反一本作踯古文作】躅【直録反本亦作防蹢躅不静也古文作】牝【频忍反】豭【音家】包有【本亦作苞同白交反下同郑百交反虞云白茅苞之荀作胞】利賔【如字】擅人【市战反】逺民【袁万反】以杞【音起张云苟杞马云大木也郑云栁也薛云栁柔韧木也并同】包瓜【白交反子夏作苞马郑百交反音工花反】不舎【音舍下同】所复【扶又反】物争【争鬬之争下卦同】
　　萃【在李反彖及序卦皆云聚也兊宫二世卦】亨【王肃本同马郑陆虞等并无此字】王假【更白反】以说【音恱下注皆同】则邪【似嗟反】孝享【香两反】聚以正【荀作取以正】泽上【时掌反】除戎器【如字本亦作储又作治王肃姚陆云除犹治师同郑云除去也蜀才云除去戎器脩行文徳也荀作虑】若号【絶句戸报反马郑王肃王廙戸羔反】一握【乌学反传氏作渥郑云握当读为夫三为屋之屋蜀才同】至好【呼报反】愞【乃乱反】正【本亦作匹】妃【音配】禴【羊略反殷春祭名马王肃同郑云夏祭名蜀才作跃刘作□】多僻【匹亦反】以逺【袁万反】之省【生领反下同】以比【毗志反】未光也【一本作志未光也】赍【徐将池反王肃将啼反】咨【音谘又将利反赍咨嗟叹之辞也郑同马云悲声怨声】涕【徐音体】洟【他丽反又音夷郑云自目曰涕自鼻曰洟】
　　升【式陵反序卦云上也上音时掌反郑本作升马云髙也震宫四世卦】用见大人【本或作利见】以顺徳【如字王肃同本又作慎师同姚本徳作得】以髙大【本或作以成髙大】允当【如字下同】闲邪【似嗟反】升虚【如字空也徐去余反马云丘也】用亨【许庚反通也马郑陆王肃许两反马云祭也郑云献也】岐山【其宜反或祁支反】攘来【如羊反】冥【觅经反闇昧之义也注同又云日冥也】则丧【息浪反】
　　困【穷也穷悴掩蔽之义故彖云刚掩也广雅云困悴也兊宫一世卦】刚揜【本又作掩于捡反李于范反虞作弇】以说【音恱卦内同】固穷【如字或作困穷非】臀【徒敦反】株木【张愚反】幽谷【徐古木反】不觌【大厯反见也注同】获拯【拯救之拯】隐遯【徒困反】数歳【色柱反本亦作三歳】困解【音蟹】朱绂【音弗下同】亨祀【许两反注同】难之【乃旦反】不胜【音升】丰衍【延善反】蒺【音疾】蔾【音棃蒺蔾茨草】上比【毗志反】焉得【于防反】来徐徐【徐徐疑惧貌马云安行貌子夏作荼荼翟同荼音图云内不定之意王肃作余余】金车【本亦作金舆】劓【徐鱼器反】刖【徐五刮反又音月荀王肃本劓刖作臲云不安貌陆同郑云劓刖当为倪防京作劓刽案说文刽断也】祭祀【本亦作享祀】遐逺【本或作遐迩】藟【力轨反似葛之草本又作蔂毛诗草木疏云一名巨荒似蘡薁连蔓而生幽州人谓之蓷蔂】臲【五结反王肃妍喆反说文作防牛列反薛同】卼【五骨反又音月说文作云不安也薛又作杌字同】曰动悔【音越向云言其无不然】令生【力呈反】
　　井【精领反杂卦云通也彖云养而不穷周书云黄帝穿井世本云化益作井宋衷云化益伯益也尧臣广雅云井深也郑云井法也字林作井子挺反周云井以不变更为义师説井以清絜为义震宫五世卦】无丧【息浪反】汔【徐许讫反注同几也王肃音其乞反】繘【音橘徐又居密反郑云绠也方言云闗西谓绠为繘郭璞云汲水索也又其律反又音述】羸【律悲反徐力追反下同蜀才作累郑读曰蔂】瓶【白经反】几至【音祈或音机】而覆【芳福反】而上水【时掌反注及下注上水皆同】井养【如字徐以上反】木上【如字师又时掌反】以劳【力报反注同】劝相【息亮反注同王肃如字】井泥【乃计反注及下同】滓秽【侧里反】不向【许亮反】弃舍【音舍下文同】井谷【古木反又音浴】射【食亦反注同徐食夜反郑王肃皆音亦云厌也荀作耶】鲋【音附鱼名也子夏传谓虾蟇】瓮【屋送反李于钟反郑作瓮云停水器也说文作罋汲缾也】敝【婢世反王肃徐扶灭反】谿谷【口啼反】注下【章喻反下同】而复【扶又反】无与之也【一本作则莫之与也】渫【息列反徐又食列反黄云治也】心恻【初力反说文云痛也】汲【音急】停污【音乌】其行【下孟反象并注皆同】甃【侧旧反马云为瓦裹下达上也子夏传云脩治也干云以甎垒井曰甃字林云井壁也】洌【音列絜也说文云水清也王肃音例】不桡【乃孝反】不食【如字又音嗣】井收【徐诗救反又如字马云汲也陆云井干也荀作甃】勿幕【音莫覆也干本勿作网】
　　革【马郑云改也坎宫四世卦】乐成【音洛上六注同】相息【如字马云灭也李斐注汉书同说文作熄】欲上【时掌反】革而信之【一本无之字】以说【音恱注同】巩【九勇反固也马同】坚韧【仁震反】行有【如字又下孟反】相比【毗志反】文炳【兵领反】文蔚【音尉又纡弗反广雅云茂也敷也说文作斐】
　　鼎【丁冷反法象也即鼎器也离宫二世卦】革去【羌吕反下皆同】贤愚别【彼列反】尊卑序【本亦作有别有序】以木巽火亨【本又作亯同普庚反煑也下及注圣人亨大亨亨饪亨者竝同】饪【入甚反熟也徐而鸩反】以享【香两反注享上帝同】上行【时掌反】凝【鱼承反严貌郑云成也翟作拟云度也】颠【丁田反倒也】趾【音止】利出【徐尺遂反或如字注及下同】否【悲已反恶也注及下同】是覆【芳目反下皆同】趾倒【丁老反下同】以爲【于伪反下体为同】未悖【必内反逆也】我仇【音求匹也郑云怨耦曰仇】可复【扶又反下同】其行【下孟反注同】塞【悉则反】雉膏【如字郑云雉膏食之羙者】折足【之舌反注同】餗【送鹿反虞云八珍之具也马云防也防音之然反郑云菜也】形渥【于角反沾也郑作剭音屋】且施【始防反】所盛【音成】知小【音智】金【典反徐乂古反又古冥反一音古萤反马云扛鼎而举之也】用劲【古政反】
　　震【止慎反动也八纯卦象雷】以成【成亦作盛】虩虩【许逆反马云恐惧貌郑同荀作愬愬】笑言【言亦作语下同】哑哑【乌客反马云笑声郑云乐也】怠【本又作殆】惰【徒卧反下同】解慢【佳卖反下同】恐致【曲勇反下文注皆同】不丧【息浪反卦内并同】七【必以反】鬯【勑亮反香酒】堪长【丁丈反】已出【音纪】洊【在荐反徐又在闷反】亿【本又作噫同于其反辞也六五同郑于力反云十万曰亿】丧【息浪反注同荀如字】贝【如字荀音败】跻【本又作隮子西反升也】虽复【扶又反上六注同】苏苏【疑惧貌王肃云躁动貌郑云不安也马云尸禄素餐貌】无眚【生领反】遂泥【乃计反下同荀本遂作队泥音乃低反】困难【乃旦反】索索【桑洛反注及下同惧也马云内不安貌郑云犹缩缩足不正也】视【如字徐市至反】矍矍【俱缚反徐许缚反马云中未得之貌郑云目不正】防媾【古豆反】彼动故惧【故或作而】
　　艮【根恨反止也郑云艮之言很也八纯卦象山】其背【必内反徐甫载反】相背【音佩下相背同】否之【备鄙反】令物【力呈反】而强【其两反】姧邪【似嗟反】敌应【应对之应又音膺】其趾【如字荀作止】腓【符非反本又作肥义与咸卦同】不承【音拯救之拯马云举也】不快【苦夬反】其限【马云限要也郑荀虞同】夤【引真反马云夹脊肉也郑本作徐又音荀作肾云互体有坎坎为肾】薫【许云反荀作动云互体有震震为动】器丧【息浪反】
　　渐【捷捡反以之前为义即阶渐之道艮宫归魂卦】女归吉也【王肃本还作女归吉利贞】善俗【王肃本作善风俗】于干【如字郑云干水傍故停水处陆云水畔称干毛传诗云涯也又云涧也荀王肃云山间涧水也翟云涯也】则困于小子【本又作则困防于小子】于谤【博浪反】谗谀【音防】磐【畔干反山石之安也马云山中磐纡】衎衎【苦旦反马云饶衍】禄养【羊尚反】欢乐【音洛】于陆【陆髙山顶也马云山上髙平曰陆】孕【以证反説文云懐子曰孕弋甑反郑云犹娠也荀作乗】复反【扶又反】邪配【似嗟反】合好【呼报反】能间【间厠之间】离羣【力智反郑云犹去也】桷【音角翟云方曰桷桷椽也马陆云桷榱也说文云秦曰榱周谓之椽齐鲁谓之桷】安栖【音西字亦作栖】不累【劣伪反】峩峩【五何反】
　　归妹【妇人谓嫁曰归妹者少女之称兊宫归魂卦】少女【诗照反下皆同】之称【尺证反下同】爲长【丁丈反下皆同】说以【音恱后并同】所归妹也【本或作所以归妹】不乐【音洛】妖邪【似嗟反】知【婢世反】以娣【大计反】跛【波我反】娣从【才用反又如字】眇【弥小反】以须【如字待也郑云有才智之称荀陆作嬬陆云妾也】愆期【起防反马云过也】迟【雉夷反晚也缓也陆云待也一音直兾反】不正不应【本亦作无应】有待而行也【一本待作时】之袂【弥世反】月几【音机又音祈荀作既】承匡【曲亡反郑作筐】刲【苦圭反马云刺也一音工恵反】
　　周易下经丰传第六
　　丰【芳忠反字林匹忠反依字作丰今并三直画犹是变体若曲下作豆礼字耳非也世人乱之久矣彖及序卦皆云大也案丰是腆厚光大之义郑云丰之言倎充满意也坎宫五世卦】王假【庚白反至也下同马古雅反大也】阐【昌善反】而令【力呈反】以徧【音遍】则【如字孟作稷】则食【如字或作蚀非】则溢【本或作则方溢者非】以折【之舌反断也下及注同】其配【如字郑作妃云嘉耦曰妃】虽旬【如字均也王肃尚纯反或音唇荀作均刘昞作钧】则争【争鬭之争下皆同】蔀【音部王廙同蒲户反王肃普苟反畧例云大暗之谓蔀马云蔀小也郑薛作菩云小席】见斗【孟作见主】暧【音爱】鄣【音章又止尚反字又作障同】斗见者【贤遍反下不见同】不邪【似嗟反】沛【本或作斾谓幡幔也又普贝反姚云滂沛也王廙丰盖反又补頼反徐普盖反子夏作芾传云小也郑干作韦云祭祀之蔽膝】沬【徐武盖反又亡对反微昧之光也字林作昧亡太反云斗杓后星王肃云音妹郑作昧服防云日中而昬也子夏传云昧星之小者马同薛云辅星也】肱【古反姚作股】幡【芳袁反】幔【末半反】以御【鱼吕反】微昧【音妹】丰其屋【说文作寷云大屋也】闚【苦规反李登云小视】阒【苦鵙反徐苦鶂反一音苦馘反马郑云无人貌字林云静也姚作防孟作窒并通】觌【徒厯反】藏【如字】廕【于鸩反】其行【下孟反】治道【直吏反下同】天际【如字郑云当为瘵瘵病也】翔【郑王肃作祥】翳光【乌细反】自藏【如字众家作戕慈羊反马王肃云残也郑云伤也】有爲【于伪反】不出戸庭【此引节卦九二爻辞应云门庭作户误也或云门户通语】
　　旅【力举反羇旅也序卦云旅而无所容杂卦云亲寡旅是也离宫一世卦王肃等以为军旅】特重【直用反】物长【丁丈反】而复【扶又反六五注同】令附【力呈反】非知【音智】琐琐【悉果反或作璅字者非也郑云琐琐小也马云疲弊貌王肃云细小貌】懐其资【本或作懐其资斧非】丧【息浪反卦内并下卦同】爲施【始豉反】与萌【如字又音预】得其资斧【如字子夏传及众家并作齐斧张轨云齐斧盖黄钺斧也张晏云整齐也应劭云齐利也虞喜志林云齐当作斋斋戒入庙而受斧下卦同】不快【苦夬反】斫【诸若反】平坦【吐但反】射雉【食亦反注同】而上【时掌反】上逮【音代一音大计反】号【戸羔反】咷【道羔反】于易【以豉反注同王肃音亦】所嫉【音疾字林音自本亦作疾下同】其义焚也【马云义宜也一本作宜其焚也】丧牛之凶【本亦作丧牛于易】
　　巽【孙问反入也广雅云顺也八纯卦象风象木】巽弟【大计反本亦作悌】重巽【直龙反】齐邪【似嗟反下并下卦同】志治【直吏反】纷【芳云反广雅云众也喜也一云盛也】而复【扶又反下同】神祗【祁支反】频顣【千寂反又子六反此同郑意】不乐【音洛】逺不【袁万反】之庖【歩交反】先庚【西荐反注同】后庚【胡豆反】卒以【寸忽反下同】不说【字又作恱同】先申【音身或作甲字非】以断【丁乱反下同】
　　兊【徒外反恱也八纯卦象泽】兊说【音恱卦内并同】以先【西荐反又如字】犯难【乃旦反】丽泽【如字丽连也郑作离云犹并也】党系【本亦作系】商兊【如字商商量也郑云隐度也】介疾【音界隔也马云大也】将近【附近之近】比于【毗志反】道长【丁丈反】
　　涣【呼乱反散也序卦云离也离宫五世卦】王假【庚白反下同梁武帝音贾】而上【如字又时掌反】之难【乃旦反卦内同】之累【劣僞反】享于【香两反】用拯【控救之拯马云举也伏曼容云济也王肃云拔也子夏作抍抍取也】以逝【逝又作游】厄剧【本又作危处又作厄处】逃窜【七乱反】险争【争鬬之争】机【音几】有丘【姚作有近】匪夷【荀作匪弟】丘墟【去鱼反】涣汗【下旦反】以荡【徒党反】险阨【于隔反】以假【古雅反】逖【汤厯反】血去【羌吕反】最逺【袁万反下于逺象逺害并同】不近【附近之近】
　　节【荐絜反止也明礼有制度之名一云分支节之义坎宫一世卦】男女别【彼列反】复正【扶又反】说以【音恱注同】泽上有水【上或作中今不用】徳行【下孟反下注同】故匿【女力反】所怨【纡万反又纡元反】
　　中孚【芳夫反信也艮宫游魂卦】豚【徒尊反黄作遯】说而【音恱下注皆同】乖争【争鬬】之行【下孟反】畜之【许六反本或作兽】渉难【乃旦反】有它【音他】燕【音鷰】鹤【戸各反】和之【胡卧反注及下同】好爵【如字王肃呼报反孟云好小也】尔靡【本又作縻同亡池反散也干同徐又武寄反又亡彼反韩诗云共也孟同埤苍作縻云散也陆作防京作劘】重隂【直龙反】不徇【似俊反】或罢【如字王肃音皮徐扶彼反】少隂【诗照反】长隂【丁丈反】相比【毗志反】而阂【五代反】惫【备拜反】几望【音机又音祈京作近荀作既】而上【时掌反象同】挛【力圆反广雅云拲也】可舍【音舍】翰【胡旦反髙飞】内丧【息浪反】
　　小过【古卧反义与大过同王肃云音戈兊宫游魂卦】遗之【如字】不冝上【时掌反注同下及文不冝上上六注上亦同郑如字谓君也】而浸【子鸩反】以行【下孟反】所错【本又作措又作厝同七路反】其妣【必履反】于僭【子念反】尽于【津忍反】或戕【徐在良反注同】故令【力呈反注同】先过【西荐反】而复【扶又反卦末同】晏安【于谏反又音宴】鸩【除防反本亦作酖】没怯【去业反】公弋【余职反】则蒸【章胜反字又作烝或作媵字非】小畜【木又作蓄同勑六反】其施【始豉反】而难【乃旦反】已上也【并如字上又时掌反注同郑作尚云庶几也】阳已上故止也【本又作阳巳上故少隂止少音多少之少】上六弗遇【王付反本多误故详之】灾眚【生领反】
　　既济【节计反下卦同郑云既已也尽也济度也坎宫三世卦】亨小【絶句以小连利贞者非】则邪【似嗟反下同】曳【以制反】濡其【音儒注同】于燥【西早反】未造【七报反】易【以防反】弃难【乃旦反卦末并下卦同】妇丧【息浪反注皆同】其茀【方拂反首饰也马同干云马髴也郑云车蔽也子夏作髴荀作绂董作髢】不比【毗志反】鬼方【苍颉篇云鬼逺也】惫【备拜反郑云劣弱也陆作备云当为惫惫困劣也】繻有【而朱反郑王肃云音须子夏作□王廙同薛云古文作繻】衣袽【女居反丝袽也王肃音如説文作絮云緼也广雅云絮塞也子夏作茹京作絮】有却【去逆反】□【羊畧反祭之薄者】沼【之绍反】沚【音止】苹【音频】蘩【音烦】非馨【呼庭反】未济【离宫三世卦】小狐【徐音胡】汔【许讫反说文云水涸也郑云几也】令物【力呈反】各得其所【一本得作当】经纶【本又作论同音伦又鲁门反】屯【张伦反】蹇【纪勉反】循难【似遵反犹履也】丧其【息浪反】巳比【上音纪下毗志反】以近【附近之近】晖【许归反字又作辉】而耽【丁南反】于乐【音洛】
　　周易系【徐胡诣反本系也又音系续也字从若直作下糸者音口奚反非】辞【本亦作依字应作词说也说文云词者意内而言外也辤不受也受辛者辤辝籕文辤字也】上第七【本亦作系辞上王肃本皆作系辞上传讫于杂卦皆有传字本亦有无上字者】韩伯注【本亦作韩康伯注案王辅嗣止注上下经讲者相承用韩注系辞以下续之】
　　地卑【如字又音婢本又作埤同】其易之门【本亦作其易之门戸】断矣【丁乱反】之分【符问反章末注同】着矣【张虑反】见矣【贤徧反注同】县象【音】雨施【始豉反】相摩【本又作磨末何反京云相硙切也硙音古　代反马云摩切也郑注礼记云迫也迫音百】相荡【众家作荡王肃音唐党反马云除也桓云动也唯韩云相推荡】鼓之【虞陆董皆云鼓鼓动也】霆【王肃吕忱音庭徐又徒鼎反又音定京云霆者雷之余气挺生万物也说文同蜀才云疑为电】运行【姚作违行】大始【音泰王肃作泰】坤作【虞姚作坤化姚云化当为作】易知【以豉反讫章末同郑荀董并音亦】简能【如字姚云能当为从】而成位乎其中【马王肃作而易成位乎其中】系辞【音系卷内皆同】焉而明吉凶【虞本更有悔吝二字】迭【田节反】刚柔者昼夜之象【虞作昼夜者刚柔之象】三极【陆云极至也马云三统也郑韩云三才也王肃云隂阳刚柔仁义为三极】能见【贤遍反】易之序也【陆云序象也序云次也虞本作象】所乐【音岳适防也虞本作所变】而玩【正乱反研玩也马云贪也郑作翫】祐之【音又后同】　　爻者【戸交反说文云交也】小疵【徐才斯反马云瑕也】辩吉凶【如字京云明也虞董姚顾蜀才并云别也音彼列反】见乎【贤遍反】乎介【音界注同王肃干韩云纎介也】纎【息亷反】震无咎【马云震惊也郑云惧也王肃韩云动也周云救也】险易【以豉反注同京云险恶也易善也】之否【备鄙反】天地准【如字京云准等也郑云中也平也】弥【如字本又作弥】纶【音伦京云弥遍纶知也王肃云纶纒裹也荀云弥终也纶迹也】天下之道【一本作天地】俯以【音甫】察于【一本作观于】反终【郑虞作及终】之说【如字宋衷始锐反云舍也】　　烟【音因】煴【纡云反】尽聚【津忍反下同】知周【音智注同】道济【如字郑云道当作导】不流【如字京作畱】乐天【音洛注同虞作变天】功赡【渉艳反】范围【郑云范法也马王肃张作犯违张云犯违犹裁成也】而知【如字荀爽荀柔之明僧绍音智】以上【时掌反】之称【尺证反下章反注同】知者【音智下之知注知者其知仁知并同】其分【符问反】鲜矣【悉浅反注同师说云尽也郑作尟马郑王肃云少也】　　藏诸【才刚反郑作臧云善也】衣【于既反】被【皮寄反】则有经营之功也【本亦无功字一本功作迹】成象【蜀才作盛象】爻法【胡孝反马韩如字云放也蜀才作效】形诘【去吉反】大虚【音泰下大极同】欻尔【况勿反】自造【在早反下同】称极【尺征反】爲称【尺证反】不御【鱼吕反禁止也】乎迩【本又作迩音尒】也专【如字陆作塼音同】也翕【虚级反敛也】也辟【婢亦反开也】易简【以豉反】知崇【音智注同】礼【蜀才作体】卑【必弥反本亦作埤徐音婢下同】赜【仕责反下同九家作册京作啧云情也】典礼【京作等礼姚作典体】以断【丁乱反下注同】恶也【于嫁反荀作亚亚次也又乌路反马郑乌洛反亚通】言天下之至动而不可乱也【众家本并然郑本作至赜云赜当为动九家亦作册】可逺【袁万反】之恶【乌路反】错之【七各反】议之【陆姚桓荀柔之作仪之】则尽【津忍反】子和【胡卧反注同】縻之【本又作靡亡池反徐又亡彼反京作劘】行【下孟反下同】见乎【贤遍反】枢【尺朱反王廙云户枢也一云门】机【王廙云弩牙也】先号【戸羔反】咷【道羔反】或黙【亡北反字或作嘿】利断【丁乱反王肃丁管反】其臭【昌又反】　　初六借【在夜反下同】用白茅【卯交反】无咎【或以此为别章今不用】苟错【七故反本亦作措】可重【直勇反】慎斯术也【时震反郑干同一本作顺师用义郑云术道】不徳【郑陆蜀才作置郑云置当为徳】下人【遐嫁反后同】爲阶【姚作机】爲易者【本又云作易者】乗衅【许觐反】致寇至【徐或作戎宋衷云戎误】乘也者【如字一读绳证反】慢藏【才浪反】诲【如字敎也虞作悔谓悔恨】冶容【音也郑陆虞姚王肃作野言妖野容仪敎诲滛泆也王肃云作野音也】　　大衍【延善反又注演同郑云衍演也干云合也王廙蜀才云广也】大极【音泰】挂一【卦买反别也王肃音卦】揲【时设反案揲犹数也说文云阅持也一音思颊反徐音息列反郑云取也】归竒【纪冝反注下同】于扐【郎得反下同马云指间也荀柔之云别也】后挂【京作卦云再扐而后布卦】之防【初革反字亦作防】当【如字下同】期【本又作朞音基同】而伸【本又作信音身】而长【丁丈反】徳行【下孟反】酬【市由反徐又音畴】酢【在洛反京作醋】与祐【音又助也马云配也荀作侑】圣人之道【明僧绍作君子之道】以言者【下三句无以字一本四句皆有】如向【许两反又作响】能与【音预下及注同】参伍【七南反】错【七各反】综【宗统反】天地之文【一本作天下虞陆本作之爻】无筹【直周反】研【蜀才作揅】几也【如字本或作机郑云机当作几几微也】夫易开【王肃作闿音同】物成务【一本无夫易二字】冒天【莫报反注同覆也】以断【丁乱反下二章同】蓍【音尸】圎而【本又作员音同】方以知【音智注同下知以叡知注神知皆同】有分【符问反】易以【以豉反韩音亦谓变易】贡【如字告也京陆虞作工荀作功】洗心【刘瓛悉殄反尽也王肃韩悉礼反京荀虞董张蜀才作先石经同】洗濯【直角反】藏往【如字刘作臧善也】能与【音预】不杀【马郑王肃干所戒反师同徐所例反陆韩如字】者夫【音符如字】齐戒【侧皆反注同】以神明其徳夫【荀虞顾絶句众皆以夫字为下句一本无夫字】阖户【胡腊反】辟戸【婢亦反王肃甫亦反】施生【始豉反】见乃【贤遍反】　　是故易有大极【大音泰注同大极无也马云北辰也王肃云此章首独言是故者揔众章之意】无称之称【并尺证反】县象【音】探【吐南反】赜【九家作册】索隐【色白反】亹亹【亡伟反】莫善乎蓍【本亦作莫大】见吉【贤遍反】河出【如字又尺遂反下同】洛出【王肃作雒汉家以火徳王故从各隹】又以尚贤也【郑本作有以】子曰书不尽【如字又津忍反下同】之緼【纡粉反徐于愤反王肃又于问反】之奥【乌报反】而上【时掌反】而错【七故反注同本又作措】之赜【本亦作之至赜】而裁【音才本又作财】黙而成【本或作黙而成之】徳行【下孟反】
　　周易系辞下第八
　　而重【直龙反注同】明治【直吏反】系辞【音系卷内皆同】而命【孟作明】或否【备鄙反】而断【丁乱反】则见【贤遍反下及注皆同】趣时【七树反】贞胜【姚本作贞称】乎累【劣伪反】殉吉【辞俊反后同】未离【力智反】尽防【津忍反下同】贞观【官换反又音官】贞夫【音符】确然【苦角反马韩云刚貌说文云髙至】人易【以豉反下注同】隤然【大回反马韩云柔貌也孟作退陆董姚作妥】象比【音象】施生【始豉反】大寳【孟作保】曰人【王肃卜伯王桓明僧绍作仁】禁民【音金又金鸩反】包【本又作庖白交反郑云取也孟京作伏】牺【许冝反字又作羲郑云鸟兽全具曰牺孟京作戱云伏服也戏化也】氏【包牺氏大皥三皇之最先】之王【于况反】不究【九又反】爲罟【音古马姚云犹网也黄本作为网罟云取兽曰网取鱼曰罟】以佃【音田本亦作田】以渔【音鱼本亦作鱼又言庶反马云取兽曰佃取鱼曰渔】斲木【陟角反】爲耜【音似京云耒下耓也陆云广五寸耓音勑丁反】爲耒【力对反京云耜上句木也説文云耜曲本垂所作字林同力佳反徐力猥反垂造作也本或揉木为之耒耨非】耒耨之利【奴豆反马云鉏也孟云耘除草】爲市【世本云祝融为市宋衷云颛顼臣也说文云市时止反】噬【市制反】嗑【胡腊反】不解【佳卖反】易穷则变变则通通则久【一本作易穷则变通则久】祐之【音又本亦作佑】下治【直吏反章末同】以别【彼列反一本作辩】挎【本又作刳口孤反徐又口沟反】掞【以冉反本亦作剡】楫【本又作檝将輙反下同徐音集又子入反方言云楫谓之桡或谓之櫂说文云楫舟櫂也】致逺以利天下【一本无此句】诸涣【音唤】以利天下盖取诸随【一本无以利天下一句】重门【直龙反】柝【他洛反马云两木相系以行夜说文作字林他各反同】暴客【白报反郑作虣】断木【丁缓反又徒缓反断断絶】爲杵【昌吕反】掘地【其月反又其勿反】爲【求酉反】爲弧【音胡说文云木弓】剡木【以冉反字林云锐也因冉反】诸睽【苦圭反又音圭】则争【争鬬之争下同】厚衣【于既反】丧期【并如字】无数【色具反】棺椁【上音官下音郭】而治【直吏反下同】书契【苦计反】决断【都乱反】象也者像也【众本并云像拟也孟京虞董姚还作象】卦竒【纪冝反注同】徳行【下孟反下同】画竒【音获下同】憧憧【本又作昌容反】以贯【古乱反】屈也【丘勿反下同】信也【本又作伸同音申下同韦昭汉书音义云古伸字】尺蠖【纡缚反虫名也徐又乌郭反】龙虵【本又作蛇同】之蛰【直立反】全身【本亦作存身】思虑【息吏反】而累【劣伪反】蒺【音疾】藜【音棃】死其【其亦作期】射【食亦反下注同】隼【恤允反】髙墉【音容】不括【古活反结也】结阂【五代反】不惩【直升反】屦【俱遇反】校【胡孝反下同】灭止【本亦作趾】弗去【羌吕反】何校【河可反又音河】其治【直吏反下同】知小【音智】尟不【本亦作鲜仙善反少也】折足【之设反】覆公【芳六反】餗【音速马作粥】形渥【于角反】不胜【音升】而上【时掌反】未离【力智反】先见【贤遍反】介于【徐音戒众家作介徐云王廙古黠反】断可【丁乱反注同】复行【扶又反注复行同】造形【七报反】之分【符问反】无只【韩音祁支反注同王廙辅嗣音支】舎凶【音舍】絪【本又作氤同音因】緼【本又作氲纡云反】化醇【音淳】易其【以豉反】不迕【五路反字亦作忤】其易之门邪【本又作门戸邪】之撰【仕勉反下章同数也广雅云定也王肃士眷反】数也【色柱反】爻繇【直救反下同服防云抽也抽出吉凶也韦昭云由也吉凶所由而出也】于稽【古兮反考也】阐幽【昌善反明也】辩物【如字徐扶勉反别也】断辞【丁乱反注同】辞文【如字一音问】而中【丁仲万注同】因贰【音二郑云当为式】民行【下孟反注同】所蹈【徒报反】之柄【兵病反】之脩【如字郑云治也马作循】之辩【如字王肃卜免反】不厌【于艳反注同】后易【以豉反注同】长裕【丁丈反注同】其施【始豉反下同】巽称【尺证反又尺升反】和行【下孟反】以逺【于万反注同】不滥【力暂反】可逺【马王肃韩袁万反注皆同师读如字】上下【时掌反章末同】趣舍【音舍】处昧【音妹】而揆【葵癸反度也】其方【马云方道】能循【似伦反】以度【待洛反】以要【一遥反下文要终同】其要【于妙反】易知【以豉反】撰徳【郑作算云数也】噫【于其反王肃于力反辞也马同】亦要【一妙反絶句又一遥反则句至吉凶】则居【马如字处也师音同郑王肃音基辞】知者【音智】彖辞【吐贯反马云彖辞卦辞也郑云爻辞也周同王肃云彖举象之要也师说通谓爻卦之辞也一云即夫子彖辞】则思【息吏反】贯之【古乱反】转近【附近之近下章以近同】而上【时掌反】须援【于眷反】刚胜【升证反一音升】胜其【音升】闲邪【似嗟反】其当【如字下当文王同】纣【直又反】蒙难【乃旦反】能亨【许庚反】易者【以防反注同】其治【直吏反】徳行【下孟反下徳行同】易以【以豉反下注险易同】知阻【庄吕反】能说【音恱注同】亹亹【亡伟反郑云汲汲也王肃云勉也】役思【息吏反】探【吐南反】射【食亦反】不厌【于艳反】以尽【津忍反下同】爱恶【乌路反注同郑乌洛反】泯然【亡忍反】比爻【毗志反】辞枝【音支】诬善【音无】
　　周易说卦第九
　　幽賛【本或作讃子旦反幽深也賛明也】蓍【音尸説文云蒿属生千歳三百茎易以为数天子九尺诸侯七尺大夫五尺士三尺毛诗草木疏云似藾萧青色科生鸿范五行传云蓍百年一本生百茎论衡云七十岁生一茎七百歳生十茎神灵之物故生迟也史记云生满百茎者其下必有神守之其上常有云气覆之淮南子云上有丛蓍下有伏】如向【香两反本又作响】参【七南反又如字音三】天【或作夫者非】而倚【于绮反马云依也王肃其绮反云立也虞同蜀才作竒通】数【色具反】参竒【纪冝反】观变【一本作观变化】挥【音辉郑云也王廙韩云散也】尽性【津忍反】要其【一遥反】迭用【田节反】六位而成章【本又作六画】相薄【旁各反陆云相附薄也马郑顾云薄入也】相射【食亦反虞陆董姚王肃音亦云厌也】数往【色具反又色主反】而数【色主反下文同】晅【况晚反京云干也本又作暅徐古邓反又一音香元反】以说【音悦后皆同】向明【许亮反】而治【直吏反】妙万物【如字王肃作眇音妙董云眇成也】桡【徐乃饱反王肃乃敎反又呼劳反】熯【王肃云呼但反火气也徐本作暵音汉云热暵也说文同】莫盛【是政反郑音成云裹也】水火不相逮【音代一音大计反郑宋陆王肃王廙无不字】悖【必内反逆也】爲豕【京作彘】爲狗【音苟】一索【色白反下同马云数也王肃云求也】长男【丁丈反下长女长子皆同】中男【丁仲反下同】少男【诗照反下少女皆同】爲圜【音圆】瘠【在亦反下同王廙云健之甚者为多骨也京荀作柴云多筋干】驳【邦角反】爲釡【房甫反】爲吝【京作遴】啬【音色】爲柄【彼病反】爲龙【如字虞干作駹虞云仓色干云杂色】爲旉【王肃音孚干云花之通名铺为花貌谓之本又作専如字虞同姚云专一也郑市恋反】苍筤【音郎或作琅通】萑【音丸广雅云藡也藡音狄】苇【韦鬼反芦】馵【主树反京作朱荀同阳在下】的【丁厯反说文作馰】颡【桑党反的颡白头】反生【麻豆之属反生戴莩甲而出也虞作阪云陵坂也陆云阪当为反】蕃【音烦】鲜【息连反】爲臭【昌又反王肃作为香臭】寡发【如字本又作宣黒白杂爲宣髪】爲广【如字郑作黄】爲近【附近之近】三倍【歩罪反】其究【九又反】矫【纪表反一本作挢同】輮【如九反王肃奴又反又女九反又如又反马郑陆王肃本作此宋衷王廙作揉宋云使曲者直直者曲爲揉京作柔荀作桡】弓轮【姚作伦】美脊【精亦反】爲亟【纪力反王肃去记反荀作极云中也】爲薄【旁博反】啼【徒低反】爲曳【以制反】眚【生领反王廙云病也】甲胄【直又反】乾卦【古丹反郑云干当爲干阳在外能干正也董作干】鳖【卑列反本又作鼈同】蟹【户买反】蠃【力禾反京作螺姚作蠡】蚌【歩项反本又作蜯同】科【苦禾反空也虞作折】槁【苦老反郑作槀干作熇】爲径【古定反】果蓏【力火反马云果桃李之属蓏瓠之属应劭云木实曰果草实曰蓏说文云在木曰果在地曰蓏张晏云有核曰累无核曰蓏京本作果堕之字】阍【音昬】寺【如字徐音侍亦作防字】黔【其亷反徐音禽王肃其严反郑作黚谓虎豹之属贪冒之类】喙【况废反徐丁遘反】爲坚多节【一本无坚字】爲巫【亡符反】附决【如字徐音宂】刚卤【力杜反咸土也】爲羊【虞作羔此六子依求索而为次第也本亦有以三男居前三女后从干健也章至此韩无注或有注者非也荀爽九家集解本干后更有四爲龙为直爲衣为言巛后有八爲牝爲迷爲方爲囊为裳爲黄爲帛爲浆震后有三爲王爲鹄爲鼓巽后有二爲杨爲鹳坎后有八爲宫爲律爲可爲栋爲丛棘爲狐爲蒺蔾为桎梏离后有一爲牝牛艮后有三爲鼻爲虎爲狐兊后有二爲常爲辅颊注云常西方神也不同故记之于此】
　　周易序卦第十
　　之稺【直吏反本或作稚】争兴【争鬭之争下同】所比【毗志反下注同】所畜【敕六反本亦作蓄下及杂卦同】以否【备鄙反下同】以观【官唤反】亨则【许庚反郑许两反徐音向同】实丧【息浪反】所错【七各反注同徐七路反】之緼【纡粉反本又作蕴】逺小人【袁万反】有难【乃旦反下同】以解【音蟹下同】决邪【似嗟反】而上【时掌反】去故【起吕反下同】以和【胡卧反又如字】齐【才细反又如字】若长【丁丈反】说【音恱下及注同】行过【下孟反】
　　周易杂卦【韩云杂糅众卦也孟云杂乱也】第十一
　　杂糅【如字反】比【毗志反下同】乐【音洛注同】临观【古乱反】屯见【贤遍反注及下皆同郑如字】经纶【本又作论音伦又力门反】上升【时掌反下文离上并注同】豫怠【如字姚同京作治虞作怡】则饬【音敇注同整治也郑本王肃作餙】剥烂【老旦反】昼也【竹又反】诛也【荀云诛灭也陆韩云伤也】解【音蟹】难也【乃旦反】众【荀作终】去故【起吕反】丰多故【众家以此絶句】亲寡旅也【荀本丰多故亲絶句寡旅也别爲句】道长【丁丈反】
　　周易畧例【此是辅嗣所作既释经文故相承讲之今亦随世音焉或有题爲第十者后人辄加之耳】眀彖　　动不能制动【一本作天地不能制动】贞夫【音符后皆同】琁【悉全反又作旋】玑【音机本又作机或作几】辐【音福】凑【干豆反】则思【息吏反】可逺【于万反于万反】能渝【羊朱反】至赜【仕责反】能与【音预】观彖以斯【一本作以彖观之】明爻通变　好静【呼报反】度量【音亮】朝【直遥反】廷【音定】必比【毗志反】隆墀【本又作坻直其反坻螘冢】逺壑【火各反】而济【一本作而载】能说【音悦】善迩【善又作缮】爱恶【乌路反次章同】语成而后有格【旧本如此一本格作括】能与【音豫】明卦适变通爻【本又作明卦通变适爻又一本直云适变通爻】　否泰【备鄙反】险易【以豉反章内同】于断【丁乱反】要其【一遥反】辟险【音避本亦作避后章同】比复【毗志反】好先【呼报反】侮妻【亡甫反】故当【如字】其介【音界本又作分符问反】明象观意【本亦作见意】　犹蹄【音啼】在兔【他故反字又作菟】筌者【七全反筌蹄事见庄子】重画【直龙反下胡麦反下同】应健【音鹰】滋漫【末半反】纵复【扶又反】辩位　系辞【戸计反下同】位分【扶问反下同】去初【羌吕反】无六爻【无亦作损】
　　畧例下【旧本如此本或无下字】
　　率【音类又音律又所律反】相比【毗志反】险易【以豉反】之行【下孟反】去六【羌吕反】见咥【直结反】所怨【纡万反又纡元反】
　　卦畧【凡十一卦】
　　屯难【乃旦反遯明夷卦同】所冯【皮氷反本亦作凭】蒙隂昧【音妹】不谘【本亦作资】四逺【袁万反观明夷卦同】初比【毗志反】履不处【谓阳爻不处其位爲美】履者礼也【今杂卦无此句韩注有或传写者误】临刚长【丁丈反遯卦同】观【古乱反】以所见【一本所作知】以近【附近之近明夷卦同】大过栋桡【乃孝反】拯弱【拯救之拯】同好【呼报反】所赡【常艳反】褊矣【必浅反】遯浸【子鸩反】长【张丈反】难在【乃旦反】亨在【许庚反】大壮触【昌録反】蕃【扶袁反】明夷最逺【于万反】最近【附近之近】而难【乃旦反】能溺【宁厯反】睽最见【贤遍反丰卦同】洽乃【咸夹反本又作合】丰恶闇【乌路反】之沛【歩贝反又普贝反】之蔀【歩口反】明昧【音妹本亦作妹又作沬皆末贝反下文同】无与【如字又音预】折其【之舌反】













　　经典释文卷二
&lt;经部,五经总义类,经典释文&gt;
　　钦定四库全书
　　经典释文卷三
　　唐　陆徳明　撰
　　尚书音义上
　　尚书序【此孔氏所作述尚书起之时代并叙为注之由故相承讲之今依旧为音】
　　伏【古作虙】牺【本又作羲亦作戏许皮反説文云贾侍中説此牺非古字张楫字诂云羲古字戏今字】氏【一号庖牺氏三皇之最先风姓母曰华胥以木徳王即太皥也】之王【于况反】始画【乎麦反】八卦【俱卖反】书契【苦计反书者文字契者刻木而书其侧故曰书契也一云以书契约其事也郑云以书书木边言其事刻其木谓之书契也】结绳【易系辞云上古结绳以治后世圣人易之以书契】文籍【文字也籍籍书】神农【炎帝也姜姓母曰女登以火徳王三皇之二也】黄帝【轩辕也姬姓少典之子母曰附寳以土徳王三皇之三也史记云姓公孙名轩辕一号有熊氏】三坟【扶云反坟大也】少【施照反】昊【胡老反少昊金天氏名挚字青阳一曰嚣己姓黄帝之子母曰女节以金徳王五帝之最先】颛【音专】顼【许玉反颛顼高阳氏姬姓黄帝之孙昌意之子母曰景仆谓之女枢以水徳王五帝之二也】高辛【帝喾也姬姓喾音口毒反母名不见以木徳王五帝之三也】唐【帝尧也姓伊耆氏尧初为唐侯后为天子都陶故号陶唐氏帝喾之子帝挚之弟母曰庆都以火徳王五帝之四也】虞【帝舜也姓姚氏国号有虞颛顼六世孙瞽瞍之子母曰握登以土徳王五帝之五也先儒解三王五帝多与孔不同并见题】夏【禹天下号也以金徳王三王之最先】商【汤天下号也亦号殷　以水徳王三王之二也】周【文王武王有天下号也以木徳】【王三王之三也】雅诰【故报反告也示也】奥义【乌报反深也】一揆【葵癸反度也】八索【所白反下同求也徐音素本或作素】左史【史官在左】倚【于绮反刘琴绮反】相【息亮反倚相楚灵王时史官】删【色奸反】以黜【丑律反】断【丁乱反】讫【居乙反又许乙反】芟【色咸反】翦【咨浅反】撮【七活反】机【本又作几】典【凡十五篇正典二摄十三十一篇亡】谟【莫胡反凡三篇正二摄一】训【凡十六篇正二篇亡摄十四三篇亡】诰【凡三十八篇正八摄三十十八篇亡】誓【市制反凡十篇正八摄二一篇亡】命【凡十八篇正十二三篇亡摄六四篇亡】恢【苦回反大也】坦【土但反】秦始皇【名政二十六年初并六国自号始皇帝】焚书坑【苦庚反】儒【焚诗书在始皇之三十四年坑儒在三十五年】逃难【乃旦反】解【音蟹】学校【户教反诗笺云郑国谓学为校】阐【尺善反大也明也】济【子礼反郡名也】伏生【名胜】年过【古卧反后同】以传【直专反下传之子孙同】裁二十余篇【即马郑所注二十九篇是也】鲁共【音恭亦作龚又作恭共王汉景帝之子名余】好治【呼报反下好古同】壊【音怪下同字林作云公壊反毁也】及传【谓春秋也一云周易十翼非经谓之传】论语【上如字又音伦】科斗【上苦禾反科斗虫名虾蟇子书形似之】古【上音丽谓用书写古文】增多伏生二十五篇【谓虞书大禹谟夏书五子之歌征商书仲虺之诰汤诰伊训太甲三篇咸有一徳説命三篇周书秦誓三篇武成旅防子之命蔡仲之命周官君陈毕命君牙冏命】合于【旧音閤又如字下同】臯【音高本又作咎】陶【音遥本又作繇】盘【歩干反本又作般】复出【上扶又反下同】凡五十九篇【即今所行五十八篇其一是百篇之序】其余错乱磨灭【谓虞书汨作九共九篇槀饫夏书帝告厘沃汤征汝鸠汝方商书夏社疑至臣扈典寳明居肆命徂后沃丁咸乂四篇伊陟原命仲丁河亶甲祖乙高宗之训周书分器旅巢命归禾嘉　禾成王政将蒲姑贿肃慎之命亳姑凡四十二篇亡】悉上【时掌反】诏为【于伪反】覃【徒南反深也】思【息嗣反】采【本又作采】摭【之石反一音之若反】敷【芳夫反】畅【丑亮反】序所以为【于伪反又如字】义见【贤遍反】各冠【工乱反】巫【音无】蛊【音古】事【汉武帝末征和中江充造蛊败戾太子故经籍道息焉】贻【以之反遗也】
　　尧典第一　卷之一　虞书【凡十六篇十一篇亡五篇见存】
　　孔氏传【传即注也以传述为义旧説汉以前称传】
　　昔【古也】尧【唐帝名马融云諡也翼善传圣曰尧】聦【千公反】思【息嗣反又如字下同】着【张虑反】遁【本又作遯徒逊反退也避也】禅【时战反让也授也】放【方徃反注同徐云郑王如字】勲【许云反功也马云放勲尧名皇甫谧同一云放勋尧字】钦明文思【马云威仪表备谓之钦照临四方谓之明经纬天地谓之文道徳纯备谓之思】被【皮寄反徐扶义反】名闻【音问本亦作问】溢【音逸】九族【上自高祖下至孙几九族马郑同】黎【力兮反】羲和【马云羲氏掌天官和氏掌地官四子掌四时】昊【胡老反】重【直龙反少昊之后】黎【高阳之后】日月所防【谓日月交防于十二次也寅曰析木卯曰大火辰曰寿星巳曰鹑尾午曰鹑火未曰鹑首申曰实沈酉曰大梁戍曰降娄亥曰娵訾子曰枵丑曰星纪】嵎【音隅马云嵎海嵎也夷莱夷也尚书考灵耀及史记作禺銕】【音阳】谷【工木反又音欲下同马云旸谷海嵎夷之地名】曰出于谷【本或作日出于阳谷阳衍字】寅【徐以真反又音夷下同】賔【如字徐音殡马云从也】出日【上尺遂反又如字注同】平【如字马作苹普庚反云使也下皆故此】秩【如字】日中【真仲反又如字】殷【于勤反马郑云中也】七宿【音秀下同】毕见【贤遍反下同】析【星歴反】孳【音字】乳化【上儒付反説文云人及鸟生子曰乳兽曰产】申重【直用反】南讹【五禾反】昧【武内反】冥【莫定反】饯【贱衍反马云灭也灭犹没也】毨【先典反説文云仲秋鸟兽毛盛可选取以为器用也】分别【彼列反下同】隩【于六反马云暖也】氄【如勇反徐又而充反又如充反马云温柔貌】辟【音避】耎【如兖反本或作濡音儒】毳【尺锐反】暨【其器反】朞【居其反下同】旬【似遵反十日为旬】迊【子合反】厘【力之反】熈【许其反兴也】畴【直由反】放【方徃反注同】【引信反马云嗣也】吁【况于反徐徃付反一音于】嚚【鱼巾反】讼【才用反马本作庸】又好【呼报反下注同】争【鬭也】若予【音余又羊汝反】采【七在反马云官也】复求【上扶又反】驩【呼端反】兜【丁侯反】共工【上音恭注同】【仕简反徐音撰马云具也】都于【下音乌】官称【尺证反】滔【土刀反】漫【末旦反下同又末寒反】背【音佩】傲【五报反下同】很【恨恳反】汤汤【音伤】洪【户工反】浩浩【胡老反】涤【大歴反】襄上【时掌反】俾【必尔反】佥【七亷反又七劒反】曰于【音乌】鲧【故本反马云禹父也】朝臣【上直遥反】咈【扶弗反忿戾也】方命【如字马云方放也徐云郑王音放】圯【皮美反】戾【力计反】异【徐云郑音异孔王音怡已也】朕【直锦反马云我也】巽【音逊马云让也】否【方久反不也又音鄙】忝【他簟反辱也】不肖【音笑説文云肖骨肉相似也不似其先故曰不肖】锡【星歴反】鳏【故顽反】虞舜【虞氏舜名也马云舜諡也舜死后贤臣録之臣子为讳故变名言諡】俞【羊朱反】徳行【下孟反下其行同】瞽【音古】傲【五报反】瞍【素后反】之称【尺证反又如字】谐【户皆反】烝烝【之丞反】奸【古顔反】女于【上尼据反】妻【千计反】妫【居危反】汭【如锐反水之内也杜预注左传云水之隈曲曰汭】嫔【毗人反】
　　舜典第二
　　【王氏注相承云梅颐上孔氏传古文尚书云舜典一篇时以王肃注颇类孔氏故取王注从慎徽五典以下为舜典以续孔传徐先民亦音此本今依旧音之】难【乃丹反】曰若稽古帝舜曰重华协于帝【此十二字是姚方兴所上孔氏传本无阮孝绪七録亦云然方兴本或此下更有濬哲文明温恭允塞徳升闻乃命以位凡二十八字异聊出之于王注无施也】徽【许韦反王云美马云善也】从【才容反】八元【左传高辛氏有才子八人伯奋仲堪叔献季仲伯虎仲熊叔豹季貍忠肃恭懿宣慈惠和天下之民谓之八元】揆【葵癸反】八凯【开在反左传高阳氏有才子八人苍舒隤敳梼戭大临尨降庭坚仲容叔逹齐圣广渊明允笃诚天下之民谓之八凯】来朝【直遥反】麓【音麓王云録也马郑云山足也】愆【起防反】询【音荀】厎【之履反王云致也马云定也本或作非】正月【音政又音征】文祖【王云文祖庙名马云文祖天也天为文万物之祖故曰文祖】璿【音旋】上帝【王云上帝天也马云上帝太一神在紫防宫天之最尊者】禋【音因王云絜祀也马云精意以享也】六宗【王云四时寒暑日月星水旱也马云天地四时也】坟衍【扶云反下音演】辑【徐音集王云合马云敛也】五瑞【垂伪反信也】牧【牧养之牧徐音目】廵【似遵反徐养纯反】守【诗救反或作狩】岱【音代泰山也】柴【士皆反尔雅祭天曰燔柴马云祭时积柴加牲其上而燔之】廵行【下孟反】燔【扶袁反又扶云反】渎【徒木反】同律【王云同齐也律六律也马云律法也郑云阴吕阳律也】度【如字丈尺也】量【力尚反注同斗斛也】衡【称也】贽【音至本又作挚】纁【许云反】复【扶又反下同】还【音旋】华【戸化反华山在农】十有【如字徐于救反】至于北岳如西礼【方兴本同马本作如初】艺【鱼世反马王云襧】四朝【直遥反注同马王皆云四面朝于方岳之下郑云四朝四季朝京师也】敷【音孚】肈【音兆】十有二州【谓冀兖青徐荆豫梁雍并幽营也】濬【荀俊反】宥【音又马云宥三宥也】扑【普卜反徐敷卜反】榎【皆雅反】赎【石欲反徐音树】眚【所景反】怙【音户】恤【峻律反忧也】共工【上音恭左传少皡氏有不才子毁信废忠崇饰恶言靖譛庸回服谗搜慝以诬盛徳天下之民谓之穷竒杜预云即共工】裔【以制反】驩【呼端反】兜【丁侯反左传帝鸿氏有不才子掩义隠贼好行凶徳丑类恶物顽嚚不友是与比周天下之民谓之浑敦杜预云即驩兜也帝鸿黄帝也】窜【七乱反】三苖【马王云三苖国名也缙云氏之后为诸侯盖饕餮也左传缙云氏有不才子贪于饮食冒于货贿侵欲崇侈不可盈厌聚敛积实不知纪极不念孤寡不恤穷匮天下之民以比三凶谓之饕餮杜预云缙云黄帝时官名非帝子孙故以比二凶也贪财曰饕贪食曰餮】缙【音晋】饕【土刀反】餮【他节反】殛【纪力反】鲧【故本反左传颛顼氏有不才子不可教训不知话言告之则顽舍之则嚚傲很明徳以乱天常天下之民谓之梼杌杜预云即鲧也梼杌凶顽无俦匹之貌】殂【才枯反】丧【如字反息浪反】考妣【必履反父曰考母曰妣】遏【安葛反或音谒】八音【谓金钟也石磬也丝琴瑟也竹篪笛也匏笙也土埙也革鼓也木柷敔也】匏【白交反】故复【扶又反】辟【婢亦反徐甫亦反】惇【音敦】之长【丁丈反下同】而难【乃旦反】任【音任又而鸩反】奋【弗运反】俞【以朱反】懋【音茂王云勉也马云美也】稽【音啓】首【稽首首至地臣事君之礼】契【息列反】陶【音遥】阻【荘吕反王云难也】播【波左反】猾【户八反】宼【苦豆反】宄【音轨】劓【鱼器反截鼻也】剕【扶味反刖足也】大辟【婢亦反死刑也】三处【昌虑反】于朝【直遥反】垂【如字徐音睡】共【音恭】斨【七良反】伯与【下音余】益【臯陶子也】罴【彼皮反】寅【如字徐音夷】夔【求反】胄【直又反王云胄子国子也马云胄长也教长天下之子弟】栗【战栗也】永【徐音咏又如字】于【如字或音乌而絶句者非】拊【音抚徐音府】堲【徐在力反】防【切韵士咸反】说【如字注同徐失锐反】殄【切韵徒典反】行【下孟反注同】喉【音侯】黜【丑律反】北【如字又音佩】令【力呈反】厘【力之反马云赐也理也】下士【絶句一读至方字絶句】别【彼列反】分【方云反徐扶问反】汨【音骨】共【音恭王已勇反法也马同】稾【苦报反】饫【于庶反稾饫亦书篇名也汨作等十一篇同此序其文皆亡而序与百篇之序同编故存今马郑之徒百篇之序緫为一卷孔以各冠其篇首而亡篇之序即随其次第居见存者之间众家经文并尽此唯王注本下更有汨作九共故逸故亦作古】
  </div>
  <div class="pagination">
   <a href="经典释文.html">
    上一页
   </a>
   <a href="经典释文.html">
    1
   </a>
   <span class="current-page">
    2
   </span>
   <a href="经典释文_page3.html">
    3
   </a>
   <a href="经典释文_page4.html">
    4
   </a>
   <a href="经典释文_page5.html">
    5
   </a>
   <a href="经典释文_page6.html">
    6
   </a>
   <a href="经典释文_page7.html">
    7
   </a>
   <span>
    ...
   </span>
   <a href="经典释文_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
