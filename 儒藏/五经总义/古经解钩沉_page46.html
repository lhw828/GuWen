<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 46 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 46 页/共 104 页</h1>
    <div class="content">　　郊之用辛也
　　辛之为言自新洁也同【南齐书九】　王者所以祭天何王者父事天母事地故以子道也祭日以丁与辛何丁者反覆丁宁也辛者自克辛也五经通义【萟文类聚三十八】
　　天子大蜡八
　　蜡祭用少牢行一献之礼崔灵恩【通典四十四】
　　飨农
　　先农立坛于田所祠之其制度如社之坛五经要义【通典四十六】
　　醆酒涗于清汁献涗于醆酒
　　五齐三酒皆供祭祀之用五齐尊而三酒卑所以名齐者酒人和合分剂之名也一曰泛齐二曰醴齐三曰盎齐一名醆酒四曰醍齐五曰陈齐一名澄酒三酒者列于堂下臣下相酌酬酢之用一曰事酒一名醳酒酌饮有事二曰昔酒三曰清酒外传【御览八百四十三】
　　内则
　　縏袠
　　袠刺也刺袠而为縏囊故云縏袠熊疏【礼书二十二】
　　牟
　　堥土釜也今以木为器象土釜之形隠义【校宋疏三十七】
　　水
　　共王及后与世子食后所进之六饮水居其上其次曰浆三曰醴四曰凉五曰醴六曰酏外传【御览八百六十一】
　　芝栭
　　芝木芝也卢注【校宋疏三十七尔雅翼十】　芝水芝也同【疏二十七】芝木也同【离骚草木疏一】　无华而实者名栭皆芝属王
　　注　无华叶而生者曰芝栭庾疏　芝木椹栭软枣贺疏【并校宋疏三十七】
　　若将
　　【注误字】将当为防防牝羊也【校宋注疏本注三十八】
　　【注】饵筋腱也
　　腱筋之大者礼记隠【影宋本释文十二】隠义【释文十二】
　　玉藻
　　而朝日
　　朝日以立春之日卢注【南齐书九】
　　皮弁
　　皮弁冠前后玉饰五经通义【御览六百八十六】
　　端以祭
　　端当为冕冕祭服之下也其祭先君亦裨冕矣孙注【卢辩大戴礼注十】
　　史进象笏
　　笏者臣见于君以书思对命五经要义【北堂书钞百二十八】笏所以记事防忽忘同
　　天子搢珽
　　天子笏曰珽珽直无所屈也五经异义【并隋书十二】五经要义【御览六百九十二】
　　冠朱组缨
　　诸侯朝服之冠士之端之冠诸侯之冠弁此三冠与周天子委皃形制相同张镒三礼图【聂崇义图三】
　　唯君有黼裘以誓省
　　诸侯黼裘以誓田杂羔狐为黼文也五经要义【初学记二十六】
　　大裘
　　大裘不覆反本以质也同【御览六百九十四】
　　君衣狐白裘
　　天子狐白诸侯狐黄大夫狐苍士羔皇疏【校宋疏四十】
　　羔裘
　　凡六冕之裘皆黒羔裘也故司服云祭昊天大裘而冕以下冕皆不云裘是皆用羔裘也刘氏【校宋疏四十】
　　大夫以鱼须文竹
　　以鱼须及文竹为笏卢注【校宋疏四十】　文眉贫切刘音【影宋本集韵一】　用文竹及鱼班也崔疏【影宋本释文十二】　及鱼须同【注疏本音义】　及鱼颁同【钱希白南部新书辛】　以鱼须饰文竹之边隠义【影宋本释文十二】　以鱼颁同【南部新书辛】
　　其中博三寸
　　博二寸礼图【隋书十二】
　　韠
　　舜之所制裳前之蔽也五经要义【北堂书钞百二十八】
　　肩革带
　　有章印则于革帯佩之阮图【通鉴音注百七十四】
　　于大夫所有公讳无私讳
　　但为公家讳不得为私家讳也卢注【通典一百四】　谓士与大夫言有音字同巳祖祢名字皆不得讳辟敬大夫故不重敬庾氏【校宋疏四十】
　　庙中不讳
　　不讳新君厌于祖祢也卢注
　　教学临文不讳
　　教诗书典籍教训也临文谓礼文也诗书执礼皆雅言故不讳礼执文行事故言文也同【并通典一百四】
　　有冲牙
　　冲居中央牙是两边之璜皇疏【礼书十九】
　　立容徳
　　徳音置徐音【释文十二】　盖如有所置物于前也同【影宋本集韵七】
　　明堂位
　　朝诸侯于明堂之位
　　明堂即太庙也天子太庙上可以望气故谓之灵台中可以序昭穆故谓之太庙圆之以水似璧故谓之辟廱古法皆同一处近世殊异分为三耳卢注【诗疏十六之五】　明堂古者天子布政之宫在国南十里之内七里之外黄帝享百神于明庭是也唐虞为五府夏谓太庙为世室殷人谓路寝为重屋周人谓五府为明堂夏后氏一堂殷人为五室南面三阶五室者象地载五行也五行生于四明故每室四达一室八窻周人有圆屋九月大享五帝于明堂心为天子明堂或以明独以一室外传【御览五百三十三】
　　脯鬼侯
　　邺西有九侯城盖鬼侯国是司马彪注【寰宇记五十六】　九与鬼声相近庾氏【校宋疏四十一】
　　朱干玉戚冕而舞大武
　　王者乐有先后各尚其徳也以文得之衣绣衣持羽毛而舞五经通义【北堂书钞一百七】　以武得之先武乐持朱干玉戚而舞同【萟文类聚四十一】　朱干玉戚所以增威武也戚斧干楯也玉取其徳干取其仁明当尚徳行仁以断斩也同【通典百四十五】
　　牺象
　　犠尊饰以牛象尊饰以象于尊腹之上画为牛象之形阮图【礼书九十五】
　　叔之离磬
　　无句叔之别名皇疏【礼书百二十】
　　丧服小记
　　斩衰
　　凡言斩衰者以六寸之布广四寸为衰帖于心前剪而不缉也外传
　　齐衰
　　齐之言齐也同【并御览五百四十七】
　　男子免而妇人髽
　　男子妇人皆吉屦无絇其服皆白布深衣郑丧服变除注【校宋疏四十二】
　　祖父卒
　　父死未殡而祖父死服祖以周既殡而祖父死三年此谓嫡子为父后者也父未殡服祖以周者父尸尚在人子之义未可以代重也贺循丧服要记【通典九十七】
　　庶子不为长子斩不继祖典祢故也
　　此但别庶子而下言不继祖者谓庶子身不继祢故其长子为不继祖合而言之也谯周五经然否论刘智丧服释疑　庶子父虽没犹不为长子三年以已不继祖也贺循丧服要记【并通典八十八】　言不继祖与祢欲明死者之父不继祖与祢非据死者之身庾氏【校宋疏四十二】
　　妾从女君而出则不为女君之子服
　　谓俱有过而出女君为其子服嫌妾当从服故言不也卢注　非属从故不服王注【并通典八十七】
　　再期之丧
　　三年周丧歳数没闰射慈丧服变除图
　　九月七月之丧
　　九月以下数闰同【并通典一百】
　　三年而后葬者必再祭
　　谓逢变三年后乃葬者虞祔后必行小祥大祥祭也卢注
　　不同时而除丧
　　不同者异月也谓葬后一月练后一月大祥也除重服宜有渐间一月若异时矣故言不同时者但不同月耳王注【并通典一百三】
　　生不及祖父母诸父昆弟而父税丧已则否
　　谓父客他所子生服竟乃归父追服子生所不见恩浅不追服也卢注　谓父与祖离隔子生之时祖父母已死故曰生不及祖父母若至长大父税服已则不服也诸父伯叔也昆弟诸父之昆弟也王注【并通典九十八】
　　降而在缌小功者则税之
　　凡屈不得服者皆有心丧之礼小功以下不税服乃无心丧耳刘智丧服释疑【通典八十一】
　　妾为君之长子与女君同
　　与女君丧长子俱三年卢注【通典八十九】
　　夫为人后者其妻为舅姑大功
</div>
    <div class="pagination">
<a href="古经解钩沉_page45.html">上一页</a><span>...</span><a href="古经解钩沉_page41.html">41</a><a href="古经解钩沉_page42.html">42</a><a href="古经解钩沉_page43.html">43</a><a href="古经解钩沉_page44.html">44</a><a href="古经解钩沉_page45.html">45</a><span class="current-page">46</span><a href="古经解钩沉_page47.html">47</a><a href="古经解钩沉_page48.html">48</a><a href="古经解钩沉_page49.html">49</a><a href="古经解钩沉_page50.html">50</a><a href="古经解钩沉_page51.html">51</a><span>...</span><a href="古经解钩沉_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
