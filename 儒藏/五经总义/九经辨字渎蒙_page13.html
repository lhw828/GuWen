<!DOCTYPE html>
<html>
<head>
    <meta charset="UTF-8">
    <title>九经辨字渎蒙 - 第 13 页/共 50 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>九经辨字渎蒙 - 第 13 页/共 50 页</h1>
    <div class="content">　　袆　【内司服】王后之六服袆衣揄狄阙狄鞠衣展衣縁衣素沙【注】祎衣画翚者伊雒而南素质五色皆备成章曰翚【疏】祎与翚声相近故误也【释文】祎音晖
　　狄　揄狄阙狄【注】狄当为翟翟雉名【疏】狄与翟声相近故误也
　　揄　揄狄【注】江淮而南青质五色皆备成章曰摇【疏】揄与摇声相近故误也
　　展　展衣【注】展字当为防防之言亶诚也【疏】礼记作防展与防声相近故误也
　　縁　縁衣【注】礼记言褖衣者甚众此縁衣者实作褖衣也縁字之误也【释文】褖吐乱反
　　句　【屦人】赤繶黄繶青句【注】句当为絇声之误也絇谓之拘着舄屦之头以为行戒【释文】句音劬
　　绥　【夏采】以乗车建绥复于四郊【注】明堂位曰夏后氏之绥当作绥字之误士冠礼及玉藻冠緌之字故书亦多作绥者今礼家定作蕤
　　膏　【地官大司徒】其植物宜膏物【注】膏当为櫜字之误也莲芡之实有櫜韬
　　施　【小司徒】凡征役之施舍【注】施当为弛【释文】式氏反【疏】周礼上下但言为弛舍者皆经为施字郑皆破从弛
　　职　【牛人】以授识人而刍之【注】职读为樴樴谓之栻可以系牛【释文】樴音特或余式反又之式反【疏】职樴声相近误为职故读从樴　【春官肆师】颁于职人【注】职读为樴
　　漆　【説文亲吉切水　载出右扶风岐山　师】唯其漆林之征二十而五【注】故书为桼林杜子春云当为桼林【释文】桼本作漆
　　纯　【媒氏】纯帛无过五两【注】纯实缁字也古缁以才为声【疏】缁以丝为形才为声故误为纯字但古之缁有二种其缁布之缁丝旁甾后不误故礼有缁布衣存古字若以丝帛之缁则丝旁才此字诸处不同丝理明者即破为色此纯帛及祭义蚕事以为纯服故论语云麻冕礼也今也纯俭如此之类皆丝理自明即为色解之昏礼云女次纯衣郑云纯衣丝衣以昬礼直云纯衣丝理不明故为丝衣解之
　　奠　【司市】平肆展成奠贾【注】杜子春云奠当为定
　　思　上旌于思次【注】思当为司字声之误也
　　总　【肆长】敛其总布【注】杜子春云总当为儳谓无肆立特者之税
　　抵　【泉府】买者各从其抵【注】抵实柢字柢本也
　　而　【旅师】而用之以质剂致民【注】而读为若声之误也余　【委人】凡其余聚【注】余当为余声之误也
　　珥　【山虞】致禽而珥焉【注】珥者取禽左耳以効功也【疏】珥当为衈【玉篇】衈而志切耳血也　【春官肆师】及其祈珥【注】珥当为衈
　　匪　【廪人】以待国之匪颁【注】匪读为分　【春官肆师】共设匪瓮之礼【注】匪其篚字之误与
　　接　大祭祀则共其接盛【注】接读为一扱再祭之扱【释文】扱初洽反
　　信　【春官大宗伯】侯执信圭【注】信当为身声之误也
　　果　则摄而载果【注】果读为祼　【小宗伯】以待果将【注】果读为祼　【肆师】及果筑鬻　赞果将【释文】果古乱反
　　齍　【小宗伯】辨六齍之名物【注】齍读为粢
　　祈珥　【肆师】及其祈珥【注】故书祈为几后郑云祈当为进禨之禨珥当为衈　【夏官小子注】祈或为刉刉衈者衅礼之事用毛牲曰刉羽牲曰衈春官肆师职祈或作畿秋官士师职曰凡刉衈则奉大牲此刉衈正字与【秋官士师】凡刉珥则奉大牲【注】珥读为衈　【司刺】若有讼者则珥而辟藏【注】珥读曰衈
　　斝　【鬰人】与量人受举斝之卒爵【注】斝受福之嘏声之误也
　　赍　【鬯人】禜门用瓢赍【注】赍读为齐取甘瓠割去柢以齐为尊
　　脩　庙用脩【注】脩读曰卣卣中尊　【司尊彜】凡酒脩酌【注】脩读如涤濯之涤
　　祼　凡祼事用概【注】祼当为埋字之误也
　　昨　【司尊彛】诸臣之所昨也【注】昨读为酢字之误也　【司几筵】祀先王昨席亦如之【注】昨读为酢
　　柏　【司几筵】其柏席用萑黼纯【注】柏椁字磨灭之余椁席藏中神坐之席也
　　驵　【典瑞】驵圭璋璧琮琥璜之渠眉【注】驵读为组与组马同声之误也以组穿聨六玉【释文】音祖　【冬官考工记玉人】驵琮五寸【注】驵读为组以组系之因名马
　　希　【司服】祭社稷五祀则希冕【注】希读为絺或作黹字之误也
　　九　【大司乐】九防之舞【注】当为大防字之误也
　　运　【太卜】其经运十【注】运或为緷当为煇
　　巫　【簭人】九簭之名一曰巫更二曰巫咸三曰巫式四曰巫目五曰巫易六曰巫比七曰巫祠八曰巫参九曰巫环【注】此九巫皆当为筮字之误也
　　噩　【占梦】二曰噩梦【注】杜子春云噩当为惊愕之愕祠　【太祝】一曰祠【注】祠当为辞令也
　　诰　三曰诰【注】杜子春曰诰当为告书亦或为告衍　三日衍祭【注】衍当为延声之误也　【男巫】掌望祀望衍授号【注】衍读为延声之误也
　　炮　三曰炮祭【注】炮当为包声之误也包犹兼也付　付练祥掌国事【注】付当为祔
　　右　以享右祭祀【注】右读为侑侑劝尸食　令钟鼓右【注】亦当为侑
　　弥　【小祝】弥烖兵【注】弥读曰敉敉安也
　　弭　【男巫】春招弭【注】弭读为敉字之误也敉安也
　　条　【巾车】条缨五就【注】条读为绦　【秋官縂序】条狼氏【注】杜子春云条当为涤器之涤
　　樊　条缨五就【注】不言樊字盖脱尔
　　前　木路前樊鹄缨【注】前读为翦翦浅黒也
　　棼　素车棼蔽【注】棼读为薠薠麻以为蔽
　　服　小服皆疏【注】服读为箙小箙刀剑短兵之衣坛　【夏官大司马】暴内陵外则坛之【注】坛读如同墠之墠书亦或为墠谓置之空墠以出其君更立贤者【释文】坛依注作墠音善
　　书　各书其事与其号焉【注】书当为画事也号也皆画以云气
　　祊　致禽以祀祊【注】祊当为方声之误也秋田主祭四方报成万物诗曰以社以方
　　侯　【弁师】诸侯之缫斿九就【注】侯当为公字之误也佚　【廋人】佚特教駣攻驹【注】杜子春云佚当为逸后郑云用之使不甚劳安其血气也
　　波　【职方氏】其浸波溠【注】波读为播禹贡曰荥波既猪庐维　其浸庐维【注】庐维当为雷雍字之误也
　　七　方三百里则七伯【注】以方三百里之积以九约之得十有一竒云七伯者字之误也【疏】以十一似七字故云误也
　　毎都　【秋官总序】都则中士一人都士中士二人【注】都则都士下当言毎都如朝大夫及都司马云
　　暴　【大司冦】上愿纠暴【注】暴当为恭字之误也
　　辨　【士师】若邦凶荒则以荒辩之法治之【注】辩当为贬声之误也遭饥荒则刑罚政事有所贬损作权时法也
　　几珥　【犬人】凡几珥沈辜【注】先郑云几读为庪后郑谓几读为刉珥当为衈
　　搏　【掌戮】掌杀贼谍而搏之【注】搏当为膊字之误也谓去衣磔之
　　咸　【伊耆氏】共其杖咸【注】咸读为函【疏】去杖之时以杖函盛之
　　槁　【小行人】若国师役则令槁禬之【注】故书槁为稾先郑云槀当为犒谓犒师也
　　賔　【司仪】賔亦如之【注】賔当为摈下賔使者如初之仪同羣介行人宰史　【掌客】三问皆脩羣介行人宰史皆有牢【注】君用脩而臣有牢非礼也盖着脱字失处且误耳【疏】案下文凡介行人宰史皆在下此特在上错差着于此
　　铏四十二　铏四十二【注】公铏四十二侯伯二十八子男十八非衰差也推其衰公铏四十二冝为三十八盖近之矣
　　牲　鼎簋十有二牲三十有六皆陈　牲十有八皆陈【注】牲当为腥声之误也下不受飨食受牲礼同
　　车　醯醢百有二十罋车皆陈【注】言车者衍字耳鲍　【冬官考工记】函鲍韗韦裘【注】鲍读为鲍鱼之鲍书或为鞄苍颉篇有鞄【释文】鞄匹学反如兖反柔革工也
　　蚤　【轮人】欲其蚤之正也【注】蚤当为爪凡考工记诸蚤字皆同
　　挚　大而短则挚【注】挚读为槷谓辐危槷也【释文】鱼列反一　五分其毂之长去一以为贤去三以为轵【注】贤大穿轵小穿也大穿径八寸十五分寸之八小穿径四寸十五分寸之四大穿甚大似误矣大穿实五分毂长去二也去二则得六寸五分寸之二【疏】郑以大穿与薮中及小穿三者须相类故以五分去二为允也
　　利准　【辀人】辀注则利准利准则久和则安【注】故书准作水后郑谓利水重读似非也【疏】依后郑读当云辀注则利也准则乆也和则安也利准不重读
　　楗　终日驰骋左不楗【注】书楗或作劵后郑谓劵今依字也辀和则在左者不罢倦
　　冶氏为杀矢刃长寸围寸铤十之重三垸　【冶氏注】杀矢与戈防异齐而同其工似补脱误在此也【疏】按下矢人自造八矢杀矢彼已有此亦有是误在此也
　　韗　【韗人】韗人为臯陶【注】先郑云韗书或为后郑谓者以臯陶名官也则陶字从革
　　三　上三正【注】三读当为参【释文】七南反
　　章　【画绘之事】山以章【注】章读为獐獐山物也在衣
　　子守谷璧男守蒲璧　【玉人注】不言之者阙耳
　　龙　【玉人】上公用龙【注】当为尨尨谓杂色
　　茀　【矢人】茀矢参分【注】茀当为杀
　　杀　杀矢七分【注】杀当为茀
　　刃长寸　刃长寸围寸铤十之重三垸【注】刃长寸脱二字
　　燿　【梓人】大胷燿后【注】燿读为哨颀小也
　　似　且其匪色必似鸣矣【注】先郑以似为发
　　觚　梓人为饮器勺一升爵一升觚三升【注】觚当为觯【疏】觯字今礼角旁单古书或作角旁氏角旁氏则与觚字相近学者多闻觚寡闻觗冩此书乱之而作觚耳
　　里　【匠人】里为式然后可以傅众力【注】里读为巳声之误也
　　昔　【弓人】老牛之角紾而昔【注】昔读为履错然之错谓牛角觕理错也
　　昵　凡昵之类不能方【注】故书昵或作樴樴读为脂膏防败之防【释文】防音职
　　引　恒角而达引如终绁非弓之利【注】引当为譬字之误
　　羽　弓而羽閷末应将发【注】羽读为扈扈缓也閷接中也接中动则缓【疏】羽于弓义无取故破从扈也
　　有三　量其力有三均【注】有三读为又参
　　仪礼
　　缺　【士冠礼】缁布冠缺项青组缨属于缺【注】缺读如有頍者弁之頍
　　醴　请醴賔賔礼辞【注】此醴当作礼　若不醴则醮用酒【注】醴亦当为礼　【士昏礼】请醴賔【注】此醴亦当为礼賛醴妇【注】同
　　哜　加俎哜之【注】哜当为祭字之误也
　　宵　【士昏礼】姆纚笄宵衣在其右【注】宵读为诗素衣朱绣之绣下妇宵衣同
　　御　媵御沃盥交【注】御当为讶讶迎也
　　竝　竝南上【注】竝当为并
　　如　【乡饮酒礼】公如大夫入【注】如读若今之若
　　豫　【乡射礼】豫则钩楹内堂则由楹外【注】言豫者谓州学也读如成周宣榭灾之榭周礼作序凡屋无室曰榭宜从榭州立榭者下乡也
　　觚　【燕礼】媵觚于公【注】此当言媵觯言觚字之误也古者觯字或作角旁氏由此误尔　【大射仪】賔降洗象觚【注】此觚当为觯
　　参　【大射仪】大侯九十参七十干五十【注】参读为糁糁杂也杂侯者豹鹄而麋饰篇内同
　　干　参七十干五十【注】千读为豻豻侯者豻鹄豻饰也篇内同
　　固　【聘礼】礼请受賔固辞【注】固衍字　賔固辞公荅再拜【注】同
　　于　贿在聘于贿【注】于读曰为
　　腾　【公食大夫】众人腾差者【注】腾当作媵媵送也
　　四　【觐礼】四享皆束帛加璧【注】四当为三古书作三四或皆积画此篇又多四字字相似由此误也
</div>
    <div class="pagination">
<a href="九经辨字渎蒙_page12.html">上一页</a><span>...</span><a href="九经辨字渎蒙_page8.html">8</a><a href="九经辨字渎蒙_page9.html">9</a><a href="九经辨字渎蒙_page10.html">10</a><a href="九经辨字渎蒙_page11.html">11</a><a href="九经辨字渎蒙_page12.html">12</a><span class="current-page">13</span><a href="九经辨字渎蒙_page14.html">14</a><a href="九经辨字渎蒙_page15.html">15</a><a href="九经辨字渎蒙_page16.html">16</a><a href="九经辨字渎蒙_page17.html">17</a><a href="九经辨字渎蒙_page18.html">18</a><span>...</span><a href="九经辨字渎蒙_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
