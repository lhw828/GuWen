<!DOCTYPE html>
<html>
<head>
    <meta charset="UTF-8">
    <title>六经正误 - 第 2 页/共 18 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六经正误 - 第 2 页/共 18 页</h1>
    <div class="content">　　鼎卦　趾倒丁□反□作老误王注鼎覆则趾倒矣此是解初六鼎颠趾谓鼎足本下垂翻覆则趾颠倒向上诸家解皆然当音去声至到之到非上声倾倒之倒也
　　涣卦　王假梁武帝音贾贾作费误
　　旣济　衣袽注説文作絮絮作防误
　　系辞　韩伯注案王辅嗣止注大经大字误作六盖先儒以易上下经二篇爲大经以系辞以下爲大传故云辅嗣止注大经也
　　所乐而玩者音岳适会也据陆氏以爲适会是意之趣向适会其理而玩味之如此则当音洛案正义以爲爱乐而玩习如此则当音五教反若音岳全无义理此必传冩之误不敢轻改
　　鲜矣注师说云尽也师者师氏人姓也师氏易说谓之师说作帅误
　　说卦　离爲蟹音户买反作户卖误蟹字韵略无去声音诸韵及字书皆然又案解卦音蟹若蟹字音去声户卖反则解卦亦音去声然蟹字及解卦之解诸韵书并无去声若场屋出雷雨作解赋则士人如何押用及考礼记檀弓蚕则绩而蟹有匡音户买反月令稻蟹音胡买反同是陆氏释文不应自爲同异乃知作户卖反传冩之误也
　　爲羊注巛后有八巛作巛误震爲五作王误坎爲拣作栋误并当据建安余氏本爲正
　　监本新修刊四十四版正误
　　一卷二十版　九二作九一误
　　履彖注言五之德五作王误
　　二卷第四版　岁作歳误兴国军本作岁是案岁字从步中戌说文木星也从步从戌越歴二十八宿宣徧隂阳十二月一次释名岁越也越故限也尔雅夏曰岁取岁星行一次也岁星行一次而四时之功毕故年谓之岁从步者躔度可推步也从戌者木星之精生扵亥自亥行至戌而周天也
　　第十二版　临初九注四履正位而已应焉已作巳误第十三版　居中得位中作申误　观民之俗以察己道又云君子风着己乃无咎己皆作巳误　将欲自观自作目误
　　三卷第五版　复彖注往则小人道长漏人字误第九版　二刚而进二作工误
　　四卷第一版　退不能静处退作进误
　　第六版　能干其任作住误　晋彖注所之在贵作责误
　　第十一版　将无所安作□误　三与己睽作巳误同志者也同作目误　处无所安无作元误　志故得行志作忘误
　　第十八版　乃得无咎无作元误
　　五卷第七版　处困而得无咎无作元误　能正而不能大博而作元误　臀作臀兴国军本作臀　入于幽谷于作千误
　　第八版　不受己者已作巳误　上比困石比作此误
　　欲往则畏往作狂误
　　第十一版　上卦三爻上作也误
　　第十四版　己出作巳误
　　第十七版　不陷非妄作妾误
　　六卷第三版　旣乖且散且作旦误
　　第五版　化之无主又无所止也无皆作元误
　　功尽乎己作巳误
　　第八版　夫无不可以无夫作大误
　　必明其所由之宗由作曰误
　　九卷第十版　蛊则饬也注饬整治也释文音敕作饰误
　　释文第二卷二十八版　斫诸若反若作苦误
　　先申先作牛误
　　第三十一版　王萧王作主误　疑作凝误
　　第三十七版　王廙王作三误【第三十九版王廙同】
　　第三十九版　裹作里误　中男丁冲反冲作仲误若音伯仲之仲则当作直众反　其究九又反作力又误
　　同人
　　九五后笑作误案笑字古作□从八象眉目恱皃后转作竹天转作□□□之皃□本有防省文作天俗讹作东坡谓以竹击犬有何可者戏言以讥王荆公字说之穿凿尔
　　说卦
　　坤其于地也爲黑黒字从□从土从火火今作灬谓之撒火□与囱同烟突也音葱今从田误说文黑火所熏之色也
　　音辩
　　干　近乎附近之近凡指逺近定体则皆上声离而逺之附而近之则皆去声后准此
　　犹与犹以救反与音预案犹与之犹本音尤又音宥扬子云曰关西人呼犬子爲犹犬子常随人人行必先去人未至则必反以待人故谓人行止不决爲犹豫犹或作尤犬曲一足爲尤尤或转爲冘冘音淫冘豫即犹豫也豫亦兽名其形如象其性亦不决故呼不决爲犹豫豫作与借用字也
　　邪字又作耶似嗟反案邪僻之邪音似嗟反字不作耶疑辞之邪音余嗟反字亦作耶耶字无似嗟反音今邪字注云字又作耶似嗟反误也下者邪注或作耶同余嗟反是也闲邪似嗟反亦是
　　之长张丈反是也后或丁丈反者吴音也
　　上下并如字王萧上音时掌反凡言如字者谓如其本字之本音而读之也上字本是在上之上音尚下字本是在下之下音户雅反此指髙卑定体而称上下者是也若自下而上升于髙则上音时掌反自髙而下降于卑则下音遐嫁反此指升降而称上下者是也今王肃音上作时掌反则下当音遐嫁反相应应对之应案释文六经中相应字皆云应对之应凡应对之应皆是去声感应之应亦同
　　先天悉荐反后天胡豆反案先后二字指在先在后定体则先平声后上声若当后而先之当先而后之则皆去声
　　坤　利牝频忍反徐邈扶忍反又扶死反盖吴音呼扶爲蒲蒲忍反与频忍反同蒲死反与否卦否字音同必争争鬭之争凡争鬭之争皆平声谏争之争皆
　　去声无誉音余又音预凡声誉毁誉皆有平去二音合通用闭字林方结反若依方字正音反不成字盖吴音呼方爲幇音鼈也后多类此字林及徐氏皆吴地人陆徳明居姑苏亦吴人故多用吴音
　　屯　媾古后反案媾字无上声音当作古逅反暌震二卦音古豆反是
　　蒙　吿古毒反案吿语之吿有两音诗书作两音用者不一此亦当作两音
　　时中张仲反又如字中否之中张仲反是也尚书尧典释文贞仲反同或作丁仲反者吴音也
　　讼　讼才用反案讼字从言从公本平声又音去声当作两音　窒张栗反正音也徐得悉反吴音也
　　比　有它敇多反案敕多反则与初字声相近无此音也盖吴人呼敕爲惕故反成它字当作惕多反
　　履　咥直结反正音反成彻字当作敌结反
　　豫　簪侧林反王萧又祖咸反咸讹作感非
　　蛊　治也直吏反案治字本平声音持攻理也借爲去声平治治道字故释文平声皆不音去声皆音直吏反今学者多不考音训例从去声读之故见释文或音或不音皆不晓其故诗赋误用者多矣
　　剥　辨郑符勉反符当作蒲王肃否勉反否呼如否卦之否则与蒲勉反同若呼作可否之否则反不成音
　　颐　悖也布内反布当作步吴音呼布如步
　　大过　灭顶徐都冷反吴音呼冷如领故都冷反成顶字要当作都领反
　　离　涕徐他米反又音替替作弟误
　　遯　系遯胡诣反胡作古误
　　明夷　匿女力反女作如误节卦女力反是
　　夬　惕勑歴反吴音呼勑爲逖当作逖歴反若从正音呼勑如尺则勑歴反乃是斥字非惕字也
　　頄求反又音求王肃音案字有两音一音居危反一音鸠若求反则以字两音反之皆通正音则当从鸠音盖頄字无居危反音也
　　鼎　鼎丁冷反冷当作领
　　未悖必内反当作怭内反说卦悖字同
　　艮　其背必内反徐甫载反甫当作补
　　丰　沬武盖反又亡对反武当作母亡当作茫
　　同人　九三注量斯势也释文量音良又音亮案量字本音去声五量勺合升斗斛器量度量分量皆指器度之定体而言之也若斟酌量度则平声音良此以作用而言之也易注云量斯势也正谓量度其势之强弱可否也只当音良不当音亮尚书舜典同律度量衡音力尚反礼记王制测浅深之量月令仲春度量审五库之量衣服有量明堂位颁度量并音亮周礼考工记轮人量其薮音良此字义未有两音者庄子知北游篇运量万物而不匮谓运转斟量万物而用之不匮竭也当音良释文音亮误又谓任物自动运物物各足量尤非本文意若此者当求其理之所在不应执其误音以爲据也
　　上系　相荡众家作荡王肃音唐党反此当是音荡字尔荡字诸字书皆音他盎切若从韩注相推荡之义则当音他盎反　或黙亡北反亡当作茫
　　综宗统反统字有上去二音则综字亦有二音欤
　　下系　化醇音淳作亨误毛诗行苇注有醇音淳是辩物如字徐扶勉反扶当作蒲
　　泯然亡忍反亡当作茫　中男丁冲反丁当作征




　　六经正误卷一
　　钦定四库全书
　　六经正误卷二　　　　　宋　毛居正　撰尚书正误
　　序
　　轨范作轨误车轨之轨从八九之九軓字从凡軓音范无从丸者　鲁共王王作正误　科斗书废已久作乆误
　　尧典
　　□古作□误□字从禾从尤从旨禾音鸡非禾稼之禾字□首之□同
　　羲和作羲误羲字从义从兮　纳日作纳误兴国军本从入　成岁作歳误兴国军本从少
　　鲧方命圮族注好比方名命比作此误圮作圯误圮音匹彼反毁也从戊己之己圯音怡土桥也从终已之巳张良传圯上是也　厘降作误厘字上从未不从牙
　　舜典
　　望于山川作□误望从亡从月从壬壬音珽
　　五玉作王误　注各会朝于方岳之下于作二误敷奏以言注使各陈进治理之言正义云各使自陈进其治化之言监本作治礼之言误兴国军本作治理
　　扑作敎刑注扑榎楚也榎作□误案榎与槚同释文皆雅反木名从手非
　　金作赎刑作赎误赎字从卖卖中从囧今作四卖音育非卖字也读渎黩等字皆然
　　四罪作罪误罪古作辠秦始皇以辠字头似皇字改作罪从网从非网与罔同今作□非从横目也罚字亦然
　　殛鲧于羽山注方命圮族方作万误
　　播时百谷作播误番上从采采音瓣不从米也
　　敬敷五敎在宽作寛误宽字从萈萈音胡官反上从下从见非苋菜之苋也
　　汨作之篇亡作亡误亡字从入从扁旁隐字今作亡
　　大禹谟
　　土谷作谷误五谷之谷从从禾桑谷之谷从从木木名也　□与耄同建本作耄
　　帝曰毋惟汝谐注言毋所以禁其辞毋作母误毋音无勿也母音父母也毋勿之毋中从直画父母之母中从两防详见曲礼释文　数干王诛干作于误
　　昏迷不恭作昬误绍兴府正义本文作昏兴国军本同昏音惛朝昏昏昧也昬音闵强也盘庚不昬作劳是也
</div>
    <div class="pagination">
<a href="六经正误.html">上一页</a><a href="六经正误.html">1</a><span class="current-page">2</span><a href="六经正误_page3.html">3</a><a href="六经正误_page4.html">4</a><a href="六经正误_page5.html">5</a><a href="六经正误_page6.html">6</a><a href="六经正误_page7.html">7</a><span>...</span><a href="六经正误_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
