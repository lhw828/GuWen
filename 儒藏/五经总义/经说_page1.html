<!DOCTYPE html>
<html>
<head>
    <meta charset="UTF-8">
    <title>经说 - 第 1 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经说 - 第 1 页/共 6 页</h1>
    <div class="content">　　钦定四库全书　　　　　经部七
　　经説　　　　　　　　五经总义类
　　提要
　　【臣】等谨案经説七卷元熊朋来撰朋来字与可南昌人登宋咸淳十年进士仕元为福清县判官事迹具元史儒林传朋来之学恪守宋人故易亦言先天后天河图洛书书亦言洪范错简诗亦不主小序春秋亦不主三传葢当时老师宿儒相传如是门户所限弗敢尺寸逾也惠栋九经古义诋其论大学亲民一条不知亲新通用本马郑之解金縢为夏虫之见又诋其论言乃讙一条不考史记鲁世家所引无逸及裴骃集解所引郑注论周礼乐师臯字与大祝臯字不考臯告嘷三字相同乃谓郑氏先后异读均为妄下雌黄葢于古义古音亦多所出入然其书发明义理论颇醇正于礼经尤疏证明白在宋学之中亦可谓切实不支矣寸有所长固无妨録备一家也乾隆四十六年五月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】　陆　费　墀











　　钦定四库全书
　　经说卷一　　　　　　　宋　熊朋来　撰易
　　河图洛书
　　河图洛书之名自易大传言之天一地二天三地四天五地六天七地八天九地十言河图数也参伍以变言洛书数也言洛书者莫如易大传参伍之说后儒知有洪范而已至于其方位则莫如大戴礼记明堂篇所谓二九四七五三六一八者最爲明白本注云法文也二九四是其前三位七五三是中间三位六一八是尾后三位汉儒所说龟文可证者莫如大戴经注之言大抵图书之说至宋始详其源发于希夷而刘牧亦从范谔昌希夷之学其紊乱图书特错互言之以秘其术尔易本义啓防虽改正十爲河图九爲洛书而朱氏之门于其他文字间有未经改正处后儒犹或执刘牧旧说爲是反以所改正爲不然者案刘牧字长民衢州人其书有易数钩隐图颇穿凿诡秘有河图四象图自以爲妙却是十爲河图矣牧之说不当自爲异同观其所作河图四象及大衍等图则学者宜守朱蔡改定十爲图九爲书证于大戴礼明堂篇经注文方位可无疑矣今録刘牧河图四象图如左方刘牧此图五合一成六而居北爲水五合三成八而居东爲木五合二成七而居南爲火五合四成九而居西爲金谓之河图四象此即河图矣不言中宫五与十者内外周回皆五十也















　　河图中天数二十有五即洛书
　　洛书即是河图中天数二十有五图所以顾命但言河图论语但言河不出图礼运但言河出马图皆不言洛书者洛书在河图中也近年虚斋赵氏尝作天数地数二图不知天数图即洛书上官氏尝以河图衍爲十图其第五图即洛书第六图即地数三十图而东西南北易位以仰承五图阳顺转隂逆转也彼盖以隂阳家三白飞宫之例布十于九抽添而求之尔五六天地之中数五爲天心纵横八面皆三五之数六爲地心纵横八面皆三六之数其余八图则不能纵横八面皆合不若五六两图之自然今只以天数二十有五地数三十各爲一图见得河图乃其全体緫图也天数二十有五图自然金火易位地数三十图自然水土易位天数图自然缺十故洛书言畴则自一至九地数图自然缺一故洛书言用则自二至十邵子所谓隂无一阳无十也河图者五行之全体至洛书入用必有易位处以见造化发用即如此卦爻变动处占者于此取用焉天用莫如金火日月是也地用莫如水土山川是也隂阳家水土同生申旺子亦是河图洛书中已具此理书不尽言图不尽意上官氏十图以地数图易置四方之位如测景占象以天地盘逆顺相求不如但以天数地数爲正面图天数图即洛书也











　　易中兼有河图洛书
　　易大传曰河出图洛出书圣人则之易中盖兼取于图书矣后儒直以易爲河图范爲洛书遂使图书体用二致至谓伏羲得其图禹得其书至谓洪范中防十字爲文固哉其言图书也如大传所谓参伍以变错综其数乃夫子发明洛书之数参者三而数之伍者五而数之错者交而互之综者緫而絜之即洛书之数而易用之以变易所以成天地之文定天下之象者也故圣人

　　于易以图书并言之
　　序卦图
　　易有太极伏羲画一竒以象阳画一耦以象隂是爲两仪两仪之上各加一竒一耦爲太阳少隂少阳太隂是爲四象四象之上又各加一竒一耦爲干兊离震巽坎艮坤八卦因而重之八卦之上各加八卦则爲六十四卦矣伏羲八卦图干南坤北离东坎西震东北兊东南巽西南艮西北乾坤重而爲泰否离坎重而爲旣济未济艮巽重而为咸恒兊震重而为损益此自然之序也夫子易卦之序本于伏羲八卦图是以乾坤离坎正对之卦列于上经震巽艮兊之卦反对之卦列于下经上经主天道而言故乾坤爲首至十一卦序泰否以见乾坤之交不交也下经主人事而言故咸恒爲首至十一卦序损益以见震巽艮兊之交不交也上经终坎离下经终旣济未济又以见天地水火之卦列之四正雷风山泽反对之卦列之四隅泰否在上经之中旣济未济在下经之末咸恒在下经之首损益在下经之中今易卦之序皆伏羲卦序也若乾坤离坎颐中孚大小过八卦以正对爲序屯蒙以下五十六卦以反对爲序然颐大过序于上经之末中孚小过序于下经之末以明诸卦之反对及其终也又有正对者焉上经三十卦下经三十四卦非多寡不同也盖以三十六变爲六十四卦上下经各得十有八也上经正对之卦六乾坤离坎颐大过也余二十四卦乃十二卦反对而成十二与六爲十八也下经正对之卦二中孚小过也余三十二卦乃十六卦反对而成十六与二亦十八也新安胡氏序卦图甚得其当此上官氏所传亦足以见易卦有自然之序也












　　先天后天图
　　先天图体也后天图用也先天图从也后天图衡也是故有先天八卦之次序有后天八卦之次序有先天八卦之方位有后天八卦之方位自太极分隂阳阳之中有隂有阳所谓太阳少隂也隂之中有隂有阳所谓太隂少阳也太阳之中阳干隂兊少隂之中阳离隂震少阳之中阳巽隂坎太隂之中阳艮隂坤自干一至坤八此先天八卦之次序也干父坤母震得干初爻爲长男巽得坤初爻爲长女坎得干中爻爲中男离得坤中爻爲中女艮得干上爻爲少男兊得坤上爻爲少女此后天八卦之次序也干上坤下象天地离东坎西象日月艮兊象山泽震巽象雷风自干至震顺布自巽至坤逆布此先天八卦之方位也震东离南兊西坎北巽东南干西北坤西南艮东北乾坤退居六子用事此后天八卦之方位也说卦所谓天地定位山泽通气雷风相薄水火不相射言先天也所谓帝出乎震齐乎巽相见乎离致役乎坤说言乎兊战乎干劳乎坎成言乎艮言后天也先天四图其来久矣世康节得于李挺之挺之得于穆伯长伯长得于陈希夷四图之中其一爲八卦次序又其一爲六十四卦次序其一爲八卦方位又其一爲六十四卦方位自太极两仪四象八卦加倍而进之八卦倍爲十六十六倍爲三十二三十二倍爲六十四卦观六十四卦次序但观八卦之次序可也圆图在外以象天先将八卦定外卦而以干一兊二离三震四巽五坎六艮七坤八依次布于外卦方图在内以象地先将八卦定内卦而以干一兊二离三震四巽五坎六艮七坤八依次布于内卦观六十四卦方位但观八卦之方位可也后天二图其一爲六子受生之次序其一爲八卦入用之方位朱子盖以此配先天四图尔先天所以立体而明法象自然之妙后天所以致用而着随时变易之道先天图当竪防干天坤地以上下言后天图平防离火坎水方可以南北言伏羲易自作伏羲易防文王易自作文王易防大抵文王以前有占无文本非可以言语文字求之易之见于辞者自文王始易之有先天后天则自孔子于说卦发其机至康节四图而大明先天之学心学也所谓画前有易者也伏羲画卦而已讵知百世之下乃有是图愚尝细绎羲文之易惟周氏太极图上一截阳动隂静处可以见先天四象生八卦之象下一截乾道成男坤道成女处可以见后天乾坤生六子之象太极所谓阳动隂静即先天图中太极分隂阳阳动中一晕之隂即少隂生太阳中干兊离震在焉隂静中一晕之阳即少阳生太隂中巽坎艮坤在焉此太极图中先天图也太极所谓乾道坤道即后天图中干父坤母乾道成男震坎艮在焉坤道成女巽离兊在焉此太极图中后天图也先天干南坤北后天干西北坤西南先天震巽对后天震东方巽东南先天艮兊对后天兊正西艮东北此六卦不但变其方位且变其对卦独坎离二卦先天爲东西之门后天守南北之极尝相对立坎离具四象之体太极阳动隂静图即坎离二卦从揭之也岂惟太极图哉参同契曰易谓坎离又曰日月爲易乾坤门户坎离匡郭牝牡四卦先天以乾坤坎离牝牡兊震巽艮四卦又曰坎离者乾坤二用老阳变隂用九老隂变阳用六其牝牡之体九六之用皆坎离也姑就参同契言之则先后天图已在其中乾坤炉鼎坎离水火故后天坎离居先天乾坤之位以坎中阳实离中隂则仍爲乾坤故丹经谓之还元干専于阳坤専于隂曰炉鼎者器之惟夫离已日光坎戊月精互相根依在纳甲则主中宫戊已之功在先天则爲日东月西之象在后天则正火南水北之位八卦中干兊二金坤艮二土震巽二木皆隂阳相须惟坎离水隂根阳火阳根隂不同他卦天降而地升阳倡而隂和坎离者天地之交也故曰日爲太阳精离者日之象何不三爻纯阳而中有隂爻才说太阳其间便有少隂所以日中纳月之乌认得日中有月则可以知离卦月爲太隂精坎者月之象何不三爻纯隂而中有阳爻才说太隂其间便有少阳所以月中纳日之兔认得月中有日则可以知坎卦干与离同受太极之阳而离者中虚之乾坤与坎同受太极之隂而坎者中满之坤乾坤太极之两仪离坎两仪之四象是以离坎二卦爲隂阳造化之枢纽或谓太极先天二图皆自希夷来其一自濓溪发之其一自康节发之或谓周邵所自得使图出希夷亦安用讳故明道先生志邵墓不隐其师但言其自得处非师所及真大贤之言也
　　揲蓍説
　　大衍之数五十其用四十有九分而爲二以象两挂一以象三揲之以四以象四时归竒于扐以象闰五嵗再闰故再扐而后挂此盖举一变以见十八变之例揲者以五十蓍虚一不用象太极四十九蓍两手平分象两仪置右手所分一半就取其一蓍挂于左手小指间所谓象三才以所分四揲之所谓象四时先揲左手所分取其竒余者扐于左手无名指间所谓归竒于扐以象闰次揲右手所分取其竒余者扐于左手中指间所谓象五嵗再闰初揲之扐通计三指不五则九以一卦言之此十八变中之一变以一变言之此三揲中之第一揲也又置第一揲所得之防再以余蓍如前法挂扐而揲之第二第三揲之扐通计三指不四则八八九爲多四五爲少三少爲老阳三多爲老隂两多一少爲少阳两少一多爲少隂盖大衍全数五十即河图中宫以五乗十之数河图四面太阳居一而连九少隂居二而连八少阳居三而连七太隂居四而连六此隂阳老少之防所由分也河图之数十布揲之竒余则有一有二有三有四所得之防数则有六有七有八有九独不及五与十者大衍之数五十也布揲之时见左手所余多少即知右手之数第一揲左手余数或一或二或三则并挂一与右手所余者成五若左手余四则并挂一与右手所余者成九第二揲収取第一揲之余蓍或四十四蓍或四十着再分爲二挂扐如前法左手余数或一或二则并挂一与右手所余者成四若左手余数或三或四则并挂一与右手所余者成八第三揲又取第二揲余蓍或四十蓍或三十六蓍或三十二蓍再分爲二挂扐亦如前法左手余数得一与二即成四得三与四即成八此不待终筹而知所以潜虚揲左虚右揲右虚左然潜虚分隂阳客主故止揲一半而大衍之揲必须左右手皆揲以见全体也所谓揲蓍者非是防挂扐过数目正是防余下数目挂扐过一十三蓍名爲三少余下三十六蓍以四筭之爲四九老阳得九数何也四象中太阳居一而九者一之余数挂扐过二十五蓍名爲三多余下二十四蓍以四筭之爲四六老隂得六数何也四象中太隂居四而六者四之余数挂扐过二十一蓍名爲两多一少余下二十八蓍以四筭之爲四七少阳得七数何也四象中少阳居三而七者三之余数挂扐过一十七蓍名爲两少一多余下三十二蓍以四筭之爲四八少隂得八数何也四象中少隂居二而八者二之余数三变旣定而一画成十有八变而一卦成三变之间爲老阳十二爲老隂四爲少阳二十爲少隂二十八世儒不通再扐后卦之义或谓第二第三揲不必挂一不知第一揲若非挂一已无从得九第二第三揲若不挂一则老阳少隂各该二十七路少阳九路老隂仅一路矣再扐后挂者言初揲虽再扐而后揲亦须挂一也至如六爻占法求之左氏国语自有成说六爻皆不变则以本卦彖辞爲占而以内卦爲贞外卦爲悔如孔成子筮立卫元遇屯曰利建侯秦伯伐晋卜徒父筮之遇蛊曰其贞风其悔山凡卦六爻全不变者用此例一爻变则専用所变爻爲占如毕万始筮仕遇屯之比只防初九一爻蔡墨论干之同人只防九二一爻晋侯纳王遇大有之睽只防九三一爻周史筮陈敬仲遇观之否只防六四一爻南蒯之筮遇坤之比只防六五一爻晋献公筮嫁伯姬遇归妹之睽只防上六一爻凡卦一爻变者用此例三爻变者以本卦爲贞支卦爲悔如国语重耳筮尚得晋国遇贞屯悔豫皆八盖初与四五爻变也初与五皆老阳用九变四爻老隂用六变二三与上爻不变在屯豫二卦皆爲少隂爻故曰皆八朱文公所谓变及三爻占两卦体是也五爻皆变则専以不变爻爲占如穆姜筮遇艮之八史曰是谓艮之随杜元凯以爲连山首艮之易非也案艮卦变随惟第二爻不动三与上爻皆老阳用九变初爻四五爻皆老隂用六变惟第二爻少隂不变故所占只在艮之八朱文公所谓四二五一二分一専是也若六爻皆变则以乾坤二用爲例如蔡墨对魏献子所谓干之坤即六爻全变之例此占法之大略或问左氏国语所载左传于穆姜之筮旣曰艮之八国语晋重耳之筮亦曰泰之八又曰贞屯悔豫皆八七八皆不变爻何以罕言七而専言八曰七七蓍数也八八卦数也三揲之余得少隂爻最易惟其揲者多得八故经亦多举八以纪占也二篇之防万有一千五百二十中分之得五千七百六十老阳爻六千九百一十二饶一千一百五十二防老隂爻四千六百有八乏一千一百五十二防故大衍初揲扐一扐二扐三者少扐四者多少者凡三多者凡一已是饶阳减隂故老阳十二路少阳二十路少隂二十八路而老隂只四路若揲法少差则其遇愈艰然老隂之路虽最少而卦中未尽无交爻以揲蓍之法周密如此古人犹有筮短长之叹况今俗下占卦以钱代蓍所谓重交单拆之画老隂老阳以三纯而变少阳二隂中取一阳少隂二阳中取一隂欲一掷而了十八变之事不过约揲法而用之至于世应之法八纯以上爻自初至五各从其世惟上爻独不变反取第四爻变之名爲游魂又举内卦三爻同爲一变名爲归魂亦以先天卦位天地雷风水火山泽参错爲六十四卦窃取夫参伍错综之义然上爻不变虚而不备以钱寓筮老少均取兹见其短矣古之爲筮者犹曰不如之长今学者鲜布揲不见揲蓍中作用处仅赖俗占以诏凡愚故集先儒绪言作揲蓍说
　　诸卦文言
　　汉艺文志易经十二篇上下经十翼各自爲篇也以彖象杂八卦中者自费直始郑康成之徒因之古易遂紊然其初不过如今乾卦之例未入小象于各爻王弼不知小象是韵语自坤以下六十三卦辄分入各爻自乾坤二卦各附文言而诸卦文言散逸今见于大传厪存者庶几而干上九之文言亦在其中可见大传中释爻辞者即诸卦之文言今据仅存者别爲诸卦文言传于上传摘取第八章下传摘取第五章除干上九文言不必重出外余爻自爲诸卦文言传附乾坤文言传后
　　鸣鹤在隂其子和之我有好爵吾与尔靡之【和读平声靡即擵字音摩击钟有声使众闻之曰攠和攠有平去二声然当与六三爻歌字爲韵】子曰君子居其室出其言善则千里之外应之况其迩者乎居其室出其言不善则千里之外违之况其迩者乎言出乎身加乎民行发乎迩见乎逺言行君子之枢机枢机之发荣辱之主也言行君子之所以动天地也可不慎乎
　　右中孚九二文言
　　同人先号咷而后笑子曰君子之道或出或处或黙或语二人同心其利断金同心之言其臭如兰
　　右同人九五文言
　　初六借用白茅无咎子曰苟错诸地而可矣借之用茅何咎之有慎之至也夫茅之为物薄而用可重也慎斯术也以往其无所失矣
　　右大过初九文言
　　劳谦君子有终吉子曰劳而不伐有功而不徳厚之至也语以其功下人者也徳言盛礼言恭谦也者致恭以存其位者也
　　右谦九三文言
　　不出户庭无咎子曰乱之所生也则言语以爲阶君不密则失臣臣不密则失身几事不密则害成是以君子慎密而不出也
　　右节初九文言
　　子曰作易者其知盗乎易曰负且乗致寇至负也者小人之事也乗也者君子之器也小人而乗君子之器盗思夺之矣上慢下暴盗思伐之矣慢藏诲盗冶容诲淫易曰负且乗致寇至盗之招也
　　右解卦六三文言【以上元在上传第八章】
　　易曰自天祐之吉无不利子曰祐者助也天之所助者顺也人之所助者信也履信思乎顺又以尚贤也是以自天祐之吉无不利也
　　右大有九二文言【元在上传第十一章】
　　易曰憧憧往来朋从尔思子曰天下何思何虑天下同归而殊涂一致而百虑天下何思何虑日往则月来月往则日来日月相推而明生焉寒往则暑来暑往则寒来寒暑相推而嵗成焉往者屈也来者信也屈信相感而利生焉尺蠖之屈以求信也龙蛇之蛰以存身也精义入神以致用也利用安身以崇徳也过此以往未之或知也穷神知化徳之盛也
　　右咸九四文言
　　易曰困于石据于蒺藜入于其宫不见其妻凶子曰非所困而困焉名必辱非所据而据焉身必危旣辱且危死期将至妻其可得见邪
　　右困六三文言
　　易曰公用射隼于髙墉之上获之无不利子曰隼者禽也弓矢者器也射之者人也君子藏器于身待时而动何不利之有动而不括是以出而有获语成器而动者也
　　右解上六文言
　　子曰小人不耻不仁不畏不义不见利不劝不威不惩小惩而大诫此小人之福也易曰屦校灭趾无咎此之谓也
　　右噬嗑初九文言
　　善不积不足以成名恶不积不足以灭身小人以小善爲无益而弗爲也以小恶爲无伤而弗去也故恶积而不可揜罪大而不可解易曰何校灭耳凶
　　右噬嗑上九文言
　　子曰危者安其位者也亡者保其存者也乱者有其治者也是故君子安而不忘危存而不忘亡治而不忘乱是以身安而国家可保也易曰其亡其亡系于苞桑
　　右否九五文言
　　子曰徳薄而位尊知小而谋大力小而任重鲜不及矣易曰鼎折足覆公餗其形渥【乌谷切】凶言不胜其任也
</div>
    <div class="pagination">
<span class="current-page">1</span><a href="经说_page2.html">2</a><a href="经说_page3.html">3</a><a href="经说_page4.html">4</a><a href="经说_page5.html">5</a><a href="经说_page6.html">6</a><a href="经说_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
