<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 40 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 40 页/共 104 页</h1>
    <div class="content">　　是以君子
　　君上位子下民王肃注【朱校宋本疏二】
　　二十曰弱冠
　　戴圣云男子阳也阳成于隂石渠礼论【通典五十六】偶数起于二终于二十隂数之偶也故二十而冠谓小成也石渠礼议【政和五礼新仪十一】
　　三十曰壮有室
　　三十盛壮可以取女卢植注【周礼疏十四】
　　百年
　　寿者百二十过此不死为失归祅怪外传【罗华路史后纪注七】
　　【注】若今小车也
　　汉世驾一马而坐乘也庾蔚义疏【校宋疏二】
　　视日蚤莫
　　日者实也形体光实人君之象礼统【宋本御览三】
　　醯
　　音海徐邈音【释文十一】
　　【注】谓酳也
　　酳饭毕荡口也音义隐【校宋疏三】隐义【疏二】
　　操量鼔
　　乐浪人呼容十二石者为鼓何隠义【影宋本释文十一】十二斛同【校宋疏四】
　　受珠玉者
　　珠母者大珠在中小珠环之樊文渊七经义【初学记二十七赞宁物类相感志十八】
　　笥
　　息理翻沈重音【释文十一】
　　知生者吊知死者伤
　　吊生曰唁吊死曰吊生谓之唁何非为丧之位哭泣之事但嗟叹以言故谓之唁吊死谓之吊何素有恩礼无服属但致哀伤故谓之吊礼统【北堂书钞八十五】
　　此卿大夫之辱也
　　【附补疏阙文】独为大夫之辱不云士辱者但大夫官尊入则与君同谋出则身为将帅故多垒独为大夫之辱【校宋本五】
　　地
　　施也论也应变施化审论不误也礼统【尔雅疏六】
　　卒哭乃讳
　　周人以讳事神名终将讳之始死哀遽故卒哭乃令讳王注【通典一百四】
　　【注】大夫有名恶
　　石字误当云大夫有名恶知者昭七年卫侯恶卒谷梁传云昭七年有卫齐恶今卫侯恶何为君臣同名也君子不夺人名不夺人亲所名也重其所以来也是名恶非齐恶熊安义疏【读书杂抄一】
　　入门而问讳
　　邻国之君犹吾君也卢注【通典一百四】
　　仆展軨
　　軨辖头也同【注补后汉书二十九】　车辖头靼也同【戴侗六书故二十七】
　　曲礼下
　　则裼
　　古者着裘于内而以缯衣覆之乃加以朝服会之时其朝服见裘里裼衣谓之裼裼之言露可见之辞所以示美呈好而为饰五经要义
　　则袭
　　加以朝服谓之袭谓之裼同【并初学记二十六御覧六百九十四】
　　三世
　　世岁也万物以岁为世卢注　王注【释文十一】
　　立之主
　　人君既葬之后日中虞祭即作木主以存神庙主用木者木者木落归本有如之义天子庙主长尺二寸诸侯一尺四向有孔子相通葬后孝子心目无所覩故用以主其神也外传【御览五百三十一】
　　大宰
　　夫黄帝之九牧倡教即周之六卿分职以倡九牧也同【路史后纪注五】
　　曾孙某侯某
　　天子诸侯事曾祖已上皆称曾孙荀爽礼传【通典七十九】
　　言諡曰类
　　谓类象其行言于天子以求諡也王肃【通典一百四】
　　天子祭天地
　　天之为言镇也神也珍也施生为本运转精神功效列陈其道可珍重也礼统【宋本御览一】　天之为言陈也同【呉棫韵补一　王质诗总闻三十】
　　大夫曰卒
　　春秋説题辞曰大夫曰卒精耀终也卒之为言絶于邦也五经通义
　　士曰不禄
　　不禄为言削名章也同【并通典八十三】
　　在牀曰尸
　　尸之为言矢也陈也礼统【御览五百四十八】
　　死寇曰兵
　　兵死也王肃【通典八十三】
　　诸侯圭
　　诸侯太子非天子所命者有列会之事则执皮帛继子男之下外传
　　卿羔大夫鴈
　　王者朝臣诸侯之朝臣非南面之尊地不成国不比玉故不执玉孤卿执皮币卿执羔大夫执鴈同
　　士雉
　　士执雉雉性刚介死节夏执干雉余三时皆执死雉同
　　匹
　　工商执鸡庶人执鹜同
　　枣栗
　　妇人初见舅姑执榛栗枣脩执挚币非礼也同【并御览五百三十九】
　　檀弓上
　　舍其孙而立其子
　　公羊説云质家立世子弟文家立世子子五经异义【公羊疏十八】
　　心丧三年
　　心制终二十七月王俭丧服古今集记【通典八十】
　　有宿草而不哭焉
　　谓过周不复哭王肃【通典一百一】　谓于一岁之内如闻朋友之丧或经过朋友之墓及事故须哭如此则哭焉若期之外则不哭也张敷【校宋疏八】
　　不知其墓
　　无此事注记者谬王注【张华博物志八】
　　墙
　　载棺车箱也卢注【后汉书注三十九】
　　夏后氏尚黒
　　三微三正也言十一月阳气始施万物动于黄泉之下微而未着其色皆赤赤者阳气故周以天正为岁色尚赤夜半为朔十二月万物始牙色白白者隂气故殷以地正为岁色尚白鸡鸣为朔十三月万物始逹其色皆黑人得加工以展其业夏以人正为岁色尚黒平旦为朔故曰三微王者奉而成之各法其一以改正朔也易干凿度曰三微而成著三着而体成当此之时天地交万物通也三礼义宗【后汉书注四十六】
　　周人尚赤
　　若以书传中文依三正记推之则三皇五帝之所尚可得而知也以周人代殷用天正而尚赤殷人代夏用地正而尚白夏以人正代舜而尚黒则知虞氏之王当用天正而尚赤陶唐氏当用地正而尚白高辛氏当用人正而尚黒高阳氏当用天正而尚赤少皥氏当用地正而尚白黄帝当用人正而尚黒炎帝当用天正而尚赤共工氏当用地正而尚白太皥氏当用人正而尚黒也同【通典五十五】
　　华而睆
　　睆漆也孙炎注【释文十一】
　　鲁妇人之髽而吊也
　　髽者妇人有丧者髽去纚而紒曰髽有布髽有麻髽髽拆开散之名也外传【御览五百四十八】
　　尔母从从
　　从音崇郑音【影宋本集韵一】　从音总同【影宋本集韵五】　纵徂聪切刘昌宗音【影宋本集韵一】
　　畏
　　畏者兵刃所杀卢注　犯法狱死谓之畏尔雅曰畏刑者也王肃【并通典八十三】
　　师吾哭诸寝
　　有父道故于所寝哭之卢注【通典一百一】
　　裼裘而吊
　　大夫吊于大夫始死而往朝服裼裘如吉时也当敛之时而至则皮弁服皮弁之服以袭裘也主人成服而往则皮弁绖而加裼衰也大夫于士有朋友之恩乃得弁绖贺循丧服要记【御览五百六十一】
　　绖也者实也
　　绖者实也表其有丧蹙之情实也丧服衰之与绖因象平常之时冠带吉防相变也有首绖有腰绖有绞带斩衰首绖围九寸向下皆五分去一用为腰绖则七寸五分齐衰首绖七寸五分之一腰绖五寸八分大功首绖五寸八分腰绖四寸六分小功首绖三寸七分缌首绖三寸七分腰绖二寸九分外传【御览五百四十七】
</div>
    <div class="pagination">
<a href="古经解钩沉_page39.html">上一页</a><span>...</span><a href="古经解钩沉_page35.html">35</a><a href="古经解钩沉_page36.html">36</a><a href="古经解钩沉_page37.html">37</a><a href="古经解钩沉_page38.html">38</a><a href="古经解钩沉_page39.html">39</a><span class="current-page">40</span><a href="古经解钩沉_page41.html">41</a><a href="古经解钩沉_page42.html">42</a><a href="古经解钩沉_page43.html">43</a><a href="古经解钩沉_page44.html">44</a><a href="古经解钩沉_page45.html">45</a><span>...</span><a href="古经解钩沉_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
