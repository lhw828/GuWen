<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 94 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 94 页/共 104 页</h1>
    <div class="content">　　鬻糜也
　　淖糜孙注【经典释文十九】
　　翿纛也
　　翿舞者所持纛也李注　纛舞者所持羽也孙注【并诗疏四之一】
　　隍壑也
　　隍城池也壑沟也舍人注　隍城池壑也李注【并诗疏十八之四】
　　芼搴也
　　芼搴皆择菜也同　搴犹防也某注【并诗疏一之一】
　　狃复也
　　狃能屈伸曰复李注【释文二十九】　狃忲前复为也孙注【书疏十八】
　　班赋也
　　班谓布与也同【书疏三】
　　缗纶也
　　皆绳名同【诗疏一之五】
　　释训
　　明明斤斤察也
　　明明言其明甚舍人注　明明性理之察也孙注【并诗疏十八之五】　斤斤精详之察也李注　斤斤谨慎之察也孙注【并通鉴音注四十三】
　　矫矫
　　得胜之勇也舍人注【释文二十九】
　　济济
　　多士之容止也孙注【诗疏十六之一】
　　委委佗佗美也
　　寛容之美也李注【诗疏三之一】　祎祎者心之美舍人注【释文二十九】　委委行之美佗佗长之美孙注【诗疏三之一】诗云祎祎它它如山如河顾野王【释文二十九】
　　媞媞【提】
　　媞媞行歩之安也孙注【诗疏五之三】
　　简简
　　降福之大也李注【诗疏十九之二】
　　赫赫跃跃【濯】迅也
　　诗云濯濯厥灵樊注【释文二十九】　赫赫显著之迅孙注【诗疏十八之五】
　　墫墫
　　舞貌舍人注
　　梦梦訰訰乱也
　　烦懑乱也顾野王【并释文二十九】
　　荡荡
　　法度废坏之僻孙注【诗疏十八之一】
　　居居究究恶也
　　居居不狎习之恶李注　究究穷极人之恶孙注【并诗疏六之二】
　　佌佌琐琐小也
　　佌佌形容小貌舍人注【释文二十九】　琐琐计谋褊浅之貌同【诗疏十二之一】
　　惨惨
　　忧怒之愠也李注【诗疏十八之一】
　　慱慱
　　粗兖切郭音【影宋本集韵六】
　　郝郝【释】耕也
　　释释犹霍霍解散之意舍人注【诗疏十九之四】
　　緜緜穮也
　　緜緜言详宻也孙注【诗疏十九之四】
　　溞溞淅也烰烰烝也
　　溞溞淅米声烰烰烝之气孙注【诗疏十七之一】
　　峩峩祭也
　　峩峩奉璋之貌舍人注【诗疏十六之三】
　　锽锽【喤】乐也穰穰福也
　　喤喤钟鼓之乐也穰穰众多之貌也舍人注　诗云降福穰穰某注【并诗疏十九之二】
　　子子孙孙引无极也
　　子孙长行美道引无极也舍人注【诗疏十三之二】
　　蔼蔼萋萋臣尽力也
　　蔼蔼贤士之貌萋萋梧桐之貌舍人注　言众臣竭力则地竭其化梧桐盛也孙注【并诗疏十七之四】
　　哀哀
　　音依裴瑜音【芥隐笔记】
　　臯臯琄琄刺素食也
　　臯臯不治之貌舍人注　无德而空食禄也某注【并诗疏十八之五】　琄户茗切郭音【类篇一上】
　　宪宪泄泄制灋则也
　　皆恶党为制法则也李注　厉王方虐谄臣并为制作法令孙注【并诗疏十七之四】
　　谑谑謞謞
　　皆盛烈貌舍人注【同前】
　　翕翕訿訿莫供职也
　　君闇蔽臣子莫亲其职李注【诗疏十二之二】
　　甹夆掣曳也
　　谓相掣曳入于恶也孙注【诗攷四】
　　朔北方也
　　朔尽也北方万物尽故言朔也舍人注　万物尽于北方苏而复生故言北方李注【并书疏二】
　　饎酒食也
　　得酒食则喜欢也孙注【诗疏八之一】
　　骭为微肿足为尰
　　皆水湿之疾也孙注【诗疏十二之三】
　　是刈是濩濩煑之也
　　是刈刈取之是濩煑治之舍人注　煑葛以为絺绤以煑之于濩故曰濩煑非训濩为煑孙注【并诗疏一之二】
　　美女为媛
　　君子之援助然同【诗疏三之一】
　　美士为彦
　　国有美士为人所言道也舍人注【书疏八】
　　其虚其徐威仪容止也
　　虚徐威仪谦退也孙注【诗疏二之三】
　　之子者是子也
　　之子者论五方之言是子也李注【诗疏一之三】
　　襢裼肉袒也
　　脱衣见体曰肉袒同　袒去裼衣孙注【并诗疏四之二】
　　徒渉也
　　无舟而渡水曰徒渉李注【诗疏十二之二论语疏七】
　　徒搏也
　　无兵空手搏之舍人注【诗疏四之二论语疏七】
　　籧篨口柔也
　　籧篨巧言也同【释文二十九】　巧言好辞以口饶人是谓口柔李注【诗疏二之三】　籧篨之疾不能俯口柔之人视人颜色常亦不伏因以名云孙注
　　戚施靣柔也
　　令色诱人舍人注【并释文二十九】　戚施和颜悦色以诱人是谓面柔也李注【诗疏二之三】　戚施之疾不能仰靣柔之人常俯似之因以名云孙注
　　夸毗体柔也
　　诗云无为夸毗樊注【并释文二十九】　屈已卑身求得于人曰体柔李注【诗疏十七之四】
　　婆娑舞也
　　婆娑盘僻舞也同　舞者之容婆娑然孙注【并诗疏七之一】
　　緎羔裘之缝也
</div>
    <div class="pagination">
<a href="古经解钩沉_page93.html">上一页</a><span>...</span><a href="古经解钩沉_page89.html">89</a><a href="古经解钩沉_page90.html">90</a><a href="古经解钩沉_page91.html">91</a><a href="古经解钩沉_page92.html">92</a><a href="古经解钩沉_page93.html">93</a><span class="current-page">94</span><a href="古经解钩沉_page95.html">95</a><a href="古经解钩沉_page96.html">96</a><a href="古经解钩沉_page97.html">97</a><a href="古经解钩沉_page98.html">98</a><a href="古经解钩沉_page99.html">99</a><span>...</span><a href="古经解钩沉_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
