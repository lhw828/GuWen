<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 95 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 95 页/共 104 页</h1>
    <div class="content">　　緎缝之界域同【经典释文五】
　　殿屎呻也
　　人愁苦呻吟之声也同【诗疏十七之四】
　　释亲
　　父之姊妹为姑
　　春秋传云姑姊妹樊注【宋本春秋疏二十一】　姑之言古尊老之名也孙注【诗疏之三】
　　母之晜弟为舅
　　舅之言旧尊长之称同【诗疏六之四】
　　妻之姊妹同出为姨
　　同出俱巳嫁也同【宋本春秋疏二十三】
　　女子谓姊妹之夫为私
　　私无正亲之言同【诗疏三之一】
　　女子同出
　　同出谓俱嫁事一夫也同【宋本春秋疏十九】
　　释宫
　　宫谓之室室谓之宫
　　所以古今通语明实同而两名李注【书疏十一】
　　牖户之间谓之扆
　　谓牖之东户之西为扆同【书疏十八】
　　其内谓之家
　　谓门以内也同【诗疏十六之二】
　　东西墙谓之序
　　殿东西堂序尊卑处舍人注【宋本御览百八十五】　堂东西墙所以别序内外也孙注【书疏十八】
　　西北隅谓之屋漏
　　当室之日光所漏入也同【公羊疏十七】　古者彻屋西北厞以炊浴汲者讫而复之古谓之屋漏也舍人注【宋本御览百八十八】
　　东北隅谓之宧
　　日侧之明孙注【朱校宋本礼记疏一】　东北阳气始起万物所养故谓之宧舍人注
　　东南隅谓之防【突】
　　东南万物生蛰虫必出无不由户突舍人注【宋本御览百八十八】
　　柣谓之阈
　　门限也孙注【诗疏四之四】
　　枨谓之楔
　　谓梱上两旁木李注【同前】
　　枢谓之椳
　　门戸扇枢开可依蔽为根也孙注【御览百八十四】
　　墙谓之墉
　　谓垣墙也李注【诗疏一之四】
　　镘谓之杇
　　镘一名杇涂工作具也李注【宋本春秋疏二十五】　涂一名杇涂土之作具也同【论语疏五】
　　樴谓之杙
　　杙谓橜也同【诗疏一之三】
　　阇谓之台
　　台积土为之所以观望同
　　有木者谓之榭
　　台上有屋谓之榭同【并宋本春秋疏十七】　榭但有堂也孙注【书疏十一】
　　鸡栖于弋为桀凿垣而栖为埘
　　别鸡所栖之名寒乡凿墙为鸡作栖曰埘李注【诗疏四之一】
　　其上楹谓之棁
　　梁上侏儒柱孙注【朱校宋本礼记疏三十二】
　　开谓之槉
　　朱儒下小方木舍人注【宋本御览百八十八】
　　栭谓之楶【节】
　　栭今欂栌也李注【朱校宋本礼记疏四十一】　欂栌一名节皆谓斗栱也同【朱校宋本礼记疏二十三】
　　桷谓之榱
　　齐鲁名桷周人名榱沈旋集注【疏四】
　　檐谓之樀
　　谓室梠周人谓之梠齐人谓之檐谓承檐行材孙注【仪礼疏十五】
　　门屏之间谓之宁
　　正门内两塾间曰宁李注【朱校宋本礼记疏七】　正门外同【通鉴音注百六十七】　门内屏外人君视朝所宁立处也孙注【诗疏五之一】
　　屏谓之树
　　以垣当门蔽为树舍人注【宋本御览百八十五】　恒当门自蔽名曰树李注【朱校宋本礼记疏七】
　　閍【祊】谓之门
　　祊故庙中门名也同　诗云祝祭于祊谓庙门也孙注【并宋本春秋疏二十三】　谓庙门外同【朱校宋本礼记疏三十五】
　　正门谓之应门
　　宫中南向大门应门也李注【朱校宋本礼记疏四十一】
　　观谓之阙
　　宫门双阙者旧悬法象使民观之处因谓之阙孙注【并宋本春秋疏二十三】
　　宫中之门谓之闱其小者谓之闺小闺谓之閤
　　皆门户大小之异李注【公羊疏十五】
　　衖门谓之闳
　　衖头门也李注【宋本春秋疏二十五】
　　门侧之堂
　　夹门堂也孙注【诗疏十九之四】
　　瓴甋谓之甓
　　瓴甋一名甓李注【诗疏七之一】
　　宫中衖谓之壸
　　巷舍间道也孙注【宋本春秋疏二十一】
　　庙中路谓之唐
　　唐庙中路名李注　诗云中唐有甓孙注【并诗疏七之一】
　　三达谓之剧旁
　　旁出岐多故曰剧同【诗疏一之三】
　　四达谓之衢
　　四达各有所至曰衢李注　交通四出孙注【并公羊疏二十六】
　　五达谓之康
　　康乐也交会乐道也同【初学记二十四】
　　六达谓之庄
　　庄盛也道烦盛同
　　七达谓之剧骖
　　三道交复有一岐出者同【并诗疏一之三】
　　八达谓之崇期
　　崇多也多道会期于此同【文选注四】
　　室有东西厢曰庙
　　谓宗庙殿有东西小堂也李注　夹室前堂孙注【并公羊疏十六】
　　无室曰榭
　　但有大殿无室名曰榭李注【朱校宋本礼记疏二十三】





</div>
    <div class="pagination">
<a href="古经解钩沉_page94.html">上一页</a><span>...</span><a href="古经解钩沉_page90.html">90</a><a href="古经解钩沉_page91.html">91</a><a href="古经解钩沉_page92.html">92</a><a href="古经解钩沉_page93.html">93</a><a href="古经解钩沉_page94.html">94</a><span class="current-page">95</span><a href="古经解钩沉_page96.html">96</a><a href="古经解钩沉_page97.html">97</a><a href="古经解钩沉_page98.html">98</a><a href="古经解钩沉_page99.html">99</a><a href="古经解钩沉_page100.html">100</a><span>...</span><a href="古经解钩沉_page96.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
