<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 21 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 21 页/共 206 页</h1>
    <div class="content">　　序疏召伯至伯云○五成而分陜【案乐记无陜字及上武王伐纣四字】一章音义翦韩诗作刬【刬误笺】
　　疏蔽芾至所茇○国人见召伯止舎棠下【棠毛本误堂】蔽芾至草舎○仲夏教茇舎【仲经作中凡经仲字并同】茇舎草止之也【脱茇之二字】
　　召伯至其树○定本集注于注内并无【疑有脱误】
　　行露
　　序疏衰乱至之时○易曰易之兴也云云【易曰当作易下系辞曰】一章笺夙早也【夙早下释文有夜莫二字案下小星笺亦无此二字】今彊暴之男【彊释文作强后并同】音义莫本又作暮【莫误露】五礼用昕【五误至】疏道中至昏昕○行事必以昏昕【案昏礼记云凡行事必用昏昕】彼注云用昕女也【案此非彼注成文】
　　二章谁谓节音义穿本亦作防【防监本仍作穿误】
　　疏不思至狱埆○周礼谓之圆土【圆经作圜】狱事未决【决监本误□】
　　昏礼至五两○此媒氏文也【案经作纯帛无过五两注云纯实缁字也】十个爲束贵成数【下也礼尚俭四字彼注无】两两合其卷【两两下彼注有者字】合爲四十尺【爲注作之则二字】犹匹耦之云与【耦注作偶】
　　币可至委之○可彊委之纳采之雁【可疑乃字误】
　　三章谁谓节疏君南向于北墉下【向礼记作乡凡经传向字放此】小城曰墉【案王制注作小城曰附庸】
　　羔羊
　　序疏羔取其从帅羣而不党【脱从帅二字】羔取其执之不鸣【执误贽】死义生礼者【彼注作类死义知礼者】
　　一章疏小曰至以居○朱英矛饰【矛误爲】紃施诸缝中【脱中字】在家所以接賔客【所衍字】
　　退食至之貌○礼者若人之奢制其中法【若疑苦字误】谓正直从于事也【直误宜】
　　二章羔羊节疏大防廞裘饰皮车【脱防廞二字】有函鲍韗韦裘【韗旁误从单音运】大裘黑羔裘【案先郑司裘职注有黑字司服注无】以供王祀天之服【供周礼作共音供凡经传供字放此】其裼盖用素衣【盖监本误盍】非诸侯则不用素锦爲裼【素锦彼注作锦衣】若诸侯视朔【朔误朝下诸侯视朔之服同】晳帻而衣狸制【晳误从折】凡田冠弁服【田经作甸注甸田猎也】其二制等【疑】冕服中衣用素朝服中衣用布【案郑注冕服下有丝衣也三字朝服下有皮弁服朝服元端麻衣也十字】君子大夫士也【脱也字】
　　殷其靁
　　序音义殷音隐【案云汉诗音义殷于谨切或如字则此亦当作二音】
　　疏殷其至以义○故先言从政勤劳室家之事【室家当王家误】一章疏殷靁至天下○隆隆而雷【下衍非雨靁也四字】雨靁之声尚殷殷然【上脱隆隆而靁非雨靁也八字】靁发声闻于百里【脱闻于二字从玉海郑易注挍】不崇朝而雨天下者其惟泰山乎【公羊传作不崇朝而徧雨乎夭下者惟大山耳】
　　二章疏三方皆是【三方误二方】
　　摽有梅
　　序疏孙卿曰霜降逆女氷泮杀内【内误止氷监本误水案仪礼经传通解引荀子曰霜降云云下云十日一御注云杀减也内谓女御也十日一御即杀内之义又杨氏倞云此盖误耳当爲氷泮逆女霜降杀内谓发生之时合男女闭藏之时禁嗜欲也】嫁娶者行焉【上衍而字】氷泮而农桑起【脱而字桑误业】明男年二十爲初娶之端【脱年字】又礼记曰女子十五许嫁而笄【案曲礼上云女子许嫁笄而字内则云女子十有五年而笄此撮而言之非成文也】然则男自二十以至二十九【监本脱以至二十四字至毛本误及】既以仲春之月爲正【既监本误即】衰少则似梅落少【监本脱似字】故季夏去春逺矣【故疑至字误】二月绥多士女【士女案夏小正作女士】下云有女懐春【下监本误士】谷梁礼记【梁监本误从米】越王谓欲报吴之故【谓当爲字误】礼文王世子曰【六字衍】
　　一章求我节音义迨韩诗云愿也【愿误顾】
　　疏摽有至吉兮○宜及孟夏善时以承昏事【承疑成字误】三章疏摽有至谓之○郑以爲隋落者是有梅【脱有字】不待至不禁○相奔者不禁【相字经文无】
　　小星
　　序疏小星至心矣○若内司服注女御云云
　　命谓至贵贱○即丧服所谓贵臣贵妾也【贵妾误贱妾】夫人无子立右媵之子【案何注无之子二字下句同】故韩奕笺【下当脱云字】一章嘒彼节音义噣张救切又都豆切【案毛氏居正云渐渐之石诗噣音直角切又音昼此宜亦合作两音】
　　疏嘒防至更见○知三爲心者【心误星】心爲大辰【公羊作大火爲大辰案大火即心星故云心也】栁爲鸟喙【爲误谓】
　　众无至更见○见于东方者【见于传作始见】
　　诸妾至当夕○太师奏鸡鸣于阶下【阶本又作陛下毛本误卜】皆记昏爲夜晨初爲早【记当既字误】
　　二章嘒彼节疏参爲白虎宿三星直者是爲衡石【脱下五字及爲字】下有三星鋭曰伐【伐志作罚】熊旗六旒以象伐【旗误旂旒考工记作斿】
　　江有
　　序疏古者嫁女必侄娣从【嫁女字误倒】诸侯一取九女【案公羊传作壹聘】一章江有节音义决古穴切【穴误宂后并同】复扶富切【富误福】二章江有渚传水歧成渚【歧释文作枝下音义作岐误】
　　野有死麕
　　白茅包之【包释文作苞】
　　疏凶荒至洁清○古者凶荒则杀礼多昏【案有狐序古者下有国有二字杀礼下有而字】不备礼而娶昏者多也【娶昏字误倒】无咎【无当依监本作无后引易无字并同】
　　二章林有节传朴樕小木也【木释文作树】
　　疏朴樕小木○释木云朴樕心【朴樕尔雅作樕朴】槲樕也【槲误斛】如玉至洁白○小戎笺云【戎毛本误戒】
　　三章疏帨佩巾○纷帨拭物之佩巾【脱纷佩二字】
　　何彼襛矣
　　序音义王姬以王爲尊【以王误以上】
　　疏何彼至之徳○令虽则王姬之尊【令当今字误】周女由鲁嫁【由误因】然得行礼乐【然疑】唯二王之后夫人云云【唯疑虽字误】备侄娣如诸侯之礼【脱之字】
　　下王后至褕翟○重翟锡面朱总【锡音羊毛本误锡下同】安车雕面鹥总【车误居】谓以如王龙勒之韦爲当面饰也【王误玉】以朝见于君盛之也【君下衍以字】然则王后始来乗重翟乎【乎误矣】辇车组挽【挽旁误从系】鲁之夫人乗重翟【夫监本误六】以士妻乗墨车【墨监本误翟】巾车引诗翟茀以朝【茀注作蔽】
　　一章曷不节音义或云古读华爲敷【云毛本误反】
　　疏唐棣栘○今白栘也似白杨【案尔雅注无上四字】
　　何不至敬和○夫敬与和何事不行也【也字非乐记文与作以】二章疏何彼至之子○如齐侯之子顔色【如当与字误】平正至之王○文者諡之正名也【文当平字误】郑志张逸问笺云【问监本误同】
　　驺虞
　　序音义春曰田夏曰苗【曰苗毛本误田苗】
　　疏驺虞至道成○人伦既正【正监本误王】谓以礼自防【自监本误曰】
　　一章疏茁出葭芦○故云茁出也【出误茁】
　　豕牝至之发○敢翼殷命【翼今尚书作弋】驱禽而致天子之所【致误至】驱禽之左右以安待天子【下之射二字传无】驷驖笺云【驖误从金旁作】
　　驺虞至应之○应徳而至者也【徳误信】
　　二章五豵音义字又作同【仍作豵误案毛氏居正云作误豕类字不从犬】疏一嵗曰豵○大兽公之小兽私之【小兽经作小禽案尔雅二足而羽谓之禽四足而毛谓之兽然鸟不可曰兽兽亦可曰禽易云王用三驱失前禽礼记云猩猩能言不离禽兽是皆谓兽爲禽也】皆云三嵗曰豜【豜还传作肩】故三嵗者有二名也【三嵗监本误二嵗】
　　豕生三曰豵○故别其少者之名【脱之名二字】






　　十三经注疏正字卷九
　　钦定四库全书
　　十三经注疏正字卷十
　　山东按察使沈廷芳撰
　　诗
　　邶柏舟诂训传第三○音义殷纣畿内地名【内监本误因】时康叔正封于卫【正误止于监本误子】故有邶鄘卫之诗【诗监本误讨】从此讫豳七月十三国并变风也【十三误十二】字林方代切【案毛氏居正云当作旁代切】
　　邶鄘卫谱
　　邶鄘卫者商纣畿内方千里之地【畿内监本误变风】疏诗风邶鄘卫是也【鄘汉书作庸】
　　北逾衡漳疏漳水在上党沾县大黾谷【沾误沽师古曰沾它兼切】东北至安平阜城入河【安平当作勃海】
　　自纣节疏顿丘今爲郡名【郡当作县案唐志顿丘县在河北道澶州】
　　乃后成王悔而迎之【悔误悦】疏公初出成王年十三【十三疑十二误】
　　三监节疏今王尚幼矣【今误成】
　　后世节疏其鄘或亦然矣【其误淇】
　　七世节疏子考伯立【考误孝】子伯立【误建音防】夷王命卫爲侯【卫爲字误倒】
　　故作者各有所伤【故衍字】疏并邶鄘分爲三国【上疑脱卫字】非爲国名而施也【非监本误舜】修康叔之政【脱之字】五十五年卒子庄公扬立【扬误杨监本年上脱五字】桓公黜之【黜世家作绌同】九月杀州吁于濮【九月二字世家无此依隐四年左传文也】迎桓公弟晋于邢而立之【弟误子】惠公复入三十一年卒【一年误三年】立昭伯顽之子申爲君是爲戴公【脱君是二字】或与初见末【与疑举字误】襄公云云二十一年卒【案年表当作二十三年】序者于氓举国公以明【国公以疑宣公已之误】故郑于定方【中定方疑左方误】故卫宣公先烝于夷姜【烝监本误蒸】
　　柏舟
　　三章威仪节音义选数也【数误选】色主切【主误土】
　　五章日居节音义迭韩诗作臷【臷误防】
　　緑衣
　　序笺谓公子州吁之母【子监本误于后凡可知者不出】音义妾上时掌切【掌误堂】諡法解贱而得爱曰嬖【案諡法解无文】
　　疏緑衣至是诗○国人忧之而作是诗【案彼序作国人闵而忧之无下四字】
　　緑当至吁骄○此緑衣与内司服緑衣字同【案周礼作緑衣注此緑衣者实作褖衣也緑字之误也】夫人复税衣褕翟【褕翟注及杂记作揄狄并音遥】一章緑兮节笺緑兮衣兮者【緑当从毛本作褖】音义毛氏马融皆云色赤【马误云赤毛本误亦】
　　疏褖衣至上僭○褖衣素纱【纱经文作沙】祭先公则服褕翟【祭误祀】故内司服注云云【脱司字】又子羔之袭褖衣纁衻【褖记作税同他乱切】
　　二章疏妇人至同色○女子子在室云云【子子误子于】不言裳者妇人之服不殊裳【彼注无之服二字】
　　三章疏緑兮至訧兮○先制衣而后染丝【监本无丝字】
　　燕燕
　　序疏庄姜至已志○陈女女弟亦幸于庄公【弟误娣】公令夫人齐女子之【令误命】
　　一章燕燕节音义差楚佳切【佳误隹】
　　之子节音义野协韵羊汝切【案毛氏居正云当作常汝切盖野古墅字也】沈云协句宜音时预切【沈误疏】
　　瞻望节音义涕又音弟【案毛氏居正云凡六经中涕字并合作体替二音通用音弟者非】
　　疏燕燕鳦○此燕燕即今之燕也【脱一燕字】
　　二章燕燕节音义篇内皆同【下也字衍】
　　伫立以泣【伫释文作竚】
　　四章疏仲戴至任大○任大释诂文也【任尔雅作壬】
　　戴嬀至礼义○注以爲卫夫人定姜之诗【脱卫字】郑志答炅模云云【案氏族谱云桂贞爲秦博士遭秦坑儒改姓昋其孙避地改姓炅炅亦音桂不忘所自出也】爲记注时执就卢君先师亦然【脱执字从坊记疏挍】既古书义又且然【既误记】
　　日月
　　一章疏逝逮○释言文也【逝尔雅作遾】故下章传云云【故当例字误】
　　是其至定完○有宠而好兵公不禁【不左传作弗】
　　终风
　　二章终风节音义雨子傅切【傅毛本误传】
　　惠然节音义肯来如字古协思韵多音梨【案毛氏居正云来音梨则思如字来如字则思音顋左传于思于思弃甲复来皆两音也】
</div>
    <div class="pagination">
<a href="十三经注疏正字_page20.html">上一页</a><span>...</span><a href="十三经注疏正字_page16.html">16</a><a href="十三经注疏正字_page17.html">17</a><a href="十三经注疏正字_page18.html">18</a><a href="十三经注疏正字_page19.html">19</a><a href="十三经注疏正字_page20.html">20</a><span class="current-page">21</span><a href="十三经注疏正字_page22.html">22</a><a href="十三经注疏正字_page23.html">23</a><a href="十三经注疏正字_page24.html">24</a><a href="十三经注疏正字_page25.html">25</a><a href="十三经注疏正字_page26.html">26</a><span>...</span><a href="十三经注疏正字_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
