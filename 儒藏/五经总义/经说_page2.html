<!DOCTYPE html>
<html>
<head>
    <meta charset="UTF-8">
    <title>经说 - 第 2 页/共 6 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>经说 - 第 2 页/共 6 页</h1>
    <div class="content">　　右鼎九四文言
　　子曰知几其神乎君子上交不谄下交不渎其知几乎几者动之微吉之先见者也君子见几而作不俟终日易曰介于石不终日贞吉介如石焉宁用终日断可识矣君子知微知彰知柔知刚万夫之望
　　右豫六二文言
　　子曰顔氏之子其殆庶几乎有不善未尝不知知之未尝复行也易曰不逺复无祗悔元吉
　　右复初九文言
　　天地絪緼万物化醇男女构精万物化生易曰三人行则损一人一人行则得其友言致一也
　　右损六三文言【少男少女交则爲咸不交则爲损故以男女言之二五配合三在所损】
　　子曰君子安其身而后动易其心而后语定其交而后求君子修此三者故全也危以动则民不与也惧以语则民不应也无交而求则民不与也莫之与则伤之者至矣易曰莫益之或击之立心勿恒凶
　　右益上九文言
　　大传上八章十二章错简
　　上传第八章释卦爻者旣入诸卦文言传仅余圣人有以见天下之赜至拟议以成其变化九十五字本是错简在此当入于第十二章重出之处接下文极天下之赜至化而裁之存乎变以赜动变化三者申言之
　　圣人有以见天下之赜而拟诸其形容象其物宜是故谓之象圣人有以见天下之动而观其防通以行其典礼系辞焉以断其吉凶是故谓之爻言天下之至赜而不可恶【音乌故切陆氏乌嫁切言至深赜而不可次第也】也言天下之至动而不可乱也拟之而后言议之而后动拟议以成其变化极天下之赜者存乎卦鼓天下之动者存乎辞化而裁之存乎变推而行之存乎通神而明之存乎其人黙而成之不言而信存乎徳行
　　襍卦错简【襍从衣集声俗字作杂】
　　周易襍卦皆以反对正对之卦对举而言各有古韵可协自姤遇也以下卦不反对后儒多以意改定或违对卦之例或失古韵之音于内仅蔡氏所改定者爲可通以颐养正也接大过顚也颐与大过爲正对正定二字在小雅皆协平声正读爲真与顚协旣济定也与未济男之穷也相接定读爲汀从上韵穷读爲强从下韵旣济未济爲反对归妹女之终也渐女归待男行也终读爲章行读爲杭而归妹渐爲反对姤遇也柔遇刚也夬决也刚决柔也刚从上韵柔从下韵而夬姤爲反对于内或一句无引韵上文随无故也咸速也大有众也亦有此例凡错简处须抄出改定本诵之方见其文理音韵今録所改定襍卦全文并附协音如左
　　干刚坤柔比乐师忧临观之义或与或求屯见而不失其居【协据】蒙襍而着震起也艮止也损益盛衰之始也大畜时【协是】也无妄灾【协滓】也萃聚而升不来【协厘去声】也谦轻而豫怠【协棣京氏怠孚作治于韵亦正协】也噬嗑食也贲无色也兊见而巽伏【协辟】也随无故也蛊则饰【或作饬】也剥烂也复反也晋昼也明夷诛【协咮昼遇二韵皆通】也井通而困相遇也咸速也恒久【协已】也涣离【去声】也节止也解缓也蹇难【去声】也睽外也家人内也否泰反其类【协耒】也大壮则止遯则退也大有众也同人亲也革去故也鼎取新也小过过也【故遇新信互韵】中孚信【协申】也丰多故【协古】也亲寡旅也离上而坎下【协虎】也小畜寡【协古】也履不处也需不进【协津】也讼不亲也大过顚【滴音切】也颐养正【协贞】也旣济定【协汀】也未济男之穷【协强】也归妹女之终【协章】也渐女归待男行【协杭】也姤遇也柔遇刚也夬决也刚决柔也君子道长小人道忧也【韵始于柔忧终于柔忧】
　　读易答问
　　或问天地之数五十有五卦数八八则余九蓍数七七则欠六何也九爲老阳于五十五爲饶六爲老隂于五十五爲乏阳饶隂乏此九六所以变蓍卦有定数此七八所以不变九余一六余四七余三八余二独虚五十者大衍之数五十
　　或问干之干干坎之坎坎夬之夬夬皆于三爻言之何也曰三居内外卦之交也曰然则谦之谦谦何以初爻言之蹇之蹇蹇何以二爻言之曰谦之卦辞君子有终谦而有初所以有终故初爻言之蹇诸爻皆言往来六二独不言往来匪躬以济大蹇无可辞其责故二爻言之
　　或问干之彖传有欲改乾道变化以下十五字接品物流形之后大明终始以下十五字接乃利贞之后何如曰于韵语亦通然本义固谓大明终始以下爲圣人之元亨首出庶物以下爲圣人之利贞特相错言之尔或问干九二庸言之信庸行之谨即中庸所谓庸徳之行庸言之谨汉上朱氏曰二爲中中动爲庸龙徳而正中庸者中之用是中庸已在干九二之文言矣曰文言于干九二言学问此中庸诚之者之事中庸主于诚干九二亦曰闲邪存其诚
　　或问坤卦辞西南得朋东北丧朋彖于得朋不过曰乃与类行于丧朋则曰乃终有庆丧朋何言乎庆也曰西南以隂而就隂之朋东北则去隂之朋而就阳之朋如臣辞家而仕女辞家而嫁故爲安贞吉爲得常爲有庆汉上朱氏曰得君者臣子之庆得夫者女子之庆或问坤彖三无疆徳合无疆天之无疆也行地无疆地之无疆也应地无疆君子之无疆也天之无疆何以合之中庸髙明配天也地之无疆何以应之即中庸博厚配地也而其所以无疆者不在天不在地在至诚无息之悠久无疆也
　　或问坤六二爻辞直方大郑氏古易云坤爻辞履霜直方含章括囊黄裳黄协韵故象文言皆不释大字疑大字衍曰坤爻辞皆以第二字爲韵此可贞元吉之类尔曰干称大坤称至干大生坤广生坤何以言大乎六二之爻辞言大六三用六之小象又言大何也曰易中凡言大者皆阳也隂变阳则圣人喜而识之坤六二重隂动则爲坤之师本卦称六二之动凡动皆阳也支卦称承天宠也干爲天也故爻辞以大言之六三爲坤之谦本卦与支卦互言有终或从王事故小象因下艮言其光大用六纯隂从纯阳故小象谓之从大爲坤之干也或曰用六之从大宜也坤之复豫比剥亦皆隂变阳者独于六二六三言大何也曰坤二世临三世泰阳进而长之时也纳甲得乙巳乙卯阳明用事之方也此坤之爻辞象所以三言大也
　　或问论语集注曰克己复礼乾道也主敬行恕坤道也于二卦中何爻近之曰其干之九二坤之六二乎干九二之闲邪存诚克己复礼在其中矣坤六二之敬以直内义以方外主敬行恕在其中矣
　　或问师六五之爻辞何以指九二爲长子曰二至四爻互震故二爲长子三四爲弟子
　　或问师有北面领兵之象比有南面临民之象二卦自爲反对何取于师比之名乎曰古人寓兵于民五家爲比居民之法自比而始五师爲军制军之法至师而成或问小象言顺以巽者三蒙六五家人六二渐六四皆曰顺以巽也家人上巽下离渐上巽下艮各因上卦言之尔若蒙之爲卦上艮下坎而互坤震何取于巽哉曰蒙六五爻变则爲蒙之涣上艮变巽故曰巽也曰然则萃上兊下坤而六三之变爲萃之咸其小象曰上巽何也曰本卦三至五互巽支卦二至四亦互巽也是小象有以上下卦取之者有以互卦取之者变动不居所以爲易
　　或问需困二卦之言酒食何也曰二卦皆以坎互离坎酒离食也需五爻言之困二爻言之何也曰需上坎三至五互离故五爻言之困下坎二至四互离故二爻言之
　　或问上干下坎何至于讼乎曰干坎互巽离有家人之卦故讼每起于家人风火鼓扇而天水违行需讼反对能需缓则无讼矣
　　或问卦辞言利渉大川者七干坎反对爲需讼其一利渉大川其一不利渉大川何也违行故不利也渉川有主干而言有主巽而言需同人蛊大畜彖之意多主干惟益涣中孚彖主巽若爻辞则谦初六言用渉大川颐六五言不可渉大川上九言利渉大川未济六三言利渉大川谦伏履外卦爲干也颐伏大过乗巽木也六五之不可渉外卦重遇巽也未济六三变则乗巽木且互干也
　　或问小畜舆说辐大畜舆说輹皆音福何也曰辐音福輹音伏辐谓轮中直指之木在牙与毂之间三十辐共一毂即此辐也輹谓辀上伏兔考工记辀人爲辀自伏兔下至轨七寸即此輹也辐与輹音义不同各是车上一物小畜说轮中之辐大畜说辀上之輹大壮大舆之
　　輹亦伏兔也
　　或问泰归妹六五之爻辞皆曰帝乙归妹何也曰帝乙者太丁之子纣之父也如箕子髙宗皆就殷末时人言之不必别爲说矣泰自归妹来又互震兊亦归妹也故六五爻辞同
　　或问文王小畜卦辞密云不雨自我西郊周公又用之于小过六五爻辞何也曰小畜内卦互兊故卦辞言之小过外卦互兊故六五爻辞言之西郊以兊言犹言西山兊西方之卦也
　　或问临之八月复之七日此如豳诗以日言月也复自建午之月至建子之月爲七日无异说矣惟临之八月或以爲周正建未之月或以爲夏正建酉之月何也曰复姤相伏旣信其爲建午之月正建子之月矣临遯相伏只当正建子之月至建未之月也若以临观反对求夏正之八月则子至建酉不止八个月而复剥反对以于月数不合故不可从夏正之说也
　　或问观四隂大壮四阳二卦交相伏不曰小壮而曰观何也曰易所以崇阳抑隂也卦辞何取于盥而不荐也观盥音相近以灌言观也
　　或问观国之光利用賔于王何言乎光也曰观六三至九五互艮六四正居艮之中爻而动则二至四仍互艮上近九五之君有观光之象焉艮之彖曰其道光明下二爻象山之空洞而明易中言光者有主离而言有主艮而言谦观大畜皆艮之光也
　　或问观六四利賔姤九二不利賔何也曰二卦皆以干爲賔也干西北之卦乡饮酒礼位賔于西北易家因谓干爲賔观六四变则隂变阳助上爻将剥之阳而复爲干故曰利賔姤九二变则阳变隂助下爻方长之隂而欲消干故曰不利賔
　　或问噬嗑爲颐中有物之象则贲亦颐中有物也曰噬嗑下动象颐贲上止而下不动
　　或问颐之爻辞以虎对言何也曰节嗜虎节欲所以自养也颐中虚外实有象而何言虎也履革之言虎以兊居白虎之方也颐上艮伏虎又艮在荀九家爲虎亦艮伏兊尔本爻变颐之噬嗑有虎口而噬之象或问无妄者中孚之偏大畜之反行人得牛而灾及邑人旣曰无妄而灾妄及人乎曰先儒尝评之故无妄必受之以大畜
　　或问蛊之先甲后甲有以甲子戍申爲先甲午辰寅爲后者有以丁辛爲甲三日之先后者巽之先庚后庚有以庚午辰寅爲先庚子戍申爲后者有以丁癸爲庚三日之先后者不知蛊何取于甲巽何取于庚也曰蛊随相伏蛊之三隂随之三阳伏焉蛊初爻变大畜则内卦爲干先甲也至五爻变无妄则外卦爲干后甲也蛊之彖言先甲后甲曰天行也所以言甲者干甲也巽震二卦亦相伏所以言庚者震庚也又问干甲震庚于纳甲通矣蛊之先甲后甲于卦辞言之巽之先庚后庚于九五爻辞言之何也曰蛊随反对以卦之全体得干故言先甲后甲于卦辞也重巽伏震先庚也九五变则三至五又互震后庚也周公因蛊之干甲记巽之震庚巽九五变爲巽之蛊蛊六五变爲蛊之巽庚甲相直巽蛊相入特于五爻言之宜也三日者或曰三爻也
　　或问离火外明坎水内明于易有诸曰有之凡明者皆阳也离以一隂居内而二阳居外故外明坎以二隂居外而一阳居内故内明或曰日火皆外明何也离爲火爲日日火皆离也又曰水镜皆内明坎爲水矣镜何有于坎哉曰镜之明非以铜而以汞字书汞一作澒皆附水部本草言汞者丹砂之液岂能外于坎乎又曰坎爲月曷不内景而外景也曰月受日之光其精坎也其光离也故亦外明
　　或问遯诸爻皆言遯惟六二不言遯何也曰六二连隂方长隂不遯而阳遯也执之用黄牛之革莫之胜说说字三音当从吐活切
　　或问大壮自九三至上六皆言羊何也曰兊爲羊三至五互兊本亦夹画之兊也
　　或问解蹇自爲反对而卦辞皆言利西南何也诸家泛以坤爲说不见得解蹇于坤有何相入处曰下经解蹇上经之屯蒙也屯蒙与解蹇上下二卦往来屯蒙接坤又皆互坤不必言西南解蹇即屯蒙之上下卦易位非互坤亦非伏坤是当以爻画求之方见得解九四入坤中蹇九三入坤中故皆言利西南也九四动则解之上卦爲坤九三动则蹇之下卦爲坤矣坤卦辞西南得朋解蹇之爻辞曰朋至朋来即西南得朋也解蹇之利西南彖一曰往得中一曰往得众坤爲众得坤故得众也得中谓二五蹇之九三爲九五之朋解之九四爲九二之朋三四入坤而二五得中以主其朋坎艮爲蹇震坎爲解利西南而得朋三男以阳爲朋也
　　或问损之五爻言益之二爻言郑东卿云损之首南尾北益之首北尾南何言乎首尾也曰二卦外实中虚有象各于其腹背之虚处就二五中正而言之尔
　　或问革卦本无水彖传言水火相息何也曰二隂夹干阳则坎水生焉故革爲坎宫水卦
　　或问天地革而四时成天地节而四时成何以特于二卦之彖传言之曰易家谓革第四十九卦节第六十卦得大衍之用数乾坤坎离外余卦六十也
　　或问革九五之爻辞乃与干九五皆称大人何也其一龙飞其一虎变又何言乎龙虎也曰革上体有兊互体有干兊正西之卦白虎之方也干爲阳金兊爲隂金干龙兊虎交媾干金遇兊乗旺离火互见巽风有皷铸之象干兊二金防合从革故以革名干九四之文言曰乾道乃革第一卦言之第四十九卦当之云从龙则干九五之大人风从虎则革九五之大人干自一世至四世每变皆伏震龙至九五而飞故曰飞龙革以兊之中爻变亦爲震龙故曰虎变
　　或问渐之九三上六鸿渐于陆重出有妄爲南北陆之说者曰爻辞必协韵九三之陆自与复育协韵上六之陆当作逵以协仪又何疑焉曰仪字在诗韵中无鱼畸切曰依古韵逵当爲求呿切仪当爲牛何切无鱼畸切可协则求呿牛何切亦可协
　　或问兊有和兊孚兊来兊商兊引兊各居一爻九五爲兊之主乃不言兊而言孚于剥何也且兊何预于剥哉曰爻辞之义未可知尝以卦气推之兊之卦气在秋冬之交兊初九直秋分九二直寒露孚兊之爻正应剥之内卦兊六三直霜降应剥之外卦九四直立冬九五直小雪则剥尽而爲坤矣五与二相应赖九二之孚兊以济其剥小象言位正当者二五相当也或者孚于剥之义如此然卦气之说出于汉儒在周公之时未有也但以理论之九五孚于剥正以九二孚兊二五相当君臣相孚则五隂不能剥阳小象三爻不当五爻正当亦此意也
　　或问节之义在节嗜欲亦颐之意乎曰郑东卿固云初爻塞兊不泄以节欲上爻苦口不食以节嗜正如颐之节嗜虎节欲也
　　或问节之初九不出户庭九二不出门庭何以分户庭门庭也先儒云竒爻曰户户在门侧偶爻曰门门在户外户在初爻之前谓九二竒爻也门在二爻之前谓六三偶爻也初爻无职守不出而无咎二爻爲大臣不出则凶以阳居隂位而与五不相得故曰失时极也又问同人之初九曰同人于门随之初九曰出门交有功明夷之六四曰于出门庭曰是三者亦各有偶爻在本爻之前也
　　或问未济初六濡尾之小象亦不知极也极本拯字本义犹曰未详何也曰古注明以拯救爲解且与下文行正协韵作拯字何疑
　　或问干马坤牛震龙坎豕艮狗兊羊皆兽类巽鸡离雉乃禽类何也曰南方朱雀之位也
　　或问坎水离火各从其方则东木西金宜也震何以不爲木而巽爲木兊何以不爲金而干爲金也曰坎离水火先后天居四正震爲雷则巽爲木巽木即震木也兊爲泽则干爲金干金即兊金也但以先天之象有雷泽而无金木故以雷泽表东西之正而旁近出金木焉巽犹或称木干爲天则不可以称金仅于说卦言之说卦巽爲木爲风要亦爲风者其正而爲木者大象仅有大过升井鼎渐五卦至于兊则说卦亦未尝言其爲金也或问易象于五行有水火而无金木土何也金爲干兊木有震巽土有艮坤一隂一阳各得二卦惟水火隂根阳阳根隂各止有坎离一卦乾坤纯阳纯隂太极之两仪也坎隂中阳离阳中隂两仪之四象也故易象止于天地水火雷风山泽而不必言金木土至于雷风山泽皆在下经惟乾坤坎离在上经之始终又非震巽艮兊比矣
　　或问八卦之象至十翼而始着左氏记占如观之否而曰风爲天言外卦巽变干且及其互体艮山大有之睽而曰天爲泽言内卦干变兊师之临而曰川爲泽言内卦坎变兊明夷之谦而曰火焚山言内卦离变艮是皆在十翼未作之前已占十翼之象何也曰此非当时占辞左氏旣见十翼卦象托爲古人占辞及此左氏狡狯其言多不可信









　　经说卷一
<经部,五经总义类,经说>
　　钦定四库全书
　　经说卷二　　　　　　宋　熊朋来　撰
　　易诗书
　　易诗书古韵
　　古人用韵可以见当时字音之正书赓歌易爻辞彖象传及风雅颂之韵可参考而互证尚书有韵语处即与诗易相同股肱喜哉以下喜起熙爲韵熙字用上声飏言无韵而赓歌有韵元首明哉以下明爲弥良切与良康爲韵又歌复有韵脞惰堕是也惰堕本皆上声后儒不察以惰爲隳如帝德广运以下运字用平声与神文君爲韵汝惟不矜天下莫与汝争能汝惟不伐天下莫与汝争功伐功与爲韵当以鲁颂克成厥功爲例功字四声功古故刮鲁颂协功之上声爲古虞书协功之入声爲刮故功伐可爲韵也天之厯数在汝躬以下除危微自爲韵君民与上文躬字爲韵而躬音肱中庸邦穷终戎爲韵禹贡九州时出韵语五子之歌其一下妇子图马爲韵下音虎马音姥予图皆上声其二荒音墙亡爲韵而音协央其三唐方纲亡爲韵其四君孙有祀爲韵而有音以其五归悲依怩追爲韵仲虺言征葛以庆商良亡昌爲韵伊尹告太甲以洋彰常祥殃庆宗爲韵傅说复髙宗以正圣承命爲韵庆皆音羌宗庄而承盛也洪范用韵处尤爲易见以易书证于诗古韵歴歴可考下至楚辞参同太歴汉魏晋宋齐梁陈有韵之文尚存古音韩杜之诗犹有存者自释文行世韵略试士俗儒执唐韵爲证正音始尽废古韵诗音旧有九家陆徳明以已见定爲一家之学开元中修五经文字我心惨惨书惨为懆音七到切伐鼓渊渊书渊爲鼓渊音于巾切皆不从释文徳明之学唐人亦未尽信也诗中惨皆作懆乃协劳心懆兮协照绍燎爲韵我心懆懆协亦聿旣耄爲韵歌以讯之当从歌以谇止是用不集当从是用不就皆以韵爲证释文犹或字具数音及孙氏直音出而挟兔园册者并释文不复考矣吴棫材老作协韵补音郑庠作古音辨郑与项安世各立韵例吴郑同时而朱文公诗传止采吴氏协音间亦改其缪误补其遗阙郑韵出于诗传旣成之后吴郑自不相识故其说或未归一愚以易诗书折衷二家之说字音不胜枚举姑记其略
　　吴郑二家不同莫如天人二字吴韵天字皆依丁度集韵作铁因切郑则谓天如字而人协然举古诗山上复有山破镜飞上天爲证协山爲羶以从天愚案天字协音易诗可以互证爲郑氏之学者专以贞谆臻文欣元魂痕寒欢删山先僊十四韵皆协先僊之音则似拘矣天人二字在诗中如鄘栢舟黍离小宛巷伯何人斯十月之交棫朴旱麓等诗止有天人字则吴郑说皆通然诗韵天字多协贞寒清蒸之韵至度人经尚然故丁韵天田年等字皆附入真谆之韵此古诗韵例也文王之卒章以天协躬郑乃协躬爲羶不如姑宏铁因爲易协证之于易尤不可限以十四韵之例上不在天下不在田中不在人虽可以人协然干之文言以御天也协精情平行成铁因之音可爲铁烟可爲铁婴皆丁颠反纽此程沙随所谓反纽通用者也易中以真协川诗颂以躬协年项氏以青先贞三韵爲一例又以东蒸爲例比郑稍通然声音之道变动周流例有尽而音无穷也
　　郑氏以东冬钟江阳唐庚耕清青蒸登十二韵相通皆协阳唐之音东之协当同是舌音如大东小东则可也降字音洪郑恐破例乃云古音江不知江谐声于工汉字如曲江书爲曲红者有之矣况易之恒以深协中以禽协容艮以心协躬诗之荡以谌协终云汉以临协宗閟宫以綅协躬小戎以音协弓緑衣晨风诸诗以心林协风东侵二韵相通者多矣郑皆缺其音项氏以东萧尤爲一例东灰烝爲一例东侵爲一例烝也无戎读戎爲汝克咸厥功读功爲古似此戎功二字岂必协阳唐之韵郑庠乃尽欲协阳唐固哉其言诗韵矣
　　郑氏又以鱼虞模歌戈麻六韵相通皆协鱼模之音别以萧宵爻豪尤侯幽七韵相通皆协尤侯之音愚案虞模之与尤侯自可相通非但古韵可证今人语音如谋之与模侯之与胡邹之与朱往往相近皇华羔裘之韵郑所知也况歌麻脂之韵相通如仪爲等字是已且驺虞首章上有葭豝则虞协牙东方朔称建章宫后驺牙是其音也二章以虞协蓬豵又当通虞音于东韵易之爻辞以即鹿无虞协林中是其音也如熊罴是裘以裘协试周爰咨谋以谋协骐诗中此类甚多尤侯亦可协脂韵矣泰否二卦之彖辞以消协襄而从阳韵岂必尽协尤侯之音项以虞尤豪爲一例虞麻爲一例亦未知虞可通于东韵也
　　郑氏以侵覃谈盐添严咸衔凡九韵相通皆协侵音项氏以侵覃盐爲一例又以侵东爲一例俱有未尽鹿鸣以湛琴卷阿燕燕泮水以南协音诸诗固有通例易诗以侵覃之韵协风躬诸字语见东冬韵下项氏有东侵一例比郑法差密风谐声于凡波谐声于皮英谐声于央在古人但见其同韵尔观制字者之谐声亦可见当时字音也风字在东韵爲方冯切在侵韵缺非敷正字遂旁协孚惜切穆如清风凄其以风皆协心爲韵心亦可爲松郁彼晨风协林爲韵林亦可爲隆其爲飘风协南爲韵南亦可爲侬风有凡之声亦可爲冯不但爲风谐声于凡芃泛亦谐凡爲声也易中禽协强深协觞则侵韵又通于阳唐矣
　　郑氏辨今韵之讹其间亦有自破其韵例者又引沙门神珙反纽旁声正声之例正声在一纽之中旁声出四声之外如七月生民以嵗爲雪杕杜东山以至爲窒来之利力又之异亦世之设逝之折皆旁声之例此言字音者所同然郑氏旣知旁声之例则有客宿宿可以协瀡不必改宿爲俣矣雉鸣求其牡可以恊美不必改牡爲牝矣况牺之音娑华之音敷羹之音郎皆不同一纽吴郑于旁声之协多所遗缺观吴郑有所不通殊敬服集传之功也
　　吴氏协韵补音援证甚详且先集传而成有功于诗敎比郑爲优愚尝熟阅之稍窥其缪误莫如常棣文王有声二诗如外御其务当以左传侮字爲证烝也无戎即如常武以修我戎皆协戎之上声音汝崧髙之七章戎有良翰即汝有良翰民劳之四章戎虽小子即汝虽小子可见古者戎汝同音刘氏七经小传改戎爲戍不思字有四声未必二诗皆讹爲戎字吴氏改务音蒙而不顾左传引诗之文尤爲理短最是文王有声匪其欲自有礼记匪革其犹可爲显证诗中犹字多读爲去声与欲字音相近故讹作欲乃不改欲字作犹而改孝字音畜所引孝者畜也此在祭统本文初非指其字音上文福者备也何不音福爲备致误集传有许六切孝字岂可音畜此一协韵必须改正非文公本意也又如母字例音美不当于葛覃蝃蝀南山思齐别出莫后莫补二切致误集传用其协音葛覃否协鄙蝃蝀雨协唯南山协美思齐妇协菲屦之菲即扉之上声左传作屝曲礼鞮屦注作菲如此则母皆音美字在诗中亦无不音美者常欲改正集传此数处协音而未能姑记于此以俟知音者
　　吴郑之说学者各就其所长而就正于集传可也大抵来之爲厘庆之爲羌仪之爲义华之爲敷马之爲姥下之爲虎有之爲以若此之类在古人以爲常特今儒以爲怪尔君子顾言而行书顾作寡古音相近也皇皇者华协征夫爲韵即易中枯杨生华协士夫令闻令望万夫之望即易中月几望易中多以上字音常应字协央疑字协牛协乂周颂多难协愚窃疑清庙与显相爲韵故尝定横渠西铭五换韵宗子之家相其相字协肖爲韵对越在天不显不承无射于人斯天人承亦未必非韵也
　　古文今文尚书
　　书有今文古文晁错所受伏生以汉写之故曰今文鲁共王得孔壁所藏科斗文字故曰古文然孔壁真古文之书不传后有张霸之徒僞作二十四篇亦名古文尚书汉儒所治不过伏生二十八篇及武帝时得僞泰誓一篇故艺文志称二十九篇伏生二十八篇者虞书则舜典合于尧典益稷合于臯陶谟凡二篇夏书则禹贡甘誓凡二篇商书则汤誓盘庚髙宗肜日西伯戡黎微子凡五篇周书则牧誓洪范康诰酒诰金縢大诰君奭多方多士梓材召诰洛诰立政无逸康王之诰合于顾命吕刑文侯之命费誓秦誓凡十九篇通爲二十八篇晋豫章内史梅赜别得古文尚书二十五篇凡汉儒注经指爲逸书者遂皆有其书又并有孔安国传序世传以爲真然所谓古文者不如今文之古矣案梅赜西晋时奏上古文尚书已亡失舜典至萧齐建武四年姚方兴于大航头得而献之以爲即孔安国所注防方兴縁事书寝不行至隋开皇二年购求古书乃得之又案隋开皇求书时有刘光伯者僞作古书及连山易等悉上送官后因有人告首其僞遂败窃意刘光伯辈实繁有徒不被告首者其书遂传古文尚书至隋开皇始备至唐天寳始变汉爲俗楷其间安能无僞今小序定非孔安国所作大序亦不类西汉文字古书尚有僞况孔序乎郑康成本有尚书注以不合注僞泰誓故儒家不传康成不见武成则礼记注不知商容爲人名宜也若无逸则伏生口授己有其书乃不知言乃讙当爲言乃雍尝见汉石经无逸书文与今楷本略不同康成所见无逸或无言乃雍之文且因髙宗二字遂妄疑言乃讙爲说命逸书竟以讙恱爲注使康成尚书行世则其谬必不止如诗笺礼注而已
　　书百篇中有正摄
　　典谟训诰誓命凡百篇注者有正与摄之分正者有其义而正有其名摄者无其名而附其义此虽注家浅陋之説无关于大指姑记正摄之目典谟训诰誓命之文百篇正三十四【见存三十亡书四】
　　摄六十六【见存二十八亡书三十八】
　　典十五篇正者二【尧典舜典】摄者十三【禹贡洪范汨作九共九篇槀饫】谟三篇正者二【大禹谟臯陶谟】摄者一【益稷】
　　训十六篇正者二【伊训髙宗之训】摄者十四【五子之歌太甲三篇咸有一德髙宗肜日旅獒无逸周官吕刑典寳明居徂后沃丁】
　　诰三十八篇正者八【仲虺之诰汤诰大诰康诰酒诰召诰洛诰康王之诰】摄者三十【盘庚三篇西伯戡黎微子武成金縢梓材多士多方君奭立政帝告厘沃汝鸠汝方夏社疑至臣扈咸又四篇伊陟原命仲丁河亶甲祖乙分器将蒲姑】
　　誓十篇正者八【甘誓汤誓泰誓三篇牧誓费誓秦誓】摄者二【征汤征】
　　命十八篇正者十二【说命三篇微子之命蔡仲之命顾命毕命冏命文侯之命肆命旅巢命贿肃慎之命】摄者六【君陈君牙归禾嘉禾成王政亳姑】
　　闰月定四时
　　月有闰天无闰欲知月之有闰以闰月定四时成嵗是也欲知天之无闰朞三百六旬有六日是也朞者如上年冬至起至下年冬至上年立春起至下年立春其间相去皆是三百六十五日四分日之一与周天度数相应曰六旬有六日举成数也天虽无闰而月则有闰合气盈朔虚而闰生焉三嵗一闰五嵗再闰约三十二月一闰十九年七闰爲一章三年不置闰则春一月入夏上年一月入下年三失闰则春皆作夏十二失闰则上年皆作下年所以定时成嵗不可无闰月在其间天虽无闰月之三五而盈三五而缺则可见也月之有闰天之无闰并行而不相悖只尧典二句尽之三百六旬有六日上下年节气相直不以闰年而加多不以无闰而减少天未尝知有闰也故公羊于文六年闰月不告月之传曰天无是月也
　　书注百姓异同
　　尚书言百姓者尧典禹谟汤诰盘庚泰誓酒诰君奭吕刑注者或以爲百官或以爲民孔传多言百官独于泰誓百姓有过百姓懔懔専指爲民吕刑士制百姓于刑之中注云百官下文在今尔安百姓爲上经有兆民赖之之语总言百姓兆民然上注旣作百官此非谓百姓爲兆民盖兼官与民而言蔡传首改尧典平章百姓百姓昭明不用百官之说直以爲民然下经别言黎民于变时雍故蔡传以百姓爲畿内之民禹谟防违道以干百姓之誉防咈百姓以从己之欲下经亦别言民汤诰万方百姓孔传作百官蔡传作民盘庚歴告尔百姓于朕志孔传百官蔡传则以畿内民庶百官族姓兼言之泰誓则孔蔡皆作民君奭则商实百姓蔡氏以则商实爲句百姓王人爲句郤以百姓爲官着姓王人爲王臣之微者蔡传于尚书百姓独于此専指爲百官吕刑州有十二师只当是每州一人即十二牧不然则如周礼九两中师以贤得民注诸侯有师氏也蔡传以爲每州立十二师亦未必然两言百姓蔡传皆作民然吕刑篇末经文明言百官族姓矣要知尚书有言百姓多是百官古者徳位尊显始有姓未可尽改言民也
　　六府即洪范五行
　　禹谟六府即洪范五行而加谷爲六者土爰稼穑也释经者当以谷属于土葛氏属木之说非
　　臯陶明畏明威
　　古字畏威通用天明畏民明威畏威合同音俗儒拘训诂直以明畏之畏爲于胃切明威之威爲于非切不知古人威畏同字本非两音注云明畏本一作威即当读爲一音吕刑徳威惟畏亦然故表记引甫刑曰徳威惟威汉志引洪范畏用六极将仲子东山诗韵皆以畏字作威
　　禹贡
　　禹贡在尚书家爲典之摄何以曰夏书而不列于虞书不称舜而称禹也作司空平水土尧老舜摄之时也圭告功舜即位之时也宅揆陈谟皆言平水土之功则禹贡宜在宅揆陈谟以前其不见收于虞史谓之夏书盖救民于洪水之中者舜之心也取民于平水之后者非舜之心也故禹之对舜仅言利用厚生以相民不敢以贡赋利国爲功如厎慎财赋成赋中邦亦惟禹贡言之典谟初无是言况禹贡九州九山而舜分十二州十二山注谓禹治水之后舜分冀爲幽并分青爲营禹所画州地舜犹改定则所定贡赋在舜之时亦未必尽行也
　　武成月日
　　武成错简先儒辨正者不一今姑以蔡本读之其闲月日愚犹疑焉一月壬辰旁死魄孔氏谓一月周之正月旁死魄正月初二日也越翼日癸巳王朝步自周则谓武王以初三日起程若癸巳则是正月初三日则尚书自有通例只合曰哉生明正不必书癸巳若书癸巳则合曰癸巳朏不合但言越翼日癸巳此可疑一也二月闰二月三月四月淹久在商此可疑二也以癸巳起程至戊午二十六日又五日癸亥又一日甲子师行日三十里于理可通丁未之后又三日庚戌自癸巳至庚戌本只七十八日然正月初三癸巳起程则二月初四甲子只有三月中旬有丁未庚戌与四月哉生明之后不合故释经者疑二月有闰则四月中旬再遇丁未庚戌自正月初三癸巳至第二次庚戌爲一百三十八日克商之后逗畱日久乃归沛公欲畱秦樊哙辈犹能劝以还军岂武王反出其下或云死魄晦也非朔也朔则魄苏矣故上饶谢氏疑壬辰爲正月二十九日癸巳爲二月朔戊午师逾孟津旧作正月二十八日者爲二月二十六日甲子誓于牧野旧作二月初四日爲三月初三日旧说二月辛酉朔二月庚寅朔三月庚申朔四月己丑朔哉生明在辛卯日旣生魄在乙巳日四月十九日丁未二十二日庚戌不当生魄在丁未庚戌之后如谢说无闰则二月癸巳朔三月癸亥朔初二日甲子四月壬辰朔哉生明在甲午日旣生魄在十七日戊申前一日爲丁未后二日爲庚戌所以吴氏谓厥四月哉生明当次万姓恱服之下旣生魄至其承厥志当次示天下弗服之下蔡传亦以丁未次受命于周皆欲改旣生魄在丁未庚戌之前如谢说则丁未在旣生魄之前只有庚戌在旣生魄之后但取癸巳起程至癸亥陈于商郊甲子防于牧野至甲午哉生明王来自商至于丰往回皆三十一日无在商淹久之疑二月癸巳朔起程无破例书日不书哉生明之疑然亦未敢尽信者以泰誓一月戊午证之如谢说则戊午不在一月此犹可曰序文不信是又以国语二月癸亥证之如谢说则癸亥不在二月国语注出于虞翻韦昭之徒所言月日多附防书注然所谓二月癸亥夜陈未毕而雨乃左氏正文又似未可轻改终无以释癸巳不书哉生明及在商淹久之疑也
　　天锡禹洪范九畴
</div>
    <div class="pagination">
<a href="经说.html">上一页</a><a href="经说.html">1</a><span class="current-page">2</span><a href="经说_page3.html">3</a><a href="经说_page4.html">4</a><a href="经说_page5.html">5</a><a href="经说_page6.html">6</a><a href="经说_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
