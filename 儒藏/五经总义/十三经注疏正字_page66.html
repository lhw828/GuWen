<!DOCTYPE html>
<html>
<head>
    <meta charset="UTF-8">
    <title>十三经注疏正字 - 第 66 页/共 206 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>十三经注疏正字 - 第 66 页/共 206 页</h1>
    <div class="content">　　郑司至节度○事死者如事生【脱者字】主人既祖奠彻【奠彻记作填池注填池当为奠彻声之误也】设柳池纽之属者【组监本误组下二本误同】云其序载而后饰者【脱载而后饰四字】后言乃载【下车向外三字衍】及葬节疏引柩车出【柩监本误板】
　　及圹节音义歰本亦作翣【翣监本误防】
　　疏郑司至置歰○安错之言出孝经【案经云卜其宅兆而安厝之】掌丧节疏迎魂而反【魂记作精】
　　王吊节音义厉音例【例误列】黍苕穰也亦音列【列误例苕误苞穰监本误禳】
　　疏郑司至悔之○是襄二十九年左传文【九监本误克】楚人使公袭【袭当作亲禭】名尸为殡耳【殡监本误防】
　　掌胜节音义栈刘才产切【案毛氏居正云当作士产切不然当依巾车栈字作才产仕版二切】一音士谏切【士误上】
　　疏胜国至北牖○今云胜国之社稷者【下脱亳社也三字从通解续挍】故云若亳社是矣也【也误者】辛丑亳社灾【亳公羊作蒲】葢揜其上而栈其下【栈传作柴】郊特牲丧国云云【案记云丧国之社屋之不受天阳也薄社北牖使隂明也】
　　凡卿节疏虽礼有降杀【虽衍字挍同前】
　　甸祝
　　甸祝节注是类是祃师祭也【类尔雅作禷】
　　疏杜子至多获○据出征之祭【据监本误祃】应十得百【十毛本误千】
　　舍奠节注若将征伐【将监本误时】
　　师甸节音义为马于伪切【脱马字】侏音诛【侏误诛监本疏内同】疏各植旌旗为表【脱旌字】兆山川丘陵各于其方【丘陵下经有坟衍二字于作因】云入又以奠于祖祢【又监本误反】上经舍奠于祖庙谓出时【时误田】涂置甀中云云【甀误从里今注作瓶】是有祭事【祭监本误察】
　　诅祝
　　作盟节疏谓要券【上疑脱信剂二字券误从力后同】
　　载辞至载书○则防载此辞谓之载【防载字毛本误倒】
　　司巫
　　司巫节疏雩旱至得雨○大雩帝用盛乐【用误习】觊天哀而雨之【雨误与】帅而舞旱暵之事【帅误师事误祀】谓野人能舞者【谓当教字误】
　　祭祀节注互言之者【互监本误元】苴刌茅长五寸实于筐【五寸下经有束之二字筐作篚】祝盥取苴【盥下经有升字】音义为神于伪切刌音忖【脱神字忖误寸】
　　疏升入设于几东席上【脱入字】
　　凡祭祀守瘗【祀监本误事】注以祭礼未毕若有事然【若监本误故】疏祭地曰瘗埋【埋尔雅作薶】是以郑云若有事然【若有误有祭】凡丧事节注就巫下禓【禓释文作□疏引郊特牲禓字同】
　　男巫
　　男巫节音义衍依注音延【脱依注二字】
　　疏此男巫于地官祭此神时【地当他字误】
　　杜子至之招○以其授号文承二者之下故知此六神皆授之号云【承误故云误之】
　　春招弭节注招敉皆有祀衍之礼【敉毛本误从女下并同】
　　疏知招敉皆有祀衍之礼者【衍误敉】与侯禳意同【与毛本误为】
　　女巫
　　旱暵节注嵗旱缪公召县子而问焉【案记缪作穆焉作然注然之言焉也】无乃已疏乎【无记作毋】
　　凡邦节疏则大烖谓旱暵者【者当也字误】
　　有歌至灵也○日食异者也【疑】考异邮云云【下当有脱误俟考】谓一日之中【一误以】
　　大史
　　大史节注日官居卿以□日【□误底下同】
　　疏冢宰职八法云治官府是也【云字当在八法上】不书日官失之也【脱也字】周掌厯数亦是日官【日当卿字误】故云建六典处六卿之职以解之【以字当在六卿上】
　　以六官六官之所登【案方氏苞云六官二字衍】
　　疏掌盟载之法【盟误明】
　　若约剂节注考案读其然不【读疑衍字】
　　正嵗节疏中数至乎在○而四分度之一者又分为八分【而字脱】余三分推入后气【下脱是二十四气合得五日零八分通一嵗计之为三百六十五日三十二分之八也三十一字下即有十六日气者十五日七分者一十三字衍从通解挍】自余仍有十一日【自误日】是以三十三月已后中气在晦【在监本误有】
　　颁告朔节疏诸侯皮弁聼朔于大祖【大祖记作大庙】帀日敛之【帀毛本误而】日月用羊告而受行之【日月疑毎月或月朔之误】犹天子日官失之不颁云云【犹当由字误】
　　大祭祀节疏卜人占坼【坼监作拆同】
　　戒及节注书亦或为汁【汁监本误叶】
　　祭之节注谓校呼之【校当依毛本作挍】教其所常居之处【常误当】辨事节疏所行依注谓之事【依注当仪注误】
　　大师节音义大音防注同【当从通志堂本作与大师音防注大师同】
　　凡丧节疏使大史将徃赐之【史毛本误夫】昔者夫子【下当脱聼卫国之政五字】
　　凡射节注君国中射则皮竖中【竖记作树】音义中则丁仲切【脱则字】
　　疏舍读至未闻○偶升将射【偶字当作耦】
　　小史
　　小史节音义系戸计切注同【注误下】昭或作邵【邵疑佋字误】疏小史掌邦国之志者【掌误当】
　　郑司至其庙○莱驹失戈【莱误来上脱使莱驹以戈斩之囚呼九字】
　　大祭祀节注欲诛于祝史【诛误诔疏同】
　　卿大节疏小丧卿大夫之丧【之丧二字彼处作也】
　　冯相氏
　　冯相节注辨秩南譌【辨经作平上下并同譌作讹】王合位于三五【案此约周语王欲因是五位三所而用之文非正文也】
　　疏谓五者皆与人为候【下之字疑衍】此之谓五者也【六字衍从通解本挍】
　　嵗谓至术云○谓一年移一辰故也【谓疑衍字】嵗左行于地【上当脱大字】故以嵗日跳度为龙度天门也【日当星字误】日月五星俱起于牵牛之初【起误赴】星在天鼋【鼋误元】
　　冬夏节疏冬至至正矣○日中视其影晷如度者【脱晷字影元文作晷】嵗恶人惑【惑误伪】灋神读如引【灋当注字误】日之行黄道外则晷长【行下当脱出字】日之行入进黄道内故晷短【进当衍字】日之数备于十【下当有脱文镗案退尺二寸则日食他书所引或无二寸字注云日之数备于十则作尺二寸者误也】注云所立八尺之表景长丈三尺【注误至景误隂下影字并当作景】分一寸为十分【下衍分字】小分四者分一分为十分【一分误一寸】春秋分日在娄角【脱角字】云极则气至【脱气至二字】下于东井【脱于字】故郑并言月于牵牛东井【月监本误井毛本误升】立春春分月东从青道【月误日】然用之一决房中道【误然则用之决房中】青赤出阳道【青赤字误倒】则谓之赤道【则衍字】故星备云【备疑传字误下保章氏疏同】又黄道占云【云字误在黄道上】何得与日同乗黄道【得误谓】又问曰日何得云云【又误及】
　　保章氏
　　保章节注月有亏盈脁侧匿之变【亏盈字误倒脁监本误从目下同】音义亦名朒朒女六切【朒并误从内】
　　疏志古至见焉○嵗星所在其国不可以伐可以伐人【脱可以伐三字】起舍如前云云缩为主人【当从通解本作超舍而前为退舍为缩其国有兵缩其国有忧二十字】天下太平则五星循度【脱则字】朔而月见东方谓之侧匿【侧匿五行传作仄慝】
　　以星土节疏星土至为象○如是彗孛一也【如当也字之误属上句】时为宋卫陈郑烖【为误谓烖三传作灾】
　　以十有二嵗节疏嵗谓至是也○案昭十三年蔡复之嵗【三误二】其所在之国兵必昌【所在字误倒】存亡之数不过三纪【亡监本误云】有气者期近而祸大【近当逺字误】冬十一月丁卯而越防呉【卯误亥】天不足于西北【北监本误此】
　　以十有二风节疏欲见十二辰顺律气云云【顺监本误头】十有至审矣○距同各四十五日【距同当相距误】则猛风非八卦之风亦可知矣【亦可知矣误亦不如之】
　　内史
　　内史节疏不能改而出圜土者杀之【经文无之字】
　　凡命节注王命内史兴父云云【原文兴父上有叔字】
　　疏郑司至以出○王命为侯伯【下衍之长二字】大国曰伯父州牧曰叔父【约记文】
　　外史
　　外史节疏固知王下畿外之命也【固疑故字误】
　　掌四方节疏谓若鲁之春秋之等孟子文【文误又】
　　掌三皇节疏三坟三皇之书【之误时】五典五帝之常典【常衍字】八索八王之法【八王误三王】
　　掌逹节疏百名以上书之于防不满百名书之于方【案记文无二之字满作及】其文字之书名【其当是字误】此经直云书名云云【直监本误宜】
　　御史
　　凡数节疏故改之云者【改监本误从】掌賛书数云云【賛监本误賔】
　　巾车
　　钖樊缨十有再就【钖误金锡字后并同】音义縿所衔切【衔误御】疏王在至属焉○言诸末者【诸监本误者】如是罽染毛为之【如疑知字误染疑织字误】镇圭缫借五采五就【脱借字】惟有外传小采以朝月者用三采耳【朝原文作夕小作少】云正幅为縿者尔雅文【即尔雅云纁帛縿是也】
　　金路节音义賔刘沈方刃切【沈误沆】颔户感切【户监本误尺】疏金路至为钩○家邑任稍地云云【任字上经有之田二字下同疆经文作畺】稍疏者与卿同食小都五十里【小监本误大】
　　象路节疏经直云朱【朱误先】云大赤云云司常职文【案经云通帛为旜】道车建旞【建经作载下建旞监本误作见旞】
　　革路节音义龙戚音厖【戚误駹厖亦作尨同】挽莫干切【干毛本误于】疏更有玉金象为饰【玉毛本误欲】凡班旗物【班注作颁同】王即戎者或命将或劳师【脱王即戌三字命将误防事或劳监本误防劳】不亲自将【脱自字】
　　木路节疏况吉之乗车【况监本误见】田虽习战【脱田字】故建其正色以春夏田【脱夏字】而贾氏谓前缨有结【谓误为】正礼虽不得后有功云云【虽毛本误推】
　　王后节注安车坐乗车【安车毛本误安居下安车无蔽二本误同】鹥或作繄【繄误从羽音义同】容谓幨车【谓毛本误为疏谓之厌翟之谓监本误同】翟蔽以朝【蔽毛诗作茀】音义鹥乌兮切【乌误鸟】防苍雅及说文皆无此字【雅及监本误推反】潼本亦作幢【幢仍作潼误】下及注并同【注误文】
　　疏同无幄而有容盖【容监本误客】
　　重翟至翟乎○案曲礼上云【云监本误文】如以缯为之总【如当知字误以监本误之】毛氏亦云潼容【案笺云帷裳童容也此以为毛氏云误】则重翟当玉路【玉监本误王】凡賔客之祼献【脱凡字】王祼賔客亚王而礼賔【上四字约注义】
　　翟车节音义握马皆作幄【幄仍作握误】
　　疏翟车至出桑○谓余泉余蚔之贝文【蚔尔雅作□】案月令三月云云【三月记作季春】又后妃亲桑于东郊【记作后妃亲东乡躬桑】辇车音义本亦作连【脱亦字】
　　木车蒲蔽犬【犬监本误大防下同】注谓臝兰车【臝释文中从虫】若摄服【服释文作菔】音义钊古尧切【钊监本误刘】
　　疏故使康王出乡门外云云更以大子之礼迎之【乡误卿更毛本误防】
　　素车节疏丈夫说绖带于庙门外【丈夫误夫人】
　　薻车节疏见为苍艾色也【艾误文】
　　駹车节注髤为□【软误软下同】音义垸胡翫切【垸胡监本误埞故】疏后郑以破龙为白黑之色【以当已字误】
　　漆车节疏释曰云云【曰毛本误以】且大夫所乗黑车【黒当墨字误下黒名同】则大夫士禫云云【士毛本误自】
　　服车节音义约又于貌切【监本又误入貌误儿】
　　疏恐有坼壊【坼监本误圻】妇车亦如之有裧【裧监本误从示】
　　毁折节音义偿时让切【案毛氏居正云偿本音常当作两音】
　　大丧节疏廞兴至鸾车○诸侯大牢苞七个【案记作国君七个监本个作个】于始祖庙陈器之明旦【于监本误以】案冢人云云【冢监本误家】
　　及葬节注王平生时乗车建旌【脱乘字】今蜃车无葢【监本脱车字】
　　及墓节疏案既夕陈明器在道东西靣【西靣通解续作西北上案经云陈明器于乗车之西注云重之北也又云器西南上綪注云陈明器以西行南端为上綪屈也不容则屈而反之】
　　小丧节疏即帷荒柳翣池纽之属
　　嵗时节注谓俱受新耳【谓监本误读】音义任音壬【下衍注同二字】大祭祀节注故书铃或作軨【軨监本误轸下同】
　　疏鸡人主呼旦鸡人职文【案经作大祭祀夜嘑旦以嘂百官】
　　典路
</div>
    <div class="pagination">
<a href="十三经注疏正字_page65.html">上一页</a><span>...</span><a href="十三经注疏正字_page61.html">61</a><a href="十三经注疏正字_page62.html">62</a><a href="十三经注疏正字_page63.html">63</a><a href="十三经注疏正字_page64.html">64</a><a href="十三经注疏正字_page65.html">65</a><span class="current-page">66</span><a href="十三经注疏正字_page67.html">67</a><a href="十三经注疏正字_page68.html">68</a><a href="十三经注疏正字_page69.html">69</a><a href="十三经注疏正字_page70.html">70</a><a href="十三经注疏正字_page71.html">71</a><span>...</span><a href="十三经注疏正字_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
