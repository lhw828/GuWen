<!DOCTYPE html>
<html>
<head>
    <meta charset="UTF-8">
    <title>古经解钩沉 - 第 42 页/共 104 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古经解钩沉 - 第 42 页/共 104 页</h1>
    <div class="content">　　无妻曰鳏无夫曰寡无子曰独无父曰孤此通言耳四十无妻不为鳏三十无夫不为寡有室无父不为孤壮而无子不为独圣人深意先王制礼忧民之极则以老少年齿为限也外传【卫集説三十六】
　　月令
　　因天时制人事天子发号施令祀神受职每月异礼故谓之月令所以顺隂阳奉四时効气物行王政也月令篇名【蔡中郎集三】　周公所作蔡邕月令章句【资暇集上】王注【博物志六】
　　孟春之月
　　天之道隂阳各有少太是生四时少阳为春太阳为夏少隂为秋太隂为冬也蔡章句【北堂书钞百五十三】
　　参中
　　中星当中而不中日行迟也未当中而中日行疾也章句【注补后汉书三】
　　甲乙
　　大挠探五行之情占斗纲所建于星始作甲乙以名日谓之干作子丑以名日谓之枝枝干相配以成六旬同【注补后汉书一】
　　句芒
　　五行之官也木正曰句芒者物始生皆勾曲而芒角因用为官名义宗【宋本御览十八】
　　角
　　闻角声无不恻隐而慈者邯郸绰五经折疑【初学记十五】
　　律中大蔟
　　凡律皆围九分径三寸月令郑氏笺【山堂考索续集十九】上古圣人始镕金以铸钟以应正月至十二月之声乃截竹为管谓之律声之清浊以律管长短定之蔡章句【北堂书钞百十二】　孟春月则太簇为宫姑洗为商蕤賔为角南吕为徴应钟为羽大吕为变宫夷则为变徴他月仿此同【隋书四十九】　律率也声之管也中应也太簇钟名上古本隂阳别风声审清浊不可以文载口传也故铸金作钟以正十二月之声然后以効升降之气而钟不可用乃截竹为管曰律为清浊之率也正月之律与太簇相中也言出于钟乃置深室葭莩为灰以实其端其月气既至则灰飞管通古以钟律齐其声后人不能则数以正其度度正则音亦正矣　钟以斤两尺寸所容受升之数为法律亦以寸分大小长短为法故也黄钟之管长九寸孔径三分围九分其余皆稍短唯大小围数无增减以度量者可以文载口传与众共知然不如耳决之明也同【宋本御览十六】
　　八
　　东方有木三土五故数八同【南齐书十一】
　　獭祭鱼
　　獭毛虫西方白虎之属水居而杀鱼者也同【尔雅翼二十一】
　　载青旂
　　有铃曰旂卢注【注补后汉书二十九】
　　以立春
　　孟春以立春为节惊蛰为中中必正其月节不必正其月据孟春之惊蛰在十六日以后立春在正月惊蛰在十五日以前立春在往年十二月章句　周天三百六十五度四分度之一分为十二次日月之所躔也地有十二分王侯之国也每次三十二度三十三分之十四日至其初为节至其中为中气自危十度至壁八度谓之豕韦之次立春惊蛰居之卫之分野同【并注补后汉书三】
　　以迎春于东郊
　　迎春者礼太皥勾芒之神也于东郊就其位也邑外为郊去邑八里内因木数也周礼建国之神位兆五帝于四郊以青珪礼东方以赤璋礼南方以白琥礼西方以璜礼北方皆有牲币各放其方之色乐奏太簇歌青阳冕执干戚舞云翘育命所以尊收时和也蔡章句【御览五百二十八】　东郊八里郊也卢注【魏书五十五】
　　宿
　　日所在蔡章句
　　离
　　月所歴同【并困学纪闻五】
　　乃以元日
　　日干也有事于天用日同　元善也郊天阳也故以日卢注【周山文议】　日甲至癸也同【刘蔓议】
　　乃择元辰
　　辰支也有事于地用辰蔡章句　辰子至亥也卢注【并南齐书九】　借田隂也故以辰同【册府元龟五百七十七】
　　躬耕帝籍
　　天子籍田千亩以供上帝之粢盛借人力以成其功故曰帝籍蔡章句【初学记三】　帝天也籍耕也春秋传曰鄅人籍稻故知籍为耕也卢注
　　天子三推三公五推卿诸侯九推
　　天子耕籍一发九推耒周礼二耜为耦一耜之伐广尺深尺伐发也天子及三公坐而论道参五职事故三公以五为数即诸侯当究成天子之职事故以九为数伐皆三者礼以三为文同【并注补后汉书四】
　　善相丘陵阪险原隰土地所宜
　　丘陵原隰阪险总而曰地蔡章句【北堂书钞百五十七】　色别曰土同【御览三十七】
　　天气
　　天有纯阳积刚运转无穷其体运行包地之外天左旋出地上而西入地下而东其绕北极七十度常见不伏同【北堂书钞百四十九】
　　入学
　　三王教化之宫总名为学五经通义【叶廷珪海録碎事十九】
　　习舞
　　乐容曰舞有俯仰张翕行缀长短之制蔡章句【艺文类聚四十三】　天子省风以作乐舞所以节八音而行八风天子八佾诸侯六佾大夫四佾佾列也每佾八人每服冕而执戚同【御览五百七十四】
　　则水潦为败
　　太隂新休少阳尚微而行冬令以导水气故水潦至而败生物也同【旧唐书八十九】
　　大挚
　　挚折伤同【黄震日抄十六】
　　首种不入
　　太隂干时雨雪而霜故伤首种同【通典七十六】　麦以秋种故谓之首种入收也春为沍寒所伤故至夏麦不成同【旧唐书八十九】



　　古经解钩沈卷十一
<经部,五经总义类,古经解钩沉>
　　钦定四库全书
　　古经解钩沈卷十二
　　长洲余萧客撰
　　礼记二
　　月令
　　始雨水
　　自壁八度至胃一度谓之降娄之次雨水春分居之鲁之分野蔡章句【注补后汉书三】
　　鸟至至之日以大牢祀于髙禖
　　髙尊也禖祀也吉事先见之象也盖为人所祈子孙之祀鸟感阳而至其来主为字乳蕃滋故重其至日因以用事契母简狄盖以鸟至日有事髙禖而生契焉故诗曰天命鸟降而生商同　鸟至时阴阳中万物生故于是以三牲请子于髙禖之神居明显之处故谓之髙因其求子故谓之禖以为古者有媒氏之官因以为神卢注【并注补后汉书四】髙禖先王子孙之祀也五经要义【事物纪原二】
　　后妃帅九嫔御
　　后妃将嫔御皆防于髙禖以祈孕姓蔡章句
　　乃礼天子所御
　　天子所御谓后妃已下至御妾孕姓有萌芽者也同
　　带以弓韣
　　韣弓衣同
　　授以弓矢于髙禖之前
　　饮以醴酒带以弓矢于髙禖之前弓矢者男子之事也同【并初学记十】
　　日夜分
　　昼有五十刻夜有五十刻马融注【校宋疏二十三】
　　毋竭川泽
　　众流注海曰川蔡章句【广韵二】
　　习乐
　　乐声曰歌同【萟文类聚四十三】
　　律中姑洗
　　以姑洗为角南吕为羽则微浊也同【注补后汉书一】
　　桐始华
　　木之后华者也同【埤雅十四】
　　虹始见
　　虹防蝀也隂阳交接之气着于形色者也雄曰虹防曰蜺蜺常依隂云而昼见于日冲无云不见大隂亦不见率以日西见于东方故诗云防蝀在于东蜺常在于旁四时长有之唯雄虹见藏有月同【萟文类聚二】夫隂阳不和婚姻失序即生此气同【初学记二】
　　乃荐鞠衣
　　祭在明堂王权　贺玚【校宋疏二十二】
　　乃告舟备具
　　备谓楫櫂绵绳维引之具蔡章句【御览七百六十八】
　　天子始乘舟荐鲔于寝庙
　　阳气和暖鲔鱼时至将取以荐寝庙故因是乘舟禊于名川也论语暮春浴乎沂洎上及下古有此礼今三月上已祓于水滨盖出此也同【宋书十五】
　　毕
　　掩飞禽曰罼同【御览八百三十二】
　　鸣鸠拂其羽
　　鹘鸠也鸠先是时鸣故称鸣鸠拂犹搏也阳气所感故搏羽同
　　戴胜降于桑
　　以动民事也同【并埤雅九】
　　审五库之量
　　审者审所用多少也　一曰车库二曰兵库三曰祭器库四曰乐库五曰宴器库蔡章句【初学记二十四】
　　革
</div>
    <div class="pagination">
<a href="古经解钩沉_page41.html">上一页</a><span>...</span><a href="古经解钩沉_page37.html">37</a><a href="古经解钩沉_page38.html">38</a><a href="古经解钩沉_page39.html">39</a><a href="古经解钩沉_page40.html">40</a><a href="古经解钩沉_page41.html">41</a><span class="current-page">42</span><a href="古经解钩沉_page43.html">43</a><a href="古经解钩沉_page44.html">44</a><a href="古经解钩沉_page45.html">45</a><a href="古经解钩沉_page46.html">46</a><a href="古经解钩沉_page47.html">47</a><span>...</span><a href="古经解钩沉_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
