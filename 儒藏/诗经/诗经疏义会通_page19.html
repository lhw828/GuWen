<!DOCTYPE html>
<html>
<head>
    <meta charset="UTF-8">
    <title>诗经疏义会通 - 第 19 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诗经疏义会通 - 第 19 页/共 45 页</h1>
    <div class="content">　　○我心匪石不可转也我心匪席不可卷【卷勉反】也威仪棣棣不可选也
　　赋也棣棣富而间习之貌【辑録辅氏曰富谓富盛也富盛则全备而无欠缺闲习则从容而不生踈】选简择也○言石可转而我心不可转席可卷而我心不可卷威仪无一不善又不可得而简择取舎皆自反而无阙之意【不可转其志确也不可卷其节坚也不可选其德备也存诸中者不可移形于外者无不善荘姜之贤具于此章○增释许氏曰此章于是自反平昔我心贞固过于石而不可转我心平直过于席而不可卷威仪动止之间皆无一失而不必选而不见答于君子岂我心之过哉石不可转是其贞洁自守之操坚席不可卷是其公平逮下之心溥也】
　　○忧心悄悄【七小反】愠于羣小觏【古豆反】闵既多受侮不少静言思之寤辟【避亦反】有摽【符小反】
　　赋也悄悄忧貌愠怒意羣小众妾也言见怒于众妾也觏见闵病也辟拊心也摽拊心貌【此章言已所以忧之之事不得于其夫则必见侮于其下理势然也辑録尔雅注摽椎胷也○增释许氏曰此章谓我之忧者自揆无过正以见怒诸妾谗譛而致然黙而思之无可柰何惟拊心而已】
　　○日居月诸胡迭【待结反】而微心之忧矣如匪澣【户管反】衣静言思之不能奋飞
　　比也居诸语辞迭更微亏也【辑録严氏曰微谓不明也日月食则不明十月之交云彼月而微此日而微】匪澣衣谓垢污不濯之衣奋飞如鸟奋翼而飞去也○言日当常明月则有时而亏犹正嫡当尊众妾当卑今众妾反胜正嫡是日月更迭而亏是以忧之至于烦寃愦【古对反心乱也】眊【音冐蒙防日不明之貌】如衣不澣之衣恨不能奋起而飞去也【妇人从一而终无可去之理惟安于义命而已○増释此章再言上下失序所以忧不能解但恨不可飞去耳忧之极止曰不能奋飞是不可以去谓正而不怨也】
　　栢舟五章章六句【一章言徳不见取于夫而二章则内外俱困也三章言德不备于已而四章则上下俱困也五章则以无可柰何而自安之意结之辑録解頥曰庄姜不得志于夫而无怨夫之意不见礼于兄弟而无絶兄弟之情不见爱于众妾而无怨众妾之心而所以自反者惟知心志不可以不专一威仪不可以不闲习使恶我者无得而简择怒我者无得以瑕疵亦可谓善自处矣此所以居变风之首也欤○増释许氏曰此诗旧説男子作朱子以为妇人诗盖观其辞气而得之而卑顺柔弱四言举一篇大防此读诗凡例也读诗者每于一诗吟哦上下优防泳以意随之而求诗人志之所在庶不负朱子之教也】
　　緑兮衣兮緑衣黄里心之忧矣曷维其已
　　比也緑苍胜黄之间色黄中央土之正色【辑録青黄赤白黑为之正色緑红碧紫纁为之间色木克土故苍胜黄】间色贱而以为衣正色贵而以为里言皆失其所也已止也○荘公惑于嬖妾【辑録荘公杨武公子嬖妾盖公子州吁之母嬖幸也爱也】夫人荘姜贤而失位故作此诗言緑衣黄里以比贱妾尊显而正嫡幽微【辑録孔氏曰间色为衣而见正色反为里而隠犹妾防宠而显夫人反见踈而微也】使我忧之不能自已也【辑録谢氏曰嫡妾易位尊卑不明家不齐则国不治荘姜之心岂但忧一身哉为君忧为君之子忧为国家后日忧其忧何时能止也】
　　○緑兮衣兮緑衣黄裳心之忧矣曷维其亡
　　比也上曰衣下曰裳记曰衣正色裳间色今以緑为衣而黄者自里转而为裳其失所益甚矣【幽微已不可卑贱尤不可辑録孔氏曰间色为衣而在上正色为裳而处下犹妾防宠而尊夫人反见踈而卑前以表里喻幽显此以上下喻尊卑○增释前以掩蔽而言此以倒置而言皆夫人之失位也】亡之为言忘也
　　○緑兮丝兮女【音汝】所治【平声】兮我思古人俾无訧【音尤叶于其反】兮
　　比也女指其君子而言也治谓理而织之也俾使訧过也○言緑方为丝而女又治之以比妾方少艾而女又嬖之也然则我将如之何哉亦思古人有甞此而善处之者以自励焉使不至于有过而已【辑録辅氏曰彼之所为自违悖而我之所为则欲其无过而已此其所以为贤也】
　　○絺兮绤兮凄【七西反】其以风【叶为愔反】我思古人实我心比也凄寒风也○絺绤而遇寒风犹已之过时而见弃也故思古人之善处此者真能先得我心之所求也【年有老少则恩有隆替此理之必然无足恠者但思古人而俾无訧则取法于彼以免过也思古人而我心则彼已同然而过可免矣○增释许氏曰此章之思古人反谓之我心是在我者处之素定而古人善处此者反得我心之所同然者耳至此岂有一毫怨怼不平之气哉此庄姜所以为贤也】
　　緑衣四章章四句
　　庄姜事见春秋传此诗无所考姑从序説下三篇同【前二章乎情后二章止乎礼义前二章则观事势颠倒而伤其变后二章则察时运盛衰以处其变辑録解頥曰前之忧忧今日遇此而无聊也后之思思古人处此之有道也然古人之处此亦岂有它道哉亦曰安于义命而已矣陈定宇曰不得于夫而不疾其妾惟思古人以自修其身忧而不伤怨而不怒孔子谓诗可以怨其此类也夫】
　　燕燕于飞差【初宜反】池其羽之子于归逺送于野【叶上与反】瞻望弗及泣涕如雨
　　兴也燕鳦【音壹】也谓之燕燕者重言之也差池不齐之貌【相随而飞一先一后也】之子指戴妫也归大归也【妇人已嫁复归宗曰大归大归者不反之义辑録郊外曰野无声出涕曰泣】○庄姜无子以陈女戴妫之子完为已子庄公卒完即位嬖人之子州吁弑之故戴妫大归于陈【辑録左庄公又娶于陈曰厉妫生孝伯早死其娣戴妫生完是为桓公公四年州吁弑之厉戴皆諡妫陈姓也】而庄姜送之作此诗也【彼相随而不离此逺送而难别意有相类故用起兴辑録苏氏曰礼妇人送迎不出门逺送于野情之所不能已也严氏曰风人含不尽之意此但叙离别之恨而子弑国危之戚皆然在不言之中矣】
　　○燕燕于飞颉【户结反】之颃【户郎反】之之子于归逺于将之瞻望弗及伫立以泣
　　兴也飞而上曰颉飞而下曰颃将送也伫立久立也
　　○燕燕于飞下上【时掌反】其音之子于归逺送于南【叶尼心反】瞻望弗及实劳我心
　　兴也鸣而上曰上音鸣而下曰下音送于南者陈在卫南【颉之颃之飞相上下也下丄其音声相应和也皆不忍相违之意辑録辅氏曰泣涕如雨初别时也伫立以泣已别而久立以泣也实劳我心既去而思之不忘也】
　　○仲氏任【而今反】只【音纸】其心塞渊【叶一均反】终温且惠淑慎其身先君之思以勗【防肉反】寡人
　　赋也仲氏戴妫字也以恩相信曰任只语辞塞实渊深终竟温和惠顺淑善也【塞实则不虚妄渊深则不浅露温和则不刚愎忠顺则不乖戻以此淑慎其身可谓贤矣而又相勉以思先君二南之外无此媵妾】先君谓庄公也朂勉也寡人寡徳之人庄姜自称也○言戴妫之贤如此又以先君之思勉我使我常念之而不失其守也【此章备言嫡媵相与如此以见涕泣劳心之故也辑録疏云仲氏有徳行其心诚实而深逺又终能温和恭顺善自谨慎其身内外之徳既如此又于将归之时以思先君之故劝勉寡人以礼义也】杨氏曰州吁之暴桓公之死戴妫之去皆夫人失位不见答于先君所致也而戴妫犹以先君之思勉其夫人真可谓温且惠矣【辑录朱子曰古人文字之美词气温和理义精宻如此秦汉以后无此等语某读诗于此数语读书至先王肇修人纪至兹惟艰哉深诵叹之又曰譬如画工传神一般直是写得他精神出】
　　燕燕四章章六句【前三章述已之情后一章美妫之徳辑録解頥曰余读是诗未甞不叹庄公之狂惑也使其翻然悔悟立庄姜以为之主俾戴妫以为之助则闺门正矣立子完以为之嫡命石蜡以为之辅则国本定矣若州吁者可教则姑教之不可教则去之夫如是则卫非今日之卫即康叔武公之卫矣顾乃以宠夺正以孽夺宗卒贻国家无穷之祸不谓之狂惑而可乎】
　　日居月诸照临下土乃如之人兮逝不古处【昌吕反】胡能有定寜不我顾【叶果五反】
　　赋也日居月诸呼而诉之也之人指庄公也逝语辞古处未详或云以古道相处也【辑録王氏曰不以古夫妇之道处我】胡寜皆何也○庄姜不见答于庄公故呼日月而诉之言日月之照临下土久矣今乃有如是之人而不以古道相处【辑録辅氏曰观緑衣之诗所谓我思古人则于此叹荘公不以古道处已者宜也自处以古人为法而望人以古道处已庄姜之处已望人皆有则矣】是其心志囬惑亦何能有定哉而何为其独不我顾也见弃如此而犹有望之之意焉此诗人所以为厚也【辑録四胡有定期之之辞谓今其心囬惑何时而能定乎此庄姜忠厚之意也朱子説是已然之辞通释曰每章章末二句皆有望之之意】
　　○日居月诸下土是冒乃如之人兮逝不相好【呼报反】胡能有定寜不我报
　　赋也冒覆也报答也
　　○日居月诸出自东方乃如之人兮徳音无良胡能有定俾也可忘
　　赋也日旦必出东方月望亦出东方徳音美其辞无良丑其实也【虽若美而实则丑矣】俾也可忘言何独使我为可忘者【庄姜之贤可亲不可忘者也而庄公忘之何哉】
　　○日居月诸东方自出父兮母兮畜我不卒胡能有定报我不述
　　赋也畜养卒终也不得其夫而叹父母养我之不终盖忧患疾痛之极必呼父母人之至情也【增释呼日月而诉之犹未极其情呼父母而诉之其忧患之情极其至也】述循也言不循义理也【始责其不以古道处我终责其不循义理以报我性情之厚而于正者也报我不述于终风首章可见】日月四章章六句【呼日月而怨其夫则又望焉者也呼日月而怨父母则絶意于夫无所望也】此诗当在燕燕之前下篇放此【终风有惠来之时则公犹未絶于姜也栢舟有往愬之语则姜犹冀夫兄弟之助已也緑衣思古人日月呼父母则无可柰何亦已而已四诗次第当然】
　　终风且顾我则【叶音燥】谑【许约反】浪敖【五报反】中心是悼
　　比也终风终日风也疾也谑戯言也浪放荡也悼伤也○庄公之为人狂荡疾庄姜盖不忍斥言之故但以终风且为比言虽其狂如此然亦有顾我则笑之时但皆出于戯慢之意而无爱敬之诚【辑録顾我则笑是不礼其夫人而不能相敬如宾可见矣】则又使我不敢言而心独伤之耳盖庄公慢无常而庄姜正静自守所以忤其意而不见答也【辑録忤音悮逆也违戾也】
　　○终风且霾【亡皆反叶音貍】惠然肯来【叶如字又陵之反】莫往莫来悠悠我思【叶新才新赍二反】
　　比也霾雨【去声】土防霿【音茂又音梦】也【辑録尔雅曰大风尘土从上而下也】惠顺也悠悠思之长也○终风且霾以比庄公之狂惑也虽云狂惑然亦或惠然而肯来【辑録毛氏曰时有顺心也】但又有莫往莫来之时则使我悠悠而思之望其君子之深厚之至也
　　○终风且曀【于计反】不日有曀寤言不寐愿言则嚏【都丽反】比也隂而风曰曀有又也【辑録古有又通】不日有曀言既曀矣不旋日而又曀也亦比人之狂惑暂开而复蔽也愿思也嚏鼽【音仇】嚏也【辑録礼记月令民多鼽嚏陈氏曰者气室于鼻嚏者声出于口皆肺疾也】人气感伤闭鬱又为风霿所袭则有是疾也【辑録辅氏曰寤则忧而不能寐思之则感伤气闭而成疾其忧危甚矣】
　　○曀曀其隂虺虺其靁寤言不寐愿言则懐【叶胡揋反】比也曀曀隂貌虺虺靁将而未震之声【辑録吕氏曰骤雨迅雷其止可待至于曀曀之隂虺虺之雷则殊未有开霁之期也】以比人之狂惑愈深而未巳也【比不日有曀为尤甚】懐思也
　　终风四章章四句
　　説见上【始则怨其爱之不诚次则怨其来之不继始则怨其迷惑之不悟终则怨其迷惑之渐深辑録许氏曰庄姜贤夫人也所思者大矣国君及夫人父母一国而国人作则者也庄公无君人仪度其曰终风且曰霾曀隂雷曰谑浪笑傲为君如此果足正一国乎夫人贤而不见答果足以示人齐家之道乎国君之家不齐则一国之家不齐一国之家不齐则国殆矣夫人之中心是悼悠悠之思寤而不寐愿言而嚏而懐所思者大矣非情欲之谓也傥庄姜为思情欲之人则谑浪笑傲而必喜隂曀虺雷而必怒矣解頥曰变风之始于庄姜何也曰妇人夫其所天也以夫则狂惑妾其所使也以妾则上僣子其所特頼以终身也以子则而无礼庄姜之处此亦难矣虽遭人伦之变而不失乎天理之常则庄姜亦贤矣哉是可以为处变者之法矣】
　　击鼓其镗【叶当反】踊跃用兵【叶晡芒反】土国城漕我独南行【叶户郎反】
　　赋也镗击鼓声也踊跃坐作击刺之状也兵谓戈防之属土土功也国国中也漕卫邑名【辑録漕鄘地也在河南　増释鄱阳张氏曰西征记今白马城卫之漕邑今滑州白马县】○卫人从军者自言其所为因言卫国之民或役土功于国或筑城于漕而我独南行有锋镝死亡之忧【辑録锋兵端也镝音滴矢锋也】危苦尤甚也【此章言其啓行之事而怨之辑録李迂仲曰土国城漕非不劳苦而独处于境内今我之在外死亡未可知也郑氏曰南行从军南行伐郑】
　　○从孙子仲平陈与宋不我以归忧心有忡【敕中反叶敕众反】赋也孙氏子仲字时军帅也平和也合二国之好也【辑録胡氏曰必先和陈宋而后进兵也】旧説以此为春秋公四年州吁自立之时宋卫陈蔡伐郑之事恐或然也【辑録左传隠公四年卫州吁弑桓公而自立将修先君之怨于郑而求宠于诸侯使告于宋曰君若伐郑以除君害君为主敝邑以赋与陈蔡从宋人许之夏宋陈蔡卫伐郑围其东门五日而还秋四国复伐郑败郑徒兵取其禾而还朱子曰围郑五日而还出兵不为久而怨之如此者自犯大逆众叛亲离莫肯为之用者矣】以犹与也言不与我而归也【此章本其啓行之故而怨之】
　　○爰居爰处爰防【息浪反】其马【叶满补反】于以求之于林之下【叶后五反】
　　赋也爰于也于是居于是处于是防其马而求之于林下见其失伍离次无闘志也【此章陈其怠慢之状而怨之】
　　○死生契【舌结反】阔【叶苦劣反】与子成説执子之手与子偕老【叶鲁吼反】
　　赋也契阔隔逺之意成説谓成其约誓之言○从役者念其室家因言始为室家之时期以死生契阔不相忘弃又相与执手而期以偕老也【此章述其室家之情而怨之】
　　○于【音吁下同】嗟阔【叶苦劣反】兮不我活【叶户劣反】兮于嗟洵【音荀】兮不我信【叶师人反】兮
　　赋也于嗟叹辞也阔契阔也活生洵信也信与申同○言昔者契阔之约如此而今不得活偕老之信如此而今不得伸意必死亡不复得与其室家遂前约之信也【此章极其室家之思而怨之】
　　击鼓五章章四句【辑録解頥曰役土功于国者此民也筑城于漕者亦此民也南行而平陈与宋者又此民也先王之于民也不得已而用之则必先其所急后其所缓未闻众役并兴罢民之力以逞已之志若斯之甚者也是亦可谓忍矣其卒至于败亡也宜哉】
　　凯风自南【叶尼心反】吹彼心心夭夭【于骄反】母氏劬劳【叶音僚】
　　比也南风谓之凯风长养万物者也小木丛生多刺难长而心又其稚弱而未成者也【辑録许氏曰字书如枣而多刺木坚色赤丛生白色为白棘实酸者为樲棘】夭夭少好貌劬劳病苦也○卫之淫风流行虽有七子之母犹不能安其室故其子作此诗以凯风比母心比子之防时【此章言母不言子是直以凯风比母心比子之防时也】盖曰母生众子防而育之其劬劳甚矣【辑録严氏曰至夏始生凯风南来吹彼稚弱之心至于夭天然少好则风之为力多矣比母以慈爱之情养我七子之身至于少长则母亦当苦矣母之养子于少时最劳苦】本其始而言以起自责之端也
　　○凯风自南吹彼薪母氏圣善我无令人
　　兴也【辑録通释曰上章言凯风心而下句无应故属比此章言风与而下文以母与子应故属兴二章相似而不同也】圣叡令善也　可以为薪则成矣然非美材故以兴子之壮大而无善也【此章言母氏又言子则是以凯风兴母心兴子盖美恶之不相类为兴】复以圣善称其母而自谓无令人其自责也深矣【辑録刘执中曰自言七子之中有一令善之入则母亦不舍之而去】
　　○爰有寒泉在浚之下【叶后五反】有子七人母氏劳苦兴也浚卫邑【増释鄱阳张氏曰寒泉在濮州濮阳县东南水经注濮水枝津东迳浚城南而北去濮阳三十五里城侧有寒泉冈即诗寒泉浚下浚都陈留曰浚仪】○诸子自责言寒泉在浚之下犹能有所滋益于浚而有子七人反不能事母而使母至于劳苦乎【泉有益浚之理人无事母之能人不如物所以为兴】于是乃若微指其事而痛自刻责以感动其母心也母以淫风流行不能自守而诸子自责但以不能事母使母劳苦为词【辑録孔氏曰此谓母今日劳苦思嫁与上章劬劳不同也】婉词防諌【增释鄱阳张氏曰事父母防諌防微也内则篇父母有过下气怡色柔声以諌也】不显其亲之恶可谓孝矣下章放此
　　○睍【胡显反】睆【华板反】黄鸟载好其音有子七人莫慰母心兴也睍睆清和圎转之意○言黄鸟犹能好其音以恱人而我七子独不能慰恱母心哉【此亦以人不如物起兴】凯风四章章四句【一章起自责之端二章极自责之义三章四章主于自责而有微讽之意焉　凯风亲之过小者也然以他人言之则不免乎怨而其子之负罪引慝如此但小弁其一时发见之良心耳此则真诚实意哀痛恳切欲以感悟其亲二诗不能无间也】
　　雄雉于飞泄泄【移世反】其羽我之懐矣自诒伊阻
　　兴也雉野鸡雄者有冠长尾身有文采善鬭泄泄飞之缓也懐思诒遗【去声】阻隔也○妇人以其君子从役于外故言雄雉之飞舒缓自得如此而我之所思者乃从役于外而自遗阻隔也【物得自由人不如物故以起兴辑録辅氏曰我之懐矣指其夫也自诒伊阻不以怨人也】
　　○雄雉于飞下上【时掌反】其音展矣君子实劳我心兴也下上其音言其飞鸣自得也展诚也言诚又言实所以甚言此【辑録此字或作其字】君子之劳我心也【上章托物为君子之行役劳苦而起兴此章托物为己之思念劳役而起兴也辑録辅氏曰言有尽而意无穷也】
　　○瞻彼日月悠悠我思【叶新赍反】道之云逺曷云能来【叶陵之反】赋也悠悠思之长也见日月之往来而思其君子从役之久也【辑録郑氏曰视日月之行迭往迭来今君子独久行役而不来使我心悠悠然思之】
　　○百尔君子不知徳行【下孟反叶户郎反】不忮【之豉反】不求何用不臧
　　赋也百犹凡也忮害求贪臧善也○言凡尔君子岂不知徳行乎若能不忮害又不贪求【仁则不忮义则不求此则所谓德行也】则何所为而不善哉忧其逺行之犯患冀其善处而得全也【思君子之诗多矣而未有及于徳行者此雄雉所以为最贤也辑録吕氏曰思其君子之切而知其未得归也于是自解曰凡百君子但不忮害不贪求则何所用而不善锥久处军旅之间固无患也胡氏曰此亦乎情止乎礼义之意】
　　雄雉四章章四句【前三章极思之之心后一章致愿之之意辑録解頥曰此诗则虽思之之切是亦情之正也惟其思之也切故其忧之也深惟其忧之也深故其勉之也至噫不忮不求此孔门克己之术求仁之方而行役之妇人能言之其亦可谓贤也已此其所以为先王之遗泽也欤】
　　匏有苦叶济有深渉深则厉浅则揭【苦例反】
　　比也匏瓠【音防】也【辑録埤雅曰长而瘦上曰瓠短颈大腹曰匏盖匏苦而瓠甘复有长短之殊非一物也】匏之苦者不可食特可佩以渡水而已然今尚有叶则亦未可用之时也【辑録范氏曰深则厉共叶枯落然后干之佩以渡水】济渡处也行渡水曰渉以衣而渉曰厉【水自带已上至心曰厉渡水不祼体故着里衣而渡也】褰【音骞】衣而渉曰掲【辑録尔雅曰繇膝以下为掲繇膝以上为渉繇带以上为厉繇自也】○此刺淫乱之诗言匏未可用【辑録尚未可用为浮渡之器】而渡处方深行者当量其浅深而后可渡以比男女之际亦当量度礼义而行也【辑録范氏曰深则厉浅则掲宜斟酌也若不顾礼义犹不度水之深浅而欲济也】
　　○有弥【弥尔反】济盈有鷕【以小反】雉鸣济盈不濡轨【居美反叶居有反】雉鸣求其牡
　　比也弥水满貌鷕雌雉声轨车辙也【车轮辗地处为辙】飞曰雌雄走曰牝牡○夫济盈必濡其辙雉鸣当求其雄此常理也今济盈而曰不濡轨雉鸣而反求其牡【辑録竹房张氏曰走曰牝牡此尔雅释兽之正例诸家以牝鸡雄狐为证言飞走通也殊不识诗人之意曰当濡其辙今乃不濡其辙迹是大可怪也当求其维今乃求其牡兽是大异常也如此歌之则得诗人之意知集之防也】以比淫乱之人不度礼义非其配耦而犯礼以相求也【辑録解頥曰礼有节文义有裁制礼其体也义其用也弃礼则必至于妄作违义则必至于妄求此乱之人所以逆埋犯分而不顾也○増释吴师道曰此章盈鸣此句中冇韵朱子谓之腰韵説见九罭公归鸿飞下】
　　○雝雝鸣鴈【叶鱼旰反】旭【许玉反】日始旦士如归妻迨氷未泮赋也雝雝声之和也鴈鸟名似鵞畏寒秋南春北旭日初出貌昏礼纳采用鴈【辑録娶妻之礼以昏为期因名礼必以昏者取阳往隂来之义也纳其采择之礼用鴈为挚者取其顺隂阳往来之义六礼唯纳徴用币余皆用鴈程子曰取其不再偶也】亲迎【去声】以昏而纳采请期以旦归妻以氷泮而纳采请期迨氷未泮之时【辑録注纳采问名纳吉纳徴请期皆用昕唯亲迎用昏用昕使者用昏壻也所谓氷泮即仲春时也】○言古人之于婚姻其求之不暴【辑録横猝也急也】而节之以礼如此以深刺【去声】乱之人也【陈古义以刺今此章可以当之】
　　○招招【照遥反】舟子【叶奬里反】人渉卬【五郎反】否【叶补美反】人渉卬否卬须我友【叶羽轨反】
　　比也招招号【音毫】召之貌舟子舟人主济渡者卬我也○舟人招人以渡人皆从之而我独否者待我友之招而后从之也以比男女必待其配耦而相从而刺此人之不然也
　　匏有苦叶四章章四句【一章言事适其可为宜二章言物反其常为恠三章言古礼不可悖四章言非类不可从○増释许氏曰此诗一章以水喻礼渉是徒歩度水之名水浅可渉则是合礼而可行者也水深险而不可渉则是非礼而不可行者也今济处有深渉是不可渉者也况匏尚未可为浮渡之器乎以比非礼絶不可行之事是指淫乱而言也然于可渡处又当分择深浅以厉以掲比事有合礼可行而又须择义谓虽于礼可成男女之好又择义而行之可也大抵四句作两截防深渉之深非深厉之深深渉是水大深而不可渉者下靣是水可渉而又就其中度浅深而揭厉也二章正刺不度礼义非其配偶犯礼相求济盈不濡轨应一章下两句雉鸣求其牝应一章上两句三章言昏礼之正即深厉浅揭之意而济盈不濡轨之反四章言非类不可从是济冇深渉之意而雉鸣求其牡之反】
　　习习谷风以隂以雨黾勉同心不宜有怒【叶暖五反】采葑【孚容反】采菲【妃鬼反】无以下体徳音莫违及尔同死【川想止反】比也习习和舒也东风谓之谷风【辑録毛氏曰隂阳和而谷风生】葑蔓【音万】菁【音精】也菲似葍【音福】茎麄叶厚而长有毛下体根也【辑録释文今菘菜也江南有菘江北有蔓菁相似而异菲葍类尔雅谓□菜河内谓蓿菜皆可食之物也】葑菲根茎皆可食而其根则有时而美恶徳音美誉也○妇人为夫所弃故作此诗以叙其悲怨之情言隂阳和而后雨泽降如夫妇和而后家道成故为夫妇者当黾【辑録黾勉也】勉以同心而不宜至于有怒又言采葑菲者不可以其根之恶而弃其茎之美如为夫妇者不可以其顔色之衰而弃其徳音之善但徳音之不违则可以与尔同死矣【此章正言夫妇之道】
　　○行道迟迟中心有违不逺伊迩薄送我畿【音祈】谁谓荼【音徒】苦其甘如荠【音泚】宴尔新昏如兄如弟【待礼反】
　　赋而比也迟迟舒行貌违相背也畿门内也荼苦菜蓼属也详见良耜荠甘菜宴乐也新昏夫所更娶之妻也○言我之被弃行于道路迟迟不进盖其足欲前而心有所不忍如相背然而故夫之送我乃不逺而甚迩亦至其门内而止耳又言荼虽甚苦反甘如荠以比已之见弃其苦有甚于荼而其夫方且宴乐其新昏如兄如弟而不见恤盖妇人从一而终今虽见弃犹有望夫之情厚之至也【此章见弃之时不忍絶意于夫而夫则絶意于已也辑録通释曰此章上四句赋其望夫之意而及其夫之薄情下四句则比已之甚苦而叹其夫之方乐】
　　○泾以渭浊湜湜【音殖】其沚【音止】宴尔新昏不我屑以毋逝我梁毋我笱【古口反】我躬不阅遑恤我后【胡口反】
　　比也泾渭二水名泾水出今原州百泉县笄头山东南至永兴军髙陵入渭渭水出渭州渭源县鸟防山至同州冯翊县入河【辑録吕氏曰诗人多述土风以卫诗而逺引泾渭者盖取其清浊之意而比之耳○原州百泉县今平凉府镇原县永兴军髙陵今西安府髙陵县渭州渭源县今平凉府渭源县同州冯翊县今西安府同州地并陜西】湜湜清貌沚水渚也屑洁以与逝之也梁堰【音宴】石障水而空【音控】其中以通鱼之往来者也笱以竹为器而承梁之空以取鱼者也阅容也○泾浊渭清然泾未属渭之时虽浊而未甚见由二水既合而清浊益分然其别出之渚流或稍缓则犹有清处妇人以自比其容貌之衰久矣又以新昏形之益见憔悴然其心则固犹有可取者但以故夫之安于新昏故不以我为洁而与之耳又言毋逝我之梁毋我之笱以比欲戒新昏毋居我之处毋行我之事而又自思我身且不见容何暇恤我已去之后哉知不能禁而絶意之辞也【此章言已之容貌虽衰而徳犹可取者然夫既絶意于已则已无可柰何矣在已且然况暇为新婚计哉辑録辅氏曰不忍遂弃其家事者仁也知其不能禁而絶意焉者知也】
　　○就其深矣方之舟之就其浅矣泳之游之何有何亡黾勉求之凡民有防匍【音蒲】匐【蒲北反】救【叶居尤反】之
　　兴也方桴舟船也潜行曰泳浮水曰游【辑録通释曰泳与防今俗所谓迷与泅也】匍匐手足并行急遽之甚也【辑録説文曰匍手行也匐伏地也】○妇人自陈其治家勤劳之事言我随事尽其心力而为之深则方舟浅则泳游不计其有与亡而勉强以求之【人之济水必量浅深我之治家不计有无谓以处事之道反相因为兴可也但集释兴体无此例疑兴字当作比字而深则方舟之上有如字辑録孔氏曰随水深浅期于必渡犹随事难易期于必成不问贫富吾皆尽力求之】又周睦其隣里乡党莫不尽其道也【此章则皆自许之辞言其不当见弃】
　　○不我能慉【许六反】反以我为雠既阻我徳贾【音古】用不售【市救反叶市周反】昔育恐育鞠【居六反】及尔颠覆【芳服反】既生既育比予于毒
　　赋也慉养阻却鞠穷也○承上章言我于女家勤劳如此而女既不我养而反以我为仇雠惟其心既拒却我之善故虽勤劳如此而不见取如贾之不见售也【辑録説文售卖去手也】因念其昔时相与为生惟恐其生理穷尽而及尔皆至于颠覆今既遂其生矣乃反比我于毒而弃之乎张子曰育恐谓生于恐惧之中育鞠谓生于困穷之际亦通【此章言故夫弃我之然如此患难相保安乐相违可怨也○谷风之妇人前以徳音自许后以我徳自许观其经营于内周恤于外困穷不陷渉险而亨则其所以自许者诚不为过矣辑録李氏曰正所谓将恐将惧惟予与汝将安将乐汝转弃予是也】
　　○我有防蓄【勅六反】亦以御【鱼吕反下同】冬宴尔新昏以我御穷有洸【音光】有溃【户对反】既诒我肄【羊至反】不念昔者伊余来塈
　　兴也防美蓄聚御当也洸武貌溃怒色也【辑録项氏曰洸水涌也其勇如水涌水之溃者其横而四出故怒之盛者为溃】肄劳塈息也○又言我之所以蓄聚美菜者盖欲以御冬月乏无之时至于春夏则不食之矣今君子安于新昏而厌弃我是但使我御其穷苦之时至于安乐则弃之也【物可弃陈而取新夫妇不可圗新而厌旧也此以处置事理不同为兴】又言于我极其武怒而尽遗我以勤劳之事曽不念昔者我之来息时也追言其始见君子之时接礼之厚怨之深也【初以安逸与我后以勤劳遗我何终始之不相似也○此章又承上章之意而怨其有始无卒也】
　　谷风六章章八句【辑録朱子曰防诗义理外更好防他文章且如谷风他只是如此説出来然而序得事曲折先后皆有次序而今费尽气力去做后尚做得不好辅氏曰观此一诗比物连类因事兴词条理秩然有序勤而不怨怨而不怒玩而味之可谓贤妇人矣而见弃于夫者亦独何哉解頥曰谷风虽弃妇所作而观其自叙有治家之勤有睦隣之善有安贫之志有周急之义皆其节之可取者也至于见弃矣而拳拳忠厚之意犹蔼然溢于言辞之表则是初无可弃之罪也徒以其夫之安于新昏不以为洁而弃之耳然其言之有序而不廹如此殆庶防乎夫子所谓可与怨者矣】
　　式微式微胡不归微君之故胡为乎中露
　　赋也式语辞微犹衰也再言之者言衰之甚也【辑録范氏曰诸侯失国而寄于他国之邑防莫甚焉故郭璞注云言至防也】防犹非也中露露中也言有露濡之辱而无所芘覆【音阜】也○旧説以为黎侯失国而寓于卫【辑録郑氏曰寓寄也黎侯为狄人所逐弃其国而寄于卫○增释鄱阳张氏曰黎氏故国或云黎山氏国子诸侯爵即西伯所戡者与纣都接今潞州东十八里有故侯城有亭】其臣劝之曰衰防甚矣何不归哉我若非以君之故则亦胡为而辱于此哉【増释许氏曰此诗两章上二句劝归之辞下二句怨辞也晏子曰君为社稷死则死之为社稷亡则亡之若为已死已亡非其私防谁敢任之今曰防君之故又曰防君之躬以侯有为已亡之意盖黎侯必有不君致乱之阶而召狄故其谓所以濡于中露陷于泥中者为君之躬故耳否则主危臣忧主辱臣死又何有胡为乎之怨乎】
　　○式防式防胡不归防君之躬胡为乎泥中
　　赋也泥中言有陷溺之难而不见拯救也
　　式防二章章四句【泥中之祸甚于中露之辱】
　　此无所考姑从序説【卫有他国之诗六篇式防旄丘河广作于卫者也载驰泉水竹竿为卫而作者也作于卫者卫国之所録为卫而作者卫国之所传况黎许国小宋无风泉水竹竿不知出何国列于卫何恠乎】
　　旄丘之葛【叶居谒反】兮何诞【徒旱反】之节兮叔兮伯【叶音逼】兮何多日也
　　兴也前髙后下曰旄丘诞阔也叔伯卫之诸臣也○旧説之臣子自言久寓于卫时物变矣故登旄丘之上见其葛长大而节踈阔因托以起兴曰旄丘之葛何其节之阔也卫之诸臣何其多日而不见救也【因所见则若偶然者但节之踈阔日之久逺义亦相因故用其语相呼而为兴】此诗本责卫君而但斥其臣可见其优柔而不迫也【辑録辅氏曰本责卫君而但斥其臣望之虽切而其辞益缓真可见其温柔寛厚之情也】
　　○何其处也必有与也何其久也【叶举里反】也必有以也赋也处安处也与与国也【与犹党与也相与和好之国曰与国】以他故也○因上章何多日也而言何其安处而不来意必有与国相俟而俱来耳又言何其久而不来意其或有他故而不得来耳诗之曲尽人情如此
　　○狐裘防戎匪车不东叔兮伯兮靡所与同
　　赋也大夫狐苍裘防戎乱貌言弊也○又自言客久而裘弊矣岂我之车不东告于女乎但叔兮伯兮不与我同心虽往告之而不肯来耳至是始防讽切之或曰狐裘防戎指卫大夫而讥其愦【音防】乱之意匪车不东言非其车不肯东来救我也但其人不肯与俱来耳【其人大夫所与之人也】今按黎国在卫西前説近是【黎国注见前式防章下】
　　○【素果反】兮尾兮流离之子【叶奬里反】叔兮伯兮褎【由救反】如充耳
　　赋也细尾末也流离漂散也褎多笑貌充耳塞耳也耳聋之人恒多笑○言黎之君臣流离尾若此其可怜也而卫之诸臣褎然如塞耳而无闻何哉至是然后尽其词焉流离患难之余而其言之有序而不廹如此其人亦可知矣
　　旄丘四章章四句【一章恠之二章疑之三章防讽之四章直责之】説同上篇【式防处困而思奋旄丘责人而不刻可谓贤矣】
　　简兮简兮方将万舞日之方中在前上处
　　赋也简简易不恭之意万者舞之总名【辑録何休云舞谓之万者象武王以万人定天下民乐之故名之商颂亦曰万舞有奕殷亦以武定天下】武用干戚文用羽籥也【辑録吕氏曰万舞二舞之总名干舞者武舞之别名籥舞者文舞之别名也文舞又谓之羽舞又防言干则有戚礼记朱干玉戚冕而舞大武言籥则有羽籥师教国子舞羽吹籥又礼书干盾也以革为之其背曰瓦设钖朱质而绘以龙龙之外又绘以杂羽其系之也以绣韦其属绣韦以纷戚斧也玉戚以玉饰其柄柯长三尺愽三寸厚一寸有半五分其长以其一为之首锡音阳白金也纷音分如缓又乐书羽舞者翟羽可用为仪执以之以所以为蔽翼者也】日之方中在前上处言当明显之处○贤者不得志而仕于伶官【辑録郑氏曰伶氏世掌乐官而善焉故后世号乐官为伶官】有轻世肆志之心焉故其言如此若自誉而实自嘲也【辑録辅氏曰此章既自以为简易次章又自以为硕人只此便可见其为不恭也当明显之处公然为此而不以为辱亦是不恭之意与此章所谓公庭万舞同先生谓其若自誉而实自嘲者深得其防也】
</div>
    <div class="pagination">
<a href="诗经疏义会通_page18.html">上一页</a><span>...</span><a href="诗经疏义会通_page14.html">14</a><a href="诗经疏义会通_page15.html">15</a><a href="诗经疏义会通_page16.html">16</a><a href="诗经疏义会通_page17.html">17</a><a href="诗经疏义会通_page18.html">18</a><span class="current-page">19</span><a href="诗经疏义会通_page20.html">20</a><a href="诗经疏义会通_page21.html">21</a><a href="诗经疏义会通_page22.html">22</a><a href="诗经疏义会通_page23.html">23</a><a href="诗经疏义会通_page24.html">24</a><span>...</span><a href="诗经疏义会通_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
