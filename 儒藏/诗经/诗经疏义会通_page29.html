<!DOCTYPE html>
<html>
 <head>
  <meta charset="utf-8"/>
  <title>
   诗经疏义会通 - 第 29 页/共 45 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   诗经疏义会通 - 第 29 页/共 45 页
  </h1>
  <div class="content">
   诗经疏义防通卷八
&lt;经部,诗类,诗经疏义会通&gt;
　　钦定四库全书
　　诗经疏义防通卷九　　　元　朱公迁　撰小雅二【大雅説附】
　　雅者正也正乐之歌也其篇本有大小之殊而先儒说又各有正变之别【必列反辑録郑氏曰小雅大雅周室居西都之时诗也小诗自鹿鸣至菁莪十六篇大雅自文王至卷阿十八篇为正经小雅六月大雅民劳之后皆谓之变雅】以今考之正小雅燕飨之乐也正大雅防朝【音潮】之乐受厘【即禧字】陈戒之辞也【受禧如生民行苇既醉嘉乐鳬鹥之类陈戒如文王大明緜公刘泂酌卷阿之类通释曰厘与僖同祭而受福也】故或欢欣和说【音悦】以尽羣下之情【指小雅】或恭敬齐【音斋】荘以先王之徳【指大雅】词气不同【小雅舒畅而平易大雅浑涵而严宻小雅近于风大雅几于颂】音节亦异【朱子尝谓诗之声气冇不可得而闻者此特以理断之耳】多周公制作时所定也【辑録朱子曰周公相成王定乐歌每事以诗写其至诚和乐而被之音声举是事则奏是诗】及其变也则事未必同而各以其声附之【朱子曰依小雅体制作谓之小雅依大雅体制作谓之大雅辑録辅氏曰至于其变则不可以例言但以其声之有合故以附焉而已】其次序时世则有不可考者矣
　　鹿鸣之什二之一
　　雅颂无诸国别【必列反】故以十篇为一卷而谓之什犹军法以十人为什也【辑录孔疏曰风及商鲁颂以当国为别诗少可以同卷二雅周颂篇数既多故分其篇毎十为卷卷首之篇则为什长以统节篇之目也】
　　呦呦【音幽】鹿鸣【叶音芒】食野之苹【叶音旁】我有嘉賔鼓瑟吹笙【叶师荘反】吹笙鼓簧【音黄】承筐是将人之好【呼报反】我示我周行【叶户郎反】
　　兴也呦呦声之和也苹藾【音藾】萧也【辑录今名藾蒿】青色白茎如筯我主人也賔所燕之客或本国之臣或诸侯之使【去声】也瑟笙燕礼所用之乐也【仪礼燕礼曰工四人二瑟工歌鹿鸣四牡皇皇者华笙入奏南陔白华华黍又曰升歌鹿鸣】簧笙中之簧也【辑录诗氏曰乐书古者造笙以曲沃之匏汶阳之篠列管匏中而施簧管端有长短之制法象鳯凰其形鳯翼其声鳯鸣其长四尺大者十九簧谓之巢管在匏有鳯巢之象小者十三管谓之和以大者倡则小者和也】承奉也筐所以盛【平声】币帛者也将行也奉筐而行币帛饮则以酬宾送酒食则以侑宾劝饱也【侑犹劝也劝食曰侑恭敬非仪文不行故以币将之】周行大道也【道者事物当然之理日用之间坦然可以由之者是也】古者于旅也语故欲于此闻其言也【出乡射记注云礼成乐备乃可以言语愚谓宾筵之初礼乐方盛言语则慢之矣迨至旅酬则礼已成乐已备于是而语乃无嫌也辑録通释曰燕饮至旅酬正礼已终然后言语以尽嘉宾之忠告而明圣人之大道也】○此燕飨宾客之诗也【辑録李氏曰飨在庙燕在寝飨重而燕轻飨则君亲献燕则不亲献】葢君臣之分以严为主朝廷之礼以敬为主然一于严敬则情或不通而无以尽其忠告之益故先王因其饮食聚防而制为燕飨之礼以通上下之情而其乐歌又以鹿鸣起兴而言其礼意之厚如此【以物情之乐兴宾主之乐○増释许氏曰鹿见野之有苹而呦呦和声呼其羣以共食以兴君有酒食召集嘉宾而共飨也燕飨之意全在此兴中故下文祗见作乐奉币耳人之好我示我周行冀之之辞也】庶乎人之好我而示我以大道也【辑录孔疏王肃云饮食以飨之琴瑟以乐之币帛以将之则庶乎好爱我而示我以道矣】记曰私恵不归徳君子不自留焉【语出缁衣黄氏日抄云私恵犹言私恩小恵谓人以私恵于我而不合乎徳义之公则我不留之于已也愚按黄氏以合字贴归字以已字贴自字说与古注不同而与集传之意相合故取之留字当训为受字】盖其所望于羣臣嘉宾者唯在于示我以大道则必不以私恵为徳而自留矣【望人以大道示我则示以徳义之公为徳而留之非以私恩小恵为徳而留之也为徳之徳训恵字】呜呼此其所以和乐而不淫也与【鹿食苹草呼其羣而声甚和物情之乐也主人得嘉宾则宜冇礼意以宣其乐矣而教示于已又可乐之实故其所以致嘉宾之乐者实欲以致其乐于已也是虽乐而不失其正辑録觧頥曰君之燕臣其事非一有因祭而燕者有因朝而燕者有因聘而燕者有因锡有功而燕者其事不同则所以相告语者亦异如其君之尚武欤则告之以矢其文徳洽此四国可也如其君之尚文欤则告之以诘尔戎兵陟禹之迹可也如欲其君之敬天欤则告之以陟降厥士日监在兹可也如欲其君之脩身欤则告之以敬慎威仪维民之则亦可也为其有兄弟也而申之以常棣之恩为其有朋友也而申之以伐木之义衮职由是而可补民情由是而可逹先王之典章由是而可脩先民之话言由是而可闻莫不因事以有言因言以致戒而所谓大道者在是矣夫岂泛然为不切之论而已哉】
　　○呦呦鹿鸣食野之蒿我有嘉宾徳音孔昭【叶侧豪反】视民不恌【他雕反叶音洮】君子是则是效【胡教反叶胡髙反】我有防酒嘉宾式燕以敖【牛刀反】
　　兴也蒿菣【去刃反】也即青蒿也【辑录罗氏曰荆楚之人谓蒿为菣本草注曰春生苗叶秋开淡黄花结子如粟米大】孔甚昭明也视与示同恌偷薄也敖防也○言嘉宾之徳音甚明足以示民使不偷薄【厚徳积于中则声誉着于外以此示民民徳归厚矣所谓嘉宾者于此可见】而君子所当则效则亦不待言语之间而其所以示我者深矣【盛徳着闻在所当法则礼意殷勤在所当尽是以不特燕享而又使之敖防以尽其乐而求教示焉视上章为有加矣○増释此章承上章而言徳音者冇徳之言即示我之周行也既足于示民使不偷薄则君子所当取则而效仿之君子几有位者也式燕以敖言其礼之从容也夫荘而不至于矜和而不至于流此其徳之纯也】
　　○呦呦鹿鸣食野之芩【其今反】我有嘉宾鼓瑟鼓琴鼓瑟鼓琴和乐【音洛】且湛【都南反叶持林反】我有防酒以燕乐嘉宾之心
　　兴也芩草名茎如钗股叶如竹蔓生【辑録陆氏曰生泽中下地咸处牛马喜食之】湛乐之久也燕安也○言安乐其心则非止养其体娱其外而已盖所以致其殷勤之厚而欲其教示之无已也【所以和乐且湛乐而又乐者盖欲燕乐其心而求教示之意视上章又有加矣】
　　鹿鸣三章章八句【首章所以燕飨如此欲其示我周行也二章燕享而又使之敖防焉尤欲其示我周行也三章必以燕乐其心则又深欲其示我周行也一诗之意以渐而深但兴起鹿鸣以兴和乐之意也首章章首二句兴下二句后四句在兴外二章三章则尽一章之意而兴之】
　　按序以此为燕羣臣嘉宾之诗而燕礼亦云工歌鹿鸣四牡皇皇者华即谓此也【辑録工歌者乃堂下之歌与琴瑟笙磬相间而歌之也与升髙清庙不同】乡饮酒用乐亦然而学记言大学始教宵雅肄三亦谓此三诗【宵之言小也肄习也凡入大学必先习此三诗辑録乡饮酒注曰诸侯郷大夫贡士与之饮酒歌鹿鸣采其嘉宾示我以善道又有明徳可则效也四牡采其忠孝之至也皇华采其欲咨谋于贤智也】然则又为上下通用之乐矣岂本为【去声】燕羣臣嘉宾而作其后乃推而用之乡人也欤【辑録通释曰仪礼凡上下通用之乐正是小雅二南诸诗而无歌大雅者可见大雅独为天子之乐此二雅大小所以分也】然于朝曰君臣焉于燕曰宾主焉先王以礼使臣之厚于此见矣○范氏曰食【音嗣】之以礼乐【音洛下乐而同】之以乐将之以实求之以诚此所以得其心也贤者岂以饮食币帛为悦哉夫【音扶】婚姻不备则贞女不行也【婚姻以聘礼言】礼乐不备则贤者不处【上声】也贤者不处则岂得乐而尽其心乎【辑録辅氏曰范氏説破君子岂为饮食币帛而悦之意甚好然则先王制礼所以殷勤如此者亦非以为媚贤之具也各尽其道而已】
　　四牡騑騑【芳非反】周道倭【于危反】迟岂不怀归王事靡盬【音古】我心伤悲
　　赋也騑騑行不止之貌周道大路也倭迟回逺之貌盬不坚固也【辑录盬亦盐也出于河东之觧池水注盐池自结成者不经久而易壊故训不坚固者为盬也】○此劳使【并去声】臣之诗也夫【音扶】君之使臣臣之事君礼也故为臣者奔走于王事特以尽其职分【扶问反】之所当为而已何敢自以为劳哉然君之心则不敢以是而自安也故燕飨之际叙其情而闵其劳言驾此四牡而出使于外其道路之回逺如此当是时岂不思归乎特以王事不可以不坚固不敢徇私以废公是以内顾而伤悲也【伤悲于心王事故也不然则可以逸乐矣】臣劳于事而不自言君探其情而代之言上下之间可谓各尽其道矣传曰思归者私恩也靡盬者公义也伤悲者情思也【辑録辅氏曰此天理人情之至也】无私恩非孝子也无公义非忠臣也君子不以私害公不以家事辞王事范氏曰臣之事上也必先公而后私君之劳臣也必先恩而后义
　　○四牡騑騑啴啴【他丹反】骆【音洛】马【叶满补反】岂不懐归王事靡盬不遑啓处
　　赋也啴啴【音滩】众盛之貌白马黒鬛曰骆遑暇啓跪处居也【项氏曰古者席地故有跪有坐跪起身居则坐也愚谓啓居犹言动静不遑啓居王事故也不然则可以闲暇矣盖我心伤悲者感之深不遑启居者劳之至已上二章先言私防后言公义而二者交相致重也】
　　○翩翩【音篇】者鵻【当作隹朱惟反】载飞载下【叶后五反】集于苞栩【况甫反】王事靡盬不遑将父【扶甫反】
　　兴也翩翩飞貌鵻夫不【方浮反本作鴂鴀】也今鹁鸠也凡鸟之短尾者皆隹属将养也【辑録戴氏曰将扶持奉侍之谓】○翩翩者鵻犹或飞或下而集于所安之处今使【去声】人乃劳苦于外而不遑养【去声】其父【物得自由人不如物故以起兴】此君人者所以不能自安而深以为忧也范氏曰忠臣孝子之行役未尝不念其亲君之使臣岂待其劳苦而自伤哉亦忧其忧如已而已矣此圣人所以感人心也【忧其忧则悦待其劳苦而自伤则怨矣辑录谢氏曰忠孝不两全此人情之所难也先王劳使臣而言之及此探人情真切而言之也】
　　○翩翩者鵻载飞载止集于苞杞【音起】王事靡盬不遑将母【叶蒲彼反】
　　兴也杞枸【音苟】檵【音计】也【此两章乃言所以懐归之故先言公义后言私恩而私恩乃所归重也辑录严氏曰本草云名仙人杖西王母杖根名地骨茎干三五尺作丛诗中有三杞将仲子树杞栁属也南山冇杞湛露杞山木也此诗苞杞四月杞桋北山言采其杞枸杞也】
　　○驾彼四骆载骤【助救反】骎骎【侵寝二音】岂不懐归是用作歌将母来谂【深审二音】
　　赋也骎骎骤貌谂告也以其不养【去声】父母之情而来告于君也非使人作是歌也设言其情而劳【去声】之耳独言将母者因上章之文也【此章専言私恩不及公义则恩为甚重而义有不必言矣辑录范氏曰父至尊也母至亲也知母之亲则知父之尊矣卒章再言母本其恩所起以教爱也爱母则敬父矣敬父则尊君矣未有爱亲而不爱其君者也觧颐曰忠孝非二道忠于君者必其能养于亲者也然忠孝不两立致其劳于外则必阙其养于内又不可以不虑也为人臣者将欲致其力于私养欤则当官而行国事固不可以不恤将欲致其力于王事欤则子职之不共又何以为孝哉此王者之劳使臣所以必探其情而代之言为人臣者闻之亦必有以自慰而益不懈于用力矣】四牡五章章五句【一章二章言懐归则将父母之意在其中矣三章四章言将父母则懐归之意不言可知矣五章则曰岂不懐归又曰将母来谂则究言之而尽其情矣】
　　按序言此诗所以劳使臣之来甚恊诗意故春秋传亦云【襄公四年】而外传以为章使臣之勤所谓使臣虽叔孙之自称亦正合其本事也【辑录外传鲁语曰叔孙穆子对曰鹿鸣君所以嘉先君之好也敢不拜嘉四牡君所以章使臣之勤也敢不重拜皇华君教使臣曰毎懐靡及诹谋度询必咨于周敢不拜教】但仪礼又以为上下通用之乐疑亦本为【去声】劳使臣而作其后乃移以他用耳【歌于使来之时则劳其来也而极言在外之情如此则章其勤也劳其来者此诗之用章其勤者诗中之意或谓皇华之使为本国之臣四牡之使为诸侯之使故朱子取小序説而引叔孙事以证之愚按如此则与首章传意不合此谓甚恊诗意特以明其为劳而不为遣引叔孙事亦以证其为劳诗耳若取来字之义则本国之使来归亦曰来诸侯之使来朝亦曰来用之二者无不可也○增释许氏曰章各五句一章二章五章赋也自为一体上二句为一节下三句为一节第二句第五句用韵其命辞用意皆同三章四章兴也亦自为一体上三句为一节下二句为一节第二句三句五句用韵命辞用意亦同一篇之中赋兴既异体其文又自各为一体也金履祥曰卒章独言将母者父丈夫也犹能自养妇人非子不能自养此尤人之情也】
　　皇皇者华【芳无反与夫叶】于彼原隰駪駪【所巾反】征夫每懐靡及兴也皇皇犹煌煌也华草木之华也髙平曰原下湿曰隰駪駪众多疾行之貌征夫使臣与其属也懐思也○此遣使臣之诗也君之使臣固欲其宣上徳而达下情【出则宣公徳入则达下情使臣之职如此】而臣之受命亦惟恐其无以副君之意也【此所以冇靡及之心也】故先王之遣使臣也美其行道之勤【即駪駪征夫言】而述其心之所懐【即毎懐靡及言】曰彼煌煌之华则于彼原隰矣【言髙原下隰皆有之也】此駪駪然之征夫则其所懐思常若有所不及矣【彼之物无处不有此之心无时不然彼有以悦于人此无以惬于已反顺皆相因也故以为兴】盖亦因以为戒【辑录辅氏曰即穆子所谓君教使臣之意】然其辞之婉而不迫如此诗之忠厚亦可见矣【有自足之心则非臣道之当然故首章即以戒之也辑录觧顺曰毎懐靡及者毎事而思之则必歉然常若有所不及也然不曰使臣而曰征夫则不特使臣此心其属亦此心也推此心以在外则耆老之在所当问遗逸之在所当求鳏寡之在所当恤废坠之在所当举上徳之厚而欲其无不宣下情之逺而欲其无不达为使臣者固唯恐无以副君之意而为其属者又惟恐无以为使臣之助庶可以称斯职矣于遣使之时而歌此固所以劝勉之也】
　　○我马维驹【恭于恭侯二反】六辔如濡【如朱如由二反】载驰载驱【亏于亏由二反】周爰咨诹【子须子侯二反】
　　赋也如濡鲜泽也周徧爰于也咨诹访问也○使臣自以毎懐靡及故广询愽访以补其不及而尽其职也【广愽二字释周字】程子曰咨访使臣之大务【此下四章无异义但言愈详而意愈深矣辑録辅氏曰毎懐靡及者心也诹谋度询者事也有是心则有是事矣程子之意盖谓人君正以耳目不得与逺民相接故遣使以宣已意而通下情为之使者岂可不咨访以副君意哉觧頥新语以诹访其事也诹有聚议之意谋冇计画之意度有体量之意询有究问之意】
　　○我马维骐【音其】六辔如丝【叶新赍反】载驰载驱周爰咨谋【叶莫悲反】
　　赋也如丝调忍【音刃】也【调忍犹言和柔也】谋犹诹也变文以恊韵尔下章放【上声】此【反覆咏歌】
　　○我马维骆六辔沃【乌毒反】若载驰载驱周爰咨度【待洛反】赋也沃若犹如濡也度犹谋也
　　○我马维骃【音因】六辔既均载驰载驱周爰咨询
　　赋也隂白杂毛曰骃【辑录尔雅疏曰隂浅黒色毛浅黒而白兼雑毛者今名骢】均调也询犹度也【所以诹谋度询者以有靡及之心而然也】
　　皇皇者华五章章四句【辅氏曰首章述其心后四章言其事】按序以此诗为君遣使臣春秋内外传皆云君教使臣【此诗歌于出使之时遣之也而必使之诹谋度询教之也言其用则曰遣言其义则曰教】其说已见【音现下同】前篇仪礼亦见鹿鸣疑亦本为【去声】遣使臣而作其后乃移以他用也然叔孙穆子所谓君教使臣曰毎懐靡及诹谋度询必咨于周敢不拜教【此以忠信训周与诸传异辑录注言必于忠信之人咨此四事】可谓得诗之意矣范氏曰王者遣使于四方教之以咨诹善道将以广聦明也夫臣欲助其君之徳必求贤以自助故臣能从善则可以善君矣臣能聴谏则可以谏君矣未有不自治而能正君者也【皇华遣使劝以义四牡劳使恤以情是以出则尽其职归则忘其劳由君之使臣有道也然四牡皇华不以遣劳先后为次序而以私恩公义轻重为次序君之厚臣如此辑録辅氏曰范氏説是余意夫君臣一体也不能咨诹善道则君亦安能聼用已言哉】
　　常棣之华鄂【五各反】不韡韡【韦鬼反】凡今之人莫如兄弟【侍礼反】
　　兴也常棣棣也子如樱桃可食鄂鄂然外见之貌不犹岂不也韡韡光明貌○此燕兄弟之乐歌故言常棣之华则其鄂然而外见者岂不韡韡乎凡今之人则岂有如兄弟者乎【辅氏曰此不取义但以岂不韡韡兴莫如兄弟耳愚谓此与何彼秾矣同例何字正呼曷不字也○此诗以莫如兄弟一句为大防终篇皆此句之意辑录毛传鄂犹鄂鄂然言外也疏郑氏以为华以覆鄂鄂以承华华鄂相承覆而光明犹兄弟相顺而荣显朱子从毛传但以语相呼而为兴也范氏曰凡今之人言举世之人也莫如兄弟亲之至也】
　　○死防之威兄弟孔懐【叶胡威反】原隰裒【薄侯反】矣兄弟求矣赋也威畏懐思裒聚也○言死丧之祸他人所畏恶惟兄弟为相恤耳至于积尸裒聚于原野之间亦惟兄弟为相求也【凡今之人莫如兄弟于此可见】此诗盖周公既诛管蔡而作故此章以下専以死丧急难鬭阋之事为言其志切其情哀乃处【上声】兄弟之变如孟子所谓其兄闗【音弯】弓而射【音石】之则已垂涕泣而道【去声】之者【辑録朱子曰此诗是制礼作乐时作这是先被他害所以当天下平定后更作此诗故其词哀切不似诸诗和平胡氏曰王氏云文武以来宴兄弟亦必有诗然鹿鸣四牡等篇词多和平唯常棣一篇词多激切意若有所惩创则周公因管蔡之事其后更为此诗无疑】序以为闵管蔡之失道者得之而又以为文武之诗则误矣大抵旧説诗之时世皆不足信举此自相矛盾【石凖反】者以见其一端后不能悉辨也【辑录辅氏曰二章至四章虽是周公处管蔡之变故以死丧急难鬬阋之事为言然兄弟真切之情亦惟至此际而后见分晓若于安平之时观之则人或以为朋友与兄弟等耳先王之制朋友之服视兄弟有差故特言之】
　　○脊【井益反】令【音零】在原兄弟急难【叶沿反】毎有良朋况也永叹【吐丹反叶它涓反】
　　兴也脊令雝渠水鸟也【辑录陆氏曰大如鷃雀长脚长尾尖喙背上青灰色腹下白颈上黒如连钱杜阳人谓之连钱严氏曰雪姑也】况语词或曰当作怳【况上声见柔桑】○脊令飞则鸣行则摇冇急难之意故以起兴【此与闗雎之兴防相似】而言当此之时虽有良朋不过为【去声】之长叹息而已力或不能相及也【莫如兄弟又于此可见】东莱吕氏曰疎其所亲而亲其所疎此失其本心者也故此诗反覆言朋友之不如兄弟盖示之以亲疎之分【扶问反】使之反循其本也【辅氏曰先王之制朋友之服视兄弟圣人恐人以二者等视之也故因燕兄弟而之】本心既得则由亲及疎秩然有序兄弟之亲既笃朋友之义亦敦矣初非薄于朋友也苟杂施而不孙【音逊顺也谓顺于理也】虽曰厚于朋友如无源之水朝满夕除胡可保哉【于所厚者薄则欲厚其所薄不防也】或曰人之在难朋友亦可以坐视与曰毎有良朋况也永叹则非不忧悯但视兄弟急叹为有差等耳【兄弟以天属朋友以义合故其轻重如此】诗人之词容有抑然常棣周公作也圣人之言大小髙下皆宜而前后左右不相悖【音佩○重于此而不轻于彼可谓语意皆圆矣】
　　○兄弟阋【许歴反】于墙外御其务【春秋传作侮罔甫反】毎有良朋烝【之承反】也无戎【叶而土反】
　　赋也阋鬭狠也御禁也烝语声戎助也○言兄弟设有不幸鬭狠于内然有外侮则同心御之矣虽有良朋岂能有所助乎【莫如兄弟又于此可见】冨辰曰兄弟虽有小忿不废懿亲【左传僖公二十四年注曰懿美也死丧相恤患难相救是天理之本然阋墙御侮则人欲昏迷之极而天理又有不可灭者于此尤见兄弟为至亲也】
　　○丧乱既平既安且寜虽有兄弟不如友生【叶桑经反】赋也上章言患难之时兄弟相救非朋友可比此章遂言安寜之后乃有视兄弟不如友生者悖理之甚也【天理毎形于患难之际人欲易惑于宴安之时故其悖理如此至此而莫如兄弟若有不然者矣】
　　○傧【宾彻反】尔笾豆饮酒之饮【于虑反】兄弟既具和乐【音洛】且孺
　　赋也傧陈饫餍具俱也【具者兄弟无故也或死或生有不同则不具矣】孺小儿之慕父母也【真诚相悦无或伪也】○言陈笾豆以醉饱而兄弟有不具焉则无与共享其乐矣【辑録谢氏曰此章防集兄弟不惟和乐其情亲义厚无异于孺子相慕也孺子无不爱其亲无不敬其兄者人欲未萌天理昭著也】
　　○妻子好【呼报反】合如鼓瑟琴兄弟既翕【许及反】和乐且湛【荅南反叶持林反】
　　赋也翕合也【翕者同而无异也吉凶祸福苦乐不同则所趋异向而不翕矣】○言妻子好合如琴瑟之和而兄弟有不合焉则无以久其乐矣【好合即是和合翕训合则止是人情事势相同而已辑录问六章七章就他逸乐时良心处指出谓酒食备而兄弟冇不具则无以共其乐妻子合而兄弟有不翕则无以久其乐葢居患难则人情不期而相亲故天理常易复处逸乐多为物欲所转移故天理常隠而难寻故卒章冇是究是图亶其然乎之语反复玩味真能使人孝友之心油然而生也朱子曰此所谓生于忧患死于逸乐那二章正是遏人欲而存天理也须是恁地防○増释二章至四章言急难危殆之时惟兄弟为能相救六章七章又言燕乐和平之际无兄弟则亦无与共享而久安之反覆而言则兄弟之情相与切至而不可觧者自见矣】
　　○宜尔室家【叶古胡反】乐尔妻帑【音奴】是究是图亶其然乎【就用乎字为韵】
　　赋也帑【孥同】子究穷图谋亶信也○宜尔室家者兄弟具而后乐且孺也乐尔妻帑者兄弟翕而后乐且湛也兄弟于人其重如此试以是究而图之岂不信其然乎【莫如兄弟于此尤为可见而无疑也辑录辅氏曰观周公之言如此则其所以诛管蔡者是岂得已者乎所谓处圣人之不幸也】东莱吕氏曰告人以兄弟之当亲未必不以为然者也苟非是究是图实从事于此则亦未有诚知其然者也不诚知其然则所知者特其名而已矣【知为兄弟之亲而不知其所以当亲也】凡学盖莫不然【此又推之凡为初学之法此格物致知所以必求其极也○増释吴师道曰中庸引此二章之言子曰父母其顺矣乎葢以明行逺自迩登髙自卑之意则诗之所言而不及父母者盖人能孝于父母自然能及于兄弟凡其薄于兄弟者皆不念父母之同体故也诗虽不言其意固具此夫子説诗所以推而及之也】
　　常棣八章章四句
　　此诗首章略言至亲莫如兄弟之意次章乃以意外不测之事言之以明兄弟之情其切如此三章但言急难则浅于死丧矣至于四章则又以其情义之甚薄而犹有所不能已者言之其序若曰不待死丧然后相收但有急难便当相助言又不幸而至于或有小忿犹必共御外侮其所以言之者虽若益轻以约而所以着夫兄弟之义者益深且切矣至于五章遂言安寕之后乃谓兄弟不如友生则是至亲反为路人而人道或几乎息矣故下两章乃复【扶又反】极言兄弟之恩异形同气死生苦乐无适而不相须之意【死生自既具言苦乐自既翕言兄弟之间有死者有苦者则生而乐者亦不得以全其乐矣】卒章又申告之使反覆穷极而验其信然可谓委曲渐次説尽人情矣读者宜深味之【辑录通释曰五章言丧乱既平以结二章三章四章所言患难相与之意而继言安寕之后兄弟之恩乃有疎薄者以起六章七章所陈兄弟之恩无适而不相须之意卒章又以宜室家结六章所言乐妻帑结七章所言而复继言其理之诚然使人有以考騐之也诗凡八章唯卒章无兄弟字余章反覆言兄弟者凡八其言人情之委曲天伦之厚重者哀伤激切故不若其他宴乐兄弟者乐歌之和平也觧颐曰此诗自三章至五章皆举朋友以明兄弟之当亲自六章至八章复举妻子以明兄弟之当厚】
　　伐木丁丁【陟耕反】鸟鸣嘤嘤【于耕反】出自幽谷迁于乔木嘤其鸣矣求其友声相【息亮反】彼鸟矣犹求友声矧伊人矣不求友生【叶桑经反】神之聴之终和且平
　　兴也丁丁伐木声嘤嘤鸟声之和也幽深迁升乔髙相视矧况也○此燕朋友故旧之乐歌故以伐木之丁丁兴鸟鸣之嘤嘤【伐木非一人鸟鸣亦是雌雄唱和二者皆冇相应之声也此以相应相求之意为兴】而言鸟之求友遂以鸟之求友喻人之不可无友也人能笃朋友之好【去声】则神之聴之【聴冇顺从之意盖使之遂所愿也】终和且平矣【和平犹和好也心志孚合相与无穷所谓终和且平也交道之保始终为难惟笃于朋友之好则神必聴之而使之恒久不渝矣笃之之云即是求之之谓谓之求者竭真诚以致其厚之之心即下两章所言是也盖此诗歌于燕饮之时故首陈其意如此辑录杨氏云五品天叙人之大伦也朋友居一焉故谓之达道不由其道则人伦废而天理灭得罪于天矣其能终和且平乎】
　　○伐木许许【呼古反】酾【所宜反】酒有藇【象吕反】既有肥羜【直吕反】以速诸父【扶雨反】宁适不来防我弗顾【叶居五反】于【音乌】粲洒【所反】埽【苏报反叶苏吼反】陈馈八簋【叶已有反】既有肥牡以速诸舅【其九反】宁适不来防我有咎【其九反】
　　兴也【辅氏曰此其起兴与首章同不言鸟鸣以下者承首章而省文也下章亦然】许许众人共力之声淮南子曰举大木者呼邪【余遮反】许葢举重劝力之歌也【辑録淮南子道应训章翟煎对梁恵王曰夫举大木者前呼耶许后亦应之】酾酒者或以筐或以草泲【子礼反】之而去【上声】其糟也礼所谓缩酌用茅是也【以茅去滓出郊特牲辑录陈氏曰缩泲也酌斟酌也谓醴齐浊泲而后可斟酌也用茅者以茅覆借而泲之也】藇美貌羜未成羊也【辑录尔雅注曰俗呼五月羔为羜也】速召也诸父朋友之同姓而尊者也防无顾念也于叹辞粲鲜明貌八簋器之盛也诸舅朋友之异姓而尊者也先诸父而后诸舅者亲疎之杀【所界反】也咎过也○言具酒食以乐朋友如此寜使彼适有故而不来而无使我恩意之不至也【辑録范氏曰寕适不来岂必期其至哉不来在人弗顾在我躬自厚而不责于人也】孔子曰所求乎朋友先施之未能也此可谓能先施矣【弗顾有咎则间隙生备极情文以笃朋友之好庶几和平之有终也】
　　○伐木于阪【叶孚脔反】酾酒有愆笾豆有践【在演反】兄弟无逺民之失徳干糇【音侯】以愆【叶起浅反】有酒湑【思吕反】我无酒酤【音古】我坎坎鼓我蹲蹲【七旬反】舞我迨【音待】我暇【叶后五反】矣饮此湑矣
　　兴也愆多也践陈列貌兄弟朋友之同侪者无逺皆在也先诸舅而后兄弟者尊卑之等也【辑录通释曰诗言兄弟多矣郑风之水昏姻之党唐杕杜雅常棣頍弁斯干行苇等篇同气之亲也此诗则同侪之友也各随所指而不同耳】干糇食之薄者也【辑录説文干食也徐锴云今人谓干饭为糇王制干豆注谓腊之以为豆实】愆过也湑亦酾也酤买也坎坎击鼓声蹲蹲舞貌【湑我者我湑之也酤我者我酤之也鼓我舞我我鼓我舞之也语皆倒】迨及也○言人之所以至于失朋友之义者非必有大故或但以干糇之薄不以分人而至于有愆耳故我于朋友不计有无但及闲暇则饮酒以相乐也【失徳则相弃絶矣及时相乐以笃朋友之好庶防和平之有终也辑录辅氏曰民之失徳干糇以愆曰民则自上言下之辞言细民之相失或以薄物饮酒不以相分之故盖前章既言具厚故此章又以薄者言之且干糇之愆亦防过耳于防过而尤不敢不谨则其大者可知矣○增释人之于朋友甚以相得而或以干糇不及之故遂致情义之有间也谓之失徳而彼有不及我无所谴则失徳之谓何所与于已也但及暇时以我湑我酤我鼓我舞燕饮相乐唯如此可以笃全朋友之道哉】
　　伐木三章章十二句【首章主言求友二章三章皆以首章之求友】刘氏曰此诗每章首辄云伐木凡三云伐木故知当为三章旧作六章误矣今从其説正之【此篇以求友为主求之之道无他饮食燕乐而已礼文之盛恩意之隆殷勤悃欵无所不至此即求之之道也此古人所以保交道而全天伦也辑录语録伐木大意皆自言待朋友不可不加厚之意所以感之也】
　　天保定尔亦孔之固俾尔单【音丹】厚何福不除【直虑反】俾尔多益以莫不庶
　　赋也保安也尔指君也【辑录刘辰翁曰诗人尔君虽古人尔汝之常抑非此无以着其亲爱谆至之情也】固坚单尽也除除旧而生新也【往者乃消来者复受福之在已无少间也】庶众也【辑録犹所谓其来如几其多如法也】○人君以鹿鸣以下五诗燕其臣臣受赐者歌此诗以答其君言天之安定我君使之获福如此也【无时而不受福则积之也极厚故以单厚言无事而不受福则得之也极多故以多益言何福不除以莫不庶正以申言单厚多益之意也○此章言福之悠久而又盛大如此辑録通释曰鹿鸣以下五诗所言非同一事所歌非同一时所宴非同一臣而其臣之答之则唯同歌此诗者盖凡臣子之祝报其君唯原其福禄夀考而已试取前五诗分而读之而各以此诗荅之尤可见其一时君臣相与殷勤忠厚之意】
　　○天保定尔俾尔戬【子浅反】谷罄无不宜受天百禄降尔遐福维日不足
　　赋也闻【去声】人氏【名滋】曰戬与剪同尽也谷善也尽善云者犹其曰单厚多益也罄尽【无处而不受福则随所处而皆善故以戬谷言罄无不宜又覆説戬谷之意也天既使尔尽善而尽无不善则尔于凡事皆安且适而受福甚多矣】遐逺也尔有以受天之禄矣而又降尔以福【辅氏曰受天百禄已然之事降尔遐福方来之事愚谓受天百禄以上言其盛大降尔遐福以下言其悠久】言天人之际交相与也【尔既受于天天又锡于尔一受一锡反覆申重所谓交相与也】书所谓昭受上帝天其申命用休【辑录见益稷蔡氏曰以是昭受于天天岂不重命而用休美乎】语意正如此【此章言其福之盛大而又悠逺如此辑录通释曰此与嘉乐之诗所谓宜民宜人受禄于天保佑命之自天申之语意正同盖此诗歌于宴享之际以答前诗嘉乐歌于绎祭之日以答鳬鹥皆祝愿人君之辞也】
　　○天保定尔以莫不兴如山如阜如冈如陵如川之方至以莫不增
　　赋也兴盛也髙平曰陆大陆曰阜大阜曰陵皆髙大之意【辑録冈为山之髙者陵为阜之大者】川之方至言其盛长之未可量也【山阜冈陵崇髙而盛大也川之方至増长而悠久也二者皆有兴盛之意故用以形容如此辑録语録此及上章皆人臣颂祝其君之言然辞烦而不杀者以其爱君之心无已也】
　　○吉蠲【古反】为饎【尺志反】是用孝享【叶虚良反】禴【余若反】祠烝尝于公先王君曰卜尔万夀无疆
　　赋也吉言诹日择士之善蠲言齐戒涤濯之洁【诹日卜柔日也择士选助祭之臣也齐戒其心涤濯其身内外皆致其洁也辑录诹谋也柔日丁巳也必先诹此日明日乃筮见少牢馈食礼将祭必先习射以择士射中者得与于祭所择之士谓诸侯诸臣及所贡士也见射义余见生民】饎【辑录仪礼有饎爨注炊黍稷曰饎】酒食也享献也宗庙之祭春曰祠夏曰禴秋曰尝冬曰烝【辑录王制礿禴尝烝郑氏曰此盖夏殷之祭名周则春曰祠夏曰礿以禘为殷祭也】公先公也谓后稷以下至公叔祖类也【祖类公叔名即组绀也】先王大王以下也【辑录郑氏曰先公谓后稷至诸音绸史记曰公叔祖类生古公亶父索隠云古公亶父之父世本作太公组绀诸三代世表作叔类孔氏曰周之所追王太王以下太王之前皆为先公○问古先追王之礼武王周公以王业肇于太王王季文王故追王三王至于组绀以上则上祀以先公之礼朱子曰然周礼祀先王以衮冕祀先公以鷩冕鷩冕诸侯之服但乃是天子祭先公之礼耳】君通谓先公先王也卜犹期也此尸传神意以嘏主人之词【嘏音假辑录祝为尸致福于主人之词孔氏曰少牢礼云皇尸命工祝承致多福无疆于汝孝孙之等是传神辞嘏主人也欧阳氏曰此章又言非惟天之福我君如此至于四时丰洁酒食祀其先公先王而神亦降之福】文王时周未有曰先王者此必武王以后所作也【此言祖宗降福之故必嘏词以柷之者明其出于神意而非无徴之言也将祭而先尽其诚则致祭而必受其福矣】
　　○神之吊【都歴反】矣诒【以之反】尔多福【叶笔力反】民之质矣日用饮食羣百姓徧为尔徳
　　赋也吊至也神之至矣犹言祖考来格也诒遗质实也言其质实无伪【辑录谢氏曰不浇薄以作伪不巧诈以趋利浑浑然如太古之民是之谓质】日用饮食而已【耕田凿井不任私智所谓皥皥如也】羣众也黒也犹秦言黔【其淹反黒也】首也百姓庶民也【既曰羣又曰百姓所以尽天下之人也】为尔徳者则而象之犹助尔而为徳也【民徳如此实君徳冇以化之但羣黎百姓为之于下反若助人君而为徳尔○神降多福则不惟福尔一身而已必使民徳归厚而为人君之大福也上章専言其悠久此章専言其盛大福至于此无以加矣辑录严氏曰此祝君之福而祝君之徳归美之中冇责难者寓若尽言福禄则全篇皆容悦之辞岂古者君臣相与之义邪凡诗人颂福多兼徳言之又言徳者民心所自得而曰徧为尔徳者民因君而全其天故民之徳皆君之徳犹曰莫匪尔极也○增释此承上章祭祀而言神之降福推而至于民之质实百姓之为徳莫非君之福也亦莫非君之徳也所谓徳者其一篇之本领欤】
　　○如月之恒【胡登反】如日之升如南山之夀不骞【起防反】不崩如松栢之茂无不尔或承
　　赋也恒【辑录恒训当从古邓反为正】升出也月上而就盈【辑录八日上月体正半似弓之张而直又进八分方满】日始出而就明骞亏也承继也言旧叶将落而新叶已生相继而长茂也【相继长茂则有加而无已也欧阳子曰此専欲其悠久故多引不亏不壊之物以为况辅氏曰盛大而不悠久则无足称故末章归宿于久长之意愚谓三章主言兴盛而兼久长之意此章専言久长而兼兴盛之意盛大悠久反覆咏歌不一而足也辑录觧颐曰日月松柏喻其福之方进而不已南山喻其福之有常而不变】
　　天保六章章六句【一章二章言天降之福三章极其形容拟议之四章五章言祖考降之福六章极其形容拟议之辑录此诗文意重复以见爱其上深至如此程子曰天保诗盛陈人君受天之祐福禄之厚防被臣民由君徳之所致也】
　　采薇采亦作【叶则故反】止曰归曰归嵗亦莫【音慕】止靡室靡家【叶古乎反】玁【音险】狁【音允】之故不遑啓居玁狁之故【此章作与莫故叶与归叶家又与居叶】
　　兴也薇菜名作生出地也莫晚靡无也玁狁北狄也【○增释许氏曰史记唐虞以上冇三戎猃狁荤粥战国后为匈奴注尧曰荤粥周曰玁狁猃与玁同】遑暇啓跪也○此遣戍役之诗以其出戍之时采以食而念归期之逺也故为其自言而以采起兴【诗以正言出戍之事非为采而作也但借当时所事为起语而用四句相呼应耳】曰采采则亦作止矣曰归曰归则嵗亦莫止矣【方生而出戊春莫矣方以何时为归期乎必明年之嵗莫矣预言之以定其志也】然凡此所以使我舎其室家而不暇啓居者非上之人故为是以苦我也直以玁狁侵陵之故有所不得已而然耳盖叙其勤苦悲伤之情而又风【去声】以义也【辑录通释曰不遑啓居则勤苦矣曰归曰归靡室靡家则悲伤矣此所以叙其私情也一则曰玁狁之故二则曰玁狁之故又因风以公义也一诗之中唯以私情公义反覆为言所以感人者深矣】程子曰毒民不由其上【辑录此以玁狁之故生义】则人懐敌忾【音慨】之心矣【忾怒也指其可怒者而言也辑录左传文四年敌王所忾辅氏曰程子此言万世用兵之定法顺之则吉悖之则凶】又曰古者戍役两朞而还今年春莫【即暮字】行明年夏代者至复留备秋至【备秋二字与下文防秋相应以至字为句絶】过十一月而归又明年中【即仲字】春至春莫遣次戍者毎秋与冬初两畨戍者皆在疆圉如今之防秋也【此章盖即啓行之时而言其戍守之故如此辑録熊氏曰北狄畏暑耐寒又秋气折胶则弓弩可用故秋冬易为侵暴每留屯以防之】
　　○采采亦柔止曰归曰归心亦忧止忧心烈烈载饥载渴【叶巨烈反】我戌未定靡使归聘
　　兴也柔始生而弱也烈烈忧貌载则也定止聘问也○言戍人念归期之逺而忧劳之甚然戍事未已则无人可使归而问其室家之安否也【此章则预言其在道之时而欲以义胜恩如此辑录辅氏曰戍者勤苦之情大防最切者有四一则有舎其室家之悲二则冇不遑啓居之劳三则有载饥载渴之苦四则有不得其家音信之忧故此诗于首两章备道此四事以慰之】
　　○采采亦刚止曰归曰归嵗亦阳止王事靡盬不遑啓处忧心孔疚【叶讫力反】我行不来【叶六直反】
　　兴也刚既成而刚也【辑录李氏曰始遣戍时始生其后长而柔又其后壮而刚以见天时之变尔】阳十月也时纯隂【坤】用事嫌于无阳故名之曰阳月也【前言嵗莫而归啓行时也此言嵗阳戍毕将归时也辑录问十月何以为阳月朱子曰剥尽而坤复则一阳生也复之一阳不是顿然便生乃自坤卦积来如一月三十日以复之一阳分作三十分从小雪后一日生一分到十一月半一阳始成以此见天地无休息○增释十月本隂而名阳是阳无可尽之理故也圣人设卦坤为纯隂之象上六曰龙岂非抑隂扶阳之意乎】孔甚疚病也来归也此见士之竭力致死无还心也【此章亦预言其在道之时而欲捐生赴义如此○上章国事为重而家为轻此章王事为重而身为轾是皆所以教之也】
　　○彼尔维何维常之华【芳旡胡二反】彼路斯何君子之车【斤于尺奢二反】戎车既驾四牡业业岂敢定居一月三捷
　　兴也尔华盛貌【辑录释音尔乃礼反与薾通】常常棣也路戎车也君子谓将帅【并去声】也【辑录孔氏曰乗路车而称君子故知谓将帅得称路者左传郑子侨叔孙豹王赐之大路足卿车得称路车】业业壮也捷胜也○彼尔然而盛者常棣之华也彼路车者君子之车也【此専以语相呼为兴与何彼秾矣同例】戎车既驾而四牡盛矣则何敢以定居乎庶乎一月之间三战而三捷矣【此章预言其在戍所之时而畜勇以待敌者如此】
　　○驾彼四牡四牡骙骙【求反】君子所依小人所腓【符非反】四牡翼翼象弭【弥氏反】鱼服【叶蒲北反】岂不日戒【叶讫力反】玁狁孔
　　赋也骙骙强也依犹乗也腓犹芘也程子曰腓随动也如足之腓足动则随而动也【辑録黄氏曰吴伯丰尝问先生曰腓为先足而动不当引之以觧此诗之义不若犹芘之得也生民诗牛羊腓字之传亦以腓为芘先生答曰两説诚不合当删去按朱传固不当兼収二説伯丰尤不当云随动之説而存犹芘之説也毛氏初释腓字为避字郑氏知避之说难通遂云腓当作芘葢改腓为芘非训腓为芘也又岂可因其改字遂讹以为字训耶若以腓为随动虽祖程说而程非自为之言也字书腓者胫腨易之咸艮皆取象于腓以着其随物而动伯丰何乃以先动为疑世岂有足不动而足肚自先动者乎若生民诗牛羊腓字之正以牛羊足不践弃路之婴儿以足肚回护而过之若字爱然尔亦不当援为芘义之证故此诗腓字朱传止当独留程説】翼翼行【音杭】列整治【去声】之状象弭以象骨饰弓弰【师交反】也鱼兽名似猪东海有之其皮背上斑文腹下纯青可为弓鞬【居言反弓衣也】矢服也戒警急也○言戎车者将帅之所依乗戍役之所芘倚【辑录刘执中曰君子则依之以为备御也小人则腓之以为进退也严氏曰遣将率戍役同歌是诗故以君子小人兼言之】且其行列整治而器械精好如此岂不日相警戒乎玁狁之难甚急诚不可以忘备也【此章以预言在戊所之时而致谨以防冦者如此○上章不敢有畏心此章不敢冇慢心亦皆所以教之也辑释通释曰此及上章皆托为军士自言车马器械之盛备而以章末専以公义为言所以美之所以风之也】
　　○昔我往矣杨栁依依今我来思雨【于付反】雪霏霏【芳菲反】行道迟迟载渴载饥我心伤悲莫知我哀【叶于希反】
　　赋也杨栁蒲栁也【辑录谢氏曰依依者初抽条之时质柔性弱嫋娜不定如欲依倚它物也】霏霏雪盛貌迟迟长逺也○此章又设为役人预自道其归时之事以见其勤劳之甚也程子曰此皆极道其劳苦忧伤之情也上能察其情则虽劳而不怨虽忧而能励矣范氏曰予于采见先王以人道使人后世则牛羊而已矣【此章预言其来归之时道涂感慨如此　首章风谕以不得已之意末章体悉以不忍人之心起结两章相应也】
　　采六章章八句【前三章虽兼私情公义言而重在义四章五章専言公义六章専言私情教戒以倡其勤悯恤以致其悦使人之道当然也○此诗见先王仁厚之至○增释许氏曰采以下三诗虽曰遣戍劳还而専主于玁狁盖非泛言也抑当是之时有玁狁连西戎为中国之患命将出师或周公作此诗而遣劳之故能深知其情而极道之而且劝之如此后凡出师则皆以歌之也】
　　我出我车于彼牧【叶莫狄反】矣自天子所谓我来【叶六直反】矣召彼仆夫谓之载【叶节力反】矣王事多难【乃旦反】维其矣赋也牧郊外也【邑外曰郊郊外曰牧】自从也天子周王也仆夫御夫也○此劳【去声】还【音旋】率【与帅同】之诗追言其始受命出征之时出车于郊外而语【去声】其人曰我受命于天子之所而来于是乎召仆夫使之载其车以行而戒之曰王事多难是行也不可以缓矣【其往时忠敬之心以劳之】
　　○我出我车于彼郊【叶音髙】矣设此旐【音兆】矣建彼旄【音毛】矣彼旟【音余】旐斯胡不斾斾【叶蒲寐反】忧心悄悄仆夫况瘁【以醉反】赋也郊在牧内【辑録刘氏曰都城外五十里为近郊百里为逺郊也】盖前军已至牧而后军犹在郊也【辑録邱氏曰将言建旐设旄之事又本出车言之也】设陈也蛇曰旐建立也旄注旄于旗干之首也鸟隼曰旟鸟隼蛇曲礼所谓前朱雀而后武也杨氏曰师行之法四方之星各随其方以为左右前后【辑录曲礼陈氏曰朱雀武青龙白虎四方宿名也以为旗章其旒数皆效之龙旂则九旒雀则七旒虎则六旒蛇则四旒也】进退有度各司其局【局部分也左者常左右者常右前后亦然不易其所也语本曲礼辑录曲礼云进退有度左右有局各司其局郑氏曰度谓伐与步数疏曰如牧誓所云左右有局者军之左右各有部分不相滥也各司其局者军行须监领也】则士无失伍离次矣斾斾飞之貌悄悄忧貌况兹也或云当作怳【况上声】○言出车在郊建设旂帜【音炽】彼旂帜者岂不斾斾而飞乎但将帅方以任大责重为忧而仆夫亦为之恐惧而憔悴耳【旟旐有威武奋之势而将士则不免忧惧敛束之心也辑録谢氏曰兵凶器战危事不可以易心处之为将帅者忧心则悄悄为仆夫者情况则憔悴皆临事而惧者善用兵也】东莱吕氏曰古者出师以丧礼处之【辑録老子偃武章云吉事尚左凶事尚右偏将军居左上将军居右言以丧礼处之杀人之众以悲哀泣之战胜以丧礼处之】命下之日士皆泣涕【辑录孙子九地篇云令之日士卒坐者涕霑襟偃卧者涕交颐○增释金履祥曰出师以丧礼处之士涕泣盖必死也惟必死是以能胜之也】夫子之言行三军亦曰临事而惧皆此意也【述其往时忧惧之心以劳之也】
　　○王命南仲往城于方出车彭彭【叶铺郎反】旂旐央央【于良反】天子命我城彼朔方赫赫南仲玁狁于襄
　　赋也王周王也南仲此时大将也方朔方今灵夏等州之地【辑录毛氏曰近玁狁之国也】彭彭众盛貌交龙为旂此所谓左青龙也央央鲜明也赫赫威名光显也襄除也或曰上也与懐山襄陵之襄同【辑录见尧典】言胜之也○东莱吕氏曰大将传天子之命以令军众于是车马众盛旂旐鲜明威灵气熖赫然动人矣兵事以哀敬为本而所尚则威二章之戒惧三章之奋并行而不相悖也【敬则不轻敌勇则不畏敌二者必相济也与采四章五章之意相似】程子曰城朔方而玁狁之难除御戎狄之道守备为本不以攻战为先也【述其往时之气以胜之】
　　○昔我往矣黍稷方华【叶芳无反】今我来思雨【于付反】雪载涂王事多难不遑啓居岂不懐归畏此简书
　　赋也华盛也涂涷释而泥涂也【东风觧冻之时】简书戒命也隣国有急则以简书相戒命也或曰简书防命临遣之词也【从后説优辑录语録云前説只据左氏简书同恶相恤之谓然此是天子戒命不得谓之隣国孔氏曰古者无纸冇事则书于简】此言其既归在涂而本其往时所见与今还时所遭以见其出之久也【述其来归之时道涂感慨之情以劳之】东莱吕氏曰采之所谓往遣戍时也此诗之所谓往在道时也采之所谓来戍毕时也此诗之所谓来归而在道时也
　　○喓喓【于遥反】草虫趯趯【他歴反】阜螽未见君子忧心忡忡【敕中反】既见君子我心则降【户江反叶胡攻反】赫赫南仲薄伐西戎
　　赋也此言将帅【并去声】之出征也其室家感时物之变而念之以为未见而忧之如此必既见而后心可降耳【此与召南草虫同但彼为妇人自述之词此则述妇人之情而代赋其事耳】然此南仲今何在乎方往伐西戎而未归也【述其未至之时室家思念之情以劳之】岂既却玁狁而还师以伐昆夷也与薄之为言聊也盖不劳余力矣
　　○春日迟迟卉【许贵反】木萋萋【七西反】仓庚喈喈【音皆叶居奚反】采蘩祁祁【巨移反】执讯【音信】获丑薄言还【音旋】归赫赫南仲玁狁于夷
　　赋也卉草也萋萋盛貌仓庚黄鹂也喈喈声之和也讯其魁首当讯问者也丑徒众也夷平也○欧阳氏曰述其归时春日暄妍草木荣茂而禽鸟和鸣【遣戍之又明年仲春至则此时也】于此之时执讯获丑而归岂不乐【音洛】哉【述其今日凯还之功以劳之】郑氏曰此诗亦伐西戎独言平玁狁者玁狁大故以为始以为终
　　出车六章章八句【前三章啓行时也四章五章归而未至时也六章既归时也辑录程子曰此诗所赋自受命至还归其事有叙大要在归功将帅○増释吴师道曰一章受命戒警二章临时戒惧三章威怒奋出征时也四章感慨劳苦五章感念室家六章和乐欢欣既征而归也先戒惧而后奋怒故其怒也无敌先劳苦而后悦乐故其乐也有终非但曲尽人情抑且当乎义理诗人善言如此】
  </div>
  <div class="pagination">
   <a href="诗经疏义会通_page28.html">
    上一页
   </a>
   <span>
    ...
   </span>
   <a href="诗经疏义会通_page24.html">
    24
   </a>
   <a href="诗经疏义会通_page25.html">
    25
   </a>
   <a href="诗经疏义会通_page26.html">
    26
   </a>
   <a href="诗经疏义会通_page27.html">
    27
   </a>
   <a href="诗经疏义会通_page28.html">
    28
   </a>
   <span class="current-page">
    29
   </span>
   <a href="诗经疏义会通_page30.html">
    30
   </a>
   <a href="诗经疏义会通_page31.html">
    31
   </a>
   <a href="诗经疏义会通_page32.html">
    32
   </a>
   <a href="诗经疏义会通_page33.html">
    33
   </a>
   <a href="诗经疏义会通_page34.html">
    34
   </a>
   <span>
    ...
   </span>
   <a href="诗经疏义会通_page30.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
