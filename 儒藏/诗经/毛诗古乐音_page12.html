<!DOCTYPE html>
<html>
<head>
    <meta charset="UTF-8">
    <title>毛诗古乐音 - 第 12 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古乐音 - 第 12 页/共 15 页</h1>
    <div class="content">　　将仲子 

　　叔于田【庭因切】 巷【音烘去声下同】 无居【居朱合下同】 人岂【慨岂合下同】 无居人不如叔也洵美【美米合下同】 且仁叔于狩【兼扫韵一分】 巷无饮酒【兼矫音一分下同】 岂无饮酒不如叔也洵美且好叔适野【序树合】 巷无服【服以合下同】 马【马亩合音下同】 岂无服马不如叔也洵美且武 
　　叔于田 

　　叔于田【庭因切下同】 乘乘马【马亩合下同】 执辔如组两骖如舞叔在薮【音暑下同】 火【火喜合下同】 烈【恋外切又音立下同】 具【具着合下同】 举【举祖合】 檀裼暴虎献于公所【音暑】 将叔无狃【狃袅合】 戒【皆艾切转音即】 其伤女叔于田乘乘黄两服【服以合下同】 上襄两骖鴈行【音杭】 叔在薮火烈具扬叔善射【序树合】 忌又良御【音褥】 忌抑磬控忌抑纵送忌叔于田乘乘鸨两服齐首【兼埽韵一分】 两骖如手【兼埽韵一分】 叔在薮火烈具阜【方袄切】 叔马慢忌叔发【范外切又发以合】 罕忌抑释掤忌抑鬯弓忌 
　　大叔于田 

　　清人在彭【音旁】 驷介【皆爱切转音即下同】 旁旁二矛重英【音央】 河上乎翱翔清人在消驷介麃麃二矛重乔河上乎翱翔清人在轴【轴遭(上声)合】 驷介陶陶左旋右抽中军作好 
　　清人 

　　羔裘【音渠下同】 如濡洵直且侯【音胡】 彼其之子舍【音暑】 命不渝【音如】 羔裘豹饰孔武有力彼其之子邦【帮烘切下同】 之司直羔裘宴兮【西些二音下同】 三英【音央】 粲兮彼其之子邦之彦兮 
　　羔裘 

　　遵大路兮【西些二音下同】 掺执子之袪【袪初合】 兮无我恶兮不寁故也遵大路兮掺执子之手【兼埽韵一分】 兮无我魗【兼草韵一分】 兮不寁好也 
　　遵大路 

　　女【女弩合】 曰鸡鸣士曰昧【卖密合】 旦子兴视夜【厌外切又转音意】 明星有烂将翱将翔弋凫与鴈弋音加【加惹(平声)切】 之与子宜【惹平声】 之宜言饮酒【兼矫韵一分】 与子偕老琴瑟【瑟四合】 在御【音褥】 莫不静好【加宜谐酒老好谐】 知子之来【音厘】 之杂佩【音僻下同】 以赠【音直】 之知子之顺之杂佩以问之知子之好之杂佩以报之【来赠谐顺问谐好报谐】 
　　女曰鸡鸣 

　　有女【女弩合下同】 同车【车朱合】 颜如舜华【音胡】 将翱将翔佩【音僻下同】 玉【音褥下同】 琼琚【琚朱合】 彼美【美米合下同】 孟姜洵美且都有女同行【音杭】 颜如舜英【音央】 将翱将翔佩玉将将彼美孟姜德【德狄合】 音不忘 
　　有女同车 

　　山有扶苏隰有荷华【音胡】 不见子都乃见狂且山有桥松隰有游龙不见子充乃见狡童 
　　山有扶苏 

　　萚兮【西些二音下同】 萚兮风其吹【吹渠合】 女叔兮伯【伯逼合下同】 兮倡予【音如下同】 和【和喜合】 女萚兮萚兮风其漂女叔兮伯兮倡予要女 
　　萚兮 

　　彼狡童兮【西些二音下同】 不与我言兮维【维于合】 子之故使我不能【能泥合下同】 餐兮彼狡童兮不与我食兮维子之故使我不能息兮 
　　狡童 

　　子惠【惠序合下同】 思我褰裳涉【涉四合下同】 溱子不思我岂【慨岂合下同】 无他人狂童之狂也且【末句系合歌次章同】 子惠思我褰裳涉洧【洧禹合】 子不我思岂无他士狂童之狂也且 
　　褰裳 

　　子之丰兮【西些二音下同】 俟我乎巷【烘上声】 兮悔【悔许合下同】 予【音如下同】 不送兮子之昌兮俟我乎堂兮悔予不将兮衣锦褧衣裳锦褧裳叔兮伯【伯逼合下同】 兮驾予与行【音杭】 裳锦褧裳衣锦褧衣叔兮伯兮驾予与归【孤衣切】 
　　丰 

　　东门之墠茹藘【芦禄合】 在阪其室则【则直合下同】 迩【迩以合】 其人甚远东门之栗有践家室岂【慨岂合】 不尔【迩以合】 思子我不即 
　　东门之墠 

　　风【音分下同】 雨【音汝下同】 凄凄鸡鸣喈喈【皆埃合转音鸡】 既见君子云胡不夷风雨潇潇鸡鸣胶胶既见君子云胡不瘳【音抽兼操(平声)韵一分】 风雨如晦【晦序合】 鸡鸣不已既见君子云胡不喜 
　　风雨 

　　青青子衿悠悠我心纵我不往子宁不嗣音青青子佩【音僻】 悠悠我思纵我不往子宁不来【音厘】 挑兮【西些二音下同】 达【达太合又太第合】 兮在城阙【劝外切转阙去切】 兮一日不见如三月【鱼外切转月玉合】 兮 
　　子衿 

　　扬之水【水许合下同】 不流束楚终鲜兄弟维【维于合下同】 予【音如】 与女无信人之言人实迋女扬之水不流束薪终鲜兄弟维予二人无信人之言人实不信 
　　扬之水 

　　出【出屈合下同】 其东门有女【女弩合下同】 如云虽【虽需合下同】 则【则直合下同】 如云匪【匪以合下同】 我思存缟衣綦巾聊乐我员【音云】 出其闉阇有女如荼匪我思且缟衣茹藘【藘禄合】 聊可与娱【音如】 
　　出其东门 

　　野【序树合下同】 有蔓草零【音林下同】 露溥兮【西些二音下同】 有美【美米合】 一人清扬婉兮邂逅【音固下同】 相遇【音褥下同】 适我愿兮野有蔓草零露瀼瀼有美一人婉如清扬邂逅相遇与子偕【鞋埃切又转音西】 臧 
　　野有蔓草 

　　溱与洧【委禹合下同】 方涣涣兮【西些二音下同】 士与女【女弩合下同】 方秉蕳兮女曰观乎士曰既且且往观乎洧之外洵吁【吁书合下同】 且乐【涝去声】 维【维于合】 士与女伊其相谑赠【音直下同】 之以勺药【末三句系合歌次章同】 溱与洧浏其清矣士与女殷其盈矣女曰观乎士曰既且且往观乎洧之外洵吁且乐维士与女伊其将谑赠之以勺药 
　　溱洧 

　　郑国二十一篇五十三章二百八十三句 

　　毛诗古乐音卷三 

　　●毛诗古乐音卷四【音韵正下】 

　　辽阳张玉纶　撰 

　　小雅二 
　　大雅三 

　　◆小雅二 

　　祈父之什二之四 
　　小旻之什二之五 
　　北山之什二之六 
　　桑扈之什二之七 
　　都人士之什二之八 

　　○祈父之什二之四 

　　节南山 
　　正月 
　　十月之交 
　　雨无正 

　　节【节霭合转音计下同】 彼南【嫩平声下同】 山维【维于合下同】 石岩岩赫赫师尹民具【具着合】 尔【尔以合下同】 瞻忧心如惔不敢戏谈国【鬼禹切下同】 既卒【卒匊合下同】 斩何用不监节彼南山有实其猗【惹平声】 赫赫师尹不平谓【谓意合】 何天【□因切下同】 方荐瘥丧乱弘多民言无嘉【加惹平声合】 憯莫惩嗟尹氏大师维周之氐秉国之均四方是维天子是毗俾民不迷不吊昊天不宜空我师弗【弗以合下同】 躬弗亲庶民弗信弗问弗仕勿罔君子式夷式已无小人殆【殆的合】 琐琐姻亚【亚噫合】 则【则直合】 无膴仕昊天不佣降此鞠讻昊天不惠【惠序合】 降此大戾【音立】 君子如届【戒外切转音计】 俾民心阕【阕去合】 君子如夷恶怒是违【违愚合】 不吊昊天乱靡有定式月斯生俾民不宁谁【谁需合】 秉国成不自为【为于合】 政卒劳百【百比合】 姓驾彼四牡【音卯】 四牡项领我瞻四方蹙蹙靡所【音暑】 骋方茂尔恶相尔矛【音毛】 矣既夷既怿【音铎】 如相酬【兼曹韵一分】 矣【顾亭林云恶与怿谐矛与酬谐】 昊天不平我王不宁不惩其心覆怨其正家父作诵以究王讻式讹尔心以畜【畜速合】 万邦【帮烘切】 
　　节南山 

　　正月繁霜我心忧伤民之讹言亦孔之将念我独兮【西些二音下同】 忧心京【音姜下同】 京哀【哀衣合下同】 我小心癙忧以痒父母【母米合】 生我胡俾我愈【如褥二音】 不自我先不自我后【音户】 好言自口【音苦下同】 莠言自口忧心愈【音褥下同】 愈是以有侮忧心惸惸念我无禄民之无辜并其臣仆哀我人斯于何从禄瞻乌爰止于谁【谁需合下同】 之屋瞻彼中林侯【音胡下同】 薪侯蒸民今方殆【殆的合】 视天【铁因切下同】 梦梦既克【刻四切下同】 有定靡人弗【弗以合】 胜有皇上帝伊谁云憎谓【谓以合下同】 山盖卑为【为于合下同】 冈为陵民之讹言宁莫之惩召彼故老讯之占梦具【具着合】 曰予圣谁知乌之雌雄谓天盖高不敢不局谓地盖厚不敢不蹐维【维于合】 号斯言有伦有脊哀今之人胡为虺【虺需合】 蜴瞻彼阪田【庭因切】 有菀其特【转替合】 天之扤我如不我克彼求我则【则直合】 如不我得【得的合】 执我仇【音渠下同】 仇亦不我力心之忧矣如或结【皆霭切转音计】 之今兹之正胡然厉【恋外切转音立】 矣燎之方扬宁或灭【面卖切转面密切下灭字同】 之赫赫宗周褒氏烕之终其永怀【怀需合】 又窘阴雨【音汝】 其车【车朱合】 既载【载志合】 乃弃尔【尔以合下同】 辅载【载子合】 输尔载【载志合】 将伯【伯通合】 助予【音如】 无弃尔辅员于尔辐【辐以合】 屡【屡鲁合】 顾尔仆不输尔载【载志合】 终踰【音如】 绝险曾是不意鱼【音如】 在于沼亦匪【匪以合】 克乐【劳去声】 潜虽【虽需合】 伏【脱矣字】 
　　【 伏以合】 亦孔之照忧心惨惨【音慥】 念国【鬼禹切】 之为【为于合】 虐彼有旨酒【兼矫韵一分】 又有嘉殽洽【欠外切转音器】 比其邻昏姻孔云念我独兮忧心殷殷佌佌彼有屋蔌蔌方有谷民今之无禄天夭是椓【音足】 哿矣富【富意合】 人哀此惸独 
　　正月 

　　十月之交朔日辛卯日有食之亦孔之丑【兼草韵一分】 彼月而微【微于合下同】 此日而【而夷合下同】 微今此下民亦孔之哀【哀衣合下同】 日月告凶不用其行【音杭】 四国【鬼禹合】 无政不用其良彼月而食则【则直合】 维【维于合下同】 其常此日而食于何不臧烨烨【厌外切转音意下同】 震电【丁刃切】 不宁不令【音林】 百【百比合】 川沸【范外切】 腾山冢崒【崒去合】 崩高岸为【为于合】 谷深谷为陵哀今之人胡憯莫惩皇父卿【音羌】 士番【音潘】 维司徒家伯【伯通合【伯通合：伯逼合】 】 冢宰【宰志合】 仲允膳夫棸子内【内昵合】 史蹶【劝外切】 维趣【音秋上声兼巧韵一分】 马【马亩合下同】 楀【巨著合】 维师氏艳妻煽方处【士宰史氏谐徒夫马处谐】 抑此皇父岂【慨岂合】 曰不时胡为我作不即我谋【谋迷合】 彻【彻次合】 我墙屋田【庭因切】 卒【音匊】 污莱【音厘】 曰予【音如】 不戕礼则【则直合】 然矣皇父孔圣作都于向择【择直合下同】 三有事亶侯【音胡】 多藏不憗遗一老俾守我王择有车【车朱合】 马以居【居朱合下同】 徂向黾勉从事不敢告劳无罪【音句】 无辜谗口【音苦】 嚣嚣下民之孽【念外切又转音昵】 匪【匪以切】 降自天【铁因切】 噂沓背【音毕】 憎职竞【音桨】 由人【劳嚣谐天人谐】 悠悠我里亦孔之痗【痗密合】 四方有羡我独居忧【兼天韵一分】 民莫不逸我独不敢休【兼宵韵一分】 天命【民去声】 不彻【彻次合】 我不敢效我友自逸【里痗彻逸谐忧休谐】 
　　十月之交 

　　浩浩昊天【铁因切下同】 不骏其德【德狄合】 降丧饥馑斩伐【范外切】 四国【鬼禹切】 旻天疾威【威于合】 弗【弗以合下同】 虑【虑禄合】 弗图舍【音暑】 彼有罪【音句下同】 既伏【伏以合】 其辜若此无罪沦胥【胥书合】 以铺【德国谐图辜铺谐】 周宗既灭【面麦合转面密合】 靡所【音暑下同】 止戾【音立】 正大夫离居【居朱合下同】 莫知我勚三事大夫莫肯夙夜【厌外切转音意】 邦【帮烘切】 君诸侯【音胡】 莫肯朝夕【音隙转音些舍切此音些奢切】 庶曰式臧覆出【出屈合】 为【为于合】 恶【灭戾勚夜谐夕恶谐】 如何昊天辟言不信如彼行【音杭】 迈【卖密合】 则【则直合下同】 靡所臻凡百【百比合下同】 君子各敬尔【尔以合下同】 身胡不相畏【畏意合下同】 不畏于天【铁因切】 戎成不退【退替合下同】 饥成不遂【遂序合】 曾我暬御【音褥】 憯憯日瘁【瘁去合下同】 凡百君子莫肯用讯【谇去合】 听言则答谮言则退哀【哀衣合】 哉【哉兹合】 不能【能泥合下同】 言匪【匪以合】 舌【舌四合】 是出【出屈合下同】 维【维于合下同】 躬是瘁哿矣能言巧言如流【兼聊韵一分】 俾躬处休【兼宵韵一分】 维曰于仕孔棘且殆【殆的合】 云不可使得【得的合】 罪【音句】 于天子亦云可使怨及朋友【音以】 谓【谓意合】 尔【尔以合下同】 迁于王都曰予【音如】 未【未意合】 有室家【音姑】 癙思泣血【旋外切转音序此从转音】 无言不疾昔尔出居谁【谁需合】 从作尔室【都家居谐血疾室谐】 
　　雨无正 

　　祈父之什十篇六十四章四百二十六句【证四篇三十八章二百七十六句】 

</div>
    <div class="pagination">
<a href="毛诗古乐音_page11.html">上一页</a><span>...</span><a href="毛诗古乐音_page7.html">7</a><a href="毛诗古乐音_page8.html">8</a><a href="毛诗古乐音_page9.html">9</a><a href="毛诗古乐音_page10.html">10</a><a href="毛诗古乐音_page11.html">11</a><span class="current-page">12</span><a href="毛诗古乐音_page13.html">13</a><a href="毛诗古乐音_page14.html">14</a><a href="毛诗古乐音_page15.html">15</a><a href="毛诗古乐音_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
