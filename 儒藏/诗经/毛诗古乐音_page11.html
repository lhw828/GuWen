<!DOCTYPE html>
<html>
<head>
    <meta charset="UTF-8">
    <title>毛诗古乐音 - 第 11 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古乐音 - 第 11 页/共 15 页</h1>
    <div class="content">
　　硕【石舍二首读作灼舍切者音之误也】 人其颀衣锦褧衣齐侯【音胡下同】 之子卫【卫玉合】 侯之妻东宫之妹【音卖转音密宜读麦密合】 邢侯之姨谭公维【维于合】 私手如柔荑肤如凝脂领如蝤【兼乔韵一分】 蛴齿如瓠犀螓首蛾眉【梅迷合】 巧笑倩兮【西些二音下同】 美【美米合】 目盼兮硕人敖【平声】 敖说【音岁兼率韵一分又岁序合】 于农郊四牡【音卯】 有骄朱幩镳镳翟【音狄】 茀【茀以合】 以朝大夫夙退【退替合】 无使君劳河水【水许合】 洋洋北流活【怀上声下同又悔序切】 活施罛濊【兼坏韵一分下同又惠序合】 濊鳣鲔【委以合】 发【范外切下同又服以合】 发葭菼揭揭【皆外切又转音几】 庶姜孽孽【念外切又转音昵】 庶士有朅【鞋霭切又韩音细】 
　　硕人 

　　氓之蚩蚩抱布贸丝匪【匪以合下同】 来【音厘下同】 贸丝来即我谋【米平声】 送子涉【涉四合】 淇至于顿丘【音渠】 匪我愆期子无良媒【米平声】 将子无怒秋以为【为于合】 期乘彼垝【鬼禹切】 垣以望复关不见复关泣涕涟涟既见复关载【载子合下同】 笑载言尔【尔以合下同】 卜尔筮体无咎【兼矫韵一分】 言以尔车【车朱合下同】 来以我贿迁桑之未落其叶沃若于嗟鸠兮无食桑葚于嗟女兮无与士耽士之耽兮犹可说也女之耽兮不可说也桑之落矣其黄而【而夷合下同】 陨自我徂尔三岁【兼帅韵一分又岁序合下同】 食贫淇水【水许合】 汤汤渐车帷【帷于合】 裳女【女弩合】 也不爽士贰【贰意合】 其行【音杭】 士也罔极二【二意合】 三其德【德狄合】 三岁为【为于合】 妇【妇意合】 靡室劳矣夙兴夜寐【卖密合】 靡有朝矣言既遂【遂序合】 矣至于暴矣兄弟不知咥其笑矣静言思之躬自悼矣及尔偕【邪埃切转音西】 老老使我怨淇则【则直合下同】 有岸隰则有泮总角之宴言笑晏晏信誓旦旦不思其反反是不思亦已焉哉【哉兹合】 
　　氓 

　　籊籊竹竿以钓于淇岂不尔【尔以合】 思远莫致之泉源在左淇水【水许合下同】 在右【音意下同】 女【女弩合】 子有行【音杭】 远兄弟父母【母米合】 淇水在右泉源在左巧笑之瑳佩【音僻】 玉之傩【音挪平声】 淇水滺【兼天韵一分下同】 滺桧楫【皆霭切转音几】 松舟【兼招韵一分】 驾言出【出屈合】 游【兼爻韵一分】 以写【许暑切】 我忧 
　　竹竿 

　　芄兰之支童子佩【音僻下同】 觿【鞋埃切转音西下同】 虽【虽需合下同】 则【则直合下同】 佩【音僻】 觿能【能泥合下同】 不我知容兮【西些二音下同】 遂【遂序合】 兮垂【垂渠合下同】 带【带的合下同】 悸兮【二章末句皆系合歌】 芄兰之叶【厌外切转音】 童子佩韘【迭霭切】 虽则佩韘能不我甲【姐霭切】 容兮遂兮垂带悸兮 
　　芄兰 

　　谁【谁需合下同】 谓【谓玉合下同】 河广一苇【苇禹合】 杭之谁谓宋远跂予【音如】 望之谁谓河广曾不容刀谁谓宋远曾不崇朝 
　　河广 

　　伯【伯逼合下同】 兮【西些二音下同】 朅【鞋霭切转音细】 兮邦之桀【皆霭切转音几】 兮伯也执殳为【谓玉合】 王前驱【驱初合朅桀诸殳驱谐】 自伯之东首如飞【飞衣合】 蓬岂【恺岂合】 无膏沐【沐密合】 谁【谁需合】 适为【为于合】 容其雨【音禹下同】 其雨杲杲出【出屈合】 日愿言思伯甘心首疾焉得【得的合】 谖草言树之背【音毕】 愿言思伯使我心痗【卖密合】 
　　伯兮 

　　有狐绥【绥须合下同】 绥在彼淇梁心之忧矣之子无裳有狐绥绥在彼淇厉【恋外切又音立】 心之忧矣之子无带【音戴转音的】 有狐绥绥在彼淇测【侧次合】 心之忧矣之子无服【服以合】 
　　有狐 

　　投我以木瓜【音姑】 报之以琼琚【琚朱合】 匪【匪以合下同】 报也永以为【为于合下同】 好也【通章末句均系合歌】 投我以木桃报之以琼瑶匪报也永以为好也投我以木李报之以琼玖【音九】 匪报也永以为好也 
　　木瓜 

　　卫国十篇三十四章二百三句 

　　○王一之六 

　　黍离 
　　君子于役 
　　君子阳阳 
　　扬之水 
　　中谷有蓷 
　　兔爰 
　　葛藟 
　　采葛 
　　大车 
　　丘中有麻 

　　彼桼离离彼稷之苗行【音杭下同】 迈靡靡中心摇摇知我者【者王合下同】 谓【谓玉合下同】 我心忧不知我者谓我何求悠悠苍天【铁因切下同】 此何人哉【哉兹合下同苗摇忧(兼天韵一分)求(兼乔韵一分)谐天人谐】 彼黍离离彼稷之穗【穗序合】 行迈靡靡中心必【必：如】 醉【醉具合】 知我者谓我心忧不知我者谓我何求悠悠苍天此何人哉彼黍离离彼稷之实行迈靡靡中心如噎【音壹】 知我者谓我心忧不知我者谓我何求悠悠苍天此何人哉【三章末二句均系合歌】 
　　黍离 

　　君子于役不知其期曷至哉【哉兹合】 鸡栖于埘日之夕矣羊牛【牛泥合下同】 下来【音厘】 君子于役如之何勿思君子于役不日不月【鱼外切又月玉合】 曷其有佸【快上声快序合】 鸡栖于桀【皆霭切转音几】 日之夕矣羊牛下括【快上声又快序合】 君子于役苟【音古】 无饥渴【音慨又转刻岂切】 
　　君子于役 

　　君子阳阳左执簧右招我由房其乐只且【末句系合歌二章同】 君子陶陶左执翿右招我由敖【平声】 其乐只且 
　　君子阳阳 

　　扬之水【水许合下同】 不流束薪彼其之子不与我戍申怀【怀需合下同】 哉【哉兹合下同】 怀哉曷【古曷害通用音孩去声又害细合】 月予【音如下同】 还归【孤衣切下同】 哉【末句系合歌二三章同】 扬之水不流束楚彼其之子不与我戍甫怀哉怀哉曷月予还归哉扬之水不流束蒲彼其之子不与我戍许【许鼠合】 怀哉怀哉曷月予还归哉 
　　扬之水 

　　中谷有蓷【蓷梯合下同】 暵其干矣有女【女弩合下同】 仳离嘅【嘅岂合下同】 其叹矣嘅其叹矣遇【音褥】 人之艰难矣中谷有蓷暵其修【兼宵韵一分】 矣有女仳离条其啸【兼笑韵一分】 矣条其啸矣遇人之不淑【兼邵韵一分】 矣中谷有蓷暵其湿矣有女仳离啜【猜上声下同】 其泣矣啜其泣矣何嗟及矣 
　　中谷有蓷 

　　有兔爰爰雉离于罗我生之初尚无为【卧平声】 我生之后逢此百罹【职娥切】 尚寐【卖密合下同】 无吪【卧平声】 有兔爰爰雉离于罦【方邀切】 我生之初尚无造我生之后逢此百忧【兼夭韵一分】 尚寐无觉有兔爰爰雉离于??堇我生之初尚无庸我生之后逢此百凶尚寐无聪 
　　兔爰 

　　绵绵葛【改纪切下同】 藟【藟吕合下同】 在河之浒终远兄弟谓【谓玉合下同】 他人父谓他人父亦莫我顾绵绵葛藟在河之涘终远兄弟谓他人母【母米合下同】 谓他人母亦莫我有【音以】 绵绵葛藟在河之漘终远兄弟谓他人昆谓他人昆亦莫我闻 
　　葛藟 

　　彼采【采此合下同】 葛【音改又葛纪合】 兮【西些二音下同】 一日不见如三月【鱼外切转月玉合】 兮彼采萧兮一日不见如三秋【兼锹罢一分】 兮彼采艾【音艾转艾意合】 兮一日不见如三岁【兼帅韵一分又转岁序合】 兮 
　　采葛 

　　大车【车朱合下同】 槛槛毳【毳渠合下同】 衣如菼岂【慨岂合下同】 不尔【尔以合下同】 思畏【畏玉合下同】 子不敢大车啍啍毳衣如璊岂不尔思畏子不奔谷则【则直合下同】 异室死则同穴【旋外切转音洫】 谓【谓玉合】 予【音如】 不信有如皦日 
　　大车 

　　丘【音渠下同】 中有麻【莫平声】 彼留子嗟彼留子嗟将其来【音厘下同】 施【思蛇二音此音蛇下同】 施丘中有麦【卖密合】 彼留子国【鬼禹切下同】 彼留子国将其来食丘中有李彼留之子彼留之子贻我佩【音僻】 玖【音几】 
　　丘中有麻 

　　王国十篇二十八章百六十二句 

　　○郑一之七 

　　缁衣 
　　将仲子 
　　叔于田 
　　大叔于田 
　　清人 
　　羔裘 
　　遵大路 
　　女曰鸡鸣 
　　有女同车 
　　山有扶苏 
　　萚兮 
　　狡童 
　　褰裳 
　　丰 
　　东门之墠 
　　风雨 
　　子衿 
　　扬之水 
　　出其东门 
　　野有蔓草 
　　溱洧 

　　缁衣之宜兮【西些二音下同】 敝予【音如下同】 又改【改纪合下同】 为【为于合】 兮适子之馆兮还予授子之粲兮【此章宜字亦可读作惹平声为字亦可读作卧平声】 缁衣之好兮敝予又改造兮适子之馆兮还予授子之粲兮缁衣之席【音锡转西舍合】 兮敝予又改作兮适子之馆兮还予授子之粲兮 
　　缁衣 

　　将仲子兮【西些二音下同】 无踰【音如下同】 我里无折我树杞岂【慨岂合下同】 敢爱【兼意韵一分下同】 之畏【畏玉合下同】 我父母【母米合下同】 仲可怀【怀需合下同】 也父母之言亦可畏也将仲子兮无踰我墙无折我树桑岂敢爱之畏我诸兄【应香切下同】 仲可怀也诸兄之言亦可畏也将仲子兮无踰我园无折我树檀岂敢爱之畏人之多言仲可怀也人之多言亦可畏也 
</div>
    <div class="pagination">
<a href="毛诗古乐音_page10.html">上一页</a><span>...</span><a href="毛诗古乐音_page6.html">6</a><a href="毛诗古乐音_page7.html">7</a><a href="毛诗古乐音_page8.html">8</a><a href="毛诗古乐音_page9.html">9</a><a href="毛诗古乐音_page10.html">10</a><span class="current-page">11</span><a href="毛诗古乐音_page12.html">12</a><a href="毛诗古乐音_page13.html">13</a><a href="毛诗古乐音_page14.html">14</a><a href="毛诗古乐音_page15.html">15</a><a href="毛诗古乐音_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
