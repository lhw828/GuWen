<!DOCTYPE html>
<html>
<head>
    <meta charset="UTF-8">
    <title>吕氏家塾读诗记 - 第 19 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>吕氏家塾读诗记 - 第 19 页/共 37 页</h1>
    <div class="content">　　毛氏曰防狠也【尔雅曰防恨也】　郑氏曰御禁务侮也兄弟虽内防而外御也　朱氏曰烝发语声【毛氏曰烝填也　郑氏曰久也古声填寘尘同　释文曰尔雅填依字音田与寘同又依古声音尘尘久也】　毛氏曰戎相也【朱氏曰戎助也】　范氏曰兄弟内防而犹外御不败亲也外御则他人不与故虽朋友犹无相也【孔氏曰它人侵侮之时虽有善友终无相助之事唯兄弟相助耳左传富辰云诗曰兄弟防于墙外御其侮如是则兄弟虽有小忿不废懿亲　国语富辰谏襄王曰古人有言曰兄弟谗防侮人百里注云防狠也兄弟虽以谗言相违狠犹禁御他人侵侮己者百里谓逺也】　毛氏曰狠于内非令兄弟也然及其御侮则虽每有良朋曾不如不令兄弟之为可恃也　朱氏曰此章正为管蔡启商之事而发以明兄弟恩情之笃也吕与叔解防为窥伺谓冦至而兄弟同力以相死也此意亦甚美矣然以文义及一篇之全相观之则未安也盖此诗首章略言至亲莫如兄弟之意次章乃以意外不测之事言之以明兄弟之情其切如此三章但言急难则浅于死丧矣至于此章则又以其情义之甚薄而犹有所不能已者言之其叙若曰死丧不能相救急难犹相助又不幸而至于或有小忿犹当共御外侮其所以责之者可谓益轻以约而所以着夫兄弟之义者益深且切矣至于又不能然乃或无事而相忘则兄弟真为路人矣故下章始深责之然其词气和平怨而不怒读者犹或以是为当然而未之悟也其后两章乃始极道兄弟至亲虽有笾豆室家之乐然非兄弟则无与同之以备见兄弟之恩异形同气死生苦乐无适而不相须之意卒章又申告之使之反覆穷极验其信然可谓委曲渐次说尽人情矣然其词意髙深初若简质阔疏而不切于事者故说者有所不察又以小忿为嫌而曲其说以避之于是一篇之意无复统纪而失圣人之意逺矣
　　丧乱既平既安且宁虽有兄弟不如友生
　　陈氏曰兄弟之急难相求如此及其既安宁也乃谓兄弟不如友生可乎　欧阳氏曰此乃责之之辞程氏曰言平时则皆可遂其私意急难则莫如兄弟也【苏氏曰人居平安之世不知兄弟之可恃而以至亲相责望则兄弟常多过失易以生怨故有以朋友为贤于兄弟者　王氏曰友生约我以礼义者也虽有兄弟不如友生有礼义然后无失其爱兄弟之常心友生约其外妻子调其内则兄弟加亲矣故曰妻子好合如鼓瑟琴兄弟既翕和乐且湛】王氏之说虽非经防亦学者所当知也
　　傧【賔反】尔笾豆饮酒之饫【于虑反】兄弟既具和乐【音洛】且孺【如具反】
　　毛氏曰傧陈也　苏氏曰饫餍也　王氏曰兄弟无故则既具矣　程氏曰孺亲慕之义小儿亲慕父母谓之孺子【尔雅曰孺属也李巡曰孺骨肉相亲属也】此章劝其相燕乐养恩义陈尔笾豆饮乐饫足兄弟既皆来当和乐而相亲慕也
　　妻子好【呼报反】合如鼓瑟琴兄弟既翕【许急反】和乐且湛【答南反】
　　郑氏曰如鼓瑟琴之声相应和也【董氏曰鼓官宫动鼓角角应琴瑟尚宫其合也无间矣】　毛氏曰翕合也　程氏曰此章言兄弟相乐则其妻子好合其和如琴瑟兄弟既志意翕合故以其和乐久而不厌【朱氏曰言妻子好合如琴瑟之和而兄弟有不合焉则无以久其乐矣　李氏曰兄弟既翕必先于妻子者顔之推常曰方其切也父母左提右挈前襟后裾食则同按衣则同服学则连业游则共方虽有悖乱之人不能不相爱也及其壮也各妻其妻各子其子虽有笃厚之人不能不少□也盖其兄弟之所以乖争者未必不本于此既不能敦兄弟之爱则虽家室妻帑必不能乐之故必妻子好合然后可以和乐于兄弟也】
　　宜尔室家乐尔妻帑【依字吐荡反经典通为妻帑字今读音奴】是究是图亶【都但反】其然乎
　　毛氏曰帑子也【董氏曰训释无以帑训子者特假为帑者贾公彦于司厉引诗曰乐女妻奴奴即子盖唐人犹作奴字】　范氏曰究穷也　毛氏曰图谋也亶信也　程氏曰言能如是亲睦其亲族则能宜其室家乐其妻帑穷究是理图念是事信其然乎言信然【孔氏曰宗族同心人无侵侮然后宜汝之室家保乐汝之妻子矣族人不和忿防自起外见侵侮内不相救则不能保其大小室家危焉汝于是深思之于是善谋之信其然者否乎　苏氏曰小人思虑不能乆逺常以为兄弟之于我无所损益不知兄弟之相亲亦所以宜其室家而乐其妻帑者患其浅陋而不信故使之深思而逺图之以信其然】
　　告人以兄弟之当亲未有不以为然者也然非是究是图实从事于此则亦未有诚知其然者也不诚知其然则所知者特其名而已矣凡学盖莫不然
　　常棣八章章四句
　　伐木燕朋友故旧也自天子至于庶人未有不须友以成者亲亲以睦友贤不弃不遗故旧则民徳归厚矣【孔氏曰朋是同门之称友是同志之名故旧即昔日之朋友也朋友新故通名故旧唯施友造旧则不可更择新交则非贤不友故变朋友曰友贤也亲亲以睦指上常棣燕兄弟也友贤不弃不遗故旧即此篇是也】伐木丁丁【陟耕反】鸟鸣嘤嘤【于耕反】出自幽谷迁于乔【其骄反】木嘤其鸣矣求其友声相【息亮反】彼鸟矣犹求友声矧伊人矣不求友生神之聴之终和且平
　　毛氏曰兴也丁丁伐木声也【刘氏曰声相应也】　朱氏曰嘤嘤鸟声之和也【郭璞曰嘤嘤两鸟鸣】　郑氏曰幽谷深谷也迁徙也　毛氏曰乔髙也　郑氏曰相视也　毛氏曰矧况也　张氏曰神之聴之终和且平此为求友生程氏曰和谓相好平谓不变　什方张氏曰诗人
　　多相因之词如伐木而感鸟鸣盖因此以兴焉者也故下章皆以伐木言之　程氏曰山中伐木非一人能独为必与同志者共之既同其事则相和好成朋友之义伐木之人必有此义况士君子乎故赋伐木之人叙其情推其义以劝朋友之道燕朋友故旧则歌之所以风天下朋友故旧笃则民徳厚矣继言鸟鸣嘤嘤又以物情言朋友之好嘤嘤相应和之和声鸟声相应和合出谷升乔木相追随嘤然其鸣盖求其应友殾鸟应声犹人之朋友相从也视鸟如是岂人可不求友乎朋友之信恒久不渝可质于神明【董氏曰伐木者其声丁丁然空谷响应出于自然而朋友故旧气类之相从亦如此也　苏氏曰鸟之甚小而须友者伐木也物之无知而不能离羣者鸟也鸟出于谷而升于木以木为安而不独有也故嘤然而鸟以求其友况于事之大于伐木而人之有知也哉陈氏曰诗人闻伐木于山者其声丁丁然相应人闻鸟鸣于山间嘤嘤然和好相随出于幽谷而迁于乔木聴其和好之声则是以类相求因起兴而曰相视彼鸟犹如此人其可不如乎故以取友之心誓之于神　范氏曰质诸鬼神而无疑亦可以为不欺矣】兴之兼赋比者也
　　伐木许许【呼古反】酾【所宜反】酒有藇【音叙】既有肥羜【直吕反】以速诸父宁适不来防我弗顾于【音乌】粲酒【所懈反】埽【素报反】陈馈【其位反】八簋既有肥牡以速诸舅宁适不来防我有咎毛氏曰许许柿【孚废反】貌【孔氏曰伐之为声而有柿也程氏曰许许众人共力之状】以筐曰酾以薮曰湑【孔氏曰筐竹器也薮草也酾酒者或用筐或用草于今犹然】藇美貌羜未成羊也【尔雅注云今俗呼五月羔为羜】　郑氏曰速召也　朱氏曰诸父朋友之同姓而尊者也诸舅朋友之异姓而尊者也【毛氏曰天子谓同姓诸侯诸侯谓同姓大夫皆曰父异姓则称舅国君友其贤臣大夫士友其宗族之仁者　孔氏曰称之以父与舅亲亲之辞也觐礼说天子呼诸侯之义曰同姓大国则曰伯父其异姓则曰伯舅同姓小国则曰叔父异姓则曰叔舅是天子称诸侯也左传隠公谓臧僖伯曰叔父有憾于寡人郑厉公谓原繁曰愿与伯父图之礼记卫孔悝之鼎铭云公曰叔舅是诸侯称大夫父男之文也】　郑氏曰宁适不来寜召之适自不来也【朱氏曰宁使其适然而不来】　毛氏曰防无也　朱氏曰顾念也于叹辞　毛氏曰粲鲜明貌　孔氏曰粲然埽洒其室庭陈饮食之馈　毛氏曰天子八簋【孔氏曰簋盛黍稷之器也周官掌客职五等诸侯簋皆十二此天子云八簋者据待族人设食之礼　长乐刘氏曰八簋则笾豆倍之天子燕礼之数也】　孔氏曰肥牡肥羜之牡者　毛氏曰咎过也　李氏曰上章既言伐木丁丁鸟鸣嘤嘤下章但言伐木许许省文也亦犹四牡诗上章言不遑将母卒章言将母来谂其文不备亦是緫结上章将母之文也既言伐木之时鸟犹求友君子于间暇之时则有酾酒肥羜召朋友而宴乐之　朱氏曰言具酒食以乐朋友如此宁使彼有故而不来而无使我恩意之不至也孔子曰所求乎朋友【句】先施之未能也此可谓能先施矣【范氏曰宁适不来微我弗顾者岂必期其至哉不来在人弗顾在我躬自厚而不责于人也　程氏曰宁适不来微我有咎寜其不来不可使我有不厚之罪　李氏曰人之所以怨生者本于相责责已而不责人此其所以和平也】　董氏曰说文引诗作伐木所所言伐木声也
　　伐木于阪酾酒有衍笾豆有践兄弟无逺民之失徳干糇【音侯】以愆【起防反】有酒湑【思叙反】我无酒酤【音沾】我坎坎鼔我蹲【七旬反】蹲舞我迨【音待】我暇矣饮此湑矣
　　阪解见东门之墠　苏氏曰衍多也　郑氏曰践陈列貌　朱氏曰兄弟朋友之同侪者【范氏曰先诸舅以及兄弟尊卑之等也】无逺皆在也　毛氏曰糇食也　孔氏曰民之失徳正由干糇之食不分于人以获愆过　毛氏曰湑莤【所六反】之也【释文曰与左传缩酒同义谓以茅泲之而去其糟也　朱氏曰湑亦醌也酾酒者或以筐或以草泲之而去其糟也礼所谓缩酌用茅是也】　郑氏曰酤买也【前汉食货志羲和鲁匡曰诗曰无酒酤我而论语曰酟酒不食二者非相反也承平之世酒酟和防周衰酒酤薄恶不诚是以疑而不食】　李氏曰坎坎鼓声也　毛氏曰蹲蹲舞貌　郑氏曰迨及也及我今之间暇共饮此湑酒　程氏曰有盛具当以燕乐朋友无相疎逺民之失徳故不能修亲睦之道厚朋友故旧之礼至干糇不相反盖人之失徳也岂当然乎故有酒则我醑之无酒则我酤之以至鼓舞我为之我及暇时则相与燕饮以笃恩意【苏氏曰民之夫徳也有以干糇相谴责故君子于其朋友故旧无所爱者有则湑之无则酤之不以有无为辞也奏之以鼔重之以舞尽其所以乐之也　朱氏曰人之所以至于失朋友之义者非必有大故也或以干糇之薄物而至于有愆耳故我不计有无但及间暇则饮酒以相乐也】
　　伐木三章章十二句【毛氏六章章六句刘氏云伐木三章章十二句每一章首辄言伐木凡三云伐木故知当三章今从刘氏】
　　天保下报上也君能下【戸嫁反】下【如字】以成其政臣能归美以报其上焉【郑氏曰下下谓鹿鸣至伐木皆君所以下臣也臣亦归美以答其歌　苏氏曰人君以鹿鸣之五诗宴其羣臣天保者岂以答是五诗于其宴也皆用　之欤　程氏曰恩惠周物君之下下也归美于君臣之报上也天保之诗盛陈人君受天之祜福禄之厚蒙被臣民由君徳之所致也】
　　欧阳氏曰天保六章其义一也皆下爱其上之辞其文甚显而易明大扺此诗六章文意重复以见其爱上深至如此尔
　　天保定尔亦孔之固俾【必以反】尔单【音丹】厚何福不除【治虑反】俾尔多益以莫不庶
　　郑氏曰保安也　朱氏曰尔指君也　毛氏曰固坚俾使也　郑氏曰单尽也　程氏曰俾尔尽厚何福不除除更新也日进之义【又曰除有消去之义所禀之薄者虽小福不能容载惟其甚厚故福祉之来不间多寡其受之也皆若消去而常有者所谓何福不除也　朱氏曰除除旧而生新】　毛氏曰庶众也【程氏曰俾之多増益莫不繁庶】　朱氏曰言天之安定我君使之至此也
　　天保定尔俾尔戬【子浅反】谷罄无不宜受天百禄降尔遐福维日不足
　　朱氏曰戬尽谷善也尽善云者犹其曰单厚多益也【阆人氏曰戬与翦同】　毛氏曰罄尽也　郑氏曰降下也遐逺也天予女以广逺之福汲汲然如日且不足也　欧阳氏曰既曰何福不除矣又曰俾尔戬谷又曰无所不宜而受天百禄又曰防尔遐福其所以慇勤重如此而犹曰维日不足也【朱氏曰尔有以受天之禄矣而天又降尔以福言天人之际交相与也书所谓昭受上帝天其申命用休语意正如此　王氏曰君恩至重臣虽有犬马之劳不足以上答唯称其福禄以报之此出于欢心而不强以为者也】
　　天保定尔以莫不兴如山如阜如冈如陵如川之方至以莫不增
　　郑氏曰兴盛也　毛氏曰髙平曰陆大陆曰阜大阜曰陵【董氏曰尔雅曰山脊曰冈又曰大阜曰陵则冈为山之髙者陵为阜之大者此则日进而不已也脊音积】　程氏曰此章言既受天之福禄莫不繁盛郑氏曰如山如阜如冈如陵此言其福禄委积髙大也川之方至谓其水纵长之时【朱氏曰川之方至言其盛长之未可量】
　　吉蠲【古反】为饎【尺志反】是用孝享【许文反】禴【余若反】祠【嗣丝反】烝【之承反】甞于公先王君曰卜尔万夀无疆【居良反】
　　毛氏曰吉善蠲絜也【王氏曰吉言诹日择士之善蠲言斋戒涤濯之絜】饎酒食也享献也春曰祠夏曰禴秋曰甞冬曰烝【王氏曰禴于文或从勺　尔雅曰春祭曰祠夏祭曰礿秋祭曰甞冬祭曰烝注云祠之言食礿新菜可礿甞甞新谷烝进品物也　孔氏曰若以四时当云祠礿甞烝诗以便文故不依先后禘祫志云王制记先王宗庙之祭春曰禴夏曰禘秋曰甞冬曰烝周公制礼乃改夏为礿禘乂为大祭易曰不如西邻之礿祭郑注为夏祭之名则文王时已改】　郑氏曰公先公谓后稷至诸【朱氏曰谓后稷以下至公叔祖类也史记公叔祖类生古公亶父索隠云古公亶父之父世本作太公组绀诸三代世表作叔类○直留反】　朱氏曰先王太王以下也文王时周未有曰先王者此诗非武王时作则或周公所更定者与【孔氏曰用之所追大王以下大王之前皆为先公】　毛氏曰君先君也【朱氏曰君谓先公先王也】　朱氏曰卜犹期也【毛氏曰卜予也】　孔氏曰无疆无有疆畔境界也　郑氏曰吉蠲为饎是用孝享谓将祭祀也君曰卜尔万夀无疆尸嘏主人传神辞也【孔氏曰少牢云皇尸命工祝承致多福无疆于汝孝孙之等是传神辞嘏主人也】　欧阳氏曰既则又言非惟天之福我君如此至于四时丰洁酒食祀其先公先王而神亦降之福　董氏曰周官蜡氏注曰蠲如吉圭惟饎之圭仪礼飨辞作圭为则是圭字作蠲音韩诗作吉圭【释文曰蠲旧音圭洁也】
　　神之吊【都厯反】矣诒【以之反】尔多福民之质矣日用饮食羣黎百姓徧【音遍】为尔徳
　　毛氏曰吊至也　郑氏曰神至者宗庙致敬鬼神著矣【孔氏曰言王已致神之来至矣】　毛氏曰诒遗也　程氏曰质实也　朱氏曰言其质实无为日用饮食而已【王氏曰民无所施其智巧也日用饮食而已】　郑氏曰黎众也　李氏曰百姓庶民也【又曰百姓自古有二书言平章百姓者百官族姓也论语曰修己以安百姓者庶民也此言羣黎百姓则当以为民不当以为百官族姓也】　郑氏曰羣众百姓徧为女之徳言则而象之【朱氏曰徧为尔徳者言助尔为徳也】　范氏曰君所以为神民之主神则降福民则日用饮食而不知所以然羣黎百姓皆为君徳此君人者之至愿也
　　如月之恒【古恒反】如日之升如南山之夀不骞【起防反】不崩如松栢之茂无不尔或承
　　毛氏曰恒也【孔氏曰防本定本縆字作恒　释文曰本亦作縆同古郡反沈古恒反也】升出也言俱进也【郑氏曰月上而就盈日始出而就明　孔氏曰月在朔交会俱右行于天日迟月疾从而分至三日月去日已当二次始死魄而出渐渐逺日而月光稍长八日九口大率月体正半昏而中似弓之张而直谓之上也后渐至十五十六日月体满与日正相当谓之望云体满而相望也从此后渐亏至二十三日二十四日亦正半在谓之下于后亦渐亏至晦而尽也以取渐进之义故言上不云望】骞亏也　程氏曰如松栢之茂盛无不承其庇廕【长乐刘氏曰覆于万物而不雕如松栢之茂而罔不承其庇也】　朱氏曰承奉也　欧阳氏曰前既欲其兴盛则又欲其永久故多引常久不亏壊之物以为况
　　天保六章章六句
　　采薇【音防】遣戍役也文王之时西有昆【古门反】夷之患北有猃【音险】狁【音允】之难以天子之命命将【子亮反】率【所类反】遣戍役以守卫中国故歌采薇以遣之出车以劳【力报反】还枤【大讣反】杜以勤归也【郑氏曰文王为西伯服事殷之时也昆夷西戎也天子殷王也　孔氏曰此与出车五言猃狁惟一云西戎猃狁大于西戎出师主伐猃狁故戒敕戍役以猃狁为主而略于西戎也劳与勤还与归但变文耳出车序云劳还率杖柱序云劳还役俱言还并云劳明还归义同勤劳不异也　苏氏曰采薇出车枤杜此三诗皆言文王为西伯以纣之命而伐玁狁　程氏曰文王遣戍役以守卫歌此诗以遣之叙其勤劳悲伤之情且风以义当时之事也后世因用之以遣戍役　朱氏曰文王既受命为西伯得专征伐而其征伐也亦必称天子之命以行之此足以见服事殷之实矣而或者谓文王受命而称王则是二天子也而可乎】
　　采薇采薇薇亦作止曰归曰归岁亦莫【音暮】止靡室靡家玁狁之故不遑啓居玁狁之故
　　薇解见草虫　郑氏曰作生也【长乐刘氏曰作谓芽初出土】　朱氏曰莫晚也靡无也　王氏曰男本有室而女有家今男靡得以室为室女不得以家为家　毛氏曰玁狁北狄也【郑氏曰北狄今匈奴也】　朱氏曰遑暇啓跪也　朱氏曰此设为戍役者之言也　程氏曰采薇采薇　薇为遣戍之候也曰归曰归深念归时在嵗莫也【王氏曰戍者自计归期则嵗暮矣】舍其室家而不暇起居以玁狁之故也毒民不由上则人有敌忾之心矣【朱氏曰凡此所以使我舍其室家而不暇啓居者非上之人故为是以苦我也直以玁狁之故有所不得已而然耳】
　　采薇采薇薇亦柔止曰归曰归心亦忧止忧心烈烈载饥载渇我戍未定靡使归聘
　　程氏曰薇始长而柔　郑氏曰烈烈忧貌载则也定止也　毛氏曰聘问也　李氏曰始遣戍役之时薇始生其后薇始长而柔又其后薇始壮而刚以见天时之变尔　范氏曰自作以至于柔未久也已念归而忧　苏氏曰内忧归期之逺而外为饥渇之所困亦甚病矣　朱氏曰虽忧之深然戍事未已将谁使归问其室家之安否乎
　　采薇采薇薇亦刚止曰归曰归嵗亦阳止王事靡盬不遑啓处忧心孔疚【久又反】我行不来
　　程氏曰薇壮而刚　郑氏曰十月为阳时坤用事嫌于无阳故名此月为阳【孔氏曰尔雅释文云十月为阳时纯坤用事而嫌于无阳故名此月为阳君子爱阳而恶隂其实隂阳恒有四月秀葽靡草死岂无隂乎明隂阳常兼有也】盬不坚固也处犹居也　毛氏曰疚病也　郑氏曰来犹反也据家曰来　王氏曰阳止者亦如柔止感时物之变也　程氏曰归期须嵗之阳王事不可盬也故启处不遑忧心虽甚病我行不可归也【长乐刘氏曰何以忧而至于病哉以我此行或死于战阵而不复来也言文王之将率与其役者勇于报国视死而不敢顾其亲也】
　　彼尔维何维常之华彼路斯何君子之车戎车既驾四牡业业岂敢定居一月三捷
　　毛氏曰尔华盛貌常常棣也　王氏曰路戎路也郑氏曰斯此也君子谓将率【孔氏曰乘路车而称君子故知谓将帅得称路者左传郑子侨叔孙豹王赐之火路是卿车得称路也】　毛氏曰业业然壮也捷胜也　孔氏曰彼尔然而盛者何木之华乎维常棣之华也彼路车者斯何人之车乎维君子之车也以常棣之华色美喻君子车饰之盛也　朱氏曰戎车既驾而四牡盛矣则何敢以定居乎庶乎一月之间三战而三捷尔【程氏曰君子揔强盛之车甲岂敢安居当期成功之速一月而三捷言速也　王氏曰岂敢定居一月三捷此言忧勤之至而兾其功之速成也】　董氏曰尔雅注说文皆作薾薾华盛也
　　驾彼四牡四牡骙骙【求反】君子所依小人所腓【符非反】四牡翼翼象弭【弥氏反】鱼服岂不日戒玁狁孔棘
　　毛氏曰骙骙彊也【说文曰骙马行威仪也】　程氏曰依依止所处也腓从动之义人之腓身行则从动【腓足肚也】言君子所处小人从而动也【长乐刘氏曰君子则依之以为御偹也小人则腓之以为进退也　董氏曰按字书腓腔腨也易之咸艮皆取象以着其随物以动也】　毛氏曰翼翼闲也【孔氏曰闲闲习也　程氏曰行列整治之状】象弭弓反末也所以解紒【音计】也【郑氏曰弓反末者以象骨为之以助御者解辔紒宜滑也　孔氏曰释器云弓有縁者谓之弓孙炎曰縁谓繋束而漆之又云无縁者谓之弭孙炎曰不以繋束骨饰两头者也然则弭者弓弰之名弛之则反曲故云象弭为弓反末也紒与结义同绳索有结用以解之故曰所以解紒也兵车三人同载左人持弓中人御车御人自当佩觿不専待射者解结弭之用骨自是弓之所宜亦不为解辔而设但巧者作器因物取用以弓必须骨故用滑象若辔或有紒可以助解之耳】鱼服鱼皮也【郑氏曰服矢服也　陆氏草木疏曰鱼兽似猪东海有之其皮背上班文腹下下纯青其皮虽干燥为弓鞬矢服遇海潮及天将雨其毛皆起】　郑氏曰日戒日相警戒也孔甚棘急也　陈氏曰帅乘辑睦又能备戒以防患君子所依小人所腓则帅乘之相依也可知矣　朱氏曰言将士岂不日相警戒乎玁狁之难甚急诚不可以忘备也【程氏曰整链其车甲修严其器械日为戒备玁狁之事甚急故也器械弭服是也】
　　昔我往矣杨栁依依今我来思雨【子付反】雪霏霏【方菲反】行道迟迟载渇载饥我心伤悲莫知我哀
　　毛氏曰杨栁蒲栁也霏霏甚也迟迟长逺也　朱氏曰此章设为役人预自道其归时之事言勤劳之甚也　董氏曰杨柳依依春之中也雨雪霏霏冬之末也　程氏曰春而往冬而旋行逺而时久言行道迟
　　则见归思之切　范氏曰人情之所患者莫切于饥渇莫知我哀言民之不得其所而无告也予于采薇见先王以人道使人至于后世之使人则牛羊而已矣　毛氏曰君子能尽人之情故人忘其死【刘氏曰一章述事之由次章三章极道劳苦忧伤之情上能察其情则虽劳而不怨虽忧而能励四章五章则劝以义卒章言其归以悯其劳古者戍役再朞而还今年春暮行明年夏代者至复留备秋至过十一月而归又明年中春至春暮遣次戍者毎秋与冬初两畨戍者皆在疆围乃今之防秋也】
　　采薇六章章八句
　　出车劳【力报反】还【音旋】率【所类反】也【郑氏曰遣将帅及戍役同歌同时欲其同心也而劳之异歌异日殊尊卑也礼记曰赐君子小人不同日此其义也　王氏曰遣戍役同诗者出时用兵则均服同食一众心也劳还役异诗者入而振旅则分尊卑辨贵贱定众志也】
　　程氏曰此诗所赋自受命至还归其事有叙大要在归功将帅
　　我出我车于彼牧【音目】矣自天子所谓我来矣召彼仆夫谓之载矣王事多难【乃旦反】维其棘矣
　　尔雅曰郊外曰牧【毛氏曰出车就马于牧也　王氏曰古者兵隠于民而马则牧于野兵车之出则以车而就牧地也　李氏曰荀子曰天子召诸侯诸侯辇与就马礼也遂举此诗云我出我车于彼牧矣毛氏盖本荀子之说然未必得诗人之意牧即郊也】　郑氏曰自从也王氏曰天子纣也【董氏曰文王为西伯则既得专征矣诸侯虽得専征必以王命】
　　【行之以王既命之专征也】　程氏曰谓我命我也　毛氏曰仆夫御夫也　郑氏曰载装载也棘急也　欧阳氏曰南仲为将始驾戎车出至于郊则称天子之命使我来将此众遂戒其仆夫以趋王事之急难【程氏曰王命之征赴事之急不敢寜也】　孔氏曰序其忠敬以慰劳之
　　我出我车于彼郊矣设此旐【音兆】矣建彼旄【音毛】矣彼旟【音余】旐斯胡不斾斾【蒲其反】忧心悄悄【七小反】仆夫况瘁【似醉反】丘氏曰将言建旐设旄之事又本出车言之也李氏曰言郊与牧同义但其字异尔　毛氏曰蛇曰旐旄干旄鸟隼曰旟【孔氏曰周礼司常曰诸侯载旂单吏载旗郊野载旐百官载旟此诗旐旟旂杂互陈之则君之诸帅有建之者矣文王时采制周礼则南仲以下或建旂或载旐或载旟也杨氏曰曲礼行前朱雀而后武左青龙而右白虎招摇在上急缮其怒进退有度左右有局各司其局此师行之法也四方之星随其方所为左右前后所进退有度各司其局则士无失位离次矣　朱氏曰此章所谓旐者武也旟者朱雀也下章所谓旂者青龙也】　孔氏曰胡不何不也　毛氏曰斾斾旒垂貌【程氏曰斾斾垂委之状王氏曰未有事故不斾也董氏曰礼曰徳车结旌武车绥旌绥谓垂舒之也昔晋治兵建而不斾壬申复斾之诸侯畏之则知垂】
　　【旌所以为战也】　郑氏曰况兹也　程氏曰此章既受命而行有旗章之盛见付与之重忧劳其事也其忧念之深仆夫左右之人亦为之意瘁【郑氏曰将率既受命行而忧临事而惧也御夫则兹益憔悴】
　　王命南仲往城于方出车彭彭旂旐央央【于良反】天子命我城彼朔方赫赫南仲玁狁于襄
　　毛氏曰王殷王也南仲文王之属【朱氏曰南仲文王之臣此时大将也】方朔方近玁狁之国也【朱氏曰今灵夏州西夏所防之地　长乐刘氏曰往城于方者军行而为畚筑之具也】　范氏曰徃城于方所守卫中国也非取玁狁之地而城之　苏氏曰彭彭壮盛也　毛氏曰交龙为旂央央鲜明也【王氏曰彭彭然张其车乗央央然斾其旂旄】朱氏曰天子命我城彼朔方者文王以商王之命
　　命南仲而南仲语其军士以天子之命也　毛氏曰赫赫盛貌【程氏曰赫赫徳名显盛】襄除也　程氏曰此章指元帅之名以显其功主言城而胜玁狁御戎之道守备为本不以攻系为先
　　一章言车徒始集于郊牧殷勤告语之以天子之命【南仲受文王之命文王受天子之命故南仲语其众曰我所以来此统众者其命盖自天子而下也】使之装载勉其体悉王事以赴其急二章言方欲治兵之时众车并列于郊此车设旐彼车建旄各事整饬戎容既备肃然无哗为将者指其旟旄而言曰彼旟旐斯胡不斾斾而飞扬也虽治兵之时建而不斾然以将士忧惧之心观之亦若旌旂随人意而不舒也古者出师以丧礼处之命下之曰士皆涕泣夫子之言行三军亦曰临事而惧皆此意也三章言既已治兵大将传天子之命以令军众于是彭彭然张其车乗央央然斾其旂旐威灵气焰赫然动人兵事以哀敬为本而所尚则威二章之戒惧三章之奋扬并行而不相悖也【军礼虽无所攷以左传聘礼攷之则治兵之时建而不斾受命则张而斾之在道之时则敛而不斾将战之时则张而斾之左传平丘之防晋治兵于邾南革东四千乗建而不斾壬申复斾之诸侯畏之杜预曰军将战则斾故曵斾以恐之此治兵不斾将战张斾之验也聘礼使者载旜帅上介众介以受命于朝还行敛旜及所聘之境张旜而誓使之旜犹军之旂旐也使聴命于朝犹军聴命于野也使载旜而受命犹军张斾而聴命也使既行而敛旜犹军在道而敛斾也使及所聘之境而张旜犹军将战而张斾也】
　　昔我往矣黍稷方华今我来思雨【于付反】雪载涂王事多难不遑啓居岂不懐归畏此简书
　　孔氏曰方华方生华也　李氏曰思语辞也　毛氏曰涂冻释也【孔氏曰雪落而释为涂泥是春冻始释也】简书戒命也【又曰邻国有急以简书相告则奔命救之　长乐刘氏曰谓王命载之以竹简也　朱氏曰或曰简书防命临遣之辞也　孔氏曰古者无纸有事则书之于简谓之简书】　朱氏曰本其往时所见与今还时所遭以见其出之久【郑氏曰征伐玁狁因伐西戎至春冻始释而来反】　长乐刘氏曰王事多难言玁狁虽衰而西戎又入也自北而西不遑起居也　程氏曰岂无思归之心畏简书不敢自遂
　　采薇之所谓往遣戍时也此诗之所谓往在道时也采薇之所谓来戍毕时也此诗之所谓来归而在道时也
　　喓喓【于遥反】草虫趯趯【吐厯反】阜螽未见君子忧心忡忡【勅中反】既见君子我心则降赫赫南仲薄伐西戎
　　首两句解见草虫　郑氏曰君子斥南仲也降下也【长乐刘氏曰降者莫不放下其心以自安也】　程氏曰此章复言兵出而众和为一方所傒望南仲之功于此尤盛草虫阜螽其类相应民心之望王师犹是也此南仲之伐西戎也【郑氏曰近西戎之国闻南仲既征玁狁将伐西戎皆跳跃而乡望之如阜螽之间草虫鸣焉　朱氏曰岂既却玁狁而还师以伐昆夷也与】
　　薄语辞也喓喓草虫以下六句说者以草虫之诗有之遂亦以为室家之语观其防句曰赫赫南仲薄伐西戎其辞奋张岂室家思望之语乎毋逝我梁毋发我笱我躬不阅遑恤我后两见于谷风小弁之诗其一夫妇也其一父子也
　　春日迟迟卉【许贵反】木萋萋【七西反】仓庚喈喈【音皆】采蘩祁祁【巨移反】执讯【音信】获丑薄言还归赫赫南仲玁狁于夷毛氏曰卉草也　孔氏曰萋萋然茂美喈喈然和鸣采蘩之人祁祁然众多　程氏曰讯问也其魁首当讯问者丑徒众也　毛氏曰夷平也　欧阳氏曰述其归时春日暄妍草木荣茂而禽鸟和鸣于此之时执讯获丑而归岂不美哉【朱氏曰此章言其振旅而凯还之时也】　郑氏曰此时亦伐西戎独言平玁狁者玁狁大故以为始以为终
　　出车六章章八句
　　杕杜劳【力报反】还役也
　　有杕之杜有睆【华板反】其实王事靡盬继嗣我日日月阳止女心伤止征夫遑止
　　毛氏曰兴也【董氏曰因其所感而兴也】　杕杜解见唐风　毛氏曰睆实貌　郑氏曰嗣续也十月为阳遑暇也　朱氏曰军事在外其室家感时物之变而思之　吕氏曰杜之有实秋冬之交也嵗将暮矣犹叹其未至也李氏曰继嗣我日言其行役以日继日无有休息
　　之期也　范氏曰日月阳止嵗将暮也女心伤止居者之思也凡行役唯居者之忧为甚　郑氏曰妇人思望忧伤征夫如今已闲暇且归也而尚不得归
　　有杕之杜其叶萋萋王事靡盬我心伤悲卉木萋止女心悲止征夫归止
　　丘氏曰萋萋新叶　郑氏曰伤悲者念其君子于今劳苦　吕氏曰卉木亦萋然有叶则春将暮矣嵗暮之期既不至将至春之暮犹未归也
　　陟彼北山言采其杞【音起】王事靡盬忧我父母檀【徒丹反】车幝幝【尺善反】四牡痯痯【古缓反】征夫不逺
　　吕氏曰杞之可食春莫矣　孔氏曰伐檀云伐轮伐辐是檀可以为车之轮辐大明云檀车煌煌　毛氏曰幝幝敝貌痯痯罢貌　李氏曰陟彼北山言采其杞犹草虫之诗言陟彼北山言采其薇皆以见时物之变感其君子久出思得以见之非有它义也　朱氏曰忧我父母诒我父母之忧也【丘氏曰我君子也父母君子之父母也】陈氏曰言夫之车久而当敝矣四牡当罢矣谅亦
　　不逺当归也【范氏曰檀车幝幝四牡痯痯若闻其将至也】
　　匪载匪来忧心孔疚【居又反】期逝不至而多为恤卜筮偕止会言近止征夫迩止
　　郑氏曰载装载也疚病也　毛氏曰逝往也　长乐刘氏曰期逝者谓所期之日以逝　毛氏曰恤忧也郑氏曰偕俱会合也　毛氏曰迩近也　王氏曰
　　庶防其归且至不逺矣既而匪载匪来所以忧心孔疚也　毛氏曰逺行不必如期室家之情以期望之朱氏曰期已过而犹不至则使我多为忧恤宜矣王氏曰会卜筮之言皆言近矣则庶防征夫之归
　　近矣【朱氏曰且卜且筮其繇皆曰近矣则征夫其亦迩而将至也与】　范氏曰以卜筮终之言思之无所不为也出车劳率故美其功枤杜劳众故极其情先王以己之心为人之心故能曲尽其情使民忘其死以忠于上也【李氏曰观此诗言王事靡盬忧我父母何以异于鸨羽王事靡盬不能艺稷黍父母何怙言期逝不至亦何以异于采緑五日为期六日不詹然捣羽采緑下之人自防其劳苦此下之人劳苦而上知之】
　　枤杜四章章七句
　　鱼丽【力驰反】美万物盛多能备礼也文武以天保以上治内采薇以下治外始于忧勤终于逸乐故美万物盛多可以告于神明矣
　　程氏曰太平之时庶物繁盛故能备礼六月序云鱼丽废则法度缺矣物不足则不能备法度也文武以天保以上治内以下传诗者之言也不可取
　　鱼丽于罶【音柳】鲿【音常】鲨【音沙】君子有酒防且多
　　毛氏曰丽厯也罶曲梁也寡妇之笱也【孔氏曰释器云嫠妇之笱谓之罶郭璞曰以薄取鱼者名为罶也然则曲薄也以薄为鱼笱其功易成号之寡妇笱耳非寡妇所作也】鲿扬也【陆玑草木疏曰鲿一名黄扬今黄鵊鱼是也身形厚而长大颊骨正黄有力解飞者】鲨鮀也【孔氏曰郭璞云今吹沙也陆玑草木疏曰鱼狭而小常张口吹沙故曰吹沙太平而后防物众多程氏曰罶鱼笱之易作者丽于罶者亦美大之鱼也见其盛多】古者不风不暴不行火【孔氏曰言风暴然后行火也风暴者谓气寒其风疾即北风也自十月始】草木不折不芟斧斤不入山林【孔氏曰草木黄落斤斧乃入山林也霜劲风暴枝折叶陨谓之折芟盖叶落而尽似芟之也】豺祭兽然后杀【孔氏曰豺杀兽聚而祭其先然后可田猎月令季秋豺祭兽而戮禽故夏小正云十月豺祭兽】獭祭鱼然后渔【孔氏曰獭聚其鱼以祭先然后可捕鱼月令孟春獭祭鱼】鹰隼击然后罻【音畏】罗设【孔氏曰夏小正五月鸠化为鹰月令季夏鹰乃学习孟秋鹰乃祭鸟司裘云仲秋王乃行羽物注云此羽物小鸟□雀之属鹰厯击者罻捕鸟网细宻者也自此以上是取之以时也】是以天子不合围诸矦不掩羣大夫不麛不卵【孔氏曰天子虽田猎不得围之使匝诸侯言不掩羣大夫言不麛不卵各举其力之所能以禁之耳恐尽物以长养之故也】士不隠塞庶人不数罟罟必四寸然后入泽梁【孔氏曰梁止可为防于两邉不得当中皆隠塞罟目不得小使小鱼不得过亦为尽物也】故山不童泽不涸鸟兽鱼鼈皆得其所然【朱氏曰凡此皆先王之政也然必有至诚恻恒之心仁厚恺悌之化使人不知其所以为之者然后可行耳不然则丛脞已甚矣岂所恃以为治者哉】　苏氏曰古之仁人交万物有道取之有时用之有节则草木鸟兽繁植无有求而不得君子于是及其闲暇而为醴以燕乐之其酒既防且多言无所不备也　朱氏曰旧说君子有酒防为句且多为句非是当以有酒为句防且多为句言酒防而又多也且罶酒鲨多亦隔句恊韵也
　　鱼丽于罶鲂鳢【音礼】君子有酒多且防
　　毛氏曰鳢鲖也【孔氏曰释鱼云鳢鲩舍人曰鳢名鲩郭璞曰鳢鲷徧检诸本或作鳢防或作鳢鲩定鳢鲖鲖与防音同】
　　鱼丽于罶鰋【音偃】鲤君子有酒防且有
　　毛氏曰鰋鮎【乃兼反】也【孔氏曰释鱼有鰋鮎孙炎以为鰋鮎一鱼鳢鲩一鱼郭璞以为鰋鮎鳢鲖四者各为一鱼】
　　物其多矣维其嘉矣
　　苏氏曰多则患其不嘉
　　物其防矣维其偕矣
　　苏氏曰偕齐也防则患其不齐
　　防即所谓嘉也物虽嘉防然陆产或不如水产之盛泽物不如山物之蕃犹未可以言偕也
　　物其有矣维其时矣
　　程氏曰盛而及时也【王氏曰若季冬荐鱼春献鲔之类是也　吕氏曰物常有而不乏则可以待时而取之故曰维其时矣物不常有不可必其时也】　苏氏曰多而能嘉防而能齐有而能时言曲全也
　　有即所谓偕也物虽盛多而偕有必适当其时然后尽善所谓时者不専为用之之时也苟非国家闲暇内外无故则物虽盛不能全其乐矣
　　鱼丽六章三章四句三章二句
　　鹿鸣之什篇五十五章三百一十五句

</div>
    <div class="pagination">
<a href="吕氏家塾读诗记_page18.html">上一页</a><span>...</span><a href="吕氏家塾读诗记_page14.html">14</a><a href="吕氏家塾读诗记_page15.html">15</a><a href="吕氏家塾读诗记_page16.html">16</a><a href="吕氏家塾读诗记_page17.html">17</a><a href="吕氏家塾读诗记_page18.html">18</a><span class="current-page">19</span><a href="吕氏家塾读诗记_page20.html">20</a><a href="吕氏家塾读诗记_page21.html">21</a><a href="吕氏家塾读诗记_page22.html">22</a><a href="吕氏家塾读诗记_page23.html">23</a><a href="吕氏家塾读诗记_page24.html">24</a><span>...</span><a href="吕氏家塾读诗记_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
