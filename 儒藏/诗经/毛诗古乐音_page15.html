<!DOCTYPE html>
<html>
<head>
    <meta charset="UTF-8">
    <title>毛诗古乐音 - 第 15 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古乐音 - 第 15 页/共 15 页</h1>
    <div class="content">　　文王 

　　明明在下赫赫在上天【铁因切下同】 难忱斯【思奢二音】 不易维【维于合下同】 王天位【位玉合】 殷适使不挟【鞋霭切转音挟细切】 四方挚仲氏任自彼殷商来【音厘】 嫁【音固】 于周【兼招韵一分下同】 曰嫔于京【音姜下同】 乃及王季维德【德狄合下同】 之行【音杭】 大任有身生此文王维此文王小心翼翼昭事上帝聿怀【怀需合】 多福【福以合】 厥【厥外合下同】 德不回【回需合】 以受方国【鬼禹合】 天监在下有命【民去声下同】 既集文王初载【载子合】 天作之合【合喜合】 在洽【欠外切转音器】 之阳在渭【渭玉合下同】 之涘文王嘉止大邦【帮烘切下同】 有子大邦有子俔天之妹【卖密合】 文定厥祥亲迎于渭【未玉合】 造舟为【为于合】 梁不显其光有命自天命此文王于周于京缵女【女弩合】 维莘长子维行笃生武王保右命尔【尔以合】 燮【现外切转音细】 伐【范外切下同】 大商【天与莘谐】 殷商之旅【旅鲁合】 其会【会序合下同】 如林矢于牧【牧密合下同】 野【序树合下同】 维予【音如】 侯【音胡】 兴【兼新韵一分】 上帝临女无贰【贰意合】 尔【尔以合】 心牧野洋洋檀车【车朱合】 煌煌驷騵彭彭【音旁】 维师尚父时维鹰扬凉彼武王肆伐大商会朝清明【迷阳切】 
　　大明 

　　绵绵瓜【音孤】 瓞【音迭转音的此音的】 民之初生自土沮漆古公亶父陶复陶穴【旋外反转音洫此从转音】 未【未玉合】 有家室【□漆穴室谐】 古公亶父来【音厘下同】 朝走【音主】 马【马亩合】 率西水【水许合】 浒至于岐下【音虎】 爰及姜女【女弩合】 聿来胥【胥书合】 宇【音褥】 周原膴膴堇荼如饴爰始爰谋【米平声】 爰契【欠外切转音器】 我龟【孤衣切】 曰止曰时筑室于兹乃慰【慰禹合】 乃止乃左乃右【音意】 乃疆乃理乃宣乃亩【亩米合】 自西徂东周爰执事乃召司空乃召司徒俾立室家【音孤】 其绳则【则直合】 直缩版以载【载子合】 作庙翼翼【徒家谐直载翼谐】 捄【音渠】 之陾陾度之薨薨筑之登登削屡【屡鲁合】 冯冯百堵皆【皆埃切转音鸡】 兴鼛鼓弗【弗以合】 胜乃立皋门皋门有伉乃立应门应门将将乃立冢土戎丑【兼草韵一分】 攸行【音杭】 肆不殄厥【厥外合下同】 愠亦不陨厥问柞棫拔【音派转音肺意切】 矣行道兑【兑外切转对弟合】 矣混夷駾【兑外切转兑的合】 矣维【维于合】 其喙【惠坏合转诲序合】 矣虞【音如】 芮质厥成文王蹶【劝外切】 厥生予【音如下同】 曰有疏附予曰有先后【音户】 予曰有奔奏【祖】 予曰有御【音褥】 侮 
　　绵 

　　芃芃棫朴薪之槱【兼绕韵一分】 之济济辟王左右趣【音丑兼草韵一分】 之济济辟王左右奉璋奉璋峩峩髦士攸宜【音惹平声】 淠彼泾舟蒸徒楫【皆霭切转音计】 之周王于迈六师及之倬彼云汉为章于天【铁因切】 周王寿考遐【音胡又哈平声】 不作人追【追拘合】 琢【音足】 其章金玉其相勉勉我王纲纪四方 
　　棫朴 

　　瞻彼旱麓棒楛济济岂【慨岂合下同】 弟君子干禄岂弟瑟【瑟四合下同】 彼玉瓒【兼震韵一分】 黄流在中岂弟君子福【福以合下同】 禄攸降【音洪】 鸢飞【非衣合】 戾天【铁因切】 鱼跃于渊【音云】 岂弟君子遐【音胡又哈平声】 不作人清酒既载【载子合】 骍牡【音卯】 既备【音毕】 以享以祀以介【戒外切转音计】 景福瑟彼柞棫民所【音暑下同】 燎矣岂弟君子神所劳【去声】 矣莫莫葛【改纪合】 藟【藟吕合】 施【施奢二音】 于条枝【米平声】 岂弟君子求【兼乔韵一分】 福不回【回需合】 
　　旱麓 

　　思齐大任文王之母【母米合】 思媚【音密】 周姜京室之妇【妇意合】 大姒嗣徽音则【则直合】 百【百比合】 斯男【嫩平声母妇谐音男谐】 惠【惠序合】 于宗公神罔时怨神罔时恫刑于寡【音古】 妻至于兄弟以御【音褥】 于家邦【帮烘切】 雝雝在宫肃肃在庙不显亦临无射【与斁同】 亦保肆戎疾不殄烈【恋外切转音立】 假不瑕【音胡又哈平声】 不闻亦式不谏亦入肆成人有德【德狄合】 小子有造【造音制亦犹告之音示巩之音固也古者谓之转注】 古之人无斁誉【如褥二音】 髦斯士 
　　思齐 

　　皇矣上帝临下有赫监观四方求【兼乔韵一分】 民之莫维【维于合下同】 此二国【鬼禹切下同】 其政不获【音霍】 维彼四国爰究爰度【音铎】 上帝耆之憎其式廓乃眷西顾此维与宅作之屏之其菑其翳修之平之其灌其栵启之辟之其柽其椐【椐朱合】 攘之剔之其檿其柘【音杜】 帝迁明【迷阳切下同】 德【德狄合下同】 串夷载【载子合下同】 路天【铁因反】 立厥配受命【民去声】 既固【屏平谐翳栵谐辟剔德配谐椐柘路固谐】 帝省其山柞棫斯拔【音派转服以切】 松柏斯兑【兑外切转兑弟合】 帝作邦【帮烘合下同】 作对【断外切又对的合下同】 自大伯【伯逼合】 王季维此王季因心则【则直合下同】 友【音以下同】 则友其兄【虚香切】 则笃其庆【音羌】 载锡之光受禄无丧奄有四方【拔兑谐对季友谐兄庆光丧方谐】 维此王季帝度其心貊【卖密二音】 其德音其德克【刻四切下同】 明【迷阳切】 克明克类【音立下同】 克长克君王此大邦克顺克比比于文王其德靡悔【悔序合】 既受帝祉施【施蛇二音】 于孙子【季模拟悔祉子谐心音君谐明王谐】 帝谓【谓意合下同】 文王无然畔援无然歆羡诞先登于岸密人不恭敢距大邦侵阮徂共王赫斯怒爰整其旅【旅鲁合下同】 以按徂旅以笃周祜以对于天下【音虎援羡岸谐恭邦谐怒旅下谐】 依其在京【音姜】 侵自阮疆陟我高冈无矢我陵我陵我阿无饮我泉我泉我池【音策平声】 度其鲜原【若平声】 居岐之阳在渭【渭意合】 之将万邦之方下民之王帝谓文王予【音如】 怀【怀需合】 明德不大声以色【色四合】 不长夏以革【隔纪切】 不识不知顺帝之则帝谓文王询尔【尔以合下同】 仇【音逑】 方同尔兄弟以尔钩【音孤】 援与尔临冲以伐【范外切下同】 崇墉临冲闲闲崇墉言言执讯连连攸馘【鬼禹切】 安安是类【音累转音立】 是禡【音暮】 是致是附四方以无侮临冲茀茀【茀以合下同】 崇墉仡仡是伐是肆是绝是忽【忽许合】 四方以无拂【拂以合】 
　　皇矣 

　　经始灵台【台提合】 经之营之庶民攻之不日成之经始勿亟庶民子来【音厘】 王在灵囿【音意】 麀鹿攸伏【伏以合】 麀鹿濯【造上声下同】 濯白鸟翯【音鹤】 翯王在灵沼于牣鱼【音如】 跃虡【具着合】 业【厌外切转音意】 维【维于合】 枞贲鼓维镛于论鼓钟于乐辟廱于论鼓钟于乐辟廱鼍鼓逢逢蒙瞍奏【音着】 公 
　　灵台 

　　下武维【维于合下同】 周世有哲【哲直合】 王三后在天【铁因切下同】 王配于京【音姜】 王配于京世德【德狄合】 作求【兼乔韵一分】 永言配命【民去声下同】 成王之孚【方遨切下同】 成王之孚下土之式永言孝思孝思维则【则直合】 媚【媚密合】 兹一人应侯【音胡】 顺德【德狄合】 永言孝思昭哉【哉兹合】 嗣服【服以合】 昭兹来【音厘下同】 许【许鼠合】 绳其祖武于万斯年【宁文切下同】 受天之祜受天之祜四方来贺于万斯年不遐【音胡又哈平声】 有佐 
　　下武 

　　文王有声遹骏有声遹求厥【厥外合下同】 宁遹观厥成文王烝哉【哉兹合下同通章末句皆系合歌】 文王受命【民去声】 有此武功既伐【范外切】 于崇作邑于丰文王烝哉筑城伊淢作丰伊匹匪【匪以合】 棘其欲【礼记作犹此亦当作犹兼爻韵一分】 遹追【追拘合】 来【音厘】 孝王后烝哉王公伊濯维【维于合下同】 丰之垣四方攸同王后维翰王后烝哉丰水【水许合下同】 东注维禹之绩四方攸同皇王维辟皇王烝哉镐京辟廱自西自东自南【嫩平声】 自北【北比合】 无思不服【服以合】 皇王烝哉考卜维王宅是镐京【音姜】 维龟【孤衣切】 正之武王成之武王烝哉丰水有芑武王岂【慨岂合】 不仕诒厥【厥外合】 孙谋【米平声】 以燕翼子武王烝哉 
　　文王有声 

　　文王之什十篇六十六章四百一十四句 

　　○生民之什三之二 

　　生民 
　　行苇 
　　既醉 
　　凫鹥 
　　假乐 
　　笃公刘 
　　泂酌 

　　厥【厥外切下同】 初生民时维【维于合下同】 姜嫄【若平声】 生民如何克【刻四切下同】 禋克祀以弗【弗以合】 无子履帝武敏【敏米合】 歆攸介【戒外切转音即】 攸止载【载子合下同】 震载夙载生载育【音褥】 时维后稷【嫄何谐祀子敏止稷谐夙育谐】 诞弥厥月【鱼外切又月玉合】 先生如达【达太合转太的合】 不坼不副【副意合】 无菑【灾兹合】 无害【孩去声转害细切】 以赫厥灵上帝不宁不康禋祀居【居朱合】 然生子诞寘之隘巷【烘去声】 牛羊腓【腓衣合】 字之诞寘之平林会【会序合】 伐【范外切】 平林诞寘之寒冰鸟履翼之鸟乃去【去醋合】 矣后稷呱【音孤】 矣实覃实吁【吁书合】 厥声载路【巷冰谐字翼谐林林谐去呱吁路谐】 诞实匍匐【匐以合】 克岐克寲以就【兼呌韵一分】 口【音苦】 食蓺之荏菽荏菽斾【音僻】 斾禾役穟【穟序合下同】 穟麻【莫平声】 麦【卖密二音】 幪幪瓜【音孤】 瓞【迭的二音】 唪唪诞后稷之穑【穑四合】 有相之道茀【茀以合】 厥丰草种之黄茂实方实苞实种实褎【兼笑韵一分】 实发【范外切】 实秀【兼笑韵一分】 实坚实好【兼笑韵一分】 实颖实栗即有邰家室【穑栗室谐草茂苞褎秀好谐】 诞降嘉种维秬【秬着合下同】 维秠维穈维芑恒之秬秠是获是亩【亩米合】 恒之穈芑是任是负【负意合】 以归肇祀诞我祀如何或舂或揄【兼爻韵一分】 或簸或蹂【兼爻韵一分】 释之叟叟【兼邵韵一分】 烝之浮【方遨切】 浮载谋【米平声】 载惟【维于合】 取【取楚合下同】 萧祭脂取羝以軷【配拜切转服意切】 载燔载烈【恋外切转音力】 以兴嗣岁【兼师韵一分转岁序合】 卬盛于豆【音杜下同】 于豆于豋其香始升上帝居【居朱合】 歆胡臭亶时后稷肇祀庶无罪【音句】 悔【悔许合】 以迄于今【豋升谐歆今谐时祀悔谐】 
　　生民 

　　敦【惟低合】 彼行【音杭】 苇【苇以合】 牛羊勿践履方苞方体维【维于合下同】 叶【厌外切转音意】 泥【音你下同】 泥戚戚兄弟莫远具【具着合】 迩【迩以合】 或肆之筵或授之几肆筵设【设四合】 席【音锡又转些舍合此从转音】 授几有缉御【音褥】 或献或酢洗爵奠斝【音古又音戒舍切】 醓醢以荐或燔或炙【音跖】 嘉殽脾臄【臄着合】 或歌或咢【音岳席酢斝炙咢谐御臄谐】 敦弓既坚【兼今韵一分】 四鍭【音胡下同】 既钧舍矢既均序【序述合下同】 宾以贤【贤旬合】 敦弓既句【音固】 既挟【邪埃切转音细】 四鍭四鍭如树序宾以不侮曾孙维主酒醴维醹酌以大斗【音渎】 以祈黄耈【音古下同】 黄耈台【台提合】 背【音毕】 以引以翼寿考维祺以介【戒外切转音计】 景福【福以合】 
　　行苇 

　　既醉【音句】 以酒既饱以德【德狄合】 君子万年【宁文合下同】 介【戒外切转音计】 尔【尔以合下同】 景福【福以合】 既醉以酒尔殽既将君子万年介尔昭明【迷羊切】 昭明有融高朗令终令终有俶【序熟合】 公尸嘉告其告维【维于合下同】 何笾豆【音杜】 静嘉【加惹平声合】 朋友攸摄摄以威【威于合下同】 仪【惹平声下同】 威仪孔时君子有孝子孝子不匮【匮序合】 永锡尔类【音立下同】 其类维何室家之壸君子万年永锡祚胤其胤维何天【铁因切】 被【音毕】 尔禄君子万年景命【民去声】 有仆其仆维何厘尔女【女弩合】 士厘尔女士从以孙子 
　　既醉 

　　凫鹥在泾公尸来【音厘下同】 燕来宁尔【尔以合下同】 酒既清尔殽既馨公尸燕饮福【福以合下同】 禄来成【通章末句皆系合歌】 凫鹥在沙【音蓑】 公尸来燕来宜【惹平声】 尔酒既多尔殽既嘉【加惹平声合】 公尸燕饮福禄来为【卧平声】 凫鹥在渚【音主】 公尸来燕来处尔酒既湑【湑书合】 尔殽伊脯公尸燕饮福禄来下【音户】 凫鹥在潀公尸来燕来宗既燕于宗福禄攸降【音洪】 公尸燕饮福禄来崇凫鹥在亹公尸来止熏熏旨酒欣欣燔炙芬芬公尸燕饮无有后艰【兼今韵一分】 
　　凫鹥 

　　假乐君子显显令德【德狄合下同】 宜民宜人受禄于天【铁因切下同】 保右命【民去声】 之自天申之干禄百福【福以合】 子孙千【音钦】 亿穆穆皇皇宜君宜王不愆不忘率由旧章威【威于合】 仪抑抑德音秩秩无怨无恶率由羣匹受福无疆四方之纲之纲之纪燕及朋友【音以】 百【百比合】 辟卿【音羌】 士媚【媚密合】 于天子不解【邪外切转音细】 于位【位玉合】 民之攸塈【现外切转音细】 
　　假乐 

　　笃公刘匪【匪以合下同】 居【居朱合下同】 匪康乃场乃疆乃积乃仓乃裹糇【音胡】 粮于橐于囊思辑用光弓矢斯张干戈戚扬爰方启行【音杭】 笃公刘于胥【胥书合】 斯原既庶既繁既顺乃宣而【而夷合】 无永叹陟则【则直合】 在巘复降在原何以舟【兼招韵一分】 之维【维于合】 玉【音褥】 及瑶鞞琫容刀笃公刘逝彼百【百比合】 泉瞻彼溥原乃陟南【嫩平声】 冈乃觏【音固】 于京【音姜】 京师之野【序树合】 于时处处于时庐旅【旅鲁合】 于时言言于时语【音汝】 语笃公刘于京斯依跄跄济济俾筵俾几既登乃依乃造其曹执豕于牢酌之用匏食之饮之君子宗【兼尊韵一分】 之笃公刘既溥既长既景乃冈相其阴阳观其流泉其军三单度其隰原彻【彻次合】 田【庭因切】 为【为于合下同】 粮度其夕阳豳居允荒笃公刘于豳斯馆涉【涉四合】 渭【渭玉合】 为乱取【取楚合下同】 厉取锻止基乃理爰众爰有【音以】 夹其皇涧遡其过涧止旅【旅鲁合】 乃密芮鞫之即 
　　笃公刘 

　　泂酌彼行【音杭下同】 潦挹彼注兹可以餴饎岂【恺岂合下同】 弟君子民之父母【母米合】 泂酌彼行潦挹彼注兹可以濯罍【罍摅合】 岂弟君子民之攸归【孤衣切】 泂酌彼行潦挹彼注兹可以濯溉【音盖转盖既合】 岂弟君子民之攸塈【既外切转音细】 
　　泂酌 

　　生民之什十篇六十一章四百三十三句【证七篇三十八章二百六十五句】 

　　毛诗古乐音卷四
</div>
    <div class="pagination">
<a href="毛诗古乐音_page14.html">上一页</a><span>...</span><a href="毛诗古乐音_page10.html">10</a><a href="毛诗古乐音_page11.html">11</a><a href="毛诗古乐音_page12.html">12</a><a href="毛诗古乐音_page13.html">13</a><a href="毛诗古乐音_page14.html">14</a><span class="current-page">15</span>
    </div>
    <div class="pagination"><a href="index.html">返回目录</a></div>
</body>
</html>
