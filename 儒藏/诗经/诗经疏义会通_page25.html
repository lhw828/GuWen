<!DOCTYPE html>
<html>
<head>
    <meta charset="UTF-8">
    <title>诗经疏义会通 - 第 25 页/共 45 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诗经疏义会通 - 第 25 页/共 45 页</h1>
    <div class="content">　　汾沮洳三章章六句【公族比公路公行为贵故一诗之意自轻而重也増释许氏曰公路公行公族大夫也采莫采桑采藚细民之事也大夫而为细民之事是急于利而用心褊也彼其之子虽美奈夺民之利何此其所以兴刺也】
　　园有桃其实之殽心之忧矣我歌且谣【音遥】不知我者谓我士也骄彼人是哉【叶将黎反】子曰何其【音基】心之忧矣其谁知之其谁知之盖亦勿思【叶新赍反】
　　兴也殽食也合曲曰歌徒歌曰谣【毛氏本作曲合乐曰歌此易其文如此盖歌必合于琴瑟谣则徒歌而已】其语辞○诗人忧其国小而无政故作是诗言园有桃则其实之殽矣心有忧则我歌且谣矣【桃实则茹而纳之心忧则冩而出之此以出纳之意相对而为兴也辑録程子曰此诗忧深思逺矣国无政事则亡故忧思之深至歌且谣】然不知我之心者见其歌谣而反以为骄且曰彼之所为已是矣而子之言独何为哉盖举国之人莫觉其非而反以忧之者为骄也于是忧者重嗟叹之以为此之可忧初不难知彼之非我特未之思耳诚思之则将不暇非我而自忧矣【气象迫促危亡之兆也然惟智者明之而愚者昧焉故不免乎嗟叹如此○増释许氏曰园有桃则其实之殽矣心之忧则歌且谣矣不知我者见我之歌谣则以为傲世陵物也于是答之曰彼为政者之所行果为是乎所言何为如此也是则我心之忧矣谁复能知之乎然初不难知其莫知者以不思耳】
　　○园有其实之食心之忧矣以行国【叶于逼反】不知我者谓我士也罔极彼人是哉子曰何其心之忧矣其谁知之其谁知之盖亦勿思
　　兴也之短者【辑録埤雅曰大者枣小者于文重束为并束为盖性重乔则低矣故其制字如此○本草注有赤白二种小枣也丛高三四尺花叶茎实俱似枣也】聊且略之辞歌谣之不足则出逰于国中而冩忧也【谢氏曰此犹驾言出逰以冩我忧也愚谓歌谣不足而又出逰以其忧之难冩也】极至也罔极言其心纵恣无所至极
　　园有桃二章章十二句【忧患之意反覆道之辑録辅氏曰黍离之忧忧王室之已覆也园有桃之忧忧魏国之将亡也忧其已覆而不我知则亦已矣忧其将亡而不我知则欲其思之者亦冝也】
　　陟彼岵【音戸】兮瞻望父兮父曰嗟予子行役夙夜无已上慎旃哉犹来无止
　　赋也山无草木曰岵【尔雅山多草木曰岵无草木曰屺此本毛传字误也】上犹尚也○孝子行役不忘其亲故登山以望其父之所在因想像其父念已之言曰嗟乎我之子行役夙夜勤劳不得止息又祝之曰庶几【平声】慎之哉犹可以来归无止于彼而不来也盖生则必归死则止而不来矣或曰止获也言无为【去声】人所也
　　○陟彼屺【音起】兮瞻望母【叶蒲彼反】兮母曰嗟予季行役夙夜无寐上慎旃哉犹来无弃
　　赋也山有草木曰屺【注见上章】季少【去声】子也尤怜爱少子者妇人之情也无寐亦言其劳之甚也弃谓死而弃其尸也
　　○陟彼冈兮瞻望兄【叶虚王反】兮兄曰嗟予弟行役夙夜必偕【叶举里反】上慎旃哉犹来无死【叶想止反】
　　赋也山脊曰冈【増释曰岵曰屺曰冈盖所思渐极所登渐高而瞻望期可及也】必偕言与其侪【牀皆反】同作同止不得自如也【辅氏曰既思其父又思其母又思其兄既想像其所以念已者又想像其所以祝已者斯人也必能以亲之心为心也愚谓三章皆以慎言则凡所以谨其身者宜无不至矣】
　　陟岵三章章六句【以父母兄为次序　观陟岵而魏之所以役其民者可知观硕防而魏之所以赋其民者可见】
　　十畆之间【叶居贤反】兮桑者闲闲【叶胡田反】兮行与子还【叶音旋】兮赋也十亩之间郊外所受圃之地也【张子曰周制国郛之外有为圃之地者辑録吕氏曰所谓十亩者特甚言之耳未可以为定数也】闲闲徃来者自得之貌行犹将也还犹归也○政乱国危贤者不乐【音洛】仕于其朝【音潮】而思与其友归于农圃故其词如此【辑録辅氏曰危邦不入乱邦不居君子仕止之常法也使贤者不乐仕于其朝则其政乱国危可知】
　　○十亩之外【叶五坠反】兮桑者泄泄【以世反】兮行与子逝兮赋也十亩之外邻圃也泄泄犹闲闲也逝徃也
　　十亩之间二章章三句
　　坎坎伐檀【叶徒沿反】兮寘之河之干【叶居焉反】兮河水清且涟【力防反】猗【于冝反】不稼不穑胡取禾三百防【直连反】兮不狩不猎胡瞻尔庭有县【音元】貆【音暄】兮彼君子兮不素餐【七丹反叶七宣反】兮
　　赋也坎坎用力之声檀木可为车者寘与置同干厓也涟风行水成文也猗与兮同语词也书防防【丁乱反】猗大学作兮庄子亦云而我犹为人猗【见大宗师】是也种之曰稼敛【去声】之曰穑【辑録孔防以稼穑相对皆先稼后穑故知种曰稼敛曰穑若散则相通】胡何也一夫所居曰防【辑録谢氏曰古者一夫受田百亩别受五亩以为宅孟子曰五亩之宅是也】狩亦猎也貆貉类素空餐食也　诗人言有人于此用力伐檀将以为车而行陆也今乃寘之河干则河水清涟而无所用【辑録解頥曰车非不可用以稼穑也然欲稼穑者必之平原隰河干固非稼穑之地也非不可用以狩猎也然欲狩猎者必之乎山林河干固非狩猎之处也谓不稼穑而不粒食不狩猎而不肉食盖无功不以徼幸而苟得亦不以沮抑而自悔其励志如此亦可以为贤矣故诗人述其事而叹之曰彼君子者真可谓不素餐者矣賛美之词也】虽欲自食其力而不可得矣然其志则自以为不耕则不可以得禾不猎则不可以得兽是以甘心穷饿而不悔也诗人述其事而叹之以为是真能不空食者后世若徐稺之流非其力不食其厉志盖如此【前三句述其事中四句推其志后二句賛其人辑録后汉徐稺字孺子豫章人家贫常自耕稼非其力不食今豫章城内有孺子亭世皆景慕焉由其厉志守义而然也】
　　○坎坎伐辐【音福叶笔力反】兮寘之河之侧【叶庄力反】兮河水清且直猗不稼不穑胡取禾三百亿兮不狩不猎胡瞻尔庭有县特兮彼君子兮不素食兮
　　赋也辐车辐也伐木以为辐也直波文之直也十万曰亿盖言禾秉之数也【辑録孔防禾秉之数谓刈禾之把数】兽三嵗曰特
　　○坎坎伐轮兮寘之河之漘【顺伦反】兮河水清且沦猗不稼不穑胡取禾三百囷【立伦反】兮不狩不猎胡瞻尔庭有县鹑【音纯】兮彼君子兮不素飱【素门反叶素伦反】兮
　　赋也轮车轮也伐木以为轮也沦小风水成文转如轮也囷圆仓也鹑防【音庵】属熟食曰飱【辑録通释曰有劳心而得食者有劳力而得食者有躬耕而自食者岂必人人自耕以食哉但不可无其事而食其食耳伐檀君子意正如此故诗人美其甘贫乐道虽不见用而不苟食也】
　　伐檀三章章九句【称美之意反覆道之○陟岵思亲孝子也伐檀食力卓行者也园有桃有忧乱之心十亩之间有去乱之志则皆见几者也魏虽小国而有贤如此】
　　硕鼠硕防无食我黍三嵗贯【古乱反】女【音汝】莫我肯顾【叶果五反】逝将去女适彼乐【音洛下同】土乐土乐土爰得我所
　　比也硕大也三嵗言其久也贯习【辑録广韵古乱反事也谢氏曰训事集传训习当従古患反】顾念逝徃也乐土有道之国也爰于也○民困于贪残之政故托言大防害已而去之也
　　○硕防硕防无食我麦【叶讫力反】三嵗贯女莫我肯德逝将去女适彼乐国【叶于逼反】乐国乐国爰得我直
　　比也德归恩也【归恩犹言感我之恩也辑録范氏曰莫我肯德者不以我为德也民出力以事上不以为德而反食之所以去也】直犹冝也
　　○硕防硕防无食我苗【叶音毛】三嵗贯女莫我肯劳逝将去女适彼乐郊【叶音高】乐郊乐郊谁之永号【戸毛反】
　　比也劳勤苦也谓不以我为勤劳也永号长呼也言既徃乐郊则无复【扶又反】有害已者当复为【去声】谁而永号乎
　　硕防三章章八句【得所得直则就利谁之永号则逺害○増释许氏曰诗人欲适彼乐土固畏从政者之贪残而欲去然亦未知所去者何土下言乐土乐土犹是意望料想之辞得乐土而居之其得我所乎次言得乐国而居其得我养生之直道乎上二章食黍食麦固可见其贪残至于苗而未秀者亦已食之则其贪虐尤甚所以其民尤急于去也乐土乐国犹有其所欲去之地至邑外之郊亦姑徃之惟欲出此境也然乐郊乐郊又将长号于谁使之拯我乎可见其民穷蹙之甚进退无据不聊其生国其可久存哉逝语辞】
　　魏国七篇十八章一百二十八句【魏国土地削小俭啬褊急已可哀矣而又昏乱残虐以促之使贤者思去其位民人思去其国上下离心如此不亡得乎辅氏曰变风作于平桓之世而魏乃灭于王之十七年才五六十年耳】




　　诗经疏义防通卷五
<经部,诗类,诗经疏义会通>
　　钦定四库全书
　　诗经疏义防通卷六　　　元　朱公迁　撰
　　唐一之十
　　唐国名本帝尧旧都在禹贡冀州之域太行【音杭】恒山之西大原大岳之野周成王以封弟叔虞为唐侯南有晋水至子燮【悉恊反】乃改国号曰晋后徙曲沃又徙居绛【増释许氏曰今考尧都虽有四而诗之唐国当从诗谱谓晋阳盖其时封叔虞于尧之故墟曰唐侯其子燮以晋水所出改为晋侯晋阳实晋水所出则唐叔虞之始封在晋阳矣唐以尧得名晋以水得名其地一也孔疏燮生武侯宁族族生成侯服人成侯徙曲沃穆侯徙绛昭侯以下又徙冀及武公并晋又都绛也】其地土瘠【音籍】民贫勤俭质朴忧深思【去声】逺有尧之遗风焉【辑録前汉志日河东本唐尧所居有先王遗教君子深思小人俭啬张南轩曰尧之遗风只是俭而用礼一事亦不必事事称有遗风也】其诗不谓之晋而谓之唐盖仍其始封之旧号耳【辑録通释曰武公能灭晋之宗而不能灭唐之号能冒晋之号而不能继唐之统君子欲絶武公于晋而不可故总名其诗为唐以寓意焉然则晋诗称唐见曲沃武公灭宗国之罪而魏风首晋又以见曲沃献公灭同姓之恶世变如此春秋欲不作不可也】唐叔所都在今大原府曲沃及绛皆在今绛州【辑録大原府即今大原府曲沃及绛今平阳府属县并山西】
　　蟋蟀在堂嵗聿【允橘反】其莫【音暮】今我不乐【音洛下同】日月其除【直虑反】无已大【音泰】康职思其居【叶音据】好【呼报反】乐无荒良士瞿瞿【俱具反】
　　赋也蟋蟀虫名似蝗而小正黒有光泽如漆有角翅或谓之促织【辑録蟋蟀一名蛬一名蜻又名促织】九月在堂【室有戸出戸即为堂此与豳风九月在戸相合】聿遂莫晚除去也太康过于乐【音洛】也职主也瞿瞿却顾之貌【顾其后也】○唐俗勤俭故其民间终嵗劳苦不敢少休及其嵗晚务闲之时乃敢相与燕饮为乐而言今蟋蟀在堂而歳忽已晚矣当此之时而不为乐则日月将舎我而去矣【不可不乐者以此】然其忧深而思逺也故方燕乐而又遽相戒曰今虽不可以不为乐然不已过于乐乎【不可过于为乐如此】盍亦顾念其职之所居者使其虽好乐而无荒若彼良士之长虑而却顾焉则可以不至于危亡也【善于为乐盖如此辑録严氏曰职思其居啓其忧也好乐无荒作其勤也良士瞿瞿警其惰也三言而君国之道尽矣】盖其民俗之厚而前圣遗风之逺如此【辑録通释曰自尧而至于周盖千余年矣而其风化流传固结于唐人之心故其民间质实勤俭之习亲爱和乐之恩警戒忠告之情备见于诗此其俗之所以为厚也解頥曰勤者生财之道俭者用财之节圣人教人不越乎勤俭而已夫劳苦者人情之所畏然而不可以不勉逸乐者人情之所喜然而不可以为过必也致其勤于三时之久而享其乐于一时之暂则其生财不匮而用财有节焉犹恐其或过也又戒之以思其职之所居夫斯民之职不在乎他男子之所当务者稼穑狩猎而已矣女子之所当务者桑麻纺绩而已矣诚使男女各尽其职之所当为则廪有余粟机有余布老者衣帛食肉少者不饥不寒而于仰事俯育之间可以沛然有余虽良士之长虑却顾亦不过如此而已岂不可以为美俗哉】
　　○蟋蟀在堂嵗聿其逝今我不乐日月其迈【叶力制反】无已大康职思其外【叶五坠反】好乐无荒良士蹶蹶【俱卫反】
　　赋也逝迈皆去也外余也其所治之事固当思之而所治之余亦不敢忽盖其事变或出于平常思虑之所不及故当过而备之也【思其外则不止于思其居矣辅氏曰人无逺虑必冇近忧故当思虑在事外也思之虽周而为之不敏则亦无益矣】蹶蹶动而敏于事也【动即勤动之义】
　　○蟋蟀在堂役车其休今我不乐日月其慆【吐刀反叶佗侯反】无已大康职思其忧好乐无荒良士休休
　　赋也庶人乗役车【孔疏曰役车可载任器以供役亦可用以纳禾稼辑録见春官巾车】嵗晚则百工皆休矣慆过也休休安闲之貌乐而有节不至于淫所以安也【辑録辅氏曰庶人之役车犹休矣则君子可无一日之乐乎职思其居谓所居之职也职思其外谓所职之外也职思其忧谓思之极而至于忧也始则瞿瞿然而思中则蹶蹶然而为终则休休然而安必如是始可以乐而谓之良士尔其意皆自近而逺自浅而深是则所谓忧深而思逺者也】
　　蟋蟀三章章八句【劝人为乐之意反覆道之辑録杨氏曰此诗欲及时自乐也而卒曰好乐无荒可谓有礼矣当是时风虽变而尧之遗风未亡也朱子曰唐风自是尚有勤俭之意作是诗是一个不敢放懐底人説今我不乐便又説无已大康通释曰此诗必曰蟋蟀在堂而后曰今我不乐则能不逰于逸矣旣曰今我不乐又曰无已大康则能不淫于乐矣曰职思其外则儆戒无虞也曰好乐无荒则无怠无荒也以诗人之克勤克俭所忧所思虽无唐虞君臣之德业而其于诗者与伯益告戒之辞同条共贯信乎前圣遗风之逺也】
　　山有枢【乌侯昌朱二反】隰有榆【夷周以朱二反】子有衣裳弗曳弗娄【力侯力俱二反】子有车马弗驰弗驱【袪尤亏于二反】宛【于阮反】其死矣他人是愉【他侯以朱二反】
　　兴也枢荎【雉之田结二反】也今刺【去声】榆也榆白枌【音焚】也【辑録枢其针刺如柘其叶如榆为茹美滑于白榆也榆之皮色白者名枌郭璞云枌榆先生叶却着荚皮色白】娄亦曳也【辑録曳牵也引也】驰走驱防也【辑録走马日驰策马日驱】宛坐见貌愉乐也○此诗盖亦答前篇之意而解其忧故言山则有枢矣隰则有榆矣子有衣裳车马而不服不乗则一旦宛然以死而他人取之以为已乐矣【此亦有字相呼为兴】盖言不可不及时为乐然其忧愈深而意愈蹙矣【为其举死亡以为説也】
　　○山有栲【音考叶去九反】隰有杻【女九反】子有廷内弗洒弗埽【叶苏后反】子有钟鼓弗鼓弗考【叶去九反】宛其死矣他人是保【叶补苟反】兴也栲山樗【抽居反】也似樗色小白叶差【初迈反】狭【辑録孔疏曰栲亦类漆树俗语曰樗栲漆相似如此】杻檍【音意】也叶似杏而尖白色皮正赤其理多曲少直材可为弓弩干者也考击也保居有也
　　○山有漆【音七】隰有栗子有酒食何不日鼓瑟且以喜乐【音洛】且以永日宛其死矣他人入室
　　兴也君子无故琴瑟不离于侧【辑録曲礼下云士无故不彻琴瑟陈氏曰故谓灾变丧疾之类】永长也人多忧则觉日短饮食作乐可以永长此日也【此篇衣裳车马宫庭钟鼓酒食日鼔瑟盖因所有以为乐无过分湛乐之意也忧深思逺而善于为乐盖如此】
　　山有枢三章章八句【劝人为乐之意反覆道之辑録谢氏曰始言他人是愉中言他人是保末言他人入室一节悲一节此亦忧深思逺也○増释此诗宛其死矣他人是愉是保入室之意岂果有其然乎诗人无非劝人及时为乐之意若上章好乐无荒其言有制此为之答固将以广其意而寛其忧其言未免有愈忧而愈蹙之弊矣】
　　之水白石凿凿【子洛反】素衣朱襮【音愽】从子于沃【叶郁镈反】旣见君子云何不乐【音洛】
　　比也凿凿巉岩貌襮领也诸侯之服绣黼领而丹朱纯【音凖】也【绣黼为领丹朱为縁也辑録郊特牲云绣黼丹朱中衣大夫之僣礼也陈氏曰此诸侯之礼中衣者朝服祭服之里衣也制如深衣但袖小长耳此所谓服即特牲之中衣欤】子指桓叔也沃曲沃也【辑録疏云地理志河东闻喜县故曲沃也今解州】○晋昭侯封其叔父成师于曲沃是为桓叔【辑録按左传史记晋穆侯太子曰仇其弟曰成师穆侯薨仇立是为文侯文侯薨昭侯立封成师于曲沃师服谏曰吾闻国家之立也本大而末小是以能固故天子建国诸侯立家今晋甸侯也而建国本旣弱矣其能久乎成师为桓叔后七年晋大臣潘父弑昭侯而迎桓叔晋人败桓叔立孝侯诛潘父后六十年桓叔之孙武公终并晋国】其后沃盛强而晋防弱国人将叛而归之故作此诗言水缓弱而石巉岩以比晋衰而沃盛故欲以诸侯之服从桓叔于曲沃且自喜其见君子而无不乐也【鄙晋之衰喜沃之盛则人心有沃而无晋矣辑録欧阳氏曰之水其力弱以比昭公微弱不能制曲沃而桓叔之强于晋国如白石凿凿然见于水中尔】
　　○之水白石皓皓【胡老反叶胡暴反】素衣朱绣【叶先妙反】从子于鹄【叶居号反】旣见君子云何其忧【叶一笑反】
　　比也朱绣即朱襮也鹄曲沃邑也
　　之水白石【利新反】我闻有命【叶弥井反】不敢以告人比也粼粼水清石见之貌闻其命而不敢以告人者为之也【辑録严氏曰命谓桓叔命其徒以举事祸将作矣我闻其事不敢以告人也言不敢告人乃所以深告昭公】桓叔将以倾晋而民为之隠盖欲其成矣【增释欲其成是成其叛国之谋也此可见民情旣知隠而不告者岂非助逆而欲归之也】○季氏曰古者不轨之臣欲行其志必先施小以收众情然后民翕然从之田氏之于齐亦犹是也【田氏以家量贷以公量收贷多取少民皆德之】故其召公子阳生于鲁国人皆知其已至而不言所谓我闻有命不敢以告人也【哀公六年齐景公卒陈僖子使召公子阳生于鲁阳生以夜至齐立之是为悼公愚谓自古贼臣隂结人心以盗主国者多矣然使为君者施实徳以其民执主柄以御其下恩威一出于已则彼将何所容其伪哉此昏懦之君所以为可罪也】
　　之水三章二章章六句一章四句【一章二章喜从其叛三章其情而助其叛○増释此诗桓叔将以倾晋国人欲叛而归之故作是诗据无衣之诗桓叔之孙武公始伐晋灭之疏义云无衣之诗本史记説与春秋不同】
　　椒聊之实蕃衍盈升彼其【音记】之子硕大无朋椒聊且【子余反】逺条且
　　兴而比也椒树似茱萸有针刺其实味辛而香烈聊语助也朋比也【无朋言无比例也】且叹词逺条长枝也　椒之蕃盛则采之盈升矣彼其之子则硕大而无朋矣【此以椒之蕃衍兴沃之盛大盖用蕃盛之意为兴也】椒聊且逺条且叹其枝逺而实益蕃也【晋至于沃而势愈盛犹椒至逺条而实益蕃此则比也】此不知其所指序亦以为沃也
　　○椒聊之实蕃衍盈匊【九六反】彼其之子硕大且笃椒聊且逺条且
　　兴而比也两手曰匊【辑録李氏曰陆农师云两手为匊两匊为升先曰升后曰匊互相备而已】笃厚也
　　椒聊二章章六句【夸美之意反覆道之　之水椒聊二诗皆为沃而作然椒聊方言其盛大耳之水言我闻有命则篡逆已成之势也二诗之次序当然辑録严氏曰此诗言桓叔之强而不及昭公其意则忧昭公之弱言在此而意在彼也】
　　绸【直留反】缪【芒侯反】束薪三星在天【叶铁因反】今夕何夕见此良人子兮子兮如此良人何
　　兴也绸缪犹纒绵也【辑録束薪之谨密如此】三星心也在天昏始见于东方建辰之月也【月令季春之月昏七星中七星者二十八宿之星宿也星宿在正南则心星在正东矣辑録通释曰心宿之象三星鼎立故因谓之三星然凡三星者非止心之一宿而知此诗为指心宿者盖春秋之初辰月本日在毕昏时日沦地之酉位而心宿始见于地之东方此诗男女旣过仲春之月而得成婚故适见心宿也】良人夫称也○国乱民贫男女有失其时而后得遂其婚姻之礼者【仲春令会男女今至三月则失其时矣】诗人叙其妇语【去声】夫之词曰方绸缪以束薪也而仰见三星之在天今夕不知其何夕也而忽见良人之在此【彼为偶然而见此则其所幸而见也幸而见者亦若偶然见之故托言所事而以其所见者为兴】旣又自谓曰子兮子兮其将奈此良人何哉喜之甚而自庆之词也【为失时而后遂愿故喜不自胜如此○增释许氏曰仲春防男女礼也今过时之人自谓婚姻之道失矣而忽得遂此所以乐也】
　　○绸缪束刍【叶侧九反】三星在隅【叶语口反】今夕何夕见此邂【户解反】逅【胡豆反叶狠口反】子兮子兮如此邂逅何
　　兴也隅东南隅也昏见之星至此则夜久矣邂逅相遇之意此为夫妇相语之词也
　　○绸缪束楚三星在戸【侯古反】今夕何夕见此粲【采旦反】者【叶章与反】子兮子兮如此粲者何
　　兴也戸室戸也戸必南出昏见之星至此则夜分矣【昏而正东夜久而东南隅夜分而正南盖众星随天而转】粲美也此为夫语妇之词也或曰女三为粲一妻二妾也【辑録毛传云案国语曰兽三为羣人三为众女三为粲又曰粲美物言美女也】
　　绸缪三章章六句【以夜之浅深为次序】
　　有杕【徒细反】之杜其叶湑湑【私叙反】独行踽踽【俱禹反】岂无他人不如我同父【扶雨反】嗟行之人胡不比【毗志反】焉人无兄弟胡不佽【七利反】焉
　　兴也杕特也杜赤棠也【辑録孔疏曰陆玑云赤常与白棠同耳但子有赤白美恶赤棠子澁而酢无味】湑湑盛貌踽踽无所亲之貌同父兄弟也比辅佽助也○此无兄弟者自伤其孤特而求助于人之词言杕然之杜其叶犹湑湑然人无兄弟则独行踽踽曽杜之不如矣【特生之木若甚茂而独行之人则无与人不如物故以为兴】然岂无他人之可与同行也哉特以其不如我兄弟是以不免于踽踽耳于是嗟叹行路之人何不闵我之独行而见亲怜我之无兄弟而见助也
　　○有杕之杜其叶菁菁【子零反】独行睘睘【求萤反】岂无他人不如我同姓【叶桑经反】嗟行之人胡不比焉人无兄弟胡不佽焉
　　兴也菁菁亦盛貌睘睘无所依貌
　　杕杜二章章九句【由同父而同姓以亲疎为次序　増释许氏曰此诗恐亦因晋沃骨肉相争致使民之兄弟欲相弃背而知理者自相戒之辞耳】
　　羔裘豹袪【起居起据二反】自我人居居【斤于斤御二反】岂无他人维子之故【攻乎古慕二反】
　　赋也羔裘君纯羔大夫以豹饰袪袂也【严氏曰羔裘上下通服君纯羔大夫间之故以羔皮为裘以豹皮饰袖口】居居未详
　　○羔裘豹褎【音袖】自我人究究岂无他人维子之好【呼报反叶呼候反】
　　赋也褎犹袪也究究亦未详
　　羔裘二章章四句
　　此诗不知所谓不敢强【上声】解【疑亦喜其大夫之词然居居究究则不可晓也】
　　肃肃鸨羽集于苞栩【况禹反】王事靡盬【音古】不能蓺稷黍父母何怙【候古反】悠悠苍天曷其有所
　　比也肃肃羽声鸨鸟名似鴈而大无后趾集止也苞丛生也栩柞栎也其子为皂斗殻可以染皂者是也【辑録本草注栎木三四月开黄花八九月结实其实为皂斗槲栎皆有斗尔雅曰栎其实□释曰盛实之房也其实橡也有彚自裹柞栎也杼也栩也皆栎之通名橡斗子煮食可止饥殻堪染皂】盬不攻致【音稚】也【辑録李氏曰王事靡盬谓勤于王事而无不攻致也】蓺树怙恃也○民从征役而不得养其父母故作此诗言鸨之性不树止而今乃飞集于苞栩之上如民之性本不便于劳苦今乃久从征役而不得耕田以供子职也悠悠苍天何时使我得其所乎
　　○肃肃鸨翼集于苞王事靡盬不能蓺黍稷父母何食悠悠苍天曷其有极
　　比也极已也
　　○肃肃鸨行【户郎反】集于苞桑王事靡盬不能蓺稻梁父母何尝悠悠苍天曷其有常
　　比也行列也稻即今南方所食稻米水生而色白者也粱粟类也有数色【辑録本草注凡云粱米皆是粟类青粱殻穂有毛粒青米亦防青而细于黄白粱黄粱穂大毛长殻米俱麄于白粱】尝食也常复其常也【复其常也遂安居之乐矣】
　　鸨羽三章章七句【一章言居处何时而可定二章言行役何时而可已三章言旧时之乐何时而可复辑録通释曰变风多作于春秋时斯时也天下不知有王之时也而北门云王事适我伯兮云为王前驱此诗亦云王事而且以靡盬为言虽皆怨者之词犹幸王命之行于列国亦可以见君臣之义根于人心也亦可以见文武成康之遗泽也　增释此诗言君子之于王事不可不尽心竭力坚牢攻致毋乃行役之久劳苦之甚而不得亲稼穑养父母故呼天而告之曰何时而得安其所也何时行役而得已也何时而得复其常也言甚有感怨而不廹虽谓唐风之厚其为人上者使民无制盖可见矣】
　　岂曰无衣七兮不如子之衣安且吉兮
　　赋也侯伯七命其车旗衣服皆以七为节【衣三章一曰华虫二曰火三曰宗彞裳四章一曰藻二曰粉米三曰黼四曰黻此七章也其余如冕则七旈缫七就之类皆是也辑録见春官典命又司服云侯伯之服自鷩冕而下如公之服秋官大行人云诸侯之礼执信圭七寸缫籍七寸冕服七章建常七斿樊缨七就贰车七乗诸伯执躬圭其他皆如诸侯之礼】子天子也○史记曲沃桓叔之孙武公【辑録佗本孙作子误详见之水注李氏曰桓叔生庄伯觯觯生武公称】伐晋灭之尽以其寳器赂周【虚冝反与僖同】王王以武公为晋君列于诸侯此诗盖述其请命之意言我非无是七章之衣也而必请命者盖以不如天子之命服之为安且吉也【辑録黄氏曰岂曰无衣自诡强盛也不如子之衣以敌体相轻也当是时晋犹未强非得天子之命服诚不可以久安非武公谦词也外示强大中实歉然真情所见不可掩也】盖当是时周室虽衰典刑犹在武公旣弑君簒国之罪则人得讨之而无以自立于天地之间故赂王请命而为説如此然其倨慢无礼亦已甚矣【辑録辅氏曰请命于天子而敢自谓岂曰无衣不如子之所命则其辞之悖慢无礼亦甚矣】王贪其寳玩而不思天理民彛之不可废是以诛讨不加而爵命行焉则王纲于是乎不振而人纪或几乎絶矣呜呼痛哉
　　○岂曰无衣六兮不如子之衣安且燠【于六反】兮
　　赋也天子之卿六命变七言六者谦也不敢以当侯伯之命得受六命之服比于天子之卿亦幸矣【缫六就冕六旈服则五章与子男等辑録王氏曰六者子男之服也子男之服以五为节而曰六者天子之卿六命与子男同服故也】燠暖也言其可以乆也
　　无衣二章章三句【始言七终言六以谦损降杀为次序辑録严氏曰武公之事国人所不与也以晋世家考之初潘父弑昭侯而迎桓叔欲入晋晋人兵攻桓叔桓叔败还归曲沃晋人共立昭侯子平是为孝侯此桓叔初举而国人不与也其后曲沃庄伯弑孝侯于翼晋人又攻庄伯庄伯复入曲沃晋人复立孝侯子郄是为鄂侯此庄伯再举国人又不与也及鄂侯卒庄伯伐晋晋人立鄂侯子光是为哀侯此庄伯三举而国人又不与也及武公诱小子侯杀之晋复立哀侯弟缗此武公四举而国人终不与也最后武公伐晋侯缗灭之尽以其寳器赂周僖王王命武公为诸侯然后晋人不得已而从之耳然圣人致严于名分之际陈成子之事至沐浴而请讨盖以人伦之大变天理所不容人人得而讨之无衣之诗不刚者所以着世变之穷伤周之衰也吕东莱曰以史记左传考之平王二十六年晋昭侯封成师于曲沃专封而王不问一失也平王三十二年潘父弑昭侯欲纳成师而王又不问二失也四十七年曲沃庄伯弑晋孝侯而王又不问三失也桓王二年曲沃庄伯攻晋王非特不讨反使尹氏武氏助之四失也至是武公簒晋僖王反受赂命为诸侯五失也以此五失观之则礼乐征伐移于诸侯降于大夫窃于陪臣其所由来者渐矣解頥曰武公之事人情所不与天理所不容王法所必诛而序以为美之失其旨矣且武公惟有无王之心而后动于恶彼其请命于天子之使岂真知有王哉正以人心不附非假王灵则终不能以定晋也夫王不命焉而请之非礼也不闻朝王而请命于其使尤非礼也为僖王者固当正名其罪命方伯连帅帅诸侯以讨之隳其都而戮其人为晋立君而后反则人纪旣壊而复正王纲已弛而复振文武之道复兴于东周矣不此之图顾乃贪于寳玩而爵命行焉其为长恶也大矣夫子不刚其诗者所以着世变之穷而伤周之衰也按解頥本严氏说】
　　有杕之杜生于道左彼君子兮噬【韩诗作逝】肯适我中心好【呼报反】之曷饮【于鸩反】食【音嗣】之
　　比也左东也噬语词曷何也○此人好贤而恐不足以致之故言此杕然之杜生于道左其防不足以休息如已之寡弱不足恃赖则彼君子者亦安肯顾而适我哉然其中心好之则不已也但无自而得饮食之耳夫以好贤之心如此则贤者安有不至而何寡弱之足患哉
　　○有杕之杜生于道周彼君子兮噬肯来游中心好之曷饮食之
　　比也周曲也【道左则僻道周则迂杕杜生于僻左迂回之地力薄位卑有若此矣故两章皆合两句而为比辑録言道周绕之故为曲也】
　　有杕之杜二章章六句【适我且不肯况肯来以遨逰乎以意之浅深为次序辑録辅氏曰好贤而自恐不足以致之则凡可以致之者必无不用也中心好之而自恐其不得饮食之则凡可以养之者必无所吝也好贤之心如此则在彼之贤安有不至而在我之势又曷患于寡弱哉】
</div>
    <div class="pagination">
<a href="诗经疏义会通_page24.html">上一页</a><span>...</span><a href="诗经疏义会通_page20.html">20</a><a href="诗经疏义会通_page21.html">21</a><a href="诗经疏义会通_page22.html">22</a><a href="诗经疏义会通_page23.html">23</a><a href="诗经疏义会通_page24.html">24</a><span class="current-page">25</span><a href="诗经疏义会通_page26.html">26</a><a href="诗经疏义会通_page27.html">27</a><a href="诗经疏义会通_page28.html">28</a><a href="诗经疏义会通_page29.html">29</a><a href="诗经疏义会通_page30.html">30</a><span>...</span><a href="诗经疏义会通_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
