<!DOCTYPE html>
<html>
<head>
    <meta charset="UTF-8">
    <title>春秋宗朱辨义 - 第 12 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋宗朱辨义 - 第 12 页/共 38 页</h1>
    <div class="content">　　【齐桓大本不立心术未纯故规模小而局量浅骄矜之色易形而荒逸之讥不免也然其生平以力假仁而不好战喜胜夫子所以予其一匡天下不以兵车也】
　　十有八年
　　春王正月宋公曹伯卫人邾人伐齐【宋公下公有防字】
　　【宋襄无道助少夺长因孝公来奔乘乱立君树恩固交盖假为齐桓属立之説以惑曹卫以胁齐人也据左氏管仲桓公属孝公于宋襄为太子又云许立无亏内许一人外属一人是桓公自遗其乱也当不然矣即桓公意在孝公忌于内宠而管仲尚在不能赞其君立长择贤为宗社大计而反合志同辞外属隣国不学无术或不至此若左氏可信则孝公有先君之命无亏亦有先君之命况内许无亏宜为国人所知外属孝公未必国人所知许者长而属者少长者公而少者私长而公者何以不当立而齐反杀之以受孝公哉易牙寺貂即不得比于荀息之忠贞而齐人之杀无亏既不成无亏为君而书弑并不称为君之子而书杀寛以处夺嫡之奚齐卓子而严以治分均年长之无亏春秋用法若此其可疑耶当是桓公多嬖六人莫适立以致身死国乱而许无亏属孝公之説皆不足凭无亏内无所承故见杀不书抑或为易牙寺貂所立齐人皆不君之不得即位而先公故齐不以无亏之见杀告也惟无亏之见杀不书故昭之入齐亦不书而但两书救齐之师以防分其曲直也】
　　夏师救齐
　　【杜氏谓三月齐人杀无亏鲁师至夏方出以志其缓也然鲁或疑于无亏与昭之当立不当立而亦不料齐人遽杀无亏又或齐人既杀无亏四公子之徒始来告难而鲁然后出师则亦不得讥其缓也但救之而宋竟败齐师鲁出无功则亦不得为尽力以扶正锄强者矣】
　　五月戊寅宋师及齐师战于甗齐师败绩
　　【伊川以为齐师书败责齐臣也然既杀无亏是杀其所应立之长公子其败宜矣盖齐之杀无亏有罪而败不足责也又四国共伐而惟宋师及战则专罪宋矣既不书纳昭又不书昭入事迹不明则曲直亦不着据左氏则昭奔宋而宋纳之若宋纳昭而齐人与战则是初不受昭师败而后昭入矣何以昭不怒齐人而仇四公子耶又易牙寺貂既立无亏五公子并起而争何以四公子不奔而昭奔耶且宋师压境纳昭既不受昭何以急杀无亏使内杀无亏而外拒昭必有众议援立之公子内议未定何主而抗师与宋战耶当是齐桓卒无亏既立五公子之徒共杀无亏宋襄意在立昭齐人亦定议立昭而独不悦乎宋之胁我以师故激而与战战败昭立而宋师退四公子无忌于昭之立故昭立亦不害于四公子而左氏孝公奔宋之説不足凭也其后孝公卒而弟潘继左氏亦不详孝公何以不传子而传弟潘卒而商人弑舍而自立齐人弑商人而元立以兄弟之序言之则无亏为长次元次昭次潘次商人次雍观商人弑舍让元而元不受则元固无利于得国者也则当无亏被杀之后以次当及元必元不受而以次及昭未必为奔宋而宋纳之也于此可以得春秋不书宋公伐齐纳昭不书齐昭入于齐之故矣】
　　狄救齐
　　【狄在齐桓之世伐邢而邢迁入卫而卫奔召陵之后犹灭温侵郑齐桓伐戎伐楚雄伯诸侯而狄盘踞内地肆伐无忌曽不一兴师问狄人之罪不可谓桓之不私于狄矣桓养狄为患故狄感其往惠出兵以救宋之难也不然桓生而狄不向化桓死而狄能扶义哉谷梁曰善救齐也夫使昭果奔宋而宋襄奉少夺长其曲在宋救齐诚善矣而齐人自杀无亏是杀其应立之长公子而曲又在齐矣鲁与狄救杀长之齐与卫曹邾助讷少之宋其罪均也但宋以正月伐齐而齐于三月杀无亏则无亏之杀实宋有以致之而宋襄图伯之心又急欲服齐以得诸侯故孙氏直罪其幸丧乘乱伐人之国以为利则救者未尝不善也于此可以得春秋两书救齐之义矣】
　　秋八月丁亥齐桓公
　　【孝公既立宋师既退何以自五月至八月始桓公耶固知内乱乆而未定而左氏宋纳孝公之説不足凭孙氏直责宋襄伐丧者是也使孝公果奔宋宋连卫曹邾以纳之则鲁师之救为救无亏狄人之救为救四公子孝公既立宜德宋卫曹邾而怨鲁狄矣何以孝公立后转盟狄以谋卫又乘宋襄之败亲帅师伐之而围其邑耶春秋书宋卫曹邾伐齐书鲁狄救齐本自明白一入左氏纳昭之説其义反晦盖左氏因宋襄继父辅齐以伯不应齐桓在殡而即兴师伐丧故以为纳昭也宋既纳昭齐既杀无亏不应又不受昭而与宋战故又以为齐人将立孝公不胜四公子之徒故与宋战战败而后宋立孝公而师退也其説甚曲疑不可从】
　　冬邢人狄人伐卫
　　【谷梁以为狄称人善累而后进之文定以为慕义而来进之可也非也使春秋果进狄则当于书救齐进之不进之于救齐而进之于伐卫是舍其义而进其私也狄果恶诸侯之伐齐当即以救齐之师伐宋盖乘乱伐丧者宋而卫独其附之者也即宋间于卫难以越卫加宋而伐卫亦非为齐之公心也邢与卫皆与狄仇桓亡而邢失所恃屈己和狄狄得邢助遂假大义声罪致讨于卫以济其私而谓春秋予之哉并书邢人狄人者均邢狄也】
　　十有九年
　　春王三月宋人执滕子婴齐
　　【滕子有罪故执之称名文定之义也然责其介在齐宋之间不与衣裳之防者三十七年则非也齐桓盟防诸侯而与者不过鲁宋陈卫郑许曹六七大国其小国之不与者多矣不特滕也小国之不与非抗伯主而不与也或各有所属则所属之大国不使列于诸侯之防其属齐者齐直以外臣遇之征师责贡无有不从亦不使列于诸侯之中也如齐之防邢可谓力矣于淮一使与防岂平日抗齐桓而不至哉且使小国宜与而不与桓亦未肯聴其不来而不加责也宋人之执滕子或是怒其三四十年以来事齐而不事宋齐桓既殁又不囘心易面以事齐者事宋而非滕子实有罪也则孙氏所谓婴齐名者失国之义其説疑可从也】
　　夏六月宋公曹人邾人盟于曹南【公作宋人】
　　【属词与北杏同陈氏以鹿上之盟人宋为不予宋以伯李氏谓始望宋之能伯继罪宋之失德然春秋于桓文之伯盖不得已而取之北杏原非予桓而顾谓曹南予宋哉】
　　鄫子防盟于邾
　　【呉氏以为鄫子如防适遇宋公归国及邾之境故言防盟于邾然适及邾境不当言防盟于邾当是曹南之盟既散鄫惧于宋之执滕子不敢不至而失期后防乃因邾而求与之盟也谷梁之説为是】
　　己酉邾人执鄫子用之
　　【宋襄欲继桓图伯既伐齐丧又执滕子用鄫子宜诸侯不服而盂之防陈蔡郑许曹五国之君皆在聴楚子执之而无一人以争乎故虽书邾人执鄫子而纪日于盟曹南之后明以罪宋襄也】
　　秋宋人围曹
　　【齐桓图伯之初曹尝助齐伐宋今宋襄图伯曹又助宋伐齐曹则忽齐忽宋不得为义而宋亦可以释然于曹矣盟甫逾时即出师以围之何哉左氏曰讨不服也夫伐齐而曹从之约盟而曹聴之曹固已服宋矣盖宋必欲服曹以属己当齐桓存时乘伐厉而捣其虚今又因其既盟而攻其不备则知盟曹南时挟诈懐伪以愚曹为取曹之谋也文定责其口血未干为失信而伤义犹未足以诛其心也】
　　卫人伐邢
　　【邢伐卫卫亦伐邢是固春秋诸侯报复之常而卫必至于灭邢而后已则恶极矣夫邢之伐卫岂甚于狄之入其国都而防灭亡之哉不报狄而报邢畏狄之强横而凌邢之弱小亦失于内外重轻之义矣】
　　冬防陈人蔡人楚人郑人盟于齐【公作公防】
　　【蔡乆属服于楚陈郑近楚齐桓既殁孝公不能复修先公之业陈郑失所依托于是为齐之盟以合齐楚为息肩之计鲁自与宋絶好今又以救齐之故召怨而宋襄方凭凌诸侯故亦幸齐楚之合而急于往防也楚乘诸侯之不服宋计摄东诸侯合己因亦聴陈蔡而为是盟然楚之盟中国自此始楚子必不敢轻身深入齐地其必使大夫来无疑楚子不来陈蔡郑之为君为大夫皆不可知鲁之为君为大夫亦不可知春秋以是盟既无为之主者而既盟之后又未有为是为非可贬可褒之事则从畧书人而是君是大夫皆不必详也文定以为讳是盟夫既明书防陈蔡楚郑人盟于齐矣又何讳哉又诸儒责孝公不能如桓之攘楚而反合诸侯以盟楚为有罪然召陵之役桓不尝盟楚大夫屈完乎今楚人来齐又来鹿上犹有受盟之意即非受盟犹为同盟修好息民于义何伤及楚合诸侯于盂志在主盟争伯于是齐不往矣其后受鲁及楚之伐乃决志助晋以败楚于城濮齐之势固未尝屈也观二十七年围宋楚称人陈蔡郑许之君举爵是目四国之君以罪其从楚然则于此何不目五国之君以罪其盟楚而必以称人为贬哉】
　　梁亡
　　【于歳终而纪梁亡是史失其所以亡之故而时与月皆不可纪也诸儒以为梁自有取亡之道而亡之者无罪以立训示戒其义亦善】
　　二十年
　　春新作南门
　　夏郜子来朝
　　五月乙巳西宫灾
　　郑人入滑
　　【张氏以为记天王居郑之始衅为是而郑之罪己着矣】
　　秋齐人狄人盟于邢
　　【狄称人非予狄之能与中国也当与书邢人狄人伐卫同并书邢人狄人以见邢狄之伐卫同志也并书齐人狄人以见狄欲盟齐以助邢而齐亦欲盟狄以谋卫也齐桓功在攘楚而失于不能治狄齐孝皆降而盟之亦非继志述事之善者矣何氏以为狄尝与中国故人之张氏以为从中国以救灾防患故人以进之夫楚狄一也楚不可盟而狄独可盟耶诸儒泥于狄不称人而邢之盟人狄则以为进之楚后称爵而齐之盟鹿上之盟人楚则以为讳之不因事以论是非而但于书爵书人论褒贬春秋之义失者多矣】
　　冬楚人伐随
　　二十有一年
　　春狄侵卫
　　【盟邢原以谋卫也如谓予狄之能防邢患则其侵卫亦必以邢之故而锄强扶弱矣何为而还其本称哉固知狄世为卫患非果假名以申义而前之两书狄人原非进之也】
　　宋人齐人楚人盟于鹿上
　　【宋因诸侯盟楚于齐惧诸侯与楚合将不利于已故约楚于境内以盟之又将以胁诸侯也盟于宋地楚子亦必不至呉氏以为楚君称人者非也盖以大夫入餂诸侯盟齐盟鹿上楚以为既得陈蔡郑而又得齐鲁惟宋有争伯之意故始与之盟以愚之而后乃于盂执之也盂郑地近于楚而楚子始亲至耳】
　　夏大旱
　　秋宋公楚子陈侯蔡侯郑伯许男曹伯防于盂执宋公以伐宋【盂公作霍谷作雩或为宇】
　　【盂之防宋楚争盟也宋襄欲主盟而齐鲁卫皆不至其与防之陈蔡郑许皆近楚而素畏之曹又宋之仇其不与宋而与楚明矣故春秋以同执为文而罪五国之聴于楚也夫桓之图伯也曲意以求宋鲁两盟于幽以坚诸侯之志存邢存卫以服诸侯之心招徕江黄以孤楚之党经营数十年而后一问罪于楚以伯中国宋襄则伐齐围曹执滕子用鄫子以失诸侯曹南之盟止能胁从至近之曹至小之邾而顾欲合乆属楚之蔡新朝楚之郑一旦偕楚以受盟于我不必智者而知其不能矣然而宋襄逺出以防之者以为我与楚合而又借楚之力以致陈蔡郑许则可以内而得志于齐鲁也而不知楚之欲伯尤甚也齐桓连内诸侯以攘楚宋襄合楚以胁内诸侯其事之正不正己大相左而其行事又与齐桓背楚之公然执于防地有不数其伐齐围曹执滕子用鄫子之罪者哉数其罪而宋襄无辞诸侯亦难为之辞矣】
　　冬公伐邾
　　【公之伐邾为鄫故也季姬虽卒鄫子犹鲁之甥邾倚宋而用鄫子故鲁乘宋公之见执于楚而为鄫以报之也宋虽与鲁絶好已乆是时为楚所执使鲁申荆蛮虐执诸侯之罪连齐卫滕邾之君陈师境上以救宋而治楚虽陈蔡郑许亦将反戈相向以同扶中国之义矣既有以救宋则宋亦将治邾用鄫子之罪以谢鲁矣释此不为反若幸宋公之见执而用兵于邾者报私怨而失大义故春秋书于伐宋之下献捷之上比而观之鲁固不能无罪也左氏以伐邾为邾防须句故邾灭须句春秋不书未可据也】
　　楚人使宜申来献捷
　　【宋欲合诸侯以伯而曹南之盟鹿上之盟盂之防鲁皆不与故楚悦鲁之不与宋也又方问罪于聴宋以戕鄫子之邾宜申之献捷实为通好以结鲁故公防诸侯求释宋公而楚即聴之文定谓其不从伐宋献捷以胁之者非也不书宋捷谓为鲁讳夫既明书献捷而鲁受之矣又何讳哉执宋公虽以同执为文而献捷独书楚人是明以执宋公伐宋为楚主其事而荆蛮之虐执诸侯彰彰矣既以同执同伐为文罪陈蔡郑许曹之聴命于楚下又书防诸侯释宋公罪鲁之不能救宋讨楚反盟楚以求释中诸侯之屈辱甚矣又岂以不书宋捷为伸有道之弱而沮无道之胜哉则所谓讳者非也】
　　十有二月癸丑公防诸侯盟于薄释宋公
　　【晋执曹伯执卫侯皆不曰释而以自归为文楚执宋公释宋公其执其释皆制于楚春秋直书于册者所以暴楚子之恶着宋公之辱甚鲁与五国诸侯之罪也公羊犹以不言楚子为不与荆蛮之执中国谷梁犹以不言楚为不与楚之专释然则孰执之孰释之哉且使中无楚人献捷之文则是执之者疑出于五国诸侯释之者疑出于鲁与五国诸侯春秋何为而掩楚之恶耶春秋之治诸侯天吏之治狱也明明书楚人献捷则执宋公释宋公明明归狱于楚而非不与其执不与其释也】
　　二十有二年
　　春公伐邾取须句【句公作昫】
　　【邾用鄫子鲁问其罪未为不义也但事逾三年乘宋之危而伐之又再伐而取须句其师不直矣邾灭须句须句子来奔经皆不书本不可据然须句实风姓之国左氏之言亦或是因文七年又有取须句之文乃谓此为反须句子于国而非取为己有也然春秋外取内邑皆不书安知须句不复为邾所取至文七年而鲁再取之于邾耶文定以为不请王命专为母家谋动干戈擅取人国而反其君以乱易乱与收夺无异夫先王分土不相守治灭国取邑变法乱纪不义甚矣锄强暴扶弱小复己失之国纳出亡之君虽不请王命犹为义焉春秋于城邢城杞城楚丘城縁陵悉书未尝非善之也鲁有存须句之义而反变其文没其事实坐以取须句之不义岂春秋书内事之义哉】
　　夏宋公卫侯许男滕子伐郑
　　【防孟之辱宋不振矣而卫许滕犹从以伐郑知当日诸侯尚有怒荆蛮而扶大义者也使宋襄修德以和辑诸侯未尝不可得志于楚而遽兴师挑衅何也自败于而卫许又皆向楚矣】
　　秋八月丁未及邾人战于升陉
　　【左氏谓邾人获公胄县诸鱼门记称邾娄复之以矢是两败也两败故不书诸儒以为讳者非也】
　　冬十有一月己巳朔宋公及楚人战于宋师败绩【宋襄不度德量力伐郑而致楚师而又轻于一战其为黩武好战残毒其民甚矣不鼔不成列不禽二毛独假为仁义之言耳公羊以为虽文王之战不能过者非也一战而师败身死取笑天下然以其与楚战犹有雪耻之志差胜于一遭挫辱而即降屈图存者也以视郑之入朝鲁之乞师何如哉春秋犹未深恶之也其败则不可讳亦不必讳汪氏以为不书宋公败绩犹为中国讳辱者非也前不为宋公讳执而此为宋公讳败耶】
　　二十有三年
　　春齐侯伐宋围缗【缗谷作闵后同】
　　【齐孝伯主之裔也楚氛日炽入争夏盟执宋公不问伐宋不救败不救己为失大义而隳伯业矣况又乘其师败身伤而伐之耶之败败于楚也先公之业莫大于攘楚而宋两世辅先公以伯是楚敌而宋邻也伐邻以快敌有人心者不为矣甗之战宋虽伐丧而犹以先公属立为名未尝不可以理遣情恕释其怨仇何至伐其国而围其邑若此其甚耶左氏以为讨其不与齐之盟盟齐之后亦多故矣又追讨之哉宋虽不与齐盟而鹿上之盟宋齐合也又舍鹿上之与而讨齐之不与哉左氏盖以四国之伐齐为纳孝公孝不应忘宋纳己之德而乘危以加兵故以为讨不与齐盟耳然齐实以报甗之役也于此可以知四国伐齐是宋假为属立之言而因乱伐丧左氏孝公奔宋宋纳孝公之説不足据也】
　　夏五月庚寅宋公兹父卒
　　【宋襄不书公羊以为讳谷梁以为弃师失民文定以为治其罪李氏以为伐丧示威致楚谋夏仁悖义隳故畧不书以同于秦楚之君皆非也鲁不往防耳然张氏以为僖公有意附楚故不往防亦非也鲁之于宋入春秋以来和冯两公之卒皆往防故皆书鲁与宋好也自庄公两败宋师于鄑于乘丘之后御説兹父王臣三公之卒皆不往防故皆不书鲁宋之好絶也及华孙来盟旧好复通故终春秋之世鲍固成佐四公之卒皆往防则皆书矣鲁往防则书鲁不往防则不书义在鲁之防不防不在彼之书不书通春秋诸侯之皆然不独宋也若杵臼遭弑国乱宋不告鲁不往防则又不可以常事论者也】
　　秋楚人伐陈
　　【左氏以为讨陈之贰于宋非也陈未尝背楚即宋也呉氏攷于经文但见陈之服于楚不见陈之贰于宋极是而又以为楚败宋之后郑朝而陈不朝因诬以贰宋之罪而伐之亦恐不然观二十五年围陈纳顿子此必为顿而伐陈也】
　　冬十有一月子卒
　　【左氏以为不用中国之礼故降而称子诸儒求降爵之故不可得因亦从左氏也恐当以自降之説为妥观其忽子忽伯岂有时用中国之礼则伯之有时不用中国之礼则又子之耶不可以通矣】
　　二十有四年
　　春王正月
　　夏狄伐郑
　　【邢人狄人伐卫文定以为称人者慕义而来进之也进其伐卫以故齐也夫狄虽云救齐而卫惑于宋襄受齐桓之属以立孝公犹未为忘齐存己之德而当治以伐丧之罪也尚且以狄为慕义而进之矣邢人以狄伐兄弟之国则亦以为救齐而不罪之矣今郑抗王命执王臣其罪大于卫之负惠伐丧狄奉王命而伐郑何独不嘉其慕义而进之哉卫忘齐桓之私惠一从宋师即为背义邢以兄弟之国搆狄肆伐其罪可贷以先王世封之滑一不聴命于郑郑即欲灭之临以天王之命而不能释又执其二臣天王以狄伐之而乃责其弃德崇奸何其寛于论邢而刻于论天王耶左氏富辰之言甚正然亦有见于周衰不能振而郑之不可以得志也使有仁武之主修先王之法以治诸侯而郑之侵小逆命若此安可昵于懿亲而不一问其罪乎其用狄师则固有以狄谋夏以疏问亲之失而又以其女为后诚昧于中外之义安得以狄之为患于后而并追咎其伐郑之非哉固知伐郑之还狄本称非罪天王之伐郑而伐卫之书狄人非嘉狄人之慕义正以同狄人与邢人以治邢搆狄伐兄弟之国之罪也】
　　秋七月
　　冬天王出居于郑
　　【夏狄伐郑冬天王出居才歴二时耳中间立狄后通隗氏以狄师攻王以狄师伐周何若是之遽也又襄王即位已十六年岂至此始立后耶恐左氏之説亦有前后之异或者狄女原在宫襄王丧后因德狄而立之耶或太叔原通于隗氏隗氏既立而襄王始觉之耶此皆难以攷据者但其齐家不能正夫妇兄弟之伦治天下不能严中外之辨其出居也宜矣至于不书王师以狄伐郑者或是王命狄伐郑王师不出又春秋书天王事不能详如上书王师以狄伐郑下书天王出居于郑则既伐郑而又居郑事迹反晦而不明故书法只若狄之自伐郑者宁事不详而不可以文害义也汪氏以为讳襄王之用狄者非也不讳天王之出居而讳天王之用狄耶不书叔带以狄伐京师者亦以春秋国史不能详録天王内事汪氏以为为王讳恶者非也以狄伐京师此叔带之恶岂天王之恶耶】
　　晋侯夷吾卒
　　二十有五年
　　春王正月丙午卫侯燬灭邢
　　【灭国殄祀之罪岂以同姓不同姓为轻重哉虞贪璧马非有葛伯之恶晋灭同姓文定遂以为可从末减亦失于义理之衡矣此当以朱子所云下书卫侯燬卒因而传写之误为是夫邢受狄患狄但入其国都卫一恶于为齐来伐而即肆恶以灭其国呜呼孰谓诸侯义理之国愈于狄哉】
　　夏四月癸酉卫侯燬卒
　　宋荡伯姬来逆妇
　　【书伯姬书逆妇是明着兄弟姊妹之子女为婚姻也公羊所谓兄弟辞者亦自有义恐不但讥姑来亲迎公自主婚之失礼与伯姬来求妇当一例看】
　　宋杀其大夫
　　【曹杀大夫宋杀大夫不名疑于史失其名汪氏之説亦然然何以通春秋杀大夫不失名独宋四杀大夫而三失其名耶文定以为义系乎专杀则大夫之名有不足纪然何以通春秋杀大夫皆纪其名独宋四杀大夫而三不足纪耶春秋如此等处难以臆断必求其可通则庶几合两説以并观也曹杀大夫及此年宋杀大夫左氏亦不详所杀为何人则史失名之故也文七年宋杀大夫左氏以为公孙固公孙郑八年宋杀大夫司马宋司城来奔左氏以杀者为公子邛奔者为荡意诸则名不足纪之説也公谷之云恐不可从也】
　　秋楚人围陈纳顿子于顿
　　【文定以为纳者不与纳也所以不与纳者陈不能保防寡小诸侯不能修方伯连率之职而使楚人仗义以正诸夏其责中国深矣取义甚正而独所谓不与纳者其意太曲盖春秋与楚人之纳顿子以罪陈及中国诸侯也】
　　卫文公
　　冬十有二月癸亥公防卫子莒庆盟于洮
　　【左氏以为卫人平莒于我杜氏遂以为莒以元年郦之役怨鲁卫文将平之未及而卒成公追成父志非也鲁莒二十余年之怨近又未见修怨搆兵卫子斩然在丧何急于鲁莒而平之耶盖邢齐之所存又方与狄好卫既灭邢而意实忌齐狄故结好于鲁适莒庆以鲁壻欲讲鲁莒之好是以二国来盟于洮而鲁方与邾相恶故亦贪于和莒以合卫也盖相与要约誓相援救以抗诸侯也】
　　二十有六年
　　春王正月己未公防莒子衞甯速盟于向【速公作遫后同洮向之盟事虽逾年而实不过间一月洮则卫君莒臣向则莒君卫臣何也庆以鲁甥故欲讲鲁莒之好故先与鲁卫为洮之盟必鲁坚欲与莒子亲盟故约卫再盟卫侯不出而使甯速聴命于僖公至莒而盟莒子也不然事间一月莒子何以不至洮而必再烦僖公甯速往盟于向耶此为外大夫防诸侯盟而书名之始亦以着庆速之专也】
　　齐人侵我西鄙公追齐师至酅弗及【公作雟谷作弗左作不鲁莒之平何害于齐而齐急侵之逾时而又伐之耶固知齐之侵鲁非为鲁之平莒为鲁之党卫也顾不兴师伐卫以问灭邢之罪而加兵于平莒合卫之鲁齐孝真不足以有为矣】
　　夏齐人伐我北鄙
　　【齐桓伯而鲁朝于齐齐桓亡而孝不能复修先公之业则鲁之结好卫莒亦事势之常孝不度德量力不达于时务必欲鲁之屈服于己一侵不己又再伐之是何为哉其称齐人或是大夫帅师据左氏则齐孝亲至也胡氏遂以为齐孝服展禽之言而讳之其説曲矣凡春秋书人若此之类甚多是君是大夫皆不可知义系乎事不系乎人则从畧书人盖无故而加兵于鲁是君是大夫皆贬何必于一字索义以为是贬是讳哉】
　　卫人伐齐
　　【卫原忌齐而结鲁今齐再加兵于鲁则卫不得不有事于齐矣然不书救鲁者鲁尚未为齐所苦未必告难于卫卫之伐齐是乘齐师在鲁而捣其虚非为救鲁而出也夫卫前伐齐丧齐未尝报又灭齐桓所存之邢亦未兴师来问顾先发而用兵岂非罪哉鲁卫于此搆难于齐遂皆屈志以从楚亦可谓舍义而务不义矣然而鲁卫之从楚亦齐驱之也】
　　公子遂如楚乞师
</div>
    <div class="pagination">
<a href="春秋宗朱辨义_page11.html">上一页</a><span>...</span><a href="春秋宗朱辨义_page7.html">7</a><a href="春秋宗朱辨义_page8.html">8</a><a href="春秋宗朱辨义_page9.html">9</a><a href="春秋宗朱辨义_page10.html">10</a><a href="春秋宗朱辨义_page11.html">11</a><span class="current-page">12</span><a href="春秋宗朱辨义_page13.html">13</a><a href="春秋宗朱辨义_page14.html">14</a><a href="春秋宗朱辨义_page15.html">15</a><a href="春秋宗朱辨义_page16.html">16</a><a href="春秋宗朱辨义_page17.html">17</a><span>...</span><a href="春秋宗朱辨义_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
