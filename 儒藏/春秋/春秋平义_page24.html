<!DOCTYPE html>
<html>
<head>
    <meta charset="UTF-8">
    <title>春秋平义 - 第 24 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋平义 - 第 24 页/共 32 页</h1>
    <div class="content">　　説春秋者每于书辄云往防此许也孰为往哉然则何以书曰卒于楚塟于许终前事也【野编】
　　二十有七年春齐侯使庆封来聘
　　齐鲁不通好者三十年景公即位来聘郑不仇楚齐鲁释怨此宋之盟所以辑也【孔义】
　　夏叔孙豹会晋赵武楚屈防蔡公孙归生卫石恶陈孔奂郑良霄许人曹人于宋【奂公作湲晋楚始同主盟】
　　于蜀之防先书楚公子婴齐后书公及楚人不没其实也于宋书晋赵武楚屈防明乎为晋主防楚曷尝驾晋哉往嵗伐郑侵宋今也防于宋郑人与焉自城虎牢楚已弭帖久矣又有吴患非复狰狞故态也赵武藩军屈防衷甲经意无是也【野编】宋之盟向戌为之也晋伯其衰矣戍其伯者之罪人乎【邵寳】发防曰中国之事皆大夫专持之故二十九年城杞三十年防澶渊昭元年防虢诸侯莫有间者孔义曰以诸侯分为晋楚之从而交相见于是始南北二伯天下之大变也楚先防而春秋先晋者尊中国也于湨梁无君臣之分于宋无夷夏之防昭定哀之春秋将以终于吴越焉尔矣
　　卫杀其大夫喜卫侯之弟鱄出奔晋【鱄谷作专献】
　　卫杀其大夫喜喜専也卫侯之弟鱄出奔晋鱄与喜要言也曰苟反国政由氏充子鲜之言放乎喜之专而止矣后之防不如衎归鱄出不见喜之诛灭也【野编】
　　秋七月辛巳豹及诸侯之大夫盟于宋
　　诸侯之大夫为谁晋赵武楚屈防也不外楚于诸侯也【野编】荆楚之同主夏盟皆宋为之宋襄图伯始进楚人于鹿上之盟二伯之端兆矣华元合晋楚之成盟于宋西门之外争伯之业启于此矣今向戌以善晋楚之执政为弭兵之説而两伯之势遂成春秋两书宋为地主以首祸罪宋也【孔义】自宋之防天下皆大夫专之【孙氏】
　　冬十有二月乙亥朔日有食之【推厯当为十一月乙亥朔左氏传亦作十一月足证经文传写之误】
　　二十有八年春无冰
　　夏卫石恶出奔晋
　　卫讨氏之党也【孔义】
　　邾子来朝
　　邾每伐鲁今其来朝盖屈服也【日抄】
　　秋八月大雩
　　仲孙羯如晋【孝伯】
　　告将如楚也【孔义】
　　冬齐庆封来奔
　　卢蒲嫳既道庆封杀崔杼而卢蒲癸王何复杀庆舎逐庆封癸何皆荘公幸臣也荘公死幸臣従死者十人而讨贼者亦幸臣也荘固可鄙矣当时卿大夫寜不可耻乎【孔义】
　　十有一月公如楚
　　中夏之君始旅见于楚矣【孔义】我之事楚则不如事晋矣仲孙如晋而公乃如楚其重在卿也楚子昭卒矣据宋公亦不往盖三卿専鲁惧大国之为讨故以公説也【野编】
　　十有二月甲戌天王崩【灵王崩景王立】
　　乙未楚子昭卒【廉卒郏敖麇立】
　　二十有九年春王正月公在楚
　　公在楚罪叔孙豹也公在干侯罪季孙意如也罪之轻重不同其罪之均也【野编】
　　夏五月公至自楚
　　庚午卫侯衎卒【献公卒子襄公恶立】
　　阍弑吴子余祭【弟余昧立】
　　君不近刑人不迩怨吴子伐越获俘以为阍其及宜矣【孔义】
　　仲孙羯会晋荀盈齐髙止宋华定卫世叔仪郑公孙段曹人莒人滕人薛人小邾人城杞【仪公作齐公谷莒人下有邾人】齐桓城縁陵淮夷之故也晋平城杞渭阳之情也人之相去岂不逺防【野编】齐城三国仲山甫之城东方也晋城杞周平之戍申也学者读烝民之水二诗即可以知齐晋之得失矣【列国论】昭三年小邾穆公来朝季武子欲卑之穆叔不可观此则当时大国之待小国一崇一卑在其好恶而已【属辞】前志以为营丘即营陵即縁陵辨义曰桓公迁杞谓杞子不能自存迁之宇下以便拥防正须近乎临淄蔡迁近吴许迁近楚二国其证也熊氏过曰武王封东楼公于杞开封雍丘是也入春秋后迁縁陵而潍州营丘已迁淳于因淳于公长国故并之淳于即古州国今髙宻有淳于城故昭元年祈午数晋之功曰城淳于又为七説以合之本年传晋侯使司马女叔侯来治杞田弗尽归也杞国必在齐鲁之间与营宻近一也又女叔侯对晋平公曰杞夏余也而即东夷二证也二十三年杞成公卒书曰子杞夷也三证也昭七年晋人来治杞田二子将以成与之谢息不可竟与莱柞二山俱在齐鲁之境四证也杞在淳于故助城小国为曹滕邾皆东方国既无西国定非雍丘五证也经哀公九年宋皇瑗帅师取郑师于雍丘左传郑武子賸之嬖许瑕求邑无以与之请外取许之故围宋雍丘盖杞既迁縁陵而宋得之六证也昭二十五年宋元公如晋行至曲棘而卒曲棘为其封内故杞地今外黄城中有曲棘里七证也城杞非雍丘而为淳于了然矣
　　晋侯使士鞅来聘
　　拜城杞也
　　杞子来盟
　　晋使鲁归所侵杞田故来盟【左传】
　　吴子使札来聘【吴始聘吴始君臣并见】
　　楚子使椒秦伯使术吴子使札一也【野编】称名大夫之恒辞耳胡乃谓辞国生乱而贬之过矣夫札之辞国在二十九年之后而贬之于二十九年之前无乃加非其罪乎【私考】按文定之説本之刘绚张洽季子凡四让始之辞父礼也叔齐之道也继之辞兄义也子臧之道也终之不与为簒法也叔肹之道也此三让者得矣至于托使以亡是逃僚也逃僚何义哉苟欲洁身必明嫡长之义使国有所归而已无与焉可也【简端録】
　　秋七月卫献公
　　齐髙止出奔北燕【北燕始见经】
　　髙止好以事自为功且专故难及之【孔义】
　　冬仲孙羯如晋
　　报士鞅之聘
　　三十年春王正月楚子使防罢来聘【罢公作颇】
　　报朝也楚聘鲁者三至此书法与中国同【孔义】
　　夏四月蔡世子般弑其君固【景公弑灵公般立】
　　蔡侯为般娶于楚而通焉故及于弑君虽无道而罪不及民故称臣以弑【苏氏】
　　五月甲午宋灾
　　宋伯姬卒【公谷无宋字】
　　五月甲午宋灾也宋伯姬卒不月不日自为一简澶渊之防亦曰宋灾不曰伯姬卒【野编】
　　天王杀其弟佞夫王子瑕奔晋【佞公作年】
　　佞夫为人所立瑕佞夫党也一死一亡乱庻遄已故舜封弟而周公致辟其兄淮南骄恣罪之小者也视舜佞夫不利社稷罪之大者也视周公若醳不诛则如避之泛乎皇乎翟泉乎然则曷为书天王曰且如致辟管叔亦只得书惟周公位冡宰【野编】
　　秋七月叔弓如宋共姬【公共姬上有宋字叔老子三月而】
　　卿致女亦卿供矣【野编】
　　郑良霄出奔许自许入于郑郑人杀良霄
　　良霄自许入郑伐公门不胜而死不言大夫恶之也不书复入位未絶也不书叛求复位未至叛也然而称兵矣故其杀也従讨贼之词【孔义】
　　冬十月蔡景公【七月而】
　　晋人齐人宋人卫人郑人曹人莒人邾人滕人薛人杞人小邾人会于澶渊宋灾故
　　盟防不言所以于稷言之不言其故于澶渊言之于稷为恶而终之澶渊为善而不终【野编】急宋灾者非为共姬之死而来徳其首倡弭兵也鲁僖为成风而伐邾不名救患晋平为悼夫人而城杞不名保小晋于宋即果澶渊谋烖亦城杞类耳况乎以盟宋而私厚之也【断】弑贼未讨不书而蔡景公独书刺天下之诸侯也以世子而弑其君又天下之大变也而不讨澶渊之防防十三国之大夫而以宋灾故故诸国之卿贬而称人鲁卿讳而不书而特书其所为此春秋大义圣人特笔也【孔义本胡传及胡宁通防】郝仲与曰自宋之盟诸侯无兵车之防者三年矣二十九年防于城也今年防于澶渊宋灾也故经书详其事【辨义】
　　三十有一年春王正月
　　夏六月辛巳公薨于楚宫
　　非正也
　　秋九月癸巳子野卒【胡女敬归之子】
　　毁也【野编】
　　己亥仲孙羯卒
　　冬十月滕子来防【诸侯始亲来防】
　　诸侯之丧士吊大夫送以诸侯防非礼也【孔义】
　　癸酉我君襄公
　　十有一月莒人弑其君宻州【展舆立】
　　莒人弑之也去疾也出展舆也立【野编】










　　春秋平义卷九
<经部,春秋类,春秋平义>
　　钦定四库全书
　　春秋平义卷十　　　　　　秀水俞汝言撰昭公【名稠襄公之子母齐归夫人孟子在位二十五年在外七年凡三十二年諡法威仪恭明曰昭】
　　元年春王正月公即位
　　叔孙豹会晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢【郑地弱公作酌齐恶作石恶罕作轩虢作漷谷作郭】
　　此会乃楚公子围帅诸侯之大夫寻宋之盟也经先赵武所以抑楚而存中国也宋之盟齐人不盟今齐又从楚矣中国防弱可知也【髙氏集注】
　　三月取郓【公作运】
　　此伐莒取郓也言伐莒疑于讨莒乱直取郓尔【野编】
　　夏秦伯之弟鍼出奔晋
　　六月丁巳邾子华卒【悼公卒庄公穿立】
　　夏荀吴帅师败狄于大卤【公作太原晋地】
　　此战也毁车崇卒变古战法之始【孔义】
　　秋莒去疾自齐入于莒【去疾是为着丘公】
　　前言齐无知弑其君后言小白入于齐前言莒人弑其君后言去疾入于莒则不与弑之词也前言卫侯入于夷仪后言卫喜弑其君前言齐阳生入于齐后言齐陈乞弑其君与弑之词也故曰属辞比事春秋教也【陈氏后传】
　　莒展舆出奔吴【公谷无舆字】
　　叔弓帅师疆郓田
　　疆者正其界用师者备莒因莒乱也【孔义】
　　塟邾悼公【未四月而塟】
　　冬十有一月己酉楚子麇卒楚公子比出奔晋【麇公谷作卷郏敖卒灵立】
　　或曰以申之会为中国讳也则弑贼不讨如成宋乱宋灾故圣人皆明着其罪而又何以讳为也窃以列国册书皆承其赴谓圣人因鲁史旧文其说为长不必更凿也【孔义】书之为十三年干谿之事起也【补程传】公子围为麇之叔父而专楚国之政不臣之迹彰彰在人耳目故推其疑而以为弑君是实非弑也经亦书其实耳然则比何以出奔葢麇之死围因废其子而自立比长次围既不能制又恐见忌故出奔也【畧记】郝敬曰读春秋而后知圣人不得已也乱臣贼子滔天之恶必致慎致详然后直之稍涉微暧则委蛇含容宁从其疑至诸传所书非礼猥琐之事一切不书诚不忍尽言伏读而叹圣人天地之心博大寛仁之至也
</div>
    <div class="pagination">
<a href="春秋平义_page23.html">上一页</a><span>...</span><a href="春秋平义_page19.html">19</a><a href="春秋平义_page20.html">20</a><a href="春秋平义_page21.html">21</a><a href="春秋平义_page22.html">22</a><a href="春秋平义_page23.html">23</a><span class="current-page">24</span><a href="春秋平义_page25.html">25</a><a href="春秋平义_page26.html">26</a><a href="春秋平义_page27.html">27</a><a href="春秋平义_page28.html">28</a><a href="春秋平义_page29.html">29</a><span>...</span><a href="春秋平义_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
