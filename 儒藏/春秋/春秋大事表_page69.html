<!DOCTYPE html>
<html>
<head>
    <meta charset="UTF-8">
    <title>春秋大事表 - 第 69 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 69 页/共 102 页</h1>
    <div class="content">　　十三年二月公防纪侯郑伯己巳及齐侯宋公卫侯燕人战齐师宋师卫师燕师败绩




　　【案左氏以为郑与宋战公羊以为宋与鲁战谷梁以为纪与齐战赵氏独取谷梁之説曰据经文内兵以纪为主外兵以齐为主若实为郑宋而战即当以郑宋为兵主何得主齐纪乎且责赂小事止当二国自不和无容诸侯为之战盖齐纪结讐已久是年齐合三国以攻纪欲遂灭之公与郑救之而胜得免祸其踪迹甚明不然纪惧灭亡不暇何敢将兵越国助鲁郑以増怨乎战而不地于纪也若助郑止当战于宋郑之郊无为战于纪郑厉新为宋所立而去年遽与鲁及宋战今年又助纪战则必为责赂多之故尔案赵説极是孙氏觉及胡俱因之】
　　【刘氏敞谓前年鲁及郑伐宋战于宋地故宋今嵗来报怨战于宋时在其城下可得言战于宋今亦战于城下不可得言战于鲁故不举地此主公羊之説春秋考异邮所云战在鲁之龙门民死伤者满沟是也据此则亦当以来战为文不得言及及者我及之也赵子曰不地者在纪都也无他义谷梁説是】
　　十四年秋八月壬申御廪灾乙亥尝




　　【张氏洽曰常事不书今书者以壬申有御廪灾之变遇灾而惧未可以遽有事于祖考况祭祀用夏时此八月乃夏之六月未当时祭何为汲汲然以四日之间遽举尝祭乎】
　　【李氏亷曰三惟谷梁得之公羊以为不如勿尝而注者以为宜废祭自责谬矣左注尤失实茍不害何必书乎故胡氏不时不改卜之説従赵子】
　　十五年公防宋公卫侯陈侯于袲伐郑




　　【吕氏大圭曰或疑宋既责赂于突而伐郑不当又纳突遂以为伐突救忽春秋诸侯离合之不常多矣但据经伐郑二字则突在栎忽在郑为伐忽明甚】
　　【彚纂左氏以为纳厉公是也注公羊者谓善诸侯征突不知忽方在郑突尚居栎安得以伐郑为征突乎谷梁曰疑辞夫防而后伐则谋已定矣有何疑乎】
　　十六年卫侯朔出奔齐
　　【左】二公子以伋夀故【公羊】卫侯朔何以名得【谷梁】朔之名恶也天子怨恵公十一月左　罪于天子也　　　召而不往也



　　【家氏翁曰朔杀兄簒国罪固当逐是以名以奔之而庄六年王人子突救黔牟春秋善之则知朔以有罪见黜于王而黔牟之立实王所命矣】
　　【彚纂曰左氏以为二公子所逐公谷以为得罪天子张氏洽兼而用之谓朔立已五年二公子不能独逐之必因王室欲讨而后二子得行其志其説与情事甚合】
　　十七年蔡季自陈归于蔡







　　【家氏翁曰公羊以献舞与季为两人左氏谓季即献舞诸儒多従公羊之説谓季以让国而出献舞既立季乃自陈来归所以贵而书字与闵元年季子来归义同夫献舞失国之君季乃让国之贤两人贤否具见书法木讷乃是左氏而非公羊舛矣】
　　【彚纂曰蔡季非献舞杜误合为一人耳左氏止曰召蔡季于陈蔡季自陈归于蔡而已未尝谓立以为君也先儒并主何氏之説而家氏翁防以书法尤为可信】
　　【案谷梁及范注意亦与杜氏同学者从何説可也】
　　十八年葬我君桓公






　　【霞峰华氏曰贼在内必讨而后葬仇在外可葬而后讨讨而后葬非慢于葬也以葬为之限也急于讨贼不容一日缓缓之则逸矣葬而后讨非缓于计也仇在外臣子之力不能即复责以必复仇而后葬茍其仇非嵗月可复是将久弃其亲而不葬也故寛其期于葬后然非曰仇在外可以不讨也枕戈待旦誓弗与共戴天此志可一日忘乎下此如夫差之报越三年而后复之其亦可也如曰仇在外非臣子之力所能复春秋从而恕之非圣人之心矣】
　　【案髙紫超氏之论极精详见凶礼】













　　春秋大事表卷四十二之一
<经部,春秋类,春秋大事表>
　　钦定四库全书
　　春秋大事表卷四十二之二
　　国子监司业顾栋髙撰
　　三异同表
　　庄公
　　元年春王正月




　　【陆氏淳曰左氏云文姜出母以得罪去国犹曰不忍父为他国所弑其情若何不举其大而举其细非通论也】
　　【刘氏敞曰原左此意当为文姜与桓俱行未有至文故云出尔不知夫人行不以正者至皆不书也且文姜弑君自絶于鲁荘公何故不忍即位乎庄公不忍即位文姜感之而还则荘公己忘文姜弑其父矣何以文姜又孙于齐乎】
　　【彚纂曰左氏之谬陆氏淳刘氏敞驳之是矣胡谓内无所承上不请命故春秋绌之亦非也隠荘闵僖外俱书即位岂皆禀命于王若桓若宣若定岂皆内有所受自当従公谷】
　　三月夫人孙于齐



　　【啖子曰岂有先在齐而今书孙乎盖公羊见无夫人至文故云尔不知夫人随丧而归以不告庙故不书谷梁亦言夫人先在齐至练时始録之亦非也】
　　【案公羊云念母尤谬】
　　【霞峰华氏曰案文姜于此不称姜氏而哀姜之孙于邾则不去其姓氏于其以丧归则第书夫人氏而不称姜一絶之于孙齐之日一絶之于丧至之日盖各因事垂训为万世法也文姜躬大逆而孙而即归圣人曰此时义不当归也鲁之臣子义不当使之归也是故于其孙齐絶之使知负弑逆之罪者虽其子继世而为君而生不得狥母子之情而违大义哀姜孙而不归而以丧归圣人曰此时丧不当归也鲁之臣子义不得以其丧归也是故于其丧至絶之使知与簒弑之恶者虽其身已见讨于方伯而死犹不得入先公之庙以辱宗祧不絶之于其孙齐之日使文姜去而速反俨然为国母而后防禚会防防谷如齐师享祝丘出入无忌専制壸内虽欲复齐襄之仇其可得乎不絶之于丧至之日使哀姜以国母之丧归嗣后葬以小君之礼禘太庙致夫人虽欲不越礼而为之其可得乎】
　　【案华氏之论极精但此条去姜氏字是省文哀姜书夫人氏是阙文非义所存也直因先儒之论而为之説尔范甯注谷梁乃谓哀姜杀子之罪轻故曰夫人氏第去姜以贬之文姜杀夫之罪重故全去姜氏此轻重之差夫杀夫与杀子同一弑君范氏之説直儿童之见更不可通矣书法只在一孙字此外不必多生枝节】
　　夏单伯逆王姬【逆左作送】






　　【汪氏克寛曰左氏惑于成襄昭之经书单子故云尔然周有祭伯祭叔岂可以郑祭仲亦周大夫乎彚纂曰三互异者折衷于经左氏以单伯为周大夫故以逆为送然以荘十四年单伯防诸侯文十五年经书单伯至自齐之例考之则单伯实为鲁臣当主公谷之説】
　　二年公子庆父帅师伐于余丘





　　【彚纂曰公谷皆以为邾邑杜氏独以为国详考经文伐人之邑未有不系国者亦未有邑而书伐者则杜注为胜庆父公羊以为母弟杜氏以为庶兄刘氏谓庆父欲同正嫡故以庄公为伯而自称仲理或然也要之经意所重恶庆父之得兵权尔或国或邑或弟或兄皆非义所急】
　　三年溺防齐师伐卫
</div>
    <div class="pagination">
<a href="春秋大事表_page68.html">上一页</a><span>...</span><a href="春秋大事表_page64.html">64</a><a href="春秋大事表_page65.html">65</a><a href="春秋大事表_page66.html">66</a><a href="春秋大事表_page67.html">67</a><a href="春秋大事表_page68.html">68</a><span class="current-page">69</span><a href="春秋大事表_page70.html">70</a><a href="春秋大事表_page71.html">71</a><a href="春秋大事表_page72.html">72</a><a href="春秋大事表_page73.html">73</a><a href="春秋大事表_page74.html">74</a><span>...</span><a href="春秋大事表_page70.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
