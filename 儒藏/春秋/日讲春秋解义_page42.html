<!DOCTYPE html>
<html>
<head>
    <meta charset="UTF-8">
    <title>日讲春秋解义 - 第 42 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日讲春秋解义 - 第 42 页/共 72 页</h1>
    <div class="content">　　凡雩皆因旱而举谷梁谓冬无为雩非也周之十月正夏之八月是时不雨能无雩乎
　　衞孙林父出奔晋
　　【左传】衞定公恶孙林父冬孙林父出奔晋【林父良夫之子】衞侯如晋晋反戚焉【戚林父邑林父出奔戚随属晋】
　　孙氏世执衞政而自结于晋之彊家故见恶于君遂挟地以奔晋为衞患者几四十年鲁之季氏亦然晋君不能谨持操柄听于彊家私庇诸侯之叛臣以致衞献鲁昭穷于无告而不知晋社已阴移于六卿矣履霜坚冰由来者渐岂不信与
　　八年春晋侯使韩穿来言汶阳之田归之于齐
　　【左传】八年春晋侯使韩穿来言汶阳之田归之于齐季文子饯之私焉【私与之言】曰大国制义以为盟主是以诸侯怀德畏讨无有贰心谓汶阳之田敝邑之旧也而用师于齐使归诸敝邑今有二命曰归诸齐信以行义义以成命小国所望而怀也信不可知义无所立四方诸侯其谁不解体诗曰女也不爽士贰其行士也罔极二三其德【爽差也极中也诗衞风妇人怨夫不一其行喩鲁事晋犹女之事夫不敢过差而晋有罔极之心反二三其德】七年之中一与一夺二三孰甚焉士之二三犹丧妃耦而况霸主霸主将德是以【以用也】而二三之其何以长有诸侯乎诗曰犹之未远是用大简【犹图也简谏也诗大雅言王者图事不远故用大道谏之】行父惧晋之不远犹而失诸侯也是以敢私言之
　　【公羊传】来言者何内辞也胁我使我归之也曷为使我归之鞌之战齐师大败齐侯归吊死视疾七年不饮酒不食肉晋侯闻之曰嘻奈何使人之君七年不饮酒不食肉请皆反其所取侵地
　　【谷梁传】于齐缓辞也不使尽我也【若曰为之请归不使晋制命于我】鞌之战晋令于齐反鲁侵地故以汶阳归鲁复有二命俾归于齐义不足以宗诸侯矣然曰来言是尚未能必鲁之听从也而鲁侯微弱遂以归齐而不能保其何能国乎
　　晋栾书帅师侵蔡
　　【左传】晋栾书侵蔡【六年未得志故】遂侵楚获申骊【申骊楚大夫】楚师之还也【谓六年遇于绕角时】晋侵沈获沈子揖初从知范韩也【知庄子范文子韩献子】君子曰从善如流宜哉【宜有功也】诗曰恺悌君子遐不作人【遐逺也不语助作用也诗大雅言文王能远用善人】求善也夫作人斯有功绩矣是行也郑伯将防晋师门于许东门大获焉【过许见其无备因攻之】
　　蔡逼于楚故自翟泉以后未尝从诸侯防盟晋之侵蔡报楚之伐郑也大国争衡而小国受其敝可矜孰甚焉
　　公孙婴齐如莒
　　【左传】声伯如莒逆也【自为逆妇而书者因聘而逆】
　　先儒谓行父如陈公孙兹如牟婴齐如莒皆因聘而请昏纳妇春秋止书曰如不许其托公以遂私非也据经所书止聘问之恒词治经者何由知其请昏纳妇而得笔削之义乎盖事本防细不宜登于策书而又无害于义故略之耳
　　宋公使华元来聘
　　【左传】宋华元来聘聘共姬也【穆姜之女成公姊妹为宋共公夫人即伯姬也】凡列国相聘必有事焉非专行聘礼也华元之来盖图昏尔
　　夏宋公使公孙寿来纳币
　　【左传】夏宋公使公孙寿来纳币礼也【纳币应使卿】
　　【公羊传】纳币不书此何以书録伯姬也【伯姬守节逮火而死贤故详録其礼】
　　纳币不书此何以书纳币使卿非礼也春秋于共姬之归宋自纳币致女以及三国来媵备载而无遗虽以表共姬之贤亦以志其过礼其义竝行而不相悖也
　　晋杀其大夫赵同赵括
　　【左传】晋赵庄姬为赵婴之亡故谮之于晋侯【赵婴亡在五年】曰原屏将为乱栾郤为征【栾氏郤氏亦征其为乱】六月晋讨赵同赵括武从姬氏畜于公宫【赵武庄姬之子庄姬晋成公女畜养也】以其田与祁奚韩厥言于晋侯曰成季之勲宣孟之忠【成季赵衰宣孟赵盾】而无后为善者其惧矣三代之令王皆数百年保天之禄夫岂无辟王頼前哲以免也【辟邪辟】周书曰不敢侮鳏寡所以明德也【周书康诰言文王不侮鳏寡而德益明欲晋景恤赵孤以法文王】乃立武而反其田焉
　　不去其官杀无罪也称国以杀君与当国大臣共主之也据左氏庄姬之谮由同括之逐赵婴则杀无罪可知矣庄姬诬同括将为乱而栾郤为征则忌害赵氏而共成是狱可知矣
　　秋七月天子使召伯来赐公命【赐公羊谷梁作锡锡命止此】
　　【左传】秋召桓公来赐公命【桓公周卿士即召伯】
　　【公羊传】其称天子何元年春王正月正也其余皆通矣【天王天子皆可通称】
　　【谷梁传】礼有受命无来锡命锡命非正也曰天子何也曰见一称也【前此未有言天子者今言天子是更见一称】
　　成公即位八年而不入见既逾五服一朝之期又未尝有敌忾献功之事何为而来赐命哉天子僭赏而诸侯亦不以为德自是以后锡命亦不见于经矣书天子或旧史从策命之文或传写误也
　　【附録左传】晋侯使申公巫臣如吴假道于莒与渠丘公立于池上【渠丘公莒子朱也渠丘杜注邑名莒县有蘧里今属山东青州府】曰城已恶莒子曰辟陋在夷其孰以我为虞【虞度也】对曰夫狡焉思啓封疆以利社稷者何国蔑有唯然故多大国矣唯或思或纵也【思谓思开封疆纵不设备】勇夫重闭况国乎【为明年莒溃传】
　　冬十月癸卯叔姬卒
　　【左传】冬叔姬卒来归自故书
　　叔姬见出于而来归遂卒于鲁但称叔姬恐其同于未嫁之女故仍以书书卒者为他日丧归于也
　　晋侯使士燮来聘
　　叔孙侨如防晋士燮齐人邾人伐郯
　　【左传】晋士燮来聘言伐郯也以其事吴故【七年郯与吴成】公赂之请缓师文子不可【文子士燮】曰君命无贰失信不立礼无加货事无二成【公私不两成】君后诸侯是寡君不得事君也燮将复之季孙惧使宣伯帅师防伐郯
　　郯之见伐于吴晋不能救及不得已而与吴成又帅诸侯以伐之晋不能制楚而徒欲服郑不能制吴而反以责郯宜其不足以宗诸侯而鲁人既知郯不当伐又屈于彊令而防师焉其不能立亦可知矣
　　衞人来媵
　　【左传】衞人来媵共姬礼也凡诸侯嫁女同姓媵之异姓则否【必以同姓者参骨肉至亲所以息阴讼】
　　【公羊传】媵不书此何以书録伯姬也
　　【谷梁传】媵浅事也不志此其志何也以伯姬之不得其所故尽其事也【不得其所谓灾死也】
　　媵伯姬也礼诸侯嫁女于诸侯以侄娣从衞人来媵非失礼也以后此齐晋来媵逾诸侯一娶九女之制故备书以志非礼若以异姓不宜来媵为义则但书齐媵可矣左氏之说非也
　　九年春王正月伯来逆叔姬之丧以归
　　【左传】九年春桓公来逆叔姬之丧请之也【鲁请于】叔姬卒为故也【死而反葬故卒称】逆叔姬为我也【既弃而复逆其丧明为鲁故】
　　【公羊传】伯曷为来逆叔姬之丧以归内辞也胁而归之也
　　【谷梁传】传曰夫无逆出妻之丧而为之也【言其不合为而为之故书以见其非】
　　出妇未反而逆其丧非礼也女嫁未三月而卒尚归葬于女氏之党况出而死于母家乎伯以叔姬为贤则初不当出以为不贤则卒不当以归二者必居其一矣观其初出不敢直归之鲁先朝而后归焉则惧鲁可知其逆丧以归必鲁人胁之耳内女出而归者三郯伯姬齐子叔姬皆不书卒以无异事法不宜书非谓叔姬贤于二姬也
　　公防晋侯齐侯宋公衞侯郑伯曹伯莒子伯同盟于蒲【蒲杜注衞地在长垣县西南】
　　【左传】为归汶阳之田故诸侯贰于晋【归田在前年】晋人惧防于蒲以寻马陵之盟【马陵盟在七年】季文子谓范文子曰德则不竞寻盟何为范文子曰勤以抚之寛以待之坚强以御之明神以要之柔服而伐贰德之次也是行也将始防吴吴人不至【为十五年防钟离】
　　晋人以诸侯皆贰故盟蒲以固结之然诸侯之贰以晋制命不信复命鲁以汶阳之田归之于齐也已则无信而要人以信虑人之异而彊之同安能保其不异哉其书同盟盖诸侯同惧楚而晋复惧诸侯之贰故载书以是要言耳
　　公至自防
　　二月伯姬归于宋
　　【左传】二月伯姬归于宋
　　前书纳币后书致女及三国来媵则伯姬之归岂得不书非以伯姬之贤而特书其归也范氏甯谓逆者非卿不书以公孙寿纳币观之逆不应使微者诸儒以为宋公亲迎亦无可据姑发所疑俟治经者考焉
　　【附録左传】楚人以重赂求郑郑伯防楚公子成于邓【为晋人执郑伯传】
　　夏季孙行父如宋致女
　　【左传】夏季文子如宋致女复命公享之赋韩奕之五章【韩奕诗大雅其五章言蹶父嫁女于韩侯为女相所居莫如韩乐以喩鲁侯有蹶父之德宋公如韩侯宋土如韩乐】穆姜出于房再拜曰【穆姜伯姬毋闻文子言宋乐喜而出谢其行劳】大夫勤辱不忘先君以及嗣君施及未亡人先君犹有望也敢拜大夫之重勤又赋緑衣之卒章而入【緑衣诗邶风取其我思古人实获我心喩文子言得已意】
　　【公羊传】未有言致女者此其言致女何録伯姬也【谷梁传】致者不致者也妇人在家制于父既嫁制于夫如宋致女是以我尽之也【刺已嫁而犹以父制尽之】不正故不与内称也【内称谓称使】逆者微故致女详其事贤伯姬也礼妇人三月庙见而后称妇父母使人聘问以致成妇礼谓之致女伯姬贤鲁国重之故使卿致也
　　晋人来媵
　　【左传】晋人来媵礼也
　　【公羊传】媵不书此何以书録伯姬也
　　【谷梁传】媵浅事也不志此其志何也以伯姬之不得其所故尽其事也
　　亦媵伯姬也伯姬贤闻于四邻故诸国争媵信其无妬忌之行也
　　秋七月丙子齐侯无野卒
　　晋人执郑伯
　　晋栾书帅师伐郑
　　【左传】秋郑伯如晋晋人讨其贰于楚也执诸铜鞮【铜鞮杜注晋别县在上党】栾书伐郑郑人使伯蠲行成【伯蠲郑行人】晋人杀之非礼也兵交使在其间可也楚子重侵陈以救郑【陈与晋故】
　　【谷梁传】不言战以郑伯也为尊者讳耻【王师败绩于贸戎是也】为贤者讳过【为齐桓讳灭项是也】为亲者讳疾【栾书以郑伯伐郑不言战是也郑兄弟之国故曰亲君臣交兵病莫大焉故曰疾】
　　【附録左传】晋侯观于军府见钟仪问之曰南冠而絷者谁也【南冠楚冠絷拘执】有司对曰郑人所献楚囚也使税之【郑献钟仪在七年税解也】召而吊之再拜稽首问其族对曰泠人也【泠人乐官】公曰能乐乎对曰先父之职官也敢有二事【言不敢学他事】使与之琴操南音【南音楚声】公曰君王何如对曰非小人之所得知也固问之对曰其为大子也师保奉之以朝于婴齐而夕于侧也【婴齐令尹子重侧司马子反言其尊卿敬老】不知其他公语范文子文子曰楚囚君子也言称先职不背本也乐操土风不忘旧也称大子抑无私也【舍其近事而逺称少小以示性所自然明至诚】名其二卿尊君也不背本仁也不忘旧信也无私忠也尊君敏也仁以接事信以守之忠以成之敏以行之事虽大必济君盍归之使合晋楚之成公从之重为之礼使归求成【为下十二月晋楚结成张本】
　　郑虽贪赂从楚犹朝于晋是未告絶于晋也晋不能招携以礼怀远以德而拘其君伐其国戮其行成之使暴矣书人以执非霸讨也杀伯蠲不书既执其君举重而余可略也楚侵陈以救郑不书郑无可救之善不与其救也
　　冬十有一月葬齐顷公
　　楚公子婴齐帅师伐莒庚申莒溃
　　楚人入郓【郓杜注莒别邑任公辅曰东郓也】
　　【左传】冬十一月楚子重自陈伐莒围渠丘渠丘城恶众溃奔莒戊申【月六日】楚入渠丘莒人囚楚公子平楚人曰勿杀吾归而俘莒人杀之楚师围莒莒城亦恶庚申【月十八日】莒溃楚遂入郓莒无备故也【终巫臣之言】君子曰恃陋而不备罪之大者也备豫不虞善之大者也莒恃其陋而不修城郭浃辰之间而楚克其三都无备也夫【浃辰十二日也】诗曰虽有丝麻无弃菅蒯虽有姬姜无弃蕉萃凡百君子莫不代匮言备之不可以已也【逸诗也丝麻可为布帛菅蒯草之可用以织者姬姜大国女蕉萃陋贱之人】
　　【谷梁传】其日莒虽夷狄犹中国也大夫溃莒而之楚是以知其上为事也【臣以叛君为事明君臣无道】恶之故谨而日之也【溃例月甚之故日】
　　守国之道以安民为本凿池筑城必民能效死而后可守也莒恃僻陋不修城郭致楚浃辰而克其三都信无备矣然兵至而民逃其上则虽有金城汤池岂足恃哉楚之伐莒以救郑也莒同马陵及蒲之盟晋坐视其危而莫之恤而恶郑之从楚执其君以伐其国何以为盟主乎
　　秦人白狄伐晋
　　【左传】秦人白狄伐晋诸侯贰故也
　　自灭庸以来秦楚交合而同心以谋晋晋方争郑楚人伐莒以挠其东故秦与狄复攻其西使晋力不能支而自屈也
　　郑人围许
　　【左传】郑人围许示晋不急君也【此秋晋执郑伯】是则公孙申谋之曰我出师以围许为将改立君者而纾晋使【纾缓也勿亟遣使诣晋示欲更立君】晋必归君【为明年晋侯归郑伯张本】
　　郑以晋人执其君归咎于许而围之且使晋知执其君为无益而速归之也晋不能制楚庇郑而彊以非义相要诸侯皆贰即郑岂可以力服耶
　　城中城
　　【左传】城中城书时也
　　【谷梁传】城中城者非外民也
　　中城者郛之内宫之外也鲁惩莒之无备而溃故惧而城之夫诸侯守在四境故楚人城郢谋国者以为忧至城中城则其为儆守也益微矣且设险于城郭之内将独保其戚属乎故谷梁以为外民也
　　【附録左传】十二月楚子使公子辰如晋报钟仪之使请修好结成





　　日讲春秋解义卷三十三
<经部,春秋类,日讲春秋解义>
　　钦定四库全书
　　日讲春秋解义卷三十四
　　成公
　　十年春
　　【附録左传】十年春晋侯使籴茷如楚报大宰子商之使也【籴茷晋大夫子商楚公子辰使在前年】
　　衞侯之弟黑背帅师侵郑
　　【左传】衞子叔黑背侵郑晋命也
</div>
    <div class="pagination">
<a href="日讲春秋解义_page41.html">上一页</a><span>...</span><a href="日讲春秋解义_page37.html">37</a><a href="日讲春秋解义_page38.html">38</a><a href="日讲春秋解义_page39.html">39</a><a href="日讲春秋解义_page40.html">40</a><a href="日讲春秋解义_page41.html">41</a><span class="current-page">42</span><a href="日讲春秋解义_page43.html">43</a><a href="日讲春秋解义_page44.html">44</a><a href="日讲春秋解义_page45.html">45</a><a href="日讲春秋解义_page46.html">46</a><a href="日讲春秋解义_page47.html">47</a><span>...</span><a href="日讲春秋解义_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
