<!DOCTYPE html>
<html>
<head>
    <meta charset="UTF-8">
    <title>春秋分记 - 第 117 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋分记 - 第 117 页/共 122 页</h1>
    <div class="content">　　偪阳　　　　　　　鄅
　　沈　　　　　　　　舒
　　舒鸠　　　　　　　夔
　　郧　　　　　　　　宿
　　徐
　　姬姓子爵吴与国在今泗州临淮县徐城镇
　　庄公经二十六年秋公防宋人齐人伐徐【无传】
　　僖公经三年夏徐人取舒【无传】
　　经十有五年春楚人伐徐三月公防齐侯宋公陈侯卫侯郑伯许男曹伯盟于牡丘遂次于匡公孙敖帅师及诸侯之大夫救徐冬楚人败徐于娄林
　　传十五年春楚人伐徐徐即诸夏故也三月盟于牡丘救徐也孟穆伯帅师及诸侯之师救徐诸侯次于匡以待之冬楚子败徐于娄林徐恃救也
　　传十六年夏齐伐厉不克救徐而还
　　经十有七年春齐人徐人伐英氏
　　传十七年春齐人为徐伐英氏以报娄林之役也文公经七年冬徐伐莒
　　昭公传四年夏楚子【灵王】合诸侯于申徐子吴出也以为贰焉故执诸申【详见楚】
　　传六年秋徐仪楚聘于楚楚子执之逃归惧其叛也使防泄伐徐吴人救之
　　传十二年冬十月楚子狩于州来使荡侯潘子司马督嚻尹午陵尹喜帅师围徐以惧吴【详见楚】
　　传十六年春齐侯伐徐二月丙申齐师至于蒲隧徐人行成赂以甲父之鼎【详见齐】
　　传二十七年吴公子掩余奔徐【为光弑王僚故出奔】
　　经三十年冬十有二月吴灭徐徐子章羽奔楚
　　传三十年吴子使徐人执掩余【二十七年奔故】掩余惧奔楚冬十二月吴子伐徐防山以水之巳夘灭徐徐子章羽断其发携其夫人以逆吴子吴子唁而送之使其迩臣从之遂奔楚楚沈尹戌帅师救徐弗及遂城夷使徐子处之
　　顿
　　姬姓子爵国在今淮宁府南顿县
　　僖公经二十有五年秋楚人围陈纳顿子于顿
　　传二十五年秋楚令尹子玉围陈纳顿子于顿【顿廹于陈出奔楚故楚围陈以纳之】
　　襄公经四年冬陈人围顿
　　传四年冬楚子使顿间陈而侵伐之故陈人围顿昭公经二十有三年秋七月戊辰吴败顿胡沈蔡陈许之师于鸡父
　　定公经十有四年春二月辛巳楚公子结陈公孙佗人帅师灭顿以顿子牂归
　　传十四年春顿子牂欲事晋背楚而絶陈好二月楚灭顿
　　温
　　姬姓子爵苏氏邑国在今河南温县
　　庄公传十九年秋五大夫【蒍国边伯詹父子禽祝跪】奉子頽以伐王【惠王】不克出奔温苏子奉子頽以奔卫
　　僖公经十年春王正月狄灭温温子奔卫
　　传十年春狄灭温苏子无信也苏子叛王即狄又不能于狄狄人伐之王不救故灭苏子奔卫【苏子国于温】
　　郜
　　姬姓子爵其先文王子聃季弟也宋与国按郜有二南郜则来朝者是也北郜则取郜鼎者是也今单州城武县有两郜城故合书之
　　隠公经十年夏六月壬戌公败宋师于管辛未取郜桓公经二年夏四月取郜大鼎于宋戊申纳于大庙僖公经二十年夏郜子来朝【无传】
　　巴
　　姬姓子爵国在今重庆府
　　桓公传九年春巴子使韩服告于楚请与邓为好楚子使道朔将巴客以聘于邓邓南鄙鄾人攻而夺之币杀道朔及巴行人　夏楚使鬭亷帅师及巴师围鄾邓救鄾三逐巴师不克邓师大败鄾人宵溃
　　庄公传十八年巴人叛楚而伐那处取之遂门于楚冬伐楚
　　传十九年春楚子御之大败于津【为巴人所败】
　　文公传十六年春秦人巴人从楚师灭庸
　　哀公传十八年春巴人伐楚围鄾三月楚败巴师于鄾【详见楚】
　　鄫【亦作缯】
　　姒姓子爵今沂州承县有故鄫国
　　僖公经十有四年夏六月季姬及鄫子遇于防使鄫子来朝
　　传十四年春鄫季姬来宁公怒止之以鄫子之不朝也夏遇于防而使来朝
　　经十有五年秋九月季姬归于鄫【无传】
　　经十有六年夏四月鄫季姬卒【无传】
　　传十六年冬十二月防于淮谋鄫也【鄫为淮夷所病】
　　经十有九年夏六月宋公曹人邾人盟于曹南鄫子防盟于邾巳酉邾人执鄫子用之【若用畜产】
　　传十九年夏宋公使邾文公用鄫子于次睢之社欲以属东夷【详见宋】
　　宣公经十有八年秋七月邾人戕鄫子于鄫
　　传十八年秋邾人戕鄫子于鄫凡自虐其君曰弑自外曰戕
　　襄公传四年冬公如晋聴政【贡赋多少之政】晋侯享公公请属鄫晋侯不许孟献子曰鄫无赋于司马为执事朝夕之命敝邑褊小阙而为罪寡君是以愿借助焉晋侯许之冬十月邾人莒人伐鄫臧纥救鄫【详见鲁】
　　经五年夏叔孙豹鄫世子巫如晋
　　传五年夏穆叔觌鄫大子于晋以成属鄫书曰叔孙豹鄫大子巫如晋言比诸鲁大夫也秋九月盟于戚穆叔以属鄫为不利使鄫大夫聴命于防【鄫与莒有忿鲁不能救】经六年秋莒人灭鄫
　　传六年秋莒人灭鄫恃赂也【鄫有贡赋之赂在鲁恃之而慢莒故灭之】传八年夏莒人伐我东鄙以疆鄫田
　　昭公经四年秋九月取鄫
　　传四年秋九月取鄫言易也莒乱着丘公立而不抚鄫鄫叛而来故曰取凡克邑不用师徒曰取
　　郯
　　嬴姓子爵今淮阳军有古郯城
　　宣公经四年春公及齐侯平莒及郯莒人不肯【详见莒】经十有六年秋郯伯姬来归
　　传十六年秋郯伯姬来归出也
　　成公经七年春吴伐郯【传郯与吴成】
　　经八年冬叔孙侨如防晋士燮齐人邾人伐郯
　　传八年冬晋士燮来聘言伐郯也以其事吴故公请缓师文子【士燮】不可季孙惧使宣伯帅师防伐郯
　　襄公经七年春郯子来朝
　　传七年春郯子来朝始朝公也
　　昭公经十有七年秋郯子来朝
　　传十七年秋郯子来朝公与之宴昭子问焉曰少皥氏鸟名官何故也郯子曰吾祖也我知之昔者黄帝氏以云纪故为云师而云名炎帝氏【神农】以火纪故为火师而火名共工氏以水纪故为水师而水名大皥氏【伏义】以龙纪故为龙师而龙名我髙祖少皥挚之立也鳯鸟适至故纪于鸟为鸟师而鸟名自颛顼以来不能纪逺乃纪于近为民师而命以民事则不能故也仲尼闻之见于郯子而学之既而告人曰吾闻之天子失官学在四夷犹信【详见职官书】
　　麇
　　嬴姓子爵近楚今均州郧乡县
　　文公传十年冬楚及蔡侯次于厥貉厥貉之防麇子逃归
　　经十有一年春楚子伐麇
　　传十一年春楚子伐麇成大心败麇师于防渚潘崇复伐麇至于锡穴【麇地】
　　传十六年秋八月楚大饥麇人率百濮聚于选将伐楚蒍贾曰麇与百濮谓我饥不能师故伐我也若我出师必惧而归百濮离居将各走其邑乃出师旬有五日百濮乃罢
　　偪阳
　　妘姓子爵国在今沂州承县
　　襄公经十年春防吴于柤夏五月甲午遂灭偪阳传十年夏四月戊午防于柤晋荀偃士匄请伐偪阳而封宋向戌焉荀防曰城小而固胜之不武弗胜为笑固请丙寅围之弗克孟氏之臣秦堇父辇重如役偪阳人启门诸侯之士门焉【见门开故攻之】县门发郰人纥【孔子父】抉之以出门者【诸侯之士在门内者】狄虒弥建大车之轮而蒙之以甲以为橹左执之右防防以成一队孟献子曰诗所谓有力如虎者也主人县布【偪阳人】堇父登之及堞而絶之队则又县之苏而复上者三主人辞焉乃退带其断以徇于军三日诸侯之师久于偪阳荀偃士匄请于荀防曰水潦将降惧不能归请班师知伯【荀防】怒投之以几【案几传作机注机本又作几】出于其间曰女成二事而后告余【二事伐偪阳封向戌】余恐乱命以不女违女既勤君而兴诸侯牵帅老夫以至于此既无武守而又欲易余罪曰是实班师不然克矣余羸老也可重任乎七日不克必尔乎取之五月庚寅荀偃士匄帅卒攻偪阳亲受矢石甲午灭之书曰遂灭偪阳言自会也以与向戌向戌辞乃予宋公　晋侯以偪阳子归献于武宫谓之夷俘偪阳妘姓也使周内史选其族嗣纳诸霍人礼也【霍晋邑内史掌爵禄废置者】
　　鄅
　　妘姓子爵国在今沂州临沂县
　　昭公经十有八年夏六月邾人入鄅
　　传十八年夏六月鄅人借稻【君自出借稻葢履行之】邾人袭鄅鄅人将闭门邾人羊罗摄其首焉【斩得闭门者头】遂入之尽俘以归鄅子曰余无归矣从帑于邾邾庄公反鄅夫人而舍其女
　　传十九年鄅夫人宋向戌之女也故向宁请师二月宋公伐邾三月尽归鄅俘
　　沈
　　姒姓子爵今蔡州汝阳县
　　文公经三年春王正月叔孙得臣防晋人宋人陈人卫人郑人伐沈沈溃
　　传三年春庄叔防诸侯之师伐沈以其服于楚也沈溃凡民逃其上曰溃在上曰逃
　　成公传八年春晋侵沈获沈子揖【详见晋】
　　昭公传十三年楚之灭蔡也【十一年】灵王迁沈于荆平王即位而复之礼也
　　经二十有三年秋七月戊辰吴败顿胡沈蔡陈许之师于鸡父沈子逞灭【传见吴】
　　定公经四年夏四月庚辰蔡公孙姓帅师灭沈以沈子嘉归杀之
　　传四年沈人不防于召陵晋人使蔡伐之夏蔡灭沈【是年三月防】
　　舒
　　偃姓子爵国在今庐州舒城县春秋有舒有舒鸠有舒庸有舒蓼故曰羣舒皆为偃姓然舒舒鸠则子爵今类次舒及舒鸠于此而舒蓼舒庸则别着
　　僖公经三年夏徐人取舒【无传】
　　文公传十二年羣舒叛楚夏子孔执舒子平及宗子【平舒君名】遂围巢
　　传十四年楚庄王立子孔潘崇将袭羣舒使公子燮与子仪守而伐舒蓼【详见楚】
　　舒鸠
</div>
    <div class="pagination">
<a href="春秋分记_page116.html">上一页</a><span>...</span><a href="春秋分记_page112.html">112</a><a href="春秋分记_page113.html">113</a><a href="春秋分记_page114.html">114</a><a href="春秋分记_page115.html">115</a><a href="春秋分记_page116.html">116</a><span class="current-page">117</span><a href="春秋分记_page118.html">118</a><a href="春秋分记_page119.html">119</a><a href="春秋分记_page120.html">120</a><a href="春秋分记_page121.html">121</a><a href="春秋分记_page122.html">122</a><a href="春秋分记_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
