<!DOCTYPE html>
<html>
<head>
    <meta charset="UTF-8">
    <title>春秋集传 - 第 11 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋集传 - 第 11 页/共 32 页</h1>
    <div class="content">　　谷梁传曰作为也有加其度也言新有故也杜元凯曰鲁城南门也僖公更髙大之今犹不与诸门同改名髙门也刘侍读曰新其旧而书新作是必有僭制焉二百四十二年兴作多矣不必书也僖公修泮宫诗人颂之而春秋不书新宫灾大室屋坏不能不修而春秋不书修之得其时制故不书也雉门及两观灾记新作焉然则修旧不足书其书者皆非礼之制也南门之僭自僖公始故曰新作
　　夏郜子来朝
　　五月乙巳西宫灾
　　郑人入滑
　　不月有以来之也左氏传曰滑人叛郑而服于卫郑公子士泄堵冦帅师入滑陈氏传曰此郑公子士泄也不书大夫将恒称人也
　　秋齐人狄人盟于邢
　　外特相盟不书与狄盟何以书中国无伯傲很相乱也左氏传曰盟于邢为邢谋卫难也
　　冬楚人伐随
　　此鬭谷于菟也不书楚大夫将恒称人也随自是绌于楚不复通于诸侯矣
　　二十有一年春狄侵卫
　　宋人齐人楚人盟于鹿上【齐地】
　　二国大夫曷为称人以宋人求诸侯于楚而卒见诈焉以及于难故夺其恒称也
　　夏大旱
　　秋宋公楚子陈侯蔡侯郑伯许男曹伯盟于盂【宋地】楚称爵而序于陈蔡之上初以诸侯之礼接也昔者成王举熊绎以子男田于荆山盟于岐阳也置茆蕝设望表与鲜卑守燎而不与盟是周室之不成子也于是长于陈蔡之君则曷为称子四夷大者曰子周之制也史恶其傲很僭窃不可通于诸侯则假周爵以称之故呉亦曰子【据吴太伯本非子男外传命圭曰呉公】春秋于侵伐既人之以示义则盟防从其恒称以见实也
　　执宋公以伐宋
　　楚始列于防即执宋公以伐其国固楚之恶亦以罪宋之轻信以受侮也陈氏传曰凡执恒称人执之于伐则伐称君执称人于防则防称君执称人虽大夫也则亦防称大夫执称人此楚子执宋公则曷为不再言楚人不以蛮荆执诸夏之辞也是故执宋公不再言楚人执齐封亦不申言楚人
　　冬公伐邾
　　楚人使宜申来献防
　　君使大夫何以称人献防君礼也楚未书君将则虽来献防人之以其伐宋也陈氏传曰盂防称子矣献防于鲁何以称人盂防不称子无以见楚宋之争长献防于鲁不人之则是遂予楚也自是至椒之聘而后有君大夫谷梁传曰防君得也其不曰宋防何也不与楚防于宋也胡侍讲曰诸侯从楚伐宋鲁独不与故来献防以威鲁也
　　十有二月癸丑公防诸侯盟于薄释宋公
　　诸侯不序前目后凡也其日以公与盟也诸侯外相盟不月【据僖二十三十二狄宣十一辰陵】惟吾君大夫特与之盟则日【隐二文八戎】此其日之何以兵加中国而公防之盟故日以殊之【后见二十七宋成二年蜀】谷梁传曰外释不志此其志何也以公之与之盟目之也不言楚不与楚专释也
　　二十有二年春公伐邾取须句
　　此灭矣曷为不言灭凡灭国有取而有之者则不书灭以存亡继絶之义责归于取之者也故须句不书邾灭向不书莒灭恶其为灭国者受恶而始灭之者不复书也是经之变例也于是取须句反其君则书取何属之以为附庸也陈氏传曰春秋严义利之辨苟以为利一以取书之是故虽邾人灭须句须句子来奔伐邾取须句反其君书取须句虽莒着丘公立而不抚鄫鄫叛而来书取鄫
　　夏宋公衞侯许男滕子伐郑
　　以郑伯如楚故也
　　秋八月丁未及邾人战于升陉
　　此公及之战也曷为不言公蒙上文也邾人以须句故出师公御之及邾人战于升陉我师败绩故蒙伐邾取须句之文不言公见公以须句战也不言师败绩为公讳也记曰邾娄复之以矢盖自战于升陉始是两败也
　　冬十有一月己巳朔宋公及楚人战于宋师败绩楚人伐宋以救郑则何以不言伐外言战不言伐也【例在十五年】谷梁传曰日事遇朔曰朔陈氏传曰楚尝有君矣此楚子也其称人何楚君将犹称人也汪仲裕曰宋公身伤而不言宋公败绩【据鄢陵言楚子败绩】为中国讳也张主一曰恶以夷狄败中国也
　　二十有三年春齐侯伐宋围缗
　　伐国不言围邑此其言围邑何也以罪齐也齐孝公赖宋襄之力以得国当宋楚有事不能报施救患反乘其败而伐之所谓以怨报德刑戮之民也故伐国围邑悉书之以见其罪也
　　夏五月庚寅宋公玆父卒
　　秋楚人伐陈
　　陈氏传曰此成得臣也不书楚大夫将犹人也
　　冬十有一月杞子卒
　　二十有四年春王正月
　　夏狄伐郑
　　秋七月
　　冬天王出居于郑
　　王者无外此其言出何内王都也【据昭二十六敬王书入于成周】曷为言居而不言奔普天之下莫非王土礼天子适诸侯诸侯避正寝纳管钥而馆于庙天子无客礼莫敢于主焉故不言奔而言居也叶少蕴曰天子以畿内为国诸侯以封内为国诸侯不以其道去其封内曰出奔天子不以其道去其畿内曰出居子带之乱方其奔齐也或放焉或封焉亲爱之而勿杀可矣古人有行之者舜也而王不能反召之使得终其恶及其以狄伐周则罪在可杀古之人有行之者周公也而王不能反避之使得夺其位若襄王者可谓失其度矣则亦何以王天下哉陈氏传曰王出不书为尊者讳也【据庄二十三年惠王处栎定六年敬王处姑犹】其言出居于郑何以为无足讳焉耳子颓之难惠王未有过也郑虢图之执燕仲父杀子頽逾年而复辟故讳之也襄王以狄伐郑富辰谏弗听又德狄以狄女为后谏弗听子带以狄师攻王王御士将御之又弗听于是适郑书曰天王出居于郑虽然犹未书入也春秋善复正言入未足以言复正也襄王书出已矣而书王必如是而后可以言复正也
　　晋侯夷吾卒
　　不月来赴后也晋侯卒以前年九月文公定位而后来告故即告时书之春秋重丧纪虽后犹书之也
　　二十五年春王正月丙午衞侯燬灭邢
　　燬之名何也絶之也曷为絶之不正其以同姓而灭吾宗之国也邢与卫同出文王为同姓而鲁与邢同出周公为同宗于是卫人灭邢而鲁不能救疾其灭吾同太祖之国以顾怀周公故絶之也其日甚之也【据灭国不日】黄先生曰成王以周公有大勲劳于天下既封伯禽于鲁又封其支子六人凡蒋邢茅胙祭是也至春秋时多为大国所并今邢又为卫灭矣邢与鲁同出周公衞既忍灭周公之后鲁不能为之请于天子请于大国请于卫以复存其社稷故书曰衞侯燬灭邢虽罪衞侯而系于鲁也
　　夏四月癸酉衞侯燬卒
　　宋荡伯姬来逆妇
　　谷梁传曰宋荡伯姬来逆妇非正也其曰妇何也縁姑言之之辞也刘侍读曰书来逆公自主之也伯姬嫁不见于经盖内女虽亲体不敌不书于策所以尊君也今僖公以爱易典下主大夫之昬是卑朝廷而慢宗庙非礼也张主一曰姑自逆妇公不使大夫主之皆非礼也
　　宋杀其大夫
　　秋楚人围陈纳顿子于顿
　　外纳不书苟宜纳虽伐不书此奔君也则其书围陈以纳之何以诸侯大夫不字小而后荆楚得假存亡之义以间中国也楚成得臣之伐陈也取焦夷城顿而还至是而纳顿子则顿子之失国陈为之也陈氏传曰出罪也纳之者亦罪也则书之【据北燕伯疑衞世子蒯聩】出非其罪纳之者罪也则但书纳齐桓公卒楚始与诸夏盟于齐盟于鹿上执宋公纳顿子侈然欲废置诸侯矣春秋之所惧也王彦光曰顿子不名以诸侯不得相名也故北燕伯亦不名
　　葬卫文公
　　冬十有二月癸亥公防衞子莒庆盟于洮【鲁地】
　　中国无伯参盟复见也谷梁传曰莒无大夫其曰莒庆何也以公之防目之也
　　二十有六年春王正月己未公防莒子卫速盟于向齐人侵我西鄙公追齐师至酅弗及
　　其侵曰人其追曰师侵言将追言众也孙明复曰不可言公追齐人也谷梁传曰人微者也侵浅事也公之追之非正也至酅急辞也杜元凯曰酅齐地也
　　夏齐人伐我北鄙
　　春秋君将称君有二伯主将而称君者与之以专征而讨罪诸侯将而称君者详其自将以见实二者文同而义异故虽外侵伐我皆从其恒称此齐侯也则其称人何以鲁人乞师于楚以伐中国故略言之也鲁人常防盟于齐矣于是外附楚而内与衞莒为参盟以摈齐则齐岂无辞乎齐侯方以展喜之言退师而公子遂已乞师于楚故齐侯畧称人为公以楚师伐齐言故而已
　　衞人伐齐
　　左氏传曰洮之盟故也
　　公子遂如楚乞师
　　陈氏传曰乞师不书【据成二年臧宣叔如晋乞师】此何以书惜鲁也外乞师不书必盟主也而后书乞卑辞也以寳国而卑于楚为鲁惜其以志楚强也
　　秋楚人灭夔以夔子归
　　国灭而肤无不名者国灭之罪也肤服辱也而夔何以独不名夔之所以取灭者乃非其罪故假之也楚祖鬻熊夔祖熊挚是不得祀者也诸侯之祀无过其祖者夔子可谓若于义矣而楚反以是灭之春秋以谓非其罪也故黜楚而伸夔于是乎夔子不名
　　冬楚人伐宋围缗
　　宋即晋也吴先生曰宋成公忘其父之仇与楚平而往朝之【二十四年】今而即晋庶几能徙义者矣故围邑不书而楚人伐其国围其邑悉书之以见荆楚之横也
　　公以楚师伐齐取谷
　　公至自伐齐
　　公伐国不致此何以致为其用楚人之师以伐中国故致之也齐桓公合诸侯以伐楚而一匡天下桓公卒楚执宋公以伐宋败宋于及宋平而宋不附伐陈围陈纳顿子而陈不从中国虽无伯而召陵之威烈未泯也鲁人乃乞楚师以伐齐取谷寘桓公子雍于谷楚申公叔侯戍之以逼齐则东诸侯鲜不折而入于楚者是春秋之大变也
　　二十有七年春杞子来朝
　　杞伯何以称子左氏传曰公卑杞杞不共也襄公之世杞子来盟传曰贱之也杞侯自贬以朝大国则曰伯鲁人卑之则又曰子春秋从史文而鲁恶见矣
　　夏六月庚寅齐侯昭卒
　　秋八月乙未葬齐孝公
　　乙巳公子遂帅师入杞
　　内入国不日【据无骇帅师入极入杞】必公将而后日此大夫也则其日何甚之也杞桓公来朝公卑之【以子男礼见】使公子遂帅师入杞责无礼焉僖公重小国之币而薄姑姊妹之恩故日以甚之也
　　冬楚人陈侯蔡侯郑伯许男围宋
　　此楚子也其称人何鲁君将犹称人也楚从陈蔡郑许之君以围宋而序诸侯之上则曷为但人之所以正楚之罪也楚强甚矣虽桓公盛时楚犹未尝一日而忘诸夏桓公卒楚得卫得曹得鲁而从陈蔡郑许之君以围宋楚之得志于诸夏未有甚于此时者然召陵之烈未泯而晋文之义已信于诸侯宋之不诎于楚者以有晋也楚虽欲一日得志于诸夏不可得也故虽序于诸侯之上犹人之信中国之大义以正其罪也
　　十有二月甲戌公防诸侯盟于宋
　　其日以公在也【例在二十一年】叶少蕴曰诸侯不序前目后凡也僖公附楚者也楚子居申而后使子玉去宋则是防非觧围也宋犹在围则何以宋地盟于宋国之外是于宋矣
　　二十有八年春晋侯侵曹晋侯伐卫
　　侵曹伐卫讨其附楚也杜元凯曰再举晋侯曹卫两来告也孙明复曰曹卫楚与国也晋侯将救宋故侵曹伐衞不言遂者非继事也侵曹既反而后伐卫也李尧俞曰遂者因近适逺之辞曹逺卫近不得以为继事而言遂也
　　公子买戍衞不卒戍刺之
　　晋伐衞而鲁戍之欲拒晋以与楚也刺杀也内杀大夫曰刺左氏传曰楚人救衞不克公惧于晋杀子丛以説焉谓楚人曰不卒戍也其不日何【据刺公子偃书日】以僖公背晋即楚而贼杀其亲以两説于晋楚故异之也
　　楚人救衞
　　陈氏传曰楚尝救郑不书【见传僖公六年二十二年】于是始书以为晋文之伯楚欲救而不能也
　　三月丙午晋侯入曹执曹伯畀宋人
　　其日谨其事也外入国不日虽君将不日【据哀八年宋入曹】必伯者有讨于诸侯而后日谨之也不言执之者蒙上文也公羊传曰称侯而执者伯讨也称人而执者非伯讨也晋侯侵曹而曹不服于是入曹执曹伯故蒙上文晋侯予之以讨罪也孙明复曰晋侯入曹执曹伯不归于京师而畀宋人甚矣称晋侯者执得其罪也孙莘老曰晋侯能扶大义以讨叛国而尊王室故春秋予之也
　　夏四月己巳晋侯齐师宋师秦师及楚人战于城濮楚师败绩【衞地】
　　是宋公齐国归父秦小子憖也则何以但称师宋公不与战大夫将恒称人也髙抑崇曰城濮衞地及楚人战者与救衞之师战也楚之强甚于齐桓之时晋文公一战胜楚终文以及襄之世楚人不敢复窥中国则功莫盛于此矣董仲舒曰战不若不战然而有所谓善战盟不若不盟然而有所谓善盟故城濮之战召陵之盟皆春秋之所予者以其俱有攘夷狄之功也
　　楚杀其大夫得臣
　　此成得臣也其不称氏何【据楚杀公子例不去公子】讨当其罪也礼谋人之军师败则死之谋人之邦邑危则亡之晋侯之入曹也楚子使申叔去谷使子玉去宋曰无从晋师子玉不从请战战焉楚师大崩则其罪宜讨者也春秋称国以杀大夫有非其罪者矣苟杀之非其罪则讥不止专杀也于是楚以罪讨其大夫而与杀非其罪者同文则是非何以辨焉故得臣令尹也但名之以辨于称国以杀大夫而不当其罪者舍是则楚宜申宋山皆讨当其罪者也虽然春秋又有惧焉法以辅治有天下国家者所以兴衰也故战胜而或废法则终必削虽败而能用法则后必彊城濮之败子玉死之楚是以兴邲之战荀林父免焉晋于是为不竞矣
　　衞侯出奔楚
　　五月癸丑公防晋侯齐侯宋公蔡侯郑伯衞子莒子盟于践土【郑地】
　　于是王子虎实盟诸侯则曷为不书讳之也【据洮之盟书王人】周之制诸侯有疑则盟于防同王官之伯临之伯不盟也故齐桓公盟王人不敢盟宰周公不敢以所不信施于尊者晋文公一战胜楚不能自信于诸侯作王宫致天子而屈王子于盟襄王下劳晋侯策命专征不能委任方伯而以大臣盟诸侯于王所是以天子与斯盟也故王子虎不书使若诸侯自相盟然为天王与晋侯讳之所以尊王室而全伯者之功也其日何以文公尊王定伯不俟再举同之葵丘也胡侍讲曰叔武受盟称子立以为君也
　　陈侯如防
　　刘侍读曰如防闻防自至也孙明复曰来不及盟也
　　公朝于王所
　　践土之诸侯也其但言公何非期防不序也曷为先言防后言朝得见乎天子而后志之也朝王日【据下壬申着例】此何以不日盟之日也见诸侯已盟而后见乎天子非防盟则不见也天子所在曰王所【据觐礼】谷梁传曰朝不言所言所非其所也公羊传曰曷为不言公如京师天子在是也天子在是则曷为不言天子在是不与致天子也
　　六月衞侯郑自楚复归于衞
　　君归言复已失国之辞也凡执君归不言复必奔君而后言复执犹未絶于衞也故执不月必奔而后月执而归不月必奔而归而后月执未失国也奔已失国也衞侯出奔不名则复归何以名叔武立矣不可以无辨也归君不言自此其言自何恶自楚也以其叛中国即蛮荆而得免于诛故言所自以见其罪也何休氏曰刺归有罪也天子所以陵迟者为善不赏为恶不诛衞侯出奔楚当絶不当废叔武而反衞侯令杀叔武也
　　衞元咺出奔晋
　　愬杀叔武也杀叔武曷为不书春秋举重衞侯之罪莫重于叛中国故一见之也由僖公而上政不在大夫故外大夫无书奔者自元咺而后大夫益专其出奔非有罪则彊家相倾苟为不然则亦闗乎一国之故与公子之未命者异故悉书之
</div>
    <div class="pagination">
<a href="春秋集传_page10.html">上一页</a><span>...</span><a href="春秋集传_page6.html">6</a><a href="春秋集传_page7.html">7</a><a href="春秋集传_page8.html">8</a><a href="春秋集传_page9.html">9</a><a href="春秋集传_page10.html">10</a><span class="current-page">11</span><a href="春秋集传_page12.html">12</a><a href="春秋集传_page13.html">13</a><a href="春秋集传_page14.html">14</a><a href="春秋集传_page15.html">15</a><a href="春秋集传_page16.html">16</a><span>...</span><a href="春秋集传_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
