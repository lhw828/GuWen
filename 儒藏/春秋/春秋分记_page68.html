<!DOCTYPE html>
<html>
<head>
    <meta charset="UTF-8">
    <title>春秋分记 - 第 68 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋分记 - 第 68 页/共 122 页</h1>
    <div class="content">　　襄十九年盟于督扬齐地也见前祝柯
　　平阳有四
　　宣八年城平阳鲁地也曰东平阳今沂州新泰县昭二十八年赵朝为平阳大夫晋地也今平阳府临汾县
　　哀十六年卫侯饮孔悝酒于平阳卫地也今滑州胙城县
　　二十七年盟于平阳鲁西地也曰西平阳今袭庆府邹县
　　平隂有二
　　襄十八年御诸平隂齐地也在济北今东平府平隂县昭二十三年晋师在平隂王畿也在河阳今西京洛阳县北
　　汜有四
　　僖二十四年襄王处于汜郑地也今汝州襄城县三十年秦军汜南亦郑地也今开封府中牟县
　　成四年取汜祭亦郑地也今孟州汜水县
　　昭二十二年王师军于汜王畿也
　　扈有二
　　庄二十三年盟于扈郑地也今原武县
　　昭元年夏有观扈古国也今京兆府鄠县
　　琐有三
　　襄十一年还次于琐郑地也今东京尉氏县
　　昭五年防楚子于琐楚地也
　　定七年盟于沙卫地也亦曰琐今北京元城县
　　中牟有二
　　郑之中牟今东京中牟县在河南尔雅曰郑有圃田郭璞注曰今荥阳中牟县西圃田泽是也汉书音义臣瓉案河南中牟春秋之时在郑之疆内及三卿分晋则为魏之邦土
　　定九年晋车千乗在中牟晋地也在河北赵世家曰献侯即位治中牟按赵界自漳水以北不及河南臣瓉云案此中牟当在漯水之上
　　荥泽有二
　　闵二年卫人及狄人战于荥泽卫地也在河北
　　宣十二年楚潘党逐之及荥泽郑地也在荥阳
　　儵有二
　　文十六年禆儵鱼庸三邑也
　　十七年将悉敝赋以待于儵郑地也与晋接境
　　解有二
　　僖十五年内及解梁城晋地也今解州
　　昭二十二年王师军于解王畿也今洛阳
　　蒍有二
　　隐十一年王取蒍邘之田于郑郑地也
　　僖二十七年子玉治兵于蒍楚地也
　　骀有二
　　昭九年魏骀芮歧毕吾西土王畿也今京兆府武功县哀六年毛迁孺子于骀齐地也【郑樵以为鲁地误也】
　　匡有三
　　僖十五年遂次于匡卫地也今东京长垣县
　　文元年卫侵郑伐緜訾及匡郑地也今东京扶沟县地十一年防于承匡宋地也今拱州襄邑县
　　潞有二
　　宣十五年潞子婴儿之夫人赤狄之潞也今潞州潞城县
　　哀八年鲍子及潞齐邑也
　　垂有三
　　隐八年宋公卫侯遇于垂卫地也今兴仁府乘氏县宣八年仲遂卒于垂齐地
　　定十三年齐侯卫侯次于垂葭亦卫地也今济州
　　瑕有六
　　桓六年楚师军于瑕随地也
　　僖三十年许君焦瑕晋二邑也在河南
　　成六年居郇瑕氏之地晋地也今解州西南
　　十六年楚师还及瑕楚地也今亳州蒙城县
　　哀六年城邾瑕鲁地也今济州任城县
　　七年囚诸负瑕鲁地也今袭庆府瑕丘县
　　圉有四
　　襄二十六年从卫师败之圉卫地也
　　昭五年郑伯劳诸圉郑地也今东京雍丘县
　　二十二年伐东圉王畿也今洛阳县
　　二十六年遂军圉泽亦王畿也
　　制有二
　　隐元年制岩邑郑地也今荥阳县
　　五年不虞制人北制亦郑地也今汜水县
　　蒙有二
　　庄十二年蒙泽宋地也今拱州考城县
　　哀十七年盟于蒙鲁地蒙山也今沂州新泰县
　　濮有三【皆卫地】
　　庄二十七年防于城濮
　　僖二十八年盟于宛濮今东京长垣县
　　定八年盟于曲濮
　　郥有二
　　昭十九年郥阳封人之女奔之生大子建二十三年楚大子建之母在郥蔡邑也
　　定十三年次于垂葭实郥氏卫地也今济州钜野县
　　棫林有二
　　襄十四年伐秦次于棫林注云秦地
　　十六年次于棫林注云许地

　　春秋分记卷三十五
　　钦定四库全书
　　春秋分记卷三十六　　　宋　程公説　撰书十八
　　礼乐书第一
　　宗周功徳自文武出衰于厉幽文武之基息矣礼乐赏罚自天子出降而诸侯天子之重去矣春秋之作圣人谨乎名分者于以存礼乐于将坠扶王室于既防也而自隐公始其以昉乎东迁而为十世之始欤不书即位知受命之正自是失矣与邾仪父宋人盟皆书曰及知盟誓之礼自是违矣来赗仲子而冢宰书名则以训嫡庶名分之乱也祭伯朝鲁直书曰来则以正人臣私交之失也贡赋不共而武氏子来求赙朝觐不时而凡伯南季来聘况僣郊僣羽大雩禘祭雉门两观举先王之制而蔑之春秋可勿作乎鲁在春秋为礼义国若曰犹秉周礼若曰周礼尽在鲁若曰诸侯于是观礼则礼乐必有考信者而以僣自怙岂周公制作本防哉明堂位曰四代之服器官鲁兼用之此末造也而谓成王之赐与周公之受者妄也如曰成王以天子礼乐康周公又曰命鲁公世祀周公以天子礼乐祭统亦云赐之以重器朱干玉戚以舞大武八佾以舞大夏凡此皆汉儒杂记非吾孔氏雅言也尝考于诗书得之矣周公相成王也制礼作乐颁度量而天下服其亦谨于礼矣礼之有天子诸侯之别由古以来未之有改也成王其忍废诸惟锡之山川土田附庸以为周公报而命尔元子俾侯于鲁实寓曲留周公之至心传者曰周公拜前鲁公拜后此殊典也周命诸侯班班册书则无有是矣及公在丰将殁欲葬成周公薨成王葬于毕告周公作亳姑孔安国曰不敢臣周公故使近文武之墓此又侈其报于既殁感之切待之厚于是乎证然方公之留治洛也成王以秬鬯二卣绥寜公使之明禋于文武言公之功可以荐神明而无媿而曰拜手稽首以承文武休享则君臣之际严矣公曰予不敢宿则禋于文王武王是公未尝居此锡且弗敢宿留王命也成王之恭周公之孚皆可以示万世诗书之所载孔子之所删定吾斯从之矣平辂既东礼废乐坏迄于春秋诸侯贪冒侵欲不忌鲁因以并縁曰吾固周公子孙也而僣佚渐啓闻诸传曰昔者鲁惠公使宰让请郊庙之礼于天子天子使史角往惠公止之其后在鲁实始为墨翟之学故使成王之世而鲁已郊则惠公又奚请惠公请之则是鲁未始有天子礼乐成王初不之赐伯禽亦莫之受也隐继惠而立天下无道至是而兆成矣春秋始隐则惠之始僣不得书待郊有变而书之圣人防意也然鲁则亦有不安者焉周之郊以长至而鲁郊于啓蛰曰吾以祈农事半圭曰璋白藏天子青藏诸侯青黒縁者天子之寳而鲁之寳璋判其白弓綉其质青其纯制异而不齐礼駮而不纯此周制所无有鲁之子孙咸窃而乱之昔者夫子入大庙每事问非惑之盖疑之也诸侯之庙而有天子礼乐故问以见正焉是以为礼也驯至大夫之世三臣设拨视桓楹季氏旅于泰山皆窃礼之不中而舞八佾以雍彻敢于僣天子之乐降而陪臣执国命则从祀先公窃寳玉大弓皆肆为之其源盖有自而又何诛焉若乃列国之制春秋所不详録宋礼之旧夫子谓不足证而呉楚之即夷则非可以论礼第采传文列诸下方备着鲁一代行事于上以传世变云
　　王狩一
　　左氏晋侯召王以诸侯见仲尼曰以臣召君不可以训故书曰天王狩于河阳非廵狩而曰狩所以伸天子之尊罪晋侯之不臣也
　　僖二十八年天王狩河阳
　　王臣聘鲁者八
　　周礼时聘结诸侯之好诸侯朝于天子则天子报聘于诸侯所以通上下之情也春秋王室愈卑鲁未尝朝天子而遣使聘鲁者八则礼用之非宜矣故在周盛时用之为礼于春秋为非宜谷梁曰聘诸侯非正也曰非正其以是欤
　　隐七年凡伯　　　　　九年南季
　　桓四年宰渠伯纠　　　五年仍叔之子
　　八年家父　　　　　　庄二十三年祭叔僖三十年宰周公　　　宣十年王季子
　　来求者三
　　先王制九等之贡以令天下无有逺迩毕献方物车服器用非特供王之奉又以班宠邦国闻有锡诸侯未闻有求于诸侯也春秋邦国贡赋不入虽防纪之具车服之用帑金之费不能自给反求乎下着非礼矣谷梁传曰归死者曰赗归生者曰赙归之者正也求之者非正求之为言得不得未可知之辞也又曰求车非礼也求金甚矣
　　隐三年武氏子来求赙
　　桓十五年天王使家父来求车
　　文九年毛伯来求金
　　归赗脤者三
　　车马曰赗珠玉曰含脤膰之礼以亲兄弟之国礼也平王赗妾母于前襄王加赐妾母于后敬王不待助祭而归脤非礼也
　　隐元年宰咺归赗
　　文五年荣叔归含且赗
　　定十四年石尚归脤
　　来锡命者三
　　桓公篡立生而王不能讨死又加宠文公居防未终成公未尝入觐而锡之命着非礼也
　　庄元年荣叔来锡公命
　　文元年毛伯来锡公命
</div>
    <div class="pagination">
<a href="春秋分记_page67.html">上一页</a><span>...</span><a href="春秋分记_page63.html">63</a><a href="春秋分记_page64.html">64</a><a href="春秋分记_page65.html">65</a><a href="春秋分记_page66.html">66</a><a href="春秋分记_page67.html">67</a><span class="current-page">68</span><a href="春秋分记_page69.html">69</a><a href="春秋分记_page70.html">70</a><a href="春秋分记_page71.html">71</a><a href="春秋分记_page72.html">72</a><a href="春秋分记_page73.html">73</a><span>...</span><a href="春秋分记_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
