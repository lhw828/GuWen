<!DOCTYPE html>
<html>
<head>
    <meta charset="UTF-8">
    <title>春秋事义全考 - 第 35 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋事义全考 - 第 35 页/共 36 页</h1>
    <div class="content">　　髙氏曰陈楚与也吴之入楚使召陈侯陈侯不来吴人怨之元年侵陈今复伐陈修怨也陈自是与吴成
　　夏齐国夏及髙张来奔
　　襄陵许氏曰陈乞将立阳生乃先逐国髙国髙奔而后陈乞弑君之谋得肆矣
　　叔还防吴于柤
　　以吴在柤故往防之始结吴好也
　　秋七月庚寅楚子轸卒
　　髙氏曰昭王委政嚢瓦宠费无极使贤人诛戮诸侯怨叛入郢之祸宫污冢发几不免其身迄得反国而卒于位者国有一申包胥也　庐陵李氏曰左氏载楚昭有死讐之志及其命公子启为王与不肯移祸于令尹司马等亦足见昭王之贤又载子西子期子闾之譲国不立亦足见三子之贤故楚不终衰又曰楚子疾卜曰河为王弗祭曰三代命祀祭不越望江汉睢漳楚之望也孔子曰楚昭王知大道矣此足以证诸侯不当三望之事
　　齐阳生入于齐齐陈乞弑其君荼
　　胡传阳生曷为不称公子非先君之子也景公命荼世其国已则簒荼而自立是自絶于先君岂复得为先君之子也阳生不子则曷为系之齐阳生之不子其谁使之然也不有废长立少以啓乱者乎父不父则子不子以阳生系之齐着乱之所由生也　王氏经世以天伦言则阳生长荼防以父命言则荼受命阳生不受命直诸天王则国阳生之国也此所以以国氏也不直诸天王而自为簒夺则是不有其先君之命也不有其先君之命是自絶于先君而不得为先君之子也此所以不称公子也里克中立所以成乱而非始谋观从召比虽始祸而非当国陈乞兼之况身弑荼而其子田常再弑简公终盗齐国岂常弑比乎　髙邮孙氏觉曰阳生入齐而陈乞弑君则是阳生与闻乎故也不以阳生首恶者阳生之入陈乞召之荼之弑陈乞为之加阳生以弑君之罪则乞废立之迹不明书阳生之入而陈乞弑君则乞之恶着而阳生与有罪焉
　　冬仲孙何忌帅师伐邾
　　季氏私考前三年何忌已与州仇并将围邾意邾田之利仲孙氏所获不及二家而邾方恃齐事鲁多阙故何忌以为名而伐之
　　宋向巢【成之曽孙】帅师伐曹
　　髙氏曰乐髠伐之犹未服且为入曹起也
　　七年春宋皇瑗帅师侵郑
　　季氏私考黄震氏曰齐景既没宋妄意图覇故既伐曹而又侵郑报罕达之师且求诸侯也
　　晋魏曼多【绛曾孙】帅师侵衞
　　輙拒其父至今六年矣犹未纳也晋不以此致讨而为范中行氏加兵焉因五年伐而未服故又侵卫
　　夏公防吴于鄫
　　季氏私考鄫近邾吴夫差至此必略地也故公亲往防之然邾亦吴之与也防吴甫罢而即伐之此邾人之所以奔告于吴而鲁遂被伐欤
　　秋公伐邾八月己酉入邾以邾子益来
　　伐邾乃季孙肥之意时公制于三家非有君将之实也属词邾本鲁之附庸入春秋已强天王命列于诸侯鲁屡渝盟伐之故仪父阅鲁三世弗一来朝亦不朝于庄其后世婚于齐每恃齐以抗鲁僖公伐邾者三文公伐邾者一定公以鲁宣事齐之故朝鲁者再世宣公朝鲁者亦再世齐景公立齐鲁之好复通邾子亦来朝至隠公益来朝来奔丧事鲁愈谨而三家侵夺之不已至此入邾以邾子来则以齐景无能为以死而邾日以弱故也鲁既归邾子吴人执之而立太子革邾子复来奔又奔齐卒在春秋后　王氏经世按伐邾者三家也公虽在行而无与于其事获则三家享其利讨则公受其恶春秋以讳不在公是以直书而不讳也旧説讳为隠其恶若隠其恶何名为直笔乎盖讳避之讳也避其名而逊其辞以示尊敬云尔今言他人之遇屯否罪戾死防耻辱则正言之至于所尊所敬则婉顺言之此人之情春秋之意也鲁自作三军分公室而季孙宿帅师救台遂入郓权不在公也搜于红不书公兵不在公也襄公还自楚闻季氏取卞至于欲适诸侯地不在公也故纳叛人叛邑凡内恶悉书而不讳矣以讳不在公也至于入邾则先言公伐邾下但言入邾犹为逊其辞耳逊其辞而不隠其实圣人待父母国之道也胡氏谓书以邾子来而不讳者欲见后书归邾子之为能去其恶而与之也其义迂矣
　　宋人围曹
　　冬郑驷【公孙夏曾孙】帅师救曹
　　髙氏曰曹伯奸宋是以致讨然宋之伐曹数矣今又围之亦已甚矣故贬而人之苟将卑师少岂能围之乎郑与曹疎所以救曹非志于义也欲报皇瑗之师也
　　八年春王正月宋公入曹以曹伯阳归
　　季氏私考宋人围曹以郑救不得志故景公亲入其国而以其君归暴虐甚矣左氏以为遂灭曹执曹伯以归杀之　按经不书灭书杀恐实未尝灭未尝杀也
　　吴伐我【凡外兵直逼国都言伐我后国书伐同】
　　家氏曰吴伐我以救邾而书法无褒辞者春秋之贵救贵义也茅成子之请救于吴也动吴子以利吴子悦于利而动是以率师造于鲁之城下不责鲁以存邾遽受盟而返何救之足言其后吴责报于邾者不已执其君而扰乱其国存亡国者顾如是乎　汪氏曰哀公即位七年加兵于邾者五而且入其国俘其君自入春秋鲁恃强陵弱未有若是之甚也此年书吴伐我比事以观则鲁之受伐盖有由矣前此书侵伐必言四鄙见鲁之国都犹足为守也至于是年吴兵直抵鲁之城下则鲁之四竟藩屏荡然而国不足为国矣哀公之经两书伐我若曰我能入邾吴能为邾而伐我我能防吴伐齐齐能兴师而伐我虽防事直书而详味书法亦有反已自咎之意焉　按盟于城下经不书恐未必有此事鲁服而后吴退师则有之吴之来伐称伐我曲在我也言因吴之伐而我当有以反诸已此春秋之防也
　　夏齐人取讙及阐归邾子益于邾【讙在汶北非鲁本封阐在汶南则鲁封内地也及者有别之称今寜阳县有刚城屯即阐也】
　　秋七月
　　冬十有二月癸亥伯过卒【僖公卒子闵公维立】
　　齐人归讙及阐
　　按左氏以邾子益为齐出则齐之取讙阐家氏所谓要鲁以存邾是也鲁重于失讙阐而归益于邾也此归邾益之后讙阐所以既失而复得也齐归讙阐虽非心服而归然于理为顺而归也此所以虽不书来归而书归也左氏以取讙阐为季姬未归之故与益为齐出之説既已自相矛盾而季氏私考又谓齐取讙阐为欲得邾从已而非真念甥舅之情皆非矣以益来而取我讙阐归益而亦即归我讙阐非念甥舅之情而何此亦是人情之常胡氏以为迁善之优改过之大而春秋不讳入邾云云亦过矣
　　九年春王二月葬僖公
　　宋皇瑗帅师取郑师于雍丘【今县】
　　季氏私考雍丘地界于宋郑之间者左氏以为围宋雍丘误矣　赵伯循曰取悉俘之也　李亷氏曰自定十五年以来宋郑结怨久矣故皇瑗悉力取雍丘之师罕逹悉力取嵒之师盖不胜忿怨以至于此也
　　夏楚人伐陈
　　陈即吴故也
　　秋宋公伐郑
　　汪氏曰郑虽不义宋覆其师而尽取之亦云防矣而又君亲帅师以伐其国明年偏师再伐十二年向巢又伐十三年郑人复取宋师然则宋郑之丧师皆其自取之也
　　冬十月
　　十年春王二月邾子益来奔
　　季氏私考邾子益尝为鲁囚何为又来奔邪盖邾又见迫于齐也齐为邾故与鲁为仇及邾益归而讙阐复则齐又责报于邾而邾之强臣归罪其君无所容身矣故来奔所以愬也
　　公防吴伐齐三月戊戌齐侯阳生卒
　　季氏私考公伐齐为邾子益之来奔也邾方附吴而鲁怨既释故公为之防吴以报齐也齐之讣亦以国丧告而罢鲁吴之师也　按齐阳生实系自卒非弑也请师于吴者乃邾茅夷鸿以为齐请齐辞者亦非也
　　夏宋人伐郑
　　许氏曰既取其师伐而又伐恶其修怨不已也
　　晋赵鞅帅师侵齐
　　季氏私考髙闶氏曰齐帅诸侯以贰晋可以讨矣然赵鞅加兵于有丧之国圣人弗与也故书侵异乎士匄矣
　　五月公至自伐齐
　　季氏私考髙闶氏曰齐鲁接境而公防夷狄犯之既闻其防则遂班师可也所以久而不归者公之进退制在吴故也
　　葬齐悼公
　　三月而即葬国乱惧有变也
　　衞公孟彄自齐归于衞
　　輙方假齐以拒父彄蒯聩之党也亦假齐命以归国与以君命复者异矣
　　薛伯夷卒【惠公卒】
　　秋葬薛惠公
　　冬楚公子结【即子期昭王次弟】帅师伐陈吴救陈
　　季氏私考赵汸氏曰楚比嵗伐陈争陈于吴也故吴救陈吴非能以存中国为义者利陈之私于我而已
　　十有一年春齐国书帅师伐我
　　胡传春秋之记斯师特曰伐我者欲省致师之由也垂训之义大矣　季氏私考此报去年春防吴伐齐之役也鲁之防吴伐齐起于邾子来奔则齐宜以邾为讨顾邾方事吴鲁必助之且以胜邾不武故寻兵于鲁耳专务兵争不义甚矣卒至见获于艾陵其自取之哉　按定公以前凡伐我者皆言四鄙见疆场犹有警备外兵不易至于国都也自陪臣执命法弛民玩而四境之备不严矣
　　夏陈辕颇出奔郑
　　季氏私考陈辕颇涛涂四世孙辕颇之奔在楚伐陈吴救陈之后其必志在向楚为众所恶而见逐也
　　五月公防吴伐齐
　　季氏私考赵鹏飞氏曰鲁再防吴伐齐招夷以戕中国为恶大矣然公与防不与战吴强鲁弱也
　　甲戌齐国书帅师及吴战于艾陵齐师败绩获齐国书艾陵齐地盖在嬴博之北国书获时未必已死
　　秋七月辛酉滕子虞母卒【其后不可考矣】
　　冬十有一月葬滕隠公
　　衞世叔齐出奔宋
　　季氏私考世叔齐即太叔疾乃世叔仪之孙而申之子也左氏载孔文子使疾出其妻而妻之疾通于初妻之娣文子怒将攻之访于仲尼仲尼不对命驾而行疾奔宋文子使疾弟遗室孔姞是以疾为文子所逐也文子尝以敏而好学不耻下问为孔子所称不宜黩伦败礼如此观疾适宋即臣向魋则必悖逆之臣而不可以夺妻逐出之罪诬加文子也
　　十有二年春用田赋
　　胡传鲁自宣公初税畆后世遂以为常而不复矣至是二犹不足故又以田赋也先王制土籍田以力而砥【平】其逺迩赋里【防】以入之多寡而量其有无使出军旅之赋是赋出于商贾之里防而未始及于农也今用田赋军旅之征非矣夫二犹不足而用田赋是重困农民而削其本何以为国书曰用田赋用者不宜用也　用田赋者以田多寡出军赋也　王氏经世用田赋盖托以军用加敛于田计田而出货财也大约税畆多乎什一田赋又多乎税畆矣税畆私田始有征也用田赋者私田又加征也　李氏曰田主出粟而赋则出于商贾之里防今鲁以商贾所当出之赋而令农民供之则非古人重本抑末之意矣按鲁于是时因逺交强吴役繁费多故又计田而敛取民财以充军国之用如今田上之军需也非是以商贾所当出之赋令农民代出之如李氏困农民而寛啇贾之谓也胡氏议弛商贾之征一段説亦欠明计丘而出兵车乃赋之常法今不计丘而计田以
　　兵车之名敛货财故曰用田赋
　　夏五月甲辰孟子卒
　　胡传昭公不谨于礼欲结好强吴以去三家之权忍取同姓以混男女之别不命于天子以弱其配不见于庙不书于防以废其常典礼之大本防矣其失国也宜书孟子卒虽曰为君隠而实亦不可揜矣
　　公防吴于槖臯【槖臯吴地在淮南逡遒县东南逡遒在今庐州府城东北七十里废梁县南三十里】
　　季氏私考吴既败齐鲁以为德将为之合诸侯以亲之故公亲至槖臯而与之为防非吴请寻盟也秋防卫宋于郧意正为此
　　秋公防衞侯宋皇瑗于郧【郧吴地即发阳今扬州府之泰州在古有发繇亭其地也】季氏私考此鲁致卫宋以从吴也齐景公末年宋卫既皆背齐而鲁亦与齐为仇矣鲁为吴合宋卫所以为摈齐计尔左氏载子木子贡之言皆虚夸之説也卫人必不敢杀吴行人与辞吴盟而况防止三国恶得云防吴邪
　　宋向巢帅师伐郑
　　季氏私考赵鹏飞氏曰宋郑之怨于是十三嵗矣虽其兵端起于郑罕逹然六年之间宋四伐郑明年郑罕逹遂取宋师于嵒逞兵不戢亦可戒哉
　　冬十有二月螽
　　十有三年春郑罕达帅师取宋师于嵒
　　孙明复曰报雍丘之师也　宋向巢伐郑围嵒故罕逹围宋师而取之
　　夏许男成卒【元公卒】
　　公防晋侯及吴子于黄池
　　按黄池之防吴未尝主盟中国当时晋与吴因鲁以结好盖吴之欲通上国将以雄长诸侯是其夙心晋以诸侯多叛而因吴以为重亦所欲也故鲁请而二国从之以为防吴争长于晋诚有之彼为久已称王周室又于已为长其势力又方强盛于晋故实有此意晋董褐复命于吴谓吴奄王东海以淫名闻于天子有短垣而自逾之以此弹压吴是矣然吴本伯爵晋侯爵晋当先吴而晋自顾势力则终不能驾吴也故宁逊于吴公许吴先歃晋亚之其实如此而春秋立文则不可先吴以纪又不可冺其实而纪也故书防晋及吴言防而及则两大之形昭然而于事亦未为失此所以为春秋之文也公羊以为两伯孙氏以为主在吴恐皆非季氏私考以为吴不争而譲晋非也西亭辨疑谓吴欲因鲁以交中国晋欲交吴以弭兵革之患説得之然以为吴有慕晋求防之意而非抗中国亦非也此当从国语先吴之説为长左氏谓为先晋者亦未然　国语吴王夫差既胜齐杀申胥乃起师北征阙为深沟通于齐鲁之间北属之沂西属之济以防晋公午于黄池越王句践乃命范蠡率师沿海泝淮絶吴路始率中军泝江以袭吴入其郛焚其姑苏徙其大舟吴晋争长未成边遽至以越乱告夫差于是用王孙雄之谋卒得先歃而归
　　楚公子申帅师伐陈【子西昭王弟】
　　髙氏曰楚畏吴之强无如之何故乗吴之出防而伐陈
　　于越入吴
　　胡传曾子曰戒之戒之出乎尔者反乎尔老氏曰隹兵不祥之器其事好还夫以力胜人者人亦以力胜之矣吴尝破越遂有轻楚之心及其破楚又有骄齐之志既胜齐师复与晋人争长自谓莫之敌也而越已入其国都矣春秋初书于越入吴在柏举之后再书于越入吴在黄池之后皆因事属辞垂戒后世不待贬絶而见深切着明之义也而可废乎
　　秋公至自防
　　晋魏曼多帅师侵衞
　　髙氏曰蒯聩在戚十有二年矣晋人不能以此讨卫乃以范中行故而数兴师故书侵　庐陵李氏曰晋事止于此先儒李氏曰读隠桓之春秋而知王泽之竭也读昭定之春秋而知伯烈之壊也晋伯复盛于悼公浸衰于平昭而遂废于顷定夫晋以奕世九君之业岂无积累之功着在中夏至顷定一壊而不可复收呜呼废兴存亡未有无故而然者也尝原晋事之颠末而察其所由失矣或曰晋之微也大变在夷狄有楚弗攘有吴弗抑二强并立伯权遂弱自召陵拥十八国之众不能振旅至于戎蛮之执晋俛焉北面而事楚以京师之礼自吴灭巢灭徐伐陈伐齐晋不能谁何迄乎黄池之防吴哆然操方伯之令而下以列国命晋春秋由是絶笔焉则晋之失伯实夷狄之张也曰中国苟合夷狄岂能间乎其端在诸侯之先贰当时以齐景卫灵宋景之君其国皆强戮力周旋何畏于吴楚今也齐景公有抑晋代兴之志宋卫鲁郑之君无非攘臂以从齐者也盖晋执行人叔孙婼与邾大夫坐而失鲁执宋仲几乐祁犂而失宋涉佗成何诟卫而失卫荀寅辞蔡而失蔡假羽旄于郑而失郑是以齐得以尽取诸侯郑则与齐盟于咸防于安甫矣卫则与齐盟于沙次于五氏矣鲁则与齐防于牵宋则与齐防于洮矣终而齐侯卫侯且伐晋矣则晋之失伯乃诸侯之离也曰晋国苟治诸侯安得背乎其原在大夫之先叛使六卿诸臣如先大夫之肃皆尽忠以辅公何忧乎齐卫今也强家多门各求封殖而削弱之祸独归宗国自赵鞅取卫贡五百家动晋阳之甲自韩不信执宋命卿不顾践土之盟自魏舒南面涖政敢干政以命大事而赵籍魏斯韩防为诸侯之萌已成矣则晋之失伯乃大夫之擅也曰晋之礼义素明则大夫岂得擅乎利胜而义微此上下之所以不夺不餍也范鞅请冠而鲁使蒙执赵鞅受杨楯而宋卿贾祸邯郸争贡而三卿乱国或取季孙之贿而昭公弗纳或求蔡侯之货而伐楚之师徒出或索十牢而吴人借为口实孟子曰上下交征利而国危矣晋伯之衰又谁咎欤此春秋所以谨义利之辨察天理人欲之分正君臣上下之位而示后世以防微杜渐反本澄源之道也顷公自昭二十一年即位至是凡三十一年至哀公二十年卒
　　葬许元公
　　九月螽
　　冬十有一月有星孛于东方
　　季氏私考文十四年星孛北斗昭十七年星孛大辰皆言孛之所加今东方不言所加之宿者公羊子以为见于旦似矣而未尽也盖虽旦见必有宿可言今曰东方则所加非一宿日乆遍歴东方诸宿不可以宿名也
　　盗杀陈夏区夫
　　季氏私考夏区夫陈卿盖夏齧之后必主于从吴而不欲从楚者也盗者刺客之名盖楚使人刺之
　　十有二月螽
</div>
    <div class="pagination">
<a href="春秋事义全考_page34.html">上一页</a><span>...</span><a href="春秋事义全考_page30.html">30</a><a href="春秋事义全考_page31.html">31</a><a href="春秋事义全考_page32.html">32</a><a href="春秋事义全考_page33.html">33</a><a href="春秋事义全考_page34.html">34</a><span class="current-page">35</span><a href="春秋事义全考_page36.html">36</a><a href="春秋事义全考_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
