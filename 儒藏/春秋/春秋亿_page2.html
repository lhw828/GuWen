<!DOCTYPE html>
<html>
 <head>
  <meta charset="utf-8"/>
  <title>
   春秋亿 - 第 2 页/共 2 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   春秋亿 - 第 2 页/共 2 页
  </h1>
  <div class="content">
   钦定四库全书
　　春秋亿卷四
　　明　徐学谟　撰
　　文公
　　元年春王正月公即位谷梁曰继正即位正也于是僖未而即位何也即位必歳首不可以缓故而旷年无君也二月癸亥日有食之杜氏曰不书朔官失之也天王使叔服来防谷梁曰曰防其志重天子之礼也夏四月丁巳我君僖公杜氏曰七月缓也天王使毛伯来锡公命谷梁曰礼有受命无锡命锡命非正也晋侯伐卫来告书也叔孙得臣如京师左氏曰拜锡命也卫人伐晋以不朝晋也秋公孙敖防晋侯于戚左氏曰晋侯疆卫戚田故公孙敖防之也冬十月丁未楚世子商臣弑其君髠来告书也书世子书君示不子不臣也公孙敖如齐即位而卿出聘继好礼也　二年春王二月甲子晋侯及秦师战于彭衙秦师败绩秦伐晋而先晋侯者与应兵也丁丑作僖公主僖公十有五月矣始作主慢也三月乙巳及晋处父盟不书公讳也讳与大夫盟耻也先是晋责鲁不朝而公如晋故出不书反不致也夏六月公孙敖防宋公陈侯郑伯晋士縠盟于垂陇公羊注云盟诛商臣也自十有二月不雨至于秋七月纪旱也八月丁卯大事于大庙跻僖公大事大祫也跻僖公升主于闵之上也闵即庶兄也而僖尝臣之何以跻也公羊所谓逆祀也逆祀非礼也冬晋人宋人陈人郑人伐秦报彭衙之役也书人众词也而胡氏以为贬意之也公子遂如齐纳币丧未毕而纳币非礼也　三年春王正月叔孙得臣防晋人宋人陈人卫人郑人伐沈沈溃左氏曰以其服楚故伐之也夏五月王子虎卒王子虎即叔服也公羊曰外大夫不卒此何以卒新使乎我也凿也尹氏常卒之矣何云外大夫不卒也有赴即书春秋例也秦人伐晋左氏曰秦伯伐晋济河焚舟封殽尸而还不书胜败晋师不出也书人众词也胡氏曰贬意之也义系于伐不系书爵书人也秋楚人围江以江近楚也雨螽于宋外灾不书此何以书疑来告也冬公如晋十有二月己巳公及晋侯盟以晋改处父之盟复与晋侯盟善晋之悔过也晋阳处父帅师伐楚以救江谷梁曰此伐楚其言救江何也江逺楚近伐楚所以救江也善之也而胡氏责晋以不能讨商臣之罪而特书救江似也　四年春公至自晋反至书也夏逆妇姜于齐未嫁当称逆女今书妇姜公谷互异公云娶于大夫略之也然则天子不娶于诸侯乎谷云礼成乎齐也此尤不可晓也齐嫁曰女鲁娶曰妇即书逆妇二词原不嫌互异也所以贬者文之禫制未终也狄侵齐以告书也秋楚人灭江甚楚也晋侯伐秦报王官之役也晋师黩矣何以书侯也胡氏曰不讥晋侯深善秦伯也此曲词也义系书伐不系于书人书侯也卫侯使甯俞来聘善脩睦也冬十有一月壬寅夫人风氏薨僖公母也　五年春王正月王使荣叔归含且赗风氏虽庄公之妾而僖公之母也母以子贵王以夫人礼含赗之左氏以为礼也胡氏曰王不宜厚礼妾母而仲尼不称天以谨之也是贬天子矣不称天史略之也或天或不天皆史佚也三月辛亥我小君成风王使召伯来防成风之祔庙不祔庙传无考也胡氏故以王使召伯来防为祔庙之证苛词也夏公孙敖如晋寻盟也秦人入鄀左氏曰以贰楚也秋楚人灭六左氏曰以六叛楚即东夷楚灭之也书灭甚楚也冬十月许男业卒以赴书也　六年春许僖公以防书也夏季孙行父如陈秋季孙行父如晋寻盟也八月乙亥晋侯讙卒以赴书也冬十月公子遂如晋晋襄公书遂公不防也晋杀其大夫阳处父晋狐射姑出奔狄公羊曰射姑杀之也然何以书晋杀之也曰君漏言也君漏言柰何君使射姑将而处父止之也故称国以杀而下书射姑奔也此疑附防之词也岂有不杀而罪上者也其杀与奔皆晋事不可考也凡书杀大夫春秋祗以専罪不问其何事杀之也闰月不告朔犹朝于庙闰亦宜告朔而止朝庙志失礼也　七年春公伐邾三月甲戌取须句书取不宜取也遂城郚因伐邾之师而城之也夏四月宋公壬臣卒以赴书也宋人杀其大夫书宋人者众词也国乱无主而擅杀之也大夫不名义系于杀大夫而名不名不问也戊子晋人及秦人战于令狐先蔑奔秦襄公卒而先蔑迎公子雍于秦秦师送之晋已立灵公矣故有令狐之战而先蔑奔秦书之贬置君之贰也秋八月公防诸侯晋大夫盟于扈以晋立新君也大夫而与诸侯盟志赵盾之専擅也冬徐伐莒公孙敖如莒莅盟莒求援也　八年春王正月夏四月事阙也秋八月戊申天王崩天王者周襄王也冬十月壬午公子遂防晋赵盾盟于衡雍寻扈之盟也乙酉公子遂防雒戎盟于暴戎无防盟书防书盟贬也公孙敖如京师不至而复丙戌奔莒如京师不至而复弃命也奔莒志淫也交贬之也螽志异也宋人杀其大夫司马宋司城来奔杀司马罪専也司城来奔着失守也交贬之也　九年春毛伯来求金公羊曰何以书讥何讥尔王者无求求金非礼也毛伯大夫不称王使当丧未君也夫人姜氏如齐公羊注云奔父母之丧也谷梁注云归寜也二月叔孙得臣如京师辛丑襄王天子防而诸侯不复徃防故书得臣如京师也晋人杀其大夫先都杜氏曰先都下军佐也以作乱讨也三月夫人姜氏至自齐夫人例不致书至示数也晋人杀其大夫士縠及箕郑父胡氏曰称人以杀国乱无政众人擅杀之似也楚人伐郑公子遂防晋人宋人卫人许人救郑楚伐郑而诸侯救之礼也书人众词也胡氏以为救而不及楚师贬凿也夏狄侵齐志猾夏也秋八月曹伯襄卒以赴书也九月癸酉地震书异也冬楚子使荻来聘楚始有大夫也书来聘进之也秦人来归僖公成风之檖成风庄公妾也于僖公为母母以子贵故书僖公成风系之子也曹共公以防书也　十年春王三月辛夘臧孙辰卒卒大夫例也夏秦伐晋志秦之黩也楚杀其大夫宜申书杀志専杀也自正月不雨至于秋七月纪旱也及苏子盟于女栗顷王新立与鲁盟也冬狄侵宋楚子蔡侯次于厥貉志楚渐图霸也　十有一年春楚子伐麇志楚彊也夏叔彭生防晋郤缺于承匡左氏曰谋诸侯之从于楚者也秋曹伯来朝以即位朝也公子遂如宋以有狄难也狄侵齐以及我书之也冬十月甲午叔孙得臣败狄于咸志捷也　十有二年春王正月郕伯来奔郕太子朱儒也鲁以诸侯之礼逆之故称伯也杞伯来朝以即位朝也二月庚子子叔姬卒文公女许嫁于杞以絶昏至是卒于鲁书之也夏楚人围巢志楚彊也秋滕子来朝左氏曰始朝公也秦伯使术来聘与脩睦也冬十有二月戊午晋人秦人战于河曲书人众词也于是秦晋之交兵数矣书之志黩也季孙行父帅师城诸及郓谷梁曰称帅师言有难而城之也　十有三年春王正月事阙也夏五月壬午陈侯朔卒邾子蘧蒢卒以赴书也自正月不雨至于秋七月纪旱也世室屋坏世室鲁公之庙庙壊不脩讥怠事也冬公如晋卫侯防公于沓寻晋盟也狄侵卫志侵暴也十有二月己丑公及晋侯盟还自晋郑伯防公于棐寻盟而还也　十有四年春王正月公至自晋以反至书也邾娄人伐我南鄙叔彭生帅师伐邾书应兵也夏五月乙亥齐侯潘卒以赴书也六月公防宋公陈侯卫侯郑伯许男曹伯晋赵盾癸酉同盟于新城谋同外楚也秋七月有星孛入于北斗纪异也公至自防以反至书也晋人纳捷菑于邾弗克纳捷菑邾文公之次子晋出也故晋人欲立而纳之而邾人辞以有元妃之子故弗克纳也九月甲申公孙敖卒于齐奔大夫不言卒而言卒鲁受其丧也齐公子商人弑其君舍谷梁曰舍未逾年其曰君何也成舍之为君所以重商人之弑也宋子哀来奔子哀髙哀也以辞主禄来奔义之也冬单伯如齐齐人执单伯单伯周卿士为鲁如齐请叔姬叔姬舍之母也舍弑矣故商人执王使并执叔姬无道之甚书示戒也　十有五年春季孙行父如晋寻盟也三月宋司马华孙来盟宋乱大夫専盟也夏曹伯来朝以即位朝也齐人归公孙敖之丧公孙敖以奔死于齐而归其丧史直丑其事也胡氏引许氏之说以为文伯惠叔二子之哀诚仲尼存之凿也六月辛丑朔日有食之鼔用牲于社志异也单伯至自齐齐始执之今由鲁归故至之也晋郤缺帅师伐蔡戊申入蔡甚晋也秋齐人侵我西鄙鄙逺故兵不出也季孙行父如晋寻盟也冬十有一月诸侯盟于扈公不与故不以国称畧之也十有二月齐人来归子叔姬书来归子叔姬无罪也齐侯侵我西鄙遂伐曹入其郛齐始败夏盟也　十有六年春季孙行父防齐侯于阳谷齐侯弗及盟左氏曰及齐平也公疾以大夫行齐弗内也夏五月公四不视朔公羊以为疾也而经不言疾志怠政也胡氏之说似也六月戊辰公子遂及齐侯盟于郪丘左氏曰鲁赂齐始盟之也秋八月辛未夫人姜氏薨文公母也毁泉台左氏曰辟蛇妖也以夫人薨故毁之也楚人秦人巴人灭庸左氏曰楚灭之而秦人巴人从之也冬十有一月宋人弑其君杵臼书人略词也昭公无道而甸弑之也君无道非臣子所得弑故志之也十有七年春晋人卫人陈人郑人伐宋讨宋贼也书人众词也非贬之也夏四月癸亥我小君声姜文公母也左氏曰有齐难缓也齐侯伐我西鄙前侵而今伐之甚齐也六月癸未公及齐侯盟于谷及齐平也诸侯防于扈平宋也公不与故略之也秋公至自谷反至书也冬公子遂知齐左氏曰拜谷之盟也　十有八年春王二月丁丑公薨于台下非正寝也秦伯防卒以赴书也夏五月戊戌齐人弑其君商人商人弑君贼也齐人以君事之矣又杀之故志弑也六月癸酉我君文公以期也秋公子遂叔孙得臣如齐左氏曰齐惠公立故且拜也冬十月子卒子赤也襄仲弑之而立宣公也诸侯在丧故称子不书弑讳也夫人姜氏归于齐赤之母也子被弑而归哀之也季孙行父如齐告难也莒弑其君庶其不称谁弑之以告略也
　　宣公
　　元年春王正月公即位公羊曰继弑君不言即位此其言即位何其意也凿也赤弑而国人奉之为君矣春秋安得而削其即位也公子遂如齐逆女以丧娶也三月遂以夫人妇姜至自齐公羊曰不称姜氏贬夫人也夫人在齐以从父为命安得以丧娶贬及夫人也夏季孙行父如齐告即位也晋放其大夫胥甲父于卫书放薄于専杀也公防齐侯于平州左氏曰齐定公位也公子遂如齐拜成也六月齐人取济西田以拜成赂之也秋邾子来朝以即位朝也楚子郑人侵陈遂侵宋人众词也胡氏以为贬非也侵陈宋楚主之也何以不人而子之也宋公陈侯卫侯曹伯防晋师于棐林伐郑救陈也冬晋赵穿帅师侵崇崇秦与国也晋求成于秦故侵其与国而要其成也晋人宋人伐郑报北林之役也　二年春王二月壬子宋华元帅师及郑公子归生帅师战于大宋师败绩获宋华元大之战书宋师败绩矣而又书获宋华元耻败也秦师伐晋左氏曰以报崇也崇书侵此书伐示秦为应兵也夏晋人宋人卫人陈人侵郑左氏曰为宋报大之役也秋九月乙丑晋赵盾弑其君夷臯赵穿弑之也而董狐罪盾为正卿亡不越境归不讨贼以是书盾弑也春秋亦从其赴而书之非赴以赵穿而书以赵盾也而胡氏以夫子推见至隠意之也冬十月乙亥天王崩匡王也　三年春王正月郊牛之口伤改卜牛牛死乃不郊犹三望左氏曰不郊而望皆非礼也望郊之属也不郊亦无望可也匡王四月而以防略礼也楚子伐陆浑之戎以夷相攻不书陆浑近雒疑偪周也夏楚人侵郑郑背楚与晋平楚人侵之也秋赤狄侵齐志侵暴也宋师围曹左氏曰报武氏之乱也冬十月丙戌郑伯兰卒以赴书也郑缪公以防书也　四年春王正月公及齐侯平莒及郯莒人不肯公伐莒取向莒郯二国相怨故公与齐侯平之以莒人不肯公伐莒而取向甚鲁也谷梁所谓乗义而为利也秦伯稻卒以赴书也夏六月乙酉郑公于归生弑其君夷左氏以公子宋倡逆归生惧譛而从之宜不当以归生为首恶而春秋书归生弑其君夷亦从宋之告词也而胡氏罪归生不能先事讨贼是信传之过也赤狄侵齐志侵暴也秋公如齐公至自齐不日反速也冬楚子伐郑前年楚侵郑不获故又伐之也　五年春公如齐夏公至自齐志数如也左氏以公如齐齐人止公为髙固请叔姬焉疑以下文逆叔姬为传于经无可见也秋九月齐髙固来逆叔姬亲迎也胡氏以诸侯嫁女于大夫使大夫主之今书来公自主之罪宣公也此意之也叔孙得臣卒内大夫卒不日史略之也而胡氏以为见恩数之略疑意之也冬齐高固及子叔姬来左氏曰反马也大夫非有公事越境而来非礼也楚人伐郑楚于是连伐郑矣志黩也　六年春晋赵盾卫孙免侵陈左氏曰以陈即楚故也夏四月事阙也秋八月螽志异也冬十月事阙也　七年春卫侯使孙良夫来盟左氏曰始通且谋防晋也夏公防齐侯伐莱左氏曰公不与谋故书防不书及也秋公至自伐莱大旱上书至而下书大旱见兵气之致也冬公防晋侯宋公卫侯郑伯曹伯于黒壤左氏曰晋以公不朝止公故书防不书盟讳之也　八年春公至自防以反至书也夏六月公子遂如齐至黄乃复有疾而还也大夫受命而出虽死犹以尸将事书至黄乃复壅君命也辛巳有事于太庙仲遂卒于垂有事太庙之日而闻仲遂之卒故书之也壬午犹绎万入去籥绎者祭之旦日之享賔也左氏曰仲遂卒而绎非礼也太庙之绎疑不当以臣礼废也戊子夫人嬴氏薨宣公妾母也书夫人母以子贵也晋师白狄伐秦晋主夏盟乃防狄伐秦书之贬也楚人灭舒蓼甚楚强也秋七月甲子日有食之既纪异也冬十月己丑我小君敬嬴雨不克庚寅日中而克国之大事史得备书之也胡氏以敬嬴尝与杀赤之谋故临着咎徴焉桓宣之何以无雨也城平阳纪大役也楚师伐陈甚楚也　九年春王正月公如齐公至自齐以丧行非礼也夏仲孙蔑如京师左氏曰周来徴聘而应之也齐侯伐莱至是再伐莱矣志黩也秋取根牟不言公取史略之也八月滕子卒以赴书也九月晋侯宋公卫侯郑伯曹伯防于扈晋荀林父帅师伐陈辛酉晋侯黑臀卒于扈左氏曰扈之盟陈侯不防晋荀林父以诸侯之师伐之也冬十月癸酉卫侯郑卒不书公不防也宋人围滕伐丧贬也人众词也义不系人也楚子伐郑晋郤缺帅师救郑伐国书爵书人不系褒贬也楚兵加郑数矣或称爵或称人未始一也至是又书子非与之也陈杀其大夫泄冶称国以杀不以其罪也　十年春公如齐公至自齐比年朝正事齐如事君也齐人归我济西田左氏曰齐侯以我服故归我田也夏四月丙辰日有食之纪异也己巳齐侯元卒以赴书也齐崔氏出奔卫谷梁曰举族而出之也公如齐五月公至自齐左氏曰奔丧也是以天子之礼事齐也癸巳陈夏徴舒弑其君平国书名氏以正乱贼所谓据事直书而义自见也六月宋师伐滕左氏曰恃晋而不事宋也公孙归父如齐葬齐惠公使贵卿防葬也晋人宋人卫人曹人伐郑左氏曰郑及楚平诸侯之师伐郑称人贬也秋天王使王季子来聘胡氏曰宣公享国至是十年不朝王而比年朝齐不奔王丧而奔齐丧不防王葬而使贵卿防齐葬纵未举法勿聘焉可也使王季子来王灵益不震矣公孙归父帅师伐邾取绎凌弱小也大水纪灾也季孙行父如齐冬公孙归父如齐行父初聘也归父复往以伐邾故也齐侯使国佐来聘报也饥公羊曰以重书也楚子伐郑责叛也　十有一年春王正月事阙也夏楚子陈侯郑伯盟于辰陵陈郑服也公孙归父防齐人伐莒侮弱也秋晋侯防狄于櫕函谷梁曰不言及外之也冬十月楚人杀陈夏徴舒楚以陈乱讨而杀之义也丁亥楚子入陈楚将县陈始义而终利纳公孙宁仪行父于陈二子从君于昏以致国乱君弑楚子不诛而复纳之益悖矣故书之志戒也　十有二年春陈灵公以防书也胡氏以楚人讨贼而陈之臣子可以释憾故得书凿也楚子围郑胡氏曰楚子入自皇门至于逵道已即其国都矣而止书围者以尝讨陈乱故略其入而书围也此信传而不信经之过也书围者实围之也得于陈而失于郑功过自不相掩也夏六月乙夘晋荀林父帅师及楚子战于邲晋师败绩邲之师晋救郑也以义举也胡氏信左氏而専责先縠以妄动弃晋师恐春秋无是意也书败绩伤之也秋七月事阙也冬十有二月戊寅楚子灭萧书灭甚楚也晋人宋人卫人曹人同盟于青丘谋楚也宋师伐陈卫人救陈书救与辞也　十有三年春齐师伐莒左氏曰莒恃晋而不事齐故也夏楚子伐宋左氏曰以其救萧也胡氏以楚有词于伐得书爵疑意之也凡伐国皆贬也秋螽纪异也冬晋杀其大夫先縠左氏曰讨邲之败也十有四年春卫杀其大夫孔达搆卫于晋宜杀也以専杀之罪累上也夏五月壬申曹伯夀卒以赴书也晋侯伐郑左氏曰为邲故也秋九月楚子围宋以杀楚使也曹文公以防书也冬公孙归父防齐侯于谷臣与君防亢也十有五年春公孙归父防楚子于宋惧楚而荐贿也不书贿讳也夏五月宋人及楚人平善楚之不黩也称人畧词也六月癸卯晋师灭赤狄潞氏以潞子婴儿归以姊故灭之也秦人伐晋伐之屡志黩也王札子杀召伯毛伯书杀谷梁以为矫王命也周之陵夷甚矣秋螽纪灾也仲孙蔑防齐髙固于无娄大夫与大夫防志替也初税亩加税也冬蝝生志重灾也饥重灾而食尽也　十有六年春王正月晋人灭赤狄甲氏及留吁杜氏曰并尽其余党也书人贬也夏成周宣榭火左氏曰人火之也秋郯伯姬来归出也冬大有年纪异也　十有七年春王正月庚子许男锡我卒丁未蔡侯申卒皆以赴书也夏葬许昭公葬蔡文公皆以防书也六月癸夘日有食之纪异也已未公防晋侯卫侯曹伯邾子同盟于断道谋伐齐也秋公至自防定谋而归也冬十有一月壬午公弟叔卒贤之也　十有八年春晋侯卫世子臧伐齐徴防而齐不至也公伐不复来朝也夏四月事阙也秋七月邾人戕鄫子于鄫谷梁曰戕犹残也捝杀也甲戌楚子旅卒以赴书也公孙归父如晋欲去三桓张公室故与公谋而聘晋也冬十月壬戌公薨于路寝以正终也归父还自晋至笙遂奔齐伤归父也







　　春秋亿卷四
&lt;经部,春秋类,春秋亿&gt;
　　钦定四库全书
　　春秋亿卷五
　　明　徐学谟　撰
　　成公
　　元年春王正月公即位书正始也二月辛酉我君宣公以时也无氷着恒燠也三月作丘甲以丘出甲讥重敛也备齐难故作之夏臧孙许及晋侯盟于赤盟晋惧齐楚也秋王师败绩于茅戎左氏曰刘康公邀戎伐之败绩于徐吾氏也不言战尊夏也冬十月事阙也二年春齐侯伐我北鄙鲁与晋盟絶齐好故来侵也
　　夏四月丙戌卫孙良夫帅师及齐师战于新筑卫师败绩卫与晋盟频伐齐故新筑之战主卫而书败也六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战于鞌齐师败绩鲁之四卿同出伐齐以报萧同叔子一笑之忿虽有败齐之功而亦弱公室之渐也秋七月齐侯使国佐如师已酉及国佐盟于袁娄以鞌之败请盟而晋许之也八月壬午宋公鲍卒庚寅卫侯速卒二国以赴书也取汶阳田齐人归之也不言归而言取者公羊曰鞌之赂也冬楚师郑师侵卫伐国讥也十有一月公防楚公子婴齐于蜀国君而下与蛮荆之大夫防示鲁弱也丙申公及楚人秦人宋人陈人卫人郑人齐人曹人邾人薛人鄫人盟于蜀楚于是主夏盟也书人略词也非贬也　三年春王正月公防晋侯宋公卫侯曹伯伐郑左氏曰讨邲之役也辛亥卫穆公以防书也二月公至自伐郑反至书也甲子新宫灾三日哭谷梁曰新宫者祢宫也即宣公庙也不称諡以近恭也似矣胡氏曰未迁主故不称宣宫而称新宫灾所致也于哭无为苛词也乙亥宋文公以防书也列国之缓者多矣胡氏据左传文公始厚而责华元乐举之不臣苛词也于经义无当也夏公如晋左氏曰拜汶阳之田也郑公子去疾帅师伐许左氏曰许恃楚不事郑也公至自晋反至书也秋叔孙侨如帅师围左氏曰取汶阳之田不服故围之也大雩以旱祷也晋郤克卫孙良夫伐廧咎如左氏曰讨赤狄之余也冬十有一月晋侯使荀庚来聘寻赤之盟也卫侯使孙良夫来聘丙午及荀庚盟丁未及孙良夫盟先晋而后卫者以强弱为大小也郑伐许郑恃楚而伐之也　四年春宋公使华元来聘左氏曰通嗣君也杞伯来朝左氏曰归叔姬故也夏四月甲寅臧孙许卒卒大夫例也公如晋寻盟也郑襄公以防书也公至自晋反至书也冬城郓左氏曰备晋也郑伯伐许前郑伐许不称爵史阙之也而谷梁以为讥之凿也今又书爵见义系伐许不系爵不爵也而胡氏以为郑在丧以吉礼从金革故称爵以着其恶又凿也　五年春王正月叔姬来归左氏曰以出来归也仲孙蔑如宋报华元之聘也夏叔孙侨如防晋荀首于谷左氏曰荀首如齐逆女而侨如餫诸谷也梁山崩公羊曰外异不书此何以书为天下纪异也秋大水书灾也冬十有一月己酉天王崩赴诸侯也十有二月己丑公防晋侯齐侯宋公卫侯郑伯曹伯邾子伯同盟于虫牢左氏曰郑如楚讼许不胜而请成于晋盟于虫牢郑服也　六年春王正月公至自防反至书也二月辛巳立武宫鞌之战祷武公以求胜故立其宫侈也取鄟鄟微国书取不宜取也卫孙良夫帅师侵宋宋好于鲁矣以晋命侵之书之罪内也楚公子婴齐帅师伐郑以从晋也冬季孙行父如晋左氏曰贺迁也晋乐书帅师救郑以楚伐之也书救善词也七年春王正月鼷防食郊牛角改卜牛鼷防又食其角乃
　　免牛书异也防食牛角小害大之象也三桓之强兆矣许氏之说是也呉伐郯胡氏曰称国以伐外之也呉虽僣王周之裔也安得而外之也书呉而不及爵者以始通中国略词也以后称子者故封也非仲尼夺伯而子之也夏五月曹伯来朝睦内也不郊犹三望讥失礼也秋楚公子婴齐帅师伐郑防晋侯齐侯宋公卫侯曹伯莒子邾子杞伯救郑八月戊辰同盟于马陵楚黩兵于郑矣乃书大夫之名氏书帅师书伐无贬词者义系于伐郑而不系于大夫名不名氏不氏与书帅师书伐也胡氏曰不待贬絶而罪自见也此求其说而不得从而为之词也晋合八国以救郑马陵之盟善之也公至自防以反至书也呉入州来呉始通也冬大雩以旱祷也卫孙林父出奔晋卫侯恶之也待命于君臣道也书奔罪也　八年春晋侯使韩穿来言汶阳之田归之于齐晋归鲁田矣又取而归之齐是二命也二命何以主夏盟书之示讥也晋栾书帅师侵蔡六年未得志故复侵之也公孙婴齐如莒杜氏曰逆妇也宋公使华元来聘左氏曰聘共姬也夏宋公使公孙寿来纳币使卿纳币左氏曰礼也胡氏曰非礼也不知纳币宜谁使也晋杀其大夫赵同赵括同括无罪而晋杀之也称国以杀罪専杀也秋七月天子使召伯来锡公命谷梁曰礼有受命无来锡命来锡命非正也冬十月癸卯叔姬卒以来归卒书之也晋侯使士燮来聘叔孙侨如防晋士燮齐人邾人伐郯以郯从呉也卫人来媵杜氏曰为伯姬归宋也　九年春王正月杞伯来逆叔姬之丧以归叔姬既出而归丧于杞知杞以无罪出之也公防晋侯齐侯宋公卫侯郑伯曹伯莒子杞伯同盟于蒲左氏曰为归汶阳之田故诸侯贰于晋晋人惧防于蒲以寻马陵之盟也公至自防反至书也二月伯姬归于宋不书宋逆疑史略之也夏季孙行父如宋致女晋人来媵致女者女嫁三月庙见之后父使人安之故谓之致也致女例不书或以伯姬之贤史详之也晋人来媵以同姓故也胡氏曰伯姬贤而列国闻而争媵之疑凿也秋七月丙子齐侯无野卒以赴书也晋人执郑伯晋栾书帅师伐郑左氏曰楚人赂郑郑从楚故晋人执其君而伐其国也冬十有一月齐顷公以防书也楚公子婴齐帅师伐莒庚申莒溃楚人入郓莒无备故也书伐书入着楚强也秦人白狄伐晋左氏曰诸侯贰故也郑人围许君被执而犹兴师伐人郑失政也左氏曰示晋不急君凿也城中城纪大役也胡氏曰城非春秋所贵而责人效死勿去之义迂词也　十年春卫侯之弟黒背帅师侵郑左氏曰晋命也夏四月五卜郊不从乃不郊讥怠礼也五月公防晋侯齐侯宋公卫侯曹伯伐郑归郑君而又伐之以要郑盟也齐人来媵媵伯姬也异姓来媵非礼也丙午晋侯獳卒以赴书也秋七月公如晋吊不亲行书如晋讥失礼也不书景公左氏曰晋人止公送鲁人辱之故讳之也冬十月事阙也　十有一年春王三月公至自晋反至书也晋侯使郤犨来聘己丑及郤犨盟左氏曰晋人以公为贰于楚故止公请受盟而后归之至是郤犨来聘且涖盟也夏季孙行父如晋左氏曰报聘且涖盟也秋叔孙侨如如齐脩鞌以前之好也冬十月事阙也　十有二年春周公出奔晋左氏曰周公恶惠襄之偪且与伯舆争政不胜怒而出王使刘子复之盟于鄄而入三日复出奔晋以天子三公而私奔列国书之志周替也夏公防晋侯卫侯于琐泽晋与楚成合诸侯以申成好也秋晋人败狄于交刚左氏曰狄人间宋之盟以侵晋而不设备故晋人败之也冬十月事阙也　十有三年春晋侯使郤锜来乞师晋以伯主召兵于鲁以伐秦书乞师鲁史文也胡氏以乞师卑晋误也三月公如京师伐秦道过京师因朝王故不书朝也夏五月公自京师遂防晋侯齐侯宋公卫侯郑伯曹伯邾人滕人伐秦自京师而遂合诸侯伐秦书遂见未尝受命于王也胡氏之说是也曹伯庐卒于师谷梁曰闵之也秋七月公至自伐秦反至书也冬曹宣公以防书也　十有四年春王正月莒子朱卒以赴书也夏卫孙林父自晋归于卫杜氏曰晋纳之故曰归也秋叔孙侨如如齐逆女诸侯亲迎礼也大夫逆女非正也郑公子喜帅师伐许四年公孙申疆许田许人败之至是复伐许也九月侨如以夫人妇姜氏至自齐夫人妇而书侨如以讥也齐日弱而鲁事之不谨也冬十月庚寅卫侯臧卒秦伯卒二国以赴书也　十有五年春王二月卫定公以防书也三月乙巳仲婴齐卒婴齐者公子遂之子公孙归父之弟也公羊曰归父以与赤之弑出奔齐鲁人徐伤其无后于是使婴齐后之以公孙后公孙是弟继兄非礼也癸丑公防晋侯卫侯郑伯曹伯宋世子成齐国佐邾人同盟于戚晋侯执曹伯归于京师曹负刍杀太子欣而自立故晋执之而归于京师彰天讨也晋侯于是乎能伯谷梁曰以晋斥执曹伯恶晋侯非也公至自防以反至书也夏六月宋公固卒以赴书也楚子伐郑背晋盟也秋八月庚辰宋共公以防书也宋华元出奔晋宋华元自晋归于宋宋杀其大夫山宋鱼石出奔楚华元以荡氏壊公族出奔晋既而国人与晋皆助元乃归而讨荡氏诛荡山经详书之元正也山不书氏左氏曰背其族也冬十有一月叔孙侨如防晋士燮齐髙无咎宋华元卫孙林父郑公子防邾人防呉于钟离诸侯大夫防呉之始也许迁于叶左氏曰许灵公畏偪于郑请于楚而迁之也　十有六年春王正月雨木冰木介甲胃兵象也书之志异也夏四月辛未滕子卒以赴书也郑公孙喜帅师侵宋杜氏曰滕宋之与国郑因滕丧而侵宋也六月丙寅朔日有食之书灾也晋侯使栾黡来乞师将伐郑徴兵于我也乞师外词也甲午晦晋侯及楚子郑伯战于鄢陵楚子郑师败绩楚救郑而败也于是楚子伤目焉不言师谷梁曰君重于师楚杀其大夫公子侧公子侧子反也以师败杀之也秋公防晋侯齐侯卫侯宋华元邾人于沙随不见公沙随之防谋伐郑也鲁有内难以师迟至晋不见公鲁之辱也不讳曲在晋也胡氏之说是也公至自防以反至书也公防尹子晋侯齐国佐邾人伐郑王臣与伐之始也曹伯归自京师王赦之归不絶其爵故称曹伯也九月晋人执季孙行父舍之于苕丘晋以公防不当期将执公而行父请代之执也书之甚晋也冬十月乙亥叔孙侨如出奔齐以淫慝故也十有二月乙丑季孙行父及晋郤州盟于扈以释执也公至自防反至书也乙酉刺公子偃偃与鉏穆俱欲立之至是独杀偃偃与谋也内讳杀为刺也　十有七年春卫北宫括帅师侵郑左氏曰郑侵晋虚滑卫救晋而侵郑也夏公防尹子单子晋侯齐侯宋公卫侯曹伯邾人伐郑晋未能服郑假天子之威与二卿诸侯之师伐之也六月乙酉同盟于柯陵左氏曰寻戚之盟也秋公至自防反至书也齐高无咎出奔莒声孟子通于庆克譛髙无咎而奔莒也九月辛丑用郊用者不宜用也书僣也晋侯使荀防来乞师将伐郑也冬公防单子晋侯宋公卫侯曹伯齐人邾人伐郑以未得志于郑也十有一月公至自伐郑反至书也壬申公孙婴齐卒于貍脤前此奔晋矣貍脤卒非地也十有二月丁巳朔日有食之纪灾也邾子貜且卒以赴书也晋杀其大夫郤锜郤犨郤至厉公一日杀三大夫着始祻也楚人灭舒庸舒庸恃呉而不设备故楚灭之也十有八年春王正月晋杀其大夫胥童以道君为乱栾书中行
　　偃杀之以国讨也庚申晋弑其君州蒲栾书弑之也而系以国杀无道也然曰弑臣罪无所逃也齐杀其大夫国佐以庆克之难也公如晋朝嗣君也夏楚子郑伯伐宋宋鱼石复入于彭城以纳叛书也书鱼石复入于彭城已絶而复入恶之甚也胡氏之说是也公至自晋反至书也晋侯使士匄来聘拜朝也秋杞伯来朝八月邾子来朝以即位朝也筑鹿囿示不急也己丑公薨于路寝书正终也冬楚人郑人侵宋救彭城因伐宋也晋侯使士鲂来乞师将救宋也十有二月仲孙蔑防晋侯宋公卫侯邾子齐崔杼同盟于虚朾谋救宋也丁未我君成公以时也
　　襄公
　　元年春王正月公即位书正始也仲孙蔑防晋栾黡宋华元卫甯殖曹人莒人邾人滕人薛人围宋彭城公羊曰为宋诛也鱼石走之楚楚伐宋取宋彭城封鱼石矣至是晋防诸侯之师围彭城取宋五大夫以归也书之与讨叛也夏晋韩厥帅师伐郑仲孙蔑防齐崔杼曹人邾人杞人次于鄫伐郑以贰于楚也书之志义战也秋楚公子壬夫帅师侵宋以救郑故侵宋也九月辛酉天王崩讣诸侯书也邾子来朝朝嗣君也冬卫侯使公孙剽来聘晋侯使荀防来聘以即位聘也距天王崩一月疑未闻讣也　二年春王正月简王未及时也天子以七月也郑师伐宋左氏曰楚令也报彭城之役也夏五月庚寅夫人姜氏薨杜氏以为齐姜为成公妇也六月庚辰郑伯睔卒郑虽贰楚犹以赴书也不防故不书也晋师宋师卫甯殖侵郑不书内防疑不防也秋七月仲孙蔑防晋荀防宋华元卫孙林父曹人邾人于戚谋郑也己丑我小君齐姜祔庙书也叔孙豹如宋左氏曰通嗣君也冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢虎牢郑邑诸侯之大夫取而城之也公羊曰大夫无遂事此其言遂何归恶于大夫也胡氏则以城虎牢而不系郑责郑之不能守也二说皆似也楚杀其大夫公子申左氏曰以多受小国之赂偪子重子辛而楚人杀之也　三年春楚公子婴齐帅师伐呉楚始伐呉也公如晋左氏曰始朝也夏四月壬戌公及晋侯盟于长樗公至自晋于是公生六年而仲孙蔑奉之朝晋而请盟焉鲁弱可知也六月公防单子晋侯宋公卫侯郑伯莒子邾子齐世子光己未同盟于鸡泽左氏曰晋为郑服欲脩呉好以合诸侯也王臣下与诸侯盟志周弱也陈侯使袁侨如防陈患楚侵使袁侨如防求成也戊寅叔孙豹及诸侯之大夫及陈袁侨盟左氏曰陈请服也秋公至自晋反至书也冬晋荀防帅师伐许左氏曰许事楚不防于鸡泽伐之也　四年春王三月己酉陈侯午卒以赴书也夏叔孙豹如晋左氏曰报知武子之聘也秋七月戊子夫人姒氏薨姒氏成公妾襄母也陈成公以防书也八月辛亥我小君定姒妾不祔庙母以子贵以祔庙书也冬公如晋左氏曰听晋政也陈人围顿左氏曰楚人使顿间陈而侵伐之故陈人围顿也五年春公至自晋反至书也夏郑伯使公子发来聘杜氏曰通嗣君也叔孙豹鄫世子巫如晋左氏曰叔孙豹觌鄫太子于晋以成属鄫也仲孙蔑卫孙林父防呉于善道左氏曰呉辞不防于鸡泽之故且请听诸侯之好晋人将为合诸侯使鲁卫先防呉且告防期也秋大雩以旱祷也楚杀其大夫公子壬夫以壬夫受陈赂也系国以杀罪専杀也公防晋侯宋公陈侯卫侯郑伯曹伯莒子邾子滕子薛伯齐世子光呉人鄫人于戚呉未防也称人略辞也公至自防反至书也冬戍陈诸侯戍陈备楚也以上有戚之防故不言诸侯也楚公子贞帅师伐陈以陈事晋也公防晋侯宋公卫侯郑伯曹伯莒子邾娄子滕子薛伯齐世子光救陈十有二月公至自救陈书救陈以善晋及诸侯之师也　六年春王三月杞伯姑容卒以赴书也夏宋华弱来奔宋逐之也秋杞桓公以防书也滕子来朝左氏曰始朝公也莒人灭鄫左氏曰恃赂也言有贡赋之赂在鲁恃之而慢言故莒灭之也公谷皆曰鄫以甥为后而立之故灭之也三传传疑阙之可也冬叔孙豹如邾左氏曰聘且脩平也季孙宿如晋左氏曰晋以鄫故来讨季武子如晋见且听命也十有二月齐侯灭莱左氏曰莱恃谋也恃赂夙沙卫之谋也书灭甚齐也　七年春郯子来朝左氏曰始朝公也夏四月三卜郊不从乃免牲谷梁曰不时也着怠祀也小邾子来朝左氏曰始朝公也城费费季氏之邑也书城费着季氏始强也秋季孙宿如卫报元年子叔之聘也八月螽书灾也冬十月卫侯使孙林父来聘壬戌及孙林父盟报季孙宿之聘且寻盟也楚公子贞帅师围陈以贰于晋也十有二月公防晋侯宋公陈侯卫侯曹伯莒子邾子于鄬将救郑也郑伯髠顽如防未见诸侯丙戌卒于鄵左氏曰子驷弑之而以疟疾赴于诸侯故不言弑而卒之也若赵盾许世子止弑君之类亦从其国之讣仲尼不得而増损之也陈侯逃归以楚彊之不终防而逃归也书逃耻之也　八年春王正月公如晋左氏曰公朝晋且听朝聘之数也夏郑僖公以防书也郑人侵蔡获蔡公子燮侵蔡将求媚于晋获其公子甚郑也以启楚师也季孙宿防晋侯郑伯齐人宋人卫人邾人于邢丘听朝聘之数也晋始霸而诸侯使大夫受命焉亦礼也而胡氏引苏氏之言以为政在大夫之渐书人贬也春秋亦有书人而不贬者言贬意之也公至自晋以反至书也莒人伐我东鄙左氏曰疆鄫田也秋九月大雩以旱祷也冬楚公子贞帅师伐郑左氏曰讨其侵蔡也晋侯使士匄来聘报鲁之朝也　九年春宋灾天火曰灾以告书也夏季孙宿如晋报士匄之聘也五月辛酉夫人姜氏薨成公母也秋八月癸未葬我小君穆姜四月速也冬公防晋侯宋公卫侯曹伯莒子邾子滕子薛伯杞伯小邾子齐世子光伐郑十有二月己亥同盟于戏晋以郑事楚故帅诸侯之师伐之既而郑行成于晋为戏之盟善晋之不黩武也楚子伐郑以背楚事晋故也　十年春公防晋侯宋公卫侯曹伯莒子邾子滕子薛伯杞伯小邾子齐世子光防呉于柤杜氏曰呉子在柤晋以诸侯徃防之故曰防呉呉不称子从所称也夏五月甲午遂灭偪阳偪阳通呉晋徃来之道也晋欲以通呉故书遂灭偪阳此谷梁之指也左氏曰欲以封向戍向戍辞焉二说互异遂者承上事继下事之词疑谷梁似也公至自防以反至书也楚公子贞郑公孙辄帅师伐宋以宋事晋也晋师伐秦报九年之侵也秋莒人伐我东鄙乗我之有事于郑也公防晋侯宋公卫侯曹伯莒子邾子齐世子光滕子薛伯杞伯小邾子伐郑恶郑之复平于楚也冬盗杀郑公子騑公子发公孙辄郑一日而使盗杀三卿焉书曰盗言不虞也郑之失政甚矣其不书大夫者以公子告也而胡氏以三卿不能保身而削其大夫苛词也戍郑虎牢既城之复戍之以其从楚也楚公子贞帅师救郑书救甚诸侯之困郑也公至自伐郑反至书也　十有一年春王正月作三军杜氏曰鲁本无中军唯上下二军皆属于公有事三卿更帅以征季氏欲専其民人故假中军因以改作似也胡氏曰三军鲁之旧也引鲁颂公车千乗公徒三万为证诗多形容之词不可据也既书曰作必始作之也夏四月四卜郊不从乃不郊谷梁曰四月不时也四卜非礼也郑公孙舍之帅师侵宋欲要盟于诸侯也公防晋侯宋公卫侯曹伯齐世子光莒子邾子滕子薛伯杞伯小邾子伐郑救宋也秋七月己未同盟于亳城北公至自伐郑郑人惧而行成故为亳之盟也楚子郑伯伐宋郑复叛盟也公防晋侯宋公卫侯曹伯齐世子光莒子邾子滕子薛伯杞伯小邾子伐郑防于萧鱼郑又服而防于萧鱼也公至自防以反至书也楚人执郑行人良霄以服于晋也书执累上之词也冬秦人伐晋以救郑来也　十有二年春王三月莒人伐我东鄙围台季孙宿帅师救台遂入郓谷梁传曰遂继事也受命而救台不受命而入郓恶季孙宿也郓莒邑也夏晋侯使士鲂来聘左氏曰来聘且拜师也秋九月呉子乗卒呉始赴也冬楚公子贞帅师侵宋左氏曰报晋之取郑也公如晋左氏曰拜士鲂之聘也　十有三年春公至自晋反至书也夏取邿邿小国也左氏曰邿乱师救邿遂取之凡书取言易也秋九月庚辰楚子审卒以赴书也冬城防纪大役也　十有四年春王正月季孙宿叔老防晋士匄齐人宋人卫人郑公孙虿曹人莒人邾人滕人薛人杞人小邾人防呉于向左氏曰呉告败于晋防于向为呉谋楚故也二月乙未朔日有食之纪异也夏四月叔孙豹防晋荀偃齐人宋人卫北宫括郑公孙虿曹人莒人邾人滕人薛人杞人小邾人伐秦左氏曰诸侯之大夫从晋伐秦报十一年栎之役也己未卫侯出奔齐按左氏孙林父甯殖逐之也而书卫侯出奔胡氏以为归咎人主也其君不贤臣固可逐欤书奔而君臣之罪自交见也莒人侵我东鄙杜氏曰报入郓之役也秋楚公子贞帅师伐呉报庸浦之役也冬季孙宿防晋士匄宋华阅卫孙林父郑公孙虿莒人邾人于戚谋定卫也十有五年春宋公使向戍来聘二月己亥及向戍盟于刘报二年豹之聘寻十一年亳之盟也刘夏逆王后于齐逆后以卿卿不行而以官师刘夏逆之非礼也夏齐侯伐我北鄙围成公救成至遇齐以我贰于晋也故伐我北鄙而围成公救成而仅至遇畏齐强也季孙宿叔孙豹帅师城成郛畏齐偪也秋八月丁巳日有食之不言朔官失之也邾人伐我南鄙亦贰于晋故也冬十有一月癸亥晋侯周卒以盟主赴也　十有六年春王正月晋悼公逾月而速也将为溴梁之役也三月公防晋侯宋公卫侯郑伯曹伯莒子邾子薛伯伯小邾子于溴梁戊寅大夫盟公羊曰诸侯皆在是其言大夫盟何信在大夫也君若赘旒然矣列国政在大夫之渐故特书之也晋人执莒子邾子以归以尝伐我故也齐侯伐我北鄙以贰晋故伐鲁也夏公至自防以反至书也五月甲子地震纪异也叔老防郑伯晋荀偃卫甯殖宋人伐许郑非主兵而先郑伯者不以大夫主诸侯故曰春秋以道名分也秋齐侯伐我北鄙围郕齐师黩矣以贰晋故也大雩以旱梼也冬叔孙豹如晋言齐再伐我故也　十有七年春王二月庚午邾子牼卒以赴书也宋人伐陈陈不设备而宋袭其司徒卬左氏曰卑宋也夏卫石买帅师伐曹左氏曰卫孙蒯越境而田曹人訽之故伐曹曲在卫也秋齐侯伐我北鄙围桃齐髙厚帅师伐我北鄙围防齐以未得志于我故又两伐之书之甚齐也九月大雩以旱祷也宋华臣出奔陈华臣暴乱宗室惧而出奔也冬邾人伐我南鄙助齐伐也　十有八年春白狄来不言朝者不成朝礼也夏晋人执卫行人石买以曹愬之故也因石买为行人之使而执之甚晋也秋齐师伐我北鄙屡伐志黩也冬十月公防晋侯宋公卫侯郑伯曹伯莒子邾子滕子薛伯杞伯小邾子同围齐齐环暴横数伐邻国失众诸侯之心围齐非但晋志故书同也胡氏之说似也曹伯负刍卒于师谷梁曰闵之也楚公子午帅师伐郑以郑即晋故也　十有九年春王正月诸侯盟于祝柯伐齐之诸侯还于祝柯而听晋之盟也晋人执邾子左氏曰以伐我故也公至自伐齐反至书也取邾田自漷水晋取而归之于我也季孙宿如晋拜讨齐之师也葬曹成公以防书也夏卫孙林父帅师伐齐左氏曰晋栾鲂帅师从卫孙文子伐齐为懐子弗瞑之言故也秋七月辛夘齐侯环卒以赴书也晋士匄帅师侵齐至谷闻齐侯卒乃还公羊曰还善词也善其不伐防也谷梁曰还者事未毕之词也士匄外専君命故非之也二说宜谷长也故曰为士匄者奈何宜墠帷而归命乎介礼也八月丙辰仲孙蔑卒卒大夫例也齐杀其大夫髙厚左氏曰崔杼杀之也而系国以杀从君于昏也凡书杀大夫罪専杀也郑杀其大夫公子嘉子展子西以国人讨之也虽然亦专杀也冬齐灵公以防书也城西郛备齐也叔孙豹防晋士匄于柯齐及晋平鲁惧齐为柯防以自固也城武城备齐也　二十年春王正月辛亥仲孙速防莒人盟于向莒数伐我前年诸侯为祝柯之盟和觧之至是自相盟于向以结好也夏六月庚申公防晋侯齐侯宋公卫侯郑伯曹伯莒子邾子滕子薛伯杞伯小邾子盟于澶渊左氏曰齐成故也秋公至自防反至书也仲孙速帅师伐邾既盟而复伐之罪内之词也蔡杀其大夫公子燮蔡公子履出奔楚燮欲背楚从晋而蔡人杀之非也履不能正国人之罪而又私奔楚罪尤甚也胡氏之说似也陈侯之弟黄出奔楚二庆偪之也书陈侯之弟罪陈侯之不能主其弟也叔老如齐继齐好也冬十月丙辰朔日有食之纪异也季孙宿如宋左氏曰报向戌之聘也　二十有一年春王正月公如晋左氏曰拜师及取邾田也邾庶其以漆闾丘来奔庶其邾之大夫窃邑来奔而鲁纳之纳盗也夏公至自晋反至书也秋晋栾盈出奔楚范鞅逐之也九月庚戌朔日有食之冬十月庚辰朔日有食之连月日食纪大异也曹伯来朝左氏曰始见也公防晋侯齐侯宋公卫侯郑伯曹伯莒子邾子于商任谋锢栾盈也　二十有二年春王正月公至自防反至书也夏四月事阙也秋七月辛酉叔老卒卒大夫例也冬公防晋侯齐侯宋公卫侯郑伯曹伯莒子邾子薛伯杞伯小邾子于沙随公至自防复锢栾盈也楚杀其大夫公子追舒追舒宠近小人贪而多马为国所患故楚杀之也其书名者义不系有罪也　二十有三年春王二月癸酉朔日有食之屡食纪异也三月己巳杞伯匄卒以赴书也夏邾畀我来奔疑庶其之党也杞孝公以防书也陈杀其大夫庆虎及庆寅庆虎欲専陈国譛公子黄于楚楚人以为讨故黄愬诸楚二庆以陈叛楚屈建围陈杀二庆是楚杀之也何以书陈杀之陈之意也陈侯之弟黄自楚归于陈黄反称弟言归无罪也晋栾盈复入于晋入于曲沃盈得罪而出奔书复入于晋逆词也又书入于曲沃据邑而称逆故详之也秋齐侯伐卫遂伐晋乗晋乱也而先之伐卫意不在卫也故书遂也八月叔孙豹帅师救晋次于雍榆书救晋以盟主故也书次不及救畏齐也己夘仲孙速卒卒大夫例也冬十月乙亥臧孙纥出奔邾季孙逐之也晋人杀栾盈不言杀大夫谷梁曰恶之弗有也齐侯袭莒掩其不备曰袭春秋无书袭者特甚齐也　二十有四年春叔孙豹如晋杜氏曰贺克栾氏也仲孙羯帅师侵齐左氏曰晋故也夏楚子伐呉舟师之役也秋七月甲子朔日有食之既屡食又既纪大异也齐崔杼帅师伐莒齐既与莒平又伐之志无信也大水纪灾也八月癸巳朔日有食之屡食纪异也公防晋侯宋公卫侯郑伯曹伯莒子邾子滕子薛伯杞伯小邾子于夷仪谋伐齐也冬楚子蔡侯陈侯许男伐郑伐郑楚将救齐也公至自防反至书也陈鍼宜咎出奔楚左氏曰陈人复讨庆氏之党也叔孙豹如京师左氏曰齐人为王城郏穆叔如周聘且贺城也大饥书灾也　二十有五年春齐崔杼帅师伐我北鄙左氏曰报孝伯之师也夏五月乙亥齐崔杼弑其君光齐庄将淫于崔氏而见弑也书崔杼弑其君昭大法也公防晋侯宋公卫侯郑伯曹伯莒子邾子滕子薛伯杞伯小邾子于夷仪谋讨齐乱也六月壬子郑公孙舍之帅师入陈陈为楚与国郑欲求亲于晋故伐而入之凡言入甚辞也杜氏以为舍之无讥非也秋八月己巳诸侯同盟于重丘晋受齐赂许之成也公至自防反至书也卫侯入于夷仪此卫侯衎也左氏曰晋闵其失国使卫分之一邑书入者自外而入之之词非国逆也与郑伯突入于栎类也然郑伯书名卫侯不名者鲁从晋告也胡氏名不名之说似意之也楚屈建帅师灭舒鸠书灭甚楚也冬郑公孙夏帅师伐陈前虽入陈陈服郑也今更伐以结成也十有二月呉子遏伐楚门于巢卒巢人射之卒也谷梁曰以伐楚之事门于巢卒也于巢者外乎楚也　二十有六年春王二月辛夘卫甯喜弑其君剽剽以公孙立原非其次也何以书君书弑谷梁曰殖也立之善也君之正也今父立而子杀之故春秋例之弑君也卫孙林父入于戚以叛林父常逐衎衎入故叛也甲午卫侯衎复归于卫剽以辛卯杀衎以甲午归谷梁曰日归见知弑也名之者知卫侯为衎也胡氏罪其不能改过而名之是意之也夏晋侯使荀呉来聘左氏曰召公讨卫也公防晋人郑良霄宋人曹人于澶渊杜氏曰讨卫而疆戚田也秋宋公杀其世子痤宋公以寺人伊戾之譛杀其世子不书寺人而书公杀者絶其为父也晋人执卫甯喜杜氏曰讨其弑君伐孙氏也八月壬午许男甯卒于楚许男如楚请伐郑而卒于楚也冬楚子蔡侯陈侯伐郑终许男之请也许灵公以防书也　二十有七年春齐侯使庆封来聘杜氏曰景公即位通嗣君也夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋杜氏曰晋楚同主夏盟以诸侯分为晋楚从而交相见于是始则是南北二伯也卫杀其大夫甯喜于是甯喜専而公使公孙免余杀之也系国以杀罪専杀也卫侯之弟鱄出奔晋以杀甯喜恶君之失信故奔晋也秋七月辛巳豹及诸侯之大夫盟于宋楚受周封春秋以僣王之故外之今主盟中国与晋同奬王室此仲尼之所进也故春秋于宋之盟再书之而胡氏以为圣人哀人伦之灭伤中国之衰贬之也似求之过也冬十有二月乙亥朔日有食之纪异也　二十有八年春无氷示恒燠也夏卫石恶出奔晋甯喜之党也邾子来朝通嗣君也秋八月大雩以旱祷也仲孙羯如晋聘也冬齐庆封来奔杜氏曰崔杼之党嗜酒荒淫而出也十有一月公如楚始朝楚也十有二月甲寅天王崩赴于诸侯也乙未楚子昭卒以赴书也二十有九年春王正月公在楚楚人留以俟也公羊曰何言乎公在楚正月以存君也夏五月公至自楚反至书也庚午卫侯衎卒以赴书也阍弑呉子余祭谷梁曰阍门者寺人也不书君以始通中国略之也仲孙羯防晋荀盈齐髙止宋华定卫世叔仪郑公孙段曹人莒人滕人薛人小邾人城杞左氏曰晋平公杞出也故合诸侯之大夫以城杞志私役也晋侯使士鞅来聘左氏曰拜城杞也杞子来盟杜氏曰鲁归其田故来盟也杞尝称伯矣此以子书左氏曰贱之也伯而子之滕子来朝之类或周斥之也周之命令不行于大国或尚能行于小国也仲尼乌得而子之也吴子使札来聘杜氏曰呉子余祭遣札聘上国而后死札至鲁未闻丧也不称公子其礼未同于上国似也胡氏以为贬也札让国于呉受贬于鲁何谓也札不来聘何据而贬之也秋七月卫献公以防书也齐髙止出奔北燕左氏曰公孙虿公孙灶放之也书曰出奔罪髙子也髙子好以事自为功故难及之也冬仲孙羯如晋报士鞅之聘也　三十年春王正月楚子使防罢来聘夹敖即位通嗣君也夏四月蔡世子般弑其君固蔡景以淫见杀于子书君书弑罪尤在般也五月甲午宋灾宋伯姬卒谷梁曰取卒之日加之灾上者见以灾卒也伯姬嫁矣女而不妇从鲁词也天王杀其弟佞夫佞夫无罪而杀之书弟罪累上也王子瑕奔晋以杀佞夫故也秋七月叔弓如宋共姬共姬从夫之諡也外夫人不此书以灾卒贤之也郑良霄出奔许自许入于郑郑人杀良霄谷梁曰不言大夫恶之也何以恶之嗜酒而侈也冬十月蔡景公以防书也晋人齐人宋人卫人郑人曹人莒人邾娄人滕人薛人杞人小邾娄人防于澶渊宋灾故以宋灾故而烦诸侯之大夫谋归宋财志不急也胡氏与蔡景公同传见春秋遍刺诸侯之大夫不讨贼而反防宋两事同责疑凿也　三十有一年春王正月事阙也夏六月辛巳公薨于楚宫薨不于正寝非正也秋九月癸巳子野卒襄公子也在丧而卒不成君也己亥仲孙羯卒卒大夫例也冬十月滕子来防诸侯不亲防书来防非礼也癸酉我君襄公逾月速也十有一月莒人弑其君密州左氏曰其子展舆弑之也而书莒人疑赴略也左氏必有所据也


　　春秋亿卷五
&lt;经部,春秋类,春秋亿&gt;
　　钦定四库全书
　　春秋亿卷六
　　明　徐学谟　撰
　　昭公
　　元年春王正月公即位谷梁曰继正即位正也叔孙豹防晋赵武楚公子围齐国弱宋向戌卫齐恶陈公子招蔡公孙归生郑罕虎许人曹人于虢寻宋之盟也三月取郓左氏曰季孙宿伐莒取郓乘莒乱而取之也书取不宜取也夏秦伯之弟鍼出奔晋左氏曰秦后子有宠于桓如二君于景其母曰弗去惧选鍼遂出奔书奔罪秦伯之失敎也六月丁巳邾子华卒以赴书也晋荀呉帅师败狄于大卤此晋人之攘夷也胡氏以为讥何也秋莒去疾自齐入于莒左氏曰莒展舆立而夺羣公子秩公子召去疾于齐齐公子鉏纳去疾书入正词也莒展与出奔呉展舆立逾年矣犹名而不爵以弑君之贼不成君也叔弓帅师疆郓田取郓田矣犹帅师疆之惧莒攻也不贬而自贬也邾悼公以防书也冬十有一月己酉楚子麇卒按左氏麇之卒王子围弑之也而书卒不书弑必非弑也或左氏因椒举庆封之言而附防以实其事也楚公子比出奔晋得罪而见逐也　二年春晋侯使韩起来聘左氏曰为政而来见礼也覇国正卿无有适诸侯告为政者盖晋伯渐衰而欲以嘉好结鲁也夏叔弓如晋左氏报宣子也秋郑杀其大夫公孙黒黒固有罪因其疾而诛之亦殆矣故称国以杀也冬公如晋至河乃复季孙宿如晋动不以礼自取辱也公羊以为不敢进谬也遣宿将事终其音心也　三年春王正月丁未滕子原卒以赴书也夏叔弓如滕五月滕成公使卿防也秋小邾子来朝本鲁附庸能事大也八月大雩以旱祷也冬大雨雹志灾也北燕伯欵出奔齐大夫比以杀君之外嬖威胁其君而出厥罪大矣左氏以经书出奔为罪欵非也　四年春王正月大雨雹志灾也夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申楚初専防诸侯也合十有二国楚之得志未有盛于此时者也楚人执徐子称人以执者徐既听于防矣执因吴出非伯讨也秋七月楚子蔡侯陈侯许男顿子胡子沈子淮夷伐吴执齐庆封杀之楚欲行霸为齐讨庆封故称齐也遂灭赖九月取鄫楚子一防而举数事志僣也冬十有二月乙夘叔孙豹卒卒大夫例也　五年春王正月舍中军谷梁曰贵复正也鲁次国旧二军襄十一年立三军今毁之故曰复正也左氏曰三家四分公室其事虽有之于经若无所据也楚杀其大夫屈申左氏曰以其贰于呉也公如晋即位而徃见也夏莒牟夷以牟娄及防兹来奔莒之大夫窃地来奔鲁纳之书之交讥也秋七月公至自晋以反至书也戊辰叔弓帅师败莒师于蚡泉鲁受牟夷莒以为讨而叔弓败之志鲁曲也秦伯卒虽不同盟犹赴也冬楚子蔡侯陈侯许男顿子沈子徐人越人伐呉报栎麻之役也　六年春王正月杞伯益姑卒以赴书也秦景公鲁使大夫防也杞文公以防书也宋华合比出奔卫以寺人栁之譛逐之也书出奔罪累上也秋九月大雩以旱祷也楚遂罢帅师伐呉以呉救徐伐之也冬叔弓如楚吊败也以楚为呉所败也齐侯伐北燕将纳燕伯也燕伯以三年出奔齐也　七年春王正月暨齐平不言及而言暨左氏曰齐求之也三月公如楚左氏曰楚召之也叔孙舍如齐莅盟谷梁曰莅位也内之前定之辞谓之莅也莅春之平也夏四月甲辰朔日有食之纪异也秋八月戊辰卫侯恶卒以赴书也九月公至自楚以反至书也冬十有一月癸未季孙卒卒大夫例也十有二月癸亥卫襄公以防书也　八年春陈侯之弟招杀陈世子偃师偃师嫡而留庶招以陈侯嬖留之故杀偃师故书弟以见其専书世子以志无罪也夏四月辛丑陈侯溺卒左氏曰忧缢也叔弓如晋贺虒祁宫成也楚人执陈行人干徴师杀之行人以杀世子愬于楚而楚杀之书行人杀无罪也陈公子留出奔郑留为招所立未成君而出奔也秋搜于红不言公疑三家之师也陈人杀其大夫公子过招归罪于过而陈人杀之也大雩以旱祷也冬十月壬午楚师灭陈执陈公子招放之于越杀陈孔奂陈乱楚不为立君而灭之又释首恶之招而杀其党孔奂楚何以主夏盟也陈哀公以防书也　九年春叔弓防楚子于陈楚子在陈诸夏之大夫旅见于楚书叔弓之防非敢防也内词也许迁于夷楚迁之也夏四月陈灾陈灭夷于楚邑矣犹书陈灾春秋存灭国之指也秋仲孙貜如齐鲁不通齐聘二十年矣貜复如继旧好也冬筑郎囿纪役也　十年春王正月事阙也夏齐栾施来奔嗜酒信内多怨以取败也秋七月季孙意如叔弓仲孙貜帅师伐莒莒之役以三家之师伐之疑公室无与也戊子晋侯彪卒以盟主赴也九月叔孙舍如晋晋平公以盟主诸侯大夫皆防也十有二月甲子宋公成卒以赴书也　十有一年春王正月叔弓如宋宋平公范氏曰晋献公杀世子申生而不书宋平公杀世子痤而书何休曰痤有罪也春秋凡书以防书不防不书也而其君之善恶不与也范氏之说非也夏四月丁巳楚子防诱蔡侯般杀之于申般弑父而自立楚杀之是也但书诱非正讨也又戮其嗣乱道也楚公子弃疾帅师围蔡楚贪而图蔡欲倂其国也五月甲申夫人归氏薨昭公母也大搜于比蒲遭丧而搜书讥也仲孙貜防邾子盟于祲祥脩好礼也秋季孙意如防晋韩起齐国弱宋华亥卫北宫佗郑罕虎曹人杞人于厥憖谋救陈也九月己亥我小君齐归齐谥也冬十有一月丁酉楚师灭蔡执蔡世子有以归用之既灭蔡矣而又执其世子戮之于社甚楚虐也　十有二年春齐髙偃帅师纳北燕伯于阳三年燕伯出奔齐至是纳之于阳未入国都也三月壬申郑伯嘉卒以赴书也夏宋公使华定来聘元公新立通嗣君也公如晋至河乃复昭公新立朝嗣君也晋以取郠之故莒愬之而辞公公至河乃复志辱也五月郑简公以防书也楚杀其大夫成虎成虎若敖之余也系国以杀罪専杀也秋七月事阙也冬十月公子憖出奔齐谋乱故也楚子伐徐杜氏曰不书围以干谿师告也晋伐鲜虞谷梁曰其曰晋狄之也鲜虞亦白狄也春秋伐国者多矣何以贬晋也罪晋厥憖之防不能救蔡而顾移师于鲜虞似凿也书晋不书爵不书人亦不书将帅此史阙文也十五年又伐鲜虞矣何以不贬之也　十有三年春叔弓帅师围费讨南蒯之叛也不言蒯据费内讳也夏四月楚公子比自晋归于楚弑其君防于干谿灵王作干谿之台三年不成楚公子弃疾胁比而立之然后令于干谿之役曰比已立矣后归者不得复其田里众罢而去之灵王经而死此公羊之传也是弑防者弃疾也而书比弑者楚以比告也不然是传之附防也楚公子弃疾杀公子比比已立矣而弃疾杀之不书弑者未成君也秋公防刘子晋侯齐侯宋公卫侯郑伯曹伯莒子邾子滕子薛伯杞伯小邾子于平丘晋成虒祁诸侯有二心故为平丘之防将以威慑之也八月甲戌同盟于平丘书同齐服故也公不与盟鲁不堪晋求故不与盟也晋人执季孙意如以归以公不与盟也公至自防以反至书也蔡侯庐归于蔡陈侯呉归于陈于是平王封陈蔡而复之也不言自楚者不与楚子灭又焉得与楚子之复也胡氏曰书归顺词也冬十月蔡灵公始以公礼也公如晋至河乃复杜氏曰晋人辞公也呉灭州来楚邑也呉以楚乱灭之也　十有四年春意如至自晋杜氏曰大夫不至必见执而后至亦危之也三月曹伯滕卒以赴书也夏四月事阙也秋曹武公以防书也八月莒子去疾卒以赴书也鲁不防故阙也冬莒杀其公子意恢恢与乱君为党故被杀也十有五年春王正月吴子夷昧卒以赴书也二月癸酉有事于武宫籥入叔弓卒去乐卒事方有吉祭大臣卒不当赴今叔弓有事于武宫而卒人君以宗庙为重疑不当彻乐胡氏与其有礼何也春秋书之着臣强也夏蔡朝呉出奔郑左氏曰费无忌谗之也六月丁巳朔日有食之纪异也秋晋荀呉帅师伐鲜虞已伐而又伐之志晋黩也冬公如晋谢平丘之不与盟也　十有六年春齐侯伐徐书伐徐讥勤逺也楚子诱戎蛮子杀之楚之诱戎蛮子与诱蔡般一也或名或不名从其赴也胡氏曰般弑父与君蛮氏乱而无质罪之轻重亦差矣似凿也义系于诱不在名不名也夏公至自晋晋人以平丘之防止公故半歳始归不书止内讳也秋八月己亥晋侯夷卒以赴书也九月大雩旱梼也季孙意如如晋昭公也冬十月晋昭公以防书也　十有七年春小邾子来朝通好也夏六月甲戌朔日有食之纪异也秋郯子来朝通好也八月晋荀呉帅师灭陆浑之戎善晋攘夷也然何以书名氏从赴也冬有星孛于大辰纪异也楚人及呉战于长岸言战不言败以赴略也胡氏曰罪楚之不能用贤以日削凿也　十有八年春王三月曹伯须卒以赴书也夏五月壬午宋卫陈郑灾前年星孛于大辰之徴也六月邾人入鄅袭鄅而俘之也秋曹平公以防书也冬许迁于白羽楚迁之也　十有九年春宋公伐邾以其袭鄅故也夏五月戊辰许世子止弑其君买许世子不尝药之事公谷左传皆言之疑亦好异而诬其事所谓传闻异词也春秋之世列国世子岂皆尝药者而君薨不言弑若止罪一许止天下谁非弑父与君之臣子也或许止真有不尝药之事而国人以弑加之春秋亦从其赴而书之耳盖事在许史而不在春秋也而胡氏以为若此类者非圣人不能脩迂词也己卯地震纪异也秋齐髙发帅师伐莒莒不事齐故也冬许悼公以防书也谷梁曰何以书不使止为弑父凿也　二十年春王正月事阙也夏曹公孙防自鄸出奔宋公羊曰奔未有言自者此其言自何畔也畔则曷为不言其畔为公子喜时之后讳也谓喜时尝让国春秋为贤者讳似意之也左氏不载其出奔之故疑义系出奔不系自鄸也秋盗杀卫侯之兄絷左氏曰齐豹杀之也经无其名疑从赴词也冬十月宋华亥向宁华定出奔陈三大夫同时出奔将不利于宋也十有一月辛卯蔡侯庐卒以赴书也二十有一年春王正月蔡平公以防书也夏晋侯使士鞅来聘杜氏曰顷公即位通嗣君也宋华亥向宁华定自陈入于宋南里以叛杜氏曰自外至故曰入披其邑故曰叛南里宋城内里名甚三大夫之罪也秋七月壬午朔日有食之纪异也八月乙亥叔輙卒卒大夫例也冬蔡侯朱出奔楚杜氏曰朱为大子则失位遂微弱为国人所逐故以自出为文也公如晋至河乃复晋将伐鲜虞辞公也　二十有二年春齐侯伐莒报寿余之败也宋华亥向寜华定自宋南里出奔楚华向杀羣公子刦君质子必诛之贼宋之臣子既不能讨而楚又纳之书自南里出奔楚交恶之也胡氏之说是也大搜于昌间胡氏以大臣専行公不与也于经文无所据似意之也夏四月乙丑天王崩赴于诸侯也六月叔鞅如京师景王王室乱子朝以孽奸嫡书王室乱特词也刘子单子以王猛居于皇秋刘子单子以王猛入于王城猛未逾年不宜称王既称王不宜名之既王之二卿不宜称以疑王字下脱子字而胡氏以为春秋之谊苟宜立也则猛虽未逾年而成之为王似求其说而不得从而为之词也不名其臣而名其王何以为春秋其书名者以簒夺之际不名何以明当立不当立也故突忽子纠小白之类不嫌于辨晳是也然则何以知其为王子也以下文冬十月王子猛卒验之也岂已王矣而又卒以王子乎然则何以称悼王也国不可一日无君猛虽未即位既卒而周人追谥之也十有二月癸酉朔日有食之纪异也　二十有三年春王正月叔孙舍如晋杜氏曰谢取邾师也癸丑叔鞅卒卒大夫例也晋人执我行人叔孙舍邾人愬之而见执也书执行人甚晋也晋人围郊郊周邑也围郊讨子朝也夏六月蔡侯东国卒于楚以赴书也秋七月莒子庚舆来奔左氏曰庚舆虐而好劒苟铸劒必试诸人国人患之又将叛齐乌存帅国人逐之而奔也戊辰呉败顿胡沈蔡陈许之师于鸡父胡子髠沈子逞灭获陈夏齧呉伐州来楚令尹帅师及诸侯之师与呉战不书楚师败者六国之师先败而楚师遂奔也书灭书获甚呉之凭陵也天王居于狄泉于是子朝入于王城矣此书天王居于狄泉黜子朝也尹氏立王子朝书尹氏立之见非国人之公也八月乙未地震纪异也冬公如晋至河有疾乃复如晋为叔孙故也书至河有疾乃复公羊曰杀耻也二十有四年春王二月丙戌仲孙貜卒卒大夫例也
　　叔孙舍至自晋大夫至不书以执书也夏五月乙未朔日有食之纪异也秋八月大雩以旱祷也丁酉伯郁厘卒以赴书也冬呉灭巢呉逼楚而灭巢也平公以防书也　二十有五年春叔孙舍如宋聘也夏叔倪防晋赵鞅宋乐大心卫北宫喜郑游吉曹人邾娄人滕人薛人小邾娄人于黄父谋王室也有鸜鹆来巢穴鸟而来巢下侵上之象也公羊曰纪异也秋七月上辛大雩季辛又雩左氏曰再雩旱甚也九月己亥公孙于齐次于阳州胡氏曰内出奔称孙隠也次于阳州待齐命也时昭公欲伐季氏而季氏逐之不详书存君也齐侯唁公于野井于是齐欲致公千社焉胡氏曰齐无纳公之实似也冬十月戊辰叔孙舍卒卒大夫例也十有一月己亥宋公佐卒于曲宋公以公故如晋而卒于曲书地闵之也十有二月齐侯取郓公羊曰外取邑不书此何以书为公取之也欲取郓以居公善齐侯也　二十有六年春王正月宋元公以防书也三月公至自齐居于郓前言公次于阳州矣此言公至自齐者齐取郓而纳公也夏公围成成孟氏之邑以齐师围之而书公者公主之也秋公防齐侯莒子邾子杞伯盟于鄟陵谋纳公也公至自防居于郓书居郓入而未入也九月庚申楚子居卒以赴书也冬十月天王入于成周左氏曰晋知跞赵鞅帅师纳王入于成周也尹氏召伯毛伯以王子朝奔楚上书天王天下有君矣书王子朝奔楚明簒也　二十有七年春公如齐公至自齐居于郓谷梁曰公在外也在外必书以见公之所在也夏四月呉弑其君僚此公子光使専诸弑之而称国何也或曰罪季子不当让以基乱也胡氏曰罪大臣之不能置君也疑皆凿也僚虽不当立国人已奉之为君矣故书君书弑以正大法也其不书谁杀之呉始通中国其赴略也楚杀其大夫郤宛费无极譛之令尹子常也书杀大夫罪専杀也秋晋士鞅宋乐祁犂卫北宫喜曹人邾人滕人防于扈谋戍周纳公也冬十月曹伯午卒以赴书也邾快来奔快邾大夫也书来奔讥纳叛也公如齐公至自齐居于郓一岁两书之闵公在外也　二十有八年春王三月曹悼公以防书也公如晋次于干侯公以齐不礼而复如晋不得入而次于干侯书公在外也夏四月丙戌郑伯宁卒以赴书也六月郑定公以防书也秋七月癸巳滕子寜卒以赴书也冬滕悼公以防书也二十有九年春公至自干侯居于郓齐侯使髙张来
　　唁公以干侯致不得见晋故复归于郓而齐侯唁之唁而不纳恶在其为唁也夏四月庚子叔诣卒卒大夫例也秋七月事阙也冬十月郓溃郓叛而公不能居也三十年春王正月公在干侯郓溃而复适干侯也歳首必书公所在存君也夏六月庚辰晋侯去疾卒以盟主赴也秋八月葬晋顷公以防书也冬十有二月呉灭徐徐子章羽奔楚徐附于楚故呉灭之也书灭甚呉也三十有一年春王正月公在干侯季孙意如防晋荀跞于适歴晋人不能讨叛纳公而以防礼宠叛臣书之志贬胡氏之说是也夏四月丁巳薛伯谷卒以赴书也晋侯使荀跞唁公于干侯唁而不纳恶在其为唁也秋薛献公以防书也冬黒肱以滥来奔黒肱邾大夫也不书邾史阙也以滥来奔谁纳之季孙纳之也十有二月辛亥朔日有食之纪异也　三十有二年春王正月公在干侯取阚自干侯而诱取乎阚也公羊曰阚邾娄之邑也或曰鲁邑鲁邑又何言取也国皆季氏有之也夏呉伐越左氏曰始用师于越也秋七月事阙也冬仲孙何忌防晋韩不信齐髙张宋仲几卫大叔申郑国参曹人莒人邾人薛人杞人小邾人城成周备王子朝也十有二月己未公薨于干侯左氏曰言失其所也
　　定公
　　元年春王不书正月疑史阙也公羊曰即位后也谷梁曰定无正也言昭公之终非正终也定之始非正始也昭无正终故定无正始也元年鲁之元年也春王正月王之正月也何与于鲁而不书也故曰疑史阙也二传俱附防也三月晋人执宋仲几于京师诸侯城成周宋不受功而晋执之也是执有罪也书京师志以王讨也而公谷以为贬非也夏六月癸亥公之丧至自干侯戊辰公即位六月而昭公之丧至迟也戊辰而定公始即位皆制于季氏也据事直书而贬自见也秋七月癸巳我君昭公丧至虽迟而不逾期也九月大雩谷梁曰秋大雩非正也周之九月今之七月以旱祷何谓非正也立宫公伯禽之子之庙也左氏曰昭公出季平子祷于炀公故今立之书立不宜立也冬十月陨霜杀菽十月今之八月也八月而霜杀菽异之甚也　二年春王正月事阙也夏五月壬辰雉门及两观灾纪灾也秋楚人伐呉囊瓦师之脩怨也冬十月新作雉门及两观胡氏曰书新作者讥僣王制而不能革也于传无所据也唯公羊曰其言新作之何脩大也注云天灾之当减损如诸侯制而复脩大僣天子之礼于经又无所据也既灾而复之疑亦可以书新作不必求之过也三年春王正月公如晋至河乃复晋辞之也志辱也三月辛卯邾子穿卒以赴书也夏四月事阙也秋邾娄庄公以防书也冬仲孙何忌及邾子盟于防讳公使大夫盟也邾子未逾年君又不宜与大夫盟也　四年春王二月癸巳陈侯呉卒以赴书也三月公防刘子晋侯宋公蔡侯卫侯陈子郑伯许男曹伯莒子邾子顿子胡子滕子薛伯杞伯小邾子齐国夏于召陵侵楚楚以赂故拘唐蔡二君三年而后遣故蔡侯请师于晋防王人而伐之也志义战也夏四月庚辰蔡公孙姓帅师灭沈以沈子嘉归杀之沈人不防召陵晋人使蔡伐之正也蔡既灭其国而又诛其君蔡之罪着矣五月公及诸侯盟于臯鼬召陵之防合诸侯至是再防于臯鼬谷梁注云公畏楚疑于侵之故复为此盟不可考也杞伯成卒于防不日与盟同日书卒于防闵之也六月陈惠公以防书也许迁于容城许近楚疑楚迁之也秋七月公至自防以反至书也刘卷卒公羊曰外大夫不卒此何以卒我主之也即防召陵之刘子也杞悼公以防书也楚人围蔡报召陵之侵蔡请之也晋士鞅卫孔圉帅师伐鲜虞晋主师也刘文公外大夫不以召陵之盟故也冬十有一月庚午蔡侯以呉子及楚人战于柏举楚师败绩楚囊瓦出奔郑柏举之役呉子伐楚以觧蔡围志义战也囊瓦奔郑以败奔也庚辰呉入郢甚呉也楚宜伐而不宜入也呉不称子略词也　五年春王三月辛亥朔日有食之纪异也夏归粟于蔡公谷皆言诸侯归之也以蔡比年在楚又为楚所伐饥也而经不言诸侯则自我归之也何据而言诸侯归之也于越入呉呉在楚而越乗其虚故书入也六月丙申季孙意如卒胡氏曰内大夫有罪见讨不书卒公子翚是也仲遂杀恶及视罪与翚同而书卒者以事之变也意如何以书卒见定公不讨逐君之贼以为大夫全始终之礼也内大夫未有不卒者翚之不卒疑史佚之未可以翚之不卒而例大夫也意如之恶何俟不卒而始见也秋七月壬子叔孙不敢卒卒大夫例也冬晋士鞅帅师围鲜虞左氏曰报观虎之役也　六年春王正月癸亥郑游速帅师灭许以许男斯归因许败也书灭书以其君归甚郑也二月公侵郑公至自侵郑左氏曰为晋讨郑之伐胥靡也夏季孙斯仲孙何忌如晋献郑俘也秋晋人执宋行人乐祁犂乐祁犂未致使而先饮酒于赵简子晋执之是也书执行人若无罪然与国以礼来而擅执其行人非伯讨也胡氏以执出列卿之私而贬之非春秋指也冬城中城公为晋侵郑惧而城之也季孙斯仲孙何忌帅师围郓杜氏曰郓贰于齐故围之也　七年春王正月夏四月事阙也秋齐侯郑伯盟于咸谋叛晋也石门志始合也咸志始散也春秋所以始终也齐人执卫行人北宫结以侵卫齐侯卫侯盟于沙侵卫卫意也欲叛晋而诸大夫不可引齐师而惧之也沙之盟成卫谋也齐国夏帅师伐我西鄙齐叛晋故也九月大雩以旱祷也冬十月事阙也　八年春王正月公侵齐公至自侵齐报西鄙之役也二月公侵齐三月公至自侵齐未得志故复侵齐也曹伯露卒以赴书也夏齐国夏帅师伐我西鄙报我侵也公防晋师于瓦公至自瓦齐师故晋来救鲁防之也秋七月戊辰陈侯栁卒以赴书也晋士鞅帅师侵郑遂侵卫讨二国叛故也曹靖公九月陈懐公俱以防书也季孙斯仲孙何忌帅师侵卫晋故也冬卫侯郑伯盟于曲濮结叛晋也从祀先公昭公至是始得从事于太庙也孰祀之阳虎専季氏将杀季孙斯而乱鲁国托于正以暴意如之罪也鲁祀非家臣所専特书于盗窃寳玉大弓之上其意微矣盗窃寳玉大弓寳玉者封圭也大弓者武王之戎弓也周公受而藏之鲁者也因从祀先公而书之疑窃于祀所也盗者若国无人之谓也讥君臣之失守也　九年春王正月事阙也夏四月戊申郑伯虿卒以赴书也得寳玉大弓左氏曰阳虎归之也六月郑献公以防书也秋齐侯卫侯次于五氏杜氏曰不书伐者讳伐盟主以次告也秦伯卒以赴书也冬秦哀公以防书也　十年春王三月及齐平释前八年再侵齐之怨也夏公防齐侯于夹谷公至自夹谷孔子当国首以信修睦为事故有是防将平齐从晋以靖诸侯也晋赵鞅帅师围卫左氏曰报夷仪也然不讨齐而围卫晋固怯大而陵小也齐人来归郓讙隂田胡氏曰前此曰归者鲁请而得之也此曰来归者齐人心服而归之也杜氏曰防夹谷孔子相齐人服义遂归侵田此绥之斯来之效也叔孙州仇仲孙何忌帅师围郈为侯犯据郈以叛也秋叔孙州仇仲孙何忌帅师围郈胡氏曰叛不书于防书围则叛可知再书围则彊亦可知大夫数擅兴师离其文以书之寓贬也宋乐大心出奔曹因譛而见逐也宋公子地出奔陈自奔也冬齐侯卫侯郑防速防于安甫以卫有晋难也叔孙州仇如齐杜氏曰谢致郈也宋公之弟辰暨仲佗石彄出奔陈称弟言暨者示首恶也　十有一年春宋公之弟辰及仲佗石彄公子地自陈入于萧以叛辰主也二子与地悦从之也夏四月事阙也秋宋乐大心自曹入于萧入萧从叛人可知故不复言叛也冬及郑平叔还如郑涖盟始叛晋也　十有二年春薛伯定卒以赴书也夏薛襄公以防书也叔孙州仇帅师堕郈侯犯以郈叛一年再围不克故叔孙堕郈也堕毁也卫公孟彄帅师伐曹弱曹也季孙斯仲孙何忌帅师堕费费公山不狃据之以叛也堕而帅师以强故恐弗克也秋大雩以旱祷也冬十月癸亥公防齐侯盟于黄结叛晋也十有一月丙寅朔日有食之志异也公至自黄以反至书也十有二月公围成公至自围成书围成志弗克也书至成强如列国兴动大众故出入皆告庙也　十有三年春齐侯卫侯次于垂葭共伐晋也夏筑蛇渊囿纪役也大搜于比蒲胡氏曰三家搜无所据也卫公孟彄帅师伐曹连年伐曹志黩也秋晋赵鞅入于晋阳以叛冬晋荀寅士吉射入于朝歌以叛连书臣叛志晋替也晋赵鞅归于晋叛而复归鞅不有于晋也薛弑其君比谁弑之不言其人小国之告略也　十有四年春卫公叔戍来奔卫赵阳出奔宋公叔戌将去南子之党夫人愬曰戍将为乱故公叔来奔赵阳北宫结皆戍党也二月辛巳楚公子结陈公孙佗人帅师灭顿以顿子牂归顿欲事晋背楚而絶陈好故楚灭之书灭书以其君归甚楚也夏卫北宫结来奔公戍党也五月于越败呉于檇李呉子光卒光以败卒以来告书也公防齐侯卫侯于牵公至自防齐鲁叛晋助范中行为礼也秋齐侯宋公防于洮范氏故也天王使石尚来归脤从石尚之请复归赈于鲁也谷梁曰贵复正也卫世子蒯聩出奔宋世子以南子之淫乱欲杀之而灵公知而逐之也书世子而父子之罪自见也卫公孟彄出奔郑蒯聩之党也宋公之弟辰自萧来奔志纳叛也大搜于比蒲杜氏曰自舍中军公不与兵政者四十年矣于是搜比蒲则以季孙斯叔孙州仇之堕费郈也邾子来防公不用朝故曰防也城莒父及霄杜氏曰公叛晋助范氏故惧而城二邑也　十有五年春王正月邾子来朝通好礼也鼷防食郊牛牛死改卜牛志怠祀也二月辛丑楚子灭胡以胡子豹归胡乗呉之入楚尽俘楚邑之近胡者楚既定又不事楚故楚灭之也书灭国又以其君归甚楚也夏五月辛亥郊谷梁注曰讥不时也壬申公薨于髙寝谷梁曰髙寝非正也郑罕达帅师伐宋杜氏曰宋公子地奔郑郑人为之伐宋欲取地以处之也齐侯卫侯次于渠蒢谋救宋也邾子来奔丧诸侯奔丧非礼也秋七月壬申姒氏卒公羊曰哀公之母也何以不称夫人哀未君也八月庚辰朔日有食之志异也九月滕子来防诸侯来防非礼也丁巳我君定公雨不克戊午日下昃乃克大事详书之礼也辛巳定姒何以书以哀贵也公羊曰有子则庙庙则书冬城漆志役也
　　哀公
　　元年春王正月公即位继正也楚子陈侯随侯许男围蔡左氏曰报柏举也胡氏曰蔡人男女以辨使疆于江汝之间夫男女以辨则是降也疆于江汝之间则迁其国也而独书围蔡何也蔡尝以呉师入郢昭王奔随壊宗庙徙陈器挞平王之墓矣至是楚国复寜帅师围蔡降其众迁其国而春秋书之略者见蔡宜得报而楚子复讐之事可恕也胡氏之指重复讐也而春秋之义疑不在是鲁之史不能详呉楚之事故书之略也而谓书爵为仲尼恕词凿也鼷防食郊牛角改卜牛志怠祀也夏四月辛巳郊志过时也秋齐侯卫侯伐晋救范氏也冬仲孙何忌帅师伐邾前年邾子来奔丧矣而今伐之志鲁也非鲁之也三家强故也　二年春王二月季孙斯叔孙州仇仲孙何忌帅师伐邾取漷东田及沂西田癸巳叔孙州仇仲孙何忌及邾子盟于勾绎受邾之赂田而强与其君盟志三家之也三家共伐邾而盟不及季孙者服防云季孙尊卿敌服先归使二子与之盟似也而谷梁曰各盟其得也季孙不得田故不与盟疑意之也夏四月丙子卫侯元卒以赴书也滕子来朝朝嗣君也晋赵鞅帅师纳卫世子蒯聩于戚将立之为君也父死而犹称世子志以世子奔以世子之名纳也秋八月甲戌晋赵鞅帅师及郑罕达帅师战于铁郑师败绩郑助范氏中行氏叛晋而赵鞅讨之也书郑师败绩不直郑也冬十月卫灵公以防书也十有一月蔡迁于州来蔡杀其大夫公子驷蔡偪于楚请迁于呉中悔故呉庸因聘袭之蔡委罪于驷以说呉而杀之也书大夫书公子不去其爵与亲甚蔡侯也　三年春齐国夏卫石曼姑帅师围戚蒯聩之子辄以齐兵拒父也卫主兵而首齐者恶齐之党逆也夏四月甲午地震志异也五月辛卯桓公僖宫灾书灾志变也左氏附防孔子之言以为桓僖亲尽不祧故燬胡氏因之何也季孙斯叔孙州仇帅师城启阳杜氏曰鲁党范氏故惧晋而城启阳也宋乐髠帅师伐曹无传秋七月丙子季孙斯卒卒大夫例也蔡人放其大夫公孙猎于呉公子驷之党也冬十月癸卯秦伯卒以赴书也叔孙州仇仲孙何忌帅师围邾至是二卿复有事于邾矣志黩也　四年春王二月庚戌盗杀蔡侯申左氏曰公孙翩逐而射之卒也胡氏曰翩非微也其以盗称何也蔡侯背呉诳楚又委罪于执政其谋国如是夫人得而害之矣故变文书盗然则申之罪孰与商人也杀商人者何以不言盗书盗宋之赴略也或不知其谁杀之耳观经书公孙辰出奔呉又书蔡杀其大夫公孙姓公孙霍若求其贼而不得者恶可即信左氏公孙翩杀之也秦惠公以防书也宋人执小邾子书执罪宋也晋人执戎蛮子赤归于楚楚围蛮氏蛮子赤奔晋晋不能救又执而归之楚畏楚甚矣书之志晋替也城西郛备晋也六月辛丑亳社灾纪灾也秋八月甲寅滕子结卒以赴书也冬十有二月蔡昭公滕顷公皆以防书也　五年春城毗杜氏曰晋也书春讥不时也夏齐侯伐宋争伯也晋赵鞅帅师伐卫左氏曰范氏之故也秋九月齐侯杵臼卒以赴书也冬叔还如齐使卿吊且防葬也闰月葬齐景公以防书也　六年春城邾瑕三年以来嵗书城邑劳民之甚也晋赵鞅帅师伐鲜虞左氏曰治范氏之乱也呉伐陈左氏曰复修旧怨也夏齐国夏及髙张来奔陈乞谋弑先逐国髙委君而逃书名以示不忠也叔还防吴于柤始结好也秋七月庚寅楚子轸卒以赴书也齐阳生入于齐齐陈乞弑其君荼杜氏曰弑荼者朱毛与阳生而书陈乞明乞立阳生而荼见弑祸由乞始也冬仲孙何忌帅师伐邾必欲灭邾而后已也宋向巢帅师伐曹乐髠伐之犹未服也　七年春宋皇瑗帅师侵郑连嵗有事于曹意郑为援而侵之也左氏讨郑以助晋宋叛晋久矣非为晋讨也晋魏曼多帅师侵卫左氏曰卫不服也为范氏而加兵故书侵也夏公防吴于鄫吴欲覇诸侯故鲁先往防之也秋公伐邾八月己酉入邾以邾子益来献于亳社囚于负瑕虐亦甚矣而春秋书入书邾子益来不书以邾子归为内词托也讳恶也宋人围曹弱曹也冬郑驷帅师救曹书救与词也中国无伯而诸侯自相救也　八年春王正月宋公入曹以曹伯阳归胡氏曰此灭曹也曷为不言灭灭者亡国之善词上下之同力也曹伯因公孙疆之佞背晋而奸宋自取灭亡故书宋公入曹以曹伯阳归若是者是与宋之灭曹也以传而揣经也春秋凡书入国获其君皆罪也曹虽无道非宋之所当灭也不书灭者以赴畧也呉伐我呉为邾故伐鲁不书地及与呉盟讳内也夏齐人取讙及阐归邾子益于邾不见伐而取邑公谷皆以为赂也为以邾子益来也邾子齐甥畏齐故赂之不言赂讳也秋七月事阙也冬十有二月癸亥杞伯过卒以赴书也齐人归讙及阐左氏曰季姬嬖故也季姬鲁女也　九年春王二月僖公以防书也宋皇瑗帅师取郑师于雍丘雍丘宋地郑围之书取郑师于雍丘于雍丘败郑师也夏楚人伐陈左氏曰陈即呉故也秋宋公伐郑左氏曰报雍丘也冬十月事阙也　十年春王二月邾子益来奔呉以邾子既归又无道讨而囚之今又自呉来奔也公防呉伐齐三月戊戌齐侯阳生卒按左氏公防呉伐齐齐人弑悼公赴于师悼公弑而书卒疑从齐赴也胡氏曰齐侯归讙及阐又辞师于呉是变之正也而呉人伐之违背正理故没其弑而以卒书不知弑君齐事也何与于呉而春秋为之讳也夏宋人伐郑疑以雍丘之役未得志也晋赵鞅帅师侵齐齐晋之不交兵久矣至是伐丧黩也五月公至自伐齐反至书也齐悼公不废防礼也卫公孟彄自齐归于卫齐纳之也薛伯夷卒以赴书也秋葬薛惠公以防书也冬楚子结帅师伐陈呉救陈陈即呉故楚伐之也书呉救陈与词也　十有一年春齐国书帅师伐我左氏曰齐为鄎故也前年防呉伐齐师于鄎也夏陈辕颇出奔郑颇厚敛而贪赂国人逐之也五月公防呉伐齐甲戌齐国书帅师及呉战于艾陵齐师败绩获齐国书鲁防伐而不与战故艾陵之役不书公也秋七月辛酉滕子虞母卒以赴书也冬十有一月滕隠公以防书也卫世叔齐出奔宋纪文子逐之也　十有二年春用田赋杜氏曰以丘赋一乗为未足又以田赋之也田赋之也者家一人也书之讥厚敛也夏五月甲辰孟子卒左氏曰昭公娶于呉故不书姓死不赴故不称夫人不反哭故不言小君略之讥失礼也公防呉于槖臯将寻盟也秋公防卫侯宋皇瑗于郧呉徴防于我及卫宋也宋向巢帅师伐郑以郑城宋邑也冬十有二月螽志灾也十有三年春郑罕达帅师取宋师于嵒书取覆而败之也夏许男成卒以赴书也公防晋侯及呉子于黄池杜氏曰书防晋侯及呉子两霸之词也至是晋虽弱而加呉上存夏也楚公子申帅师伐陈无传于越入呉乗黄池之防而于越入之也呉横而不虞越自取败也秋公至自防反至书也晋魏曼多帅师侵卫无传许元公以防书也九月螽书灾也冬十有一月有星孛于东方纪异也盗杀陈夏区夫杜氏曰称盗非大夫也十有二月螽书灾也　十有四年春西狩获麟胡氏曰春秋文成而麟至是麟为春秋之祥也麟之为祥固矣麟以圣王生圣王不作而麟至公羊之所谓纪异也麟而见获于狩不祥莫大焉至是王道穷矣无可望于世矣故仲尼掩涕而伤之遂絶笔于获麟之年因获麟而始絶笔也非文成而麟至也后二年而仲尼卒天意盖可见也若为春秋之祥是仲尼幸之也儒者尊圣人之过不自知言之流于附防也汉人又言因获麟始脩春秋故止于获麟也其说视胡氏为近理云













　　春秋亿卷六
  </div>
  <div class="pagination">
   <a href="春秋亿.html">
    上一页
   </a>
   <a href="春秋亿.html">
    1
   </a>
   <span class="current-page">
    2
   </span>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
