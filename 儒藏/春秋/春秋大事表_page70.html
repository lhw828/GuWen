<!DOCTYPE html>
<html>
<head>
    <meta charset="UTF-8">
    <title>春秋大事表 - 第 70 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 70 页/共 102 页</h1>
    <div class="content">



　　【陆氏淳曰左氏谷梁皆以不称氏为贬按例不命之卿则不书氏不可别为义公羊説是案此纳卫朔也溺不书公子盖与无骇柔挟同例为未命尔若防仇讐伐同姓天子则直书其事而罪恶自见不必以去公子示贬】
　　五月葬桓王




　　【刘氏敞曰公谷以为改葬非也若诚改葬春秋应书改葬如改卜之类矣今不言改非改葬也固当据经文】
　　【张氏溥曰桓王崩七年乃克葬者疑其太缓遂云改葬至春秋説云恒星不见夜明周人荣奢改葬桓王冡则近诞矣考桓公十八年王室有子仪黒肩之乱因乱而缓葬其或然欤】
　　四年纪侯大去其国










　　【案春秋复九世之讐圣人何尝有此意汉武帝执此一语遂开西北邉祸及平民殚财丧师流血千里公羊一言之流毒至于如此】
　　【又案公羊复雠之説全无义理无足深辨独程子以大为纪侯之名盖従失地书名之例诸儒多従之霞峰华氏亦云圣人于纪多恕词然大法毕竟以国君死社稷为正若书大去其国或疑圣人之许之而张其词故程子以大为纪侯之名良有以也然愚窃以大去者是伤悯之辞亦非张大纪侯也纪之圗全宗社至矣不得已而去无所失道此与太王之去邠何异大去如荀偃云大还妇人见絶于夫为大归盖一往不返之辞其伤之也至矣积斋程氏谓于文则支于义则室殊属谬解】
　　齐侯葬纪伯姬




　　【刘氏敞曰如杜之説则谓春秋褒齐得礼者非也逐人之君葬其夫人此正春秋所恶何谓以崇厚义乎谷梁曰吾女故隠而葬之非也若但云葬纪伯姬如谷梁説可矣今曰齐侯葬纪伯姬则重在齐侯不在吾女明甚】
　　【案圣人书此罪齐亦以责鲁也鲁为伯姬父母之国既不能救其国恤其丧反使齐侯假以为名居然告鲁鲁又腼然使大夫防葬此虽庶民之家犹为可耻况堂堂有国之君乎】
　　五年冬公防齐人宋人陈人蔡人伐卫六年春王人子突救卫







　　【刘氏敞曰左氏以立黔牟为不度非也王人子突救卫春秋贵之则是黔牟王所欲立也簒王所立朔则有罪今朔不见贬而黔牟顾先蒙恶岂春秋意哉】
　　【赵氏曰公羊以不言纳朔为避王据诸侯之心实不避王而经文反为之隠避是党罪人也若以为为王讳其逆命则王室乱及尹氏立子朝犹不讳不应讳此若云为鲁讳则成宋乱及纳子纠皆不讳亦无宜讳此盖因纳事已着再书则烦冗故不书尔】
　　【彚纂曰卫朔得罪于王而齐襄防者侯以纳之无王甚矣故春秋皆书人以贬之子突左氏以为字谷梁以为名其以为褒救卫则一也孔氏頴达谓二字而子在土者皆是字于理为近故当従左氏张氏洽曰春秋一经王旅之出而合司马九伐之法者惟此一事故特书字以褒之】
　　【案刘氏敞谓不言纳卫侯朔不与其纳也陈氏傅良曰以朔入为重也伐郑纳突伐卫纳朔俱不言纳书入而已矣义极精】
　　七年夏四月辛夘夜恒星不见夜中星陨如雨








　　【刘氏敞曰如雨者言众多不可为数也左氏云与雨偕非也杜氏注以如犹而言星陨且雨亦非也春秋记星陨为异耳夜中而雨何足记乎谷梁云着于上见于下谓之雨以言雨螽可也以言雨雪则何着于上之有又曰着于下不见于上谓之陨以言陨石可也以言星陨则何不见于上之有公羊之説尤妄语若实尺而复无为不书】
　　【彚纂曰此言陨之多也三之説俱有未协刘氏敞皆驳之其义甚精】
　　八年夏师及齐师围郕郕降于齐师秋师还【郕公羊作成】






　　【刘氏敞曰公羊之説非也实共围盛改谓之成实灭其国改谓之降实降于鲁独言降齐则是春秋非实录岂可世乎谷梁谓不使齐师加威于郕其意欲以贬齐其实乃为齐文过】
　　【吴氏澂曰説者谓鲁欲取郕而结陈蔡同伐陈蔡不至乃借力于齐案鲁弱于齐齐岂肯为鲁役鲁亦何敢役之哉盖齐欲围郕而征兵于鲁与陈蔡尔郕畏齐而不畏鲁故独降齐师也案荘公亲仇讐而伐同姓郕又不服而降齐师师乆于外甘为雠役直书而罪自见经文本自直捷简易不知者何苦自生支离左氏以为善公谷以为讳俱谬】
　　九年公伐齐纳纠齐小白入于齐【左氏作子纠】









　　【赵子曰莒近齐小国而襄公强而无道大夫如何辄敢将公子奔之而获安乎杜注云并僖公之子尤非也若然则纠非讐人之子公纳之不应有深讥故谷梁云襄被弑二公子乃出奔此説为正言皆襄公之子】
　　【李氏亷曰子纠三皆以为当纳赵子程子胡氏以为不当纳所以然者杜氏以子纠小白并齐僖之子而纠长故当立谷梁似以子纠为襄公子矣而终以纠为兄故亦以为当立独程子用史记证之而定以纠为襄公子于是鲁纳讐之罪明定以纠为小白弟于是纠不当立之义着然后纠不书子小白系齐管仲之不死鲁之忘亲释怨皆得其説矣】
　　【案左叔向谓齐桓为卫姬之子有宠于僖如此则桓公与子纠皆僖公之子矣既非讐人之子春秋何故深罪庄公三及注疏并谓纠为兄为当立如此则桓公为簒国之贼矣夫子何以许管仲之不死程子以纠为小白弟盖以孔子答子路子贡之言以大义防之不第据薄昭与淮南王书也况公谷之经文纠不书子而齐小白以国氏如郑忽曹羁之例乎】
　　十年二月公侵宋






　　【黄氏仲炎曰赵子纂例又尽破三之説而曰声罪致讨曰伐无名行师曰侵合是数説考之盖左氏尝闻声罪之説而误以为钟鼓之声也不知春秋书侵如齐侯侵蔡晋侯侵楚皆用大师而总数国若无钟鼓何以行师则左氏之説非也师之所处荆棘生焉其为人民駈牛马斩木壊室者皆用兵必至之祸固无分于侵与伐则谷梁之説非也侵伐虽异辞均之为挟私逞忿尔若谓侵为无名则伐岂有名乎当时诸侯如齐侯侵蔡晋侯侵曹必谓其有附楚之罪而侵之亦不应无名也则赵子之説又非也惟公羊以为觕曰侵精曰伐其説近之而未尽夫奉辞称罪而讨敌敌必请服不服则必出师以御之是以经书伐者多至于战如齐伐卫卫及齐战宋伐齐齐及宋战之类是也不奉辞称罪而但侵扰其疆埸故敌国不暇请服而亦不及御之是以经书侵者未尝至于战如齐人侵我西鄙公追齐师至酅弗及盖疆场之事知之后时追之已去矣故曰称罪而讨其国曰伐不称罪而掠其境曰侵】
　　十一年秋宋大水



　　【陆氏淳曰外灾来告则书二不达此意故各穿凿】
　　【刘氏敞曰公羊云及我也春秋内鲁国而外诸夏若水灾及鲁自可记鲁灾无为详宋而畧我谷梁云王者之后案杞亦王者之后何以不书其灾】
　　冬王姬归于齐



　　【陆氏淳曰案书其归为鲁主婚尔公谷皆云过我谷梁他处即云为之中者归之与此自相反矣刘氏敞曰不书齐侯逆不见公非也鲁为王主婚若齐侯来逆女而公辄不见何谓主婚矣其不书来逆者乃常事自不书者也】
　　【案鲁与齐不共戴天之讐非特不当主襄公之婚并不当主桓公之婚特以罪有小大故书有详略尔其余为王主婚固多矣惟庄公之世两书王姬归于齐所以见庄之无父】
　　十二年纪叔姬归于酅


</div>
    <div class="pagination">
<a href="春秋大事表_page69.html">上一页</a><span>...</span><a href="春秋大事表_page65.html">65</a><a href="春秋大事表_page66.html">66</a><a href="春秋大事表_page67.html">67</a><a href="春秋大事表_page68.html">68</a><a href="春秋大事表_page69.html">69</a><span class="current-page">70</span><a href="春秋大事表_page71.html">71</a><a href="春秋大事表_page72.html">72</a><a href="春秋大事表_page73.html">73</a><a href="春秋大事表_page74.html">74</a><a href="春秋大事表_page75.html">75</a><span>...</span><a href="春秋大事表_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
