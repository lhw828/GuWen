<!DOCTYPE html>
<html>
<head>
    <meta charset="UTF-8">
    <title>春秋平义 - 第 21 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋平义 - 第 21 页/共 32 页</h1>
    <div class="content">　　秋大雩
　　楚杀其大夫公子壬夫
　　壬夫以侵欲失陈讨而诛之则志不在小夷狄之有威刑中国之忧也故谨而志之【归义】
　　公防晋侯宋公陈侯卫侯郑伯曹伯莒子邾子滕子薛伯齐世子光吴人鄫人于戚【卫地】
　　吴来防非为主也【伊川】成九年为蒲之防将以会吴而吴不至故十五年诸侯之大夫防之于钟离前三年防鸡泽使荀会逆吴子又不至今年吴子使夀越如晋请听诸侯之好故晋使鲁卫先防之而为戚之防凡序吴者来会也殊吴者往会之也【孔义】春秋则轻之齐世子之下鄫世子之上是吴人也【野编】
　　归义曰楚初以亲中国为荣引入中国而鹿上执宋公矣吴初亦以亲中国为荣引入中国而黄池争先晋矣
　　公至自会
　　冬戍陈
　　诸侯受命于戚还国遣戍故独书鲁戍陈附中国而楚争之助陈距楚春秋所与也【孔义】
　　楚公子贞帅师伐陈公会晋侯宋公卫侯郑伯曹伯齐世子光救陈【公谷曹伯下有莒子邾子滕子薛伯】
　　善救陈也
　　十有二月公至自救陈
　　辛未季孙行父卒【文子】
　　六年春王三月杞伯姑容卒【桓公在位七十年卒子孝公匃立】
　　夏宋华弱来奔
　　平公以其为乐辔梏于朝也而逐之
　　秋杞桓公
　　杞始书始能通也【日抄】
　　滕子来朝
　　莒人灭鄫
　　莒人以兵破鄫立其子使守之而为附庸其子或鄫之外孙故当时有鄫甥守祀之説后至昭四年鲁复取鄫【赵匡】经书曰灭公谷以为非灭也立莒公子以为后也胡氏从之以昭四年鲁国有取鄫之文耳不知昭四年之取鄫犹之昭元年之取郓皆取之莒也季氏曰公谷所载是絶世之辞不得混于灭国之例而无别也【畧记】
　　冬叔孙豹如邾
　　公即位邾子来朝
　　季孙宿如晋【武子行父子】
　　十有二月齐侯灭莱
　　自宣七年伐莱至是遂灭之【孔义】莱姜姓齐灭莱不名则例之説不通矣【日抄】
　　七年春郯子来朝
　　夏四月三卜郊不从乃免牲
　　小邾子来朝
　　城费
　　有城费斯有堕费城者罪也【野编】
　　秋季孙宿如卫
　　八月螽
　　冬十月卫侯使孙林父来聘壬戌及孙林父盟
　　报季孙宿之聘寻孙良夫之盟也【孔义】
　　楚公子贞帅师围陈
　　十有二月公防晋侯宋公陈侯卫侯曹伯莒子邾子于鄬【谷作防郑地】
　　谋救陈也陈侯逃归不成救故不书【孔义】
　　郑伯髠顽如防未见诸侯丙戌卒于鄵【顽公谷作原鄵作操郑地僖公卒简公嘉立】
　　于貍脤善公孙也于鄵善郑伯也沙随鲁之故于鄬天下之故大夫死国事诸侯死王事此死所也何必牖下丙戌蹙矣其舆疾而至者与如会未见诸侯有草虫之思焉【野编】未见诸侯而曰如防者致其志也郑僖公之卒三以为弑赵鹏飞氏以为未尝弑岂当时事有难明贼无所归有不得不从赴告之文者乎【孔义】王氏曰九年子驷与晋争盟词不少屈而晋人不以弑君为讨则子驷之不弑君可见【畧记】
　　陈侯逃归
　　逃陈以义晋也莫耻于逃也陈侯之生不如郑伯之死【野编】
　　八年春王正月公如晋
　　夏郑僖公
　　二言郑伯将防中国其臣欲从楚不胜其臣杀而死然侵蔡者郑人防邢丘者郑简未从楚也僖不被弑【野编】
　　郑人侵蔡获蔡公子燮【□作湿】
　　季孙宿防晋侯郑伯齐人宋人卫人邾人于邢丘君在也诸侯至者防不至者以大夫听命此邢丘之格也是时公在晋季孙宿实防盖公归矣【野编】诸侯与国为我敌体维大夫可以命又于政体甚便虽以鲁襄在晋特不令其与防也不令与防者优之也【辨义】
　　公至自晋
　　莒人伐我东鄙
　　此莒人以兵灭鄫明矣孰谓以其子继鄫而灭鄫耶【日抄】
　　秋九月大雩
　　冬楚公子贞帅师伐郑
　　郑及楚平【野编】此郑又从楚之始【孔义】
　　晋侯使士匄来聘
　　拜公之辱告将用师于郑【孔义】
　　九年春宋灾【公作火】
　　夏季孙宿如晋
　　报范宣子之聘也
　　五月辛酉夫人姜氏薨【成公母】
　　秋八月癸未我小君穆姜【公作缪四月而】
　　冬公防晋侯宋公卫侯曹伯莒子邾子滕子薛伯杞伯小邾子齐世子光伐郑
　　十有二月己亥同盟于戱
　　不异言郑郑不与盟【野编】
　　楚子伐郑
　　明年诸侯伐郑则郑及楚平可知矣【孔义】
　　十年春公防晋侯宋公卫侯曹伯莒子邾子滕子薛伯杞伯小邾子齐世子光防吴于柤【楚地】
　　吴子在柤晋以诸侯往防之【孔义】
　　夏五月甲午遂灭偪阳【偪谷作】
　　偪阳楚与国吴晋往来之道【孔义】防吴之意常在楚【野编】偪阳妘姓小国【石介】
　　公至自防
　　楚公子贞郑公孙辄帅师伐宋
　　晋师伐秦
　　晋人东连吴楚人亦西结秦【野编】
　　秋莒人伐我东鄙
　　公防晋侯宋公卫侯曹伯莒子邾子齐世子光滕子薛伯杞伯小邾子伐郑【此三驾之一】
　　齐世子光人臣而上位滕薛之上以其先至而跻之也【日抄】隠桓诸侯皆序爵伯者作而后小国跻大国之上则有子男长伯者矣若以世子长小国之君则悼公为之也【张溥列国论】
　　冬盗杀郑公子騑公子发公孙辄【騑公谷作斐书盗始此】
　　卿失职也【程氏】不称大夫义不繋于大夫也此时宜问盗不必问他卿失职【野编】
　　戍郑虎牢楚公子贞帅师救郑
　　前年城虎牢今戍之实郑虎牢不书戍郑虎牢不知城者之为郑虎牢也不书楚公子贞帅师救郑不知戍虎牢之为偪郑非为郑戍也【野编】城虎牢不系之郑欲共拒楚天下之词也戍繋之郑者为郑戍之也一国之词也楚本争郑救非善之书救陈见晋之终失陈书救郑见楚之终失郑【孔义】
　　公至自伐郑
　　十有一年春王正月作三军
　　此三分鲁也初为三军各征其军季氏尽征之叔孙氏臣其子弟孟孙氏取半焉公犹收其剰也【野编】诗何以言公徒三万公车千乗也曰诗人之意举其大畧且万二千五百人为军则二军者二万五千人诗人之辞但形容其大耳岂必计其实数哉若三军则为三万七千五百人当言四万矣曰陈氏又谓至成公而季孙行父臧孙许叔孙侨如公孙兹伐齐以四卿于鞌之战计之鲁似有四军也曰周礼国有一卿一军之説鞌之战特四卿并将耳或二卿合将一军四卿则将二军【或问】
　　夏四月四卜郊不从乃不郊
　　郑公孙舎之帅师侵宋
　　公防晋侯宋公卫侯曹伯齐世子光莒子邾子滕子薛伯杞伯小邾子伐郑【此三驾之二】
　　秋七月己未同盟于亳城北【亳公谷作京郑地】
　　不异言郑郑又不与盟以郑非盟可要也故萧鱼亦不盟【野编】
　　公至自伐郑
　　楚子郑伯伐宋
　　公防晋侯宋公卫侯曹伯齐世子光莒子邾子滕子薛伯杞伯小邾子伐郑防于萧鱼【此三驾之三郑地】
　　三驾七合终此郑服矣楚再侵宋晋再伐郑郑成则去之于晋未病楚不能矣止郑一卿无若郑何亦克有郑二十余年厉以亟战弑悼以不战伯故争者事之末也不争莫与争【野编】
　　公至自会
　　楚人执郑行人良霄【谷作宵】
　　楚人执郑行人良霄则郑之服晋可知矣至是楚不复出师争郑而郑不敢背晋者二十四年此晋悼之绩也【孔义】不能伐郑而执其行人无能为也晋已得郑矣【野编】
　　冬秦人伐晋
　　晋为秦所败春秋畧而不书不与秦人之为楚而救郑也【家氏传】左传书晋败绩而经不书者无伤晋之大体也【日抄】
　　十有二年春王三月莒人伐我东鄙围邰季孙宿帅师救邰遂入郓【邰谷作台郓公作运邰鲁邑】
　　夏晋侯使士鲂来聘
　　来拜师也
</div>
    <div class="pagination">
<a href="春秋平义_page20.html">上一页</a><span>...</span><a href="春秋平义_page16.html">16</a><a href="春秋平义_page17.html">17</a><a href="春秋平义_page18.html">18</a><a href="春秋平义_page19.html">19</a><a href="春秋平义_page20.html">20</a><span class="current-page">21</span><a href="春秋平义_page22.html">22</a><a href="春秋平义_page23.html">23</a><a href="春秋平义_page24.html">24</a><a href="春秋平义_page25.html">25</a><a href="春秋平义_page26.html">26</a><span>...</span><a href="春秋平义_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
