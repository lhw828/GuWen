<!DOCTYPE html>
<html>
<head>
    <meta charset="UTF-8">
    <title>春秋释例 - 第 46 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋释例 - 第 46 页/共 82 页</h1>
    <div class="content">　　公孙林
　　许瑕
　　郏张
　　郑罗
　　雍紏
　　子人九【案孔颖达僖二十八年正义云桓十四年郑伯使其弟语来盟传称子人来盟杜云即弟语也其后为子人氏僖七年传子华云泄氏孔氏子人氏三族实违君命子人九必是语之后也杜谱以九为杂人谬矣】
　　公孙申
　　叔孙
　　叔禽
　　右郑人二百三人
　　宋
　　宋国子姓其先契佐唐虞为司徒封于商成汤受命王有天下及纣无道周武王灭之而封其子武庚以绍殷后武庚作乱周公伐而诛之更封纣兄帝乙之元子微子啓为宋公都商邱今梁国睢阳县是也微子卒其弟微仲代立穆公七年鲁隠公之元年也景公三十六年鲁哀公之十四年获麟之嵗也昭公得之元年春秋之终矣其后五世百七十年而齐魏楚共灭宋【案此条永乐大典阙佚从左传隠元年正义所引释例补入】
　　公子
　　母弟辰
　　公子地
　　皆元公子【案昭二十年传华亥取太子栾与母弟辰公子地以为质朴集解云栾景公也辰及地皆元公弟孔颖达正义云定十年经书宋公之弟辰当景公之世辰及地不得为元公弟世族谱辰地皆元公子此诸本皆云元公弟当时传冩误耳　又案此条永乐大典阙佚据昭二十年正义所引世族谱补入】
　　乐氏
　　乐鉏
　　将鉏【案成十六年传宋将鉏乐惧败郑师于汋皮杜集解云乐惧戴公六世孙将鉏乐氏族孔颖达正义云乐惧戴公六世孙世本有文也将鉏为乐氏之族不知所出杜谱于乐氏之下乐鉏将鉏为一人无乐鉏之文不知其故何也　又案此条永乐大典阙从成十六年正义所引世族谱补入】皇氏
　　皇父充石
　　皇瑗
　　皇父充石八世孙【案皇氏以下永乐大典阙从哀十八年正义所引世族谱补入】
　　劖般
　　瑗世父【案程公説春秋分记云哀十七年皇瑗之子麇夺其兄劖般邑世族谱误谓劖般为瑗世父劖般盖瑗之犹子麇之兄也从世族谱则是跻犹子为诸父而兄为从祖矣当从左传今据此补入并正杜氏之失于此】
　　皇怀
　　瑗昆弟【案程公説春秋分记云案哀二十六年传杜预云皇怀非我从昆弟非我瑗从子则怀亦瑗从子也世族谱乃谓怀为瑗昆弟是跻一世矣今据此补入并订正于此】
　　皇郧
　　瑗从父昆弟
　　皇野
　　瑗昆弟【案皇郧皇野二条永乐大典并阙据程公説春秋分记所引世族谱补入】
　　皇缓
　　充石十世孙【案哀十八年传宋使皇缓为右师杜集解云缓瑗从子孔颖达正义云据世族谱则缓为瑗从孙非从子二者必有一误　又案此条永乐大典阙从哀十八年正义所引世谱谱补入】华氏
　　华督
　　司马子伯
　　督曽孙【案此条永乐大典阙从程公説春秋分记所引释例补入　又案分记云世本华督子家家子御事世族谱并阙】
　　向氏
　　向戌
　　向寜
　　戌曽孙
　　向巢
　　戌曽孙【案程公説春秋分记云向氏别祖肸生訾守訾守生二子曰鳣曰戌戌生五子曰胜曰宜曰郑曰行曰寜寜生罗罗生五子曰巢曰□曰颀曰子车曰牛昭十九年传鄅夫人宋向戌之女也故向寜请师杜预注寜向戌子也世族谱乃以寜为戌曽孙误矣又世族谱云巢为戌曽孙据巢为戌曽孙则寜为戌子世族谱杜预所自异若此用正其误又肸訾守馌世族谱并阙今据此补入】
　　鳞氏
　　鳞矔
　　桓公子
　　鳞朱
　　桓公孙【案程公説春秋分记云鳞氏祖公子鳞生矔矔生文文生奏奏生朱世族谱误以矔为桓公子以朱为桓公孙皆非也杜氏子成十五年传注朱为矔孙又与世族谱大相矛盾葢世族谱阙鳞文奏三世故于矔及朱之系前后错乱耳今据此补人】
　　杂人
　　子游【案孔颖达桓十二年正义引世族谱云子游杂人不知何公之子】
　　吕封人豹
　　华豹【案昭二十一年传公子城以晋师至与华氏战于赭丘干犫御吕封人华豹张匄为右杜集解云吕封人华豹华氏党孔颖达正义云吕邑封人官名豹即下文华豹是也本或豹上有华字王肃董遇益云吕封人华豹释例谱一人再见名字不同皆两载之宋杂人内有吕封人豹华豹为一人知此本无华字也今定本有华字　又案此条永乐大典阙佚从昭二十一年正义所引释例补人】
　　向胜
　　向行
　　向为人
　　向带【案程公説春秋分记云向胜向行戌之子也为人及带向氏族也世族谱置之杂人非是今据此补入】
　　高哀
　　穆公曽孙【案此条永乐大典阙据程公説春秋分记所引世族谱补入】
　　纪
　　纪国侯爵姜姓也庄公四年齐灭之旧谱子爵盖取于公羊非左氏之义
　　纪侯
　　纪季
　　纪侯弟
　　裂繻
　　子帛纪大夫






　　春秋释例卷八
<经部,春秋类,春秋释例>
　　钦定四库全书
　　春秋释例卷九
　　晋　杜预　撰
　　世族谱第四十五之下
　　卫
　　卫国姬姓文王子康叔封之后也周公既诛禄父杀管蔡而以其地封康叔为卫侯居殷虚【案永乐大典脱虚字从隐元年正义所引释例増】今朝歌是也狄灭卫文公居楚丘成公徙都帝丘今东郡濮阳是也桓公十三年鲁隠公之元年也出公辄十二年获麟之嵗也悼公二年春秋之传终矣悼公三年卒自悼公以下十一世二百五十五年而秦灭卫矣【案昭四年正义引世族谱云卫在春秋后十一世二百五十八年而秦灭卫】
　　康叔封
　　王孙牟
　　康伯髦
　　武公
　　和王孙牟八世孙
　　庄公
　　【案卫侯自庄公以下永乐大典并阙】
　　夫人
　　庄姜
　　庄公夫人
　　厉妫
　　生孝伯庄公妃
　　夷姜
　　宣公烝之生急子桓公夫人
　　宣姜
　　昭伯烝之生齐子戴公文公宋桓夫人许穆夫人本宣公夫人
　　定姜
　　姜氏定公夫人
　　敬姒
　　生献公定公妃
　　夫人姜氏
　　宣姜襄公夫人
　　婤姶
</div>
    <div class="pagination">
<a href="春秋释例_page45.html">上一页</a><span>...</span><a href="春秋释例_page41.html">41</a><a href="春秋释例_page42.html">42</a><a href="春秋释例_page43.html">43</a><a href="春秋释例_page44.html">44</a><a href="春秋释例_page45.html">45</a><span class="current-page">46</span><a href="春秋释例_page47.html">47</a><a href="春秋释例_page48.html">48</a><a href="春秋释例_page49.html">49</a><a href="春秋释例_page50.html">50</a><a href="春秋释例_page51.html">51</a><span>...</span><a href="春秋释例_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
