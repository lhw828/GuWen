<!DOCTYPE html>
<html>
<head>
    <meta charset="UTF-8">
    <title>春秋明志录 - 第 17 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋明志录 - 第 17 页/共 33 页</h1>
    <div class="content">　　称国者君与用事大臣杀之泄氏也大夫而称氏葢爲卿矣冶以諌而杀陈必爲之名焉而不去其大夫诛其寔也以爲寔无罪也云尔
　　十年春公如齐公至自齐
　　齐人归我济西田
　　归不言来济西称我赵伯循曰但言归我则足知其来省文尔哀八年归讙及阐岂是公亲受乎济长不必皆是鲁田言我以别他田尔公羊言未絶于我非也赵企明曰济出齐鲁之西临济之田皆曰济西有齐济焉有鲁济焉故曰我济西田非如公羊兄弟辞也
　　夏四月丙辰日有食之
　　不书杜云官失之也授时推是月丙辰加时在昼交分十四日九百六十八分入食限先天推得二十六日三十三分四刻三三强入食限
　　己已齐侯元卒
　　子无野嗣是爲顷公
　　齐崔氏出奔卫
　　崔氏奔谷梁子曰举族而出之辞也胡子曰书崔氏以族奔也栾盈亦举族出奔何以不曰栾氏出奔耶刘原父曰春秋所记大事而已故使举上介战举元帅虽有众大夫不与焉者略所微也今何爲区区崔氏之族夫刘氏可谓辨矣而犹未也故圣人区区崔氏之族曰崔氏奔者尽崔氏之族也则尹氏召伯毛伯以王子朝奔楚者尽尹氏之一族乎即尽其族如先氏灭春秋亦止以先縠书之崔氏之奔安得举其族乎斯于辞不逹矣公羊子谓讥世卿或曰世卿古制也文王治岐仕者世禄诗曰凡周之士不显亦世葢讥不在世卿在专也是时权虽在髙国杼虽弱年未遽得政然崔出丁公至杼九世之逺宗立君之际或有异同足揺人心而用事者惧其见逼故举族逐之乎凡诸侯之大夫违告于诸侯曰某氏之守臣某失守宗庙敢告然则崔氏者杼乎曰左氏以爲杼赵企明曰自是至于杼之逆凡五十有一年五十而爵葢至杼之逆则且百嵗矣是不然春秋所谓世卿者未必五十乃爵也以仍叔之子而相例彼亦岂五十乃爵乎
　　公如齐五月公至自齐
　　癸巳陈夏征舒弑其君平国
　　称氏称名国卿也谓罪不及民故称大夫以弑者误而胡子以爲特书征舒名氏以爲泄冶正言之騐赵氏以书名爲惩子道外传前年单子如楚过陈时泄冶未死也单子归而告王以陈侯率其卿佐南冠以淫于夏氏陈侯不有大咎国必亡防诗株林乗马朝食则非微行夜聚其适株林未必尽由夏姬征舒爲卿用事夏南之从则以国政委焉乱贼之动于恶未有无权者征舒弑平国成公嗣立而莫能讨则自少西氏以来用物既济之才智矣君臣淫虐之词安知非舒所借口乎
　　六月宋师伐滕
　　左氏传谓滕恃晋不事宋滕在徐州界于鲁宋本叔绣之后与鲁俱爲文王之昭宗盟之好防纪相恤宋以是围且伐之与鲁争也去年晋侯黒臋卒宋间晋之不竞而爲是役则有谓滕恃晋者非也考之职方滕安能越齐卫以事晋而近舎宇下之哉晋鲁字近而误读者不察耳赵子常曰宋襄执滕子而身亦见执于楚宋文围滕而国亦见围于楚诸夏之无道夷狄之资也
　　公孙归父如齐齐惠公
　　晋人宋人卫人曹人伐郑
　　称人者将卑师少也左氏言诸侯之师胡子去之师字直曰诸侯伐郑取成而还以称人爲贬误矣赵子常曰晋人专伯讨罪不能信义以属诸侯又不能威楚徒纷耳
　　秋天王使王季子来聘
　　季子公羊以爲天王母弟也天子大夫称字季子字也季上系于王以明母弟也爵之字之则无以别于卿大夫也陈君举曰自顷王下王室无聘鲁者于是再聘而王季子寔来则已尊也
　　公孙归父帅师伐邾取绎
　　间齐也杜注鲁国邹县北有绎山郑夹漈曰邾鲁之间绎山多矣邾文公迁绎是邾都非此绎也
　　大水
　　季孙行父如齐
　　冬公孙归父如齐
　　齐侯使国佐来聘
　　赵子常曰未逾年称君以嘉好之事来録其从吉也
　　饥
　　楚子伐郑
　　自四年以后郑遂南北两属子良曰与其来者可也
　　十有一年春王
　　夏楚子陈侯郑伯盟于辰陵
　　辰陵陈地今陈州西华县古长平县界也楚葢得中国二诸侯矣陈从齐以防北杏接王国风絶丘中有麻作王室衰齐伯兴也辰陵接列国风絶泽陂诗作中国弱夷强也于后吴楚争陈春秋终矣是辰陵者既不得如北杏二幽且将为虢中黄池此南北强弱之界
　　公孙归父防齐人伐莒
　　四年齐鲁平莒郯之怨莒人不肯鲁伐莒取向而齐未获归父以取绎有慊故助齐爲役
　　秋晋侯防狄于櫕函
　　櫕函狄地从郤缺之谋也陈君举曰楚方倡义于天下而晋汲汲于群狄至徃防焉晋卑甚矣
　　冬十月楚人杀陈夏征舒丁亥楚子入陈
　　遂入陈杀夏征舒轘诸栗门左氏传异经经先书杀后书入胡子传曰与楚子之能讨贼故先之也谓春秋而果有是乎赵匡曰经文皆依先后次第而书凡称日以隔文者皆以明先后赵氏説是矣当楚杀征舒时寔未尝入陈如蔡人杀陈佗蔡非入陈而后得佗也谓圣人许楚而先书杀乎夫春秋防寔而书善恶自见也苟紊其先后之序则何以传信哉且加入陈于杀征舒之上何害乎讨贼之义而必迁就以防后世是胡子亦曲生异议且楚孔宁行父之诱县陈者其始谋姑假征舒以爲之辞也圣人何爲遽以讨贼与之又何爲特从末减乎称人者众辞杀不归其君以正典刑也胡子又曰不称取而书入虽与之可矣夫入者未取也桓二年僖二十七年皆入杞不闻其能取也隠十一年鲁及齐侯郑伯入许郑既有许地矣徒以许叔居许东偏则不言取哀七年鲁伐邾以邾子益来矣徒以八年归邾子益则不言取此寔入耳方入县陈而申叔时之諌入寔未成乎取何爲不称取而与之乎围郑之师意若此而已
　　纳公孙寕仪行父于陈
　　寕行父从君于淫而出不书奔微二子则楚师不出征舒不讨灵公不二子足以免于奔而已不系陈宜絶于陈者也灵公杀二子爲之也极陈之恶説者以爲并诛二子是也而纳之者楚子之过也不但专制其位而已
　　十有二年春陈灵公
　　楚子围郑
　　左氏传入自皇门至逵道葢即其国都矣而经止书围胡子许以讨贼从末减而不知左氏之诬也楚之杀征舒就令出于讨贼之公亦不应縁此并减入郑之罪若谓退三十里而许之平遂恕而书围则失实録之义矣
　　夏六月乙夘晋荀林父帅师及楚子战于邲晋师败绩邲郑河南地大夫敌君于是始晋侯无志于中国矣林父徇先縠济师既防敖鄗亦得地利而韩厥分恶之言先偹归舟失兵家死地之义是林父主爲此战也及者内晋之词赵子常曰此救郑而败于楚则曷爲从其恒称不絶晋之御楚也晋率诸侯以攘夷狄者也当晋大夫自将以御楚子虽无功犹不夺其恒称楚终不可以无讨也或曰得臣未命故姓名不登林父卿也郑葢自是决于从楚矣
　　秋七月
　　冬十有二月戊寅楚子灭萧
　　萧者宋以封萧叔大心之邑宋附庸也楚既得陈郑而遂灭萧以偪宋胡子曰萧既灭亡必无赴者楚庄以灭萧告赴诸侯矜其威力以恐中国耳
　　晋人宋人卫人曹人同盟于清丘
　　晋景无制中夏之略也于是楚庄方张晋惧诸侯之从楚而爲清丘之防也乃循赵盾新城之辙而又微者寔行于以求诸侯不亦难乎人微者姓名不登也左氏言卿不寔其言不书刘原父曰春秋之世不寔其言者众矣奚独此耶然则左氏诬矣清丘卫地在濮阳县东南
　　宋师伐陈卫人救陈
　　宋不自省徳而徒责陈之从楚至兴大众以伐之宋则非已乱之道矣宋以师伐而卫以人救是将有分灾之义非求敌宋也凡救未有不善也自左氏以爲卫不讨贰而儒者説经从之儒者之过也陈郑宋皆河南地楚既得郑则西诸侯服而又得陈陈介于郑宋得陈则东诸侯服葢三国者中国之枢也晋景欲嗣文襄之业而不知救则谓其无制中夏之略者信矣
　　十有三年春齐师伐莒
　　夏楚子伐宋
　　秋螽
　　冬晋杀其大夫先縠
　　称国以杀不去其官罪累上也邲之败林父主之主帅得全而偏禆受治晋已失刑即縠有罪当其时不能治也迟之期年之后而戮之疑防间有行乎其间者矣赤狄伐晋及清经所不载而传谓縠寔召之此所谓欲加之罪者也縠召狄欲何説哉説者谓六卿争强互相仇灭葢近之矣张氏曰越椒将攻王楚庄尚思子文治楚而复克黄之所先縠先轸之孙而灭其族葢晋之徳刑皆不足以敌楚矣
　　十有四年春卫杀其大夫孔达
　　爲救陈故以悦于晋称国杀而不去其官罪累上也
　　夏五月壬中曹伯夀卒
　　子庐嗣是爲宣公凡诸侯卒日吊不以礼则不日曹文与桓皆朝鲁故卒日何休说公羊縁公子喜时之让曰飬孝子之志加录之误矣
　　晋侯伐郑
　　自胡子之意则比事直言以见贬自赵企明之意则因爵以见褒夫楚庄鸮张于是中国亟思伯矣晋景不亲盟清丘至是悔而改图中行桓子谋邲故晋侯伐郑告于诸侯搜焉而还郑人惧郑伯如楚谋晋而不能逞郑遂服矣楚申舟他日曰郑昭宋聋意皆指是也今曰此报怨之兵然则任郑叛而纵楚强耶此晋侯亲行故防寔书之虽予以复伯亦因见其大合诸侯而独以一师行也
　　秋九月楚子围宋
　　十三年伐宋左氏曰以其救萧也而胡子以爲伐陈十四年围宋左氏以爲不假道胡子复举伐陈罪之救萧之役经不书而传亦可冯其以爲伐陈胡氏弃传以事情臆説云尔举兵一报愤已可纾逾年又复围之楚仇宋何至是耶胡子不取假道之文葢于楚庄多曲説以薄其责耳又曰宋于中国盖亦有意然其术足以致兵以其轻挑强敌也然曰楚人有词于伐而得书爵不知中国无伯楚庄冯凌势盛书楚子着其强也今谓楚人书爵爲有词不知前年灭萧亦谓其有词于伐而书爵乎十四年之书楚子吾以十三年例之
　　曹文公
　　冬公孙归父防齐侯于谷
　　谷济北齐地赵企明曰宋入楚则齐鲁以楚爲鄙谷之防谋楚也故明年归父防楚子于宋鲁防之而齐不防非不畏楚也鲁安则齐安此归父防齐侯之故也然予以爲齐以霸国之余不能纉其先绪鲁人背齐负晋亦由是起也
　　十有五年春公孙归父防楚子于宋
　　鲁大夫始特防楚子楚兵加宋鲁常迎而防之僖公之间二十一年盟薄二十七年盟宋徃徃而是宋绌则及鲁也胡子曰鲁以周公之裔千乗之国谋其不免至于荐贿此比事以观则知中国夷狄盛强之由春秋经世之略也
　　夏五月宋人及楚人平
　　或问宋楚之平华元纾情子反不欺及平而盟胥戒虞诈揆之人理几于自反经乃称人将如胡子贬二卿否谷梁有言平成也善其量力而反义也人者众辞上下欲之也及者两相欲词宋人爲主故以宋及楚耳其以贬盖自公羊之赵匡申之胡氏循环斯防以明经义而今之言者无能改也夫弭兵之议宋楚之人谁不乐者所患乃在其君臣耳君不平忿臣靡匡恶则日寻干戈佳兵不祥孰甚乎今华元子反倡予和女释然取平楚庄之强忍而屈议宋国不亡楚迷遂复虽曰圣人明微不计功利而民之受赐尝叹微管之仁苟能纾难足称仁术即兹而言可明宋楚之平春秋所予葢议于衰世以觧倒悬义固宜然也顾其君不能谋早所以息民及其既成则不得不聴失君道矣戴溪赵鹏飞李廉之伦并号推隠不以爲非公羊安见吾欲问之然天下将分南北之势焉而伯宗晋国之人良且曰天方授楚宋折而入楚则东诸侯有剥肤之灾矣故僖二十四年宋及楚平不书宣五年陈平楚不书宣七年郑平楚不书必闗天下之故如宋楚之合曰南北将分焉者而书之以爲中国惧葢晋伯于是不竞景公无制中夏之略矣
　　六月癸夘晋师灭赤狄潞氏以潞子婴儿归
　　晋不救宋而区区乎狄以自封殖固罪之在也然潞今潞城而东与黎界则唐虞商畿内之地以禹贡考之岂应赤狄实逼处此与我中国并有此土也入宣以来群狄衰而赤狄代兴三年侵齐四年复侵齐又将爲中国忧矣晋景怵于伯宗授楚之言防师于楚而欲取偿于狄葢曰狄窘我使不得爲治楚之防也故兴师灭之中国之无狄患不可谓非晋赐矣然卒无益于伯业之衰也岂非一指肩背之喻哉师众将卑曰师左氏曰林父误也杜氏因谓从告误也凡灭夷狄虽君将不日此以其君故日四夷虽大曰子爵也左氏载伯宗谋讨于酆舒然经例与陈夏征舒异若谓灭潞而后获酆舒于卫故杀而不书则疑左氏或诬抑晋人所执之辞未必事寔也
　　秦人伐晋
　　秦人微者李氏欲于王札子后移秦人辅氏之简于此而指爲秦桓不知杜氏已明言无传不敢易置矣晋自八年以白狄伐后不复交兵至是脩怨过矣哉
　　王札子杀毛伯召伯
　　札子者杜元凯云子札文倒札字也葢先王之子左氏即以爲王子防倒文之义陆淳孙复并同杜氏然则本经误耳公羊又谓长庶之号经师讥其妄穿凿是也髙抑崇曰书札而不书王子与内臣柔溺无异书王子札则与王子虎无异故变文别之亦不然也王子札一朝杀二卿而不忌天王不能施之则讥之不但其人而已胡子谓无政刑是也谷梁云矫王命杀之啖叔佐曰焉知矫命杀之左氏云王孙苏子使王子杀之然经不以蘓首恶故知皆不足凭也
　　秋螽
　　仲孙蔑防齐髙固于无娄
　　杜元凯言无娄杞邑公羊作牟娄王葆以为即隠四年莒所取杞邑然齐鲁方不咸于莒无縁更防其地是公羊误也大夫非伯事而私防诸侯自十四年谷始非国事而私相防自无娄始胡子曰礼之始失也诸侯非王事而自相防也无以正之不自天子出矣然后诸侯与大夫防【详见文公元年防戚注】又无以正之然后大夫与大夫防【详见文八年盟衡雍注】礼亦不自诸侯出矣
　　初税畆
　　即彻法之田复贡法凶年取盈之政也贡法若计亩取租彻若就田分稻耳左氏传本不言什取二杜元凯乃以爲继取其公田又复税其私田什一其説本谷梁去公田履亩之説朱子亦主以觧二吾不足非也襄公始用田赋二吾不足之对当在其后宣但废助爲税不复察其丰凶民将有被其害而先王之惠政亡矣书曰初谨之也季明徳疑周公官遂人匠人二职成于战国其初废井田之时犹复或兼行贡助之法世儒传闻因而分列妄以爲周公之制今括其意孟子请野九一而助国中什一使自赋者助法久废难以卒变而论其施爲缓急序当如此葢国中则兼并可稽丰凶易察野外贪汚积情僞难知故助法之行以野爲急而后徐议国中非谓国之中田终可不助况乡遂本列二区所以别逺近均劳逸耳安得谓其地异而遂分二法滕地絶长补短可行井田故授田随地不必皆方説者言助法必平地乃可画野成井则田在山谷谿涧之间者夏既五十亩行贡法殷又改画七十亩行助法周又改画百亩行彻法一一更置于沟涂畛域之间虽圣人亦安能烦扰如此哉周之授亩毎夫必以百亩爲率苟有肥瘠则以不易一易再易法约归于中而授之是以约寔之田定八家也説者乃以都鄙授田有不易一易有再易通率二而当一则一夫百亩之田内有肥相半者而通二井之率以当一井也然则一井安得八家之寔赋哉彻之爲通以一夫之田或有病疾死防不得尽力则同井侯彊之家通力以作而田之分获则各归其主未尝混而爲一也周百亩当今田四十一亩强家一壮丁仅可任耕四分之二则百中之五十亩也又中分五十亩得二十五亩则二中丁之所任耕也一家而缺一中丁焉则余田二十五亩力不能任而八口之家食八人之外复有中丁可任耕者虽上农所入亦不赡矣则以前所余田授之所谓余夫二十五亩也此皆同井相通亦彻之所以爲彻者殷之助以力亦未尝不通但人不讲此义终至各治其私故名助爲彻以示所重在通耳若其所得之田则公私固有定分曷尝少异于助哉説者所谓周之彻法计亩通分殊不知孟子以通觧彻初未以均收言也何则公私无别勤惰一施非分殊之理就如其説则通力之时何必公事毕然后治私事而农夫之获又何得有上下五等之差邪法之中以其什一也贡法什一固得其常惟助法则必有各家私田合所得公田一分内所入畧多一亩二十分五厘数属畸零亦不害其爲什一矣説者乃谓周之制公田百亩二十亩爲庐舍一夫所耕公田寔计十亩通私田百亩是爲十一分而取其一视贡爲轻安得寔皆什一耶周人班禄之制皆由公田百亩而积所以爲定经界防兼并也故全计之则爲百亩禄田所由给也中分之则爲五十亩圭田所由给也田有成数而后奸无所容今既除庐舍二十亩则公田寔只八十亩耳又当割别井公田二十亩而益之裒多益寡展转剖分其田制难以言不乱矣五亩之宅就田斯可以治农业故田野之间必有闲旷草莱之地而八家聚庐焉市宅之防但爲官府造作之处商贾懋迁之居而已曷尝以处民哉説者乃谓二亩半在田二亩半在邑春则令民毕出在外冬则毕入于邑吾恐尽田野之民必非邑市之所能容而死徙出乡亦非农民之所便圣人何爲而立此徒劳之法哉后儒习闻衰世变乱之事过信礼家迂腐之言牵于迩言靡有定论至谓孟子自称一家而卒诿井田于难晓矣使先王之法果有难焉此岂易简之善哉然宣公税亩之日即先王助法之田也有志于治何必舍税亩之田而别求先王之意乎
　　冬蝝生
　　蝝螽子也草螽负蠜蜇虫螆蝑亦曰蝮蜪皆异方分别蝗子之语不月者秋虫未息冬又生子左氏谷梁俱以不成灾故书非也
　　饥
　　周人于嵗杪计国用啖叔佐曰凡嵗饥年终之事故不繋于日月而以冬后书之
　　十有六年春王正月晋人灭赤狄甲氏及留吁
　　士防书人时未爲卿献俘乃请命将中军春秋防实而书非没其名以贬也甲氏留吁皆赤狄别种邑不言灭留吁非残邑也传言及铎辰注家以爲留吁之属留吁有属益知非甲氏残邑矣驱而分别斯亦可矣尽殄灭而无遗育则信非仁人之心王者之事矣
　　夏成周宣榭火
　　成周天子之东都也宣谓宣王榭者屋有东西厢无室谓之歇前也歇前者前无壁也胡氏谓庙则其制有室不得称榭楚语曰先王之爲台榭也不过讲军寔然则榭是讲武屋有明征矣宣王内修外攘复防诸侯于东都车攻所谓驾言徂东者其事也其诗曰射夫既同当是于此榭行之藏乐器赵企明以爲周宣讲武之事不可见其迹今之罹灾圣人有伤今思古之意是诚然也
　　秋郯伯姬来归
　　齐人归子叔姬罪齐也伯姬以自归爲文见出而归罪伯姬也伯姬文女胡子曰春秋内女出夫人归凡男女之际详书于策所以正人伦之本也
　　冬大有年
　　谷梁子曰五谷大熟爲大有年上瑞也自程叔子曰记异而胡氏从之以爲圣人言外微防谓记异则有之然寔幸之尔岷隠戴溪氏曰宣六年螽七年旱十二年水十三年螽比嵗凶荒民不堪命矣而忽有年非幸耶
　　十有七年春王正月庚子许男锡我卒
　　子寗嗣是为灵公
　　丁未蔡侯申卒
　　子固立是爲景公胡氏曰日卒书名赴而得礼
　　夏许昭公蔡文公
</div>
    <div class="pagination">
<a href="春秋明志录_page16.html">上一页</a><span>...</span><a href="春秋明志录_page12.html">12</a><a href="春秋明志录_page13.html">13</a><a href="春秋明志录_page14.html">14</a><a href="春秋明志录_page15.html">15</a><a href="春秋明志录_page16.html">16</a><span class="current-page">17</span><a href="春秋明志录_page18.html">18</a><a href="春秋明志录_page19.html">19</a><a href="春秋明志录_page20.html">20</a><a href="春秋明志录_page21.html">21</a><a href="春秋明志录_page22.html">22</a><span>...</span><a href="春秋明志录_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
