<!DOCTYPE html>
<html>
<head>
    <meta charset="UTF-8">
    <title>春秋本例 - 第 4 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋本例 - 第 4 页/共 29 页</h1>
    <div class="content">　　春秋本例卷三
　　宋　崔子方　撰
　　公门
　　例日
　　即位
　　桓元年春王正月公即位
　　文元年春王正月公即位
　　宣元年春王正月公即位
　　成元年春王正月公即位
　　襄元年春王正月公即位
　　昭元年春王正月公即位
　　定元年六月戊辰公即位
　　哀元年春王正月公即位
　　右八着例一其变例七【七以月志而知例日者内之重事例当日也凡君薨子继于是即位然则即位当在先君之年嫌一年而二君故于嗣君之年正月书之追治之也见即位者嗣君之始焉尔追治之事不可以日志也定公则异是矣故以日即位口即位其例也】
　　朝
　　僖二十八年五月癸丑公朝于王所
　　是年冬壬申公朝于王所【有日无月葢月阙】
　　右二着例
　　盟
　　隐元年三月公及邾仪父盟于蔑【公始即位不能自信而顾与邾为盟卒又渝之故不日以见讥公盟例日】
　　隐六年夏五月辛酉公防齐侯盟于艾
　　隐八年九月辛卯公及莒人盟于浮来
　　桓元年夏四月丁未公及郑伯盟于越
　　桓十二年夏六月壬寅公防侯莒子盟于曲池是年秋七月丁亥公防宋公燕人盟于谷丘是年冬十有一月丙戌公防郑伯盟于武父桓十七年春正月丙辰公防齐侯纪侯盟于黄是年二月丙午公防邾仪父盟于趡
　　庄九年春公及齐大夫盟于蔇【是时齐无君其曰齐大夫众辞也虽然当其无君可以无盟矣又不正公之释怨而与仇盟春秋深恶焉故不月与日以见讥】
　　庄十三年冬公防齐侯盟于柯【是时鲁亦强国而邻于齐齐欲圗霸而鲁数不防故齐为柯之盟以亲鲁也齐桓不能修徳以来诸侯而顾为私盟以属鲁以桓公为病矣且公前年纳其仇不克亲与齐战今乃从而受盟以公亦病矣故不月与日以见讥】
　　庄十六年冬十有二月防齐侯宋公陈侯衞侯郑伯许男曹伯滑伯滕子同盟于幽【公羊曰公防当从公羊加公字桓盟不日齐始霸也】
　　庄二十二年秋七月丙申及齐髙傒盟于防【着日而盟葢公盟也不言公大夫不敌也且又丧盟何以不讥讥防盟例去日去日则无用见其为公盟也春秋欲有所见者不嫌矣详具经觧】
　　庄二十三年冬十有二月甲寅公防齐侯盟于扈【桓盟不日不正齐鲁之为是盟复日之以见讥也】
　　庄二十七年夏六月公防齐侯宋公陈侯郑伯同盟于幽【齐桓始霸也凡桓文之盟不日以着其信】
　　闵元年秋八月公及齐侯盟于落姑【桓盟不日】
　　僖五年秋八月诸侯盟于首止【桓盟不日】
　　僖七年秋七月公防齐侯宋公陈世子款郑世子华盟于母【桓盟不日】
　　僖八年春王正月公防王人齐侯宋公衞侯许男曹伯陈世子款盟于洮【桓盟不日】
　　僖九年九月戊辰诸侯盟于葵丘【桓盟不日以着其信且葵丘之盟束牲载书而不歃血加五命以令诸侯此桓公之盛而反加日何也周襄之末天下无王诸侯有能行王政而兴起者则易然也以桓公之盛管仲之贤而不能有志乎此乃区区为霸者之政此孔子之门所以小管仲而下桓文虽然当是时攘戎狄安中国九合诸侯免民于左祍之患者桓公之功也春秋与其霸而小其不至于王故于九合之防则信之以着其美而于葵丘之盟则变例以见讥焉然独于是盟然后见讥何也犹曰桓之盛极此而己无能为矣故讥之也】
　　僖十五年三月公防齐侯宋公陈侯衞侯郑伯许男曹伯盟于牡丘【桓盟不日】
　　僖二十一年十有二月癸丑公防诸侯盟于薄释宋公
　　僖二十五年冬十有二月癸亥公防衞子莒庆盟于洮
　　僖二十六年春王正月己未公会莒子衞速盟于向
　　僖二十七年十有二月甲戌公防诸侯盟于宋僖二十八年五月癸丑公防晋侯齐侯宋公蔡侯郑伯衞子莒子盟于践土【晋文始霸也桓文之盟不日以着其信则此何以日为下公朝于王所当日也加日于上知既盟而朝同在癸丑之日耳】
　　文二年三月乙巳及晋处父盟【着日而盟葢公盟也不言公大夫不敌也是又丧盟何以不讥讥丧盟例去日去日则无用见其为公盟也春秋欲有所见者不嫌矣详具经解】
　　文三年十有二月己巳公及晋侯盟
　　文七年秋八月公防诸侯晋大夫盟于扈【是时晋侯新立故诸侯相与防于晋境而听事焉晋侯不能亲诸侯乃使大夫抗礼而主盟此诸侯之耻而晋之罪也故不叙诸侯不名晋大夫以略之又不日以见讥则异乎同盟于新城矣详具经解】
　　文十三年十有二月乙丑公及晋侯盟
　　文十四年六月公防宋公陈侯卫侯郑伯许男曹伯晋赵盾癸酉同盟于新城
　　文十七年六月癸未公及齐侯盟于谷
　　宣十七年六月己未公防晋侯衞侯曹伯邾子同盟于断道
　　成二年十有一月丙申公及楚人秦人宋人陈人卫人郑人齐人曹人邾人薛人鄫人盟于蜀
　　成三年冬十有一月丙午及荀庚盟丁未及孙良夫盟【此皆聘而后盟也着日而盟知其为公矣不言公大夫不敌也大夫何以不贬彼以賔客之道来我固与之盟尔其诸类此】
　　成五年十有二月己丑公防晋侯齐侯宋公衞侯郑伯曹伯邾子杞伯同盟于虫牢
　　成七年八月戊辰同盟于马陵【救郑诸侯】
　　成九年春王正月公防晋侯齐侯宋公衞侯郑伯曹伯莒子杞伯同盟于蒲【自文宣以来晋楚于是争盟而伐郑郑从晋则楚师至从楚则晋师至然郑固欲亲中国自宣二年晋宋卫陈之役而郑之从晋者十年其后蜀之盟楚实合十二国之众以临诸侯郑于是在楚故晋侯伐郑虫牢之防郑伯受盟及蒲之防所以寻前日之盟也郑固未有罪耳而晋人于秋执郑伯栾书伐郑明年卫侵郑诸侯复伐郑而郑亦不賔乍合乍离及楚人一有讨于郑而郑即甘心于楚葢怒晋之无信不恤小国之祸而轻辱人君乃与楚比伐许侵宋同挠诸夏凡二十年之间诸侯防盟侵伐城戍曽无虚嵗諰諰然以失郑为忧是祸也晋有以啓之以不信蒲之盟故也春秋不日其盟所以起其事而见讥焉】
　　成十一年春王三月已丑及郤犫盟【聘而后盟】
　　成十五年三月癸丑公防晋侯衞侯郑伯曹伯宋世子成齐国佐邾人同盟于戚
　　成十七年六月乙酉同盟于柯陵【伐郑诸侯】
　　襄三年夏四月壬戌公及晋侯盟于长樗
　　是年六月公防单子晋侯宋公卫侯郑伯莒子邾子齐世子光己未同盟于鸡泽
　　襄七年冬十月壬戌及孙林父盟【聘而后盟】
　　襄九年十有二月己同盟于戏【伐郑诸侯】
　　襄十一年秋七月己未盟于亳城北【伐郑诸侯】
　　襄十五年二月己及向戌盟于刘【聘而后盟】
　　襄十九年春王正月诸侯盟于祝柯【此围齐诸侯也诸侯患齐之强数事侵伐故欲同围之然而不能而遂为此盟其盟也有不同者矣此邾子所以执也故不与同又不日以见讥焉】
　　襄二十年夏六月庚申公防晋侯齐侯宋公卫侯郑伯曹伯莒子邾子滕子薛伯伯小邾子盟于澶渊
　　襄二十五年秋八月己巳诸侯同盟于重丘【防夷仪诸侯】
　　昭十三年八月甲戌同盟于平丘公不与盟【防平丘诸侯详具经解】
　　昭二十六年秋公防齐侯莒子邾子伯盟于鄟陵【二十五年公孙于齐齐谋纳公莒邾皆齐之与国故同为鄟陵之盟也且公实有国而不处反因他人以求入而卒以不能鄟陵之盟为不韪矣其不与同以见四国之盟有不同者矣故不月与口以见讥此昭公所以终去如晋也】
　　定四年五月公及诸侯盟于臯鼬【防召陵诸侯也诸侯为蔡之故以侵楚然终不能为蔡释怨于楚使蔡去中夏而即夷故明年蔡侯以吴子及楚人战于柏举遂复蔡怨故臯鼬之盟不日亦不与同所以讥诸侯之无能为而伤中夏之微也】
　　定十二年冬十月癸公防齐侯盟于黄
　　右五十四着例四十四其变例十
　　孙
　　昭二十五年九月己公孙于齐
　　右一着例
　　防至
　　桓十八年夏四月丁酉公之防至自齐
　　定元年夏六月癸公之防至自干侯
　　右二着例
　　薨
　　隐十一年冬十有一月壬辰公薨
　　桓十八年夏四月丙子公薨于齐
　　庄三十二年秋八月癸公薨于路寝
　　闵二年秋八月辛丑公薨
　　僖三十三年十有二月乙巳公薨于小寝
　　文十八年春王二月丁丑公薨于台下
　　宣十八年冬十月壬戌公薨于路寝
　　成十八年八月己丑公薨于路寝
　　襄三十一年夏六月辛巳公薨于楚宫
　　昭三十二年十有二月己未公薨于干侯
　　定十五年夏五月壬申公薨于髙寝
　　右十一着例
　　葬
　　桓十八年冬十有二月己丑葬我君桓公
　　闵元年夏六月辛酉葬我君庄公
　　文元年夏四月丁巳葬我君僖公
　　文十八年六月癸酉葬我君文公
　　成元年二月辛酉葬我君宣公
　　成十八年十有二月丁未葬我君成公
　　襄三十一年冬十月癸酉葬我君襄公
　　定元年秋七月癸巳葬我君昭公
　　定十五年九月丁巳葬我君定公
　　右九着例
</div>
    <div class="pagination">
<a href="春秋本例_page3.html">上一页</a><a href="春秋本例.html">1</a><a href="春秋本例_page2.html">2</a><a href="春秋本例_page3.html">3</a><span class="current-page">4</span><a href="春秋本例_page5.html">5</a><a href="春秋本例_page6.html">6</a><a href="春秋本例_page7.html">7</a><a href="春秋本例_page8.html">8</a><a href="春秋本例_page9.html">9</a><span>...</span><a href="春秋本例_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
