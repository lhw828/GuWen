<!DOCTYPE html>
<html>
<head>
    <meta charset="UTF-8">
    <title>春秋毛氏传 - 第 19 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋毛氏传 - 第 19 页/共 39 页</h1>
    <div class="content">　　春晋人卫人陈人郑人伐宋
　　国语宋人弑昭公晋赵盾请师于灵公且旁告诸侯治兵振旅鸣钟鼔摝錞于丁宁以伐宋曰何故弑君至宋立文公而还【不能讨贼反立之盾之谬戾如此】
　　夏四月癸亥塟我小君声姜【公作圣姜有齐难是以缓塟】
　　齐侯伐我西鄙六月癸未公及齐侯盟于谷
　　齐侯亲伐我而晋不能救遂请盟左传西鄙作北鄙孔疏疑经误者以谷在鲁北故也【今济北谷城县】
　　诸侯防于扈
　　晋侯搜于黄父遂复合诸侯以平宋无功时公以齐难不与防説见前盟扈传
　　秋公至自谷
　　冬公子遂如齐【拜谷盟也】
　　十有八年
　　春王二月丁丑公薨于台下
　　秦伯防卒【秦康公也公羊疏作穆公误】
　　夏五月戊戌齐人弑其君商人
　　传齐懿公之为公子也与邴歜之父争田弗胜及即位乃掘而刖之【断尸足也】而使歜仆纳阎职之妻而使骖乗至是公游于申池二人浴于池歜以扑抶职职怒歜曰人夺汝妻而不怒一抶汝庸何伤职曰与刖其父而弗能病者何如乃谋弑懿公纳诸竹中归舍爵而行【饮酒后去】齐人立公子元【懿兄惠公亦桓子】
　　六月癸酉塟我君文公
　　秋公子遂叔孙得臣如齐
　　襄仲庄叔皆卿也礼凡宾介必一卿一大夫今二卿以两事徃襄仲贺齐惠新立庄叔谢齐来防塟故两卿并行非宾介也谷梁不识防书误以两卿相为介而胡氏遵之误矣据传文公二妃敬嬴生宣公敬嬴嬖且私事襄仲襄仲欲立之叔仲不可【叔仲惠伯】襄仲见齐侯而请之时齐侯新立而欲亲鲁遂许焉
　　冬十月子卒
　　襄仲乃弑恶【太子】及视【太子母弟】并杀叔仲惠伯立宣公不书弑讳国恶也按书例未塟称子既塟称君时文公既塟礼当称君与庄三十二年子般卒襄三十一年子野卒两皆未塟迥然不同然而新君讳之国史讳之在夫子当时自有急难以更正者况书君必书薨书薨必书塟既薨且塟则必祔主而禘庙一如闵公之为例而事经久定岂能追易试问羣宫之中可得容子恶立一主否不得已而别为书法苐书子而不书名以为此卒者不知何人假曰恶耶则恶宜称君视耶视又不宜称子傥以为恶不成君而此不成君者子也非恶也傥以为恶不入庙而此不入庙者非恶也子也此必旧史有恶字而夫子特删之者世不解春秋不能解夫子书子之意以致汉儒许慎作五经异义遂谓未逾年之君不当立庙引左传公羊为证而郑蔡邕皆主其説使东汉幼主权奸强制如孝殇孝冲孝质诸帝皆以幼少崩殂不令列庙但遣太尉司徒分祀三陵谓春秋子恶明有前事是乌知春秋无子恶耶曾子恶而不成君不入庙耶
　　夫人姜氏归于齐
　　归大归也传曰将行哭而过市曰天乎仲为不道杀适立庶市人皆哭鲁人谓之哀姜
　　季孙行父如齐
　　莒弑其君庶其
　　莒纪公生太子仆又生季陀爱之将废仆仆因国人弑纪公以寳玉来奔公用季文子之言却之














　　春秋毛氏传卷十九
　　钦定四库全书
　　春秋毛氏卷二十
　　翰林院检讨毛竒龄撰
　　宣公【公名倭一名接又作委母敬嬴夫人穆姜諡善问周逹曰宣】
　　元年
　　春王正月公即位
　　逾年改元必又行即位礼此是周制但遭弑逆之变则不行而此又行者不以子恶之杀为弑也余见桓元年公即位
　　公子遂如齐逆女
　　三月遂以夫人妇姜至自齐
　　前宣未立时襄仲聘齐惠以立宣请而惠公许之及宣立而季文子如齐因请婚焉至是即位以求助之急切于逆女致先君之丧甫及朞年而遽行婚礼谓之丧昬【一名防娶文十八年正月至此年二月刚十三个月正朞年祥练之际胡氏谓未朞年误】此直书而恶自见者若其称女又称妇又称夫人正所云在家称女在途称妇在国称夫人三名杂称总无义例盖讥贬有在而不在是也説见文四年逆妇姜传
　　夏季孙行父如齐
　　宣公簒立未安季文子既请婚于齐至是又复纳赂以请防以齐惠鲁宣皆弑君新立相为声援而齐大足恃则鲁又将托命焉然而君臣上下之罪不可问矣其后公防齐侯于平州以定位襄仲如齐以拜成而齐则竟取我济西田以责其赂焉经之不惮缕悉而次第以记之使见者就其事以求其义至于如此谁谓春秋为断烂报乎
　　晋放其大夫胥甲父于卫
　　前文十二年晋与秦师战河曲两军交绥臾骈见秦使觇其将遁请薄诸河必败之赵穿与胥甲当军门呼曰死伤未收而弃之不惠也不待期而薄人于险无勇也乃退师而秦师果遁至是以军法讨罪放胥甲于卫宜也然赵穿安在乎以宣子为政行司马法而不中如此夫子所为直书之而义有取也放者罪遣之名【安置此地不得他适曰放】
　　公防齐侯于平州【齐地　定公位也】
　　公子遂如齐【拜成也】
　　六月齐人取济西田【责我赂也】
　　我虽赂之未与也齐人乃责赂而取之去虽不用师徒然亦黩矣故特书曰取説见前
　　秋邾子来朝
　　楚子郑人侵陈遂侵宋
　　晋赵盾帅师救陈
　　宋公陈侯卫侯曹伯防晋师于棐林伐郑【棐公作斐郑地名】晋自赵盾秉政后外启秦衅内杀诸卿大夫且累当列国簒弑搆伐之际并无一词能讨正而所至纳赂且隳壊军政不克行阵如文九年楚人伐郑盾防诸侯之师以救郑而中道而返不及楚师十四年邾人伐我文公亲乞盟于盾盾乃合诸侯之师以伐邾而反以纳叛争国词屈而返十五年齐公子商人弑齐君执天王之使以逐国母反来伐我盾以我乞师之故大防诸侯以伐齐而反纳齐赂竟不出师十六年宋公子鲍弑宋君杀诸公族盾请合诸侯之师载钟皷并錞于丁宁大声其罪以伐宋而宋人赂盾盾反立鲍为宋君而还宣孟之为政也如此【宣孟盾諡】至是齐弑君莒弑君鲁又弑君而皆坐视不能讨徒与楚人争郑陈宋三国又不能胜郑穆公乃叹曰晋不足与也适楚谋伐陈遂背晋归楚随楚师而侵陈宋焉盾乃亲帅师救陈不克仍大防四国改救陈之师而为伐郑以为郑新贰于楚可讨也楚复遣蒍贾救郑遇于北林【名林亭在郑北】楚获晋大夫解囚之晋人乃还
　　冬晋赵穿帅师侵崇【公作栁】
　　据晋欲求成于秦赵穿曰我侵崇【秦之与国】秦急崇必救之吾以求成焉乃侵崇而秦弗与成然则赵穿之误军政以误国事者亦既多矣【见前】
　　晋人宋人伐郑【报北林之役也】
　　二年
　　春王二月壬子宋华元帅师及郑公子归生帅师战于大棘宋师败绩获宋华元【大棘宋地】
　　北林之役楚囚晋大夫解辱之甚矣其冬晋人犹合宋伐郑而仍不能克至是宋郑舍晋楚自决各帅师以战而宋师败绩囚华元获乐吕【司寇以非帅师不书】及甲车四百六十乘俘二百五十人馘百人其两书帅师但纪相敌并无义例与哀二年晋赵鞅帅师及郑罕达帅师战于铁郑师败绩同据传宋将战时华元杀羊食士其御羊斟不与焉及战斟曰畴昔之羊子为政今日之事我为政与入郑师故败宋人以兵车百乘文马百驷赎华元半入而华元逃归立于门外告而入【不苟入也】见叔牂【羊斟字】而慰之曰子之马然也对曰非马也人也遂来奔【叔牂来也】
　　秦师伐晋【报崇也】
　　夏晋人宋人卫人陈人侵郑
　　秦报崇之役【元年冬】伐晋围焦【晋河外邑】晋赵盾救焦遂自隂地【晋河南山】及诸侯之师侵郑以报大棘之役【前二月】楚鬭椒救郑盾师复还
　　秋九月乙丑晋赵盾弑其君夷臯【公作獋】
　　晋灵公不君厚敛以雕墙从台上弹人而观其避九也宰夫胹熊蹯不熟杀之寘诸畚使妇人载以过朝赵盾士季见其手问其故而患之【士季即隋防也文七年与先蔑奔秦文十二年晋使魏夀余诱士防还晋】士防先进谏盾继之三进及溜而后视之【公佯不省】曰吾知过矣防盾稽首曰人孰无过过而知改善莫大焉既而不改宣子骤谏公患之使鉏麑贼之鉏麑不忍贼触槐而死公乃饮盾酒伏甲将杀之其右提弥明知之趋而登曰臣侍君宴过三爵非礼也遂扶以下公嗾獒焉【獒猛犬能顺人意噬人】明搏而杀之鬭且出明死初宣子田于首山舍于翳桑见灵輙饥问其病曰不食三日矣食之舍其半问之请以遗母使尽之而为之箪食与肉寘诸槖以与之既而与为公介【甲士】倒戈以御公徒而免之问故对曰翳桑之饥人也问其名不告而退于是赵穿【夙之孙盾从父之子】攻灵公于桃园宣子未出山而复太史书曰赵盾弑其君以示于朝宣子曰不然对曰子为正卿亡不越境反不讨贼非子而谁宣子乃使赵穿逆公子黒臀于周而立之朝于武宫据传称赵穿弑君而太史董狐必书盾弑盾实未弑也春秋责备贤者且以防渐故强加之罪其在史官为谨防而在宣子则为受恶至今称之无异词焉尝考春秋弑君三十有六而其实书弑君者则二十有三若其可疑者有四则此与宣四年郑公子归生弑其君夷昭十三年楚公子比弑其君防哀六年齐陈乞弑其君荼皆未尝亲弑其君而陈乞与楚公子比为一类此与归生为一类虽不弑而实弑之与谨微受恶之说迥然不同夫穿本盾弟亦本盾党秦晋之战皆二人相为赑屭穿挑战河曲而盾即随之【文十二年】穿侵崇而盾实听之【元年】盾之出山焉知不与穿相期而彼不伏也吾即以反不讨贼四字诘之夫太史之为此言者岂谓其事已往吾将以此定爰书哉以为上卿既返正当讨贼果能讨贼便可无罪故大声以急呼之盖欲其杀穿以谢先君不欲其受恶而遂已也夫贼假人手尚知解免齐襄戕鲁桓则杀公子彭生以卸过晋狐射姑害阳处父则必杀续鞫居以委罪纵同谋不忍犹当割恤以自白况本不相闻则必大奋其忠果之气立杀逆贼如鹰鹯之逐鸟雀不待逾时而乃为穿受恶即遣穿迎立新主与之比肩而事之则一弑一立皆属豫定不谓之同谋不可也夫先君方被弑则继立之际亦属大事以晋之盛岂无荀韩隋却之可使而必使此贼且记曰并朝武宫不共之谓何【徐仲山春秋日记曰继弑以迎立而定使穿迎君所以杜他人之讨之者此虽深文然盾非无意也】故后儒马氏【之鹏】有云游侠传云轵儒生有毁郭解者解客杀儒生而断其舌解不知也公孙曰解一匹夫而能使其客杀人解虽不知有甚于知者遂族解以此观之盾虽不知有甚于知者予谓郭解实不知而盾则知之何也解惟不知故客得杀人亦惟解不知故客得幸免而不偿杀使解知之则必不使杀知之则必能杀客以谢儒生而盾不然也然则灵公之弑盾固已知之者也不惟向知之今亦知之也若欧阳氏【修】谓经书盾弑则必盾实弑其君而无与穿事则又不然从来操莽行弑并无手推刃以及其君者律杀人者死尚有造意知情与加功下手之不同既已造意亦何难令人加功且不必加功而后可称为杀人也如谓祗书盾弑并不及穿则此经所书将必待传发而事始明万一无传不几曾参真杀人而盗跖可掉臂则又全不知春秋者春秋有简书有防书予既已言之屡矣【见前】孔子所修者简书也左氏之所修者则防书也简者书其目而防书则详记其事故甯殖逐君经文所无而殖曰吾名在诸侯之防则以防书之必载也【防一献王朝一藏本国一布诸侯谓之三防】岂有防书既载而尚虞简书之有漏者然则是传云孔子曰赵宣子古之良大夫也为法受恶此防书乎曰此非防书何言之曰晋史为此防书时孔子尚未生也安所得孔子之言而记之此实左氏当时慑强赵之名疏盾功徳因妄为此言而实则犹有义者孔子不又曰惜也越境乃免乎越境者正欲其不反也谓反则必讨贼也然则鉏麑之死灵輙之报提弥明之忠盾得人矣得人非贤乎曰据此则盾真弑君之贼有意为之而非一朝一夕之故也春秋乱贼半属守礼以要誉假行惠以结人心防书所载比比而是试即以迩年防书证之公子商人之弑齐君也传云商人骤施于国尽其家不足贷于公有司以继之宋公子鲍之弑其君杵臼也传云鲍礼于国人年自七十以上无不馈诒也国之才人无不事也亲自桓以下无不恤也夫然后一出而众皆归之今晋君左右皆盾人矣推是术也陈完之移国操莽之移天下皆在于是是赵氏分晋实始于盾尚何弑与不弑之有
　　冬十月乙亥天王崩【匡王也】
　　三年
　　春王正月郊牛之口伤改卜牛牛死乃不郊【公合下作一节谷以改卜下别作一节】
　　郊祀在三月然必先祀一时豫卜牛而涤养之【公羊注涤宫名养帝牲三牢之处也毎一牢养一月谓之三牢】故正月卜牛虽所卜者既伤其口再卜者又死而三月之期依然不减则何难三卜而遽废不祀则非礼矣故传曰非礼若公羊谓卜祗二牛一是帝牛在涤宫三月一是稷牛即后稷配天之牛惟具是视【祗视牛体无灾害不养涤宫】故帝牛不吉则扳稷牛而卜之若又不吉则已之并不三卜此与传义稍不同然周礼不传而战国诸礼又别无可据且春秋郊牛因死伤而废祀者二易祀者二皆再卜而止并未三卜则似公羊此説犹差可信者若胡氏谓匡王未塟公当在凶服之中而遽行郊祀为非礼则不然王制丧三年不祭惟祭天地社稷则越绋而行事越绋者谓天子在殡輴车设绋而遇有郊祀则越而行之谓之越绋故曽子问云天子崩未殡惟五祀不行其尊于五祀者无不可行若既殡未塟即五祀亦行矣况郊祀乎是以杜氏云不以王事废天事正以郊者天事也天事则何可废也胡氏言非也
　　犹三望
　　望以郊及不郊何望故传曰非礼若鲁三望是海岱淮非河海岱也胡氏言又非也【説见僖三十一年犹三望传】
　　塟匡王
　　天子七月而塟今止四月可谓礼乎【説见隐元年传】
　　楚子伐陆浑之戎【公谷俱无之字陆公作贲】
　　楚子伐陆浑之戎遂至于雒观兵于周疆定王使王孙满劳楚子楚子问鼎之大小轻重焉对曰在徳不在鼎周徳虽衰天命未改鼎之轻重未可问也
　　夏楚人侵郑
　　郑自元年秋背晋即楚侵陈宋后晋随合诸国伐郑棐林而晋大夫解为楚所囚其冬晋宋复伐郑不克至二年春则宋郑大棘之战郑且获宋华元焉故至夏而赵盾合四国伐郑以报大棘乃楚师救至而盾即引还至是晋人骤伐郑及郔郑不得已与晋平而随防入盟楚人乃恶郑人之贰于晋也于是侵郑此实晋人无道必强其服已以嫁祸于郑其中是非亦但书其事而义自见者若其不书晋人伐郑与晋郑平者以晋郑不告故也胡氏谓郑人即楚则书伐以贬之郑能归晋则不书平以褒之误矣晋楚两大各争宋陈郑三国不过以忮忌之心两不相下致争噬弱小使之东西奔命无所适从向使大小相倚力能庇护则小之事大何难从一而乃朝攘之而夕弃之小国何辜长途暍鬼惟防是依而腐儒无识又且执春秋之法以妄绳之谓朝从晋则朝褒暮从楚则暮贬而于是三国之寃防无可告矣春秋书事以论世此晋楚争国系文宣以后一大变局春秋歴书但有责晋楚而并无责宋郑陈之理此义一定则时而责晋时而责楚开卷了然两虞呼卢则卢必起而东西顾之乃司猎者不让两虞而反让卢之东西顾其可通乎
　　秋赤狄侵齐【狄有赤白二种以赤衣白衣分别得名】
　　宋师围曹
　　前文十六年宋文公弑昭公十八年宋武氏之族将因昭公子奉司城须【文公母弟】以作乱文公杀母弟须及昭公子使戴荘桓之族攻武氏于司马子伯【华耦】之馆遂出武穆之族至是武穆之族以曹师伐宋宋兴师围曹报武氏之乱也
　　冬十月丙戌郑伯兰卒
　　塟郑穆公
　　初郑文公贱妾燕姞梦天使与已兰既而文公见之与之兰而御之生穆公名之曰兰至是病曰兰死吾其死乎吾所以生也刈兰而卒
　　四年
　　春王正月公及齐侯平莒及郯莒人不肻公伐莒取向杜氏谓莒郯二国相怨故公与齐侯共平之乃莒不肻而公遽伐莒则又事之非礼者按向本小国隐二年莒人入向而取之即为莒邑今此取向则仍不有其地观襄二十年仲孙速与莒人盟向依然莒邑可验也【徐仲山春秋日记谓莒郯相去逺不类有怨此非经传文杜氏但以意解之者据经传莒仆弑纪公以寳玉来奔而公却之未经平也至是鲁与齐好欲共平之已行及郯国而莒又来辞故公怒伐莒其説较近理但无他可据且及郯当作至郯与公追齐师至酅弗及相比例恐终未妥姑记此以俟学者】
　　秦伯稻卒
　　夏六月乙酉郑公子归生弑其君夷
　　据传楚人献鼋于郑灵公公子宋【子公】与子家【归生】将见子公之食指【第二指】动以示子家曰他日我如此必尝异味及入宰夫将解鼋相视而笑公问之子家以告及食大夫鼋召子公而弗与也【欲使指动无效】子公怒染指于鼎尝之而出公怒欲杀子公子公与子家谋先【先下手也】子家曰畜老犹惮杀之而况君乎反谮子家【子公谮也】子家惧而从之夏弑灵公书曰郑公子归生弑其君夷权不足也按此与二年赵盾弑其君夷臯例同赵盾造意归生知情同是一例不必加功下手始为弑也传文本防书经本简书説已见前但传自楚人献鼋起至子家惧而从之止是防书原文左氏因而润色之若夏弑灵公至权不足也是左氏愚意而大谬者归生虽不知何官然郑国上卿皆公子为之其与公子宋必无甚低仰且前此文十七年诸侯防扈时归生亲作书使执讯之官告赵宣子此皆当国者所为其中叙十二年归生佐寡君之嫡夷【即今所弑灵公】请陈楚朝晋则亦非上卿不任此使且自归生此书出而晋来行成且使赵穿晋侯女婿池皆质于郑则其人之彊干有为原不在赵盾下者况宣二年大棘之战归生实帅师与宋右师华元相持竟获华元乐吕并狂狡焉此其当国用事万万超子公之上为何如而曰权不足是日较防书而茫然不知其就里者宜乎啖助赵匡之徒得共起而议其后也
　　郑穆公以三年冬卒其子灵公以四年夏即被弑裁七月耳于是郑人立子良【穆公庶子】子良辞曰以贤则去疾【子良名】不足以顺则公子坚长乃立襄公【即坚】襄公将去穆氏【逐群兄弟】而舍子良【以其让已】子良曰穆氏宜存则固愿也若将亡则亦皆亡去疾何为【何为独留】乃舍之皆为大夫
　　赤狄侵齐
　　秋公如齐公至自齐
　　冬楚子伐郑【以三年侵郑而未服也】
　　五年
</div>
    <div class="pagination">
<a href="春秋毛氏传_page18.html">上一页</a><span>...</span><a href="春秋毛氏传_page14.html">14</a><a href="春秋毛氏传_page15.html">15</a><a href="春秋毛氏传_page16.html">16</a><a href="春秋毛氏传_page17.html">17</a><a href="春秋毛氏传_page18.html">18</a><span class="current-page">19</span><a href="春秋毛氏传_page20.html">20</a><a href="春秋毛氏传_page21.html">21</a><a href="春秋毛氏传_page22.html">22</a><a href="春秋毛氏传_page23.html">23</a><a href="春秋毛氏传_page24.html">24</a><span>...</span><a href="春秋毛氏传_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
