<!DOCTYPE html>
<html>
<head>
    <meta charset="UTF-8">
    <title>春秋分记 - 第 61 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋分记 - 第 61 页/共 122 页</h1>
    <div class="content">　　桓六年鲁之敖山在平隂
　　宣十二年郑之敖山在荥阳
　　衡山有二
　　昭四年南岳衡山在潭州
　　襄三年衡山在湖州乌程
　　坻山有二
　　昭五年坻箕之山楚地
　　昭十二年坻山晋地
　　涂山有二
　　昭四年三涂在西京
　　禹防诸侯于涂山在夀春
　　水
　　江【昭三年】
　　广雅曰江贡也地理志云出蜀郡湔氐道西徼外岷山东南至江都入海过郡七行二千六百六十里山海经曰岷山东北崃山又东至崌山江水出焉东注大江郭璞曰中江出崃谓今简州江也北江出崌此皆岷山旁之小江今按江出松州嘉城县甘松岭亦曰松桑岭其地北连析支其水一名汶水流出岷山始大自此遂东南流而悉州沱水东来与江防故曰东别为沱东南经成都南经嘉定府沫水入焉至泸州涪水从西北来东南至重庆府则有嘉陵江巴江入又东经涪州黔江入忠万夔州有巫水入归峡有清江又东至枝江有沮水入石首涌水入又东过岳州有澧水从西入洞庭水亦自南入又有浣水湘水从西南来入江共而东至鄂州汉水入焉始经九江至镇江府有丹阳水从南来入又东经扬州有邗沟水出焉又东经江隂许浦始入于海
　　河【僖四年】
　　春秋説题辞曰河之为言荷也荷精分布怀隂引度也释水云河出昆仑自禹本纪山海经水经皆云然张骞使西域穷河源谓河有两源一出于阗一出葱岭同入蒲昌海一名盐泽按于阗国南河耨逹山或云即昆仑也河源出焉一名首枝河北流七百里入戍水一名计首河北与葱岭河合同入盐泽葱岭在踈勒国西北东入盐泽去沙州西三百里潜行地下为中国河然既曰濳流颇同臆説非实见盐泽与河通也至唐吐蕃为大国居积石西南唐聘使始见黄河在吐蕃中西南数千里向东北流与积石河相连吐蕃人言昆仑山在其国内长庆中刘元鼎为盟防河之上流西南行二千里水益狭其南三百里三山中髙而四下曰紫山古所谓昆仑也虏人谓闷摩黎山直距长安五千里河源其间澄流缓下稍合众流则赤它水并注则浊度其源直莫贺延碛尾盖劒南之西尔禹导河自积石北行至丰州又东至忻州乃南三曲三千余里至河中府龙门直南至华州郑县冲激华山折而东廻故其地曰潼关亦曰冲关即经所谓河曲东包厎柱于陜州东过孟津于河南府东过洛汭于巩县至郑卫之大伾禹以为河所从来者髙水湍悍难以行平地乃酾二渠以引河北载之髙地故自此北过降水在今大名府之南被大陆于邢赵间分为九河流至沧州同为逆河以入大海自积石而下九折行九千四百里
　　淮【桓八年】
　　春秋说题辞曰淮者均其势也禹贡导淮自桐柏地理志出南阳平氏县东南桐柏大复山东南至临淮淮陵县入海过郡四行三千二百四十里水经出胎簪山孔颖逹曰桐柏旁小山也荆州志曰出桐柏濳流三千里东出大复山在唐州桐柏县【阙】至楚州山阳县防泗沂之水东至涟水县界入海
　　济【隠三年】
　　春秋说题辞曰济齐也齐渡也地理志出河东垣县东北王屋山东南至河内武徳县入河溢出河南荥阳北地中又东至千乗琅槐入海过郡九行千八百四十里孔颖逹曰泉源为沇流去为济在温县西北平地今济水出孟州王屋县东至济源县西北三里平地有二源东源周廻七百歩深不测西源周廻六百八十余歩稍浅山海经曰王屋之东防水出焉是也至怀州武徳县东入河十数里西南截河又并流数里溢出郑州荥泽县名南济水荥口在焉东出曹州定陶县陶丘北遂为菏入单州鱼台县防泗水又东北至郓济间防汶水又北折而东至青州博兴县入海谓之海浦又接濵州渤海县蒲台南谓之潮口淀皆济入海处王莽末旱涸济不越河汴渠成后济堤又竭今东平济南淄川北海界中有水入海谓之清河乃菏汶合流尔水经后汉和帝时作谓济南过荥泽至乗氏等县盖非实録
　　汉【桓六年】
　　禹贡嶓冢导漾东流为汉又东为沧浪之水过三澨至于大别南入于江水经漾水出陇西氐道县嶓冢山东至武都沮县为汉水又东北至广魏白水县注曰东西两川俱出嶓冢而同为汉水今西县嶓冢山西汉水所遵也大抵梁州左山皆曰岷右山皆曰嶓出于岷者皆曰江出于嶓者皆曰汉江有内水中水外水之异汉有西汉水东汉水之殊沧浪水盖今汉之夏水至汉阳军触大别上南入于江
　　夏汭【昭四年】
　　汉水触大别山南折与江水防谓之夏汭亦曰夏口在汉阳军北鄂州西界盛洪之山川记曰二水之间谓之夏洲首尾七百里华容监利二县在其中矣此水冬塞夏通谓之夏水盖夏则防于荆鄂之间通曰夏汭冬则防于汉阳乃为夏口今汉阳军汉阳县有沔口是也
　　渭【闵二年】
　　地理志云出陇西首阳县西南鸟防同穴山东至京兆船司空县入河过郡四行二千七百六十里盖渭出首阳经南安天水扶风略阳始平京兆至农华隂县入河今渭源在熙州渭源堡鸟防山经秦陇凤翔至京兆咸阳县防沣水于矩山在咸阳南数里又东防泾水于髙陵之间在咸阳东数十里山海经曰泾渭合流三日清浊不杂东合漆沮水至潼津入河在华隂县北入河春秋之渭汭也杜预曰水之隈曲曰汭吕忱曰汭者水相入也
　　泾【成十三年】
　　地理志云出安定郡泾阳县西笄头山东南至冯翊阳陵县入渭过郡三行千六十里山在灵州东南土俗谓之开屯山按笄头山名鸡头山一名崆峒山淮南子云泾水出薄落山亦此山别名水经注大陇山之异名山海经谓出髙山水经谓出髙山之泾谷今在镇戎军髙平县东南过原泾陇耀等州至京兆醴泉县出山即古之谷口县至云阳为泾峡至府东髙陵入渭此外有白公渠引泾注渭在髙陵郑国渠引泾注洛在瓠口非禹故道
　　汾【僖十六年】
　　出宪州静乐县管涔山至太原府西北
　　伊【僖十一年下同】
　　地理志云出农卢氏县东熊耳山东北入雒过郡二行四百五十里顔师古云出陆浑山水经伊水出南阳县西荀渠山注引山海经曰蔓渠之山伊水出焉淮南子曰伊水出上魏山按熊耳山在虢州东南卢氏县之南河南府伊阳县古陆浑地山在伊阙之西二山相接禹辟伊阙以通水望之如阙伊水厯其间流始大孔安国云防洛于洛阳之南为四水之首
　　洛
　　地理志云出农上雒县冢岭山东北至巩入河过郡二行一千七十里山海经曰出上洛西山水经曰上洛讙举山其实一也禹贡曰导洛自熊耳按熊耳山乃在卢氏县东为伊水之源洛水则出商州上洛县北冢岭山东迳熊耳山北博物志曰洛出熊耳盖开其滞也自此防涧瀍于河南之南防伊水于洛阳之南又东过偃师县南至巩县东又北入于河
　　洛汭【昭元年】
　　天王使刘定公劳赵孟于颍馆于洛汭刘子曰美哉禹功即巩县东北水曲流曰汭山海经曰洛水成臯西入河是也谓之洛汭即什谷也
　　彭【桓十二年】
　　出房州境至襄阳入汉
　　鄢【桓十三年】
　　水经注夷水导源中庐县界康狼山又谓之鄢水东南流厯襄阳府宜城县北流入汉
　　睢【僖十九年】
　　首受陈留浚仪蒗荡水东经南京亳州沛县东南流至徐州入泗谓之睢口水经止萧县入于睢非也
　　【僖二十二年】
　　寰宇记云拱州柘城县西北三十五里
　　颍【宣十年】
　　出西京登封县西北少室山至夀春府入淮
　　洧【成十七年下同】
　　出郑州密县西北阳山东南至淮寜府西华县入颍
　　汝
　　出蔡州汝阳县大孟山东北至褒信入淮
　　湨【襄十六年下同】
　　出孟州济源县西北源山南遥原山西至温县入河春秋防于湨梁谓是水之濆梁尔雅曰梁莫大于湨梁梁水堤也
　　湛
　　水经注湛水出犫县北鱼齿山西北东南流厯鱼齿山下为湛浦方五十余歩又东于汝水九曲北东入汝犫县在今汝州鲁山县东南
　　旃然【十八年】
　　自孟州汜水县东南入汴水
　　黄【襄二十八年】
　　尉氏县西有黄水西南至郑州新郑县城西入洧
　　濮【哀二十七年】
　　卫地自东京酸枣县傍河东北经兴仁府济隂至髙平入济
　　泜【僖三十三年】
　　出汝州鲁山县东经汝州襄城县至颍川入汝
　　涑【成十三三年】
　　出解州闻喜县东山黍葭谷俗谓之华谷过解县东又西南注张阳池
　　浍【成六年】
　　出绛县东浍山西过翼城县南又西南过虒祁宫注汾水
　　泺【桓十八年】
　　出济南府厯城县西南泉源上水涌若轮又北流入济谓之泺口
　　潍【襄十八年下同】
　　地理志云出琅邪箕屋山北至都昌县入海过郡三行五百二十里淮南子云出覆舟山或云出潍山按潍一名覆舟山在密州莒县北八十里正汉箕县地箕县故城在此山东北又接青州箕山箕山者无木而圆峭县因名然则箕屋覆舟山同名异水过密州城东北至髙密入潍州及昌邑县界入海昌邑即古都昌也
　　沂
　　地理志云出泰山盖县南至下邳入泗过郡五行六百里按沂出沂州沂水县沂山即东泰山也在县北百余里曾晳舞雩之郊其水西南流至淮阳军下邳县分为二一从县城北西南入泗一从城东曲过县南号小沂水亦入泗
　　沂【昭二十五年】
　　出袭庆府仙源县东南流过下邳县西南入泗
　　少水【襄二十三年】
　　水经注沁水迳沁县故城北盖借水以名县乃春秋之少水也京相璠曰晋地矣又曰少水今沁水也
　　穷水【昭二十七年】
　　水经注穷水出安丰县穷谷左传楚救濳司马沈尹戍与呉师遇于穷谷川流泄注于决水之右北灌安丰之左世谓之丰水亦曰穷水音戎并声相近字随读转北流注于淮
　　耏【襄三年】
　　水经时水东至临淄县西屈南过泰山新泰县东又南至费县东入于沂注时即耏水也音而春秋齐晋盟于耏者也京相璠曰今淄惟有澅水西北入泲即地理志曰如水也耏如声相似然则澅水即耏水也盖以澅与时合得通称矣
　　泗【襄十九年】
　　地理志云出济隂乗氏县东南至临淮睢陵县入淮过郡六行一千一百一十里今袭庆府泗水县陪尾山源有四泉俱导因以为名在桃虚西北迳泗水县故城南即襄二十九年季武子取卞是也南有姑蔑城水出二邑之间西至徐州有沛水睢水入又西南至淮阳军沂水入与淮水合自此东至楚州山阳县入淮谓之泗口沂至泗口百余里
　　洙【庄九年】
　　出袭庆府临乐山至县西南合入泗
　　漷【襄十九年】
　　出沂州费县西南连青山下东北流又折而西南流入徐州滕县界至单州鱼台县入泗
　　汶【僖元年】
　　地理志云出泰山莱芜县原山西南入泲又云出琅邪朱虚县东泰山东至安丘入潍师古曰或有二汶水乎述征记曰泰山郡水皆曰汶今袭庆府干封县有五汶瀛汶柴汶之属源别流同则汶不止一源明矣朱虚之汶出沂州沂水县小泰山至潍州北海县入潍此水不逹于济与经不合惟原山在淄川干封二邑间淄水出其东北东流入海汶水出其西南西流至东平府中都县接济州钜野界入济
　　淄【昭二十六年】
　　地理志云出泰山莱芜县原山东北至千乗博昌县入济淮南子云出饴山亦是原山在淄州淄川县东南古莱芜城在焉流至青州夀光县与渑水合至博兴县入海本博昌县后唐避讳改焉沟洫志云自禹后齐通淄济之间志云淄入济非古也
　　渑【昭十二年】
　　出青州临淄县北经夀光县南界入时水
　　姑【昭二十年下同】
　　出登州黄县山西北经莱州即墨县至密州胶西县东南入海
　　尤
　　出密州胶西县姑水东南入海姑尤以东即此
　　沙水【昭二十七年】
　　水经自新沟东北经牛首东北渠即沙水也楚东有沙水谓此水东南迳扶沟东又南与蔡陂合又东南迳淮寜府城东曰百尺沟又东南流注颍谓之交口自沟东南迳城父西南入淮谓之沙汭京相璠曰楚东地也子常以舟师及沙汭而还杜预曰沙水名也
　　溠【庄四年】
　　出随州随县西北黄山南东南迳隋县西又南流注于郧
</div>
    <div class="pagination">
<a href="春秋分记_page60.html">上一页</a><span>...</span><a href="春秋分记_page56.html">56</a><a href="春秋分记_page57.html">57</a><a href="春秋分记_page58.html">58</a><a href="春秋分记_page59.html">59</a><a href="春秋分记_page60.html">60</a><span class="current-page">61</span><a href="春秋分记_page62.html">62</a><a href="春秋分记_page63.html">63</a><a href="春秋分记_page64.html">64</a><a href="春秋分记_page65.html">65</a><a href="春秋分记_page66.html">66</a><span>...</span><a href="春秋分记_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
