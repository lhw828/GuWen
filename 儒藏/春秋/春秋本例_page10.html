<!DOCTYPE html>
<html>
<head>
    <meta charset="UTF-8">
    <title>春秋本例 - 第 10 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋本例 - 第 10 页/共 29 页</h1>
    <div class="content">　　宣十六年秋郯伯姬来归
　　成五年春王正月杞叔姬来归【四年伯来朝而五年叔姬来归杞伯之来告絶叔姬也且杞伯来朝而告絶知之有辞矣以叔姬之来归为内过故加月以见讥】
　　右三着例一其变例二
　　归【复归】
　　庄十二年春王三月纪叔姬归于酅【岂纪季以酅入齐是时叔姬来鲁乎故今归于酅也不书其来闵之也书其归喜复其所也故详録而加月详具经解】右一变例
　　遇
　　僖十四年夏六月季姬及鄫子遇于防使鄫子来朝【凡遇之志故讥也此又谨録而加月】
　　右一变例
　　来逆妇
　　僖二十五年夏宋荡伯姬来逆妇
　　右一着例
　　来求妇
　　僖三十一年冬杞伯姬来求妇
　　右一着例
　　来朝子
　　僖五年春杞伯姬来朝其子
　　右一着例
　　来逆丧
　　成九年春王正月杞伯来逆叔姬之丧以归【为公防月】
　　右一着例












　　春秋本例卷七
　　钦定四库全书
　　春秋本例卷八
　　宋　崔子方　撰
　　内大夫门
　　例日
　　奔
　　闵二年九月公子庆父出奔莒【内大夫奔例日谨有罪也是时庆父与夫人同恶葢同日而出奔夫人先故不日庆父不得后日也庆父不日然后知与夫人同日奔矣然庆父之罪不患不见】
　　文八年冬十月公孙敖如京师不至而复丙戌奔莒
　　宣十八年冬十月壬戌归父还自晋至笙遂奔齐襄二十三年冬十月乙亥臧叔纥出奔邾
　　昭十二年冬十月公子憖出奔齐【憖之奔不日葢见其非罪也】成十六年冬十月乙亥叔孙侨如出奔齐
　　右六着例四其变例二
　　刺
　　僖二十八年春公子买戍衞不卒戍刺之【刺大夫例日谨有罪也以罪刺者不言其事言其事者有托也故不日以见讥详具经解】
　　成十六年十有二月乙酉刺公子偃
　　右二着例一其变例一
　　卒
　　隠元年冬十有二月公子益师卒【失日】
　　隠五年冬十有二月辛巳公子彄卒
　　隠八年冬十有二月无骇卒【失日】
　　隠九年三月庚辰挟卒
　　庄三十二年秋七月癸巳公子牙卒
　　僖十六年三月壬申公子季友卒
　　是年秋七月甲子公孙兹卒
　　文十年春王三月辛卯臧孙辰卒
　　文十四年秋九月甲申公孙敖卒于齐
　　宣五年秋九月叔孙得臣卒【失日】
　　宣八年六月辛巳仲遂卒于垂
　　宣十七年冬十有一月壬午公弟叔卒
　　成四年夏四月甲寅臧孙许卒
　　成十五年三月乙巳仲婴齐卒
　　成十七年冬十有一月壬申公孙婴齐卒于貍蜃襄五年十有二月辛未季孙行父卒
　　襄十九年八月丙辰仲孙蔑卒
　　襄二十二年秋七月辛酉叔老卒
　　襄二十三年八月己卯仲孙速卒
　　襄三十一年秋九月己亥仲孙羯卒
　　昭四年冬十有二月乙卯叔孙豹卒
　　昭七年十有二月癸未季孙宿卒
　　昭十五年二月癸酉叔弓卒
　　昭二十一年八月乙亥叔辄卒
　　昭二十三年春王正月癸丑叔鞅卒
　　昭二十四年春王二月丙戌仲孙貜卒
　　昭二十五年冬十月戊辰叔孙婼卒
　　昭二十九年夏四月庚子叔倪卒
　　定五年秋七月壬子叔孙不敢卒
　　哀三年秋七月丙子季孙斯卒
　　右三十着例二十七其失日者三
　　例月
　　盟
　　隠元年九月及宋人盟于宿
　　桓十一年九月柔防宋公陈侯蔡叔盟于折庄十九年秋公子结媵陈人之妇于鄄遂及齐侯宋公盟【公子结不终媵事抗二君之盟卒致三国之师故不月以见讥详具经解】
　　僖十九年冬防陈人蔡人楚人郑人盟于齐【盟于齐主齐与盟也是时齐桓既卒宋襄图霸以刧诸侯葢诸侯不肯从宋而后为齐之盟所以未忘桓公之功也春秋善是盟故亦信而不月犹之桓公之志尔传谓陈穆公请修好于诸侯以无忘齐桓之徳犹信也】
　　僖二十九年夏六月防王人晋人宋人齐人陈人蔡人秦人盟于翟泉
　　文二年夏六月公孙敖防宋公陈侯郑伯晋士縠盟于垂陇
　　文八年冬十月壬午公子遂防晋赵盾盟于衡雍乙酉公子遂防雒戎盟于暴【大夫盟例月此特加日讥遂之専盟见四日之间不能复命而再出防故两日以见之欲志乙酉故不得不先志壬午也】
　　文十年秋七月及苏子盟于女栗【离盟不月此承不雨月】文十六年春季孙行父防齐侯于阳谷齐侯弗及盟【齐侯弗及盟者故也】
　　是年六月戊辰公子遂及齐侯盟于郪丘【是时齐强鲁弱齐人方责子叔姬之罪鲁再受兵诸侯不能救大夫求盟而不得公又有疾鲁于是病矣郪丘之会以得齐盟为喜故详録而加日与仲孙速会莒人盟于向加日同例】
　　成元年夏臧孙许及晋侯盟于赤棘【离盟】
　　成二年秋七月齐侯使国佐如师己酉及国佐盟于袁娄【大夫盟不以日志此嫌国佐如师而遂与之盟且以见自鞍至于袁娄緜地五百里自癸酉至于己酉歴三十有七日然后得盟以廹齐为已甚故日志以见讥也】
　　成十六年十有二月乙丑季孙行父及晋郤犫盟于扈【是时叔孙侨如为难故晋人使公不得与伐郑而行父见执公彷徨于外以求自明仅能使侨如见逐季孙受盟喜释执而免乎难故详録而加日】
　　成十八年十有二月仲孙蔑防晋侯宋公衞侯邾子齐崔杼同盟于虚朾
　　襄三年六月戊寅叔孙豹及诸侯之大夫及陈袁侨盟【是时己未诸侯同盟矣及袁侨如防而大夫又与之盟夫诸侯已盟则大夫可无盟矣然而又盟见大夫之张也故特加日以见讥】
　　襄十六年三月戊寅大夫盟【是时诸侯防湨梁而大夫専盟见大夫之益张也故特加日以见讥然后知鸡泽之盟讥其渐矣】
　　襄二十年春王正月辛亥仲孙速防莒人盟于向【莒鲁之怨自属鄫始其后莒与齐邾比以为吾患鲁无岁不受兵及仲孙速之为此盟然后兵怨始解几二十年莒鲁不交兵则是盟也实国之所喜故详録而加日余具经解】
　　襄二十七年秋七月辛巳豹及诸侯之大夫盟于宋【加日犹鸡泽湨梁之盟耳】
　　昭十一年夏五月仲孙貜防邾子盟于祲祥【离盟不月承夫人薨月也】
　　定三年冬仲孙何忌及邾子盟于拔【离盟】
　　哀二年春王二月癸巳叔孙州仇仲孙何忌及邾子盟于句绎【先君之季年邾子来朝已而又来奔丧于我亦厚矣而鲁乃比年有事于邾今又三卿大举而伐之取沂漷田要其君而与之盟明年又复渝盟而围其国则鲁之于邾为己甚故特加月以见讥】
</div>
    <div class="pagination">
<a href="春秋本例_page9.html">上一页</a><span>...</span><a href="春秋本例_page5.html">5</a><a href="春秋本例_page6.html">6</a><a href="春秋本例_page7.html">7</a><a href="春秋本例_page8.html">8</a><a href="春秋本例_page9.html">9</a><span class="current-page">10</span><a href="春秋本例_page11.html">11</a><a href="春秋本例_page12.html">12</a><a href="春秋本例_page13.html">13</a><a href="春秋本例_page14.html">14</a><a href="春秋本例_page15.html">15</a><span>...</span><a href="春秋本例_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
