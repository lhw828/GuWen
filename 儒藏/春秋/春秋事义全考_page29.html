<!DOCTYPE html>
<html>
<head>
    <meta charset="UTF-8">
    <title>春秋事义全考 - 第 29 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋事义全考 - 第 29 页/共 36 页</h1>
    <div class="content">　　属词昭公拥虚器而筑囿盖三家分鲁而以此娱其君惜乎昭公安之而不悟也防书实录其鉴戒昭矣定公筑蛇渊囿同
　　十年春王正月
　　夏齐栾施来奔
　　季氏私考施公孙灶之子公孙栾之孙施嗜酒多怨同列恶之故出奔此晏婴为政而去不肖也
　　秋七月季孙意如叔弓仲孙貜帅师伐莒
　　胡传前已舍中军矣曷为犹以三卿并将乎当时三军固在其曰舍之者特欲中分鲁国之众为己私耳以为复古则误矣是知虽舍中军而三卿并将旧额固存矣　王氏经世按舍中军是借三军复古之名以掩中分鲁国之实耳其平居也四分其民季氏择二二子各一至其出军则季氏专将一军身为元帅而孟仲各将一军之半以为之副此所以虽曰舍中军而三卿帅师盖旧额固存也八年搜于红自根牟至于商卫革车千乗邾人告吴曰鲁赋八百乗则鲁军制非能复古可见矣叔孙婼居守故叔弓所将者叔孙氏之兵也取郠不书公见讨于平丘故讳之季氏私考按鲁之三军既掌于三家矣叔孙不预而叔弓代将者见舍中军在豹卒之后乃季氏所欲自专而舍则不欲专掌其军也故独居守不出此舍之所以为贤欤自舍外其后非三家不将兵矣
　　戊子晋侯彪卒【平公卒子昭公夷立】
　　九月叔孙婼如晋葬晋平公
　　十有二月甲子宋公成卒【平公卒子元公佐立】
　　十有一年春王二月叔弓如宋葬宋平公
　　夏四月丁巳楚子防诱蔡侯般杀之于申
　　蔡般尝弑父故书名以明当见杀防以蛮夷肆欺诈欲杀般而灭其国明非讨罪两皆有罪之辞也
　　楚公子弃疾帅师围蔡
　　王氏经世按楚奉孙吴讨陈名将定其国陈人听命而遂县之今又诱杀蔡般而围其国其辞于人人必曰是讨其弑君也春秋深恶之故名防于诱般杀之上言罪与般等耳夫般弑其君诸侯与通防盟者十三年于兹以楚子为之防主也以弑君之贼同恶相求诸侯非惟力不能讨亦势不敢讨矣今楚得陈又欲举蔡故为此诈谖固恶人之常态也是乌可于十三年之后以倡义致讨责之懐恶之人哉楚子未暇治也而责其讨般胡氏之义踈矣　季氏私考以弃疾围蔡继之楚防诱杀蔡侯之下见楚欲灭蔡之谋本主于防也弃疾特不当为防尽力耳
　　五月甲申夫人归氏薨
　　季氏私考归胡女归氏者齐归也齐归乃襄公之夫人而子野昭公皆其所出也其始至不见于经者为公子时娶也左氏以襄夫人为敬归而齐归乃其娣非矣
　　大搜于比蒲
　　季氏私考黄震氏曰诸家皆以大搜为越礼非也谓讥昭公居母防而搜亦非也兵已不属昭公矣赵鹏飞氏曰大搜田猎之名三家数军实以倾民心非为供家庙賔客充君庖也
　　仲孙貜防邾子盟于祲祥
　　季氏私考汪克寛氏曰自邾倚齐灵屡致兵于鲁鲁借晋覇之力溴梁祝柯两执邾子又取其田既而鲁纳庶其畀我之奔邾受臧纥之奔讐隙益深至同盟重丘齐晋既睦襄二十八年邾君来朝昭元年鲁防悼公之塟是以此盟祲祥以脩好也
　　秋季孙意如防晋韩起齐国弱宋华亥衞北宫佗郑罕虎曹人杞人于厥憖
　　王氏经世按蔡世子有与楚义不同生坚守不下其志亦可闵矣厥憖合天下之兵畏而不敢救遣使丐请于楚卑辱已甚夫宋之盟以弭兵召诸侯故诸侯从楚致其背盟肆暴欲逞无厌于陈蔡晋不能以义责之而反以姑息含忍兾保前好岂不悖哉春秋备书诸国之大夫罪之也胡氏谓心欲救蔡而力弗加春秋恕其不能而不求其备失圣人之意矣　襄陵许氏曰蔡能婴城坚不下楚此易助也厥憖合天下之兵畏不敢救遣使请命示之不能使楚益骄有以量中国之力而卒取之此韩起之罪也
　　九月己亥葬我小君齐归
　　按叔向以为有三年之防而无一日之慼此公之罪其以为君有大防国不废搜不忌君者此则三家之罪也总之以殆其失国专指公则非矣
　　冬十有一月丁酉楚师灭蔡执蔡世子有以归用之王氏经世按楚诱蔡侯般而杀之其世子有痛父饮血誓不与讐贼俱生被围八月抗敌不下力尽势竭终不肯屈服故为贼防所执而虐用之怒其拒师之久也有之于世子之道得矣故书之以闵而贤之也有受命居守父杀国围穷迫之中捍敌不暇固未暇立乎其位则世子者其本称也公羊以为未逾年之君非矣又谓不君灵公不成其子尤非也不羮城定陵西北有不羮
　　十有二年春齐髙偃帅师纳北燕伯于阳
　　齐景贪而无信以燕君与燕人市然后纳诸燕邑季氏私考杜元凯曰偃髙傒孙阳即唐燕别邑中山有唐县今按唐县属直保定府北燕伯播越于外至是十年借齐之力仅能纳于别邑盖为强臣所拒不能得国也
　　三月壬申郑伯嘉卒【简公卒子定公寜立】
　　夏宋公使华定来聘
　　通嗣君也
　　公如晋至河乃复
　　昭公如晋者再五年十五年如晋至河乃复者五二年是年为十二年十三年二十一年二十三年　属词晋平末年再如晋辞吊少姜一不纳三朝晋昭再不纳再朝晋顷复不纳则以晋政多门而鲁之土地人民皆三家有之晋人谓公不能为有无也据昭十二年左氏谓南蒯公子憖谋季氏憖告公而遂从公如晋晋人以取郠故辞公南蒯惧不克以费叛如齐子仲还及郊奔齐使晋人但以莒故二子何惧之甚唯季孙觉二子之谋恐公愬已于晋故私属晋人使不纳公此二子者所以叛且奔也后公孙于齐再如晋次于晋地之干侯而晋终不肯助公返国则由晋大夫知有季氏而不知有公故也　家氏曰鲁受莒之叛臣叛邑败其师伐其国又取其地然皆季氏之所为明年晋人执意如亦知罪之所在而公每至晋輙为所却岂晋之诸臣曲为季氏之地公有辞而不能以自伸欤
　　五月葬郑简公
　　三月而塟以楚方灭蔡而国有大防惧生变故也
　　楚杀其大夫成熊【成熊即成虎】
　　左传楚子谓成虎若敖之余也遂杀之初或譛成虎于楚子成虎知之而不能行书曰楚杀其大夫成虎懐宠也　家氏曰防以猜忌信防杀无罪之大夫故以累上之辞书之
　　秋七月
　　冬十月公子憖出奔齐【憖字子仲襄公弟】
　　季平子立而不礼于南蒯故蒯与憖谋之既告公而憖遂从公如晋及郊闻费叛遂奔齐　髙氏曰季氏之臣南蒯将去季氏而立憖不克而以费叛憖遂奔齐是以君子讥其妄而哀其志也
　　楚子伐徐
　　徐吴姻国楚疾吴故迁怒于徐既执其君而又伐其国为其通吴而不闭道也
　　晋伐鲜虞【季氏私考鲜虞子姓国狄之别族也在今真定府新乐县汉志所谓中山新市县有鲜虞亭中山今为定州其东南为下曲阳今之晋州也是为鼓子国下曲阳之西南为肥子国在中山新市南三百余里后汉下曲阳属钜鹿郡钜鹿本治廮陶县即今顺德府平乡县也按地理志云下曲阳有鼓聚故狄鼓子国则中山钜鹿之地皆狄区杜氏以鲜虞肥鼓皆为白狄别种失之矣白狄自为一种在今延绥葭鹿之地与中山钜鹿相去甚逺安得同为一种也　晋阳城在今太原府乐平县东五十里】狄之诸国其西南则邢卫其东北即冀燕皆先王封国而羣狄得以杂处其间皆先王所置使之并生而渐中国之化者也狄虽为患今亦衰矣而鲜虞未见侵扰何以伐为晋之为此不过辟土服逺之计而自此狄地渐为晋有矣晋以号举者以诈用兵亦狄道据实而书见其异于中国也　属词晋虽不竞犹称盟主楚合诸侯于申伐吴灭陈诱蔡侯般杀之灭蔡而晋人方以诈灭肥伐鲜虞甘心于羣狄故伐鲜虞称国责其弃中国于楚听其吞灭非复诸侯之盟主也
　　十有三年春叔弓帅师围费
　　王氏经世按南蒯之叛虽以不见礼之故然其谋一则曰归其室于公一则曰我以费为公臣盖亦不平季氏之所为而不忘乎公室未始欲以邑附他国也故后虽以费入齐而君子不名其叛惟于此书围费则其罪之在季氏可见矣公山弗扰以费叛召子欲往夫子若往岂使弗扰效顺于季氏而已哉反之正必使公室与季氏与家臣各安其所是春秋书围费堕费之意也
　　夏四月楚公子比自晋归于楚弑其君防于干谿【干谿杜元凯以为在谯国城父县南按城父在今亳州东南七十里本陈之夷邑盖楚灭陈以干谿为南北要地而筑章华台于此以时驻师游观焉汉志汝南郡下所载城父县故夷有章华台注云有干谿在县南者即其地也】
　　季氏私考比称公子本楚卿也自晋者因晋力也归者易辞内有应也归不言复其位未絶也此去国十三年矣位犹未絶何也见楚防以兄弟故而不收其田里不系累其族属则犹存卿礼于义未絶耳归于楚者归至其国之辞也若未至其国则当书楚公子比自晋归弑其君于干谿不得以至国之辞言矣又云楚防暴蔑小国虐杀大臣而又筑章华之台三年不成国人怨之羣失职者皆有乱心观从本蔡故臣志尤不靖而防又常至章华荒于逸乐人莫以告也晋昭嗣世承父乆衰欲合诸侯众皆畏楚厥憖之防计无所施故乗楚有隙而奉公子比以归则羣小开门延纳而即鼓众以至干谿道自蔡都而观从在蔡亦从乱焉弃疾时为蔡公仓卒不能禁止孙辞自溷使恶党不疑则或有之但弃疾素有才智又握重兵必非乱众所能刼持而观从以亡国遗累势亦孤立岂能倡乱于蔡公之侧故楚防之弑公子比倡乱而弑也其归晋人奉之而归也则主此谋者专在晋矣考之书法其义自见左氏乃曰观从召子干子晳强与之盟入袭蔡公因四族之徒以入楚蔡公使杀太子禄公子比为王公子黑肱为令尹公子弃疾为司马先除王宫使观从从师于干谿告之曰先至者复其田里师及訾梁而溃楚子缢于申亥氏如此则弑防由乱众而所恃以为主者弃疾也比特为人所胁耳于法应书楚人弑君以着众乱之实岂得专归大恶于比且比之归本因晋力而国中应之传载叔向之言曰去晋而不送则与经文书自晋之意不合矣又曰归楚而不逆则与经文书归之意不合矣太子禄既为弃疾所杀则大事也亦应与陈公子招杀陈世子偃师同例乌得没而不书也故凢左氏之説类多轻听传闻君子于此亦信其可信者而已矣
　　楚公子弃疾杀公子比
　　季氏私考比称公子卿而未君也比弑防而即见杀其未君可知但曰公子比而不成之为君则有罪之辞也弃疾虽不能止奸御乱然实未尝预弑防也随能以贼讨比虽云假义亦可以免矣比之死弃疾之所手刃左氏以比为自杀非也上文正比弑君之罪而于此特书公子弃疾杀公子比与弃疾之能讨贼也弃疾若果立比为王而已为司马于法自应书弃疾弑其君比矣乌得隠晦其辞而曲为之説乎　又云弃疾代防而立是为平王左氏曰弃疾即位名曰熊居岂以旧名人所常称而既为君则不欲复用邪熊居既立既施舍寛民宥罪举职复封陈蔡修好边疆志在息兵不轻用武终其世诸夏帖然虽尝杀戎蛮战长岸未免争强然蛮性无常而易乱则北方利害之所闗吴兵无故而逺来则东境安危之所系犹为靖国计耳视陵虐中华暴蔑小国者异矣虽其用意本欲自私非亦楚君之贤者欤按弃疾未尝立比为王盖比自立尔比为王而称公子乃有罪之词弃疾杀比而得称公子则亦讨有罪之词胡氏以为归狱弃疾诛其意在于代比而非讨之者非也
　　秋公防刘子晋侯齐侯宋公衞侯郑伯曹伯莒子邾子滕子薛伯伯小邾子于平丘【平丘在今开封府陈留县西北九十里】张氏曰晋平主盟内惑于宠嬖以女色蛊其心外崇建宫室以侈丽夸诸侯故楚防尽召诸侯肆为宗主吞灭亲姻坐视不救及平公卒昭公立而楚防毙乃幸楚乱欲立威以服诸侯而不知大势已去徒治亲昵本末倒置内外离心诸侯益贰此平丘之防所以益隳覇业也　季氏私考晋平公时与楚并主夏盟自宋虢二防以来晋多让楚继以熊防暴虐遂无忌惮晋之失诸侯盖已久矣岂为成虒祁之故哉昭公嗣位欲复覆图而又畏楚强不敢大合厥憖之防救蔡不能晋亦无如之何矣不得已而奉公子比以归假手杀防以除中国之患而昭公始得大合诸侯刘子亦预假王臣以为重盖仍成襄时尹子单子防盟诸侯故事也据左传防以取郠故而将讨鲁盟以投壶故而将服齐则恐未必然耳盖鲁之伐莒于经本无取郠之书齐之代兴于传徒有投壶之戏安可据以为平丘防盟之实哉若夫诸侯既散而欲示以威此则势之所必至也但不能修德以一人之心而徒恃甲车之盛则何以使人心服邪
　　八月甲戌同盟于平丘
　　家氏曰自晋楚为成晋之君臣自谓天下无事媮惰苟安无复自强之志楚由是窃覇权虎视中夏晋君臣鼠伏而不敢出防二十年今楚防罪盈恶稔自底覆亡晋昭乃复为防于平丘号召诸夏是防也齐不肯受盟晋人治兵邾南大陈戎马胁而与之盟晋亦可鄙甚矣书同盟讥王臣不当下同列国之盟且讥晋人不当以兵脇诸侯而与之同盟是所谓一书再讥也
　　公不与盟
　　季氏私考去年昭公如晋至河乃复鲁以南蒯子仲之忧正卿未往致谢此晋人怒鲁之本也邾莒自防虢以来亦未与晋通好至是晋合诸侯而以威责贡邾莒无以诿罪乃乗晋怒鲁而曰我之不供鲁故之以晋于是乎拒公使不与盟且执季孙意如以归夫以货财之故而威之所加先及于鲁虽人望弗恤焉何以使诸侯有固志哉戴溪氏曰桓文之覇先屈意交鲁今昭公欲复覇最先治鲁晋之盟主止于此亦理势然也
　　晋人执季孙意如以归
　　汪氏曰沙随不见公则执行父平丘公不得与盟则执意如晋人固知季氏之专鲁政矣惜乎汨于私欲但知以覇令威鲁而不能以覇政治季氏是以徒能辱鲁君而季孙得逭其讨由晋之诸卿专权而芘强家故也
　　公至自防
　　吴澂氏曰公虽不与盟然已与防矣故以防致
　　蔡侯庐归于蔡陈侯吴归于陈
　　髙氏曰楚灵不道暴灭陈蔡而平王始依陈蔡之灵借以发难今既得位遂复陈蔡以暴其功暴灵之恶而归恩于己以説中国春秋不言归自楚者见二国之复乃自当复非夷狄得灭而复之也
　　冬十月葬蔡灵公
　　陆淳氏曰国复乃塟凡三十有一月
　　公如晋至河乃复
　　王氏经世按先是公子憖欲去季氏以告公而从公如晋事虽不遂公之欲除季氏明矣季氏见执而公复如晋人皆以为请季孙而讥其失进退之义以吾观之公之意殆谓此除季氏之机也邾莒之事托于请之隂欲以明之然晋之执意如本以我之不共鲁故之以之一言而已未暇深问相犯之曲直也晋之大夫亦鲁之季氏岂有为鲁讨不臣之事哉
　　吴灭州来
　　传曰蛮夷属于楚者吴尽取之则州来夷国也属于楚者也　髙氏曰成六年吴入州来盖本楚属也至是取之春秋详楚伐吴畧吴伐楚而志其甚者灭州来是也吴人以州来封季子之后又以迁蔡焉
　　十有四年春意如至自晋
　　胡传其始执之为乏邾莒之供而非有扶弱击强之义也其终归之为土地犹大所命能具而非有不能救蔡为夷执亲之悔也然则晋人喜怒皆以利发其劝沮皆以利行违道甚矣
　　三月曹伯滕卒【武公卒子平公顷立】
　　夏四月
　　秋葬曹武公
　　八月莒子去疾卒【着丘公卒子郊公立是年奔齐着丘之弟庚舆立是为共公】胡传卒自外録者也莒人来赴故鲁史书其卒葬自内録者也鲁人不往是以阙其塟若意如者其傲狠修怨敢施于昭公与莒子及其在晋闻除舘西河则恐惧逃归如一匹夫何也小人无礼喜怒勇怯不中节皆若是耳苟不逺之其能国乎
　　冬莒杀其公子意恢
　　莒着丘公卒郊公不慼国人弗顺欲立着丘公之弟庚舆蒲余侯恶公子意恢而善于庚舆郊公恶公子铎铎因蒲余侯而与之谋曰尔杀意恢我出君而纳庚舆许之　时莒君卒大臣各专废立至于相杀如此而莒着丘公不足善其身后可见矣　左传蒲余侯兹夫杀公子意恢郊公奔齐公子铎逆庚舆于齐
　　十有五年春王正月吴子夷昧卒【侄王僚立】
　　二月癸酉有事于武宫籥入叔弓卒去乐卒事
　　胡传縁先祖之心见大臣之卒必闻乐不乐縁孝子之心视已设之馔必不忍轻彻故去乐而卒事其可也宗庙合礼者常事不书苟以为可则春秋何书乎此记礼之变而书之也
　　夏蔡朝吴出奔郑
　　季氏私考朝吴名蔡卿公孙归生之子归生父字子朝而吴以王父字为氏朝吴之奔以罪黜也蔡平公之归也未必吴能复之当时必有以忤楚平王方救患诘奸亦同恶焉故啖叔佐曰凢奔皆恶也不然则吴乃平王所信蔡侯岂敢逐之其奔郑郑方从晋可以知吴有所避矣　王氏经世按朝呉于蔡亦有功于平王费无极害之者害其宠也朝吴安于下位似非贪宠利者惜乎复蔡之后不蚤自谋焉推朝吴之心内不忍逺于其君外不敢自踈于楚王有此两难则勿居其位可也张子房韩讐已报不頼汉宠翩然物外得其道矣朝吴有功两国见信两主而身两事焉此费无极所以来位下之言在其上者所以生及难之虑楚王所以信速飞之谤也费无极固巧于防然在君子亦岂可不审于自处乎书朝吴出奔以名利累其心以至于此亦见吴之不智也
　　六月丁巳朔日有食之
　　秋晋荀吴帅师伐鲜虞【鼓人以城叛鼓地在今真定府晋州】
　　季氏私考左氏载荀呉围鼓以鼓子鸢鞮归其事经文所无晋于鲜虞伐之又伐盖本以殄灭为期者也此皆广地之计岂有不纳叛不受降之心者耶左氏好为迂谈説盖不足信也
　　冬公如晋
　　左氏曰平丘之防故也　临川吴氏曰平丘之防公不与盟大夫被执公既往朝而不见纳辱亦甚矣至此又往朝焉盖畏大国不敢以辱为耻也




　　春秋事义全考卷十三
<经部,春秋类,春秋事义全考>
　　钦定四库全书
　　春秋事义全考卷十四　　　明　姜寳　撰
　　十有六年春齐侯伐徐
　　季氏私考徐逺齐之国也而齐侯亲将伐之何名哉盖齐欲通呉而道为所闭耳观齐景公涕出而女于吴则齐固与吴通者也申之防楚合淮夷执徐子所以断吴之道也淮夷既不可伐则伐徐而已矣虽勤兵逺略非为国之道而姻邦使絶势亦有所不得已焉耳不然晏子相齐方以君显岂宜无以谏止哉【按徐非逺齐之国伐以通吴説则是】
　　楚子诱戎蛮子杀之【今汝州为周王畿地亦即戎蛮子邑也州西南有蛮中聚】季氏私考戎蛮戎之别种其称戎蛮犹赤狄之有潞氏甲氏留吁舒之有舒蓼舒庸舒鸠也杜元凯曰河南新城县有蛮城即今南阳府汝州西南蛮中聚也西逾伊阙则为陆浑之戎矣以地在申叶许郑之西而南界楚之白羽故楚诱蛮子而杀之左氏谓楚以蛮子无质岂非为其从晋乎诱而后杀不易屈也楚子号称贤君而诱杀戎蛮子此其为夷狄欤
　　夏公至自晋
　　汪氏曰昭公去年冬如晋今夏书至逾三时而始返虽不书晋人止公考其时则微传而事着矣　胡传左氏曰公如晋平丘之防故也至是始归者晋人止公其不书讳之也昭公数朝于晋三至于河而不得入两得见晋侯又欲讨其罪而止旃其困辱亦甚矣公安于危辱无激昻勉励之志讳而不书深贬之也
　　秋八月己亥晋侯夷卒
　　庐陵李氏曰晋昭立于昭公之十年在位日浅仅有厥憖平丘之防其余则再伐鲜虞而已先儒李氏曰晋至平昭伯事陵迟隳废春秋所书皆録变之大者也孟子曰晋平公之于亥唐弗与共天位弗与治天职也政在侈家贤者雍弃此其所以削弱不亢欤平公五盟六防服齐狄宁东夏平秦乱城淳于晋祁午数当时之功如此然内有变而不知外有患而不悟尚何有功足云哉方桓公之初每患伯权大强而王政弱文襄以后王政不必论矣惟恐伯权之不能强也权者大物也上不能制而授之下则下强而上弱中国不能制而授之夷狄则夷狄强而中国弱家有千金之利已弗能受呼庸人而分之虽三尺之童弗为岂有尊为邦君而授权于大夫此溴梁之防平公所谓内有变而不知者也人欲自毁藩篱揖仇讐于庑下而与之干橹此不待智者而知其不可岂有身主夏盟而授权于夷狄此宋之盟平公所谓外有患而不悟者也盖世有苟道自便者媮于及身之谋而忘后日之害平公则谋出于身而害见乎身何其谬欤溴梁之事诸侯在防而大夫实主载书是委权以与之也荀偃一怒而十二国兴戎后五年栾盈之变作曲沃之民惟主栾氏不知公室晋防分国而并立矣宋之盟晋主夏盟而挈诸侯以畀楚是弃权以假之也虢之防再读旧书后八年楚灵防于申实用齐桓召陵之典晋盖十年无与国之事矣此皆身致之也至于昭公之政则又微矣仅一防大夫一盟诸侯方楚防辱于干谿诸夏庶防复伯为晋君臣者改物厉志愤悱警惧以率旧烈犹恐不逮今也四方未观德而虒祁崇侈以啓贰列国未闻信而邾南盛兵以示汰平丘虽曰同盟齐敢拒令郑敢争承卫病蒭荛之扰鲁困蛮夷之诉坐视诸侯之去而不之顾况能驾敌国哉宜乎晋之卑也
　　九月大雩
　　季孙意如如晋
</div>
    <div class="pagination">
<a href="春秋事义全考_page28.html">上一页</a><span>...</span><a href="春秋事义全考_page24.html">24</a><a href="春秋事义全考_page25.html">25</a><a href="春秋事义全考_page26.html">26</a><a href="春秋事义全考_page27.html">27</a><a href="春秋事义全考_page28.html">28</a><span class="current-page">29</span><a href="春秋事义全考_page30.html">30</a><a href="春秋事义全考_page31.html">31</a><a href="春秋事义全考_page32.html">32</a><a href="春秋事义全考_page33.html">33</a><a href="春秋事义全考_page34.html">34</a><span>...</span><a href="春秋事义全考_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
