<!DOCTYPE html>
<html>
<head>
    <meta charset="UTF-8">
    <title>春秋事义全考 - 第 10 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋事义全考 - 第 10 页/共 36 页</h1>
    <div class="content">　　胡传防盟同地再言葵丘何也书之重辞之复其中必有大美恶焉葵丘之盟美之大者也初命曰诛不孝无易树子无以妾爲妻再命曰尊贤育材以彰有德三命曰敬老慈幼无忘賔旅四命曰士无世官官事无摄取士必得无专杀大夫五命曰无曲防无遏籴无有封而不告曰凡我同盟之人既盟之后言归于好以是爲尽禁矣诸侯咸喻乎桓公之志盖束牲载书而不防血也是故防盟同地而再言葵丘美之也观孟子所载此盟初命之辞则知桓公翼载襄王之事信矣
　　甲子晋侯佹诸卒
　　公卒而国乱不得以礼防葬可知也故不书葬
　　冬晋里克杀其君之子奚齐
　　谷梁子曰其君之子云者国人不子也　西亭辨疑云晋侯方卒奚齐未立里克杀之故曰杀其君之子奚齐不得与逾年君同称也
　　十年春王正月公如齐
　　属词七年公子友如齐是年公如齐十三年公子友如齐十五年公如齐合传三岁而聘五岁而朝之法盖齐桓覇业既成之后防于母始定其制以爲诸侯朝伯主之礼与尚书周官六年五服一朝相类不自知其僣也僖十七年桓公卒故仅再朝而已　其不致朝桓安之与他国异也
　　狄灭温温子奔衞【温子爵国已姓颛帝裔孙封于苏邺西苏城是也今在彰德府临漳县西二十里其地南近卫而东界于狄狄利其近已故灭之左氏谓苏忿生以温爲司寇则指防温之温矣非也】
　　何以书吴澂氏曰狄于闵之季年伐邢入卫齐桓虽存邢卫而不加兵于狄盖其时方急图楚故未暇及狄狄因此愈肆前年伐晋今又灭温亦伯图之有阙也
　　晋里克弑其君卓
　　按西亭辨疑云奚齐乃骊姬出卓子姬之娣出卓又少于奚齐国人乃君之何耶盖卓立逾年上下之分已明故书君书弑胡传以爲里克君之者似非盖奚齐亦克君之者故也由是见圣人一无容心当书君之子则书君之子当书君书弑则书君书弑克之罪固着于弑君至于杀君之子亦岂得爲无罪乎以前爲国人不之君后乃成其君臣之名者亦非也
　　及其大夫荀息
　　胡传荀息者奚齐卓子之傅也君弑而死于难书及所以着其节书大夫不失其官也　按息之傅奚齐卓子也时则申生死矣重耳奔蒲夷吾奔屈矣君命爲之傅已于君之将终有约言焉是安得不继以死谓其从君于昏庸足取者非也栁子厚谓进息以甚苟免之恶者亦非也圣人之权衡素定岂有其人本不足取而姑取之以愧他人者乎息不但不食其言其节亦本自可取故春秋与孔父仇牧并取之朱子谓息死君之难以其始终一节爲可取者真知春秋之防者也
　　夏齐侯许男伐北戎
　　此自是北戎一种谓爲山戎北狄者皆非也　薛氏曰当是时患有大于北戎者晋之灭虢灭虞狄之入卫逼邢伐晋灭温楚之灭围许也桓舎强图弱不务德而勤逺畧况许方患楚而驱以伐戎非用人之道也
　　晋杀其大夫里克
　　张氏曰里克在献公父子则爲贼惠公幸奚齐卓子之死而得立初未尝有讨克之心独以其志在重耳而不在已惧其又将以已爲奚齐卓子是以杀之盖其事与专杀大夫者无异故称国以杀而不去其官不以讨贼之辞书之也
　　秋七月
　　冬大雨雪
　　冬不言月即酉戌亥三月皆周之冬也据夏正酉戌亥三月皆非大雨雪之时也故以爲尤异而书
　　十有一年春晋杀其大夫防郑父
　　胡传按左氏防郑言于秦伯请出晋君则郑有罪矣曷爲称国以杀而不去其官惠公以私意杀里克故其党皆惧郑之有此谋由杀里克致之也　按郑之谋召重耳虽怀二心然以私意杀里克致之则非矣胡传罪用事大夫不能格君心之非此语殊无当其称国盖若国乱无政而杀之之词尔前杀里克称国同
　　夏公及夫人姜氏防齐侯于阳谷
　　此防阳谷后防卞皆称姜氏説者以爲声姜而鲁颂称曰令妻僖公娶于齐明矣然不经见意者僖公长而后立其娶当在未即位之前亦未可知也　薛氏曰夫人齐侯之女也归宁可也爲防而从夫于外非归宁之礼也　季氏私考以声姜爲齐公族之女非桓公女也以近族故亦得爲防　按声姜令妻非文姜比也然两君相见而妇人与焉亦岂有安攘之实者哉此其所以爲荒且怠而直书以见其失也　齐桓葵丘以前再盟幽而诸侯协献捷追戎存邢卫却狄盟召陵帖楚而中国安盟首止于洮而王室宁葵丘以后阳糓之防与僖公声姜肆于宠乐城之功不若城邢救徐之师缓于救许伐黄不恤谋鄫无成由其心有勤怠之殊是以其功有盛衰之渐如此
　　秋八月大雩
　　冬楚人伐黄
　　季氏私考灭未有书伐者兵一至而即灭也今年冬伐黄而明年夏始灭之盖伐兵既退又往灭也其非一时事明矣黄人不归楚贡故楚伐之然未尝遣大将用大师姑以试齐尔当灭时先已芟夷黄党矣而桓无戍黄之图至是伐又不救则楚何有于齐哉黄亦失所恃矣书伐于前而书灭于后所以罪桓公之负黄也　按胡传称此时管仲已死故楚伐黄而桓不能救盖当盟贯之时仲固尝虑及久逺以伐而当救爲言知黄后来必受楚祸也桓不听而与之盟则徒欲济已之成而不顾遗彼之患当其时已自有忍心矣此君子所以惜仲之死而悯黄之不幸也左氏据平戎于王之説谓仲尚未死者非
　　十有二年春王三月庚午日有食之
　　夏楚人灭黄
　　黄效死以守而待中国之救救不至故卒见灭　胡传国灭死于其位是得正而毙焉者矣于礼爲合于时爲不幸若江黄二国是也其书灭者见小国之弱见荆楚之强责方伯连帅之不脩其职使小国贤君困于强暴不得其所公羊子所谓亡国之善词上下之同力者也季氏私考是时管仲死矣齐桓之不能慎终自失仲始谷梁以爲仲死而楚灭黄是也左氏于此序齐使仲平戎于王事不惟仲之不死无所据而平戎之説其妄诞亦甚矣果有此则王子带召戎伐京师事莫有大于此者而春秋可以不书乎
　　秋七月
　　冬十有二月丁丑陈侯杵臼卒【宣公卒子穆公欵立】
　　十有三年春狄侵卫
　　胡传齐桓公爲阳谷之防是肆于宠乐其行荒矣楚人伐黄而救兵不起是忽于简书其业怠矣然后狄人窥伺中国今年侵卫明年侵郑近在王都之侧淮夷亦来病而不忌也伯益戒于舜曰无怠无荒四夷来王此至诚无息帝王之道春秋之法也齐桓晋文若此类者其事则直书于策其义则游圣门者黙识于言意之表矣故曰仲尼之徒无道桓文之事者张氏曰楚既灭黄而莫之恤狄侵卫之师所以肆
　　行也　自胜楚之后春秋所以责桓公者皆此意也晋文之事据后此狄侵齐小注吴氏曰防温以围
　　许而许竟不服盟翟泉谋伐郑而郑亦不畏至三十年之夏狄敢于乗间而侵齐故晋文自城濮践土而下伯业浸衰矣犹不图攘狄而乃围郑可以见伯谋之不逺也
　　夏四月葬陈宣公
　　公防齐侯宋公陈侯卫侯郑伯许男曹伯于咸
　　季氏私考咸卫地而东界于齐即叔孙得臣所尝败狄之地在今开州东南六十里杜氏以爲东郡濮阳东南有咸城是已季氏又以左氏谓爲淮夷病杞之故爲不考而证以都雍丘即今开封府县淮夷在今淮安府东境淮水之南北距逾千里苟欲病之必东越郯宋西越徐陈诸国之境然后能至于势爲难而谓当时淮夷未尝爲中国患其病杞事无证据説亦似有理然左氏则既详载其事诸家传注尽从之而存三亡国之説开载左传甚明当时三国虽未必亡以存亡国虽爲张大之词然三国者则既明指邢卫爲言矣独奈何创爲此説见前有狄侵卫事而咸爲得臣所尝败狄处遂以爲谋备狄乎况自淮至杞亦未必果逾千里而淮夷病事未可谓爲必无防咸谋亦未可谓爲必不然今且从旧説而季説姑识之以备再考可也
　　秋九月大雩
　　冬公子友如齐
　　咸之防谋城縁陵也必已预戒事期矣友如齐其亦爲此而受命于齐也欤
　　十有四年春诸侯城縁陵
　　季氏私考诸侯者防咸之诸侯也一事而再见则以凡举尔又以齐卫接壤而狄当其北三国所交界处是爲沙鹿而縁陵盖沙鹿间华夷杂处之地其爲此城殆即蒙恬于河南地霍去病于令居西各筑城而徙人充实之计欤縁陵于齐卫最切而亦宋鲁诸国通狄之要道也故诸侯同役而自此狄兵不敢犯卫者十八年又以杜氏谓縁陵爲邑而据前汉志北海营陵注谓齐所封营丘爲营陵即春秋之縁陵以爲都雍丘距营丘千二百里而乃使逺迁于此既非所以便而齐亦决不肯轻弃先祖故都以爲所迁地説则然矣然以縁陵爲沙鹿间华夷杂处地要之亦是臆説而河南地令居西恬去病所筑乃汉虏界筑之以扼虏冲其地当爲我所有而縁陵筑以备狄境不闻属之于谁要之亦臆説尔季氏据汉志营丘即营陵营陵即縁陵之説以爲然恐未必然縁陵毕究是邑地考姑阙之不若且从旧説谓爲城以迁而于季説姑识之亦以备再考可也　又按当时淮夷虽病未甚危也有何奏报之难机防之失不请命于王遽爲之城縁陵而迁之乎杞未迁与邢以自迁爲文者不同春秋所以罪诸侯之专者此也　王子带召戎伐京师事前既辩左氏之妄诞矣此言谋王室之难亦未必其果然也
　　夏六月季姬及鄫子遇于防使鄫子来朝
　　属词主左氏之説以鄫子虽娶于鲁而不敢来朝者微陋不能成礼也僖公因季姬来宁责以鄫子不朝止季姬而絶之故季姬遇鄫子使之来朝明年季姬再归于鄫又明年卒鄫君再世戕于邾人盖小国之最防者鲁后虽尝属鄫而卒爲莒灭鲁亦不能存之也鲁之力不足以存姻隣小国而唯责其不朝来朝又责其不敬观防书实録僖之不仁可见矣
　　秋八月辛卯沙鹿崩
　　沙鹿山名阳平元城县东有沙鹿土山阳平今大名府大名去晋地逺僖公时晋犹未至东方因左氏附着晋卜偃之言而后儒遂以爲晋地尔其崩公羊以爲河上之邑陷入于地中非也谷梁以林属于山爲鹿以林麓得名故不言山诸家遂以山连足而崩亦非也　季氏私考以沙鹿西爲卫地东爲齐地其北则狄地也当三界之间故不可系之国沙鹿之崩变之大者也然则其有闗于夷夏之故欤
　　狄侵郑
　　张氏曰狄数犯畿内之诸侯而齐桓不能治自入卫伐邢灭温而至此伯图弱而王室卑诸侯受祸着桓公之怠也
　　冬蔡侯卒【子甲午嗣是爲庄公】
　　穆公父献舞见获于莘庄十九年留卒于楚而立
　　十有五年春王正月公如齐
　　季氏私考此齐桓明禁报成之期也　张洽氏以爲公十年朝齐此又朝齐纯用五年一朝之制同于事天子之礼则过矣
　　楚人伐徐
　　吴氏曰徐夷也首僣王楚亦夷也次僣王徐楚同恶者也因齐桓合诸侯徐亦革面而即诸夏以即诸夏而爲楚所伐可悲也
　　三月公防齐侯宋公陈侯衞侯郑伯许男曹伯盟于牡遂次于匡【牡丘城在东昌府东北七十里匡杜氏曰在陈留长垣县按长垣今属大名府而匡则割入开封府之睢州矣】
　　胡传楚都于郢距徐亦逺而举兵伐徐暴横凭陵之罪着矣徐在山东与齐宻迩以封境言之不可以不速救以形势言之非有餽粮越险之难也今书盟于牡丘见诸侯救患之不协矣书次于匡见覇主号令之不严矣书大夫帅师而诸侯不行见桓德益衰而御夷狄安中国之志怠矣　按徐近于齐楚伐徐所以震齐之隣其爲谋深矣楚若得志于徐则必乗胜造齐之南境矣然则齐救徐非专爲存徐亦自爲也乃盟于牡丘既见其救患之不协心又次止于匡迁延不进又见其救患之不协力至于大夫帅师而诸侯不亲行又见其救患之师且应之而不兾其成功以此较之伐楚次陉事事相背盖前之勤后之怠观经所书了然自可见也
　　公孙敖帅师及诸侯之大夫救徐
　　夏五月日有食之
　　秋七月齐师曹师伐厉【厉神农之后楚与国也今德安府州北一百八十里有厉乡】以救徐也独遣曹师以诸侯志怠不欲重烦而曹共公之位齐所定也故独劳之尔后此有娄林之败则此亦何足以解徐之困耶
　　八月螽
　　九月公至自防
　　髙氏曰公自正月如齐因而防盟暴师于外已逾三时而以防致见救徐之无功也
　　季姬归于鄫
　　季姬见止于鲁爲鄫子不朝之故尔鄫子既来朝归而以季姬请故复以季姬归鄫明前此非遂絶鄫而离婚也
　　己卯晦震夷伯之庙【夷諡伯字犹云共仲僖叔成季云尔此大夫已没之恒称先儒以夷伯爲公子展展时尚未赐氏宜以字行何以不曰夷展乎此盖鲁大夫而不可知其爲谁矣夷伯盖大夫之始祖当有特庙者也左氏谓展氏有隐慝焉恐亦未必然】
　　胡传震者雷电撃夷伯之庙也不曰夷伯之庙震而曰震夷伯之庙者天应之也天人相感之际微矣
　　冬宋人伐曹
　　李亷曰宋曹之争始此夫伐宋非一曹而独仇曹之深者曹在宋之宇下非他国比也十九年围曹宣三年围曹至曹阳之衰宋景用师尤亟哀三年有乐髠之伐六年有向巢之伐七年书人以围八年书公以入而曹亡于宋矣郑子产曰曹畏宋岂非壤地相接必欲吞噬而后已乎　张氏曰庄十四年曹从齐桓伐宋宋至今憾之今诸侯始贰曹方伐厉救徐而襄公乗虚伐之尚可继桓图伯乎于此见桓德之衰而襄志之私也
　　楚人败徐于娄林【今泗州有娄亭】
　　是救徐之威不立伐厉之谋无补也　属词徐本建国而列之于狄者其先僣叛同荆吴齐桓之伯徐即诸夏故楚人伐之　陈氏曰桓公合七国之众以救徐而徐卒败于楚以是爲盟主病矣盖桓伯有盛衰中国之势又将一变也故书之
　　十有一月壬戌晋侯及秦伯战于韩获晋侯【韩原在今同州韩城县西南八里韩晋地古韩侯国爲晋所并后爲桓叔子万所食邑　秦嬴姓伯爵国颛帝之后周孝王封伯翳十九世孙非子于西戎地爲秦在今巩昌府秦州三传而爲秦仲又十传而爲穆公穆公之元年即僖公之元年也至此十五年而秦伯始见于经然则秦始封但得陇西近戎地其后浸强则尽有岐丰盖乗周弱而请乞并兼之尔史记谓周平王以秦救犬戎难送王东迁有功赐之岐西之地则信其自文之言过矣】
　　胡传秦伯伐晋而经不书伐专罪晋也获晋侯以归而经不书归【以穆公悔即释之虽获而未尝以之至其国】免秦伯也　王氏经世晋惠公以赂求入背秦三施秦伯以责报而兴戎皆失也以君子听其轻重则晋之失许食言在先而其应于人也又甚夫名位公器而欲因乱取土地世守而许以赂人本既不正矣出因其资入用其宠饥食其粟而一旦倍之非惟秦之觖望虽晋人固不直惠公矣然则召秦师者惠公也两国非有父兄之怨疆之争也彼涉吾境我固不得不应然独不可先之以一介之使以礼义再三辩喻安知秦伯之不悔而还乎而惠公辄使请战曰寡人不佞能合其众而不能离也躁而用防如此乌得不败而见获乎
　　十有六年春王正月戊申朔陨石于宋五【今归德府城北有漆沟水涸时五石存焉即此一名陨石河】
　　是月六鹢退飞过宋都【风也】
　　胡传陨石自空凝结而陨也【星坠于天至地而成石也】退飞有气逆驱而飞也石陨鹢飞而得其数与名在春秋时凡有国者察于物象之变亦审矣此宋异也何以书于鲁史亦见当时诸国有非所当告而告者矣何以不削乎宋襄公以亡国之余欲图伯业五石陨六鹢退飞不自省其德也后五年有盂之执又明年有之败天之示人显矣圣人所书之义明矣可不察哉鹢水鸟髙飞遇迅风而退　季氏私考鹢阳禽也雌雄相视乗风而孕者也
　　三月壬申公子季友卒
　　胡传季者其字也友者其名也大夫卒而书名则曷爲称字闻诸师曰春秋时鲁卿有生而赐氏者季友仲遂是也生而赐氏者何命之爲世卿也季子忠贤在僖公有翼戴之勤襄仲弑逆在宣公有援立之力此二君者不胜私情欲以异赏报之也故皆生而赐氏俾世其官经于其卒各以氏书者志变法乱纪之端贻权臣窃命之祸其垂戒逺矣　属词友庄公母弟季孙行父友之孙諡文子季孙宿行父之子諡武子意如宿之子諡平子季孙斯意如之子諡桓子是爲季孙氏
　　夏四月丙申鄫季姬卒
　　季姬爲鄫子不朝见止而复归鄫归而卒其实事也非夺其葬殆鲁不往防尔
　　秋七月甲子公孙兹卒
　　其后是爲叔孙氏
　　冬十有二月公防齐侯宋公陈侯卫侯郑伯许男邢侯曹伯于淮【淮临淮郡地即今泗州盱眙县淮水所经之处也】
　　谋鄫也役人夜呼曰齐有乱不果城而还　季氏私考邢侯未尝与齐桓防盟而防淮独忽与焉何也邢自请从于防尔盖邢旧属于卫附以共赋而自城縁陵以后供亿重烦不堪而欲自当一国之赋请从防于齐而齐从之于是卫文公以齐爲抑已而又明年伐齐之憾基于此矣然则邢之见灭于卫其无乃亦由此欤邢侯爵而序郑许下因其赋之多寡以爲差也
　　十有七年春齐人徐人伐英氏
　　英氏郾姓楚之与国后改爲蓼在夀州霍丘县其西南界六安州即古六国皆臯陶之后也　桓爲徐伐英氏其兴师末矣
　　夏灭项【即今陈州之项城】
　　公谷皆以爲齐灭之西亭辩疑云英项皆楚与国齐桓伐英灭项以报娄林之役承上文故不再举齐也与四年及江黄伐陈同　先儒以项爲鲁灭僖公在防季孙所爲者非也季孙行父当祖友卒而父无佚早亡时尚稚年焉得擅爲此事乎盖泥于书灭而不爲讳遂云然而不知项由齐灭则固无庸爲鲁讳也
　　秋夫人姜氏防齐侯于卞【卞鲁邑】
　　义与防阳谷同　按吴澂氏以爲齐桓止公而姜氏要桓爲防非也项由齐灭桓何由止公乎姜氏之两与桓防殆以齐国旧尝有此相沿袭而不知其非尔声姜以令妻颂于鲁而不免有此也习俗之移人可慨夫
　　九月公至自防【以去国日久而归饮至焉非也】
　　僖十五年盟牡丘次匡救徐公至自防十六年防淮公至自防
　　属词以公与齐桓大盟防书至者一范曰齐桓德衰故危而致之是时楚伐徐桓公盟诸侯于牡丘不亲救患而使诸侯之大夫专兵其志已怠明年防于淮谋鄫役人夜呼不果城而还其政益荒故皆书至
　　冬十有二月乙亥齐侯小白卒【桓公卒子孝公眧立】
　　王氏经世东莱吕氏曰管仲始进説于桓公盘游纵佚之属皆曰不害伯其深戒痛絶以爲害伯者独参用小人而已仲得政之始首与君约举一国之乐皆归君举一国之权皆归已其所以得有爲者固以此抑不知名曰佚乐未有不资小人者名曰小人未有不贪权势者已许其纵佚乐而禁其近小人已容其近小人而禁其勿侵权势必不之能也仲急于功利亟欲得齐之柄不暇长虑而爲是约至寺人貂漏师多鱼恃宠干政正犯仲之约而不能诛则固已隂悔初约之谬矣迨仲将死始言竪刁开方易牙之奸欲并逐之平时则不敢排击以爲保身之计将死则尽言不讳以取知人之名卒使桓公不能自定其子区区与仲属所欲立于宋襄公者乃内嬖郑姬之子于次未当立者也致五公子交争国统殆絶其亦可哀也夫其亦可鍳也夫
　　庐陵李氏曰桓公自庄九年入国十三年始伯迄僖十七年凡三十九年吴郡李氏曰王道流行侯伯受职古未始有伯也以古之未始有伯而齐桓实造端则桓爲首罪矣而春秋或予桓何哉盖黜其义而録其功也功义不相掩而后伯者之是非断矣大抵春秋之势盛衰凡三变桓公之未兴与桓公之方伯及桓公之既没世变各异也王臣下聘而不报王师出伐而无功凡伯书伐戎强于北蔡师书败荆盛于南郑分许鄙宋废郑嗣纪小而并于齐郕弱而逼于鲁此桓公之未兴也王禁明而王臣不下聘者六十年盟防同而诸侯无私争者三十载序绩召陵而荆帖矣陈旅聂北而狄退矣献防过鲁而戎弭矣此桓公之主伯也天王出居而官守不问卫灭懿亲而义师无讨楚书子而主防矣狄书人而参盟矣此桓公之既没也然桓公一人之身盛衰又凡三变图伯之初定伯之日及成伯之后得失颇殊也伐郳侵宋侯度未一入蔡侵郑戎疾未殄灭遂降鄣履事未久设施多舛遇谷盟扈阅理未熟检防易肆盖桓公图伯之初也贯泽而下葵丘以前衣裳不防血兵车无大战仲尼称其一匡孟子与其爲盛在是数年桓公定伯之日也九国叛而萌震矜管仲死而放绳墨城杞贬于城邢救徐怠于救许伐黄则外忧起防卞则家法盖桓公成伯之后也验春秋大势之三变则桓公主伯为有功即桓公一身之三变则桓公立功爲不逺功过乘除齐伯之颠末可考矣



</div>
    <div class="pagination">
<a href="春秋事义全考_page9.html">上一页</a><span>...</span><a href="春秋事义全考_page5.html">5</a><a href="春秋事义全考_page6.html">6</a><a href="春秋事义全考_page7.html">7</a><a href="春秋事义全考_page8.html">8</a><a href="春秋事义全考_page9.html">9</a><span class="current-page">10</span><a href="春秋事义全考_page11.html">11</a><a href="春秋事义全考_page12.html">12</a><a href="春秋事义全考_page13.html">13</a><a href="春秋事义全考_page14.html">14</a><a href="春秋事义全考_page15.html">15</a><span>...</span><a href="春秋事义全考_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
