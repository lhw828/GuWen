<!DOCTYPE html>
<html>
<head>
    <meta charset="UTF-8">
    <title>春秋大事表 - 第 28 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 28 页/共 102 页</h1>
    <div class="content"><经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>
<经部,春秋类,春秋大事表,卷九上>












　　春秋列国不守关塞论
　　春秋时列国用兵相鬭争天下骚然然其时禁防疎阔凡一切关隘扼塞之处多不遣兵设守敌国之兵平行往来如入空虚之境其见于左传者班班可攷也文十三年春晋侯使詹嘉处瑕以守桃林之塞注云以备秦桃林今潼关也昭二十六年秋晋知跞赵鞅帅师纳王使女寛守阙塞注云以备子朝阙塞今伊阙也二者天下之险必待纷纭有事而后遣将设守重书于册则其平日之漫无闲御可知矣齐庄公之伐晋也入孟门登太行封少水而还而晋仅于其还也使赵胜率东阳之师追之而已而晋平日之备御无有也吴阖闾之入楚也舍舟淮汭自豫章与楚夹汉道由大隧直辕冥阨而司马戍第于既阵始议塞城口以邀其归路而楚平日之控扼无有也是皆一夫守险千人莫过使当日有一旅之师百夫之长当关旅拒则齐之啓胠申殿必不能轻而入羊肠之隘吴之水犀精甲必不能疾驱而至汉水之滨也以至文五年秦人入鄀道由上雒出武关经歴晋之隂地是时秦晋已絶好而鄀在南阳之析城深入东南五百余里秦出兵与楚争鄀而晋人不之禁也僖三十三年秦人袭郑道自华隂出函谷关经歴二崤及周之轘辕伊阙而后至河南之偃师行嵚岩深谷中二千余里商人高遇诸途而始觉而周人晋人不之诘也他若晋防十三国诸侯于柤而柤为楚地吴伐鲁而子析故从武城道险是葢列国皆然主者无设险固圉之谋敌人无长虑却顾之志处兵争之世而反若大道之行外户不闭歴敌境如行几席如适户庭主人能则有秦穆之防师主人不能则为楚昭之失国春秋之所以日寻于多事者以此也易之有重门击柝以待暴客又曰慢藏诲盗夫土地人民国之寳藏敌国外患国之大盗偃然弛备而欲狡焉啓疆者不胠其箧而刼其藏得乎善为国者慎其封境险其守集深维大易设险之谋重凛周书慎固之训庶乎奸宄戢志而强邻寝谋矣


　　春秋大事表卷九上
　　钦定四库全书
　　春秋大事表卷九下
　　国子监司业顾栋髙撰
　　列国地名口号
　　余纂春秋地形卷成中有所见与前人违反处既为著论复作韵语以叶之积成一百一十三首取便于学者之记诵其封疆错互险要肻綮与列代战争显著及今日川渎改易并漕运海道来由俱用今代府州县地名旁注其下简而居要可为读史之先路杜氏之驿邮而列国废兴大要封建原委与杜注孔疏之舛譌亦一二附见焉昔元遗山先生效少陵体作评论古今人诗三十六首近世阮亭复推广之为五十首余不能诗但以左氏丱角受读今成白首又参以二十年来足迹所歴辄仿元氏之意名曰春秋地形口号贻诸学者用为读左之一助云时假馆九江大山堂乾隆四年十二月上浣复初氏识
　　老向蟫鱼寄此身那堪歴碌走风尘春秋列国纷如绣赢得披图数问津【一】
　　【余经歴七省到处访求春秋地理】
　　从古文人说马迁挦撦经传等谈天澜翻左氏如流水聚米山河在眼前【二】
　　土地称名歴代更征南注左最分明沧桑更转无穷刼繙译重须仗顾荣【三】
　　【杜元凯有释例土地名】
　　绮错纵横旧版图分合并更悬殊若从盲左清疆索郦注桑经信不诬【四】
　　【郦道元注桑钦水经说春秋地理最有根据】
　　初迁洛邑带河阳肩背桃林是虢疆表里山河俱属晋空存虚器守烝尝【五】
　　【郑氏诗谱周东都北得河阳渐冀州之南河阳为今河南怀庆府孟县即古孟津也又虢公为王卿士虢地自河南府嵩县以西至陜州灵寳六百里髙山深林皆虢畧之地桃林之塞在焉后皆属晋】
　　声势相聨称宛雒宣王封谢壮藩垣申亡腰膂从中断南国旋成楚北门【六】
　　【诗称于邑于谢南国是式谢申伯之都周之南国也故城在今河南南阳府南阳县北三十里楚文王灭申由是出兵则以申息为先驱守御则以申吕为门户文十六年楚大饥戎蛮交伐楚申息之北门不啓】
　　燕封僻逺隔山戎职贡王朝路未通北伐功髙称尚父京师左辅旧无终【七】
　　【庄三十年山戎病燕齐桓公伐以通道山戎一曰北戎一曰无终三名一地也襄四年无终子嘉父纳虎豹之皮于晋以请和诸戎杜注无终山戎国名今为直永平府玉田县县治西有古无终城】
　　齐桓伐楚合江黄此是驱人到灭亡晋悼用吴能制楚褒齐贬晋说何狂【八】
　　【江在河南汝宁府真阳县东黄在光州西十二里皆近楚小国齐桓于僖四年合江黄八国为召陵之师僖十二年楚灭黄文五年楚灭江齐不能救诸儒谓齐桓能逺交以楚之势胡氏至比之牧野之庸蜀彭濮而以晋悼之用吴比之却虎进狼者窃所未喻】
　　登莱大海浸茫莱子城髙百尺墙齐灭莱棠通海道空闻镗鎝怕吴强【九】
　　【今山东登州府黄县东南二十里有莱子城极为险峻棠莱邑在今莱州府即墨县南八十里襄六年齐侯灭莱遂围棠灭之齐于是始有登莱二府之境东际于海矣哀十年吴徐承帅舟师自海入齐葢因齐灭莱棠后通东方海道也】
　　敌入韩原患寇深几从河内费搜寻晋疆直抵延安府白翟遗墟旧带襟【十】
　　【韩原晋地为今陜西同州府之韩城县僖十五年韩之战晋惠公曰寇深矣若之何近代顾亭林先生谓韩城在河外无寇深之理疑当在河东或欲以河北县之韩亭当之非也晋跨有河西之地直抵白翟故墟魏得之为河西上郡孔氏曰河西同丹二州丹州今延安府宜城县上郡为延安以北延安东去黄河界四百五十里质诸寇深之言脗合不必以韩城为疑也】
　　曹卫诸姬南向楚名之曰畔更何辞宋儒半是陈余者只道文公谲用师【十一】
　　【曹卫以北方大国与鲁僖俱南向事楚此时周室立有累卵之势晋文坐致楚师一举胜之使天下诸侯翕然宗晋真有回澜倒日之力僖二十八年书晋侯侵曹晋侯伐卫两举其爵家氏翁所谓言之不足而重复言之者也夫子谓谲而不正葢指其他事如请隧及召王巡狩之类耳必以伐卫致楚为谲是驱天下而为宋襄之仁义也厥后虽晋伯极衰叛者四起而曹卫未尝一日事楚岂非城濮之余烈未艾欤】
　　狄之广莫晋为都密迩平阳患切肤灭卫入邢侵鲁郑东连齐界半寰区【十二】
　　【僖五年传二五言于晋献公曰蒲与二屈君之疆也请使重耳主蒲夷吾主屈使俱曰狄之广莫于晋为都杜注蒲平阳蒲子县今山西隰州屈平阳北屈县在今山西吉州治东北二十一里俱逼近晋都是时狄侵灭诸国狄地葢连亘齐晋由山西贯直以及山东之西界】
　　齐晋东西各树坛征车盟防路漫漫晋人灭潞收遗地逼近齐疆遂战鞌【十三】
　　【初时齐在山东晋在山西逺不相及故齐桓之霸晋献不与盟晋灭虞虢齐桓不能讨自宣十五年晋景公灭潞收狄之遗土于是晋地跨有东昌曹濮之境与齐接壤成二年鞌之战遂平行以入齐都矣郤克欲使齐之境内尽东其亩惟戎车是利葢以地逼近故也】
　　范家封邑在山东狄土归来作赏功后入齐疆更竒絶助臣党叛长凶风【十四】
　　【范为今山东曹州府范县季氏私考谓此系卫地晋不应以封其大夫余考宣十二年邲之战士防称随武子宣十五年晋灭潞十六年士防帅师灭甲氏留吁十七年请老称范武子以后终春秋之世称范不称随葢范为狄所灭之卫地晋收之以为士防赏功之邑耳后又入齐为邑盂子自范之齐即此此因春秋之季范中行叛晋即齐齐卫助之范遂入齐不返情事固显然也】
　　郇伯怀思叹下泉黍苗隂雨被桑田兴师曲沃由朝命见灭王灵不复宣【十五】
　　【诗称郇伯劳之毛传郇伯郇侯也郑笺云郇侯文王之子为州伯郇一作荀左传毕原酆郇文之昭桓九年荀侯贾伯伐曲沃郇与荀同一国也荀承王命连五国以伐曲沃举方伯连帅之职而汲郡古文云晋武公灭荀以赐大夫原氏黯为荀叔是显抗王命挟仇灭国而周室不讨王令不行于天下可知矣僖二十四年晋文公入国秦晋大夫盟于郇杜注解县西北有郇城今在山西蒲州府临晋县东北十五里即故荀国地】
　　梁韩同在陜韩城秦晋邻居鼠穴争厥后战攻歴几世少梁刳首血纵横【十六】
　　【韩姬姓文王之子诗称韩侯受命是也晋文侯灭之为韩原地后以封桓叔之子韩万为韩氏之祖在今陜西同州府韩城县南十八里梁嬴姓僖十九年秦穆公取其地为少梁邑在韩城县南二十里文十年晋人取少梁即此】
　　秦临河界筑王城秦晋为成亟防盟初起西陲基尚狭东平晋乱始经营【十七】
　　【王城在今陜西同州府朝邑县西二里所谓临晋也东近黄河渡口秦孝公初立下令曰穆公东平晋乱以河为界则知前此未能东至河也韩之战获晋侯十月晋隂饴甥防秦伯盟于王城王城之名始见于此疑经营即在此时】
　　灵台旧在鄠宫旁周室遗模尚未亡奢丽阿房秦帝制可怜焦土是咸阳【十八】
　　【周灵台在今陜西鄠县东三十里阿房宫在今咸阳县俱属西安府】
　　秦伏西陲四百年空余戎马莫争先桃林少习他家有柙虎深山洞口填【十九】
　　【桃林即函关属晋少习即武关属楚】
　　楚先北向后东图申吕随唐实首涂汉水诸姬吞灭尽征诸传记半糢糊【二十】
　　【今人多以九县为汉阳诸姬髙江村曰汉阳谓在汉北夷考姬姓国之近楚者曰随曰息曰蓼曰谷随终春秋不灭谷在汉南息蓼在淮壖又非汉北葢楚所吞灭之姬姓甚多皆不见于经传也】
　　楚势鸱张自灭庸连秦掎角道巴賨戎车更绕周疆后郏鄏初通汉水烽【二十一】
　　【文十六年楚人秦人巴人灭庸杜注庸上庸县故城在今湖广郧阳府竹山县东四十里先儒谓秦楚相逺其所以得伐庸者由巴蜀以通道楚至是葢西连巴秦绕出周晋之后列国诸侯在其掌握自是楚益强宣三年遂问鼎于雒邑矣】
　　邲水从称古汴梁袁曹官渡战争渡河争掬舟中指原武河边祀告长【二十二】
　　【晋楚战于邲邲城在开封府郑州东六里邲水一名汴水楚汉时谓之鸿沟三国时谓之官渡又原武县西北大河即晋师败而济河楚庄王祀河告成处】
　　畴昔驱车览宋椒荒原千里集寒雕应惩洛邑遗顽畔平地封藩四望遥【二十三】
　　【宋都为今河南归徳府商丘县土髙而四隳者为椒城西南有商丘周三百步世称阏台余十年前曽过此】
　　往来频过鲁遗墟南自鱼台北汶余漫说海邦鲁所届诗人颂祷尚从虚【二十四】
　　【余往来　京师水陆皆由鲁境五年公矢鱼于棠为今兖州府鱼台县又汶上县为齐南鲁北境上鲁境东西长而南北狭其后侵夺邾莒杞小国故其地多畸零不正员朱子谓袭庆东平府沂密海等州即其地　皇舆表以为山东登州府之宁海州非也鲁地未尝涉登莱之境且既以为江南之海州不得复两属】
　　郑界中州四战区惟强是择最良图髙家赖子同斯术得免兵戈保一隅【二十五】
　　【五代十国中南平髙氏国小民贫地当四战奉事中朝又称臣吴蜀闽汉当时目为髙赖子然用是五十年无大兵革民以少安葢用郑牺牲玉帛待于竟上之计】
　　杞迁东国是何时宋得雍丘事可疑三恪旧封疆互易春秋失载更谁知【二十六】
　　【杞始封雍丘为今河南开封府之杞县入春秋未几即迁东国东国即淳于为淳于公故地在今山东青州府安丘县东北而雍丘为宋有淳于去雍丘絶逺不知杞以何年并淳于之地又不知宋以何道取雍丘此等俱不见于经传】
　　弃陈何事等珠厓召楚初由陈计乖齐楚防盟陈列首卒夷九县听差排【二十七】
　　【晋悼公时陈事晋范宣子曰陈近楚弃陈而后可僖十九年宋襄图伯陈穆公请修好于诸侯以无忘齐桓之徳于是防陈人蔡人楚人郑人盟于齐陈蔡列楚上此为楚与中国防盟之始】
　　蔡先服楚乱中华入郢鞭尸蔡始芽厥后零丁无泊州来迁国入吴沙【二十八】
　　【定四年蔡以吴人伐楚入郢楚复国哀元年楚围蔡蔡请迁于吴二年冬吴迁蔡于州来由是夀州更为下蔡蔡之服楚最蚤其得楚之祸亦最酷自庄十年献舞被执蔡遂甘心从楚齐桓之兴仅一从北杏之防后以八国加师国溃而不能革其从楚之志也逮晋文大创楚蔡始黾勉为三防而旋即背之悼公复伯陈郑相率事晋而蔡安于即楚凡楚之挠乱王略吞噬诸侯蔡无役不从卒至昭十一年楚杀般用世子有遂从而灭蔡矣平王封蔡蔡犹忘雠事楚虽东国再逐而不悔至昭侯积累世之怨用吴破楚入郢鞭尸蔡为祸胎楚复而蔡祸未巳哀元年楚复围蔡而蔡遂入吴迁于州来蔡一微国而有关于夷夏之世变如此】
　　楚武经营首事随藩臣役楚不嫌卑若从盟防江黄比蚤见南迁呌子规【二十九】
　　【随国在今湖广德安府随州近河南界自僖二十年楚子伐随取成而还自后为楚私属不与诸侯盟防定四年吴入郢楚昭王奔随随人免之楚以此德随哀元年复列于诸侯终春秋世不灭】
　　滕薛邾郳并一方截长补短亦何当况从里计周量小百里曽无七十强【三十】
　　【四国俱在今兖州府滕县孟子曰今滕絶长补短将五十里也五十只当今二十七里有竒葢里从丈尺起周尺短当今五寸五分弱也】
　　濡上南通易水寒悲歌慷慨号无端黄金不爱求死士前有燕昭后子丹【三十一】
　　【昭七年齐燕盟于濡上杜注濡水出高阳县东北至河间郑县入易水黄金台在易水东南十八里濡上葢在今直安州任丘之间】
　　梅李遗墟泰伯城于今脆弱可怜生阖闾以上俱都此破楚争齐葢世横【三十二】
　　【今江南常州府无锡县东三十里有泰伯城地名梅李乡自阖闾以上二十一世俱都此】
　　铁瓮城边江水潺朱方当日旧江山楚师何道能深入邀击应无匹马还【三十三】
</div>
    <div class="pagination">
<a href="春秋大事表_page27.html">上一页</a><span>...</span><a href="春秋大事表_page23.html">23</a><a href="春秋大事表_page24.html">24</a><a href="春秋大事表_page25.html">25</a><a href="春秋大事表_page26.html">26</a><a href="春秋大事表_page27.html">27</a><span class="current-page">28</span><a href="春秋大事表_page29.html">29</a><a href="春秋大事表_page30.html">30</a><a href="春秋大事表_page31.html">31</a><a href="春秋大事表_page32.html">32</a><a href="春秋大事表_page33.html">33</a><span>...</span><a href="春秋大事表_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
