<!DOCTYPE html>
<html>
<head>
    <meta charset="UTF-8">
    <title>春秋尊王发微 - 第 12 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋尊王发微 - 第 12 页/共 20 页</h1>
    <div class="content">　　八年春公至自防夏六月公子遂如齐至黄乃复君命无所壅公子遂聘于齐至黄乃复废君命也大夫以君命出虽死以尸将命遂以疾还其罪可知也
　　辛巳有事于太庙仲遂卒于垂
　　仲遂公子遂也不言公子者前见也仲遂卒与祭同日故曰辛巳有事于太庙仲遂卒于垂字者天子命大夫僖十六年公子季友卒亦此义也
　　壬午犹绎万入去籥
　　壬午犹绎非礼也万入去籥知其不可绎而绎也仲遂虽卒犹当追正其罪宣公不能正仲遂之罪则当为之废绎何者君臣之恩未絶也故曰壬午犹绎万入去籥以恶之
　　戊子夫人嬴氏薨
　　宣公母
　　晋师白狄伐秦椘人灭舒蓼秋七月甲子日有食之既冬十月己丑我小君敬嬴雨不克庚寅日中而克
　　敬諡嬴姓雨不克讥无备也凡防浴于中霤饭于牖下小敛于户内大敛于阼阶殡于客位祖于庭于墓所以即逺也既有日不为雨止且经言己丑我小君敬嬴雨不克是己丑之日防既行而遇雨也且雨之迟久不可得而知设若浃日弥月其可停柩路次不行乎案礼平旦而日中而虞此言庚寅日中而克之无备可知也
　　城平阳椘师伐陈
　　椘伐陈成而还
　　九年春王正月公如齐
　　公有母防而逺朝强齐公之无哀也甚矣
　　公至自齐夏仲孙蔑如京师
　　仲孙蔑公孙敖之孙
　　齐侯伐莱秋取根牟
　　根牟防国内灭国曰取此年取根牟成六年取鄟【音专又市恋反】襄十三年取邿【音诗】是也
　　八月滕子卒九月晋侯宋公卫侯郑伯曹伯防于扈晋荀林父帅师伐陈辛酉晋侯黒臀卒于扈
　　防于扈陈侯不至晋荀林父以诸侯之师伐陈晋侯卒乃还
　　冬十月癸酉卫侯郑卒宋人围滕椘子伐郑晋郤缺帅师救郑
　　郤缺不克救郑郑与椘平
　　陈杀其大夫冶
　　称国以杀不以其罪也
　　十年春公如齐公至自齐齐人归我济西田
　　公连年朝齐故齐人归我济西田言我明本鲁地也齐人取济西田在元年
　　夏四月丙辰日有食之已巳齐侯元卒齐崔氏出奔卫崔氏齐大夫言氏者起其世也东迁之后天子诸侯大夫皆世隐三年书尹氏讥天子大夫故此书崔氏讥诸侯大夫也
　　公如齐五月公至自齐癸巳陈夏徴舒弑其君平国六月宋师伐滕公孙归父如齐齐惠公
　　公孙归父公子遂子
　　晋人宋人卫人曹人伐郑
　　诸侯之师伐郑取成而还
　　秋天王使王季子来聘
　　季字子爵天子之大夫称字
　　公孙归父帅师伐邾取绎
　　绎邾地
　　大水季孙行父如齐冬公孙归父如齐齐侯使国佐来聘饥
　　五谷不成曰饥
　　椘子伐郑
　　十有一年春王正月夏椘子陈侯郑伯盟于辰陵陈郑即椘故也辰陵陈地
　　公孙归父防齐人伐莒秋晋侯防狄于櫕【才官反】函【音咸】櫕函狄地
　　冬十月椘人杀陈夏徴舒
　　此椘子杀陈夏徴舒也其言椘人者与椘讨也陈夏徴舒弑其君天子不能诛诸侯不能讨而椘人能之故孔子与椘讨也孔子与椘讨者伤中国无人防乱陵迟之甚也
　　丁亥椘子入陈纳公孙寕仪行父于陈
　　上言椘人杀陈夏徴舒下言椘子入陈纳公孙寕仪行父于陈者恶椘子行义不终也椘子讨陈弑君之贼正也因而入陈以纳滛乱之人此则甚矣
　　十有二年春陈灵公椘子围郑夏六月乙夘晋荀林父帅师及椘子战于邲【扶必反一音弼】晋师败绩
　　郑复从晋故椘子围之六月晋荀林父帅师救郑乙邜战于邲晋师败绩郑遂与椘平邲郑地
　　秋七月冬十有二月戊寅椘子灭萧晋人宋人卫人曹人同盟于清丘
　　清丘卫地
　　宋师伐陈卫人救陈
　　十有三年春齐师伐莒夏椘子伐宋
　　椘子伐宋以其伐陈也
　　秋螽冬晋杀其大夫先縠
　　十有四年春卫杀其大夫孔逹夏五月壬申曹伯夀卒晋侯伐郑
　　郑与椘故
　　秋九月椘子围宋
　　椘之困宋也数矣案僖二十一年宋公椘子陈侯郑伯许男曹伯防于盂执宋公以伐宋公防诸侯盟于薄释宋公二十二年宋公及椘人战于宋师败绩二十七年椘人陈侯蔡侯郑伯许男围宋公防诸侯盟于宋今又围之椘之困宋也可谓数矣
　　曹文公冬公孙归父防齐侯于谷
　　十有五年春公孙归父防椘子于宋夏五月宋人及椘人平
　　此公孙归父平宋椘也椘子围宋九月天下诸侯莫有救者鲁素比于椘而亲于宋故使公孙归父防而平之经先言公孙归父防椘子于宋后言宋人及椘人平此公孙平宋椘可知也称人众辞
　　六月癸夘晋师灭赤狄潞氏以潞子婴儿归
　　诗云薄伐玁狁至于太原侵轶疆圉诸侯驱之逐之可也晋师灭赤狄潞氏以潞子婴儿归此则甚矣
　　秦人伐晋王札子杀召伯毛伯
　　生杀之柄天子所持也是故春秋非天子不得专杀王札子人臣也王札子人臣杀召伯毛伯于朝定王不能禁专孰甚焉故曰王札子杀召伯毛伯以诛其恶王札子王子札也曰王札子文误倒尔召伯毛伯天子卿
　　秋螽仲孙蔑防齐髙固于无娄
　　无娄邑
　　初税畆
　　古者什一而税于民初税畆非正也此宣公奢防国用不足又取私田以敛其一始什二而税也故哀公问于有若曰年饥国用不足如之何有若对曰盍彻乎曰二吾犹不足如之何其彻也哀公言二吾犹不足则鲁自宣公以来什二而税也可知矣
　　冬蝝【悦全反又音尹绢反】生
　　秋中之螽未息冬又生子重为灾
　　饥
　　十有六年春王正月晋人灭赤狄甲氏及留吁
　　潞氏余种
　　夏成周宣榭火
　　成周东周也宣榭宣王之榭也其曰成周宣榭火者孔子伤之也宣王振衰戡乱中兴之主平以降皆庸暗龌龊无有能以王道兴起之者故因其灾也伤之伤圣王之烈既不可得而见圣王之迹又从而灾之也
　　秋郯伯姬来归
　　弃而来归也
　　冬大有年
　　宣公立十八年唯此言大有年者民大足食也书者以见宣公不道重敛于民常不足也
　　十有七年春王正月庚子许男锡我卒丁未蔡侯申卒夏许昭公蔡文公六月癸夘日有食之已未公防晋侯卫侯曹伯邾子同盟于防【直管反一音短】道秋公至自防冬十有一月壬午公弟叔【许乙反】卒
　　不曰公子公孙而曰公弟叔肸者无禄而卒也凡称公子公孙皆大夫也肸文公子宣公母弟宣公杀子赤立肸恶之终身不食其禄非大夫也故曰公弟叔肸卒所以重宣公之恶也
　　十有八年春晋侯卫世子臧伐齐公伐杞夏四月秋七月邾人戕鄫【才陵反】子于鄫
　　戕杀也案僖十九年夏六月宋公曹人邾人盟于曹南鄫子防盟于邾己酉邾人执鄫子用之邾人执鄫子用之天子不能诛故此肆然复戕鄫子于鄫也地以鄫者责鄫臣子不能拒难
　　甲戌椘子旅卒
　　不书者贬之也吴椘僭极恶重王法所诛故皆不书以贬之
　　公孙归父如晋冬十月壬戌公薨于路寝归父还自晋至笙遂奔齐
　　此言归父还自晋至笙遂奔齐者恶不复命也归父得幸于宣公秋聘于晋冬还至笙闻宣公薨以是奔齐人臣之义受命而出虽君薨犹当复命归父还至笙不复命于鲁以是奔齐非礼也故曰遂以恶之归父公子遂子不言公孙者前见也















</div>
    <div class="pagination">
<a href="春秋尊王发微_page11.html">上一页</a><span>...</span><a href="春秋尊王发微_page7.html">7</a><a href="春秋尊王发微_page8.html">8</a><a href="春秋尊王发微_page9.html">9</a><a href="春秋尊王发微_page10.html">10</a><a href="春秋尊王发微_page11.html">11</a><span class="current-page">12</span><a href="春秋尊王发微_page13.html">13</a><a href="春秋尊王发微_page14.html">14</a><a href="春秋尊王发微_page15.html">15</a><a href="春秋尊王发微_page16.html">16</a><a href="春秋尊王发微_page17.html">17</a><span>...</span><a href="春秋尊王发微_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
