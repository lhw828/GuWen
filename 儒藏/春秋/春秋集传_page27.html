<!DOCTYPE html>
<html>
<head>
    <meta charset="UTF-8">
    <title>春秋集传 - 第 27 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋集传 - 第 27 页/共 32 页</h1>
    <div class="content">　　秋齐髙发帅师伐莒
　　冬葬许悼公
　　二十年春王正月
　　夏曹公孙防自鄸出奔宋
　　奔未有书自者此其言自何孙明复曰鄸防之邑也言自鄸出奔以别从国都而去也
　　秋盗杀卫侯之兄絷
　　陈氏传曰此齐豹也则曷为以贱辞书之夺之司寇则非大夫也盗贱者也以贱者而杀其君兄于是卫侯如死鸟则卫之失政甚矣范凯氏曰斥言卫侯之兄者恶其不能保其兄故称至贱杀至贵公羊传曰母兄称兄兄何以不立有恶疾也
　　冬十月宋华亥向宁华定出奔陈
　　三大夫并出则何以月【据后再自宋南里出奔楚不月】以犯君出也宋元公恶华向华亥伪有疾以诱羣公子杀之遂劫公取太子栾与母弟辰公子地以为质公亦取华亥向宁华定之子以为质公杀华向之质而攻之然后出奔故月以异之同于佚贼也
　　十有一月辛卯蔡侯庐卒
　　二十有一年春王三月葬蔡平公
　　夏晋侯使士鞅来聘
　　宋华亥向宁华定自陈入于宋南里以叛
　　胡侍讲曰凡书叛有入于戚者而不言卫有入于朝歌者而不言晋犹曰非自外也有入于萧者而不言宋则自外入者也此自外入独称宋南里何也南里者宋国城内之里名也左氏传曰华氏居庐门以南里叛宋城旧墉及桑林之门而守之是华氏与宋分国而居矣故其入其出皆以南里系之宋
　　秋七月壬午朔日有食之
　　八月乙亥叔辄卒
　　冬蔡侯朱出奔楚
　　奔君不月必未成君也此成君何以不月遂失国也
　　公如晋至河乃复
　　公亟如晋而晋亟辞焉以公不能为有无也晋人知有三家而不知有公矣
　　二十有二年春齐侯伐莒
　　宋华亥向宁华定自宋南里出奔楚
　　此佚贼也何以不月讥不在宋也于是公子城以晋师至曹翰胡防晋荀吴齐苑何忌卫公子朝救宋大败华氏围诸南里华登如楚乞师楚防越帅师逆华氏诸侯之戍谋曰不如出之以为楚功乃固请出之以晋大夫防诸侯之师救宋而绌于防越讥不在宋矣是故救宋不书不足书也
　　大搜于昌间
　　夏四月乙丑天王崩
　　六月叔鞅如京师葬景王
　　王室乱
　　何言乎王室乱乱自内作也然则乱作曷为不言其人告命未及于鲁也景王崩王子与太子之母弟争立叔鞅归自京师言之而未知其所定也吾鲁史也于王室之故何敢知焉谨志曰王室乱而已谷梁传曰乱之为言事未有所成也
　　刘子单子以王猛居于皇
　　以者挈乎人之谓也此嗣天子也其言以之何以其未成尊则言以苟成尊则不言以【据敬王居于狄泉不言以】嗣君未逾年尝称子未葬名之以其为天王未逾年之子则尊之曰王子某者史文也【据后称王子猛卒】此未逾年则曷为称王修春秋之特笔也景王太子寿早卒猛与匄皆其母弟也王爱庶子朝欲立之大臣刘单不可王崩子朝作乱尹召奉之鲁春秋书曰王室乱则刘子单子以王子居于皇刘子单子以王子猛入于王城王子猛卒属辞疑于羣王子则正不正何以辨焉故正其尊称而系以在丧之名以别于羣王子之争立者所以决嫌疑而定犹豫也陈氏传曰此争立也则其遂称王何成猛之为王也于是刘单奉猛尹召奉朝未知其谁宜立也成猛之为王则猛宜立者也是故春秋之谊苟宜立也则纠虽未得国成之为子纠猛虽未逾年成之为王猛
　　秋刘子单子以王猛入于王城
　　陈氏传曰居于皇言失京师也入于王城言始得京师也凡以非顺辞也前言王室乱后言二子以王猛居于皇入于王城则二子有不得已焉者尔是故杀子朝于楚儋翩率子朝之徒以作乱敬王尝处于姑莸逾年卒克之子朝不书杀天王不书出是予刘单以复辟之谊也【杀朝事在定五年】
　　冬十月王子猛卒
　　既葬矣何以名【据诸侯嗣子未葬称名既葬称子】未及葬节也礼天子七月而葬虽渴葬犹称名嫌欲速也曰卒未成尊也不崩不葬左氏传曰不成丧也刘侍读曰以子礼治之也陈氏传曰猛諡曰悼王则其曰王子猛何未逾年也未逾年之君虽尝有諡犹不列于庙是故卫侯申虽諡曰戴公猛虽諡曰悼王均之为不成君也王猛矣则其曰王子猛何于其卒从其恒称尔
　　十有二月癸酉朔日有食之
　　二十有三年春王正月叔孙婼如晋
　　为取邾师故晋人来讨也
　　癸丑叔鞅卒
　　晋人执我行人叔孙婼
　　左氏传曰书曰晋人执我行人叔孙婼言使人也
　　晋人围郊
　　晋大夫将从其恒称矣此籍谈荀跞也曷为复称人以其怠于勤王不人之则无以见罪也陈氏传曰郊天子之邑也向者子带之乱晋文公尝围温矣不书以其讨乱也围郊以伐子朝之党也则何以书讨乱非晋志也于是王师败于郊王猛卒敬王即位矣而籍谈荀跞之师军于隂于侯氏于谿泉次于社逾年子朝立焉而复围郊则讨乱非晋志也是故晋自交刚之役凡师书君大夫于是复人之
　　夏六月蔡侯东国卒于楚
　　不日卒于外也
　　秋七月莒子庚舆来奔
　　于是郊公归何以不书庚舆复见出则郊公之归固其所也故庚舆以接我书来奔而郊公之归不复详矣
　　戊辰呉败顿胡沈蔡陈许之师于鸡父胡子髠沈子逞灭获陈夏齧
　　此皆从楚之诸侯也则曷为不序凡诸侯以师从夷狄皆略之也【例在属辞辞从主人篇无费辞矣】以六国之师败焉二君灭大夫获焉故书之哀中国诸侯从役于楚则以取灭亡而莫之救故举其重也于是呉伐州来楚防越帅师及诸侯之师救之战于鸡父则其不言败楚何以类自相败也是故呉楚自相败不书诸侯以师从呉楚不书以其从之而致师败君灭大夫获则书之笔削之义明矣公羊传曰其言灭获别君臣也杜元凯曰国君社稷之主故称灭啖叔佐曰诸侯灭则书名以其死也胡侍讲曰书顿胡沈蔡陈许以君大夫为序也
　　天王居于狄泉
　　称天王者既卒已逾年也天子未三年不称王【公羊传文】此逾年尔则其称王何必三年然后称王谓宅忧而未出命也春秋侯国之史也诸侯皆逾年称公而天子未三年不称王非所以明尊尊也孙明复曰敬王也辟子朝居于狄泉曰天王居于狄泉明正也
　　尹氏立王子朝
　　篡位不书【据庄十九年苏子立子頽不书】此其书立何以佚贼也昔者子頽之乱郑虢克复而讨子頽则臣子之责已尽子頽之立不书可也今子朝之乱敬王蒙尘四年而甫定尹召犹以子朝奔楚是佚贼也则子朝之立不可不志矣谷梁传曰不宜立也朝之不名何也别嫌乎尹氏之朝也范氏曰不直名而言王子者【据卫人立晋不言公子】若但言尹氏立朝则嫌朝是尹氏之子故言王子以别之陈氏传曰此尹圉也曷为称尹氏亦非见大夫也于是敬王即位矣子朝入于尹尹圉为之杀刘佗召伯奂南宫极以成周人戍尹子朝入于王城则曷为但言尹氏犹曰独尹氏所欲立也将以王天下独尹氏立之则莫之与矣
　　八月乙未地震
　　冬公如晋至河有疾乃复
　　二十有四年春王二月丙戌仲孙貜卒
　　婼至自晋
　　夏五月乙未朔日有食之
　　秋八月大雩
　　丁酉伯郁厘卒
　　冬吴灭巢
　　葬平公
　　二十有五年春叔孙婼如宋
　　夏叔诣防晋赵鞅宋乐大心卫北宫喜郑游吉曹人邾人滕人薛人小邾人于黄父
　　陈氏传曰左氏传曰谋王室也于是天王谓之东王子朝谓之西王晋侯使涖问周故期以明年而后为黄父之防又明年而荀跞赵鞅之师出是故天王书出入而晋师克巩不书书克巩是讨子朝也
　　有鸜鹆来巢
　　左氏传曰书所无也公羊传曰记异也何异尔非中国之禽也宜穴又巢也
　　秋七月上辛大雩季辛又雩
　　凡雩过祀节不逺者不月此过祀节不逺也则何以日以一月而再雩故日之着其渎也【例在桓五年】左氏传曰书再雩旱甚也啖叔佐曰季辛不言大承上可知
　　九月己亥公孙于齐次于阳州
　　陈氏传曰公行书次自庄以来未之有也于是再见其再见何以昭公之失国不可不详其所如往也胡侍讲曰次于阳州待齐命也昭公欲伐季氏子家子曰季氏得民久矣君无多辱焉公不从意如登台而请曰请待于沂上以察罪不许请囚于费弗许请以五乗亡不许叔孙氏之司马陷西北隅以入孟氏杀郈昭伯遂伐公徒公遂行以君伐臣曷为不胜禄去公室政在季氏四公矣民赋入于其家半矣昭公不忍一朝之忿而以羣小谋之其及也宜
　　齐侯唁公于野井
　　胡侍讲曰唁者吊也生事曰唁死事曰吊齐侯唁公于野井以遇礼相见孔子曰其礼与其辞足观矣言其无纳公之实也
　　冬十月戊辰叔孙婼卒
　　婼谋纳公而从公于齐既归而意如有异志故因祷以自裁也婼与叔诣卒时公在外而皆书日者势不得临丧非恤典薄也
　　十有一月己亥宋公佐卒于曲棘
　　为公故如晋也曲棘宋地
　　十有二月齐侯取郓
　　外取邑尝称人此曷为称君为公取也是故外取邑恒不月虽取诸我不月于是特书月以其为公取之也陈氏传曰外取邑不书虽取我不书取郓将以归公也则何以书病齐侯也昭公孙于齐齐侯将纳公以梁丘据一言而遂不果鄟陵之盟将以合诸侯云尔而徒曰纳公三年而无成则是取郓而已矣是以取郓则书齐围成则书公
　　二十有六年春王正月葬宋元公
　　三月公至自齐居于郓
　　公至不月必有故而月以公不得反国而居于郓故月以异之后不月者自郓而行不复为之变也谷梁传曰居于郓者公在外也至自齐道义不外公也范氏曰居虽在外犹以在国之礼録之杜元凯曰入鲁竟故书至犹在外故书地家翁氏曰郓鲁竟故书居干侯晋地故书在刘侍读曰有天下者固家天下有一国者固家一国虽上失民下莫敢有也天子弃天下而不守诸侯失其国而不保是以天子有曰出居于郑诸侯有曰居于郓
　　夏公围成
　　胡侍讲曰齐侯自公子鉏帅师从公围成不书齐师者景公为义不终也书公围成则季氏之不臣齐侯不能修方伯连帅之职其罪咸具矣王防氏曰公以齐师围成且书公围成者恶齐人受季氏赂虽得其师不足用也战于炊鼻不书者讳国恶
　　秋公防齐侯莒子邾子伯盟于鄟陵
　　左氏传曰谋纳公也此参盟也其不月何纳公非齐志也齐侯贰于晋而专盟尝盟徐郯莒于蒲隧不书不足书也于是矫纳公以盟莒邾而卒无能为春秋存防书之大体以吾君在焉不可不书也故不月以异之
　　公至自防居于郓
　　家翁氏曰自是每歳书至书居凡五见焉及郓溃乃书公在干侯皆所以存公而系鲁国臣民之望也
　　九月庚申楚子居卒
　　冬十月天王入于成周
　　曰入难辞也王起师于滑遂次于尸晋师克巩召伯盈逐王子朝逆王于尸及刘子单子盟王入于成周晋师使成公般戍周而还则书入而已陈氏传曰昔者恵王出入皆不书襄王虽书出犹不书入也于是悼王自皇敬王自狄泉则曷为皆书入幸之也王室乱矣入无足讳焉尔于成周犹未得王都也
　　尹氏召伯毛伯以王子朝奔楚
　　王子奔非其罪不书此以佚贼故书之佚贼则何以不月蒙上事月也陈氏传曰尹氏独欲立子朝尔则其奔楚曷为兼言召伯毛伯敬王在外四年而后入则二子为之也然则曷为不以二子首恶以二子首恶则有奉子朝者矣皆卿士也单刘奉猛毛召奉朝将又莫知其谁立也是故始终于尹氏以二卿序尹氏之下则从之者而已
　　二十有七年春公如齐
　　公至自齐居于郓
　　夏四月吴弑其君僚
　　弑吴子者公子光也曷为不书光弑而代焉国人不得以贼赴也其不日以别于大臣之弑君而称国者也陈氏传曰于是寿梦有四子而季子贤诸樊也余祭也夷昩也不以国与子而与弟凡为季子也季子不受则国宜之光者僚越光而代札是自祸也【光诸樊之子僚夷昩之子】父子兄弟苟焉以其位为利至于相戕贼也天理灭矣
　　楚杀其大夫郤宛
　　秋晋士鞅宋乐祈犂卫北宫喜曹人邾人滕人防于扈外大夫自为防何谋纳公也宋元公为公故如晋卒于曲棘卫灵公欲以其公子及大夫之子质于诸侯以求纳公于是乐祈犂北宫喜固请之则宋卫犹知有君臣之义也士鞅取货于季孙辞二子与曹滕之大夫而以难复鞅与季孙同恶相济者也以宋卫君大夫拳拳于纳公而公卒不获反国则晋人为之也
　　冬十月曹伯午卒
　　邾快来奔
</div>
    <div class="pagination">
<a href="春秋集传_page26.html">上一页</a><span>...</span><a href="春秋集传_page22.html">22</a><a href="春秋集传_page23.html">23</a><a href="春秋集传_page24.html">24</a><a href="春秋集传_page25.html">25</a><a href="春秋集传_page26.html">26</a><span class="current-page">27</span><a href="春秋集传_page28.html">28</a><a href="春秋集传_page29.html">29</a><a href="春秋集传_page30.html">30</a><a href="春秋集传_page31.html">31</a><a href="春秋集传_page32.html">32</a><a href="春秋集传_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
