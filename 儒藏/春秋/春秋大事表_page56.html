<!DOCTYPE html>
<html>
<head>
    <meta charset="UTF-8">
    <title>春秋大事表 - 第 56 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 56 页/共 102 页</h1>
    <div class="content"><经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
<经部,春秋类,春秋大事表,卷二十五>
　　右郑执政自祭仲至驷宏共十五人














　　春秋大事表卷二十五
<经部,春秋类,春秋大事表>
　　钦定四库全书
　　春秋大事表卷二十六
　　国子监司业顾栋高撰
　　齐楚争盟表
　　五霸之中仲尼独许齐桓然论者谓自桓伯而天下遂不复知有王吾谓春秋之世之趋于伯非自桓始也桓八年楚已合诸侯于沈鹿矣十一年屈瑕盟贰轸矣脱无齐桓而天下之势将遂折而入于楚故当日之望齐桓如槁旱之望甘雨也然而齐桓攘楚之功十分不及晋文之一何也城濮一战而天下翕然宗晋齐桓盟召陵未逾年而楚人灭又逾年而楚人围许灭黄伐徐楚之桀骜曽不能稍减其分毫故谷梁子谓桓之得志为仅此非桓之劣于晋文也管仲与子文并世而生管仲有节制之师而子文亦有持重之计召陵之役按兵不出遣屈完如师方城汉水数言隠然有坚壁清野以逸待劳之计故桓不得已成盟而退于楚未大创故天下从违之势未分也使如得臣之轻脱囊瓦之不仁一战而胜全师压楚责其僣王与侵夺诸侯之罪还楚旧号悉返侵地终齐桓之世不动岂非赫然王者之师哉然齐桓之志志在服郑而已当日北方多故桓公之为备者多狄病邢衞山戎病燕淮夷病杞伊雒之戎为患王室方左支右吾之不暇明知天下之大患在楚而未暇以楚为事以为王畿之郑能不向楚则事毕矣故终其身竭力以圗之至如楚之江黄晋之虞虢桓公以为鞭长不及无如何也且管仲佐桓公圗伯以来以大义服人未尝交兵与诸侯一战其意以爱养民力勤恤诸侯为事故仲尼许其仁为其不劳民力以战攻也而孟子嗤其功烈之卑为其不能服楚制晋大王者之烈也此则桓公之世为之也辑春秋齐楚争盟表第二十六

<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>
<经部,春秋类,春秋大事表,卷二十六>















　　春秋大事表卷二十六
　　钦定四库全书
　　春秋大事表卷二十七
　　国子监司业顾栋高撰
　　宋楚争盟表
　　孟子曰以力仁者伯伯必有大国説者谓宋襄之执于盂伤于由其国小力绌使然其説得之矣而不尽然也以宋襄之国而茍以齐桓之道用之则亦可以不至于败以齐桓之大而茍以宋襄之术驭之则伤威损重其去楚灵也不远苏子有言人有十夫之力茍终日狂呼跳浪则三尺童子亦可制其后我观齐桓之伯葢终其身未尝用战争之力也存三亡国而未尝加兵于狄合八国之师整兵召陵成盟而退其于淮夷山戎止以先声駈之务在保安弱小使各安宇下而已而又能克己以下小国遇鲁则身至鲁地遇宋则序先宋人其兴师尝更迭用之令各就近为侵伐而不役之于远故东征西讨而民力不疲数动与国而诸侯不怨而宋则反是方齐桓之卒也汲汲乎欲代其任而首先与齐战幸而一胜则翘然自喜以为天下莫与敌于是一防虐二国之君五年之中无嵗不兴师伐曹伐郑驯至排不测之强楚军败国蹙旋以身毙呜呼其轻用民力若是虽使齐晋之大其能有济哉夫以晋文之兵力犹兢兢示礼示信示义逮合齐秦两大国而后敢与楚战宋襄以孤军单进又不乗险择利虽以晋文处此亦必败而况小国乎后来惟楚灵以咆哮之质适当晋之不振威胁小国北方之诸侯俯首帖耳恐后然未防而外怨内叛弃疾一呼反者四起适趣其申亥氏之变此所谓有十夫之力而终日狂呼跳浪以至于毙者也如宋襄者则以尫弱之夫而举鼎絶膑而死岂不可哀也哉辑春秋宋楚争盟表第二十七


<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>
<经部,春秋类,春秋大事表,卷二十七>

　　春秋于齐晋外尤加意于宋论
　　公羊屡发为王者之后记异先儒深辟之以为杞亦王者之后何以不记不知公羊之説未可厚非也杞弃其故都而自即于东夷无闗于天下之故而宋居天下要枢晋楚之所视以为强弱故春秋恒重之亦初不因其为王者之后也考春秋一书书雨螽于宋陨石于宋五六鹢退飞过宋都以及宋大水宋灾他国之灾异未有如此其详悉者也又如防未有书其所为者而防于稷则云成宋乱防澶渊则曰宋灾故是圣人特笔志贬盟亦未有书其所为者盟于薄则曰释宋公是圣人特笔志襃晋楚争宋郑而郑及楚平春秋不志至宣十五年宋人及楚人平大书特书葢宋为中国门户常掘强不肯即楚以为东诸侯之衞至宋即楚而天下之事去矣故晋文晋悼之兴首有事于救宋先轸曰取威定伯于此乎在韩献子曰成伯安疆自此始宋之闗于天下利害非细故也楚頵之猾夏也于僖二十六年围宋楚庄之争伯也于宣十四年又围宋至向戌为弭兵之策合天下诸侯盟于宋而伯统絶而蛮夷横矣谓春秋全无意于宋者岂识春秋之防哉







</div>
    <div class="pagination">
<a href="春秋大事表_page55.html">上一页</a><span>...</span><a href="春秋大事表_page51.html">51</a><a href="春秋大事表_page52.html">52</a><a href="春秋大事表_page53.html">53</a><a href="春秋大事表_page54.html">54</a><a href="春秋大事表_page55.html">55</a><span class="current-page">56</span><a href="春秋大事表_page57.html">57</a><a href="春秋大事表_page58.html">58</a><a href="春秋大事表_page59.html">59</a><a href="春秋大事表_page60.html">60</a><a href="春秋大事表_page61.html">61</a><span>...</span><a href="春秋大事表_page57.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
