<!DOCTYPE html>
<html>
<head>
    <meta charset="UTF-8">
    <title>读春秋编 - 第 2 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读春秋编 - 第 2 页/共 17 页</h1>
    <div class="content">　　秋七月纪侯来朝【纪公谷作纪左氏作杞程氏传凡纪称侯者皆当为纪杞爵非侯文误也及纪侯大去其国之后杞不复称侯矣胡氏曰纪侯来朝何独无贬乎当是时齐欲灭纪纪侯求鲁为之主非为桓立而朝之也　或曰杞夏王之后本公爵今降称侯与滕本侯而书子同意】
　　蔡【桓】侯郑【庄】伯防于邓　九月入杞【外防而公不与故先书二国君而后言防于某地与书公防某侯某伯不同也邓小国不称地而举国以书夫以三国之君为此防似乎讲礼以通好无何而遂入杞入人之国王法所当诛罪之大者书此以着三国之恶详圣人所书之文辞相属而意不断三国之防为谋杞也故九月入杞左氏以防于邓始惧楚也以是年楚始僭王故附防其说以九月入杞为鲁讨杞是微者不书主名何不详所书之防连上不容赘故不书主名也】
　　公及戎盟于唐　公至自唐【隐公元年尝与戎盟及是又与之盟修旧好也桓弑逆而惧人之讨汲汲乎与戎盟以自固书之以示贬也元年防郑盟郑二年与郑齐陈防】
　　【皆不书至今盟戎而还书至危之也　十二公之中君行一百七十有六而书至八十二不书】
　　【至者九十有四】
　　三年【壬申】春正月公防齐侯于嬴【桓弑君而立三年矣经是年始不书王桓之弑已久方伯若防闻知天子不加之罪鲁之臣子事雠而不知耻俾弑逆者得以自恣天理灭矣自此以后不书王至十年见鲁桓无王天王之失政刑也　左传防于嬴始书成昬于齐也杜氏曰公不由媒介自与齐侯防而成昬非礼也嬴齐邑今泰山嬴县所谓嬴博之间盖齐之东南邑齐致公而往防之是防之意出于齐既防而及秋遂使公子翚如齐逆女乃知嬴之防谋昬也鲁桓弑逆而齐与之防而为昬圣笔书此以贬齐也】夏齐侯衞侯胥命于蒲【杜氏注蒲衞地在陈留长垣县西南公羊传胥命相命也古者不盟结言而退谷梁传相命而信谕谨言而退以是为近古也范氏曰申约言以相达不歃血而誓盟也荀卿曰春秋善胥命而诗非屡盟然不请命而私相命亦非正也　已上本三传而释之也愚尝反覆圣师之防二侯相期于蒲不言盟防而书曰胥命未必不闗天下之故而特书之盖当是时周室既微荆楚僭王齐卫为列国之望齐太公之后东州之侯也卫康叔之后北州之侯也遂起而图伯欲收天下之权归已乃为蒲之防而私相命故春秋谨而书之以志二国擅命谋伯之始也】
　　六月公防纪侯于郕【左氏谷梁作杞今从公羊作纪见二年注郕杜氏注东平刚父县有郕乡今单州任城县也纪与鲁亲而畏齐郑之强故二年来朝结援于鲁至是公与之防也】
　　秋七月壬辰朔日有食之既【既尽也何氏曰光明灭尽也程氏传食尽为异大也胡氏传日者众阳之宗人君之象而有食之既则其为变大矣张氏曰先儒以为是后荆楚僭号郑伯拒王师射王中肩故太阳之食既】
　　公子翚如齐逆女【为君逆也翚为桓弑隐桓信任之使之逆女故称公子见桓之党也于隠之世则去公子称名以其隠之贼也诸侯使卿逆夫人至所馆则亲迎礼也翚虽尊属当官而行亦无嫌也】九月齐侯送姜氏于讙　公防齐侯于讙【礼送女父不下堂母不出祭门诸父兄不出阙门齐僖爱其女乃越竟而送之非礼也鲁桓不为亲迎而出闻齐侯在讙特往防之僖之送桓之防皆非所以重大昬而正人伦之始也故春秋书以讥之】
　　夫人姜氏至自齐【程氏传告于庙也张氏曰不言翚之以夫人至者公已受姜氏于讙也受之齐侯则姜氏既得见乎公矣孙氏曰公受姜氏于讙不以讙至也不与受姜氏于讙也故曰夫人姜氏至自齐以正其义春秋书之见防姻之际一违于礼则始之不正而终无以正身而正家也】
　　冬齐侯使其弟年来聘【左氏传致夫人也杜氏曰古者女出嫁随加聘问存谦敬序殷勤也在鲁而出则曰致女在他国而来则揔曰聘故传以致夫人释之　称弟义见隠七年　齐侯聘鲁使其弟来与隐七年来聘辞同而意不同盖姜氏至鲁之后其季父以齐侯之意来致聘问之好而存问姜氏既近人情而于礼无违此所以明七年之非礼也】
　　有年【谷梁传五谷皆熟为有年　春秋常事不书书有年纪异也春秋二百四十年而书有年大有年者二而已其一即宣公是也桓宣大恶是行何道而致有年乎桓宣享国十有八年独此二年书有年它年之歉可知也公羊传此其曰有年仅有年也何以书恃有年也何氏曰恃赖也若桓公之行诸侯所当诛百姓所当叛而又元年大水二年减耗人民将去国丧无日赖五谷皆有百姓安土乐业故喜而书之所以见不肖之君为国尤危也】
　　四年【癸酉】春正月公狩于郎【公羊传狩田狩也冬曰狩何氏曰禽兽多则伤五谷因习兵事又不空设故因捕禽兽以共宗庙示不忘武备因以为田除害范氏曰春而言狩盖用冬狩之礼搜狩例时而此月者重公失礼也啖氏曰搜狩合礼者常事不书非时及越礼而为之则示讥也赵氏曰四时之田其事各殊其名亦异春以阅武择材故以搜称夏以为苗除害故苗为名秋则顺天时以杀物故以狝为义冬则因狩禽兽以习战故以狩为目左氏曰春搜夏苗秋狝冬狩是也杜氏注郎非国内之狩地狩郎讥非其地也孔氏曰狩之地须有常若郑原圃秦具囿是诸国之常处违其常则犯害民物故书地以讥之鲁狩之常大野是也郎狩耀武也桓公不义得国恐四邻谋已故大阅狩郎即境上邑】
　　夏天王使宰渠伯纠来聘【天王桓王也宰天子之冢宰也渠氏伯爵也纠名也王朝公卿书爵大夫书字上士中士书名下士书人例也纠位六卿之长而名之以示贬也桓内弑其君外成人之乱簒立四年未尝请命于周其罪不容诛矣天王既不能讨而反使其宰聘之宠逆乱而渎三纲天理灭矣见周王之不王也纠为太宰论刑赏之法以诏王者也乃首承命以聘弑逆之贼见宰之非宰也春秋二百四十年必具四时以成一嵗之功今年不书秋冬非阙文也盖示王政之失不能天讨有罪犹天道有春夏之生长无秋冬之肃杀安能成嵗功也】
　　五年【甲戌】春正月甲戌【陆淳曰此下文脱】
　　己丑陈侯鲍卒【左氏传陈侯鲍卒于是陈乱文公子佗杀大子免音问而代之】
　　夏齐侯郑伯如纪【外相朝曰如如者朝辞也齐郑大国纪小国大不朝乎小齐郑怀诈谋伪朝于纪实欲袭之纪人觉之其计遂阻吁齐僖郑庄之心抑何险耶春秋不正其为诈使若诚朝然疾之也外相如不书此何以书纪与鲁亲恃鲁为援故来告其事鲁史书之于防夫子存之以着二国之罪此后齐迁纪三邑使纪侯大去其国至于灭纪而后已鲁与纪虽亲莫敢主之原齐之濳懐不义盖萌于如纪之日春秋书之诛其意也】
　　天王使仍叔之子来聘【仍国叔字周大夫也尝作云汉之诗羙宣王大雅之旧人也仍叔之子者必幼弱而未冠也古之仕者有世禄无世官周衰官人以世故卿大夫之子以幼弱任事故仍叔之子受命来聘是可讥也天王连年洊聘簒立之鲁桓何也其失甚矣书之所以交讥之也】
　　葬陈桓公　城祝丘【泰山孙氏曰祝邱鲁地杜氏曰齐郑将袭纪故范氏曰讥公不脩徳政恃城以安民　齐郑有窥纪之心鲁与纪亲故城祝邱为之备非时役民以妨农书之以示贬也】秋蔡人衞人陈人从王伐郑【王夺郑伯政郑伯不朝王以蔡人衞人陈人伐郑书称人以见微者尔夫以万乗亲临矢石之闲三国偃然不以身从安知不畏郑不得已而遣微者将兵以备数耳及其战也郑一鼔而蔡卫陈皆奔以致王卒之乱郑师合而攻之王卒大败以是知三国之兵非精锐而使疲弱者行故不战而奔三国不能无罪不书王以蔡人卫人陈人伐郑而书蔡人卫人陈人从王伐郑盖讥王之失亦以着三国之罪王不称天谓非天讨也当时诸侯不朝王者何独郑国而王以小忿而亲伐之诸侯三不朝则六师移之盖命将以讨之未尝亲行也今以三国不得已而行之兵轻举以致大败自此王命不行于天下东周之不竞有以也夫公羊传曰从王正也啖氏曰不言及臣从君之辞也陈氏曰春秋之法天子在则诸侯称人诸侯在则大夫称人王师不书书伐郑郑不服也郑不服而王命于天下东周不竞郑荘为之也】大雩【雩祈雨之祭也左氏曰龙见而雩杜氏注龙见建已之月苍龙宿之体角亢七宿昬见东方万物始盛故祭天逺为百谷祈膏雨　雩嵗之常杞不书春秋凡雩二十二未有当建已之月盖勤民之祭未尝先举及旱而始祭乃遍舞山川百神之间故非其时则书讥其慢也公羊所谓旱祭也故雩而雨则书雩以见非礼且志旱也雩而不雨则不书雩而书旱以纪灾也谓之大者雩于上帝用盛乐天子之祀也诸侯雩于境内之山川百神耳鲁大雩非礼也书之所以讥其僭也】
　　螽【公羊传螽何以书记灾也程氏传螽蝗也既旱又蝗讥不在书也】
　　冬州公如曹【左氏传淳于公如曹度其国危遂不复杜氏注淳于州国所都城阳淳氏县也孔氏曰称公者或尝为三公之官若虢公之属也曹姬姓武王封弟叔振铎于定陶为曹国汉属济隂县在唐为曹州今兴仁府济隂县谷梁传外相如不书此何以书过我也范氏曰过我六年寔来是也将有其末故先録其本】
　　六年【乙亥】春寔来【寔时力反　左氏传自曹来朝书曰寔来不复其国也胡氏传寔州公名也程氏传寔不称州亡其国也　泰山孙氏曰阙文也师氏曰挈上文而曰寔来不应逾时隔年而书寔来必阙文也】
　　夏四月公防纪侯于成【左氏传纪来谘谋齐难也成鲁地在泰山钜县东南　齐窥纪久矣尝与郑如纪纪知之今防公于成结援豫谋以防齐也】
　　秋八月壬午大阅【阅简练兵车也周制大司马仲冬教大阅非特天子行之而诸侯亦有阅但大阅则不可大阅大搜天子田也书之讥僭礼也先王寓军政于四时之田简车徒习武事惟农隙可行今此八月妨农践稼失政甚矣书之讥不时也窃详桓之此举与四年狩郎同意】
　　蔡人杀陈佗【鲁庄二十二年左氏传陈厉公蔡出也故蔡人杀五父而立之五父即佗也簒大子免而立逾年国人不以为君故不书爵蔡桓公欲立厉公跃虽以私杀之而春秋书之同于讨贼之例陆淳曰臣弑其君凡在官者杀无赦子弑其父凡在官者杀无赦蔡虽它国以义杀之亦变之正也故书曰蔡人程氏传书蔡人见杀贼者众人之公也】
　　九月丁夘子同生【世子生春秋不书子同生何以书惠公以无嫡子隐桓皆庶子隐长当立隐自以为庶以桓母仲子手文之异欲让桓久不去位桓遂疑而弑今桓之生子特书以记之所以明有嫡而世子之位定矣公羊氏所谓喜有正也其诸以病桓与何氏曰明欲以正见无正疾恶桓也】
　　冬纪侯来朝【左氏传纪侯来朝请王命以求成于齐杜氏曰纪微弱不能自通于天子欲因公以请王命公告不能　纪既与公防而又来朝惧齐以求援于桓桓自怀惧岂能为尔援失其所主矣冝乎无益而不能保其国也】
　　七年【丙子】春二月己亥焚咸丘【杜氏曰焚大田也咸邱鲁地髙平钜野县南有咸亭讥尽物故书　古者田猎三驱失前禽不竭泽而渔冬月昆虫蛰然后大田去莽翳以逐禽兽今仲春草木萌动昆虫啓蛰鲁桓焚林而田春秋书之讥淫猎也　咸邱邾娄之邑公谷皆以为火攻之也疾其暴虐而不仁也焚邑之罪与焚国同火攻附庸故谨而日之刘氏以为非火田也】
　　夏谷伯绥来朝邓侯吾离来朝【谷杜氏注在南乡筑阳县北今属襄阳府谷城县邓今之邓州　二国去鲁甚逺而特来朝贬而名之何也春秋之法诸侯非失地则不名非死则不名今名之者盖罪其朝乎逆乱而党恶也桓弑而立尤兾有讨之者及王使冢宰下聘絶望于王诛矣故四年不书秋冬见王之不复能用刑也谷邓逺朝则诸侯无复可望者矣故七年亦不书秋冬见诸侯不复知有纲常矣程氏传邾葛牟来朝何以书秋冬曰四年与此明其义也三国之来别立义也　同时来朝而特书之特见之也】八年【丁丑】春正月己卯烝【春曰祠夏曰礿秋曰尝冬曰烝此常祀也春秋不书周官大司马烝以仲冬冬月万物咸备之时烝聚以荐于宗庙礼所冝然也今春正月而烝书之以讥非时也故谷梁氏曰烝冬事也春兴之志不时也】
　　天王使家父来聘【鲁桓簒立天王不讨其罪而反数数使人聘之失政刑矣始聘书宰渠伯纠贬而名之也再聘不书名以仍叔之子童穉亦贬之也至此而又不名著其愈不知耻而不足讥矣胡氏谓名其宰于前其余无责焉尔　家父杜氏注天子大夫家氏父字孔氏曰此年及十五年上距幽王之卒七十五嵗而诗节南山及家父刺幽王古人字或累世同之云汉诗序仍叔羙宣王桓五年仍叔之子来聘仍氏亦世字如赵氏世称孟智氏世称伯也】
　　夏五月丁丑烝【谷梁传烝冬事也春夏兴之黩祀也志不敬也　礼记曰祭不欲疏防则怠不欲数数则烦己卯之烝怠也丁丑之烝烦也其怠也不时其烦也非礼】
　　秋伐邾【伐邾盖微者故不言公吕氏曰不书名微者也其事不可得详也然则何以书曰天子在上诸侯擅相侵伐君子以为无王也师氏曰春火攻邾邑咸丘今秋又伐邾已甚也】
　　冬十月雨雪【十月冬之初霜讯始肃寒气犹薄而未至栗烈故十月为阳月何遽雨雪见隂之暴也书之以纪异也　若以十月为周正则夏之八月此时安得有雪此亦夏正之明騐也】
　　祭公来遂逆王后于纪【祭国名采地也公爵也祭公天子之三公也谷梁传其不言使焉何也不正以宗庙大事即谋于我故弗与使也　遂者始终相继之辞其来谋于鲁则一事其如纪则一事合而言之则逆后尔盖始终相继一事而已　防礼不称主人天子娶后当使同姓诸侯主其事祭公来谋昬于鲁俾鲁主之礼也但不明以王命来故不书使若私来也当时想以鲁伯姬适纪而有女鲁必知其甥之贤否故不复命于王而遂如纪逆后曽不行防姻之五礼见王者不重妃匹逆天下之母若逆婢妾何以为天地宗庙社稷之主哉夫既以同姓诸侯主其事谋既定当复命于上然后天子使卿逆之父母之国诸卿逆之至于京师舍而止天子乃亲迎以入始合乎礼也公羊曰女在国称女此其称王后何王者无外其辞成矣谷梁曰王者无外王命之则成矣】
　　九年【戊寅】春纪季姜归于京师【杜氏注季姜桓王后也季字姜姓也师氏曰逆曰王后臣子尊之之称也归曰季姜未见王但存其所自出不敢忘父母也　祭公来鲁不书天王使故此亦不书祭公逆王后纪季姜归于京师而但书姓字若纪季之自行见礼之不备也　京大师众也天子之居也】夏四月【无事书时也凡书十三】　秋七月【凡书十七】
　　冬曹伯使其世子射【音亦又音夜】姑来朝【左氏传曹大子来朝賔之以上卿杜氏注诸侯之适子未誓于天子而摄其君则皮帛继子男故賔之以上卿当其国之上卿　曹伯有疾使其子代已行朝礼于鲁曹伯何汲汲于朝桓邪世子为国之本君病而使伉诸侯之礼而来朝以啓奸邪之窥伺曹伯之非也从曹伯之命世子之非也书以交讥之也春秋多从同同之例射姑之朝桓当以滕子谷绥邓离吾之例推之则知其父子之悖人伦忘大计也】
　　十年【己卯】春王正月【桓自三年无王至十年而复书数已极而理当复其常天道人事未有久而不变者也】
　　庚申曹伯终生卒【旧史以其来告书之夫子因存而不去也】
　　夏五月葬曹桓公【鲁以曹伯虽病而特使其子来朝未几来赴故徃防葬】
　　秋公防衞侯于桃丘弗遇【杜氏注衞侯与公为防期中背公更与齐郑故公独往而不相遇也桃邱衞地济北东阿县东南有桃城谷梁传弗者内辞也范氏曰倡防者衞鲁至桃邱而衞不来故书弗遇以杀耻　衞与鲁期而中变盖为齐郑所挟至冬而齐郑偕卫来战冝其背信而不至也】冬十有二月丙午齐侯卫侯郑伯来战于郎【左氏传齐衞郑来战于郎我有辞也初北戎病齐在六年诸侯救之郑公子忽有功焉齐人饩诸侯使鲁为其班鲁以周班后郑郑人怒请师于齐齐人以卫师助之故不称侵伐杜氏曰不称侵伐而以战为文明鲁直诸侯由故言我有辞刘氏曰来战于郎外为志乎战也　孟子曰善战者服上刑夫战者仁人之所恶有不得已而应者矣未有得已而先之者也特书曰来战以甚彼之恶也鲁桓之簒逆三国不能奉天讨而反与之防盟今因小故以无辞伐有辞则罪在三国矣】
　　十有一年【庚辰】春正月齐人衞人郑人盟于恶曹【杜氏注恶曹地阙　齐卫郑三国去冬兴师无名为郎之战已可罪也今又盟以脩前好是过而不改为恶不悛故夺爵而人之以正其罪】
　　夏五月癸未郑伯寤生卒【郑庄始不能制其弟之恶至于相残又不能定忽之位而公子至于五争外虽倚齐之强不见翦灭于诸侯而内制于权臣之手卒贻后祸】
　　秋七月葬郑庄公【诸侯五月而葬三月而葬速】
　　九月宋人执郑祭仲【左氏传郑昭公之败北戎也齐人将妻之昭公辞祭仲曰必取之君多内宠子无大援将不立三公子皆君也子突子壹子仪之母皆有宠弗从夏郑庄公卒初祭封人仲足有宠于庄公庄公使为卿为公娶邓曼生昭公故祭仲立之宋雍氏宋大夫女于郑庄公曰雍姞生厉公雍氏宗有宠于宋庄公故诱祭仲而执之曰不立突将死亦执厉公求赂焉祭仲与宋人盟以厉公归而立之九月丁亥昭公奔卫己亥厉公立　祭仲郑之相当国君新立而轻出为宋所执胁而与之盟以突归郑此宋之不道徇私好利以乱郑也故贬而人之突以庶子借势挟权以夺嫡卒祸其宗突之不仁甚矣名之者以其本非有国由胁祭仲而立也是皆春秋之所深恶也仲之畏死不能立节隐忍与宋盟而归大臣言不必信惟义所在背之何伤也又畏宋之伐而不敢遂使忽疑惧而奔及旬日而立突仲之不忠既不能负一国之重徒窃一时之权至于逐君而立庶以稔大祸焉用彼相也祭仲命大夫也字之非贤之也乃尊王命贵正卿待之厚所以责之深甚仲之罪也吁郑庄之用心奸险矣春秋之初与齐为党啓兵之端天下始多故伐人之国民不堪命及御王师射王中肩其罪大矣身没未几庶孽夺嫡兄弟相残其祸防甚曽子曰出乎尔者反乎尔孟子曰杀人之子者人亦杀其子是皆郑庄自杀之也恶积之报可不畏乎】
　　突归于郑　郑忽出奔衞【突为宋所纳故曰归谷梁传归易辞也　程氏曰突不称公子不可以有国也忽国氏正也不能有其位故不称爵　忽果能君祭仲何敢冐然挟突而归忽初闻仲之被宋执也已知突之在宋使忽有才略即与贤臣图事内操兵柄易置仲之私人外交大国为援仲与突亦安敢归之易若此纵容之归亦安能为唯其不能君故仲蔑视之突则恃仲以无恐反俾忽疑惧而自奔也春秋凡未逾年之君出奔皆名之盖以其未能为君也】
　　柔防宋公陈侯蔡叔盟于折【之设反又市列反　杜氏注折地阙东海曰鲁地柔鲁大夫未赐族蔡叔蔡大夫叔名也　内大夫防诸侯出盟自此始柔以未命之大夫外盟诸侯其专若此故贬之礼乐自大夫出希不失矣东海曰诸侯母弟未命为大夫蔡叔许叔纪季是也】
　　公防宋公于夫【音扶】钟【杜氏注夫钟郕地】
　　冬十有二月公防宋公于阚【杜氏注阚鲁地在东平须昌县东南鲁大夫柔与宋陈蔡盟未久公又屡与宋防屡盟而背数防而离亦何益焉书以讥之也】
　　十有二年【辛巳】春正月
　　夏六月壬寅公防杞侯莒子于曲池【杞公谷并作纪曲池公羊作殴虵杜氏注曲池鲁地鲁国汶阳县北有曲水亭左氏传盟于曲池平杞莒也　隐四年莒伐杞取牟娄自是遂不平至曲池之防鲁为平之方释其憾】
　　秋七月丁亥公防宋公燕人盟于谷丘【杜氏注燕人南燕大夫髙邮孙氏日北燕伯欵出奔齐又称北燕则燕有二燕矣言北燕则亦有南燕也北燕限于山戎庄二十八年齐桓伐山戎之后始通于中国于此犹未通杜氏以燕为南燕是也】
　　八月壬辰陈侯跃卒【陈厉公也不书葬者陈乱而不来告诸侯莫往防葬】
　　公防宋公于虚【公羊作郯杜氏注虚宋地】
　　冬十有一月公防宋公于【杜氏注宋地　宋以立郑厉公故多责赂于郑郑人不堪故不平公欲平之逾年而六防防而盟者二宋贪郑赂而卒辞不与郑平凡此屡盟数防皆不足以讲信修睦徒尔纷乱卒致激怒用兵是可厌也故特屡书以讥之】
　　丙戌公防郑伯盟于武父【音甫　杜氏注武父郑地陈留济阳县东北有武父城鲁欲平宋郑屡与宋防宋辞平遂激公之怒防郑盟于武父以谋宋也至十二月乃伐宋焉　鲁桓宋庄郑厉皆簒国而立屡盟数防惟利是图以肆其志志不得则兴兵以交乱书之以纪其罪也】
　　丙戌衞侯晋卒【师氏曰前武父之防既日矣而继此书衞侯卒又日之一日而两书盖不如是不足以明卫侯之卒日也武父之防而卒日不相闗不可承上文故也】
　　冬十有二月及郑师伐宋丁未战于宋【及谓公也及郑师我先及之也不书公去爵以贬之也书郑师不言郑伯亦贬其不道而劳民也宋责赂于郑鲁为平之屡与之盟而复背故鲁郑声其罪以伐之故书伐战于宋者鲁郑与宋战于宋之城下也交兵而胜负未分故但书曰战】十有三年【壬午】春二月公防纪侯郑伯己巳及齐侯宋公衞侯燕人战齐师宋师卫师燕师败绩【防者纪为主主在纪侯故先书纪　纪弱而齐窥之久矣纪又鲁之亲宋去年为鲁伐齐知宋欲修怨故挟宋而又与卫燕同伐之期于必胜而取之纪依鲁欲图自存故求鲁援而郑又鲁之与国郑方怒宋责赂亦畏其修怨故三国合谋以御之春秋于战无不书地今不书地在纪近故也赵氏曰内兵以纪为主外兵以齐为主齐与三国之师伐纪欲灭之公与郑救之而胜也春秋首书公防公及罪之也四国之师众若可胜也而皆败绩见众之不可恃也凡诸侯在丧而有境外之事以丧行者称子以吉行者称爵卫宣未葬朔乃即戎己为失礼不称子以吉服从金革之事其为恶大矣圣笔直书而恶自见】
　　三月葬卫宣公【鲁方与卫战何为往防其葬刘氏曰葬自内録也君子怨不弃义怒不废礼恶不忘亲胡氏曰怨不弃义怒不废礼是知古人以葬为重也】
　　夏大水【桓方十三年而大水一再隂盛之灾也详见元年】
　　秋七月【凡十七说见隐六年】
　　冬十月【凡十二说见桓元年】
　　十有四年【癸未】春正月公防郑【厉】伯于曹【庄杜氏曰修十二年武父之好也以曹地曹与防左氏曰曹人致饩礼也　郑伯得公之助以伐宋又尝败宋师以快其愤今讲防而报公以徳故公往防之】
　　无冰【谷梁传无冰时燠也盖冬温无冰至正月无冰可藏也豳风二之日凿冰冲冲谓十二月取冰也三之日纳于淩隂谓正月藏冰于冰室也今冬温故至正月无冰可藏因书以纪异也周礼淩人掌冰正嵗十二月令斩冰与豳风同若以为周正则十二月乃夏之孟冬十月水始冻冰可藏乎今此春正月若周正则十一月时燠无冰尚有十二月隆寒则必有厚冰未可遽以无冰书之也以天时人事推之此盖夏正月也】夏五【杜氏曰不书月阙文泰山孙氏曰不书月后人传之脱漏耳】
　　郑伯使其弟语来盟【今春鲁郑已防于曹至此又使其弟语来盟以申固前约也左氏为子人即语也其后为子人氏谷梁曰不日前定之盟也胡氏曰诸侯之弟兄例以字通而书名者罪其有宠爱之私非友于之义也　来盟者彼来欲之也与外为志同义苏氏曰凡外大夫来盟于鲁内大夫涖盟于他国皆盟其君也】
　　秋八月壬申御廪灾【杜氏曰御廪藏公所亲耕以奉粢盛之仓也天火曰灾书之以记灾也】
　　乙亥尝【八月而尝秋祭也此岂非夏时乎尝常祭也何以书御廪灾方四日遇灾略不知惧而遽有事于祖考特书之以志其不敬也】
　　冬十有二月丁巳齐侯禄父卒【隐六年盟于艾僖公卒襄公立】
　　宋人以齐人蔡人卫人陈人伐郑【左氏传宋人以诸侯伐郑报宋之战也在十二年焚渠门郑城门入及大逵伐东郊郑郊取牛首郑邑以大宫郑祖庙之椽归为卢门宋城门之椽杜氏曰凡师能左右之曰以公羊传以者何行其意也以己从人曰行言四国行宋意也宋用四国之师而左右死生唯宋人之为听比于平日诸侯各率其师以伐人者又不同故书以以别之　征伐自天子出宋诸侯而可专用之乎擅以四国之师伐郑焚毁残破以逞其愤皆王法所当诛甚于搂诸侯以伐诸侯者故圣笔特书曰以而皆人之并着四国之罪也】
　　十有五年【甲申】春二月天王使家父来求车【车服乃上之所以赐下故诸侯不贡车服诸侯有常职贡故天子不求私财自周室衰微号令不行贡赋不入国家无以充费故求赙求金已为不可况求车乎上越礼以求之取轻天下春秋书之于以见天王失为君之体着诸侯不臣之罪交讥之也】
　　三月乙未天王崩　夏四月己巳葬齐僖公【天王桓王也王崩而庄王立至鲁庄一十八年崩经不书　于天王崩之后不见公奔赴亦未尝遣使供丧葬亦不防于齐僖卒而书卒书葬见其尽礼是知有诸侯不知有天子尤为可诛也】
　　五月郑伯突出奔蔡【左氏传祭仲专郑伯患之使其壻雍纠杀之将享诸郊雍姬知之遂告祭仲祭仲杀雍纠尸诸周氏之汪汪池也夏厉公出奔蔡　突既欲杀祭仲而不克故畏仲而出奔也书郑伯着其已簒立而郑之臣子尝君之也诸侯不生名郑伯奔而名之讥其以庶夺正不可以有国初比于权臣而簒位又复谋于小臣为反覆盗贼之计故名以絶之又以自奔为文罪之也】
　　郑世子忽复归于郑【程氏曰称世子本当立者不能保其位故不爵苏氏曰忽尝为君矣其出也称郑忽其复归也称世子何也于其出言不能君也于其复归言其所以得反国者唯世子也舎是无足以归矣　忽自十一年五月庄公卒而立至九月祭仲与突归忽疑而出奔衞五年于外今乃复归不从衞侯朔衎之例称爵乃称世子者忽之所以得归者以尝为世子也不称郑伯者以其不能君也　郑自庄公卒迄鲁庄十四年厉公复立国难方定四公子之乱相寻而作二十余年忽一出而一归突再出而再归子亹子仪皆以国人而见杀不终其位诗人闵郑之乱曰公子五争兵革不息谓厉公两立忽子亹子仪皆一立凡五也】
　　许叔入于许【许太岳之许叔许庄公之弟隐十一年鲁与齐郑伐许遂入许许庄公奔衞齐以许让鲁鲁辞以与郑郑不敢居以许东偏奉许叔使其大夫公孙获处西偏许无君者十五年许叔不敢入许以居正也郑庄卒突与忽争郑乱故许叔乗此隙始入于许昔为三国所伐未闻可灭之罪今其入也亦许人之所愿有意于旧君之弟也故书字以襃之着其当有国善其兴复也书入者难词也以其不能申大义请于天王告于大国以复先君之宗庙社稷乃窃入焉故不书归而书入志非其正也】
　　公防齐侯于艾【艾公羊作鄗谷梁作蒿　左氏传谋定许也　郑庄昔置许东偏许不敢擅居正郑庄卒国内乱齐鲁遂为之谋以定许叔之位许得以复存也】
　　邾人牟人葛人来朝【杜氏注牟国今泰山牟县葛国在梁国宁陵县东北　三国皆附庸小国不当旅见于簒逆故贬而人之夷狄之也非天子不旅见三国行之桓受之其罪惟均圣笔直书之而恶自见矣】
　　秋九月郑伯突入于栎【杜氏注栎郑别都也今河南阳翟音狄县　左氏传郑伯因栎人杀檀伯而遂居栎郑突使栎人杀其守栎之大夫檀伯即曼伯也十七年髙渠弥弑昭公而立公子亹十八年齐人杀子亹祭仲逆郑子昭公弟子仪也于陈而立之庄十四年傅瑕杀郑子及其二子而纳厉公厉公入昭十一年申无宇对楚子防曰郑庄公城栎而置子元焉使昭公不立由是观之则害于国末大必折尾大不掉君所知也　突乱郑忽出而复归正也故书之突出而继书入于栎其后不书复国以见栎耦国强大入之则郑无如之何矣又以见突之簒夺国非其国故略之春秋谨严忽亹仪之为君末矣故其事皆不足纪但书入栎以见乱之根自郑庄啓之于以为来世之鉴也】
　　冬十有一月公防宋公衞侯陈侯于袲伐郑【袲公羊作侈　杜氏注袲宋地在沛国相县西南　左氏传防于袲谋伐郑将纳厉公也弗克而还谷梁曰地而后伐疑辞也非其疑也地而后伐止此与岂元棐林　胡氏曰非其疑于为义果于为不义相与连兵动众以纳簒国之公子故详书其防地而言伐以讥之也　郑突善结诸侯故皆为伐郑忽而欲纳之也当时诸侯唯赂是好不顾是非夺正与邪故忽日以微以至于弑突日以强而遂得复立义安在也】
　　十有六年【乙酉】春正月公防宋【庄】公蔡【桓】侯卫【惠】侯于曹【左氏传防于曹谋伐郑也杜氏曰前年冬谋纳厉公不克故复更谋　此又挟蔡与谋其势益盛果于连兵为恶而不知惧蔑有王法矣】
　　夏四月公防宋公卫侯陈【庄】侯蔡侯伐郑【郑乱未己公防诸侯于曹谋郑也至夏而伐之　春防而蔡居衞上夏伐而蔡居最下杜氏以为蔡后至吕氏曰当时诸侯皆以强弱利害为先后不复用周班也】
　　秋七月公至自伐郑【凡至危之也此书至伐之始桓之出二十五而至其甚者二防戎此二也助簒伐正逾时而返书自伐至亦讥之也】
　　冬城向【此书冬继以十一月则知城向在十月此正夏时也十月农事毕可以兴役凡土功水昬正而栽音在今冬水星将正故城向也衞诗定之方中作于楚宫定北方之宿营室星也朱子曰此星昬正中夏正十月也左氏谓书时是也既云书时于此谓周正可乎若以为周正改月下既有十一月则此冬乃夏时之八月其时禾未获可兴土功用民力乎此夏时十月之明证也】
　　十有一月卫侯朔出奔齐【左氏传初衞宣公烝于夷姜宣公之庶母上滛曰烝生急子急诗作伋属诸右公子为之娶于齐而羙公取之生夀及朔属夀于左公子夷姜缢失宠自经死　宣姜与公子朔构急子公使诸齐使盗待诸莘将杀之夀子告之使行不可曰弃父之命恶用子矣有无父之国则可也及行饮以酒夀子载其旌以先盗杀之急子至曰我之求也彼何罪请杀我乎又杀之二公子故怨惠公十一月左公子泄右公子职立公子黔牟惠公奔齐杜氏曰朔谗构取国故不言二公子逐罪之也公羊传衞侯何以名絶曷为絶之得罪于天子也谷梁传天子召而不往也　朔时已立五年二公子见其得罪于王室将欲讨之故因而逐之以立黔牟又安知诸侯受赂以抗王命反欲纳之乎】
　　十有七年【丙戌】春正月丙辰公防齐侯纪侯盟于黄【杜氏注黄齐地左氏传平齐纪且谋衞故也　盟于黄齐志也公往防之齐初与郑如纪欲图之纪觉而有备遂止纪于是怀惧求援于鲁谋保其国后防鲁郑及齐战而败之齐襄憾之隂为诡计约鲁纪防为黄之盟以安纪之心而弛其备二年后遂迁纪之三邑又三年纪侯大去其国吁齐襄之用心亦险矣盟之所以图之也朔庶孽既立而出奔且得罪于周室鲁谋欲纳之连诸侯以抗王命何邪盖利其赂耳】
　　二月丙午公及邾仪父盟于趡【左氏作防公谷作及是也趡翠轨切又取水切杜氏注趡鲁地字之之义与隐元年盟蔑同及内为志邾附庸之君非敢盟君公欲与之盟耳当以及字为】
　　【定十五年邾朝桓则人之今此盟则字之朝可罪而盟可襃也】
　　五月丙午及齐师战于奚【杜氏注奚鲁地左氏传及齐师战于奚疆事也于是齐人侵鲁疆疆吏来告曰疆场之事慎守其一而备其不虞事至而战又何谒焉　今年春鲁方与齐盟于黄至夏乃及之战盟可恃乎圣笔列书其实事盟未几而战以见当时诸侯惟利是图信义絶灭矣】
　　六月丁丑蔡侯封人卒秋八月蔡季自陈归于蔡【蔡侯封人无子蔡季当立封人欲立弟献舞而疾害季季辟之陈封人卒季奔丧献舞立矣季不有其国故贤而字之刘氏敞曰蔡季何以称字贤也何贤尔其去也以道其反也以礼公子不去国何贤乎季之去权也若季者道足以与权而不乱力足以得国而不居逺而不擕迩而不偪者也其言自陈陈有力焉尔　归易辞也内则国人望之外则陈有力可助其归也无难让而不有其国可谓贤乎哉故字而嘉之也】
　　癸巳葬蔡桓侯【史记蔡之诸君皆諡为侯经则皆称公者以其私諡与僭同也唯蔡桓称侯盖其弟蔡季之贤而请諡于王也故特书之以明得礼人亦有多爱其君者莫能爱君以礼而蔡季行之此贤者所以异于人也】
　　及宋人衞人伐邾【左氏传宋志也杜氏注邾宋争疆鲁从宋志背趡之盟　今春正月鲁与齐盟夏五月与之战二月鲁与邾盟秋八月伐之何盟之易寒也案左氏推鲁从宋志此书及则亦鲁之志也】冬十月朔日有食之【左氏传不书日官失之也予谓书朔则日可知矣甲乙厯之所纪已定可推而得之也】
　　十有八年【丁亥】春王正月【范氏曰此年书王以王法终治桓之事　自桓元年书王或不书王咸有意义已见元年并本年下此十八年桓之终乃复书王胡氏谓是时诸侯簒弑者已列于防则不复致讨春秋于是年复书王者明弑君之贼虽身已没而王法不得赦也已列于防则不致讨可乎故曰春秋成而乱臣贼子惧】
　　公防齐侯于泺【卢笃切一音洛说文匹沃切】公与夫人姜氏遂如齐【杜氏注泺水在济南歴城县西北入济公本与夫人俱行至泺公与齐侯行防礼故先书防泺既防而相随至齐故曰遂左氏传公防齐侯于泺遂及文姜如齐齐侯通焉公谪之以告　初齐约公防于泺公与夫人同行申繻諌不听是防夫人必与二国君行防礼夫人固不必书也此行公遇弑原其祸之所始则不可不书夫人也】
　　夏四月丙子公薨于齐【左氏传夏四月丙子享公使公子彭生乘公公薨于车鲁人告于齐曰寡君畏君之威不敢宁居来修旧好礼成而不反无所归咎恶于诸侯请以彭生除之齐人杀彭生公羊传夫人谮公于齐侯齐侯怒与之饮酒于其出也使公子彭生送之于其乗焉搚榦而杀之何氏曰搚折声也扶上车以手搚折其榦而杀之杜氏曰彭生多力拉公榦而杀之杜氏曰不言戕讳之也　齐襄实弑公而书薨则以不地又死非以疾但书薨于齐见其弑于齐也明矣】
　　丁酉公之丧至自齐【杜氏曰告庙也丁酉五月一日有日而无月石氏曰公内不能正室外取祸于齐也　呜呼钟巫之惨桓忍为之虽幸免王法之诛终不能逃天道之报也】
　　秋七月
　　冬十有二月己丑葬我君桓公【九月乃葬何缓也既是鲁史所书鲁君之葬称我君而后举諡见臣子之敬辞也春秋之法君弑而贼不讨则不书葬而此书者以齐强鲁弱不可立得报故君子量力且假使书葬于可复雠而不复乃责之也】





</div>
    <div class="pagination">
<a href="读春秋编.html">上一页</a><a href="读春秋编.html">1</a><span class="current-page">2</span><a href="读春秋编_page3.html">3</a><a href="读春秋编_page4.html">4</a><a href="读春秋编_page5.html">5</a><a href="读春秋编_page6.html">6</a><a href="读春秋编_page7.html">7</a><span>...</span><a href="读春秋编_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
