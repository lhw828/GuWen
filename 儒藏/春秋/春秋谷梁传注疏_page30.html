<!DOCTYPE html>
<html>
<head>
    <meta charset="UTF-8">
    <title>春秋谷梁传注疏 - 第 30 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋谷梁传注疏 - 第 30 页/共 33 页</h1>
    <div class="content">




　　春秋谷梁注疏卷十八
　　春秋谷梁传注疏卷十八考证
　　宋衞陈郑灾传疏○二文释何【句】解【句臣浩】按此疏至十八十九二卷其句调发问用何字答语用解字文义艰澁逈与前后疏文不类疑非出于一手
　　又疏若曰不救周○监夲脱周字今添
　　宋华亥向宁华定出奔陈疏宋万以一卿而详之云云○监夲误刋于下文蔡侯庐卒之下今改正
　　蔡侯东出奔楚传东国也何为谓之东也云云○【臣召南】按左氏经传及公羊俱作蔡侯朱是也楚聼谗人之言胁蔡出朱而立东国此奔楚者朱也二十三年朝于楚而卒者东国也谷梁误以为一人因后书东国卒于楚疑此出奔即其徃楚之日春秋恶恶固有贬絶之文要未有即人之二名去其一字以为贬者郑寤生尝拒王师经未尝称郑伯寤卒也楚商臣尝弑君经不称楚世子商也
　　吴败顿胡沈蔡陈许之师于鸡甫传注贤胡沈之君死社稷○胡字监夲误作乎今改正
　　天王居于狄泉传疏虽复常○推寻文义当作虽未复常脱一未字耳
　　尹氏立王子朝传别嫌乎尹氏之朝也○【臣召南】按传甚支离以天下所必无之事而妄生嫌疑多见其惑也衞人立晋不嫌是衞国之庶人何独于此而辨之经既书立便是不宜立可知经既书尹氏立便不是天下所立可知不必去王子二字而后为贬絶也
　　公至自齐居于郓传道义不外公也○【臣召南】按昭既出奔季孙恣肆必无代公致庙之事经书至自齐至自防至自干侯皆特笔以存君臣之大义所谓春秋成而乱臣贼子惧也谷梁之説甚精
　　尹氏召伯毛伯以王子朝奔楚传疏至于尹氏视周室之微弱○监夲脱视字今増
　　又疏乃传解经○监夲误作经解传今改正
　　邾快来奔注邾鲁邻国而聚其逋逃为过之甚○【臣召南】按昭公在外邾快之来谁受之季氏也已逐去其君又受人之叛臣季氏之罪不容于死矣仅云受逋逃为过之甚犹非通论也
　　公在干侯传疏然则此文中国国中何为变中国者何○推寻文义当作然则此文中国犹国中何为变中国者
　　晋侯使荀栎唁公于干侯传疏不入鲁有三文○监夲鲁字下衍一界字今删【臣召南】按以理推之前此齐侯唁公于野井及髙张来唁公不过吊不入国都而已公犹在鲁地至荀栎唁公于干侯夲属晋地直是吊公不入鲁境也传虽同言不入鲁亦自有浅深存焉
　　城成周传疏于此乃言周衰云云○此疏宜在传末监夲误刻于惟祭与号句下今改正

　　春秋谷梁传注疏卷十八考证
<经部,春秋类,春秋谷梁传注疏>
　　钦定四库全书
　　春秋谷梁注疏卷十九【起定公元年尽十五年】
　　晋范甯集解　唐陆徳眀音义　杨士勋疏
　　定公疏【鲁世家定公名宋襄公之子昭公之弟以周敬王十一年即位諡法安民大虑曰定】
　　元年春王
　　传不言正月定无正也定之无正何也昭公之终非正终也注死在外故疏【注释曰非正终案桓公之薨于齐与干侯不异荘公不即位而书正月何解以十八年如齐至即薨薨而当嵗即入入而荘公继位行既殡逾年之礼但以先君杀而后立不忍行即位之礼今昭公前年薨今年丧入定公既殡不居正月之前欲行即位非逾年之始非始非正故未得即位不得比之荘公】定之始非正始也昭无正终故定无正始不言即位丧在外也
　　三月晋人执宋仲几于京师注晋执人于尊者之侧而不以归京师故但言其执不书所归徐邈曰案定元年不书正月言定无正也然则改元即位在于此年故不可以不书王书王必有月以承之故因其执月以表年首尔不以谨仲防也疏【注释曰薄氏駮云仲几之罪自委之王吏非晋人所执故云不正其执人于尊者之所也讥执不讥无所归晋执曹衞他防并可言归若晋人执仲几于京师复何得言归于京师若如此论何以通乎解范荅云晋城成周宋不即役晋为监功之主因而执之此自晋人之事安得委之王吏当以执人于尊者之所而不以归于王之有司非言其不可以执晋文公执曹衞之君各于其国而并不书国者以其归于京师故也今执仲几不书所归唯举其地者此晋自治之効若使归于京师与执诸侯同君臣无别也今直执在京师不可言归此义犹自未通有义而然上言城成周序仲几于防于归言于京师其言足误天王居于狄泉在畿内而别防若上言城成周下称晋人执宋仲防归于京师见见执之异防而归天子今晋人于尊者之侧而执人以归自治于国故春秋不与其専执地于京师下文言此大夫其曰人何防之也何以知大夫有义而然周之称名大夫相执无称名之例因此见义眀大夫相执不书书则防之见伯讨失所故云云非谓大夫相执得见于经经书晋人执衞侯归之于京师与伯执称人不异异则言侯故曰以晋侯而斥执曹伯恶晋侯也是君臣之别也】
　　传此其大夫其曰人何也防之也何为防之不正其执人于尊者之所也不与大夫之伯讨也
　　夏六月癸亥公之丧至自干侯
　　戊辰公即位
　　传殡然后即位也注周人殡于西阶之上疏【注释曰嫌何以言解丧自外至虽正棺于两楹之间嫌非周礼故言西阶郑注礼记以为殡亦两楹之间也】定无正见无以正也逾年不言即位是有故公也注谓昭公在外故音义【见贤遍反下注所见同】言即位是无故公也即位授受之道也注先君见授后君乃受故须棺在殡乃言即位先君无正终则后君无正始也先君有正终则后君有正始也戊辰公即位谨之也定之即位不可不察也公即位何以日也注据未有日者疏【释曰解定公即位特异常文者欲言继弑公好卒欲言好卒卒非正终不即入逾年乃至至正月当即位而皆失时时不得同于常礼礼宜异文文书之在夏是有故与无故两文并见即位虽同而时义有别理有所见见必有意故曰不可不察也】戊辰之日然后即位也癸亥公之丧至自干侯何为戊辰之日然后即位也注癸亥去戊辰六日怪不即位正君乎国然后即位也注诸侯五日而殡今以君始死之礼治之故须殡而后言即位沈子曰正棺乎两楹之间然后即位也注两楹之间南面之君聴治之防音义【治直吏反防昌虑反】内之大事日即位君之大事也其不日何也以年决者不以日决也此则其日何也着之也注欲有所见何着焉逾年即位厉也注厉危也公丧在外逾年六月乃得即位危故日之于厉之中又有义焉注先君未殡则后君不得即位未殡虽有天子之命犹不敢况临诸臣乎注以轻喻重也虽为天子所召不敢背殡而徃况君丧未殡而行即位之礼以临诸臣乎音义【背音佩】周人有丧鲁人有丧周人吊鲁人不吊周人曰固吾臣也使人可也鲁人曰吾君也亲之者也使大夫则不可也故周人吊鲁人不吊以其下成康为未久也注周道尚眀无愧于不往君至尊也去父之殡而往吊犹不敢况未殡而临诸臣乎疏【注释曰今定公之世天子之存唯祭与号安得云尚眀解此以重况轻陈上世之事非专今日下成康为未久定公未殡不得即位以临羣臣轻于王命王命犹不得背殡指谓王与鲁并有丧周人吊鲁鲁人不吊既殡君乃奔丧丧服天子之斩哭泣申父重之情先殡其父后奔天子之丧亦是不夺人之亲门外之治义断恩门内之治恩掩义至如伯禽越绋赴金革之重不拘此例】
　　秋七月癸巳葬我君昭公
　　九月大雩
　　传雩月雩之正也秋大雩非正也冬大雩非正也秋大雩雩之为非正何也注冬禾稼既成犹雩则非礼可知秋禾稼始苗嫌当须雨故问也毛泽未尽人力未竭未可以雩也注邵曰凡地之所生谓之毛公羊曰锡之不毛之地是也言秋百谷之润泽未尽也人力未尽谓耕耘之功未毕音义【耘本又作芸音云】疏【注释曰言非必百谷至而雩祀之设本为求雨求雨之意指为祈谷故周颂噫嘻之篇歌春夏而同名至于修雩祀不异故此言毛泽未穷人力未竭言人力之功施于种植种植之义在于禾黍未闻凡品总称曰毛将何所据解圣人之于四海不偏一物爱人之情特深懐抱百姓所恃莫急于食食虽民天天不降雨嘉品不育时泽之来普泛无私虽非百谷亦沾有洪之润公田已流遂及之惠弥逺故总凡品为毛眀天徳之道广列子言山川之毛指谓草木公羊所论非专禾麦寒凉之地本不种苗邹衍吹律乃始谷生物谓之黍若以此言之公羊所言不毛邹衍之前当郑伯与楚语时也又上云冬大雩非正也秋亦曰非正也非正是同而问不异及答之直释月雩为正则四月龙见常失正故也解成七年冬大雩传云冬无为雩也言用祷礼眀禾稼成不须雩失时不二故问同而答异注当须雨其解也圣人重祷请请必为民民之本务在于春夏春夏祈谷先严其牺牲具其器物谨修其礼冀精神有感故一时尽力专心求请求请不得失时时谓孟夏之节是月有雨先种得成茂实后种更生故重其二时时过以往至于八月九月脩雩之节不言四月非正也故曰是月不雩则无及矣谓八月求雨雩而得之则书雩明有所及故也是月雩不必有雨而曰无及者人情之意欲其有益故以两月请是年不艾则无食指谓九月之雩雩而得雨是年有食雩不得雨则书旱旱则一嵗无食故曰是年于仲秋言月季秋言年年月之情以表逺近深浅之辞也】雩月雩之正也月之为雩之正何也其时穷人力尽然后雩雩之正也何谓其时穷人力尽是月不雨则无及矣是年不艾则无食矣是谓其时穷人力尽也雩之必待其时穷人力尽何也雩者为旱求者也求者请也古之人重请何重乎请人之所以为人者让也请道去譲也则是舍其所以为人也是以重之焉请哉请乎应上公古之神人有应上公者通乎阴阳君亲帅诸大夫道之而以请焉注道之为君必为先也其祷辞曰方今大旱野无生稼寡人当死百姓何谤不敢烦民请命愿抚万民以身塞无状祷亦请也此即请辞也音义【艾鱼废反为旱于伪反去吕反舍音舍焉请于防反上时掌反道之音导】夫请者非可诒托而往也必亲之者也是以重之注诒托犹假寄音义【诒以之反】疏【释曰案月令大雩帝此经言大雩文与月令同同祀上帝帝天也而曰上公义更何取且雩与祷本自不同而引祷辞以证雩何解天子雩上帝诸侯雩上公鲁与天子同雩上帝上帝既雩雩及百辟卿士有益于民者即此所谓古之神人通乎隂阳使为民请雨故言请哉请乎应上公天尊不敢指斥故请其属神考异邮说僖公三时不雨祷于山川以六过自责又曰方今大旱野无生稼此注所云其祷辞或亦用之故引以眀之耳】
　　立炀宫注炀宫伯禽子庙毁已久音义【炀余亮反炀公之庙也炀公伯禽子】
　　传立者不宜立者也疏【释曰重发何解不日与武宫异故发范例云宫庙有三者三者文有详略详略见功有轻重丹楹功少故书时刻桷功重故録月范答薄氏云考宫书月比丹楹为重是其三文武宫书日范云始筑之事然炀案周书諡法肆行劳神曰宫不日比武功为轻轻重之序各以类举此谓范例之数以宫言之立庙之例以立言之在不宜之中一事而两属义有所附故例有四亦得数此同在不宜之中】
　　冬十月陨霜杀菽注建酉之月陨霜杀菽非常之灾传未可以杀而杀举重注举杀豆则杀草可知可杀而不杀举轻注不杀草则不杀菽亦显僖三十三年陨霜不杀草是也其曰菽举重也疏【释曰陨霜二文不同书故范特为一例嫌独杀菽不害余物故以轻重别之菽易长而难杀故以杀之为重重者杀则轻者死矣轻而不死重者不杀居然可知】
　　二年春王正月
　　夏五月壬辰雉门及两观灾注雉门公宫之南门两观阙也音义【观工唤反注及下文同】
　　其不曰雉门灾及两观何也注据先书雉门则应言雉门灾及两观郑嗣曰据灾实从雉门起应言雉门灾及两观灾自两观始也不以尊者亲灾也注始灾者两观也郑嗣曰今以灾在两观下使若两观始灾者不以雉门亲灾先言雉门尊尊也注欲言两观灾及雉门则卑不可以及尊灾不从雉门起故不得言雉门灾及两观两观始灾故灾在两观下也郑嗣曰欲以两观亲灾则轻宜言两观灾及雉门雉门尊两观卑卑不可以及尊故不得不先言雉门而后言两观欲令两观始灾故灾在两观下矣音义【令力呈反】疏【释曰解刘向云雉门天子之门而今过鲁制故致天灾也】
　　秋楚人伐呉
　　冬十月新作雉门及两观
　　言新有旧也作为也有加其度也此不正其以尊者亲之何也注不正谓更广大之不合法度也据当讳而以雉门亲新作之下虽不正也于美犹可也注改旧虽不合正脩饰美好之事差可以雉门亲之音义【差初卖反】疏【释曰重发传何解此灾而更脩嫌与作南门异故发传以同之灾恶故尊雉门推灾而逺之今新作美好之事雉门虽不正尊雉门可以亲之】
　　三年春王正月公如晋至河乃复疏【释曰书月何解昭公四如晋兼有疾为五皆不月公不入晋则无危十三年二十三年乃复皆不月是其例乃复文承月下不防可知昭公即位二年而脩朝礼无阙而为季氏所谮使不得入公无危惧之意犹数数脩朝于晋晋虽不受朝公无危惧之理定立今三年始朝于晋晋责其缓慢不受其朝公惧而反非必季氏所谮公有负于晋而心内畏惧故危録之】三月辛卯邾子穿卒音义【穿音川】
　　夏四月
　　秋葬邾荘公
　　冬仲孙何忌及邾子盟于拔注拔地名音义【拔皮八反】四年春王二月癸巳陈侯呉卒
　　三月公防刘子晋侯宋公蔡侯衞侯陈子郑伯许男曹伯莒子邾子顿子胡子滕子薛伯伯小邾子齐国夏于召陵侵楚音义【夏户雅反召诗照反】
　　夏四月庚辰蔡公孙姓帅师灭沈以沈子嘉归杀之音义【公孙姓音生又如字】
　　五月公及诸侯盟于臯鼬注召陵防刘子诸侯总言之也臯鼬地名音义【鼬叟又反】
　　传后而再防公志于后防也后志疑也注公畏强楚疑于侵之故后者更谋也不日者后楚伐蔡不能救故音义【复扶又反】疏【释曰案例地而伐疑辞今经言防于召陵侵楚则疑于前防不关于后而云志于后防也者后志疑何解楚当时为吴所困则弱矣诸侯侵之易可得志今一防之中十有九国众力之强足以服椘不敢深入浅侵郊竟则责诸侯之疑居然可晓公疑于楚彊谓无勇故防盟二文竝见鲁公外内之疑两显】
　　伯成卒于防
　　六月葬陈惠公
　　许迁于容城
　　秋七月公至自防
　　刘卷卒注刘采地音义【巻音权采七代反】
　　传此不卒而卒者贤之也寰内诸侯也非列土诸侯此何以卒也注天子畿内大夫有采地者谓之寰内诸侯非列土之诸侯虽贤犹不当卒音义【寰音环】天王崩为诸侯主也注昭二十二年景王崩尝以賔主之礼相接能为诸侯主所以为贤疏【释曰又云非列土诸侯此何以卒也天王崩为诸侯主也书卒不闻其贤而范例云寰内诸侯非列土诸侯非列土诸侯而书之者贤之也贤之一文而义当两用解上言不卒而得书卒之意释下言贤之犹不当卒卒之者以其为诸侯主眀贤之义故得书卒反覆二事皆是为贤故例复云贤之不用葬葬之者明亦为贤之而采地比之畿外诸侯故书葬】
　　葬悼公
　　楚人围蔡
　　晋士鞅衞孔圉帅师伐鲜虞
　　葬刘文公
　　冬十有一月庚午蔡侯以吴子及楚人战于伯举楚师败绩
　　传吴其称子何也以蔡侯之以之举其贵者也注贵谓子也蔡侯之以之则其举贵者何也吴信中国而攘夷狄吴进矣其信中国而攘夷狄奈何子胥父诛于楚也注子胥父伍奢也为楚平王所杀音义【信音申攘如羊反却也】挟弓持矢而干阖庐注见不以礼曰干欲因阖庐复父之雠音义【挟户牒反又子协反阖户腊反庐力居反见贤徧反】阖庐曰大之甚勇之甚注子胥匹夫乃欲复雠于国君其孝甚大其心甚勇疏【注释曰子胥之复雠违君臣之礼失事主之道以匹夫之弱敌千乗之强非心至孝莫能然也得事父之孝非敬长之道故曰其孝甚大若夫子胥以父被诛窜身外奔布衣之士而求干列国之君吐弓矢之志无疑难之心故曰其心甚勇】为是欲兴师而伐楚子胥諌曰臣闻之君不为匹夫兴师音义【为于伪反下为是同】疏【释曰然则成汤之诛葛伯为杀其饷者武王之杀殷纣称斮朝涉之胫何以万乗之主为匹夫复雠解汤征葛伯本为不祀之罪罪己灼然然汤聴其顺辞使其亳民为耕葛伯杀其饷者此由不祀而致祸其如殷纣之罪被所不尽斩以所不书故武王致天之罪称斮朝涉之胫剖贤人之心亦不为匹夫兴师吴子有因诸侯之怒直申子胥之情故言不为匹夫兴师得其实论也称子胥云亏君之义复父之雠文曲直子胥是非谷梁之意善恶若为解公羊左氏论难纷然贾逵服防共相教授戴宏何休亦有唇齿其扵此传开端似同公羊及其结絇不言子胥之善夫资父事君尊之非异重服之情理宜共均既以天性之重降于义合之轻故今忠臣出自孝子孝子不称忠臣今子胥称一体之重忽元首之分以父被诛而痛纒骨髓得耿介之孝失忠义之臣而忠孝不得竝存不善子胥者两端之间论忠臣伤孝子之恩论孝子则失忠臣之义春秋科量至理尊君卑臣子胥有罪眀矣君者臣之天天无二日土无二王子胥以借吴之兵戮楚王之尸可谓失矣虽得壮士之偏节失纯臣之具道举见其非不言其义盖吴子为蔡讨楚申中国之心屈夷狄之意其善可知】且事君犹事父也亏君之义复父之雠臣弗为也于是止蔡昭公朝于楚有美裘正是日囊瓦求之注正是日谓昭公始朝楚之日音义【朝于直遥反注同囊乃郎反】昭公不与为是拘昭公于南郢注南郢楚郡音义【郢以井反又以正反】数年然后得归归乃用事乎汉注用事者祷汉水神音义【数所主反】曰苟有诸侯有欲伐楚者寡人请为前列焉楚人闻之而怒为是兴师而伐蔡蔡请救于吴子胥曰蔡非有罪楚无道也君若有忧中国之心则若此时可矣为是兴师而伐楚何以不言救也注据实救蔡救大也注夷狄渐进未同于中国疏【释曰夷狄渐进未同于中国狄何以言救齐解救齐是善事今吴夷狄而忧中国故进称子然未同诸夏故不言救虽书救齐而未称人许夷狄不使顿备故也今吴既进称子复书曰救便与中国齐踪华夷等迹故不与救若书救当言吴子救蔡蔡侯以吴子及楚人战于伯举不直举救蔡而言吴入楚】
　　楚囊瓦出奔郑
　　庚辰吴入楚
　　日入易无楚也易无楚者壊宗庙徙陈器挞平王之墓注郑嗣曰陈器乐县也礼诸侯轩县言吴人壊楚宗庙徙其乐器鞭其君之尸楚无能抗御之者若曰无人也音义【易以豉反壊音怪挞上逹反县音抗苦浪反御鱼吕反】何以不言灭也注据宗庙既毁乐器已徙则是灭也欲存楚也其欲存楚奈何昭王之军败而逃父老送之曰寡人不肖亡先君之邑父老反矣何忧无君寡人且用此入海矣父老曰有君如此其贤也以众不如吴以必死不如楚注雍曰吴胜而骄楚败而奋音义【肖音笑奋方问反】相与撃之一夜而三败吴人复立注楚复立也音义【败必迈反复扶又反】何以谓之吴也注据战称子狄之也何谓狄之也君居其君之寝而妻其君之妻大夫居其大夫之寝而妻其大夫之妻葢有欲妻楚王之母者不正乘败人之绩而深为利居人之国故反其狄道也
　　五年春王三月辛亥朔日有食之
　　夏归粟于蔡注蔡侯比年在楚又为楚所伐饥故诸侯归之粟
　　传诸侯无粟诸侯相归粟正也孰归之诸侯也不言归之者专辞也注不言归之者主名若独是鲁也义迩也注言此是迩近之事故不足具列诸侯
　　于越入吴注旧说于越夷言也春秋即其所以自称者书之见其不能慕中国故以本俗名自通音义【见贤徧反】六月丙申季孙意如卒注例曰大夫不日卒恶也意如逐昭公而日卒者眀定之得立由乎意如春秋因定之不恶而书日以示讥亦由公子翚非桓之罪人故于桓不贬音义【恶乌路反翚许韦反】
　　秋七月壬子叔孙不敢卒
　　冬晋士鞅帅师围鲜虞
　　六年春王正月癸亥郑游速帅师灭许以许男斯归二月公侵郑公至自侵郑
　　夏季孙斯仲孙何忌如晋注仲孙忌而曰仲孙何忌甯所未详公羊曰讥二名
　　秋晋人执宋行人乐祁犂
　　冬城中城
　　传城中城者三家张也注大夫称家三家仲孙叔孙季孙也三家侈张故公惧而脩内城讥公不务徳政恃城以自固音义【张如字一音下亮反注同】疏【释曰释之异辞何也凡城之志皆讥于冬城诸及防解可城言间隙无事理实有讥今不释恐同彼言志城之中虽得间隙复有畏张侈之患还与皆讥之义同或是义与可城同也】或曰非外民也
　　季孙斯仲孙忌帅师围郓
　　七年春王正月
　　夏四月
　　秋齐侯郑伯盟于咸音义【咸音咸】
　　齐人执衞行人北宫结以侵衞
　　传以重辞也衞人重北宫结注齐以衞重结故执以侵之若楚执宋公以伐宋凡言以皆非所宜以疏【释曰前注云以有二义今注即云凡言以皆非所宜以是一义而曰二何解楚执宋公两君相执以言重辞别于凡以今此君而执臣眀以国重不言与二君共例故发例同之二义已见故注更言凡以而起义解以者不以者不止释此文】
　　齐侯衞侯盟于沙注沙地
　　大雩
　　齐国夏帅师伐我西鄙
　　九月大雩
　　冬十月
　　八年春王正月公侵齐公至自侵齐
　　二月公侵齐注未得志故三月公至自侵齐
　　传公如往时致月危致也徃月致时危往也往月致月恶之也音义【恶乌路反】疏【释曰复发何解荘二十三年起例公行有危而书月今公伐齐有危危而书月一时之间再兴兵革危惧之理义例所详故重说以眀之】
　　曹伯露卒
　　夏齐国夏帅师伐我西鄙
　　公防晋师于瓦注瓦衞地也公至自瓦
　　秋七月戊辰陈侯柳卒音义【柳良久反】
　　晋士鞅帅师侵郑遂侵衞
</div>
    <div class="pagination">
<a href="春秋谷梁传注疏_page29.html">上一页</a><span>...</span><a href="春秋谷梁传注疏_page25.html">25</a><a href="春秋谷梁传注疏_page26.html">26</a><a href="春秋谷梁传注疏_page27.html">27</a><a href="春秋谷梁传注疏_page28.html">28</a><a href="春秋谷梁传注疏_page29.html">29</a><span class="current-page">30</span><a href="春秋谷梁传注疏_page31.html">31</a><a href="春秋谷梁传注疏_page32.html">32</a><a href="春秋谷梁传注疏_page33.html">33</a><a href="春秋谷梁传注疏_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
