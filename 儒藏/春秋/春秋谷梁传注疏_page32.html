<!DOCTYPE html>
<html>
<head>
    <meta charset="UTF-8">
    <title>春秋谷梁传注疏 - 第 32 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋谷梁传注疏 - 第 32 页/共 33 页</h1>
    <div class="content">　　九月大雩传未可以雩也疏邹衍吹律乃始谷生物谓之黍○【臣浩】按黍为五谷之首极寒之地犹能成熟自有天地即有其种诗言后稷之穑有稷有黍孟子言貊五谷不生惟黍生之岂至邹衍吹律而后有此谷乎寒谷复暖此就一地偶然之异不可以解经也
　　新作雉门及两观传虽不正也于美犹可也○刘敞曰传非也此自记事之体耳雉门先灾两观后灾不得不曰雉门及两观灾若不言及则似雉门之两观灾雉门乃无恙也既灾之后鲁人修旧理当先门门所出入者观则门饰也亦各顺其序而书之非圣人横出此意见也
　　公及诸侯盟于臯鼬传后而再防公志于后防也后志疑也○【臣召南】按上文书公防于召陵矣此盟复称公以防盟异处不同于首止葵邱也谓公志于后防其实不然若论畏楚则晋先不竞不但弱国若言鲁意定公方受国于季氏如晋又至河而复此防得与诸侯同盟乃其心所急欲遂者何故反迟疑乎
　　刘卷卒传贤之也○【臣召南】按寰内诸侯春秋例不书卒其尝同防盟来赴者则书之不关于贤不贤也
　　蔡侯以吴子及楚人战于伯举椘师败绩君不为匹夫兴师疏其如殷纣之罪被所不尽云云○【臣召南】按此数句不成文义必有讹脱但各本皆然无可考正疏意当云至于殷纣之罪毒痡四海所诛斩不能尽书耳
　　又疏论忠臣伤孝子之恩○监本脱论字今増
　　三月公至自侵齐往月致月恶之也○刘敞曰非也公如往时致月此则文公十三年冬公如晋十四年正月公至自晋是也是时公未至晋而衞侯防公于沓至晋而得其君盟盟而反郑伯又防公于棐一出而三国附最荣矣何以危致之也往月致时此则宣公十七年六月同盟于断道秋公至自防是也是时诸侯协心无有他变何以危往也往月致月此则僖公四年正月侵蔡蔡溃遂伐楚八月公至自伐楚是也是时齐桓主诸侯谷梁曰以伐楚致大伐楚最盛矣何以恶之也且谷梁欲言其危当得其危之状欲言其恶当指其恶之形今谓之危无状也谓之恶无形也设虚文而无实騐不可致诘非所以解经也故略举三事以彰其不然
　　宋公之弟辰及仲佗石彄公子地自陈入于萧以叛传未失其弟也○【臣浩】按此亦一偏之辞称弟则宋公之恶固显而辰之罪亦见据左则辰乃宋公母弟也【臣召南】按辰之奔陈犹可曰为仲佗石彄所胁廹也此年入萧以叛经书及仲佗石彄公子地岂非罪之魁乎据地叛君而犹曰未失其为弟此何说也
　　十有三年春齐侯次于垂葭○左氏经作齐侯衞侯次于垂葭【臣召南】按上年十二月公围成传曰何以致危之也何危尔边乎齐也传意必以公用大众攻围边邑故此年春齐侯即次于垂葭矣谷梁经脱卫侯故如是解
　　弋氏卒○弋字监本误作戈今改正








　　春秋谷梁传注疏卷十九考证
　　钦定四库全书
　　春秋谷梁注疏卷二十【起哀公元年尽十四年】
　　晋范集解　唐陆德明音义　杨士勋疏
　　哀公疏【鲁世家哀公名蒋定公之子敬王三十六年卽位十四年西狩获麟春秋终矣二十七年薨諡曰哀周书諡法恭仁短折曰哀】
　　元年春王正月公卽位
　　楚子陈侯随侯许男围蔡注随久不见者衰微也称侯者本爵俱侯土地见侵削故微尔定六年郑灭许今复见者自复也音义【不见贤遍反下复见同复扶又反】疏【注释曰僖二十年冬楚人伐随以来更不见经将是衰微不能自通于盟会故也本爵俱侯者随本侯爵自僖二十年见经至今俱侯明更不爲贬黜但土地见侵削故微尔昭八年楚师灭陈十一年楚师防蔡十三年诸侯会于平丘而复陈蔡故经书蔡侯庐归于蔡陈侯呉归于陈是有文见复也其许男则定六年郑游速帅师成许以许男斯归其间更无归文今许男复见经者明是许男自复】
　　鼷防食郊牛角改卜牛夏四月辛巳郊
　　此该之变而道之也注该备也春秋书郊终于此故于此备説郊之变变谓郊非其时或牲被灾害疏【释曰郊自正月至于三月郊之时也三卜礼之正凡书郊皆讥范例云书郊有九僖三十一年夏四月四卜郊不从乃免牲犹三望一也宣三年郊牛之口伤改卜牛牛死乃不郊犹三望二也成七年鼷防食郊牛角三也襄七年夏四月三卜郊不从乃免牲四也襄十二年夏四月四卜郊不从乃不郊者五也定公哀公竝有牲变不言所食处不敬莫大二罪不异幷爲一物六也定十五年五月郊七也成十七年九月用郊八也及此年四月辛巳郊九也下传云子之所言至道之何也然则据此而言牛有伤损之异卜有远近之别亦在其明】于变之中又有言焉注于灾变之中又有可善而言者鼷防食郊牛角改卜牛志不敬也郊牛日展觓角而知伤展道尽矣注展道虽尽所以备灾之道不尽讥哀公不敬故致大变音义【觓音纠又音求】疏【注释曰郊牛日日展视其觓角而知其伤是展尽道矣即于灾变之中有可善而言者但备灾之道不尽致此天灾而鼷防食角故书以讥之也】郊自正月至于三月郊之时也夏四月郊不时也五月郊不时也夏之始可以承春以秋之末承春之始盖不可矣注凯曰不时之中有差剧也夏始承春方秋之末犹爲可也音义【有差初卖反】疏【注释曰自正月二月三月此三春之月是郊天之正时也若夏四月五月以后皆非郊月如其有郊竝书以示讥然则郊是春事也如郊在四月五月之中则是以夏始承春其遇差少若郊在九月之中则是以秋末承春其过极多则自五月至八月其间有郊亦以承春逺近爲过之深浅也】九月用郊用者不宜用者也注在成十七年郊三卜礼也注以十二月下辛卜正月上辛如不从则以正月下辛卜二月上辛如不从则以二月下辛卜三月上辛所谓三卜也郑嗣曰谓下一辛而三也求吉之道三故曰礼也疏【注释曰如嗣之意以十二月下辛卜正月上辛日爲郊之时则于此一辛之上卜不吉以至二卜不吉以至三卜求吉之道三故曰礼也】四卜非礼也注僖三十一年襄十一年皆四卜五卜强也注成十年五卜疏【释曰僖三十一年以十二月下辛卜正月上辛不从则以正月下辛卜二月上辛不从则以二月下辛卜三月上辛所谓三卜礼也今以三月以前不古更以三月下辛卜四月上辛则谓四卜郊非礼也成十年以四月以前曰卜不吉又于四月下辛卜五月上辛则五卜强也非礼可知郑嗣之意亦以一辛之中卜至于四五月也一辛之上三卜礼也四卜五卜非礼也然则四卜云非礼五卜变文云强者四卜虽失犹去礼近容有过失故以非礼言之若至五卜则是知其不可而强爲之去礼已远故以强释之】卜免牲者吉则免之不吉则否牛伤不言伤之者伤自牛作也故其辞缓注宣三年郊牛之口伤以牛自伤故加之言缓辞音义【否方九反】全曰牲伤曰牛未牲曰牛其牛一也其所以爲牛者异注已卜日成牲而伤之曰牛未卜日未成牲之牛二者不同有变而不郊故免卜牛也已牛矣其尚卜免之何也注灾伤不复以郊恠复卜免之音义【复扶又反下同】礼与其亡也宁有注于礼有卜之与无卜宁尝有卜尝置之上帝矣故卜而后免之不敢专也注尝置之涤宫名之爲上帝牲矣故不敢擅施也音义【涤徒歴反擅市战反施式氏反又如字】卜之不吉则如之何不免安置之系而待六月上甲始庀牲然后左右之注庀具也待具后牲然后左右前牛皆我用之不复须卜已有新牲故也周礼曰司门掌授管键以啓闭国门祭祀之牛牲系焉然则未左右时监门者养之音义【庀匹尔反键其展反又其偃反监古衔反】子之所言者牲之变也而曰我一该郊之变而道之何也我以六月上甲始庀牲十月上甲始系牲十一月十二月牲虽有变不道也注牲有变则改卜牛以不妨郊事故不言其变疏【释曰上言子者弟子问谷梁子之辞而曰我者是弟子述谷梁子自我之意我以六月者是谷梁子答前弟子之辞我以六月上甲始庀牲庀具犹简择未系之待十月然后始系养若六月简讫以后有变则七月八月九月上甲皆可简择故传云六月上甲始庀牲明自六月爲始七月八月九月皆可简牲自十月系之有变则改卜卜取吉者十一月十二月亦然是系之三月也故传云十月上甲始系牲十一月十二月牲虽有变不道也是也待正月然后言牲之变周正是郊时之正如其牛有变然后言之二月三月亦然重妨郊故也】待正月然后言牲之变此乃所以该郊注至郊时然后言其变重其妨郊也十二月不道自前可知也至正月然后道则二月三月亦可知也此所以该郊言其变道尽疏【释曰自六月上甲始庀牲十月始系牲自十二月以前牲虽有变不道自正月然后云牲之变乃不郊卜免牲吉与不吉如此之类皆是该备郊事言牲变之道尽悉也】郊享道也贵其时大其礼其养牲虽小不备可也注享者饮食之道牲有变则改卜牛郊日已逼庀系之礼虽小不备合时得礼用之可也音义【享许大反】子不志三月卜郊何也注三月谓十二月正月二月也疏【注释曰既言十二月下辛卜正月上辛正月下辛卜二月上辛二月下辛卜三月上辛怪经不书此十二月正月二月之卜郊故问之也】郊自正月至于三月郊之时也注有变乃志常事不书我以十二月下辛卜正月上辛如不从则以正月下辛卜二月上辛如不从则以二月下辛卜三月上辛如不从则不郊矣注意欲郊而卜不吉故曰不从郊必用上辛者取其新洁莫先也
　　秋齐侯衞侯伐晋
　　冬仲孙何忌帅师伐邾
　　二年春王二月季孙斯叔孙州仇仲孙何忌帅师伐邾取漷东田及沂西田
　　取漷东田漷东未尽也及沂西田沂西未尽也注漷沂皆水名邵曰以其言东西则知其未尽也音义【漷火虢反又音郭沂鱼依反】
　　癸巳叔孙州仇仲孙何忌及邾子盟于句绎注句绎邾地音义【句古侯反绎音亦】
　　三人伐而二人盟何也各盟其得也注季孙不得田故不与盟音义【与音预】
　　夏四月丙子衞侯元卒
　　滕子来朝音义【朝直遥反】
　　晋赵鞅帅师纳衞世子蒯聩于戚注郑君曰蒯聩欲杀母灵公废之是也若君薨有反国之道当称子某如齐子纠也今称世子如君存是春秋不与蒯聩得反立明矣江熙曰郑世子忽反正有明文子纠但于公子爲贵非世子也疏【注释曰案定公十四年左传云卫侯爲夫人南子召宋朝会于洮大子蒯聩献盂于齐过宋野野人歌之曰旣定尔娄猪盍归吾艾豭大子羞之谓戏阳速曰从我而朝少君我顾乃杀之速曰诺乃朝夫人夫人见大子三顾速不进夫人见其色啼而走曰蒯聩将杀余公执其手以登台大子奔宋是也云当称子某者公羊云君在称世子君薨称子某既葬称子逾年称君范取公羊爲説也云如齐子纠也者庄九年九月齐人取子纠杀之是也云郑世子忽反正有明文者桓十五年郑世子忽归于郑传曰反正也然则郑世子忽反正春秋不非称世子则蒯聩称世子亦是反正不非之之限是其子纠称子某但于公子之中爲贵谓是右媵之子非世子与郑忽蒯聩不同如熙之意则蒯聩合立而辄拒父非是也】
　　传纳者内弗受也帅师而后纳者有伐也何用弗受也以辄不受也以辄不受父之命受之王父也信父而辞王父则是不尊王父也其弗受以尊王父也注不逹此义江熙曰齐景公废世子世子还国书簒若灵公废蒯聩立辄则蒯聩不得复称曩日世子也称蒯聩爲世子则灵公不命辄审矣此矛楯之喻也然则从王父之言传似失矣经云纳衞世子郑世子忽复归于郑称世子明正也明正则拒之者非邪音义【信音申簒初患反复扶又反曩乃党反矛五侯反本又作□楯常允反又音允拒音巨邪似嗟反】疏【释曰輙先受王父之命而有国今若以国与父则是申父也若申父而辞王父则是不尊父也何者使父有违命之愆故其不受使父无违命之失则尊父也注释曰下六年齐阳生入于齐齐陈乞弑其君荼传曰阳生正荼不正不正则其曰君何也荼虽不正已受命矣此与庄九年齐小白入于齐同文则称名书入者皆一辞也然则蒯聩若已被废则当与阳生同文称衞蒯聩入戚不得自称曩日世子荘子云楚人有卖矛及楯者见人来买矛卽谓之曰此矛无何不彻见人来买楯则又谓之曰此楯无何能彻者买人曰还将尔矛刺尔楯苦何然则矛楯各自言之则皆善矣若相对言之则必有不善者矣喻今传文辄若申父而辞王父是不受父则蒯聩违父爲不善若以郑忽称世子以明反正则辄之拒父爲丑行亦是非不可竝故云矛楯之喻也】
　　秋八月甲戌晋赵鞅帅师及郑罕达帅师战于铁注铁衞地音义【铁他结反】郑师败绩
　　冬十月葬衞灵公注七月葬蒯聩之乱故也疏【注释曰隐五年夏四月葬衞桓公传曰月葬故也月葬忧危最甚不得备礼葬也此月葬故知有故也彼注云有祝吁之难故此则蒯聩之乱故也】
　　十有一月蔡迁于州来蔡杀其大夫公子驷
　　三年春齐国夏衞石曼姑帅师围戚音义【曼音万】
　　此衞事也其先国夏何也子不围父也不系戚于衞者子不有父也注江熙曰国夏首兵则应言衞戚今不言者辟子有父也子有父者戚系衞则爲大夫属于衞子围父者谓人伦之道絶故以齐首之音义【辟音避】疏【注释曰诸侯有国大夫有邑大夫之邑国君之有苦言围衞戚是戚系衞便是子而围父也故以国夏爲首也】
　　夏四月甲午地震
　　五月辛卯桓宫僖宫灾
　　言及则祖有尊卑注解经不言及僖由我言之则一也注远祖恩无差降如一故不言及疏【注释曰几言及者皆以尊及卑等者不言及若自祖言之则有昭穆昭尊可以及穆若自我言之则远祖亲尽尊卑如一故不言及案左氏孔子在陈闻火曰其桓僖乎言庙应毁而不毁故天灾也】
　　季孙斯叔孙州仇帅师城啓阳注称帅师有难音义【难乃旦反】
　　宋乐髠帅师伐曹音义【髠苦门反】
　　秋七月丙子季孙斯卒
　　蔡人放其大夫公孙猎于呉注宣元年晋放其大夫胥甲父于衞传曰称国以放放无罪也然则称人以放放有罪也
　　冬十月癸卯秦伯卒
　　叔孙州仇仲孙何忌帅师围邾
　　四年春王二月庚戌盗弑蔡侯申
　　传称盗以弑君不以上下道道也注以上下道道者若衞祝吁弑其君完之类是直称盗不在人伦之序疏【注释曰祝吁弑其君完隐四年经文祝吁称国称名及言弑其君者是下道言弑其君谓此死者是其臣之君而臣弑之故以君臣上下道道之今不称名氏直称盗盗是微贱称贱不称弑其君则此死者非是盗者之君则盗疏外无君是不在人伦上下之序】内其君而外弑者不以弑道道也注襄七年郑伯将会中国其臣欲从楚不胜其臣弑而死不使夷狄之民加乎中国之君故曰郑伯髠原如会未见诸侯丙戌卒于操是不以弑道道也疏【释曰犹尊内其君而疏外弑者故不与疏外者得弑君之道道之故抑之爲盗若郑伯髠原实被臣弑其书自卒抑臣爲夷狄之民亦是也】春秋有三盗微杀大夫谓之盗注十三年冬盗杀陈夏区夫是音义【夏户雅反区乌侯反】非所取而取之谓之盗注定八年阳货取宝玉大弓是辟中国之正道以袭利谓之盗注卽杀蔡侯申者是非微者也音义【辟音避】疏【释曰辟中国之正道而行同夷狄不以礼义爲主而徼幸以求名利苦齐豹之类故抑而书盗者也袭掩也谓求利之心不以礼义爲意也】
　　蔡公孙辰出奔呉
　　葬秦惠公
　　宋人执小邾子
　　夏蔡杀其大夫公孙姓公孙霍
　　晋人执戎蛮子赤归于楚
　　城西郛注郛郭也音义【郛音孚】
　　六月辛丑亳社灾注殷都于亳武王克纣而班列其社于诸侯以爲亡国之戒刘向曰灾亳社戒人君纵恣不能警戒之象疏【注释曰书序云汤始居亳从先王居孔注云契父帝喾都亳汤自商丘迁焉故曰从先王居又盘庚五迁将治亳殷是都亳之事】
　　亳社者亳之社也亳亡国也注亳卽殷也殷都于亳故因谓之亳社亡国之社以爲庙屏戒也注立亳之社于庙之外以爲屏蔽取其不得通天人君瞻之而致戒心疏【注释曰周礼建国之神位左宗庙右社稷彼谓天子诸侯之正社通霜露者周礼又云决隂事于亳社明不与正同处明一在西一在东故左氏曰间于而社爲公室辅是也】其屋亡国之社不得达上也注必爲之作屋不使上通天也缘有屋故言灾
　　秋八月甲寅滕子结卒
　　冬十有二月葬蔡昭公注不书弑君之贼而昭公书葬旣谓之盗若杀微贱小人不足録之疏【释曰诸侯时葬正也今书月者以明危亦见不葬而书葬者春秋贼不讨则不书葬若不书葬则见贼不讨今书葬者使若弑者实是盗微贱小人虽讨讫不足録】
　　葬滕顷公音义【顷音倾】
　　五年春城毗
　　夏齐侯伐宋
　　晋赵鞅帅师伐衞
　　秋九月癸酉齐侯杵臼卒音义【杵昌吕反】
　　冬叔还如齐
　　闰月葬齐景公
　　不正其闰也注闰月附月之余日丧事不数音义【数所主反】疏【注释曰案经书闰月葬者年若数闰则十三月故书闰月葬以见丧事亦不数之例】
　　六年春城邾瑕
　　晋赵鞅帅师伐鲜虞
　　呉伐陈
　　夏齐国夏及高张来奔
　　叔还会呉于柤音义【柤荘加反】
　　秋七月庚寅楚子轸卒音义【轸之忍反】
　　齐阳生入于齐齐陈乞弑其君荼注不日荼不正也音义【荼音舒又音徒一音丈加反】疏【注释曰隐三年八月庚辰宋公和卒传云诸侯日卒正也荼不日是不正也】
　　阳生入而弑其君以陈乞主之何也不以阳生君荼也其不以阳生君荼何也阳生正荼不正不正则其曰君何也荼虽不正已受命矣注已受命于景公而立故可言君入者内弗受也荼不正何用弗受以其受命可以言弗受也注先君已命立之于义可以拒之阳生其以国氏何也取国于荼也注何休曰卽不使阳生以荼爲君不当去公子见当国也又谷梁以爲国氏者取国于荼齐小白又不取国于子纠无乃近自相反乎郑君释之曰阳生簒国故不言公子不使君荼谓书陈乞弑君尔荼与小白其事相似荼弑乃后立小白立乃后弑虽然俱簒国而受国焉尔传曰齐小白入于齐恶之也阳生其以国氏何取国于荼也义适互相足又何自反乎子纠宜立而小白簒之非受国于子纠则将谁乎音义【去起吕反见贤遍反纠居黝反恶乌路反】疏【注释曰案上六年经书齐阳生入于齐齐陈乞弑其君荼传云阳生入而弑其君以陈乞主之何也不以阳生君荼也是荼弑之后阳生乃立案庄九年夏齐小白入于齐九月齐人取子纠杀之是小白立乃后杀也义适互相足者庄九年传云小白入于齐恶之则阳生入于齐亦恶之此年传云阳生其以国氏取国于荼也则小白以其国氏亦取国于子纠也以义推之适互相足故郑云子纠宜立而小白簒之非受国于子纠则将谁乎是也】
　　冬仲孙何忌帅师伐邾
　　宋向巢帅师伐曹
　　七年春宋皇瑗帅师侵郑音义【瑗于杳反】
　　晋魏曼多帅师侵衞音义【曼音万】
　　夏公会呉于缯音义【缯在陵反】
　　秋公伐邾八月己酉入邾以邾子益来
　　以者不以者也注夫诸侯有罪伯者虽执犹以归于京师鲁非霸主而擅相执録故日入以表恶之音义【擅市战反恶乌路反传及注同】疏【注释曰僖二十八年晋人执衞侯归之于京师传云归之于京师缓辞也断在京师也是衞侯有罪晋文伯者执之犹以归于京师之事案范例云僖二十八年三月丙午晋侯入曹执曹伯畀宋人传曰入者内弗受也日入恶入者也次恶则月据此日入与彼例同故知日入以表恶之】益之名恶也注恶其不能死社稷春秋有临天下之言焉注徐干曰临者抚有之也王者无外以天下爲家尽其有也疏【释曰此下三者皆以内外辞别之王者则以海内之辞言之卽僖二十八年天王狩于河阳传曰全天王之行也是也王者微弱则以外辞言之卽僖二十四年天王出居于郑传曰失天下也是也】有临一国之言焉注诸侯之临国亦得有之如王于天下疏【释曰此亦据内外言之若宣九年辛酉晋侯卒于扈传曰其地于外也其日未逾竟也旣以内外显地及日是以一国言之】有临一家之言焉注大夫临家犹诸侯临国疏【释曰家谓采地若文元年毛伯来锡公命定四年刘卷卒其毛刘皆采邑名大夫氏采爲家大夫称家是以一家言之也】其言来者有外鲁之辞焉注非己内有从外来者曰来今鲁侯身自以归而曰来是外之也疏【释曰凡言来者非己内有从外始来卽邾庶其以漆闾丘来奔是也今书鲁侯以邾子益来而文与庶其正同文切直者有外鲁侯之辞焉尔】
　　宋人围曹
　　冬郑驷帅师救曹
　　八年春王正月宋公入曹以曹伯阳归
　　呉伐我
　　夏齐人取讙及阐注宣元年传曰内不言取言取授之也以是爲赂齐此言取盖言赂也鲁前年伐邾以邾子益来益齐之甥也畏齐故赂之音义【阐尺善反】
　　恶内也音义【恶乌路反】
　　归邾子益于邾注畏齐故也
　　益之名失国也注于王法当絶故疏【释曰经书归邾子益于邾则益得国而云失国者邾益不能死难而从执辱于王法而言理当絶位鲁归之不得无罪故书益之名以明失国之故也】
　　秋七月
　　冬十有二月癸亥伯过卒音义【过音戈】
　　齐人归讙及阐注凯曰归邾子故亦还其赂
　　九年春王二月葬僖公
　　宋皇瑗帅师取郑师于雍丘注雍丘地也音义【雍于用反】取易辞也以师而易取郑病矣注以师之重而宋以易得之辞言之则郑师将劣矣疏【释曰凡书取皆易辞今以郑师之重而令宋以易得之辞言之郑之将帅微弱矣亡军之咎本由君不任其才故爲郑国病患】
　　夏楚人伐陈
</div>
    <div class="pagination">
<a href="春秋谷梁传注疏_page31.html">上一页</a><span>...</span><a href="春秋谷梁传注疏_page27.html">27</a><a href="春秋谷梁传注疏_page28.html">28</a><a href="春秋谷梁传注疏_page29.html">29</a><a href="春秋谷梁传注疏_page30.html">30</a><a href="春秋谷梁传注疏_page31.html">31</a><span class="current-page">32</span><a href="春秋谷梁传注疏_page33.html">33</a><a href="春秋谷梁传注疏_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
