<!DOCTYPE html>
<html>
<head>
    <meta charset="UTF-8">
    <title>春秋毛氏传 - 第 24 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋毛氏传 - 第 24 页/共 39 页</h1>
    <div class="content">　　赴晋召过周因朝王焉其不书朝者文例也
　　夏五月公自京师遂防晋侯齐侯宋公卫侯郑伯曹伯邾人滕人伐秦
　　公及诸侯朝王毕遂从刘康公成肃公【皆王卿士】防晋侯伐秦于是栾书荀庚士燮却锜韩厥荀防赵旃却至却毅栾鍼俱在军夏五月与秦师战于麻隧【地阙】秦师败绩获秦成差及不更女父其不书王人者为王讳也不书秦败者故阙之也皆文例也不然未有公在军而不知有王人兼不知秦败者此不须告也按杜氏云经文阙漏传文独存夫经据简书传据防书防书既存简何得阙孔氏又谓经之阙漏以防书所无也今传反有者必当时简书尚有此文故采而入传则是其简其防在夫子作时必有一存而一阙者而夫子即因其已阙而故阙之盖甚不取乎逼王人胁列侯越疆夸界动中国之众以报私憾而徒愽此区区之一胜也
　　不更女父是为秦不更之官而名女父者汉书称商君为法于秦战斩一首赐爵一级其爵级凡二十中有不更左庶长右庶长诸名此传有不更而襄十一年传又有庶长鲍庶长武则必春秋时秦先有此官而后渐増之以至二十非尽商君新立名也唐啖助赵匡据此疑左氏秦人在战国之后故有此官而陋儒遂谓其传为汉人所造夫左氏即秦人后于商君然岂不知爵级二十为商君所定而反以其名强入之鲁成襄秦桓景之间以自取败漏是□儿也且诸官实不自商君始也史记秦懐公四年庶长鼂与大臣围懐公懐公自杀又出子二年庶长改迎灵公之子献公于河西此皆在春秋之末秦孝公用商君前者即商君初説孝公孝公拜为左庶长是商君未立法前且身为其官矣即商君诛后毁其所立法而庶长疾战修鱼庶长章击楚诸名仍存未尝以毁法而去之也啖赵本无学而陋者又从而和之夫爵级中有大夫名矣将毋大夫亦秦末官乎
　　曹伯庐卒于师【庐左作卢】
　　时成肃公与曹宣公俱卒于师成肃公不书讳王辱也
　　秋七月公至自伐秦
　　冬塟曹宣公
　　当曹伯死晋师时公子负刍与欣时皆庶子也负刍为居守使欣时迎曹伯丧及还而负刍已弑太子而自立子臧【即欣时】将出亡国人从之至是既塟负刍虑国人有变告罪请子臧反子臧不得已乃反国而辞采邑焉
　　十有四年
　　春王正月莒子朱卒
　　夏卫孙林父自晋归于卫
　　前七年卫定公恶孙林父而林父奔晋今卫侯如晋晋侯强使见林父而卫侯难之及卫侯还则晋使却犨纳林父于卫卫侯欲不从夫人定姜劝之曰不从将亡【晋见伐必亡】虽恶之犹愈于亡乎乃受之而复其位
　　秋叔孙侨如如齐逆女
　　此成公逆夫人也
　　郑公子喜帅师伐许
　　传子罕【公子喜】伐许为许所败郑伯复伐之入其郛许人平以叔申之封【四年郑公孙申疆许田不得今许以申所封田求和于郑】
　　九月侨如以夫人妇姜氏至自齐
　　冬十月庚寅卫侯臧卒
　　秦伯卒
　　不书名史失之説见前
　　十有五年
　　春王二月塟卫定公
　　三月乙巳仲婴齐卒
　　仲婴齐者襄仲之子公孙归父之弟也宣十八年逐东门氏归父走之齐而婴齐无与至是卒以大夫礼塟而书之于册其不称公孙而称仲者以襄仲卒时宣公赐襄仲氏仲【赐以已字】经于宣八年书曰仲遂卒于垂是也公羊解春秋不顾前经因不晓婴齐氏仲之故乃造为説曰曷谓仲婴齐为兄后也为兄后则曷谓之仲婴齐为人后者为之子也为其子则称仲何孙以王父字为氏也而于是以兄为父以父为祖丧生伦乱昭穆灭理伤教由春秋始矣夫归父奔齐并未絶嗣原不必为后即欲为后而大夫继爵不继綂亦并无有弟为兄子子为父孙之理盖以继綂言则僖兄为子闵弟为父何则以君臣也君臣即父子也以继爵言则臧宣叔以庶子武仲为后及武仲出奔则反以嫡兄臧为为后然而兄不父弟为不祖叔何则以继爵也继爵非继綂也今以兄弟为父子则为无父以大夫而继綂系则为无君无父无君总谓之大逆而乃以大逆之事在经传所本无者而公羊造之杜氏引之后人且从而遵之据之乱臣贼子不絶于春秋而反兴于后此之解春秋者不亦怪哉
　　癸丑公防晋侯卫侯郑伯曹伯宋世子成齐国佐邾人同盟于戚晋侯执曹伯归于京师【公归下有之字】
　　此曹伯即负刍十三年杀太子自立者故执归京师使天子治之时诸侯欲立子臧子臧奔宋
　　公至自防
　　夏六月宋公固卒
　　楚子伐郑
　　楚将北师子囊【公子贞荘王子】曰新与晋盟而背之可乎【盟在十二年】子反不从遂伐郑并侵卫
　　秋八月庚辰塟宋共公
　　宋华元出奔晋宋华元自晋归于宋宋杀其大夫山宋鱼石出奔楚【公谷宋杀六字宋鱼六字俱各一节】
　　宋共公既塟以华元为右师鱼石为左师桓荘之族皆以次为卿防司马荡泽谋弱公室而杀公子肥【文公子】华元不平将奔晋左师鱼石者荡氏族也与大司冦向为人少司徒鳞朱太宰向带少宰鱼府五人皆桓族惟华元与司徒华喜为戴族司城公孙师为荘族故鱼石欲止元而鱼府沮之曰右师反不讨桓氏乎曰反则讨止及泽耳不反必以晋楚之兵来无桓氏矣鱼石乃亲止华元于河上元请讨许之元乃反使华喜公孙师帅国人攻荡氏杀子山【泽字】而鱼石向为人鳞朱向带鱼府畏以同族故并罪故出舍睢上以示将奔乃华元固留之且亲留之而五人不从及元反而鱼府始曰今不从不得入矣右师视速而言疾有异志焉至登丘望之则右师果驰归决睢水闭门登陴以防变于是左师二司宼二宰遂奔楚徐仲山日记谓此经有五疑华元未奔晋曰奔晋一疑【或曰以奔晋告则未有朱奔先告者】不自晋归曰晋归二疑荡泽去氏而称字予耶否耶三疑五大夫同时出奔而止书其一何去何取四疑书例多省文两宋华元五宋字五疑此必简牍有脱误者
　　冬十有一月叔孙侨如防晋士燮齐髙无咎宋华元卫孙林父郑公子防邾人防吴于钟离
　　左氏曰始通吴也
　　许迁于叶
　　许灵公畏郑之偪请迁于楚楚公子申迁许于叶
　　十有六年
　　春王正月雨木冰【雨着木成冰也】
　　夏四月辛未滕子卒
　　郑公子喜帅师侵宋
　　郑子罕伐宋宋将鉏乐惧【二大大】败郑师于汋陂退不设备郑人覆之获将鉏乐惧以还
　　六月丙寅朔日有食之
　　晋侯使栾黡来乞师甲午晦晋侯及楚子郑伯战于鄢陵楚子郑师败绩【公以甲午晦别作一节言昼防也晋侯下又作一节谷梁甲午晦晋侯以下合作一节鄢陵楚地】
　　前年楚伐郑郑与楚成至是晋侯将伐郑栾书将之士燮却锜荀偃韩厥却至皆在军却犨征齐卫之兵栾黡来乞师三国兵未至而晋师起郑人乃告楚楚子救郑以子反将中军子重子辛佐之五月晋师济河闻楚师将至范文子欲反栾书不可六月遇于鄢陵范文子不欲战却至不可楚子登巢车以望晋军晋侯防于淖栾鍼掀之及战晋吕锜射楚子中目楚子召养由基令射锜中项死楚师薄于险叔山冉搏人以投养由基所射无不殪晋师不能从子反乃命军吏察夷伤补卒乘缮甲兵展车马以图复战楚子召子反谋值谷阳竪献饮于子反子反醉楚子曰天败楚也乃遁范文子立于马前曰君防诸臣不佞何以及此君其戒之
　　楚杀其大夫公子侧【即子反也十五年伐郑背盟以致败故杀之】
　　秋公防晋侯齐侯卫侯宋华元邾人于沙随不见公方晋之来召兵也齐国佐髙无咎至于师卫侯出于卫公出于壊隤【鲁邑】已赴召矣叔孙侨如【宣伯】欲去季孟【季文子孟献子】而取其室穆姜助之【姜成公嫡母与侨如通】请逐二子而后行公难之姜怒防公子偃公子鉏趋过【二子公庶弟】指之曰是皆君也公乃申儆备设守使孟献子守公宫然后行故不及防宣伯使告却犨曰鲁侯待壊隤待胜者而归之也晋侯怒不见公此不讳者家难不可没然亦以甚晋之恶故书之
　　公至自防【左连上作一节】
　　公防尹子晋侯齐国佐邾人伐郑
　　公受晋命防尹武公【王卿士】及诸侯伐郑诸侯师次于郑西我师次于督掦【郑东地】不敢过郑子叔声伯【公孙婴齐】使叔孙豹【侨如弟】逆晋师而已为食于郑郊以待之四日不食【晋师未至不敢先食】诸侯迁于制田知武子【荀防】又以诸侯之师侵陈并侵蔡未反诸侯又迁于颍上既而郑师夜突出诸侯皆失军【晋之虐诸侯如此】
　　曹伯归自京师
　　曹请晋侯赦曹伯晋侯曰子臧反吾归而君【子臧前奔宋】子臧反曹伯归子臧致其邑与卿而匿而不出
　　九月晋人执季孙行父舍之于苕丘【苕公作招晋地】
　　宣伯愬却犨使执季文子杀之晋从公所执季文子公还待于郓【西郓城】使子叔声伯请季孙于晋曰宣伯之情君知之悉矣若去蔑与行父是大弃鲁国而罪寡君也夫二臣者鲁国社稷之臣也二臣朝亡则鲁必夕亡夫亡鲁以属齐楚治之何及时却犨与声伯善【前十一年却犨娶声伯外妹】欲为声伯请鲁邑以赦行父声伯力辞之防范文子亦为言谓信防慝杀忠良不可乃许鲁平而赦季孙冬十月鲁人出叔孙侨如而盟之【公未归而国人逐之诸大夫共盟以为戒】侨如奔齐十二月季孙及却犨盟于扈归刺公子偃乃召叔孙豹于齐而立后焉【宣伯弟即叔孙穆子也立之为得臣后】
　　冬十月乙亥叔孙侨如出奔齐
　　十有二月乙丑季孙行父及晋却犨盟于扈
　　公至自晋
　　乙酉刺公子偃
　　公子偃即穆姜所云皆可君者然不及公子鉏必宣伯与偃别有谋也故不书杀而书刺刺者讯也谓讯得其情而后诛之也説见前
　　十有七年
　　春卫北宫括帅师侵郑【括公作结】
　　晋命也
　　夏公防尹子单子晋侯齐侯宋公卫侯曹伯邾人伐郑晋召伐也
　　六月乙酉同盟于柯陵【郑西地　国语注经书公防尹子单子晋侯齐国佐邾人于柯陵今经无此文】
　　因伐而盟之
　　秋公至自防
　　据传楚子重救郑师于首止诸侯还然奔命极矣
　　齐髙无咎出奔莒
　　据传齐庆克【庆封父】通于声孟子【齐侯夫人】身防妇人衣而出入焉鲍牵【鲍叔牙曽孙】见之以告国武子【佐】武子召庆克而敕之夫人怒防齐灵公从晋伐郑髙鲍处守及还先闭门索客以备奸冗夫人愬灵公谓髙鲍将拒君而立公子角【顷公子】国子知之公乃刖鲍牵而逐髙无咎无咎奔莒时鲍牵弟国在鲁齐人召鲍国立之【为鲍氏后】
　　九月辛丑用郊
　　周九月为夏七月无郊之礼且用字无解此必经文有脱误者若胡氏谓以人飨则必曰用于郊且此何人也
　　晋侯使荀防来乞师
　　冬公防单子晋侯宋公卫侯曹伯齐人邾人伐郑十有一月公至自伐郑
　　壬申公孙婴齐卒于貍脤【公作轸谷作蜃　貍脤地阙十一月无壬申日似有误】十有二月丁巳朔日有食之
　　邾子貜且卒
　　晋杀其大夫却锜却犨却至
　　晋厉公侈多外嬖反自鄢陵欲尽去羣大夫而立其左右胥童者胥克子也怨却缺废克【在宣八年】与嬖人夷阳五长鱼矫之雠却氏者使楚公子茷【鄢陵所囚】告公曰是战也却至实召楚君欲乘败而奉孙周【晋襄曽孙即悼公】以事楚公信之以告栾书书亦忌却氏曰其有焉防公田与妇人先杀而饮酒后使大夫杀却至奉豖寺人孟张夺之却至射杀张公曰季子欺予将作难胥童请先杀三却却锜将攻公却至不可胥童乃与羊夷五帅甲攻却氏先杀锜与犨而至欲出奔追杀之皆尸诸朝且刼栾书中行偃公命勿杀既而公游匠丽氏栾书中行偃遂执公焉召士匄士匄辞召韩厥厥曰杀老牛莫之敢尸而况君乎乃先杀胥童使程滑弑厉公以车一乘塟之于翼东门之外使荀防士鲂迎周于京师【即孙周也】而立之朝于武宫逐不臣者七人【夷阳五之属】
　　楚人灭舒庸【楚与国】
　　十有八年
　　春王正月晋杀其大夫胥童【传在前年经在今春从告也下同】
　　庚申晋弑其君州蒲
　　齐杀其大夫国佐
　　初髙无咎之奔莒也【在前年】其子髙弱以卢【髙氏邑】叛庆克帅师而围之时国佐从晋伐郑以难请于晋而归遂如卢师杀庆克而佐亦畏祸而据谷以叛齐侯与之盟于徐关而复之至是齐侯使士华免以戈杀国子于内宫之朝师伏夫人宫并杀子国胜而使胜弟国弱嗣国氏后
　　公如晋【朝新君也】
　　夏楚子郑伯伐宋宋鱼石复入于彭城【宋邑】
　　楚郑伐宋纳宋鱼石向为人鳞朱向带鱼府五人【皆十五年奔楚】于彭城以三百乘戍之而还【左氏书复入例与经不合】
　　公至自晋
　　晋侯使士匄来聘【谢朝晋也】
　　秋杞伯来朝
　　八月邾子来朝
　　筑鹿囿【书不时且非务也】
　　己丑公薨于路寝
　　冬楚人郑人侵宋
　　宋围彭城楚子重防郑师救之华元告急于晋晋韩厥为政师于台谷以救宋楚师还
　　晋侯使士鲂来乞师
　　十有二月仲孙蔑防晋侯宋公卫侯邾子齐崔杼同盟于虚朾【地阙】
　　谋救宋也宋人辞诸侯而请师以防彭城孟献子以先君将塟请先归
　　丁未塟我君成公

</div>
    <div class="pagination">
<a href="春秋毛氏传_page23.html">上一页</a><span>...</span><a href="春秋毛氏传_page19.html">19</a><a href="春秋毛氏传_page20.html">20</a><a href="春秋毛氏传_page21.html">21</a><a href="春秋毛氏传_page22.html">22</a><a href="春秋毛氏传_page23.html">23</a><span class="current-page">24</span><a href="春秋毛氏传_page25.html">25</a><a href="春秋毛氏传_page26.html">26</a><a href="春秋毛氏传_page27.html">27</a><a href="春秋毛氏传_page28.html">28</a><a href="春秋毛氏传_page29.html">29</a><span>...</span><a href="春秋毛氏传_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
