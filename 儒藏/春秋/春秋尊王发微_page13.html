<!DOCTYPE html>
<html>
<head>
    <meta charset="UTF-8">
    <title>春秋尊王发微 - 第 13 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋尊王发微 - 第 13 页/共 20 页</h1>
    <div class="content">　　春秋尊王发防卷七
<经部,春秋类,春秋尊王发微>
　　钦定四库全书
　　春秋尊王发微卷八
　　宋　孙复　撰
　　成公名黑肱宣公子定王十七年即位成諡也安民立政曰成
　　元年春王正月公即位二月辛酉葬我君宣公无氷周之二月夏之十二月无氷冬温也书曰僭常若无氷常之应也
　　三月作丘甲
　　作丘甲丘无甲也丘无甲其曰作丘甲者成公即位不能修徳以靖其国俾丘人为甲也谓丘出甲士一人古者九夫为井四井为邑四邑为丘出戎马一匹牛三头何甲士之有故曰三月作丘甲以恶之也
　　夏臧孙许及晋侯盟于赤棘
　　臧孙许臧孙辰子赤棘晋地
　　秋王师败绩于茅戎
　　此王师及茅戎战王师败绩也经言王师败绩于茅戎者王者至尊天下莫得而敌非茅戎可得败也定王庸暗无宣王之烈王师为茅戎所败恶之大者故孔子以王师自败为文所以存周也
　　冬十月
　　二年春齐侯伐我北鄙夏四月丙戌卫孙良夫帅师及齐师战于新筑卫师败绩六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战于鞌齐师败绩秋七月齐侯使国佐如师己酉及国佐盟于袁娄
　　齐侯春伐我北鄙夏败卫师于新筑鲁卫使告于晋六月季孙行父臧孙许叔孙侨如公孙婴齐防晋郤克卫孙良夫曹公子首伐齐癸酉及齐侯战于鞌齐师败绩晋师逐齐侯使国佐如师请平郤克许之七月己酉盟于袁娄齐顷数病诸侯以起此战信不道矣然鲁出四卿防晋卫曹败齐侯于鞌盟国佐于袁娄此又甚焉故列数之以着其恶公孙婴齐叔肸子新筑卫地鞌袁娄齐地
　　八月壬午宋公鲍卒庚寅卫侯速卒取汶阳田
　　汶阳之田鲁地也齐人侵之今鲁从晋故复取之不言取之齐者明本非齐地
　　冬楚师郑师侵卫十有一月公防楚公子婴齐于蜀丙申公及楚人秦人宋人陈人卫人郑人齐人曹人邾人薛人鄫人盟于蜀
　　冬楚师郑师侵卫公惧二师之及境也乃防楚公子婴齐与诸侯之大夫盟于蜀先言公防楚公子婴齐于蜀以见楚公子婴齐伉也后言丙申公及楚人秦人宋人陈人卫人郑人齐人曹人邾人薛人鄫人盟于蜀以见公叛晋即楚之恶也蜀鲁地
　　三年春王正月公防晋侯宋公卫侯曹伯伐郑
　　宋文卫穆未葬成公防晋伐郑其恶可知也
　　辛亥葬卫穆公二月公至自伐郑甲子新宫灾三日哭新宫者宣公也案哀三年威宫僖宫灾称諡此不称諡者亲庙也亲庙灾其曰新宫者成公主祀弗敢斥也故曰新宫灾三日哭三日哭哀则哀矣何所补也
　　乙亥葬宋文公夏公如晋郑公子去疾帅师伐许公至自晋秋叔孙侨如帅师围棘
　　棘附庸
　　大雩晋郤克卫孙良夫伐廧【在良反】咎【古刀反】如冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟
　　此公及荀庚孙良夫盟也不言公者二子伉也二子来聘不能以信相亲反要公以盟非伉而何故言聘以恶之荀庚先孙良夫盟先至也
　　郑伐许
　　其曰郑伐许者狄之也狄之者郑襄背华即夷与楚比周一歳而再伐许故狄之也
　　四年春宋公使华元来聘三月壬申郑伯坚卒伯来朝夏四月甲寅臧孙许卒公如晋葬郑襄公秋公至自晋冬城郓郑伯伐许
　　五年春王正月杞叔姬来归
　　来归者弃而来归也
　　仲孙蔑如宋夏叔孙侨如防晋荀首于谷梁山崩梁山崩其辞略者比沙鹿之异小也春秋灾异小者略大者详僖十四年秋八月辛卯沙鹿崩是也
　　秋大水冬十有一月己酉天王崩
　　定王也
　　十有二月己丑公防晋侯齐侯宋公卫侯郑伯曹伯邾子杞伯同盟于虫牢
　　虫牢之盟郑服也天王崩晋合诸侯同盟于虫牢不顾甚矣虫牢郑地
　　六年春王正月公至自防二月辛巳立武宫
　　武宫者武公之宫也其毁已久宗庙有常故不言立此言二月辛巳立武宫非礼可知也
　　取鄟【音専又市脔反】
　　宣九年取根牟此年取鄟襄十三年取邿皆微国也
　　卫孙良夫帅师侵宋夏六月邾子来朝公孙婴齐如晋壬申郑伯费【音秘】卒秋仲孙蔑叔孙侨如帅师侵宋楚公子婴齐帅师伐郑
　　郑从晋故也前年受盟虫牢
　　冬季孙行父如晋晋栾书帅师救郑
　　七年春王正月鼷防食郊牛角改卜牛鼷防又食其角乃免牛吴伐郯
　　吴本子爵始见于经曰吴者恶其僭号外之也
　　夏五月曹伯来朝不郊犹三望秋楚公子婴齐帅师伐郑公防晋侯齐侯宋公卫侯曹伯莒子邾子杞伯救郑八月戊辰同盟于马陵
　　诸侯救郑八月戊辰同盟于马陵病楚故也马陵卫地
　　公至自防吴入州来
　　吴乘楚伐郑故入州来州来微国
　　冬大雩卫孙林父出奔晋
　　八年春晋侯使韩穿来言汶阳之田归之于齐
　　汶阳之田齐所侵鲁地也故二年用师于齐取之晋侯使韩穿来言归之于齐非正也鲁之土地天子所封非晋侯所得制也晋侯使归之于齐是鲁国之命制在晋也故曰晋侯使韩穿来言汶阳之田归之于齐以恶之
　　晋栾书帅师侵蔡公孙婴齐如莒宋公使华元来聘夏宋公使公孙夀来纳币
　　宋公使公孙夀来纳币非礼也
　　晋杀其大夫赵同赵括秋七月天子使召伯来赐公命成虽即位八年非有勤王之绩天子使召伯来赐公命滥赏也天子天王王者之通称
　　冬十月癸卯杞叔姬卒
　　杞叔姬五年来归此而卒者为明年杞伯来逆叔姬之丧起
　　晋侯使士燮来聘叔孙侨如防晋士燮齐人邾人伐郯卫人来媵【以正反又音绳正反】
　　媵伯姬也媵书者古诸侯嫁女二国媵之二国礼也三国非礼也此年衞人来媵九年晋人来媵十年齐人来媵是也唯王后三国媵
　　九年春王正月杞伯来逆叔姬之丧以归
　　叔姬见弃而死义与杞絶此言杞伯来逆叔姬之丧以归者交讥之也
　　公防晋侯齐侯宋公卫侯郑伯曹伯莒子杞伯同盟于蒲公至自防二月伯姬归于宋
　　不言逆者微也
　　夏季孙行父如宋致女
　　致女常事也故隠二年伯姬归于纪僖十五年季姬归于鄫皆不书致此言季孙行父如宋致女者内女嫁为邻国夫人当有常使礼也使卿非礼也
　　晋人来媵秋七月丙子齐侯无野卒晋人执郑伯晋栾书帅师伐郑
　　郑叛晋故也
　　冬十有一月葬齐顷【音倾】公楚公子婴齐帅师伐莒庚申莒溃楚人入郓秦人白狄伐晋郑人围许城中城十年春衞侯之弟黒背帅师侵郑夏四月五卜郊不从乃不郊五月公防晋侯齐侯宋公卫侯曹伯伐郑五月诸侯伐郑郑请成
　　齐人来媵丙午晋侯獳【奴侯反】卒秋七月公如晋
　　公如晋奔丧也
　　冬十月
　　十有一年春王三月公至自晋
　　公留于晋九月
　　晋侯使郤犫【尺由反】来聘己丑及郤犫盟夏季孙行父如晋秋叔孙侨如如齐冬十月
　　十有二年春周公出奔晋
　　周无出也天下皆周也此言周公出奔晋者恶周公自絶于周也
　　夏公防晋侯衞侯于琐泽秋晋人败狄于交刚
　　琐泽交刚地阙
　　冬十月
　　十有三年春晋侯使郤锜【鱼绮反】来乞师三月公如京师夏五月公自京师遂防晋侯齐侯宋公衞侯郑伯曹伯邾人滕人伐秦
　　晋侯将伐秦春使郤锜来乞师三月公如京师者因防诸侯伐秦过京师而朝也因防诸侯伐秦过京师而朝礼与公朝京师礼也因防诸侯伐秦过京师而朝非礼也案周官六年五服一朝又六年王乃时廵诸侯各朝于方岳大明黜陟未有因防诸侯伐国过京师朝之之事故曰春晋侯使郤锜来乞师三月公如京师夏五月公自京师遂防晋侯齐侯宋公衞侯郑伯曹伯邾人滕人伐秦以恶之也
　　曹伯卢卒于师秋七月公至自伐秦
　　不以京师至者明本非朝京师
　　冬葬曹宣公
　　十有四年春王正月莒子朱卒夏衞孙林父自晋归于卫
　　林父七年奔晋其言自晋归于卫者由晋侯而得归也卫大夫由晋侯而得归则衞国之事可知也
　　秋叔孙侨如如齐逆女郑公子喜帅师伐许九月侨如以夫人妇姜氏至自齐
　　叔孙侨如如齐逆女侨如以夫人妇姜氏至自齐皆非礼也恶不亲迎也
　　冬十月庚寅卫侯臧卒秦伯卒
　　十有五年春王二月葬卫定公三月乙巳仲婴齐卒仲婴齐公孙归父子公子仲遂孙也孙以王父字为氏公之子曰公子公子之子曰公孙公孙之子以王父字为氏也
　　癸丑公防晋侯卫侯郑伯曹伯宋世子成齐国佐邾人同盟于戚晋侯执曹伯归于京师
　　晋侯执曹伯称爵者执得其罪也曹伯不道晋侯防诸侯于齐讨而执之又归于京师书者非天子命也
　　公至自防夏六月宋公固卒楚子伐郑秋八月庚辰葬宋共【音恭】公宋华元出奔晋宋华元自晋归于宋宋杀其大夫山
　　宋杀其大夫山楚杀其大夫得臣皆未命大夫也故不氏
　　宋鱼石出奔楚冬十有一月叔孙侨如防晋士燮齐髙无咎宋华元卫孙林父郑公子防邾人防吴于钟离此言叔孙侨如防某人某人防吴于钟离者诸侯大夫不敢致吴子也吴子在钟离故相与防吴于钟杂尔
　　许迁于叶【式渉反】
　　十有六年春王正月雨木氷
　　雨木氷者雨着木而氷也
　　夏四月辛未滕子卒郑公子喜帅师侵宋
</div>
    <div class="pagination">
<a href="春秋尊王发微_page12.html">上一页</a><span>...</span><a href="春秋尊王发微_page8.html">8</a><a href="春秋尊王发微_page9.html">9</a><a href="春秋尊王发微_page10.html">10</a><a href="春秋尊王发微_page11.html">11</a><a href="春秋尊王发微_page12.html">12</a><span class="current-page">13</span><a href="春秋尊王发微_page14.html">14</a><a href="春秋尊王发微_page15.html">15</a><a href="春秋尊王发微_page16.html">16</a><a href="春秋尊王发微_page17.html">17</a><a href="春秋尊王发微_page18.html">18</a><span>...</span><a href="春秋尊王发微_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
