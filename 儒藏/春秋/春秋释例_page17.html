<!DOCTYPE html>
<html>
<head>
    <meta charset="UTF-8">
    <title>春秋释例 - 第 17 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋释例 - 第 17 页/共 82 页</h1>
    <div class="content">　　陈地
　　隠三年陈
　　陈国陈县【案晋书地理志晋武帝合陈郡于梁国陈县属梁国】
　　僖二十三年焦
　　谯国谯县【案晋书地理志谯县属谯郡】
　　夷城父
　　二名谯国城父县【案晋书地理志城父县属谯郡】
　　文九年壶丘
　　阙
　　宣十一年辰陵
　　颍川长平县东南有辰亭
　　成十六年鸣鹿
　　陈国武平县西南有鹿邑亭【案晋书地理志武平县属梁国】
　　哀六年大
　　阙
　　杞地
　　隠四年縁陵
　　二名国都于縁陵陈留寜陵县城中有禹祠也【案汉书地理志寜陵属陈留郡顔师古注引孟康説曰故葛伯国今葛乡是晋书地理注属梁国】
　　牟娄
　　城阳诸县东北有娄乡
　　宣十五年无娄
　　阙【案隠四年杜氏集解云杞国本都陈留雍丘县推寻事迹桓六年淳于公亡国杞似并之迁都淳于僖十四年又迁縁陵襄二十九年晋人城杞之淳于杞又迁都淳于正义云汉书地理志陈留郡雍丘县故杞国武王封禹之后东楼公是杞本都此也志又云北海郡淳于县应劭曰春秋州公如曹左氏传曰淳于公如曹臣瓒按州国名淳于国之所都此淳于县于汉属北海郡晋时属东莞郡故释例土地名云州国都于东莞淳于县以雍丘淳于虽郡别而境连也襄二十九年晋帅诸侯城杞昭元年祁午数赵文子之功云城淳于是知淳于即杞都也观此知淳于自桓六年后即属杞本书仍属州国未尝明言杞取故附识于此　又案淳于县晋书属城阳郡不属东莞郡正义亦微讹】
　　蔡地
　　隠四年蔡
　　汝南上蔡县
　　桓二年邓
　　颍川召陵县西南有邓城
　　庄十年莘
　　阙
　　成六年桑隧
　　汝南朗陵县东北有桑里亭在上蔡西南
　　昭十九年郹阳
　　阙
　　邢地
　　隠五年邢
　　广平襄国县
　　闵二年夷仪
　　阙
　　僖元年聂北
　　阙
　　郕地
　　隠五年郕
　　东平刚平县西南有成乡
　　桓十一年夫钟
　　阙
　　文十一年郕邽
　　或曰邑或曰玉阙
　　晋地
　　隠六年晋大卤大原大夏参虚晋阳
　　六名太原晋阳县【案宣十四年左传范宣子曰昔匄之先自虞以上为陶唐氏杜预集解云陶唐尧所治地太原晋阳县也终虞之世以为号故曰自虞以上孔颖逹正义云如杜此注陶唐共为一名即是晋阳县也释例云晋大卤太原太夏参虚晋阳六名太原晋阳县也唯载六名而言不及唐释例又别记小国所都唐太原晋阳县也亦云唐是晋阳而言不及陶则以陶与唐别不是共为一名也史记云帝尧为陶唐氏韦昭云陶唐皆国名犹汤称殷商也案经传契居商故汤以商为国号后盘庚迁殷故殷商双举歴检书传未闻帝尧居陶而以陶冠唐盖地以二字为名所称或单或也张晏云尧为唐侯国于中山唐县然则唐是中山县名非晋阳也尧自唐侯而升为天子既为天子乃治于晋阳故杜于晋阳六名言不及唐记其诸国之都乃云唐是晋阳言尧为天子号曰陶唐其治在晋阳耳唐非晋阳县内之地名也舜受尧禅封尧子丹朱为王者之后犹称为唐其名不易终虞之世以陶唐为号故曰自虞以上也】
　　五年曲沃新城下国
　　三名河东闻喜县【案孔颖逹正义云曲沃邑也而称国者晋昭侯尝以此邑封桓叔桓叔国之三世武公始并晋国迁居而就之此曲沃晋之旧国故谓之为下国也】
　　翼
　　平阳绛邑县有翼城【案续汉书郡国志绛邑属河东有翼城刘昭注云杜预曰在县东八十里】
　　随
　　阙
　　六年鄂
　　阙
　　桓二年条
　　阙
　　千亩
　　西河介休县南地名千亩
　　陉庭
　　阙
　　三年汾隰
　　阙
　　庄二十五年聚
　　阙
　　二十六年绛故绛
　　二名平阳绛邑县西绛邑城
　　二十八年东关
　　阙
　　蒲蒲城
　　二名平阳蒲子县
　　屈二屈
　　二名平阳北屈县
　　僖八年采桑
　　平阳北屈县西南有采桑津也
　　九年髙梁髙梁之虚
　　二名平阳杨县西南髙梁城
　　十年韩韩原宗丘
　　三名故韩国阙
　　十五年河外列城五
　　河之南也焦瑕其二城其三阙【案孔颖逹正义云河自龙门而南至华隂而东晋在西河之东南河之北以河北为内河南为外虢略虢之境界也献公灭虢而有之今许以赂秦列城五者自华山而东尽虢之东界其间有五城也】
　　东尽虢畧
　　从河西南行而东尽故虢地也【案刘昭续汉书郡国志注引杜説河西作河曲】
　　解梁城
　　河东解县【案孔颖逹正义云解梁城在河北非在河外五城之数也】
　　隂
　　阙
　　十六年狐厨
　　平阳临汾县西北有狐谷亭
　　受铎
　　阙
　　昆都
　　阙【案孔颖逹正义云汾水从平阳南流折而西入于河临汾县在汾水北狐谷疑是狐厨乃在县之西北则狐厨受铎皆在汾北狄自北而侵南渉汾水至于昆都昆都在汾南也】
　　二十四年令狐
　　阙【案杜预集解云令狐在河东当与刳酋相接】
　　桑泉
　　河东解县西桑泉城【案刘昭续汉书郡国志注引杜説云在解县东南】
</div>
    <div class="pagination">
<a href="春秋释例_page16.html">上一页</a><span>...</span><a href="春秋释例_page12.html">12</a><a href="春秋释例_page13.html">13</a><a href="春秋释例_page14.html">14</a><a href="春秋释例_page15.html">15</a><a href="春秋释例_page16.html">16</a><span class="current-page">17</span><a href="春秋释例_page18.html">18</a><a href="春秋释例_page19.html">19</a><a href="春秋释例_page20.html">20</a><a href="春秋释例_page21.html">21</a><a href="春秋释例_page22.html">22</a><span>...</span><a href="春秋释例_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
