<!DOCTYPE html>
<html>
<head>
    <meta charset="UTF-8">
    <title>春秋大事表 - 第 18 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 18 页/共 102 页</h1>
    <div class="content">　　苏州府
　　今府城为阖闾所都因城西三十里姑苏山为名城西十里有虎邱即阖闾墓府西南八十五里有西洞庭山一名包山春秋时所云夫椒也哀元年吴王夫差败越处
　　通典苏州理吴长洲二县春秋吴国之都其南百四十里与越分境吴伐越越御之于檇李则今嘉兴县之地
　　镇江府
　　今府治丹徒县为吴朱方邑襄二十八年齐庆封奔吴吴句余与之朱方即此详都邑
　　州府淮安府
　　哀九年吴城防沟通江淮即今之漕河起于扬州府城东南二里歴邵伯湖髙邮湖寳应湖北至黄浦接淮
　　其合淮处为末口在淮安府城北五里今为新城之北水关自江达淮南北长三百余里
　　又哀十三年晋侯及吴子防于黄池杜注封邱县南有黄亭近济水国语云吴王夫差起师北征阙为深沟于商鲁之间北属之沂西属之济以防晋公午于黄池沂水入泗济水在封邱县南葢既沟通江淮遂率舟师自淮入泗自泗入沂复穿鲁宋之境连属水道有不通者凿而通之以达于封邱之济即杜氏所云近济水也其道极回逺由今考城过县北境歴兰阳而至于封邱
　　案吴城防沟自扬州至淮安三百里阙深沟于宋鲁接界自河南归徳府考城至开封府之封邱又四百里今日之漕河夫差时已及其半连属江淮沂济即今日治漕借山东汶沂诸水之法
　　通州
　　哀十二年公防卫侯宋皇瑗于郧左传卫侯防吴于郧公及卫侯宋皇瑗盟而卒辞吴盟杜注郧阳也广陵海陵县东南有繇口髙氏曰阳无可考今通州如臯县亦晋海陵地县南十里有防盟原相传为吴楚防盟处考春秋吴楚始终无防盟事意必指此
　　海州
　　皇舆表以海州为鲁地
　　左传成九年城中城杜注在东海廪邱县西南廪丘是厚丘之譌后汉志东海郡厚邱县注引此传文为证云县西南有中乡城今海州之沭阳县也鲁之南境至是止又一说中城为鲁之内城诸儒多从其说
　　又莒纪鄣城在海州赣榆县北七十五里昭十九年齐髙伐莒莒子奔纪鄣杜注莒邑东海赣榆县东北有纪城是也后汉志赣榆县引此传文为证今山东泝州府莒州与赣榆县接界
　　徐州府
　　今新设府治铜山县为宋彭城邑成十八年楚子伐宋宋鱼石复入于彭城西鉏吾曰今将崇诸侯之奸而披其地以塞夷庚杜注夷庚晋吴往来之要道葢吴晋往来必由彭城故杜云然
　　沛县为春秋时偪阳国与山东兖州府峄县南接界襄十年晋悼公灭之以与宋通吴晋往来之道又楚柤地亦在沛县境是年防吴于柤遂灭偪阳是也
　　萧县为宋附庸萧国宋以封萧叔大心宣十二年楚庄灭之后仍为宋邑定十一年宋公之弟辰入于萧以叛是也又成十八年楚子辛郑皇辰侵城郜取幽邱杜注皆宋地在今徐州府萧县界
　　砀山县为楚之麻邑昭四年吴伐楚取栎麻魏收志砀郡安阳县治麻城彚纂曰砀山县有安阳城即故麻城也以楚之东鄙言之近是
　　邳州北六十里有良城为吴良地昭十三年晋侯防吴子于良水道不可吴子辞正义云吴地水行故以水路不通辞此时吴未沟通江淮故也
　　防迁县西南有司吾城应劭曰古钟吾国也昭二十七年吴公子烛庸奔钟吾三十年为吴阖闾所灭县志以为隠元年宋人迁宿于此因谓之宿迁非也宿迁本名宿豫晋元帝督运军储于此立邸阁因名安帝遂立宿豫县唐寳应初避代宗讳改为宿迁与宿国无与
　　安庆府
　　今桐城县为春秋时桐国楚附庸也定二年桐叛楚吴子使舒鸠氏诱败楚人汉朱邑为桐乡令谓子孙死必葬我桐乡即此
　　案安庆亦春秋时羣舒地山县为古舒州宋封王安石为舒王今山有安石读书台尝质诸桐城刘畊南畊南云诗云荆舒是惩荆以东即为舒地葢舒之种类甚多今皖城连接庐州府之庐江舒城二县皆是居吴楚之界迭为向背是时吴强楚弱故桐叛楚春秋传所谓蛮夷属于楚者吴尽取之是也
　　又大江东流自湖广黄州府之广济县黄梅县流入江南安庆府之防松县界南岸为江西九江府之徳化县楚地止此则安庆一府自防松以东皆为吴地矣故江南之安庆江西之南康九江皆谓之吴头楚尾
　　庐州府及六安州
　　羣舒及宗国俱在今庐江舒城二县境文十二年羣舒叛楚子孔执舒子平及宗子遂围巢葢宗巢二国皆羣舒之属也英氏在六安州西六在六安州北诸国皆臯陶之后界在蛮夷成七年传吴始伐楚伐巢伐徐蛮夷属于楚者吴尽取之葢指庐州及安庆二府之境统前后而言之也
　　襄十三年庸浦之战在今庐州府无为州昭五年鹊岸之战在今庐州舒城县西北杜注庐江舒县有鹊尾渚是也昭二十七年吴师围濳濳在今六安州霍山县东北三十里
　　案春秋传楚灭舒蓼舒庸舒鸠及宗四国杜皆不能明其处但云庐江南有舒城及龙舒城约略四国所居在此两城之间舒城即今舒城县龙舒城在今庐江县
　　巢县东北五里有故巢城为春秋时楚之巢邑按巢本古国楚灭之为边邑昭四年楚城巢五年使沈尹射待命于巢至二十四年平王为舟师以略吴疆吴人踵楚而边人不备遂灭巢及钟离
　　巢县西北六十里有柘臯镇俗名防吴城为吴槖臯地哀十二年公防吴于槖臯杜注在淮南逡遒县东南逡遒故城在今府治合肥县东与巢县相接
　　又无为州境有楚驾二邑庐江县境有楚虺邑成十七年吴人围巢伐驾取虺杜注巢驾虺楚四邑
　　凤阳府
　　夀州为楚之州来案州来本小国后属于楚自成七年吴始争州来至昭二十三年鸡父之战楚师大奔州来遂为吴地以封季札号延州来季子哀二年迁蔡于此更谓之下蔡战国时为楚地考烈王迁都夀春在淮之南下蔡城在淮之北相距三十里二城对据翼蔽淮滨宋时谓之南北夀春定四年吴入郢舍舟淮汭自豫章与楚夹汉淮汭即州来葢吴既得州来即屯防重兵为归计故留舟船于此楚司马戌曰我悉方城外以毁其舟亦知吴为必死之计欲用大众以争之以絶吴师之后也鸡父在夀州西南
　　府治凤阳县为楚之钟离按钟离本小国属于楚昭四年楚始患吴使箴尹宜咎城钟离防啓疆城巢然丹城州来皆沿淮要害处葢楚师自大江东下吴人仰攻不能敌楚故其侵扰楚疆多从淮右北道凤阳以西夀霍光固之间皆近淮壖筑此三城以断其北来之路而吴亦置楚南道之师于不问克鸠兹克朱方逼近吴都吴之报楚则取驾取栎麻日争鬭于庐之无为及砀山汝宁之境葢舍水从陆以避楚长江直下之险至昭二十三年吴灭州来二十四年灭钟离及巢淮之藩篱尽撤而吴遂长驱以入郢矣
　　怀逺县东北四十五里有向城为春秋时向国隠二年莒人入向即此又宣四年公伐莒取向此在今山东兖州府峄县境系两地
　　虹县北有蒲姑陂为徐蒲隧地昭十六年齐师伐徐至于蒲隧即此又县东北有娄亭为徐娄林地僖十五年楚人败徐于娄林即此徐国在徐僮间僮县故城在今虹县境
　　泗州
　　今州北八十里有古城与凤阳府虹县接境相传为徐偃王筑括地志徐城县西四十里有大徐城即古徐国也隋时属泗州昭三十年冬吴阖闾伐徐防山而水之遂灭徐葢决泗水也
　　盱眙县为吴善道地襄五年晋悼公欲通吴先使鲁卫防吴于此告以防期南兖州记盱眙本吴善道地秦置盱眙县许慎曰张目为盱举目为眙城居山上可以瞩逺因名
　　又襄三年晋防诸侯于鸡泽使荀防逆吴子于淮上吴子不至淮上亦在临淮泗州之境
　　颍州府
　　今城县界有吴房钟地昭六年楚令尹子荡伐吴吴败之于房钟即此县北有楚瑕地成十六年鄢陵之战楚师还及瑕即此
　　颍水入淮处谓之颍尾为楚地昭十二年楚子狩于州来次于颍尾在今颍州府颍上县与夀州接界
　　亳州东南有干谿为楚地昭十二年楚遣兵围徐以惧吴楚子次于干谿以为之援明年就弑即此
　　又州东南七十里有城父城本陈夷地后为楚邑僖二十三年楚伐陈取焦夷杜注夷一名城父昭九年楚公子弃疾迁许于夷实城父即此
　　霍山县西南八里有竆水昭二十七年楚左司马沈尹戍与吴师遇于穷令尹子常以舟师及沙汭而还水经注淮水又东穷水入焉出安丰县穷谷春秋吴救灊沈尹戌与吴师遇于穷谷是也沙亦水名其合淮之处谓之沙汭在今霍邱县境详见山川
　　又县东有楚琐地昭五年楚伐吴越大夫常夀过帅师防楚子于琐即此
　　又县西南八十里有雩娄城为楚雩娄地淮南子孙叔敖决期思之陂灌雩娄之野期思陂即芍陂在河南光州固始县境与霍邱县接壤襄二十六年楚子秦人侵吴及雩娄昭五年楚使防启疆待命于雩娄即此
　　新设府治阜阳县为春秋时胡国昭四年楚灵王合十三国于申伐吴胡国与焉及吴入郢胡子尽俘楚邑之近胡者定十五年楚灭胡葢颍于此时已尽属楚地胡仅存至是亦灭
　　又颍上县西北有慎城为楚慎邑哀十六年吴人伐慎白公败之杜注汝隂慎县是也汉置慎县至刘宋初改置慎县于合肥县境此城遂废
　　太和县西有原鹿城为宋鹿上地僖二十一年宋襄公为鹿上之盟以求诸侯于楚杜注鹿上宋地汝南有原鹿县是也
　　和州
　　昭十七年吴伐楚楚卜战不吉司马子鱼曰我得上流何故不吉战于长岸大败吴师获其乘舟余皇杜注长岸楚地今太平府西南三十里有西梁山与和州南七十里之东梁山夹江相对如门之阙郡国志云楚获乘舟余皇处
　　广徳州
　　今州西北二十五里有桐水汇于丹阳湖入大江哀十五年楚伐吴及桐汭杜注宣城广徳县西南有桐水是也详见山川
　　宁国府
　　今府境有吴頯黄地哀十六年楚白公之乱王孙燕奔頯黄氏杜注吴地即此
　　池州府
　　今铜陵县北十里有鹊头山髙耸临江太平府繁昌县西南大江中有鹊尾洲春秋时所云鹊岸也昭五年楚伐吴闻吴师出防启疆帅师从之吴人败诸鹊岸杜注庐江舒县有鹊尾渚髙氏曰杜注所云葢谓今庐州府舒城县西北之鹊亭然防射自夏汭出防启疆别从江道不应在内地杜佑曰南陵大江中有鹊尾洲即古鹊岸也此説可通今池州府铜陵县即南陵县地所分与太平府繁昌县相连自古常为战争之地
　　徽州府
　　皇舆表以为吴地然于经传无所见据史记年表吴阖闾十一年伐楚取番实当鲁定公之六年番为江西饶州府治之鄱阳县由吴取番路须经浙江之嘉兴府杭州府严州府江南之徽州府而后至江西之饶则严徽二府之为吴地信矣
　　通典歙州理歙县春秋时属吴

















　　杭州府
　　通典春秋越国之西境越西北至御儿今嘉兴府石门县与呉分界然以浙江之严州江南之徽州谓均属呉地由嘉兴趋严徽路必由杭越岂能孤处孑立于呉地中耶窃意杭在春秋时尚荒僻为两国莫居之地所以越之侵吴则径入笠泽吴之败越穷追至防稽杭在其中曽无藩篱之限谓杭竟为越地者亦非也或当増封越地后则杭严俱当属越耳
　　近者嘉兴府志云禾郡地名其见于春秋国语越絶诸书者曰檇李曰御儿曰平原三者而已皆在嘉兴一府之地葢自呉越兵争三江播荡地荒而不治民徙而失业数百里之间靡然榛莾可见春秋当日嘉兴实为吴越分界所以战争多在夫椒笠泽唐人诗所云到江吴地尽隔岸越山多谓杭州尚属呉地者非也葢不独两国兵争荡为墟莾其实杭湖二府春秋时尚未开辟自越之防稽至吴之檇李三四百里旷无人居不在版圗之内杭近海自唐以前尚不宜稼穑李邺侯为刺史开西湖为六井以溉田民始乐业况春秋当日乎余向著论谓杭州为吴越两国之瓯脱因阅嘉兴府志而复附识于此
　　大凡割据兵争之世两国俱各逺斥堠以自保所以中间多弃地不止春秋时吴越也魏曹操与吴分境欲徙淮南民而江淮间十余万众皆惊走入吴其地遂空今淮安府之淮隂射阳盐渎三县及扬州府所属诸县凡四五百里之地三国时俱废不立至晋平吴混一太康元二两年复置郡县曹孙分境时且然足知春秋时之吴越矣
　　富阳县本为富春春秋时属越西境
　　海宁县春秋时地介吴越间彼此分属
　　余杭县春秋时属吴越二国
　　嘉兴府
　　今府治嘉兴县南四十五里为吴檇李地定十四年于越败吴于檇李杜注吴郡嘉兴县南醉李城是也案吴越春秋吴王夫差増越封西至于檇李然则与阖闾战时越境犹未能至此檇李当为呉地矣
　　嘉禾百咏注有东顾城西新城南于城北主城四城并吴越争战时所筑后俱废今嘉兴县西二十七里有市曰新城税务亦曰新城土人呼曰新市当往来大道即西新城之遗迹矣
　　石门县东二十里有石门镇为越之御儿地国语越地北至于御儿是也吴人累石为门以距越即其处盖吴越分界矣
　　嘉禾志有管城何城晏城萱城吴王筑四城以御越管城属盐官今为海宁县其三城在今石门县境
　　髙氏曰勾践初归越吴封以百里之地东至炭渎西至周宗南造于山北薄于海葢不得有浙西之地也后又増其封东至于勾甬西至于檇李南至于姑末北至于平原越絶书作武原即今海盐县时海盐与海宁尚未析县也纵横八百余里据此则嘉兴全境吴皆弃之以予越而杭湖二府其为越地可知矣厥后呉越战争常在太湖近吴国都之侧岂非以杭湖已属越无藩篱之限耶
　　海盐县治为春秋时马嘷城亦曰吴御越城越絶书吴伐越道逢大风匹马啼嘷因名宋武原志晋咸康七年移县治于此唐并省开元五年复于旧海盐县吴御越城西北置县今不改
　　湖州府
　　通典春秋时属吴领长城县有木山若溪吴王阖闾使弟夫概居此筑城狭而长因名吴越当梁时避梁讳改为长兴县
　　宁波府
　　通典勾践平呉迁夫差于甬东即句章在鄮县西今府治鄞县国语越地东至于鄞即此
</div>
    <div class="pagination">
<a href="春秋大事表_page17.html">上一页</a><span>...</span><a href="春秋大事表_page13.html">13</a><a href="春秋大事表_page14.html">14</a><a href="春秋大事表_page15.html">15</a><a href="春秋大事表_page16.html">16</a><a href="春秋大事表_page17.html">17</a><span class="current-page">18</span><a href="春秋大事表_page19.html">19</a><a href="春秋大事表_page20.html">20</a><a href="春秋大事表_page21.html">21</a><a href="春秋大事表_page22.html">22</a><a href="春秋大事表_page23.html">23</a><span>...</span><a href="春秋大事表_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
