<!DOCTYPE html>
<html>
<head>
    <meta charset="UTF-8">
    <title>春秋分记 - 第 83 页/共 122 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋分记 - 第 83 页/共 122 页</h1>
    <div class="content">　　传十七年夏师灭项【鲁师】淮之防公有诸侯之事未归而取项齐人以为讨而止公秋声姜以公故防齐侯干卞九月公至书曰至自防犹有诸侯之事焉且讳之也经十有八年春王正月宋公曹伯卫人邾人伐齐　夏师救齐【无　　前年冬齐传　　桓公卒】
　　经十有九年冬防陈人蔡人楚人郑人盟于齐【传见齐宋】经二十年春新作南门　夏郜子来朝　五月乙巳西宫灾【无传】
　　传二十年春新作南门书不时也凡启塞从时
　　经二十有一年夏大旱　冬公伐邾【传见邾】　楚人使宜申来献捷十有二月癸丑公防诸侯盟于薄释宋公【传见宋】
　　传二十一年夏大旱公欲焚巫尫臧文仲曰非旱备也脩城郭贬食省用务穑劝分此其务也巫尫何为天欲杀之则如勿生若能为旱焚之滋甚公从之是歳也饥而不害
　　啖助曰左氏记文仲之言合取其諌辞而略是歳也饥而不害一句
　　经二十有二年春公伐邾取须句秋八月丁末及邾人战于升陉
　　传二十二年春伐邾取须句秋邾人以须句故出师公卑邾不设备而御之臧文仲曰国无小不可易也无备虽众不可恃也诗曰战战兢兢如临深渊如履薄氷又曰敬之敬之天维显思命不易哉先王之明徳犹无不难也无不惧也况我小国乎君其无谓邾小蠭虿有毒而况国乎弗听八月丁未公及邾师战于升陉我师败绩邾人获公胄县诸鱼门
　　经二十有三年
　　经二十四年春王正月
　　经二十有五年冬十有二月癸亥公防卫子莒庆盟于洮【卫成为鲁平元　传见年败莒之怨　　衞】
　　经二十有六年春王正月己未公防莒子衞寗逆盟于向齐人侵我西鄙公追齐师至酅弗及夏齐人伐我此鄙卫人伐齐公子遂如楚乞师冬公以楚师伐齐取谷公至自伐齐【无传】
　　传二十六年春王正月公防莒兹平公寗庄子盟于向寻洮之盟也齐师侵我西鄙讨是二盟也　夏齐孝公伐我北鄙卫人伐齐洮之盟故也公使展喜犒师使受命于展禽【栁下惠】齐侯未入竟展喜从之曰寡君闻君亲举玉趾将辱于敝邑使下臣犒执事齐侯曰鲁人恐乎对曰小人恐矣君子则否齐侯曰室如县磬野无青草何恃而不恐对曰恃先王之命齐侯乃还东门襄仲臧文仲如楚乞师臧孙见子玉而道之伐齐宋以其不臣也　冬公以楚师伐齐取谷凡师能左右之曰以经二十有七年春杞子来朝　秋八月乙巳公子遂帅师入杞【传见杞】　冬十有二月甲戌公防诸侯盟于宋【传见宋】经二十有八年春公子买戍卫不卒戍刺之　夏五月癸丑公防晋侯齐侯宋公蔡侯郑伯卫子莒子盟于践土公朝于王所秋杞伯姬来公子遂如齐【无传】　冬公防晋侯齐侯宋公祭侯郑伯陈子莒子邾子秦人于温天王狩于河阳壬申公朝于王所【无月阙文】遂防诸侯围许【传见晋】经二十有九年春介葛卢来　公至自围许【无传】　夏六月防王人晋人宋人齐人陈人蔡人秦人盟于翟泉秋大雨雹　冬介葛卢来
　　传二十九年秋大雨雹为灾也
　　经三十年春王正月　冬天王使宰周公来聘公子遂如京师遂如晋
　　传三十年冬王使周公阅来聘东门襄仲将聘于周遂初聘于晋【自入春秋鲁始聘晋】
　　经三十有一年春取济西田公子遂如晋　夏四月四卜郊不从乃免牲犹三望　冬杞伯姬来求妇【传见杞】传三十一年春取济西田分曹地也使臧文仲往宿于重馆重馆人告曰晋新得诸侯必亲其共不速行将无及也从之分曹地自洮以南东傅于济尽曹地也襄仲如晋拜曹田也　夏四月四卜郊不从乃免牲非礼也犹三望亦非礼也礼不卜常祀而卜其牲日牛卜日曰牲牲成而卜郊上怠慢也望郊之细也不郊亦无望可也
　　经三十有二年春王正月
　　经三十有三年春齐侯使国归父来聘　夏公伐邾取訾娄　秋公子遂帅师伐邾【传见邾】　冬十月公如齐十有二月公至自齐乙巳公薨于小寝陨霜不杀草李梅实【无传】
　　传三十三年春齐国庄子来聘臧文仲言于公曰国子为政齐犹有礼君其朝焉　夏公伐邾取訾娄以报升陉之役　秋襄仲复伐邾　冬公如齐朝反薨于小寝即安也　葬僖公缓【文公元年经书四月葬僖公自此以下遂因説作主祭祀之事文相次也】作主非礼也【文二年作主通讥之】凡君薨卒哭而祔祔而作主特祀于主烝尝禘于庙
　　文公【諡灋慈惠爱民曰文】
　　【名兴僖公子声姜所生在位十八年薨】
　　经元年春王正月公即位　二月癸亥日有食之【无传】天王使叔服来防葬　夏四月丁巳葬我君僖公【七月而葬缓】天王使毛来锡公命叔孙得臣如京师　秋公孙敖防晋侯于戚【传见晋】　冬十月公孙敖如齐
　　传元年春王使内史叔服来防葬公孙敖闻其能相人也见其二子焉叔服曰谷也食子难也收子谷也丰下必有后于鲁国【丰下面方为八年公孙敖奔莒传】　于是闰三月非礼也先王之正时也履端于始举正于中归余于终【步厯之始以为术之端首期之日三百六十有六日日月之行又有迟连而必分为十二月举中气以正月有余日则归之于终积而为闰】履端于始序则不愆【四时无愆】举正于中民则不惑【斗建不失其次寒暑不失其常故无疑惑】归余于终事则不悖【四时得所则事无悖乱悖必内反】夏四月丁巳葬僖公【七月而葬缓】王使毛伯卫来赐公命叔孙得臣如周拜　冬十月穆伯如齐【公孙敖】始聘焉礼也凡君即位卿出并聘践脩旧好要结外援好事邻国以卫社稷忠信卑让之逍也忠徳之正也信徳之固也卑让徳之基也
　　经二年春王二月丁丑作僖公主三月乙巳及晋处父盟　夏六月公孙敖防宋公陈侯郑伯晋士殳盟于垂陇自十有二月不雨至于秋七月【无传】八月丁夘大事于大庙跻僖公　冬公子遂如齐纳币
　　传二年春二月丁丑作僖公主书不时也【过葬十月故曰不时】晋人以公不朝来讨公如晋　夏四月己巳晋人使阳处父盟公以耻之【经书三月乙巳经传必有误】书曰及晋处父盟以厌之也适晋不书讳之也公未至六月穆伯防诸侯及晋司空士縠盟于垂陇　秋八月丁夘大事于大庙跻僖公逆祀也【跻僖闵上】于是夏父弗忌为宗伯尊僖公且明见曰吾见新鬼大故鬼小【新鬼僖公既为兄死时年又长故鬼闵公死时年少弗忌明言其所见】先大后小顺也跻圣贤明也【以僖公为圣贤】明顺礼也君子以为失礼礼无不顺祀国之大事也而逆之可谓礼乎子虽齐圣不先父食乆矣【先悉荐反下不先皆同】故禹不先鲧汤不先契【鲧禹父契汤十三世祖】文武不先不窋【后稷子】宋祖帝乙郑祖厉王犹上祖也【帝乙微子父厉王郑桓公父二国不以帝乙厉王不肖犹尊尚之】是以鲁颂曰春秋匪解享祀不忒皇皇后帝皇祖后稷君子曰礼谓其后稷亲而先帝也诗曰问我诸姑遂及伯姊【邶风】君子曰礼谓其姊亲而先姑也仲尼曰臧文仲其不仁者三不知者三下展禽【知栁下患贤而使在下位】废六关【塞关阳关之属凡六关所以禁絶末游而废之】妾织蒲三不仁也【与民争利】作虚器【山节藻棁】纵逆祀【听跻僖公】祀爰居【海鸟曰爰居止于鲁东门外丈仲以为神命国人祀见国语庄子云鲁侯御而觞之于庙】三不知也【正义曰鲁臣多矣而独讥文仲者以文仲执国之政有大知之名为不知之事】　冬襄仲如齐纳币礼也凡君即位好舅甥脩昏姻娶元妃以奉粢盛【音成】孝也孝礼之始也
　　经三年春王正月叔孙得臣防晋人宋人陈人卫人郑人伐沈沈溃【详见沈】　冬公如晋十有二月己巳公及晋侯盟
　　传三年冬晋人惧其无礼于公也请改盟【改二年处父之盟】公如晋及晋侯盟晋侯飨公赋菁菁者莪【既见君子乐且有仪】庄叔以公降拜曰小国受命于大国敢不慎仪君贶之以大礼何乐如之抑小国之乐大国之惠也晋侯降辞登成拜公赋嘉乐【冝民冝人】
　　经四年春公至自晋【无传】　夏逆妇姜于齐　秋衞侯使寗俞来聘　冬十有一月壬寅夫人风氏薨【庄公妾】传四年夏逆妇姜于齐卿不行非礼也君子是以知出姜之不允于鲁也【允信也文公薨而见出故曰出姜】曰贵聘而贱逆之君而卑之立而废之弁信而坏其主在国必乱在家必亡不允宜哉诗曰畏天之威于时保之敬主之谓也刘敞曰正始之道也待之不以夫人之礼故夫人不以其位终国乱子弑强臣擅命几于亡矣夫文公非不欲存妻子传世者也闇弱惰慢不能率礼而行以谓苟若而可何礼之守故卒至于祸也夫妇之际人伦之首可不慎哉故鉴末以原本因微以知著又非独文公之罪也虽夫人预有罪矣当是之时夫人不能早辞丧娶之辱冒大礼以往国人皆贱之遂无所据依以危其身而亡其子由本不正故也殆而呼天不亦晚乎
　　冬成风薨
　　经五年春王正月王使荣叔归含且赗三月辛亥葬我小君成风王使召伯来防葬　夏公孙敖如晋【无传】传五年春王使荣叔来含且赗召昭公来防葬礼也经六年夏季孙行父如陈　秋季孙行父如晋　冬十月公子遂如晋闰月不告朔犹朝于庙
　　传六年臧文仲以陈卫之睦也欲求好于陈　夏季文子聘于陈且娶焉　秋季文子将聘于晋使求遭丧之礼以行【闻晋襄疾故】其人曰将焉用之文子曰备豫不虞古之善教也求而无之实难过求何害【所谓三思后行】
　　蔺敏修曰礼之别有五宾之不可以为军犹吉之不可以为凶也宾以军则暴军以宾则怯凶以吉则忍吉以凶则愍礼之所施各当其理而已施而不当非礼也季文子聘晋告于先君之庙而后行其礼之宾者欤礼之吉者欤今求遭丧之礼以行岂礼也哉晋侯虽有疾不幸而死诸侯五月同盟至归再聘焉可也未死则吾不几于幸亡乐祸晋以是讨焉岂不危哉而曰备豫不虞妄矣尝读聘礼见昼币夕币陈币奠币而无豫备之币惜乎行父于是独不三思也
　　冬闰月不告朔非礼也闰以正时时以作事事以厚生生民之道于是乎在矣不告闰朔弃时政也何以为民经七年春公伐邾三月甲戌取须句【传见邾】遂城郚【无传】夏狄侵我西鄙　秋八月公防诸侯晋大夫盟于扈冬公孙敖如莒涖盟
　　传七年夏狄侵我西鄙公使告于晋【详见晋】　秋八月防晋赵盾盟于扈晋侯立故也公后至故不书所防凡防诸侯不书所防后也后至不书其国辟不敏也
　　刘敞曰按经公与盟矣何谓后防乎十六年防于扈亦不序诸侯寜复鲁侯后防邪未可以类推也
　　穆伯【公孙敖】娶于莒曰戴已生文伯【谷】其娣声已生惠叔【难】戴已卒又聘于莒莒人以声已辞则为襄仲聘焉【襄仲公孙敖从父昆弟】冬徐伐莒莒人来请盟穆伯如莒涖盟且为仲逆及鄢陵登城见之美自为娶之仲请攻之公将许之叔仲惠伯谏【叔牙孙】曰臣闻之兵作于内为乱于外为宼宼犹及人乱自及也今臣作乱而君不禁以启宼雠若之何公止之惠伯成之【平二子】使仲舍之【舍不娶】公孙敖反之【还莒女】复为兄弟如初从之
　　经八年春王正月　冬十月壬午公子遂防赵盾盟于衡雍乙酉公子遂防雒戎盟于暴公孙敖如京师不至而复丙戌奔莒螽【无传】
　　传八年秋襄王崩晋人以扈之盟来讨　冬襄仲防晋赵孟盟于衡雍报扈之盟也遂防伊雒之戎书曰公子遂珍之也穆伯如周吊防不至以币奔莒从己氏焉经九年春毛伯来求金夫人姜氏如齐三月叔孙得臣如京师【传见周】三月夫人姜氏至自齐公子遂防晋人宋人卫人许人救郑　秋九月癸酉地震【无传】　冬楚子使椒来聘秦人来归僖公成风之襚【传见秦】
　　传九年冬秦人来归僖公成风之襚礼也诸侯相吊贺也虽不当事苟有礼焉书也以无忘旧好
　　经十年春王三月辛夘臧孙辰卒自正月不雨至于秋七月【无传】及苏子盟于女栗【传见周】
　　经十有一年夏叔仲彭生防郤缺于承匡【传见晋】　秋曹伯来朝公子遂如宋【传见宋】　冬十月甲午叔孙得臣败狄于咸
　　传十一年秋鄋瞒侵齐遂伐我公卜使叔孙得臣追之吉侯叔夏御庄叔緜房甥为右富父终甥驷乗　冬十月甲午败狄于咸获长狄侨如
　　经十有二年春王正月郕伯来奔【传见郕】杞伯来朝二月庚子子叔姬卒　秋滕子来朝秦伯使术来聘【传见滕秦】冬十有二月季孙行父帅师城诸及郓
　　传十二年春杞桓公来朝始朝公也【公即位始来朝】且请絶叔姬而无絶昏公许之二月叔姬卒不言杞絶也书叔姬言非女也　秋滕昭公来朝亦始朝公也　冬十二月城诸及郓书时也
　　经十有三年春王正月自正月不雨至于秋七月【无传】大室屋坏　冬公如晋卫侯防公于沓十有二月己丑公及晋侯盟公还自晋郑伯防公于棐
　　传十三年秋七月大室之屋坏书不共也　冬公如晋朝且寻盟卫侯【成公】防公于沓请平于晋郑伯【穆公】防公于棐亦请平于晋公皆成之【详见郑】
　　经十有四年春王正月公至自晋【无传】邾人伐我南鄙叔彭生帅师伐邾【传见邾】　夏六月公防宋公陈侯衞侯郑伯许男曹伯晋赵盾癸酉同盟于新城【传见晋】　秋七月有星孛入于北斗公至自防【无传】九月甲申公孙敖卒于齐　冬单伯如齐齐人执单伯齐人执子叔姬【传见齐】传十四年秋七月有星孛入于北斗周内史叔服曰不出七年宋齐晋之君皆将死乱【后三年宋弑昭公正年齐弑懿公七年晋弑灵公】穆伯之从己氏也鲁人立文伯【谷】穆伯生二子于莒而求复文伯以为请襄仲使无朝听命复而不出【不得使与听政事终寝于家】三年而尽室以复适莒文伯疾而请曰谷之子弱【子孟献子】请立难也【谷弟】许之文伯卒立惠叔穆伯请重赂以求复惠叔以为请许之将来九月卒于齐告防请葬弗许
　　经十有五年春季孙行父如晋三月宋司马华孙来盟【传见宋】　夏曹伯来朝【传见曹】齐人归公孙敖之防六月辛丑朔日有食之鼓用牲于社单伯至自齐　秋齐人侵我西鄙季孙行父如晋　冬十有一月诸侯盟于扈十有二月齐人来归子叔姬齐侯侵我西鄙
　　传十五年春季文子如晋为单伯与子叔姬也　夏齐人或为孟氏谋【公孙敖家】曰鲁尔亲也饰棺寘诸堂阜【堂阜齐鲁竟上地饰棺不殡示无所归】鲁必取之从之卞人以告【鲁邑】惠叔犹毁以为请立于朝以待命许之取而殡之齐人送之书曰齐人归公孙敖之防为孟氏且国故也葬视共仲【制如庆父以罪降】声己不视帷堂而哭【惠叔母怨敖从莒女故帷堂】襄仲欲勿哭【怨敖取其妻】惠伯曰防亲之终也虽不能始善终可也史佚有言曰兄弟致美救乏贺善吊灾祭敬防哀情虽不同母絶其爱亲之道也子无失道何怨于人襄仲说帅兄弟以哭之　他年其二子来【敖在莒所生】孟献子【谷之子】爱之闻于国或譛之曰将杀子献子以告季文子二子曰夫子以爱我闻我以将杀子闻不亦逺于礼乎逺礼不知死一人门于句鼆【莫幸切】一人门于戾丘皆死　六月辛丑朔日有食之鼔用牲于社非礼也日有食之天子不举【去盛馔】伐鼔于社诸侯用币于社伐鼔于朝以昭事神训民事君示有等威古之道也单伯至自齐贵之也秋齐人侵我西鄙故季文子告于晋　冬十一月盟于扈谋伐齐也于是有齐难是以公不防书曰诸侯盟于扈无能为故也凡诸侯防公不与不书讳君恶也与而不书后也济侯侵我西鄙谓诸侯不能也
　　经十有六年春季孙行父防齐侯于阳谷齐侯弗及盟夏五月公四不视朔【自二月至三月】六月戊辰公子遂及齐侯盟于郪丘　秋八月辛未夫人姜氏薨【丈公母也】毁泉台传十六年春王正月及齐平公有疾使季文子防齐侯于阳谷请盟齐侯不肯曰请俟君间【差也】　夏五月公四不视朔疾也　公使襄仲纳赂于齐侯故盟于郪丘【信以疾且以赂】有蛇自泉宫出入于国如先君之数【伯禽至僖公十七君】秋七月辛未齐姜薨毁泉台【鲁人以为蛇妖所出故坏之】
　　经十有七年夏四月癸亥葬我小君声姜齐侯伐我西鄙【西当为北经误】六月癸未公及齐侯盟于谷　秋公至自谷冬公子遂如齐
　　传十七年夏四月癸亥葬声姜有济难是以缓齐侯伐我北鄙襄仲请盟六月盟于谷　冬十月襄仲如齐拜谷之盟
　　经十有八年春王二月丁丑公薨于台下　夏六月癸酉葬我君文公　秋公子遂叔孙得臣如齐　冬十月子卒夫人姜氏归于齐季孙行父如齐【无传】
　　传十八年春齐侯戒师期【将以伐鲁】而有疾医曰不及秋将死公闻之卜曰尚无及期惠伯令卜楚丘占之曰齐侯不及期非疾也君亦不闻【言君先齐侯终】令有咎二月丁丑公薨　夏六月葬文公　秋襄仲庄叔如济文公二妃敬嬴生宣公敬嬴嬖而私事襄仲宣公长而属诸襄仲襄仲欲立之叔仲【惠伯】不可仲见于齐侯而请之齐侯新立而欲亲鲁许之　冬十月仲杀恶及视而立宣公【恶大子视其母弟杀视不书贱之】书曰子卒讳之也仲以君命召惠伯【诈以子恶命】其宰公冉务人止之曰入必死叔仲曰死君命可也公冉务人曰若君命可死非君命何听弗听乃入杀而埋之马矢之中【惠伯死史畏襄仲不书】公冉务人奉其帑以奔蔡既而复叔仲氏【不絶其后】
　　晁补之曰襄仲以敬嬴故杀适立庶叔仲初不可是也既立宣公而诈以子恶之命已可以逃矣知非君命而以君命往死之可以死可以无死死伤勇鸣呼惠伯
　　夫人姜氏归于齐大归也【恶视母出姜】将行哭而过市曰天乎仲为不道杀适立庶市人皆哭鲁人谓之哀姜莒大子仆弑纪公以其寳玉来奔纳诸宣公公命与之邑曰今日必授季文子使司寇出诸竟曰今日必达公问其故季文子使大史克对曰先大夫臧文仲教行父事君之礼行父奉以周旋弗敢失队【音坠】曰见有礼于其君者事之如孝子之养父母也见无礼扵其君者诛之如鹰鹯之逐鸟雀也先君周公制周礼曰则以观徳徳以处事事以度功功以食【音嗣】民作誓命曰毁则为贼掩贼为藏窃贿为盗盗器为奸主藏之名頼奸之用为大凶徳有常无赦在九刑不忘行父还【音旋】观莒仆莫可则也孝敬忠信为吉徳盗贼藏奸为凶徳夫莒仆则其孝敬则弑君父矣则其忠信则窃寳玉矣其人则盗贼也其器则奸兆也保而利之则主藏也以训则昏民无则焉不度于善而皆在于凶徳是以去之昔高阳氏【颛顼】有才子八人苍舒隤敳【音皑】梼【直由切】戭大临尨降庭坚仲容叔逹【垂益禹臯陶之伦庭坚臯陶字】齐圣广渊明允笃诚天下之民谓之八恺髙辛氏【帝喾】有才子八人伯奋仲堪叔献季仲伯虎仲熊叔豹季貍【稷契朱虎熊罢之伦】忠肃共懿宣慈惠和天下之民谓之入元此十六族也世济其美不陨甚名以至于尧尧不能举舜臣尧举八恺使主后土以揆百事莫不时序地平天成举八元使布五教于四方父义母慈兄友弟恭子孝内平外成昔帝鸿氏【黄帝】有不才子掩义隐贼好行凶德丑类恶物顽嚚不友是与比周天下之民谓之浑敦【驩兠】少皥氏【金天】有不才子毁信废忠崇饰恶言靖譛庸囬服防搜慝以诬盛德天下之民谓之穷竒【共工】颛顼氏有不才子不可教训不知话言告之则顽舍之则嚚傲很明徳以乱天常天下之民谓之梼杌【伯鲧】此三族也世济其凶增其恶名以至于尧尧不能去缙云氏【黄帝时官名】有不才子贪于饮食冒于货贿侵欲崇侈不可盈厌聚敛积实不知纪极不分孤寡不恤穷匮天下之民以比三凶谓之饕餮【贪财为饕贪食为餮】舜臣尧賔于四门流四凶族浑敦穷竒梼杌饕餮投诸四裔以御魑魅是以尧崩而天下如一同心戴舜以为天子以其举十六相去四凶也故虞书数舜之功曰慎徽五典五典克从无违教也曰纳于百揆百揆时序无废事也曰賔于四门四门穆穆无凶人也舜有大功二十而为天子今行父虽未获一吉人去一凶矣于舜之功二十之一也庶几免于戾乎

　　春秋分记卷四十八
　　钦定四库全书
　　春秋分记卷四十九　　　宋　程公说　撰内鲁第三
　　宣公　　　　　　　成公
　　宣公【諡灋善问周逹曰宣】
　　【名倭文公庶子敬嬴所生襄仲杀适立庶自是公室甲三家强矣在位十八年薨】
　　经元年春王正月公即位【无传】公子遂如齐逆女三月遂以夫人妇姜至自齐　夏季孙行父如齐公防齐侯于平州公子遂如齐六月齐人取济西田　秋邾子来朝【传见邾】
　　传元年春王正月公子遂如齐逆女尊君命也三月遂以夫人妇姜至自齐尊夫人也　夏季文子如齐纳赂以请防防于平州以定公位东门襄仲如齐拜成六月齐人取济西之田为立公故以赂齐也
　　经三年春王正月郊牛之口伤改卜牛牛死乃不郊犹三望
　　传三年春不郊而望皆非礼也望郊之属也不郊亦无望可也
　　经四年春王正月公及齐侯平莒及郯莒人不肯公伐莒取向【传见莒】　秋公如齐公至自齐【无传】
　　经五年春公如齐　夏公至自齐　秋九月齐髙固来逆叔姬叔孙得臣卒【无传】　冬齐髙固及子叔姬来传五年春公如齐髙固使齐侯止公请叔姬焉　夏公至自齐书过也　秋九月齐髙固来逆女自为也故书曰逆叔姬卿自逆也　冬来反马也
　　经六年秋八月螽【无传】
　　经七年春衞侯使孙良夫来盟【传见衞】　夏公防齐侯伐莱　秋公至自伐莱大旱【无传】　冬公防晋侯宋公衞侯郑伯曹伯盟于黑壤
　　传七年夏公防齐侯伐莱不与谋也凡师出与谋曰及不与谋曰防　冬盟于黒壤晋侯之立也【在二年】公不朝又不使大夫聘晋人止公于防盟于黄父【即黒壤】公不与盟以赂免故黒壤之盟不书讳之也
　　经八年春公至自防　夏六月公子遂如齐至黄乃复【无传】辛巳有事于大庙仲遂卒于垂壬午犹绎万入去籥戊子夫人嬴氏薨【无传宣公母】　秋七月甲子日有食之既【无传】　冬十月己丑葬我小君敬嬴雨不克葬庚寅日中而克葬城平阳
　　传八年夏有事于大庙襄仲卒而绎非礼也　冬葬敬嬴旱无麻始用葛茀雨不克葬礼也礼卜葬先逺日辟不怀也　城平阳书时也
　　经九年春王正月公如齐公至自齐【无传】　夏仲孙蔑如京师　秋取根牟【传见根牟】
　　传九年春王使来征聘　夏孟献子聘于周
　　经十年春公如齐公至自齐【无传】齐人归我济西田　夏四月丙辰日有食之【无传】公如齐五月公至自齐公孙归父如齐【传见齐】　秋天王使王季子来聘公孙归父帅师伐邾取绎大水【无传】季孙行父如齐　冬公孙归父如齐齐侯使国佐来聘【传见齐】饥【无传】
　　传十年春公如齐齐侯以我服故归济西之田　夏公如齐奔丧【惠公卒】　秋师伐邾取绎季文子初聘于齐冬子家如齐伐邾故也　国武子来报聘
　　经十有一年春王正月　夏公孙归父防齐人伐莒【无传】经十有三年秋螽【无传】
　　经十有四年冬公孙归父防齐侯于谷
　　传十四年冬公孙归父防齐侯于谷见晏桓子与之言鲁乐桓子告髙宣子曰子家其亡乎怀于鲁矣怀必贪贪必谋人谋人人亦谋已一国谋之何以不亡【为十八年归父奔齐传】孟献子言于公曰臣闻小国之免于大国也聘而献物于是有庭实旅百朝而献功于是有容貌采章嘉淑而有加货谋其不免也诛而荐贿则无及也今楚在宋君其图之公说【时楚庄王围宋】
　　经十有五年春公孙归父防楚子于宋　秋螽仲孙蔑防齐髙固于无娄【无传】初税亩【公田之法十取其一今大履其余亩复十取其一故哀公曰二吾犹不足】冬蝝生饥
　　传十五年春公孙归父防楚子于宋　秋初税畆非礼也谷出不过借【周法民耕百亩公田十亩借民力而治之税不过此】以丰财也冬蝝生饥幸之也
　　经十有六年春王正月　秋郯伯姬来归【传见郯】　冬大有年【无传】
　　经十有七年春王正月　夏六月癸夘日有食之【无传】己未公防晋侯卫侯曹伯邾子同盟于断道【传见晋】　秋公至自防【无传】　冬十有一月壬午公弟叔肸卒
　　传十七年冬公弟叔肸卒公母弟也凡大子之母弟公在曰公子不在曰弟凡称弟皆母弟也
　　经十有八年春公伐杞【无传】　秋公孙归父如晋　冬十月壬戌公薨于路寝　归父还自晋至笙遂奔齐传十八年夏公使如楚乞师欲以伐齐【公不事齐齐与晋盟故惧而乞师于楚】楚庄王卒楚师不出既而用晋师【成二年战于鞌】楚于是乎有蜀之役　公孙归父【襄仲子】以襄仲之立公也有宠欲去三桓以张公室与公谋而聘于晋欲以晋人去之冬公薨季文子言于朝曰使我杀适立庶以失大援
　　者仲也夫【新注观季文子此言盖假正义以济其私止欲去东门氏耳三家专权始于此】臧宣叔怒曰当其时不能治也后之人何罪子欲去之许请去之遂逐东门氏【襄仲居东门故曰东门氏】子家【归父】还及笙坛帷复命于介既复命袒括发即位哭三踊而出遂奔齐书曰归父还自晋善之也
　　成公【諡法安民立政曰成】
　　【名黑肱宣公子穆姜所生在位十八年薨】
　　经元年春王正月公即位　二月辛酉葬我君宣公无冰【无传周二月今之十二月】三月作丘甲【详见征伐书】　夏臧孙许及晋侯盟于赤棘
　　传元年春为齐难故作丘甲闻齐将出楚师　夏盟于赤棘【与晋盟惧齐楚】　冬臧宣叔令脩赋缮完具守备曰齐楚结好我新与晋盟晋楚争盟齐师必至虽晋人伐齐楚必救之是齐楚同我也知难而有备乃可以逞
　　经二年春齐侯伐我北鄙　夏六月癸酉季孙行父臧孙许叔孙侨如公孙婴齐帅师防晋郤克卫孙良夫曹公子首及齐侯战于鞌齐师败绩　秋八月取汶阳田冬十有一月公防楚公子婴齐于蜀丙申公及楚人
　　秦人宋人陈人衞人郑人齐人曹人邾人薛人鄫人盟于蜀
　　传二年春齐侯伐我北鄙围龙【鲁邑】顷公之嬖人卢蒲就魁门焉【攻龙门】龙人囚之齐侯曰勿杀吾与而盟无入而封弗听杀而膊诸城上【磔也】齐侯亲鼔士陵城三日取龙遂南侵及巢丘　夏臧宣叔如晋乞师主郤献子【时郤克与齐有笑辱之怨】晋侯许之郤克将以救鲁臧宣叔逆晋师且道之季文子帅师防之六月癸酉师陈于鞌齐师败绩禽郑自师逆公【鲁大夫逆公防晋师】　秋七月晋师及齐国佐盟于袁娄使齐人归我汶阳之田【详见晋】
　　胡安国曰大国三军次国二卿鲁虽大国而四卿并将是四军也当此时旧制犹存尺地皆公室之地上卿行父与侨如婴齐各帅一军防战而臧孙许如晋乞师又逆晋师为之道本不将兵特往来晋鲁两军之间预谋议耳成公初立主幼国危为季孙一怒扫境内兴师而四卿并出肆其愤欲虽无人乎成公之侧有不恤也然后政自季氏出矣将称元帅略其副属词之体也而四卿皆书者岂特为详内录哉坚冰之戒亦明矣
　　冬楚师侵卫遂侵我师于蜀使臧孙往【宣叔】辞曰楚逺而乆固将退矣无功而受名臣不敢【不敢虚受退楚名】楚侵及阳桥【鲁地】孟孙请往赂之以执斵执鍼织纴皆百人公衡为质【成公子】以请盟楚人许平十一月公及楚公子婴齐蔡侯许男秦右大夫说宋华元陈公孙寜卫孙良夫郑公子去疾及齐国之大夫盟于蜀卿不书匮盟也【匮乏】于是乎畏晋而窃与楚盟故曰匮盟楚师及宋公衡逃归臧宣叔曰衡父不忍数年之不宴【乐也】以弃鲁国国将若之何谁居【音基辞也】后之人必有任是夫国弃矣
　　经三年春王正月公防晋侯宋公卫侯曹伯伐郑【传见晋】二月公至自伐郑【无传】甲子新宫灾三日哭【无传】　夏公如晋公至自晋【无传】　秋叔孙侨如帅师围棘【汶阳之邑】大雩【无传】冬十有一月晋侯使荀庚来聘卫侯使孙良夫来聘丙午及荀庚盟丁未及孙良夫盟
　　传三年夏公如晋拜汶阳之田　秋叔孙侨如围棘取汶阳之田棘不服故围之　冬十一月晋侯使荀庚来聘且寻盟【寻元年赤棘盟】卫侯使孙良夫来聘且寻盟【寻宣七年盟】公问诸臧宣叔曰中行伯之于晋也其位在三【下卿】孙子之于卫也位为上卿将谁先对曰次国之上卿当大国之中中当其下下当其上大夫【降一等】小国之上卿当大国之下卿中当其上大夫下当其下大夫【降大国二等】上下如是古之制也卫在晋不得为次国【春秋时以强弱为大小故卫虽侯爵犹为小国】晋为盟主其将先之丙午盟晋丁未盟卫礼也经四年春宋公使华元来聘　三月杞伯来朝【传见宋杞】夏四月甲寅臧孙许卒【无传】公如晋　秋公至自晋　冬城郓【无传】
</div>
    <div class="pagination">
<a href="春秋分记_page82.html">上一页</a><span>...</span><a href="春秋分记_page78.html">78</a><a href="春秋分记_page79.html">79</a><a href="春秋分记_page80.html">80</a><a href="春秋分记_page81.html">81</a><a href="春秋分记_page82.html">82</a><span class="current-page">83</span><a href="春秋分记_page84.html">84</a><a href="春秋分记_page85.html">85</a><a href="春秋分记_page86.html">86</a><a href="春秋分记_page87.html">87</a><a href="春秋分记_page88.html">88</a><span>...</span><a href="春秋分记_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
