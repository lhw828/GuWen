<!DOCTYPE html>
<html>
<head>
    <meta charset="UTF-8">
    <title>春秋集传 - 第 4 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋集传 - 第 4 页/共 32 页</h1>
    <div class="content">　　君在丧恒称子既葬矣未逾年称子【据僖二十五年卫子】逾年矣未葬称子【据文九年毛伯来求金不称王】郑忽未逾年者也其名之何也以其见出不得后先君也谷梁传曰其名失国也
　　柔防宋公陈侯蔡叔盟于拆
　　柔鲁大夫不称氏未赐族也蔡叔蔡侯之弟摄居者凡诸侯之弟摄居则称字外参盟有大夫不日虽吾大夫防之亦不日内外一治也礼卿不防公侯盟甚矣是故恶其伉也陈氏传曰以大夫防诸侯盟于是始
　　公防宋公于夫钟
　　冬十有二月公防宋公于阚【阚口輶反】
　　十有二年春正月
　　夏六月壬寅公防杞侯莒子盟于曲池
　　左氏传曰平杞莒也
　　秋七月丁亥公防宋公燕人盟于谷丘
　　燕人南燕大夫
　　八月壬辰陈侯跃卒
　　公防宋公于虚
　　冬十有一月公防宋公于龟
　　丙戌公防郑伯盟于武父
　　左氏传曰公欲平宋郑秋及宋公盟于句渎之丘宋成未可知也故又防于虚冬又防于龟宋公辞平故与郑伯盟于武父遂帅师而伐宋
　　丙戌卫侯晋卒
　　谷梁传曰再称日决日义也范氏曰明二事皆当日也陈氏传曰于以见春秋之有日例也
　　十有二月及郑师伐宋
　　不言公及防上文也陈氏传曰此公及郑伯也曷为前称君后称师略之也一役而再见者但人之用众焉称师
　　丁未战于宋
　　不言宋及郑战【据哀十一年书齐及吴战】内辞也春秋内外恒异辞伐者为客受伐者为主由外言之也苟吾君在焉则不得从外辞从外辞者必防变夷伐中国者也【据哀十一年防吴伐齐】不言师败绩敌也
　　十有三年春二月公防纪侯郑伯己巳及齐侯宋公卫侯燕人战齐师宋师卫师燕师败绩
　　纪先郑序爵也则齐曷为先宋以强大而易周班也防何以不地以战防也战何以不地略之也公欲平宋郑朞嵗之间防于夫钟于阚盟于谷丘又防于虚于龟而宋公辞平遂舎宋而防郑以伐宋战焉胜败相当而主客之愤未已于是鲁郑连纪宋援齐卫及燕相与刻期一战以决焉故略之不言地防上文一讥之也然则安战战于宋也桓弑隐宋庄郑厉皆以簒立于是同恶相济又相仇也则齐卫燕纪何为焉燕役于宋纪附于鲁二小国者无足议也齐东方大国也尝合诸侯于稷以立华氏取宋赂而定庄公矣今又挟卫以助宋卫侯朔搆杀其兄以得国父丧在殡而自将以助宋者亦将以定其位焉耳春秋书战二十二以乱济乱而亟残其民未有若斯甚者如是而从其恒辞则不知两战为一事不知两战为一事则民隐而用法疑矣故凡春秋之变文皆有辨于嫌疑之间者也凡君在丧以师行者称爵从史文也陈氏传曰卫朔宋固【成三年】陈溺【襄五年】犹逾年也郑费【成四年】未逾年亦曰郑伯甚矣从而志之徒见其悖礼焉尔故凡春秋辞从主人皆实録而非修春秋之辞也
　　三月葬卫宣公
　　胡侍讲曰既与卫人战曷为葬宣公怨不弃义怒不废礼是知古人以葬为重也
　　夏大水
　　秋七月
　　冬十月
　　十有四年春正月公防郑伯于曹
　　无氷
　　无氷不月终时无氷则志之周之春夏之冬也【例在成元年】谷梁传曰无氷时燠也
　　夏五
　　谷梁传曰夏五传疑也胡侍讲曰春秋之作因旧史有可损不能益也
　　郑伯使其弟语来盟
　　来盟不月虽内莅盟不月略之也谷梁传曰来盟前定也诸侯之尊兄弟不得以属通其弟云者以其来我举其贵者也苏子由曰凡外大夫来盟于鲁内大夫莅盟于他国皆盟其君
　　秋八月壬申御廪灾
　　公羊传曰御廪者粢盛委之所藏也杜元凯曰藏公所亲耕以奉粢盛之仓也谷梁传曰天子亲耕以共粢盛王后亲蚕以共祭服国非无良农工女也以为人之所尽事其祖祢不若以已所自亲者也
　　乙亥尝
　　杜元凯曰先其时亦过也或谓讥其不易灾余而尝郑渔仲曰庙祀必十日戒享越三日而尝则粢盛已出廪壬申致齐之初乙亥尝非灾之余也
　　冬十有二月丁巳齐侯禄父卒
　　宋人以齐人蔡人卫人陈人伐郑
　　曰以何乞师而自将也陈氏传曰以一国而用诸侯之师于是始上无天子下无方伯有以一国而用诸侯之师此伯之所由兴也伯者之令行于天下自是无书以者矣书以者必中国用夷狄者也左氏传曰宋人以诸侯伐郑报宋之战也焚渠门入及大逵伐东郊取牛首
　　十有五年春二月天王使家父来求车
　　王者无求曷为言求车有阙文也俄而天王崩七年而后克葬则诸侯不王之罪大矣其月着非礼也
　　三月乙未天王崩
　　夏四月己巳葬齐僖公
　　五月郑伯突出奔蔡
　　何以名辨二君也凡一国而二君者其出入史皆名之示有辨也郑伯突辨于忽也卫侯朔辨于黔牟也卫侯郑辨于叔武也卫侯衎辨于剽也蔡侯朱辨于东国也莒子庚舆辨于郊公也邾子益辨于革也惟北燕伯款不知所为辨齐晏子曰燕有君矣则亦不可无辨也于是祭仲专郑伯使其壻雍纠杀之雍姬以告祭仲杀雍纠而郑伯出奔则其但言奔何春秋无费辞为君而奔未有不见出于其臣者也为臣而奔未有不见出于其君者也但言奔存大体也
　　郑世子忽复归于郑
　　忽嗣君也其出也名之则其归称世子何特笔以正名也世子者未嗣位之称也忽君郑五月而出奔四年于外而复归于郑于史文不得复称世子鲁人于突一则曰郑伯二则曰郑伯则鲁史必不称忽为世子探其本正其名书曰郑世子忽修春秋之特笔也刘侍读曰忽之出无郑者也而又不得称子则忽之可以君国者无几矣春秋别嫌疑明是非以谓忽尝为君之世子矣若庶孽得而夺之则天下之适庶乱矣故正其名与之继世深恶乱臣贼子之意也胡邦衡曰复归者已失国之辞也【据见执不言复归】
　　许叔入于许
　　刘侍读曰称入何难也何难焉郑乱而后入也陈氏传曰出罪也入罪也则书之【据郑良霄宋鱼石晋栾盈之类】出非其罪入罪也则但书入【据齐小白阳生莒去疾类】凡入皆讥也凡入皆讥也则其曰许叔何以是为宜入也昔者齐郑鲁三师入许许庄公奔卫郑人以许东偏奉许叔而使其大夫获处许西偏许无君者十有五年忽突之乱于是叔始得许若许叔可谓能复庄公之宇矣是故入未有书字者虽公子也弗谓公子此其曰许叔所以别有罪也叔不书字则疑于齐小白阳生莒去疾
　　公防齐侯于艾
　　左氏传曰谋定许也王贯道曰定许所以挠忽也
　　邾人牟人葛人来朝
　　非国君不言朝此皆微者也则其曰朝何也以子代父也杜元凯曰三人皆附庸之世子其君应称名故其子降称人
　　秋九月郑伯突入于栎
　　冬十有一月公防宋公卫侯陈侯于袲伐郑【袲昌氏反】于是谋伐郑将纳厉公弗克而还则其书伐郑何为防袲言故也【据襄二十四年二十五年再防夷仪伐齐不克不书例在二年】惟其为防言故而未尝伐郑是以不书至以桓之盟防恒不致也宋兴鲁郑之憾未释则曷为谋纳厉公昭公复国非宋鲁之利也故又相与释怨而为防以谋之反覆皆以私也
　　十有六年春正月公防宋公蔡侯卫侯于曹
　　左氏传曰谋伐郑也
　　夏四月公防宋公卫侯陈侯蔡侯伐郑
　　纳厉公再弗克也明年髙渠弥弑昭公立子亹又明年齐人杀子亹以鲁人纳突故絶不与通皆不告也
　　秋七月公至自伐郑
　　公防伐恒书至也防盟不至防伐何以致民为重也致伐不月苟致以四时首月则书其月一时无他事不敢废时首也
　　冬城向
　　十有一月卫侯朔出奔齐
　　卫人立黔牟而朔出奔也公羊传曰朔得罪于天子也谷梁传曰天子召而不往也程子曰朔搆其二兄而致于其死罪大矣然父立之诸侯莫得而治也天子治其旧恶而废之宜也【据王人子突救卫朔入于卫放黔牟于周黔牟之立盖天子之命也】
　　十有七年春正月丙辰公防齐侯纪侯盟于黄【齐地】左氏传曰平齐纪且谋卫故也
　　二月丙午公防邾仪父盟于趡【趡翠轨反鲁地】
　　夏五月丙午及齐师战于奚【鲁地】
　　不言其人疆吏也左氏传曰疆事也
　　六月丁丑蔡侯封人卒
　　秋八月蔡季自陈归于蔡
　　陈氏传曰出罪也归亦罪也则悉书之【据陈黄楚比之类】出非其罪归罪也则但书归【据郑突曹赤之类】凡归皆讥也凡归皆讥也则其曰蔡季何以是为宜归也蔡桓侯卒无子蔡人召季于陈而立之是故归未有称字者虽公子也弗谓公子此其曰蔡季所以别有罪也季不称字则疑于郑突曹赤
　　癸巳葬蔡桓侯
　　不称公文误也
　　及宋人卫人伐邾
　　不言其人微者也左氏传曰伐邾宋志也
　　冬十月朔日有食之
　　言朔不言日夜食也周人以夜半为朔郑康成曰朔日日始出其食亏伤之处未复故知以夜食也
　　十有八年春王正月
　　桓无王其曰王何也既谨其始必正其终也
　　公防齐侯于泺【泺朴洛二音】
　　曷为不言公及夫人【据公及夫人防齐侯于阳谷】如齐夫人之志也泺非夫人之志也
　　公与夫人姜氏遂如齐
　　曰与曰遂继事之辞也防不言公及夫人则如齐曷为以继事之辞言之防公之志也如齐非公之志也见公制在夫人而不能自克以及其身也
　　夏四月丙子公薨于齐
　　左氏传曰公防齐侯于泺遂及文姜如齐齐侯通焉公谪之以告夏四月丙子享公使公子彭生乗公公薨于车杜元凯曰彭生多力拉公干而杀之公羊传曰夫人与弑公也谷梁传曰其地于外也【据隐弑不地】
　　丁酉公之丧至自齐
　　秋七月
　　冬十有二月己丑葬我君桓公
　　嵗首必书王月桓曷为无王见伯者之所由兴也伯者之兴则何以于桓见之诸侯无王莫甚于桓之世也桓弑隐督弑宋公陈佗杀太子而立郑突簒其君兄宋郑之乱诸侯不能讨又从而利之而皆不事天子不王之罪莫斯为甚矣而未至于无王也郑庄不臣繻葛之战三纲絶矣而诸侯不为变则天下遂至于无王矣于是齐灭王后之家合四国以抗王师而纳卫朔人心无所底止而后天下伯者兴焉夫伯者之事自古以来未之有也春秋辨实之际明伯者之兴实由诸侯之无王故于桓公之防略不书王而齐桓晋文有事诸侯悉书之以深絶不臣之诸侯也然则桓之不终无王何也元年者是君之始十八年者是君之终不以无王之罪蔽于一国也二年当宋公之杀不以无王之罪蔽于一人也十年当曹伯之卒不使是君不得正其终也五年陈侯卒不与正者陈侯之卒日疑也甲戌己丑非必皆正月之日则陈侯实卒日不可知故不与正也【据长厯甲戌前年十二月二十一日己丑此年正月十六日大衍厯甲戌正月二十一日己丑二月六日】桓之盟何以皆日其防何以皆月异桓事也桓弑君者也春秋存防书之大体内大恶讳之而无以正其罪则是春秋之作徒以私夫鲁而已也是故春秋辞有内外而法无不行辞有内外故内大恶讳者一国之私也法无不行则日月之例一以施之者天下之公也虽然春秋为乱臣贼子作也而法之一施乎内者于弑立无辨焉是内之弑其君者独见释于春秋也将何以示天下故桓之盟防日月皆从其恒辞以异之而桓罪着矣春秋不徒讳内恶而乱臣贼子无留狱矣崔子方氏曰春秋贱桓于桓之事无讥盖曰桓弟弑兄臣弑君而立乎其位此其大者不治则其余无足讥焉耳







　　春秋集传卷二
</div>
    <div class="pagination">
<a href="春秋集传_page3.html">上一页</a><a href="春秋集传.html">1</a><a href="春秋集传_page2.html">2</a><a href="春秋集传_page3.html">3</a><span class="current-page">4</span><a href="春秋集传_page5.html">5</a><a href="春秋集传_page6.html">6</a><a href="春秋集传_page7.html">7</a><a href="春秋集传_page8.html">8</a><a href="春秋集传_page9.html">9</a><span>...</span><a href="春秋集传_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
