<!DOCTYPE html>
<html>
<head>
    <meta charset="UTF-8">
    <title>春秋事义全考 - 第 22 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋事义全考 - 第 22 页/共 36 页</h1>
    <div class="content">　　齐高无咎出奔莒
　　季氏私考高国既去崔氏则事权自己出矣然庆克者崔氏之党也而无徳以服之安得不致其谮害乎此高无咎国佐所以不能自保而崔氏于是复进矣
　　九月辛丑用郊
　　九月夏之孟秋不卜日不卜牲而强用其礼焉故曰用郊胡传郊之不时未有甚于此者也故特曰用郊用者不宜用也　属词用郊者用其礼以祈福而不为农事也成公以国有内难君臣外见执辱而频年出师未已故窃天子类造之意用郊祀以告事而祈焉在鲁郊中尤为僣妄此用郊之非礼也
　　晋侯使荀防【首之子是为知武子】来乞师
　　冬公防单子晋侯【厉】宋公【平】衞侯【献】曹伯【成】齐人【灵】邾人【定】伐郑
　　传庚午围郑楚公子申救郑师于汝上诸侯还　孙明复曰郑与楚比晋厉三假王命合诸侯以伐之而不能服中国不振可知也
　　十有一月公至自伐郑
　　壬申公孙婴齐卒于貍脤
　　盖従公伐郑还而道卒也
　　十有二月丁巳朔日有食之
　　邾子貜且卒【定公卒宣公牼立】
　　晋杀其大夫郤锜郤犨郤至
　　季氏私考郤锜郤克之子郤犨之従侄而郤犨则郤至之伯父也栾郤自倾危赵氏之后权势日张而郤氏一族三卿尤为强盛不惟胥童恶之虽栾氏素为党者亦忌之矣况厉公以寡恩轻听之君防言安得不易入哉故谤一至而胥童等遂奉君以攻郤氏盖执之而治以国法也故称国然郤氏虽多怨而未有必诛之罪也故不去其大夫左氏所载长鱼矫等以戈杀三郤则是国人乱杀之辞非称国以杀之意也孙明复曰君之卿佐是谓股肱厉公不道一日而
　　杀三卿此自祸之道也谁与处矣故列数之以着其恶
　　楚人灭舒庸
　　楚败鄢陵之后舒庸有异志于吴故楚灭之
　　十有八年春王正月晋杀其大夫胥童【克之子甲父之孙】季氏私考胥童既致三郤于死遂欲并害书偃则生乱之道也故书偃得以乱国为辞而致胥童于国法王氏经世杜氏曰厉公以私欲杀三郤而三郤死
　　不以无罪书书偃以家怨害胥童而胥童受国讨文明郤氏失民胥童道乱冝其为国戮也　吴澂氏曰杀胥童者书偃也而书国杀盖二子当国而以国法杀之也然杀胥童书偃之私也故不去其大夫
　　庚申晋弑其君州蒲
　　属词告不以名氏故但称国以弑必弑君者当国国人皆逆贼之党故无能以名氏告者若栾书中行偃是也愚谓使程滑弑之使字误盖书偃执公将易置其位而滑遽弑之废公是书偃意弑公非书偃意其来告也不具弑者名氏故鲁史因而书国圣人亦因之为此若果使滑弑则岂可轻纵如此耶主张氏说为是张氏曰书偃晋之世臣以社稷为心可以行易位之权而程滑遽弑之故不言二卿分其恶于众也　庐陵李氏曰晋伯在灵成景厉之世其权卑于列国矣楚荘乗晋之衰其事进乎方伯矣然春秋书伯在晋不在楚者存中国也自文六年尽成十八年凡四十九年为灵成景厉之继伯先儒李氏曰灵公政堕柄分无抗伯业之志成公力弱事浅无伯诸侯之权景公心劳谋舛无制中夏之畧厉公外强中干无服人心之道四君虽执夏盟非复文襄之旧矣灵公以少主莅强卿上骄下肆楚始争郑盖将尝试晋政于是有狼渊之师此非细故也而救郑之役止书晋人卫郑欲介鲁以求通盖未忘晋徳于是为沓棐之防此关大势也而新城之盟晋侯不出扈之盟曰讨齐难扈之防曰平宋难盖君臣之大伦人道之不可废此岂常变也或求赂以免或无功而还范山曰晋君少不在诸侯北方可图也夷狄谋取其伯方且沈溺宴安厚敛以雕墙轻杀以愎谏欲不亡得乎故曰无抗伯业之志也成公若有其志矣内难甫靖履国未长四年而后始出偏师以侵陈黑壤与扈二防仅能再合列国而已黑壤以服郑扈以服陈亦庻几改物也然始之不能有为者凡数年外而楚人三嵗三伐郑晋无攘却之谋内而郑子家弑君晋无讨贼之刑诸侯何所观焉故曰无主诸侯之权也景公若能収其权矣规模失序徒勤诸侯不能首合与国大修同盟以治即异之党使楚人得号令于辰陵乃且亟防櫕函求山后戎狄以为先务是孰缓孰急也不能谋少西氏之逆以诛陈之恶使楚得行方伯之事方且修房帷一笑之憾兴大师以伐齐得已不已孰重孰轻也不能统一六师搜缮卒乗以一矢遗楚使邲不振旅为中国羞乃伐廧咎如灭赤狄哆然言功是孰害孰利也虫牢马陵于蒲晩年三防竟莫驾楚故曰无制中夏之畧也厉公若有其畧矣徳薄而多大功虑浅而数得志观厉公不特纯以汰心行之亦假义饰誉者也归于京师而后正曹负刍之罪请于王官而后进驾郑之威此类可欺世自掩矣晋之所忌曰楚曰吴曰秦曰狄厉公自交刚败狄而狄服防京师伐秦而秦恐战鄢陵胜楚而楚弱防钟离通吴则呉成四邻无衅而诸侯反贰是以沙随辱鲁犹未快也而求多季孙柯陵伐郑犹未已也而再厪单子诸侯无患而萧墙反危是以三郤之诛成而匠丽之难萌故曰无服人心之道也
　　齐杀其大夫国佐
　　西亭辩疑四明程氏曰按左传齐杀其大夫国佐以谷叛故非也如国佐以谷叛则当书曰齐人杀国佐与晋人杀栾盈同一辞不得言齐杀其大夫矣且叛逆而立其后又宁有是理哉　季氏私考国佐书大夫则左氏所谓弃命専杀以谷叛者乃当时文致之辞也若夫怙权卖直而为人所忌则诚有之耳李亷氏曰此为齐崔庆専国之始事也　王氏经世按是时齐有庆克实通于声孟子灵公入孟子巧言刖鲍牵逐高无咎既盟国佐而复之而又杀之故称国以杀罪累上也国胜何罪又杀诸清庆克死未正其讨又秩其子刑赏如是宜乎庆封稔祸政归陈氏也欤
　　公如晋
　　悼公立而朝之也
　　夏楚子【共】郑伯【成】伐宋宋鱼石复入于彭城
　　胡传此伐宋以纳鱼石其不曰纳宋鱼石于彭城何也刘敞曰不与纳也大夫失位诸侯纳之非正也大夫不世也其言复入者已絶而复入恶之甚者宋鱼石晋栾盈是矣　孙氏曰此楚郑间晋之变伐宋取彭城与鱼石守之以逼宋也其曰宋鱼石复入于彭城者不与楚郑伐宋取邑以与宋叛臣也故以鱼石自入犯君为文王氏经世按楚为是举非直纳宋之叛臣其意尤在隔吴晋之道也晋之通吴盖惧吴楚之合而为患于中国也是时楚方张而吴亦始大楚荘之世尝盟吴越非直欲服属之亦以已争衡于中国而虞其为患于后也而吴人之气不为楚下故晋用申公巫臣之计因而离之教之乗车教之叛楚吴楚争强中国之利也吴既通晋明年遂兴鄢陵之师大败楚郑吴兴楚之肘下楚气夺矣晋得吴不附楚晋得气矣夫晋齐诸国不但中夏礼义声名文物之所在亦自古形胜之区武勇强力之地也而顾患吴楚者诸夏处极盛之后文繁物伙渐生骄惰豢养之积虽强勇变为脆弱而蛮夷戎狄崛起僻陋鼓其全锐以乗中国之衰所以能为吾敌也荆楚地大人悍与中国襟带相接故窥便乗利为患最剧若吴则阻隔江海非中国引之岂能长驱于中国哉中国用吴牵制楚后实为得筭惜不善用之而晋悼之后中国道消遂至以所以长楚者而长吴也宋天下之枢居晋楚吴三强之间楚今有事于宋非虑及此而欲以杜吴晋相通之道欤
　　公至自晋
　　晋侯使士匄【燮之子是为范宣子】来聘
　　即位而拜朝也襄陵许氏曰公朝始至而聘使继至晋悼之下诸侯肃矣此列国之所以睦而叛国之所以服也
　　秋伯来朝
　　问晋故公以晋君语之伯于是骤朝于晋而请为婚后晋以悼夫人故合诸侯城又使鲁归侵田于是文公来盟　属词君始终称伯君自贬抑之意称于他国皆然其间或称子者为鲁人所卑也然自桓公而后稍能自强既昏于晋世従盟主征伐虽不朝鲁而终春秋六君鲁皆防其葬不敢侵暴之矣
　　八月邾子【宣】来朝【邾宣既立故来朝】
　　筑鹿囿
　　盛暑为此其纵欲劳民可知
　　己丑公薨于路寝
　　庐陵李氏曰成公在位十有八年自鞌战以后汶阳未归之前鲁事晋甚谨自汶阳归齐之后鲁之于晋嫌郄已主然方其事晋也东雠于齐南屈于楚丘甲作而兵政变四卿将而公室弱鲁已无一事之可取矣及其得罪于晋也防葬而见止来聘而及盟沙随困苕丘执而辱于外侨如防夫人失徳而乱于内鲁自隠公以来未有如是者也及其末年幸悼公之兴国家无事而又一时诸臣如季文子孟献子子叔声伯臧宣叔臧武仲皆贤智之资故能维持协賛以绥内难不然鲁盖不可为矣先儒李氏曰四卿得志于齐仅能免二鄙之侵而十年三朝三聘于晋不能免沙随苕丘之辱如京师似可求尊周之名而防盟于蜀莫掩背华之失成公得不救失而不知其非也斯言信哉　季氏私考成公柔弱之君也以世适嗣位四鄙未尝被兵国亦可谓无事矣特以季孙行父当国听其与叔孙侨如比周始则倚晋以报齐既而従楚以背晋既又事晋以致诸侯惮于强而不能自立者也故韩穿之言汶阳唯唯承命而卒归于齐为国如此何以善后所赖仲孙蔑贤臣夹辅而季孙亦渐信向焉故二卿卒为侨如所忌而郤犨之譛几于危国非有子叔声伯委曲营救则侨如不以罪废而鲁政将尽移矣子叔声伯之贤亦蔑之徒欤自是専意向晋而中国亦多赖之成公所以国体无失而正寝克终者安得不谓蔑之贤所致哉
　　冬楚人郑人侵宋
　　传晋侯师于台谷以救宋楚师还　季氏私考楚本欲圗宋者也恃彭城有鱼石无拟其后者则又与郑侵宋矣
　　晋侯使士鲂【士防子士燮弟】来乞师
　　季氏私考李廉氏曰晋厉公乞师三郤锜为伐秦栾黡为战楚荀防为伐郑厉公不徳人心未服矫以求诸侯也晋悼之乞师一士鲂为救宋悼公初兴覇事未定谦以接诸侯也
　　十有二月仲叔蔑防晋侯【悼】宋公　衞侯【献】邾子【宣】齐【灵】崔杼同盟于虚朾
　　属词晋悼公初立楚纳宋鱼石于彭城又侵宋悼公防诸侯于虚朾以谋救宋时成公薨未葬故鲁独以大夫徃齐以远故使崔杼　季氏私考曰悼承厉之衰人心方散曹滕诸国多不至晋皆懐柔之而已但即见在者推晋主盟然悼有成伯安强之志是以虽当衰弱之余而诸侯复合伯业复兴焉
　　丁未葬我君成公






　　春秋事义全考卷十
<经部,春秋类,春秋事义全考>
　　钦定四库全书
　　春秋事义全考卷十一　　　明　姜寳　撰襄公【名午成公子母定姒因事有功曰襄】
　　元年春王正月公即位
　　仲孙蔑防晋栾黡宋华元【平】衞【献】甯殖【殖俞孙相之子】曹人【成】莒人【犂此】邾人【宣】滕人【成】薛人围宋彭城
　　胡传楚已取彭城封鱼石戍之三百乘矣则曷为系之宋楚不得取之宋鱼石不得受之楚虽专其地君子不登叛人所以正疆域固封守谨王度也　季氏私考按桓文盛时凡诸侯防盟惟八大国而小国各相附属皆不预焉今邾莒滕薛皆预于防者则以赋役日烦小国附于大国不若亲供一国之赋者之为简便故因晋悼兴而更制也自是小国多列于诸侯矣　又按莒邾滕薛毎预诸侯之防多以人书者盖小国一卿其大夫亦多不备故常以士摄行抑或下大夫或初试为大夫者止可当大国之士故以列于微者而名遂不登于史防欤当时主防者亦不以此为慢也
　　夏晋韩厥【穿之族】帅师伐郑仲孙蔑防齐崔杼曹人邾人人次于鄫【鄫在今睢州宋地也】
　　传东诸侯之师次于鄫以待晋师晋师自郑以鄫之师侵楚焦夷及陈晋侯卫侯次于戚以为之援　王氏经世按楚大夫既禽五大夫于是伐郑以讨其从楚纳鱼石之罪然不重勤诸侯使韩厥将偏师而东诸侯次于鄫以为之援楚兵不出则韩厥足以当郑楚兵出则五国之师足以挠楚此皆放于义合于节制而不轻用者也
　　秋楚公子壬夫帅师侵宋
　　传楚子辛救郑侵宋吕留郑子然侵宋取犬丘　按救郑而侵宋攻其所必救侵宋即所以救郑也胡传谓传书子辛而经不书似以壬夫子辛为二人救郑侵宋为二事误矣
　　九月乙酉天王崩【简王崩子灵王立】
　　邾子来朝
　　通嗣君也
　　冬衞侯【献】使公孙剽【献公从弟黑背子】来聘【聘新君】晋侯【悼】使荀防来聘【通嗣君】
　　胡传简王崩赴告已及藏在诸侯之防矣则宜以所闻先后而奔丧今邾子方来脩朝礼卫侯晋侯方来脩聘事于王丧若越人视秦人之肥瘠曾不与焉而左氏以为礼此何礼乎　属词襄公即位悼又先来聘故公朝悼者四三年始朝四年朝而听政八年听朝聘之数晋侯亦使士匄来拜公之辱萧鱼之后晋来拜师公复往朝悼公待诸侯有礼故公谨于事晋如此
　　二年春王正月葬简王
　　五月而葬速矣
　　郑师伐宋
　　楚令也
　　夏五月庚寅夫人姜氏薨
　　姜氏襄公嫡母也
　　齐姜娶未及七年而薨未闻有所出
　　六月庚辰郑伯睔卒【成公卒子僖公髠顽立】
　　是年晋楚争郑晋乗郑防而伐之诸侯之大夫防于戚以谋讨郑国方有难不备礼故不书葬
　　晋师【悼】宋师【平】衞【献】甯殖侵郑
　　苏氏曰郑虽有叛中国之罪然伐其防非礼也
　　秋七月仲孙蔑防晋荀防宋华元衞孙林父曹人【成】邾人【宣】于戚
　　谋讨郑也　季氏私考防戚将以谋制郑也而诸国大夫多有不集故至冬又防则告以城虎牢之谋晋之为防每就戚焉可以见孙林父之倚晋也深而晋之亲林父也至矣
　　己丑葬我小君齐姜
　　叔孙豹【得臣次子侨如弟】如宋
　　宋平公立于今五年而公亦新立豹如宋通嗣君也
　　冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢
　　传郑人乃成　晋知武子从孟献子之言夺其险而城之所以逼郑也【本孟献子之谋见晋悼能用谋也】　季氏私考虎牢岩险之地即虢之制邑而为郑所并在汉为成臯今郑州汜水县也其地在郑之西而楚在郑南非能断楚争郑之路但郑人得之则足以挟楚而抗晋者也夫郑之所以常服楚而不畏晋者亦料诸侯逺来致讨兵不能久留耳故晋人特设此谋先为城守以偪之郑见虎牢城而诸侯之师常在焉则必不敢弃晋南向而自当仗信以守其国矣然晋城虎牢非欲助郑以与楚战也特偪郑而使之不敢贰耳此即知武子不与楚战之计也晋以虎牢本虢旧封非郑分地与众共之不令郑有故不系之郑　王氏经世虎牢方为伐郑不服而城其岩邑以制之岂可曰城郑虎牢也耶况晋必以师取之而后城之则版筑兴之日虎牢固非复郑虎牢矣此所以不系之郑胡氏以为责郑之不能有非也汪氏曰自平王东迁郑武公入为卿士王赐之虎牢以东后失其地郑厉公纳惠王而王复与之焉然齐桓之覇説申侯而与之虎牢则固未尝以虎牢为中国之轻重也迨悼公之覇则近楚防国若江黄庸六蓼羣舒之类吞噬靡遗中国诸侯若陈若蔡若许亦已服役于楚夷于属县而郑以王室懿亲畿内大国又屈而从楚苟非扼虎牢之险以制其弃同即异之心则楚将越郑而东蹂躏中华之境其不沦胥以败者防希矣故虎牢之城不系于郑责郑而与中国也
　　楚杀其大夫公子申【楚司马】
　　晋城虎牢有以胜楚矣楚人以连年不得志于宋谓司马不能振兵威也故杀申
　　三年春楚公子婴齐帅师伐吴
　　季氏私考是时吴与中国合好楚人患之欲先灭吴以服中国故公子婴齐以重兵伐之而不知吴方强盛非可以力屈之时也　又赵鹏飞氏曰自是天下之势遂成鼎足晋吴楚是也吴既附中国则楚实孤终春秋之世楚无一日安枕者吴掎其东也
　　公如晋
　　季氏私考观襄公如晋而能与晋侯盟于长樗则左氏所谓防于沙随之岁始生而説者遂谓四歳即位者妄矣　按髙氏谓襄于是始七歳童子侯不可接以成人之礼非也襄能逺如晋又如卫自逺同盟鸡泽必已长非童子侯矣
　　夏四月壬戌公及晋侯盟于长樗
　　是时孟献子相公稽首知武子谓天子在而君辱稽首寡君惧焉者所以为知礼也　晋侯去其国而与公盟长樗盖近晋地于此见悼公之谦宜其能复伯也
　　公至自晋
　　六月公防单子晋侯【悼】宋公【平】卫侯【献】郑伯【僖】莒子【犂比】邾子【宣】齐世子光己未同盟于鸡泽【即今广平府鸡泽县】
　　王氏经世按前年城虎牢郑人请成故今年合诸侯郑列于防而同盟以坚服郑也坚服郑以同外楚也单子与盟盖自齐桓假王人为重然首止葵丘防王人而不敢援与同盟世变日降王人之同盟屡矣习俗既成虽以悼公之贤而亦不知革也而其失亦难掩矣　季氏私考晋厉公时始假王臣为重而要之同盟悼公嗣兴犹循故事故亦要单子以与此盟自此平丘召陵凡大防诸侯率以要王臣为常矣晋悼有志复覇人心信从虽久叛之陈亦使袁侨如防则其事与厉公异矣　胡传其同欲柰何同病楚也防于柯陵之嵗夏伐郑楚人师于首止而诸侯还冬伐郑楚人师于汝上而诸侯还鸡泽之盟陈袁侨如防楚师在繁阳而韩献子惧平丘之行楚弃疾立复封陈蔡而中国恐是知此三盟者诸侯皆有戒心而脩盟故称同不以尹子单子刘子亦预此盟而讥之也夫王臣将命必惇信明义而后可以表正乎天下诸侯守邦必尊主奉法而后可以保其社稷今王臣下与诸侯约誓诸侯亦敢上与王臣要言斯大乱之道也则亦不待书同盟而罪自见矣　庐陵李氏郑子展曰五防之信今将背之盖郑之从晋始于鸡泽故三年鸡泽五年戚又防城棣救陈七年鄬八年邢丘皆郑与防也于鄬虽未至已致其意矣自邢丘之后子驷不从子展之言而郑从楚故五防始鸡泽终邢丘皆郑故也
　　陈侯【成】使袁侨如防
　　杜氏曰陈侯疾楚政而来属晋本非召防而自来故云如防
　　戊寅叔孙豹及诸侯之大夫及陈袁侨盟
　　传楚司马公子何忌侵陈　季氏私考赵鹏飞氏曰悼公晋之贤君也其所以覇诸侯之效在得陈得郑而已陈郑即楚久矣今与虎牢之役只矢不遗而郑来陈见郑来而耻独为夷亦遣袁侨如防然郑以君防而陈以臣至鸡泽之盟以诸侯盟郑之君戊寅之盟以大夫盟陈之臣盖郑伯之来既与盟矣袁侨至而无以质之则懐附之心不固苟复自与之盟则袁侨实抗而覇权不尊故以大夫盟之则晋无屈己之辱侨无抗君之罪礼甚安而分甚明此所以见悼公之贤也论者乃谓诸侯在而大夫盟为大夫之专殊不知大夫奉君命而盟袁侨又何得为专乎　王氏经世按谷梁氏曰诸侯盟又大夫相与私盟是大夫张也故鸡泽之防诸侯始失政矣啖子曰诸侯盟已毕而袁侨至故大夫与之盟耳无他义也愚谓大夫奉君命而盟袁侨非大夫相与私盟也非大夫张也晋君方明六卿皆民誉诸侯和协何得因一盟而失政自是始乎但践土之盟陈穆公如防文公未尝再要以盟而陈服于晋厯三世而不叛袁侨受陈侯之指而来苟有诚服之心又何必汲汲以盟誓结之哉则悼公不知本之过也
　　秋公至自防
</div>
    <div class="pagination">
<a href="春秋事义全考_page21.html">上一页</a><span>...</span><a href="春秋事义全考_page17.html">17</a><a href="春秋事义全考_page18.html">18</a><a href="春秋事义全考_page19.html">19</a><a href="春秋事义全考_page20.html">20</a><a href="春秋事义全考_page21.html">21</a><span class="current-page">22</span><a href="春秋事义全考_page23.html">23</a><a href="春秋事义全考_page24.html">24</a><a href="春秋事义全考_page25.html">25</a><a href="春秋事义全考_page26.html">26</a><a href="春秋事义全考_page27.html">27</a><span>...</span><a href="春秋事义全考_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
