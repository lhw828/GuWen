<!DOCTYPE html>
<html>
<head>
    <meta charset="UTF-8">
    <title>春秋书法钩元 - 第 5 页/共 10 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋书法钩元 - 第 5 页/共 10 页</h1>
    <div class="content">　　【谷梁】同者有同也同尊周【齐伯二盟】也同外楚【晋伯十四盟】也【杨氏召陵首止之后楚不敢争不复书同及楚人强盛中国畏之每书同盟　愚按名生于不足凡盟而书同着其昔异而今同也故齐伯方盛而书同盟晋伯渐衰而书同盟至齐晋伯业极盛则不待书同而人心无不同者矣若夫天下无伯与伯业极衰则不复书同无有同欲者也　　　右诸侯同欲】
　　【张氏】古者方岳有同盟【示其考礼修德以尊天子】伯者举是礼约束诸侯而胁従之皆称同盟其无王假古礼以制与国一也而善恶则各系其事焉【刘氏殷同之盟也古者诸侯之于天子殷见曰同同盟之礼为坛祀方明方伯临之齐桓非受命之伯假同盟之礼率诸侯以尊天子盖自是始伯也　愚按为坛祀方名有二会同则于四郊廵守则于方岳故张氏刘氏之説大同而小异　　　右假同盟之礼鲁盟王臣】及苏子盟于女栗
　　【伯主盟王防王人晋人某某盟于翟泉臣贬者四公防尹子单子某某伐郑同盟于柯陵
　　公防单子某某同盟于鸡泽公防刘子某某于平丘同盟于平丘】
　　【啖子】凡诸侯上及王臣盟皆讥也臣无疑君之理【故王臣在位但防而已多不与盟而其时或有王臣与诸侯盟者书以示讥胡氏王臣将命必敦信明义而后可以表正天下诸侯守邦必尊王奉法而后可以保其社稷今王臣下与诸侯约誓诸侯亦敢上与王臣要言斯大乱之道也吕氏及苏子盟不书公外诸侯不宜与内诸侯盟也防王人盟于翟泉不言公晋初以大夫盟王子也汪氏上书防下书同盟皆不再举诸侯所以着王臣与盟而贬其凟盟也李氏阙正甚　愚按谷梁于盟者止曰盟者不信者也不敢矣　　以所不信加之尊者啖子所云盖本诸此伯主盟王臣不贬者一】公防王人齐侯某某盟于洮
　　【杜氏】王人与诸侯盟不讥王室有难故【左氏盟于洮谋王室也　愚按张氏谓齐桓虽主防而先王人足以训矣而使之与诸侯明非所以示尊尊也则亦不待贬而罪自见窃意王室有难而盟王臣其意虽善礼则有三也】
　　【公与外大夫盟　公及莒人盟于浮来公及齐大书公不讳三　　夫盟于蔇公及楚人某盟于蜀愚按赵子曰书公及皆讥公屈礼而与之盟吕氏公欲之也其义相发】
　　【程子】公屈已与臣盟非所安也【胡氏】特言公及以讥失礼且明非大夫之罪也【张氏以国君之贵下比小国之大夫降班失列而不自知特书公及以着非莒人之敢敌诸侯公盖自失人君之体也】
　　【公与外大夫盟没公不书七】及齐髙傒盟于防【之类】
　　【胡氏】不书公者抑大夫之抗不使与公为敌正君臣之分也【万氏大夫之于诸侯五等之君皆其君也诸侯之于大夫列国之臣皆其臣也今也列国大夫忘其分之卑而盟五等之君五等之君屈其分之尊而盟列国之臣岂非一时之大夫既不知自有其君则不知有列国之君也乎】
　　【内大夫盟外诸侯八】柔防宋公某某盟于折　公子遂及齐
　　侯盟于郪丘【之类】
　　【吕氏】大夫与诸侯盟此不待贬而自见也【杜氏柔鲁大夫未赐族陈氏以大夫防诸侯盟于是始故贬之至公子结不贬矣　愚按二説皆通】
　　【内大夫特盟公子遂防晋赵盾盟于衡雍外大夫三　季孙行父及晋郤犨盟于扈】
　　【仲孙逮防莒人盟于向】
　　【任氏】晋鲁之用事者防盟【衡雍】政在大夫也【汪氏大夫之専盟始于衡雍前此盟翟泉犹有僖公在防也自是而有袁侨之盟鸡泽溴梁诸侯皆在而大夫自盟矣于宋于虢则晋楚之大夫狎主齐盟而诸侯不复在矣其事自衡雍之盟始也】
　　书诸侯之大夫盟一【叔孙豹及诸侯之大夫及陈袁侨盟】大夫盟一【谷梁】诸侯盟【鸡泽】又大夫相与私盟【及袁侨】诸侯始失正矣诸侯防【溴梁】而大夫盟正在大夫也不曰诸侯之大夫大夫不臣也【胡氏牡丘之防诸侯既次于匡则书曰公孙敖帅师及诸侯之大夫救徐鸡泽之防诸侯既盟而陈侯使袁侨如防则书曰叔孙豹及诸侯之大夫及陈袁侨盟今溴梁之防诸侯皆在是若欲使大夫盟者则宜书鲁卿及诸侯之大夫盟可也而独书大夫何也诸侯失政大夫皆不臣也】
　　书来盟六君一子来盟【李氏晋之治田非出于公义鲁之归田未必出于诚
　　心故子亲来以要结之耳愚按其説大抵同外臣来盟】
　　臣五【郑伯使弟语来盟　衞侯使孙良夫来盟　称使二　齐髙子来盟　楚屈完
　　来盟于师　宋司马华孙来盟　不称使三】
　　【公羊】来盟者来盟于我【赵子】来盟彼欲之也【欲之故来与外为志同义】不书其谁【不书内盟者名】敌者也【名位敌无嫌也】简词也【若言内盟者则又须重书来者名词烦也】
　　【胡氏】来盟称使则前定之盟也【尝有约言矣未定效信而释疑又相歃血固结之耳】其不称使权在二子【楚屈完齐髙子】盟特未定也【盟不盟特未知】
　　【张氏】华耦来出于自请故不称使
　　书涖盟四【公子友如齐涖盟　公孙敖如莒涖盟叔孙婼如齐涖盟　叔还如郑涖盟公羊】涖【临也】盟者往盟于彼【赵子】涖盟我欲之也不言其谁简词也【啖子他国来鲁盟曰来盟鲁往他国盟曰涖盟皆为盟而行故直以盟为文也若因聘而盟者则先言聘书如后乃盟】
　　【因来聘晋侯使荀庚来聘卫侯使孙良夫来聘丙而盟五午及荀庚盟丁未及孙良夫盟　晋侯使却犨来聘己丑及却犨盟　卫侯使孙林父来聘壬戌及孙林父盟　宋公使向戌来聘己亥及向戌盟于刘】
　　【左氏】来聘且寻盟【公羊】聘而言盟者寻旧盟也【愚按内不出主名而言及疑亦敌者尔】
　　【外不言国上文既书国不必再书也盟不书来亦承上文来聘而言简词也】右聘且寻盟
　　【胡氏】聘礼也盟非礼也不务引其君当道而生事専盟为非礼不信以于先王之典故不系于国以见其遂事之専非人臣之操其言及不言公见二卿之抗也【此公及盟也不言公者抗也二子来聘不能以信相亲及要公以盟非抗而何故言聘言盟以恶之】
　　右因聘専盟
　　【愚按左氏公羊皆谓既聘且寻盟胡氏孙氏皆谓受命而聘生事而盟二説皆通疑前説平实防言所为二】公防齐侯某某于稷以成宋乱　晋人宋
　　人某某防于澶渊宋灾故
　　【盟言所为一】公防诸侯盟于薄释宋公
　　【胡氏】防不言其所为独防于稷书成宋乱者为受郜鼎立华氏也防于澶渊言宋灾故者为蔡侯不讨般也盟不言其所为而盟于薄言释宋公者操縦大权
　　自蛮夷出也【愚按防盟言其所为必斁君父之大伦渎夷夏之大分然后书以着其罪也前目后凡之辞九】诸侯盟于首止【之　详目类】
　　【陈氏】凡称诸侯前目后凡也【前有王人后无王人书曰诸侯盟于某如首止葵丘则王人尝不与也前无吾君后有吾君书曰公防诸侯盟于某如盟薄盟宋则吾君尝不与也未始有不与者也而但曰诸侯一役而再有事遂围许盟祝柯重丘是也　愚按此皆凡辞】
　　附防盟【公及齐侯某防王世子于首止诸侯盟于首止　公防宰周公某于葵丘诸侯盟于
　　葵　　美之大者丘】
　　同地四【叔孙豹防晋赵武某于宋豹及诸侯之大夫盟于宋　公防刘子某于平丘盟于平
　　丘　　恶之大者】
　　【胡氏】书之重词之复其中必有大美恶存焉【李氏防盟同一地者直书盟而不书防举重也盟防并举者其中必有大美恶也首止葵丘尊王之事美之大也于宋平丘畏楚之事恶之大也王臣与防而不与盟则于盟重书诸侯以别之首止葵丘是也】
　　【防盟非凡辞而不序诸侯者三】公防诸侯晋大夫盟于扈　诸侯
　　盟于扈　诸侯防于扈
　　【谷梁】其曰诸侯畧之也【陈氏非一后而再有事则非凡辞也　许氏赵盾内専废置其君而又外强诸侯盟王者之法所不当受也故斥而逐之若曰陪臣执国命渐不可长已此非其所得为也许氏诸侯不序大夫不名大夫而主诸侯盟自扈始也附辨见后　胡氏诸侯防晋赵盾盟于扈诸侯不序见公之不及于防也　盟于扈者八国之君也何以不序畧之等于夷狄乎齐人弑君不能致讨受赂而还奚以贤于夷狄矣　宋昭公虽为无道春秋正宋人为弑君之罪诸侯无讨贼之功则畧而不序　愚按扈之盟防诸侯不序胡氏于十五年十七年皆従谷梁而兼左氏是已但七年独従左氏谓公后防刘氏吕氏非之谓既书防盟安得为后防乎范氏同左恐非谷梁本旨然则不序诸侯者立君臣之防范故谨其始也非特罪盾兼罪诸侯矣附辨谓晋大夫主诸侯盟公往防之前所未闻况垂陇士谷有君命乎】
　　【吕氏】畧之而不序诸侯莫有主是盟之词也【桓文之盛皆序齐晋于诸侯之上伯主之词也齐桓之未盛与晋伯之不竞也则虽序齐晋于诸侯之上而必书曰同盟者未纯乎主伯之词也此年之盟与是后一盟一防皆不序诸侯莫有主是盟之词也于是夷晋于列国矣陈氏非凡词则散词也终灵之编皆散词愚按二説与前小异亦通】
　　书及戎盟二【公及戎盟于唐　　　公子遂防雒戎盟于暴】及狄盟一【卫人及狄人盟胡氏】春秋谨严莫谨于中外之辨与戎狄歃血而约盟非义也【张氏中国诸侯与戎狄相诅尤不可之大者特书及戎盟深罪隠公失道而容其乱华也盟变于夷者】防陈人蔡人楚人盟于齐　公防楚人某
　　盟于蜀
　　【胡氏】従荆楚而与盟既讳公于齐之盟矣【外夷狄】是以于此【蜀盟】不讳而人诸国之大夫以见意也【荆败蔡师入蔡伐郑皆以号举夷狄之也僖公元年改而称楚经亦书人浸强矣然终桓之世皆止书人而不得与中国之盟防者以齐修伯业能制其强也桓公既没中国无伯郑伯首朝于楚其后遂为齐盟故春秋没公人陈蔡诸侯而以郑列其下盖深罪之也又二年复盟于鹿上至防于盂遂执宋公以伐宋而楚于是乎大张列位于陈蔡之上而书爵矣圣人书此岂与之乎所以着夷狄之强伤中国之衰不能抗也故深讳齐盟一以外夷狄二以罪诸侯之失道三以谨盟防之始也　愚按吴楚僣王春秋黜之不比于列侯盖所以惩僣乱也故中国诸侯与之防盟皆讥贬之】
　　书遇七【啖子古者有遇礼本制此礼恐忽有邂逅相遇简略而行故与防礼不同时虽非相遇而従省易遇礼相见者亦书曰遇】
　　【内遇四　公及宋公遇于清　公及齐侯遇于防外遇三　公及齐侯遇于鲁济　季姬及鄫子遇于防　宋公卫侯遇于垂　齐侯陈侯郑伯遇于垂　宋公齐侯遇于梁丘】
　　【胡氏】私为之约比于不期而遇者【礼诸侯不及期相见曰遇】直欲简其礼耳故凡书遇者皆恶其无人君相见之礼也【简畧慢易无人君相见之礼则莫适主矣故志内之遇者四而皆书及若曰以此及彼然也志外之遇者三而皆以爵若曰以尊及卑然也其意以为莫适主者异于古人不期而防矣云云　鲁公钟爱其女使得与鄫子遇防称及称遇称使罪鲁与鄫以正男女之礼　愚按季姬及鄫子以遇礼相见失礼之中又失礼者也吕氏遇有二义周礼大宗伯诸侯冬见曰遇礼曰诸侯不及期相见曰遇盖诸侯因朝觐或従王命未及期卒然相遇者此不及期之遇也若春秋之书遇者非因朝觐従王命而遇也特以各欲遂其所欲简易其事若道路相遇然而无国君防遇之礼耳】
　　书平六【郑人来输平宋人及楚人平暨齐平及齐平　及郑平公及齐侯平莒及郯莒人不肯杜氏】和而不盟曰平【胡氏】平者成也解怨释仇圣人之所贵然或以贿赂而结平【郑人来输平】或以臣下而擅平【宋人及楚人平】或以附夷狄而得平【暨齐平】或以侵犯大国而急于平【及齐平之类】则皆罪也考其事而轻重见矣【又曰】心不偏党之谓平宣公心有私系失平怨之本不肯者心不允従能强之也【平莒及郯】
　　【世子朝防　朝曹伯使其世子射姑来朝盟伐十二　防公防齐侯陈世子欵盟于毋
　　盟公防晋侯齐世子光吴人于戚伐晋侯卫世子臧伐齐之类】
　　【汪氏】代君行朝礼于诸侯及与诸侯防盟伐救皆非世子所宜【左氏太子奉冡祀社稷之粢盛以朝夕视君膳者也君行则守有守则従胡氏按周官典命凡诸侯之嫡子誓于天子而摄其君则下其君之礼一等未誓则以皮帛继子男世子固有出防朝聘之仪矣然摄其君继子男者谓诸侯朝于天子有时而不敢后故老疾者使世子摄已事以见天子急述职也诸侯间于王事则相朝其礼无时曹伯既有疾何急于朝桓而使世子摄哉】
　　书胥命一【齐侯卫侯胥命于蒲】
　　【公羊】胥命相命【杜氏申约言以相命不歃血】近正也【胡氏古者不盟结言而退人爱其情私相疑贰以成倾危之俗其所由来渐矣有能相命而信喻岂不独为近正乎故特起胥命之文于此有取焉】　　右予其不盟
　　【陈氏】相命者相推长桓文之事其所由来者渐矣【张氏西周方伯皆命于天子今欲専之事出创见必求势力之均相逊相先布之天下耳目而不以为异然后强者乃敢専之故蒲之胥命正齐桓非命但勿専征之始特书而谨之朱子语録洽问云云战国诸侯齐卫防于浊泽相王其后秦人致帝于齐约共称帝此其明证也曰説亦有理】　右谨伯之渐
　　以上属宾礼



　　春秋书法钩元卷二
<经部,春秋类,春秋书法钩元>
　　钦定四库全书
　　春秋书法钩元卷三
　　明　石光霁　撰
　　书従王伐一【蔡人衞人陈人从王伐郑】
　　【胡氏】王夺郑伯政怒其不朝以诸侯伐焉非天讨也故不称天【桓公弑君而自立宋督弑君而得政天下大恶人理所不容也则遣使来聘而莫之讨郑伯不朝则贬其爵可也何为愤怒自将以攻之也移此师以加宋鲁谁曰非天讨乎】
　　既讥天王以端本矣三国以兵防伐则言従王者又以明君臣之义也君行而臣従正也【公羊从王正也啖子不言防及臣从君之词汪氏传称王以诸侯伐郑而经书三国从王实变文以着君臣之大分】
　　书王师败绩一【王师败绩于茅戎】
　　【胡氏】不言战夷狄不能抗王也【谷梁莫之敢敌】书败绩于茅戎言自败也【公羊不言茅戎败之王者无敌莫敢当也刘氏书王师败绩于茅戎而尊王之义与王自取败之道及诸侯不勤王之义咸得而见之矣胡氏桓王伐郑兵败身伤而经不书败存君臣之义立天下之防也刘康公邀戎伐之败绩于徐吾氏而经不书战辨华夷之分立中国之防也安定曰书战则王者可敌书败则诸侯得御故言伐不言败茅戎书败者王师非王亲兵致讨故败而书之汪氏桓王不言败而刘康公言败正君臣之分也】
　　书王人救一【王人子突救衞】
　　【胡氏】王人微者子突其字也以下士之微超従大夫之例而书字者褒救卫也【朔陷其兄使至于死罪固大矣王治其旧恶而废之可也又借诸侯之力抗王命以入国是故四国之君贬而称人王人之微褒而书字　张氏春秋一经王旅之出合九伐之法者唯此一事】
　　书伐
　　【朱子先王之制诸侯不得専征伐陆氏无王命及非侯伯不得兴师愚按此后皆诸侯用兵凡书侵伐战围之属皆着其専兵之罪而轻重随事以见彼善于此则有之矣】
　　【胡氏】声罪致讨曰伐伐不言战已服也【征伐天子之大权今无王命虽有言可执犹王法所禁况于修怨乎经之书伐非主兵者皆有言可执见伐者皆有罪可声也欲加之罪何患无词　伐不言战已服也服则可免矣】
　　【左氏】有钟鼓曰伐【愚按谓鸣钟撃鼓声其罪而伐之先儒非之过矣】
　　【一人言伐者一】戎伐凡伯于楚丘
　　【胡氏】国而曰伐此一人而曰伐见其以徒众也【薛氏以兵刼之
　　邑而曰伐者一】公子庆父帅师伐于余丘
　　【胡氏】国而曰伐此邑尔【邾邑】其曰伐志庆父之得兵权也【庄公幼年即位首以庆父主兵防致子般之祸于余丘法不当书圣人特书以志乱之所由也】
　　【杜氏于余丘国名张氏小国而近于戎者若曰于越然吴氏于发语词啖子前后未有邑言伐者故依左氏旧説为国程沙随盖邾附庸　愚按二説皆通而杜氏为长使果邾邑何不系之邾乎】
　　书伐我鄙十九【西四　南三东三　北九】　附侵我鄙五【西四东一何氏】鄙者边陲之词【汪氏春秋详内而畧外故外之侵伐止书国而鲁书四鄙】
　　书伐我二　【吴伐我　齐国书帅师伐我】
　　【张氏】不言四鄙而直言伐我兵加于国都也【啖子凡侵伐鲁不至国都则言其鄙至国都但言伐我】
　　书伐战四【及郑师伐宋丁未战于宋　齐人伐衞衞人及齐人战　宋公曹伯卫人邾人伐齐宋师及齐师战于甗　公防吴伐齐齐国书帅师及吴战于艾陵】
　　【胡氏】声罪致讨故曰伐不以乱易乱故又曰战【责赂于郑而无厌屡盟于鲁而无信者宋也然取其赂以立督者鲁桓也资其力以簒国者郑突也】
　　战言伐言齐人奉词伐罪方以是日至而卫人不请其故直以是日与之战深疾之也
　　【何氏】战言伐鲁与伐而不与战【艾陵　愚按由是説推之则战甗之役曹衞邾三国亦与伐而不与战战不言伐举重战言伐例变矣】
　　书侵
　　【胡氏】潜师掠境曰侵【啖子凡书侵伐不言胜败杀掠而还陆氏主人不出战客军杀掠人而还左氏】无钟鼓曰侵【愚按谓不鸣钟鼓侵掠其境非真无钟鼓也详伐胡氏亦于召陵以浅事陋之言侵则无名行师之説亦通以不声其罪故也　胡氏云云声罪者鸣钟撃鼔整众而行兵法所谓正也潜师者衔枚卧鼓出人不意兵法所谓奇也　右总论侵伐】
　　书战
　　【胡氏】两兵相接曰战【谷梁善为国者不师善师者不陈善陈者不战】
　　【胡氏兵凶器战危事圣人之所重也敌加于己盖有不得已而应之者矣未有悖道纵欲得已不已而先之者也故主兵者书及以责之】
　　书及【某师】战十八【内三　及齐师战于奚　及齐师战于外十五　干时　及邾人战于升陉卫人及齐人战　晋侯齐师宋师秦师及楚人战于城濮之类】
　　【胡氏】战而言及主乎是战者也【张氏春秋以主客之词辨用兵之曲直残民之轻重及云者言为志乎此战也】
　　【战而被兵者为主十四】公防纪侯【某二】及齐侯【某二】战【之类】
　　【胡氏】凡战皆以主人及客者处已息争之道逺怨之方王者之事也【敌加于己而已有罪焉引咎责躬服其罪则可矣已则无罪而不义见加谕之以词命犹不得免焉亦告于天子方伯可也若遽然兴师而与战是谓以桀攻桀何愈乎故以为主战而举兵公伐齐纳纠及齐师战于干时　宋公者为主四某伐齐宋公及齐师战于甗　卫孙良
　　夫帅师及齐师战于新筑季孙行父某及齐侯战于鞌】
</div>
    <div class="pagination">
<a href="春秋书法钩元_page4.html">上一页</a><a href="春秋书法钩元.html">1</a><a href="春秋书法钩元_page2.html">2</a><a href="春秋书法钩元_page3.html">3</a><a href="春秋书法钩元_page4.html">4</a><span class="current-page">5</span><a href="春秋书法钩元_page6.html">6</a><a href="春秋书法钩元_page7.html">7</a><a href="春秋书法钩元_page8.html">8</a><a href="春秋书法钩元_page9.html">9</a><a href="春秋书法钩元_page10.html">10</a><a href="春秋书法钩元_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
