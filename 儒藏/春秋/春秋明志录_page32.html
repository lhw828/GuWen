<!DOCTYPE html>
<html>
<head>
    <meta charset="UTF-8">
    <title>春秋明志录 - 第 32 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋明志录 - 第 32 页/共 33 页</h1>
    <div class="content">　　孙辙拒父蒯聩以立是为孝公或曰出公
　　滕子来朝
　　晋赵鞅帅师纳卫世子蒯聩于戚
　　蒯聩奔灵公尝再欲立子郢郢辞公因夫人欲立之郢终辞其卒也南子立亡人之子辄则废蒯聩而立辄未有灵公之命也蒯聩初以疑似之迹出奔以待见察耳辄蒯子葢知之矣见其父奔而仇以为罪人及灵公薨国人援已遂立于其位则辄之无父可知矣故称世子以明正其言纳于戚者孙明复谓辄拒不得入卫是也辄贪国叛父逆人理以灭性故孔子于蒯聩出入皆正其世子之名陈君举曰后十二年而蒯聩自戚入于卫卫侯辄来奔则辄拒父也属辞比事则辄万世不可掩矣余见胡氏传
　　秋八月甲戍晋赵鞅帅师郑罕达帅师战于鉄郑师败绩鉄杜氏云卫地在戚城南然则鞅所帅即纳聩于戚之师也传称郑归粟范氏按郑既叛晋从齐则饷助范氏以抗晋事所必有晋师方近鉄战于鉄亦势所必至也然晋不修文告以问党叛之故而辄与之战则鞅主乎是战者也左氏记齐饷范氏经无据谢氏以为罕达为卫讨蒯聩赵鞅御之则于经传两无据矣
　　冬十月卫灵公
　　十有一月蔡迁于州来蔡杀其大夫公子驷
　　蔡始封今上蔡县州来呉所灭赵企明以蔡迁为倚吴避楚今按左氏蔡请迁于吴而中悔吴泄庸如蔡纳聘稍纳师师毕入蔡侯告大夫杀公子驷以説哭而迁墓则当书吴人袭蔡蔡亦不当以自迁为文此左氏之诬也公子驷书大夫称国以杀言君与用事大臣擅杀之
　　三年春齐国夏卫石曼姑帅师围戚
　　曼姑恶子戚卫邑也齐卿主兵不系戚于卫赵子常曰修春秋之特笔也蒯聩在戚辄不当有国父不可围齐人不当党逆是故蒯聩出入皆称世子虽鲁史旧文夫子实因之以正名而于围戚特不系卫以异之也或问卫辄立不立孰可者胡子言之曰辄辞其位以避父卫之臣子拒聩而辅之可也奈何曰奚为其可也夫胡子之言是教之伪之道也夫既已辞其位矣乃听其臣之辅已而拒父也是谓之乎姑为之而欺其人者乎彼其意乃假乎于人而已辞名焉者夫假乎于人而已辞名焉者譬诸小人穿窬之盗也父子之间容施伪乎然则奈何曰去之而已聩未尝有废命也而辄可贪国叛蒯乎春秋正蒯为世子郢之辞固知蒯之当立也假而灵公废蒯也犹乱命也国之臣子尚得以正治之不可从君于昏也如谓蒯有罪也则亦非辄所得非委而去之以从蒯国付之郢焉可也臣子实不忍乎或请诸周立辄之子乃其身不可以一日而安其位者也夫胡子之言教之伪之道也
　　夏四月甲午地震
　　五月辛卯桓宫僖宫灾
　　桓僖二公不言及説公谷者固云亲尽尊卑如一也或曰祖有功宗有徳信乎曰奚不信也然则奚不言及曰是二公者将徳丑而莫能择焉由哀遡僖七世矣桓十世矣三家出于桓立于僖以是为説而不以时毁也诸侯五庙耳昔者先王之制礼也所以奉天非必以其私情为也是故諡与庙可以观徳焉孝子慈孙欲改而不能也今胡子之言曰嫌于择祖是秦政违天之议也夫庙与諡是二者皆出于臣子者然诔必称天而諡因之有天之道云尔也乃孝慈之心不惟莫之敢且莫之忍也已然则胡子之言苟以存求厚之道而失圣人奉天之意矣夫奉天何为也天道明则畏愧之心生畏愧生而天徳王道举矣
　　季孙斯叔孙州仇帅师城启阳
　　启阳杜注琅琊开阳县据水经故鄅国在邾东鄙而近于费昭十八年邾人伐鄅鄅子帑从于邾鲁人习漷东沂西之利二卿帅师脇邾而城焉恐其争耳非邾邑故不系邾杜氏曰鲁惧晋故比年四城赵企明因言晋越齐卫而后至鲁鲁何虞而备晋启阳今在沂州地近邾元年取邾田疑邾伐我故备之以地证事赵疑若得矣然继是伐之者二城迫之者一未闻邾一报也已而遂入邾以邾子益来矣鲁何疑于邾之伐哉企明仅得其一耳中失而外键本亡而末务许氏之论鲁然乎哉
　　宋乐髠帅师伐曹
　　薛士龙曰讨乐大心之乱也
　　秋七月丙子季孙斯卒
　　子肥嗣为康子
　　蔡人放其大夫公孙猎于吴
　　诸侯不得专放大夫僣天子之事也凡放者君与大夫咸与焉称国胥申父是也国乱无政众人擅放之则称人李防以为称人者放有罪然杜注以猎为公子驷之党则是不主于迁非得罪国人者杜必有误矣明年而公孙翩之乱辰姓霍皆公孙也岂猎放吴故其党乘蔡侯如吴而遂甘心于一报者耶传谓诸大夫恐其又迁得其事而诬其情矣
　　冬十月癸卯秦伯卒
　　孙嗣是为悼公
　　叔孙州仇仲孙何忌帅师围邾
　　四年春王二月庚戌盗杀蔡侯申
　　子朔嗣是为成公高抑崇曰宣十一年蔡侯申卒是为文公此蔡侯申于文公为曽孙周人以讳事神岂有曽孙与曽祖同名者乎必有一误是也杀依公谷作弑公孙翩弑君而书盗蔡人讳公孙弑君而赴以盗也属辞者观于辰之奔姓霍之杀而盗得亦见蔡无臣子矣公谷胡氏皆称盗不名人为防贱又言蔡侯不能以礼信自卫夫人得而害之故变文称盗以警有国其説皆非如使弑君之贼得逸其罪名将何惮而不为乎是又与于弑逆之甚者也
　　蔡公孙辰出奔吴
　　与闻乎弑
　　秦惠公
　　宋人执小邾子
　　夏蔡杀其大夫公孙姓公孙霍
　　蔡成公讨杀父之贼而以公孙姓公孙霍为同谋也故不得去其大夫见其势可以得贼而使之佚蔡无臣子之实也
　　晋人执戎蛮子赤归于楚
　　此隂大夫也则其曰晋人何有当国者之命也赵孟之谋国如此宜晋之不竞也晋不竞于伯诈蛮子而执之则既背信矣又以归于楚北宫子曰辟伯晋而京师楚是也蛮子名以屈服也
　　城西郛
　　杜氏曰城西郛者备晋也葢助晋叛臣恐君怨
　　六月辛丑亳社灾
　　谷梁云亡国之社以为庙屏戒也其屋亡国之社不得逹上也有屋故得灾周礼建国之神位左宗庙右社稷又云决隂事于亳社在左立于庙门之外以为屏蔽与国社不同位故左氏述季友间于两社为公室辅
　　秋八月甲寅滕子结卒
　　子虞母嗣是为隠公
　　冬十有二月蔡昭公
　　滕顷公
　　五年春城毗
　　孙明复曰毗鲁邑
　　夏齐侯伐宋
　　宋景伐曹执小邾欲图伯故齐景伐宋争之
　　晋赵鞅帅师伐卫
　　卫助范氏而蒯又未入故晋复伐之
　　秋九月癸酉齐侯杵臼卒
　　子荼嗣是为安孺子景在位五十八年范纯夫曰治愈乆政愈蔽年弥进徳弥退者是也
　　冬叔还如齐
　　卿吊且会也诸侯卒士吊大夫礼也
　　闰月齐景公
　　按长厯是年闰十月也公谷谓不正其闰刘原父曰防以年断者不以闰数以月断者则以闰数之为事以月断故公谷为非然九月至此仅三月耳茶以非正而立故速也
　　六年春城邾瑕
　　瑕邾邑在今济宁州南古亢父鲁有负瑕故称邾瑕以别之高抑崇云瑕邾邑鲁未尝取于邾而遽城之见鲁之迫邾也然则杜元凯以为备晋者非也
　　晋赵鞅帅师伐鲜虞
　　左氏传治范氏之乱也杜元凯曰四年鲜虞纳荀寅于柏人故
　　吴伐陈
　　呉入楚使召陈懐公以晋辞夫差克越乃修先君之怨伐陈
　　夏齐国夏及高张来奔
　　荼之立陈乞不与故乞以诈谋逐国高国高为国世臣从君于昏受其顾命力不足以卫上委君而逃书奔以罪之葢国高奔而乞之弑械成矣
　　叔还会呉于柤
　　赵企明曰呉既伐陈鲁惧兵之及我故叔还往会之
　　秋七月庚寅楚子轸卒
　　子张嗣是为惠王
　　齐阳生入于齐齐陈乞弑其君荼
　　阳生立是为悼公胡子曰景公命荼世其国已则篡荼而自立是絶于先君不称公子诛不孝也以阳生系之齐废长立少者乱之所由生也谷梁曰阳生正荼不正不正则其曰君何也荼虽不正已受命矣何邵公曰乞为首恶故书弑其君阳生实篡故书入于齐孙莘老曰阳生入齐而陈乞弑君是阳生与闻乎故也不以阳生首恶者阳生之入陈乞召之荼之弑陈乞为之加阳生以弑君之罪则乞废立之迹不明也据数家説经则左氏朱毛之言陈乞之泣皆诬妄矣
　　冬仲孙何忌帅师伐邾
　　三年州仇何忌并将围邾矣今何忌又伐之将邾之待仲孙者独薄于二氏欤
　　宋向巢帅师伐曹
　　巢戌曽孙高抑崇曰乐髠伐之犹未服且为入曹起也
　　七年春宋皇瑗帅师侵郑
　　皇氏戴公子皇父之后定十五年郑罕逹帅师伐宋败宋师于老丘宋畏齐郑之党不敢报齐景没宋欲伐与国故既伐曹即侵郑左氏以为郑叛晋李防曰宋之叛晋乆矣岂复为晋讨郑乎
　　晋魏曼多帅师侵卫
　　曼多绛曽孙五年晋伐卫至今未服高抑崇曰卫辄拒父至今六年犹未纳也晋人不以此致讨而以范中行氏故加兵于卫何哉
　　夏公会呉于鄫
　　秋公伐邾八月己酉入邾以邾子益来
　　薛士龙曰伐邾本三家之谋而公亲之不得已也公内迫于三家三家归过于公也苏子由曰其不书灭邾大夫茅夷鸿保于茅请救于吴明年呉为之伐鲁复邾子故也杜元凯曰他国言归于鲁言来内外之辞也
　　宋人围曹
　　冬郑驷帅师救曹
　　公孙夏曽孙救曹以报宋皇瑗之师
　　八年春王正月宋公入曹以曹伯阳归
　　经书入传曰灭经书归传曰杀凡不有其地曰入入轻于灭归轻于杀春秋之恒辞也圣人岂舍重而録其轻哉此左氏之诬元凯葢从而党之乃曰宋公既还不忍禇师之诟怒而反兵灭非本志故以入告非也马迁世家亦言宋灭曹葢袭左氏之误据曹阳归宋在敬王甲寅至丙申去孟子去齐已一百八十三年而赵台卿注曹交曹君之弟台卿博学必有所据孙奭失考实耳交未必阳弟则当孟子时必有曹君岂国实未灭耶曹始从齐桓为北杏之会以府宋怨其后齐桓进曹与会盟抑诸莒许之下以谢宋耳终春秋会列因仍不改然自僖十五年至宣三年三十九年书宋之围伐者三自哀三年至八年围成而遂灭凡加兵者四呜呼诸侯之无伯也害哉
　　呉伐我
　　此吴为邾伐鲁加兵国都矣定公以前鲁疆塲犹存警备外兵不易至于国都故被兵言四鄙
　　夏齐人取讙及阐
　　邾子益齐外甥齐取鲁邑为以邾子益来也讙在汶北非鲁本封阐在汶南则邦域之中故言及
　　归邾子益于邾
　　左氏曰齐侯使如吴请师将以伐我乃归邾子
　　秋七月
　　冬十有二月癸亥伯过卒
　　子维嗣是为闵公
　　齐人归讙及阐
　　左氏传季姬嬖故也
　　九年春王二月杞僖公
　　宋皇瑗帅师取郑师于雍丘
　　雍丘地界宋郑之间后属宋今陈晋地取者覆而败之谷梁子曰取易辞以师而易取郑病矣郑自定十五年罕达伐宋至又以逹嬖许瑕之故欲取邑于宋以与之不义甚矣然至设覆而悉俘之则岂已怨之道哉
　　夏楚人伐陈
　　左氏传陈即吴故也
</div>
    <div class="pagination">
<a href="春秋明志录_page31.html">上一页</a><span>...</span><a href="春秋明志录_page27.html">27</a><a href="春秋明志录_page28.html">28</a><a href="春秋明志录_page29.html">29</a><a href="春秋明志录_page30.html">30</a><a href="春秋明志录_page31.html">31</a><span class="current-page">32</span><a href="春秋明志录_page33.html">33</a><a href="春秋明志录_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
