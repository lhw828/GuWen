<!DOCTYPE html>
<html>
<head>
    <meta charset="UTF-8">
    <title>春秋大事表 - 第 78 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 78 页/共 102 页</h1>
    <div class="content">

　　【黄氏仲炎曰春秋内大夫或称族或舍族者以前后一事故后従省文尔岂复有意义其间哉左氏之説妄也】
　　【彚纂曰先儒皆谓诸侯当亲迎程子独辨之以为亲迎者迎于所舘未有委宗庙社稷而逺适他国以逆妇者其説是也此条谷梁以为讥不亲迎而胡氏従之又谓或迎于其国或迎于境上终似未有定见既曰迎于境上则未入境之先安得不以大夫迎之乎故当従程子】
　　十五年三月乙巳仲婴齐卒








　　【刘氏敞曰谷梁谓子由父疏不得称公孙则归父何故称公孙乎】
　　【贺氏仲轼曰鲁人立后重在仲遂不重在归父谓鲁人为归父立后是闵归父也季孙与仲遂同为逆原无恶于仲遂直因归父欲去三桓故季孙怒而逐之安有为立后之理此亦事情之易见者盖是时鲁有两婴齐一为叔肸子一则仲婴齐皆公孙也皆见于经如俱称公孙则此卒者知为何婴齐耶且以公族言则皆公孙以亲踈言则仲遂为庄公之子叔肸为文公之子世次亦既有辨则仲婴齐従君赐称氏而叔婴齐称公孙亦情理所安】
　　宋华元出奔晋宋华元自晋归于宋宋杀其大夫山宋鱼石出奔楚
















　　【赵子云按经文云奔晋又云自晋归于宋眀白可据乃云鱼石自止华元于河上请讨许之乃反显与经背且鱼石自请讨山则是处无过之地何用复奔楚即令为与荡氏同族惭而自去则是知耻之人后不应却入彭城为乱又云华元自止鱼石按国乱用兵相攻是仇敌也如何自止之乎考之事理无非乖谬鱼石直与荡山同恶尔】
　　【案经文则华元眀借晋力以讨乱故元归而山诛鱼石出奔公羊注所云无可疑者二人盖同恶相济鱼石更挟楚以叛酿成大祸故五大夫出奔而经独书鱼石为首恶如此安有请讨山之事左氏之説妄尔且华元惧桓氏族大欲借晋力以讨此亦如石碏借陈力以除州吁亦何所不可而必穿凿其説乎诸儒多以事强合经文谓华元本意欲求晋讨彊臣以张公室既而为鱼石所止遂讨荡山与晋讨无异故春秋成其志而书曰自晋归于宋如此则春秋纪事不以实也刘氏敞更谓华元内有鱼石之援则不待挟晋为重以求入蘓子由谓郑子产为政丰卷征役将叛子产奔晋子皮止之归而逐卷其事相类夫子皮忠臣鱼石乱贼何可比例就使鱼石果有止华元之事而华元为鱼石止何足荣従晋而入何足病而必舍彼取此乎皆由信不信经之过也】
　　【又案积斋或问山不氏左氏以为背其族何氏以为谮华元固不足信孙氏以为大夫之未命石氏又疑其脱窃意大夫三命者氏再命者族孙氏之説为近之木讷则谓圣人夺其族以示罪愚尝折衷其説大夫未命不称氏此只可论于隠桓之世齐桓以后列国皆命大夫无不称氏况鱼荡向鳞皆桓族岂有三族皆称氏而荡独未命不氏者木讷之説即杜氏之説杜氏以还害公室明左氏背族之义甚明显盖擅杀命卿紊乱国典乃必诛不赦之贼不止背族与谮华元而已左氏失之晦何氏失之小木讷直斥为乱臣较杜氏更的当当以圣人削去之説为正】
　　冬十有一月叔孙侨如防晋士燮齐髙无咎宋华元卫孙林父郑公子防邾人防吴于钟离


　　【刘氏敞曰公谷俱云外吴非也一地而再言防者明一防尔】
　　【赵氏鹏飞曰齐之盟盂之防春秋未尝外楚此何独外吴説者又谓尊吴故殊防与首止文同圣人岂以吴比王世子哉襄五年戚之防吴人在焉而不殊防盖戚为卫地晋侯合诸侯于戚而吴以人来防故文不殊钟离柤向皆近吴晋合诸侯往防之故曰防以防事殊文异其义甚显无庸曲説】
　　十六年六月甲午晦晋侯及楚子郑伯战于鄢陵楚子郑师败绩










　　【李氏亷曰公羊以晦为昼冥以上文丙寅朔考之则甲午正二十九日谷梁是也】
　　【王氏樵曰楚子败绩不言师君重于师也之战宋公伤股而不书宋公败者之师亦大败而鄢】

　　【陵楚师未至大败也】
　　十七年十一月公至自伐郑壬申公孙婴齐卒于貍脤【脤公作轸谷作蜃】










　　【陆氏淳曰谷梁谓致君而后录臣案春秋系编年月之书一例以先后书之且先言卿卒后言公至皆实事何伤教乎二总不达其文谬误之理遂妄説尔】

　　【刘氏敞曰待君命然后卒大夫公羊之説非也公既已许之则成大夫矣先公未至卒之何伤乎假令国人一时未知公命公至告之乃追录其卒亦宜追录在致公之前不宜移其日于公至之后也又公孙敖卒于齐彼不待公命何为卒之哉案此系春秋经文之错简详见阙文表】
　　十八年春王正月晋杀其大夫胥童庚申晋弑其君州蒲







　　【彚纂曰称国以弑谷梁以为君恶甚胡以为畧之诸儒多主其説谓君为一国所共疾则与众弑之所以分其恶于众夫春秋以立臣子之防岂有为乱贼分恶者哉且即以晋论灵与厉相去不逺而灵则书盾厉则称国何也盖穿弑灵公时则有董狐之直笔赵盾遂受恶而不辞今书弑厉公史笔未必如董狐书亦未必受恶其赴告于列国必有所以诿其罪者鲁之旧史従其所赴而书之矣春秋不与其诿也故书曰晋弑其君使天下后世考其被弑之实而真凶不得以漏网此圣人之特笔也】
　　【案谷梁之説谬矣朱子谓晋字下应有弑君贼名亦未审当日之情势也盖春秋之经因旧史旧史之文従赴告里克杀卓子而立恵公恵公旋杀里克则以弑赴于诸侯曰里克弑其君卓及其大夫荀息本国既以弑赴鲁史得有所据而书之矣若悼公当日未能诛栾书也既未能正书之罪则其赴告自必含糊其辞或称众弑或诿于他人弑俱未可知赴告既无栾书名氏鲁史何从指实鲁史向无指名春秋何従増造为书偃未减者固非谓春秋宜目书偃者则圣人不能违鲁史而自定刑书也不然圣人岂严于里克而独寛于书偃哉】
　　襄公
　　元年仲孙蔑防晋栾黡宋华元卫甯殖曹人莒人邾人滕人薛人围宋彭城







　　【赵子曰按此乃是夫子裁其邪正不得不如此立文何关不登叛人与成宋志哉公羊曰不与楚専封此是楚取彭城令鱼石守之耳岂名封国乎谷梁曰不与鱼石正也与叛臣岂疑其为正哉意不应如此】
　　二年冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢







　　【赵氏匡曰公羊谓不书取讳也案夫子増损经文以示义覩文见义何讳之为】
　　【刘氏敞曰谷梁云内郑非也郑不服晋诸侯伐之可谓外之矣反谓内之乎】
　　【彚纂曰此举扼楚制郑实闗天下之大计故不书城郑虎牢况此时晋已取之非复郑之所有自不得仍系之于郑也胡责郑不能守恐于经旨未合春秋内晋外楚岂欲郑守险以拒晋乎霞峯华氏曰城虎牢不系郑孔疏云大都以名通者不系国従史文也文定谓责郑之不能有案虎牢系东虢旧封郑夺而取之原非郑所当有也圣人不责郑之有虎牢而反责郑之不能守虎牢决不然矣然则十年冬戍郑虎牢何以系郑曰下书楚公子贞帅师救郑则上不得不书戍郑矣非后系之郑为责晋之不当据前不系郑为责郑之不能有也説春秋者好以一字为穿凿类如此】
</div>
    <div class="pagination">
<a href="春秋大事表_page77.html">上一页</a><span>...</span><a href="春秋大事表_page73.html">73</a><a href="春秋大事表_page74.html">74</a><a href="春秋大事表_page75.html">75</a><a href="春秋大事表_page76.html">76</a><a href="春秋大事表_page77.html">77</a><span class="current-page">78</span><a href="春秋大事表_page79.html">79</a><a href="春秋大事表_page80.html">80</a><a href="春秋大事表_page81.html">81</a><a href="春秋大事表_page82.html">82</a><a href="春秋大事表_page83.html">83</a><span>...</span><a href="春秋大事表_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
