<!DOCTYPE html>
<html>
<head>
    <meta charset="UTF-8">
    <title>春秋释例 - 第 32 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋释例 - 第 32 页/共 82 页</h1>
    <div class="content">　　召陵
　　在豫州郾城县【案杜佑通典郾城属豫州有古召陵城在今县中】
　　葵丘
　　在曹州考城县东南一里【案杜佑通典汉梁国地后周改为曹州隋为济隂郡唐复为曹州考城属焉】又青州临淄县有葵丘【案杜佑通典汉武置青州后汉因之领郡国五理临淄唐以北海郡为青州临淄属焉】
　　申
　　在邓州南阳县【案隋书地理志南阳郡下云旧置荆州开皇初改为邓州南阳属焉】
　　安邑
　　在绛州【案汉书地理志安邑属河东杜佑通典汉河东郡后魏置东雍州后周改曰绛州】
　　沂水
　　在兖州亦名雩水【案此鲁地之沂昭二十五年季孙请待于沂上以察罪者也郦道元水经注沂水北对稷门亦曰雩门门南隔水有雩坛坛高三丈曾防所欲风舞处】
　　蒙山
　　在沂州【案杜佑通典汉东海琅琊二郡地后周改为沂州隋复为琅琊郡唐为沂州费县属焉有蒙山】
　　大野
　　即钜鹿括地象云大野泽在郑州【案以杜佑通典攷之大野在郓州云在郑州者误也汉之钜鹿郡钜鹿县在唐为邢州平乡县此云大野即钜鹿亦误】
　　峄山
　　在兖州【案杜佑通典兖州邹县有峄山】
　　沮水
　　即汉水【案郦道元水经沔水注云沔水一名沮水阚骃曰以其初出沮洳然故曰沮水也案沔水即汉水】
　　漆水
　　出岐州普润县【案杜佑通典岐州隋初置其属有普润县隋大业初置】
　　沮水
　　一名石川水出雍州富平县【案郦道元水经沮水注浊水与沮水合分为二水一水东南出即浊水也俗谓之漆水又谓之为漆沮水其水又南屈更名石川水南入于渭其一水东出即沮水也注于洛　又案旧唐书地理志富平属雍州隋县也】
　　沣水
　　出鄠县终南山【案汉书地理志鄠县属右扶风鄷水出东南北过上林苑入渭】
　　汶水
　　出防山郡莱芜县【案汉书地理志莱芜县属防山郡汶水出西南入济】
　　伊水
　　出虢州蛮山【案旧唐书地理志虢州隋为农凤林二郡武徳元年改农为虢州林为鼎州贞观八年废鼎州移虢州于今治则虢州唐置也】
　　斟寻故城
　　在青州北海县【案杜佑通典汉武置十三州青州领郡国六后复领郡国五理临淄即唐北海郡也宋置青州领郡国九唐始以益都等县为青州又隋书地理志北海县属北海郡旧曰下宻大业初改】
　　斟灌
　　亦青州二国在宋郑之间
　　寒国
　　在北海平夀县东寒亭【案汉书地理志平夀县属北海郡隋时已无此县杜佑通典青州北海县汉平夀县地】
　　故过乡亭
　　在莱州掖县西北二十里本过国【案杜佑通典两汉东莱郡后魏置光州隋改莱州隋书地理志东莱郡旧置光州开皇五年改曰莱州掖县属焉】括地象云倚姓国也
　　彘
　　在晋州霍邑县【案魏书地形志晋州下云孝昌中置唐州建义元年改晋州领郡十二其属郡永安郡有永安县隋书地理志临汾郡下云即后魏晋州霍邑属焉后魏曰永安开皇十八年改】
　　下阳
　　在陕州河北县【案旧唐书地理志陕州平陆县即隋河北县】
　　蒲城
　　在隰州【案隋书地理志龙泉郡下云后周置汾州开皇五年改为隰州蒲县属焉】
　　东山臯落
　　在潞州【案隋书地理志杜佑通典并云潞州后周置】
　　翟
　　在慈州【案旧唐书地理志隋耿州武徳八年改为慈州】
　　干侯
　　在湘州【案魏书地形志司州下云治邺城太祖天兴四年置相州天平元年迁都改杜佑通典后周置相州隋时州废唐复为相州】
　　北屈
　　在慈州【案杜佑通典慈州所属吉昌仵城皆汉北屈县地】
　　故魏城
　　在陕州嬴姓国【案魏书地形志太和十一年置陕州】
　　祊田
　　在沂州【案杜佑通典汉东海琅琊二郡地后周改为沂州】
　　防风氏地
　　在湖州武康县【案隋书地理志吴郡乌程县下云旧置吴兴郡隋平陈郡废仁夀中置湖州大业初州废杜佑通典隋平陈吴兴郡废后置湖州因州东有太湖也帝初废唐复置湖州　又案杜佑通典武康县吴名永安晋改武康晋书地理志武康故防风氏国属吴兴郡隋书地理志属余杭郡旧唐书地理志属湖州】
　　费
　　在沂州【案旧唐书地理志杜佑通典并云费县属沂州】
　　孟津
　　在河阳县南门外【案汉书地理志河阳县属河内郡旧唐书地理志杜佑通典河阳县并属河南府】
　　黄池
　　在汴州封丘县【案杜佑通典汉陈留郡后周为汴州隋废唐复置汴州封丘属焉　又案汉书地理志封丘县属河南郡】
　　丹阳
　　括地象云归州巴东县【案旧唐书地理志武徳二年割防州之秭归巴东二县分置归州】
　　葛
　　在豫州新蔡县【案杜佑通典新蔡县属豫州】
　　陆浑
　　在洛州西南【案杜佑通典汉河南郡北齐置洛州唐初亦为洛州开元元年改为河南府陆浑县属焉】
　　郏鄏
　　在河南【案杜佑通典河南县属河南府】
　　故王城
　　周公所筑在洛邑
　　郏
　　今汝州郏县【案杜佑通典临汝郡隋帝初为汝州后废唐复为汝州郏城属焉汉陕县也】
　　钧台
　　在洛州阳翟【案杜佑通典阳翟县属州州河南府禹所都也有钧台】
　　景亳
　　在宋州北【案隋书地理志开皇十六年置宋州】
　　涂山
　　今濠州钟离县【案隋书地理志钟离郡下云后齐曰西楚州开皇二年改曰濠州钟离县属焉】
　　践土
　　在郑州荥泽县【案隋书地理志荥阳郡下云旧郑州开皇十五年置管州大业初复曰郑州荥泽县属焉】
　　缗国
　　在兖州金乡县【案杜估通典汉鲁郡防山山阳三郡地隋初置兖州帝改鲁郡唐复为兖州金乡县属焉】
　　章华台
　　在荆州
　　干谿
　　在亳州城父县【案杜佑通典亳州下云晋置南兖州后周改为亳州隋帝初州废唐为亳州城父县属焉】
　　方城
　　许州叶县【案隋书地理志頴川郡下云东郡曰郑州后周改曰许州叶县属焉】
　　棠
　　州六合县【案杜佑通典隋初始以广陵郡为州后废唐为州六合县属焉楚棠邑也】
　　防子国
　　在安州【案隋书地理志安陆郡下云西魏置安州縂管府杜佑通典云安陆郡春秋防子国唐为安州】
　　唐
　　括地象云唐乡故地在随州【案杜佑通典晋义阳郡西魏曰随州隋置汉东舂陵二郡唐复为随州】
　　郾城
　　在豫州
　　堂谿
　　在豫州郾城
</div>
    <div class="pagination">
<a href="春秋释例_page31.html">上一页</a><span>...</span><a href="春秋释例_page27.html">27</a><a href="春秋释例_page28.html">28</a><a href="春秋释例_page29.html">29</a><a href="春秋释例_page30.html">30</a><a href="春秋释例_page31.html">31</a><span class="current-page">32</span><a href="春秋释例_page33.html">33</a><a href="春秋释例_page34.html">34</a><a href="春秋释例_page35.html">35</a><a href="春秋释例_page36.html">36</a><a href="春秋释例_page37.html">37</a><span>...</span><a href="春秋释例_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
