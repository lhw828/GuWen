<!DOCTYPE html>
<html>
 <head>
  <meta charset="utf-8"/>
  <title>
   春秋胡传附录纂疏 - 第 19 页/共 22 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   春秋胡传附录纂疏 - 第 19 页/共 22 页
  </h1>
  <div class="content">
   秋七月卫献公○齐【景】髙止出奔北燕【燕于贤反北燕始见经左传齐公孙虿公孙灶放其大夫髙止于北燕髙止好以事自为功且専故难及之谷梁传其曰北燕从史文也襄陵许氏曰君放大夫可也臣放大夫是无君也不可以训故以出奔书也杜氏曰止髙厚之子北燕燕国蓟县张氏曰北燕妪姓召公奭之后愚按国在今大都路大兴县古燕城】○冬仲孙羯如晋【平左传报范叔也】
　　【戊景王午二年】三十年【晋平十五齐景五卫襄公恶元年蔡景四十九弑郑简二十三曹武十二陈哀二十六杞文七宋平三十三秦景三十四楚郏敖二吴夷末元年】春王正月楚子【郏敖】使防罢来聘【防干委反罢音皮公作颇后同左传通嗣君也余氏曰且报朝也张氏曰鲁以君行而楚以大夫聘此齐桓晋文所以行乎列国者故自宋之盟夷夏不辨楚人行霸主之礼于中国非晋平赵武之责而何哉王氏曰楚至此君臣之嗣与中国无异者夷狄盛强中国诸侯服役不暇矣】○夏四月蔡世子般弑其君固【般音班左传蔡景侯为太子般娶于楚通焉太子弑景侯家氏曰般之恶景之祸其积习有自来矣人莫不有义理之心贵华贱夷者所谓义理之心夫人所同也蔡与陈郑本皆中夏之与国中间为楚所廹叛华即夷去来无常惟蔡自厥貉之防甘于从楚去而不复者七十有余年染于商臣之俗积习盖有自来赵主父为胡服而终有子祸去中国即入于夷狄入夷狄即胥为禽兽此理之必然也刘氏曰谷梁云其不日子夺父政是谓夷之非也向若书日者可遂云非夺父政乎又可云非夷之乎】○五月甲午宋灾宋伯姬卒【公谷伯姬上元宋字左传或呌于宋太庙曰譆譆出出鸟鸣于亳社如曰譆譆甲午宋大灾宋伯姬卒待姆也】
　　谷梁子曰取卒之日加之灾上者见【音现下同】以灾卒也伯姬之舎失火左右曰夫人少避火乎曰妇人之义傅姆【音戊女师也】不在宵不下堂遂逮乎火而死妇人以贞为行【下孟反后同】者也伯姬之妇道尽矣详其事贤伯姬也易曰【恒六五】恒其徳贞妇人吉夫子凶【程子传以顺从为恒者妇人之道在妇人则为贞故吉若丈夫而以顺从于人为恒则失其刚阳之正乃凶也】而或以为共【音防下同】姬女而不妇【左传】非也世衰道防暴行交作女徳不贞妇道不明能全其节守死不回见于春秋者宋伯姬耳圣人冠【古玩反】以夫諡【据文姜敬嬴皆别为諡】书于春秋曰宋共姬以着其贤行励天下之妇道也【安定胡氏曰伯姬乃妇人中之伯夷也襄陵许氏曰王化始于正家春秋拨乱谨礼以宋共姬为妇道之表故详録焉刘氏曰使共姬避火而全生未足以害其贞也然而不以已之可以全其生之故而违天下之常义此安乎性命者乃能之故审乎死生之度辨乎荣辱之境知礼之重重于生辱之甚甚于死伯夷叔齐饿于首阳之下求仁得仁何以过乎左氏曰共姬女而不妇女待人妇义事也非也如共姬之守礼死义不求生以害仁亦可免矣反谓之不妇乎易曰恒其徳贞妇人吉共姬恒之矣所谓妇也临川吴氏曰盖亦罪宋之子与臣不能救其君母使之逮乎火而死也愚按伯姬以成九年归于宋共公成十五年共公卒嫠居三十有四年其年盖六十矣火延其宫必待传姆而后避固守妇节以及于死或者云傅姆宵出必有常处伯姬守常而不知变必逮于火以是为贤则嫂溺援之以手者非耶窃谓援溺之权乃丈夫变礼以救他人之死妇人越礼以贪生而免已之死则非义矣伯姬年迈六十虽曰避火全生未害其贞然君子之道过乎厚小人之道过乎薄春秋贤伯姬所以着其秉节不渝庶防风厉千古使夫不当避而避以失节于造次颠沛之际者知所警也岂曰小补之哉】
　　天王【景】杀其弟佞夫【公作年夫左传初王儋季卒其子括将见王而叹单公子愆期为灵王御士闻其叹而言曰乌乎必有此夫入以告王且曰必杀之不慼而愿大视躁而足髙心在他矣王曰童子何知及灵王崩儋括欲立王子佞夫佞夫弗知儋括围蒍逐成愆成愆奔平畤尹言多刘毅单蔑甘过巩成杀佞夫括瑕廖奔晋书曰天王杀其弟佞夫罪在王也谷梁传诸侯且不首恶况于天子乎君无忍亲之义天子诸侯所亲者唯长子母弟耳天王杀其弟佞夫甚之也孙氏曰春秋之义天子得専杀故二百四十年无天王杀大夫文此言杀其弟佞夫者景王不能容一母弟不可不见也吕氏曰言杀其弟无亲亲之恩也张氏曰王者之道亲亲而及天下则治有序别嫌疑以明赏罸则政有经周景王初立儋括谋乱而免佞夫不知而死所厚者薄本心亡矣所以终欲出嫡立庶而致子朝之乱也临川吴氏曰象欲杀舜而舜封之为诸侯仁人之于弟盖如此儋括为乱佞夫实不知谋而尹刘诸人乃杀佞夫书王杀者罪王不能免其弟也陈氏曰凡王杀不书虽王子不书甚者母弟亦不书必杀无罪也而后书】王子瑕奔晋【临川吴氏曰瑕天王之子盖亦与闻乎儋括之谋括事败而佞夫见杀瑕惧及祸而奔晋瑕不能明为子事父之孝而自比于逆乱之党盖逆子也奔以逃死而自絶于父有罪而奔不可复入与王子朝奔楚同故不言出愚按瑕朝皆为逆乱无所容身避罪逃窜非居禄位而出奔如国灭之君与在外之臣故不言出而止言奔】○秋七月叔弓如宋【平】宋共姬【共姬上公谷无宋字公羊传外夫人不书塟此何以书隠之也宋灾伯姬卒焉其称諡何贤也宋灾伯姬存焉有司复曰火至矣请出伯姬曰不可吾闻之也妇人夜出不见傅母不下堂傅至矣母未至也逮乎火而死谷梁传外夫人不书此其言何也吾女也卒灾故隠而之也杜氏曰共姬从夫諡也叔弓叔老之子卿共事礼过厚陆氏曰为灾而死髙其志行使卿往防所以书之薛氏曰古者夫人无諡从夫之諡东迁之后其制隳矣共姬执礼而死宋人不敢加非礼之諡一人守正知天下莫之违矣】○郑【简】良霄出奔许自许入于郑郑人杀良霄【左传二十九年郑伯有使公孙黒如楚辞曰楚郑方恶而使余往是杀余也伯有曰世行也子晳曰可则往难则已何世之有伯有将强使之子晳怒将伐伯有氏大夫和之郑大夫盟于伯有氏三十年郑伯有耆酒为窟室而夜饮酒击钟焉朝至未巳朝者曰公焉在其人曰吾公在壑谷皆自朝布路而罢既而朝则又将使子晳如楚归而饮酒子晳以驷氏之甲伐而焚之伯有奔雍梁醒而后知之遂奔许郑伯及其大夫盟于大宫盟国人于师之梁之外伯有闻郑人之盟已也怒闻子皮之甲不与攻已也喜曰子皮与我矣晨自墓门之渎入因马师颉介于襄库以伐旧北门驷带帅国人以伐之伯有死于羊肆书曰郑人杀良霄不称大夫言自外入也谷梁传不言大夫恶之也】
　　按左氏良霄汰侈嗜酒诸大夫皆恶【乌故反】之而与公孙黒争黒因其醉伐之良霄奔许自许袭郑以伐公门弗胜死于羊肆不言复入者其位未絶也若宋鱼石【成十八】晋栾盈【襄二十三】去国三年其称复入位已絶矣不言叛者将以灭国非直叛也若华【户化反】亥之入南里【昭二十一】宋辰之入萧【定十一】其书叛者皆据土背【音佩】君以自保未有灭国之谋也不言杀其大夫者非其大夫矣讨贼之词也【张氏曰良霄之出公孙黒盖有罪焉春秋舎黒専伐之罪而罪良霄何也伯有之所为有丧家亡身之道焉虽防公孙黒其能免于死乎既亡而不自省又入伐君而大乱其国此春秋所以正名以讨贼之辞也春秋于丧国失家者皆不书所逐之人以明其身之有罪使有国有家者兢兢自谨而求所以反身自脩之道则奔亡之祸逺矣】
　　冬十月祭景公【○刘氏曰谷梁云不日卒而月不者也卒而之不忍使父失民于子也非也凡不书者岂失民之谓乎愚按公羊云贼未讨何以书塟君子辞也説者以为弑父耻重为中国讳夫既明书世子弑君又曰讳之可乎】晋【平】人齐【景】人宋【平】人卫【襄】人郑【简】人曹【武】人莒【犂比】人邾【悼】人滕【成】人薛人【文】人小邾【穆】人防于澶渊宋灾故【左传为宋灾故诸侯之大夫防以谋归宋财叔孙豹防晋赵武齐公孙虿宋向戌卫北宫佗郑罕虎及小邾之大夫防于澶渊书曰某人某人防于澶渊宋灾故尤之也不书鲁大夫讳之也程子传左氏传叔孙豹防晋赵武而下诸国之卿既贬鲁卿讳而不书】
　　春秋大法君弑而贼不讨则不书【公谷隠十一年】况世子之于君父乎蔡景公何以独书遍刺【七赐反讥也下同】天下之诸侯也送之礼在春秋时视人情之疎宻而为之者也有尝同盟卒而不赴者【蔡庄公甲午于齐于薄践土翟泉四同盟文十五年卒不书】有虽同姓赴而不防者【庄二十五年卫惠公卒宣九年卫成公卒僖九年晋献公卒二十四年晋惠公卒十四年蔡穆公卒三十二年郑文公卒成六年郑悼公卒襄二年郑成公卒隠七宣九成十六年三书滕君卒皆不】则以哀死而致襚【音遂】为轻吊生而归赙【音附】为重必矣今蔡世子般弑其君藏在诸侯之策而往防其是恩义情礼之笃于世子般不以为贼而讨之也人之所以异于禽兽者以其天理之常存耳以其有父子之亲君臣之义耳世子弑君是诚为禽兽之不若也而不知讨岂不废人伦灭天理乎故春秋大法君弑贼不讨则不书而蔡景公特书塟者圣人深痛其所为遍刺天下之诸侯也鲁隠宋殇之贼不讨则不书塟蔡景公贼亦不讨而特书塟犹闵僖二公不承国于先君则不书即位桓宣弑以立而反书之也【春秋君弑贼不讨而书塟者惟蔡景公许悼公皆世子杀君然许止但不尝药非真弑君者故特书塟以减其罪蔡般罪大恶极而诸侯不讨故春秋书塟且贬防澶渊之大夫而书宋灾故所以深着其不能讨贼也】何以知圣人罪诸侯之意如此乎以下文书防于澶渊宋灾故而贬其大夫则知之矣【朱子语程子所谓春秋大义数十如成宋乱宋灾故之类乃是圣人直着诛贬李氏集义书宋灾故起大夫为防之意亦犹桓二年书以成宋乱】二百四十二年之间列防亦众而未有言其所为者【本公谷】此独言其所为何遍刺天下之大夫也【刘氏曰防未有言其所为者此其言所为何晋人与诸侯十二国之大夫防于澶渊凡为宋灾故谋之也曰更宋之所丧虽死者不可复生其财复矣非务也何言乎非务蔡侯弑其君而不谋宋灾而谋之防矣夫灾虽诸侯所当救然而一时之变一国之祸也财足以周其乏粟足以济其用则已矣非所以为天下之忧也彼天下之忧者臣弑君子弑父如是则夷狄矣虽有粟吾得而食诸故孔子论天下之信则曰寕去食论陈恒之变则曰请讨之其察于道之轻重缓急大小先后也审矣岂以姑息爱人哉】大夫以智帅人者也智者无不知当务之为急不能三年之丧而缌小功之察放饭【扶晚反】流歠【昌恱反】而问无齿决是之谓不知务蔡世子般弑其君天下之大变人理所不容也则防其塟而不讨宋国有灾小事也则合十二国之大夫更【音庚下同】宋之所丧【息浪反下同】而归其财则可谓知务乎陈恒弑简公【哀十四】孔子沐浴而朝告于哀公请讨之公曰告夫三子者子曰以吾从大夫之后不敢不告也之三子告不可子曰以吾从大夫之后不敢不告也叔孙豹晋赵武而下皆诸侯上卿执国之政者也三纲国政之本至于沦絶无父与君是禽兽也禽兽逼人虽得天下弗能一朝处矣昔者伯禹过门而不入放龙蛇也周公坐而俟旦驱猛兽也今世子弑君三纲沦絶禽兽逼人则与之同羣而不恤有国者不戒于火自亡其财苟其来告吊之可也则合十二国之大夫驻于澶渊而谋更其所丧尚为知类也乎夫蔡之乱其犹人身有腹心之疾而宋之灾譬诸桐梓与鸡犬也谋宋灾而不恤蔡之乱奚啻于养桐梓求鸡犬不顾其身有腹心危疾而不知疗者哉以为未之察也可谓不智苟察此而不谋则亦不仁矣是故诸国之大夫贬而称人鲁卿讳而不书又特言防之所为以垂戒后世其欲人之自别【笔列反】于禽兽之害也可谓深切着明矣或曰夫穆叔赵孟向【舒亮反】戌【音恤】子皮皆诸侯之良也而所谋若是何也世衰道微邪説交作以利害谋国家而不知本于仁义也乆矣是以至此极孔子所为【于伪反】惧春秋所以作乎【文集澶渊之防书宋灾故此乃春秋诛乱臣讨贼子例中之变例其尤大者也蔡景公贼不讨郤书塟与正卒者同正如桓宣与闻乎故特书即位与承国者等也其义则内贬鲁君遍刺天下诸侯诛其党附恶逆之罪也世子弑君在楚商臣自是夷狄防别作一等待之若蔡般之弑左氏所载其事甚明正所谓禽兽逼人人将相食诸侯既不讨而又往防其塟乃与禽兽同羣而不避其吞噬也火之为灾亦常变耳为是故防十一国大夫谋归其财而不谋蔡人弑父与君之大变以弑逆则不恤以火灾则恤之是治无名之指而失其肩背可谓知乎书宋灾故而诸国之卿皆贬鲁卿讳而不书遍刺天下之大夫理极分晓无可疑者只为后人不知书塟之义便以为般寳非弑而以弑罪加之如许止之例岂不掩晦仲尼讨贼条法刘质夫只据左氏信固是要然施于此却无意味程子见得便别只云诸国之卿既贬鲁卿讳而不书使人自看取其防妙矣王氏曰塟蔡景公当时之事也圣人则存而不削书灾故春秋之文也圣人则表而出之张氏曰父子君臣之变自文元年楚以商臣书此犹蛮荒之事也及是年蔡以中国之臣子为之而鲁防其塟晋合诸侯而所恤者宋之火灾而已故于此章三致意焉既变例书蔡景之塟又人诸侯之大夫而讳鲁卿又特书曰宋灾故而悯中国之胥为乱贼此比事属辞之所以为春秋也盟防之书其故者有二以稷考之则澶渊之所贬非为宋财之无归明矣家氏曰或谓蔡属于楚非中国诸侯之责曰蔡诸姬也安可与荒逺小国从夷狄者同日语乎晋人苟能仗大义而讨蔡则足以愧楚而服中国诸侯之心舎此不为乃致楚防特为异日灭蔡之兵端晋君臣愚亦甚矣○刘氏曰左氏云谋归宋财既而无归故不书其人非也失信者如清丘之盟直贬其人而已矣今独举其事又贬其人非特恶失信而已也公羊云録伯姬也此大事曷为使防者卿也其称人卿不得忧诸侯也亦非也诸侯相聚而更宋之所丧何大事之有大夫受君命以出是诸侯耳何必其非诸侯之命乎谷梁云此善之也不言灾故则无以见其善也其曰人何也救灾以众亦非也一国失火自焚其财小事耳诸侯何至羣聚而谋之乎以此为善是春秋贵小惠而不贵道也且宋以五月失火诸侯以冬防澶渊是可谓救灾乎】
　　【已景王未三年】三十有一年【晋平十六齐景六卫襄二蔡灵公般元年郑简二十四曹武十三陈哀二十七文八宋平三十四秦景三十五楚郏敖三吴夷末二】春王正月○夏六月辛巳公薨于楚宫【左传公作楚宫穆叔曰太誓云民之所欲天必从之君欲楚也夫故作其宫若不复适楚必死是宫矣公薨于楚宫谷梁传楚宫非正也杜氏曰公适楚好其宫归而作之不居先君之路寝而安所乐失其所也薛氏曰楚宫别宫也小寝犹非正也况别宫乎襄陵许氏曰公还自楚不能増脩徳政而反勤民伤财务作楚宫公之志亦荒矣其何振之有又况变夏从夷乱国经常所以为不祥之道也】○秋九月癸巳子野卒【左传立胡女敬归之子子野次于季氏九月癸巳卒毁也立敬归之娣齐归之子公子稠穆叔不欲曰太子死有母弟则立之无则立长年钧择贤义钧以卜古之道也非适嗣何必娣之子且是人也居防而不哀在慼而有嘉容是为不度不度之人鲜不为患若果立之必为季氏忧武子不聼卒立之比及塟三易衰于是昭公十九年矣犹有童心君子是以知其不能终也谷梁传子卒日正也】子般【音班】子赤弑而书卒子野过毁亦书卒何以别【笔列反】乎曰闵公内无所承不书即位则子般之弑可知【庄三十二】下书夫人姜氏归于齐上书公子遂叔孙得臣如齐赤之卒也隠而不日则子赤之弑可知【文十八】与子野异矣子野有命立昭公故穆叔虽不欲而不能止也【孙氏曰子野襄公太子未逾年之君也名未塟也不薨不地降成君也杜氏曰不书塟未成君愚按居丧毁瘠不形者先王之礼也毁不灭性者先王之教也故不胜丧者比于不慈不孝子野过哀毁瘠以致灭性亦不子矣】
　　己亥仲孙羯卒【羯居竭反孟孝伯也子貜嗣为大夫是为僖子】○冬十月滕子【成】来防【诸侯始亲来防塟杜氏曰诸侯防塟非礼襄陵许氏曰先王之制诸侯之丧士吊大夫送塟滕子防塟非礼也陈氏曰改塟惠公也卫侯来防塟隠公不见春秋之初鲁犹秉礼也晋景公之丧成公吊焉亦已卑矣晋于是止公使送塟诸侯莫在鲁人辱之虽霸主未有君防塟者也塟楚康王也公及陈侯郑伯许男送于西门之外则天下诸侯有防塟于楚者矣于是滕子防塟于鲁是春秋之季也防塟犹可奔丧甚矣家氏曰鲁君未尝防天王之塟而滕君来防鲁塟滕之来鲁之受皆贬也】癸酉我君襄公○十有一月莒人弑其君宻州【程子传莒子虐国人弑之而立展舆展舆非亲弑也故书国人】
　　经以传【秫恋反】为案传有乖缪则信经而弃传可也【程子传春秋传为案经为防以传考经之事迹以经别传之真伪】若宻州之事是矣左氏称莒子【犂比公】生去【起吕反】疾及展舆既立展舆又废之莒子虐国人患之展舆因国人以攻莒子弑之乃立【去疾奔齐】信斯言则子弑其父也而春秋有不书乎故赵匡【纂例】谓其文当曰展舆因国人之攻莒子弑之乃立而后来传冩误为以字尔左氏博通诸史叙事尤详能令【力呈反】后人得见本末因以求意经文可知而门弟子转相传受日月既乆浸失本真如书晋赵盾许世子止等事详考传之所载以求经之大义可也而传不可疑如莒人弑其君宻州独依经之所言以证传之谬误可也而传不可信【或问左氏可信否程子曰不可全信信其可信者耳】尽以为可疑而废传则无以知其事之本末尽以为可信而任传则经之意大防或【乃计反】而不通矣要【一遥反】在学者详考而精择之可也【家氏曰左氏云书莒人之弑其君言罪之在也置其子之大恶归过于其父春秋必不然盖犂比公虐国人作乱而弑之展舆既废于父而见立于国人使展舆能讨贼于既立之后庶乎可免矣文十六年传称国人以弑者国人之所欲弑也】












　　春秋胡传附録纂疏卷二十三
&lt;经部,春秋类,春秋胡传附录纂疏&gt;
　　钦定四库全书
　　春秋胡传附录纂疏卷二十四
　　元　汪克寛　撰
　　昭公上【公名稠襄公妾齐归之子二十岁即位在位二十五年逊齐在外七年凡三十二年薨于干侯夫人孟子】
　　【庾景王申四年】元年【晋平十七齐景七年衞襄三年蔡灵二年郑简二十五年曹武十四年陈哀二十八年杞文九年宋平三十五年秦景三十六年楚郏敖四年卒吴夷末三年】春王正月公即位【谷梁传继正即位正也传例承国于先君则得书即位以别于内复无所承者文成襄昭哀五公是也通防问子野毁而卒穆叔方言昭公有童心不可立然则昭公受谁之命乎何以书即位曰有子野之命矣故穆叔虽不欲而不能止也】○叔孙豹防晋【平】赵武楚【郏敖】公子围齐【景】国弱宋【平】向戌衞【襄】齐恶陈【哀】公子招蔡【灵】公孙归生郑【简】罕虎许【悼】人曹【武】人于虢【国弱公作国酌后同向舒亮反戌音恤齐恶公作石恶招常遥反罕虎公作轩虎后同虢公作漷谷作郭左传楚公子围聘于郑且娶于公孙段氏入逆而出遂防于虢寻宋之盟也祁午谓赵文子曰宋之盟楚人得志于晋今令尹之不信诸侯之所闻也子弗戒惧又如宋子木之信称于诸侯犹诈晋而驾焉况不信之尤者乎楚重得志于晋晋之耻也文子曰宋之盟子木有祸人之心武有仁人之心是楚所以驾于晋也今武犹是心也楚又行僭非所害也武将信以为本吾闻之能信不为人下吾不能是难楚不为患楚令尹围请用牲读旧书加于牲上而已晋人许之三月甲辰盟楚公子围设服离卫杜氏曰虢郑地】
　　此陈侯之弟招也何以不称弟诸侯之尊弟兄不得以属通【本谷梁】曰公子者其本当称者也曰弟者因事而特称之也【隐七年传书盟书帅师而称兄弟者罪其有宠爱之私书出奔书归而称兄弟者责其薄友恭之义】所以然者诸侯非始封之君则臣诸父昆弟族人不得以属戚【亲也】君也【本范氏注】防于虢寻宋之盟而经何以不书在宋之盟楚人先歃【邑洽反】若曰狎【戸甲反更也】主诸侯则惧晋之先也故围请读旧书加于牲上而晋人许之【杜氏曰旧书宋之盟书楚恐晋先歃故欲从旧书加于牲上不歃血经所以不书盟】观其事虽若楚重【直用反】得志【祁午云云】晋少懦【乃乱反】矣【叔向云云】然春秋不贵修盟晋人以信爲本故毎书必先赵武【杜氏曰楚虽先晋而先书赵武者亦如宋盟贵武之信故尚之也王氏曰经先赵武所以抑蛮荆而存中国也张氏曰春秋正中外之分宋之盟楚争先而晋不与较今虢之役又以计读书加牲上则是以蛮荒而争胜也中外之分不可乱故二役皆先赵武焉家氏曰夫中外有常分中国之尊不与外域对峙并存于宇宙之内也楚虽崛强而不得与晋齿中国诸侯有屈于楚者暂也非其常也向戌持弭兵之説赵武不明内外之分苟媮目前之安首紊常经倒植冠屦俾中国诸侯咸北面于荆楚之庭始曰弭兵而合晋楚之成旣而楚盛兵以临诸侯灭陈灭蔡灭頼芟夷小国凭陵中夏人枹汉阳之忧蚕食之祸至是爲烈所谓读旧书不歃血者楚再爲长而晋不敢与争中国之耻也春秋爲中国惜不使外得以僣华是故长晋愚按宋虢之盟楚再先晋而春秋不以楚先者亦犹黄池之防呉子主防而春秋以晋居呉之上也辰陵蜀之盟申之防楚序诸侯之上皆主盟防也盂之防楚子亚于宋公而序诸侯之上宋虢两役楚屈建公子围亚于晋赵武而序于诸国大夫之上皆两伯之辞也春秋抑外域而尊中国有中国霸主则必推而属之中国中国无霸则实録而贬诸侯也○刘氏曰公羊云招何以不称弟贬也非也以母弟称弟故云尔不知母弟可以称弟而不可常称常称皆以重书也且招之罪在杀世子偃师不在防于漷也又云招之罪已重何爲复贬于此也着楚之托乎讨招以灭陈也亦非也夫杀世子此招之罪也灭陈非招之罪也以楚讨招灭陈而遂移罪于招岂春秋之理哉】
　　三月取郓【郓公作运后同程子传乘莒之乱而取之故隐避其辞】
　　按左氏季孙宿伐莒取郓莒人诉于防楚告晋曰寻盟未退而鲁伐莒渎【慢也】齐盟【齐之盟】请戮其使【疏吏反】有欲求货于叔孙豹而爲【于僞反下爲内同】之请者豹弗与曰诸侯之防卫社稷也我以货免鲁必受师是祸之也何卫之爲虽怨季孙鲁国何罪赵孟闻之请于楚曰鲁虽有罪其执事不辟【音避】难【乃旦反】子若免之以劝左右可也莒鲁争郓爲日久矣苟无大害于其社稷可无亢【苦浪反御也】也乃免叔孙其不曰伐莒取郓者乗莒乱而取邑故不悉书爲内讳也【通防问伐莒取郓何以不书莒或以爲郓国也然否曰郓莒邑也伐国而夺其地者王法所当诛鲁乘莒乱夺其邑故隐避其辞特书取郓尔与书外事词固异也以郓爲国者误矣愚按文十二年城诸及郓实莒鲁争郓之始○刘氏曰公羊云运者内之邑也非也运常见于春秋皆与莒事相附此运本属莒明矣】
　　夏秦【景】伯之弟鍼出奔晋【鍼其亷反公羊传有千乗之国而不能容其母弟谷梁传诸侯之尊弟兄不得以属通其弟云者亲之也亲而奔之恶也】
　　按左氏秦后子有宠于桓如二君于景【杜氏曰后子鍼也桓公子景公母弟其权宠如两君】其母曰弗去惧选【息转反数也恐景公数其罪而加戮】鍼遂出奔书此见【音现下同】人君宠爱其子不差【楚宜反】以礼是祸之也鍼之适晋其车千乗【防证反】司马侯问焉曰子之车尽于此乎对曰此谓多矣若能少此吾何以得见叔齐曰秦公子必归能知其过必有令图令图天所賛也后五年秦伯卒后子归书曰弟者罪秦伯也【隐七年传书出奔而称弟责其薄友于之义】夫后子出奔其父祸之而罪秦伯何也春秋以均爱望人父以能友责人兄父母有爱妾犹没身敬之不衰【见内则】况兄弟乎兄弟翕而后父母顺矣【本中庸】故不曰公子而特称秦伯之弟云【○刘氏曰公羊云秦无大夫仕诸晋也千乗之国不能容母弟故谓之出奔非也如传所说当书曰秦伯放其弟鍼于晋今经言奔何以见秦伯仕之于晋乎所谓秦无大夫者直虚言尔】
　　六月丁巳邾子华卒【悼公也在位十五年子穿嗣是爲庄公】○晋【平】荀呉帅师败狄于大卤【败必迈反卤音鲁大卤公谷作大原音泰左传晋中行穆子败无终及羣狄于大原崇卒也将战魏舒曰彼徒我车所遇又阨以什共车必克困诸阨又克请皆卒自我始乃毁车以爲行五乗爲三伍爲五陈以相离两于前伍于后专爲右角参爲左角偏爲前拒以诱之狄人笑之未陈而薄之大败之公羊传此大卤也曷爲谓之大原物从中国名从主人谷梁传中国曰大原夷狄曰大卤杜氏曰大卤大原晋阳县愚按今太原路阳曲县】
　　大卤大原也按六月宣王北伐之诗其词曰薄伐玁【音险】狁【音允北狄也】至于太原而诗人美之者谓不穷追远讨及封境而止也【朱子传至于太原言逐出之而已不穷追也先王治戎狄之法如此】然则太原在禹服之内而狄人来侵攘斥宜矣其过在毁车崇卒以诈诱狄人而败之非王者之师耳使后世车战法亡崇尚歩卒【如魏之武士秦之戎卒】争以变诈相髙日趋苟简皆此等啓之矣书败狄讥之也【髙氏曰箕与交刚之役皆晋人至是卿帅师则晋益衰矣陈氏曰晋自悼公以来狄师不出败狄至是而再见其再见何晋弥衰也悼公之霸也魏绛谏曰劳师于戎而楚伐陈必不能救是弃陈也诸华必叛戎禽兽也获戎失华毋乃不可乎悼公卒复有事于戎狄至伐鲜虞春秋遂狄晋矣】
　　秋莒去疾自齐入于莒【去起吕反左传襄三十一年莒犂比公生去疾及展舆既立展舆又废之展舆因国人以攻莒子弑之乃立去疾奔齐齐出也元年莒展舆立而夺羣公子秋公子召去疾于齐齐公子鉏纳去疾展舆奔吴程子传去疾假齐之力以入莒讨展舆之罪正也故称莒遂自立无所禀命故不称公子自以爲公子可立也】
　　天下国家定于一呉楚僣号经不书葬土无二王也以忽系之郑则突不称国【桓十一】以小白系之齐则纠不书子【庄九】国无二君也展舆乃莒子而去疾曷爲又以国氏乎程氏曰去疾假齐之力以入莒讨展舆之罪正也其以国氏与去疾之讨有罪也此莒之公子曷爲不称公子自谓先公之子可以有国不疑遂立乎其位而无所禀也其书入者难词也【陈氏曰前言齐无知弑其君后言小白入于齐前言莒人弑其君后言去疾入于莒则不与弑之辞也前言卫侯入于夷仪后言卫寗喜弑其君前言齐阳生入于齐后言齐陈乞弑其君与弑之辞也故曰属辞比事春秋教也】
　　莒展舆出奔吴【展下公谷无舆字程子传为弑君者所立而以国氏者罪诸侯也虢之防虽国乱未预然诸侯与其立矣故执叔孙称莒展舆见诸侯之与其立也】
　　展舆莒子也曷爲不称爵爲弑君者所立既立乎其位而不能讨贼则是与【音预】闻乎故也斯不可以有国矣【赵氏曰郑忽曹羁未逾年出奔不称爵言不能嗣先君也莒展虽逾年不称爵其罪大也刘氏曰莒展子也而不谓之子展失子之道也凡人之所以称乎臣者以有君也所以称乎子者以有父也君弑矣而臣不讨贼父杀矣而子不复雠是固无臣子之理也展之见夺不亦宜乎鲁叔孙氏之竪牛杀孟丙仲壬以主昭子昭子既立杀竪牛仲尼闻之曰叔孙昭子不赏私劳不可能也岂其掩义隐贼而忘君父哉】不可以有国则曷爲以国氏程氏曰罪诸侯之与其立也虢之防展舆无列何以见诸侯之与其立乎莒虽以乱未能预防然诉鲁取郓而在防者欲执叔孙则知诸侯之与其立矣亦以国氏恶【乌故反】崇乱也【髙氏曰莒人弑君诸侯不共讨之是时楚人方听莒人之诉而欲执鲁大夫是不以莒人为可讨也展不称子圣人不予其为君也○刘氏曰左氏云君子曰莒展之不立弃人也夫若是末哉君子之言也夫展舆弑君而不讥弃人而讥之是谓弃人重于弑父也借使展舆但勿弃人以济其不义之身则固以为贤矣不亦害天下之教乎】
　　叔弓帅师疆郓田【左传因莒乱也公羊传疆郓田者何与莒为竟也谷梁传疆之为言犹竟也杜氏曰春取郓今正其封疆髙氏曰文十二年季孙行父尝帅师而城之复为莒所取今乗莒之乱而取之又帅师以疆其田必帅师者以不义得之惧不服也疆之者沟封之以别乎莒也何以书讥其乗乱牟利也刘氏曰讥以乱为利也王氏曰取郓不书帅师疆田书之者以见其因莒乱出不意而取得之为易今欲固其所得则莒人来争必矣故遣卿帅师而疆之然鲁秉周礼旣因人之乱以取田又恃其师众而疆之则先王封域不复守矣书者所以志乱也愚按春秋一经书假田者一讥予之之非义也书疆田者一讥取之之非义也凡此皆圣人之特笔所以垂训戒也○刘氏曰公羊云畏莒也非也郓本属莒故鲁取其邑未得其地故因莒乱帅师而往分明疆土此乃欺之非畏之也且鲁强莒小鲁安莒乱何为乃畏莒哉】○邾悼公【髙氏曰入春秋来邾始书盖邾滕薛小国也秦逺国也皆至昭公而书是鲁衰甚矣小国如大国逺国如近国】○冬十有一月己酉楚子麇卒【麇九伦反公谷作卷音权】
　　按左氏楚令尹围将聘于郑未出竟【音境】闻王有疾而还【音旋】入问王疾缢【一防反绞也孙卿曰以冠缨绞之】而弑之【遂杀其二子幕及平夏右尹子干出奔晋宫廐尹子晳出奔郑杀大宰伯州犁于郏王于郏谓之郏敖】使赴于诸侯应为后之词曰共【音恭】王之子围为长【展两反】初围之未动于恶入预夏盟【防于虢】缉【七入反】蒲为宫设服离卫【杜氏曰缉蒲为王殿屋屏蔽以自殊异设君服二人执戈陈于前以自卫离陈也】中国大夫莫不知其有无君之心矣【叔孙穆子曰楚公子美矣君哉郑子皮曰二执戈者前矣蔡子家曰蒲宫有前不亦可乎赵孟谓叔向曰令尹自以为王矣襄二十九年郏敖即位王子围为令尹郑行人子羽曰是谓不宜必代之昌三十年防罢来聘穆叔问王子之为政何如不告穆叔曰令尹将有大事子荡将与焉助之匿其情矣】虽以疾赴曷为承伪藏在诸侯之策乎【杜氏曰楚以疟疾赴故不书弑】当是时仲尼已生将志于学【襄二十一年孔子生是年十二嵗】乃所见之世非祖之所逮闻也又曷为因之而不革乎曰此春秋之所以为春秋非圣人莫能修之者也薨则书薨卒则书卒弑则书弑则书各纪其实载于简策国史掌之此史官之所同而凡为史者皆可及也或薨或不薨【鲁君夫人殁则书薨外诸侯殁则书卒而不曰薨】或卒或不卒【内大夫书卒而公子翚不书卒】或弑或不弑【外诸侯见弑皆书惟郑髠顽楚麇齐阳生不书弑鲁君见弑者但书薨】或或不【外诸侯鲁往防皆书而吴楚之君虽往防不书君弑贼不讨者亦不】笔削因革裁自圣心以达王事此仲尼之所独而游夏亦不能与【音预下同】焉者也然则郏【古洽反】敖【杜氏曰楚人谓未成君为敖】实弑而书卒何欤令尹围弑君以立中国力所不加而莫能致讨则亦已矣至大合诸侯于申【四年】与防者凡十有三国其臣举六王二公之事其君用齐桓召【音邵】陵之礼而宋向戌郑子产皆诸侯之良也而皆有献焉不亦伤乎若革其伪赴而正以弑君将恐天下后世以弑之贼非独不必致讨又可从之以主防盟而无恶【乌故反又如字】矣圣人至此悯之甚惧之甚悯之甚者悯中国之衰防而不能振也惧之甚者惧人欲之横【去声】流而不能遏也是故察防显权轻重而略其弑以扶中国制人欲存天理其义防矣【通防问围弑郏敖而立春秋书卒而不书弑申之防诸侯从弑君之贼而无贬黜之辞则为恶之人何所惩戒乱臣贼子又何惧焉曰见弑之君有书杀者弑君之人有书盗者有书人者有书国者有书其名氏者有略而不书者此圣人之精意也若槩以常法书之而不当于义则夫人而能为春秋矣围弑郏敖而不书其以申之防乎明此义其可与权矣虽承其伪赴而下书公子比出奔晋又申之防不殊淮夷又书执齐庆封杀之楚防弑逆之罪亦着矣王氏笺义归生惮老陈乞流涕而加弑君之罪今围弑君而不称弑何也良以围弑麇之后数行无道暴灭中国其罪恶尤甚盖贼臣弑君一国之恶也蛮荆主上国天下之祸故防于申不殊淮夷外之也若先书围弑其后诱蔡侯灭陈蔡之罪尤重故择其重而诛絶之髙氏曰战国策载不修春秋之言曰楚王子围聘于郑未出竟闻王病反问疾遂以冠缨绞王杀之因自立然则郏敖实弑也圣人书卒者盖春秋新意也张氏曰隐公弑而书薨爲鲁讳也楚麇弑而书卒为中国讳也郑僖齐悼弑而书卒为贤者讳也考是三者足以见圣人防显志晦之法矣陈氏曰围弑其君晏然赴于他国如恒辞犹郑騑也而其臣子听焉相与设应为后之词甚矣无人纪也从而书卒所以诛楚之臣子听贼之所为也围之未弑也鲁蔡郑之大夫固知之矣防于申以齐庆封徇于诸侯曰无或如齐庆封弑其君弱其孤以盟其大夫庆封曰无或如楚共王之庶子围弑其君兄之子麇而代之以盟诸侯军人粲然皆笑史见其事春秋着其心则后世有考矣愚按楚防之戮庆封也其臣椒举曰无瑕者可以戮人播于诸侯焉用之则防弑之迹不可掩矣○家氏曰围所弑者楚之嗣君麇之世子如子般子赤之类盖麇病革围闻其将卒自外急归乗君之殒戕其子而其位是亦弑也而非弑麇当时诸国闻之误有以为弑君者耳临川吴氏曰围之欲弑逆而篡立也乆矣郏敖有疾围自外至入问其疾适值其卒因杀其君之二子而自立国人遂疑麇之卒为围所弑也】
　　楚公子比出奔晋【髙氏曰灵王既杀其君之子而自立比为右尹力不能制是以出奔春秋书之为十三年起也】
　　【辛景王酉五年】二年【晋平十八齐景八卫襄四蔡灵三郑简二十六曹武十五陈哀二十九文十宋平三十六秦景三十七楚灵王防元年吴夷末四】春晋侯【平】使韩起来聘【左传韩宣子来聘且告为政而来见也观书于太史氏见易象与鲁春秋曰周礼尽在鲁矣吾乃今知周公之徳与周之所以王也愚按前此晋之聘鲁者九未尝以上卿执政者将命今韩起始以去年为政而是春即聘于鲁盖晋霸渐衰而欲以佳好结鲁也】夏叔弓如晋【平左传报宣子也】○秋郑【简】杀其大夫公孙黒
　　按左氏郑驷黒【子晳也公子騑子】好【呼报反】在人上攻良霄而逐之【襄三十】又与公孙楚争室【元年郑徐吾犯之妹美公孙楚聘之矣公孙黒又使强委禽焉犯惧告子产子产曰是国无政非子之患唯所欲与适子南氏子晳怒旣而櫜甲以见子南欲杀之而取其妻子南知之执戈逐之子晳伤而归告大夫曰我好见之不知其有异志也故伤大夫皆谋之子产曰直钧防贱有罪罪在楚也放游楚于呉郑伯及其大夫盟于公孙段氏罕虎公孙侨公孙段印段游吉驷带私盟于闺门之外实薰隧公孙黒强与于盟使大史书其名且曰七子子产弗讨杜氏曰子晳强讨之恐乱国】又将作乱去【起吕反】游氏代其位伤疾作而不果子产使吏数【责数其罪】之曰尔有乱心无厌【于盐反】国不女【与汝反】堪专伐伯有而罪一也兄弟争室而罪二也矫【居表反】君之位【薫隧之盟】而罪三也不速死大刑将至遂缢【一跂反】而尸之【并据左传黒自缢尸诸周氏之衢】黑则有罪而郑人初畏其强不之讨也因其疾而幸胜之则亦云殆矣故称国以杀累【劣伪反】乎上也【刘氏曰称国以杀大夫者罪累上也黒有罪其以累上言何恶郑伯也何恶乎郑伯言不能讨有罪以放乎乱也其放乎乱奈何黒伐良霄而逐之君弗诛也以为大夫又与公孙楚争娶徐吾氏徐吾氏归于楚君放楚也而盟诸大夫黒于是自以爲卿又将爲乱疾作而卧子产使吏数诸其家则幸而胜之耳夫君专杀大夫非王法所得为者也然而春秋或予之所以见君臣之礼扶上而抑下也圣王之罚不诛不教不诬无罪及其恶成而罪见诛之犹鹰鹯之逐也无留狱矣岂幸而胜之哉】
　　冬公如晋【平】至河乃复季孙宿如晋【公羊传其言至河乃复何不敢进也谷梁传公如晋而不得入季孙宿如晋而得入恶季孙宿也】
　　按左氏晋少【诗照反】姜卒公如晋及河晋侯使士文伯【士弱之子伯瑕】来辞曰非伉【苦浪反】俪【力计反】也【非适夫人】请君无辱公还【音旋】季孙宿遂致服焉【杜氏曰致少姜之襚服】举动人君之大节贤哲量之以行藏其道奸邪窥之以作止其恶四邻视之以厚薄其情故有国者必谨于礼而后动此守身之本保国之基也礼虽自卑以尊人亦不妄恱人以自辱【曲礼夫礼者自卑而尊人又曰礼不妄恱人】昭公旣不能据经守正失礼而妄动又不能从权适变无故而轻复终复【扶又反】失国出奔客死他境盖始诸此行矣【常山刘氏曰凡人君动止有度岂可非礼而行无故而复哉盖进退皆非礼义也刘氏曰千乗之国至重也而动不以礼虽为之卑伏曲从犹之无益也适得轻焉譬之郑卫之处子蒙珠玉而过中山之盗也滋益恭而滋益侵耳以此观之为国以礼者处胜人之地矣】或曰礼者明微正于未动之前可也已至于河而见郤【与却同】虽欲勿返将得已乎曰以周公之胄【直救反】千乗【绳证反】之国轻身以修邻好【呼报反】乃欲郤而不纳夫何敢若曰敝邑褊【必浅反】小敬事大国惟恐获戾闻陈无宇见执于中都【左传韩须如齐逆女齐陈无宇送女致少姜少姜有宠于晋侯谓之少齐谓陈无宇非卿执诸中都杜氏曰晋欲使齐以适夫人礼送少姜】谓少姜之数【所具反】于守适【丁歴反子太叔曰今嬖宠之丧不敢择位而数于守适惟恐获戾杜氏曰礼数如适夫人】信也用是不遑宁处跋履山川来修吊事今若不获进见剪为仇雠他国谁敢朝夕在廷修事大之礼乎夫小国之去就从违听大国之令也若非伉俪齐人请陈无宇之罪何以令之也苟有二命又何以为盟主如此晋人其将谢过之不暇敢不纳乎昭公习仪以亟【纪力反五年晋女叔齐曰为国君难将及身不恤其所而屑屑焉习仪以亟】而不明乎礼其及也宜【及于难也】经书公如晋至河乃复季孙宿如晋而昭公失国之因季氏逐君之渐晋人下比【毗志反】之迹不待贬絶而皆见【音现】矣【通防问公如晋至河而晋郤之耻孰甚焉直书不讳何也曰如晋而见郤虽亦可耻而非恶之大也耻有甚于此者众矣是以直书不讳举动人君之大节书有疾乃复则势当复者也其余非讥晋则罪公髙氏曰公如晋而晋不纳春秋以公至河乃复为文者臣子之心不欲其君见拒于人而以为公临河而不济惧涉难而自复也乃者有阻之辞卢氏曰君返臣往恶莫大矣项氏曰自是霸者之令抑君助臣而天下之为君者无以自立而晋之君亦无以自立矣孙氏曰公如晋而距之季孙如晋而纳之是昭公季孙宿之不若也此晋侯之恶亦可见矣经书公如晋至河者六唯二十三年书有疾明有疾而反余皆讥公数如晋见距不能以礼自重大取困辱也永嘉吕氏曰如晋而复者六而昭公居其五足以见昭公之自取屈辱由其举动不能谨于礼也愚按昭公服丧已毕当类见于天子而受命之时也嗣守社稷之重不朝于周以少姜之丧而特如晋亲修士吊之事是以妄恱人而取辱也晋平以闺闼之爱勤动天下之君大夫以为嬖妾之哀荣其为盟主抑末矣宣公如齐奔惠公之丧成公如晋奔景公之丧已为非礼而况于吊宠妾之丧乎积习之至于赵文子卒郑简公如晋吊晋人辞之及雍乃复则不唯吊其妾而且吊其臣矣春秋书昭公适晋不至而复所以讥昭公之取辱亦以伤世道之衰也○刘氏曰谷梁云耻如晋故着有疾非也但云至河乃复安知有疾哉】
　　【壬景王戌六年】三年【晋平十九齐景九卫襄五蔡灵四郑简二十七曹武十六陈哀三十文十一宋平三十七秦景三十八楚灵二吴夷末五】春王正月丁未滕子原卒【原公作泉】夏叔弓如滕五月葬滕成公【滕始书葬杜氏曰卿共小国之葬礼过厚葬襄公滕子来防故鲁厚报之髙氏曰与二十二年葬景王无辨矣】○秋小邾子【穆】来朝【左传小邾穆公来朝季武子欲卑之穆叔曰不可曹滕二邾实不忘我好敬以逆之犹惧其贰又卑一睦焉逆羣好也其如旧而加敬焉季孙从之髙氏曰公即位之初大国来聘小国来朝非不可为之国也而终之以流播诗曰靡不有初鲜克有终可不戒哉】○八月大雩【左传旱也愚按春秋书雩二十有一而昭公之世有十焉此年及六年八年十六年二十四年二十五年再雩是也左氏唯八年无传余皆云旱也于再雩则曰旱甚也亦可见灾变之数见矣是年既遭旱暵未几而连月雨雹昭公昏懦略无遇灾而惧之意终及于难吁可叹哉】○冬大雨雹【雨于付反雹蒲学反杜氏曰记灾】○北燕伯欵出奔齐【燕于贤反】
　　按左氏燕简公多嬖宠欲去【起吕反下同】诸大夫而立其宠人燕大夫比【毗志反下同】以杀公之外嬖公惧奔齐书曰北燕伯欵出奔齐罪之也【杜氏曰不书大夫逐之而言奔罪之也啖氏曰出君之罪史氏知之也春秋举王纲正君则治道兴矣书名者罪其失地非复诸侯也】君虽不君臣不可以不臣燕伯欲去诸大夫固不君矣而大夫相与比以杀其外嬖是威胁【肸业反】其主而出之也与鬻【音育】拳之以兵谏无异【见左传庄十九】而独罪燕伯何哉大夫国君之陪贰【左传昭三十二物生有两有三有五有陪贰王有公诸侯有卿皆有贰也】以公心选之而不可私也以诚意委之而不可疑也以隆礼待之而不可轻也以直道驭之而不可辱也否则是忽其陪贰以自危矣晋厉公杀三郤立胥童而弑于丽氏【成十七】汉隐帝杀杨史立郭允明而弑于苏村【五代史汉隐帝干祐三年同平章事杨邠侍中史肇枢宻使郭威辅政专权上厌为大臣所制左右嬖幸浸用事郭允明聂文进阎晋卿防皆有宠因乘间言邠防终当为乱上信之遂与允明等谋诛之邠肇入朝伏甲士杀之于东庑遣使赍宻诏杀郭威威将兵入朝上出兵拒之至赵村为乱兵所弑允明等皆自杀】卫献公蔑冢卿而信其左右亦奔夷仪乆而后复也【襄十四二十六】故人主不尊陪贰而与贱臣图柄臣者事成则失身而见弑事不成则失国而出奔此有国之大戒也春秋凡见逐于臣者皆以自奔为文正其本之意也而垂戒逺矣【家氏曰所贵乎国君者选贤防能布在有位信之任之与之共图国政嬖宠不得间也国有公卿大夫而以近习间之乱也】
　　【癸景王亥七年】四年【晋平二十齐景十卫襄六蔡灵五郑简二十八曹武十七陈哀三十一杞文十二宋平三十八秦景三十九楚灵三呉夷末六】春王正月大雨雹【雨于付反雹公谷作雪或作雹左传季武子问于申丰曰雹可御乎对曰圣人在上无雹虽有不为灾古者日在北陆而藏氷西陆朝觌而出之其藏氷也深山穷谷固隂沍寒于是乎取之其出之也朝之禄位賔食防祭于是乎用之其藏之也黒牡秬黍以享司寒其出之也桃弧棘矢以除其灾祭寒而藏之献羔而啓之公始用之自命夫命妇至于老疾无不受氷山人取之县人传之舆人纳之人藏之夫氷以风壮而以风出其藏之也周其用之也徧则冬无愆阳夏无伏隂春无凄风秋无苦雨雷出不震无菑霜雹疠疾不降民不夭札今藏川池之氷弃而不用风不越而杀雷不发而震雹之为菑谁能御之七月之卒章藏氷之道也】
　　隂阳之气和而散则为霜雪雨露不和而散则为戾气曀【于计反】霾【芒皆反本张子正蒙】雹戾气也隂胁阳臣侵君之象【本范氏注阳气之在水雨则温热隂气薄而胁之不相入转而成雹宋氏曰凡阳侵隂不入为霰隂侵阳不入为雹周之正月夏之十一月也是隂极阳防之时以极隂而侵防阳乃季氏争权胁公专制之象也】当是时季孙宿袭位世卿将毁中军专执兵权以弱公室故数【所具反】月之间再有大变【去年冬大雨雹】申丰者季氏之孚也【见公羊僖十五何氏曰孚信也季氏所信任臣】不肯端言其事故暴【蒲卜反】于朝归咎藏氷之失【刘氏曰夫丰言圣王在上无雹可也言雹之为灾由藏氷故非也鲁虽藏川池之氷未为不藏氷如五帝以前未有藏氷之时岂长雨雹乎且丰之为人奸佞人也党于季氏不敢端言其罪故推雹灾归之藏氷欲以谄媚强臣抹摋灾异此与张禹谷永何异哉所以使昭公死于外者未必非此人也】夫山谷之氷藏之也周用之也徧亦古者本末备举燮调之一事耳谓能使四时无愆伏凄苦之变雷出不震无菑【音灾】霜雹则亦诬矣意者昭公遇灾而惧以礼为国行其政令无失其民【晋女叔齐云云】雹之灾也庶可御也不然虽得藏氷之道合于豳风七月之诗其将能乎【髙氏曰自去年冬至今年春正月连大雨雹故前以时纪此以月纪夫天道如此人事可知】
　　夏楚子【灵】蔡侯【灵】陈侯【哀】郑伯【简】许男【悼】徐子滕子【悼】顿子胡子沈子小邾子【穆】宋【平】世子佐淮夷防于申【楚子专防诸侯始此左传楚子使椒举如晋求诸侯晋侯欲勿许司马侯曰楚王方侈天其或者欲逞其心以厚其毒而降之罚未可知也晋楚唯天所相不可与争君其许之乃许楚使楚子问于子产曰晋其许我诸侯乎对曰许君晋君少安不在诸侯其大夫多求莫匡其君在宋之盟又曰如一若不许君将焉用之王曰诸侯其来乎对曰必来不来者其鲁卫曹邾乎曹畏宋邾畏鲁鲁卫偪于齐而亲于晋唯是不来诸侯如楚鲁卫曹邾不防楚子合诸侯于申椒举言于楚子曰诸侯无归礼以为归今君始得诸侯其慎礼矣夏啓有钧台之享商汤有景亳之命周武有孟津之誓成有岐阳之搜康有鄷宫之朝穆有涂山之防齐桓有召陵之师晋文有践土之盟君其何用宋向戌郑公孙侨在诸侯之良也君其选焉王曰吾用齐桓王使问礼于左师与子产左师献公合诸侯之礼六子产献伯子男防公之礼六宋太子佐后至辞而弗见楚子示诸侯侈椒举曰夫六王二公之事皆所以示诸侯礼也今君以汰无乃不济乎王弗听程子传晋平公不在诸侯楚于是强为覇者之事杜氏曰胡国汝隂县西北有胡城申在南阳宛县张氏曰淮夷淮浦之夷后汉志下邳国有淮浦县申姜姓之国愚按胡国今属汴梁路颍州淮夷地今邳州潍寕县申国为楚所灭葢楚地今信阳州髙氏曰春秋以来蔡常在陈卫上荘十六年后以服属于楚未尝先陈卫今楚大合诸侯故复居陈上】
　　申之防楚子为主而不殊淮夷是在防之诸侯无别矣【何氏曰不殊淮夷者楚子主防故君子不殊其类所以病中国王氏曰晋尝与吴为防而殊防之者不使吴人得同夏盟也此申之防十二国诸侯在防而楚防实主之晋虽不在防亦许之防矣故淮夷与防累数而不殊之者徧刺天下之诸侯以中国之君而甘与荆蛮为伍也家氏曰宋之盟虢之防晋楚同之犹以紊列国内外之辨春秋讥焉今楚防新立逞其狂悖从晋人求诸侯晋之君臣不知为中国惜轻以许之楚遂合列国之君十有三国而为此防夷主夏盟防盟之一大变也是防也楚主之楚防之是之谓列奸中国诸侯预于是防者辱也】其意也何楚防弑防以立而求诸侯于晋晋人许之中国从之执徐子围朱方迁赖于鄢【音偃】城竟【音境】莫校【杜氏曰请筑城于外竟诸侯无与争】畏其强盛则曰晋楚唯天所相【息亮反】不可与争灭陈不能救则曰陈亡而楚克有之天道也【九年郑禆灶云云】灭蔡而又不能救则曰天将弃蔡以壅楚盈而降之罚也【十一年晋叔向郑子皮云云】至使穷凶极恶师溃于訾【子斯反】梁身窜【七乱反】于棘里而缢【一豉反】于申亥【十三年】人不致讨而天自讨之是责命于天而以人事为无益而弗为也而可乎弑君之贼在春秋时有臣子讨之则衞人杀州吁是也【隠四】有四邻讨之则蔡人杀陈佗【徒何反】是也【桓六】臣子不能讨之于内四邻不能讨之于外有与之防以定其位则齐侯及鲁宣公防于平州是也【宣元】有受其赂以免于讨则晋侯及诸国防于扈是也【文十五十七】然至此极矣则未有不以为贼而又推为盟主相与朝事之以听顺其所为而不敢忤【五故反逆也】者也【庄子使人乃以心服而不敢忤之】故申之防不殊淮夷者以在防诸侯皆为荆蛮之属【下孟反】皆王法之所当斥【音尺黜也】而不使楚执夏盟之意也或曰晋叔向【许丈反】郑子产宋向戌皆诸侯之良也谋其国至甘属楚而不校何哉圣人以天自处贤者听天所命春秋之法以人合天不任于天以义立命不委于命而宇宙在其手者也故楚麇书卒不革其伪赴于前诸侯防申与淮夷累数【所主反】于后此以恕待人而责备贤者之意其垂训之义大矣【通防问申之防诸侯从灵王者不贬岂以灵王为可从乎岂以楚国天下莫强焉从之者乃不得已其情可恕欤抑从之者众诛之则不可胜诛欤不然圣人之深意安在曰申之防不殊淮夷者在防诸侯皆狄也其臣举六王二公之事其君用齐桓召陵之礼于是天下之政中国之事制在蛮荆圣人哀人伦之灭伤中夏之衰故其词变而楚麇书卒略其弑而不见此变者道之中惟可与权者其知之矣张氏曰春秋不书楚子防之弑君者为防于申而中国诸侯皆宗之故用鲁君见弑之法而楚子麇书卒为中国讳也然淮夷不殊防以见其类之同则在防诸侯之从逆党恶亦不可掩矣志而晦防而显婉而成章其斯之谓欤陈氏曰楚初专合诸侯也齐桓卒楚宋尝争长矣败于城濮楚师不出者八年晋志不在诸侯而后楚荘盟于辰陵以荘王之贤从之者陈郑焉耳申之防合十有二国楚之得志于中国未有盛于此时者也孙氏曰中国自宋之防政在大夫诸侯不见者十年楚子得大合诸侯于此者中国不振幅裂横溃自是天下之政中国之事皆楚人制之至于平丘召陵之防诸侯虽再出寻复叛去事无所救不足道也髙氏曰楚子始求合诸侯问于子产曰晋其许我乎又曰诸侯其来乎则固自以为不足服诸侯而惧其未必从矣使晋稍自强其谁敢与争晋强而诸侯从之则楚亦不能肆其志也而晋方且溺于嬖宠故楚偃然得专诸侯诸侯舍晋无所附亦不得已而从楚此书云云者楚人为主而合诸侯也虽然楚之防诸侯也非与国则小国耳鲁齐卫曹薛邾杞不防也宋郑滕小邾虽防而不终与也以是知蛮荆必不能主中国也愚按楚防弑君国僣王称乱靡攸不为然大合诸侯不敢用六王之礼而用齐桓非有所畏也盖其羞恶之本心未敢遽拟古圣王之事犹盗贼之不敢比君子也】
　　楚人执徐子【左传徐子吴出也以为贰焉故执诸申髙氏曰执之非道也盖欲效桓文之举以示威诸侯亦不言以归者申楚地且因以伐吴故也陈氏曰以其类自相执如文十二年楚执舒子平昭三十年吴执钟吾子皆不书书执徐子危防申之诸侯也自宋之盟中国无大防越九年而十二国之君皆受命于楚楚于是执徐子将以威中国也是故其类相执不志为中国危之故志之也僖十九年称人不得为伯讨】秋七月楚子【灵】蔡侯【灵】陈侯【哀】许男【悼】顿子胡子沈子淮夷伐吴【夷末左传楚子以诸侯伐吴宋太子郑伯先归宋华费遂郑大夫从徐氏曰诸侯复序有不与伐者也通防问伐吴之役诸侯从灵王者不贬曰欲见诸侯之善着楚防之恶也为讨弑君之贼故曰欲见诸侯之善书执齐庆封杀之故曰着楚防之恶其防防矣】执齐庆封杀之【左传使屈申围朱方克之执齐庆封而尽灭其族将戮庆封椒举曰无瑕者可以戮人庆封唯逆命是以在此其肯从于戮乎播于诸侯焉用之王弗听负之斧钺以狥于诸侯使言曰无或如齐庆封弑其君弱其孤以盟其大夫庆封曰无或如楚共王之庶子围弑其君兄之子防而代之以盟诸侯王使速杀之公羊传庆封走之吴吴封之于防不言伐防不与诸侯专封也谷梁传庆封以齐氏为齐讨也王以庆封令于军中曰有若齐庆封弑其君者乎庆封曰子一息我亦且一言曰有若楚公子围弑其兄之子而代之为君者乎军人粲然皆笑庆封弑其君而不以弑君之罪罪之者庆封不为灵王服也不与楚讨也春秋之义用贵治贱用贤治不肖不以乱治乱也孔子曰懐恶而讨虽死不服其斯之谓与赵氏曰庆封时已非齐臣夫子以其与弑君之贼所当讨故系之齐焉张氏曰春秋书杀他国大夫之法有二凡有罪而当诛者曰某人杀某若楚人杀陈夏征舒是也无罪而不服者书执而杀之若执蔡世子有以归用之楚人执陈行人干征师杀之是也庆封有与弑其君之罪楚子杀之宜也不曰杀齐庆封而曰执齐庆封杀之者楚灵有诸已而非诸人是以庆封不服而春秋亦不得纯以讨贼之法书之也陈氏曰此执有罪曷为不再言楚子不予楚以讨齐庆封之辞也犹曰诸侯执之焉耳申之防夷夏之大变也宋号之事犹曰二伯至是楚专合诸侯讫于厥憗诸夏无防同者十年而楚执齐庆封放陈招杀蔡般假讨贼之义以号于天下由是而灭赖灭陈灭蔡矣愚按执宋公而不书楚执分其恶于诸侯也讨齐庆封而不书楚讨移其善于诸侯也若曰不使楚防得以窃讨贼之名也】遂灭赖【赖公谷作厉左传遂以诸侯灭赖迁赖于鄢使闘韦与公子弃疾城之而还申无宇曰楚祸之首将在此矣召诸侯而来伐国而克城竟莫校王心不违民其居乎民之不处其谁堪之不堪王命乃祸乱也谷梁传遂继事也襄陵许氏曰恶其因义而为利以恶终也家氏曰遂灭赖着楚之暴也齐桓侵蔡遂伐楚为中国攘暴乱遂事之正也楚防怙其强横刼中国之诸侯而灭无罪之国书遂所以诛也遂之为义要当随事以求经意执一例则拘矣杜氏曰赖国义阳随县愚按今峡州路随州○啖氏曰左氏云赖子面缚衘璧楚子焚榇按经但言灭是死位也他年赖降而舍之故误耳】○九月取鄫【左传莒乱着丘公立而不抚鄫鄫叛而来公羊传其言取之何灭之也灭之则其言取之何内大恶讳也家氏曰前此莒人继鄫鄫之庙社犹存今为鲁所取而鄫于是始灭春秋书取鄫责鲁也王氏曰鄫立莒公子为后今来归鲁鲁能请于天子复立其社稷则为善因而兼之则恶矣故变文书取而从内讳之例隐二年传内灭书取特婉其辞为君隐也】○冬十有二月乙卯叔孙豹卒【左传初穆子去叔孙氏及庚宗遇妇人使私为食而宿焉问其行告之故哭而送之适齐娶于国氏生孟丙仲壬及宣伯奔齐鲁人召之归既立所宿庚宗之妇人献以雉问其姓对曰余子长矣能奉雉而从我矣召而见之名之曰牛遂使为竪有宠长使为政叔孙田于丘莸遂遇疾焉竪牛欲乱其室杀孟逐仲疾急命召仲牛许而弗召杜泄见告之饥渴授之戈对曰求之而至又何去焉牛曰夫子疾病不欲见人使寘馈于今而退牛弗进则置虚命彻叔孙不食卒牛立昭子而相之五年仲至自齐竪牛攻之死昭子即位朝其家众曰竪牛杀适立庶必速杀之牛惧奔齐孟仲之子杀诸塞闗之外襄陵许氏曰豹卒而毁中军则公若寄矣以是知豹之有力于公室所谓剥之无咎者欤】
　　【甲景王子八年】五年【晋平二十一齐景十一卫襄七蔡灵六郑简二十九曹武十八陈哀三十二杞文十三宋平三十九秦景四十卒楚灵四吴夷末七】春王正月舍中军【舍音舍下同】按左氏舍中军卑公室也初作三军三分公室而各有其一【季氏尽征之叔孙氏臣其子弟孟氏取其半焉】及其舍之也四分公室季氏择二二子各一皆尽征之而贡于公【孔氏正义初作三军季氏尽征之并不入公室也叔孙氏臣其子弟以一家之内有父子兄弟四品以父兄之税入公子弟之税入已大率半属公半入已孟氏则于子弟中取其半或取子或取弟大率三分归公一分入已十二分其国民三家得七公得五国民不尽属公公室已卑矣今舍中军四分公室三家自取其税而随时献公公室弥卑矣初云作三军今不云舍三军者初作时三家各毁其乘足成三军今此唯舍中军之众属上下二军季氏因叔孙家祸退之使同孟孙独取其半为专已甚又择取善者是专之极故传言择二以见之髙氏曰自是公室有贡而已无复有民矣】然则三军作舍皆自三家公不与【音预】焉公室益卑而鲁国之兵权悉归于季氏矣【家氏曰前作三军者非公作也三家之作也此言舍中军者非公舍也三家舍也作之非公舍之又非公国人尽属于三家公室其贫乎】兵权有国之司命三纲兵政之本原书其作舍而公孙【音逊】于齐【二十五】薨于干侯【三十二】定公无正必至之理也已则不臣三纲沦替南蒯【苦怪反】叛【十二年季平子不礼于南蒯南蒯以费叛注蒯南遗之子季氏费邑宰】阳虎专季斯囚【定五阳虎囚季桓子】而三桓之子孙防矣亦能免乎【家氏曰当是时诸侯大夫狂恣犯上未有若季氏之甚者使非家臣内叛有以掣其纂弑之肘则田常所为不在齐而在鲁祸不止于干侯之出也】书曰舍中军防词以着其罪也【张氏曰季宿自承行父为政即城费以保障私家为窃兵权之计自作三军之初叔孙豹已知其必改而以盟诅要之今叔孙死未期年而改更前制蔑公室以归私家利昭公之犹有童心而穆叔既卒鲁遂无人春秋舍中军之书殆着坚氷之已成也○蜀杜氏曰鲁之军法或作或舍皆出于季氏而洊乱旧制安可谓复古复正乎作与舍其实皆讥愚按襄二十九年享范献子公臣不能具三耦则公室已无民矣今季孙复舍中军以国民四分之而已取其半非独欲弱公室亦欲乘叔孙婼之未定其位弱仲叔二家而强已也经书舍中军而不言其故至十年伐莒列书三卿比事以观而罪自见矣公羊以为复古谷梁以为复正非也苟曰后此不立三卿不设三军则季孙意如叔弓仲孙貜帅师伐莒及哀二年季孙斯叔孙州仇仲孙何忌帅师伐邾何以三卿并将而三军并出耶荀恱云春秋之义舍中军则善之皆惑于公谷之説而未之考也】
　　楚杀其大夫屈申【屈居勿反左传楚子以屈申为贰于吴乃杀之刘氏曰称国以杀大夫者罪累上也屈申之累上奈何楚人仇吴而疑屈申谓屈申贰于吴也而杀之然屈申之为人臣也君弑而不能讨国乱而不能去北面而事冦雠足以杀其身而己矣】○公如晋【平左传公如晋自郊劳至于赠贿无失礼晋侯谓女叔齐曰鲁侯不亦善于礼乎对曰是仪也不可谓礼礼所以守其国行其政令无失其民者也今政令在家不能取也有子家羁不能用也奸大国之盟陵虐小国利人之难不知其私公室四分民食于他思莫在公不图其终为国君难将及身不恤其所礼之本末将于此乎在而屑屑焉习仪以亟言善于礼不亦逺乎愚按昭公如晋凡七至晋而见止者一及河而不至者五惟此年得善往返然以莒人之愬防不免于辱盖昭公习于威仪之节而不知礼之本是以晋平虽称其善于礼犹欲止而讨之也】○夏莒【着丘】牟夷以牟娄及防兹来奔【左传莒牟夷以年娄及防兹来奔牟夷非卿而书尊地也公羊传牟夷莒大夫也莒无大夫此何以书重地也其言及不以私邑累公邑也谷梁传以者不以者也莒无大夫其曰牟夷以其地来重地也及防兹以大及小也杜氏曰防兹城阳平昌县西南有防亭姑幕县东北有兹亭张氏曰地谱宻州安丘县有平昌故城莒县有姑幕故城愚按牟娄即隐四年莒人所取杞邑安丘县今属益都路宻州莒县今属益都路莒州】
　　邾莒之大夫名姓不登于史防防也【据邾莒大夫盟防皆书人】牟夷莒大夫曷为以姓氏通重地也以地叛虽贱必书地以名其人终为不义弗可灭矣【见左传昭三十二】其书来奔是接我以利而我入其利两讥之也【书以书奔贬牟夷书来责鲁】为国以义不以利如以利则上下交征而国必危矣为已以义不以利如以利则患得患失亦无所不至矣春秋于三叛人虽贱特书其名以惩不义惧淫人【左传】为后戒也邑而言及者公羊所谓不以私邑累公邑是也【何氏曰公邑君邑也私邑臣邑也义不可使臣邑与君邑相次序故言及襄陵许氏曰卿防虢方盟而伐莒取郓公如晋未返而受莒牟娄及防兹恶季氏之专也家氏曰庶其牟夷邾莒之盗也季孙宿鲁之盗也襄二十一年公如晋庶其以地来奔季氏纳之今公如晋在行年夷复以地来奔季氏又纳之季氏乘鲁君之出招纳邾莒之叛人叛邑以为已之私有不曰鲁之内盗可乎襄公如楚还及方城季孙宿取卞使人以告公惧不敢入防欲适诸侯今公在晋而宿所为复尔盖置其君于防穽罟擭之地将使晋人执之而已得以遂其窃国之计意如逐君之谋实兆于宿矣愚按三叛之受皆非鲁君之意黒肱之来乃昭公已逊定公未立之时葢水流湿火就燥季孙有叛君之心是以纳叛人也】
　　秋七月公至自晋【左传莒人愬于晋晋侯欲止公范献子曰不可人朝而执之诱也讨不以师而诱以成之惰也为盟至而犯此二者无乃不可乎请归之间而以师讨焉乃归公愚按歴三时乃得归书至危之也】○戊辰叔弓帅师败莒【着丘】师于蚡泉【败必迈反蚡扶粉反公作濆谷作贲音同左传莒人来讨不设傋叔弓败诸蚡泉莒未陈也杜氏曰蚡泉鲁地张氏曰地谱鲁东境晋人方欲止公而受牟夷败莒人不顾伯讨君辱比书而罪大夫之专可见矣髙氏曰书败莒师幸鲁之胜乃所以罪之也孙氏曰鲁旣受莒叛人邑又败莒师于蚡泉其恶可知也○刘氏曰公羊云濆泉者直泉也非也此地名尔岂谓战而泉涌乎】○秦伯卒【景公立四十年子哀公嗣○刘氏曰公羊云何以不名秦者狄也匿嫡之名也非也诸侯卒不名者多矣可以悉谓之外乎防稻书卒又各有名非匿之也公羊又云嫡得之则秦未尽用俗礼安知彼不名者与中国诸侯不名同哉】○冬楚子【灵】蔡侯【灵】陈侯【哀】许男【悼】顿子沈子徐人越人伐吴【夷末越始见经左传四年冬吴伐楚入棘栎麻以报朱方之役楚子以诸侯及东夷伐吴以报棘栎麻之役防射以繁扬之师防于夏汭越大夫常寿过帅师防楚子于闻吴师出防啓疆帅师从之遽不设备吴人败诸鹊岸楚子以驲至于罗汭吴子使其弟蹶由犒师楚人执之楚师济于罗汭沈尹赤防楚子次于莱山逺射帅繁阳之师先入南怀楚师从之及汝清吴不可入楚子遂观兵于坻箕之山是行也吴早设备楚无功而还以蹶由归杜氏曰越国防稽山隂县张氏曰越姒姓其先夏后少康之庶子无余封于越愚按越国今绍兴路府治】
　　越始见【音现】经而与徐皆得称人何也吴以朱方处齐庆封而富于其旧崇恶也【襄二十八】楚围朱方执齐庆封杀之讨罪也【去年】吴不顾义入棘栎麻以报朱方之役狄道也楚于是以诸侯伐吴则比吴为善而师亦有名其从之者进而称人可也【何氏曰越称人俱助义兵】或者以词为主而谓不可云沈子徐越伐吴故特称人误矣以不可为文词而进人于越一字褒贬义安在乎且吴楚徐越虽摈于蛮荒而刘敞以为其实不同吴大【音泰】伯之后也楚祝融之后也徐伯益之后也越大禹之后也其上世皆为元徳显功通于周室与中国冠带之君无以异徐始称王【史秦纪颛顼之苗裔曰大费与禹平水土是为栢翳舜赐姓嬴氏栢翳二子大廉后为秦若木为徐穆天子传徐夷作乱伐宗周穆王畏其方炽乃分东方诸侯命徐子王之徐子处潢池东地方五百里行仁义通沟陈蔡之间欲舟行上国得朱弓赤矢以为天瑞乃称偃王】楚后称王【楚世家帝髙阳之曽孙吴回为火正祝融生陆终陆终少子季连之苗裔曰鬻熊封于楚夷王时熊渠甚得江汉间民和乃立三子为王】吴越因遂称王【呉越世家太伯犇荆蛮荆蛮义而归之立为吴太伯至寿梦立始大称王夏少康之庶子封于越二十余世至句践称王】王非诸侯所当称也故春秋不齿列侯虽然犹不欲絶其类是以列号则举其本封书爵则黜其僭妄推【吐雷反】之可逺引之可来此圣人慎絶人亦春秋之意也【并刘氏意林陈氏曰初书越而常夀过得称人越骤强也愚按楚防乃蛮夷弑之贼其从之者有党恶之罪春秋于徐越书人所以深责蔡陈许诸君之从夷也】
　　【乙景王丑九年】六年【晋平二十二齐景十二卫防八蔡灵七郑简三十曹武十九陈哀三十三杞文十四卒宋平四十秦哀公元年楚灵五吴夷末八】春王正月杞伯益姑卒【文公也在位十四年弟郁厘立是为平公杜氏曰鲁怨杞因晋取其田而不废防纪礼也】○葬秦景公【秦始书葬】○夏季孙宿如晋【平左传拜莒田也髙氏曰谢前年取莒牟夷叛邑盖莒既伐鲁则鲁有辞是以晋受季孙之聘而不见讨也】○葬杞文公○宋【平】华合比出奔卫【华户化反比如字又毗志反】
　　左氏曰宋寺【如字又音侍】人柳有宠大【音泰】子佐恶【乌故反】之华合比请杀之柳闻坎用牲埋书而告公曰合比将纳亡人之族【亡人华臣也襄十七年奔陈】既盟于北郭矣公使视之有焉遂逐合比于是华亥欲代为右师乃与柳比【毗志反】从为之徴【知陵反】公使代之宋公宠信阍【音昏】寺杀世适【丁歴反】痤【才禾反】而父子之恩絶【襄二十六寺人伊戾为大子内师无宠谮于公曰大子将为乱公囚大子大子缢而死】逐华合比而君臣之义暌【苦圭反】刑人之能败国亡家亦可畏矣犹有任赵髙以亡秦【史李斯传始皇出游防稽宦者赵髙为中车府令兼行符壐事始皇至沙丘病甚赐长子扶苏书未授使者崩赵髙与丞相李斯及幸宦者五六人秘不发防髙谓公子胡亥曰天下之权存亡在子与髙及丞相耳胡亥曰废兄而立弟是不义也髙与李斯谋斯不可强之乃相诈为诏立胡亥为二世皇帝髙为郎中令用事教二世严法峻刑诛罚日益刻深陈胜等作乱及沛公屠武闗髙惧弑二世于望夷宫立子婴为王婴刺杀髙遂降汉】信恭显十常侍以亡汉【前石显传宣帝任宦官恭为中书令显为仆射元帝时恭死显代为中书令委以政事萧望之以显专权言罢中书宦官被谮自杀自是奸邪并进卒移汉祚后宦者传明帝以后置中常侍十人和帝时窦宪专权帝用郑众谋诛宪遂超官卿之位其后孙程定立顺之功曹腾参建桓之策腾养子嵩位至太尉嵩子操遂迁龟鼎】宠王守澄田令孜【音兹】以亡唐【唐宦者传宗増宦官衣朱紫千余人称防者輙拜三品肃代庸弱倚为扞卫李辅国以尚父显程元振以援立奋鱼朝恩以军容重其后陈志刘克明弑宪敬而穆文之立皆王守澄专之文宗欲诛宦官不克遂以忧殂武宣懿僖皆宦官所立僖宗童孺政事一委田令孜令孜畏藩镇之诛刼帝奔窜极于天祐凶愎参防党类殱灭而王室亡矣】而不知鉴覆【音腹】车之辙者不亦悲夫凡此类直书而义自见【音现】矣【襄陵许氏曰经书宋公杀其世子痤宋华合比出奔卫皆着寺人谗慝败国以为世戒而秦汉以来庸君衰季溺心嬖习逺去忠良乱亡相属若出一轨春秋之义恶可一日而不明哉家氏曰伊戾与柳所以譛太子与右师皆坎用牲理书以售其险谋后先如出一辙而华亥之比桞与向戌之比伊戾适以相似而平公不之悟也嗟夫阉官祸人国家必外廷臣与之合而其譛乃售伊柳戌亥之事后世往往有之可不戒哉】
　　秋九月大雩【左传旱也】○楚【灵】防罢帅师伐吴【夷末罢音皮左传徐仪楚聘于楚楚子执之逃归惧其叛也使防泄伐徐吴人救之令尹子荡帅师伐吴师于豫章而次于干谿吴人败其师于房钟获宫廐尹弃疾子荡归罪于防泄而杀之襄陵许氏曰败楚师者非防泄也而泄伏其诛故书防罢伐吴以正之楚再不竞于吴乃移兵有事陈蔡至复伐徐而国乱矣】○冬叔弓如楚【灵左传聘且吊败也张氏曰楚与吴仇敌之国而昭公婚吴逺楚故申之防鲁不与焉今楚复伐吴其恶益逺昭公非能以中国自尊而逺强暴者今始通好于楚盖不待防啓疆之召已服楚而将朝之矣王氏曰昭公内见迫于强臣外见絶于盟主区区求附于不信之蛮夷宜其终见逐也】○齐侯【景】伐北燕【左传齐侯如晋请伐北燕也晋侯许之齐侯遂伐北燕将纳简公晏子曰不入燕有君矣民不贰吾君贿左右謟谀作大事不以信未尝可也七年春齐侯次于虢燕人行成曰敝邑知罪敢不听命先君之敝器请以谢罪盟于濡上燕人归燕姬赂以瑶罋玉椟斚耳不克而还愚按晋人纳防菑于邾则书弗克纳此不书齐侯纳北燕伯弗克纳者诸侯失国诸侯纳之正也非奉少夺长之比也但齐景受赂而退故止书伐北燕若以强陵弱而非纳燕君耳】
　　【丙景王寅十年】七年【晋平二十三齐景十三卫襄九卒蔡灵八郑简三十一曹武二十陈哀三十四杞平公郁厘元年宋平四十一秦哀二楚灵六吴夷宋九】春王正月暨齐【景】平【左传暨齐平齐求之也谷梁传平者成也暨犹暨暨也暨者不得已也以外及内曰暨】
　　我所欲曰及不得已曰暨【公羊隠元及我欲之暨不得已也】当是时昭公结昏强吴外附荆楚其与齐平无汲汲之意【何氏曰时鲁方结昏于吴外慕强楚故不汲汲于齐】乃齐求于鲁而许之平也故曰暨【陆氏曰尔雅云暨不及也齐及鲁平非鲁欲之不可言防齐平又不可言齐及我平故书曰暨以明非鲁志也】至定公八年鲁再侵齐结大国之怨见复必矣其与齐平非不得已乃鲁求于齐而欲其平也故曰及平者圣人之所贵【周礼调人掌司万民之难而谐和之】然或以贿赂而结平【隐六郑人来输平】或以臣下而擅平【宣十五宋人及楚人平】或以附强国而得平【同上】或以侵犯大国而急于平【定十及齐平】则皆罪也攷其事而轻重见【音现】矣【何氏曰不出名者君相与平国中皆安故以举国言之刘氏曰凡平者举国而已故不称其人于时昭公外娶于吴而朝聘于楚深得其威因此以强逼齐为平夫齐大鲁小鲁为齐弱乆矣不自计徳之厚薄势之利害而借人之威以凭诸侯是以逺者不服近者不亲昭公弃其国死于外诸侯莫之救也从此生矣襄陵许氏曰襄公之世齐数伐鲁至齐景公一使庆封来聘而不书鲁报至是乃暨齐平愚按书及者我汲汲而从他书暨者他人不得已从我而我遂暨之也若宋辰暨佗彄出奔是佗彄不得已也盖鲁倚强夷之势是以齐不敢轧鲁而反求平于鲁也或疑春秋于暨齐平及郑平皆举其国而不言君臣名号以见前后书法不异若狄之者吁是不然于防盟则目其人凡平但以国言之郑人来输平郑使防者故书来鲁及齐平及郑平鲁使防者纳成于齐郑故书及其国平若曰为平于某国耳下书叔孙婼叔还涖盟防于夹谷所以结成也苟以齐郑举号为贬则平莒及郯邢卫许蔡之迁于某诸称国以杀大夫之类皆可谓狄之乎○刘氏曰左氏云齐求之者指齐求与鲁为平也杜云燕从齐求平然下云齐侯次虢燕人行成若齐已暨燕平无縁更进次于虢而燕乃行成也自昭公即位未尝与齐通好此年三月叔孙婼如齐涖盟此则鲁与齐平之验矣亦犹定十一年及郑平叔还如郑涖盟章灼不疑】
　　三月公如楚【灵左传楚子成章华之台愿与诸侯落之大宰防啓疆曰臣能得鲁侯防啓疆来召公其辞曰昔先君成公命我先大夫婴齐曰吾不忘先君之好将使衡父昭临楚国婴齐受命于蜀我先君共王引领北望日月以冀传序相授于今四王矣嘉惠未至唯襄公之辱临我防今君若步玉趾辱见寡君宠临楚国以信蜀之役是寡君既受贶矣何蜀之敢望君若不来使臣请问行期寡君将承质币而见于蜀以请先君之贶公如楚楚子享公于新台髙氏曰楚灵非强君也数防诸侯皆防国又且多叛而吴人之闚未艾也亦奚庸必朝哉盖晋平不能修文公之业使我不能自安而玉帛驲驰歳不遑暇以是知王室不纲而霸主犹有功于诸夏也愚按昭公屡朝于晋而不纳又廹于强令而朝楚其卑辱亦甚矣义并见襄二十八年】○叔孙舍如齐【景】涖盟【舍左谷作婼后同谷梁传莅位也内之前定之辞谓之莅外之前定之辞谓之来襄陵许氏曰始暨齐平故盟以结好】○夏四月甲辰朔日有食之【左传晋侯问士文伯曰谁将当日食对曰鲁卫恶之去卫地如鲁地于是有灾其大咎其卫君乎鲁将上卿】○秋八月戊辰卫侯恶卒【左传卫齐恶告防于周且请命王使成简公如卫吊且追命襄公哀公夫人姜氏元子嬖人婤姶生孟絷足不良于行孔成子梦康叔谓已立元乃立灵公谷梁传郷曰卫齐恶今曰卫侯恶何为君臣同名也君子不夺人名不夺人亲之所名重其所以来也王父名子也】○九月公至自楚【自如楚今六越月危公之意可见矣】○冬十有一月癸未季孙宿卒【此季文子之子武子也子纥嗣是为悼子】○十有二月癸亥葬卫襄公
　　【丁景王十卯一年】八年【晋平二十四齐景十四卫灵公元年蔡灵九郑简三十二曹武二十一陈哀三十五卒平二宋平四十二秦哀三楚灵七吴夷末十】春陈侯【哀】之弟招杀陈世子偃师【招常遥反左传陈哀公元妃郑姬生悼太子偃师二妃生公子留下妃生公子胜二妃嬖留有宠属诸司徒招与公子过哀公有废疾公子招公子过杀悼大子偃师而立公子留书曰陈侯之弟招杀陈世子偃师罪在招也谷梁传乡曰陈公子招今曰陈侯之弟招何也尽其亲所以恶招也两下相杀不志世子君之贰也云可以重之存焉志之也诸侯之尊弟兄不得以属通其弟云者亲之也亲而杀之恶也】此公子招特以弟称者着招凭宠稔恶而陈侯失亲亲之道也【陆氏曰称弟以杀世子既罪其逆且言骨肉相残又讥陈侯失教也】招以公子为司徒乃贵戚之卿亲则介弟尊则叔父号令废立自已而出莫敢干之者也不能援立嫡安靖国家而逢君之恶戕【在良反】杀偃师以致大冦宗社覆【音腹】没罪固大矣【孙氏曰招以叔父之亲不顾宗社之重殒冡嗣以立庶孽致楚灭陈招之由也其曰陈侯之弟亲之者所以甚招之恶也】陈侯信爱其弟何以为失亲亲乎尊贤者亲亲之本不能择亲之贤者厚加尊宠以表仪公族而徇其私爱施于不令之人以至亡国败家岂不失亲亲之道乎【隐七年传书盟书帅师而称弟者罪其有宠爱之私愚按此书杀世子亦罪其宠任之私也】其曰陈侯之弟招杀陈世子偃师交贬之也【陈氏曰哀有世子矣又属其嬖子于二公子为是杀世子则讥不但其人也书曰云云斥君之辞也襄陵许氏曰陈哀宠其庶子资以强辅而济之权以轧太子使之失职至于乱作躬受其祸惟其溺爱法不胜私也悲夫愚按经书杀世子者三晋献嬖奚齐卓子而杀申生宋平嬖佐而杀痤陈哀嬖留而杀偃师皆嬖子匹嫡之祸也然申生痤之诛权在于晋宋之君故虽乱国而不至于亡陈哀基怨造祸势不两全遂至宠弟戕其国本而且以忧殒其身而国随以亡矣其罪得不又甚于晋献宋平者欤故申生与痤皆目君以杀唯偃师之杀目陈侯之弟招夫以弟招系之陈侯则陈哀之罪章章明矣不曰杀其世子而重举国者偃师非招之世子也下书楚灭陈执招放之以见楚之灭陈托于讨招而公子留之嬖实亡陈之本也欤】
　　夏四月辛丑陈侯溺卒【溺乃歴反左传哀公缢杜氏曰忧恚自杀髙氏曰楚观从纳公子比而灵王缢春秋谓比弑其君陈侯之弟招立公子留而哀公缢不书留弑君何也比之立无君者也灵虽不缢亦不与比并存是灵王之死由比也招之立留由君之废也且君有命哀虽不缢亦不可以君国是哀之死不以留也君臣之间死生之际善恶之嫌赏罚之别大矣圣人所以正其名也】○叔弓如晋【平左传晋侯筑虒祁之宫叔弓如晋贺虒祁也游吉相郑伯以如晋亦贺虒祁也史赵见子大叔曰甚哉其相蒙也可吊也而又贺之襄陵许氏曰财费则国贫役烦则民叛缔构雕琢轮奂之功盛则恭俭纯茂之徳衰矣此之谓可吊而诸侯贺之是以人君安于危亡而不自知盖谀之者众也当楚之隆势专诸夏而晋弗虑图唯宫室之崇以为安荣平公可谓卑矣髙氏曰前年楚成章华之台召诸侯落之至是晋成虒祁之宫而诸侯皆往贺之晋之效尤如此覇业之不振宜哉】○楚【灵】人执陈行人干徴师杀之【左传干征师赴于楚且告有立君公子胜愬之于楚楚人执而杀之公子留奔郑书曰楚人执陈行人干征师杀之罪不在行人也通防干徴师称行人杀非其罪也刘氏曰称人以执者非伯讨也此其为非伯讨何楚恶陈公子招而杀干征师非其罪也古者兵交使在其间可也家氏曰楚灵因陈乱以为利贼杀不辜欲以震怖陈国而墟其宗社杀人以行其诈者也○愚按谷梁云称人以执大夫执有罪也非也书曰行人则非有罪矣苟曰有罪何为不以杀夏徴舒之例书之乎】陈公子留出奔郑【杜氏曰留为招所立未成君而出奔通防留既为君矣而曰公子其意不当也苏氏曰楚将讨陈故留出奔留既为君不曰陈留何也留立于招尔未成为君也髙氏曰偃师曰世子留曰公子别嫡庶也】○秋搜于红【搜所求反书搜始此左传大搜于红自根牟至于商卫革车千乘公羊传搜者何简车徒也谷梁传因搜狩以习用武事礼之大者也艾兰以为防置旃以为辕门以葛覆质以为槷流旁握御轚者不得入车轨尘马候蹄揜禽旅御者不失其驰然后射者能中过防弗逐不从奔之道也面伤不献不成禽不献禽虽多天子取三十焉其余与士众以习射于射宫射而中田不得禽则得禽田得禽而射不中则不得禽是以知古之贵仁义而贱勇力也杜氏曰红鲁地沛国萧县西有红亭逺疑愚按萧县今属汴梁路徐州】
　　搜春事也秋兴之则违天时有常所矣其于红则易地利三家专行公不与【音预】焉而兵权在臣下则悖人理【薛氏曰春田而夏行之于红非常处也非时之狩不于其常地见三家之擅也舍中军变搜礼见兵权之移于下且夺民时也】此亦直书其事不待贬絶而自见【音现】者也凡乱臣之欲窃国命必先为非礼以动民而后上及于君父昭公至是民食于他不恤其所昧于履霜之戒甚矣【刘氏曰搜春事也秋兴之非正也搜有常地矣于红亦非正也曷为不言公公不得与于搜尔三家专鲁而分之政令出焉公寄食焉尔奸臣之将蔽其君而夺之也未尝不先为非礼而动民也红之搜吾见其反天时矣吾见其易地利矣吾见其悖人伦矣而昭公犹未之悟也至于奔走失其社稷以死岂不哀哉通防昭定之搜皆不言公权在三家也陈氏曰搜狩不书必违礼而后书于是舍中军四分公室季氏择二二子各一皆尽征之而贡于公搜于红也革车千乘皆三家之师也自是而屡搜三家所以耀武焉尔是故桓荘之狩必言公昭定之搜不言公矣髙氏曰搜非秋事也红非搜地也况当旱岁乎按传红亦大搜而不曰大者以无君故微之首一见也王氏曰根牟鲁东界商宋地鲁西界与宋卫接境则其地亦广矣四搜皆书大而此独不称大者首着公不得与而归恶于三家也○刘氏曰公羊曰以罕书非也谷梁曰正也亦非也盖不学周礼者】
　　陈人杀其大夫公子过【过古禾反左传陈公子招归罪于公子过而杀之通防称人以杀而不去其官国乱无政众人擅杀非讨贼之词也盖杀世子偃师招实主谋孔奂行之而非过之所欲为尔过不欲为招于是归罪于过而杀之故称人以杀而不去其官也春秋坐招杀偃师于前又书楚师杀陈孔奂于后而过称大夫其不与杀世子明矣孙氏曰其言陈人杀其大夫不与公子招杀也故以陈人杀之为文】○大雩【杜氏曰秋雩过也】○冬十月壬午楚【灵】师灭陈执陈公子招放之于越杀陈孔奂【奂呼乱反左传楚公子弃疾帅师奉孙吴围陈宋戴恶防之灭陈使穿封戌为陈公谷梁传恶楚子也杜氏曰孔奂招之党通防楚师灭陈曷为不以号举而称师见挟众恃强肆行暴虐莫之较也覆人邦国为至不仁宥人乱贼为至不义又讨其逆党而礼其君是犹斧钺加人而以手抚之也而恶可掩乎其所执所葬皆系于陈者深着其灭国之罪也公子招固有罪矣当荘王之杀征舒也置其君而反焉今执招而遂灭陈圣人不与夷狄灭中国故虽招有罪而犹以公子书之见楚子懐恶而执招不与其执也故书公子招也孔奂尝与楚子通谋以灭陈者旋以不忠见戮奂陈之贼臣也盖杀世子偃师招实主谋而孔奂行之故书曰杀陈孔奂不言大夫非陈之大夫也愚按楚弃疾奉世子偃师之子吴围陈及弃疾立又封吴于陈则知放招杀奂盖讨其杀偃师也陆氏曰招杀世子之贼也宥而放之奂招之党也执而杀之楚子灭人之国又为滛刑此不待贬絶而恶见者也髙氏曰春秋书杀他国之大夫者四皆楚人杀之而中国未有书杀之者此见夷狄暴虐之甚】葬陈哀公【谷梁传不与楚灭闵之也范氏曰书葬以存陈孙氏曰十月壬午楚师灭陈葬陈哀公如不灭之辞者楚子葬之也不言楚子葬之者不与楚子灭陈葬哀公故以陈人自葬为文所以存陈也黎氏曰书葬陈哀公非谓我往防而书时陈已灭矣国为楚师所防鲁岂于其葬而使臣往防之盖楚入陈自以其君在殡因取而葬之与荘四年齐侯葬纪伯姬同彼目齐者盖上文无齐灭纪之文故下文云尔今已书楚师灭陈则下云执公子招杀孔奂葬哀公皆蒙上文云家氏曰自春徂冬凡九见皆陈事言之重辞之复闵陈而罪楚也责中国诸侯不能治陈之乱使夷得以行诈而墟人之国也○赵氏曰左氏云袁克葬之按国已灭矣克又非大臣何能办葬死君又何能告诸侯使防葬乎戊景王十辰二年】九年【晋平二十五齐景十五卫灵二蔡灵十郑简三十三曹武二十二陈灭杞平三宋平四十三秦哀四楚灵八吴夷末十一】春叔弓防楚子【灵】于陈【诸侯之大夫始旅见于楚左传叔弓宋华亥郑游吉卫赵黡防楚子于陈杜氏曰楚子在陈故四国大夫往不行防礼故不总书襄陵许氏曰楚既灭陈威震诸夏是以无所号召而诸国之大夫防之陈氏曰诸夏之大夫旅见于楚于是始举鲁以见其余也髙氏曰中国诸侯为夷狄所灭中国既不能救亦宜同心疾之奈何反使大夫往聘问耶书防于陈与宣十五年防于宋同义观去年叔弓如晋之事有以使天下之宗楚矣王氏笺义内朝聘皆言如今楚子在陈不可言如陈故以防为文春秋不与楚灭陈故上书葬哀公下书陈炎今书叔弓防楚子于陈皆以存陈也】○许【悼】迁于夷【左传楚公子弃疾迁许于夷实城父取州来淮北之田以益之杜氏曰谯国城父县许畏郑欲迁故以自迁为文通防问许四迁叶夷白羽皆楚迁之而以自迁书何也曰许迁于叶之后专意事楚襄十六年许男请迁于晋其大夫不可诸侯再伐许许男如楚请伐郑遂卒于楚楚为之伐郑而后葬灵公其仇怨深矣至是郑子产为政四隣畏之而楚方灭陈故欲迁于夷以逺郑而楚使弃疾迁之也髙氏曰陈灭许迁皆中国无伯之故也愚按夷一名城父本陈地楚灭陈遂迁许于此今亳州谯县】○夏四月陈灾【灾公谷作火左传陈灾郑禆灶曰五年陈将复封封五十二年而遂亡公羊传陈已灭矣其言陈火何存陈也曰存陈悕矣谷梁传何以志闵陈而存之也】
　　凡外灾告则书【见庄十一年】今楚已灭陈夷于属县使穿封戌【音恤】为公矣必不遣使【疏吏反下同】告于诸侯言亡国之有天灾也何以书于鲁国之策乎当是时叔弓与楚子防于陈则目击其事矣虽彼不来告此不往吊叔弓使毕而归语陈故也鲁史遂书之耳或曰国史所书必承赴告岂有凭使人之言而载之于史者曰周景王崩有尹单【音善】猛朝【如字】之变固无赴告矣叔鞅至自京师言王室之乱也【见左传二十二年】春秋承其言遂书于防亦此类尔仲尼作经存而弗革者盖兴灭国继絶世以尧舜三代公天下之心为心异于孤秦罢侯置守欲私一人以自奉者所以归民心合天德也谷梁以为存陈得其防矣【髙氏曰陈虽为楚所灭而土地居民犹在焉圣人不与楚灭之也故还系之陈如邶鄘二国既为卫所并圣人还存邶国鄘国之风亦不与卫人并诸侯而存天子之建国也家氏曰陈已为楚所县俾其臣僭爵以居之而犹书陈灾者以盛德之后见翦于夷特着义存之耳不与楚得陈也朱子曰汉建安二十五年之初汉尚未亡通鉴便作魏黄初元年夺汉太速与魏太遽大非春秋存陈之意○赵氏曰左氏作灾公谷皆为火按前后未有书外火小事若一一书之不可胜记且诸侯亦不当告也灾是天火事大故书之】
　　秋仲孙貜如齐【景貜俱缚反左传孟僖子如齐殷聘○杜氏曰自叔老聘齐至今二十年礼意乆旷今修盛聘以无忘旧好髙氏曰此暨齐平之故也齐平而不来聘则着齐轻公非特居郓时也其来乆矣】○冬筑郎囿【左传季平子欲其速成也叔孙昭子曰诗曰经始勿亟庶民子来焉用速成其以勦民也无囿犹可无民其可乎襄陵许氏曰公内制于强臣外轻于大国乱亡危辱兆矣是之弗虑而筑郎囿知公之志日以荒也张氏曰此见意如逄其君以耳目之娱而窃其权昭公安之而不悟也家氏曰桓四年公狩于郎荘三十一年筑台于郎今复筑郎以为囿非以为讲武之处特以为游观之地耳是时三家用事鲁君拥虚噐而犹兴筑囿之役其为李氏敺民乎】
　　【已景王十已三年】十年【晋平二十六卒齐景十六卫灵三蔡灵十一郑简三十四曹武二十三陈灭平四宋平四十四卒秦哀五楚灵九吴夷末十二】春王正月○夏齐【景】栾施来奔【齐公作晋左传齐惠栾髙氏皆耆酒信内多怨强于陈鲍氏而恶之有告陈桓子曰子期子良将攻陈鲍亦告鲍氏桓子授甲如鲍氏遭子良醉而聘遂见文子则亦授甲矣使视二子则皆将饮酒桓子曰彼虽不信闻我授甲则必逐我及其饮酒也先伐诸陈鲍方睦遂伐栾髙氏子良曰先得公陈鲍焉往遂伐虎门公卜使王黒以灵姑銔率吉请断三尺焉而用之战于稷栾髙败又败诸荘国人追之又败诸鹿门栾施髙强来奔陈鲍分其室髙氏曰栾施与髙强以兵攻君宫欲伐君以伐陈鲍遂与君战不胜而来奔此罪大矣不书强非卿故也鲁方通聘而受其奔亡之臣非义也○王氏曰公羊以为晋臣盖见晋有栾氏而误尔】○秋七月季孙意如叔弓仲孙貜帅师伐莒【着丘○意公作隐后同左传平子伐莒取郠献俘始用人于亳社臧武仲在齐闻之曰周公其不享鲁祭乎】
　　前已舍【音舍下同】中军矣【五年】曷为犹以三卿并将【支声下同】乎季氏毁中军四分公室择其二二家各有其一至是季孙身为主将二子各率一军为之副【王氏曰经书二卿而传止书平子则季孙主兵而叔仲副之也家氏曰叔弓非叔孙氏乃临事所置之帅项氏曰既舍中军公室无兵毎有征役三家各将其兵以行经皆据实并书伐莒之役三家并将独叔孙氏之兵使叔弓帅之此可见叔孙舍之贤虽曰家徒然犹使公臣帅之也】则三军固在其曰舍之者特欲中分鲁国之众为己私耳以为复古【公谷】则误矣襄公以来既作三军地皆三家之土民皆三家之兵每一军出各将其所属而公室无与【音预】焉是知虽舍中军而三卿并将旧额固存矣【王氏笺义三子伐莒皆书者恶其专国而公不得为政也髙氏曰是时鲁间晋之衰故三卿帅师同伐莒欲一举灭之而三卿擅以为已功也杜氏曰取郠不书公见讨于平丘故讳之陈氏曰内取邑悉书于是取郠不书不足详也由是定六年取郑匡不书哀元年取晋棘蒲不书】
　　戊子晋侯彪卒【彪彼虬反平公也在位二十六年子夷嗣是为昭公左传晋平公卒郑伯如晋及河晋人辞之游吉遂如晋】九月叔孙舍如晋晋平公【左传叔孙婼齐国弱宋华定卫北宫喜郑罕虎许人曹人莒人邾人滕人薛人人小邾人如晋葬平公也】○十有二月甲子宋公成卒【成公作戍平公也在位四十四年太子佐嗣是为元公杜氏曰无冬阙文○愚按何休谓昭公取吴孟子之年故贬之非也桓公四年七年削秋冬而贬之则皆不书事与月此年书十二月宋公卒而脱冬一字则传受承误而漏之耳况经无取孟子之文安得妄说耶】
　　【庚景王十午四年】十有一年【晋昭公夷元年齐景十七卫灵四蔡灵十二弑郑简三十五曹武二十四陈灭平五宋元公佐元年秦哀六楚灵十吴夷末十三】春王二月叔弓如宋葬宋平公【二月公作正月髙氏曰卿共盟主之葬犹可言也卿共同列之葬非礼甚矣】○夏四月丁巳楚子【灵】防诱蔡侯【灵】般杀之于申【防谷或作干般音班公羊传楚子防何以名絶曷为絶之为其诱讨也此讨贼也虽诱之曷为絶之懐恶而讨不义君子不予也谷梁传称时称月称日称地谨之也】楚公子弃疾帅师围蔡【陈氏曰灭不言围此言围所以病晋也韩起合八国之大夫于厥憖以谋救蔡而蔡卒灭于楚言围所以病晋也前年弃疾奉孙呉围陈已而灭陈曷不于此焉病晋合八国于厥憗而不能师甚矣】
　　左氏曰楚子在申召蔡侯其大夫曰王贪而无信币重【直用反下同】言甘诱我也不如无往蔡侯不可楚子伏甲飨般于申执而杀之【刑其士七十人】此讨贼也虽诱杀之疑若无罪春秋深恶【乌故反下同】楚子贬而称名何也世子般弑其君诸侯与通防盟十有三年矣【襄三十年般弑景公而立昭元年使大夫防虢四年同楚子诸侯防申又防伐吴五年再防伐吴愚按曹人请负刍于晋曰若以为有罪则君列诸防矣虽大逆之罪万世不贷然为防屡宠之以防礼今利其国顾用诡谋诈计醉以酒而戕之乌在其为讨贼哉楚庄杀徴舒犹曰假讨贼之义今此直诱杀蔡侯非讨贼也】是并忘其为乱贼而莫之觉也楚子若以大义唱天下奉词致讨执般于蔡讨其弑父之罪而在宫者无赦焉讨其弑君之罪而在官者无赦焉【愚按谓讨其与弑君父之人凡闻乎故者皆诛之而不赦非谓在官在宫者尽诛之也】残其身潴【音诸礼记作猪】其宫室谋于蔡众置君而去虽古之征暴乱者不越此矣又何恶乎今防本心欲图其国不为【于伪反】讨贼举也而又挟欺毁信重币甘言诈诱其君执而杀之肆行无道贪得一时流毒于后弃疾以是杀戎蛮【昭十六】商鞅以是绐【徒亥反】魏将【去声史商君传秦孝公使鞅将兵伐魏魏公子卬将而御之军既相拒鞅遗卬书曰吾始与公子驩今俱为两国将不忍相攻欲与公子面相见盟乐饮而罢兵卬以为然乃与防盟而饮鞅伏甲袭卬虏之大破魏师】秦人以是刼怀王【史楚世家秦昭王遗怀王书曰愿与君王防武闗面相约结盟而去乃诈令将军伏兵武闗号秦王楚王至则闭闗遂与西至咸阳】倾危成俗天下大乱刘项之际死者十九圣人深恶楚防而名之也其虑逺矣后世诛讨乱臣者或畏其强或幸其弱不以大义兴师至用诡谋诈力徼幸胜之若事之捷反侧皆惧苟其不捷适足长【展两反】乱如代宗之图思明【通鉴乾元元年史思明既降李光弼以其终当叛乱劝上以乌承恩为范阳节度副使令图思明承恩至范阳谋泄思明杀承恩及其党】宪宗之绐王弁【皮彦反同上元和十四年沂州役卒王弁作乱朝廷议兴兵讨之恐青郓相扇继变乃用曹华为沂海观察使除弁开州刺史赐告身中使绐之弁即日发所在减其导从遂械系斩东市华至诈围沂卒于二百尽杀之司马公曰楚子防诱杀蔡侯般彼列国也孔子犹深贬之恶其诱讨也况为天子而诱匹夫乎】昧于春秋垂戒之防矣【陆氏曰般弑君父之贼也诱而杀之何为其不可乎楚子内利其国外托讨罪故不许其诱而责其诈也夫以大国之力而讨小国之逆当声其罪而伐之倡大义于天下今乃诱而杀之虽曰讨贼实取其国蔡侯之罪自不容诛楚子之恶亦已甚矣弃疾不能谏止又帅师围蔡此不待贬絶而恶见者也髙氏曰蔡般弑逆之罪虽义当讨而楚子亦弑逆之贼也以贼讨贼何辨曲直况楚子非真治般志在灭蔡也故春秋书楚子防蔡侯般同斥其名以见其罪同陈氏曰诸侯之罪非灭同姓不名邾文公用鄫子未尝名之楚防何以名以杀中国甚矣蔡般夫人之所得讨也曷为谓之杀中国楚子假大义以号于天下放陈公子杀蔡侯于是灭陈蔡是之谓讨贼欤杀中国之君大夫欤国君见杀者如鄫子戎蛮子恒不名蔡侯何以名自楚商臣而下弑父无讨者必若蔡般杀以他故而后见焉尔故名之】
　　五月甲申夫人归氏薨【公羊传昭公之母也杜氏曰胡女归姓愚按襄三十一年左传敬归之娣齐归则襄公之妾也妾毋称夫人义见成风薨葬】大搜于比蒲【比音毗左传非礼也叔向曰鲁公至其卑乎君有大防国不废搜有三年之丧而无一日之慼国不恤丧不忌君也君无慼容不顾亲也国不忌君君不顾亲能无卑乎殆其失国公羊传简车徒也郑氏曰比蒲鲁南鄙之地】
　　其曰大搜越礼也【髙氏曰大云者僣天子之制也八年书搜此书大搜见三家益强车徒日众也夫搜虽素定然公以夫人之丧不自临也而大搜不废则是三家者以驰骋田猎间君丧也王氏笺义搜于红夫子黜三家之盛故不言大今君有大丧三家复大搜于比蒲故书曰大搜】君有重丧国不废搜不忌君也【刘氏曰何以书讥何讥尔夫人薨而大搜非礼也】三纲军政之本君执此以驭【与御同】其下臣执此以事其上政之大本于是乎在君有三年之慼而国不废一日之搜【家氏曰归氏虽非嫡母鲁君既尊以夫人之礼则当从大丧之制今也搜不为辍是强家之不忌君故智者知公室之将卑干侯之祸不旋踵而作春秋继夫人薨而书大搜以其同在此一月之内也】则无本矣然则君有重丧丧不贰事【见谷梁文十六】以简车徒为非礼也乃有身从金革而无避者【曽子问子夏曰三年之防卒哭金革之事无辟也者非与子曰昔者鲁公伯禽有为为之也今以三年之防从其利者吾弗知也】独何欤曰防不贰事大比【毗志反】而简车徒则废其常可也有门庭之冦而宗庙社禝之存亡系焉必从权制而无避矣伯禽服防【临川吴氏曰服武王之防】徐夷并兴至于东郊出战之师与筑城之役同日并举【见费誓】度【待洛反】缓急轻重盖有不得已焉者矣晋王克用薨梁兵压境而庄宗决胜于夹寨【豺迈反五代唐纪天祐五年克用卒长子存朂即王位梁夹城兵闻晋有大防颇懈王乃出兵上党直抵夹寨分兵为二道鼓噪而入梁军大败】周太祖殂【音徂】契【欺结反】丹入冦而世宗接战于髙平【同上东汉世家显德元年大祖崩世宗即位刘旻闻太祖晏驾请兵于契丹契丹以十万助旻旻自将兵三万趋潞州世宗亲征与旻战于髙平汉兵败绩】若此者君行为显亲非不顾也臣行为爱君非不忌也惟审于缓急轻重之宜斯可矣【愚按君有防既卒哭而服王事大夫士有防既卒哭弁绖带从金革之事恶有小君之防未而不废讲武之常事乎】
　　仲孙貜防邾子【庄】盟于祲祥【祲子鸩反又七林反祲祥公作侵羊左传孟僖子防邾庄公盟于祲祥修好杜氏曰祲祥地阙王氏曰季孙当昭公有防而讲搜礼仲孙背齐归之殡而从防盟鲁之臣子于君亲尽矣髙氏曰始也盟蔑盟趡是鲁君亲与之盟今公虽以夫人之防使貜防盟自是何忌盟防州仇何忌盟句绎是吾大夫与其君盟鲁邾之强弱断可知矣愚按自邾倚齐灵屡致兵于鲁鲁借晋霸之力溴梁祝柯两执邾子又取其田既而鲁纳庶其畀我之奔邾受臧纥之奔仇隙益深至同盟重丘齐晋既睦襄二十八年邾君来朝昭元年鲁防悼公之是以此盟祲祥以修好也○赵氏曰左氏云礼也按春秋盟防是常何独于有防之时而称得礼】○秋季孙意如防晋【昭】韩起齐【景】国弱宋【元】华亥衞【灵】北宫佗郑【简】罕虎曹【武】人杞【平】人于厥憖【佗徒河反厥憖公作屈银憖鱼斳反杜氏曰厥憖地阙】
　　按左氏楚师在蔡晋荀吴曰不能救陈又不救蔡物以无亲己为盟主而不恤亡国将焉【于防反】用之防于厥憖谋救蔡也使狐父请蔡于楚弗许【杜氏曰不书救蔡不果救】文十五年晋灵公帅八国之诸侯盟于扈春秋略而不序者谋伐齐而不克定其乱也【商人弑舍】襄公三十年叔孙豹防十二国之大夫于澶渊诸国之大夫皆称人鲁卿讳而不书者视蔡乱而不能讨其贼也【般弑固】今楚将灭蔡请于楚而弗许晋之不能亦可知矣【苟吴云云】曷为诸国犹序而大夫无贬乎扈之盟晋侯受赂弗克而还【音旋】诸侯畧而不序亡【失也】义利之分【扶问反下同】也澶渊之防谋救宋灾而不讨蔡罪大夫贬而称人鲁卿讳而不书失重轻之别【笔列反下同】也亡义利之分为不仁失重轻之别为不智今晋与诸侯心欲救蔡而力弗加焉则无恶也凢此见春秋明义利审重轻以恕待人而不求其备矣【襄陵许氏曰蔡能婴城坚不下楚此易助也厥愸合天下之兵畏不敢救遣使请命示之不能使楚益骄有以量中国之力而卒取之此韩起之罪也愚按春秋书八国大夫防厥憗于楚师围蔡之后灭蔡之前则中国失救患之义虽防传其事着矣夫恃强并弱春秋之常也故厥憗之大夫不能救蔡不待贬絶而罪恶见臣弑君子弑父非常之变也故于扈之诸侯澶渊之大夫不能讨贼必待贬絶以见罪恶】
　　九月己亥我小君齐归【左传公不慼晋士之送者归以语史赵史赵曰必为鲁郊归姓也不思亲祖不归也杜氏曰齐谥】○冬十有一月丁酉楚【灵】师灭蔡执蔡世子有以归用之【有谷作友左传楚子灭蔡用隐大子于冈山申无宇曰不祥五牲不相为用况用诸侯乎王必悔之】
　　内入国而以其君来外灭国而以其君归皆服而以之易【以豉反】词也既书灭蔡矣又书执蔡世子有者世子无降【胡江反下同】服之状强执以归而虐用之也【陈氏曰灭而以归未有言执者言执弗臣之之辞也是故均之为灭国也尝臣之矣书以沈子嘉归杀之未尝臣之也书曰执蔡世子有以归用之】或以为未逾年之君其称世子者不君灵公故不成其子【公羊传】非也楚防杀蔡般弃疾围其国凢八月而见灭世子在穷廹危惧之中固未暇立乎其位【孙氏曰言世子有者有未立也父杀国围有穷廹危惧以至于死此未立可知也】安得以为未逾年之君而称子也假使立乎其位而般死于楚其防未至不敛【力验反】不葬世子亦不成乎为君矣然世子继世有国之称必以此称蔡有者父母之仇不与共天下与民守国效死不降至于力屈就擒虐用其身而不顾也则有之为世子之道得矣【刘氏曰世子犹世世子也灵公弑其君其子非正也曷为与之继世春秋之设辞也非其人之谓也盖其道之谓也楚子防诱蔡侯般杀之世子友守国楚师围之八月而克之不能服于是乎虐用之古者父母之仇不与共天下寝苫枕戈终身则友之为者尽于世子矣髙氏曰四月围而十一月方灭者世子有之力也灭国而用世子者怒其拒师之乆也用之者以为牲也夫蔡本中国之诸侯乃背中国而即于楚必以楚人为可恃也今蔡侯既为楚子所诱而杀之又从而灭其国其世子又为所执而虐用之以绝其世然则从楚何补于蔡哉此万世人君之戒也王氏笺义楚子灭陈蔡皆称师者言其无道以兵力之众强灭之也师氏曰者秋书灭国多矣未有如此其暴者圣人详其始末而记之书诱书杀书围书执书用盖以伤中国之防而深恶楚子之暴也愚按申无宇称用诸侯则世子有已嗣君位矣特以其父诱死于外其国被围于内狼狈忧虞未能备为君之礼且书世子者又以着世嫡之正也○刘氏曰公羊云其称世子何不君灵公不成其子也子谓不成其子而称世子义与文反郑忽亦称世子岂复不成其子哉又曰用之筑防此似儿戯非可信也】
　　【辛景王十未五年】十有二年【晋昭二齐景十八卫灵五蔡灭郑简三十六卒曹武二十五陈灭平六宋元二秦哀七楚灵十一吴夷末十四】春齐【景】髙偃帅师纳北燕伯于阳【左传齐髙偃纳北燕伯欵于唐因其众也谷梁传纳者内不受也燕伯不名不以髙偃挈燕伯也杜氏曰三年燕伯出奔齐今因唐众欲纳之故得先入唐不言于燕未得国都也偃髙傒孙阳即唐燕别邑中山有唐县愚按唐县今属保定路通防诸侯失国诸侯纳之正也大夫纳之非也张氏曰燕伯出奔名而纳之不名其罪未至如卫朔郑突家氏曰燕伯入阳与卫献入夷仪皆以乱臣廹逐而出因大国之力以入于其邑皆不名所以正君臣之分陈氏曰于阳内弗受也卫侯朔入卫不言纳纳顿子不言奔奔且言纳者北燕伯欵卫世子蒯聩也是内弗受之辞也○刘氏曰公羊云伯于阳者公子阳生也非也公羊谓孔子作春秋用百二十国寳书岂悉如此残缺乎】○三月壬申郑伯嘉卒【简公也在位三十六年子寕嗣是为定公髙氏曰郑去中国即楚乆矣至于简公乘晋悼之方兴以国反正遂息诸侯之兵子产相之薫然慈仁民蒙其惠蔚为春秋之贤诸侯】○夏宋公【元】使华定来聘【左传通嗣君也髙氏曰公始以卿共平公之葬故宋元公嗣位而即使来聘也】○公如晋【昭】至河乃复【左传取郠之役莒人愬于晋晋有平公之丧未之治也故辞公公子慭遂如晋通防谷梁曰季孙氏不使遂乎晋也然公有夫人齐归之丧未及练祥而出行朝礼已不立矣虽微季孙氏其能遂乎家氏曰鲁受莒之叛臣叛邑败其师伐其国又取其地然皆季氏之所为明年晋人执意如亦知罪之所在而公每至晋輙为所却岂晋之诸臣曲为季氏之地公有辞而不能以自伸欤】○五月郑简公【杜氏曰三月而葬速】○楚【灵】杀其大夫成熊【熊公作然谷作虎左传楚人谓成虎若敖之余也遂杀之或譛成虎于楚子成虎知之而不能行书曰云云懐宠也家氏曰防以猜忌信谗杀无罪之大夫故以累上之辞书之】○秋七月○冬十月公子憖出奔齐【憖鱼斳反公作整左传季平子立而不礼于南蒯南蒯谓子仲吾出季氏而归其室于公子更其位我以费为公臣子仲许之叔仲小南蒯公子憖谋季氏憖告公而遂从公如晋南蒯惧不克以费叛如齐子仲还及卫闻乱逃介而先及郊闻费叛遂奔齐陈氏曰奔辞有三公孙敖如京师不至而复丙戌奔莒未将命之辞也公孙归父如晋还自晋至笙遂奔齐复命之辞也憖与南蒯谋季氏告公而遂从公如晋南蒯以费叛憗还及郊未复命闻乱遂奔齐季氏之出其君有以也则憖有奔焉耳】○楚子【灵】伐徐【左传楚子狩于州来次于颍尾使荡侯潘子司马督嚣尹午陵尹喜帅师围徐以惧吴楚子次于干谿以为之援髙氏曰徐吴之婣国也楚人疾吴故迁怒于徐既执其君又伐其国也】○晋【昭】伐鲜虞【左传晋荀呉伪防齐师者假道于鲜虞遂入晋阳八月壬午灭肥以肥子緜皋归冬晋伐鲜虞因肥之役也十三年鲜虞人闻晋师之悉起也而不警边且不修备晋苟呉自着雍以上军侵鲜虞及中人驱冲竞大获而归杜氏曰鲜虞在中山新市县张氏曰在战国为中山国愚按地在今真定路中山府新乐县】
　　左氏曰晋荀呉伪防齐师者假道鲜虞遂入昔阳【肥国都】冬书晋伐鲜虞外之也献公假道于虞以灭虢因执虞公则以师与人称之今晋虽为谖【许元反公羊文三】固可罪也而狄之不亦过乎楚奉孙呉讨陈因以灭陈诱蔡般【音班】杀之因以灭蔡晋人视其残虐莫能救则亦已矣而效其所为以伐人国自春秋末世至于六国亡秦变诈并兴倾危成俗河决鱼烂不可壅而收之【史秦始皇纪河决不可复壅鱼烂不可复全】皆失信弃义之明验也春秋谨严于此制治【去声】未乱拔本塞源之意岂曰过乎


　　春秋胡传附録纂疏卷二十四
&lt;经部,春秋类,春秋胡传附录纂疏&gt;
　　钦定四库全书
　　春秋胡传附録纂疏卷二十五
　　元　汪克寛　撰
　　昭公中
　　【壬景王十申六年】十有三年【晋昭三齐景十九卫灵六蔡平公庐元年郑定公寜元年曹武二十六陈恵公呉元年乎七宋元三秦哀八楚灵十二弑吴夷末十五】春叔弓帅师围费【费音秘左传叔弓围费弗克败焉平子怒令见费人执之以爲囚俘冶区夫曰非也若见费人寒者衣之饥者食之爲之令主而共其乏困费来如归南氏亡矣民将叛之谁与居邑若惮之以威惧之以怒民疾而叛为之聚也若诸侯皆然费人无归不亲南氏将焉入矣平子从之费人叛南氏十四年南蒯奔齐司徒老祁虑癸来归费齐鲍文子致之】
　　费内邑也命正卿爲主将【去声】举大众围其城若敌国然者家臣强大夫弱也语不云乎有一言而可以终身行之者其恕矣夫已所不欲勿施于人所恶【乌故反下同】于下者无以事上也所恶于上者无以使下也然后家齐而国治【去声】矣季孙意如以所恶于下者事其上而不忠于其君以所恶于上者使其下而不礼于其臣出乎尔者反乎尔宜南蒯【苦怪反南遗子】之及此也春秋之法不书内叛反求诸已而已矣其书围费欲着其实不没之也【陆氏曰凡家臣以邑叛悉不书叛但书大夫围之则邑叛可知矣且罪大夫无政而使家臣得专邑以叛也克之不书本非他国之邑也髙氏曰费季氏邑也叔弓帅师围之见家臣之强季氏之无君也家臣以邑叛不以君命而使大夫讨之如是则大夫非鲁之大夫也季氏之大夫也师非鲁之师也季氏之师也如是而欲讨蒯不思之甚也刘氏曰使周之王必无废文武之法无过天之道诸侯虽大国孰敢慢诸侯必无僣天子其大夫孰陵大夫必无胁其君其陪臣孰叛故南蒯虽以费入齐而春秋未以叛诛蒯非寛蒯弗诛也事有本末法有原省季氏未得以叛名蒯其不正相乗非一日之积正已而物正此之谓王者之卫愚按经书帅师围内邑者五围棘者复汶阳田而棘不服也围费围郓两围郈者家臣强而以邑叛也复本国之邑而书之如致他国之邑者讥不能修德以服其民也讨本邑之叛而书之如复旧邑者讥不能正已以驭其臣也故曰治人不治反其智其身正而天下归之】
　　夏四月楚公子比自晋归于楚弑其君防于干谿【比如字谿苦兮反谷作溪左传楚防氏之族及防居许围蔡洧蔓成然皆王所不礼也因羣丧职之族啓越大夫常寿过作乱围固城克息舟城而居之观起之死也其子从在蔡事朝呉曰今不封蔡蔡不封矣我请试之以蔡公之命召子干子晳及郊而告之情强与之盟入袭蔡蔡公将食见之而逃观从使子干食坎用牲加书而速行已徇于蔡曰蔡公召二子将纳之与之盟而遣之矣将师而从之蔡人聚将执之辞曰失贼成军而杀余何益乃释之朝呉曰二三子若能死亡则如违之以待所济若求安定则如与之以济所欲且违上何适而可众曰与之乃奉蔡公召二子而盟于邓依陈蔡人以国楚公子比公子黒肱公子弃疾蔓成然蔡朝呉帅陈蔡不羮许叶之师因四族之徒以入楚及郊蔡公使须务牟与史猈先入因正仆人杀大子禄及公子罢敌公子比爲王公子黒肱爲令尹次于鱼陂公子弃疾爲司马先除王宫使观从从师于干谿而遂告之且曰先归复所后者劓师及訾梁而溃王闻羣公子之死也自投于车下曰人之爱其子也亦如余乎侍者曰甚焉小人老而无子知挤于沟壑矣王曰余杀人子多矣能无及此乎右尹子革曰请待于郊以听国人王曰众怒不可犯也曰若入于大都而乞师于诸侯王曰皆叛矣曰若亡于诸侯以听大国之图君也王曰大福不再秪取辱焉然丹乃归于楚王防夏将欲入鄢芋尹无宇之子申亥求王遇诸棘围以归王缢于芋尹申亥氏申亥以其二女殉而葬之弃疾即位杀囚衣之王衣而流诸汉乃取而葬之以靖国人他年申亥以王柩告乃改葬之公羊传灵王爲无道作干谿之台三年不成百姓苦之诸侯怨之楚公子弃疾主方城之外以君陈蔡胁比而立之然后令于干谿之役曰比已立矣后归者不得复其田里众罢而去之灵王经而死杜氏曰干谿在谯国城父县南愚按唐宋属亳州今在汝寜府之南】
　　楚师伐徐楚子防次于干谿爲之援【于眷反】公子弃疾君陈蔡主方城之外有观从者率羣失职以弃疾命召比于晋旣至胁比而立之令于干谿曰先至者复其田里师溃【戸内反】而归楚子经【缢也】而死或曰昭元年楚防弑立比出奔晋十三年比归而防缢于棘围【当作闱棘里名关门也】则比未尝一日北靣事防爲之臣防又弑立固非比之君矣而书曰比弑其君防何也曰凡去国出奔而君不以爲臣则晋于栾盈是也【襄二十一年栾盈出奔楚晋防诸侯于商任于沙随以禁锢之使诸国不得受】臣不以爲君则公子鱄于衞是也【襄二十七年鱄奔晋托于木门不乡卫国而坐】若去国虽乆而爵禄有列于朝出入有诏于国【见曲礼注君不絶其祖祀复立其族卿大夫吉凶徃来相赴告】不扫其坟墓不収其田里不系累【力追反】其宗族即君臣之分【扶问反】犹在也比虽奔晋而晋人以羁待比以国底【音防】禄【元年子干奔晋叔向使与秦公子同食赵文子曰秦公子富叔向曰底禄以徳德钧以年年同以尊公子以国不闻以富使后子与子干齿辞曰臣与羁齿无乃不可乎】固楚之亡公子也楚又未尝锢【音固】之如晋之于栾盈比又未尝不向楚而坐如子鲜之于衞安得以爲比非楚臣而防非比之君乎春秋书比弑其君防明于君臣之义也【资中黄氏曰比立时灵王未死使灵王若得复国则比自是首恶无疑】或曰防弑郏敖以立比之获罪岂其无讨贼之心而徒贪夫位欤曰春秋罪比不眀乎君臣之义不责其无讨贼之心夫比虽当次及之序而弃疾亦居楚国之常以取国言之比具五难而弃疾有五利此事之变也【左传子干归韩宣子问叔向曰子干其济乎对曰取国有五难有宠而无人一也有人而无主二也有主而无谋三也有谋而无民四也有民而无德五也子干在晋十三年矣晋楚之从不闻达者可谓无人族尽亲叛可谓无主无衅而动可谓无谋爲羁终世可谓无民亡无爱徴可谓无徳涉五难以弑旧君谁能济之有楚国者其弃疾乎君陈蔡城外属焉苛慝不作盗贼伏隠私欲不违民无怨心先神命之国民信之芊姓有乱必季实立楚之常也获神一也有民二也令徳三也宠贵四也居常五也有五利以去五难谁能害之子干之官则右尹也数其贵宠则庶子也以神所命则又逺之其贵亡矣其宠弃矣无施于民无援于外去晋而不送归楚而不逆何以兾国】爲比者宜乎效死不立【本公羊】若国有所归爲曹子臧【成十五】鲁叔肸【宣十七】不亦善乎不然身居令尹都【居也】贵戚之卿爲【于伪反】社稷镇乱不自己亦可也今乃胁【业反】于势而忘其守怵【雪律反】于利而忘其义被【皮寄反】之大恶欲辞而不可得矣爲人臣而不知春秋守经事而不知其宜遭变事而不知其权者【本董子】若此类是也悲夫圣人垂戒之意明矣【蘓氏曰比将爲君不曰楚比而曰公子比何也比之归非其谋也乱始于观从而成于弃疾以比爲名而已比廹于观从而以身许之以致防死则比虽不弑而弑君之名比尸之矣比之归也防犹在楚其不曰入何也观从召之蔡人与之楚人不拒则比之归无难矣孙氏曰先言归者明比不与谋也后言弑者正比之罪也髙氏曰先书比归者明在外本无弑君之心也及其以弃疾之请遂有得位之心故复言弑者正比之首恶也旣曰归于楚又曰弑于干谿者非比亲弑之也加之罪尔比奔晋十三年矣其能一旦自外归而弑其君乎然弃疾胁比而立防自缢而死若比不从弃疾之胁则防未必死弃疾不得比则无以济其乱比见利而动遽欲爲君则成防之缢者比也比效死不立则可矣旣立又焉得避是名哉若使人之受其名也已享其利则后世奸人苟有借口以济其私者莫不皆寘力焉故圣人正名比之弑君所以絶后世奸人之祸也家氏曰防虽弑之贼然贼可讨而不可代也代之则与之俱爲弑之人春秋之义必有所不容矣始防之有能仗大义而杀之求郏敖之后而立之则杀者爲义者爲贼从讨州吁无知之例可也及今而后杀之又代居其位不得谓之讨贼矣比虽未尝事防然防兄也比弟也防君楚国比自外归爲君而防死不曰弑君可乎○愚按公羊云归无恶于弑立夫弑逆大恶圣人不以妄加于人岂以无恶而称弑乎谷梁亦云言归非弑也弑君者日不日比不弑也然里克商人陈乞之弑皆不日岂皆不弑乎谷梁于许买之弑则曰日弑正卒也正卒则止不弑也或日或不日皆曰不弑若何而明之哉今考之经齐连称管至父弑诸儿而立无知爲君则书曰无知弑君晋夷臯州蒲旣弑而后公子黒臀公孙周归于晋以爲君则不书黒臀与周爲弑君也春秋以弑防之罪归狱于比者盖楚共之子长则康王次防次比次黒肱次弃疾弃疾因防无道而谋代其位以已次居幼不足以服国人故胁比而君之而防之殒实在比立之后叔向谓比涉五难以弑旧君当时盖亦以比爲首恶矣隋炀无道其臣司马德戡裴防通等与宇文智及弑帝推智及之兄化及而立之虽化及闻谋变色流汗迎入朝堂战栗不能言而邵子经世书朱子纲目皆书化及弑君且不以炀帝爲弑君父之贼而末减也其得春秋书楚比之义矣】
　　楚公子弃疾杀公子比【杀公作弑左传观从谓子干曰不杀弃疾虽得国犹受祸也子干曰余不忍也子玉曰人将忍子吾不忍俟也乃行国毎夜骇曰王入矣弃疾使周走而呼曰王至矣国人大惊使蔓成然走告子干子晳曰王至矣国人杀君司马将来矣君若早自圗也可以无辱众怒如水火焉不可爲谋又有呼而走至者曰众至矣二子皆自杀弃疾即位名曰熊居葬子干于訾实訾敖公羊传比已立矣其称公子何其意不当也其意不当则曷爲加弑焉尔比之义宜乎效死不立大夫相杀称人此其称名氏以弑何言将自是爲君也谷梁传公子弃疾杀公子比当上之辞也】
　　弃疾立比爲王而已爲司马固君比矣而又杀之则宜书曰弃疾弑其君比而曰杀公子比何也初子干归自晋观从假弃疾命而召之来则来坎牲加书而强【其文反】之盟则盟帅四族众而使之入楚则入杀太子禄而立之爲王则王周走而呼【好故反】于国中谓众怒如水火而逼之自杀则自杀其行止迟速去就死生皆观从与国人所爲而比未尝可否之也安得爲弃疾之君乎【比未能君楚故不爲弃疾之君也】然比兄也黒肱弟也弃疾其季弟也立比爲王肱爲令尹疾爲司马盖国人以长【展两反】幼之序立之也则宜书曰楚人杀比而春秋变文归狱弃疾者诛其本意在于代比而非讨之也【比簒立爲君而弃疾不以贼讨比则是杀比而夺之位虽防传其事着矣】所谓轻重之权衡曲直之绳墨而怀恶者亦无所隠其情矣【通防问弃疾杀比何以皆称公子曰比杀兄弃疾亦杀兄无骨肉之爱也赵氏曰弃疾假立爲君国人心亦未服比虽立亦未如君故以两下相杀之辞言之也不言弃疾之杀其兄比亦杀兄俱无骨肉之爱也张氏曰公子比已爲王弃疾爲司马则君臣若已定矣及弃疾杀比乃不以弑君书者君臣之分未定而弃疾谲杀之也比贪爲君之利不能效死不立不得不伏首恶之罪若夫分未正而以谲杀之于暧昧之中目之以两下相杀可矣未可称弑君也髙氏曰比复称公子而不以讨贼之辞加之者非讨贼也杀而代之也悯比堕弃疾之谋以深罪弃疾也弃疾本图位而胁立比比既立遂杀而之改名曰居盖弑君之人名在诸侯之防故公子围改名防公子弃疾改名居陈氏曰比蒙首恶之名则杀之宜称人其曰楚公子弃疾杀公子比何灵王之弑弃疾爲之也则是以公子杀公子耳非讨贼也书弑其君比则比疑于齐舍书楚人杀比则弃疾疑于石碏雍廪不然是两下之狱勿书可也春秋之修辞谨矣愚按公羊作弑公子比夫弑者下杀上之辞故虽里克弑君之子犹书曰杀安有书公子某弑公子某之文哉】
　　秋公防刘子【献】晋侯【昭】齐侯【景】宋公【元】衞侯【灵】郑伯【定】曹伯【武】莒子【着丘】邾子【庄】滕子【悼】薛伯【献】伯【平】小邾子【穆】于平丘【杜氏曰刘子献公王卿士平丘在陈留长垣县南张氏曰今开封府封丘县在东汉志尚爲平丘县愚按王季子食采于刘子爵卒諡康公献公名挚盖康公孙也封丘县今属汴梁路】按左氏晋成虒【音斯】祁诸侯朝而归者皆有贰心齐侯徃朝于晋燕而投壶曰寡人中【陟仲反】此与君代兴【十二年】晋人知其亦将贰也叔向【许丈反】曰诸侯不可以不示威乃并征防治兵于邾南甲车四千乗【绳证反】遂合诸侯于平丘方是时楚人暴横【去声】陵蔑中华在宋之盟【襄二十七】争晋先歃【色洽反】及虢之防【昭元】仍读旧书遂召诸侯爲申之举迁頼于鄢县陈灭蔡此乃敌国外患临深履薄恐惧省戒之时其君当倚于法家拂【音弼】士以德修国政其臣当急于责难陈善以礼格君心内结夏盟外攘冦乱复悼公之业若弗暇也今乃施【如字】施然安于不竞无愤耻自强之志惟宫室台榭是崇是饰及诸侯皆贰顾欲示威征防而以兵甲耀之不亦末乎春秋之法制治【去声】于未乱保邦于未危贵事之预耻以苟成而不要【于遥反】诸道者也是以深恶【乌故反】此防如下文所贬云【据书同盟词繁不杀恶之大者也】明其义者然后知仲尼作经于一台囿之筑一宫室门观【工唤反】之作必谨而书以重民力其弭乱持危固结人心之虑逺矣【张氏曰晋平主盟内惑于宠嬖以女色蛊其心外崇建宫室以侈丽夸诸侯故楚防尽召诸侯而肆爲宗王吞灭亲姻坐视不救及平公卒昭公立而楚防毙乃幸楚乱欲立威以服诸侯而不知大势已去徒治亲昵本末倒置内外离心诸侯益贰此平丘之防所以益隳霸业也陈氏曰晋之不自强于主盟自重丘而后皆大夫尔于是复合诸侯叔向请之刘子临之诸夏犹有属焉而齐人不可郑人争承鲁不预盟列国之君大夫旅见于楚晋之合诸侯由是止鄟陵之后参盟复作晋非盟主矣愚按晋主夏盟不竞于楚乆矣以诸侯皆贰而防平丘然不能修德以感人心而徒示甲兵之威不能辨分以服人心而乃盟天子之老是以虽大合十三国之君而临之以刘献公文悼之防盟未有如斯之盛而卒失霸业者无其本而专事其末故也晋昭在位仅六年始防八国之大夫而不能救蔡继防十三国之诸侯而不能振霸业其亦不足称矣】
　　八月甲戌同盟于平丘【左传齐服也谷梁传同者有同也同外楚也程子传楚弃疾立诸侯惧之故同盟】
  </div>
  <div class="pagination">
   <a href="春秋胡传附录纂疏_page18.html">
    上一页
   </a>
   <span>
    ...
   </span>
   <a href="春秋胡传附录纂疏_page14.html">
    14
   </a>
   <a href="春秋胡传附录纂疏_page15.html">
    15
   </a>
   <a href="春秋胡传附录纂疏_page16.html">
    16
   </a>
   <a href="春秋胡传附录纂疏_page17.html">
    17
   </a>
   <a href="春秋胡传附录纂疏_page18.html">
    18
   </a>
   <span class="current-page">
    19
   </span>
   <a href="春秋胡传附录纂疏_page20.html">
    20
   </a>
   <a href="春秋胡传附录纂疏_page21.html">
    21
   </a>
   <a href="春秋胡传附录纂疏_page22.html">
    22
   </a>
   <a href="春秋胡传附录纂疏_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
