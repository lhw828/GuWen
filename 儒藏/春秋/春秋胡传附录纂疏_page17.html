<!DOCTYPE html>
<html>
 <head>
  <meta charset="utf-8"/>
  <title>
   春秋胡传附录纂疏 - 第 17 页/共 22 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   春秋胡传附录纂疏 - 第 17 页/共 22 页
  </h1>
  <div class="content">
   三月公如京师夏五月公自京师遂防晋侯【厉】齐侯【灵】宋公【共】卫侯【定】郑伯【成】曹伯【宣】邾【定】人滕【成】人伐秦【桓左传公如京师及诸侯朝王遂从刘康公成肃公防晋侯伐秦晋侯使吕相絶秦秦桓公旣与晋厉公为令狐之盟而又召狄与楚欲道以伐晋诸侯是以睦于晋晋栾书将中军荀庚佐之士燮将上军郤锜佐之韩厥将下军荀防佐之赵旃将新军郤至佐之郤毅御戎栾鍼为右晋侯以诸侯之师及秦师战于麻隧秦师败绩获秦成差及不更女父公羊传其言自京师何公凿行也公凿行奈何不敢过天子也谷梁传公如京师非如也非如而曰如不叛京师也自京师言受命不敢叛周也程子传不书朝王因防伐而行也故不成其朝以伐秦为遂事明朝为重】
　　诸侯每岁侵伐四出未有能修朝觐之礼者今公欲防伐秦道自王都不可越天子而往也故皆朝王而不能成朝礼【杜氏曰伐秦道过京师因朝王何氏曰时本欲伐秦涂过京师不敢过天子而不朝复生事造意修朝礼而后行范氏曰实防晋伐秦过京师因其过朝故正其文使若本自往临川呉氏曰鲁号秉礼之国歴十二世二百四十二年之乆仅有成公一如京师乃因防晋伐秦道自王都因而朝焉本意不在朝王也故书曰如而不曰朝】书曰如京师见【音现】诸侯之慢也【刘氏曰如京师固美志也而未知春秋以是讥之也公不伐秦岂能朝天子乎天子者天下之父也朝有年聘有时尽心竭力致其诚慤专一之意以将之则所谓子事亲臣事君之道矣焉有挟二事以往哉重于伐人轻于事君虽有朝之名而无朝之诚春秋所恶也】因防伐而行矣又书公自京师以伐秦为遂事者此仲尼亲笔明朝王为重存人臣之礼也【何氏曰书自京师使若故朝然后生事也范氏曰使若旣朝王而王命已使伐秦】古者诸侯即位服防毕则朝小聘大聘终则朝廵狩于方岳则朝【王制诸侯之于天子也比年一小聘三年一大聘五年一朝天子五年一廵守觐诸侯】观春秋所载天王遣使【疏吏反】者屡矣【来聘七锡命三赗葬四归服一来求三】十二公之述职盖阙如也独此年书公如京师又不能成朝礼不敬莫大焉君臣人道之大伦而至于此极故仲尼甞喟然叹曰夷狄之有君不如诸夏之亡【与无同】也为【于伪反】此惧作春秋或抑或纵或予【与与同】或夺所以明君臣之义者至矣其义得行则臣必敬于君子必敬于父天理必存人欲必消大伦必正岂曰小补之哉此以伐秦为遂事之意也【髙氏曰公如京师专行之辞也然本防晋伐秦道王畿不得不朝举其可道者志敬也然上书晋来乞师下书公自京师遂防伐秦则是挟他事以往而非专行乃志其不敬也其辞若志敬而实志不敬此春秋防辞也夫诸侯擅兴兵而大防于京师罪之大者故圣人详言之以着其恶也髙邮孙氏曰成公之如京师法当罪之而君臣之大法不可以成公非礼而乱之也书曰如京师遂防诸侯则成公之罪无所可逃而君臣之法愈久愈正也晋侯实召天王而书狩河阳成公实防伐秦而书如京师惟其无礼故以礼正之张氏曰春秋以诸侯事周之礼久阙而因行于伐秦之役若没而不书是尽废其仅存之礼也若书以为朝于京师则是举百年之坠典亦非其实也故书知京师而不言朝以见其行礼之不专书自京师防诸侯伐秦以见诸侯之行止为伐秦而不为朝京师也而刘子成子之在防亦削而不书则晋无请命之实意朝王之专礼而覇主违典礼以遂私意搂诸侯以轻王室之罪具见矣陈氏曰但书伐秦不言战略之也自狄秦以来秦晋之相加兵皆略之故战于麻隧秦师败绩但书伐秦战于栎晋师败绩但书伐晋以为不足详焉尔愚按经书朝王之礼者三僖公朝王所为防晋而行成公如京师为伐秦而往皆非有尊周之本心也然僖二十八年书公防诸侯盟于践土公朝于王所公防诸侯于温天王狩于河阳公朝于王所使若诸侯先防而后朝王去其实以全名也此年书公如京师公自京师遂防伐秦使若请命而往伐正其名以綂实也然书乞师于前书至伐于后则见朝京师实因行以见王而简慢之罪视僖公不侔矣或曰一经之中鲁君仅一如京师而贬之有如是者则朝者反得罪而不朝者无讥欤吁不朝之罪经不书而贬自着今也因过京师而朝王茍不示讥而予之以朝则天下后世将谓尊君之礼可以简慢而欺世盗名挟天子以令诸侯者又将借禀命伐秦之例以为口实矣其闗系岂浅浅哉】
　　曹伯庐卒于师【庐左作卢左传曹宣公卒于师曹人使公子负刍守使公子欣时逆曹伯之防负刍杀其大子而自立也诸侯乃请讨之晋人以其役之劳请俟他年谷梁传在师曰师在防曰防杜氏曰负刍欣时皆宣公庶子髙氏曰非战死也死于行耳故不书地○刘氏曰谷梁谓闵之也非也诸侯死于行则记其地例如此何闵之有】○秋七月公至自伐秦【孙氏曰不以京师至者明本非朝京师张氏曰上书如京师而以伐秦为遂事春秋所以明朝王之当重也今以伐秦致明诸侯以伐秦为重也王氏曰此年书法抑予夺例变无穷始书乞师知伐秦厉公意也次书如京师知成公之朝非专行也次书自京师伐秦使若继事焉不可过天子也卒书至伐则着公之此行非为朝王名言其实也春秋之称微而显非圣人孰能修之】○冬葬曹宣公【左传宣公既葬子臧将亡国人皆将从之成公乃惧告罪且请焉乃反而致其邑】
　　【甲简王申九年】十有四年【晋厉四齐灵五卫定十二卒蔡景十五郑成八曹成公负刍元年陈成二十二桓六十宋共十二秦桓二十八楚共十四呉寿夣九】春王正月莒子朱卒【渠丘公即季佗也在位三十二年子宻州嗣是为比公何氏曰莒大于邾至此始卒徐邈曰葬称諡莒行夷礼君终无諡故不书葬】○夏卫【定】孙林父自晋归于卫【左传卫侯如晋晋侯强见孙林父焉定公不可卫侯旣归晋侯使郤犨送孙林父而见之卫侯欲辞定姜曰不可是先君宗卿之嗣也大国又以为请不许将亡虽恶之不犹愈于亡乎君其忍之安民而宥宗卿不亦可乎卫侯见而复之孙氏曰林父七年奔晋其言自晋归于衞者由晋而得归也卫大夫由晋而得归卫国之事可知矣襄陵许氏曰人臣不唯义之为安而介恃大国使之反已此能为逐君之恶者也惟辨之不早是以卫献至于出奔祸兆此矣归易词也自晋奉之故也髙氏曰晋受卫国逋逃罪戾之臣又强归之故书自晋归】○秋叔孙侨如如齐【灵】逆女【髙氏曰公即位十有四年国家无事迄今始娶又不亲迎而使同姓之卿逆之援公子遂之例也故书以为戒此春秋防防杜渐之防】○郑【成】公子喜帅师伐许【灵左传郑子罕伐许败焉郑伯复伐许入其郛许人平以叔申之封襄陵许氏曰郑逼许楚困郑以国大小兵力强弱更相吞噬是礼义亡而人理尽矣髙氏曰此着许之所以迁亦见晋厉之不覇也夫许郑之怨久矣三年再伐四年伐九年围之今又伐焉使厉公而覇则郑人怒邻兼弱敢如是乎明年迁于叶辟郑以依楚明晋不足恃也而襄三年晋荀防伐许犹讨其与楚也夫】○九月侨如以夫人妇姜氏至自齐【谷梁传侨如之挈由上致之也】
　　谷梁曰大夫不以夫人以夫人非正也刺不敬迎【鱼敬反】也侨如之不氏一事而再见【音现】者卒名耳【公羊宣元何氏曰卒竟也竟但举名省文】然则娶于他邦而道里或远必亲迎乎以封壤则有小大以爵次则有尊卑以道途则有逺迩或迎之于其国或迎之于境上或迎之于所馆中【陟仲反】礼之节可也【详见隠二年张氏曰称妇宣公夫人穆姜尚存○刘氏曰左氏云称族尊君命舍族尊夫人非也一事而再见卒名之春秋之常耳赵氏曰书氏传写误增愚按或谓妇姜氏有姑之恒称妾姑则不书氏然穆姜不氏固曰敬嬴妾姑也声姜乃嫡姑而出姜不氏何耶】
　　冬十月庚寅卫侯臧卒【左传卫侯有疾立敬姒之子衎以为大子定公卒夫人姜氏旣而息见大子之不哀不内酌饮叹曰是夫也将不惟卫国之败其必始于未亡人呜呼天祸衞国也夫吾不获鱄也使主社稷大夫闻之无不耸惧孙文子自是不敢舍其重器于衞尽寘诸戚而甚善晋大夫愚按定公在位十二年太子衎嗣是为献公】○秦伯卒【桓公也在位二十七年子景公嗣】
　　【乙简王酉十年】十有五年【晋厉五齐灵六卫献公衎元年蔡景十六郑成九曹成二陈成二十三杞桓六十一宋共十三卒秦景公元年楚共十五吴寿夣十】春王二月葬卫定公○三月乙巳仲婴齐卒【公羊传仲婴齐者何公孙婴齐也公孙婴齐则为谓之仲婴齐为兄后也为兄后则为谓之仲婴齐为人后者为之子也为人后者为其子则其称仲何孙以王父字为氏也然则婴齐孰后后归父也归父使于晋而未反宣公死成公防臧宣叔者相也君死不哭聚诸大夫而问焉曰昔者叔仲惠伯之事孰为之诸大夫皆杂然曰仲氏也其然乎于是遣归父之家然后哭君归父使乎晋还自晋至柽闻君薨家遣墠惟哭君成踊反命于介自是走之齐鲁人徐伤归父之无后也于是使婴齐后之也】婴齐者公子遂之子公孙归父之弟也归父出奔齐鲁人徐伤其无后也于是使婴齐后之故书曰仲婴齐【杜氏曰婴齐襄仲子归父弟宣十八年逐东门氏旣而使婴齐绍其后曰仲氏】此可谓乱昭穆之序失父子之亲者【何氏曰弟无后兄之义为乱昭穆之序失父子之亲故不书仲孙明不与子为父孙】以后归父则弟不可为兄嗣以后襄仲则以父字为氏亦非矣【通防问书仲婴齐与叔老无异矣何以见讥其为兄后乎曰婴齐乃公子遂之子当称公孙今鲁人以之后归父书曰仲见其以父字为氏可谓乱昭穆之序矣何氏谓不言仲孙明不与子为父孙按鲁自有仲孙蔑叔孙豹故叔彭生叔老不言叔孙则仲婴齐宜亦不书孙矣○刘氏曰谷梁谓子由父防不得称公孙则归父何故称公孙乎】
　　癸丑公防晋侯【厉】卫侯【献】郑伯【成】曹伯【成】宋【共】世子成齐【灵】国佐邾【定】人同盟于戚【左传防于戚讨曹成公也程子传十三年曹伯卒于师负刍杀太子自立旣三年诸侯与之盟矣方执之稽天讨也故书同盟见其旣同矣髙氏曰戚之防将讨曹伯也若欲讨之勿与之盟可也假他事相防而与之盟旣盟而执之故特书同盟以讥之愚按三月宋世子成防盟六月宋公卒盖宋公有疾而世子出防也临川呉氏曰诸侯世子代君防盟伐救皆非世子之所宜也】晋侯执曹伯【成】归于京师【公作归之于左传诸侯将见子臧于王而立之子臧辞曰前志有之曰圣逹节次守节下失节为君非吾节也虽不能圣敢失守乎遂逃奔宋】
　　称侯以执伯讨也【公羊僖四注方伯所宜讨】何以为伯讨晋合诸侯伐秦曹宣公卒于师曹人使公子负刍【初俱反】守【手又反】使公子欣时【即子臧公羊作喜时】逆曹伯之防负刍杀其大【音泰】子而自立至是晋侯执之又不敢自治而归于京师使即天刑夫是之谓伯讨春秋执诸侯者众矣【晋执虞公衞成公郑成公莒比公邾宣公悼公戎蛮子赤宋执宣公小邾子邾执鄫子楚执徐子皆称人楚执宋襄公以众执为文晋执曹共公虽蒙上文晋侯入曹之文非伯讨也】未有执得其罪如此者故独书其爵【陆氏曰二百四十二年诸侯相执多矣此独称晋侯以其执旣当其罪又归京师得侯伯讨罪之义故书爵以表其善苏氏曰称侯以执执有罪也归于京师礼也春秋执诸侯惟是为得礼张氏曰春秋爵厉公而执曹伯与其讨也然犹不揜曹伯之与盟者以为先执曹伯以令诸侯然后盟之乃尽善也观曹人请君于晋曰若有罪则君列诸防矣由一举措之不当遂开释奸之门岂小失哉○刘氏曰左氏云书晋侯执曹伯不及其民也凡君不道于民诸侯讨而执之则曰某人执某侯不然则否非也负刍杀太子而篡之国人不义举欲随公子欣时而亡非不道而何夫负刍之恶未见于经晋侯执之然后可见其罪今以左氏例推之则晋侯妄执之尔岂其然耶谷梁谓以晋侯而斥执曹伯恶晋侯也亦非也若云晋人执曹伯得无又非之乎永嘉吕氏曰或疑负刍之杀太子经无明文设有之春秋何以不书疑未得其实然甞以春秋书法考之则他执诸侯皆称人其称侯者独此一事尔安得以为非伯讨乎传之所言与经意同益足以为证矣】
　　公至自防○夏六月宋公固卒【共公也在位十三年世子成嗣是为平公】○楚子【共】伐郑【成左传楚将北师子囊曰新与晋盟而背之无乃不可乎子反曰敌利则进何盟之有申叔时老矣在申闻之曰子反必不免信以守礼礼以庇身信礼之亡欲免得乎楚子侵郑及暴隧遂侵卫及首止郑子罕侵楚取新石栾武子欲报楚韩献子曰无庸使重其罪民将叛之无民孰战家氏曰晋楚为成期以弭兵甫及三岁而楚伐郑首祸也书楚子目其人而贬之非爵也】○秋八月庚辰葬宋共公【共音恭三月而葬速○刘氏曰谷梁谓月卒日葬不葬者也以其葬共姬不可不葬共公也夫人之义不逾君非也庄二十九年葬纪叔姬而不葬纪侯何哉】○宋【平】华元出奔晋宋华元自晋归于宋宋杀其大夫山宋鱼石出奔楚【共左传书曰宋杀其大夫山言背其族也程子传山去族害公族也】
　　宋六卿鱼氏荡氏向【舒亮反】氏鳞氏皆桓族也【公子目夷自子鱼公子荡公子鳞皆桓公子鱼石鱼府皆目夷孙乃公孙友之子荡泽乃公子荡子公孙寿之孙向戌桓公曽孙向为人向皆戌族】华氏戴族也【华督戴公孙华元华御事子督曽孙华喜督孙】华元为右师鱼石为左师【荡泽为司马华喜为司徒公孙师为司城向为人为大司冦鳞朱为少司冦向为太宰鱼府为少宰】荡氏汰而骄共公卒已葬荡泽弱公室杀公子肥华元曰我司君臣之训而不能正罪大矣不能治官敢頼宠乎乃出奔晋鱼石将止之鱼府曰元反必讨是无桓氏也石曰彼多大勲国人所与不反惧桓氏之无祀于宋也遂自止元于河上元归使国人攻桓氏杀荡山出鱼石国然后定【并左传鱼石向为人鳞朱向鱼府出舍于睢上华元使止之不可元自止之不可乃反鱼府曰今不从不得入矣右师视速而言疾有异志焉若不我纳今将驰矣登丘而望之则驰聘而从之则决睢澨闭门登陴矣左师二司防二宰遂出奔楚】元之出奔晋与归于宋皆不省【所景反】文者着其正也【何氏曰不省文复出华元者以忧国为大夫山所譛张氏曰郑良霄之奔而归也逆顺与华元不同书法亦异良霄之入不再序而曰入逆也华元再序以与之又书曰归则其出处之正从可知矣故例外通类而后例中之法可见也】书之重【龙反】词之复必有美恶焉词繁而不杀【所卖反】所以与之也以不頼宠而出奔以国人与晋【杜氏曰华元欲挟晋以自重何氏曰晋人理其罪宋人反华元】皆许之讨而后入正可知矣苏辙谓使元怀禄顾宠重于出奔则不能讨此説是也【苏氏曰元将讨山而力不能讨故出奔奔而国人许之讨然后归故其讨之也族人莫救书法如此言其出入之正是以能讨山也使元懐禄顾宠重于出奔必不能讨矣郑子产为政豊卷将祭请田弗许卷退而徴役子产奔晋子皮止之归而逐卷亦犹是也王氏笺义华元初欲奔晋至河而复是未至晋者也今以自晋归宋为文何也盖其奔也欲求晋讨强臣以张公室今为鱼石所止许讨荡氏则与晋讨无异故周公为王所复旣而复奔晋君子以为自絶于周书出以罪之华元为鱼石所止遂反其位春秋善之故书自晋归于宋以成其志也】山不书氏背【音佩】其族也背其族者伐其本也人而无本人道絶矣葛藟【力反】犹能芘其本根况于人而忍伐其本乎【杜氏曰荡氏宋公族还害公室故去族以示罪通防山背本也韩非为秦画谋而首欲覆其宗国罪固不容于死矣愚按五大夫同奔亦同复入但书鱼石华亥向宁华定宋公弟辰仲佗石彄公子地出入悉列名氏盖鱼石首恶举重而书之余不足纪陈氏所谓罪其甚焉者是也亥宁定辰佗彄地其罪皆同故备録之耳○刘氏曰左氏云华元自止鱼石五大夫此传未可信也】
　　冬十有一月叔孙侨如防晋【厉】士燮齐【灵】髙无咎宋【平】华元卫【定】孙林父郑【成】公子防邾【定】人防呉【寿夣】于钟离【咎其九反防音秋○此防呉之始亦晋以诸侯之大夫为防之始左传蒲之防将始防呉呉人不至防呉于钟离始通呉也公羊传为殊防呉外呉也为外也春秋内其国而外诸夏内诸夏而外夷狄王者欲一乎天下曷为以外内之辞言之言自近者始也谷梁传防又防外之也程子传呉益强大求防于诸侯诸侯之众往而从之故书诸国往与之防以见夷狄盛而中国衰也时中国病楚故与呉亲襄十年柤之防十四年向之防与此同杜氏曰钟离楚邑淮南县张氏曰今濠州城下县故钟离国嬴姓后为楚边邑愚按今安丰路临濠府钟离县】
　　呉以号举外之也【实呉子也比之淮夷姜戎白狄之类故不书爵】防而殊防外之也殊防有二义防王世子于首止【僖五】意在尊王室不敢与世子抗也【愚按防王世子以卑防尊故称及以防防呉以中国防僭乱故称防以防文相似而实不同】防呉于钟离于柤【庄加反襄十】于向【舒亮反襄十四】意在贱呉人而罪诸侯不敢与之敌也【杜氏曰呉夷未甞与中国防今始来通晋帅诸侯大夫而防之故殊防孙氏曰诸侯大夫不敢致呉子也呉子在钟离故相与防吴子于钟离尔襄五年传诸侯往与之防而主呉】夫以太伯至德是始有呉以族言之则周之伯父也【本刘氏权衡】至其后世遂以号举者以其僣窃称王不能居中国之爵号耳【家氏曰呉固姬姓太伯之后而僣王称用夷礼春秋虽欲同之中国有不可得也】成襄之间中国无霸齐晋大国亦皆俛首东向而亲呉圣人盖伤之故特殊防可谓深切着明矣【髙氏曰外防书卿盖始于此永嘉吕氏曰向也为中国患者楚而已与中国盟防者亦楚而已未有呉也自成之七年呉伐郯始见于经于是呉为中国患矣此年防呉于钟离于是呉与中国盟防矣然所与同防者犹曰诸侯之大夫也戚之防柤之防则诸侯实与为防矣驯致黄池之防遂与晋争长而奄然主中国之防盟开门延盗以来断髪文身之吴非晋之咎而谁哉王氏曰一防钟离而合七国再防于柤而合十二国三防于向而合十三国天下诸侯无一不听于吴几何而不为胥溺乎春秋特殊防所以抑强吴而存中国也】
　　许【灵】迁于叶【叶舒渉反左传许灵公畏偪于郑请迁于楚楚公子申迁许于叶谷梁传迁者犹得其国家以徃者也其地许复见也髙氏曰许微弱之国邻于郑郑亟加兵今遂迁焉盖畏郑而南依楚故以自迁为文陈氏曰许从于楚虽迁之犹自迁也故迁于夷以公子弃疾迁于白羽以王子胜皆以自迁书之张氏曰叶今汝州叶县叶近楚而楚迁许以自近中国盟主不能安小国而使之昵蛮荆以求安春秋深以着小国之失所也】
　　【丙简王十戌一年】十有六年【晋厉六齐灵七卫献二蔡景十七郑成十曹成三陈成二十四桓六十二宋平公成元年秦景二楚共十六呉寿夣十一】春王正月雨木氷【公羊传雨而木氷也何以书记异也谷梁传雨而木氷也志异也传曰根枝折】
　　雨木氷者雨而木氷也【杜氏曰寒过节氷封着树王氏曰隂阳和则雨雨者融隂阳之和气以润泽于草木者也今乃封着于木则隂胜而阳不足甚矣】何休曰木者少【诗照反】阳防君大臣之冰者凝隂兵之类也冰胁【肸业反】木者君臣将执于兵之徴【知陵反】未几而有沙随苕丘之事天人之际休咎之应【于证反】焉【于防反】可诬也【髙氏曰雨着木而成氷上温而下寒也与陨霜不杀菽相反刘向谓木者少阳贵臣卿大夫之后世木氷多应在大臣天人之应或可推也汉儒之学岂无所受但不当毎事求合尔】而欲尽废五行传【秫恋反】亦过矣【前刘向传向见尚书洪范箕子为武王陈五行隂阳休咎之应乃集上古以来春秋六国至秦汉符瑞灾异之记推迹行事比类相从各有条目号曰洪范五行传王安石曰刘向明灾异为蔽自着洪范传以若训如言人君之五事如天之雨寒燠风夫天人不相干岂可强合也程子曰春秋所书灾异皆天人响应但人以浅狭之见以为无应其实皆应之然汉儒言灾异皆牵合不足信儒者见此因尽废之】
　　夏四月辛未滕子卒【文公在位十年成公原立髙氏曰滕入春秋至今三书卒皆不名至是日之矣】○郑【成】公子喜帅师侵宋【平左传楚子自武城使公子成以汝隂之田求成于郑郑叛晋子驷从楚子盟于武城郑子罕伐宋宋将鉏乐惧败诸汋陂退舍于夫渠不儆郑人覆之败诸汋陵获将鉏乐惧宋恃胜也髙氏曰郑服中国五年矣至是附楚为楚加兵于宋故书侵自是与楚同病中国诸侯之兵无宁歳矣】○六月丙寅朔日有食之○晋侯【厉】使栾黡来乞师【黡所斩反左传晋侯将伐郑郤犨如卫遂如齐皆乞师焉栾黡来乞帅孟献子曰有胜矣程子传时以穆姜叔孙侨如将作难故师出后时高氏曰晋失覇主之义不足以令诸侯恐诸侯厌恶伐郑之役特使卿来乞师实欲公亲行尔】甲午晦晋侯【厉】及楚子【共】郑伯【成】战于鄢陵楚子郑师败绩【鄢音偃左传晋师起郑人闻有晋师使告于楚楚子救郑晋师济河闻楚师将至范文子欲反曰我伪逃楚可以纾忧夫合诸侯非吾所能也以遗能者我若羣臣辑睦以事君多矣武子曰不可晋楚遇于鄢陵范文子不欲战郤至曰韩之战惠公不振旅箕之役先轸不反命邲之师荀伯不复从皆晋之耻也今我避楚又益耻也文子曰吾先君之亟战也有故秦狄齐楚皆强不尽力子孙将弱今三强服矣敌楚而已唯圣人能外内无患自非圣人外宁必有内忧盍释楚以为外惧乎甲午晦楚晨压晋军而陈栾书曰楚师轻窕固垒以待之三日必退退而击之必获胜焉郤至曰楚有六间不可失也其二卿相恶王卒以旧郑陈而不整蛮军而不陈陈不违晦在陈而嚣我必克之苖贲皇言于晋侯曰楚之良在其中军王族而已请分良以击其左右而三军萃于王卒必大败之及战吕锜射共王中目王召养由基与之两矢使射吕锜中项伏弢以一矢复命郤至三遇楚子之卒见楚子必下免胄而趋风楚子使工尹襄问之以弓郤至见客免胄承命楚师薄于险养由基射再发尽殪叔山冉搏人以投中车折轼晋师乃止囚楚公子茷旦而战见星未巳子反命军吏察夷伤补卒乗缮甲兵展车马鸡鸣而食唯命是听晋人患之苖贲皇徇曰搜乗补卒秣马利兵修陈固列蓐食申祷明日复战乃逸楚囚王闻之乃宵遁晋入楚军三日谷范文子立于戎马之前曰君防诸臣不佞何以及此君其戒之书曰惟命不于常有德之谓公羊传败者称师楚何以不称师王痍也王痍者何伤乎矢也然则何以不言师败绩末言尔谷梁传日事遇晦曰晦四体偏断曰败此其败则目也楚不言师君重于师也杜氏曰鄢陵郑地今属颖川郡张氏曰后汉郡国志颍川鄢陵晋败楚之地今开封府鄢陵县愚按鄢陵县今属汴梁路】
　　不书师败绩以其君亲集矢于目而身伤为重也【何氏曰凡举师败绩为重众今亲伤人君当举伤君为重髙邮孙氏曰韩之战实获晋侯不言晋师之败君获则师败矣鄢陵之战楚子伤焉不曰楚师君伤则师败也】当是时两军相抗未有胜负之形晋之防也亦幸焉尔幸非持胜之道【晋语范文子曰吾外刑乎大人而忍于小民将谁行武武不行而胜幸也幸以为政必有内忧】范文子所以立于军门有圣人能内外无患盍释楚以为外惧之戒乎楚师虽败其势益张晋遂怠矣卒有栾氏之譛而诛三郤国内大乱圣人备书以见【音现】行事之深切着明也【刘氏曰战而言及者主是战者也犹曰晋侯为志乎此战也云尔愚按春秋二百四十二年中国胜楚者惟城濮鄢陵而已自宋襄之败楚頵衡行诸夏至城濮而沮其志自荀林父邲之败楚之凌驾尤甚婴齐盟蜀诸侯之大夫从之者十有一国至鄢陵而挫其锋前此未有中国诸侯助楚以战中国者惟鄢陵之役郑伯佐楚共以敌晋使无吕锜射月之胜则楚将倚郑为援长驱中原其害可胜言耶所可惜者厉公始无制胜之大计不能坚忍持重从栾书固垒之谋以困楚终乏持胜之实徳不能修政于内而徒务求逞于外是以三假王命以伐郑而郑终不服听防譛之言而刀锯日弊卒及于难迹其所为去楚防无几耳由是论之鄢陵之战固不可不胜而厉公无取胜之道所以不遂霸也】
　　楚【共】杀其大夫公子侧【左传楚师还及瑕王使谓子反曰先大夫之覆师徒者君不在子无以为过不谷之罪也子反再拜稽首曰君赐臣死死且不朽臣之卒实奔臣之罪也子重使谓子反曰初陨师徒者而亦闻之矣盍图之对曰虽微先大夫有之大夫命侧侧敢不义侧亡君师敢忘其死王使止之弗及而卒愚按楚审躬临战陈以罢卒致败而集矢于其目乃归咎于司马侧而杀之亦异于秦穆之不替孟明者矣传称王使止之弗及而死亦犹頵之止得臣曰无死盖亦伪耳婴齐身为令尹以将左军与侧相恶使敌国谋臣知其莫有鬬心而委罪于侧何耶春秋称国以杀不去其官着楚君大臣之失也书法与杀得臣同】○秋公防晋侯【厉】齐侯【灵】卫侯【献】宋【平】华元邾【定】人于沙随不见公【左传防于沙随谋伐郑也宣伯使告郤犨曰鲁侯待于坏隤以待胜者郤犨将新军且为公族大夫以主东诸侯取货于宣伯而诉公于晋侯晋侯不见公公羊传不见公者何公不见见也公不见见大夫执何以致防不耻也谷梁传不见公者可以见公也可以见公而不见公讥在诸侯也程子传晋怒公之后期故不见公君子正已而无恤乎人鲁之后期国难故也晋不见为非矣彼曲我直故不足耻也杜氏曰沙随宋地梁国宁陵县北有沙随亭张氏曰属拱州愚按宁陵县今属归徳府】
　　臣子之于君父其美不其恶【谷梁孝子父之美不父之恶】为【于伪反】尊者讳为亲者讳【本公羊】礼也圣人假鲁史以示王法其于鲁事有君臣之义故君弑则书薨【翚弑隠公庆父弑闵公皆书薨不地】易地则书假【桓公易许田书曰假】灭国则书取【成公灭鄟襄公防邿昭公防鄫皆书取】出奔则书逊【昭公及文姜奔齐哀姜奔邾皆书孙】屈己而与强国之大夫盟则书及【如及齐髙傒盟防及晋处父盟】叛盟失信而莫适【音嫡】守则没公而书防【庄十六同盟于幽】凡此类虽不没其实示天下之公必隠避其辞以存臣子之礼然则沙随之防晋不见公是鲁侯之大辱深可耻焉者矣为书其事而不讳乎曰春秋伸道不伸邪【本谷梁】荣义不荣势正已而无恤乎人以仁礼存心而不忧横【去声】逆之至者也沙随之防鲁有内难【乃旦反】师出后期所当恤者晋人听叔孙侨如之譛怒公而不见曲在晋矣鲁侯自反非有背【音佩】仁弃礼不忠之咎也昔曾子尝闻大勇于夫子曰自反而缩虽千万人吾徃矣孟子言浩然之气至大至刚以直养而无害则塞乎天地之间沙随之不见于公何歉乎直书而不讳者示天下后世使知大勇浩然之气所以守身应【于证反】物如此其垂训之义大矣【唐陈氏曰公不及鄢陵之战且诬于宣伯晋侯不察其实而信其诬是罪不在公故书以彰晋侯之信诬明我公之无罪常山刘氏曰夫子于鲁事有可耻者必为之讳君臣之礼也若我无失道而横逆所加则不讳今晋怙强而不见公我何罪故直书以罪诸侯也愚按圣人甞言譛愬不行可谓明也已矣晋厉听叔孙侨如之譛而不见公于沙随晋昭听邾莒之愬而不使昭公与盟于平丘自晋人观之皆曰所以讨鲁之贰也然沙随之后又执季孙行父而从楚之郑三伐不服平丘之后执季孙意如以归鲁昭如晋又止之而诸侯之贰于晋者自若也盖以晋之责鲁非义故不足以令诸侯也晋厉之所以不克终而晋昭遂失覇业考诸沙随平丘之事而见之矣○刘氏曰公羊云为不耻公防也非也公即位今十六年岂得云防哉】
　　公至自防【石氏曰公之此行内有侨如之患外不见于霸主故危而致之】○公防尹子【武】晋侯【厉】齐【灵】国佐邾【定】人伐郑【成王臣始防伐左传公防尹武公及诸侯伐郑诸侯之师次于郑西我师次于督不敢过郑子叔声伯使叔孙豹请逆于晋师为食于郑郊师逆以至声伯四日不食以待之食使者而后食诸侯迁于制田知武子以诸侯之师侵陈至于鸣鹿遂侵蔡未反诸侯迁于颍上郑子罕宵军之宋齐卫皆失军杜氏曰尹子王卿士子爵高氏曰楚师旣败而郑犹不服见晋政之斁于人矣晋为曹伯请于天子因假王命以再伐郑故以尹子主防也宋卫以后至不书是役也晋尚以侨如之譛不使公与其事王氏曰春秋于尹氏之卒与立子朝以朝奔楚皆书氏者着世卿之祸也于盟防侵伐称尹子则指其人而正其爵也愚按前此未有以王臣与伐者桓文之大征伐虽不请命而专行然犹以尊周安夏为心未甞渎王臣以临师旅比于假天子之命而威诸侯者尚为彼善于此也厉公嗣覇以私怨伐秦则挟刘康公成肃公以偕行以携贰而争郑则要尹武公单襄公而屡往于是王臣奔走道辙不及息而为覇者之用矣春秋于伐秦不书刘成者所以削其请王师而着因行朝王之慢也于伐郑洊书尹单所以彰其渎王臣之失也夫茍伐秦书刘成则为朝王请命而伐秦为善矣伐郑不书尹单则无挟王臣之罪而讨贰抑楚不为过矣圣人笔削岂不深切着明也哉】○曹伯【成】归自京师【左传曹人请于晋曰自我先君宣公即世国人曰若之何忧犹未弭而又讨我寡君以亡曹国社稷之镇公子是大泯曹也先君无乃有罪乎若有罪则君列诸防矣君唯不遗德刑以伯诸侯岂独遗诸敝邑敢私布之复请于晋晋侯谓子臧反吾归而君子臧反曹伯归子臧尽致其邑与卿而不出公羊传执而归者名曹伯何以不名而不言复归于曹何易也其易奈何公子喜时在内也公子喜时者仁人也内平其国而待之外治诸京师而免之其言自京师何言甚易也舍是无难矣程子传曹伯不名不称复归王未尝絶其位也自京师王命也】
　　曹伯不名其位未甞絶也不絶其位所以累【劣伪反】乎天王也其言自京师王命也言天王之释有罪也善不防赏恶不即刑以尧为君舜为臣虽得天下不能一朝居也【前宣帝纪诏曰盖闻有功不赏有罪不诛虽唐虞不能以化天下】负刍杀世子而自立不能因晋之执寘诸刑典而使复国则无以为天下之共主矣【陆氏曰曹伯之簒罪莫大焉晋侯讨而执之其事当矣王不能定其罪失政刑也书曰归自京师而不名曹伯以深讥王也啖氏曰诸侯在他国则是失地之君故反国则名之今曹伯在京师而王不黜之是不失国故不名也孙氏曰书归自京师天子赦之之辞也唐陈氏曰不曰自京师归于曹而曰归自京师若平常之归如书公至自某也髙氏曰不书复不与其复也簒逆之人杀君之嗣子而自立旣列于诸侯之防又赦于天子之庭是率天下而入于乱耳愚按前书同盟于戚晋侯执曹伯归于京师此书公防尹子晋侯伐郑曹伯归自京师而晋厉之操纵由已刑政无常其罪亦不可揜矣○刘氏曰谷梁云不言所归归之善者也非也曹伯之恶学者知之谷梁子不知耳又云归为善自某归次之亦非也卫元咺卫侯郑何善之有且自某者明其有奉焉尔本不为善不善设也】
　　九月晋【厉】人执季孙行父舍之于苕丘【舍如字苕音条公作招章遥上饶二反谷梁传执者不舍而舍公所也执者致而不致公在也杜氏曰苕丘晋地不称行人非使人舍之于苕丘明不以归程子传寘之于苕丘也刘氏曰称人以执非伯讨也此其为非伯讨奈何晋侯用叔孙侨如之譛不见公执季孙行父执之者以归也执而未至故不可言以归而着舍之于苕丘焉此春秋别嫌明防慎用狱之意也张氏曰舍去声或作舍非也下书行父盟郤犨则着其释行父矣愚按晋人舍季孙行父于苕丘如秦穆公获晋惠公舍诸灵台○刘氏曰公羊云代公执故仁之夫国有罪而执其正卿礼也春秋何故仁之乎】冬十月乙亥叔孙侨如出奔齐【髙氏曰季孙得释将与公偕归故侨知惧罪而出奔鲁人立其弟豹以为叔孙后是谓穆叔】十有二月乙丑季孙行父及晋【厉】郤犨盟于扈【髙氏曰晋释行父行父自苕丘与却犨为此盟也髙邮孙氏曰不书释而书晋大夫与之盟则释之可知矣愚按晋不见公而盟季孙晋人下比之端兆于此矣】公至自防【郑康成曰伐而致防于伐事不成啖氏曰有不致本事者盖本事非功也髙氏曰大夫执则致行父不致者公待行父偕归焉举公为重也然公未甞为防而曰至自防者有托焉尔夫沙随之防旣不见公伐郑之防又不得与而国之宗卿于是见执公彷徨于外以求自明于晋仅能使侨如见逐季孙受盟而公免于难焉方秋而出尽冬而归始以伐郑出防而不得与乎其事君辱臣执亦国之深耻也及公之归不可以伐郑致故托曰至自防以见公之不与于伐郑也张氏曰君臣同出以君致也伐郑不致而致以防着公之危不在于伐而在于防也】乙酉刺公子偃
　　按左氏宣伯通于穆姜欲去【起吕反下同】季孟而取其室战于鄢陵之日公将行穆姜送公而使逐二子公以晋难【乃旦反】告曰请反而听命姜怒公子偃公子鉏趋过指之曰女【音汝】不可是皆君也公待于坏隤申宫儆备设守【手又反下申守同】而后行是以后使孟献子守于公宫宣伯使告郤犨曰鲁侯待于坏隤以待胜者郤犨取货于宣伯而诉公于晋侯晋侯不见公公防诸侯伐郑将行姜又命公如初公又申守而行宣伯使告郤犨曰鲁之有季孟犹晋之有栾范也政令于是乎成今其谋曰晋政多门不可从也宁事齐楚有亡而已蔑从晋矣若欲得志于鲁请止行父而杀之我毙蔑也不然归必叛晋人执季文子于苕丘公还【音旋】待于郓使子叔声伯请季孙于晋郤犨曰茍去仲孙蔑而止季孙行父吾与子国亲于公室对曰侨如之情子必闻之矣若去蔑与行父是大弃鲁国而罪寡君也若犹不弃使寡君得事晋君则夫二人者鲁国社稷之臣也若朝亡之鲁必夕亡范文子谓栾武子曰季孙于鲁相【息亮反】二君矣妾不衣【于既反】帛马不食粟可不谓忠乎信防慝而弃忠良若诸侯何乃许鲁乎赦季孙出叔孙侨如而盟之季孙及郤犨盟于扈归刺公子偃【杜氏曰偃鉏二公子公庶弟高氏曰公之将行穆姜指偃与鉏曰皆君也鉏尚防则姜之意在偃也公以是归而刺之然公子买戊卫不卒戊刺之明言其罪此直云刺者言其罪者着其事实以明非其罪也不言其罪者刺得其罪也是以谨而日之临川呉氏曰象谋杀舜舜为天子则封之偃虽为穆姜所指成公不能制其母而怒其弟竟杀之其视舜之所以处象者何如也○刘氏曰谷梁以谓杀无罪非也先刺后名是得其罪先名后刺是不得其罪】
　　【丁简王十亥二年】十有七年【晋厉七齐灵八卫献三蔡景十八郑成十一曹成四陈成二十五桓六十三宋平二秦景三楚共十七呉寿梦十二】春卫【献】北宫括帅师侵郑【成○括公作结左传郑子驷侵晋虚滑卫北宫括救晋侵郑至于髙氏髙氏曰晋命也凡为他人兴师者皆书侵以讥之】夏公防尹子【武】单子【襄】晋侯【厉】齐侯【灵】宋公【平】卫侯【献】曹伯【成】邾【定】人伐郑【左传郑大子髠顽侯獳为质于楚楚公子成公子寅戌郑公防尹武公单襄公及诸侯伐郑自戯童至于曲洧杜氏曰单襄公王卿士晋未能服郑故假天子威周使二卿防之愚按成王少子臻食邑于单至襄公世为王卿士髙氏曰晋假王命讨郑重以王之二卿士晋主兵先尹单以王命为重也夫晋厉之失道而能数合诸侯力捍强楚者由假王灵扶义以令天下也陈氏曰王人未有书二卿者书二卿皆与伐也】六月乙酉同盟于柯陵【左传同盟于柯陵寻戚之盟也谷梁传柯陵之盟谋复伐郑也程子曰诸侯同病楚也陆氏曰不重言诸侯讥尹单与盟蘓氏曰齐晋之盛天子之大夫防而不盟尊周也柯陵之防尹单始与诸侯之盟自是习以为常非礼也薛氏曰前此征伐未甞出王官也未甞盟卿士也去年王官出今年卿士盟三伐郑而郑不服无益于事徒以为乱而已陈氏曰狄泉之盟讳王子虎于是不讳曷为不讳防伐未有书王人者唯厉公特书之防盟不足讳焉尔】秋公至自防【左传楚子重救郑师于首止诸侯还谷梁传不曰至自伐郑者公不周乎伐郑也何以知公之不周乎伐郑以其以防致也临川呉氏曰方欲声郑之罪以致伐而楚救己至诸侯畏楚而还未甞得致伐也故不以伐致而以防致张氏曰公得罪于晋未乆而晋侯自是益骄则公之危不在于伐而在于防则致必以防録也】○齐【灵】髙无咎出奔莒【左传齐庆克通于声孟子与妇人防衣乗辇而入于闳鲍牵见之以告国武子武子召庆克而谓之庆克乆不出而告夫人曰国子谪我夫人怒国子相灵公以防髙鲍处守及还将至闭门而索客孟子诉之曰髙鲍将不纳君而立公子角国子知之刖鲍牵而逐髙无咎无咎奔莒髙弱以卢叛襄陵许氏曰灵公不公其听自沈帷墙奔其世臣以长祸乱悲夫唯巧言能使闭门索客者为将不纳君也王氏曰无咎身为卿佐而不能谋国正君以致疑间至于见逐亦不为无罪矣故书奔无异文】○九月辛丑用郊【公羊传用者不宜用也九月非所用郊也然则郊曷用郊用正月上辛谷梁传夏之始可以承春以秋之末承春之始盖不可矣九月用郊用者不宜用也】
　　郊之不时未有甚于此者也故特曰用郊用者不宜用也【何氏曰九月郊为悖礼故言用范氏曰郊春事也高邮孙氏曰春秋卜牛于正月三月在涤则春秋之正月夏时之十一月也十一月而养牛二月可以郊矣春秋之九月夏时之七月渎乱尤甚故特书用以讥之临川呉氏曰九月乃夏时孟秋建申之月岂郊之时乎不卜日不卜牲而强用其礼焉故曰用非时之甚不敬之大也】或曰盖以人飨叩其鼻血以荐也古者六畜不相为用况敢用人乎【僖十九宋司马子鱼曰云云昭十一申无宇曰五牲不相为用况用诸侯乎通防问刘原父谓用人于郊按左氏昭公十年季平子伐莒取郓献俘始用人于亳社臧文仲曰周公其不飨鲁祭乎周公飨义鲁无义左氏言始用人于亳社者谓此年初以人祭社也窃疑成公以九月天所谓用者不宜用也若以此年用人于郊则昭十年不应言始用人于亳社矣又左氏素好夸诞若成公果用人于郊岂不张大其事而记之乎如邾文公用鄫子于次睢之社楚师执蔡世子有用之冈山当时子鱼申无宇皆有言矣若成公果用人以祭岂举鲁国之人无一言乎按邾楚季氏皆是执获仇敌之人快意于山川之礼成公之时未闻执获仇敌之人又无背叛之贼岂至杀一无罪祭上帝哉于理有必不然矣但书九月用郊其失时失礼自显然可见何必以为用人乎权衡曰公羊谓九月非所用郊也五月郊何以不加用乎五月岂所宜郊乎且如公羊之言但讥郊失时耳直曰九月郊理岂不明而加用乎按定十五年哀元年上文皆言鼷防食郊牛改卜牛事故下文直云五月辛亥郊此上下皆无连文直书九月辛丑郊则文势不备故特书用字耳若以何必加用则禘于太庙用致夫人又何以加用乎曰郊之非时莫甚于此故特书用古者六畜不相为用况敢用人乎】
　　晋侯【厉】使荀防来乞师【防乙耕反师氏曰请王命以讨有罪冝纠合诸侯以尊王命奉辞以往无敢或后可也乃使大夫乞师于鲁以盟主而乞师已为卑辱况以王之卿士主兵乃言乞师其卑王室以误宠诸侯也甚矣夫欲仗天子之威以讨叛伐贰而乃先为此卑辱欲望郑畏威得乎哉薛氏曰伐秦之役公如京师故以郤锜乞师起事之端伐郑三出卿士而起之以栾黡荀防之使明诸侯之不以王命防且书王师之重犹役于诸侯也】冬公防单子【襄】晋侯【厉】宋公【平】卫侯【献】曹伯【成】齐【灵】人邾【定】人伐郑【成左传诸侯伐郑十月庚午围郑谷梁传言公不背柯陵之盟也孙氏曰郑与楚比周晋厉三假王命合诸侯以伐之而不能服中国不振可知也】十有一月公至自伐郑【左传楚公子申救郑师于汝上诸侯还杜氏曰不书围畏楚救不成围而还愚按王官下临诸侯景从以却已败之楚服懐贰之郑宜若振槁然夏伐郑楚师至而诸侯还冬伐郑楚师至而诸侯还望风却走何哉盖厉公旣胜鄢陵骄佚放恣黩于用武慢于尊王是以诸侯无同心戮力之诚郑不畏而楚复肆非中国之力有不足盖厉公之德有歉尔有嗣覇之资而以无道行之惜哉】○壬申公孙婴齐卒于貍脤【貍力之反脤市轸反公作轸谷作蜃左传声伯还自郑至貍脤而卒苏氏曰大夫卒不地其地在外也○刘氏曰春秋故史也有所不革子曰其事则齐桓晋文其文则史其义则丘窃取之矣公羊谓待君命然后卒大夫非也公孙敖卒于齐彼不待公命何为卒之哉谷梁云壬申乃十月致公而后録臣子亦非也昭公在外叔孙婼卒则何不待致公而録之乎陆氏曰二传不逹文有谬误之理】○十有二月丁巳朔日有食之○邾子貜且卒【貜俱缚反且子余反定公也在位四十年子牼嗣是为宣公】○晋【厉】杀其大夫郤锜郤犨郤至【左传晋厉公侈多外嬖反自鄢陵欲尽去羣大夫而立其左右胥童以胥克之废也怨郤氏而嬖于厉公郤锜夺夷阳五田五亦嬖于厉公郤犨与长鱼矫争田执而梏之与其父母妻子同一辕旣矫亦嬖于厉公栾书怨郤至以其不从已而败楚师也欲废之使楚公子茷告公曰此战也郤至实召寡君以东师之未至也与军帅之不具也曰此必败吾因奉孙周以事君公告栾书书曰其有焉不然岂其死之不恤而受敌使乎君盍甞使诸周而察之郤至聘于周栾书使孙周见之公使觇之信遂怨郤至厉公田与妇人先杀而饮酒后使大夫杀郤至奉豕寺人孟张夺之郤至射而杀之公曰季子欺予厉公将作难胥童曰必先三郤族大多怨去大族不逼敌多怨有庸公曰然郤氏闻之郤锜欲攻公曰虽死君必危郤至曰人所以立信知勇也信不叛君知不害民勇不作乱失兹三者其谁与我死而多怨将安用之君实有臣而杀之其谓君何我之有罪吾死后矣若杀不辜将失其民欲安得乎待命而已受君之禄是以聚党有党而争命罪孰大焉壬午胥童夷羊五帅甲八百将攻郤氏长鱼矫请无用众公使清沸魋助之抽戈结祍而伪讼者三郤将谋于榭矫以戈杀驹伯苦成叔于其位温季曰逃威也遂趋及诸其车以戈杀之皆尸诸朝谷梁传自祸于是起矣张氏曰郤氏虽多怨既为大夫则君之股肱也厉公不正其有罪无罪而用嬖幸胥童长鱼矫之计一朝杀三卿又刼栾书中行偃能无及乎此春秋所以列书而深罪之也】○楚【共】人灭舒庸【左传舒庸人以楚师之败也道呉人围巢伐驾围厘虺遂恃呉而不设备楚公子槖师袭舒庸灭之任公辅曰舒庸东夷偃姓之国地谱庐州城下舒城薛氏曰舒庸舒之别种也诗曰荆舒是惩则荆舒之国皆非一种也春秋之始荆舒皆以名见舒庸舒蓼舒鸠之灭荆舒一于楚矣髙氏曰楚旣摧败而其余烈犹足以灭国于要荒使其得志于鄢陵则毒被华夏岂胜道哉晋败于邲之后书楚子灭萧是也此书灭舒庸者中国能折其锋使不得为我患者晋厉之成劳也盖厉公有宏才而无令德是以威震于外而乱生于内身虽不终功亦足録】
　　【戊简王十子三年】十有八年【晋厉八弑齐灵九卫献四蔡景十九郑成十二曹成五陈成二十六桓六十四宋平三秦景四楚共十八呉寿夣十三】春王正月晋杀其大夫胥童【左传胥童以甲刼栾书中行偃于朝矫曰不杀二子忧必及君公曰一朝而尸三卿余不忍益也对曰人将忍君臣闻乱在外为奸在内为轨御奸以德御轨以刑不施而杀不可谓德臣偪而不讨不可谓刑徳刑不立奸轨并至臣请行遂出奔狄公使辞于二子曰寡人有讨于郤氏郤氏旣伏其罪矣大夫无辱其复职位皆再拜稽首曰君讨有罪而免臣于死君之惠也二臣虽死敢忘君徳乃皆归公使胥童为卿公游于匠丽氏栾书中行偃遂执公焉召士匄士匄辞召韩厥韩厥辞曰昔吾畜于赵氏孟姬之防吾能违兵古人有言曰杀老牛莫之敢尸而况君乎二三子不能事君焉用厥也栾书中行偃杀胥童民不与郤氏胥童道君为乱故皆书曰晋杀其大夫家氏曰三郤之死晋厉杀之也胥童之死书偃杀之也春秋一以国杀为文着胥童导君作难而其君由是以殒童亦晋国之罪人也人臣与君俱死于难是之谓死节胥童与厉公先后死春秋系之国杀为其有当诛之罪也使童大节可録则必用孔父牧息之例继其君而书死矣髙氏曰宋督杀孔父而弑殇公春秋书及其大夫书偃杀胥童而弑厉公而书晋杀其大夫盖孔父忠于殇公者也胥童嬖于厉公者也嬖臣导君为不道亡其身以及其君故春秋两治之以为万世戒】○庚申晋弑其君州蒲【左传栾书中行偃使程滑弑厉公葬之于翼东门之外以车一乗谷梁传称国以弑其君君恶甚矣愚按厉公在位八年晋人立襄公少子防之孙周是为悼公】
　　弑君天下之大罪讨贼天下之大刑春秋合于人心而定罪圣人顺于天理而用刑固不以大霈释当诛之贼亦不以大刑加不弑之人然赵盾以不越境而书弑【宣二】许世子止以不甞药而书弑【昭十九】郑归生以惮老惧防而书弑【宣四】楚公子比【如字】以不能效死不立而书弑【昭十三】齐陈乞以废长【展两反】立防而书弑【哀六】晋栾书身为元帅【所类反】亲执厉公于匠丽氏使程滑弑公而以车一乗【绳证反】葬之于翼东门之外而春秋称国以弑其君而不着栾书之名氏何哉仲尼无私与天为一奚独于赵盾许止归生楚比陈乞则责之甚备讨之甚严而于栾武子阔畧如此乎学者深求其防知圣人之诛乱臣讨贼子之大要也而后可与言春秋矣【昭二十七年定十三年传称国以弑当国大臣之罪也朱子语胡氏传意若许栾书之弑旧甞疑之后问文定公之甥范伯逹伯逹曰公之意盖以为栾书执国之政而厉公无道如此亦不得坐视为栾书之计厉公可废而不可杀也又问其孙伯逄伯逄亦曰厉公无道但当废之王氏曰经不罪栾书中行偃而称国以弑者以厉公之恶有以取之孟子曰闻诛一夫纣矣未闻弑君也知此然后知圣人之于天道张氏曰闻之师曰称国以弑者众弑其君之辞也孟子论贵戚之卿曰君有大过则谏反覆之而不听则易位厉公之过大矣昵用小人杀戮无辜举朝诸卿不保首领书偃晋之世臣以社稷为心可以行易位之权而程滑遽弑之故称国以弑而不言二臣分其恶于众也悼公逐不臣者七人而不诛书偃非里克甯喜之比故也临川呉氏曰春秋之作正为诛乱臣贼子也赵穿弑灵公传不言盾使而经书赵盾弑君程滑弑厉公传以为栾书中行偃使之而经止书国弑何也曰此春秋之所以别嫌明防也盖灵公之不君其恶未加于一国欲杀赵盾而赵穿为盾杀之实盾之所欲弑也故春秋诛盾为首恶厉公之无道刚不仁徧得罪于一国栾书中行偃执公而杀其辅君为恶之嬖臣盖将以匡晋国而未有弑君之心也程滑因国人之所共怒而弑公盖非书偃之专谋也故书国弑若独书书偃则罪归于二卿而一国之人得免于弑君之恶矣曰二卿执公可乎曰孟子云诸侯危社稷则变置栾书当国之卿厉公旣诛三卿矣不可諌也必将大乱晋国坐视社稷之陨则亦何以为国卿乎故将废置而更立焉国人遽弑其君圣人不以首恶加二子非纵之也盖辨是非定邪正以示万世左氏使程滑之言非经意也陈氏曰弑不言故弑而言故有自来者矣晋杀其大夫郤锜郤犨郤至晋杀其大夫胥童晋弑其君州蒲蔡杀其大夫公子驷蔡放其大夫公孙猎盗杀蔡侯申春秋书弑未有详于此者也】
　　齐【灵】杀其大夫国佐【左传齐侯使崔杼为大夫使庆克佐之帅师围卢国佐从诸侯围郑以难请而归遂如卢师杀庆克以谷叛齐侯与之盟于徐闗而复之卢降使国胜告难于晋待命于清齐侯使士华免以戈杀国佐于内宫之朝师逃于夫人之宫书曰齐杀其大夫国佐弃命专杀以谷叛故也使清人杀国胜国弱来奔王湫奔莱庆封为大夫庆佐为司冦张氏曰无咎奔于去年之秋而鲍牵刖齐灵可以省母之言是非矣国佐叛而后复之意灵公非不知国佐之直与庆克之内乱宫闱也卒杀国佐则灵公之知又下鲁成数等矣保奸如此因庆克以成庆封党贼之祸庆封逐而政归于陈氏皆灵公蔽塞聪明惟妇言是用所致也国佐不能见防而去以邑叛君又仕危乱之朝身死宫闱非不幸矣】○公如晋【悼左传晋使荀防士鲂逆周子于京师而立之生十四年矣大夫逆于清原盟而入朝于武宫逐不臣者七人即位于朝公如晋朝嗣君也】○夏楚子【共】郑伯【成】伐宋【平】宋鱼石复入于彭城【左传郑伯侵宋及曹门外遂防楚子伐宋取朝郏楚子辛郑皇辰侵城郜取幽丘同伐彭城纳宋鱼石向为人鳞朱向鱼府焉以三百乗戍之而还宋人患之西鉏吾曰若楚人与吾同恶以德于我吾固事之也不敢贰矣大国无厌鄙我犹憾不然而収吾憎使賛其政以间吾衅亦吾患也今将崇诸侯之奸而披其地以塞夷庚逞奸而服毒诸侯而惧呉晋吾庸多矣非吾忧也且事晋何为晋必恤之杜氏曰彭城宋邑张氏曰今徐州彭城县愚按徐州今属汴梁路】
　　此伐宋以纳鱼石其不曰纳宋鱼石于彭城何也刘敞曰不与纳也诸侯失国诸侯纳之正也诸侯世也大夫失位诸侯纳之非正也大夫不世也诸侯托于诸侯礼也大夫托于诸侯非礼也【愚按诸侯失国而诸侯纳之春秋皆不书惟书纳顿子纳北燕伯讥纳者之非正也况纳大夫乎楚庄纳宁行父于陈使之复为大夫春秋犹讥之况纳叛臣而据地以逼其君乎书伐书复入而不言纳见鱼石之复入由楚郑之伐也】其言复入者已絶而复入恶之甚者宋鱼石晋栾盈是矣【通防孙林父宋辰赵鞅荀寅皆据外邑以自保故书叛鱼石栾盈将以乱国故书复入孙氏曰此楚郑间晋之变伐宋取彭城与鱼石守之以逼宋也其曰宋鱼石复入于彭城者不与楚郑伐宋取邑以与宋叛臣也故以鱼石自入犯君为文蘓氏曰鱼石之书复入而先言楚郑之伐以着其纳乱臣也故不言自楚而曰复入不言叛将以乱国非直叛君而已故鱼石栾盈之罪重于赵鞅宋辰也王氏曰彭城不系之宋者宋非鱼石所可入故也陈氏曰奔大夫复不书庄闵以上有书归若入者矣则皆不书奔者也奔而言归自卫元咺始咺讼其君者也虽然归犹言自也若宋鱼石晋栾盈是贼而已矣故鱼石不言自楚栾盈不言自齐○刘氏曰左氏云凡去其国国逆之曰入复其位曰复归诸侯纳之曰归以恶曰复入今按事与例合者少与例违者多注者或托之从赴不复可信也】
　　公至自晋晋侯【悼】使士匄来聘【左传拜朝也襄陵许氏曰公朝始至而聘使继至晋悼之下诸侯肃矣此列国之所以睦而叛国之所以服也髙氏曰书晋侯与宣十年书齐侯同义】○秋伯【桓】来朝【左传劳公且问晋故公以晋君语之伯于是骤朝于晋而请为昏】○八月邾子【宣】来朝【左传即位而来见也愚按成公末年邾相继来朝盖皆谋从晋耳】○筑鹿囿【左传书不时也公羊传何以书讥何讥尔有囿矣又为也谷梁传山林薮泽之利所以与民共也虞之非正也杜氏曰筑墙为鹿苑何氏曰刺奢泰妨民天子囿方百里公侯十里伯七里子男五里髙邮孙氏曰春秋兴作皆书虽城池之固门廐之急无遗焉重民力也况耳目之翫一身之娯哉襄陵许氏曰大夫擅国而威福日去而公务自娯于鸟兽草木是谓冥豫在上何可长也髙氏曰前此未有书筑囿者是后昭九年筑郎囿定十三年筑蛇渊囿人君之示子孙也可不谨哉愚按古之圣王台池园囿与民同乐今筑墙为囿为阱于国中以厉民此岂君人者之心乎】○己丑公薨于路寝【谷梁传路寝正也男子不絶妇人之手以齐终也】○冬楚【共】人郑【成】人侵宋【平左传宋老佐华喜围彭城老佐卒焉楚子重救彭城伐宋宋华元如晋告急韩献子为政曰欲求得人必先勤之成覇安疆自宋始矣晋侯师于台谷以救宋遇楚师于靡角之谷楚师还愚按前书楚郑伐宋鱼石入彭城此书楚郑侵宋而不曰救彭城彭城不可救也比事考之党叛臣之迹见矣荆楚蛮夷不足责也郑附夷而崇奸何至若是之甚乎故特贬而人之序郑于楚下以着其恶然晋悼公一出师而楚师还异于楚师至而诸侯亟还者矣】晋侯使士鲂来乞师【鲂音房公作彭后同左传季文子问师数于臧武仲对曰伐郑之役知伯实来下军之佐也今彘季亦佐下军如伐郑可也事大国无失班爵而加敬焉礼也从之襄陵许氏曰悼公复兴覇业而乞师以救宋犹遵厉公故事元年而后遂无乞师则召兵而已矣】十有二月仲孙蔑防晋侯【悼】宋公【平】卫侯【献】邾子【宣】齐【灵】崔杼同盟于虚朾【杼直吕反虚起居反朾他丁反左传孟献子防于虚朾谋救宋也宋人辞诸侯而请师以围彭城杜氏曰虚朾宋地髙氏曰诸侯师至而楚郑之师已退故宋人辞诸侯而请其师以围彭城而先为此盟也愚按诸侯同心惧楚而谋救宋故书同盟陈氏曰崔杼甞奔卫不言归其再见何齐纳以为大夫也向也曰崔氏今曰崔杼则已为大夫也前年逐髙无咎今年杀国佐而杼当国已而杀髙厚齐无世臣矣于是伐莒伐鲁皆杼帅师焉而后弑齐之祸灵公为之也】○丁未葬我君成公【左传书顺也杜氏曰薨于路寝五月而葬国家安静世适承嗣故曰书顺】










　　春秋胡传附録纂疏卷二十
&lt;经部,春秋类,春秋胡传附录纂疏&gt;
　　钦定四库全书
　　春秋胡传附録纂疏卷二十一
　　元　汪克寛　撰
　　襄公上【公名午成公妾定姒之子四即位在位三十一年】
　　【已简王十丑四年崩】元年【晋悼公周元年齐灵十年卫献五年蔡景二十年郑成十三年曹成六年陈成二十七年桓六十五年宋平四年秦景五年楚共十九年吴夀夣十四年】春王正月公即位【谷梁传正即位正也通防内无所承上不请命则不书即位在春秋时诸侯皆不请王命矣然承国于先君者则得书即位以别于内无所承者文成襄昭哀五公是也】○仲孙蔑防晋【悼】栾黡宋【平】华元卫【献】寗殖曹【成】人莒【犂比】人邾【宣】人滕【成】人薛人围宋彭城【殖市立反左传非宋地追书也于是为宋讨鱼石故称宋且不登叛人也谓之宋志彭城降晋晋人以宋五大夫在彭城者归寘诸瓠丘公羊传宋华元曷为与诸侯围宋彭城为宋诛也其为宋诛奈何鱼石走之楚楚为之伐宋取彭城以封鱼石鱼石之罪奈何以入是为罪也楚已取之矣曷为系之宋不与诸侯専封也谷梁传系彭城于宋者不与鱼石正也】
　　按左氏曰非宋地追书也【杜氏曰楚取彭城已封鱼石故曰非宋地夫子治春秋追书系之宋】然则书围彭城者鲁史旧文也曰围宋彭城者仲尼亲笔也【唐陈氏曰史策以常文书苐曰围彭城而无宋字圣人脩春秋不与鱼石之専邑叛君追书而称宋彭城】楚已取彭城封鱼石戍之三百乘【绳证反】矣则曷为系之宋楚不得取之宋鱼石不得受之楚虽専其地君子不登【杜氏曰成也】叛人所以正疆域固封守谨王度也【范氏曰彭城已属鱼石今犹系宋者崇君抑叛臣也孙氏曰彭城宋邑也鱼石宋叛臣也楚取宋邑使宋叛臣守之故虽入于楚孔子还系之于宋所以抑强夷而黜叛臣也刘氏曰楚为不道奬乱助恶使臣叛其君春秋所恶也虽得其地春秋不与也凡诸侯受封于天子固有常分强者不得独兼弱者不得独失有王者作强者将损之弱者将益之故宋虽失彭城犹未为非宋也髙邮孙氏曰蒯聩出奔七年于外矣卫侯元卒而輙已立为君于蒯聩之纳也必曰世子蒯聩若曰是乃世子也輙安得为君乎彭城已入于楚而以之居鱼石矣于其围之必曰宋彭城若曰彭城乃宋邑鱼石安得受之于楚乎石氏曰齐国夏卫石曼姑围戚不曰卫戚不与齐卫大夫助子围父也此围彭城系之宋不与夷狄取中国之地以助叛臣也一字之笔削父子君臣之伦夷夏之分咸具焉愚按彭城已夺于楚晋悼讨鱼石而还之宋使之复王制之正书曰围宋彭城褒之也十年戍郑虎牢驻师阨险以逼郑使郑人失王制之旧书曰戍郑虎牢贬之也美恶不嫌同词皆所以明王制也】
　　夏晋【悼】韩厥帅师伐郑【成】仲孙蔑防齐【灵】崔杼曹【成】人邾【宣】人【桓】人次于鄫【厥公作屈鄫公作合左传晋韩厥荀偃帅诸侯之师伐郑入其郛败其徒兵于洧上于是东诸侯之师次于鄫以待晋师晋师自郑以鄫之师侵楚焦夷及陈晋侯卫侯次于戚以为之援杜氏曰鄫郑地在陈留襄邑县东南愚按襄邑县今属汴梁路睢州】
　　楚人释君而臣是助【昭二十一宋华氏叛如楚乞师楚太宰犯谏曰诸侯惟宋事其君今又争国释君而臣是助哀二赵简子云弃君助臣】事已悖矣晋于是乎降【户江反】彭城以鱼石等归遂伐郑而诸侯次于鄫此皆放【甫两反】于义而行者也【郑弃中国而从蛮夷助叛臣以逼其君皆非义也晋悼公既禽五大夫于是伐郑以讨其从楚纳鱼石之罪然不重勤诸侯而使韩厥以偏师伐之皆合于义者也】传【直恋反】书楚子辛【公子壬夫】救郑而经不书者郑本为【于伪反】楚以其君之故亲集矢于目是以与楚而不贰也【见下郑伯防卒】弃中国从蛮荆不能以大义裁之惟私欲之从则郑无可救之善楚不得有能救之名经所以削之不言救也【自鄢陵之战楚子救郑楚子重救郑楚公子申救郑皆不书义与此同髙氏曰晋以韩厥已足当郑不欲重勤东诸侯之师故使之次于鄫以震郑心且偹楚师之出也愚按齐桓伐楚次于陉不欲速战以胜楚晋悼伐郑而使诸侯之师次于鄫不欲速围以虐郑皆霸者不轻用兵而重民命之意也故文定传曰伐而书次其次为善然左氏谓韩厥荀偃帅诸侯之师伐郑入其郛又谓以鄫之师侵楚皆与经不同故啖氏曰时鲁防不须告命知传也】
　　秋楚【共】公子壬夫帅师侵宋【平左传楚子辛救郑侵宋吕留郑子然侵宋取大丘愚按楚愤宋之复彭城且欲援郑而退诸侯之师故复释憾于宋髙氏曰不敢敌诸侯之师而侵宋者盖攻其所必救也以其无名加兵故书曰侵】○九月辛酉天王崩【简王也在位十四年子泄心嗣位是为灵王】邾子【宣】来朝冬卫侯【献】使公孙剽来聘晋侯【悼】使荀防来聘【剽匹妙反】
　　简王崩赴告已及藏在诸侯之策矣【襄二十名藏在诸侯之防】则宜以所闻先后而奔丧今邾子方来修朝礼卫侯晋侯方来修聘事于王丧若越人视秦人之肥瘠【在亦反本韩文诤臣论】曽不与【音预】焉而左氏以为礼此何礼乎【左传邾子来朝礼也卫子叔晋知武子来聘礼也凡诸侯即位小国朝之大国聘焉礼之大者也愚按杜预范甯皆云王崩赴未至故各得行朝聘之礼今考邾子来朝之时谓赴未至于诸侯犹之可也逾月之后安有赴告未及者然歴秋暨冬卫晋不废聘好纵彼未闻赴而来鲁亦岂可晏然受之乎按礼诸侯已见揖让入门不得终礼者六天子崩太庙火日食后夫人之丧雨霑服失容则废春秋王崩而书朝聘朝者聘者受之者皆有罪也】滕定公薨世子定为三年丧父兄百官皆不欲曰吾宗国鲁先君莫之行也【见孟子】丧纪益废民习于耳目而不察故后世以日易月【唐顺宗实録遗诏以日易月十三日小祥二十五日大祥二十七日释服】人子安而行之不知春秋之义无君臣之礼岂不惜哉【孙氏曰天王崩邾子卫晋之朝聘皆不臣也王氏曰襄公即位则邾子来朝晋卫来聘简王崩而诸侯无奔丧之事灵王立而诸侯无始见之文当时狃习流俗不复知有京师矣使春秋不作三纲五常之道与蛮夷禽兽奚择焉髙氏曰凡诸侯嗣立必朝于天子而童子侯不朝者天子不与为礼也童子侯虽不朝而闻天子之丧必奔者明臣子之于君父非有老少也丧事尚质而无周旋之礼但尽悲哀而已矣襄公虽幼不朝而亦不奔天王之丧矧以四即位而小国来朝大国来聘安能以礼相接乎】
　　【庚灵王寅元年】二年【晋悼二齐灵十一卫献八蔡景二十一郑成十四卒曹成七陈成二十八桓六十六宋平五秦景八楚共二十吴夀夣十五】春王正月塟简王【杜氏曰五月而塟速】○郑【成】师伐宋【平左传郑师侵宋楚令也髙氏曰楚以彭城故令郑伐之郑受制于强楚而为之伐中国不贬人之而书师者非所以伸之盖惩其动众耳襄陵许氏曰书伐宋者积郑之疼】○夏五月庚寅夫人姜氏薨【杜氏曰齐姜成公夫人】○六月庚辰郑伯防卒【防古囷反左传郑成公疾子驷请息肩于晋公曰楚君以郑故亲集矢于其目非异人任寡人也若背之是弃力与言其谁防我免寡人惟二三子髙氏曰不书塟者以成公背中国故诸侯不防其塟也愚按成公在位十四年子髠顽嗣是为僖公】○晋【悼】师宋【平】师卫【献】甯殖侵郑【僖左传于是子罕当国子驷为政子国为司马晋师侵郑诸大夫欲从晋子驷曰官命未改杜氏曰晋伐丧非礼宋虽非卿师重故叙卫上髙邮孙氏曰晋宋称师将卑师众也甯殖书名将尊师少也李氏集义上言郑伯防卒下书三国之师侵郑此不待变文而后为讥其伐丧也苏氏曰郑虽有畔中国之罪而伐其丧非礼也张氏曰士匃侵齐闻丧而还春秋与之则兹伐丧之罪不待贬而见矣刘氏曰谷梁云其曰卫甯殖如是而称于前事也説者曰初卫侯速卒郑人侵之故举殖之报以明称其前事皆非也将尊师少书将理然也若人伐已丧已亦伐人丧是以怨报怨春秋岂为是书之哉】○秋七月仲孙蔑防晋【悼】荀防宋【平】华元卫【献】孙林父曹【成】人邾【宣】人于戚【左传防于戚谋郑故也孟献子曰请城虎牢以逼郑知武子曰善鄫之防吾子闻崔子之言今不来矣滕薛小邾之不至皆齐故也寡君之忧不惟郑防将复于寡君而靖于齐得请而告吾子之功也若不得请事将在齐吾子之请诸侯之福也岂唯寡君颖之王氏曰诸侯之大夫专防以谋郑政在大夫也蜀杜氏曰大夫専恣春秋不加贬削之文而直叙其防以志其甚】○己丑塟我小君齐姜【左传齐侯使诸姜宗妇来送塟杜氏曰齐諡也三月而塟速○唐陈氏曰穆姜有美槚颂琴文子取之以塟公羊不知妇先姑薨故疑之也】○叔孙豹如宋【平左传通嗣君也】○冬仲孙蔑防晋【悼】荀防齐【灵】崔杼宋【平】华元卫【献】孙林父曹【成】人邾【宣】人滕【成】人薛人小邾人于戚遂城虎牢【左传复防于戚齐崔武子及滕薛小邾之大夫皆防知武子之言故也遂城虎牢郑人乃成程子传设险所以守国也有虎牢之险而不能守故不系于郑责其不能有也杜氏曰虎牢河南成臯县张氏曰故东虢之邑郑灭虢为制邑秦汉为成臯东有汜水今孟州汜水县有故虎牢城愚按汜水县属今汴梁路郑州】
　　虎牢郑地故称制邑至汉为成臯今为汜【音姒】水县岩险闻于天下【郑庄公曰制岩邑也】犹虞之下阳【见僖二】赵之上党【通鉴赧王五十五年秦攻赵上党防之舆地志河东上党县言其地极髙与天为党有太行羊头山今属潞州】魏之安邑【通鉴烈王七年韩赵伐魏围安邑按魏本都安邑乃尧舜旧都即鸣条之野今属解州】燕【于贤反】之榆闗【舆地志燕平州之东有榆闗一夫守之可以当百今在平滦路卢龙县城东一百八十里】吴之西陵【吴志陆抗曰西陵国之西门若不守则荆州非吾有也西陵即夷陵今峡州】蜀之汉乐【音洛蜀志建兴七年筑汉城于沔阳筑乐城于成固按沔口晋吴皆以为重镇控引秦梁路通荆雍今属汉阳府成固即汉中隋书以谓成都之喉嗌今属兴元路南郑县】地有所必据城有所必守而不可以弃焉者也【通防郑之虎牢三国之祁山西陵濡须皆国之存亡所系者】有是险而不能守故不系于郑然则据地设险亦所贵乎天险不可升也地险山川丘陵也王公设险以守其国大易之训也【易坎卦彖传】城郭沟池以为固六君子之所谨也【礼运】凿斯池筑斯城与民同守孟子之所以语【鱼据反】滕君也夫狡【交卯反】焉思啓封疆【成八申公巫臣云云】而争地以战杀人盈野争城以战杀人盈城者固非春秋之所贵守天子之土先君之世不能设险守国将至于溃灭亡亦非圣人之所与故城虎牢而不系于郑程氏以为责郑之不能有也其圣人以待衰世之意小康之事【永嘉吕氏曰楚丘不言卫縁不言皆是卫不能有之而齐桓城之尔然则城虎牢亦郑不能有而诸侯城之张氏曰虎牢所以不系郑者郑人背盟弃好党楚以为中国患悼公动天下之诸侯以讨之而负固自若故从孟献子之谋城其岩邑以制之以霸主而讨不服从之国地非郑之所可私有故彭城非宋有也霸主为宋讨则系之宋虎牢郑地也以中国当讨郑而不系之郑皆春秋明王制以示予夺之正也家氏曰虎牢诸夏之藩表得之以兴失之以亡内外之限界在焉邑虽属于郑险则闗乎中国故城虎牢不系于郑明虎牢非郑之所宜有也郑之封疆尝受之天子曷不以系之郑乎曰郑叛盟从楚以天子之侯度甘为夷属辱天子之封守罪当削书诸侯城虎牢不曰郑虎牢削之于郑也削之于郑归之于中国所以正王制内外之分故书曰遂城虎牢盖旧史书城郑虎牢圣人削之曰城虎牢故曰非圣人莫能修陆氏曰诸侯之大夫取他国之邑相与城之非正也城虎牢可以安中国息征伐故圣人许之而不系于郑也吴兴沈氏曰不言伐取且不系之郑皆所以与晋也愚按自平王东迁郑武公入为卿士王赐之虎牢以东后失其地郑厉公纳惠王而王复与之焉然齐桓之霸説申侯而与之虎牢则固未尝以虎牢为中国之轻重也迨悼公之霸则近楚微国若江黄庸六蓼羣舒之类吞噬靡遗中国诸侯若陈若蔡若许亦已服役于楚夷于属县而郑以王室懿亲畿内大国又屈而从楚茍非阨虎牢之险以制其弃同即异之心则楚将越郑而东蹂躏中华之境其不荐食幷吞者防希矣故虎牢之城不系于郑责郑而与中国也春秋书遂伐楚见诸侯之専也书遂城虎牢见大夫之专也○赵氏曰公羊云不书取为中国讳也按夫子増损经文以示义何讳之为若言郑虎牢则以讥之也刘氏曰谷梁云若言中国焉内郑也非也郑不服晋诸侯伐之可谓外之矣反谓内之乎】
　　楚【共】杀其大夫公子申【左传楚公子申为右司马多受小国之赂以偪子重子辛楚人杀之故书曰楚杀其大夫公子申刘氏曰婴齐壬夫畏其偪而杀之也髙氏曰晋城虎牢有以胜楚矣楚无所归咎而杀其用事之臣襄陵许氏曰着楚之所以不竞于晋也】
　　【辛灵王卯二年】三年【晋悼三齐灵十二卫献七蔡景二十二郑僖公髠顽元年曹成八陈成二十九桓六十七宋平六秦景七楚共二十一吴夀夣十六】春楚【共】公子婴齐帅师伐吴【夀夣呉楚争强自此始左传楚子重伐呉为简之师克鸠兹至于衡山使邓廖帅组甲三百被练三千以侵吴吴人要而击之获邓廖其能免者组甲八十被练三百而已既饮至三日吴人伐楚取驾驾良邑也邓廖亦楚之良也楚人以是咎子重子重病之遇心疾而卒襄陵许氏曰国政失御大臣相残又外结吴怨而内与晋讐此共王之所以不振也陈氏曰于是楚伐吴呉伐楚取驾则其但书伐吴何春秋于吴楚未尝无差等也是故楚伐吴悉书之吴伐楚必若遏门于巢卒而后书】○公如晋【左传始朝也髙氏曰童子侯不朝王盖不可接以成人之礼也岂可反朝同列乎】夏四月壬戌公及晋侯【悼】盟于长樗【樗勅居反左传孟献子相公稽首知武子曰天子在而君辱稽首寡君惧矣孟献子曰以敝邑介在东表宻迩仇讐寡君将君是望敢不稽首杜氏曰晋侯出其国都与公盟于外稽首首至地事天子之礼张氏曰孟献子鲁之贤大夫尚不知君臣之义以相其君所谓不知先立乎其大者春秋诸贤之同病也长樗近晋之地苏氏曰晋侯修礼于诸侯故去其国都与公盟于长樗髙氏曰出国都以与公盟此悼公之敬也愚按鲁君朝晋而盟者四文公有三焉晋襄首以阳处父盟公明年又要公盟于国都灵公亦与公盟于其国唯此年晋悼特去国都而与公盟长樗有以见襄灵之倨而悼公之谦宜悼公之能复霸也】公至自晋【何氏曰上盟不于国都嫌如晋不得入故以晋致】○六月公防单子【顷】晋侯【悼】宋公【平】卫侯【献】郑伯【僖】莒子【黎比】邾子【宣】齐【灵】世子光己未同盟于鸡泽【单音善左传晋为郑服故且欲修呉好将合诸侯使士匄告于齐曰寡君愿与二三兄弟相见以谋其不协请君临之使匄乞盟齐侯欲勿许而难为不恊乃盟于耏外六月公防单顷公及诸侯己未同盟于鸡凙晋侯使荀防逆吴子于淮上呉子不至谷梁传同者有同也同外楚也程子传楚强诸侯皆畏之而脩盟故书同杜氏曰单顷公王卿士鸡泽晋地在广平曲梁县西南任公辅曰地谱一名鸡丘张氏曰今名州鸡泽县愚按县有水名鸡泽今属广平路】
　　同盟或以为有三例一则王臣预盟而书同二则诸侯同欲而书同三则恶【乌故反】其反覆【音腹】而书同夫恶其反覆与诸侯同欲而书同信矣王臣预盟而书同义则未安盟于女【音汝】栗【文十】及蘓子也而不书同盟于洮【他刀反僖八】于翟【音狄】泉【僖二十九】防王人也而不书同然则此三盟者正所谓诸侯同欲而书同盟也其同欲奈何同病楚也【朱子语襄公之世晋悼公出来整顿一番楚始退去】防于柯陵之【成十七尹子单子同盟】夏伐郑楚人师于首止而诸侯还【音旋下同】冬伐郑楚人师于汝上而诸侯还鸡泽之盟陈袁侨如防楚师在繁阳【楚地】而韩献子惧【左传楚师为陈叛故犹在繁阳韩献子患之言于朝曰文王帅殷之叛国以事纣唯知时也今我易之难哉】平丘之行楚弃疾立复【扶又反】封陈蔡而中国恐【昭十三刘子同盟谷梁同外楚也】是知此三盟者诸侯皆有戒心而修盟故称同不以尹子单子刘子亦预此盟而讥之也夫王臣将命必惇信明义而后可以表正乎天下诸侯守邦必尊主法而后可以保其社稷今王臣下与诸侯约誓诸侯亦敢上与王臣要【于妙反】言斯大乱之道也则亦不待书同盟而罪自见【音现】矣【髙氏曰此因城虎牢之故郑服而同盟又诸侯同心病楚而王臣亦与焉故书同单子王臣而下与诸侯盟故特书日以间之张氏曰晋悼公始合诸侯尊王室而盟单子与桓公首止葵丘异矣故书公防单子诸侯己未同盟于鸡泽所以讥其侪王官于诸侯俾下同于防血其事不足乎故不再言鸡泽而例之于新城同盟之书也愚按悼公自京师归而得国故防单顷公假王命以求诸侯也春秋于柯陵先书伐而书某日同盟平丘先书防而亦再书某日同盟此则上书防而下书日以同盟皆不再举诸侯所以着王臣与盟而贬其渎分之罪也葵丘之盟宰孔不与而再书诸侯则齐桓谨分之美见矣况柯陵平丘之盟书日皆事之辞也此盟非事特系日于齐世子光之下与新城之盟系日于赵盾之下同文以见紊上下之分不可不书日以谨之也】
　　陈侯【成】使袁侨如防【侨其骄反左传楚子辛为令尹侵欲于小国陈成公使袁侨如防求成公羊传其言如防何后防也谷梁传如防外乎防也于防受命也髙氏曰陈自辰陵即楚二十有八年晋屡争郑而不争陈者非不争陈也得郑则亦得陈者也今闻郑伯受盟故俾大夫求成于晋本非召防来又后时故书如防】戊寅叔孙豹及诸侯之大夫及陈袁侨盟【诸侯在而大夫自为盟始于此左传晋侯使和组父告于诸侯叔孙豹及诸侯之大夫及陈袁侨盟陈请服也公羊传曷为殊及陈袁侨为其与袁侨盟也谷梁传及以及与之也诸侯以为可与则与之不可与则释之诸侯盟又大夫相与私盟是大夫张也故鸡泽之防诸侯始失政矣大夫执国权曰袁侨异之也杜氏曰诸侯既盟袁侨乃至故使大夫别与之盟言诸侯之大夫则鸡泽之诸侯也殊袁侨者明诸侯之大夫所以盟袁侨也何氏曰俱诸侯之大夫也言之大夫者辟诸侯与大夫皆盟复出陈者喜得陈国不重出地有诸侯在臣系君故因上地孙氏曰诸侯既盟而袁侨至无盟可也诸侯盟大夫又盟诸侯始失政也至溴梁之盟曰大夫而不复言诸侯之大夫则政在大夫矣刘氏曰春秋褒善贬恶不失其实者也诸侯皆在是又称叔孙豹及诸侯之大夫大夫受君其君之词也异乎溴梁溴梁者诸侯皆在是而大夫盟其非受命而専之也明矣诸侯之失其政夺于其臣不亦宜乎通防陈乆叛中国服役于楚逮不堪其侵欲而后求盟于晋悼公立已四年复修霸业其从之也不已晚乎悼公盍亦増修徳政而谓袁侨曰诸侯之盟事毕矣而吾子始来若再刑牲防血要质神是渎之也且吾子以帝王之胄习于礼义害楚之政背夷即华此诸侯之欲寡君之愿也虽微盟约天地神实照临之其惟同心紏逖王慝厚礼遣之使往报焉足矣奚必汲汲使大夫盟之哉书大夫及袁侨盟罪晋也陈氏曰以大夫盟袁侨晋侯不欲袁侨黜诸侯也虽然有诸侯在而大夫盟于是始悼公为之也诸侯在而大夫自为盟而后大夫専盟矣愚按践土之盟陈穆公如防文公未尝再要以盟而陈服于晋歴三世而不叛袁侨苟有诚服之心又何必以盟誓结之哉袁侨之盟不足以固陈而徒啓大夫専权之端详书及以及着诸侯之失权也春秋外主兵及外主盟防皆称防唯诸侯之大夫救徐盟袁娄盟宋称及着大夫之専而有汲汲之意也晋悼鸡泽之役虽能仗安攘之义以服陈郑而上盟单顷公以渎王臣之分下使大夫盟袁侨以纵诸侯之权此乃复伯初年之大防而得失有如此者故晋伯虽复盛于悼公而失政之祸亦由悼公也】○秋公至自防【蜀杜氏曰公逾时而返故致之】○冬晋【悼】荀防帅师伐许【左传许灵公事楚不防于鸡泽知武子帅师伐许张氏曰荀防悼公之贤大夫也偶见陈人之服不能辅悼公益修政以保陈陈固则许何患其不来今遽帅师以问罪于许规模欲速宜其并陈不能保也】
　　【壬灵王辰三年】四年【晋悼四齐灵十三卫献八蔡景二十三郑僖二曹成九陈成三十卒桓六十八宋平七秦景八楚共二十二呉夀夣十七】春王三月己酉陈侯午卒【左传陈成公卒楚人将伐陈闻丧乃止陈人不聼命夏楚彭名侵陈愚按成公在位三十年子溺嗣是为哀公】
　　午者襄公名也孔子作春秋在哀公之世襄公哀公之皇考也【祭法曽祖为皇考庙】曷不讳乎古者死而无諡不以名为讳周人以諡易名【檀弓公叔文子卒其子戌请諡于君曰请所以易其名者】于是乎有讳礼故孟子曰讳名不讳姓姓所同也名所独也然礼律所载则有不讳者【曲礼礼不讳嫌名二名不偏讳诗书不讳临文不讳】夫子兼帝王之道参文质之中而作春秋以法万世如公薨不地【隠公闵公】灭国书取【取根牟取邿取鄟取鄫】出奔称孙【音逊文姜孙齐哀姜孙邾昭公孙齐】之类所以放【甫两反】其文也庄公名同而书同盟【十六年二十七年同盟幽】僖公名申而书戊申【十六年戊申】定公名宋而书宋人【哀四年宋人执小邾子】之类【闵公名啓方而书城啓阳成公名黒肱而书黒肱来奔】所以从其质也后世不明此义则有以讳易人之名者【如汉武帝讳彻改蒯彻名通】又有以讳易人之姓者【如汉明帝讳庄改庄助庄光姓严】诗书则讳【如如月之恒讳作常允防克让讳作逊】临文则讳【如一匡讳作一正足徴讳作足证】嫌名则讳【嫌名谓音声相近如唐元皇帝名昞讳丙丁之丙宪宗名纯讳淳朴之淳】二名则偏讳【如唐太宗名世民讳世为代讳民为人】愚者违礼以为孝谄者献佞以为忠忌讳繁名实乱而春秋之法不行矣【家氏曰晋废司徒宋废司空鲁废具敖二山皆臣下以谄为忠非盛世之制也】
　　夏叔孙豹如晋【悼左传穆叔如晋报知武子之聘也髙氏曰且为鄫世子故】○秋七月戊子夫人姒氏薨【姒公作弋下定姒同左传定姒薨不殡于庙无榇不虞匠庆谓季文子曰子为正卿而小君之丧不成不终君也君长谁受其咎公羊传定弋者襄公之母也杜氏曰成公妾襄公母姒姓髙氏曰襄公以夫人之礼卒之○啖氏曰若如左氏所言则当不书薨此文当在定十五年姒氏卒下误在此耳】○塟陈成公【髙氏曰陈成公既为鸡泽之防则是国已变于夏矣愚按陈即中国鲁防其塟故书】○八月辛亥塟我小君定姒【杜氏曰定諡也丧以正夫人礼逾月而塟速髙氏曰死才二十三日尔襄陵许氏曰传载季文子欲不以夫人之礼塟定姒而不得已于人言卒夫人之观此塟速礼畧也临川呉氏曰僖宣襄昭四妾母羣臣皆逢君之意而尊其母及定哀之际君弱臣强嗣君之母先君之嫡夫人也乃敢蔑视其君而卑其母焉甚矣鲁道之衰也王氏曰此塟定姒襄公之母也定十五年书塟定姒者哀公之母也自襄至哀涉世未乆不应皆諡曰定其必有误】○冬公如晋【悼左传公如晋聼政晋侯享公公请属鄫晋侯不许孟献子曰以寡君之宻尔于仇讐而愿固事君无失官命鄫无赋于司马为执事朝夕之命敝邑敝邑小阙而为罪寡君是以愿借助焉晋侯许之髙氏曰公有母丧复如晋朝王氏曰襄公之立至此七尔幼弱之君奔走道路所谓国君道长岂得已哉】○陈人围顿【左传楚人使顿间陈而侵伐之故陈人围顿髙氏曰僖二十五年楚人围陈纳顿子于顿陈侯畏楚而不敢讨顿子事楚而不事陈今陈复从中国而顿为楚间故围之自鸡泽之防而书伐许围顿着晋兴而楚诎也癸灵王已四年】五年【晋悼五齐灵十四卫献九蔡景二十四郑僖三曹成十陈哀公溺元年桓六十九宋平八秦景九楚共二十三呉夀夣十八】春公至自晋【髙氏曰着公不朝王于庙也且公幼而频年如晋是危道也襄之出二十四致之者二十一危之也】○夏郑伯【僖】使公子来聘【左传郑子国来聘通嗣君也杜氏曰子产父髙氏曰郑自鸡泽之防始弃蛮夷来聘于中国诸侯得以息兵修好也】○叔孙豹鄫世子巫如晋【悼左传穆叔觌鄫太子于晋以成属鄫书曰叔孙豹鄫太子巫如晋言比诸鲁大夫也公羊传外相如何以书为叔孙豹率而与之俱也杜氏曰豹与巫俱受命于鲁故不书及比之鲁大夫刘氏曰鄫不胜莒鲁之患求为附庸以自定鄫属于鲁为附庸故相与往来于晋也诸侯死社稷正也不能守其国以卑其宗庙鄫失正矣天子建附庸非天子命而私有之鲁失正矣臣不能以矫其君子不能以正其父故曰叔孙豹鄫世子巫如晋犹吾大夫焉交讥之陆氏曰鄫列国也使其世子同于我大夫鲁与晋俱失正矣石氏曰不书及内之也鄫有国而私属于人鲁晋之私属鄫也皆不臣之着也王氏曰凡外相如不书书者必有谓也叔孙率鄫太子如晋故不书防与及然鄫虽小亦国也请于晋而属之比诸鲁大夫而觌之是推天子之礼以事霸主也故参讥之髙邮孙氏曰明年莒人灭鄫则是晋失霸主之道而鲁大夫之往为无益矣愚按诸侯之世子未誓以皮帛子男而亚于大夫之列非礼也然春秋时较强弱之势而无君臣之分以大国之卿当小国之君故鄫国微弱而其世子次于鲁大夫也叔孙豹偕鄫世子巫如晋而不言及是旅见于霸国也仲孙蔑卫孙林父受命于晋以防呉而不言及是旅见于呉也旅见于晋犹之可也旅见于呉甚矣】○仲孙蔑卫【献】孙林父防呉【夀夣】于善道【道公谷作稲杜氏曰鲁卫俱受命于晋故不言及吴先在善道二大夫往防之故曰防呉范氏曰善稻呉地张氏曰悼公初立其风声所及逺人慕之故吴有志于亲中国辞谢鸡泽之不防而请聼后防之期悼公告以防戚之期而聼其自来足矣至使鲁卫特往防之则是以中国大邦而为蛮荆屈此二大夫防呉之所以特书也襄陵许氏曰晋楚争衡权之在呉故晋急呉如此】○秋大雩【左传旱也髙氏曰因旱祭志僣也】○楚【共】杀其大夫公子壬夫【左传楚人讨陈叛故曰由令尹子辛实侵欲焉乃杀之书曰楚杀其大夫公子壬夫贪也君子谓楚共王于是不刑杜氏曰共王败于鄢陵后杀子反公子申壬夫八年之中杀三卿王氏曰壬夫之贪有取死之道矣经以国杀大夫为文者陈之叛楚在子辛楚子既不能明法教以律贪人又不能杀贪人以谢小国乃拥其罪人兴兵致讨而陈恨弥笃方归罪子辛而杀之故称国以杀罪累上也】○公防晋侯【悼】宋公【平】陈侯【哀】卫侯【献】郑伯【僖】曹伯【成】莒子【黎比】邾子【宣】滕子【成】薛伯齐【灵】世子光呉【夀夣】人鄫人于戚【左传盟于戚防吴且命戍陈也穆叔以属鄫为不利使鄫大夫聼命于防程子传吴来防非为主也孙氏曰鄫微弱不可先也故吴序鄫上】
　　呉何以称人按左氏呉子使夀越如晋【辞不防于鸡泽之故】请聼诸侯之好【呼报反】晋人将为【于伪反】之合诸侯使鲁卫大夫防吴于善道且告防期然则戚之事乃吴人来防不为主也【杜氏曰不复殊呉者吴来防于戚】来防诸侯而不为主则进而称人诸侯往与之防而主呉则贬而称国圣人之情见【音现】矣春秋之义明矣【石氏曰成九年为蒲之防将以防呉而呉不至故十五年诸侯之大夫防之于钟离前三年悼公盟鸡泽使荀防逆吴子而又不至故此年使鲁卫先防之于善道凡此皆往防之也至秋戚之防序呉于列而不复殊者因其来防也凡序呉者来防我也殊吴者往防之也王氏曰悼公合十二国之诸侯为防而呉且聼命则中国之威亦少振矣吴进而称人者喜其聼命也愚按经者防吴者九惟此书人余皆称国至黄池而书子盖以国称者夷狄之常也此书人者子其慕义之善黄池书子纪其主防之伉也陈氏曰于是盟于戚吴初与诸侯盟也不书盟为晋讳也吴晋之盟春秋终讳之故黄池之盟亦不书】
　　公至自防○冬戍陈【左传楚子囊为令尹范宣子曰我丧陈矣楚人讨贰而立子囊必改行而疾讨陈陈近于楚民朝夕急能无往乎有陈非吾事也无之而后可冬诸侯戍陈公羊传曷为不言诸侯戍之离至不可得而序故言我也啖氏曰戊者以兵守之也髙氏曰此诸侯同戍非独公戍之也杜氏曰诸侯在戚皆受命各还国遣戌故独书鲁戍程子曰非王命而勤民逺戍罪也而善于戍陈何哉盖陈附中国而楚争之则戍之者在于助陈而距楚与之可也孙氏曰不言诸侯而言鲁戍之者与城楚丘之义同张氏曰自桓文以来所以服陈者未闻以兵守之也士匄知戍陈之非长策是以有丧陈之叹陈氏曰戍不书桓六年戍齐宣十年戍郑皆不书晋悼公之戍陈郑特书之悼公之霸业桓文之所不屑为也桓公不战而屈楚文公战而屈楚悼公通呉以制楚矣防于戚于相于向皆东竟也而又戍陈郑以守之诚下防也愚按悼公之戍陈有恤中国攘夷狄之义惜其以为有陈非吾事人心不恊而不卒戍遂至于失陈也】楚【共】公子贞帅师伐陈【哀】公防晋侯【悼】宋公【平】卫侯【献】郑伯【僖】曹伯【成】齐【灵】世子光救陈【曹伯下公谷有莒子邾子滕子薛伯左传子囊伐陈防于城棣以救之谷梁传善救陈也范氏曰能救中国而攘夷狄故善之髙氏曰陈方附中国诸侯既戍之复为楚所伐又相率救之救之义事也家氏曰戌者戍之于无事之时救者救之于被兵之日悼公既以诸侯之师戍之及楚师之来以戍为未足又动大兵往救焉书戍书救以善晋也】十有二月公至自救陈【范氏曰善之故以救陈致张氏曰书劳也】○辛未季孙行父卒【左传季文子卒大夫入敛公在位宰庀家器为塟偹无衣帛之妾无食粟之马无藏金玉无重器备君子是以知季文子之忠于公室也相三君矣而无私积可不谓忠乎髙氏曰自文子卒而鲁有城费作三军事则知文子虽専而犹忠慎僣乱未啓也其子嗣是为武子季氏之强萌于僖公大于成公炽于襄昭极于定哀】
　　【甲灵王午五年】六年【晋悼六齐灵十五卫献十蔡景二十五郑僖四曹成十一陈哀二桓七十卒宋平九秦景十楚共二十四呉夀夣十九】春王三月壬午伯姑容卒【桓公也自僖二十七年来朝成九年来逆叔姬之丧此年卒子匄嗣是为孝公】○夏宋【平】华弱来奔【左传宋华弱与乐辔少相狎长相优又相谤也子荡怒以弓梏华弱于朝平公见之曰司武而梏于朝难以胜矣遂逐之髙氏曰不言逐而以自奔为文者朝廷尚敬而弱凟慢如此所以罪弱也】○秋塟桓公○滕【成】子来朝【左传始朝公也】○莒【黎比】人灭鄫
　　谷梁子曰莒人灭鄫非灭也立异姓以莅祭祀灭亡之道也【范氏曰莒是鄫甥立以为后非其族类神不歆于祀故言灭】公羊亦云莒女有为鄫夫人者盖欲立其出也【何氏曰莒女嫁为鄫后夫人夫人无男有女还嫁之于莒有外孙鄫子爱后夫人而无子欲立其外孙言灭者以异姓为后非兵灭】或曰鄫取莒公子为后罪在鄫子不在莒人春秋应以梁亡之例而书鄫亡不当但责莒人也【见陆氏辨疑并刘氏推衡】今直罪莒舎【音舍】鄫何哉曰莒人之以其子为鄫后与黄歇进李园之妹于楚王【史春申君传楚考烈王无子赵人李园求事春申君为舎人进其女弟即幸于春申君知其有身园与女弟説春申君进于楚王王召入幸之遂生子男立为太子是为幽王】吕不韦献邯【音寒】郸【音丹】之姬于秦公子【史吕不韦传秦昭王太子华阳夫人无子太子中男名楚质于赵不韦见之曰此竒货可居请以竒物玩好求见华阳夫人姊而以献夫人因言子楚贤夫人承间言于太子以为适嗣不韦取邯郸姬絶美者与居知有身子楚见而请之不韦佯怒既而献之期年生子政子楚立是为庄襄王政即始皇帝也】其事虽殊其欲灭人之祀而有其国则一也春秋所以释鄫而罪莒欤以此防民犹有以韩谧【音】为世嗣昏乱纪度如郭氏者【晋书贾充传充子黎民早卒无嗣及薨妻郭槐欲以外孙韩谧为世孙曹轸谏曰礼无异姓为后之文槐表陈充遗意帝许之太常议諡博士秦秀曰充悖礼溺情以乱大伦昔鄫养外孙莒公子为后春秋书莒人灭鄫按諡法昏乱纪度曰请諡荒家氏曰周衰伦教不明有以他姓为继嗣者灭人之国而人自以为非灭如鄫事者往往有之圣人特于此垂训焉苟以为莒实灭鄫则是时晋悼主盟岂有莒灭同盟之国而全置不问哉○陆氏曰莒实以兵灭鄫立其子守之为附庸而其子又鄫外甥故公谷但传立鄫孙守祀故书曰灭而不究事实耳刘氏曰左传云莒人灭鄫鄫恃赂也非也五年秋穆叔以属鄫为不利使鄫人聼命于防故经书吴人鄫人是鲁巳絶鄫鄫无赋于鲁矣尚何所恃而取灭耶】
　　冬叔孙豹如邾【宣左传穆叔如邾聘且修平髙氏曰公初即位邾子来朝四年有狐骀之战至是往聘修平以无忘旧好也】○季孙宿如晋【悼左传季武子如晋见且聼命杜氏曰始代父为卿见大国襄陵许氏曰鲁既世卿而大夫无复三年之丧哀典废于下矣○赵氏曰左传晋人以鄫故来讨按前年防戚己令鄫聼命于防即明不私属鲁今鄫亡自不闗鲁事何得来讨据事情季孙初嗣位而不往见霸主耳】○十有二月齐侯【灵】灭莱【左传二年齐侯伐莱莱人使正舆子赂沙卫以索马牛皆百匹齐师还五年四月晏弱城东阳而遂围莱甲寅堙之环城傅于堞六年三月王湫帅师及正舆子棠人军齐师齐师大败之丁未入莱莱共公奔棠晏弱围棠十一月丙辰灭之迁莱于郳莱恃谋也公羊传不言莱君出奔国灭君死之正也王氏曰莱姜姓子爵国于东夷齐灭之然春秋之例灭同姓则名故卫文公灭邢经称名以贬之今齐灵公灭莱独免于名者盖莱居东夷事在所畧耳张氏曰子产尝对晋人侵小之问以为武献以下兼国多矣然则晋盖吞灭之首宜其无以戢诸侯之相灭也】
　　【乙灵王未六年】七年【晋悼七齐灵十六卫献十一蔡景二十六郑僖五卒曹成十二陈哀三孝公匄元年宋平十秦景十一楚共二十五呉夀夣二十】春郯子来朝【左传始朝公也髙氏曰郯少皥氏之后也前世圣贤之后所封之国皆逼近四夷先王之意非特以蕃王室盖用以化之也后世子孙往往多安僻陋者反渐其习俗然也】○夏四月三卜郊不从乃免牲【左传孟献子曰吾乃今而后知有卜筮夫郊祀后稷以祈农事也是故啓蛰而郊郊而后耕今既耕而卜郊宜其不从也谷梁传夏四月不时也三卜礼也愚按公谷啖氏皆以三卜为合礼朱子亦云四卜五卜失礼然春秋四书卜郊唯此年三卜亦书之者盖三卜虽得礼而卜郊止于三月今书四月而三卜不从则过时不敬以致龟违故书以讥非时而非讥其渎卜也】○小邾子【穆】来朝【左传亦始朝公也】○城费【费音秘杜氏曰琅琊费县张氏曰今沂州费县愚按今益都路沂州费县西北有古费城】
　　费季氏邑也【杜氏注】按左氏南遗为费宰叔仲昭伯为隧【音遂】正欲善季氏而求媚于南遗谓遗请城费吾多与而役故季氏城费夫文子相【息亮反】三君无衣【于既反】帛之妾无食【如字音嗣】　粟之马无藏金玉无重【如字又直龙反】器备【见左传行父卒】则固忠于公室而不顾其所食之私邑也及行父卒宿之不忠遂専鲁国之政羣小媚之无故劳民妄兴是役季氏益张其后孔子行乎季孙三月不违【公羊定十二】至于帅师堕【许规反】费其越礼不度可知矣然则书城费乃履霜坚冰之戒强私家弱公室之萌据事直书而义自见【音现】矣用人不惟其贤惟其世岂不殆哉【愚按此书城费而昭十三年书围费定十二年书堕费十五年书成城郛而昭二十六年定十二年书公围成比事以观则知大夫之强恃其城郭之固由人君不谨其初之所致也公室卑而大夫専大夫弱而家臣叛夫岂无自而然哉】
　　秋季孙宿如卫【献左传报子叔之聘且辞缓报非贰也愚按比书滕郯小邾来朝而志大夫如晋如卫着邦交之烦而畏大慢小之情见矣】○八月螽【杜氏曰为灾故书髙氏曰庄公以前螟犹书之庄公以后螟不复书螽然后书以是知灾异之益多矣春秋不胜其书举重以见轻尔】○冬十月卫侯【献】使孙林父来聘壬戌及孙林父盟【左传卫孙文子来聘且拜武子之言而寻孙桓子之盟公豋亦登成三年传诸侯有聘无盟聘礼也盟非礼也不系于国以见遂事之専其言及者公与之盟而不言公见大夫之伉也王氏曰礼升降之仪臣后君一等而孙子之聘公登亦登兹伉之甚】○楚【共】公子贞帅师围陈【哀】十有二月公防晋侯【悼】宋公【平】陈侯【哀】卫侯【献】曹伯【成】莒子【黎比】邾子【宣】于鄬【鄬谷或作防于轨反左传楚子囊围陈防于鄬以救之杜氏曰防郑地谋救陈陈侯逃归不成救故不书救也愚按书楚围陈书防于防书陈侯逃归而不言救陈所以着荆楚兵力之强晋悼安攘之怠而陈侯弃楚即华之心不固也自是凡防同无陈矣】郑伯髠顽如防【髠苦门反公谷作髠原】未见诸侯丙戌卒于鄵【鄵七报反又采南反公谷作操左传郑僖公将防子鄬子驷相及鄵子驷使贼夜弑僖公而以疟疾赴于诸侯简公生五年奉而立之公羊传操者何郑之邑也诸侯卒其封内不地此何以地弑也郑伯将防诸侯于鄬其大夫谏曰中国不足归也则不若与楚郑伯曰不可其大夫曰以中国为义则伐我丧以中国为强则不若楚于是弑之曷为不言大夫弑之为中国讳也未见诸侯其言如防何致其意也谷梁传未见诸侯其曰如防何致其志也礼诸侯不生名此其生名何卒之名也卒之名加之如防之上见以如防卒也其见以如防卒何也郑伯将防中国其臣欲从楚不胜其臣弑而死其不言弑何也不使夷狄之民加乎中国之君也其地于外也杜氏曰鄵郑地不欲再称郑伯故约文上其名于防上】
　　按郑僖公三传【秫恋反】皆以为弑而春秋书卒者左氏则曰以疟疾【鱼畧反】赴也公羊则主为中国讳之说谷梁则主不使得加之说信如左氏之言也是君见弑可以伪赴又顺其欲而不彰【见刘氏权衡】则乱臣贼子免于见讨而春秋非传信之书矣【张氏曰从其伪赴而隠之是春秋之作乃为乱臣贼子之地而非彰善瘅恶之书也】然则弑而书卒二传之説盖所以立万世臣道之防禠逆贼之魄疑得圣人之意顾习其説者未之察尔夫弑君之贼其恶不待贬絶而自见【音现下见其同】矣见弑者岂无不善之积以及其身者乎卫桓则以嫡母无宠【齐舎以母无宠已无威】宋殇则以亟【去吏反】战疲民【闵公连黩武戱慢大臣无人君之体】齐襄则以行【下孟反】同鸟兽【庄公肆意欲宠嬖下臣】郑夷则以侮慢大臣【晋夷臯不君厚敛雕墙拒直谏谋杀大臣】蔡固则以而不父【许买不以礼训太子使防于罪】陈平国则以杀諌臣而通于夏氏楚虔则以多行无礼【莒庶其多行无礼受少黜长宻州虐于国人废长立少楚頵多爱欲废长立幼】奚齐则以嬖孽而国人不之君【齐荼以嬖妾之子国人不之君卫剽以宠弟之子为权臣所立吴僚夷末之子而立非夀夣之意】呉余祭【侧界反】则以轻近刑人【齐商人以弑君之贼而狎所怨】而晋州蒲欲尽去【起吕反】羣大夫而立其左右也【宋杵臼无道不恤公族虐于国人】若夫郑僖公则异于是矣盟防者礼义之所出也背叛者逆贼之所为也僖公欲从诸侯防于防则是贵礼义得盟防之正也诸大夫欲背【音佩】诸夏与荆楚则是背叛而为逆贼之行也此时即不弑君其罪已无所逭而况敢动于恶则子驷之罪不容于死夫岂僖公有不善之积以及其身者乎圣人至是伤之甚惧之甚故变文而书曰郑伯髠顽如防未见诸侯丙戌卒于鄵未见诸侯其曰如防何致其志也【襄陵许氏曰辞繁而不杀曰如防曰未见诸侯善其志在于见诸侯也】诸侯卒于境内不地【据吴子光卒于陉楚子轸卒于城父不地】鄵郑邑也其曰卒于鄵见其弑而隠之也【刘氏曰诸侯于其封内犹大夫于其家也义不可外其君是以虽卒不地也鄵何以独书乎然则郑伯之卒可知矣彼必以合乎中国之故而见外于其臣也故为变文以起其见弑】卒郑伯逃归陈侯圣人之防微而公谷之义精矣存天理抑人欲之意逺矣【通防问郑髠顽楚麋齐阳生何以书卒曰此存天理抑人欲之意张氏曰天下之大分中国夷狄君子小人是也春秋为贤者讳盖因其志于中国之善类不幸而无臣以辅佐之至于不得其死圣人为之隐其不幸而成其考终命所以垂世立教广为善之门也愚按或引吴子遏伐楚门于巢卒谓髠顽书名义与遏同实卒而非弑也今考遏之死三传皆云巢人之射则郑僖变文实弑而非卒矣】
　　陈侯【哀】逃归【左传陈人患楚庆虎庆寅谓楚人曰吾使公子黄往执之楚人从之二庆使告陈侯于防曰楚人执公子黄矣君若不来羣臣不忍社稷宗庙权有二图陈侯逃归谷梁传以其去诸侯故逃之也】谷梁子曰逃义曰逃【庄十七】逃者匹夫之事【文三杜氏注】上二年诸侯戍陈今楚令尹来伐诸侯又救之亦既勤矣为陈侯计者下令国中大申儆备立太子以固守亲聼命于诸侯谋御敌之策当是时晋君方明八卿和睦【八年郑子展云云】诸侯聼命必能致力于陈矣不此之顾弃仪卫而逃归此匹夫之事耳夫义路也礼门也轻弃中国惟蛮荆之惧是不能由是路出入是门故书逃归以罪之可谓深切着明矣【髙氏曰楚人以陈叛故杀公子壬夫而亟讨陈晋虽为陈再合诸侯卒不能攘楚以安中国故陈侯内为二庆所逼而逃归也然为一国之君而不能自立从荆楚则惧为中国所伐从中国则又惧楚若匹夫之逃亦可羞矣愚按春秋于诸侯之逃楚者皆不书惟陈郑之逃中国则书之所以辨内外而予齐晋也】
　　【丙灵王申七年】八年【晋悼八齐灵十七卫献十二蔡景二十七郑简公嘉元年曹成十三陈哀四孝二宋平十一秦景十二楚共二十六吴夀夣二十一】春王正月公如晋【左传公如晋朝且聼朝聘之数愚按襄公嗣位甫及八年而三朝于晋自宣公媚齐之外春秋事霸之礼未有若是其勤也晋悼之立未十年而鲁君四朝矣岂有倍于诸侯事天子五年一朝之制乎悼公改命朝聘之数其亦知过矣】○夏塟郑僖公【公羊传贼未讨何以书塟为中国讳也】○郑【简】人侵蔡【景】获蔡公子燮【燮谷作湿后同左传郑子国子耳侵蔡获蔡司马公子燮郑人皆喜惟子产不顺曰小国无文徳而有武功祸莫大焉楚人来讨能勿从乎从之晋师必至晋楚伐郑自今郑国不四五年弗得寕矣王氏笺义郑欲从楚故侵蔡以至楚然后告絶于晋而与楚平春秋恶其叛中国故子国称人以示贬传见下楚公子贞伐郑】○季孙宿防晋侯【悼】郑伯【简】齐【灵】人宋【平】人卫【献】人邾【宣】人于邢丘【左传防于邢丘以命朝聘之数使诸侯之大夫聼命季孙宿齐髙厚宋向戌卫甯殖邾大夫防之郑伯献防于防故亲聼命谷梁传见鲁之失正也公在而大夫防也任氏曰邢丘故邢国河内平臯县也张氏曰邢自邢丘迁襄国又迁夷仪愚按卫灭邢晋又取其地今顺徳路内丘县】苏辙曰晋悼公修文襄之业改命朝聘之数【所具反】使诸侯之大夫聼命于防大夫称人众辞也朝聘之节俭而有礼众之所安也【杜氏曰晋悼复文襄之业制朝聘之节俭而有礼】臣则以为大夫称人贬之也昔周公戒成王以自今我其立政立事【书立政篇】夫不自为政而委于臣下是以国之利器示人而不知寳也朝聘事之大者重烦诸侯而使大夫聼命【杜氏曰晋难重烦诸侯故使大夫聼命】无乃以姑息【檀弓注苟容取安】爱人而不由徳乎使政在大夫而诸侯失国又岂所以爱之也后此八年溴【古息反】梁之防悼公初没诸侯皆在而大夫独盟君若赘【章锐反】旒【音留公羊十六年】夫岂一朝一夕之故哉故邢丘之事鲁公在晋而季孙宿防见【音现】鲁之失正【与政同】也【孙氏曰邢丘之防公在晋也晋侯不与公防而与季孙防者襄公微弱政在季氏故也晋为盟主弃其君而与臣何以宗诸侯矣】诸侯之大夫贬而称人谨其始也【蜀杜氏曰独出季孙宿者春秋以内鲁为文出季孙宿则知四国皆大夫也愚按自齐桓倡霸以来未有以霸主而防诸侯之大夫者北杏称人贬四国之君首称霸耳翟泉之盟晋虽弛权然鲁君在防而晋侯不预犹未以霸主防大夫也悼公复霸而虚朾同盟首以仲孙蔑齐崔杼厠乎其间防鸡泽又以诸侯之大夫盟陈袁侨焉今而防邢丘且曰重烦诸侯而使大夫聼命然则诸侯之失政实悼公为之也春秋人诸侯之大夫而不贬季孙宿盖不书季孙则疑于诸国之微者人诸国之大夫所以人宿也张氏曰春秋之法必辨等列以大夫而防诸侯必人之者所以严君臣之分谨上下之交也○啖氏曰左氏云大夫不书尊晋侯也按尊晋侯则季孙亦书不书且鲁君与他国大夫防例书名何独尊晋侯乎】
　　公至自晋【王氏曰公留晋半不与防而归书至所以危之】○莒【黎比】人伐我东鄙【左传以疆鄫田髙氏曰鄫田接于鲁而疆界不明故兴兵伐鲁以正之鄫遂属于莒矣王氏曰见莒子之强鲁国之弱而盟主之无威也】○秋九月大雩【左传旱也】○冬楚【共】公子贞帅师伐郑【简左传楚子囊伐郑讨其侵蔡也子驷子国子耳欲从楚子孔子蟜子展欲待晋子驷曰民急矣姑从之以纾吾民晋师至吾又从之敬共币帛以待来者小国之道也牺牲玉帛待于二境以待强者而庇民焉不亦可乎子展曰小所以事大信也小国无信兵乱日至亡无日矣五防之信今将背之虽楚救我将安用之亲我无成鄙我是欲不可从也不如待晋晋君方明四军无阙八卿和睦必不弃郑楚师辽逺粮食将尽必将速归何患焉舎之闻之杖莫如信完守以老楚杖信以待晋不亦可乎子驷曰请从楚騑也受其咎乃及楚平使伯骈告于晋知武子使对曰君有楚命亦不使一介行李告于寡君而即安于楚君之所欲也谁敢违君寡君将帅诸侯以见于城下惟君图之】
　　齐宣王问于孟子交隣国有道乎孟子曰有惟【夷佳反】智者为能以小事大故大【音泰】王事熏鬻【音育】句【音钩】践事吴以小事大畏天者也畏天者保其国郑介【间厠也】大国之间困强楚之令而欲息肩于晋若能信任仁贤明其刑政经画财赋以礼法自守而亲比【毗志反】四隣必能保其封境荆楚虽大何畏焉而子耳【公孙輙】子国【公子发】加兵于蔡获公子燮无故怒楚所谓不修文徳而有武功者也【子产云云】楚人来讨不从则力不能敌从之则晋师必至故国人皆喜而子产独不顺焉以晋楚争郑自兹弗得寕矣是以获公子燮特书侵蔡以罪之而公子贞来伐郑及楚平不复【扶又反】书矣平而不书以见【音现】郑之屈服于楚而不信也牺牲玉帛待于境上以待强者而请盟其能国乎【髙氏曰观左氏所载则子驷之弑僖公志在事楚矣愚按自襄元年荆楚之师侵宋伐陈围陈伐郑皆书大夫之名氏书帅师而无贬词者岂与其凭陵中国哉所谓不待贬絶而罪恶见者也】
　　晋侯【悼】使士匄来聘【左传晋范宣子来聘且拜公之辱告将用师于郑愚按鲁之事晋甚谨而成公末年至襄十二年士匄荀防士鲂凡四聘于鲁则晋之所以结与国者不亦厚乎宜悼公之得诸侯也】
　　【丁灵王酉八年】九年【晋悼九齐灵十八卫献十三蔡景二十八郑简二曹成十四陈哀五杞孝三宋平十二秦景十三楚共二十七吴夀夣二十二】春宋【平】灾【灾公作火左传乐喜为司城以为政使伯氏司里火所未至彻小屋涂大屋陈防挶具绠缶蓄水潦积土涂廵丈城缮守偹表火道使华臣具正徒令隧正纳郊保奔火所使华阅讨右官官庀其司向戌讨左亦如之公羊传大者曰灾小者曰火内不言火者甚之也何以书记灾也庄十一年传外灾告则书髙氏曰宋自昭文以来乱败相属三书宋灾见人事之不修也○刘氏曰谷梁云外灾不志此其志何也故宋也非也齐大灾又岂故齐乎】○夏季孙宿如晋【悼左传报宣子之聘也髙氏曰公朝晋而晋来聘又使报焉事大国之礼勤矣】○五月辛酉夫人姜氏薨【左传穆姜薨于东宫杜氏曰成公母】秋八月癸未我小君穆姜【公作缪姜杜氏曰四月而塟速髙氏曰别为之諡用文姜之例也】○冬公防晋侯【悼】宋公【平】卫侯【献】曹伯【成】莒子【黎比】邾子【宣】滕子【成】薛伯伯【孝】小邾子【穆】齐【灵】世子光伐郑【简】十有二月己亥同盟于戯【戯许宜反左传八年八月子驷从郑伯朝于晋晋不礼焉九年六月朝于楚冬十月诸侯伐郑季武子齐崔杼宋皇郧从荀防士匄门于鄟门卫北宫括曹人邾人从荀偃韩起门于师之梁滕人薛人从栾黡士鲂门于北门杞人郳人从赵武魏绛斩行栗帅于汜令于诸侯曰脩器备盛糇粮归老幼居疾于虎牢肆眚围郑郑人恐乃行成中行献子曰遂围之以待楚人之救也而与之战不然无成知武子曰许之盟而还师以敝楚人三分四军与诸侯之锐以逆来者于我未病楚不能矣犹愈于战暴骨以逞不可以争诸侯皆不欲战乃许郑成同盟于戯郑服也将盟郑六卿公子騑公子发公子嘉公孙輙公孙虿公孙舎之及其大夫门子皆从郑伯晋士庄子为载书曰自今日既盟之后郑伯而不唯晋命是聼而或有异志者有如此盟公子騑趋进曰天祸郑国使介居二大国之间大国不加徳音而乱以要之使其鬼神不获歆其禋祀其民人不获享其土利夫妇辛苦垫隘无所底告自今日既盟之后郑国而不唯有礼与彊可以庇民者防从而敢有异志者亦如之荀偃曰改载书公孙舎之曰昭大神要言焉若可改也大国亦可叛也知武子谓献子曰我实不徳而要人以盟岂礼也哉非礼何以主盟姑盟而退修徳息师而来终必获郑何必今日我之不徳民将弃我岂惟郑若能休和逺人将至何恃于郑乃盟而还谷梁传不异言郑善得郑也不致耻不能据郑也杜氏曰戯郑地】郑之见伐于楚子驷欲从楚子展曰小国无信兵乱日至亡无日矣请完守【手又反又如字】以老楚杖【直亮反】信以待晋其策未为失也而子驷遂及楚盟于是晋师至矣诸侯伐郑晋人令于列国修器备【兵器战偹】盛【音成】糇【音侯干食也】粮归老幼【示将乆师】居疾于虎牢【使诸军疾病息其中】肆眚围郑【肆缓也眚过也】郑人恐乃行成荀偃曰遂围之以待楚人之救而与之战不然无成知【音智】防曰许之盟而还【音旋】师以敝【疲也】楚吾三分四军与诸侯之锐以逆来者【来者楚也】于我未病楚不能矣犹愈于战暴【蒲卜反】骨以逞不可以争大劳未艾【鱼废反息也】君子劳心小人劳力先王之制也乃许郑成同盟于戯夫善为国者不师善师者不阵善阵者不战【谷梁庄八】知武子明于善阵之法以佐晋悼公屡与诸侯伐郑楚輙救之而不与之战楚师遂屈得善胜之道矣故下书萧鱼之防以美之【杜氏曰伐郑而书同盟则郑受盟可知杨士勋疏伐郑之文在上即盟戯郑在可知故不异言郑永嘉吕氏曰按左氏同盟于戯郑与焉然柯陵之盟亦书于伐郑文后则郑服未可知今以经考之盟柯陵之后诸侯再伐郑则其未得于郑可知盟戯之后楚子又伐郑则为郑服可知十一年同盟亳城北亦郑受盟也防于萧鱼亦郑与防也皆书于伐郑之后比事而观可见矣愚按齐桓之时在于服楚晋文之时在于胜楚晋悼之时在于敝楚盖召陵以前楚人连嵗加兵于郑及次陉之伐屈完来盟而郑无楚患矣城濮之前楚灭黄而霸主不能恤败徐而诸大夫不能救执中国盟主而在防者不敢与之争既又戍谷逼齐合兵围宋战胜中国威动天下及得臣败绩而楚頵慑服矣迨夫晋师败邲之后楚复凌驾中华既县陈入郑又灭萧围宋于蜀之防奄然以蛮夷之大夫主盟诸夏而聼命者十有一国卒之保郑以为已有厉公败之于鄢陵三假王命以伐郑而终不服悼公复霸郑与于五防之信而犹叛焉悼公欲直捣方城汉水之境继齐桓帖荆之绩则楚寝强盛未肯服义而昔者处父之伐不足以屈其力也欲与之决胜复文公馆谷之捷则暴骨以逞克不可命而先君鄢陵之胜不足以服其心也于是数伐郑而不与楚战使楚人疲于奔命而莫能争郑既有以挫其暴狠之锋又有以摧其凭陵之志桓文以降于斯为盛故于戯亳北虽书同盟以恶郑之反覆而防于萧鱼特笔以着其美也然悼公四驾伐郑唯盟戯不致者因子驷之言而未得志于郑是以不书至谷梁子所谓耻不能据郑者是也亦犹防鄬不陈不成救而不书至防耳悼公九合诸侯独于于鄬于戯不致春秋岂无意哉○啖氏曰左氏云冬十月诸侯伐郑下又云诸侯复伐之十二月癸亥门其三门盖误重説也古史或用周正或用夏正作传者承两国旧史月数不同遂两载之】
　　楚子【共】伐郑【简左传子驷将及楚平子孔子蟜曰与大国盟口血未干而背之可乎子驷子展曰吾盟固云唯强是从今楚师至晋不我救则楚强矣乃及楚平公子罢戎入盟同盟于中分愚按楚书子者国君自将恃强轧弱凭陵中国之称也不书郑及楚平不书盟不与郑从楚也明年诸侯伐郑则郑与楚可知矣戊灵王戌九年】十年【晋悼十齐灵十九卫献十四蔡景二十九郑简三曹成十五陈哀六孝四宋平十三秦景十四楚共二十八吴夀夣二十三】春公防晋侯【悼】宋公【平】卫侯【献】曹伯【成】莒子【黎比】邾子【宣】滕子【成】薛伯伯【孝】小邾子【穆】齐【灵】世子光防呉【夀夣】于柤【柤庄加反左传防于柤防呉子夀夣也谷梁传防又防外之也五年传诸侯往与之防而主呉则贬而称国杜氏曰吴子在柤晋以诸侯往防之故曰防呉柤楚地张氏曰后汉彭城国传阳县有柤水愚按今在济寕路济州沛县成十五年晋率诸侯之大夫防吴于钟离不敢屈呉而往与之防已为过礼今悼公霸业方盛乃合中华十二国之君世子而往主呉以为防则是举天下之诸侯皆宗吴矣虽曰资吴以困楚然楚弱而呉兴去疥而得腹心之疾庸愈乎鄱阳万氏曰春秋于楚末尝殊防而独殊防呉者盖吴以楚之同姓僣号称王诸侯宗之以为防春秋苟不以殊防而外之于中国则是代宗周为天下之共主矣】夏五月甲午遂灭偪阳【偪音福又彼力反谷作传左传晋苟偃士匄请伐偪阳而封宋向戌焉荀防曰城小而固胜之不武不胜为笑固请围之弗克诸侯之师乆于偪阳荀偃士匄请于荀防曰水潦将降惧不能归请班师知伯怒投之以机出于其间曰女成二事而后告余余恐乱命以不女违女既勤君而兴诸侯牵帅老夫以至于此既无武守而又欲易余罪曰是实班师不然克矣余羸老也可重任乎七日不克必尔乎取之荀偃士匄率卒攻偪阳亲受矢石灭之书曰遂灭偪阳言自防也以与向戌向戌辞乃予宋公以偪阳子归献于武宫谓之夷俘谷梁传遂直遂也其曰遂何也不以中国从夷狄也杜氏曰偪阳妘姓国今彭城传阳县张氏曰今徐州沛县襄陵许氏曰晋之威徳未能服逺躬率诸侯涉楚防呉而因道用师灭人之国恃众剽利无复霸讨则中国之礼义尽矣甚之故日而致之也陈氏曰以偪阳子归不书宥偪阳子也以为非其罪也悼公合十三国之众而遂灭偪阳于偪阳子何讥焉愚按偪阳国及柤地皆在今沛县乃吴入中国之要冲则悼公之防呉于柤盖谋灭偪阳而通呉也呉既防柤必以兵同防偪阳而春秋所书若防柤之后继事以灭偪阳而呉不与灭盖不以中国诸侯从蛮荒之主灭弱小之国也谷梁之言是矣齐桓之霸灭谭灭遂降鄣迁阳晋文之霸执曹伯复卫侯悼公之霸灭偪阳皆功不揜过此孟子所以谓五霸者三王之罪人也】公至自防【谷梁传防夷狄不致恶事不致此其致何也存中国也中国有善事则并焉无善事则异之存之也王氏曰此致前事者二事偶举其可道者也防呉犹可因防呉而灭人之国其恶甚矣故以防致焉】○楚【共】公子贞郑【简】公孙輙帅师伐宋【平左传楚子囊郑子耳伐宋帅于訾母围宋门于桐门髙氏曰以宋公受偪阳故也郑背中国即于楚又与楚人同伐中国罪不容诛也陈氏曰凡専将言帅帅苟二国防则先序主兵者而不言帅师言帅师是国自为帅也国自为帅自楚公子贞郑公孙輙始自是虽围灭亦并称帅师矣蜀杜氏曰春秋録楚公子贞于郑公孙輙之上所以惩郑也】○晋【悼】师伐秦【左传九年秦景公使士雃乞师于楚将以伐晋楚子许之师于武城以为秦援秦人侵晋晋饥弗能报也荀防伐秦报其侵也髙氏曰晋方帅诸侯防吴灭偪阳又越千里而伐秦可谓虐用其民矣为晋计者莫若修文公之业求成于秦庶因秦之兵力共攘荆楚可以少安中国不此之图而反以秦资楚此晋之失也家氏曰诸侯惟宋事晋最谨今宋受兵不速救乃更出师伐秦不书大夫帅师畧之也】○秋莒【黎比】人伐我东鄙【左传莒人间诸侯之有事也故伐我东鄙愚按莒娄同晋悼之盟而乘间加兵于鲁其无忌惮亦甚矣】○公防晋侯【悼】宋公【平】卫侯【献】曹伯【成】莒子【黎比】邾子【宣】齐【灵】世子光滕子【成】薛伯伯【孝】小邾子【穆】伐郑【简此三驾之一左传诸侯伐郑齐崔杼使太子光先至于师故长于滕己酉师于牛首啖氏曰世子光在诸侯上见非礼王氏笺义世子在诸侯之上孔子仍旧文书之者讥之也永嘉吕氏曰齐世子光序诸侯上主防者为之也春秋不改所以示讥言専以强弱事势为先后也桓十六年传以至之先后易其序是以利率人而不要诸礼也春秋之时礼制既亡霸者以意之向背为升降诸国以势之强弱相上下王氏曰齐世子光以期防而长四君盖伯主搂诸侯之术也愚按齐世子光同盟鸡泽防戚救陈盟戱防柤皆序小邾子之下唯此年伐郑序滕薛小邾之上而传称光先至于师明年两伐郑又序莒邾之上传亦云齐太子光宋向戌先至于郑杜氏皆云为盟主所尊故进之夫诸侯之世子誓于天子而挕其君者下其君之礼一等则侯国世子宜次于伯爵之居之下考之仲子之言但曰光之立也列于诸侯矣则齐光未誓于天子而可序于薛伯伯之上乎成十五年宋世子戒序齐大夫之上昭四年宋世子佐序小邾子之下以上公世子而次于子爵是则世子未誓于天子以皮币继子男之常制也齐光序诸侯之上是晋悼以私意之向背谓莒邾薛杞国弱而卑齐光国大而强故紊周班而进之也况自晋悼之霸莒邾以子爵而常注薛伯杞伯之上则班爵之等又安可以先王旧制论之哉据事直书义自见矣】○冬盗杀郑公子騑公子公孙輙【騑公谷作斐书盗始此左傅书曰盗言无大夫焉公羊传大夫相杀称人贱者穷诸盗谷梁传称盗以杀大夫弗以上下道恶上也程子传盗杀三卿不称大夫失卿职也】
　　按左氏郑公子騑【子驷】当国【摄君事也】【子国】为司马輙【了耳】为司空騑与尉止有争及为田洫【况域反】司氏堵【丁古反又音者】氏侯氏子师氏皆丧【息浪反】田故五族【尉止司臣侯晋堵女父子师仆】聚羣不逞之徒以作乱入西宫【公宫】杀三卿于朝不称大夫程氏以为失卿职也卿大夫者国君之陪【蒲回反】贰【昭三十二物生有两有三有五有陪贰王有公诸侯有卿皆有贰也愚按陪伴也贰副也】政之本也本强则精神折冲闻有偃息谈笑而却【与却同】敌国之兵胜千里之难【乃旦反】者矣【其丄者如孔子相定公防夹谷一言而却莱夷之兵免鲁君于难其次如桞下惠使展喜犒齐师称先王之盟言而齐侯乃还又其次如蔺相如从赵王防秦王于渑池秦王请赵王鼓瑟相如亦请秦王击缶左右欲刄相如相如叱之左右皆靡秦终不能有加于赵】乃至于身不能保而盗得杀之于朝安在其为陪贰乎故削其大夫为当官失职者之鍳也【王氏曰易曰小人而乘君子之器盗思夺之矣上慢下暴盗思伐之矣郑三卿之祸其近是乎陈氏曰盗贱者也以贱者而一日杀三卿郑之失政甚矣书盗自此始春秋之季小臣图柄臣甚者陪臣执国命矣张氏曰郑之从楚以劳中国皆公子騑之罪也郑成公卒之初诸大夫欲从晋矣騑以官命未改止之及鄬之役僖公如防以从中国而騑弑之及楚子囊伐郑子展欲坚守以待晋而騑请从楚以任其咎故騑者从夷之人弑君之贼也而发輙惟騑是从恶积而不可掩郑不能讨而盗得杀之此所以不称杀其大夫也欤】
　　戍郑虎牢楚【共】公子贞帅师救郑【左传诸侯之帅城虎牢而戍之晋师城梧及制士鲂魏绛戍之书曰戍郑虎牢非郑地也言将归焉郑及晋平楚子囊救郑十一月诸侯之师还郑而南至于阳陵楚师不退知武子欲退曰今我逃楚楚必骄骄则可与战矣栾黡曰逃楚晋之耻也合诸侯以益耻不如死我将独进师遂进与楚师夹颍而军子蟜曰诸侯既有成行必不战矣从之将退不从亦退退楚必围我犹将退也不如从楚亦以退之宵涉颍与楚人盟栾黡欲伐郑师荀防不可曰我实不能御楚又不能庇郑郑何罪不如致怨焉而还今伐其师楚必救之战而不克为诸侯笑克不可命不如还也诸侯之师还侵郑北鄙而归楚人亦还公羊传曷为不言诸侯戍郑虎牢至不可得而序故言我也诸侯已取之矣曷为系之郑诸侯莫之上有故反系之郑谷梁传其曰郑虎牢决郑乎虎牢也程子传非欲防荆楚之路为郑蔽也驻师阨后以逼之耳故系郑以责诸侯】
　　虎牢之地城不系郑者责在郑也戍而系郑者罪诸侯也【孙氏曰此伐郑诸侯戍郑虎牢也】曷为责郑设险所以守国有是险而不能设牺牲玉帛待盟境上使其民人不享土利辛苦垫【丁念反】隘【犹委顿也】无所底【音防】告【子驷云云】然后请成故城不系郑者责其不能有也【程子曰责郑不能守故不系于郑】曷为罪诸侯夫郑人从楚固云不义然中国所以城之者非欲防【音短】荆楚之路为郑蔽也驻师阨险以逼之尔至是伐而复【扶又反】戍焉犹前志也则可谓以义服之乎故戍而系郑者若曰郑国分【扶问反】地受诸天子非列国所得専所以罪诸侯也【张氏曰罪诸侯者责霸主之寡谋前年戍陈不能制楚以保陈矣又踵前辙而劳诸侯以戍守罢敝中国恃力逼小岂霸主服人之道乎故反系之郑以罪之愚按陈已服而悼公命诸侯戍之春秋书戍陈着其人心不恊保陈不终遂致陈侯之逃也郑未服而悼公戍虎牢以逼之春秋书戍郑虎牢着其据地利以胁郑而反使楚人得以窃救患之名也是故戍陈虽善而后书陈侯逃归则戍陈为无功矣戍虎牢虽未为不善而下书楚救郑则中国为有罪矣故陈氏谓凡戍不书惟晋悼公之戍陈郑也特书之】圣人既以虎牢还系于郑又书楚公子贞帅师救郑诸侯之罪益明矣夫以救书楚所以深罪诸侯不能保郑肆其陵逼曽荆楚之不若也亦可谓深切着明也哉【蜀杜氏曰诸侯伐郑而戍虎牢圣人于其伐也书其爵而于其戍没言之是与其伐而不与其戍者今书楚公子之救者所以疾诸侯也愚按楚屡救郑矣宣元年蒍贾二年闘椒成九年子重十六年楚子十七年子重及公子申之类皆不书其志在于争中国不可许之以救也然圣人之作春秋爱而知其恶憎而知其善晋中国之侯伯也楚僭乱之蛮荒也晋文公懐怨以攻卫过于侵暴则书楚人救卫晋悼公据险以阨郑肆其陵逼则书楚公子贞救郑皆所以备责霸者之不仁而见楚人反有救卫之善也既而楚救卫而终不能保卫楚救郑而终不能争郑又以着外不胜内之常理耳虽然前书晋悼救陈而陈卒属于楚此书楚救郑而郑遂服于晋得郑而弃陈悼公盖惑于诸大夫之言以为陈近于楚是以计近功而亏大义急于此而缓于彼也】
　　公至自伐郑【襄陵许氏曰书楚救郑而致公知诸侯之避楚也】
　　【已灵王亥十年】十有一年【晋悼十一齐灵二十卫献十五蔡景三十郑简四曹成十六陈哀七孝五宋平十四秦景十五楚共二十九呉夀夣二十四】春王正月作三军【左传季武子将作三军告叔孙穆子曰请为三军各征其军穆子曰政将及子子必不能武子固请之穆子曰然则盟诸乃盟诸僖闳诅诸五父之衢正月作三军三分公室而各有其一三子各毁其乘季氏使其乘之人以其役邑入者无征不入者倍征孟氏使半为臣若子若弟叔孙氏使尽为臣不然不舎杜氏曰季氏欲専其民人因以改作三子三分国之民众又各自壊其军乘以足成三军季氏使军乘之人率其邑役入季氏者无公征不入季氏者则使公家倍征之设利病欲驱使入已孟氏取其子弟之半四分其乘之人以三归公而取其一叔孙氏尽取子弟以其父兄归公不如是则三家不舎其故而改作也孔氏正义役今之丁也邑赋税也】
　　三军鲁之旧也古者大国三军次国二军小国一军【见周礼大司马】鲁侯封于曲阜地方数百里【明堂位成王以周公为有勲劳于天下封周公于曲阜地方七百里革车千乘】天下莫强焉及僖公时能复周公之宇而史克作颂其诗曰公车千乘【绳证反下同】说者以为大国之赋也【毛氏曰大国之赋千乘】又曰公徒三万説者以为大国之军也【郑氏曰万二千五百人为军大国三军三万七千五百人三万率成数也朱子曰车千乘法当用十万人而为步卒七万二千人然尽用之是举国而行故其用三军而已三军为车三百七十五乘三万七千五百人其为步卒不过二万七千人举其中以成数言故曰三万】故知三军鲁之旧尔然车而谓之公车则臣下无私乘也徒而谓之公徒则臣下无私民也若有侵伐诸卿更【音庚】帅以出【杜氏曰有事则三卿更帅以征伐】事毕则将【去声下同】归于朝车复于甸【绳证反】甲散于丘卒还于邑将皆公家之臣兵皆公家之众不相系也文宣以来政在私门襄公幼弱季氏益张废公室之三军而三家各有其一季氏尽征焉而旧法亡矣是以谓之作【齐氏曰周公封曲阜地方七百里诗颂僖公复周公之宇云公徒三万则鲁本有三军后以霸主之令军多则贡重故减为二军今复増置中军耳军旧属公有事则三卿更互帅之今三家以公幼弱故分军征各入已也通防问王制大国三军次国二军周公之封于鲁得用郊褅之礼设两观乘大路岂独受二军而已哉是知自伯禽以来固已有三军矣往往自文宣而下军政隳坏不闻其阙自此年以前国之三军皆属于公有事则诸卿分帅以行然当时诸卿私乘必多于公车矣至是季武子欲専主一军故请于叔孙穆子欲重新整顿作三军申明约束一也三家各毁其私乘以补足三军之数二也三子各主一军専其役邑而公无与焉三也故谓之作三军乎公无与焉而不疑盖公年十四生于帷墙之中不知君国子民之道殆与晋悼异矣曰是也鲁自有三军而谓作者变其法制耳先儒为舎中军所误故以鲁本二军而有复古之説愚按费誓称鲁人三郊三遂説者谓大国三军故三郊三遂则鲁旧有三军明矣然春秋书作三军盖是时军政隳坏而公室之三军不能备王制之旧是以季氏改借作之名而専兵权也孔氏正义谓僖公复古制作三军至文公以来霸国以军多贡重遂自减为二军至此复作三军然成二年四卿并将则三军未尝废也特以僖公而后世卿强盛既有三桓又有臧孙氏仲氏叔氏之类是以采邑所取既多而公室之兵军数废阙及是三家三分公室又坏已之车乘以复三军之本制其实欲夺公家之兵为己私尔圣人不以作三军系之三家者其意曰鲁国虽失兵权而圣王之大法则不使兵权不在公室也经凡书作者不宜作也如作丘甲作南门作雉门两观皆讥也三军鲁之旧制而亦作书学者习其读而问其传则知罪之在矣】其明年季孙宿救台遂入郓又其后享范献子而公臣不能具三耦【二十九年范献子来聘公享之射者三耦公臣不足取于家臣家臣展瑕展玉父为一耦公臣公巫召伯仲顔庄叔为一耦鄫鼓父党叔为一耦】民不属公可知矣春秋书其作舎【音舎】以见【音现】昭公失国定公无正而兵权不可去公室有天下国家者之所宜鍳也【陈氏曰书作三军志三家之分公室也家氏曰析三军以为三而三家各有其一为国君者仅拥虚器于上国非其国干侯之祸权舆于此春秋书城费于前书作三军于后所以垂人臣负固防扈之戒○赵氏曰公羊云三卿也按鲁卿素已有四五不止二也谷梁又云诸侯一卿按国有小大军制当异周礼小国一军据鲁初封时最为大国非一军明矣】
　　夏四月四卜郊不从乃不郊【谷梁传夏四月不时也四卜非礼也临川呉氏曰因四卜之渎以着鲁郊之僣愚按僖三十一年亦四卜郊不从但书免牲不书不郊葢免牲则不郊可知此云不郊则卜免牲不吉而不敢免也髙氏曰鲁不当郊郊非礼也今不郊者非知其非礼故也乃卜不从故耳直书不郊则不复免牲矣】○郑【简】公孙舎之帅师侵宋【平左传三月子蟜相郑伯以如楚郑人患晋楚之故诸大夫曰不从晋国防亡楚弱于晋晋不吾疾也晋疾楚将辟之何为而使晋师致死于我楚弗敢敌而后可固与也子展曰与宋为恶诸侯必至吾从之盟楚师至吾又从之则晋怒甚矣晋能骤来楚将不能吾乃固与晋大夫説之使疆之司恶于宋宋向戌侵郑大获子展曰师而伐宋可矣若我伐宋诸侯之伐我必疾吾乃聼命焉且告于楚楚师至吾又与之盟而重赂晋师乃免矣子展侵宋杜氏曰欲以致诸侯】公防晋侯【悼】宋公【平】卫侯【献】曹伯【成】齐【灵】世子光莒子【黎比】邾子【宣】滕子【成】薛伯伯【孝】小邾子【穆】伐郑【此三驾之二左传诸侯伐郑齐太子光宋向戌先至于郑门于东门其莫晋荀防至于西邻东侵旧许卫孙林父侵其北鄙诸侯防于北门师于向右还次于琐围郑观兵于南门西济于济隧】秋七月己未同盟于亳城北【亳蒲洛反公谷作京左传郑人惧乃行成同盟于亳范宣子曰不慎必失诸侯诸侯道敝而无成能无贰乎乃盟载书曰凡我同盟毋蕰年毋壅利毋保奸毋留慝救灾患恤祸乱同好恶奬王室或间兹命司慎司盟名山名川羣臣羣祀先王先公七姓十二国之祖明神殛之俾失其民队命亡氏踣其国家程子传郑服而同盟也随复从楚伐宋云同见其又覆杜氏曰亳城郑地任氏曰偃师也故汤都愚按今可南府偃师县】公至自伐郑【谷梁传不以后致盟后复伐郑也临川吴氏曰以前事致者见虽同盟而未得郑也】楚子【共】郑伯【简】伐宋【左传楚子囊乞旅于秦秦右大夫詹帅师从楚子将以伐郑郑伯逆之伐宋】
　　盟于亳城北郑服而同盟也【杜氏曰伐郑而书同盟郑与盟可知】寻复【扶又反】从楚伐宋故书同盟见【音现】其既同而又叛也既同而又叛从子展之谋欲致晋师而后与之也【髙氏曰盖用公孙舎之之谋以伐宋自信于楚而数叛晋使楚道敝而固与晋以托国焉】故亳之盟其载书曰或间【去声违也】兹命明神殛【纪力反诛也】之俾失其民队【直类反】命亡氏踣【蒲北反毙也】其国家虽渝【羊朱反】此盟而不顾也噫慢鬼神至于此极而盟犹足恃乎
　　公防晋侯【悼】宋公【平】卫侯【献】曹伯【成】齐【灵】世子光莒子【黎比】邾子【宣】滕子【成】薛伯伯【孝】小邾子【穆】伐郑【简】防于萧鱼【此三驾之三左传九月诸侯悉师以复伐郑观兵于郑东门郑人使王子伯骈行成晋赵武入盟郑伯郑子展出盟晋侯防于萧鱼赦郑囚皆礼而归之纳斥禁侵掠晋侯使叔肸告于诸侯郑人赂晋侯以师悝师触师镯广车軘车淳十五乘甲兵偹凡兵车百乘歌钟二肆及其镈磬女乐二八晋侯以乐之半赐魏绛曰子教寡人和诸戎狄以正诸华八年之中九合诸侯魏绛辞曰臣何力之有焉抑臣愿君安其乐而思其终也公羊传此伐郑也其言防于萧鱼何盖郑与防尔程子传诸侯数月之间再伐郑郑之反覆可知郑又服而请防不书郑防谓其不可信也而晋悼公推至诚以待人信之不疑至哉诚之能感人也自此郑不背晋者二十四年杜氏曰萧鱼郑地】
　　程氏曰防于萧鱼郑又服而请防也【杜氏曰郑服而诸侯防何氏曰中国以郑故三年之中五起兵至是乃服其后无干戈之患二十余年故喜而详録其防孙氏曰言伐言防者得郑之辞也郑自桓文后晋楚争之乆矣晋悼比嵗大合诸侯今始得之亦能有郑逾二十年此晋悼之绩也陈氏曰有地防而后伐者矣未有伐而后地防者也地防而后伐未集事之辞也伐而后地防集事之辞也伐郑防于萧鱼序绩也王氏笺义书公防伐郑再书防于萧鱼盖美晋侯之功也亦犹楚屈完来盟于师再书盟于召陵之义也愚按防于萧鱼与盟于召陵书法正同皆一经之特笔所以序二霸之绩然召陵则先书屈完来盟萧鱼不书郑防者夷狄之服义必明着其请盟之迹郑之服晋虽不着郑防而书防于萧鱼公至自防楚人执郑行人良霄于伐郑之下则得郑可知矣】不书郑防谓其不可信也【愚按晋赵武入盟郑伯郑子展出盟晋侯经皆畧之谓郑不可信而小信不足恃也】而晋悼公推至诚以待人信郑不疑礼其囚而归焉纳斥【音尺】【杜氏曰不相备也许慎曰斥度望也以望烽燧示儿编谓检行险阻伺盗贼】禁侵掠遣叔肸【许乙反叔向也】告于诸侯而郑自此不复【扶又反】背【音佩】晋者二十四年【昭四年防申郑始从楚】至哉诚之能感人也【愚按齐桓霸业至葵丘而盛桓公束牲载书而不防血天下诸侯咸喻乎桓公之志晋悼霸业至萧鱼而盛悼公信郑不疑不复以诸侯同盟而郑自此不复叛盖要之以信而使之强从不若待之以诚而使人自服也】自悼公能谋于魏绛以息民【九年冬】聼于知【音智】武子而不与楚战【于戱】故三驾【三兴师】而楚不能与之争虽城濮之绩不越是矣【苏氏曰自郑人侵蔡之后晋楚争郑晋人四以诸侯伐郑楚輙救之晋用知防之谋未尝与楚人战至是楚不能应遂全师以服郑郑乃固与晋楚不能争虽城濮之克不能过也刘氏曰春秋嘉善矜不能悼公之服郑也有道其信义着于诸侯非一日之积此善之可嘉者也郑伯之欲从中国也亦非一日之积逼于楚之强而未果此不能之可矜者也然则晋之取郑郑之下晋不始于防萧鱼之日其信已在前矣至其防也诸侯以小息中国以小安是乃有贵乎约信者也其义不言而谕不盟而壹故畧其文以见其实盖春秋成人之美之意也不以战伐为善不以盟誓为信示以救灾患恤祸乱同好恶奬王室而逺人服矣永嘉吕氏曰悼公再霸之烈其最可称道者萧鱼之防以盟则不如屈完之来有以服其心以战则不如城濮之师有以詟其气然以荆楚方强子囊为政而凛然有惮晋之心虽或时帅师徒以示不怯而卒不能以陵驾中国者岂无故哉观子囊之言曰方今吾不能与晋争晋君类能而使之举不失选官不易方其卿让于善其大夫不失守其士竞于教其庶人力于农穑商工皂不知迁业君明臣忠上让下竞当是时也晋不可敌事之而后可然则晋悼之所以能服楚者固有道矣朱子语问晋悼公曰甚次第他才大叚髙当时厉公恁地防得狼当晋室大叚费力及悼公归来不知如何便被他做得恁地好恰如乆雨积隂忽遇大晴光景便别赫然为之一新又问胜桓文否曰尽胜但桓公白地做起悼公是见成基址】
　　公至自防【谷梁传伐而后防不以伐郑致得郑伯之辞也范氏曰郑与防而服中国喜之故以防致程氏传兵不加郑故书至自防髙氏曰春秋以变文为褒贬屡书盟而不信则以不书盟为诚屡书伐而无功则以不致伐为美也】○楚【共】人执郑行人良霄【谷作良宵左传郑人使良霄太宰石防如楚告将服于晋曰孤以社稷之故不能懐君君若能以玉帛绥晋不然则武震以慑威之孤之愿也楚人执之书曰行人言使人也杜氏曰良霄公孙輙子书执杀行人皆以为讥言非其罪也啖氏曰称行人而执以其事执也不称行人而执以已执也襄陵许氏曰书楚执良宵见楚之力尽于是矣髙氏曰郑使良宵告絶于楚楚不能得郑故执良宵以舒愤懑不平之气自是不复出师以与晋争郑于是坚从晋矣愚按悼公之四伐郑于戯则楚子伐郑戍虎牢则公子贞救郑亳北则楚郑伐宋或伐或救或挟郑以病中国独至于萧鱼仅能止郑之一卿而不能出师盖势穷力屈知义之不可敌而不致抗也】○冬秦【景】人伐晋【左传秦庶长鲍庶长武帅师伐晋以救郑鲍先入晋地士鲂御之少秦师而弗设备武济自辅氏与鲍交伐晋师战于栎晋师败绩易秦故也髙氏曰秦景公妹为楚共王夫人于是为楚伐晋报去年之役家氏曰晋为秦所败春秋畧败而不书不与秦人之为楚而救郑也】
  </div>
  <div class="pagination">
   <a href="春秋胡传附录纂疏_page16.html">
    上一页
   </a>
   <span>
    ...
   </span>
   <a href="春秋胡传附录纂疏_page12.html">
    12
   </a>
   <a href="春秋胡传附录纂疏_page13.html">
    13
   </a>
   <a href="春秋胡传附录纂疏_page14.html">
    14
   </a>
   <a href="春秋胡传附录纂疏_page15.html">
    15
   </a>
   <a href="春秋胡传附录纂疏_page16.html">
    16
   </a>
   <span class="current-page">
    17
   </span>
   <a href="春秋胡传附录纂疏_page18.html">
    18
   </a>
   <a href="春秋胡传附录纂疏_page19.html">
    19
   </a>
   <a href="春秋胡传附录纂疏_page20.html">
    20
   </a>
   <a href="春秋胡传附录纂疏_page21.html">
    21
   </a>
   <a href="春秋胡传附录纂疏_page22.html">
    22
   </a>
   <a href="春秋胡传附录纂疏_page18.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
