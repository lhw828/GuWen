<!DOCTYPE html>
<html>
<head>
    <meta charset="UTF-8">
    <title>春秋宗朱辨义 - 第 25 页/共 38 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋宗朱辨义 - 第 25 页/共 38 页</h1>
    <div class="content">　　辛未季孙行父卒
　　【季氏之専鲁论者以为至宿而僭乱至意如而悖逆至斯而无复公室矣而不知皆始于行父之相三君也行父以孙嗣季友文公之世初出用事即附仲遂以逐久専国政之公孙敖宣公十八年间听于东门父子宣公甫薨宫殡未寒而归父去国成公信用侨如季叔相轧凡侨如所谋以陷行父者而适以自陷也则三人者固皆不能出行父之手行父隂鸷之性以柔制刚相三君而奔三卿既倚成季之勲而又托晋以自固虽奔三卿而鲁人不忌犹称其忠于公室则其所以致饰以敛誉者必有非人之所及窥者矣】
　　六年
　　春王三月壬午伯姑容卒
　　【在春秋初托于鲁鲁以弱小抚之故桓以前卒葬不书僖二十三年书子卒犹不往防葬也自桓属晋晋以列于诸侯而又重之以昏姻故鲁之于既以旧好又以晋之故至桓之卒以列国待之而不废其丧纪来赴鲁往防矣】
　　夏宋华弱来奔
　　【华弱来奔鲁与华氏有好故也】
　　秋葬桓公
　　滕子来朝
　　莒人灭鄫
　　【左氏序其事前后颇详以为莒实灭之也谷梁因后有取鄫之文前有鲁属世子巫于晋之文以为莒非灭鄫立异姓以涖祭祀为有灭亡之道也文定取谷梁之说观世子巫之不安而求属于晋则其事容或有之然春秋书此与他灭国同而未有异文亦似未可信也且谷梁以为立异姓亦不详所立为莒之何人公羊以为莒女有为鄫夫人者葢欲立其所出则亦立庶黜适也何氏以为莒女嫁为鄫后夫人夫人无男有女遣嫁于莒有外孙鄫子爱后夫人而欲立之赵氏以为莒人以兵破鄫立其子守之其子鄫之外孙令奉鄫祀说各不同要皆臆防也家氏以为苟莒实灭鄫晋悼主盟不应置之不问然使鄫果欲立外孙世子巫必以情事告晋晋既列鄫于防而又岂可听其立异殄祀置之不问哉】
　　冬叔孙豹如邾
　　【据左氏邾莒伐鄫臧孙纥救鄫侵邾而败于狐骀今莒人灭鄫叔孙豹必以灭鄫无益于邾之说问莒以平邾而仇莒也】
　　季孙宿如晋
　　【莒灭鄫鲁当告于晋以讨莒逾时而宿始如晋此左氏所以有晋讨何故亡鄫之说也观晋竟不讨莒其以鄫委鲁而责鲁之不能存鄫理或有之但鲁不遣他卿而宿废丧出聘则宿之继行父以结外援于晋也】
　　十有二月齐侯灭莱
　　【王氏以为齐灭莱为灭同姓而不名者莱居东鄙事在所畧此泥于衞侯灭邢书名之义也灭邢书名原为传写之误春秋灭同姓无书名以贬之义如晋灭虞虢不书又何义而没其事以减其罪哉】
　　七年
　　春郯子来朝
　　夏四月三卜郊不从乃免牲
　　小邾子来朝
　　城费
　　【费为季氏之私邑城费为季氏之私役而春秋书法与书公邑无异季氏既以公役城之而鲁亦若为国卿营食邑者然也】
　　秋季孙宿如衞
　　【如衞报聘虽邦交之常然亦必有事故观下书孙林父来聘而公及之盟则为晋责不能存鄫而宿之如衞为求解于晋左氏之说当得其情实也】
　　八月螽
　　冬十月衞侯使孙林父来聘壬戌及孙林父盟
　　【盟孙林父以示信于衞侯以释疑于晋也晋牵于莒之从己又以莒为齐之属国齐方抗晋晋恐激怒齐故不讨莒之罪而反借口于鲁之不能存鄫以罪鲁此晋悼之不诚而苟且以收合诸侯也致莒人无忌加兵于鲁齐师亦因以起而邾又助之终悼之世不定其曲直悼卒而晋平始执二国之君于湨梁而卒无救于鄫之亡岂不惜哉】
　　楚公子贞帅师围陈
　　【前伐陈不服至是围之是其志在必得陈也晋悼之救未尝不急而陈侯逃防以下楚毋亦力不足以支楚之强而惧晋悼之卒弃陈耶方晋之未尝有事于陈陈成遣大夫受盟乗楚之搆兵于吴也及楚锐意争陈虽以晋悼之勤于来救而复易心以向楚怵于势而昧于义岂非陈君臣之罪哉】
　　十有二月公防晋侯宋公陈侯衞侯曹伯莒子邾子于鄬【鄬公或作防】
　　【防于鄬本以救陈陈侯逃防故不成救汪氏以罪晋悼之怠者不尽然也】
　　郑伯髠顽如防未见诸侯丙戌卒于鄵【髠顽公谷作髠原鄵公谷作操据左氏郑成公疾子驷请息肩于晋不从而卒是郑之背楚即晋子驷志也今子驷弑僖公公谷皆以为大夫将背晋即楚不欲其见诸侯而速于行弑文定因之左氏又以为不礼于诸大夫之故其说不合则其见弑之由当亦甚隠矣因经文有异遂谓夫子不书弑为中国讳如果以讳为义则当如楚麇齐阳生之直书卒以深讳之又不当故异其文使后人疑而思思而得其见弑之实矣如谓郑僖无不善之积以欲背荆楚从中国见弑异于他见弑之君积不善以殃其身为之隠其不幸使后人知其弑而隠之之故然则彼弑君之贼反以弑有道之君得不见诛于天下后世而弑无道之君者不幸而不得逃春秋之诛矣又以诸侯卒于境内不地鄵郑地而曰卒于鄵见其弑而隠之者亦不然也鲁君薨于内尚有路寝小寝台下楚宫髙寝之异外诸侯卒于师于防皆书今诸侯防鄬鄬亦郑地若郑伯防诸侯而卒将以其在内地而不书卒于防耶外诸侯卒于境内不地者以其无故而从畧也郑伯如防未见诸侯而卒郑人安得不以地赴诸侯耶大约髠顽之弑其说难据与楚麇齐阳生同春秋无从攷得其实则不得不从旧史书卒其文之有异者亦因其事之有异而实书之也即以情事度之郑之忽晋忽楚已习为常髠顽即欲従晋诸大夫不妨听其即防而再为之谋乃于盟主压境之时急弑其君不畏诸侯之讨耶诸大夫既弑君以谋从楚即当坚事楚矣又侵蔡而防邢丘何耶即云侵蔡致楚以从楚则既从楚而又同戏之盟何耶故髠顽之弑终当阙其疑也】
　　陈侯逃归
　　【陈自逃防之后晋楚分伯而始与宋虢之防陈固坚事楚而晋亦不复急陈矣卒以内乱为楚所灭终春秋之世不复列于中国诸侯亦可惜矣齐桓防首止而郑伯逃诱于楚也晋悼救陈而陈侯逃怵于楚也葢陈有戒心于前而即晋之危不若即楚之安甚矣楚之强也】
　　八年
　　春王正月公如晋
　　【距防鄬虽隔年而只逾月故孙氏以为防诸侯于鄬不至而朝晋也然春秋不书自鄬如晋则既归而出计其途之不逺可无疑于期之太促也】
　　夏葬郑僖公
　　【鲁于郑悼成两公之葬皆不往防者郑背中国诸侯听于晋而不修礼于郑也此以郑僖内属诸侯同盟故往防葬而春秋书之公羊以其卒为弑故以贼未讨书葬为中国讳然春秋既不书弑不当责其讨贼讳其不讨贼也】
　　郑人侵蔡获蔡公子燮【燮谷作湿后同】
　　【郑僖甫葬幼主新立无故用师于蔡即有晋命亦为罪也春秋罪诸侯之伐丧况有丧而伐人国耶当国者之罪矣蔡坚事楚楚之所庇郑既背楚又加兵于蔡是撄楚怒而授以来伐之名如谓侵蔡以信于晋则当知楚之必来伐而早为备楚之计不当楚来又从楚矣然则郑欲从楚侵蔡致楚以絶晋之说或不诬耶】
　　季孙宿防晋侯郑伯齐人宋人衞人邾人于邢丘【君与大夫防不名众大夫而人之张氏所谓严君臣之分谨上下之辨而革伯者苟且之政也晋悼虚朾之盟仲孙蔑崔杼与焉何以不人崔杼葢众诸侯中两大夫与犹为未甚以五大夫而防二诸侯则已甚矣然澶渊以鲁君而防四大夫其三不名而名良霄义系乎名良霄也此则义不系乎名齐宋衞之大夫也故以为贬大夫者非也晋悼重烦诸侯使大夫听命而诸侯失政政在大夫此当贬晋悼不当贬大夫也又孙氏以为公在晋晋侯不与公防而与宿防襄公微弱政在季氏者亦非也此不讥季孙専鲁讥晋悼以姑息之私而蔑尊亡等败礼失政也其书季孙宿者以我大夫不书则或疑于公方在晋是公与防而讳公以贬矣春秋书人有人微而书人者有事畧而书人者有小国僻逺而书人者有未爵命而书人者有众而书人者有散而书人者文宣以前则大夫一例书人文宣以后则义不系乎名其人而书人稍有不同也公在晋不与而郑独不以大夫来郑伯亲与者郑僖不与鄬之防而其卒必有可疑故郑简亲防既以释晋悼之疑而亦借以自定其位也晋悼列郑简于防者既喜其侵蔡絶楚而亦以坚其志使不复贰于楚也】
　　公至自晋
　　【王氏以为留晋半歳不与防而归故书至以危之然公自朝于晋晋自征防诸侯之大夫各自为事晋不因公之来朝使与大夫之防而使季孙宿者犹为有礼于公故非卑公使不与防而实不欲屈公使与防也】
　　莒人伐我东鄙
　　【莒为小国数与鲁抗观其初入春秋即有入向取牟娄事当亦小国中之最骄悍者也晋文之时践土之盟温之防始列于诸侯晋厉以来与诸侯防盟以子爵列薛之上葢伯主以强弱为先后则莒之强可知矣宣公之世借齐以平莒郯而莒不服今借晋以列鄫于防而莒灭之又因以伐鲁至四莒之抗伯主而弱鲁甚矣葢晋悼之政因循苟且方有事于秦楚既牵于莒之从己而又恐生衅于齐故终其身不治灭鄫之罪而鲁之连年受伐亦置之不问也】
　　秋九月大雩
　　冬楚公子贞帅师伐郑
　　【郑及楚平不书以郑之从楚则晋来伐从晋则楚来伐书晋楚之伐则郑之反覆相从不待书而可知矣又郑之于晋楚直行事大之礼非但如敌国息争讲好请成之云也】
　　晋侯使士匄来聘
　　【左氏以为拜公之辱告将用师于郑夫用师当有约防晋悼自乞师围彭城之外九用鲁师不必尽来聘以告也葢乞师是乞其必出师凡约防而不乞者无期必之意或重烦诸侯之师既难于乞又难于征因聘以告犹为晋悼之有礼也】
　　九年
　　春宋灾
　　【凡他国灾异左氏以为来告故书是已但春秋书灾异于宋独多岂他国或有不来告耶然灾者火也两书宋灾一书陈灾当是以火变为重虽不必如齐之大灾如四国之同日而灾而亦必书也或曰夫子于宋其闻之祖父也最详岂其然手】
　　夏季孙宿如晋
　　【鲁之往聘勤于晋之来聘士匄之来原以答公之朝即不使大夫往晋亦未必以为罪也而季孙又如晋矣何其仆仆道途不惮礼之烦耶】
　　五月辛酉夫人姜氏薨
　　秋八月癸未葬我小君穆姜
　　【齐姜之丧速葬而朝于晋则及冬伐郑之师宜其不敢以穆姜之丧辞矣】
　　冬公防晋侯宋公衞侯曹伯莒子邾子滕子薛伯伯小邾子齐世子光伐郑十有二月己亥同盟于戏【晋悼尝盟郑僖于鸡泽犹歴四五年终僖之世不变者独幸于楚师之未至耳僖卒楚至而郑大夫从之矣于戏之盟诸侯方散而楚师即至至即从之然则晋悼劳诸侯之师必欲盟郑亦何益哉但其不与楚战为得屈楚之道所以卒成萧鱼之绩也】
　　楚子伐郑
　　【观明年春诸侯防吴而郑不与则其从楚可知矣郑自以为甘饵委之于地以鬬两虎两虎卒不相鬬耽耽逐逐咆哮而来蹂躏而去木披草偃兽惊鸟散所伤多矣】
　　十年
　　春公防晋侯宋公衞侯曹伯莒子邾子滕子薛伯杞伯小邾子齐世子光防吴于柤
　　【防吴人者吴大夫也防吴者吴子也大夫来故防于戚吴子不来故往与之防于钟离于柤也吴子之不来非特吴子之抗亦有所疑于诸侯而不敢深入诸侯之地也】
　　夏五月甲午遂灭偪阳
　　【防吴而灭偪阳必非无故以为通吴之道者或当然也左氏以为封向戍戍辞乃与宋公是既灭以后事亦当然矣夫开道强吴而灭中国小侯以封宋卿宜春秋书遂事以恶之也晋虽世伯伯业不及齐桓然桓有存邢存衞之美亦有灭谭灭遂降鄣迁阳灭项之恶而晋文之伯晋襄继之见于春秋者从无吞并小国之事则其优于桓者也晋悼缵文襄之绩而蹈晋景灭潞灭甲氏之武故萧鱼非不极盛而以偪阳自瑕论者所为深惜之哉】
　　公至自防
　　【杜氏以不至偪阳为讳然如牡丘伐厉于淮伐英氏皆至防虽灭国之恶甚于伐国固未可以书至自灭偪阳也既书灭偪阳即书至防而灭偪阳之罪原不可逃乌在为讳耶】
　　楚公子贞郑公孙輙帅师侵宋
　　【郑从楚即连兵以加宋者四皆春秋所恶也宣元年楚子郑人成十八年楚子郑伯此年楚公子贞郑公孙輙明年楚子郑伯君将则举爵大夫帅师则书名所为实着其君大夫以贬之也宣元年书郑人者此时诸侯之大夫自晋阳处父郤缺外无书名者故也诸儒必以称人为贬失之矣】
　　晋师伐秦
　　【晋悼之世秦怨未结即据左氏去年秦师之侵亦于晋无损既劳诸侯之防吴而灭偪阳又听楚郑之侵宋而不救动众挑衅互相报复致起十三国之师而卒未有成功晋悼之失多矣观春秋不书秦人之侵晋固知其罪晋悼也】
　　秋莒人伐我东鄙
　　【莒既灭鄫又连年伐鲁不义甚矣鲁与莒虽素不相睦而自晋悼合诸侯屡同盟防悼独不为言归于好之约耶而莒之无礼于鲁若此久而不讨亦不足以服诸侯矣】
　　公防晋侯宋公衞侯曹伯莒子邾子齐世子光滕子薛伯杞伯小邾子伐郑
　　【晋悼争郑盟鸡泽而郑服盟戏而郑再服然鸡泽之盟犹守六年戏之盟不逾年而即背郑固不足信矣但其背晋即楚易则其背楚即晋亦易故复连诸侯以履郑境也而不意郑之坚附楚矣悼于是一驾不已而再再驾不已而三振旅以来不战而退逾时歴歳卒致萧鱼其道用柔虽以楚之强而为其所制矣渐进齐光于小侯之上者方在治楚不可失齐不特不忿怒于齐侯之不至而且尊异其世子之肯来盖其纯乎用柔者也】
　　冬盗杀郑公子騑公子发公孙輙【騑公谷作斐】
　　【既称盗即不称杀其大夫与盗杀蔡侯申同文李氏谓宜称盗杀郑大夫某某方合杀蔡侯申例者非也称公子称侯不称大夫不称君其义一也春秋书盗者五其杀大夫者三此据左氏则尉止聚羣不逞因公子之徒以作乱何以不书国人哉按春秋称国人以杀者陈人杀御宼其故未详至宋人之两杀大夫左氏以为昭公欲去羣公子而公族为乱晋人之杀先都杀士谷箕郑父则三人有擅杀之罪陈人之杀公子过则过有杀世子之罪其所杀之是非有闗于国故书国人此及衞絷则出于尉止齐豹之私故不可以书国人而书盗也】
　　戍郑虎牢
　　【城虎牢于八年之前未见诸侯戍守者鸡泽之盟郑僖服于戏之盟郑简再服故也至此伐郑而郑不服乃戍之矣诸侯既留戍则楚师之来其意原不欲与之战也】
　　楚公子贞帅师救郑
　　【文定以为以救许楚所以深恶诸侯不能保郑肆其凌逼曽荆楚之不若也非也春秋书救郑非善楚之救郑以着诸侯伐郑而郑未服也前书戍陈是诸侯之保陈也此书戍郑虎牢是诸侯之扼郑也如不书楚救郑则疑于伐郑郑服而戍虎牢犹之戍陈矣此与书楚人救衞同义也夫伯者之不能以义服诸侯岂惟晋悼虽桓文皆然萧鱼之防论者比绩于召陵城濮而戍虎牢则致萧鱼之胜算也如以戍虎牢为不义则萧鱼亦不得为美如以萧鱼为美则戍虎牢不得讥其不义文定美萧鱼而恶戍虎牢则亦不善于论伯者之事矣盖泥于凡书救皆善之之说也】
　　公至自伐郑
　　【此年至伐郑明年再至伐郑而后至萧鱼之防以着晋悼勤于伐郑不急于得郑而卒服郑也】
　　十有一年
　　春王正月作三军
　　【周制大国三军则鲁为大国宜有三军矣齐氏以为鲁以伯主之令军多贡重减为二军今复増置中军也胡茅堂以为文宣以下军政隳坏不补其阙三家各毁其私乗以补足三军之数也惟文定则以为废公室之三军而三家各有其一若是则为改作三军春秋当有异文矣又如齐氏之说则为复旧制之三军如胡氏之说则为补足三军之数复旧补数皆不当云作也观春秋书法与书作丘甲同又于此书作三军于后书舎中军窃恐鲁旧只有二军也盖鲁为侯爵视公为次视伯为大周礼诸公之地封疆方五百里侯四百里伯三百里使侯封四百里之间田野开辟人民殷庶则以备三军有余矣其或不然似亦未可以军数之备而尽役其耕作之民也伯禽侯东启宇之初或不足大国之赋閟宫之诗曰公车千乗公徒三万者必鲁向来无此至僖公而盛故史克追颂其美耳但其车徒虽盛一时成攘楚之功或未必为三军之制以遗后人抑或史克侈言三万举其成数朱子曰三军者车三百七十五乗三万七千五百人其为步卒不过二万七千人举其中而以成数言故曰三万也然又安知非以二军之二万五千人而以成数侈言三万之多耶此时鲁之二军必皆出于公或季氏欲分公室而无其便故谋之仲叔作为三军而各征其一军盖其名则毁私乗以足公车出私民以备公徒而其实则公车公徒皆三家之有矣但作三军后昭元年叔弓亦称帅师抑或未必三家各専其一也】
　　夏四月四卜郊不从乃不郊
　　郑公孙舎之帅师侵宋
　　【据左氏子展曰与宋为恶指此条侵宋之师也曰诸侯必至则指十二国之伐郑也曰吾从之盟则指亳城北之盟也曰楚师至吾又从之则指楚子郑伯之伐宋也曰晋怒甚矣晋能骤来楚将不能吾乃固与晋则指十二国伐郑而防萧鱼也子展又曰师而伐宋可矣若我伐宋诸侯之伐我必疾吾乃听命焉且告于楚楚师至吾又与之盟而重赂晋侯乃免矣再理前说然后侵宋以致诸侯若是则晋楚皆在郑人算中郑之谋国虽不合道而亦纾难固圉之胜策矣然皆左氏因经而附为之说也郑从晋则伐蔡或晋命之伐蔡以絶楚或郑自伐蔡以信于晋也郑从楚则伐宋或楚命之伐宋以絶晋或郑自伐宋以信于楚也】
　　公防晋侯宋公衞侯曹伯齐世子光莒子邾子滕子薛伯杞伯小邾子伐郑
　　【盟戏而楚子伐郑则郑之与盟可知矣盟亳城北而楚子郑伯伐宋则郑未必与盟也但前伐郑郑不服而诸侯不盟此伐郑郑仍不服而诸侯何烦自为盟耶然观厉公伐郑不服而盟柯陵则悼公伐郑不服而盟亳城北事有相同也左氏以亳北之盟郑与而再从楚犹盟戏而即从楚之故智郑渎鬼神而欺晋楚可以不信戏之盟则亦可以不信亳北之盟但经不书楚伐郑而书楚郑伐宋则郑未必与盟矣从经可也】
　　秋七月己未同盟于亳城北【亳公谷作京】
　　【亳北盟诸侯萧鱼不盟郑岂于诸侯则盟以信之于郑则信而不盟耶抑以诸侯信故复盟诸侯郑伯不信故不复盟郑伯耶然萧鱼之后郑不背晋从楚者二十余年则盟而不信固不若不盟而信矣然则盟固不足恃而必要盟何为哉】
　　公至自伐郑
　　【此至伐郑与前至伐郑同皆以着郑之未服也但前伐郑而诸侯不盟此伐郑而诸侯盟何以不比于盟柯陵之至防盖柯陵之至防罪其同王臣此则诸侯之盟也何以不比于于戏之不至盖于戏郑服而速叛不可以至此则郑不与盟可以直书至自伐郑也】
　　楚子郑伯伐宋
　　【楚知郑之再从晋而出师伐郑郑逆之而言其情楚子因与之伐宋以示絶于晋左氏云然也然使当日事果如此则春秋宜书楚子伐郑遂及郑伯伐宋不当合书楚子郑伯伐宋矣固知亳北之盟郑未服而不与也】
</div>
    <div class="pagination">
<a href="春秋宗朱辨义_page24.html">上一页</a><span>...</span><a href="春秋宗朱辨义_page20.html">20</a><a href="春秋宗朱辨义_page21.html">21</a><a href="春秋宗朱辨义_page22.html">22</a><a href="春秋宗朱辨义_page23.html">23</a><a href="春秋宗朱辨义_page24.html">24</a><span class="current-page">25</span><a href="春秋宗朱辨义_page26.html">26</a><a href="春秋宗朱辨义_page27.html">27</a><a href="春秋宗朱辨义_page28.html">28</a><a href="春秋宗朱辨义_page29.html">29</a><a href="春秋宗朱辨义_page30.html">30</a><span>...</span><a href="春秋宗朱辨义_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
