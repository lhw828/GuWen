<!DOCTYPE html>
<html>
<head>
    <meta charset="UTF-8">
    <title>春秋平义 - 第 15 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋平义 - 第 15 页/共 32 页</h1>
    <div class="content">


　　春秋平义卷六
　　钦定四库全书
　　春秋平义卷七　　　　　秀水俞汝言撰
　　宣公【名倭或作接文公庻子母敬嬴夫人穆姜在位一十八年諡法善问周达曰宣】
　　元年春王正月公即位
　　即位之礼行则书不行则否文成以下六君皆行之隠以为摄而不必行荘闵僖则继故而不忍行者也桓之行桓之志也宣之行宣之志也【邵寳】继故书即位宣一桓也【野编】
　　公子遂如齐逆女
　　逆女书公子遂遂一翚也
　　三月遂以夫人妇姜至自齐
　　脱氏字【伊川】妇有姑之词也【公羊】敬嬴欲结齐恵惧为出姜所谋故丧娶其女如是之亟也【孔义】逆妇姜于齐病文公也以妇姜至自齐责敬嬴也【胡氏】上书夫人姜氏归于齐矣此书曰夫人姜氏至自齐则嫌于出姜之反鲁矣故书妇姜以别之【马森辨疑】
　　夏季孙行父如齐
　　前年行父如齐告立也亦约昏也而逆女者遂也今年行父如齐请防也亦许赂也而致田者遂也堂堂国卿借面语妾不衣帛马不食粟清矣以为社稷臣吾不知也【野编】
　　晋放其大夫胥甲父于卫
　　河曲之战挠防骈之谋者赵穿也军门之呼穿与甲父共也而独放胥甲者赵盾之私也【胡氏】狐氏先氏胥氏诛夷畧尽晋其殆哉【野编】
　　公防齐侯于平州【齐地】
　　定公位也【孔义】自齐而言亦曰成鲁乱尔【野编】
　　公子遂如齐【东门襄仲】
　　致济西田也【野编】
　　六月齐人取济西田
　　事同郜鼎辞异郑璧【野编】
　　秋邾子来朝
　　楚子郑人侵陈遂侵宋
　　楚称子郑称人郑为楚下大为中国患矣【野编】
　　陈氏后传曰南北之势于是始也后十五年而宋楚平后五十年而晋赵武楚屈防同盟于宋诸夏之君分为晋楚之从矣
　　晋赵盾帅师救陈
　　宋有弑君之罪不当救故畧之【张洽】
　　宋公陈侯卫侯曹伯会晋师于棐林伐郑【棐公作斐郑地】不言赵盾之师君不会大夫之辞也【孔义】
　　冬晋赵穿帅师侵崇【公作栁自伐书阳处父入书郤缺侵书赵穿而后凡役书大夫】崇秦之与国晋将求成于秦故侵崇秦弗与成【苏氏】
　　晋人宋人伐郑
　　伐郑所以救宋也【谷梁】报北林之役也【孔义】
　　二年春王二月壬子宋华元帅师及郑公子归生帅师战于大棘宋师败绩获宋华元【战皆书大夫帅师自此始大棘宋地】宋郑自治兵相攻无与楚事传谓归生受命于楚伐宋未必然也经直据胜负为辞尔韩之战不言败绩君止而师未衂也大棘之战军将皆没【野编】
　　秦师伐晋
　　以报崇也【左】秦晋自河曲之战七年不交兵矣【孔义】
　　夏晋人宋人卫人陈人侵郑
　　报大棘之役也【野编】
　　秋九月乙丑晋赵盾弑其君夷臯【公作獋灵公弑成公立】
　　堂上之甲方兴桃园之攻随至及其反国非独置贼不讨反使往迎新君则盾之为弑又谁掩乎【孔义】董狐在当时身亲其事知其谋出于盾故以律所谓造意者当之其曰亡不越竟反不讨贼盖折盾之辞非以二端故而辄加以大恶之名也【简端録】盾若诛穿归生若诛宋春秋必曰二臣能讨贼也穿不死则盾也首恶宋不死则归生也首恶何尝轻以弑君狱人哉【传断】
　　冬十月乙亥天王崩【定王立】
　　许氏曰文公使公子遂晋侯叔孙得臣襄王是均周晋也昭公使叔弓葬宋公滕侯叔鞅景王是均周宋滕也成公晋景不定王襄公楚康而不灵王是不臣于周而屈于晋楚也【畧记】
　　三年春王正月郊牛之口伤改卜牛牛死乃不郊犹三望
　　匡王
　　四月而简也【补程传】
　　楚子伐陆浑之戎【陆公作贲公谷无之字】
　　陆浑在王畿之侧窥周室也【补程传】或曰僖文以来楚多称子何也曰楚僣王也僖文而后渐同真王抑就五等所以正之也吴楚书子以为许之以为进之皆非也【野编】
　　夏楚人侵郑
　　即郑及晋平可知此后再及楚平再及晋平所谓牺牲玉帛待于二竟【野编】
　　秋赤狄侵齐【赤狄始见经】
　　宋师围曹
　　宋文即位尽逐武穆之族二族以曹师伐宋宋师围曹报武氏之乱也【孔义】
　　冬十月丙戌郑伯兰卒【穆公卒灵公夷立】
　　郑穆公【公作缪】
　　速礼不备也【孔义】
　　四年春王正月公及齐侯平莒及郯莒人不肯公伐莒取向
　　及者内为志也伯姬在焉尔莒人不肯为己甚矣伐莒取向罪在莒也【野编】
　　秦伯稻卒【共公卒桓公立】
　　夏六月乙酉郑公子归生弑其君夷【灵公弑弟襄公坚立】
　　经书郑公子归生弑其君夷贼乃归生也不知为公子宋也左氏有先经后经外经附见之例作意与经出入盾若非弑何以有下宫之难归生若非弑何以有斲棺之事【野编】
　　赤狄侵齐
　　秋公如齐公至自齐
　　冬楚子伐郑
　　争中国耳非讨罪地【孔义】
　　五年春公如齐
　　夏公至自齐
　　齐恵立十年公五如齐何縁有止公事久于齐乐而忘归也【野编】
　　秋九月齐髙固来迎叔姬【公谷叔上有子字】
　　公如齐髙固使齐侯止公请叔姬秋来逆焉曰来者公自为主也诸侯嫁女于大夫主大夫以与之为体敌也而公自为之主卑朝廷辱宗庙矣【孔义】
　　叔孙得臣卒【荘叔】
　　冬齐髙固及子叔姬来
　　反马不躬至归寜无并行【家翁】
　　楚人伐郑
　　六年春晋赵盾卫孙免侵陈
　　曷为侵陈为救郑也所得惟卫无复棐林之盛矣【野编】陈即楚故也晋楚争陈自此始矣【孔义】
　　夏四月
　　秋八月螽
　　冬十月
　　七年春卫侯使孙良夫来盟
　　通我于晋以有黑壤之会然我终事齐不事晋【野编】
　　夏公会齐侯伐莱
　　秋公至自伐莱
　　平莒及郯公所欲也故书及继以取向即所欲者可知矣伐莱齐志也故书会继以伐莱即师行之危亦可知矣【胡传】
　　大旱
　　冬公会晋侯宋公卫侯郑伯曹伯于黑壤【鲁地即黄父】会而不盟者有矣夫未必公见止也【野编】
　　经翌在防六侯而以簒弑得国者居其四鲁以仲遂杀恶而宣立晋以赵盾弑夷臯而成立宋以甸徒弑杵臼而文立郑以归生弑夷而襄立何以荐信于神明哉
　　八年春公至自会
　　逾年而至其故可知矣自是遂不敢如晋【孔义】
　　夏六月公子遂如齐至黄乃复【齐地】
　　疾而复非礼也大夫以君命出闻丧徐行而不返未致事而死以尸将事【孔义】
　　辛已有事于大庙仲遂卒于垂壬午犹绎万入去籥【垂齐地襄仲】
　　不书公子遂如齐至黄乃复不知仲之卒于外也有事于大庙仲遂卒于垂倒句也既不废祭亦不废绎【野编】
　　戊子夫人嬴氏薨【嬴公谷作熊宣公母】
　　敬嬴一成风也【野编】
　　晋师白狄伐秦【白狄始见经】
　　侵崇之曲在晋至此七年而未已复防狄而伐秦不书及偶晋于狄也晋成秦桓之交兵又始于此【孔义】晋以狄伐秦秦亦以狄伐晋【野编】
　　楚人灭舒蓼【公作鄝】
　　舒蓼犹舒庸也羣舒之一也【野编】
　　秋七月甲子日有食之既【推厯当为十月甲子朔阙朔字】
　　冬十月己丑我小君敬嬴【公谷作顷熊】
</div>
    <div class="pagination">
<a href="春秋平义_page14.html">上一页</a><span>...</span><a href="春秋平义_page10.html">10</a><a href="春秋平义_page11.html">11</a><a href="春秋平义_page12.html">12</a><a href="春秋平义_page13.html">13</a><a href="春秋平义_page14.html">14</a><span class="current-page">15</span><a href="春秋平义_page16.html">16</a><a href="春秋平义_page17.html">17</a><a href="春秋平义_page18.html">18</a><a href="春秋平义_page19.html">19</a><a href="春秋平义_page20.html">20</a><span>...</span><a href="春秋平义_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
