<!DOCTYPE html>
<html>
<head>
    <meta charset="UTF-8">
    <title>春秋长历 - 第 21 页/共 58 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋长历 - 第 21 页/共 58 页</h1>
    <div class="content">　　僖三年【甲子】
　　正小　　甲子
　　二大　　癸巳
　　三小　　癸亥
　　四大　　壬辰
　　五小　　壬戌
　　六大　　辛夘
　　七小　　辛酉
　　八大　　庚寅
　　九小　　庚申
　　十大　　己丑
　　十一大　　己未
　　十二小　　己丑
　　僖四年【乙丑】
　　正大　　戊午
　　二小　　戊子
　　三大　　丁巳
　　四小　　丁亥
　　五大　　丙辰
　　六小　　丙戌
　　七大　　乙夘
　　八小　　乙酉
　　九大　　甲寅
　　十小　　甲申
　　十一大　　癸丑
　　十二小　　癸未　　【戊申二十六日】
　　闰大【移】　壬子　　【古厯闰十二月杜厯闰明年十二月今移此】
　　大　　壬午
　　按古厯法以明年僖五年正月朔旦冬至为厯元则此年之十二月为一蔀之终余分俱尽当为闰月今杜厯不闰而反闰于五年之十二月则不论章蔀之法矣其距七年之闰又甚近相去仅二十二月殊为两失今应移置此年之末也但自隐元年推筭至此尚有壬午朔一月未尽而传称明年僖五年日南至为正月辛亥朔非壬午朔则知僖四年之前必失一闰而今不知应补于何年也若从隐元年退一月以推之则此年之十二月得壬午明年正月得辛亥矣然经之日月及日食不合于杜厯者甚多又不可为之强解不知杜氏长厯如何推去奈何并无疑词也今姑虚存壬午一月于此以俟知厯者补之其退一月厯谱以隐元年正月为庚辰朔依次推之至僖四年则十二月得壬午正月得辛亥矣其中亦有与经适合者然恐不合于杜氏长厯今别存后以备叅考
　　僖五年【丙寅】
　　正大　　辛亥　【辛亥朔日南至】
　　二大　　辛巳
　　三小　　辛亥
　　四大　　庚辰
　　五小　　庚戌
　　六大　　己夘
　　七小　　己酉
　　八大　　戊寅
　　九小　　戊申　　【经戊申朔日食】
　　十大　　丁丑
　　十一小　　丁未
　　十二大　　丙子　　【丙子朔】
　　传正月辛亥朔日南至杜氏云朔旦冬至厯数之所始孔氏曰厯之上元其年十一月朔旦冬至至十九年闰月尽复得十一月朔旦冬至是为一章【周以建子为正月故正月朔旦冬至也】又曰冬至者十一月之中气中气者月半之气也月朔而已得中气是必前月有闰闰后则中气在朔是去年闰十二月十六日已得此年正月大雪节故此正月朔得冬至也而杜长厯僖元年闰十一月至此年闰十二月夫闰之相去厯家大率三十三月耳杜于此闰凡相去五十月葢推勘春秋日月上下置闰或稀或穊以凖春秋时法不与常厯同按汉书律厯志据此僖五年正月朔旦冬至以为一蔀之章首故考春秋厯者皆縁此溯前推后以知春秋二百四十二年之厯然即此僖五年之两朔已不可解矣是年正月辛亥朔九月戊申朔一见一见经皆书鲁事非有差也然以月法大小相间之数推之则正月朔得辛亥九月朔必得丁未而非戊申九月朔得戊申则正月朔必壬子而非辛亥若正月二月频大三月复得辛亥则合或此两朔之间有一月频大者亦合然章首之年必无频月而大者不知杜编长厯何以于此并无疑词也因思古厯家最忌蔀首正月小唐人犹有此説故借前蔀末闰月大之三十日入正月朔日则蔀首正月大是以至朔分齐之末日为蔀首至朔之始日也依次推之则僖五年之朔始合终春秋之世经朔日合者共二十有余稍不致紊然其不合者亦多差或一二日疑是闰法乖次之故耳
　　大衍厯正月小癸未朔二十九日辛亥冬至闰正月大壬子朔
　　又按先儒皆以此月为朔旦冬至谓初一日夜半子初冬至也然亦无明文止言南至或是朔冬至而非朔旦耳大衍厯推春秋亦未以辛亥为朔旦也
　　经九月戊申朔日有食之　大衍授时二厯俱畧去此日食未详何説
　　杜厯此年闰十二月又于僖七年十一月置一闰以合于又推九年日月不合乃于八年十一月又置一闰是四年之间前后已三闰也有是厯乎夫僖七年之闰见于文不可易也明年复闰以强合于日月则过矣莫若并去前后两闰止存七年文一闰而上下经日月亦无不合其僖五年以前置闰太踈亦宜按章法移之也
　　僖六年【丁夘】
　　正小　　丙午
　　二大　　乙亥
　　三小　　乙巳
　　四大　　甲戌
　　五大　　甲辰
　　六小　　甲戌
　　七大　　癸夘
　　八小　　癸酉
　　九大　　壬寅
　　十小　　壬申
　　十一大　　辛丑
　　十二小　　辛未
　　僖七年【戊辰】
　　正大　　庚子
　　二小　　庚午
　　三大　　己亥
　　四小　　己巳
　　五大　　戊戌
　　六小　　戊辰
　　七大　　丁酉
　　八小　　丁夘
　　九大　　丙申
　　十大　　丙寅
　　十一小　　丙申
　　十二大　　乙丑
　　闰小　　乙未　　【闰月】
　　传闰月惠王崩在年末上文无月杜厯置闰于十一月今置十二月后
　　按闰月之见经者十而多在年末惟文元年闰三月昭二十年闰八月其余八闰皆在年末成十七年襄九年昭二十二年闰十二月有明文其僖七年及文六年哀五年哀十五年二十四年或繋闰于冬后或虽不系冬而下文亦无日月疑亦闰十二月也窃意春秋时拘三年一闰之例闰则置之年末其或多差则又补一闰于中以合一章七闰之法故秦汉时闰皆在后九月至太初改厯始正之葢此法自春秋时已然但不知始于何王之年也
　　僖八年【己巳】
　　正大　　甲子
　　二小　　甲午
　　三大　　癸亥
　　四小　　癸巳
　　五大　　壬戌
　　六小　　壬辰
　　七大　　辛酉
　　八小　　辛夘
　　九大　　庚申
　　十小　　庚寅
　　十一大　己未
　　十二小　己丑　　【经丁未十九日】
　　杜厯是年闰十一月今去之説见上僖五年
　　僖九年【庚午】
　　正小　　己未
　　二大　　戊子
　　三小　　戊午　　【经丁丑二十日】
　　四大　　丁亥　　【下二大月移于此】
　　五大　　丁巳
　　六小　　丁亥
　　七大　　丙辰　　【经乙酉三十日　杜厯以乙酉在八月未去上年两闰也】八小　　丙戌
　　九大　　乙夘　　【经甲子初十日戊辰十四日】
　　十小　　乙酉
</div>
    <div class="pagination">
<a href="春秋长历_page20.html">上一页</a><span>...</span><a href="春秋长历_page16.html">16</a><a href="春秋长历_page17.html">17</a><a href="春秋长历_page18.html">18</a><a href="春秋长历_page19.html">19</a><a href="春秋长历_page20.html">20</a><span class="current-page">21</span><a href="春秋长历_page22.html">22</a><a href="春秋长历_page23.html">23</a><a href="春秋长历_page24.html">24</a><a href="春秋长历_page25.html">25</a><a href="春秋长历_page26.html">26</a><span>...</span><a href="春秋长历_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
