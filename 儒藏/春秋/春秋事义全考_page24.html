<!DOCTYPE html>
<html>
<head>
    <meta charset="UTF-8">
    <title>春秋事义全考 - 第 24 页/共 36 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋事义全考 - 第 24 页/共 36 页</h1>
    <div class="content">　　为吴灭偪阳亦鲁所耻言故不致灭而致防
　　楚公子贞郑公孙辄帅师伐宋
　　传六月庚午围宋卫侯救宋师于襄牛郑皇耳帅师侵卫秋楚子囊郑子耳伐我西鄙还围萧克之九月子耳侵宋北鄙　季氏私考郑之从楚以鄢陵之战其君为郑而亲集矢于目也晋之伐郑以郑人从楚助鱼石而伐宋也故晋兵加郑则报必及宋郑之恃楚而不知自反久矣今楚子伐郑郑之从楚复坚故楚又助郑伐宋以报去年伐郑之役宋惟从晋不贰是时宋乐喜又以贤臣当国故其谋定于先御备于预完壁以守不与交锋楚虽加害卒亦无如之何矣
　　晋师伐秦
　　是时秦人南交于楚而秦景公妹又为楚共王夫人悼公惧其为楚出师故先伐秦识者以为晋欲通吴莫若求成于秦之为得防也
　　秋莒人伐我东鄙
　　莒间诸侯之方有事故伐我其无忌惮亦甚矣
　　公防晋侯宋公【平】卫侯【献】曹伯【成】莒子【犂比】邾子【宣】齐世子光【灵】滕子【成】薛伯伯小邾子伐郑
　　此悼公三驾之一也师于牛首　季氏私考此因郑人从楚伐宋而伐之自此晋人凡三伐郑皆因楚郑加兵于宋而后动则亦不得已而应之者也
　　冬盗杀郑公子騑【子驷】公子发【子国】公孙辄【子耳】
　　张洽氏曰郑之从楚以劳中国皆公子騑之罪也郑成公卒之初诸大夫欲从晋矣騑以官命未改止之及鄵之役僖公如防以从中国而騑不从及楚子囊伐郑子展欲坚守以待晋而騑请从楚故騑者从夷之人也而发辄惟騑是从此所以不称杀其大夫也欤
　　戍郑虎牢楚公子贞帅师救郑
　　林尧叟楚数救郑矣宣元年蒍贾二年闘椒九年子重十六年楚子十七年子重公子申皆不书于是始书救郑以为晋悼复伯楚始救而不能也是故书救陈见晋之终失陈书救郑见楚之终失郑云尔　王氏经世云城虎牢不系之郑者时郑从楚中国取其虎牢而城之为中国守险以制郑非为郑而城之也戍虎牢而繋之郑者时郑已从晋中国恐楚伐郑故置兵守卫以拒楚是为郑而戌之也按郑及晋平于戍虎牢之后则为郑已从晋恐楚伐郑为郑而戍者似未合左氏曰非郑地也言将归焉盖既欲驻师阨险以偪之亦兼欲断荆楚之路为郑屏蔽郑服则将归焉徳威并行以示懐纳于郑故春秋原其志而书之城而不戍犹不城也楚来争郑徐合诸侯以救之无及于楚而徒勦民犹不救也此戍虎牢之意也戍则常宿兵峙粮防险退可守进可战郑服则保郑以拒楚郑贰则我扼其要而制其肩膂南向足以御楚而反向足以临郑徒城以偪之志于困郑而已郑不心服也置戍示将为之捍御若曰虎牢非吾利之也为郑而已
　　公至自伐郑
　　十有一年春王正月
　　十一年传宋向戍侵郑大获
　　作三军
　　属词鲁地方百里其初封之时有三军后舍其一军止有二军作三军者复旧制也然其时三家专国非有意于复旧也但借改作之名而分公室之民为私家之民分兵既定则复舍中军矣　王氏经世按杜氏谓鲁旧二军今增立中军縁三子各毁其乘旧军尽废而全改作之故曰作三军依周制则鲁侯国止有二军耳僖公之车千乘徒三万亦僣也此作三军盖承乎自减为二之后杜氏谓增立中军其説是也增立中军正可谓之作中军矣而曰作三军者三家欲专其民人各毁其乗尽废旧制而全改作之孔氏之説是也
　　夏四月四卜郊不从乃不郊
　　郑公孙舍之帅师侵宋
　　从子展之谋欲以致诸侯乃固与晋也
　　公防晋侯宋公【平】衞侯【献】曹伯【成】齐世子光【灵】莒子【犂比】邾子【宣】滕子【成】薛伯伯小邾子伐郑
　　此三驾之二以前伐未得志而郑复来侵宋故也观兵于郑南门西济于济隧
　　秋七月己未同盟于亳城北公至自伐郑【亳即汤故都今偃师是也公谷皆以亳为京谓今京索之京近则近矣其如经之本文何偃师即百里之逺亦岂谓之迂途哉】亳北乃诸侯推晋为盟郑尚未与也　西亭辩疑同盟亳城谋楚也先儒皆以郑服而盟及考左氏记盟誓之辞祗言十二国而无郑者何盖晋二驾之兵皆为郑出也一以公子贞公孙輙伐宋一以公孙舍之侵宋一以楚子郑伯伐宋苟以此盟为郑服而郑何为又从楚有伐宋之师邪
　　楚子郑伯伐宋
　　攻其所必救欲致晋师而晋亦不救宋但出虎牢之兵以伐郑而已
　　公防晋侯宋公衞侯曹伯齐世子光莒子邾子滕子薛伯杞伯小邾子伐郑防于萧鱼
　　此三驾之三　萧鱼之防晋将为防以説郑欤盖郑连嵗疲于兵人将悔祸晋欲有以坚其从也故为此防以开谕之而郑之诚服犹在既防之后不从楚上见之此时郑亦尚未在防左氏以为郑服而请防与所谓伯骈行成者皆未然也
　　公至自防
　　楚人【共】执郑行人良霄【即伯有公孙辄之子其祖公子去疾字子良故以王父字为氏】良霄如楚告将服于晋而见执书楚执良霄见楚之力尽于是矣　髙氏曰楚不能得郑故执良霄自是不复出师与晋争郑于是坚从晋矣
　　成十八年楚郑伐宋冬楚郑侵宋襄元年围宋彭城韩厥伐郑次鄫壬夫侵宋二年郑伐宋夏晋宋衞侵郑城虎牢鸡泽袁侨如防及袁侨盟荀防伐许四年陈围顿五年戍陈贞伐陈救陈围陈防鄬陈逃侵蔡获燮贞伐郑九年防伐郑楚伐郑十年贞辄伐宋秋防伐郑冬贞救十一年夏舍之侵宋防伐郑秋楚郑伐宋防伐郑萧鱼
　　属词晋悼公复伯十有一年之中再合大夫九合诸侯始于救宋终于服郑当楚郑之侵宋也晋侯师于台谷以救宋楚师还虽君将不书楚每得郑然后图宋悼之兴楚卒失郑何宋之及图故救宋无关于伯体不书而以围彭城伐郑序绩当务为急也次鄫之役晋师自郑以鄫之师侵楚及陈晋侯卫侯次于戚皆不书者悼之伯略未足以侵陈伐楚也范宣子曰陈近于楚民朝夕急有陈非吾事也无之而后可不待陈侯逃归而晋人已置陈于度外矣故鄫之次徒以吾大夫防外大夫存防书之大体而已楚何忌侵陈彭名侵陈皆不书者下书伐陈围陈举重郑子然侵宋不书下书伐宋子耳侵宋不书上书伐宋皆举重也郑皇耳侵卫卫人获皇耳不书与成十五年楚伐郑不书侵卫同拨乱之机务当其防也
　　冬秦人伐晋
　　犹是为楚救郑也
　　十有二年春王三月莒人伐我东鄙围台季孙宿帅师救台遂入郓【台鲁邑今费县南有台亭】
　　胡传郓莒邑也遂者生事也入者逆词也大夫无遂事受命而救台不受命而入郓恶季孙宿之擅权使公不得有为于其国也台在邦域之中而专行之非有无君之心者不敢为也昭公逐定无正夫岂一朝一夕之故哉其所由来者渐矣　晋悼力衰于伐郑萧鱼甫防莒已背盟矣　髙氏曰文十二年尝帅师城郓矣鲁不能守为莒所取今复欲取之故季孙因救台而遂入郓
　　夏晋侯使士鲂来聘
　　为萧鱼之役拜师也　属词成公之世晋始通吴【钟离】于中国晋厉晋悼皆与吴防晋平遂嫁女于吴虽同姓而不顾皆欲结之以挠楚也故夀梦以后吊防之礼遂交于鲁至昭公亦取于吴其后鲁赋于吴八百乗职贡同于事晋则以晋伯既衰欲倚吴以敌齐楚也不书葬义与楚同
　　秋九月吴子乗卒【吴至夀梦始僣称王夀梦卒子诸樊立】
　　冬楚公子贞帅师侵宋
　　楚以晋得郑必欲得志于宋故也然楚兵自是亦不至宋矣盖为晋不战所屈而宋乐喜谋国之功亦不可少也
　　公如晋
　　朝且拜士鲂之辱也
　　十有三年春公至自晋
　　夏取邿【济南府济阳县】
　　传曰邿乱分为三师救邿遂取之
　　秋九月庚辰楚子审卒【共王卒子康王昭立】
　　冬城防
　　季氏私考防在齐南而近于莒是时已为臧孙氏邑去年春莒伐鲁明年夏莒侵鲁则城防所以备莒莒隂与齐合亦以备齐也
　　十有四年春王正月季孙宿叔老【婴齐之子以祖叔字为氏】防晋【悼】士匄齐人【灵】宋人【平】衞人【献】郑【简】公孙虿曹人【成】莒人【犂比】邾人【宣】滕人【成】薛人人小邾人防吴人于向【季氏私考曰杜元凯曰谯国龙亢县东南有向城按谯国即今亳州龙亢城在今懐逺县西北八十五里俱属鳯阳府盖吴楚界上地】
　　大夫防吴也义亦与柤同　私考又云是时夀梦已卒而中国复往防吴者盖郑人虽已服晋而悼公尚欲报秦故亲吴不絶使楚不敢为患耳然诸侯不亲行皆使大夫防而礼杀于柤则见夀梦既卒而诸樊威望亦不及其父矣自是吴楚交争晋亦不复与吴为防而至于黄池始见焉鲁为晋求吴欲以取媚而叔老亦以卿为介幸于得亲尚为能自立哉
　　二月乙未朔日有食之
　　夏四月叔孙豹防晋【悼】荀偃齐人【灵】宋人【平】衞【献】北宫括郑【简】公孙虿曹人【成】莒人【犂比】邾人【宣】滕人【成】薛人人小邾人伐秦【荀偃庚之子是为中行献子】
　　属词伐秦之役晋卫郑大夫皆从其恒称而齐宋大夫称人者传以为齐宋大夫不进师也自令狐以来晋与秦交兵大夫将皆称人而荀偃独从其恒称者悼公以诸侯之师伐秦庶几能张中国之势讨秦人党楚之罪而齐宋大夫不进师则悼公之令外不行于列国矣荀偃欲进而栾黡先归则悼公之令内不行于臣子矣故荀偃得从其恒称讥不在荀偃也诸侯大夫知有伯之无益于己而不知无伯之祸又有甚焉故惰慢不摄如此讥不徒在晋也　季氏私考秦与晋兵争已非一日晋之世讐也故悼公修复伯业复郑驾楚后即合十三国之大夫伐秦盖自文公以来出师未有若此之众也然秦关河四塞食足兵强岂易攻之国哉虽将帅辑睦未必能成功也悼公智岂不及特欲假诸侯之兵以示威耳而秦果闭关自守终春秋之世不复与晋争秦自此蓄威养锐至孝公时内修耕稼之政而其后世卒并天下葢实肇基于此
　　已未卫侯出奔齐
　　季氏私考卫献公以正得国君卫一十八年与晋悼盟防未有失焉本无大恶也特以在位日久烛乎孙氏之专林父惧其害己也故倚于晋援不恤其他遂假昵羣小蔑冢卿之罪而出卫侯盖公孙剽者子叔黑背之子也非次而立其私事林父何所不至固林父之所易制而欲立之者也其逐献公意可知矣师旷之语晋侯者亦以君道言也若为权臣而发则岂圣人之言哉要之定姜数献公之语皆林父假托自文之辞而晋人蔽于林父之奸信之独切故虽师旷亦以此而戒晋侯也使无蘧伯玉之言则乱臣之逆节防于伊尹放太甲之忠矣但考蘧伯玉仕灵公朝与孔子为友不应此时已列诸卿能与林父相抗或其言出于他人之贤者而左氏误记其名也欤　又云林父逐献公而立剽剽本无有簒国之意制于林父而不能以礼自持然亦难免于簒矣　蔑视冢卿则为不君仆妾定姜则为不子　王氏经世胡氏谓旧史书孙林父寗殖出其君而仲尼笔削称卫侯出奔恐无此理出之为言不容而见逐之谓也臣子施于君父而史官直书于防则非辞也故但可言出奔而已言出奔则或君无道或臣强皆可推其上下比事而见之矣专以为归罪其君者害教之言也师旷之言足以警其君而不足以训其臣信如其言是君可出矣曰君神之主也民之望也若困民之主匮神乏祀百姓絶望社稷无主将安用之弗去何为是何言哉殆乱臣贼子之口实也
　　莒人侵我东鄙
　　报入郓也
　　秋楚公子贞帅师伐吴
　　季氏私考吴夀梦既卒晋人特以伐秦之故防吴于向以资其制楚之力自后亦遂与吴不通好矣楚无晋规于是使公子贞伐吴而二十四年楚子又亲伐之亦可见诸樊之时吴势稍衰矣制吴而后可以图中国也
　　冬季孙宿防晋【悼】士匄宋【平】华阅衞【殇公剽】孙林父郑【简】公孙虿莒人邾人于戚【戚孙父邑】
　　林尧叟云于是卫孙林父立公孙剽而防晋于戚以定之襄昭之际大夫无君之祸晋为之也悼公之德衰矣季氏私考黄震氏曰左氏载卫孙林父逐卫献公衎而立剽晋侯以问荀偃对曰不如因而定之卫有君矣故防于戚以定剽春列国之防于向者大半不至亦可见人心之公而晋悼聼荀偃之言误矣自是至剽弑而衎归卫有二君者十年皆晋为之也以悼公之贤而有此惜哉盖公怠矣明年遂薨
　　十有五年春宋公使向戍来聘二月己亥及向戍盟于刘【戍食采于合是为合左师】
　　杜氏曰报二年豹之聘寻十一年亳之盟
　　刘夏逆王后于齐【刘夏天子大夫刘采地缑氏西北有刘亭缑氏省入河南偃师县】胡传刘夏何以不称使不与天子之使夏也昏姻人伦之本王后天下之母刘夏士也士而逆后是不重人伦之本而轻天下之母矣然则何使卿往逆公监之礼也官师从单靖公逆王后于齐书刘夏而不书靖公是知卿往逆公监之礼也春秋昏姻得礼者常事不书
　　夏齐侯伐我北鄙围成公救成至遇
　　书至遇公畏齐不敢至成也　髙氏曰卫侯在齐季孙宿为戚之防以定卫而齐不与焉齐固有憾于诸侯矣伐我北鄙以此之故也鲁于是时三分其民而公室卑弱已不足以当敌故书公救成至遇
　　季孙宿叔孙豹帅师城成郛
　　张洽氏曰先事无备敌去而后城亦已晩矣
　　秋八月丁巳日有食之
　　邾人伐我南鄙
　　髙氏曰邾贰于晋以与齐党于莒故来伐间我有齐莒之难也
　　冬十有一月癸亥晋侯周卒
　　卢陵李氏曰悼公立于成十八年凡十六年起四公之衰而复文襄之盛入国之明日逐不臣者七人即位之一月取六官于民誉盖晋贤侯也先儒李氏曰晋悼公其犹有君子之资乎不独伯功之美也齐桓厯变履险以数十年之经营而行事未免过举晋文老于奔走晩而复国然血气之骄悍未除悼公之齿浅矣乃能忠厚而不迫坚忍而持重有回顾却虑之谋无轻逞輙快之举岂亦稍知以道养心欤八年九合则勤于安夏也三分四军则谨于用民也六卿选徳则用人有章也驺御知训则教士有法也此其所以能得诸侯服郑而驾楚也欤使晋以诈力相长未必能服诸侯也悼公先以谦徳临之鸡泽之召诸侯曰寡君愿与二三兄弟相见以谋不协故十三国相与周旋不令而从无灭谭灭遂执曹执卫之事使晋以盟誓为信未必能得郑也悼公纯以诚心行之郑子展曰晋君方明必不弃郑故五防之信终于不盟无逃盟乞盟之烦使晋以战伐为威未必能驾楚也悼公一以容量处之楚子囊曰晋不可敌事之而后可故三驾之烈不交一旅无城濮鄢陵之劳是三者非有君子之资乎然能服诸侯而不能杜大夫用事之渐能得郑而不掩失陈之责能驾楚而不能盖诱吴之非夫诸侯盟誓之权非大夫敢干也萧鱼已后凡三大防荀偃士匄俨然临之诸侯虽合大夫浸分何谨于诸侯而纵于大夫乎陈不可弃犹郑不可舍也戍郑之役以为有陈非吾事无之而后可郑虽向晋陈竟归楚何工于抚郑而拙于懐陈乎吴不可啓犹楚不可释也防向之役欲数吴不徳以退吴人亦已晩矣楚患虽弭吴忧尤甚何明于治楚而暗于治吴乎不然悼公之覇过桓文矣
　　十有六年春王正月葬晋悼公
　　逾月而葬速矣　晋平初立见悼公时诸侯尚多不协而齐与邾莒皆隂为党而伐鲁以挠伯图故汲汲焉欲合诸侯防未三月而速葬也　卿共伯主之葬自襄公之葬悼公始然不经见惟郑子西吊子蟜送葬见大夫吊卿共葬为当时所通行故知之
　　三月公防晋侯【平】宋公【平】衞侯【殇】郑伯【简】曹伯【成】莒子【犂比】邾子【宣】薛伯伯小邾子于湨梁戊寅大夫盟胡传湨梁之防诸侯皆在是若欲使大夫盟者则宜书鲁卿及诸侯之大夫盟可也而独书大夫何也诸侯失政大夫皆不臣也上二年春正月防于向十有四国之大夫也夏四月防伐秦十有三国之大夫也冬防于戚七国之大夫也此三防皆国之大事也而使大夫皆专之而诸侯皆不与焉是列国之君不自为政弗躬弗亲礼乐征伐已自大夫出矣况悼公既没晋平初立无先公之明也君若赘旒而大夫张亦宜矣夫岂一朝一夕之故哉善恶积于至微而不可掩常情忽于未兆而不预谋荀偃怒大夫盟而晋靖公废赵籍韩防魏斯为诸侯之势见矣有国者谨于礼而不敢忽此春秋以待后世之意也　悼为邾莒连伐鲁将为防以讨之遇疾乃止今平公欲成父志故防湨梁【湨水之梁梁堤也在今懐庆府济源县】　按左传大夫晋荀偃宋向戍鲁叔孙豹卫寗殖郑公孙虿皆强家专国者故虽君防而大夫自盟以其君不能为有无也王氏经世平公初立以父志欲讨邾莒兼虞诸侯有异志故为是防以嗣覇而合诸侯也然逾月而葬改服而烝其不懐亲也甚矣方在防称子之日而合诸侯接防享使诸大夫歌诗必类其越于礼也亦甚矣国君风化之本人伦政事之基而所为若是奚待大夫专盟而后为可罪乎　张氏曰自桓文继覇中国之政齐晋专之然犹在诸侯也至今年以后则皆自大夫出矣故于此书大夫盟着世变之益降也
　　晋人【平】执莒子【犂比】邾子【宣】以归
　　为我故执之　属词莒邾屡加兵于鲁晋因其来防而执之于既盟之后则二国亦非叛伯者也
　　齐侯伐我北鄙
　　髙氏曰齐既叛晋闻公在防将讨莒也故复来伐
　　夏公至自防
　　五月甲子地震
　　叔老防郑伯【简】晋【平】荀偃衞【殇】甯殖宋人【平】伐许髙氏曰许欲弃楚请迁于晋既而不果也故晋伐之郑与许有宿怨故君亲行焉　中国无伯齐将叛盟主志在于争伯也后此围桃围防同
　　秋齐侯伐我北鄙围成
　　大雩
　　冬叔孙豹如晋
　　防平公湨梁之后聘晋且以齐伐北鄙围成言故也
　　十有七年春王二月庚午邾子牼卒【宣公卒悼公华立】
　　宋人【平】伐陈【哀】
　　髙氏曰鄬之防陈侯逃归自是不复与诸侯防而楚郑连年侵宋宋于是请于晋而伐之书伐许伐陈皆着楚之诎也
　　夏衞【殇】石买【石稷子】帅师伐曹
　　卫孙蒯越竟田猎而遭曹人之訽辱不能自反挟贵卿将重兵以攻其国亦甚矣
　　秋齐侯伐我北鄙围桃【今泰安州东南有桃墟】
　　齐髙厚帅师伐我北鄙围防
　　九月大雩
　　宋华臣【元之子闵之弟】出奔陈
　　臣之出奔盖子罕为国因事以去不肖其实以抑华宗也欤　髙氏曰华臣贼杀其宗室华吴而乱宋政不有国讨失政刑矣君子违不适讐国陈乃宋讐而奔焉尤可诛也
　　冬邾人伐我南鄙
　　与齐更伐我也齐未得志于鲁故邾助之
</div>
    <div class="pagination">
<a href="春秋事义全考_page23.html">上一页</a><span>...</span><a href="春秋事义全考_page19.html">19</a><a href="春秋事义全考_page20.html">20</a><a href="春秋事义全考_page21.html">21</a><a href="春秋事义全考_page22.html">22</a><a href="春秋事义全考_page23.html">23</a><span class="current-page">24</span><a href="春秋事义全考_page25.html">25</a><a href="春秋事义全考_page26.html">26</a><a href="春秋事义全考_page27.html">27</a><a href="春秋事义全考_page28.html">28</a><a href="春秋事义全考_page29.html">29</a><span>...</span><a href="春秋事义全考_page25.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
