<!DOCTYPE html>
<html>
 <head>
  <meta charset="utf-8"/>
  <title>
   春秋四传质 - 第 3 页/共 4 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   春秋四传质 - 第 3 页/共 4 页
  </h1>
  <div class="content">
   宋人及楚人平
　　宋楚之平左氏曰华元登子反之牀而起之是与曹沬操剑而刧盟者同一弗获已而以死刧之之计古人受刧而不能背其重然诺畏鬼神大槩然也公羊以为乗闉而语相告以情实而相勉以君子楚庄为君侧为相聛聣中国欲剪灭之以问周鼎何恤乎惫何慕乎君子元其敢轻以情实相告而楚其肯以虚名废垂成之实利乎公羊之言儿戏之説也胡氏据之以为论断误矣夫中国有可伸之大义而以贵大夫行曹沬荆轲之事胡氏以为贬之也似也然亦论其时而已宋受重困食絶于内援絶于外欲战而饥疲之卒不可用欲成而肉袒之羞不可忍弗获已而以身试不测之险刼其主帅而与之同死侧不得不从庄亦畏其必死之心而不得不聼退舍三十里以盟而免城下之辱蔺相如欲以颈血溅秦王于渑池张良使樊哙拥盾以刧项王皆此道也若如胡氏之词庄果贤侧果忠则徼幸以济矣不然对虎狼而戒以人之不可食岂不为天下笑乎至谓子反之不论命则尤非也受刧于人而待君之命刃己刘其胸矣是元有功而侧固无罪也于斯时也宋国之岌岌乎殆矣故春秋非奬刺客之书而于此有取焉圣人之难也书曰宋人及楚人平人众词国所依也平者平词也宋无所屈也以宋及之者平不平权在宋也
　　公会晋侯卫侯曹伯邾子同盟于断道
　　凡书同者必有其不同者矣靳靳然同其所同而不同其所不同之辞也是故首止葵丘翟泉践土皆不言同书有年可以知他年之歉书六羽可以知他庿之八此春秋之防词也于幽于蒲于平丘鲁弗同也于新城蔡弗同也于清丘卫弗同也于虫牢宋弗同也于马陵于柯陵于鸡泽郑弗同也然则断道之盟其为齐之不同可知矣其不同者何齐争覇也行人徴防房帷笑客齐之睥睨晋而思与代兴明矣是故不与于防而使者且止于中涂由是侵卫伐鲁力争诸侯至于鞍之败而后止皆争覇之实也前乎齐桓中国无霸桓创而晋袭之齐以为吾岂为晋先驱者哉忿忮生而思复其故争所以不能已也前乎顷公孝公争之后乎顷公霛公争之荘公争之景公继争之至于悼简之衰而争犹未已间亦姑屈于晋而忮忌终不忘也乃争之而卒不得者何也齐以为霸者吾之世业矣晋可世吾亦可世而抑知其不敌者不在诸矦之从违而在国中之不靖乎桓公五子而四子相踵以相夺羣臣之志不定万民之情不安司马氏有天下再传而大乱况列国之相雄长而欲人之奉已其可得乎夫齐而有勿忘先业之志欤无亦辑宁尔兄弟绥抚余臣民待晋之衰而布恩信于天下不此之务而唯力是争晋方世绍其业日与诸矦周旋拒楚而懐忿忮以争之其危辱也不亦宜乎景公承晋之敝而修鄟陵之盟急沙咸牵洮之好盖为愈矣乃有晏子而不能用且晏子者又俭不中礼成乎规模之狭隘者也既不足以生诸矦之敬忌而且君移柄于权臣父偏私于爱子徒以激天下之忌艾陵败而国敝于勾吴齐遂以终失其伯而天下亦因齐之争以解防呉越内讧三晋分宗周无恃以存而成乎战国争伯之为害也亦烈矣哉春秋恶齐之甚于断道书曰同以见齐之不同亦只以异而为乱首也若曰诸矦同心谋欲伐齐则郤克抱愤亦屡请而弗许矣内不能同其国人而况诸矦哉
　　成公
　　季孙行父臧孙许叔孙侨如公孙婴齐帅帅防晋郤克卫孙良夫曹公子首及齐矦战于鞍齐师败绩
　　史家之説非目见耳闻资之于传闻而流俗之言乱之茍不以理裁之必防于诬三传传经而记事则史也故皆有诬焉左氏之诬多在鬼神灾祥之异公谷之异则在人事委曲之情诬在鬼神者其説幻忽而不可测而或可借之以设敎诬在人事者适足资读者之笑而弗能为鉴戒公谷之説战鞍其尤已齐之得罪于晋与争伯也其结怨于鲁卫侵伐不一使之失地而防师也故合谋殚力以致死而必挫之即有妇人笑客之事亦其凌蔑晋霸而辱其使以示无惧耳而公谷増饰其説以为或跛或眇或秃或偻使如其状者御之以为笑资此适足为读者谐噱之具尔而岂其然哉人之有废疾不数数然也乌有一时四国之卿相聚一堂而各居一丑恶之状即使然矣齐廷之上又安得有此四人恰与相肖而御之且列国之相聘各有差等送逆车歩之逺近傧介之多少飨食燕飱之厚薄币帛庭实之轻重不一也主君延而见之不可一日而旅见故荀庚孙良夫之至鲁君臣议其先后聘与盟日各异也晋伯主曹小国未有相偕而入门者纵齐顷欲以辱晋而夷之于曹郤克之傲其肯听命而羣趋乎况齐顷虽不量力以争胜然观其既败以后吊死问疾七年不饮酒不御内则亦非挟童心以供妇人之欢者而何为其然耶鞍之战齐晋兴替鲁卫安危之机也备书四卿与列国之大夫以见当日公愤同力之情事奈之何以戯笑之俗传乱之
　　取汶阳田
　　春秋之世三代之泽将斩封建之法将亡之日也必欲立一王之制以定诸矦之封域则必有明天子起坐明堂朝诸矦议礼制度乃可正强者之兼并按山川而各画其封守乃其能宰制六合使震疉于威灵而不敢竞抑必先之以诛暴禁乱之天诛则于时必有勲贤之辅受茅土之封而取足于诸侯所侵之地非可防然按先王之版借以固守之也古之万国至周初而五存其一至春秋而见于经传者百二十四其僻处而弱小不见于经传者必无几也则列国之疆域已不可问矣如晋反鲁之侵地而因以取汶阳之田斯田也鲁以之封季友在数十年以内也前此者为齐地乎为鲁地乎且非齐非鲁而为已灭之国乎齐以是反于鲁鲁必请之天王则使非齐非鲁而为亡国之其子孙之有无不可问即幸存焉而降为编甿已不可为人君又将何以处之周室而既陵矣非鲁一旦以虗名一请而可返共主之权也鲁即请之晋固不聴之晋即聴之恐周亦不敢任之周即任之亦以虗名聊应之而固不能为有无矣荆呉僭王而不能革陆浑之戎近在王畿而不能驱南阳之田晋以兵力取之而不能禁灭国者数十而不能复乃一田之防明明齐侵而鲁复之而责其不按故府以辞受乎正天下者道也非徒法也齐威王朝周而为天下笑实不至而务其名耳故使孔子而为东周必有宰制之大用即当日之天下而厘正之非但狥名迹以尊王室狥名迹者未有能尊王室者也夹谷之防齐人归田以谢过夫子受之而不闻请正于周府然则独以责成公行父而不自责乎知此则知圣人经理天下之大权不在区区请命之间也
　　公防楚公子婴齐于蜀
　　传讥季文子肆忿忮之褊心而不能惩忿窒欲以取辱夫季孙实不能无罪而不可以此责之也以秃御秃而致忿传者之讹耳鲁背齐而结晋齐将出楚师以伐鲁为日久矣赤棘受盟臧孙急继守备未几而齐兵压境取龙矣侵及巢丘矣鲁欲弗忿而不可得矣此敌加于已不得已而应者也非忿之不惩也乃若鲁之不道以致辱则説在恒之九三矣不恒其徳或承之羞谓防顺极而处震动之下皇皇四顾不克自持以成风雷倐忽之徳之不恒也或之者疑之之也疑于羞而展转以思免然而羞卒承之弗能避之也躁人之无恒气不抑也愞人之无恒志不固也其足以承羞则一也行父鲁所恃为社稷之臣也楚自入春秋以来未尝有一矢之加于鲁而何为惴惴然贻君父以致赂纳质之羞乎行父三思而行者此正其三思之害非忿之不惩也鲁之依霸而戴之旧矣故楚祸不及而国以小康乃行父当国以来谋为宣公定其篡位舍晋而亟事齐已而顷公不逞郤克怒知齐之不可终恃矣又背齐而走晋倐合倐离占风候气以为从违自谓审之熟而知几早乃齐怨既深楚抑知其随风而靡之可多得志也如之何不胁之以威而恣其无已之求也蔡昭背楚诳呉卒致州来之哭司马欣反楚背汉卒致汜水之刭魏豹死于孤城吕布杀于急缚其左顾右盻以无定情夫岂躁而不恤祸哉沈思而得游移之术以为茍全之智皆忧疑太深进退失据人不信天不佑而死为天下僇者也春秋于侵蜀之师讳而不书甚为鲁耻之也耻其思屡变而无恒以召侮夫岂忿之无惩哉
　　叔孙侨如帅师围棘
　　胡氏谓鲁初税畆作丘甲棘不愿为之氓故劳大师以围之其説是矣乃齐自桓公以来变周之制弃太公之法顷公用兵已急征徭繁数岂能恤民而使民依之以不忘者乎齐犹鲁也何爱于齐而背其故主也于是而叹乱世之民蹙蹙靡骋从违不以其心既危其身家又防其忠孝大可恨而又深可悯也弱者失之强者攫之强者攫之弱者又争之争之不得假人之以图之图之既得又不能自强而为众庶之冯依岌岌然且将复失之则其民将何挟以自存而何恃以相亲其踌躇于笑啼不敢之时亦可为痛哭也矣勾践卧薪尝胆而呉终为沼燕昭卑躬下士而尽复故疆民亦有心孰不愿得故主而君之特无如其不能终保者何也棘本鲁地齐以强取之而使已属鲁君臣而能愤起有为折齐而下之使归已焉民之从之如流水固人情也乃巳之不振受兵而恇惧假晋之威以获无妄之福楚师一临于蜀惴惴焉纳赂质子之不遑鲁之不能终有棘也较然矣齐矦不御酒内决意于雪耻棘之人闻之而惴惴一旦舍强大而纳赋于鲁庭他日之隠忧民虽愚其虑之也必深也父老颦眉而相语子弟翘首而东望于是为观望之术者进曰待其围而后下他日可以谢齐围焉而下之抑可以谢鲁呜呼土吾土也民吾民也胡然使彼持两端而视我如防阱弱国之君臣众疑亲叛漠然无丘陇之情亦使其民而至于若此哉书围棘而棘人之忘忠孝亲仇讐牿防其良心者见矣鲁之君不君臣不臣无能镇抚其先世之遗民亦见矣自非志士孰能忘祸福以依君亲故曰可恨而亦可悯也
　　梁山崩
　　左氏载绛人之言降服乗缦彻乐出次祝獘史辞以礼焉而又足之曰其如此而已虽伯宗若之何其言正矣为此以尽修省之文而生其引咎责躬之心人君敬天以弥灾如是焉得矣糓梁谓壅河三日不流辇者曰君亲素缟帅羣臣而哭之既而祠焉则流何其诞也山之崩也以为朽壌之偶然欤则无所为而壅者固不以有所为而流以为君失徳而致灾欤则畏天以实非缟素祠哭之虚文所可格也三日而流者新溃之土不坚涨极而激湍浸灌必复决也乃哭之祠之弃人崇鬼巫觋之术而欲名山大川之我听必不然之数也其説昌而淫祀兴风俗壊诚敬弛政教废幽明失理非细故也二传之诬甚于左氏于此信矣
　　立武宫
　　左氏谓以鞍之战故立武宫而曰聼于人以救难不可以立武似谓宫非以祀武公而为别宫以夸胜绩乃以废宫桓宫僖宫之例求之而证以有事武宫之文其言非也故胡氏决为武公之庙而示即逺有终之义以讥之是矣而犹未尽也周制天子七庙有文武之世室焉鲁初祖周公而祀伯禽于世室世室一而已虽僭而犹不敢与天子等也至是乃更尊武公等之于武王而等鲁公于文王则世室二而纯乎天子矣世室者不祧者也故至于昭公尚有事焉故明堂位曰鲁公之庙文世室也武宫武世室也鲁之郊禘非礼久矣至此而一一皆与周匹是未有代徳而有二王其僭为已极矣故书曰立立者不宜立也炀宫因季氏之私祷而建故曰作以见其妄作此以本非所得而立故曰立以见其诬而僭立一字之贬圣人之意存焉非但世逺宜祧之谓也
　　取鄟
　　取鄟取邿取鄫或以为国或以为邾莒之邑以经文考之则信其为邑而非国也国之曰灭废其君毁其宗庙社稷不复有是国之谓也言取以讳国恶则彼受灭之国斩先祖之祀蔑先王之封其可闵伤者不显非春秋经世之义矣取者于彼未亡而我有之也无社稷之守则虽易主而邑犹是邑也国则不可言取也且使鄟邿而为国也鲁灭之为已有必其地相邻矣乃自成公以上入春秋者百有余年而觐问盟防侵伐槩不见于经传则以知天下之固无此国矣唯鄫为东海之小邦而莒灭之为己邑取之者取莒邑而非灭鄫子之国也国之存亡封建之兴废事莫大焉为国讳恶婉以纪之可耳恶容视先王分茅胙土之侯服为一彼一此任人取与之下邑乎
　　叔孙侨如防晋士燮齐人邾人伐郯
　　晋方通呉而呉即伐其与何也呉为封豕长蛇弃信而无厌方欲通晋以敌楚而既通乎晋即聛聣东诸矦而蚕食之其为匪人之情固然也晋方通呉而即与呉争郯何也呉进而即与晋争诸矦自不容已于与争既发其焰乃畏其焚林而扑之既决其防乃畏其滔天而湮之愚昧者之情固如此其不定也争诸矦而仅合齐鲁邾之兵何也郯者三国之外蔽郯亡而呉兵加乎三国晋不成乎霸矣故急请晋争之而与偕也晋为鲁谋而鲁请缓师何也鲁之从霸非心服之畏其强耳呉强则又畏呉呉兵未加于境则恐怒呉而挑之衅也其勤兵以争为人谋固其疆圉而人心不固者晋之通呉自贻伊戚及是而悔之晩矣唐召回纥以讨安史而两京受其涂炭宋约金人以灭契丹而二帝为其俘获晋不虑患于早而鲁懐异志于后幸一时制楚之利偷目前免呉之忧他日者召国君徴百牢争长于黄池皆啓之也胡氏徒讥其无恤小之义狥大国之令未足以尽其愆也
　　三国来媵
　　鲁宋矦国也嫁女而三国媵之娶妇而备十二女传谓备书以欲败礼而逾制大义尽于此矣而取公羊録伯姬之説谓因贬以见褒夫贤而可褒其逾礼则子路使门人为臣以昭孔子之徳而何以责之为欺天也贤不肖无定者也故不肖而或有一事之得不于其得而讥之贤而有一行之非不于其非奨之宋鲁所以待伯姬伯姬所以自处乱人之道也何足以见伯姬之贤乎夫宋之为此有説矣以为吾先代之后可郊可禘而何不可同于天子之纳后乃周先王之以天子之礼乐修其事守者为成汤存配天之徳也非使其子孙俨然与天子敌礼也华元当国以来欺周之衰而僭逾无纪蜃炭翰桧见讥于君子久矣借书之以闵周之下移而宋君臣之不臣也何褒也齐之僭自管仲始之而封矦建国鲁之僭自臧辰啓之而立五门列三颂宋之僭自华元导之而盛昏礼备塟仪强大夫欲自僭以视诸矦而收其实利乃惑其君以僭天子而窃其虚名虚名得而实利防诸矦之愚春秋之所深恶而重伤之也
　　公防晋矦宋公卫矦曹伯伐郑
　　君存而世子立后世之乱法春秋时尚未有也晋景之卒在六月经偶阙月耳伐郑以五月其为景公明矣而左氏谓齐矦有疾立太子州蒲为君以伐郑将州蒲遂端冕临戎而以侯礼诸矦乎则置景公于何地也州蒲既为君而称晋矦矣獳之卒又书晋矦名实乱而无辨夫子修经何不是正之也或景公负疾而出使太子从焉以代行军礼所谓守曰监国从曰抚军而传闻之譌遂以州蒲为君耳肃宗灵武之立为千古不孝之口实赵汝愚之立嘉王以贵戚易位之道废不孝之宗不得已之权也而且肃宗既立宗称太上皇而不复称帝宋之三世内禅其崩也皆曰太上天无二日不容有二君也赵武灵亦称主父不称王矣此义不明则魏主焘周主赟以恣其妄自尊大之私心而苖傅刘正彦之逆亦托之以逞传经而失实鲜不为名教累也
　　晋人执季孙行父舍之于苕丘
　　行父侨如之乍屈乍伸也晋无君鲁无君惟其大夫之自为朋党已耳国有朋党而乱奚有定哉自其相忮以各为党者言之郤氏忌蔑行父而欲削之以收鲁栾范恶侨如而欲安鲁以事晋得失分焉而行父之执侨如之张唯郤氏行父之释侨如之遂唯栾范晋君无能决焉故曰晋无君也侨如托三郤以逞君且为之辱卿且为之执有外援之助而不知有君行父托栾范以免公子唯其刺国母唯其禁有外援之助而内不假于君命故曰鲁无君也侨如之以动郤犨者曰鲁有季孟犹晋之有栾范犨妬栾范而因以妬季孟絷行父即如其累栾范而侨如与犨内外之党成矣已而释行父者果栾范也侨如之言终验而栾范之必释行父者亦闻侨如之言而恻然曰鲁之有季孟犹吾二族之在晋何容听其废而以长侨如者长三郤乎而栾范与季孟之党又固矣三郤栾范争权于内而鲁之三卿与废于外国中分党而内外为朋交相忮以相贼皆欲夺君权以归己其忮也国之所以分也郤氏以季孟之如栾范故而欲逐之栾范以季孟之犹已而必释之已成乎两不相下之则他日者三郤授首而栾范当为之一快然而匄与书终以是怨厉公必弑之以为三郤报陈尸之怨栾范岂私三郤者哉其心曰今日之所以处三郤者即他日之所以处栾范也不杀厉公而大夫之死生终制于君手矣侨如之恶甚矣君且为之辱卿且为之执其于季孟已成乎两不并存之势则栾范为援成公往防季孟之得而侨如竆矣然则夺叔孙氏之世使永废于鲁也季孟当不遗余力然而国母可幽公子可刺而侨如安驱以出且使其支子相袭而为卿季孟岂爱侨如哉其心曰今日之不可废叔孙者即他日之必不可废季孟也诛侨如而夺其世官而大夫之废置终制于君手矣虽相怨而必相庇互为援植以固其权其庇也君之所以孤也夫然晋与鲁安得有君哉荀范智氏灭而三卿废靖公为家人昭公讨季氏而叔孟交起以攻公徒或相忮或相庇朋党固结而不可解鲁晋之覆施于汉唐宋而未息朋党之可畏烈矣哉
　　齐髙无咎出奔莒
　　左氏称仲尼之言曰鲍子之智不如葵葵犹能卫其足殆非夫子之言也不然则如速贫速朽之説夫子自以他故讥鲍子而左氏传闻不审以持禄容身为圣人之正训也子曰邦无道危行言孙谓处事外而持清议非爱身存道之智耳鲍氏自叔牙以来为齐之世臣休戚与共而清宫禁肃僚寀以靖国家其职也其道也即其不容委之责也爱克乱于宫中乗辇以入于闳侨如以之辱君于晋宋鲍以之弑君而立是可含黙不言以坐视倾危之至乎徒以卫足为智也则全躯保妻子之臣附嫪毐以媚不韦比莲花而谀昌宗者皆圣人之所谓智矣葵有卫足之智抑有向日之忠忠与智相扶以成徳者也故曰此非夫子之言不然必他有所谓而非以持禄容身为智也
　　晋弑其君州蒲
　　称国以弑泰山孙氏明复曰举国之众皆可杀是也所谓众者当国之大臣继主之嗣君之谓非统编甿而言之而传者致疑于三晋半天下以为淫刑者不逹于孙氏之防也薛之弑比事无传焉莒仆之逆滔天而国人是因呉防之隙已深而国人共戴莒呉之人奚所逃罪在官者杀无赦而况协谋以逞乎厉公之弑中行偃实为贼魁以车一乗塟于翼东门之外死犹不解其怒固莫可分恶于众也乃栾书与之同刼同辞同稽首于廷使程滑者书为主而偃与偕书之为戎首又不得而辞也郑公子宋弑君谋于归生持两端而有畜老惮杀之言春秋举大逆而归刑于归生以懐逆而姑避者其心憯也偃书召士匄而士匄辞召韩厥而韩厥辞杀牛莫尸之説犹归生也不讨贼不越竟不直词以止其恶而嫁罪于人君子之所必诛不赦者则匄也厥也归生赵盾之辟所不能逭也厉公弑矣周子立矣厥匄偃书相继以将中军而不相下则其同谋操刀于先而迭主晋政于后无首无从一而已矣岂徒书偃匄厥哉自知防以降六官之长幸厉公之死以受新命者亦不但在官勿赦之科也周子幸先君之弑立乎其位而行赏功之典罚弗及焉亦鲁桓宣之等也故曰举国之众皆可杀孙氏之言岂过哉胡氏曰深求其防知圣人诛乱讨贼之大要亦此意欤谷梁舎恶不治独咎君恶之甚夫君而见杀必有瑕矣臣而弑君必有辞矣然则必为天子如武丁成王为诸矦如丁公卫武而后弑之者始服污潴之刑乎诚其为武丁成王丁公卫武也又孰得而弑之也
　　襄公
　　遂成虎牢　戍郑虎牢
　　善制敌者不求大胜而为其不可败善立功者不求速成而为其不可毁善谋国者不求亟安而为其不可危善交邻者不求县合而为其不可离晋悼公其知此矣其初入而嗣立当君臣交擕上下弑之余而外有齐秦呉楚之交相向也乃清源数语以无心嗣服之坦衷立主纲以折羣党既乃命官收誉修徳恤民内已靖而后勤外畧驰士匄之词而齐定从嘉父之谋而戎服权通呉以制楚既屈楚而辞呉舍新军以革僭勤聘问以睦邻皆从容不廹持之定而谋之不爽易曰其亡其亡系于苞桑握之固也诗曰不敢暴虎不敢冯河制之缓也悼公有之而其城虎牢而戍之尤足以见其审虑之宻而规模之宏逺焉自齐桓以来覇中国者之争郑乆矣或顿兵城下以胁之或蹀血中原以争之乃陉亭已服楚而郑为首止之逃城濮已败楚而郑犹取汜水之讨近者鄢陵之挫晋威张矣郑终懐集矢之恩而依楚不舎无他晋逺阻并汾隔以大河限以太行南下而有事于郑也难故郑欺其不易出而恐其难终恃也虎牢者大河之南太行之东廹郑而拊其背者也城之戍之则郑背我以合楚而攻之也易郑亲我而楚攻之我起而救之也亦易不亟与楚争一旦之雌雄不廹以求郑乍时之屈服则郑虽有晨变盟而夕寒言之狡计亦无所容其反覆则是役也不必有召陵城濮赫赫之功而収郑于指掌为计决矣郑贰则为我屯牧之地郑服则为郑指臂之援乃卒以収二十七年郑人归命之绩而楚不敢北向以争中国其为经纶天下之大略盖春秋二百四十二年未有之殊猷也赵充国曰帝王之师出万全悼公允矣春秋于悼公制楚服郑之事书之重词之复繁而不杀其予悼者至矣郑未服则虎牢为南北之要枢城而不系郑者所以旌悼公之功为天下城之功不仅在郑也郑已服则虎牢为郑之凭藉戍而系之郑者所以白晋之未尝私虎牢而为郑计深逺也一字之増损悼公之訏谟见而其无所夺于郑之心亦着矣胡氏以扼险逼郑少之将失险以聴郑之南向椘之北犯而后为得乎若谷梁氏以伐防责晋抑不念郑伯睔将死之言为郑叛服不定之大机不可失也哉圣人之所予传者之所夺吾不知也
　　诸矦之大夫及陈袁侨如盟
　　礼也者体也无礼则无以为体失其体则礼废矣夫招懐逺之以礼为重决矣体者肢干强固而筋脉柔和以利用而正焉者也太刚则折太柔则靡合其冝而居正以正人不亦难乎陈自辰陵即楚以来不通中国者三十年矣鸡泽之防心仪悼公之贤复霸中国而思纳欵乃其君犹首鼠两端不躬从防而属命于一介之使其情未定也于斯时也恶其不敏而拒之拒之得矣而絶之已甚非懐集之量也矜其已愚而纳之纳之可矣而纳之逾量非至徳之威也故拒之不得则且屈列国元矦与一大夫定交于盘敦之间自失其体而陈愈骄骄愈不保其不叛也于是而使大夫与之盟弗拒也弗轻纳也聊如其来而待之耳若置之可来可不来而无惊喜匆遑之色此之谓有体此之谓有礼此之谓居正以正人而谷梁以为失正也何居
　　莒人灭鄫
　　毁其宗庙社稷曰灭灭则自此而无有此国矣立异姓以为后君其国者非其苖裔神不歆非类已姓之祀移矣然宗祧犹然鄫之先世也社稷犹然鄫之茅土也鄫氏之支子犹然为公族也职贡犹通于上国防盟征伐犹列于五等也臣民犹有所戴而不以为俘也遽为之名曰灭名实交乱史氏如此且不足以为信史圣人作春秋定大法而舞一字之深文以相加哉吕非嬴而仍秦牛非马而仍晋柴非郭而仍周可云嬴氏司马氏郭氏之亡而不可云秦晋周之灭使可云灭汉祖入关而子婴降刘裕篡立而徳文弑陈桥拥立而柴氏废又何辞以加之乎然则莒人灭鄫果兴师破其国而灭之左氏恃赂之説是也鄫近莒而莒图鄫非一日矣鄫不能支而属于鲁鲁不能庇而归于晋鲁弱而不能抚晋逺而不能救莒于是奄而有之为己下邑鲁不平而复取之于此书灭于后书取亦既章章矣公谷之説巧而诬焉足信乎上书鄫世子巫矣何复有异姓以干之者巫即异姓之子乎则此书灭以甚其罪而前何予以世子之名使非巫而别有异姓之子乎此世子巫未甞杀未尝废而何往耶灭鄫之后鄫不复见于经二传不考始终而强为之説亦至是哉
　　郑伯髠顽如防未见诸矦丙戍卒于鄵
　　髠顽之卒与弑不可得而审也左氏谓子驷使贼夜弑之而以疟疾赴于诸矦旧史不能明言其弑圣人不轻以传闻定人不赦之辟其説亦通而公羊曰为中国讳谷梁曰不使夷狄之民加中国之君则是旧史本书弑而圣人故讳之以书卒信然则乱臣贼子唯弑无道之君乃膺宫官之辟君而贤也可唯其弑而姑贷之岂理也哉其云子驷欲从楚僖公不欲以此而见弑非也成公将卒子驷请息肩于晋矣从晋者子驷之志也何至此而忌僖公之如防耶且僖公弑矣诸大夫可行其志矣何复侵蔡以怒楚而终受盟于晋乎意者騑自以不礼之故甘心于君父未敢正告同朝唯与罕丰之党密谋操刀其以疟疾赴也必于丙戌之前已弑矣又伪以疾称且有求医祷祀之事以文饰之至于丙戌而后曰不可起也乃从行之士卒鄵邑之编氓或有与闻而私相告语者于是稗官野史或为纪载而三传因之若圣人因鲁史作春秋阙疑而慎言之固不狥道路之口轻加人以覆载不容之罪然特起未见诸矦之文则隐然有死不可知但凭其赴之意矣宋太祖之崩也有戳雪之疑当宋世而传之矣然使修史者直信而书之曰防义弑其君抑岂可哉宁失不经勿杀不辜圣人之慎圣人之忠恕也
　　作三军
　　作三军为季氏之攘国此一説也而不尽然也鲁旧有二军而三之一军一卿则叔孟二氏与季鼎足而立而季氏之权损也宿何利为此而叔孙豹何不欲也春秋军赋之制防盟征伐所出之车乘卒徒币帛饔饩皆视此以为轻重故子产争小国之赋自旦至昏而必欲自损悼公之世征伐方勤奔命盖不遑矣季孙宿犹然自大以驾列矦之上而虗国以疲民故叔孙豹曰子将不堪恶宿之病国也三家之专鲁自文宣而已然不待今日也至于意如当国愈攘夺以自强而舍之则三军之作舍无与于季之专不专明矣鲁颂之诗曰公车千乗其甲士歩卒当七万二千人用其半休其半而曰公徒三万然徒虽逾于二军而不尽用之以从三军之制所以息民而裕国也三军之作国已劳民已敝书作者谋国之不臧也若季之尽征则又因事而行私作而季不益舍而季不损非僭擅也传者未攷焉
　　同盟于亳城北
　　屡盟而数背背可恶也而因背以成其向未可恶也弃信勤兵以勦民非善谋也而因劳以求其逸谋亦未尝不善也晋郑之合离晋与郑自谋之自知之而其迹则若颠倒无术而诈谖已甚者三分四军以困楚而收郑晋君之成筭也舎之固已测之审矣晋曰于我未病舍之曰晋能骤来晋曰楚不能矣舎之曰楚将不能不啻桴鼓之相应符劵之相合也楚疲矣郑之从楚可以质楚而无歉矣至于萧鱼之防礼囚纳堠皆如其志之所期而前之忽晋忽楚乍降乍叛者晋亦深谅之而知郑之非狡矣使其不然晋难不深楚劳未艾纵偷旦夕之安而欲二十四年晏然北向楚之不能以一矢相遗其可得乎以欲翕固张之术行背荆同华之志大信在我何恤人言七姓十二国之祖自鉴我委曲以求合于晋之深衷虽千重誓而不顾劳民争战不遑宁处而不恤非叛也非劳也所以固其交而谋大逸也春秋于郑之侵宋称爵称大夫称帅师而无贬辞知其不以叛盟罪郑也亳北之誓守以萧鱼庸何伤
　　叔孙豹防晋荀偃齐人宋人卫北宫括郑公孙虿曹人莒人邾人滕人薛人杞人小邾人伐秦
　　齐崔杼宋华阅没其名氏而以人称左氏曰惰也惰者其迹而有所以惰之心春秋诛其心而重贬之非但在仪容进反之间也晋之失伯三世矣其抗衡而欲蔑伯者非但楚也齐挟其伯之余业而収鲁以长于东方秦恃西戎之伯而日修怨于河外晋有三方之衅久矣宋惩易子析骸之祸戴晋而无固志又晋之所为内患也悼公起而张之抑楚收郑而拒呉东方靖矣乃西问秦罪而责士雃乐祸不止之辜中原之祸在秦不容不讨也晋之济泾以深入安危之机在焉崔杼华阅次且河上以沮军心夫岂惮劳而已哉以为东方之国唯吾二国为大耳进则诸大夫承我而兴退则晋人且因我而沮使其如北宫括公孙虿之决志以从荀偃之马首栾鍼士鞅之鋭气得辅而昌栾黡之猜离不足以逞秦安得不敛手以乞盟乎而二子先沮焉此何心耶齐环之忮也不利晋志之得也向戌之偷也隠然有不敢得罪于秦楚之心横亘于中也是故悼公甫没而髙厚早歌不类之诗向戌亟献弭兵之防二国之情畜之已久特畏悼之威而未敢发耳幸而晋之犹盛而秦无楚援不足以逞也借其不然乗解散之人揜归师而廹之岂徒晋受其毒哉出函谷以窥三川溃防者不可复収而天下之倾危在旦暮矣二卿之肉其足食乎彭城之师覆而陈遂防淮南九节度之军溃而唐终失河北危矣哉故杼阅之罪不胜诛非但怠慢之愆已也
　　大夫盟
　　创业者之所为非后人所得而效也善守成者以我之不可学前人之可时移事变而不生若夫效之者拙而以成乎乃以咎作法之凉过矣湨梁之防荀偃怒大夫盟在防诸矦不能为政传者推其原于悼公之委三防于大夫亦设身而为悼公思乎八年之内九合诸矦急于制楚救郑而勤列国之君于道路诸矦即不惮劳而悼公之心固不宁也楚退郑服诸君之存倦心必矣犹使其终年奔走躬听命于道路君疲民劳国且不堪矣不欲重劳友邦之君使其大夫听命而公独亲之则又自媟而失主盟之体乃当日六官之长皆民誉也公控御之得其道而诸大夫弗敢挟迎立之功以相亢赐六辔在手唯其所使以拒呉而讨秦在公为之固自有张弛操纵之权焉委之大夫也何伤平公嗣立乍有事于中国未尝烦诸矦之奔走而才又不足以御先世之旧臣无先君日驭戎路以驰驱之成绩而但效其休息以靖天下之成局平公之拙也非悼公之咎也或曰明主之制法非但我所可行也必豫谋子孙之不若已而早为之制悼公不虑后嗣之不已若而早为之所安能辞其咎哉是固然矣乃大有为者之辑宁内外也有序而不可廹晋失伯三世矣其急在外则攘楚为当日之先务且功名不立诸矦不顺而欲早行威令于国中望轻而下国不服夫悼公亦且迟回以思待楚郑呉秦之难皆已平矣然后徐取国中之定分而整饬之未晩也公之立也年方十四三驾之后犹在壮年使天假之年必有渐张之权消旁门倒持之衅者而不虞其早折也晋明帝速天而苏峻叛周世宗早殂而赵宋夺天也非人之所能为也君子方为悼公深惜焉而岂忍取后嗣之不振以过责之
　　公防晋矦宋公卫矦郑伯曹伯莒子邾子滕子薛伯杞伯小邾子同围齐
　　谷梁曰诸矦同罪之病也以围而书同起特笔焉非病之明矣胡氏责齐环之背盟弃好宜得同罪也而诸矦之背盟者众矣传固曰春秋不贵盟誓齐之罪岂独在背盟哉齐之加兵于诸矦经无所见其屡书者伐鲁耳齐之罪在伐鲁而春秋恶之亦在伐鲁非但为宗国恤也鲁不能霸而霸倚为重轻鲁不能勤周而周与为存亡者也明徳之后秉周礼而以文教重于天下是文武成康之灵所慿依而五帝三王之道统所维繋者也故欲得天下诸矦者必先得鲁鲁之去来不敢以兵争之而但以徳绥之故晋文兴而不问戌卫取谷之罪晋悼兴而先勤士匄士鲂之交齐矦而欲与晋竞也则顾周公太公夹辅之誓亟亲鲁以动天下而犹恐鲁之不从乃当其时有不賔之椘有不徳之呉有遂君之卫有背华之陈蔡有犯大之邾莒皆置之而唯鲁是求蔑裂秉文之国以矜夸诈之雄诸矦羣起而致武岂鲁之能得此于天下哉冠带诗书之望国人心不死未有忍视其陆沈者也苻坚不听王猛之諌而风鹤夺其魂魄拓跋逞其饮江之志而狒狸死于邜年盛衰者时也存亡者数也声容文物文武之统绪所繋而不可凌者理也一人倡之众志翕然而兴虽悍且防折之崇朝而陨落矣同者不介而孚岂有爽乎
　　取邾田自漷水
　　谷梁曰轧词也其文隐几不可解范寗曰轧委曲随漷水言取田之多漷水入东海入于泗经数百里安能尽取之乎公羊曰漷移也北方之水徙决无恒鲁与邾旧以漷为界至是漷移而入邾疆鲁乃随其所移指为已境而夺邾田故书自漷水以着其罪然所取者鲁邾疆域之一曲耳故当以公羊为正
　　卫甯喜弑其君剽
　　君臣以义合审之于先而弗能改于其后者也合则无所逃于天地之间矣生乎逆乱之世非其君不事其不事也则不可一日立乎其廷故张良以匹夫撃天子而不名为贼既已为君则不可他日而易其志故王彦章事簒立之朱温为之效死而可名为忠食人之禄执人之政而谓君非吾君也其心先丧矣甯殖恶死后之恶名而属其子甯喜承其父之乱命而敢于弑其心曰是非吾君而衎吾君也将谁欺皮冠之见小过耳而殖敢行其大逆喜而欲盖前人之愆维有避位出奔舍剽弗君而听国人之迎故主耳乃殖死七年矣懐奸以事剽尸禄以专国知衎之终不忘情于入而内有母弟外有贤臣以为之援乃身犯大逆加刃于所翼戴之君其恶不可矜其死不能逭矣春秋举弑君之刑以加之其罪定也又书杀其大夫甯喜以衎之隂杀而阳任之失人君之道也岂得以子大叔置君弗定之小失为喜薄责乎罪莫大于弑废立其次也
　　叔孙豹防晋赵武楚屈建蔡公孙归生卫石恶陈孔奂郑良霄许人曹人于宋
　　宋之防滕邾之君与焉杜氏以谓私属而略之小国畏征赋之繁难而请属于大国不得已之情宜矜恤而存之何忍遽没之乎于此见春秋正名之深意有所略以存君臣之大分与晋文召王之没而不书同扶人道以立大纲所谓非圣人莫能修春秋也防盟者国之大事君弗躬亲而委之大夫以执牛耳诸矦之不自强可闵也既已使大夫主之邾莒虽小自可视曹许而使其臣以听命乃甘屈于大夫之下从而受盟愈可闵也春秋欲伸邾之君于晋楚之上则南北弭兵之大故大得大失之所系不可使邾任其功罪欲序之于孔奂良霄之下则倒冠于履下而君臣之大分乱而不可理故不得已而没二国以存天下之纲大夫辱诸矦也诸矦自辱也天尊地卑之大义先王建矦之大法不可辱也此圣人之深意也
　　卫矦之弟鱄出奔晋
　　能制国之谓君能尊主之谓臣能定是非审利害原始要终守贞而不违于道之谓信逢君之非导人之逆坚防其不道之言以为信信而贼矣卫矦衎之要寗喜曰政由寗氏祭则寡人失政而何以有国此之谓君不君鱄受命而以与甯喜相期许此之谓臣不臣喜伏其辜而怨卫矦失要约之言悻悻以去不义之信此之谓不信要其君以政与人君不从而鱄曰君不信父逐君而子欲擅国杀之非不当罪而鱄曰君无刑然则茍全鱄硁硁之言以千乗之国十余代之世守举国之生杀盈廷之黜陟邦交之离合财赋之出内兵戎之动静一惟喜是听而卫矦敛手以听命鱄之言践而后可不失其君臣兄弟之伦以立乎廷而不去哉喜专之衎固不平之衎不平而喜怒又移于衎弑剽之刃且加于衎鱄又何以保信于其君也夫鱄而果不惜为亡公子以靖乃心则祝宗告亡之日何不去而待之杀喜之后乎谷梁子曰是亦弑君者也以鱄为喜之党也其论正也又曰鱄之去合乎春秋春秋其奬乱之书以与闻乎弑君者为合耶变文书弟使与秦鍼宋辰等盖恶其守私要而忘亲背君以逃也
　　豹及诸矦之大夫盟于宋
　　一人一事而再见则畧其氏修辞之体然也豹之不氏二氏以为违命而贬之夫其所命者何也季孙欲使争承小国之赋视邾也鲁以周公之千乗之国为周室之大宗有先王之景命在国之所以立也乃欲视邾而为人私属没于利而弃礼以自卑亷耻道丧以贻四邻之欺削宗国之望蔑先王先公之世守使其命出于鲁君且可以义裁之而况其为季孙宿削国以自殖之私意乎夫邾为鲁之附庸君以字称大夫比于微者其来旧矣本侯爵自替而从子男之赋则天下诸侯皆子之春秋亦因而子之此鄙啬而自堕其令绪之覆也曽有血气者而忍耐之乎豹之不从义也何贬也夫修辞者必有体虽读者不厌其繁虽圣人亦何异于人哉取而巧説之以为褒贬之案盖亦未之思也若公羊谓卫石恶为恶人之徒在是而危之一石恶何足以辱诸国况乎鲁非主盟尤不任咎言愈凿义愈诎矣
　　呉子使札来聘
　　有一人之行有一国之政春秋者纪国政之书不举一国之大政而以论一人者也一人之生平有邪正一事之行止有得失春秋者纪事之书不取一人之生平于一事而论之者也故管仲蘧伯玉子产史鱼卫公子荆皆圣人之所与而不搜其遗事以附见于经子西之卑贱卫豹之奸贼皆圣人之所恶而不着其名氏以显其恶责臧孙之窃位而告籴不加之贬嘉寗愈之愚不可及而来聘不特为褒呉札之来聘呉子邦交之事也从乎来则嘉其慕义之例而已矣札一使臣虽使徳如舜禹亦仅如其事而书之耳而传经者或以为贤或以为责屈一国以从一人舍其事之得失而论其人之善恶则春秋非天子之事而为私好私恶之书同于范晔陈夀之史矣故以为贤季札者皆非也而曰责札之辞国以生乱则尤异乎圣人之言矣子曰圣人吾不得而见之矣得见君子者斯可矣其所厚望于天下者君子也非不愿当世之有圣人而躐君子以自任为圣则且为无忌惮之小人圣人之所深惧也乃欲以非常之事责季札之不即奄有呉国而以失节为逹节乎季札轻千乗之封守世及之义庻几欲仁而得仁者故夫子称之曰延陵季子之于礼其合矣夫而题其墓曰有呉延陵君子之墓盖亦以得见君子为慰也而何贬也僚之妄立而不君光之争国而行弑于季子乎何尤君子求诸巳而已矣僚光之不肖季厯叔齐之贤非已所得而谋也且也僚之顽光之狡伍员要离专诸之为乱人不可以理化者也使札而嗣立能保其凛凛夀梦之遗命帖然而事我乎顺以抚之则彼且为刘濞为萧鸾欲遏其恶则且为宋太宗之于光美徳昭也故曰躐君子而自任为圣则且为无忌惮之小人也世儒好为广逺权宜之论而究为名教之害谯周冯道之流皆曰吾逹节以止乱也异乎圣人之言而贼道甚矣
　　昭公
　　楚子麋卒
　　楚子麋书卒经有明文以为弑者左氏也岂其无徴而加人以大恶此有以知其説矣公子围之心路人知之矣设服离卫邻国相与叹之使郑中返国人固惊其必有为也乃入而问疾而麋旋死矣疑之深谅之决于是凡楚之臣民窃相告语曰弑也浸乃闻之四邻浸乃传之简册皆曰弑也未有不信其固然而左氏据传闻以决言之不然其赴告也曰病而卒孰敢以疑似犯防人之忌而证其果非病而为弑乎圣人传信而不传疑存忠恕以消逆亿下轻以大逆加人从赴而书卒録其实而已矣幕及平夏骈首受刃相食之惨虽不弑犹弑也终不以莫须有之爰书名之为弑立法审而后乱贼惧不然实弑者且援引以反唇讥春秋之过于刻覈何惧哉胡氏谓因申之防曲为中国讳夫合十二国冠带之君羣戴僭王之匪人以为盟主斯古今之大变人道之深忧岂必有弑逆之恶始足动圣人之悲闵乎言之已深反失之浅此类是已
　　叔弓如晋
　　常衮辞大官之馔论者谓自顾不能则可辞尊位不可辞常禄君子以为知言叔弓衔命修两君之好晋虽盟主以周班言之等之为元矦也以懿亲言之鲁者诸姬之宗国也郊劳有恒典授馆有定仪受之而非有溢荣弓自揣不足以膺使命则不如弗往既将命矣馆垣之卑隘子产犹执词以毁之俨然大国之使局蹐而若弗克荷不亦陨君命而辱周公禽父之灵乎夫弓之苶然畏缩者则有繇矣渎盟疆郓弓实帅师而叔豹戮矣小人无礼缓则行私以犯霸政急则辱国以求茍容恭不近礼自耻自辱而叔向以为知礼左氏艳称之彼乌知礼意哉
　　郑杀其大夫公孙黒
　　黒之诛与众弃之也传乃以畏强幸疾为上累何足为郑之君与执政累乎子产之善于驭奸也以寕国也为岐黄之术者曰因其衰而刺之事长已故石碏讨州吁不于弑立之际而诱之以觐王之请季友诛庆父不于再弑之初而乗之于奔莒之时时有所必待有所必因也恶不积不足以亡身防人防终自有期观衅而发迎机而立数其罪拒其请尸诸通衢辞严义正而国不动揺谋国之善非褊衷之所能测也若必于彼恶方张之日愤焉思逞其不为晋厉之诛三郤鲁昭之于季孙陈蕃窦武李训郑注之于宦寺者鲜矣然则何以书大夫非有弑君叛国之大恶而上又无王命以讨之不削其官法之正也凡讨有罪而书大夫率此义耳
　　叔弓败莒师于蚡泉
　　公羊之説迂而不当多矣而何休又导之以入于诡诞蚡泉之文三传所传各异左氏谓之蚡泉谷梁谓之贲泉【贲音扶粉反与蚡相近】文虽异而其为鲁地一也公羊谓之濆泉而曰濆泉者直泉也直泉者涌泉也既不可通何休乃云战而涌出为异象公在晋臣下专受莒叛臣以兴兵百姓怒叹气逆之致按经言败莒于蚡泉与败莒于郦败邾于偃何以异且方战之时胜者喜而旋师败者溃而遽走即有泉涌出非江河之决足以渰军何関于战且鲁既胜矣泉涌为灾应当在莒而鲁何任其咎牵强天变以立异説休之学盖防纬之流而公羊实作之俑矣
　　暨齐平
　　传以翼经经有微言之难喻则徴之传经以正传传有殊説之难定则稽诸经经之属辞比事合先后参彼此而传之异説可折中矣暨齐平糓梁以为鲁也左氏以为燕也夫亦孰从定之哉考之经之前后而知之矣齐鲁自夷仪之后盟防不絶曽无一矢之相加遗平者平其不平也固无不平而何平之有于燕则前书齐矦伐燕后书纳北燕伯于阳则暨平之为燕徴矣齐景于是有复覇之心焉故因伯欵之奔挟义问以致讨盖亦欲修桓伐戎辟地之勲也伐燕者正也受复而退观衅而后动为义不终急于平而以纳君待之五年之后偷而不足以有为景公没于利而堕义晏婴知其失而弗能强諌齐之所以终不能复覇也故书曰暨授权于燕而抑齐哀其见义之不为无勇也晋既失覇齐又无成拱手而授中国之权于呉越圣人之所伤也宋楚平而晋覇衰齐燕平而齐覇不复曹之卒章伤天下之无覇春秋之情见乎词尤章章矣
　　陈矦之弟招杀其世子偃师
　　招杀世子而称陈矦之弟以为宠爱之过者非也人之不仁狥牀第之爱至杀其冡嗣而犹能与兄弟相友爱以至于过乎援防人而授之刃者溺也乗君之昏而逞其防者招也非招无敢任杀者故溺委其事于招而果成乎杀溺岂有爱于招乎卒之身缢以死爱子奔招之于溺又岂尝念其爱而有所不忍乎杀世子以自杀而亡其国所谓自作之孽不可活也书曰陈矦之弟招杀其世子偃师谓陈矦之弟杀之即陈矦杀之也若从常例而称公子则罪在招陈矦不仁之恶掩矣赵主父杨坚皆以此亡至不仁者乱贼不与分其恶人道灭絶圣人之所闵招之恶不足深论可矣
　　叔弓帅师围费
　　行有不得者反求诸巳为君子言也若夫叛逆大恶岂以此责之哉人方以叛人为叛叛人即以责已之叛者为叛叛者之党叛者和之举国之习于叛而不觉者从而附防之而叛人乃以叛之名归之责已者而不怍人以正责已矣不名为叛则不可加之兵不名为讨则不可以欺国人而逞已之志乱臣跋扈以上刼主下胁众固逆党防义旅者此也蚩蚩之氓何知焉骤闻兵戈之猝起惊相告语斥之为叛不幸功隳而死亡遂传之爰书传之告赴曰彼叛而我平之叛人之名反受而不能辞君子原初终正大义伸孤忠抑横逆不以成败论人岂其然乎若叛人之所叛而亦叛之众人之所叛而遂叛之天下亦何頼有君子之名教哉南蒯入费季氏谓之曰叛叔弓讨之之辞曰叛鲁人因自言之曰叛流及于齐齐亦斥之曰叛不谓胡氏翼经作传明圣人之大义而亦以为叛也夫蒯之为谋归室于公以费为臣至正也蒯谋之憖憖告之公请命而行非擅兴诬上之师也季氏稔恶不悛盗憎主人而援戈相向此犹可责以仁礼存心而厚望之为君子乎或曰蒯幸而成也不能必其终戴公室而尽其忠也曹操图董卓操复为卓刘诛桓复为何为遽许之以非叛哉曰义之正者不容先虑其邪而早夺之君子劝忠之至意也当其举国从逆之日而能倡义以起亦奚必保其往乎即如操之懐慝久矣而当荥阳攻卓京口讨之日从卓与之词而号之曰反又岂可哉故书围费而不书蒯叛深恶季孙重贬叔弓之党恶斥其动干戈于邦内而不戢也他日公山弗狃之召子曰吾其为东周乎圣人之志见矣
　　楚公子此自晋归于楚弑其君防于干谿
　　楚麋之卒非实弑而春秋从伪赴也于书比弑其君防而益信矣传以楚未尝锢比比未尝不向楚而坐责比君臣之义未絶而为弑君者所援立因厚其责而目之为贼夫坐之向背子鲜偶忿为之而岂必义絶者之皆然晋之以覊抵禄晋为之非防使为之以防之忮毒虽无锢比之事又岂须臾忘比者哉且即君臣义絶亦无贵戚而推刃尊亲之理传之于义疎矣况乎比以经权失宜而加以不赦之辜防以覆载不容而没其元憝之迹春秋非圣人所修也则可春秋为圣人所修也何倒置如斯也麋惟实卒故防称君而比书弑比唯实弑故弃疾书杀而比不称君干谿之狱情得理允而比无可曲觧明矣乃胡氏之説既然三传之义又异何论楚狱者之纷纷也所不解也左氏既以防为逆贼矣公羊则曰归无恶于弑立也谷梁则曰以比之归弑比不弑也要皆恶防已甚而曲为比解也君虽不君臣不可以不臣诛防者有万世之公説而岂比所得操刃以相向乎虽然亦未害为君子词也何也防之宜授首于人君子之所快也楚既僭窃防复竆防设服离卫既攘臂以夺其主投诟天又瞠目而蔑宗周坐致齐牺剪灭上国恶极将陨犹耽于周鼎郑田恃大城以逼诸矦自楚氛猖獗以来頵之横旅之疆未有如此日之淫威以逞者中外丧气神人共愤久矣君子懐千秋之公怒寛假弑之者以幸其亡亦天理人情之不容已而三传之説立焉然而非圣人之大法也圣人正名实定刑赏不为已甚者也
　　意如至自晋
　　左氏之轻以礼许人不一矣意如逃归而犹曰以尊晋罪已许之曰礼则亦孰为非礼者哉意如之削其氏族圣人贱而削之也盖意如者始贪惏以啓衅继畏愞而私逃穿窬之行也因其贱而贱之圣人之法严矣若以为史策之固然则季方专鲁谁敢操觚以削其族而史藏鲁府亦何能以谢罪于晋而修事大之礼乎且使鲁畏晋自贬而史亦不敢存孤卿之姓氏则君辱矣卿执矣与邾莒齿而屈于下矣犹自惴惴焉防其冡臣勿敢私尊于国史则辱人贱行不足以立国礼者所以强立而不反也而岂其卑柔沮丧之足云哉此説行而唾面自干者且以训其子孙士君子之节斩于天下久矣
　　有事于武宫籥入叔弓卒
　　易曰见金夫不有躬无攸往有其躬而后可以立身可以事君可以治人可以事神可以善生可以安死非爱其身之谓也不以身戚君不以身辱国不以身乱礼无他利不足以动之而已矣权与利之所存也怙权而不忍失之生以之败徳而误及国家死以之亏礼而羞及鬼神叔弓莅事于武宫甫籥入而仆于庿次其耄老垂尽之气非一旦矣而不能辞莅事之役非不欲辞莅事之劳也辞莅事则必辞其禄位弓沾沾而不忍舍虽死而不惮劳故不辞也弓之生平趋利而失身久矣疆郓取郠为季氏厚封殖而害及其君帅师围费为季氏逐异巳而病深于国是以得季氏之欢心而倚之为重鲁防盟征伐之政恒在三桓而弓独十一见焉迨及病且惫而季氏犹宠之以有事之荣以狥之弓亦不惜余喘以自安其卿位讳疾忍死至于颠仆昏冒而始知大命之倾不恤其躬乃使先公不得享其养曽孙不得尽其诚其死也无异于岩墙桎梏矣呜呼士大夫之丧其耻心也老不休病不谢其甚者有父母之丧而不去其官史嵩之张居正杨嗣昌之为名教罪人也不有躬不有父母而何有于君哉春秋书籥入叔弓卒丑之也三传于此言礼礼岂为奔金夫以宣淫者设哉
　　许世子止弑其君买
　　五刑之属三千不孝为大然轻重则有等矣违温凊定省之常仪而遽加以汚潴之大法又岂忍哉许止之弑断自圣笔罪较然矣左氏曰饮太子之药卒公羊曰止进药而药杀以刅与药有以异乎此逆子不刋之定案也而谷梁以为不知尝药故备责之见孝子之至不尝药者子道之不尽谓之不孝允矣而谓之弑不已憯乎谷梁此论非以求全于孝子特以曲贷于元防而已是捣附入宫而霍光掩其妻之大恶红九进御而方从哲赏李可灼以金币之术也谷梁何私而曲庇逆止哉盖止鸩其君父而欲揜之也故为震悼号泣不食不饮之态饰其恶而免于讨防人之涕洟无情而泉涌者多矣踊擗呼号尤易为也饮食则无从察之于暧昧也人不察而或疑其为无心之过传闻焉而遂仅以不尝药闻迨夫鬼神弗赦魂丧神惊畏枭磔而走晋以死天殛之也乃谓之毁死而谷梁信之仅以不学责之然则刘劭崩衂破裂之诏遂可盖合殿之极惨哉然则何以书葬葬者臣子之事君弑而贼不讨则不书葬以罪其臣子世子躬为逆又谁责焉故许悼蔡景皆特书塟此处枭獍之法非臣弑其君者等又春秋之犬法也
　　盗杀卫侯之兄絷
　　左氏书絷公谷书輙音相近而乱未知孰是要之皆名也谷梁乃谓两足不能相通谓之輙輙岂无名而蒯聩之子又岂废疾之人而亦曰輙乎齐豹称盗微之也春秋但责卫矦之不能庇其兄豹不足当春秋之法也胡氏不审乃舍手刃之盗而蔽罪于与难之宗鲁过矣宗鲁之不足吊孔子正事主之义以训门弟子非春秋正名定罪之大法也
　　刘子单子以王猛居于皇
　　猛不称子猛不得为先王之嗣也猛之书名猛不得为天下之君也其称王猛者王国不可言周从乎郑忽曹覊之例而繋之王亦犹王人王姬之称王也猛非次当王者乎曰猛长当王也景王立朝之命正乎曰不正然则猛何以不得为景王之子而君天下耶曰立子以嫡无嫡立长天下之公义也君无正命废长立幼大宗得而持之大臣得而断之贤士大夫有口匹夫匹妇有心可得议之非为子者所得挟之以自争也义无定在存乎其人故曰义内也非外也公叔文伯之恶母数之则为贤母妻数之则为妬妻存乎其人而已矣汉武帝之立昭帝非义也而燕旦抗表入侍则自取诛夷唐太宗之立髙宗非义也而承干封事诈上终以幽死盖父能制命为慈子以承命为孝父不慈子不孝虽与之天下不能一日居也猛处人伦之变父既嬖爱弟又擅私虽欲不为西山之遁采药之行其可得乎或曰伯夷泰伯之至行不可责之中材以下猛非大贤何责备焉曰人伦之大唯有至者是方员之规矩也道二仁与不仁而已矣不为伯夷泰伯则必防于大无中处之余地也夺其子之称而不以天子之尊尊之圣人之为万世父子法也公羊氏以称王为当国之辞国谁之国自谓当之而遂许之当乎然则敬王亦无父命而何以天王之称予之耶曰猛已卒朝已逆晋楚各挟已争刘单尹召交讧于内天位久虚四海无主敬王虽非父所欲立而亦非父所不欲立者也以靖国家之难据正而承祚夷齐皆逃而中子立中子不得不立也国为重则尊之焉可矣其于猛也生则绌其子之称以立防子道也兄道也卒则称子以明景王之私子朝之篡父道也弟道也王敬王之号而不贬刘单之争君道也臣道也圣人之权衡精矣故曰圣笔如化工
　　有鸜鹆来巢
　　鸜鹆之异自南而来北宜穴而营巢二传所论正矣而左氏复实之以童謡彼师已者无乃意如之党援天征物附益之以为理数之自然而非意如之逆天以行恶也叔诘之卒情见乎辞矣乃述之纪载将使天下后世谓国之治乱安危定于五百余嵗之前而非由人造则春秋纪异本以立恐惧修省之教而为此説者使人委于命以听庸主之怠荒奸人之纵恣也左氏好异而乱常若此类者众矣读者所宜辨也
　　黒肱以滥来奔
　　黒肱不繋国阙文也春秋之为阙文也不一仲孙忌晋魏多皆阙也而公谷耻其所不知必曲为之説于曼多何忌则曰春秋讥二名以啓王莾之妄而贻辱于匈奴于黒肱也谷梁则曰别乎邾而为不受封于天子之国公羊曰天下未有滥足以辨其非矣而抑曰黒肱为贤者之后而推以通之则尤迂僻而不通黒肱之祖叔术而果贤也亦无因事而通其后人之法毕公髙防宜生之贤其后人不见于春秋即当时为夫子所推予者蘧伯玉管仲子产而亦不借事以特书何独于叔术而有特笔况其所传叔术妻嫂逆命二子婴稚争食之説秽乱猥尤为君子所不屑道者乎胡氏有曰曲为之説则凿矣凿者君子所恶以不知而为知学者之大戒也
　　仲孙何忌防韩不信齐髙张宋仲几卫世叔申郑国参曹人莒人薛人杞人小邾人城成周
　　王事之阙霸事之资也故曰诗亡然后春秋作有子頺之衅而齐覇以兴有叔带之难而晋霸以起猛朝之乱亦晋覇已衰而复振之几也晋自平丘以后文悼之世业衰矣成周之城合十二国以戮力于王室无敢违者自是而十年之后诸矦之戴晋者犹昔也无私要之防盟无相攻之侵伐而乗安辑雒京斥絶庻孽之后大防于召陵以将问罪于楚虽以久相携贰之陈蔡从未賔服之顿胡亦牵帅以从而中国之势较桓文而尤盛甚哉大义之在人心不可冺而鼓舞之权莫大于此也春秋备纪大夫之名氏不书盟于狄泉而特大书曰城成周序其绩以见天下之纲维所繋之重也传者弗为之表章畧矣呜呼以顷定之懦也魏舒韩不信范鞅之鄙也一修勤王之节而天下景从之也如此况秉忠志义以大有为于当世者哉项羽防山盖世之威而缟素一临摧之如拉朽苻坚投鞭断流之势而正朔所在自溃如惊麕天下之大百年之永人心犹故而兴起于晦昧之中安得谓遂无其人哉
　　公薨于干侯
　　昭公客死之嵗夫子已将及彊仕之年目撃式微之痛而自叔梁大夫通籍于鲁为世禄之家则君臣之义定焉故陈司败知礼之问引咎于已而讳公之恶尽臣道也然则干侯之讣有怆圣心深可知矣书曰公薨于干侯伤之甚愤之甚情见乎词矣传者以昭公不君季氏不臣并举而分讥之事何异于司败之直而无礼以伤圣人之志哉君之不君客死于晋土其效也不待言而不忍言矣且昭公之讨季氏讵可尽责其不君乎智短谋踈未尝不有自贻之咎然较之娶同姓之恶则不侔矣于彼讳之而于此罪之耶君臣不坐为天子方伯者且辨以其分而畧其曲也况圣人之心乎书公围成望之也书齐侯取郓幸之也书郓溃伤之也皆圣人忠愤之所托也史墨之言曰社稷无常奉君臣无常位政在季氏于此君也四世矣此乱贼之党所以摇人心而防天理墨盖借鲁以曲媚赵鞅为篡弑之地者传者引之以释圣人之经何其迷于邪説而不思也利口之覆邦家其史墨之谓与
　　定公
　　春王三月
　　定公元年无正月不忍遽絶乎先君也昭公虽薨而殡未返定公虽嗣国而未立故丧至自干侯书曰公不曰先君至戊辰而始以公之号加于定公明此三月犹昭公之月非定公之月也故从乎凡纪系春于三月不使臣子遽忘客死之先君圣人之痛深矣传以为不正定公之始者非也定何不正之有哉定之立非篡也务人之废季氏之畜逆已固结而不可解盈庭皆季氏之孚而定公以介弟孤立处危疑之势拥之而立而犹谦让以不决则国非其国而主祭已久之季氏亦何所不至乎定公立而鲁之公室犹有统焉社稷为重非可以处常之道论正始正终也
  </div>
  <div class="pagination">
   <a href="春秋四传质_page2.html">
    上一页
   </a>
   <a href="春秋四传质.html">
    1
   </a>
   <a href="春秋四传质_page2.html">
    2
   </a>
   <span class="current-page">
    3
   </span>
   <a href="春秋四传质_page4.html">
    4
   </a>
   <a href="春秋四传质_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
