<!DOCTYPE html>
<html>
<head>
    <meta charset="UTF-8">
    <title>春秋平义 - 第 16 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋平义 - 第 16 页/共 32 页</h1>
    <div class="content">　　襄仲死于道路后八日而敬嬴亦死与哀姜庆父先后即诛相类【孔义】
　　雨不克庚寅日中而克
　　即事书之左氏以为礼谷梁以为非礼谷梁之言曰既有日不为雨止礼也雨不克丧不以制也谓不为雨备也然亦有非常之变不可以备者如之何唐吕才曰春秋己丑敬嬴雨不克葬庚寅日中而克是不择日也左义优矣时当事者季文子孟献子也【野编】熊氏过曰士丧礼潦车载蓑笠庻人县窆不封不树不为雨止则大夫以上塟为雨止矣然则礼葬不为雨止送塟不辟涂潦固为庻人言耳【辨义】
　　城平阳
　　惧晋故也【补程传】
　　楚师伐陈
　　九年春王正月公如齐公至自齐
　　夏仲孙蔑如京师【孟献子】
　　宣公享国九年于周才一往聘其在齐则又再朝矣【补程传】
　　齐侯伐莱
　　秋取根牟【东方夷国】
　　邾娄之邑也【公羊】
　　八月滕子卒【昭公卒文公立】
　　九月晋侯宋公卫侯郑伯曹伯防于扈【郑地】
　　晋荀林父帅师伐陈
　　讨不睦也陈侯不会荀林父以诸侯之师伐陈不书诸侯之师而曰林父帅师者在防诸侯皆以师听命而林父兼将之也晋主夏盟又尝救陈所宜与也而惟楚之即夫岂义乎【胡传】
　　辛酉晋侯黒臀卒于扈【成公卒子景公獳立】
　　伐陈讨其不防宜有诸侯之师晋侯卒而还故略之也
　　冬十月癸酉卫侯郑卒【成公卒子穆公速立】
　　卫成公自复国以来抑狄事晋自伐沈之后诸侯之事无役不从国内以安皆用俞之效也【孔义】卫成事晋甚谨鲁宣独深向齐及黑壤止公扈之会鲁独不往二国以丧赴亦皆不会以私怨而废礼忘亲矣晋成公何以不鲁不防也卫成公何以不鲁不防也所谓无其事而阙其文也【胡】
　　宋人围滕
　　楚子伐郑
　　楚荘之立加兵于郑者凡四而两书楚子书楚子者君为将也书楚大夫者大夫为将也【日抄】
　　晋郤缺帅师救郑【自是晋楚交伐郑】
　　陈杀其大夫冶【公谷作泄冶】
　　冶谏而死明年五月平国弑杀諌臣之效也孰谓春秋不褒冶【野编】
　　十年春公如齐公至自齐
　　齐人归我济西田
　　夏四月丙辰日有食之
　　已已齐侯元卒【恵公卒子顷公立】
　　齐崔氏出奔卫
　　崔氏者以族奔也崔氏出而能反反而能弑者以其宗强于此举氏辨之早也自此至崔杼弑荘公凡五十一年必非杼也【孔义】三桓七穆自中叶出也独崔氏出齐丁公故族莫大于崔氏【野编】
　　公如齐【公如齐止此】
　　五月公至自齐
　　公亲奔丧非礼也【孔义】
　　癸巳陈夏征舒弑其君平国【灵公弑子成公立】
　　六月宋师伐滕
　　滕自宋人执婴齐之后遂为宋私属故宋之盟叔孙豹曰滕宋私也成周之城仲畿曰滕宋役也今不事宋故屡虐之【孔义】
　　公孙归父如齐齐恵公
　　亲往奔丧贵卿防事齐谨矣归父仲遂之子其后为子家氏【孔义】
　　晋人宋人卫人曹人伐郑
　　郑及楚平诸侯之师伐郑取成而还【补程传】
　　秋天王使王季子来聘【王聘止此王季子即刘康公】
　　宣公享国十年不朝周而比年如齐不奔王丧而奔齐丧微者防匡王而归父防齐侯而王季子来聘自是王聘益轻春秋不复録矣【孔义本任氏戴氏】
　　公孙归父帅师伐邾取绎【公作蘱】
　　大水
　　六年螽七年大旱今复大水矣【孔义】
　　季孙行父如齐
　　冬公孙归父如齐【宣公聘齐止此】
　　行父聘齐归父何必继往盖取绎之谋成于归父恐齐罪之自往解释耳【补程传】
　　齐侯使国佐来聘【国武子】
　　饥
　　楚子伐郑
　　十有一年春王正月
　　夏楚子陈侯郑伯盟于辰陵【谷作夷陵陈地】
　　于是辰陵之盟楚子主之矣【野编】
　　公孙归父会齐人伐莒
　　伐邾伐莒皆以归父将兵会齐会楚皆以归父特防以见宣公之徳仲遂而宠其子也【孔义】
　　秋晋侯会狄于欑函【狄地】
　　于是齐方有事于莒晋方有事于狄莫与楚争也【野编】
　　冬十月楚人杀陈夏徴舒
　　丁亥楚子入陈纳公孙寜仪行父于陈【寜公作楚入中国书爵始此】楚人杀陈夏征舒已书于前则楚子入陈为纳二子而已少西氏之讨乃非本情惟春秋别之诸儒犹堕云雾也【野编】冶入谏公请改过不罪言者公孙寜仪行父请杀之公弗禁是杀冶者二嬖也楚既复陈不诛而反纳之左氏不咎楚荘之纵恶而美二子之补过将欲庇淫人而与石碏季友等也其可乎【断】世称楚荘五伯之一夫一相处内二伯处外古之道也伯不尊王何名为伯是役也若能封冶之墓问株林之从尸南冠衵服之大夫献捷京师岂非桓文之举哉惜其入陈之后围郑灭萧败晋伐宋七八年间诸夏骚动健者为清丘之盟以自保孱者至为宋之防胁息奔命是伯所惩也而誉荘以敌桓文誉子文子反以敌管隰狐赵恐齐晋君臣正当割席分坐且彼己为王即诸儒致伯彼亦不受也凡言五伯必曰齐桓晋文明乎伯在齐晋何与秦楚【野编】
　　十有二年春陈灵公【二十二月而】
　　讨此贼者非臣子也何以书楚已讨之矣臣子虽欲讨之而无所讨也【公羊传】
　　楚子围郑
　　郑既受盟于辰陵又徼事晋故楚子围之按左氏楚子县陈盖灭之矣而止书入其于郑也入自皇门至于逵道盖即其国都矣经止书围一则以听申叔时之言而反之一则以郑伯肉袒之逆而遽许之平与其悔过也【孔义】
　　夏六月乙卯晋荀林父帅师及楚子战于邲晋师败绩【郑地】
　　救郑不书无及于郑也以晋主自战而罪归林父者林父身为元帅不能治先縠违命济师之罪乃妄従韩厥分恶之言楚师既乗又不能力战鼓于军中以先退为赏邲之败实林父之所为也【孔义】
　　秋七月
　　冬十有二月戊寅楚子灭萧
　　楚荘灭萧所以逼宋而不能有其地观定十一年辰佗彄地入萧以叛犹为宋地可知矣
　　晋人宋人卫人曹人同盟于清丘【卫地大夫同盟之始】
　　诸侯惧而盟【野编】原縠违命丧师而主是盟人之宜矣【孔义】
　　宋师伐陈卫人救陈
　　谷梁每救称善清丘在彼亦不能谓救陈善也【野编】
　　十有三年春齐师伐莒【公作伐卫】
　　夏楚子伐宋
　　陈郑既皆归楚得宋则可图天下矣至又明年之平而南北之势成矣【孔义】
　　秋螽
　　冬晋杀其大夫先縠【谷作谷】
　　讨邲之败也尽灭其族不已甚乎
　　十有四年春卫杀其大夫孔达
　　讨救陈也卫成公与陈共公有旧好孔达但知先君有约言而不知同盟外楚之不可以贰如此而死则匹夫耳【传断】
　　夏五月壬申曹伯夀卒【子宣公庐立】
　　晋侯伐郑
　　何以目晋侯存中国也败余犹伐郑也【野编】
　　秋九月楚子围宋
　　轻举陈师以见伐今复轻杀其使以见围宋之防亡自取之也【孔义】
　　曹文公
　　冬公孙归父防齐侯于谷
　　鲁近宋岂以楚师围宋而谋之乎
　　十有五年春公孙归父会楚子于宋【吾大夫始会楚】
　　弃宋已矣又会楚于宋【野编】
　　夏五月宋人及楚人平
　　清丘之盟宋犹能伐陈以伉楚而平于楚而莫之救则无望矣【野编】楚人围宋九月于此宋之惫至易子而食析骸而爨而晋听伯宗之言不出一师待其威单力尽徐自解罢书曰宋人及楚人平伤中国之失道也外平不书闗于天下之故而书楚人得宋天下将有南北之势春秋特致意焉【孔义】楚之将围宋也使申舟聘于齐亦使公子冯聘于晋则齐晋之不出而御楚非不能御也盖贪其厚币惑其甘言自以为无患而鲁谋不省宋难不救不知鲁宋即楚楚且弱齐并弱晋矣伯宗贤者亦曰天方授楚未可与争所谓未识人伦焉知天道者乎【畧记】
　　六月癸卯晋师灭赤狄潞氏以潞子婴儿归
　　潞子与晋婚姻其相酆舒弑君夫人伤君目而不能讨则潞之当讨者酆舒耳执其君灭其国何为乎潞之防不足以掩邲之败【野编】
　　秦人伐晋
　　报八年晋与白狄伐秦之役也【补程传】
　　王札子杀召伯毛伯
</div>
    <div class="pagination">
<a href="春秋平义_page15.html">上一页</a><span>...</span><a href="春秋平义_page11.html">11</a><a href="春秋平义_page12.html">12</a><a href="春秋平义_page13.html">13</a><a href="春秋平义_page14.html">14</a><a href="春秋平义_page15.html">15</a><span class="current-page">16</span><a href="春秋平义_page17.html">17</a><a href="春秋平义_page18.html">18</a><a href="春秋平义_page19.html">19</a><a href="春秋平义_page20.html">20</a><a href="春秋平义_page21.html">21</a><span>...</span><a href="春秋平义_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
