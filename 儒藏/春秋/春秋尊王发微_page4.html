<!DOCTYPE html>
<html>
<head>
    <meta charset="UTF-8">
    <title>春秋尊王发微 - 第 4 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋尊王发微 - 第 4 页/共 20 页</h1>
    <div class="content">　　夏四月公防宋公卫侯陈侯蔡侯伐郑
　　公与宋卫陈蔡之君比【音被】谋连兵伐郑纳突其恶可知也
　　秋七月公至自伐郑
　　助簒伐正逾时而返
　　冬城向【舒亮反】
　　不时也下言十一月则城向在十月矣周之十月夏之八月也
　　十有一月卫侯朔出奔齐
　　卫侯不道国人逐之出奔
　　十有七年春正月丙辰公防齐侯纪侯盟于黄二月丙午公及邾仪父盟于趡【翠切】
　　黄齐地趡鲁地
　　夏五月丙午及齐师战于奚
　　此公及齐师战也不言公者讳之庄九年及齐师战于干时僖二十有二年及邾人战于升陉【刑】皆此义也奚鲁地
　　六月丁丑蔡侯封人卒秋八月蔡季自陈归于蔡蔡威侯无子季威侯弟也其言自陈归于蔡者威侯卒蔡季当立时多簒夺眀季无恶故曰归于蔡所以与许叔异也
　　癸巳蔡桓侯
　　蔡侯爵书者不请諡也
　　及宋人卫人伐邾冬十月朔日有食之
　　不言日失之也
　　十有八年春王正月
　　威无王元年二年十年十八年书王者春秋之法王无十年不书也十年无王则人道絶矣是故二百四十二年王无十年不书者也
　　公防齐侯于泺【卢笃力角二反】公与夫人姜氏遂如齐
　　泺之防夫人在是也不言公及夫人防齐侯于泺者夫人之行甚矣不可言及也不可言及者公弗能制也后言公与夫人姜氏遂如齐者啓其致祸之由尔易称女正位乎内男正位乎外男女正天地之大义也威公不能内正夫人之位而与之外如彊齐以取弑逆之祸宜哉
　　夏四月丙子公薨于齐
　　齐侯与夫人姜氏通使人贼公公薨于齐不言弑者讳之也
　　丁酉公之丧至自齐秋七月冬十有二月己丑我君桓公
　　九月而威諡也其曰我君威公者此臣子自諡以公礼而也
　　春秋尊王发微卷二
<经部,春秋类,春秋尊王发微>
　　钦定四库全书
　　春秋尊王防卷三
　　宋　孙复　撰
　　庄公名同桓公子庄王四年即位庄諡也胜敌克乱曰庄
　　元年春王正月
　　不书即位者庄继威天子命也闵僖亦如之
　　三月夫人孙于齐
　　夫人文姜不言姜氏贬之也其言孙于齐者讳奔也内讳奔公夫人皆曰孙此年夫人孙于齐闵二年夫人姜氏孙于邾昭二十五年公孙于齐是也文姜曷为孙于齐文姜与威公接练时惧其与祭以是孙于齐也文姜之恶甚矣臣子虽不可讨王法其可不诛乎故孔子去姜氏以贬之正王法也
　　夏单伯逆王姬
　　天子嫁女于齐鲁受命主之故使单伯逆王姬不言如京师者不与公使单伯如京师逆王姬也鲁桓见杀于齐天子命庄公与齐主婚非礼也庄公以亲雠可辞而庄公不辞非子也故交讥之单采地伯字天子命大夫
　　秋筑王姬之馆于外
　　鲁主王姬者非一也王姬之馆故有常处此言筑王姬之馆于外者知齐雠不可接婚姻也知齐雠不可接婚姻故筑王姬之馆于外与其筑之于外不若辞而勿主也夏单伯逆王姬秋筑王姬之馆于外此公之恶从可见矣
　　冬十月乙亥陈侯林卒王使荣叔来锡桓公命
　　赏所以劝善也罚所以惩恶也善不赏恶不罚天下所以乱也威弑逆之人庄王生不能讨死又追锡之此庄王之为天子可知也不书天者脱之荣叔周大夫荣氏叔字
　　王姬归于齐齐师迁纪郱【蒲丁反】鄑【子斯反】郚【吾】
　　齐欲灭纪故迁其三邑
　　二年春王二月葬陈庄公夏公子庆父帅师伐于余丘于余邱附庸国
　　秋七月齐王姬卒
　　外女不卒此卒之者公主其卒也庄公忘父之雠既主其嫁又主其卒不子之甚也
　　冬十有二月夫人姜氏会齐侯于禚【酌】
　　夫人姜氏会齐侯于禚非礼也禚齐地
　　乙酉宋公冯卒
　　三年春王正月溺【乃狄反】会齐师伐卫
　　溺内大夫之未命者卫侯朔在齐故溺会师伐卫溺会齐师伐卫谋纳朔也
　　夏四月葬宋庄公五月葬桓王
　　礼天子七月而葬威王十五年崩至此乃葬甚矣
　　秋纪季以酅【携】入于齐
　　纪季纪侯弟也酅纪侯邑也酅天子所封非纪季可得有齐欲并纪纪季忘兄之亲取兄之邑以事于齐其恶可知也字者非他诸侯之母弟未命者皆字尔蔡叔蔡季之类是也
　　冬公次于滑
　　欲救纪也滑郑地
　　四年春王二月夫人姜氏享齐侯于祝丘
　　享当时两君相见之礼非夫人所宜用也其曰夫人姜氏享齐侯于祝丘甚之也祝丘鲁地
　　三月纪伯姬卒
　　纪伯姬隐二年纪裂繻所逆内女也礼诸侯絶傍朞姑姊妹女子嫁于国君者尊与已同则为之服大功九月常事也故内女不卒之此卒者为下纪侯大去其国六月齐侯葬纪伯姬起
　　夏齐侯陈侯郑伯遇于垂纪侯大去其国
　　大去其国者身与家俱亡之辞也案元年齐师迁纪郱鄑郚二年纪季以酅入于齐齐肆吞噬信不道矣纪侯守天子土有社稷之重人民之众暗懦龌龊不能死难畏齐强胁弃之而去此其可哉身去而国家尽为齐有故曰纪侯大去其国以恶之也不言齐灭者齐师未尝加其都城矣不言出奔者非奔也奔者犹有其国家在焉尔若纪侯者身与国家俱亡者也不名者以见齐襄胁逐而去
　　六月乙丑齐侯葬纪伯姬
　　伯姬内女纪侯夫人也纪侯大去其国纪无臣子故齐侯葬纪伯姬齐侯不道逐纪侯而葬伯姬生者逐之死者葬之甚矣齐侯之诈也若此
　　秋七月冬公及齐人狩于禚
　　父之雠不共戴天庄公父亲为齐杀而逺与齐人狩
　　五年春王正月夏夫人姜氏如齐师
　　文姜不安于鲁故如齐师直曰如齐师不为防礼也
　　秋郳【五兮切国后为小邾】黎来来朝
　　郳附庸也附庸之君例书字二十三年萧叔朝公是也此名者以其土地防陋其礼不足贱之也
　　冬公会齐人宋人陈人蔡人伐衞
　　此诸侯伐卫纳朔也不言纳朔者不与诸侯伐卫纳朔也朔行恶甚国人逐之奔齐故天子不使反卫明年王人子突救卫是也公与诸侯连兵不顾王命伐卫纳朔故贬诸侯曰某人某人人诸侯则公之恶从可见矣朔奔齐在威十六年
　　六年春王正月王人子突救卫
　　王人防者也称子尊王命也尊王命所以重诸侯之恶也
　　夏六月卫侯朔入于卫
　　六月卫侯朔入于卫王人子突不胜诸侯之师也诸侯连兵伐卫王人子突救之不胜诸侯之师故卫侯朔得入于卫天子之威命尽矣公与诸侯之罪不容诛矣故言伐言救言入以着其恶
　　秋公至自伐卫螟
　　拒天子伐卫
　　冬齐人来归卫俘
　　此卫寳也其言齐人归之者齐本主兵伐卫故卫寳先入于齐齐人归之鲁人受之其恶一也
　　七年春夫人姜氏会齐侯于防
　　防鲁地
　　夏四月辛卯夜恒星不见夜中星陨如雨
　　恒星星之常见者也常见而不见此异之大者陨坠也夜中星陨如雨谓陨坠者众也
　　秋大水无麦苗
　　水不润下麦与禾黍之苗同时而死故曰无麦苗非谓一灾不书伤及二谷乃书也案伤一谷亦书定元年冬十月陨霜杀菽是也此圣人指其所灾而实録尔
　　冬夫人姜氏会齐侯于谷
　　威公既薨夫人姜氏与齐侯会者数矣三年会于禚四年飨于祝丘五年如齐师此年春会于防冬会于谷夫人与齐侯之行可知也谷齐地
　　八年春王正月师次于郎以俟陈人蔡人甲午治兵先言师次于郎以俟陈人蔡人后言甲午治兵者恶内不知战也陈蔡将入伐鲁出师于郎待之可也以敌之未至而始训治之此其可哉夫民先教而战古之道也故孔子曰不敎民战是谓弃之乡使陈蔡暴至而疾战则民无所措手足矣
　　夏师及齐师围郕【成】郕降于齐师秋师还
　　夏及齐师围郕其言郕降于齐师者齐主兵围郕制命在齐也故曰郕降于齐师春秋用师多矣未有言师还此言师还者恶其与强雠覆同姓逾时还也
　　冬十有一月癸未齐无知弑其君诸儿
　　无知不氏未命也诸儿襄公
　　九年春齐人杀无知
　　案隠四年卫人杀州吁于濮此不地者齐人即于国内杀之也称人以杀讨贼辞
　　公及齐大夫盟于蔇【其器切】
　　公及齐大夫盟纳纠也不名齐大夫者公忘雠不复而与齐大夫谋纳纠非齐大夫之罪也故斥言公而不名齐大夫文七年公防诸侯晋大夫盟于扈晋大夫不名皆此义也蔇齐地
　　夏公伐齐纳子纠齐小白入于齐
　　夏公伐齐纳子纠其言齐小白入齐者小白争立也无知之乱管仲召忽以公子纠来奔鲍叔牙以公子小白奔莒小白自莒先入故曰夏公伐齐纳子纠齐小白入于齐也言入者皆非世嫡
</div>
    <div class="pagination">
<a href="春秋尊王发微_page3.html">上一页</a><a href="春秋尊王发微.html">1</a><a href="春秋尊王发微_page2.html">2</a><a href="春秋尊王发微_page3.html">3</a><span class="current-page">4</span><a href="春秋尊王发微_page5.html">5</a><a href="春秋尊王发微_page6.html">6</a><a href="春秋尊王发微_page7.html">7</a><a href="春秋尊王发微_page8.html">8</a><a href="春秋尊王发微_page9.html">9</a><span>...</span><a href="春秋尊王发微_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
