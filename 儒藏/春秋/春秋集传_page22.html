<!DOCTYPE html>
<html>
<head>
    <meta charset="UTF-8">
    <title>春秋集传 - 第 22 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋集传 - 第 22 页/共 32 页</h1>
    <div class="content">　　公防晋侯宋公卫侯曹伯齐世子光莒子邾子滕子薛伯伯小邾子伐郑
　　秋七月己未同盟于亳城北
　　公至自伐郑
　　楚子郑伯伐宋
　　公防晋侯宋公卫侯曹伯齐世子光莒子邾子滕子薛伯伯小邾子伐郑防于萧鱼
　　公羊传曰此伐郑也其言防于萧鱼何盖郑与防尔孙明复曰言伐言防者得郑之辞也晋楚争郑久矣悼公比歳大合诸侯以伐郑今始得之虽不能逺斥强楚以绍二伯之烈然亦能有郑者二十年此悼公之绩也陈氏传曰有地防而后伐者矣【据防于襄伐郑防于召陵侵楚】未有伐而后地防者也地防而后伐未集事之辞也伐而后地防集事之辞也伐郑防于萧鱼序绩也
　　公至自防
　　谷梁传曰伐而后防不以伐郑致得郑之辞也
　　楚人执郑行人良霄
　　冬秦人伐晋
　　以救郑也于是战于栎晋师败绩不书不足书也秦人自絶于中国而为楚救郑虽战胜晋师而不足以病晋故略之也
　　十有二年春王二月莒人伐我东鄙围台
　　外伐我不书围也【据成二年齐伐北鄙围龙】书围台以病晋也莒人灭鄫晋不问伐我东鄙者再不能讨于是围台也
　　季孙宿帅师救台遂入郓
　　夏晋侯使士鲂来聘
　　秋九月吴子乗卒
　　呉来告丧而徃吊也楚卒日呉何以不日呉始通于上国吊赠之徃来者若楚也
　　冬楚公子贞帅师侵宋
　　公如晋
　　十有三年春公至自晋
　　夏取邿
　　秋九月庚辰楚子审卒
　　冬城防
　　十有四年春王正月季孙宿叔老防晋士匄齐人宋人卫人郑公孙虿曹人莒人邾人滕人薛人人小邾人防呉于向
　　防吴子诸樊也左氏传曰防于向为吴谋楚故也其言二大夫防之何并列于防也礼卿使则大夫介大夫使则士介同伦不相介同伦相介是为恭也则曷为并列于防晋人嘉之也诸侯之大夫惰矣进吾二卿以励之见悼公之令不行于诸侯也盖萧鱼而后悼徳衰矣抑中国之不竞诸侯亦有罪焉故晋郑大夫书名氏而齐崔杼宋华阅卫北宫括但人之一役之中而有予夺于是始讥不徒在晋也春秋之辨名实所以正伯者之事也苟非伯者之事春秋奚治焉是故自伐秦而后凡大夫将皆从其恒称澶渊而后大夫之防皆从其恒称苟晋之君卿无志于中国则其名实不足辨矣
　　二月乙未朔日有食之
　　夏四月叔孙豹防晋荀偃齐人宋人卫北宫括郑公孙虿曹人莒人邾人滕人薛人人小邾人伐秦
　　左氏传曰于是齐崔杼宋华阅仲江防伐秦不书惰也向之防亦如之卫北宫括不书于向书于伐秦摄也陈氏传曰诸侯之大夫从晋侯伐秦而悼不自将诸侯之师及泾不济荀偃栾黡二师争而大还晋人谓之迁延之役则君令不行于大夫矣
　　已未卫侯出奔齐
　　诸侯出奔不日此何以日异其事也春秋诸侯奔走失国者盖有之矣而未有以臣出君如卫孙林父殖者卫献公不礼于孙林父殖孙子曰君忌我矣弗先必死公使子矫子伯子皮与孙子盟孙子皆杀之公如鄄使子行于孙子孙子又杀之公出奔齐孙氏追之败公徒于阿泽故虽郑祭仲杀雍纠而厉公出燕大夫比以杀公之外嬖而简公出不日必若孙林父殖出其君而后日日之者异之也刘侍读曰奔而名者两君之辞也剽已立矣而衎不名何也剽以公孙为贵卿交于诸侯矣逐其君而自取之恶有甚焉故絶其两君之称以见所恶也叔武摄位而郑不名剽篡国而衎不名其不名也同而所以不名也异叔武让而剽篡也
　　莒人侵我东鄙
　　秋楚公子贞帅师伐呉
　　冬季孙宿防晋士匄宋华阅卫孙林父郑公孙虿莒人邾人于戚
　　左氏传曰谋定卫也于是卫人立公孙剽孙林父殖相之以听命于诸侯晋侯问卫故于荀偃对曰卫有君矣不如因而定之晋盟主也不能询诸国人求卫侯去国之故一大正其君臣乃因之以定卫焉此晋大夫私于孙氏之过而悼公不能察也盖晋人释君助臣于是始悼公为之也是故大夫皆从其恒称讥不在大夫也
　　十有五年春宋公使向戌来聘
　　二月己亥及向戌盟于刘
　　此来聘而涖盟也吾君及大夫盟春秋终讳之则曷为及向戌盟于刘向戌伉也去其国以盟诸侯是伯主所以为吾君礼也【据公及晋侯盟于长樗】以伯主为吾君礼者盟外大夫则向戌伉也三家専襄公弱大夫自相结以卑其君而鲁道衰矣
　　刘夏逆王后于齐
　　刘夏者天子之士也左氏传曰官师从单靖公逆王后于齐卿不行非礼也逆后非我主之不书谷梁传曰过我故志之也杜元凯曰单靖公不书刘夏独过鲁告昬也胡侍讲曰昬姻人伦之本王后天下之母卿徃逆而公监之礼也官师从单靖公逆后也士而逆后也是不重人伦之本矣
　　夏齐侯伐我北鄙围成
　　书围成以病晋也左氏传曰齐侯围成贰于晋故也
　　公救成至遇
　　言至遇何不成救也
　　季孙宿叔孙豹帅师城成郛
　　公至遇而齐侯还故二子以师进而城之
　　秋八月丁巳日有食之
　　邾人伐我南鄙
　　冬十有一月癸亥晋侯周卒
　　十有六年春王正月葬晋悼公
　　三月公防晋侯宋公卫侯郑伯曹伯莒子邾子薛伯伯小邾子于溴梁戊寅大夫盟
　　此诸侯防而使大夫盟则曷为不言诸侯之大夫【据三年鸡泽】闲无异事也谷梁传曰溴梁之防诸侯失正也诸侯防而大夫盟政在大夫也公羊传曰诸侯皆在是其曰大夫盟何信在大夫也何言乎信在大夫遍刺天下之大夫也曷为遍刺天下之大夫君若赘旒然
　　晋人执莒子邾子以归
　　为我故也
　　齐侯伐我北鄙
　　夏公至自防
　　五月甲子地震
　　叔老防郑伯晋荀偃卫殖宋人伐许
　　不能服齐而伐许非务也宋称人而后于卫大夫将卑师少也
　　秋齐侯伐我北鄙围郕
　　大雩
　　冬叔孙豹如晋
　　十有七年春王二月庚午邾子牼卒
　　宋人伐陈
　　夏卫石买帅师伐曹
　　秋齐侯伐我北鄙围桃
　　髙厚帅师伐我北鄙围防
　　不曰齐髙厚甚之也见齐侯一举而分兵围吾之二邑故系之于齐侯也
　　九月大雩
　　宋华臣出奔陈
　　冬邾人伐我南鄙
　　左氏传曰为齐故也
　　十有八年春白狄来
　　白狄来者何始来朝鲁也何以不言朝不能朝也刘侍读曰周制于蕃服无事焉其于天子世一见则诸侯虽善其交际不得而通所以惩淫慝一内外也周公致太平越裳氏重九译而献其白雉公曰君子徳不及焉不享其贽此乃天子而让也况列国之君守藩之臣乎
　　夏晋人执卫行人石买
　　左氏传曰为曹故也
　　秋齐师伐我北鄙
　　此齐侯也曷为称师齐侯伐我春秋悉从其恒称其恶着矣于是略言之以同围齐见义而已
　　冬十月公防晋侯宋公卫侯郑伯曹伯莒子邾子滕子薛伯伯小邾子同围齐
　　围未有言同者其言同围齐何晋弗伯也犹曰诸侯同围之焉耳陈氏传曰自围齐之后晋师无君将虽大夫之师出无与于诸夏之义矣
　　曹伯负刍卒于师
　　楚公子午帅师伐郑


　　春秋集传卷十
　　钦定四库全书
　　春秋集传卷十一　　　　　元　赵汸　撰襄公下
　　十有九年春王正月诸侯盟于祝柯
　　凡晋主夏盟恒日此以既盟而即执邾子于防故不日以异之陈氏传曰防无王卿士其亦申言诸侯何间有事也
　　晋人执邾子
　　不言以归既服而释之也刘侍读曰已得其地故释之执君取地皆不以王命何以正其罪而服人心乎
　　公至自伐齐
　　取邾田自漷水
　　公羊传曰自漷水以漷为竟也黄震氏曰晋救鲁可也动天下之兵以执邾子而取邾田以归鲁不可也未足以服齐也
　　季孙宿如晋
　　拜师也
　　葬曹成公
　　夏卫孙林父帅师伐齐
　　齐未服也
　　秋七月辛卯齐侯环卒
　　晋士匄帅师侵齐至谷闻齐侯卒乃还
</div>
    <div class="pagination">
<a href="春秋集传_page21.html">上一页</a><span>...</span><a href="春秋集传_page17.html">17</a><a href="春秋集传_page18.html">18</a><a href="春秋集传_page19.html">19</a><a href="春秋集传_page20.html">20</a><a href="春秋集传_page21.html">21</a><span class="current-page">22</span><a href="春秋集传_page23.html">23</a><a href="春秋集传_page24.html">24</a><a href="春秋集传_page25.html">25</a><a href="春秋集传_page26.html">26</a><a href="春秋集传_page27.html">27</a><span>...</span><a href="春秋集传_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
