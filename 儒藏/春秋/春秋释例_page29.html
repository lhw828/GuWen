<!DOCTYPE html>
<html>
<head>
    <meta charset="UTF-8">
    <title>春秋释例 - 第 29 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋释例 - 第 29 页/共 82 页</h1>
    <div class="content">　　阙
　　华不注
　　阙
　　五年梁山
　　冯翊夏阳县北又云同州韩城县有梁山【案杜佑通典云西魏改华州为同州以漆沮既从澧水攸同言二水至斯同流入渭城居其地故曰同州又云韩城汉为夏阳县有梁山后周分为郃阳及今县则同州西魏置韩城宇文周置此条又云以下非杜氏本文谨订于此】
　　襄三年衡山
　　吴兴乌程县南
　　十八年巫山
　　济北庐县东北
　　梅山
　　荥阳宻县东北
　　鱼齿
　　南阳犨县北
　　二十三年大行
　　河内郡北
　　昭四年四岳
　　东岳防山奉高县防山也南岳长沙湘南县衡山也【案续汉书郡国志湘南侯国属长沙郡晋书地理志孙权分长沙立衡阳湘东二郡湘南县属衡阳】西岳农华隂县西南华山也北岳中山上曲阳县西北恒山也【案续汉书郡国志上曲阳属中山国晋书地理志上曲阳属常山郡不属中山国】
　　三涂
　　河南陆浑县南山名或曰三涂伊阙大谷轘辕三道也传曰晋将伐陆浑而先有事于洛与三涂先祭山川也谓三道者非也【案孔颖逹正义云服防云三涂太行轘辕殽黾也谓三涂为三处道也杜则以三涂为一　又案水经云伊水过陆浑县南郦志云伊水歴崖口山峡即古三涂山也是山在陆浑故城东南八十许里周书武王问太公曰吾将因有夏之居南望过于三涂服防曰三涂太行轘辕崤渑非南望也或言宜为轘辕大谷伊阙皆非也】
　　阳城
　　河南阳城县东北山洧水所出
　　太室
　　河南阳城县西北嵩髙山中岳也地理志云武帝置嵩高县以奉太室之山是为中岳有少室在太室之西谓之少室
　　荆山
　　新城沶乡县南
　　中南
　　始平武功县西南有大台山
　　岐
　　扶风美阳县西北
　　涂山
　　淮南夀春县东北山也
　　五年莱山
　　阙
　　坻箕之山
　　阙
　　七年莱柞
　　阙
　　羽山
　　东海祝其县西南
　　十一年冈山
　　阙
　　十二年坻
　　阙
　　十六年桑山
　　阙
　　二十二年北山
　　洛北邙山是也
　　定四年小别
　　阙
　　大别
　　阙或曰大别在安豊县西南【案此系郑康成之説水经亦同】传曰吴既与楚夹汉然后楚乃济汉而陈自小别至于大别然则二别近汉之名无縁反在安豊也【案杜集解云禹贡汉水至大别南入江然则二别在江夏界】
　　十三年首山
　　阙
　　哀元年防稽
　　在防稽山隂县南
　　四年菟和
　　在上雒县东【案晋书地理志上雒县属上雒郡】
　　右山四十五【案本文实止山四十二】其十二阙
　　水名
　　隠三年济
　　自荥阳卷县东经陈留至济隂北经高平东平至济北经济南至乐安愽昌县入海【案隠三年正义云案检水流之道今古或殊杜既攷校元由据当时所见载于释例今一皆依杜虽与水经乖异亦不复根寻也】
　　四年濮
　　阙
　　桓六年汉
　　一名沔水出武都沮县东经汉中魏兴至南阳东南经襄阳至江夏安陆县入江
　　八年淮
　　出义阳平氏县桐栢山东北经汝南汝隂淮南谯国沛国下邳至广陵县入海【案谯国晋书志理志作谯郡广陵县晋书地理志属广陵郡】
　　十二年彭
　　出新城昌魏县东北至南乡筑阳县入汉【案晋书地理志晋武帝改南乡为顺阳郡筑阳属顺阳】
　　十三年鄢
　　出新城沶乡县东经襄阳至宜城县南入汉
　　十八年泺
　　出济南歴城县故城西北入济【案晋书地理志济南郡统县五无歴城县】
　　庄四年溠
　　义阳厥县西有漈水源出县北从县西东南至随县入郧水【案庄四年正义云杜以济解溠盖声相近而字转耳此条永乐大典误作义阳门西县东北入须水今从正义所引释例改正】
　　九年洙
　　出鲁国东北西南入沇水下合泗
　　十八年涌
　　南郡华容县南出自江也
　　闵二年渭
　　出陇西狄道县鸟鼠同穴山东经南安天水畧阳扶风始平京兆至农华隂县入河
　　僖元年汶
　　出泰山莱芜县西南经济北至东平须昌县入济也
　　四年东海
　　自辽西北平渔阳章武渤海乐陵乐安北海东莱城阳东海广陵吴郡防稽十四郡之东界以东也【案晋书地理志无渔阳郡其地多属燕国无北海国其地分属齐国及济南城阳东莞诸郡】
　　河
　　出西平西南二千里从西平东北经金城故北地朔方五原至故云中南经平阳河东之西界东经河东河内之南界东北经汲郡魏郡顿丘阳平平原乐陵之东南入于海也【案孔頴逹正义云杜之此言据当时之河耳禹贡导河积石至于龙门南至于华隂东至于底柱又东至于孟津东过洛汭至于大伾北过浲水至于大陆又北播为九河同为逆河入于海案验其地自大伾以上河道不改大伾以下即是汲郡以东河水东流秦汉以来始然也古之河道自大伾而北过洚水故迹不可复知其大陆则赵之广泽也大陆以北播为九河者徙骇太史间成平以南平原鬲县以北其九河者徙骇一太史二马颊三覆釜四胡苏五简六洁七钩盘八鬲津九徒骇最西以次而东故郑注禹贡河间弓高县往往有其处中侯云齐桓霸遏八流以自广计桓公之时齐之西境当在九河之最西徒骇是齐之西界盖其东至于海当尽乐安北海之东界也　又案晋书地理志无朔方五原云中三郡】
　　十一年伊
　　出上雒卢氏县熊耳山东北至河南洛阳县入雒也
　　雒
　　出上雒县领山东北经农至河南巩县入于河
　　十六年汾
　　出太原故汾阳县东南【案汉书地理志汾阳县属太原郡顔师古注北山汾水所出续汉书郡国志太原无此县】至晋阳县西南经西河平阳至河东汾隂县入河
　　十九年睢
　　汴水自荥阳受河睢水受汴东经陈留梁国谯郡沛国至彭城县入泗【案孔颖逹正义云凡水首从水出谓之受流归他水谓之入汉书之例为然言汴従河出睢従汴出也】
　　二十二年
　　阙
　　三十三年泜
　　鲁阳县有滍水东注襄城至定陵县入汝【案晋书地理志鲁阳属南县阳国】
　　宣四年漳
</div>
    <div class="pagination">
<a href="春秋释例_page28.html">上一页</a><span>...</span><a href="春秋释例_page24.html">24</a><a href="春秋释例_page25.html">25</a><a href="春秋释例_page26.html">26</a><a href="春秋释例_page27.html">27</a><a href="春秋释例_page28.html">28</a><span class="current-page">29</span><a href="春秋释例_page30.html">30</a><a href="春秋释例_page31.html">31</a><a href="春秋释例_page32.html">32</a><a href="春秋释例_page33.html">33</a><a href="春秋释例_page34.html">34</a><span>...</span><a href="春秋释例_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
