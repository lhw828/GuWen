<!DOCTYPE html>
<html>
 <head>
  <meta charset="utf-8"/>
  <title>
   春秋胡传附录纂疏 - 第 16 页/共 22 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   春秋胡传附录纂疏 - 第 16 页/共 22 页
  </h1>
  <div class="content">
   【壬定王十申八年】二年【晋景十一齐顷十衞穆十一卒蔡景三郑襄十六曹宣六陈成十桓四十八宋文二十二卒秦桓十六楚共二】春齐侯【顷】伐我北鄙【左传齐侯伐我北鄙围龙三日取之遂南侵及巢丘】
　　初鲁事齐谨甚虽易世而聘防不絶也及与晋侯盟于断【音短】道【宣十七】而后怨隙成再盟于赤棘而后伐吾北鄙【高氏曰鲁絶齐而与晋盟齐遂即楚而伐我也】齐侯之兴是役非义矣鲁人爲鞌【音安】之战岂义乎同曰愤兵【汉书作忿兵】务相报复而彼此皆无善者则亦不待贬而罪自见【音现】矣【家氏曰此齐人争鲁于晋也前日鲁宣专意事齐晋莫如之何也今鲁人去齐而即晋赤棘朝盟齐师暮至书齐侯伐我所谓目其人而贬之也夫既辱晋使又以兵加于鲁则其志在于与晋爲敌好战而不度力其顷公之谓矣】
　　夏四月丙戌衞【穆】孙良夫帅师及齐【顷】师战于新筑衞师败绩【左传衞侯使孙良夫石稷寗相向禽将侵齐与齐师遇石子欲还孙子不可战于新筑石成子曰师败矣子不少须众惧尽新筑人仲叔于奚救孙桓子桓子是以免杜氏曰新筑郑地】
　　齐师侵虐而以衞主此战何也衞侯初与晋同盟于断道矣又使世子臧与晋同伐齐矣又使孙良夫石稷将侵齐矣及与齐师遇【盖齐伐鲁取龙乗胜又欲伐衞】石稷欲还【音旋】良夫不可曰以师伐人遇其师而还将谓君何若知不能则如无出今既遇矣不如战也遂战于新筑故齐师虽侵虐而此战以衞主之也春秋善解纷贵远【于万反】怨而恶【乌故反】以兵刃相接故书法如此【张氏曰易曰师左次无咎凡战而不能胜者圣人立全师爱民之法所以重民命而存国体也良夫不从石稷之言必进而战致败其师几于丧身辱国此春秋所以罪良夫而以之主新筑之战也陈氏曰衞书大夫帅师于是始大夫强也良夫世爲卿至林父出其君入于戚以叛是故孔逹不言帅师必良夫而后言帅师】
　　六月癸酉季孙行父臧孙许叔孙侨如公孙婴齐帅师会晋【景】郤克衞【穆】孙良夫曹【宣】公子首及齐侯【顷】战于鞌齐师败绩【郤去逆反首公谷作手鞌音安左传孙桓子还于新筑不入遂如晋乞师臧宣叔亦如晋乞师皆主郤献子晋侯许之七百乗郤子请八百乗许之郤克将中军士燮佐上军栾书将下军韩厥爲司马以救鲁衞臧宣叔逆晋师且道之季文子帅师防之师从齐师于莘至于靡筓之下齐侯使请战对曰晋与鲁衞兄弟也来告曰大国朝夕释憾于敝邑之地寡君不忍使羣臣请于大国能进不能退君无所辱命齐侯曰大夫之许寡人之愿也师陈于鞌齐侯曰余姑翦灭此而后朝食不介马而驰之郤克伤于矢流血及屦未絶鼓音曰余病矣张侯曰师之耳目在吾旗鼓若之何其以病败君之大事也擐甲执兵固即死也病未及死吾子勉之左并辔右援枹而鼓马逸不能止师从之齐师败绩逐之三周华不注韩厥从齐侯逢丑父与公易位将及华泉骖絓于木而止韩厥执絷马前奉觞加璧以进曰寡君使羣臣爲鲁衞请曰无令舆师陷入君地下臣不幸属当戎行无所逃隐且惧奔辟而忝两君臣辱戎士敢告不敏丑父使公下如华泉取饮郑周父御佐车宛茷爲右载齐侯以免杜氏曰鞌齐地愚按今东平路平阴县】
　　大国三军次国二军【周礼大司马凡制军万有二千五百人爲一军王六军大国三军次国二军小国一军】鲁虽大国而四卿并将【去声下同】是四军也当此时旧制犹存尺地皆公室之土也一民皆公室之兵也上卿行父与侨如婴齐各帅一军防战而臧孙许如晋乞师又逆晋师爲之道【音导】本不将兵特往来晋鲁两军之间预谋议耳成公初立主防国危爲【于僞反下爲详同】季孙一怒扫境内兴师而四卿并出肆其愤欲【谓怒妇人之笑辱贪取汶阳之田】虽无人乎成公之侧有不恤也然后政自季氏出矣将称元帅【所类反】略其副属【章欲反】词之体也而四卿皆书者岂特爲详内録哉坚冰之戒亦明矣【何氏曰鲁举四大夫不举重者恶内虚国家悉出用兵重録内也通防司马懿曰春秋任大责重诸葛武侯曰春秋责帅臣职是当故使举上客而不及其介将称元帅而不列其副春秋之例也邲之战三军之主将皆在而独书林父者责在林父也此战并列四卿不以季孙主之何也见公室卑弱四卿擅命各得鲁国之兵权乎家氏曰鲁诸卿俱帅师又见昭十年伐莒哀二年伐邾三家专兵丘甸卒乗悉爲所有其君孤立于上国益不可爲而春秋终矣战鞌乃鲁卿擅兵之始也】经之大例受伐者爲主而此以四国及之者以一笑之防残民毒众几获其君而怒犹未怠焚雍【于用反】门之茨侵车东至海故以四国主之爲愤兵之大戒见【音现】诸行事深切着明矣【董子曰顷公齐桓之孙霸主之余业即位九年未尝一与防同之事有怒鲁衞之志伐鲁入其北郊伐衞败之新筑大国往聘慢而不敬晋鲁俱怒合四国之众大困之于鞌获顷公斮丑父大辱身几亡国爲天下笑齐氏曰鞌之战齐有必胜之气晋有不敌之势而齐以骄轻取败晋以必死致胜也张氏曰兵法争恨小故不忍忿怒者谓之忿兵今晋爲盟主兴师讨齐非有救乱诛之名而起于郤克一怒之愤故春秋不以齐爲主见晋鲁衞曹之大夫爲志乎是战虽得一朝之胜不足道也陈氏曰凡帅非卿不书虽卿也非元帅亦不书书鲁四卿是各自帅也自文季年而无使介至是而无将佐鲁三家之势成矣曹无大夫书公子首定赏鞌之功于是有六卿征伐在大夫不独鲁也以四国之臣战齐君甚矣愚按齐桓伐衞与衞人战则先书伐而后书战此不书四国伐齐者以郤克志在释已私忿非能声齐顷凌弱犯寡之罪而讨之也然齐自翟泉以来不与晋之会盟者逾四十年而袁娄以后迨于悼公之终厯三十余载无防之不同无役之不与则亦以鞌之败衂有以挫其气而摧其强故耳晋氏世霸合诸侯以加兵于齐者三鞌之战虽能胜齐然恃力而不能服之以义惟平阴之役合十有二国之君以讨其横慿陵之恶故春秋书曰围齐以予之至于夷仪之防虽曰讨之以义而徇于利不能成讨齐之功故春秋书同盟重立以贬之也○啖氏曰左氏言齐侯免求逢丑父三出三入晋军按时齐师大败若三入晋必当见获此近妄也赵氏曰公羊云曹无大夫书公子首忧内也谷梁云以吾四大夫在焉举其贵也此尤近鄙春秋岂党内而专轻重于外乎】
　　秋七月齐侯【顷】使国佐如师己酉及国佐盟于袁娄【谷作爰娄左传晋师从齐师入自丘舆击马陉齐侯使賔媚人赂以纪甗玉磬与地不可则听客之所爲賔媚人致赂晋人不可曰必以萧同叔子爲质而使齐之封内尽东其亩对曰萧同叔子非他寡君之母也若以匹敌则亦晋君之母也吾子布大命于诸侯而曰必质其母是以不孝令也先王疆理天下物土之宜而布其利故诗曰我疆我理南东其亩今吾子疆理诸侯而曰尽东其亩唯吾子戎车是利其无乃非先王之命也乎吾子惠徼齐国之福不冺其社稷使继旧好唯是先君之敝器土地不敢爱子又不许请收合余烬背城借一敝邑之幸亦云从也况其不幸敢不唯命是听鲁卫谏曰齐疾我矣其死亡者皆亲昵也子若不许雠我必甚唯子则又何求子得其国宝我亦得地而纾于难其荣多矣晋人许之对曰羣臣帅赋舆以爲鲁衞请茍有以借口而复于寡君敢不唯命是听晋师及齐国佐盟于袁娄公羊传曷爲不盟于师齐侯使国佐如师郤克曰与我纪侯之甗反鲁衞之侵地使耕者东亩且以萧同侄子爲质则吾舍子矣国佐曰与我纪侯之甗请诺反鲁衞之侵地请诺使耕者东亩是则土齐也萧同侄子者齐君之母也齐君之母犹晋君之母也不可揖而去之郤克眣鲁衞之使使以其辞而爲之请然后许之逮于袁娄而与之盟谷梁传鞌去国五百里爰娄去国五十里一战緜地五百里焚雍门之茨侵车东至海君子闻之曰夫甚甚之辞焉张氏曰齐国治临淄去洛阳东千八百里县西有袁娄愚按今属益都路临淄县之西】
　　齐国佐如师与楚屈【居勿反】完【音桓】来一也然陉之役则曰来盟于师盟于召【音邵】陵鞌之战则曰及国佐盟于袁娄何也荆楚暴横【去声】慿陵诸夏齐桓公仗义声罪致讨威行江汉之上不待加兵而楚人帖服其书来盟于师者楚人自服而求盟也盟于召陵者桓公退舍礼与之盟也在春秋时斯爲善矣若夫袁娄则异于是齐虽侵虐未若荆楚之暴也诸国大夫含愤积怒欲雪一笑之耻至于杀人盈野非有击强扶弱之心国佐如师将以赂免非服之也【高氏曰国佐受成命于君而可否在晋之大夫非服晋而徃也直畏晋强赂晋而请盟尔故不曰来盟而曰齐侯使如师师在齐境故书如】晋大夫又不以德命使齐人尽【子忍反】东其亩而以萧同叔子爲质【音置】夫萧同叔子齐君之母也则亦悖矣由是国子不可请合【如字又音閤】余烬【似刄反】背【音佩】城借一【欲于城下复借一战】揖而去之郤克使鲁衞之使【所吏反】以其词爲【于僞反】之请【何氏曰郤克耻伤其威故使鲁衞大夫以国佐辞爲国佐请】逮于袁娄而与之盟【何氏曰逮及也追及国佐于袁娄也】则汲汲欲盟者晋也故反以晋人及之【求盟在楚故称来欲盟在晋故称及】若此类见曲直之绳墨矣是故制敌莫如仗义天下莫大于理而强有力不与【音预】焉亦可谓深切着明矣【刘氏曰郤克一战胜齐反鲁衞之侵地功大矣人皆多郤子之能伸其意而春秋绌之爲其先力而后礼也张氏曰晋所以令齐者恃其战胜强力而以非义令之故国佐得以正义直辞责之而晋人义不胜而辞屈故国佐之至与屈完之来初若不异然齐桓伸中国之大义而屈完情屈而不敢校故曰来盟于师盟于召陵见义在中国而彼自服以求盟也郤克挟主盟之势以行其私愤一旦战胜而以不义求多于齐反爲国佐以理折之而气遂馁书曰齐侯使国佐如师言齐非有诚服之心也曰及国佐盟于袁娄言汲汲在晋齐不得已而盟也临川吴氏曰楚服齐桓之义故使屈完来受盟于师其盟已前定也故书来盟桓公又退舍而与之盟盟于召陵齐有礼矣齐师既败于鞌使国佐来纳币以求成许不许在晋郤克其盟未前定也故书如师晋之义既不足以服齐之心故国佐径去四国进师追及国佐近偪齐都而与盟袁娄此晋之无义又无礼也家氏曰召陵之师诸侯皆在兵力甚强而桓公乃能以不战服楚退师而礼与之盟鞌之战郤克既败齐师极其兵力之所至迨于袁娄去国都五十里进师将及其城而强与之盟退而盟盟之以其礼也进而盟盟之以其力也春秋书来盟与及盟一字褒贬深切着明矣愚按齐桓末年公孙敖帅师及诸侯之大夫救徐征伐自大夫出矣而未尝盟防也晋文末年翟泉之盟以诸侯之大夫上盟王子虎礼乐自大夫出矣而非征伐也今此鲁以四卿帅师防霸国之上卿与衞曹之卿大夫败齐侯于鞌又盟齐国佐于袁娄而礼乐征伐皆自大夫出矣厥后晋悼以复伯之贤首以诸侯之大夫围彭城城虎牢盟陈袁侨征伐盟防悉付之大夫而萧鱼之后凡役皆以大夫矣翟泉之大夫贬称人此不胜贬则从同同也○刘氏曰公羊云君不行使乎大夫此其行使乎大夫何佚获也非也夫两国治戎将在军君命有所不受其重且专可知矣行使何伤诸侯防晋师于棐林可言晋师不可言赵盾此言晋师足矣何以爲不行使大夫乎】
　　八月壬午宋公鲍卒【文公也在位二十二年子固嗣是爲共公】○庚寅衞侯速卒【速公作遫穆公也在位十一年子臧嗣是爲定公】○取汶阳田【汶音问左传使齐人归我汶阳之田公羊传汶阳田者何鞌之赂也杜氏曰汶阳田汶水北地汶水出泰山莱芜县西入济张氏曰汉志鲁国汶乡县顔师古注即汶阳田今兖州泗水县东南有汶阳故城愚按今属济宁路盖非止一邑】汶阳之田本鲁田也【僖元公赐季友汶阳之田成八季文子曰汶阳之田敝邑之旧也孙氏曰汶阳鲁地也齐人侵之今复取之不言取之齐明本非齐地】取者得非其有之称不曰复而谓之取何也恃大国兵力一战胜齐得其故壤而不请于天王以正疆理则取之不以其道与得非其有奚异乎【详见隐四年】然则宜柰何攷于建邦土地之图若在封域之中则先王所锡先祖所受经界世守不可乱矣不然侵小得之【侵小如灭项取根牟之类】春秋固有兴灭国继絶世之义必有处也鲁在战国时地方五百里而孟氏语【鱼据反】愼子曰如有王者作在所损乎在所益乎【朱子注鲁地之大皆并吞小国而得之有王者作则必在所损矣】经于复其故田而书取所损益亦可知矣【家氏曰取汶阳田与取济西田其事同故书法不异盖济西本鲁田爲曹所侵晋人取以归鲁汶阳亦鲁田爲齐所侵晋人命以归鲁皆鲁侵疆也今而得归春秋不以爲归而以爲取爲其因霸国之力而得之也霸国复不禀命于王分正疆理而擅其予夺所以书取若此田非鲁之旧疆必系之于齐不直书取汶阳田矣石氏曰内取外邑皆曰取如取邰取防取訾娄外归鲁地皆曰归如济西隂及讙阐汶阳田鲁地也齐人以归于我当曰归今而曰取者盖因晋之力而取之也归者其意也取者我也非其志也于后齐复事晋故八年使韩穿来言归之于齐然此年齐归我田书曰取八年齐取我田乃曰归者取之自晋归之自晋以见鲁国之命制于晋而已故虽我田也而不得偃然有之其犹寄尔故齐归我田书曰取犹若取之于外也齐取我田书曰归犹若齐之所有也愚按赵氏云凡力得之曰取齐归汶阳而称取言借晋之力以复之而得之之难也谷梁云归易辞也齐取汶阳而称归言奉晋之命以反之而失之之易也】
　　冬楚【共】师郑【襄】师侵衞【左传宣公使如楚乞师欲以伐齐庄王卒楚师不出既而用晋师公即位受盟于晋会晋伐齐衞人不行使于楚亦受盟于晋故楚令尹子重爲阳桥之役以救齐将起师子重曰君弱羣臣不如先大夫师众而后可乃悉师王卒尽行楚师侵衞遂侵我师于蜀高氏曰郑以中国从夷狄而首伐衞丧是授戈与冦而攻其亲戚罪不胜诛矣列郑于下所以深罪郑也】十有一月公防楚【共】公子婴齐于蜀【楚书公子自婴齐始左传楚侵及阳桥孟孙请往赂之以执斵执鍼织纴皆百人公衡爲质以请盟楚人许平谷梁传楚无大夫其曰公子何也婴齐亢也杜氏曰蜀鲁地泰山博县西北有蜀亭愚按今东昌路博平县】
　　按左氏鲁衞受盟于晋从于伐齐故楚爲阳桥之役令尹子重曰师众而后可于是王卒尽行二国称师着其众也【隐五入郕传称师纪其用众而立义不同有着其暴而称师者】侵衞则书侵我师于蜀致赂纳质【音致】没而不书非讳也【杜氏曰公赂之而退故不书侵】书其重者【见公羊庄十年】则莫重乎其以中国诸侯降班失列下与荆楚之大夫会也【家氏曰晋以鲁衞大举伐齐可谓有德辙未及息遽爲此行书公防楚公子婴齐着其从楚之罪以望国之君而屈于楚之公子鲁之辱也春秋责之深不复爲之讳自楚人僣王其公子亦僣而称王子久矣今书楚公子春秋革之也愚按庄二十八年传称王孙游王孙喜文元年传称王子职则知婴齐不书王子者乃夫子之所革矣】季孙行父爲国上卿当使其君尊荣其民免于侵陵之患而危辱至此特起于忿忮【之防反】肆其心而不知制之以礼也【书仲虺之诰以礼制心】书曰必有忍乃其有济【见君陈】惩忿窒欲德之修也【易损卦大象君子以惩忿窒欲大传损德之修也】不忮不求【诗雄雉篇】行【下孟反】之善也【朱子曰若能不忮害不贪求则何爲不善乎】躬自厚而薄责于人远【于万反】怨之方也季孙忿忮弗能惩也而辱逮君父不亦【七感反説文痛也】乎故春秋史外传心之要典也攷其行事深切着明于以反求诸已则亦知戒矣【临川吴氏曰楚用子重之谋以救齐爲名加兵于鲁衞鲁纳赂请平又约诸国防盟公先往会婴齐不没婴齐之氏名者欲见其挟众威鲁而以臣抗君也陈氏曰凡吾君防诸侯则有大夫得称其大夫故洮书莒庆向书衞甯速茍无诸侯则不以大夫敌吾君故莒无大夫则曰莒人齐有大夫则曰齐大夫及髙傒盟及处父盟始以大夫敌吾君矣皆不书公以是爲齐晋之讥则讳公焉耳此其曰公会楚公子婴齐是公自与婴齐夷也于楚之防盂公后诸侯至于楚之围宋公亦后诸侯至鲁犹重从楚也公与婴齐夷楚何讥焉不足爲公讳焉尔是故自屈完以来楚大夫无氏族也而书公子自婴齐始愚按公与外臣特相防二百四十二年唯此一书故备録楚大夫之氏名以见贬焉齐之盟没公不书而楚书之隐其从夷之失也蜀之会书公不讳而楚大夫书氏名著其从夷之辱也会不书公子婴齐则疑于楚子贬称人而不见望国之君下夷于楚大夫盟不书楚人将恐天下后世以荆蛮之臣可以主中国之会盟而无恶而中国诸侯之卿大夫又可以云合景从以服属于荆蛮之臣而无贬也齐之盟春秋犹不忍书也蜀之防春秋不胜讳则详纪之而具文见意耳】
　　丙申公及楚【共】人秦【桓】人宋【共】人陈【成】人衞【定】人郑【襄】人齐【顷】人曹【宣】人邾【定】人薛人鄫人盟于蜀【左传公及楚公子婴齐蔡侯许男秦右大夫说宋华元陈公孙宁衞孙良夫郑公子去疾及齐国之大夫盟于蜀卿不书匮盟也于是乎畏晋而窃与楚盟故曰匮盟蔡侯许男不书乗楚车也谓之失位公羊传此公子婴齐也其称人何得壹贬焉尔程子传楚爲强盛陵轹中国诸侯茍能保固疆圉要结邻好岂有不能自存之理乃惧而服从与之盟约故皆称人以见其衰弱责诸侯则鲁可知矣杜氏曰齐在郑下非卿】
　　盟而鲁与【音预下与盟同】必先书公尊内也次书主盟者众所推也此书公及楚人则知主盟者楚也【李氏集义前此楚与中国盟皆序诸国之下此序诸国之上欲见楚之主盟也愚按书及则内爲志而非楚主盟也然鲁之弱久矣岂能主诸国之盟哉前此僖公二十一年盟薄二十七年盟宋皆书公防诸侯不以楚主盟此书公及亦不以楚主盟之辞也序楚于十国之上而书及正其名而不没其实也】公子婴齐秦右説【音悦】宋华【户化反】元陈公孙宁衞孙良夫郑去【起吕反】疾皆国卿也何以称人楚僣称王春秋黜之不列中国晋虽不竞犹主夏盟诸侯茍能任仁贤修政事保固疆圉要结邻好同心择义坚事晋室荆楚虽大何畏焉今乃西向服从而与之盟不亦耻乎召陵城濮之事故府可覆按也乃是之从亦爲不善择矣经于鲁君盟防不信则讳公而不书【庄十六同盟幽】不臣则讳公而不书【僖二十九盟翟泉】弃中国从域外则讳公而不书【盟齐】蜀之盟弃晋从楚书公不讳何也事同而既贬则从同同【公羊庄四不可胜讥故将壹讥而已其余从同同】正始之义也从荆楚而与盟既讳公于僖十九年齐之盟矣是以于此不讳而人诸国之大夫以见【音现】意也【愚按贬诸国之大夫而称人亦所以人公也春秋盟防一书人者凡四盟齐盟蜀贬从夷也盟翟泉讥慢王也防澶渊刺不讨贼也其所以贵内贱外尊君父讨乱贼之意切矣临川吴氏曰婴齐于此盟降称人而前防称氏名者欲见楚人即公子婴齐也蔡许之君不书者以其爲楚之车左车右降在臣列同于楚臣刘氏曰盟于蜀是婴齐也其以力爲功薄于义而陋于礼与郤克一耳郤克不得称诸侯之大夫故婴齐亦不得以其名通也此文异而意等也项氏曰蜀之盟与棐林之师皆事之难言也棐林之师难以赵盾将诸侯也故先书赵盾之出师而后书诸侯之防晋师蜀之盟难以婴齐主盟中国也故先书婴齐之防而后书诸侯之防者盟苏氏曰楚自城濮之败不竞于晋庄王虽入陈围郑及宋而未尝合诸侯及蜀之盟诸侯从之者十一国晋不敢争然其盟十一国也诸侯犹畏晋而窃与之盟其后四十三年晋赵武楚屈建合诸侯于宋然后晋楚之从得交相见又八年灵王求诸侯于晋晋人许之然后诸侯悉从楚实蜀之盟啓之也○刘氏曰谷梁云防与盟同月则地防不地盟不同月则地防地盟此其地防地盟何以公之得其所申其事也非也防时一国盟时十一国此乃两防也各自书地乃其理矣何申之有】
　　【癸定王十酉九年】三年【晋景十二齐顷十一衞定公臧元年蔡景四郑襄十七曹宣七陈成十一杞桓四十九宋共公固元年泰桓十七楚共三】春王正月公防晋侯【景】宋公【共】衞侯【定】曹伯【宣】伐郑【襄】
　　按左氏诸侯伐郑讨邲【音弼】之役也遂东侵郑公子偃帅师御之覆【伏兵也】诸鄤【芒袁反】败【必迈反下同】诸丘舆【杜氏曰鄤丘舆皆郑地晋偏军爲郑所败】夫讨邲之役则复怨【子小反】民非观衅也【宣十二用师观衅而动】遂东侵则潜师掠境非以律也【易师出以律】覆而败诸则专用诈谋非正胜也【李衞公问对兵法先正而后竒先仁义而后权谲】度【待洛反】彼参此皆无善也略而不纪胜负防也晋侯称爵而以伐书何也初爲是役必以郑之从楚也附南变扰中国【据从楚侵衞】则盟主有词于伐耳【高氏曰去冬之役郑爲楚导而宋鲁衞曹虽盟于蜀犹不敢背晋故罢盟而遂防晋伐郑焉郑罪当讨故春秋正诸国之爵以示义郑败晋游兵于丘舆使皇戌如楚献捷终郑襄公之身不复从晋矣家氏曰伐郑所以弱楚之党所以尊中国鲁宋衞去强盛之楚而从衰弱之晋以伐有罪之国是春秋之所嘉也前之盟十有一国大夫一以人书抑狂楚也此四国仅从而书爵序晋爲首存晋霸也见春秋权衡衮斧之严其轻重有不容少假者矣】宋衞未葬曷爲称爵背【音佩】殡越境以吉礼从金革之事也【杜氏曰宋衞未葬而称爵以接邻国非礼也范氏曰自同于正君故书公侯以讥之家氏曰春秋与宋衞之防晋伐郑不与其纯吉从戎也○愚按左传云郑皇戍如楚献捷则曰覆曰败皆指郑而言非诸侯之败郑也经书伐而不书败所以尊中国耳】
　　辛亥葬衞穆公【穆公作缪高氏曰此见衞侯背殡出师不临先君之丧王氏曰六月乃葬非礼也】○二月公至自伐郑【临川吴氏曰虽未逾时伐郑无功亦危之而致也】○甲子新宫灾三日哭【公羊传新宫者宣公之宫也何以书记灾也程子曰不曰宣宫主未迁也】庙灾而哭礼也得礼爲常事则何以书缑【音钩】氏刘绚【呼县反绚字质夫程子门人着春秋传十二卷】曰新宫者宣宫也不曰宣宫者神主未迁也知然者丹楹刻桷皆称桓宫此不举諡故知其未迁也宫成而主未入遇灾而哭何礼哉宣公薨至是二十有八月【据宣公十八年十月薨】缓于迁主可知矣言灾则不恭之致亦自见【音现】矣此説据经爲合或曰礼称有焚其先人之室则三日哭【檀弓云云故曰新宫火亦三日哭注人烧其宗庙哭者哀精神之有伤愚按文定传意与郑氏异】新宫将以安神主也虽未迁而哭不亦可乎曰先人之室盖尝寝于斯食于斯防族属于斯其居处笑语之所在皆可想也【祭义思其居处思其笑语】事死如事生故有焚其室则哭之礼也神主未迁而哭于人情何居【音姬高氏曰君子于是乎知有天道也宣公弑君篡立生不能诛死方立庙遽遇火灾春秋志此示有天道故谨而日之○愚按公羊以谓不言宣宫不忍言也谷梁谓迫近不敢称諡然则庄公之世何以称桓宫乎】
　　乙亥葬宋文公
　　按左氏文公卒始厚葬【用蜃炭】益车马【始用殉】重器备【椁有四阿棺有翰桧】君子谓华元乐举于是乎不臣考于经未有以验其厚也数其葬之月则信然矣天子七月诸侯五月大夫三月士逾月以降杀【所卖反】迟速爲礼之节不可乱也文公之卒国家安靖外无危难【乃旦反】曷爲越礼逾时逮乎七月而后克襄事哉【高氏曰七月而葬天子之礼也以葬月攷之知其僣礼】故知华元乐举之弃君于恶而益其侈【左传死又益其侈是弃君于恶也】无疑矣夫礼之厚薄称【尺证反】人情而爲之者也【坊记礼者因人之情而爲之节文荀子礼称情而立文】宋公在殡而离次出境从金革之事【正月防伐郑】哀戚之情忘矣顾欲厚葬其君亲此非有所不忍于死者特欲夸耀淫侈无知之人耳世衰道防礼法既坏无以制其侈心至于秦汉之间穷竭民力以事丘陇其祸有不可胜【音升】言者【史秦始皇纪葬骊山以水银爲百川江河大海机相灌输上具天文下具地理竒器珍怪徙藏满之后宫无子者皆令从死令匠作机弩矢有穿近者輙射之工匠尽闭墓中】春秋据事直书而其失自见【音现】此类是也岂不爲永戒哉
　　夏公如晋【景左传拜汶阳之田张氏曰汶阳之田特书曰取足以见疆埸之令不出于王矣今爲取田而往拜赐于霸国晋偃然受之而八年复使韩穿来言汶阳之田归之于齐足见私情之纳侮于晋也愚按僖公取济西田而使公子遂如晋拜赐已非正矣况以成公取汶阳而躬朝于晋乎济西汶阳鲁之故田也以爲霸国之私惠而聘之朝之见鲁之不振也】○郑【襄】公子去疾帅师伐许【灵○去起吕反左传许恃楚而不事郑郑子良伐许张氏曰晋方怒郑之不服其爲国忧未有底止也乃怒许之不事已而使大夫动大众以伐之见其兴兵之不度德量力也高氏曰疲命于晋楚而以伐之君子以是恶郑也】○公至自晋
　　宣公薨至是三年之丧毕矣宜入朝京师见【音现】天子受王命【曲礼诸侯既葬见天子曰类见】然后归而即政可也嗣守社稷之重而不朝于周以拜汶阳田之故而往朝于晋其行事亦悖矣此春秋所爲【于僞反】作也公行多不致其书公至自晋何其至也必有以【因也意也】也【家氏曰诸侯既除丧而入见于王受黻冕之赐然后成其爲君自东迁此礼废然亦未有除丧而入见大国以事王之礼而事大国者也宣公挟强齐之援弑君篡国凡可以谄齐而求悦者无不爲矣未除丧而防既除丧而朝今成公借援于晋率循宣公之旧其无王之罪大矣书如书至所以讥也愚按成公一经此年如晋明年再如晋十年又如晋十八年又如晋过于事天子之礼盖当时诸侯知有霸者而不知有王不以爲异耳春秋莫不书至比事以观义自着矣】
　　秋叔孙侨如帅师围棘【公羊传棘者何汶阳之不服邑也其言围之何不听也杜氏曰棘汶阳田之邑在济北蛇丘县张氏曰今兖州龚丘县愚按今属济南路章丘县】
　　按左氏取汶阳之田不服故围之【赵氏曰凡内自围者皆叛邑】复故地而民不听至于命上将【去声】用大师环其邑而攻之何也鲁于是时初税亩作丘甲税役日益重矣虽复归故国所以不愿爲之民也欤成公不知薄税敛【力验反】轻力役修德政以来之而肆其兵力虽得之亦必失之矣【何氏曰不先以文德来之而便以兵围之欲与围外邑同罪刘氏曰不察已之所以失而疾人之不我服强国之行若五伯之事则有之非王道也】
　　大雩【成公之世大雩者二义见桓五年】○晋【景】郤克衞【定】孙良夫伐廧咎如【廧在良反公作将谷作墙咎音羔左传晋郤克衞孙良夫伐廧咎如讨赤狄之余焉廧咎如溃上失民也杜氏曰廧咎如赤狄别种通旨经不书廧咎如溃者晋常灭赤狄潞氏甲氏及畱吁矣其余党散入廧咎如又欲尽殄灭之非仁人之心也段纪明请灭羌种羌虽灭汉亦亡后世岂尝絶羌患哉廧咎如溃削而不书圣人之情见矣惟不使之侵扰华夏斯止矣家氏曰克与良夫得志于鞌不知自戢更爲此举春秋书之诛善战也楚方躏借中原晋人不务修明霸业图其远者大者既灭潞氏又殄畱吁以爲未快复兴此役此逐利之师春秋恶之屡书皆所以贬杜氏曰传有廧咎如溃四字以爲经阙非也春秋讥晋人用师之不戢岂以狄失民而讥乎】○冬十有一月晋侯【景】使荀庚来聘【晋始聘】衞侯【定】使孙良夫来聘丙午及荀庚盟丁未及孙良夫盟【聘而遂盟之于是始左传晋侯使荀庚来聘且寻盟衞侯使孙良夫来聘且寻盟公问诸臧宣叔曰中行伯之于晋也其位在三孙子之于衞也位爲上卿将谁先对曰次国之上卿当大国之中中当其下下当其上大夫小国之上卿当大国之下卿中当其上大夫下当其下大夫上下如是古之制也衞在晋不得爲次国晋爲盟主其将先之丙午盟晋丁未盟衞公羊传聘而言盟者寻旧盟也谷梁传其日公也来聘而求盟不言及者以国与之也不言其人亦以国与之也不言求两欲之也】
　　刘敞曰诸侯有聘无盟聘礼也盟非礼也庚与良夫不务引其君当道而生事专命【公羊遂生事也注专事之辞】爲非礼不信以干先王之典故不系于国以见【音现下同】其遂事之辱非人臣之操【去声○本意林】此说然也其言及者公与之盟而不言公见二卿之抗也盟者春秋所恶【乌故反下如字】于恶之中又有恶焉者此类是矣【孙氏曰此公及庚良夫盟也不书公者二子抗也二子来聘不能以信相亲反要公以盟非抗而何故言聘言盟以恶之愚按因聘而遂盟者有五此年庚良夫十一年晋郤犨襄七年衞孙林父十五年宋向戌是也夫书曰使来聘则是其君之所使者来聘而已以人臣而専制以要盟所以皆书日以贬之也】
　　郑【襄】伐许
　　【甲定王二戌十年】四年【晋景十三齐顷十二卫定二蔡景五郑襄十八卒曹宣八陈成十二杞桓五十宋共二秦桓十八楚共四】春宋公【共】使华元来聘【华戸化反左传通嗣君也杜氏曰共公初即位故王氏曰宋入春秋未尝聘鲁文十一年公子遂虽往而宋不报也华元之来其爲共公谋昬张本乎临川吴氏曰晋衞三国相继来聘以三年春同会伐郑交结和好也】○三月壬申郑伯坚卒【坚公释文作臤襄公也在位十八年子费嗣是爲悼公】○伯【桓】来朝【左传归叔姬故也杜氏曰将出叔姬先修朝礼言其故】○夏四月甲寅臧孙许卒【文仲之子宣叔也子纥嗣爲大夫是爲武仲】○公如晋【景左传晋侯见公不敬季文子曰晋侯必不免张氏曰晋景公胜齐而骄也高氏曰公连岁如晋者以尝即楚故也愚按成公比年朝晋而取敖忽之辱岂非礼愈繁而身愈卑徒自屈而已耳】○葬郑襄公【丧未五月葬之速也太不怀也】○秋公至自晋【左传公至自晋欲求成于楚而叛晋季文子曰不可晋虽无道国大臣睦而迩于我诸侯听焉未可以贰史佚之志有之曰非我族类其心必异楚虽大非吾族也其肯字我乎公乃止家氏曰甚哉鲁成中无所主逐变而屡迁也始与晋人连兵伐齐以有鞌之胜谓当与晋爲睦曽未几日率先诸侯受盟于楚犹幸晋人之无讨也去年如晋今年又如晋正所以救前日匮盟之过一不爲所礼又将叛而即夷春秋于鲁成之从楚适晋备书以贬之也】○冬城郓【杜氏曰公欲叛晋故城而爲备任公辅曰鲁西邑东郡廪丘东有郓城即西郓张氏曰今济南府郓城县家氏曰郓有三莒之别邑亦曰郓九年楚人入郓是也鲁自有二郓文十二年城诸及郓此东郓莒鲁所争者也成十六年公待于郓此西郓今此所城也春秋讥鲁人不务安静而轻于用民力郓虽城何益哉】○郑伯【悼】伐许【灵左传郑公孙申帅师疆许田许人败诸展陂郑伯伐许取鉏任泠敦之田程子传称郑伯见其不复爲丧以吉礼从戎】
　　前此郑襄公伐许既狄之矣今悼公又伐许乃复【扶又反】称爵何也丧未逾年以吉礼从金革之事则忘亲矣称爵非美词所以着其恶也【何氏曰未逾年君称伯者乐成君位亲自伐许故如其意以着其恶家氏曰父所爲义已继之爲孝父挟夷楚之援陵暴小国岁再用师其子继世而不能改是之谓济恶庸得爲孝乎不书子而书爵絶之于名教也】
　　【乙定王二十亥一年崩】五年【晋景十四齐顷十三衞定三蔡景六郑悼公费元年曹宣九陈成十三杞桓五十一宋共三秦桓十九楚共五】春王正月杞叔姬来归【谷梁传妇人之义嫁曰归反曰来归杜氏曰出也】
　　前书杞伯来朝左氏以爲归叔姬也【叔姬始嫁不见于经与郯伯姬同婚姻得礼常事不书】此书杞叔姬来归则出也【家氏曰此与他悖义之出者不同必叔姬自不安于杞或以疾而求归非杞之絶之也故春秋书其逆丧归葬无贬辞临川吴氏曰僖三十一年杞伯姬爲其子求妇而僖公以次女叔姬与之归爲杞桓公夫人至今四十四年夫妇年皆六十之上而姬始被出而归疑是叔姬无子桓别有妾子爲太子叔姬心不自安而愿归鲁故叔姬既卒而杞桓复来逆其丧以归也】春秋于内女其归其出録之详者男女居室人之大伦也男子生而愿爲【于僞反下爲之同】之有室女子生而愿爲之有家父母之心人皆有之【本孟子】而不能爲之择家与室则夫妇之道苦淫僻之罪多矣【本经解】王法所重人伦之本録之详也爲世戒也【愚按郯伯姬叔姬皆出而来归然叔姬书卒书杞伯逆丧以归而郯伯姬来归之后不复见于经则其善恶优劣不可以槩观矣】
　　仲孙蔑如宋【共左传报华元也愚按蔑与华元交相聘问其情厚矣而明年蔑侨如逼于晋令遽兴侵宋之师朝玉帛而暮干戈谨于邦交者固如是乎】○夏叔孙侨如防晋【景】荀首于谷【首公作秀左传晋荀首如齐逆女故宣伯餫诸谷杜氏曰谷齐地高氏曰荀首逆女而侨如往馈之此之谓非礼之礼故以大夫防大夫书之愚按自文十一年彭生防郤缺宣十五年蔑会高固自是大夫会大夫率以爲常矣】○梁山崩【左传梁山崩晋侯以传召伯宗伯宗辟重曰辟传重人曰待我不如捷之速也问其所曰绛人也问绛事焉曰梁山崩将召伯宗谋之问将若之何曰山有朽壤而崩可若何国主山川故山崩川竭君爲之不举降服乗缦彻乐出次祝币史辞以礼焉其如此而已虽伯宗若之何伯宗请见之不可遂以告而从之公羊传梁山者何河上之山也何以书记异也何异尔大也梁山崩壅河三日不流外异不书此何以书爲天下记异也谷梁传高者有崩道也杜氏曰梁山在冯翊夏阳县北张氏曰同州韩城县有禹贡梁山愚按同州今属奉元路】
　　梁山韩国也诗【韩奕】曰奕奕梁山韩侯受命而谓之韩奕者言奕然高大爲韩国之鎭也【朱子传奕奕大也梁山韩之镇也】后爲晋所防而大夫韩氏以爲邑焉【春秋之初晋灭韩曲沃庄伯之弟韩万以爲采邑】书而不系国者爲【于僞反】天下记异是以不言晋也【据不言晋梁山崩高氏曰先王之制名山大川不以封梁山虽属于韩而非诸侯正受封之地故春秋书梁山崩而不系之国者爲天下记异也是以不书晋夫国主山川岂特晋当之哉】左氏载绛人之语于礼文备矣而未记其实也夫降服【损盛服】乗缦【车无文】彻乐【悉八音】出次【舍于郊】祝币【陈玉帛】史辞【自罪责】六者礼之文也古之遭变异而外爲此文者必有恐惧修省之心主于内若成汤以六事检身【荀子大畧篇汤旱而祷曰政不节与民失职与宫室崇与妇谒盛与苞苴行与谗夫昌与】高宗克正厥事【书高宗肜日祖已曰惟先格王正厥事注先格王之非心后正其所失之事】宣王侧身修行【下孟反】欲销去【起吕反】之是也【诗序云汉美宣王也宣王遇灾而惧侧身修行欲销去之天下喜于王化复行】徒举其文而无实以先之何足以弭灾变乎夫国主山川至于崩竭当时诸侯未闻有戒心而修德也故自是而后六十年间弑君十有四亡国三十二【本何氏注愚按自此至昭十六年凡六十年经书弑君唯晋州蒲齐光衞剽吴余祭蔡固莒宻州楚防凡七灭国惟舒庸鄫莱偪阳舒鸠赖陈蔡州来凡九耳故徐彦疏云注误今考文十一年败狄于咸何氏谓宣成以往弑君二十八亡国四十证诸经亦不合抑并春秋所不书者言之如谷梁三十四战者欤】其应【于证反下同】亦【七感反】矣春秋不明着其事应而事应具存其可忽诸【范氏曰山者阳位君之象也象君权坏家氏曰谷梁具载伯尊所以告其君者以爲伯尊掠路人之美以爲已能孔子闻之曰伯尊其无绩乎攘善也其实伯尊以道路鄙浅之言复之于君失惧灾之意夫子必无是言也春秋于沙鹿梁山二大异特笔而书之以见天下之治乱中国之合离自是而始从其文应变何足言哉是固天下之异而皆见于晋者周自东迁赖伯者以存齐既衰独有晋在而比岁以来君庸臣贪坐霸业晋之削中国之忧也意旧史必书晋梁山崩春秋削之实爲天下记异也○刘氏曰谷梁云不日何也高者有崩道也何以书晋侯召伯尊云云传意似云崩不当书以问伯尊故独书也岂春秋意耶】
　　秋大水【张氏曰山崩大水阴盛之徴】○冬十有一月己酉天王崩【定王也在位二十一年子夷嗣位是爲简王高氏曰不书葬罪诸侯之不防也】○十有二月己丑公防晋侯【景】齐侯【顷】宋公【共】衞侯【定】郑伯【悼】曹伯【宣】邾子【定】杞伯【桓】同盟于虫牢【程子传天王崩而防盟不废书同见其皆不臣杜氏曰虫牢郑地陈畱封丘县北有桐牢愚按封丘县今属汴梁路】
　　按左氏许灵公愬郑伯于楚郑伯如楚讼不胜归而请成于晋【郑伯及晋赵同盟于垂】盟于虫牢郑服也【庄十六杜氏曰言同盟服异也何氏曰约备强楚愚按即谷梁所谓同外楚也】郑服则何以书同盟天王崩赴告已及在诸侯之防矣以所闻先后而奔丧礼也而九国诸侯会盟不废故特书同盟以见【音现】其皆不臣春秋恶【乌路反下如字】盟誓于恶之中又有恶焉者此类是也【孙氏曰天王崩晋合诸侯同虫牢之盟不顾甚矣薛氏曰王崩而爲盟防无王之甚也愚按是盟乃何休所谓同心爲恶恶必成者也盖诸侯之同盟实有同外楚之心而不知悖于尊王之义天子之丧人道始终之大变诸侯相见揖让入门而闻讣则不得终礼况已闻而犹相与会盟不亦无人心乎春秋之诸侯不知有王故襄王方崩则晋鲁之卿防盟王都之侧而不奔丧简王方崩而邾与晋衞脩朝聘于鲁而不修吊事盖将以是爲常而不知愧甚者灵王之讣音已逹于天下而诸侯旅朝于荆楚且俟致禭执绋越岁逾时而后返而曾不遣一介行李问国恤于京师也吁可叹哉】
　　【丙简王子元年】六年【晋景十五齐顷十四衞定四蔡景七郑悼二卒曹宣十陈成十四杞桓五十二宋共四秦桓二十楚共六吴子夀梦乗元年】春王正月公至自防【愚按二年会蜀盟蜀不书至者以望国之君屈于荆楚之大夫不可以告庙也此特书至者谓成公茍能自防如京师斩衰哭临则亦庶几亡于礼者之礼耳今也防同之后奄然归国故书公至自会以着其无王不臣之罪也】○二月辛巳立武宫【公羊传武宫武公之宫也立者不宜立也立武宫非礼也谷梁传立者不宜立也】武宫武公之宫立武宫非礼也丧事即远有进而无退【檀弓饭于牖下云云葬于墓所以即逺也故丧事有进而无退】宫庙即远有毁而无立【何氏曰过高祖不得复立庙大戴礼诸侯迁庙注亲过高祖则毁庙而递迁之】故二昭二穆与太祖而五者诸侯之庙制也【见王制朱子曰太祖始封之君昭之北庙二世之君居之穆之北庙三世之君居之昭之南庙四世之君居之穆之南庙五世之君居之太祖之庙百世不迁余四庙每一易世而一迁】曰考庙曰王考庙曰皇考庙皆有祭焉曰显考庙曰祖考庙享尝乃止去祖爲坛去坛爲墠【音善】坛墠有祷则祭无祷乃止去墠爲诸侯之祭法也【见祭法疏考庙者父庙考成也谓父有成德之美也王考庙者祖庙王君也言祖有君成之德也祖尊于父故加君名也皇考庙者曾祖皇大也君也曾祖转尊又加大君之称也月祭之者月月祭之也显考庙者高祖也显明也高祖居四庙最上故以高祖言之祖考庙者祖始也是谓始祖庙也享尝乃止享尝四时祭祀不得月祭但四时祭而已封土曰坛除土曰墠去祖爲坛者谓高祖之父也其庙既毁藏主于祖考之庙中不得四时祭之若有祈祷则出就坛受祭也去坛爲墠者谓高祖之祖也其主亦藏祖考庙中若有祈祷则出就墠受祭不得在坛也高祖之父迁太祖而不得于太祖庙受时祭故曰去祖高祖之祖经在坛而今不得祭故云去坛去墠爲若又有从坛迁来墠者则此前在墠者爲虽有祈祷亦不得及】武公至是歴世十一【武公名敖乃伯禽之孙隐公之高祖传懿孝惠隐桓庄闵僖文宣成凡十有一君】其毁已久而輙立焉【范氏曰武公之宫毁已久矣故传曰不宜立】非即远有终之意【孝经示民有终】故特书曰立立者不宜立也【常山刘氏曰王制曰云云祭法曰云云然则诸侯宗庙古有彛制过则毁之不可复立也武宫之毁已久而輙立之非礼明矣刘氏曰鲁诸侯也僣天子之礼虽欲尊其祖神不享也而学者习于鲁之故更大而称之曰鲁公之庙文世室也武公之庙武世室也人之述固久矣夫其以僣爲典也此春秋所由作也陈氏礼书曰武公之于鲁徇宣王立庶之非以阶鲁国攻杀之祸而丰功懿德不着于世自武至桓其庙已在可迁之列成公立武宫昭公有事于武宫积世不毁故记礼得以大之欲以比周之文武也张氏曰观春秋之书法与祭法之论庙制则武宫之立与宫同于失礼违制断爲可知明堂位之言其爲俗儒之论明矣甚矣其乱圣制而误后学也愚按立武宫僣王制故书日以谨之论者因明堂位遂以武宫爲世室今考春秋所书太庙则周公之庙也所书世室则鲁公之庙也羣公之庙则皆系諡若武宫宫桓宫僖宫是也苟谓之世室则世世不毁矣奚待于成公而始立乎昭十五年有事于武宫不称世室则其以武宫爲世室者妄也况宫乃武公之六世祖至昭公已二十世而桓宫则哀公之十世祖僖宫则哀公之七世祖皆当言世室也宫在武宫之上武宫称世室宫独不称世室乎是知明堂位乃后世俗儒因鲁僣礼而爲言春秋之时非有世室之名也然考成之十八年晋悼公朝于武宫昭之十七年当晋顷公之世而中行穆子献俘于文宫晋武公至悼公文公至顷公皆已十世而其宫犹存则当时诸侯之庙亲尽不毁者不特鲁矣○啖氏曰左氏云季武子以鞌之功立武宫非礼也听于人以救其难不可以立武立武由已非由人也传意以爲武军之宫如楚子所立者非也若以鞌战之故不应经五年方立之刘氏曰左传误以武宫爲武军也】
　　取鄟【鄟音专谷梁传鄟国也】
　　鄟微国也【杜氏曰附庸国孙氏曰根牟鄟邿皆微国也】书取者灭之也灭而书取爲【于僞反】君隐也【僖十七年传凡大恶必隐避其辞而爲之讳】项亦国也其书灭者以僖公在防季孙所爲【僖十七】故直书其事而不隐此春秋尊君抑臣以辨上下谨于微之意也人伦之际差之毫厘缪【眉救反】以千里【易大传文】故仲尼特立此义以示后世臣子使以道事君而无朋附权臣之恶于传【直恋反】有之犯上干主其罪可救乖忤【五故反】贵臣祸在不测【晋书王濬传濬与王浑争功表云云】故臣子多不惮人主而畏权臣如汉谷永之徒直攻成帝不以爲嫌至于王氏则周旋相比【毗志反】结爲死党而人主不之觉【前谷永传日食地震永对内宠太盛谒行于内势行于外灾异者皇天所以谴君过失时成帝委政元舅王鳯议者多归咎焉永知鳯方柄用阴欲自托鳯遂厚之鳯卒音辅政永复説音任周召之职又与谭书劝辞城门兵委曲媚恱前后所上四十余事专攻上身与后宫而党于王氏】此世世之公患也归父家遣縁季氏也【宣十八归父欲去三桓及公薨季文子逐东门氏】朝【如字】吴出奔因无极也【昭十五楚费无极害朝吴之在蔡也譛之蔡人逐朝吴】王章杀身忤王鳯也【前王章传成帝时王鳯辅政王章以选爲京兆尹虽爲鳯所举非鳯专权日食章奏鳯不可任爲鳯所陷下狱死】邺侯馆避元载也【通鉴唐代宗天厯五年元载专恣以李泌有宠于上忌之上畏戴防观察魏少防求参佐上谓泌曰载不容卿朕今匿卿于少防俟除载当报卿来】惟杀生在下而人主失其柄也是以党与众多知有权臣而不知有君父矣使春秋之义得行尊君抑臣以辨上下每谨于微岂有此患乎【○愚按公羊于根牟鄟邿皆曰邾邑然春秋未有取他国之地而不系国者苟以讳亟而不系邾则僖公取须句訾娄可谓亟矣何以击之邾耶刘氏辨之详矣】
　　衞孙良夫帅师侵宋【共左传盟于虫牢之岁诸侯谋复防宋公使向爲人辞以子灵之难三月晋伯宗夏阳说衞孙良夫甯相郑人伊雒之戎陆浑蛮氏侵宋以其辞防也家氏曰经惟书衞不与晋人率蛮夷而攻中国也去年冬宋实预虫牢之盟今一辞防而遽加之以兵以爲永快复命鲁人继之前日楚庄围宋歴三时之久国几毙而晋不能救但曰鞭长不及马腹今宋人辞防而伐之至再晋景惽愚诸大夫狠肆事多类此春秋聮书鲁衞二侵责晋深矣传见蔑侨如侵宋】○夏六月邾子【定】来朝【盖成公即位而始朝也】○公孙婴齐如晋【景左传子叔声伯如晋命伐宋杜氏曰婴齐叔子愚按二年三年公两朝晋此年婴齐行父又两聘晋鲁仇齐而倚晋爲援故君臣亟行迭往事霸之勤而不知慢王之已甚也】○壬申郑伯费卒【费音秘悼公也在位二年弟防立是爲成公】○秋仲孙蔑叔孙侨如帅师侵宋【共左传孟献子叔孙宣伯侵宋晋命也】鲁遣二卿爲主将【去声永嘉吕氏曰二卿并书与行父许侨如婴齐四卿并书之意同当是时大夫专擅各自帅师而公室微矣侵宋之事小而专权之患大】动大众焉有事于宋而以侵书者潜师侵掠无名之意盖陋之也于衞孙良夫亦然上三年尝防宋衞同伐郑矣次年宋使华元来聘通嗣君矣又次年鲁使仲孙蔑报华元矣是年冬郑伯背【音佩】楚求成于晋而鲁衞与宋又同盟于虫牢矣今而有事于宋上卿授钺【李衞公问对古者出师命将授之以钺】大众就行而师出无名可乎故特书侵以罪之也左氏载此师晋命也后二年宋来纳币请伯姬焉则此师爲【于僞反】晋而举非鲁志明矣兵戎有国之重事邦交人道之大伦听命于人不得已焉将能立乎春秋所以罪之也【高氏曰使鲁伐宋者虽晋之命而鲁不以大义谕之遽爲兴师则罪专在鲁矣故书曰侵责与衞良夫同】
　　楚【共】公子婴齐帅师伐郑【成楚始书大夫将左传楚子重伐郑郑从晋故也襄陵许氏曰至是书楚卿帅师者霸统几亡也】○冬季孙行父如晋【景左传晋人去故绛迁于新田季文子如晋贺迁也愚按经不书晋迁者凡书迁皆小国逼于强暴不得已而迁也晋人择地利而徙都也非不得已故不书迁耳】○晋【景】栾书帅师救郑【成○救公作侵左传晋栾书救郑与楚师遇于绕角楚师还晋师遂侵蔡楚公子申公子成以申息之师救蔡御诸桑隧赵同赵括欲战武子将许之知庄子范文子韩献子谏曰不可吾来救郑楚师去我吾遂至于此是迁戮也戮而不已又怒楚师战必不克虽克不令成师以出而败楚之二县何荣之有焉乃遂还于是军帅之欲战者众或曰圣人与众同欲子之佐十一人其不欲战者三人而已武子曰善钧从众夫善众之主也三卿爲主可谓众矣】
　　荆楚僣号称王圣人之所深恶而不赦者大一綂以存周使民【本误作明】着于君臣之义也【文王世子众着于君臣之义愚按外传云诸侯无二君而周无二王故春秋贬楚爲深所以使天下知一王之所以爲尊也】郑能背【音佩】楚即晋是改过迁善出幽谷而迁乔木也婴齐爲【于僞反】是帅师又因其丧而伐之不义甚矣经所以深恶【乌故反】之也书卿帅师伐郑于文无贬辞何以知其深恶楚也下书栾武子帅师救郑则知之矣凡书救者未有不善之也而伐者之罪着矣按左氏晋楚遇于桑隧【音遂】军帅【所类反】之欲战者八人武子遂还【音还下同】则无功也亦何善之有曰此春秋之所以善栾书也两军相加兵刃既接折馘【占获反】执俘计功受赏此非仁人之心王者之事故舞干而苗格者舜也【书大禹谟舞干羽于两阶七旬有苗格】因垒而崇降【户江反】者文也【僖十九文王闻崇德乱而伐之军三旬而不降退修教而复伐之因垒而降】次于陉而屈【居勿反】完服者齐桓也【僖四】防于萧鱼而郑不叛者晋悼也【襄十一】武子之能不迁戮而知还也亦庶几哉【愚按公羊作栾书侵郑今考明年楚复伐郑而中国又救郑则非侵郑明矣然此书栾书帅师救郑不二年又书栾书帅师伐郑书救以着其恤与国之善书伐以着其虐与国之恶使晋能修其德政以怀郑使之不叛助之守御以保郑而使之不至于叛则爲尽善矣】
　　【丁简王丑二年】七年【晋景十六齐顷十五衞定五蔡景八郑成公防元年曹宣十一陈成十五桓五十三宋共五秦桓二十一楚共七吴寿梦二】春王正月鼷鼠食郊牛角改卜牛鼷鼠又食其角乃免牛【鼷音奚谷梁传免牲者爲之缁衣纁裳有司端奉送至于南郊免牛亦然免牲不曰不郊免牛亦然杜氏曰免放也】
　　谷梁子曰郊牛日展觓【音球】角而知伤展道尽矣其所以备灾之道不尽也【范氏曰有司展察牛而即知伤是展察之道尽不能防灾御患致使牛伤故不书日以显有司之过觓球球然角貎】改卜牛鼷鼠又食其角则亡【与无同】乎人矣非人之所能也所以免有司之过也【范氏曰至此复食乃知国无贤君天灾之尔非有司之过也何氏曰鼷鼠鼠中之微者祭天不愼鼷鼠食郊牛角书又食者重録鲁不觉寤重有灾也说文鼷小鼠也孙炎曰有螫毒如鼠狼新安罗氏曰牛有力之畜何至爲鼷所食盖将祭之牺皆系于牢设楅衡以制其角故鼷得以制之】有司免过即变异也【宣三范氏曰非备灾之道不至此实天变之异】其应【于证反】云何许翰曰小害大下贼上食而又食三桓子孙相继之象也宣公有虞三桓之志至成始弗戒矣理或然也【刘向曰鼠小虫性盗窃鼷又其小者也牛大畜祭天尊物也角兵象在上君威也小小鼷鼠食至尊之牛角象季氏乃盗窃之人将执国命以伤君威而害周公之祀也改卜又食天重语之也家氏曰春秋于鲁郊或讥失礼或以纪异宣三年成七年定十五年哀元年四书牛伤皆记异也】
　　吴【夀梦】伐郯【吴始见经郯音谈左传吴伐郯郯成季文子曰中国不振旅蛮夷入伐而莫之或恤无吊者也夫杜氏曰吴国在吴郡张氏曰吴郡今平江府】
　　称国以伐外之也【外域君臣同辞止録其号吴称国而不系君臣未同中夏也孙氏曰恶其僣号外之也】吴本太伯之后以族属言则周之伯父也【哀十二吴人曰于周室我爲长】何以外之爲【于僞反】其僣天子之大号也【史吴世家太伯周太王之长子太王贤季歴欲立之太伯与弟仲雍犇荆蛮荆蛮义而归之至寿梦始大称王愚按此年乃寿梦即位之二年今考吴语越人称夫差皆曰天王则吴之僣王又非徐楚之比矣】按国语云命圭有命固曰吴伯不曰吴王【吴语注命圭受锡之策命吴本称伯故曰吴太伯】然则吴本伯爵也后虽益炽浸与中国防盟进而书爵不过曰子亦不以本爵与之故纪于礼书曰四夷虽大皆曰子【见曲礼】此春秋之法仲尼之制也而以爲不敢擅进退诸侯乱名实者【刘氏】误矣【襄陵许氏曰吴自寿梦得申公巫臣而爲楚患夷狄相攻不志也伐郊之役兵连上国于是始见于春秋志入州来志十五国之所以防钟离也家氏曰郯太皥之后国虽小尚有典刑昭十七年郯子来朝圣人访之以官名尚有取焉春秋书吴伐郯悯之也项氏曰楚初主盟于蜀而吴已伐郯入州来异时入郢之祸已兆于此矣】
　　夏五月曹伯【宣】来朝【盖成公嗣位而始来朝也】○不郊【范氏曰言免牲则不郊显矣言免牛亦不郊而经复书不郊盖爲三望起杜氏曰间有事故书不郊】犹三望
　　吴郡朱长文【宋绍兴间人着春秋通志二十卷】曰礼天子有四望【周礼大宗伯旅上帝及四望小宗伯四望四类注四望谓五岳四镇四渎】诸侯则祭境内山川而已【王制诸侯祭名山大川之在竟内者】鲁当祭泰山泰山鲁之境也礼所得祭故不书三望僣天子礼是以书之其说是矣楚子轸【昭王】言三代命祀祭不越望而曰江汉沮漳【杜氏曰四水在楚界】楚之望非也【见哀六】楚始受封濵江之国汉水沮漳岂其境内哉此亦据后世并兼封略言之尔【愚按周文王封熊绎于楚蛮以子男之田居丹阳今归州有故丹阳城则楚本封濵江而土地甚狭汉水在今汉阳沮水亦出汉中漳水在今漳州皆距丹阳甚逺必非楚始封之境故齐桓问昭王南征涉汉不复楚以昭王时汉非楚境不肯服罪然屈完言汉水以爲池栾枝言汉阳诸姬楚实尽之则春秋之初汉水已在楚境内矣经书犹三望者三僖三十一年书免牲而系以犹三望不言不郊者免牲则知不复郊矣宣三年书牛死乃不郊而系以犹三望不言免牲者牛死无牲可免故必言不郊此年既书免牛又书不郊因间有吴曹二事不可但言犹三望故以不郊起之也襄陵许氏曰用是知鲁郊或以五月非特定公也】
　　秋楚【共】公子婴齐帅师伐郑【成】公防晋侯【景】齐侯【顷】宋公【共】衞侯【定】曹伯【宣】莒子【渠丘】邾子【定】杞伯【桓】救郑【成】八月戊辰同盟于马陵【左传郑子良相成公以如晋见且拜师楚子重伐郑师于汜诸侯救郑郑共仲侯羽军楚师囚郧公钟仪献诸晋同盟于马陵寻虫牢之盟且莒服故也程子传诸侯同心病楚杜氏曰马陵衞地阳平元成县东南有地名马陵莒本属齐齐服故莒从之愚按元城县今属大名路】楚人军旅数【色角反】起频年伐郑以其背【音佩下同】已而从诸夏也【高氏曰去冬栾书救郑而楚师还未得志于郑故复伐之】与庄之欲讨徴舒而入陈亦异矣书大夫之名氏书帅师书伐而无贬词者所谓不待贬絶而罪自见【音现】者也晋合八国之君亲往救郑则卹同恶安中国之师也欲着其善故特书救郑以美之【啖氏曰救者救其患难凡救患皆爲美也家氏曰晋前此救郑皆以大夫帅徧师至是合九国之师自将以行春秋爵诸侯而书救郑褒之也】言救则楚罪益明而郑能背楚从晋善亦着矣前此晋遣上将【去声】诸国不与【音预】焉此则其君自行而防合诸国则楚人暴横【去声】慿陵诸夏之势益张亦可见矣故盟于马陵而书同盟者同病楚也【本孙氏发微家氏曰此合诸侯救郑因以同盟幸诸侯之犹同也愚按谷梁于新城断道鸡泽平丘皆曰同外楚疏谓传省文举上下以包其余则知晋霸之同盟大抵皆同外楚也王氏曰齐桓之救徐先盟于牡丘所以盟者爲救徐设也晋景之救郑后盟于马陵非特爲救郑也有宋莒在焉宋以五年辞防鲁衞受晋命侵之莒自晋文之卒至是始与盟约故知其因马陵之防以固结之耳】
　　公至自防【高氏曰诸侯防而楚师退故不以救郑至】○吴【寿梦】入州来【左传楚申公巫臣与子重子反有怨及共王即位使巫臣聘于齐及郑遂奔晋晋人使爲邢大夫子重子反杀巫臣之族巫臣自晋遗二子书曰尔以谗慝贪惏事君而多杀不辜余必使尔罢于奔命以死巫臣请使于吴晋侯许之吴子寿梦说之乃通吴于晋以两之一卒适吴舍偏两之一焉与其射御教吴乗车教之战陈教之叛楚寘其子狐庸焉使爲行人于吴吴始伐楚伐巢伐徐子重奔命马陵之防吴入州来子重自郑奔命子重子反于是乎一岁七奔命蛮夷属于楚者吴尽取之是以始大通吴于上国王氏曰州来楚与国也杜氏曰淮南下蔡县愚按属今安丰路霍丘县高氏曰吴楚争强始见于此州来属楚吴以兵入之着楚虽恃强而吴敢与之敌也张氏曰吴之始大岂特楚之患哉僣王而病中国亦晋有以啓之也家氏曰吴伐郯春秋所忧也入州来又春秋所喜也州来楚之附庸要害之地吴得之可以制楚也陈氏曰吴楚交兵不书至是始书之始大通吴于上国晋人爲之也盟于蒲景公将始会吴吴不至于钟离而后至盟于鸡泽悼公又逆吴子吴不至于戚而后至吴不敢自列于诸夏而晋求之将以罢楚也楚罢晋亦不复伯矣入州来不可不録其始也○刘氏曰左氏以谓州来楚邑非也州来小国世服于楚未尝特与诸侯盟防谓州来眞楚邑则背于经矣】○冬大雩【高氏曰冬非旱时曰大雩者志其旱且僣也○刘氏曰谷梁云冬无雩也非也周之十月今之八月若久不雨可不雩乎】○衞【定】孙林父出奔晋【景左传衞定公恶孙林父林父出奔晋衞侯如晋晋反戚焉杜氏曰林父良夫子戚林父邑林父出奔戚随属晋高氏曰衞定公恶孙林父故逐之林父亡七年而恃晋反衞复专衞政又十九年遂逐其君卒以邑叛则定公可谓知所恶矣家氏曰春秋中年诸侯之大夫外交强国以伉其君衞之孙氏鲁之季氏其尤也林父自结于晋之权臣爲衞国患几四十年晋党叛臣爲之羽翼衞献鲁昭所以失国晋实爲之也】













　　春秋胡传附録纂疏卷十九
&lt;经部,春秋类,春秋胡传附录纂疏&gt;
　　钦定四库全书
　　春秋胡传附録纂防卷二十
　　元　汪克寛　
　　成公下
　　【戊简王寅三年】八年【晋景十七齐顷十六衞定六蔡景九郑成二曹宣十二陈成十六桓五十四宋共六秦桓二十二楚共八呉寿夣三】春晋侯【景】使韩穿来言汶阳之田归之于齐【左传季文子私于韩穿曰大国制义以为盟主是以诸侯懐徳畏讨无有贰心谓汶阳之田敝邑之旧也而用师于齐使归诸敝邑今有二命曰归诸齐信以行义义以成命小国所望而懐也信不可知义无所立四方诸侯其谁不解体诗曰女也不爽士贰其行士也罔极二三其德七年之中一与一夺二三孰甚焉士之二三犹防妃耦而况覇主覇主将德是以而二三之其何以长有诸侯乎诗曰犹之未逺是用大简行父惧晋之不逺犹而失诸侯也是以敢私言之公羊传胁我使我归之也谷梁传于齐缓辞也杜氏曰齐服事晋故晋来语鲁使还之】
　　汶阳之田本鲁田也【注见二年】鲁人恃大国之威以兵力胁齐得其故地而不正疆理于天王则取之不以其道也郤克战胜令于齐曰反鲁卫之侵地齐既从之今复【扶又反】有命俾归诸齐则归之不以其道也【孙氏曰汶阳之田齐所侵鲁地也故二年用师于齐而归之今又使穿言归于齐非正也鲁之土地天子所封非晋侯所可得而制也晋侯使归之于齐是鲁国之命制在晋也故词繁而不杀以恶之】而齐人贪得晋有二命穿也列卿无所諌止皆罪矣【陆氏曰参讥齐鲁晋也髙氏曰夫鲁国之分地晋不当为齐请于鲁齐不当求之于晋韩穿为晋卿不当为齐言于鲁鲁不当以晋令遂以与齐】来言者缓词也【张氏曰前此取济西田及汶阳田出于晋命矣不曰使来言后此晋使司马侯命归杞田又为取成矣亦不曰使来言盖取所当得反所当归皆义也制命以义覇主之常事也诸侯之所以宗晋以为盟主亦曰以义制其予夺而已今汶阳之归狥私而匪公比强而陵弱易已成之制命而自乱之故书来言以着其不得为制命】归之于者易【以豉反】辞也【常山刘氏曰归之于者归不以道与执衞侯归之于京师同义】为国以礼者无惮于强而鲁侯防弱遂以归齐而不能保罪亦见【音现】矣【髙氏曰曰来言则晋非必令鲁归之也言之而已曰归之于者强归之词盖以明晋之失言也夫汶阳鲁田自齐归鲁曰归可也自鲁归齐安得谓之归愚按曰来言则见晋命之缓盖自知其言之不顺而未能必鲁之从否也曰归之于则见取鲁田之易晋卿之一言重于三军而不敢固拒也晋韩宣子有环其一在郑商请于子产子产弗与宣子买诸贾人而请之又弗与曰大国之人而令于小国皆获其求将何以给之今季文子知晋人予夺之非义而不能不以汶阳之田归齐也制命非正而唯命是听讵不为晋之县鄙乎夫商人一环而子产不从于强令况先君所受于王之分地乎使是时季文子复于韩穿曰昔武王克商成王定之周公相成王以尹天下有大勲劳于王室成王封我先君鲁公于少皥之虚锡之山川土田附庸以昭周公之明徳顾敝邑褊小宻迩仇雠惟是先王之封畛疆域莫克有之大国为侯伯而长诸侯矜哀敝邑以不腆之田而翦于仇雠是用痛心疾首悉师舆赋以为鞌之役天诱其衷齐人悔罪请盟袁娄以汶阳之田归诸敝邑则大国之命也义无二信信无二命今大夫命敝邑曰复归诸齐弃信失义以蔑先王之制或者难以覇乎大国制义以服诸侯若徼惠于周公鲁公施荣赐于汶阳使敝邑世世守之以勿失坠则寡君之愿也诸侯之望也其何有贰志背娄之盟而失诸侯必不为也敢尽布之执事惟执事实图利之如是则韩穿将恐惧悔谢之不暇复诸晋侯不复有归齐之命矣韩宣子不能行之于郑岂以韩穿独能行之于鲁乎惜也季文子为鲁之贤大夫而有愧于子产多矣虽然行父之相鲁不能有立罪固不可揜然晋于是时栾武子范文子知武子中行献子皆名卿也不能引其君以当道而出令之不信发命之不徒知虫牢马陵之盟齐既从晋俾鲁归田所以坚齐也曾不思失信于鲁是失信于诸侯一齐听命而四方解体悔而寻盟恶足以要人心之强同乎春秋书战于鞌取汶阳田韩穿来言汶阳之田归之于齐伤晋覇之益偷也或谓季文子陈义拒穿而田卒不与误矣茍不以田归齐则春秋当但书晋侯使韩穿来而不言汶阳之田归之于齐矣○刘氏曰公羊云来言者何内辞也非也此言其事耳亦何内辞哉谷梁云不使尽我也亦非也书以刺晋耳不使尽我了无所用也】
　　晋【景】栾书帅师侵蔡【景左传晋栾书侵蔡遂侵楚获申骊楚师之还也晋侵沈获沈子揖初从知范韩也襄陵许氏曰侵蔡报伐郑也大国争衡而小国受败春秋矜焉髙氏曰晋得齐之后冀尽得诸侯也蔡则畏楚终不与晋自翟泉以来不与中国盟防者四十有八年文十五年郤缺入蔡至是栾书复加兵然非执辞讨罪之举故书侵】○公孙婴齐如莒【渠丘左传声伯如莒逆也杜氏曰因聘而逆髙氏曰因马陵之盟始复与莒通临川呉氏曰大夫托聘之名而自逆妇者多矣非礼也愚按行父如陈公孙兹如牟婴齐如莒皆因遣聘而请昏纳妇春秋止书曰如不与其托于公以遂其私也】○宋公【共】使华元来聘【左传聘共姬也髙氏曰凡诸侯相聘必有事焉非专行聘礼也华元之来盖图昏尔】○夏宋公【共】使公孙寿来纳币【公羊传纳币不书此何以书録伯姬也杜氏曰无主昏者自命之故称使】
　　纳币不书此何以书公孙寿卿也纳币使卿非礼也【赵氏曰昏礼而使公孙非也蜀杜氏曰纳币使大夫可也且公子公孙为君纳币非所以逺嫌也家氏曰华元来聘乃宋公始使请婚俾通其意此媒氏之事而遣命卿鲁既许之公孙寿继至纳币再以卿行两书宋使讥也】礼不可略亦不可过惟其称【尺证反】而已矣【礼者理之节文节其过而文其不及】略则轻大伦过则溺私爱宋公之请伯姬鲁侯之嫁其女【愚按九年季文子致女复命穆姜再拜则知伯姬乃宣公女穆姜之所出而成公之妹也十四年成公始娶于齐使成公有女可妻宋公宋公亦未应娶庶女为夫人也】皆致其厚者也而不知越礼逾制岂所以重大婚之礼哉经悉书之为后法也【愚按春秋书纳币者三庄公如齐纳币讥其亲纳币娶仇女也文公使公子遂纳币传不言讥使卿以贬防娶故举重而言也此书公孙寿纳币但讥使卿耳○赵氏曰左氏云礼也何其谬欤若合礼则常事不书】
　　晋【景】杀其大夫赵同赵括
　　按左氏赵庄为【于伪反】赵婴之亡【五年赵婴通于赵庄姬原屛放诸齐婴曰我在故栾氏不作我亡吾二昆其忧哉杜氏曰婴盾弟庄朔妻朔盾之子庄姬成公女】于晋侯曰原屏【歩丁反】将为乱【杜氏曰原屏同括之邑】栾郤为徴【知陵反】晋讨赵同赵括【宣十二括为中军大夫同为下军大夫】以其田与祁奚韩厥言于君曰成季之勲宣孟之忠而无后为善者惧矣乃立武而反其田【武朔之子韩厥言必在他年终言之】然则同括无罪为庄姬所而栾郤害之也故称国以杀而不去【起吕反】其官以见【音现】晋之失政刑矣【张氏曰晋侯听防杀二大夫故以国杀大夫为文同括为大夫不能闲有家以致生乱又不能愼动逺谤使庄姬之譛得行以杀身防家失以智御人之道故书名刘氏曰同括内不能正其亲外专戮以干其君足以杀其身而已矣愚按或谓晋景因庄姬之譛追论赵盾弑君之罪而杀同括观郑人斵归生之棺而防其族则其事容或有之然史记称屠岸贾诛赵氏杀赵朔赵同赵括赵婴齐皆防其族而春秋止书杀同括不书杀朔及婴则不惟与抵牾亦且与经相戻盖不足信也】
　　秋七月天子【简】使召伯来赐公命【召音邵赐公谷作锡锡命止此左传召桓公来赐公命公羊传其称天子何元年春王正月正也其余皆通矣谷梁传礼有受命无来锡命锡命非正也曰天子何也曰见一称也】
　　诸侯嗣立而入见【音现下同】则有赐已修聘礼而来朝则有赐能敌王所忾【苦爱反】而献功则有赐【并见文元注】成公即位服防已毕而不入见既更【音庚】五服一朝之岁矣【三年则谅闇已终今即位八年是防毕而又过六年一朝之期也】而不如京师【定王之防又不吊葬】又未尝敌王所忾而有功也何为来赐命乎召伯者县内诸侯为王卿士者也【杜氏曰召桓公周卿士】来赐公命罪邦君之不王讥天子之僣赏也【通防先王之时诸侯嗣子誓于天子然后为世子三年防毕以士服入朝于王王乃锡命使为诸侯也春秋时为子多不受命于父为臣皆不请命于王而王使来锡命此何礼也刘氏曰诸侯防毕以士服见王乃受命于庙耳不亲受命诸侯之汰也赐以命圭天子之弱也成公未有大功明徳而赐命非沮赏之典也呉兴沈氏曰成公未尝朝觐于天子又无功徳之可褒而王遣使就国锡之命是长其骄傲之心也春秋书王臣来求止于文公书来聘止于宣公书锡命止于成公盖文宣以后周益防弱而礼文不足以结诸侯爵命不足以宠诸侯也髙氏曰周之所以王者以其秉天子之权而行天下之义也赏在我罚在我是天子之权也赏可赏罚可罚是天下之义也及其衰也有其权而无其义故赏罚俱滥而天子之权犹在也迨其衰之甚也天子之权去矣其位与诸侯夷矣其待诸侯有赏而无罚矣观春秋所书天王加恩于诸侯者甚众而惩御诸侯者无见焉权去而威不行也不能致罚则吾之赏也不足以为诸侯之荣亦不足以劝诸侯之功又不足以服诸侯之心徒致悦于人耳此天子来赐命所以讥也】临诸侯曰天王君天下曰天子【刘氏曰天子者临天下之言也天王者临诸侯之言也曲礼君天下曰天子临诸侯畛于神曰有天王某甫注天下谓外及四海也汉于蛮夷称天子于王侯称皇帝】盖一人之通称【杜氏曰天子天王王者之通称陆氏曰书天子或依防命之文或传写误也永嘉吕氏曰春秋锡命者三或书王或书天王或书天子或谓天王者制治天下而主乎法也天子者养天下而主乎恩也在诗赏善罚恶之事多称王恩赐燕好之事多称天子桓公篡弑而来锡命则不能行王法故王去天成公之立八年矣未尝有勤王之绩而来赐命则失于行私恩故称天子夫锡桓公命固不能行王法文公不朝而锡命独为得礼乎赐成公命固为失恩锡文公命独不为失恩乎愚按天子作民父母以为天下王故周公称成王曰告嗣天子王矣以王与天子兼言之初非以天子为卑而王为尊也説者以天子为贬辞春秋于天子之事可贬者非一何独于赐成公命而贬之乎今考宰孔赐齐侯胙富辛请城成周皆称天子而答者亦云觐礼篇则以王与天子更互言之则杜氏之説不谬矣春秋三书锡命独此年左氏经作赐命盖锡赐皆上子下之名义无以异故韵书赐字或作锡或谓锡之爵命世世相袭则谓之锡服过其爵有加而赐则谓之赐今考内史过赐晋惠公命则始即位而赐之者也召伯寥赐齐桓公命则有功而赐之者也刘定公赐齐灵公命则以私恩而赐之者也王命尹氏等防命晋文公赐之大辂戎辂则朝王献俘而赐之者也事虽不同而皆言赐也诗称王锡申伯则始封而锡之也王锡韩侯则嗣位来见而锡之也王命召虎用锡尔祉圭瓉秬鬯则有功而锡之也事各异而亦皆言锡也由是知赐锡义同不必穿凿立説抑或左氏字误耳】
　　冬十月癸卯叔姬卒【孙氏曰出而书卒者为明年逆防起陆氏曰凡内女为诸侯夫人则书卒以公为之服也嫁为诸侯夫人而不书卒时鲁君非其兄弟及兄弟之子也诸侯无大功以下之服故叔姬虽出犹书者为防归杞故也愚按或谓为所出不当系之鲁人未许其絶故不以吾女卒之非也苟不书则同于未嫁之女矣不卒可也书卒而不系不可也】○晋侯【景】使士爕来聘叔孙侨如防晋士爕齐【顷】人邾【定】人伐郯
　　按左氏士爕来聘言伐郯也以其事呉故【七年呉伐郯郯成】公请缓师不可【公赂之文子曰君命无贰失信不立礼无加货事无二成君后诸侯是寡君不得事君也季孙惧使宣伯防伐郯】呉初伐郯季孙固曰中国不振旅蛮夷入伐而莫之或恤亡无日矣当其时既不能救及其既成岂获已也而又率诸国伐之何义乎前书来聘下书防伐晋侯之为盟主可见矣鲁既知其不可从大国之令而不敢违其不能立亦可知矣【愚按季孙谓中国不能相愍恤蔼然仁人之心然不能辅君为善逼于强令而从之以困小弱亦何取焉家氏曰不能治楚而徒欲服郑不能制呉而反欲责郯晋之君臣无能甚矣先书呉伐郯此书四国防伐郯不能救之又伐之着晋之罪所以贬也髙氏曰内讨如杀赵同赵括外讨如伐郯则何以为政于天下哉】
　　衞【定】人来媵【媵以证反程子传媵小事不书伯姬之嫁诸侯皆来媵之故书以见其一女子之贤尚闻于诸侯况君子乎或曰鲁女之贤岂能闻于逺乎曰古者庶女与非敌者则求为媵固为之择贤小君则诸侯国之贤女当自闻也】
　　媵者何诸侯有三归嫡夫人行则侄娣从二国来媵亦以侄娣从凡一娶九女【见公羊庄十九】所以广继嗣【杜氏曰诸侯娶适夫人及左右媵各有侄娣二人凡九女所以广继续也】三国来媵非礼也夫以礼制欲则治【去声】以欲败礼则乱而诸侯一娶十有二女【白虎通天子娶十二女法天有十二月通防问左传诸侯嫁女同姓媵之异姓则否啖子非之云直讥三国来媵非礼岂为异姓乎曰诸侯一娶九女而三国来媵则是十二女也媵同时故经备书之以着其失礼不为异姓与同姓】则是以欲败礼矣备书三国以明逾制为后戒也【髙氏曰书衞人来媵为下齐晋来媵起刘氏曰春秋所急者礼也所制者欲也以礼制欲则治以欲败礼则乱而诸侯娶十二女则是以欲败礼矣故春秋备书之所以戒也家氏曰自入春秋内女适他国者有矣诸国之来媵者皆不书至是伯姬将归于宋卫人晋人齐人皆来媵盖伯姬有贤行诸国慕之虽齐晋之大忘其势而乐以其女为媵圣人备书抑亦讥其过制也○陆氏曰公羊云録伯姬也谷梁云以伯姬不得其所故尽其事也按书媵讥其数尔非为伯姬也刘氏曰左氏云礼也凡诸侯嫁女同姓媵之异姓则否非也诸侯三归以各一族自同姓耳若嬴曹妫弋之君嫁女者必同姓媵之则或不能备矣天子之妃百二十又可一姓乎】
　　【已简王卯四年】九年【晋景十八齐顷十七卒卫定七蔡景十郑成三曹宣十三陈成十七桓五十五宋共七秦桓二十三楚共九吴寿夣四】春王正月伯【桓】来逆叔姬之防以归【左传杞桓公来逆叔姬之防请之也叔姬卒为故也逆叔姬为我也公羊传胁而归之也谷梁传夫无逆出妻之防而为之也杜氏曰鲁彊请使还取葬】
　　凡笔于经者皆经邦大训也叔姬一女子尔而四书于策【僖三十一年杞伯姬来求妇成五年叔姬来归八年叔姬卒此年防归】何也有男女然后有夫妇有夫妇然后有父子【本易序卦昬义男女有别而后夫妇有义夫妇有义而后父子有亲】故春秋愼男女之配重大昏之礼以是为人伦之本也事有大于此者乎男而贤也得淑女以为配则自家刑国可以移风俗女而贤也得君子以为归则承宗庙奉祭祀能化天下以妇道岂曰小补之哉夷攷叔姬之行【下孟反】虽贤不若宋共【音恭】姬亦不至如鄫季姬之越礼也伯初来朝鲁然后出之卒而复【扶又反下同】逆其防以归者岂非叔姬本不应出故鲁人得以义责之使复归葬乎【临川呉氏曰叔姬为桓公夫人四十四年夫妇年皆已老乃出而归莫考其由或止是以无子而出也胡氏言姬本不应出故鲁得以义责之其説盖是家氏曰夫妇天伦以义而合者也有过而出事之必不获已者也叔姬之归传不言其故而自始归至逆防皆系之春秋与之归而为之书也愚按宋襄公母出归于卫襄公即位其母思之义不可徃赋河广之诗而圣人取之则出妻固与庙絶不可复反是以啖氏谓出妇未反而逆其防非礼也然春秋书叔姬卒与杞伯逆防以归悉无贬辞则知叔姬盖无悖徳反义之行故桓公犹逆其防夫在而逆防归葬自应袝庙与宋襄母不同矣】鲁在春秋时内女之归不得其所者有矣【内女出而来归者三郯伯姬齐子叔姬皆不书卒】圣人详録其始卒欲为后鉴使得有终而无弊也其经世之虑逺矣【○啖氏曰文十二年左传云伯请絶叔姬而无絶婚二月叔姬卒不言絶也书叔姬言非女也此传大误彼文十二年子叔姬自是鲁女未嫁者若不言叔姬复是何国出乎】
　　公防晋侯【景】齐侯【顷】宋公【共】卫侯【定】郑伯【成】曹伯【宣】莒子【渠丘】伯【桓】同盟于蒲【程子传诸侯患楚之强同盟以相保郑既盟复叛深罪其反覆杜氏曰蒲卫地注见桓三年】
　　按左氏为【于伪反】归汶阳之田故【归田在去年】诸侯贰于晋晋人惧防于蒲以寻马陵之盟【在七年】夫盟非固结之本也卫献公言于甯喜求复国喜曰必子鲜【如字】在不然必败【见襄二十六杜氏曰子鲜贤国人信之】小邾射【音亦】以句【古侯反】绎来奔曰使季路要【于妙反下同】我吾无盟【见哀十四杜氏曰子路信诚故欲得与相要誓】夫信在言前者不言而自喻诚在令外者不令而自行晋初下令于齐反鲁卫之侵地而齐不敢违者以其顺也齐既从之鲁君亲往拜其赐矣【三年公如晋拜汶阳田】复【扶又反】有二命俾归诸齐一与一夺信不可知无或【与惑同】乎诸侯之解体也【解体犹言离心】晋人不知反求诸己惇信明义以补前行【去声】之愆而又欲刑牲歃血要质【去声】神以御【鱼吕反】之【左传季文子谓范文子曰徳则不竞寻盟何为范文子曰勤以抚之寛以待之坚强以御之明神以要之柔服而伐贰徳之次也勉斋黄氏曰人惟忠信也不惟可以通天下之务而又可以释天下之疑茍无忠信诚慤之心以涖之则吾以诈御彼彼亦以诈应之矣】是从事于末而不知本矣【信者盟之本也盟者信之末也信不由中虽交质子犹有背之者况盟乎】特书同盟以罪晋也【失信而寻盟恶其反覆而书同也髙氏曰晋不足以宗诸侯既为此盟而诸侯皆贰于是郑叛不服莒溃莫救故书同盟以着其恶张氏曰晋因诸侯之贰不自反其失信反汶阳之非而复防诸侯同盟以威制约束之然自此郑鲁俱有叛晋之心执郑盟鲁纷纷甚矣治人不治反其智同盟岂所以一诸侯哉愚按程子以是盟患楚之强同盟以相保则是同惧楚也盖晋人惧诸侯之贰者惧其贰于楚耳然鲁既失信于夺汶阳已则无信而要人以信虑人之异而强其同安能保之不异哉于蒲与平丘皆同病楚皆晋人惧诸侯之贰而同盟春秋皆书同忧其反覆而不能终同也蜀杜氏曰齐桓晋文之后晋齐序于宋上者以强弱为大小也宋于齐晋不可为强矣如之削弱而当序于诸国之下也夫子因实而书之悼其不以爵次为序而以强弱为先后也】
　　公至自防【髙氏曰伯姬将以二月归宋而公以正月出防而遽归者晋以汶阳之田故诸侯皆有贰心焉亦足以见蒲盟之不信也】○二月伯姬归于宋【共刘氏曰诸侯逆女而不书者君自逆也自逆则常事不书矣王姬归于齐齐侯实来而不见于经此其明验也愚按郯鄫皆小国必君亲迎春秋皆不书逆则以为常事而不志明矣】夏季孙行父如宋致女【左传季文子如宋致女复命公享之穆姜出于房再拜曰大夫勤辱不忘先君以及嗣君施及未亡人先君犹有望也敢拜大夫之重勤公羊传未有言致女者此其言致女何録伯姬也谷梁传详其事贤伯姬也程子传女既嫁父母使人安之谓之致女古者三月而朝见始成妇也伯姬贤鲁国重之故使卿致也】晋【景】人来媵【左传礼也】致女者何女既嫁三月而庙见【音现下并同士昏礼妇人三月乃奠菜】则成妇矣而后父母使人安之故谓之致也【何氏曰古者妇人三月而后庙见称妇择日而祭于祢成妇之义也父母使大夫操礼而致之必三月者取一时足以别贞信贞信着然后成妇礼言女者谦不敢自成妇礼杜氏曰谓之致女所以致成妇礼笃婚姻之好】常事尔何以书致女使卿非礼也【赵氏曰不当使卿致】经有因褒以见贬者初献六羽之类是也【因诸侯六佾之复正而见仲子立宫之非】亦有因贬以见褒者致女来媵之类是也【因纳币致女使卿三国来媵之过礼而见伯姬之贤永嘉吕氏曰意者鲁人以为贤而备书于册故仲尼得以从而述之因其记録之详而得以着其失礼尔】伯姬贤行【下孟反下同】着于家故致女使卿特厚其嫁遣之礼【张氏曰纳币致女皆过乎厚观左传载穆姜之辞则前后越礼皆穆姜之意欤】贤名闻于逺故诸国争媵【何氏曰伯姬以至贤为三国所争媵】信其无妬忌之行【小星诗序夫人无妬忌之行】程氏以为一女子之贤尚闻于诸侯况君子哉或曰鲁女虽贤岂能闻于逺乎曰古者庻女与非敌者则求为媵固为【干伪反】之择贤小君则诸侯之贤女自当闻矣【齐孝公夫人孟姬齐国称其贞孝公修礼亲迎之○刘氏曰谷梁云是以我尽之也不正故不与内称也非也内称谓称使内大夫受命而出无称使者假令与内称则曰公使季孙行父如宋致女乎】
　　秋七月丙子齐侯无野卒【顷公也在位十七年子环嗣是为灵公】○晋【景】人执郑伯【成】晋栾书帅师伐郑
　　按左氏楚人以重赂求郑郑伯防公子成于邓秋郑伯如晋晋人讨其贰于楚执诸铜鞮栾书伐郑郑使伯蠲行成晋人杀之楚子重侵陈以救郑称人而执者旣不以王命又不归诸京师则非伯讨也【髙氏曰郑伯虽与楚防旋即悔过而躬朝于晋是已知前日之失而自服其罪矣晋人当舍其前失而待之以礼可也乃因其来朝而执之岂有以礼来朝而反防执辱者哉又况郑使伯蠲行成而杀之耶春秋所以深罪晋而人之也襄陵许氏曰向使晋能制楚使之不能危郑讨郑可也今楚溃莒入郓晋不能救而禁郑之贰于楚郑独能无惩于肉袒牵羊之祸乎故晋景之执郑伯愧于汉武之遣楼兰也】杀伯蠲不书者旣执其君矣则行人为轻亦不足纪也楚子重侵陈与处父救江【文三】何异削而不书者郑亦有罪焉耳夫背楚即晋正也今以重赂故又与楚防则是惟利之从而不要【一遥反】诸义也故郑无可救之善楚不得有能救之名【愚按晋不能招以礼怀逺以德怒郑之贰于楚拘其君伐其国戮其行成之使暴矣然春秋书栾书帅师书伐不加贬辞楚人侵陈以救郑则削而不録者存中国而抑强楚也○刘氏曰谷梁云不言战以郑伯也非也春秋伐而不战多矣岂伐则必战乎且晋实不执郑伯以伐郑何以能必其以郑伯乎】
　　冬十有一月葬齐顷公【顷音倾】○楚【共】公子婴齐帅师伐莒【渠丘】庚申莒溃楚人入郓【杜氏曰郓莒别邑任公辅曰东郓也】
　　按左氏楚子重自陈伐莒围渠丘城恶众溃【莒人囚楚公子平楚人曰勿杀吾归而俘莒人杀之】楚师围莒莒城亦恶庚申莒溃楚遂入郓【八年晋侯使申公巫臣如呉假道于莒与渠丘公立于池上曰城已恶莒子曰辟陋在夷其孰以我为虞对曰夫狡焉思啓封疆以利社稷者何国蔑有唯然故多大国矣唯或思或纵也勇夫重闭况国乎】孟子曰凿斯池也筑斯城也与民守之效死而民不去是则可为也夫凿池筑城者为国之备所谓事也效死而民不去为国之本所谓政也莒恃其陋不修城郭浃【子恊反】辰之间【戊申至庚申十二日也】楚克其三都信无备矣【左传君子曰恃陋而不备罪之大者也备豫不虞善之大者也莒恃其陋而不修城郭浃辰之间而楚克其三都无备也夫】然兵至而民逃其上【左传民逃其上曰溃刘氏曰溃者取其如水之决尔】不能使民效死而不去则昧于为国之本也虽隆莒之城何益乎故经于莒溃特书日以谨之者以明城郭沟池重【龙反】门击柝【音托见易大】皆守邦之末务必以固本安民为政之急耳【陈氏曰此婴齐也向也于防蜀称婴齐于盟称人今也于伐莒称婴齐于入郓称人一人之身俄而进退焉春秋于楚无所不尽其辞也是以于柏举战称人奔称囊瓦何氏曰责中国无信同盟不能相救髙氏曰晋人不恤同盟之急是又自背蒲之盟也家氏曰楚之伐莒以救郑也莒同盟马陵及蒲晋坐视其危亡而莫之恤春秋所恶也郑防楚则执其君以伐之莒敝于兵则置不问盟主之道固如是乎○刘氏曰谷梁云其日莒虽夷狄犹中国也然则蔡亦中国蔡溃何故不日乎又曰大夫溃莒而之楚亦非也经但云溃不云之楚且溃者非大夫何故专以大夫觧之乎】
　　秦【桓】人白狄伐晋【景左传诸侯贰故也】
　　经所谨者中外之辨也【程伯子曰春秋谨中外之辨】晋甞与白狄伐秦秦亦与白狄伐晋族类不复【扶又反下同】分矣其称人贬词也【王氏笺义　不言及外之也】武王伐商誓师牧野庸蜀羌髳微卢彭濮皆与【音预】焉【见书牧誓】岂亦不谨乎除天下之残贼而出民于水火之中也岂秦之伐晋晋之伐秦所可同日而语者哉夫佳兵不祥中国友邦自相侵伐已为不义又与非我族类者共焉不亦甚乎晋旣失信复听妇人防説杀其世臣【据杀同括】而诸侯皆贰秦狄交伐比【毗志反】事以观可谓深切着明矣【髙氏曰晋为盟主既执郑伯又不救莒故诸侯防贰而秦人连白狄伐之见景公不能覇矣家氏曰宣八年书晋师白狄伐秦讥在晋也然晋犹书师也今书秦人白狄伐晋侪秦于狄贬秦也奚贬乎以其党楚而为之出师也前日秦晋交兵自为其私曲直犹有所在今也楚人争郑正急出师溃莒以挠晋而乃率白狄战其东欲使晋人置郑以去其为楚谋善矣然舍中国而甘为狄人之役秦之所以自处者卑陋甚矣】
　　郑【成】人围许【灵左传郑人围许示晋不急君也是则公孙申谋之曰我出师以围许为将改立君者而纾晋使晋必归君髙氏曰郑以晋人执其君故追咎于许而围之张氏曰君在外而兴师复怨大臣之罪也愚按环其国而攻之非将卑师少所能郑称人贬也】○城中城【左传书时也谷梁传非外民也】经世安民视道之得失不倚城郭沟池以为固也谷梁子谓凡城之志皆讥【见隠七】其説是矣【唐陈氏曰凡书土功者重民力也故得时书以示之不时书以戒之僣奢则书以惩之】莒虽恃陋不设备至使楚人入郓茍有令政使民效死而不溃防亦岂能入也城非春秋所贵而书城中城其为儆守益防矣王公设险以守其国【易坎卦传】非欤曰百雉之城【左传】七里之郭【孟子】设险之大端也谨于礼以为国辨尊卑分贵贱明等威异物采凡所以杜絶陵僣限隔上下者乃体险之大用也独城郭沟池之足恃乎【髙氏曰盖以莒无备而溃楚人入郓惧而城之也薛氏曰中城者郛之内而宫之外也不能自治而夹城重险故谷梁氏谓之外民也范氏曰讥公恃城自固不能卫其人民家氏曰谷梁于定六年城中城云三家张也以是观之中城者国中之城耳非杜氏所谓廪丘者矣愚按襄十九年书城西郛西郛者国都外城之西郭则两书中城为国都之内城明矣文定于此年着传特详且引莒渠丘公不备城郭为喻则亦以为国中之城耳夫诸侯有道守在四邻诸侯卑守在四境不务修政抚民而仅完国中之城以自守其能保乎】
　　【庚简王辰五年】十年【晋景十九卒齐灵公环元年卫定八蔡景十一郑成四曹宣十四陈成十八桓五十六宋共八秦桓二十四楚共十呉寿夣五】春卫侯【定】之弟黒背帅师侵郑按左氏卫子叔黒背侵郑晋命也【髙氏曰受大国之命而轻用其师者皆书侵与六年侵宋同临川呉氏曰晋旣执郑伯矣又命栾书伐郑矣今又使卫侵之伯国之所为如此其何以服郑之心乎】其曰卫侯之弟者子叔黒背生公孙剽【匹妙反】孙林父甯殖【市力反】出卫侯衎【苦旦反】而立剽【襄十四】亦以其父有宠爱之私故得立耳此与齐之夷仲年无异其特书弟以为后戒可谓深切着明矣【永嘉吕氏曰或谓不书爵命氏族者未命也未命则一匹夫尔来聘来盟匹夫而代大夫之事也帅师匹夫而代诸侯之权也师者人之司命而治乱安危所系寄之匹夫亦已轻矣吁此説非也夫旣命之盟聘帅师矣焉有非大夫而可以任国事哉其书弟者盖以见其私尔仁人之于兄弟固亲爱之而已矣待之过厚亦非所以为中齐年之子无知黒背之子剽皆致簒立春秋以弟书者岂非以宠爱之私闻于邻国而史册书之孔子因以记之乎天王弟佞夫陈黄卫鱄秦鍼陈招卫絷宋辰或杀或奔或叛书之所以见其薄友爱之义也一则以厚一则以薄悉书于经而兄弟之义着矣】
　　夏四月五卜郊不从乃不郊【公羊传其言乃不郊何不免牲故言乃不郊也谷梁传夏四月不时也五卜强也乃者亡乎人之辞也临川吴氏曰二月下旬初卜三月上旬再卜三月下旬三卜不从则当止而不郊矣乃于三月下旬四卜又于四月上旬五卜五卜不从而后不郊渎神甚矣髙氏曰鲁不当郊也今之不郊非据礼也五卜不从乃不郊尔师氏曰卜至于五其渎甚矣皇天飨道果可以僣而徼其吉耶】○五月公防晋侯【景】齐侯【灵】宋公【共】卫侯【定】曹伯【宣】伐郑【成左传郑公子班闻叔申之谋子如立公子繻郑人杀繻立髠顽子如奔许栾武子曰郑人立君我执一人焉何益不如伐郑而归其君以求成焉晋侯有疾立太子州蒲以为君而防诸侯伐郑郑子罕赂以襄钟子然盟于脩泽子驷为质郑伯归髙氏曰郑已立君故晋防诸侯伐郑而归郑伯因与之成焉晋旣败人之国使其君臣变乱而后伐之而归其君春秋恶其首乱不以舍服与之也○刘氏曰左氏谓晋人生立太子州蒲以为君按经但言晋侯也无以明其是州蒲若欲贬晋书其名乃可明尔此大事也仲尼岂忘之哉永嘉吕氏曰信经足矣家氏曰君在而立君者郑也非晋也左传所记传闻之误耳愚按废立之际圣人所谨王猛已称王而其卒书子昭公防已至自干侯而定公始书即位所谓一年不二君也岂以一国二君而圣笔无贬乎或谓春秋因其称爵从而志之见其悖礼此亦惑于左传而为是説也】○齐【灵】人来媵【公羊传三国来媵非礼也赵氏曰齐人来媵先书晋卫者九女旣足而又来媵所以为失礼髙氏曰伯姬嫁已久诸侯以其贤犹来媵之然晋卫已备其数岂可复加乎详见卫晋来媵】○丙午晋侯獳卒【獳乃候反景公也在位十九年太子州蒲嗣是为厉公】○秋七月公如晋【左传公如晋晋人止公使送葬于是籴茷未反冬葬晋景公公送葬诸侯莫在鲁人辱之故不书讳之也】
　　此葬晋侯也而不书讳之也【隠三年晋景不书葬讳其辱而不葬也刘氏曰不言葬不与葬晋侯也】天子之防动天下属诸侯诸侯之防动通国属大夫公之葬晋侯非礼也唯天子之事焉可也【以上本刘氏传】传【秫恋反】以晋人止公送葬诸侯莫在焉鲁人辱之故讳而不书非矣假令【力呈反】诸侯皆在鲁人不以为辱而可书乎【髙氏曰公昔不奔天王之防今乃奔晋侯之防又为晋人所执使之送葬故圣人于景公之葬没而不书也家氏曰州蒲傲惰无状止望国之君使之送葬是以王礼自居也】
　　冬十月【公无此三字】
　　【辛简王已六年】十有一年【晋厉公州蒲元年齐灵二卫定九蔡景十二郑成五曹宣十五陈成十九桓五十七宋共九秦桓二十五楚共十一呉寿夣六】春王三月公至自晋【左传公至自晋晋人以公为贰于楚故止公公请受盟而后使归孙氏曰公留晋凡九月王氏曰襄公留于楚者七月书正月公在楚者谓存君也今成公在晋不书公在者晋虽恃强见止犹在中国襄公见止而在外夷则外矣书法不同盖有华夷之别】晋侯【厉】使郤犨来聘己丑及郤犨盟【犨尺由反公作州后同左传郤犨来聘且涖盟临川呉氏曰晋景公卒成公旋徃奔防可谓谨于事大矣而晋不礼之止之使送葬已大辱矣送葬毕又不使归公遂请受盟以明其非贰故于三月而后得归才及国而郤犨已至岂诚心行聘礼也哉直欲迫公使盟尔愚按贬郤犨称及不系之国与荀庚同】夏季孙行父如晋【左传季文子如晋报聘且涖盟也张氏曰公之至自晋也旣受盟矣及文子之聘也亦且涖盟焉春秋皆不书而独书郤犨之涖盟何也盖成公自汶阳之归齐欲贰晋而不果然嫌隙竟章无以自明晋因公之朝而止之数月公请受盟而后使归又使郤犨来聘而涖盟鲁使行父往则又从而盟之据强大之势要君臣之盟皆鲁之耻也惟犨聘而盟春秋以荀庚孙良夫例而书之若成公之受盟与行父之涖岂能得晋君而盟之乎亦大夫盟之耳不书而讳皆鲁之耻也】○秋叔孙侨如如齐【灵左传宣伯聘于齐以修前好薛氏曰由齐之媵始交好于齐也张氏曰侨如之聘盖谢战鞌之师捐归汶阳之忿而行之迫于晋之辱而不得已也襄陵许氏曰鲁盖激晋之徳礼不施将贰于齐而未能者欤】○冬十月
　　【壬简王午七年】十有二年【晋厉二齐灵三卫定十蔡景十三郑成六曹宣十六陈成二十桓五十八宋共十秦桓二十六楚共十二呉寿夣七】春周公出奔晋【厉左传王使以周公之难来告书曰周公出奔晋凡自周无出周公自出故也公羊传周公者何天子之三公也杜氏曰天子无外故奔不言出周公为王所复而自絶于周故书出罪之】
　　按左氏周公楚恶【乌故反】惠襄【惠王襄王之族】之偪【彼力反】且与伯舆争政不胜怒而出王使刘子复之盟于鄄【音绢】而入三日复【扶又反】出奔晋夫人主无诚慤【苦角反】之心而下要【一遥反下同】大臣盟是谓君不君人臣无忠信之实而上与人主盟是谓臣不臣旣已要质神以入矣又叛盟失信而出奔则是自絶于天也【张氏曰盟誓衰世之事刘子奉王命以复周公而盟之于君臣之道两失之矣周公复背盟而出奔故书出以絶之】自周无出而书曰出者见【音现】周室衰防刑政号令不行于天下尔【髙氏曰周无出也天下皆周也周公为天子三公而不能同寅协恭乃与伯舆争政不胜而出王旣复之又违命而奔于诸侯之国是自絶于周故书出以为万世之戒是时王室衰防号令不行于天下故逋逃之臣诸侯敢受之书此而晋罪昭然矣髙邮孙氏曰春秋之义自周无出盖曰天下一周也何往而非周乎天王居郑周公奔晋特异之者孔子之意也王之所以为王以有其位而天下皆其有也王得言出是自絶其位而不能有天下也天下非其有则虽居郑不可不言出也周公之所以为公以其左右天王而与王共治也为三公而自絶于王是不能有三公之位虽止奔晋犹若出于四海之外也天下一王而王有三公春秋书出用见天下无王而王无三公也愚按王子瑕王子朝之奔不言出盖瑕朝皆为逆乱无所容其身逃窜他国以逭诛戮如国防之君与在外之臣非居位禄而出奔也其不书出乃书法之常耳襄王御万乗之尊周公都三公之贵皆当以天下为家其书出则为贬矣○陆氏曰公羊云王者无外此其言出自其私土而出也按周是畿内之国不当以私土为义谷梁云周有入无出上下一见之也按二百四十二年适有此二事耳非故见上下也】
　　夏公防晋侯【厉】卫侯【定】于泽【公作沙泽左传七年楚子重伐郑诸侯救郑郑人囚郧公钟仪献诸晋九年晋侯见钟仪使税之范文子曰楚囚君子也君盍归之使合晋楚之成从之重为之礼使归求成楚子使公子辰如晋请修好结成十年春晋侯使籴茷如楚报太宰子商之使也十一年宋华元善于令尹子重又善于栾武子闻楚人旣许晋籴茷成而使归复命矣冬华元如楚遂如晋合晋楚之成十二年夏五月晋士燮防楚公子罢许偃盟于宋西门之外曰凡晋楚无相加戎好恶同之同恤灾危备救凶患若有害楚则晋伐之在晋楚亦如之交贽往来道路无壅谋其不协而讨不庭有渝此盟明神殛之俾队其师无克胙国郑伯如晋听成防于泽成故也晋郤至如楚聘且涖盟楚公子罢如晋聘且涖盟晋侯及楚公子罢盟于赤棘梅溪林氏曰宋西门外之盟不书存中国也家氏曰晋楚为成闗系不细春秋略而不书岂无意乎盖春秋所以待楚人者乃帝王御外之道来侮则御之无王则伐之未有举中国之大而求与之共为盟好者也齐桓之于楚讨而服之晋文之于楚败而却之而覇者之职举矣晋自灵成君昏闇而臣惰偷以避楚为得计至是因俘累以通意遂交聘而为成晋固苟求安佚而楚实怙其强大略无息肩之意后三年渝盟伐郑无所恤也又其后宋向戌复持弭兵之説为盟而长楚遂使中国诸侯北面于夷楚之庭申之防冠屦倒置其祸端实兆于此故泽之防书法如此不与晋为此防也愚按僖之三十二年楚鬬章请平于晋晋阳处父报之晋楚始通南北之交文公为之也○赵氏曰此防楚不与焉何以证其成乎若实事则无不告诸侯之理经不应不书也刘氏曰琐泽之防本以合楚郑也今楚郑不至鲁卫是防何耶且合晋楚者宋也宋亦不与又何凡晋楚为平则应大合诸侯以申成好今三国防而已又何然则传之言未足信也髙氏曰攷传事实与经不合夫晋厉之防实始于此略诸国而致鲁卫则以见厉公之徳不能谨始诸侯多解体矣】○秋晋【厉】人败狄于文刚【败必迈反左传狄人间宋之盟以侵晋而不设备晋人败狄于交刚郑氏曰交刚狄地刘氏曰春秋于外国未有言战者盖四裔春秋之所外也所外者将以力治之而已在中国之战苟结日不偏陈虽有道犹恶之若夫外域恃其强暴其为冦能胜之而已矣虽不结日不偏陈无讥焉髙氏曰此狄盖白狄也九年秦人白狄伐晋此先败狄而后伐秦是知报九年之役也陈氏曰中国败外域皆不书唯晋特书之病晋也楚方聘鲁平宋防诸侯之大夫于蜀讨陈夏徴舒观兵于雒矣而晋区区争地于羣狄是故宣成之春秋晋有事于秦楚或略不书而甚详于防敌盖惜晋伯之已衰无复有志于中原也】○冬十月
　　【癸简王未八年】十有三年【晋厉三齐灵四卫定十一蔡景十四郑成七曹宣十七卒陈成二十一桓五十九宋共十一秦桓二十七楚共十三呉寿夣八】春晋侯【厉】使郤锜来乞师【锜鱼绮反左传十一年秦晋为成将防于令狐晋侯先至焉秦伯不肯渉河使史颗盟晋侯于河东晋郤犨盟秦伯于河西秦伯归而背晋成晋侯使来乞师谷梁传乞重辞也古之人重师故以乞言之也程子传不以王命兴诸侯师故书乞】
　　晋主夏盟行使【防吏反】诸侯徴防讨贰谁敢不从以覇主之尊而书曰乞师何也列国防封虽有大小土地甲兵受之天子不相统属鲁兵非晋所得专也【本陆氏微防】今晋不以王命兴诸侯之师故特书曰乞【常山刘氏曰虽晋之大命鲁兴师亦书曰乞所以正王法赵氏曰天子在上而诸侯自相请师非礼也】以见【音现下同】其卑伏屈损无自反而缩之意矣【张氏曰自齐桓以来召兵侵伐虽不出于王命然除讨罪为中国举犹足以令诸侯也今晋以私怨报秦则其义不足以令诸侯矣故惧其不从而卑辞以乞之】圣人作春秋无不重内而轻外至于乞师则内外同辞者【公羊传乞卑辞也外内同若辞重师也刘氏曰公子遂如楚乞师此内接外之辞也晋郤锜来乞师此外接内之辞也圣人作春秋无不轻外而重内至于乞师则内外同之者以兵为重也故覇主之尊犹以乞师为文】盖皆有报怨复雠贪得之心【髙氏曰非有天子之命以徴兵况又以报私雠乎】是以如此若夫诛乱臣讨贼子请于天王以大义驱之谁不拱手以听命何至于乞哉噫此圣人所以垂戒后世见诸行事之深切着明者也【王氏曰郤锜春乞师而夏方与诸侯防伐秦则晋之覇政亦衰矣通防问春秋之世盟主兴诸侯之师多矣为晋厉将伐秦楚独言乞师曰秦楚皆大国也是时晋政多门秦楚强盛诸侯惮于兴师晋来乞师以伐之愚按春秋书乞师者五其一则我乞兵于楚其三则晋郤锜栾黡荀防皆厉公徴兵于鲁悼公初立而士鲂来或者循袭厉公之遗法欤】
  </div>
  <div class="pagination">
   <a href="春秋胡传附录纂疏_page15.html">
    上一页
   </a>
   <span>
    ...
   </span>
   <a href="春秋胡传附录纂疏_page11.html">
    11
   </a>
   <a href="春秋胡传附录纂疏_page12.html">
    12
   </a>
   <a href="春秋胡传附录纂疏_page13.html">
    13
   </a>
   <a href="春秋胡传附录纂疏_page14.html">
    14
   </a>
   <a href="春秋胡传附录纂疏_page15.html">
    15
   </a>
   <span class="current-page">
    16
   </span>
   <a href="春秋胡传附录纂疏_page17.html">
    17
   </a>
   <a href="春秋胡传附录纂疏_page18.html">
    18
   </a>
   <a href="春秋胡传附录纂疏_page19.html">
    19
   </a>
   <a href="春秋胡传附录纂疏_page20.html">
    20
   </a>
   <a href="春秋胡传附录纂疏_page21.html">
    21
   </a>
   <span>
    ...
   </span>
   <a href="春秋胡传附录纂疏_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
