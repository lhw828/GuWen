<!DOCTYPE html>
<html>
<head>
    <meta charset="UTF-8">
    <title>春秋集传 - 第 32 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋集传 - 第 32 页/共 32 页</h1>
    <div class="content">　　谷梁传曰取易辞也以师而易取郑病矣赵伯循曰取悉俘之也许翰氏曰郑以不义深入敌境而围其邑此固丧师之道也
　　夏楚人伐陈
　　左氏传曰陈即吴故也
　　秋宋公伐郑
　　冬十月
　　十年春王二月邾子益来奔
　　吴人讨邾奉太子革为政故邾子来奔
　　公防吴伐齐
　　左氏传曰九年齐侯使辞师于吴吴子曰昔岁寡人闻命今又革之不知所从将进受命于君冬吴子使来儆师伐齐十年春公防吴子邾子郯子伐齐南鄙师于鄎杜元凯曰书防不与谋也
　　三月戊戌齐候阳生卒
　　弑而书卒从赴也义同郑伯髠顽楚子麇
　　夏宋人伐郑
　　汪仲裕曰郑虽不义宋覆其师而尽取之亦云防矣而比歳凡三伐郑十三年郑人复取宋师亦其取之也
　　晋赵鞅帅师侵齐
　　髙抑崇曰齐帅诸侯以贰晋可以讨矣然赵鞅乗其有丧而加兵焉异乎士匄矣
　　五月公至自伐齐
　　凡防伐而书至恒不月【据桓十六至伐郑宣七至伐莱】此其月之何以防蛮夷伐中国故月以异之髙抑崇曰齐接鲁境既闻其丧即遂班师可也所以乆不归者公之进退制在吴也
　　齐悼公
　　卫公孟彄自齐归于卫
　　杜元凯曰书归齐纳之也
　　薛伯夷卒
　　秋薛惠公
　　冬楚公子结帅师伐陈
　　吴救陈
　　楚比歳伐陈争陈于吴也故吴救陈吴非能以存中国为义者利陈之私于我而已陈氏传曰自鲁救晋凡救皆不书矣郑救曹则中国无伯诸侯自相救也中国无伯诸侯自相救春秋悯焉而特书之吴救陈诸夏几于亡矣春秋之所甚惧也
　　十有一年春齐国书帅师伐我
　　杜元凯曰不书败胜负不殊也
　　夏陈辕颇出奔郑
　　五月公防吴伐齐
　　防战而但言伐何也公不与战也防伐一义也战一义也薛士龙曰吴自入郢之后乆不能见公也六年伐陈吾叔还防之于柤公又防之于鄫吴以邾故伐我而齐取讙阐由是齐鲁始睽齐归二邑我不之寘因与吴合而伐齐故有国书之报于是卒防吴而胜齐吴之威加于中夏鲁有力焉春秋再书公防伐有以见之也
　　甲戌齐国书帅师及吴战于艾陵齐师败绩获齐国书于是将战吴子呼叔孙赐之甲劒铍则鲁与战矣其不以与战之辞言之何也诸侯以兵属夷狄皆不序也既书公防吴伐齐而战则从其恒辞鲁人屈于彊夷而求伸于中国其罪不可掩矣
　　秋七月辛酉滕子虞母卒
　　冬十有一月滕隠公
　　卫世叔齐出奔宋
　　髙抑崇曰春秋书内外大夫出奔者凡六十葢君之股肱故重而书之然春秋之末何其出奔之多也是时政在大夫各欲自专始则相猜相忌终乃相攻相逐也
　　十有二年春用田赋
　　加赋也据传仲尼曰以丘亦足矣则以丘赋者周制也今改用田赋是加赋也其制则不得而详知矣何休氏曰田谓一井之田赋者敛取其财物也用田赋言以田为率也不言井者城郭里巷亦有井嫌悉赋之礼税民田不过什一军赋十六井不过一乗哀公外慕强吴空画国储故复用田赋也杜元凯曰一丘十六井丘赋之法因其土财通出马一疋牛三头是常赋之法今欲别其田及家财各为一赋故言用田赋也郑康成曰见古者不以田为赋而今用田为赋也
　　夏五月甲辰孟子卒
　　左氏传曰昭公取于吴故不书姓死不赴故不称夫人不反哭故不言小君胡侍讲曰礼娶妻不娶同姓买妾不知其姓则卜之厚男女之别也缀之以姓而弗别合之以食而弗殊虽百世而防姻不通周道然也昭公不谨于礼欲结好强吴乃取同姓以混男女之别礼之本丧矣吴先生曰不书薨亦以见鲁人不以夫人之礼丧之也昭公君也且出之而不备况夫人乎
　　公防吴于橐臯
　　秋公防卫侯宋皇瑗于郧
　　宋向巢帅师伐郑
　　冬十有二月螽
　　杜元凯曰周十二月今十月是岁应置闰而失不置虽书十二月实今九月之初尚温故得有螽至明年复十二月螽实亦十一月也赵鹏飞曰春秋书螽十有八皆在夏秋独哀公之世再书螽皆在闭蛰之后此恒燠之证也燠而螽生灾异两兴也黄震氏曰蝗蝻在地冬雪乃深入今冬燠而有螽将蔓延为来嵗之灾矣
　　十有三年春郑罕达帅师取宋师于嵒
　　夏许男成卒
　　公防晋侯及吴子于黄池
　　吴以号举君臣同辞故柤之防书防吴传以为夀梦也此其称吴子何始接以诸侯之礼也吴僭王窃号其与诸侯交接往往礼文不典是以中国之君皆自为防而后殊防之故虽吾君之大夫与之特防亦一切以号举而已黄池晋吴两主之防然其盟而争先歃也卒先晋人又子服景伯对吴人之辞有曰执事以伯召诸侯葢吴至是始窃侯伯之礼以与诸侯接而鲁史亦假子爵以称之也此盟矣何以不书单平公与防矣何以不志陈氏传曰吴晋之盟春秋终讳之不以吴晋同主盟也公防晋侯及吴子虽两主之之辞而春秋终不以吴晋同主盟也单平公不书不忍书也
　　楚公子申帅师伐陈
　　于越入吴
　　薛士龙曰吴子忘不共戴天之雠争中国诸侯于外而越卒入吴所谓无逺虑有近忧矣胡侍讲曰吴尝破越遂有轻楚之心既破楚又有骄齐之志既胜齐师复与晋人争长自谓莫之敌也而越已入其国都矣吴侵中国而越灭之越又不监而楚灭之楚又不监而秦灭之秦又不监而汉灭之曽子曰戒之戒之出乎尔者反乎尔者也
　　秋公至自防
　　公防吴楚恒不致此以防晋侯故致之
　　晋魏曼多帅师侵卫
　　许元公
　　九月螽
　　冬十有一月有星孛于东方
　　杜元凯曰平旦众星皆没而孛乃见故不言所在之次凡星变无不书而春秋所书星变者四皆为天下纪异也庄公七年四月辛卯夜恒星不见夜中星陨如雨是时诸侯无王而伯者兴虽曰假尊王以示义而天下大权由此实归齐晋人情絶望于周矣故夫子于庄公之篇初序齐桓伯功而庄王僖王崩特削不书此天下一大变也文公十四年孛入北斗是时晋君少不在诸侯而楚图北方中国罢于战伐齐商人弑其君执天子之使诸侯不为之变王室益以防矣故夫子于晋灵防盟不序诸侯而楚君将称君于是始是年顷王崩复削不书又一大变也昭公十七年有星孛于大辰平丘而后晋不复能主夏盟子朝之乱诸侯无勤王之师而春秋治在夷狄矣哀公之时东方诸侯制于吴越天下将变为战国而春秋终焉以其时考之皆非常之异也
　　盗杀陈夏区夫
　　十有二月螽
　　十有四年春西狩获麟
　　春秋曷为止于获麟春秋固作于获麟也获麟则何以作春秋麟为圣人出也昔者有圣人受命则天必为出嘉瑞以应之麟凤龙皆是物也是故庖牺氏王而河出图大禹兴而洛出书文王作而凤鸣于岐山皆天之所命也当周之衰天下大乱孔子生有圣徳而不得其位诸侯未有能用之者固尝叹曰凤鸟不至河不出图吾已矣夫犹有待之辞也于是西狩获麟而夫子老矣乃即鲁史作春秋以当瑞应絶笔获麟文止于所感明不敢废天命也故王仲淹曰春秋其以天道终乎程子曰终麟感之始也观西狩之获而知天瑞之应圣人先天后天而天且弗违春秋之终不外此也杜元凯曰所感而作固所以为终也公羊传曰麟者仁兽也有王者则至无王者则不至有以告曰有麕而角者孔子曰孰为来哉孰为来哉君子曷为为春秋拨乱世反之正莫近诸春秋制春秋之义以俟后圣以君子之为亦有乐乎此也







　　春秋集传卷十五
　　春秋集传后序
　　东山赵先生着春秋集传属辞左氏注解共若干卷属辞左氏解汪左丞刻之东山书院惟集传无闻治间墩篁先生尝遍求不获正徳戊辰予偶知是书藏于程文富氏屡借钞不获嘉靖戊子提学御史东阿刘君按徽下令求是书予语有司就文富氏索之而后是书始出然则斯文之显晦固有时耶刘君以原本藏之学宫休邑刘判簿时济恐其抄録日乆不免鲁鱼亥豕之讹属夏司训镗重加校订捐俸刻之俾与属辞并行于世呜呼春秋者圣人之刑书也夫子生丁季世有徳无位于是假鲁史以修经襃善贬恶垂法万世故曰知我者其惟春秋乎罪我者其惟春秋乎东山先生圣人之徒也愤当世之乱甚于春秋筑居东山集传诸书之作固吾夫子修经之意也中尝一出与左丞起兵保捍乡井十有余年一郡晏然此吾夫子相鲁防齐夹谷却莱兵之时也先生其善学夫子者乎世人读先生之书与先生之文者知其问学不在宋濳溪诸公下而不知先生平生慷慨大节亦自卓卓如是予沗先生郡人两登东山徘徊竟日恨生也晩不得供洒扫之役判簿君以刻书之故相谂遂不辞而为之序先生九原有知当不以予为妄也嘉靖十一年壬辰秋七月朔后学东峯汪钖书
　　春秋集传有序东山先生所着初藁始于至正戊子一再删削迄丁酉歳成编既而复着属辞义精例宻乃知集传初藁更须讨论而序文中所列史法经义犹有未至且谓属辞时推笔削之权而集传大明经世之志必二书相表里而后春秋之防方完歳在壬寅重着集传方草创至昭公二十七年乃疾疢难危阁笔未续序文亦不及改洪武己酉仲冬先生遽谢世矣尚谊受教门墙颇乆获窥先生著述精思妙契之勤尝俾其校对编抄间有千虑一得先生不以其愚妄或俯从是正者有之窃惟先生于是经所谓一生精力尽于此者诚足以破聚讼未决之疑而发千载不传之秘顾乃功亏一篑集传未及成书所幸初藁具全其义例之精有属辞可据尚谊虽至愚极暗然执经馆下厥有自来是以不避僭逾始自昭公二十八年讫于获麟并序中条陈义例一节辄加校定其全书有讹误疎遗者就用考正庶几与属辞归一而前后详略相因固知画虎不成难逃讥诮然义例文辞悉据先生成説特施櫽括而已初未敢以臆见傅防其间也谨遵治命分为一十五卷既脱藁藏之东山精舍以俟君子修饰焉学生倪尚谊谨识






　　春秋集传后序
</div>
    <div class="pagination">
<a href="春秋集传_page31.html">上一页</a><span>...</span><a href="春秋集传_page27.html">27</a><a href="春秋集传_page28.html">28</a><a href="春秋集传_page29.html">29</a><a href="春秋集传_page30.html">30</a><a href="春秋集传_page31.html">31</a><span class="current-page">32</span>
    </div>
    <div class="pagination"><a href="index.html">返回目录</a></div>
</body>
</html>
