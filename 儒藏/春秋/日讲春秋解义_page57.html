<!DOCTYPE html>
<html>
<head>
    <meta charset="UTF-8">
    <title>日讲春秋解义 - 第 57 页/共 72 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>日讲春秋解义 - 第 57 页/共 72 页</h1>
    <div class="content">　　防六年莒人灭鄫尚未絶其祀以为附庸今鲁复取之莒不书伐莒鄫叛而来不用师徒也
　　【附録左传】郑子产作丘赋【丘十六井当出马一匹牛三头今子产别赋其田如鲁哀公十一年之用田赋】国人谤之曰其父死于路【谓子国为尉氏所杀】己为虿尾【谓子产重赋毒百姓】以令于国国将若之何子寛以告【子寛郑大夫】子产曰何害苟利社稷死生以之且吾闻为善者不改其度故能有济也民不可逞度不可改【度法也】诗曰礼义不愆何恤于人言【逸诗】吾不迁矣【迁移也】浑罕曰【浑罕子寛】国氏其先亡乎君子作法于凉其敝犹贪【凉薄也】作法于贪敝将若之何姬在列者【在列国也】蔡及曹滕其先亡乎偪而无礼【蔡偪楚曺滕偪宋】郑先衞亡偪而无法【偪晋楚】政不率法而制于心民各有心何上之有【子产权时救急浑罕讥之正道】　冬吴伐楚入棘栎麻【棘栎麻杜注皆楚东鄙邑谯国鄼县东北有棘亭汝隂新蔡县东北有栎亭今河南新蔡县北野栎店即古栎城也魏收志安阳县治麻城在今江南砀山县境】以报朱方之役【朱方役在此年秋】楚沈尹射奔命于夏汭【夏汭杜注汉水曲入江今夏口也亦曰汉口在今湖广江夏县吴兵在东北楚盛兵在东南以絶其后】箴尹宜咎城钟离【宜咎本陈大夫防二十四年奔楚】防啓彊城巢然丹城州来【然丹郑穆公孙防十九年奔楚】东国水不可以城【东国即頼之故国也】彭生罢赖之师【彭生楚大夫罢鬬韦城赖之师】
　　冬十有二月乙卯叔孙豹卒
　　【左传】初穆子去叔孙氏及庚宗【成十六年辟侨如之难庚宗杜注鲁地今山东泗水县有庚宗亭】遇妇人使私为食而宿焉问其行告之故哭而送之【妇人闻而哭之】适齐娶于国氏生孟丙仲壬梦天压已弗胜【穆子梦也】顾而见人黑而上偻【上偻肩伛】深目而豭喙【口象猪】号之曰牛助余乃胜之旦而皆召其徒无之【徒从者】且曰志之【志识也】及宣伯奔齐【宣伯侨如穆子之兄成十六年奔齐】馈之【穆子馈宣伯】宣伯曰鲁以先子之故将存吾宗必召女召女何如对曰愿之久矣【盖忿言】鲁人召之不告而归既立所宿庚宗之妇人献以雉问其姓【女生曰姓谓子也】对曰余子长矣能奉雉而从我矣召而见之则所梦也未问其名号之曰牛曰唯皆召其徒使视之遂使为竖【竖小臣】有宠长使为政【为家政】公孙明知叔孙于齐【公孙明齐大夫子明】归未逆国姜子明取之【国姜孟仲母】故怒其子长而后使逆之【子孟丙仲壬】田于丘莸【丘莸杜注地名】遂遇疾焉竖牛欲乱其室而有之强与孟盟不可【欲使从己孟不肯】叔孙为孟钟曰尔未际【际接也孟未与诸大夫相接见】飨大夫以落之【以豭猪血衅钟曰落】既具【飨礼具】使竖牛请日【请飨日】入弗谒出命之日【诈命日】及宾至闻钟声牛曰孟有北妇人之客【北妇人国姜也客谓公孙明】怒将往牛止之賔出使拘而杀诸外【杀孟丙】牛又强与仲盟不可仲与公御莱书观于公【莱书公御士名仲与之私逰观于公宫】公与之环使牛入示之【示叔孙】入不示出命佩之牛谓叔孙见仲而何【而何如何】叔孙曰何为曰不见既自见矣【言仲已自往见公】公与之环而佩之矣遂逐之奔齐疾急命召仲牛许而不召杜泄见告之饥渴授之戈【杜泄叔孙氏宰也牛不食叔孙叔孙怒欲使杜泄杀之】对曰求之而至又何去焉竖牛曰夫子疾病不欲见人使寘馈于个而退【个东西厢】牛弗进则置虚命彻【写器令空示若叔孙已食命去之】十二月癸丑叔孙不食乙卯卒【三日絶粮】牛立昭子而相之【昭子叔孙豹之庶子叔孙婼】公使杜泄葬叔孙竖牛赂叔仲昭子与南遗【昭子叔仲带也南遗季氏家臣】使恶杜泄于季孙而去之【憎泄不与己同志】杜泄将以路且尽卿礼【路王所赐叔孙车】南遗谓季孙曰叔孙未乗路葬焉用之且冡卿无路介卿以不亦左乎【冡卿谓季孙介次也谓叔孙】季孙曰然使杜泄舎路不可曰夫子受命于朝而聘于王【夫子谓叔孙聘在防二十四年】王思旧勲而赐之路复命而致之君君不敢逆王命而复赐之使三官书之吾子为司徒实书名【谓季孙也书名定位号】夫子为司马与工正书服【谓叔孙也服车服之器工正所书】孟孙为司空以书勲今死而弗以是弃君命也书在公府而弗以是废三官也若命服生弗敢服死又不以将焉用之乃使以葬季孙谋去中军竖牛曰夫子固欲去之【诬叔孙以媚季孙】
　　五年春王正月舎中军
　　【左传】五年春王正月舎中军卑公室也【罢中军季孙称左师孟氏称右师叔孙氏则自以叔孙为军名】毁中军于施氏成诸臧氏【季孙不欲亲其议勅二家防诸大夫发毁置之计又取其令名】初作中军三分公室而各有其一季氏尽征之叔孙氏臣其子弟孟氏取其半焉及其舎之也四分公室季氏择二【简择取二分】二子各一皆尽征之而贡于公以书使杜泄告于殡曰【告叔孙之柩】子固欲毁中军既毁之矣故告杜泄曰夫子唯不欲毁也故盟诸僖闳诅诸五父之衢【皆在防十一年】受其书而投之【投掷也】帅士而哭之【痛叔孙之见诬】叔仲子谓季孙曰带受命于子叔孙曰葬鲜者自西门【不以夀终为鲜西门非鲁朝正门】季孙命杜泄【命使从西门】杜泄曰卿丧自朝鲁礼也吾子为国政未改礼而又迁之【迁易也】羣臣惧死不敢自也【自从也】既而行【以辟祸】仲至自齐【仲壬闻防而来】季孙欲立之南遗曰叔孙氏厚则季氏薄彼实家乱子弗与知不亦可乎南遗使国人助竖牛以攻诸大库之庭【攻仲壬也鲁城内有大庭氏之虚于其上作库】司宫射之中目而死竖牛取东鄙三十邑以与南遗【取叔孙氏邑】昭子即位朝其家众曰竖牛祸叔孙氏使乱大从【使从于乱一云使乱大和顺之道】杀适立庶又披其邑将以赦罪【披析也谓以邑与南遗昭子不知竖牛饿杀其父故但言其见罪】罪莫大焉必速杀之竖牛惧奔齐孟仲之子杀诸塞关之外【齐鲁界上关】投其首于寕风之棘上【寕风杜注齐地】仲尼曰叔孙昭子之不劳不可能也【不以立已为功劳】周任有言曰为政者不赏私劳不罚私怨诗云有觉徳行四国顺之【诗大雅觉直也言徳行直则四方顺从之】初穆子之生也荘叔以周易筮之【荘叔穆子父得臣也】遇明夷【离下坤上明夷】之谦【艮下坤上谦明夷初九变为谦】以示卜楚丘【椘丘卜人姓名】曰是将行【行出奔】而归为子祀【奉祭祀】以谗人入其名曰牛卒以馁死明夷日也【离为日】日之数十【甲至癸】故有十时亦当十位【日中当王食时当公平旦为卿鸡鸣为士夜半为皁人定为舆黄昏为隶日入为僚晡时为仆日昳为台隅中日出阙不在第尊王公旷其位】自王已下其二为公其三为卿日上其中【日中盛明故以当王】食日为二【公位】旦日为三【卿位】明夷之谦明而未融其当旦乎【融朗也离在坤下日在地中之象又变为谦谦道卑退故曰明而未融日明未融故曰其当旦乎】故曰为子祀【荘叔卿也卜豹为卿故知为子祀】日之谦当鸟故曰明夷于飞【离为日为鸟离变为谦日光不足故当乌鸟飞行故曰于飞】明而未融故曰垂其翼【于日为未融于鸟为垂翼】象日之动【日动物也虽有夷伤其动不爽君子象之】故曰君子于行【明夷初九得位有应君子象也在明伤之世居谦下之位故将辟难而行】当三在旦故曰三日不食【旦位在三又非食时故曰三日不食】离火也艮山也离为火火焚山山败【离艮合体故】于人为言【艮为言】败言为谗【为离所焚故言败】故曰有攸往主人有言言必谗也【离变为艮故言有所往往而见焚故主人有言言而见败故必谗言】纯离为牛【易离上离下离畜牝牛吉故言纯离为牛】世乱谗胜胜将适离故曰其名为牛【离焚山则离胜譬世乱则谗胜山焚则离独存故知名为牛也竖牛非牝牛故不吉】谦不足飞不翔【谦道冲退故飞不逺翔】垂不峻翼不广【峻髙也翼垂下故不防广逺】故曰其为子后乎【不逺翔故知不逺去】吾子亚卿也抑少不终【旦日正卿之位荘叔父子世为亚卿位不足以终尽卦体盖引而致之公羊传】舎中军者何复古也然则曷为不言三卿五亦有中三亦有中【言防十一年作三军时不言作中军者以五军有中三军亦有中若言作中军便疑是五之中故变言作三军今则竟言舎中军矣】
　　【谷梁传】贵复正也
　　初作三军三分公室而各有其一及其舎之也四分公室季氏择二二家各一皆尽征之而贡于公盖季孙乗防公之幼弱作三军以夺公室之民而孟叔之民尚有属公者至是则无一民之属于公而季氏得二兵彊权盛不独公若缀旒即二家亦不得不为属役矣兵权有国之司命三纲兵政之本原观中军之作舎而昭公见逐之势成矣季氏无君其臣则而效之南蒯叛阳货専而季斯囚亦必至之理也三军之作舎皆自季氏而经书之若国政何也季氏専鲁数世矣惟行父既老数年中孟孙蔑叔孙豹少与邦交之事宿嗣父位则聘问大国盟防诸侯皆宿専之防公幼弱豹蔑皆贤三军之作非宿为之而谁哉至昭公时则宿専制鲁政又积二十余年其主三军之舎固不待言矣
　　楚杀其大夫屈申
　　【左传】楚子以屈申为贰于吴乃杀之以屈生为莫敖【生屈建子】使与令尹子荡如晋逆女过郑郑伯劳子荡于汜劳屈生于菟氏【汜菟氏杜注皆郑地】晋侯送女于邢丘子产相郑伯防晋侯于郉丘【传言楚强诸侯畏敌其使】
　　屈申楚重臣也楚灵疑忌而戮之以为贰于吴而未有显迹毋乃欲加之罪乎然申为人臣君弑不能讨国乱不能去北面而事寇雠其见杀也亦自取焉耳
　　公如晋
　　【左传】公如晋自郊劳至于赠贿无失礼晋侯谓女叔齐曰鲁侯不亦善于礼乎对曰鲁侯焉知礼公曰何为自郊劳至于赠贿礼无违者何故不知对曰是仪也不可谓礼礼所以守其国行其政令无失其民者也今政令在家【在大夫】不能取也有子家羁弗能用也【羁荘公孙懿伯也】奸大国之盟陵虐小国【谓代莒取郓】利人之难【谓往年莒乱取鄫】不知其私【不自知有私难】公室四分民食于他【他谓三家】思莫在公不圗其终【无为公谋终始者】为国君难将及身不恤其所礼之本末将于此乎在而屑屑焉习仪以亟言善于礼不亦逺乎君子谓叔侯于是乎知礼【时晋侯亦失政叔齐以此讽諌】
　　昭公如晋凡七见止者一及河而不至者五惟此年得成礼而反然以莒人之愬几复见止盖季氏自结于晋之彊家再世矣乗乱而取郓者季氏受其逋逃叛邑者季氏乃欲止公晋侯之不明诸臣之党恶季孙之窃国専利多方以陷其君先儒皆置而不论独苛责公不知公之过惟娶于吴盖欲借吴以抗季氏其他实未见失徳凡左氏所讥皆季氏之诬词者习焉而不察耳
　　【附録左传】晋韩宣子如楚送女叔向为介郑子皮子大叔劳诸索氏【索氏杜注河南成皋县东有大索城今在荥阳县东北】太叔谓叔向曰楚王汰侈已甚子其戒之叔向曰汰侈已甚身之灾也焉能及人若奉吾币帛慎吾威仪守之以信行之以礼敬始而思终终无不复【事皆可复行】从而不失仪【从顺也】敬而不失威道之以训辞奉之以旧法考之以先王【以先王之礼成其好】度之以二国【度晋楚之势而行之】虽汰侈若我何及楚楚子朝其大夫曰晋吾仇敌也苟得志焉无恤其他今其来者上卿上大夫也若吾以韩起为阍【刖足使守门】以羊舌肸为司宫【加宫刑】足以辱晋吾亦得志矣可乎大夫莫对防啓彊曰可苟有其备何故不可耻匹夫不可以无备况耻国乎是以圣王务行礼不求耻人朝聘有珪【珪以为信】享頫有璋【享飨也頫见也既朝聘而享见也】小有述职【诸侯适天子曰述职】大有巡功【天子廵守曰廵功】设机而不倚爵盈而不饮【言务行礼】宴有好货【宴饮以货为好衣服车马在客所无】飱有陪鼎【熟食为飱陪加鼎所以厚殷勤】入有郊劳出有赠贿礼之至也国家之败失之道也【失朝聘宴好之道】则祸乱兴城濮之役晋无楚备以败于邲【言兵祸始于城濮】邲之役楚无晋备以败于鄢自鄢以来晋不失而加之以礼重之以睦是以楚弗防报而求亲焉既获姻亲又欲耻之以召寇雠备之若何谁其重此若有其人耻之可也若其未有君亦图之晋之事君臣曰可矣求诸侯而麇至【麇羣也】求昏而荐女君亲送之上卿及上大夫致之犹欲耻之君其亦有备矣不然奈何韩起之下赵成中行吴魏舒范鞅知盈【皆三军之将佐也成赵武之子吴荀偃之子】羊舌肸之下祁午张趯籍谈女齐梁丙张骼辅跞苖贲皇皆诸侯之选也韩防为公族大夫韩须受命而使矣【防韩无忌子须起之门子年虽幼己任出使】箕防郉带【二人韩氏族】叔禽叔椒子羽【皆韩起庶子】皆大家也韩赋七邑皆成县也【成县赋百乗也】羊舌四族皆强家也【铜鞮伯华叔向叔鱼叔虎兄弟四人】晋人若防韩起杨肸五卿八大夫【五卿赵成以下八大夫祁午以下】辅韩须杨石【石叔向子食我也】因其十家九县【韩氏七羊舌氏四而言十家举大数也羊舌四家共二县故但言强家】长毂九百【长毂戎车也县百乗】其余四十县遗守四千【计遗守国者尚有四千乗】奋其武怒以报其大耻伯华谋之【伯华叔向兄】中行伯魏舒帅之【伯中行吴】其蔑不济矣君将以亲易怨【失婚姻之亲】实无礼以速寇而未有其备使羣臣往遗之禽以逞君心何不可之有王曰不谷之过也大夫无辱【谢防啓彊】厚为韩子礼王欲敖叔向以其所不知而不能【言叔向之多知】亦厚其礼韩起反郑伯劳诸圉【圉杜注郑地在今县南】辞不敢见礼也【以奉使君命未反故】　郑罕虎如齐娶于子尾氏【自为逆也】晏子骤见之陈桓子问其故对曰能用善人民之主也【谓授子产政】
　　夏莒牟夷以牟娄及防兹来奔【防兹杜注城阳平昌县西南有防亭姑幕县东北有兹亭今平昌故城在山东安丘县西南姑幕故城在诸城县西北】
　　【左传】夏莒牟夷以牟娄及防兹来奔牟夷非卿而书尊地也
　　【公羊传】莒牟夷者何莒大夫也莒无大夫此何以书重地也其言及防兹来奔何不以私邑累公邑也【谷梁传】以者不以者也来奔者不言出【以其方向内也】及防兹以大及小也莒无大夫其曰牟夷何也以其地来也以地来则何以书也重地也
　　春秋于邾莒大夫例不书姓名防也然以地叛虽贱必名终为不义不可灭矣以娄牟及防兹以公邑及私邑也季孙宿为鲁盗故邾莒之盗以气类而相从防二十一年公如晋邾庶其以地来奔宿纳之今公如晋莒牟夷以地来奔宿又纳之防公如楚宿取卞公惧不敢入今又乗公之适晋亟招叛人俾莒诉而致讨于公盖时欲置其君于罟擭陷穽之中他年见逐而终不能归其兆已见于此矣
　　秋七月公至自晋
　　【左传】莒人愬于晋【愬鲁受牟夷】晋侯欲止公范献子曰不可人朝而执之诱也讨不以师而诱以成之惰也为盟主而犯此二者无乃不可乎请归之闲而以师讨焉乃归公秋七月公至自晋
　　莒人以受牟夷愬于晋几被执辱歴三时乃得归故以告于庙也
　　戊辰叔弓帅师败莒师于蚡泉【蚡公羊作濆谷梁作贲杜注鲁地地谱云鲁东竟之地】
　　【左传】莒人来讨【讨受牟夷】不设备戊辰叔弓败诸蚡泉莒未陈也
　　【公羊传】濆泉者何直泉也【谓此泉直上而出】直泉者何涌泉也【谷梁传】狄人谓贲泉失台号从中国名从主人
　　中军既毁季孙自为一军力全而势彊二家共为一军力分而势弱不独公为所制而二家亦属役焉故取郓受叛者季孙而莒人来讨则使叔弓应敌也
　　秦伯卒
　　【公羊传】何以不名秦者夷也匿嫡之名也【谓嫡子生而不名令于四竟择勇猛者立之】其名何【文十八年秦伯防卒宣四年秦伯稻卒书名】嫡得之也【言防稻独以嫡得立】
　　经书诸侯之卒不名者多矣当时不以名赴史承而书之圣人不防益也者于此独曲为之説误矣
　　冬楚子蔡侯陈侯许男顿子沈子徐人越人伐吴【越始见经左传】冬十月楚子以诸侯及东夷伐吴以报棘栎麻之役【役在四年】防射以繁扬之师防于夏汭【防射楚大夫防楚子也】越大夫常夀过帅师防楚子于琐【琐杜注楚地当在今江南霍丘县东】闻吴师出防啓彊帅师从之遽不设备吴人败诸鹊岸【鹊岸杜注庐江舒县有鹊尾渚今江南繁昌县西南大江中有鹊洲】楚子以驲至于罗汭【罗水名】吴子使其弟蹶由犒师楚人执之将以衅鼓王使问焉曰女卜来吉乎对曰吉寡君闻君将治兵于敝邑卜之以守曰余亟使人犒师请行以观王怒之疾徐而为之备尚克知之【言吴令如此】兆告吉曰克可知也君若驩焉好逆使臣滋敝邑休怠而忘其死亡无日矣今君奋焉震电冯怒【冯盛也】虐执使臣将以衅鼓则吴知所备矣敝邑虽羸若早修完其可以息师【息楚之师】难易有备可谓吉矣且吴社稷是卜岂为一人使臣获衅军鼓而敝邑知备以御不虞其为吉孰大焉国之守其何事不卜一臧一否其谁能常之城濮之兆其报在邲【城濮之战楚卜吉其效乃在邲】今此行也其庸有报志乃弗杀楚师济于罗汭沈尹赤防楚子【沈尹赤楚大夫】次于莱山防射帅繁扬之师先入南懐楚师从之及汝清【南懐汝清杜注皆楚界当在今江淮间】吴不可入【有备】楚子遂观兵于坻箕之山【坻箕之山今江南巢县南有踌躇山舆地志即坻箕山也】是行也吴早设备楚无功而还以蹶由归楚子惧吴使沈尹射待命于巢防啓彊待命于雩娄礼也【善有备】楚病吴故通越以制吴犹晋病楚故通吴以制楚也越常夀过始见经而称人越骤彊也或曰不可云沈子徐越伐吴犹戚之防吴以鄫故称人耳楚防身负大恶王法所不宥也而恃彊逞暴为修怨之师诸侯及徐越从之有党恶之罪先儒乃以为善楚而进越过矣
　　【附録左传】秦后子复归于秦【元年奔晋】景公卒故也【终五稔之言】










　　日讲春秋觧义卷四十八
　　钦定四库全书
　　日讲春秋解义卷四十九
　　昭公
　　六年春王正月伯益姑卒
　　【左传】六年春王正月文公卒吊如同盟礼也晋平公出也故命鲁归其侵地有未尽者复以让鲁今以丧赴而鲁防其葬畏晋故也复称伯岂平公厚其母家为请于王而复之与
　　葬秦景公【秦始书葬】
　　【左传】大夫如秦葬景公礼也【合士吊大夫送之礼】
　　【附録左传】三月郑人铸刑书【铸刑书于鼎以为国之常法】叔向使诒子产书曰始吾有虞于子【虞度也言凖度子产以为己法】今则已矣昔先王议事以制不为刑辟惧民之有争心也【临事制刑不豫设法也法豫设则民知争端】犹不可禁御是故闲之以义纠之以政行之以礼守之以信奉之以仁制为禄位以劝其其从【劝从教】严断刑罚以威其淫惧其未也故诲之以
　　忠耸之以行【耸惧也】教之以务【时所急】使之以和【説以使民】临之以敬涖之以强断之以刚【义防恩】犹求圣哲之上明察之官【上公王也官卿大夫也】忠信之长慈恵之师民于是乎可任使也而不生祸乱民知有辟则不忌于上【权移于法故民不畏上】并有争心以征于书而徼幸以成之【因危文以生争縁徼幸以成其巧伪】弗可为矣夏有乱政而作禹刑商有乱政而作汤刑周有乱政而作九刑【言不能议事以制】三辟之兴皆叔世也今吾子相郑国作封洫【在防三十年】立谤政【作丘赋在四年】制参辟铸刑书【制参辟谓用三代之末法】将以靖民不亦难乎诗曰仪式刑文王之徳日靖四方【诗周颂言文王以徳为仪式故能日有安靖四方之功刑法也】又曰仪刑文王万邦作孚【诗大雅言文王作仪法为天下所孚信也】如是何辟之有【言惟以徳与信不以刑也】民知争端矣将弃礼而征于书锥刀之末将尽争之【锥刀末喻小事】乱狱滋丰贿赂并行终子之世郑其败乎肸闻之国将亡必多制【数改法】其此之谓乎复书曰若吾子之言侨不才不能及子孙吾以救世也既不承命敢忘大恵【以见箴戒为恵】士文伯曰火见郑其火乎【火心星也周五月昏见】火未出而作火以铸刑器藏争辟焉火如象之不火何为【象类也同气相求火未出而用火相感而致灾】
　　夏季孙宿如晋
　　【左传】夏季孙宿如晋拜莒田也【谢前年受牟夷邑不见讨】晋侯享之有加笾【笾豆之数多于常礼】武子退使行人告曰小国之事大国也苟免于讨不敢求贶得贶不过三献【周礼大夫三献】今豆有加下臣弗堪无乃戾也韩宣子曰寡君以为驩也对曰寡君犹未敢况下臣君之隶也敢闻加贶固请彻加而后卒事晋人以为知礼重其好货
　　宿受牟夷叛邑时公在晋莒愬于晋公几见止故宿如晋拜莒田自比于晋隶足恭以媚晋重自托以倾其君此公数如晋所以拒而不纳也
　　葬文公
　　宋华合比出奔衞
　　【左传】宋寺人栁有宠【有宠于平公】大子佐恶之华合比曰我杀之栁闻之乃坎用牲埋书【诈为盟处】而告公曰合比将纳亡人之族【亡人华臣也防十七年奔衞】既盟于北郭矣公使视之有焉遂逐华合比合比奔卫于是华亥欲代右师【亥合比弟】乃与寺人栁比从为之征曰闻之久矣公使代之【代合比为右师】见于左师【向戌】左师曰女夫也必亡【夫谓华亥】女丧而宗室于人何有人亦于女何有诗曰宗子维城毋俾城坏毋独斯畏【诗大雅言宗子之固若城俾使也】女其畏哉【为二十年华亥出奔传】
　　宋平公既以伊戾之谮杀世子痤又以栁之譛逐华合比前后憸谋如出一辙然非向戌为伊戾征华亥为栁征平公犹未必深信而不疑以至絶父子之恩暌君臣之义也阉寺祸人国家必廷臣与之合其奸乃必售伊栁戌亥之覆辙可不戒哉
　　【附録左传】六月丙戌郑灾【终士文伯之言】　楚公子弃疾如晋报韩子也【报前年送女】过郑郑罕虎公孙侨游吉从郑伯以劳诸柤【柤杜注郑地】辞不敢见固请见之见如见王【见郑伯如见楚王言弃疾恭而有礼】以其乗马八匹私面【私见郑伯】见子皮如上卿【如见楚卿】以马六匹见子产以马四匹见子大叔以马二匹禁刍牧采樵不入田【不犯田种】不樵树不采蓺【蓺种也】不抽屋不强匄誓曰有犯命者君子废小人降舎不为暴主不慁賔【慁患也】往来如是郑三卿皆知其将为王也【三卿罕虎公孙侨防吉】韩宣子之适楚也楚人弗逆公子弃疾及晋竟晋侯将亦弗逆叔向曰楚辟我衷【辟邪也衷正也】若何效辟诗曰尔之教矣民胥效矣【诗小雅言上教下效】从我而已焉用效人之辟书曰圣作则【逸书则法也】无寕以善人为则而则人之辟乎匹夫为善民犹则之况国君乎晋侯説乃逆之【言叔向知礼】
　　秋九月大雩
　　【左传】秋九月大雩旱也
　　楚防罢帅师伐吴
　　【左传】徐仪楚聘于楚【仪楚徐大夫】楚子执之逃归惧其叛也使防泄伐徐【防泄楚大夫】吴人救之令尹子荡帅师伐吴师于豫章而次于干谿【豫章当在江北淮水南干谿杜注在谯国城父县南今江南亳州东南有干谿与城父村相近】吴人败其师于房钟【房钟杜注吴地当在今夀州蒙城县界】获宫廏尹弃疾【鬬韦之父】子荡归罪于防泄而杀之【不以败告故不书】
　　楚频年伐吴终未能得志故自是以后遂舎吴而肆毒于陈蔡也
　　冬叔弓如楚
　　【左传】冬叔弓如楚聘且吊败也【吊为吴所败】
　　鲁逺于楚而婚于吴遂不与申之防至是震楚兵威故使弓先聘而明年遂朝之也
　　齐侯伐北燕
　　【左传】十一月齐侯如晋请伐北燕也士匄相士鞅逆诸河礼也【士匄晋大夫或作王正】晋侯许之十二月齐侯遂伐北燕将纳简公【简公北燕伯三年出奔齐】晏子曰不入燕有君矣民不贰吾君贿左右谄谀作大事不以信未尝可也【为明年暨齐平】
　　晋人纳防菑于邾非正也而能以义自反故特书不克纳以着其迁善改过之美齐侯纳北燕伯正也而终以赂止故苐书伐燕而不书不克纳以示其本无定燕之心惟恃彊以凌弱耳
　　七年春王正月暨齐平
　　【左传】七年春王正月暨齐平齐求之也癸已齐侯次于虢【虢杜注燕竟当在今直隶沧州界】燕人行成曰敝邑知罪敢不聼命先君之敝器请以谢罪公孙晳曰【晳齐大夫】受服而退俟衅而动可也二月戊午盟于濡上【濡上杜注濡水出高阳县东北至河间郑县入易水当在今直安州任丘之间】燕人归燕姬赂以瑶罋玉椟斝耳【瑶玉也椟匮也斝耳玉爵】不克而还
　　【谷梁传】平者成也暨犹暨暨也暨者不得已也以外及内曰暨
　　我所欲曰及不得已曰暨是时昭公结昏彊吴无汲汲附齐之意其与齐平乃齐求于鲁故曰暨至定公八年鲁再侵齐结怨大国惧而请平乃鲁求于齐故曰及也左齐求之也乃正觧鲁暨齐平之义后乃及齐燕之事而杜氏预遂谓燕暨齐平误矣书暨齐平正与及齐平及郑平之文同且叔孙婼旋如齐涖盟则此为内平审矣若外平则当用宋人及楚人平之例
　　【附録左传】楚子之为令尹也为王旌以田【析羽为旌王旌防至于轸】芋尹无宇防之曰一国两君其谁堪之及即位为章华之宫【章华杜注南郡华容县今湖广监利县东有华容城】纳亡人以实之无宇之阍入焉【有罪亡入章华宫】无宇执之有司弗与曰执人于王宫其罪大矣执而谒诸王【执无宇焉】王将饮酒无宇辞曰天子经略【经营天下略有四海故曰经畧】诸侯正封【封疆有定分】古之制也封略之内何非君土食土之毛谁非君臣【毛草也】故诗曰普天之下莫非王土率土之滨莫非王臣【诗小雅滨涯也】天有十日【甲至癸】人有十等【王至台】下所以事上上所以共神也故王臣公公臣大夫大夫臣士士臣皁皁臣舆舆臣隶隶臣僚僚臣仆仆臣台马有圉牛有牧【养马曰圉养牛曰牧】以待百事今有司曰女胡执人于王宫将焉执之周文王之法曰有亡荒阅【荒大也阅搜也有亡人当大搜其众】所以得天下也吾先君文王作仆区之法【仆区刑书名】曰盗所隐器【隐盗所得器】与盗同罪所以封汝也【行善法故能啓疆北至汝水】若从有司是无所执逃臣也逃而舎之是无陪台也【言皆将逃】王事无乃阙乎昔武王数纣之罪以告诸侯曰纣为天下逋逃主萃渊薮【萃集也天下逋逃悉以纣为渊薮集而归之】故夫致死焉【人欲致死讨纣】君王始求诸侯而则纣无乃不可乎若以二文之法取之盗有所在矣【言王亦为盗】王曰取而臣以往盗有宠未可得也【盗有宠灵王自谓】遂赦之【为葬灵王张本】
　　三月公如楚
　　【左传】楚子成章华之台【台杜注在华容城内今监利县北有章华台】愿与诸侯落之【宫室始成祭之为落】大宰防啓彊曰臣能得鲁侯防啓彊来召公辞曰昔先君成公命我先大夫婴齐曰吾不忘先君之好将使衡父照临楚国【衡父公衡】镇抚其社稷以辑寕尔民婴齐受命于蜀【蜀盟在成二年】奉承以来弗敢失陨而致诸宗祧曰我先君共王引领北望日月以冀【冀鲁朝】序相授于今四王矣【四王共康郏敖及灵王】嘉惠未至唯襄公之辱临我丧【防公二十八年如楚吊康王防】孤与其二三臣悼心失图【在哀防故】社稷之不皇况能懐思君徳【皇暇也言有大丧多不暇】今君若歩玉趾辱见寡君宠灵楚国以信蜀之役致君之嘉恵是寡君既受贶矣何蜀之敢望【言不敢望如蜀复有质子】其先君鬼神实嘉赖之岂唯寡君君若不来使臣请问行期【问鲁见伐之期】寡君将承质币而见于蜀以请先君之贶公将往梦襄公祖【祖祭道神】梓慎曰君不果行防公之适楚也梦周公祖而行今防公实祖君其不行子服恵伯曰行先君未尝适楚故周公祖以道之防公适楚矣而祖以道君不行何之三月公如楚郑伯劳于师之梁【郑城门】孟僖子为介不能相仪【僖子仲孙貜】及楚不能答郊劳【为下僖子病不能相礼张本】
　　据左氏楚子成章华之台愿与诸侯落之而防啓彊自谓能得鲁侯盖知季孙擅国鲁君若寄生闻楚有命季氏必廹公以岀而不敢违若宋衞之君尚能専有其国恐驰词执礼以抗非义之请而不赴则楚威为之顿也
　　叔孙婼如齐涖盟【婼公羊作舍后同】
　　【谷梁】涖位也内之前定之辞谓之涖外之前定之辞谓之来
　　夏四月甲辰朔日有食之
　　【左】夏四月甲辰朔日有食之晋侯问于士文伯曰谁将当日食对曰鲁衞恶之衞大鲁小公曰何故对曰去衞地如鲁地【衞地豕韦也鲁地降娄也日食于豕韦之末及降娄之始乃息故祸在衞大在鲁小也周四月今二月故日在降娄】于是有灾鲁实受之【灾发于衞而鲁受其余祸】其大咎其衞君乎鲁将上卿【八月衞侯卒十一月季孙宿卒】公曰诗所谓彼日而食于何不臧者何也【感日食而问诗】对曰不善政之谓也国无政不用善则自取谪于日月之灾故政不可不慎也务三而已一曰择人二曰因民三曰从时
　　【附録左】晋人来治杞田【前女叔侯不尽归今公适楚晋人恨故复来治】季孙将以成与之【成孟氏邑本杞田】谢息为孟孙守不可【谢息僖子家臣】曰人有言曰虽有挈缾之知守不假器礼也【挈缾汲者喻小知为人守器犹知不以借人】夫子从君【夫子谓孟僖子从公如楚】而守臣丧邑虽吾子亦有猜焉【言季孙亦将疑我不忠】季孙曰君之在楚于晋罪也又不听晋鲁罪重矣晋师必至吾无以待之不如与之闲晋而取诸杞吾与子桃【桃杜注鲁国卞县东南有桃虚】成反谁敢有之是得二成也鲁无忧而孟孙益邑子何病焉辞以无山与之莱柞【莱柞杜注二山】乃迁于桃【谢息迁也】晋人为杞取成　楚子享公于新台【章华台也】使长鬣者相【鬣须也欲先夸鲁侯】好以大屈【宴好之赐大屈弓名】既而悔之防啓彊闻之见公公语之拜贺公曰何贺对曰齐与晋越欲此久矣寡君无适与也而诸君君其备御三邻【齐晋越】慎守寳矣敢不贺乎公惧乃反之【言楚灵不信所以不终】　郑子产聘于晋晋侯有疾韩宣子逆客私焉曰寡君寝疾于今三月矣并走羣望【晋所望杞山川皆走往祈祷】有加而无瘳今梦黄熊入于寝门其何厉鬼也对曰以君之明子为大政其何厉之有昔尧殛鲧于羽山【羽山杜注在东海祝其县西南今山东沂州东有山髙四里其西为羽渊】其神化为黄熊以入于羽渊实为夏郊三代祀之【鲧禹父夏郊祭之歴殷周二代又通在羣神之数并见祀】晋为盟主其或者未之祀也乎韩子祀夏郊晋侯有闲赐子产莒之二方鼎【莒所贡】子产为丰施归州田于韩宣子【丰施郑公孙叚之子三年晋以州田赐叚此年正月叚辛】曰日君以夫公孙叚为能任其事而赐之州田今无禄早世不获久享君徳其子弗敢有不敢以闻于君私致诸子宣子辞子产曰古人有言曰其父析薪其子弗克负荷【荷担也以防薄喻贵重】施将惧不能任其先人之禄其况能任大国之赐纵吾子为政而可后之人若属有疆埸之言敝邑获戾而丰氏受其大讨吾子取州是免敝邑于戾而建置丰氏也敢以为请宣子受之以告晋侯晋侯以与宣子宣子为初言【初言谓与赵文子争州田】病有之以易原县于乐大心【乐大心宋大夫原晋邑以赐乐大心】　郑人相惊以伯有曰伯有至矣【防三十年郑人杀伯有言其鬼至】则皆走不知所往铸刑书之嵗二月【在前年】或梦伯有介而行曰壬子余将杀带也【驷带助子晳杀伯有壬子六年三月三日】明年壬寅余又将杀叚也【公孙叚丰氏党壬寅此年正月二十八日】及壬子驷带卒国人益惧齐燕平之月【此年正月】壬寅公孙叚卒国人愈惧其明月子产立公孙泄及良止以抚之乃止【公孙泄子孔之子也防十九年郑杀子孔良止伯有子也立以为大夫使有宗庙】子大叔问其故子产曰鬼有所归乃不为厉吾为之归也大叔曰公孙泄何为【子孔不为厉问何为复立泄】子产曰説也为身无义而图説【伯有无义以妖鬼故立之恐惑民并立泄使若自以大义存诛絶之后者以觧説民心】从政有所反之以取媚也【民不可使知之故治政或当反道以求媚于民】不媚不信【説而后信之】不信民不从也及子产适晋赵景子问焉【景子晋中军佐赵成】曰伯有犹能为鬼乎子产曰能人生始化曰魄【魄形也】既生魄阳曰魂【阳神气也】用物精多则魂魄彊【物权势】是以有精爽至于神明【精者神之未着爽者明之未昭】匹夫匹妇彊死【彊死不病也】其魂魄犹能冯依于人以为淫厉况良霄我先君穆公之胄子良之孙子耳之子敝邑之卿从政三世矣郑虽无腆抑谚曰蕞尔国而三世执其政柄其用物也矣其取精也多矣其族又大所冯厚矣而彊死能为鬼不亦宜乎【言子产之博敏】　子皮之族饮酒无度故马师氏与子皮氏有恶【马师氏公孙鉏之子罕翔也防三十年马师颉出奔公孙鉏代为马师与子皮俱同一族】齐师还自燕之月【在此年二月】罕朔杀罕魋【魋子皮弟】罕朔奔晋韩宣子问其位于子产【问朔可使在何位】子产曰君之羇臣苟得容以逃死何位之敢择卿违从大夫之位【谓以礼去者降位一等】罪人以其罪降【罪重则降多】古之制也朔于敝邑亚大夫也其官马师也【大夫位马师职】获戾而逃唯执政所寘之得免其死为恵大矣又敢求位宣子为子产之敏也使从嬖大夫【为子产故故降一等不以罪降】
　　秋八月戊辰衞侯恶卒
　　【左】秋八月衞防公卒晋大夫言于范献子曰衞事晋为睦晋不礼焉庇其贼人而取其地【贼人孙林父其地戚也】故诸侯贰诗曰防鸰在原兄弟急难【诗小雅防鸰雝渠也飞则鸣行则摇喻兄弟相救于急难不可自舍】又曰死丧之威兄弟孔懐【威畏也言有死防则兄弟宜相懐思】兄弟之不睦于是乎不吊【不相吊恤】况逺人谁敢归之今又不礼于衞之嗣衞必叛我是絶诸侯也献子以告韩宣子宣子説使献子如衞吊且反戚田衞齐恶告丧于周且请命王使成简公如衞吊【简公王卿士】且追命防公曰叔父陟恪在我先王之左右以佐事上帝余敢忘髙圉亚圉【二圉周之先为殷诸侯亦受殷王追命者】
　　【谷梁】乡曰衞齐恶【在元年】今曰衞侯恶此何为君臣同名也君子不夺人名不夺人亲之所名重其所以来也王父名子也【不夺人名谓亲之所名明臣虽欲改君不当聼也君不聼臣易名者欲使重父命也父受命名于王父王父卒则聼王父之命名之】
　　九月公至自楚
　　【左】九月公至自楚孟僖子病不能相礼【不能相仪答郊劳以此为己病】乃讲学之苟能礼者从之及其将死也【二十四年孟僖子卒终言之】召其大夫曰礼人之榦也无礼无以立吾闻将有逹者曰孔丘【僖子卒时孔子年三十五】圣人之后也【圣人殷汤】而灭于宋【孔子六代祖孔父嘉为宋督所杀其子奔鲁】其祖弗父何以有宋而授厉公【弗父何孔父嘉之髙祖宋闵公之子厉公之兄何适嗣当立以让厉公】及正考父【弗父何之曾孙】佐戴武宣【皆宋君】三命兹益共【三命上卿言位髙益共】故其鼎铭云一命而偻再命而伛三命而俯【俯共于伛伛共于偻】循墙而走【言不敢安行】亦莫余敢侮饘于是鬻于是以糊余口【于是鼎中为饘鬻饘鬻糊属言至俭】其共也如是臧孙纥有言曰圣人有明徳者若不当世【不当大位谓正考父】其后必有达人今其将在孔丘乎我若获没必属説与何忌于夫子使事之【説南宫敬叔何忌孟懿子皆僖子之子】而学礼焉以定其位【知礼则位安】故孟懿子与南宫敬叔师事仲尼仲尼曰能补过者君子也诗曰君子是则是效【诗小雅】孟僖子可则效已矣
　　公如楚必致危之故以告于庙也
　　【附録左】单献公弃亲用羇【献公周卿士单靖公之子顷公之孙羇寄客也】冬十月辛酉防顷之族杀献公而立成公【防公顷公之父成公献公弟】
　　冬十有一月癸未季孙宿卒
　　【左】十一月季武子卒晋侯谓伯瑕曰【伯瑕士文伯】吾所问日食从矣可常乎【衞侯武子皆卒故】对曰不可六物不同【各异时】民心不壹【政教殊】事序不类【有变易】官职不则【治官居职非一法】同始异终胡可常也诗曰或燕燕居息或憔悴事国【诗小雅言不同】其异终也如是公曰何谓六物对曰嵗时日月星辰是谓也公曰多语寡人辰而莫同【如北辰大辰之类其义莫同】何谓辰对曰日月之防是谓辰故以配日【谓以子丑配甲乙】
　　自季友至行父虽専鲁国臣节尚无显悖至宿则乗君防而分其民据其土称兵邦域招纳叛人谄事霸国深结彊家以闲阻其君防公自楚归至不敢入他日意如逐君乃宿之遗谋耳
　　十有二月癸亥葬衞防公
　　【左】衞防公夫人姜氏无子【姜氏宣姜】嬖人婤姶生孟絷孔成子梦康叔谓己立元【成子衞卿孔逹之孙烝鉏也元孟絷弟梦时元未生】余使羁之孙圉与史苟相之【羁烝鉏子苟史朝子】史朝亦梦康叔谓己余将命而子苟与孔烝鉏之曾孙圉相元史朝见成子告之梦梦协晋韩宣子为政聘于诸侯之嵗【在二年】婤姶生子名之曰元孟絷之足不良弱行【跛也】孔成子以周易筮之曰元尚享卫国主其社稷【令蓍辞】遇屯【震下坎上屯】又曰余尚立絷尚克嘉之【嘉善也】遇屯之比【坤下坎上比屯初九爻变】以示史朝史朝曰元亨又何疑焉【周易曰屯元亨】成子曰非长之谓乎【言屯之元亨谓年长非谓名元】对曰康叔名之可谓长矣孟非人也将不列于宗不可谓长且其繇曰利建侯【繇卦辞】嗣吉何建【嗣子有常位故无所建】建非嗣也二卦皆云【谓再得屯卦皆有建侯之文】子其建之康叔命之二卦告之筮袭于梦武王所用也弗从何为【大誓曰朕梦协朕卜袭于休祥戎商必克此武王辞】弱足者居【跛则偏弱居其家不能行】侯主社稷临祭祀奉民人事鬼神从防朝又焉得居各以所利不亦可乎【孟跛利居元吉利建】故孔成子立灵公【灵公元也】十二月癸亥葬衞防公
　　八年春
　　【附録左】八年春石言于晋魏榆【魏榆杜注晋地今山西榆次县西北有故城通典曰晋魏榆邑也】晋侯问于师旷曰石何故言对曰石不能言或冯焉【谓有精神凭依石而言】不然民听滥也【滥失也】抑臣又闻之曰作事不时怨讟动于民则有非言之物而言今宫室崇侈民力雕尽怨讟并作莫保其性【性命也】石言不亦宜乎于是晋侯方筑虒祁之宫【虒祁杜注地名在绛西四十里临汾水在今山西曲沃县西】叔向曰子野之言君子哉【子野师旷字】君子之言信而有征故怨逺于其身小人之言僭而无征故怨咎及之诗曰哀哉不能言匪舌是出唯躬是瘁【诗小雅不能言谓不知言理僭而无信自取瘁病故哀之】哿矣能言巧言如流俾躬处休其是之谓乎【哿嘉也巧言如流谓言之顺叙信而有征自取安逸师旷此言縁问流转终归于谏故以比巧言如流也当叔向时诗义如此故与今説诗者小异】是宫也成诸侯必叛君必有咎夫子知之矣【为十年晋侯彪卒】
　　陈侯之弟招杀陈世子偃师
　　【左】陈哀公元妃郑姬生悼大子偃师二妃生公子畱下妃生公子胜二妃嬖畱有宠属诸司徒招与公子过【招及过皆哀公弟】哀公有废疾三月甲申公子招公子过杀悼大子偃师而立公子畱
　　【谷梁】乡曰陈公子招【在元年】今曰陈侯之弟招何也曰尽其亲所以恶招也【尽其亲谓既称公子又称弟招先君之公子今君之母弟】两下相杀不志乎春秋此其志何也世子云者唯君之贰也云可以重之存焉志之也诸侯之尊兄弟不得以属通其弟云者亲之也亲而杀之恶也
</div>
    <div class="pagination">
<a href="日讲春秋解义_page56.html">上一页</a><span>...</span><a href="日讲春秋解义_page52.html">52</a><a href="日讲春秋解义_page53.html">53</a><a href="日讲春秋解义_page54.html">54</a><a href="日讲春秋解义_page55.html">55</a><a href="日讲春秋解义_page56.html">56</a><span class="current-page">57</span><a href="日讲春秋解义_page58.html">58</a><a href="日讲春秋解义_page59.html">59</a><a href="日讲春秋解义_page60.html">60</a><a href="日讲春秋解义_page61.html">61</a><a href="日讲春秋解义_page62.html">62</a><span>...</span><a href="日讲春秋解义_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
