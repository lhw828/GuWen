<!DOCTYPE html>
<html>
<head>
    <meta charset="UTF-8">
    <title>春秋谷梁传注疏 - 第 26 页/共 33 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋谷梁传注疏 - 第 26 页/共 33 页</h1>
    <div class="content">　　夏衞石恶出奔晋
　　邾子来朝音义【朝直遥反】
　　秋八月大雩
　　仲孙羯如晋
　　冬齐庆封来奔
　　十有一月公如楚疏【释曰书月者何休云危公朝夷狄案下二十九年公至自楚传云喜之也则何说是耳】
　　十有二月甲寅天王崩注灵王
　　乙未楚子昭卒
　　二十有九年春王正月公在楚
　　传闵公也注闵公为楚所制故存録
　　夏五月公至自楚
　　传喜之也注凯曰逺之蛮国喜得全归致君者殆其徃注殆危而喜其反此致君之意义也疏【释曰于此发之者以公逺之荆蛮故传特发之眀中国亦同也】
　　庚午衞侯衎卒
　　阍弑吴子余祭
　　传阍门者也寺人也不称名姓阍不得齐于人不称其君阍不得君其君也礼君不使无耻不近刑人注无耻不知臧否音义【阍音昏守门人也祭侧界反寺人本又作侍人不近附近之近下同否音鄙又方九反】不狎敌不迩怨贱人非所贵也贵人非所刑也刑人非所近也举至贱而加之吴子吴子近刑人也阍弑吴子余祭仇之也注怨仇余祭故弑之音义【狎户甲反怨无愿反又于元反仇音求】疏【释曰禀二仪之气须五常之性备然后为人阍者亏形絶嗣无隂阳之防故不复齐于人以主门晨昏开闭谓之阍以是奄竖之属故又谓之寺人也不狎敌不迩怨者言为人君之道外不得狎敌内不得近怨何者吴遏以狎敌祸余祭以迩怨害身故不可狎敌近怨也贱人非所贵谓卑贱之人无髙德者不可卒贵贵人非所刑谓刑不上大夫故不可刑之刑人非所近谓刑罪之人不可信近之今吴子以奄人为阍是近之也举至贱而加之吴子近刑人也谓经书阍弑吴子余祭者讥其近刑人也注释曰国君不仇匹夫犯罪则诛之故知是阍怨也】
　　仲孙羯防晋荀盈齐髙止宋华定衞世叔仪郑公孙段曹人莒人邾人滕人薛人小邾人城
　　传古者天子封诸侯其地足以容其民其民足以满城以自守也危而不能自守故诸侯之大夫相帅以城之此变之正也注诸侯微弱政由大夫大夫能同恤灾危故曰变之正疏【释曰诸侯恤灾救危是正今大夫为之故云变之正也】
　　晋侯使士鞅来聘
　　杞子来盟注复称子盖时王所黜音义【复扶又反】
　　吴子使札来聘注杜预曰吴子余祭既遣札聘上国而后死札以六月到鲁未闻丧也不称公子其礼未同于上国音义【札侧八反】
　　传吴其称子何也善使延陵季子故进之也身贤贤也使贤亦贤也延陵季子之贤尊君也注以季札之贤吴子得进称子是尊君也其名成尊于上也注春秋贤者不名而札名者许夷狄不一而足唯成吴之尊称直称吴则不得有大夫音义【称尺证反】疏【释曰谓进吴称子上谓君上也】
　　秋七月葬衞献公
　　齐髙止出奔北燕音义【北燕音烟国名】
　　传其曰北燕从史文也注南燕姞姓在郑衞之间北燕姬姓在晋之北史曰北燕据时然故不改也传所言觧时但有言燕者音义【姞其乙反又其吉反】疏【释曰传言从史文者以时有直言燕者故仲尼从史文也】
　　冬仲孙羯如晋
　　三十年春王正月楚子使防罢来聘注聘例时此聘月之何也泰曰桓二年宋督弑其君与夷传曰书王以正与夷之卒然则善有所眀皆须王以正之书王必上系于春下统于月此书王以治蔡般弑父之罪尔非以録防罢之聘音义【防罢于委反下音皮与夷如字又音余宋殇公名】
　　夏四月蔡世子般弑其君固音义【般音班本或作班】
　　传其不日子夺父政是谓夷之注比之夷狄故不日也丁未楚世子商臣弑其父传曰日髠之卒所以谨商臣之弑也楚公子比弑其君传曰不日比不弑般弑不日而曰夷之何也徐干曰凡中国君正卒皆书日以録之夷狄君卒皆不日以略之所以别中国与夷狄夷狄弑君而日者闵其为恶之甚谨而録之中国君卒例日不以弑与不弑也至于卒而不日者乃所以略之与夷狄同例音义【髠苦门反别彼列反】疏【注释曰何休废疾云蔡世子班弑其君固不日谓之夷楚世子商臣弑其君何以反书日邪郑释之曰商臣弑父日之嫌夷狄无礼罪轻也今蔡中国而又弑父故不日之若夷狄不足责然公羊有若不疾乃疾之推以况此则无怪然此注之意与郑君释废疾大致同也但解商臣之弑书日少异耳何者郑云嫌夷狄无礼罪轻故日徐干云闵其为恶之甚故日是少异也昭十九年夏五月戊辰许世子止弑其君买传云日弑正卒也与此异者彼以实不弑君而书日故与此异也】
　　五月甲午宋灾伯姬卒
　　传取卒之日加之灾上者见以灾卒也其见以灾卒奈何伯姬之舍失火左右曰夫人少辟火乎伯姬曰妇人之义傅母不在宵不下堂注宵夜音义【见贤徧反辟音避下同】左右又曰夫人少辟火乎伯姬曰妇人之义保母不在宵不下堂遂逮乎火而死妇人以贞为行者也伯姬之妇道尽矣详其事贤伯姬也音义【逮音代又大计反行下孟反】疏【释曰外灾例时今伯姬之卒故进日在上以眀灾死也伯姬之妇道尽矣为共公卒虽日久姬能守灾死之贞谓之妇道尽矣】
　　天王杀其弟佞夫
　　传传曰诸侯且不首恶况于天子乎君无忍亲之义天子诸侯所亲者唯长子母弟耳天王杀其弟佞夫甚之也音义【长丁丈反】疏【释曰嫌天子之杀弟异于诸侯故以轻况重举重以眀轻见轻重之道并见矣】
　　王子瑕奔晋注不言出周无外
　　秋七月叔弓如宋葬共姬注共姬从夫之諡音义【共音恭】传外夫人不书葬此其言葬何也吾女也卒灾故隠而葬之也疏【释曰外夫人卒亦不书而云不书葬者云外夫人不葬者谓鲁女嫁于诸侯者唯当书卒不合称葬非谓不是鲁女也】
　　郑良霄出奔许自许入于郑郑人杀良霄
　　传不言大夫恶之也音义【恶乌路反】疏【释曰襄二十一年晋人杀栾盈传曰恶之弗有也彼云不有则此亦然也重发传者嫌与复入异故也】
　　冬十月葬蔡景公
　　传不日卒而月葬不葬者也卒而葬之不忍使父失民于子也注郑嗣曰夫葬者臣子之事也景公无子不可谓无民无民则景公有失于民有民则罪归于子若不书葬则嫌亦失民故曰不忍使父失民于子疏【释曰成十五年秋八月庚辰葬宋共公传曰月卒日葬者也此云不日卒而月葬不葬者也重发传而文又异者传例诸侯日卒时葬正也眀违此即非正故两文以眀之又解一弑一卒经文有日月之殊故重发传而文异日月有殊者宋共则日葬景公则月葬是殊也宋襄失民不葬此失民书葬者此即是于失子非失民若实失民则直称人以弑传曰不忍使父失民于子也是非失民可知传云不忍使父失民于子者言若不书葬则与失民同故云然也】
　　晋人齐人宋人衞人郑人曹人莒人邾人滕人薛人人小邾人防于澶渊宋灾故
　　传防不言其所为其曰宋灾故何也不言灾故则无以见其善也其曰人何也救灾以众何救焉更宋之所丧财也注偿其所丧财故虽不及灾时而犹曰救灾音义【为于伪反见贤徧反更音庚偿也丧息浪反偿时亮反】疏【释曰公羊传云卿则其称人何贬也曷为贬卿不得忧诸侯也左氏以为不归宋财故贬此传云其曰人何救灾以众是三异也或当此防赵武亦在但取救灾以众故不显名也】澶渊之防中国不侵伐夷狄夷狄不入中国无侵伐八年善之也晋赵武楚屈建之力也疏【释曰徐邈云晋赵武楚屈建感伯姬之节故为之息兵其意以为诸侯闵伯姬之贤故归宋财为澶渊之防此不相侵伐连防言之故知为伯姬也范氏不解理未必然言感伯姬归宋财事亦可矣岂以一妇人之贞列国息兵八载人情测之必是未可又且传称赵武屈建之力则无侵伐不由伯姬眀矣若然则此防不书楚人则无楚屈建若据此后言之昭元年即楚灵王即位不得云无侵戈八年若据二十六年澶渊之防言之何知彼有赵武屈建唯二十七年见经而云屈建之力者案左氏晋赵武以二十五年为政二十六年澶渊之防晋人列在郑卿之上眀是赵武但耻溴梁不臣故屈于澶渊也其实晋人者赵武是为政起于二十五年再防澶渊一防宋又昭元年防于虢而中国以安屈建虽一防于宋外宁夷狄是屈建之功传恐连公子围之事故以屈建别之故左氏云相晋国于今八年亦从二十五年数至昭元年也传连此澶渊防言之者以诸侯静兵由赵武功力此归宋财亦是赵武为之以其息师故得忧灾恤患是以连言之耳】
　　三十有一年春王正月
　　夏六月辛巳公薨于楚宫
　　传楚宫非正也注楚宫别宫名非路寝
　　秋九月癸巳子野卒注襄公大子音义【大音防】
　　传子卒日正也疏【释曰未逾年之君弑死不日文八年子卒是也庄三十二年子般卒书日者以有所见故也今子野正卒书日嫌与子般同故传发之以眀昭公之继正也】
　　己亥仲孙羯卒
　　冬十月滕子来防葬注书非礼
　　癸酉葬我君襄公
　　十有一月莒人弑其君密州




　　春秋谷梁注疏卷十六
　　春秋谷梁传注疏卷十六考证
　　公防晋侯宋公衞侯郑伯曹伯莒子邾子薛伯伯小邾子于溴梁戊寅大夫盟传正在大夫也○陈傅良曰凡伯在焉而但曰诸侯者无伯也君在焉而但曰大夫者无君也是故自文以下则有斥言诸侯而不序自襄以下则有斥言大夫而不序【臣召南】按公羊曰君若赘旒然与此同意此二传论断髙于左氏者
　　同围齐传非大而足同与○各本俱作非大而足同焉石经焉作与是也今从之
　　诸侯盟于祝柯传则以伐致注京城北之类是○京城监本误作亳城【臣召南】按左氏作亳城北谷梁作京城范以谷梁证谷梁则亳字乃京字之讹也今改正
　　二十有一年传庚子孔子生○【臣召南】按记孔子之生与公羊同但公羊言十有一月庚子此不言月即接经冬十月庚辰朔日有食之曹伯来朝公会晋侯齐侯宋公衞侯郑伯曹伯莒子邾子于商任之下则是十月之二十一日庚子也今相传孔子诞日在八月即据此传
　　叔孙豹帅师救晋次于雍渝传注故先通君命而后言次○【臣浩】按此用公羊之说以解传也郑嗣之说较为近情其实先救后次先次后救皆不成为救耳
　　大饥传台榭不涂注涂垩饰○垩字监本误作涂今据释文改正
　　吴子谒伐楚门于巢卒传非巢之不饰城而请罪非吴子之自轻也○【臣召南】按谓吴子自轻是也巢附强楚为吴所攻即遣使请罪其能免于难乎吴师临门壮夫善射亦可谓小国之善御侮者矣责以不饰城而请罪其无乃非经意乎
　　衞侯之弟专出奔晋传织絇邯郸终身不言衞疏织絇邯郸云云一段○监本误刋于上文杀喜传注下今改正
　　秋七月辛巳豹及诸侯之大夫盟于宋传豹云者恭也○【臣召南】按叔孙豹不言族左传谓豹违命故去族其说大谬谷梁谓恭亦非也是防较溴梁差为彼善于此若云赵武能帅诸侯之大夫为恭则失之诬矣经于夏已备书叔孙豹防晋赵武楚屈建等名虽间有衞杀喜专出奔晋两事而防于宋之地自一也故前目后凡书豹及诸侯之大夫耳
　　二十有九年春王正月公在楚传闵公也○【臣浩】按左传言释不朝正于庙非也春秋二百四十二年中公在他国未归不朝正于庙者多矣如僖十六年冬十
　　二月与诸侯防淮十七年九　　　　　　　　　　　　　　　　【月】始至成十年秋七月如晋十一年三月始至皆逾时最久因事见留濒于危难经并不书在齐在晋惟昭公失国居外经每于嵗首书公在干侯耳谷梁谓闵公其义甚长
　　三十年晋人齐人宋人衞人郑人曹人莒人邾人滕人薛人人小邾人防于澶渊宋灾故传无侵伐八年善之也晋赵武楚屈建之力也○【臣召南】按经所书之晋人即指赵武是也楚于是防不与又其令尹为王子围盖屈建已于二十八年卒矣谷梁简要传必附经今云澶渊之防无侵伐八年确有所指范既无注杨疏稍为辨证而传所指之澶渊终不可通窃疑传文澶渊之防以下三十四字系二十七年经书叔孙豹会晋赵武楚屈建蔡公孙归生衞石恶陈孔奂郑良霄许人曹人于宋之传文宋之防讹为澶渊之会遂错简在此耳自二十七年后至昭三年推检经文并无侵伐至昭四年书楚子防申执徐子书伐吴灭厉而楚复横此传之所谓无侵伐八年也
　　子野卒传疏庄三十二年○庄字监本误作襄今改正




　　春秋谷梁传注疏卷十六考证
<经部,春秋类,春秋谷梁传注疏>
　　钦定四库全书
　　春秋谷梁注疏卷十七【起昭公元年尽十三年】
　　晋范甯集解　唐陆徳明音义　杨士勋疏
　　昭公疏【鲁世家昭公名稠襄公之子以周景王四年卽位諡法容仪恭明曰昭】
　　元年春王正月公卽位
　　传继正卽位正也疏【释曰重发传者嫌继子野非正故明之】
　　叔孙豹防晋赵武楚公子围齐国弱宋向戌衞齐恶陈公子招蔡公孙归生郑罕虎许人曹人于郭音义【招上昭反郭左氏作虢】
　　二月取郓注郓鲁邑言取者叛戾不服音义【郓音运】疏【注释曰案左氏郓爲莒邑范知鲁邑者以经有城诸及郓之文此郓不继莒故知鲁邑也公羊传曰郓者何内之邑也其言取何不听也何休云不听者叛也是范所据之文也】
　　夏秦伯之弟鍼出奔晋音义【鍼其亷反】
　　传诸侯之尊弟兄不得以属通其弟云者亲之也亲而奔之恶也音义【恶乌路反】疏【释曰重发传者陈侯之弟称归爲无罪此鍼后无归文则罪之轻重旣不可知故传云亲而奔之恶也明与陈光同耳】
　　六月丁巳邾子华卒
　　晋荀吴帅师败狄于大原注大原地音义【败必迈反大音泰】传传曰中国曰大原夷狄曰大卤号从中国名从主人注襄五年注详矣音义【卤力古反】疏【注释曰桓二年亦有文而注言襄五年者桓二年论郜鼎之事襄五年则同论地事故注指之】
　　秋莒去疾自齐入于莒莒展出奔吴音义【去起吕反】疏【释曰展簒逾年不称爵者徐邈云不爲内外所与也不成君故但书名理或然焉】
　　叔弓帅师疆郓田音义【疆居良反】
　　传疆之爲言犹竟也注爲之境界音义【竟音境】疏【释曰郓是鲁邑所以帅师者公羊以爲与莒接竞故帅师是畏莒故以师正其界】
　　葬邾悼公
　　冬十有一月己酉楚子巻卒音义【卷音权左氏作麇】
　　楚公子比出奔晋
　　二年春晋侯使韩起来聘
　　夏叔弓如晋
　　秋郑杀其大夫公孙黑
　　冬公如晋至河乃复注乃者亡乎人之辞刺公弱劣受制彊臣音义【刺七赐反】
　　传耻如晋故着有疾也注公凡四如晋季氏诉公于晋侯使不见公公惧不利于已故公托至河有疾而反以杀耻也十二年传曰季氏不使遂乎晋与此传互文以见义然则十三年二十一年如晋与此义同二十三年经曰至河有疾乃复是微有疾而反嫌与上四如晋同故明之音义【见去声】疏【释曰案公之乃复凡有五文惟二十三年经云至河有疾乃复自余四者皆不云有疾而传曰着有疾者公爲季氏所诉耻四如晋不入故皆书曰乃复者卽是托有疾之辞非实疾也故传云耻如晋故着有疾也二十三年实有疾而复故经言有疾而别之注公凡四如晋释曰此文一也十二年二也十三年三也二十一年四也二十三年经云有疾故不数之耳】
　　季孙宿如晋
　　传公如晋而不得入季孙宿如晋而得入恶季孙宿也注明晋之不见公季孙宿之所爲音义【恶乌路反】疏【释曰恶季孙宿十二年又发传云季孙不使遂乎晋者季孙宿以七年卒十二年谮君者意如见其累世同恶故传重明之若然十三年乃复者意如见执之下意如身尚被执安得谓之谮公者彼公不盟亦坐意如意如先以谮公被执之日又自雪无罪晋人聴其言而不受公故经言乃复之文与十二年同明亦是意如谮公可知也】
　　三年春王正月丁未滕子原卒
</div>
    <div class="pagination">
<a href="春秋谷梁传注疏_page25.html">上一页</a><span>...</span><a href="春秋谷梁传注疏_page21.html">21</a><a href="春秋谷梁传注疏_page22.html">22</a><a href="春秋谷梁传注疏_page23.html">23</a><a href="春秋谷梁传注疏_page24.html">24</a><a href="春秋谷梁传注疏_page25.html">25</a><span class="current-page">26</span><a href="春秋谷梁传注疏_page27.html">27</a><a href="春秋谷梁传注疏_page28.html">28</a><a href="春秋谷梁传注疏_page29.html">29</a><a href="春秋谷梁传注疏_page30.html">30</a><a href="春秋谷梁传注疏_page31.html">31</a><span>...</span><a href="春秋谷梁传注疏_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
