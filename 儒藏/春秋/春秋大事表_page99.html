<!DOCTYPE html>
<html>
<head>
    <meta charset="UTF-8">
    <title>春秋大事表 - 第 99 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 99 页/共 102 页</h1>
    <div class="content">　　华州【晋武城在州东北十三里秦棫林在州境即旧郑咸林】
　　华隂【晋隂晋在县东南五里　华山在县南十里　古渭水在县东北五十里入河谓之渭汭今稍移而
　　南】
　　干州
　　武功【秦中南山在县西南九十里亦名终南山一名太白山亘西安鳯翔二府境　骀即后稷始封之邰
　　在县西南二十二里】
　　邠州【公刘居豳即此】
　　鳯翔府
　　鳯翔【秦德公迁都雍在县南　秦具囿在县境　犬戎在县境】
　　岐山【太王居岐即此】
　　寳鸡【小虢在县东五十里】
　　郿县【秦宁公徙平阳在县西四十六里】
　　兴安州【庸国地】
　　白河【麋国都锡穴即今县治汉于此置锡县地名考谓在郧县盖二县接壤麋之国境东至郧县南至房
　　县也】
　　延安府【大戎白狄俱在府境】
　　平凉府
　　平凉【泾水出县西南三十里东南至高陵县入渭】
　　秦州【秦非子始居犬邱在州西南一百二十里襄公始封为诸侯即此地所云西垂也按史记平王东徙赐襄公岐以西之地与誓曰戎侵夺我岐丰秦能攻逐戎即有其地襄公十二年伐戎至岐卒文公十六年伐戎戎败走遂收周余民有之地至岐岐以东献之周是秦至文公犹未得岐东之地而郑氏诗谱谓襄公横有周西都畿内八百里之地非事实也】
　　清水【故秦城在县西非子始封为附庸邑于此】
　　肃州【允姓之戎居于瓜州在州西五百二十六里即小戎也后迁中国为陆浑之戎亦曰隂戎亦曰九州戎按瓜州去晋甚辽逺献公娶小戎之女不应逾越叶徼而为婚姻是戎之部族早有内徙者后汉志允姓戎居渭汭意或然也】




















　　江宁府
　　六合【楚棠今县治】
　　苏州府
　　吴县【吴姑苏阖庐迁都此　夫椒在县西南八十五里即今西洞庭山在太湖中】
　　吴江【笠泽地名考以为即太湖禹贡锥指以为即松江在今吴江县界据国语越军江北吴军江南则主
　　松江为长】
　　常州府
　　武进【吴延陵今县治】
　　无锡【吴都在县东南三十里曰梅里有泰伯城阖闾以上俱都此】
　　镇江府
　　丹徒【吴朱方今县治】
　　淮安府
　　山阳【吴通邘沟其合淮处曰末口在县北五里又县东南七十里有射阳湖长三百里故时邘沟由此入
　　淮】
　　海州
　　赣榆【莒纪鄣在县北七十里】
　　沐阳【鲁中城杜注在东海廪邱县西南按东海无廪邱后汉志东海厚邱县注引杜氏中城在此是杜原作厚邱今本讹厚为廪也厚邱故城在今县北六十里一本并讹东海为东郡东郡廪邱系今范县考是时莒因无备而溃楚遂入郓鲁城中城当与莒郓相近无縁在范县也一云中城鲁内城亦可通】
　　扬州府
　　江都【吴邘沟在县东南二里歴高邮寳应接淮安界】
　　通州
　　如皋【吴郧在县南】
　　徐州府
　　铜山【宋彭城今县治宋吕在县东南】
　　萧县【宋萧本萧国在县北十里　宋城郜在县境】
　　砀山【楚麻在县境】
　　沛县【宋留在县东南五十五里　宋合在县境】
　　邳州【定元年传薛宰曰奚仲迁于邳即此地后仲虺还薛而他族继处之即姺邳之邳也今州治稍移而
　　北　吴良在州北六十里　淮夷在州境】
　　宿迁【钟吾国在县西南】
　　安庆府
　　桐城【桐国今县治】
　　宁国府
　　宣城【吴頯黄在县竟】
　　池州府
　　铜陵【县北十里有鹊头山又繁昌县西南大江中有鹊尾洲二地相连即楚鹊岸也】
　　太平府
　　当涂【县西南三十里有东梁山与和州南七十里之西梁山夹江相对楚人及吴战于长岸即此　吴衡山在县东北六十里楚子重伐吴克鸠兹至于衡山即此杜注在乌程县南似太逺】
　　芜湖【吴鸠兹在县东三十里】
　　庐州府
　　合肥【楚滑汭在县东】
　　庐江【楚虺在县境】
　　舒城【羣舒国在县境连接庐江潜山桐城等县皆有羣舒地　宗国在县境】
　　巢县【楚巢今县治　楚圉阳在县南　楚坻箕之山在县南三十七里　吴槖皋在县西北六十里即今
　　柘皋】
　　无为州【楚驾厘皆在州境楚庸浦在州南】
　　六安州【英氏国在州西六国在州北】
　　霍山【楚潜在县东北三十里】
　　鳯阳府
　　鳯阳【楚州屈在县西　楚钟离在县东四里】
　　懐逺【向国在县东北四十五里　沙汭在县东南按水经注沙水南流至义城县西南入淮谓之沙汭义
　　城故城在今县东北十五里】
　　虹县【徐娄林在县东北徐蒲隧在县北】
　　寿州【楚州来在州北三十里蔡迁于此谓之下蔡　楚鸡父在州西南六十余里　楚颍尾在州西北四
　　十里颍水入淮处】
　　宿州【宋防在州西】
　　泗州【徐都在州北八十里　晋逆吴子于淮土当在州与临淮之间】
　　盱眙【吴善道在县境】
　　颍州府
　　阜阳【胡国在县西北二里】
</div>
    <div class="pagination">
<a href="春秋大事表_page98.html">上一页</a><span>...</span><a href="春秋大事表_page94.html">94</a><a href="春秋大事表_page95.html">95</a><a href="春秋大事表_page96.html">96</a><a href="春秋大事表_page97.html">97</a><a href="春秋大事表_page98.html">98</a><span class="current-page">99</span><a href="春秋大事表_page100.html">100</a><a href="春秋大事表_page101.html">101</a><a href="春秋大事表_page102.html">102</a><a href="春秋大事表_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
