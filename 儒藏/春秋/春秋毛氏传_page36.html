<!DOCTYPE html>
<html>
<head>
    <meta charset="UTF-8">
    <title>春秋毛氏传 - 第 36 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋毛氏传 - 第 36 页/共 39 页</h1>
    <div class="content">　　夏齐国夏帅师伐我西鄙
　　齐伐我西鄙晋士鞅赵鞅荀寅救之未至境即还
　　公防晋师于瓦
　　公乃迎晋师防之其不言救我者以未尝救我也一若不知其防之者之何事也此文例也瓦卫地
　　公至自瓦
　　秋七月戊辰陈侯柳卒
　　晋士鞅帅师侵郑遂侵卫【士公作赵】
　　晋师自瓦还将欲就卫侯而盟于鄟泽赵鞅曰羣臣谁敢盟卫君者葢恶其叛晋而思辱之也渉佗成何【二晋大夫名】曰我能盟之礼凡诸侯盟必使小国执牛耳而大国涖之葢司割耳取血之事皆卑者职也今卫人请晋执牛耳以为君与大夫防当大夫执之成何不肻曰卫吾温原也焉得视诸侯及防渉佗捘卫侯之手而血及于椀卫侯怒王孙贾曰盟以为礼也不以礼叛之已耳遂叛晋不盟晋人请改盟不许士鞅乃防成桓公谓郑曾伐周阙外当报之因邀之同侵郑虫牢而遂及于卫葢欲假王师以讨郑卫之贰于晋也经不书不予其假也
　　塟曹靖公
　　九月塟陈懐公
　　季孙斯仲孙何忌帅师侵卫
　　晋又令我伐卫
　　冬卫侯郑伯盟于曲濮【卫地】
　　重结之
　　从祀先公
　　从顺也先公闵公僖公也文二年文公跻僖公于闵公之上是为逆祀今定公刋前之失因而顺之据传季寤【桓子弟】公鉏极【季族】公山不狃【费宰】皆不得志于季氏与叔孙輙叔孙志五人同因阳虎欲去三桓将以季寤代季氏叔孙輙代叔孙氏阳虎代孟氏冬十月顺祀先公而祈焉遂于僖庙审谛昭穆之礼而改正之以明已之去三桓者欲强公室为顺非为逆也但叛臣变制不书所自此必假定公之命而为之者葢宗庙大典未有君大夫不知而一二叛臣可隂相移易者也特予考全经似有未尝移易者哀三年书桓宫僖宫灾夫祧庙昭穆与太庙同桓庄闵僖则必闵从桓而僖从庄此顺祀也若桓庄僖闵则将僖从桓而闵从庄便为逆祀今桓宫灾而即及僖宫则僖从桓矣此逆祀矣哀尚逆祀而谓定年已顺祀于理未通既而思之传书司铎宫火火逾公宫然后桓宫僖宫灾则火本逾越桓宫在昭逾而及僖宫之穆相对逾火事未可知胡氏据蜀人冯山之説谓昭公之主未得入庙至阳虎始入之如昭公塟阚在墓道南至孔子为司冦始沟合兆域一类葢欲暴季孙之恶而为之者其説未尝不可聴特其所谓先公者指昭公乎指羣公乎昭公不得称先公如锡桓公命吉禘庄公作僖公主禘祀襄公凡后君之于前君经传有专称也且从祀者配飨之谓也国有大祭得祔主而配飨之谓之从祀如盘庚兹予大享于先王尔祖其从与享之岂有昭公而相从配食如大享之祭功臣者若先公为羣公则从祀为谁不明指何公从祀而徒言从祀谁则从之此不特春秋无是文即他书亦无是文也况定立已八年岂有太庙无祢庙者夫子为司防但沟墓道未尝无昭墓也经既书塟我君昭公则卒哭祔庙皆塟时一时之事春秋恒例但书塟而诸礼皆具是昭公入庙即在昭公书塟时已有明文冯山妄説也【张南士曰古人以顺而逆者曰从而逆故从作顺解】
　　盗窃寳玉大弓
　　盗者阳虎也寳玉夏后氏之璜大弓封父之繁弱成王分鲁公之物也经凡书盗皆不著名氏以为此盗焉耳但阳虎以家臣而谋弑季氏此国家大变经反不书祗详书此二物之失得以了其事似失轻重惟徐仲山日记曰蒲圃之驾阳关之叛全无厚系万万不得同阳州之一逊独此世守重器有国兴丧皆视之诚所谓改玉改歩得歩得玉者故夫子三致意焉此真善于言春秋者葢亦以二物失得即叛臣成败一始终也据传阳虎以壬辰日将享季氏于蒲圃而杀之乃约都邑之车以癸已日至成邑宰公敛处父告孟孙曰季氏戒都车何故孟孙曰吾弗闻处父曰然则乱也盍备之与孟孙以壬辰为期至期阳虎前驱林楚御桓子虞人以铍盾夹之阳越【虎从弟】殿将如蒲圃桓子乘间语林楚葢欲其脱已于难而林楚难之曰阳虎为政鲁国服焉徒死而已何益于主桓子曰能以我适孟氏乎楚许之时孟氏选圉人之壮者三百人驾言筑室于门外楚乃怒其马骋之入孟氏门阳越射楚不中筑者乃阖门而自门间射阳越杀之阳虎刼公与叔孙武叔以伐孟氏公敛处父帅成人自上东门入与阳氏战于南门之外弗胜又战于棘下阳氏败脱甲如公宫取寳玉大弓以出舍于五父之衢寝而为食公敛处父请追之孟孙弗许阳虎乃入讙阳关以叛
　　九年
　　春王正月
　　夏四月戊申郑伯虿卒【虿公作虿】
　　得寳玉大弓
　　阳虎归寳玉大弓于鲁鲁伐阳关阳虎使焚莱门犯之而出奔齐请伐鲁齐侯将许之鲍文子不可去而奔晋适赵氏主赵简子焉
　　六月塟郑献公
　　秋齐侯卫侯次于五氏
　　齐伐晋夷仪次于五氏晋师千乗在中牟卫侯亦如五氏以助之其不书伐晋者以不终伐也五氏晋地
　　秦伯卒
　　不书名见前
　　冬塟秦哀公
　　十年
　　春王三月及齐平
　　齐伐我以晋故今诸侯皆叛晋可以平矣
　　夏公防齐侯于夹谷公至自夹谷
　　前既相平此复为防以固之但两国离防必有争上于其间且侵伐甫息懐猜不少故齐用犂弥之计使莱人以兵刼公一如庄十三年柯之盟鲁人用曹沬以刼齐桓者此亦春秋战国间习事也但其用莱人者莱为东夷禹贡所称莱夷以齐曽灭莱俘之故使之乘间行刼以出不意惟恐齐备兵则鲁亦得以备兵相抵持也乃孔子相定公赴防即先具兵士一见莱人遽奉公退避而使士以兵击之然后曰两君合好而使裔夷之俘得援兵以乱其间非所以令诸侯也夫夷不乱华俘不干盟兵不偪好于神为不祥于人为失礼君必不然齐侯闻而遽辟之及盟齐人加于载书曰齐师出境而不以甲车三百乗从我者有如此盟葢责我以小事大之礼也惟时齐晋迭覇定贡赋之制已久明知非王政而急难更易必此时一相激则重搆怨矣孔子乃不使鲁公涖盟令大夫兹无还揖而对曰而不反我汶阳之田而以吾共命者亦如之以是时齐多侵鲁田且阳虎以郓讙奔献鲁地愈削故使反侵地量地之所出足以当三百乘之赋则亦如所盟葢其时中之圣因时酌宜但就事裁处而不折之以王制一如猎较之随俗然既不激而又不辱所云反经行权者如此故经但书会而不书盟一则公不亲盟一则谓盟非我意夫亦不得已而为之不告可也若齐欲飨公孔子又辞之者以盟飨非恒礼非劳则谢如襄王飨晋文于践土则为劳卑宋公飨晋侯于楚丘则为谢尊其余盟防后飨列国大夫皆是相劳之礼今齐具飨礼非劳非谢酬酢之间必多可议不如不飨以全好合故夫子曰夫飨以昭徳也不昭不如其已也诚以尊卑之间必有甚难讨求者在也此又夫子之经也
　　晋赵鞅帅师围卫
　　围卫报五氏之役也然卫终不成因曰卫之叛晋由渉佗成何【见八年赵鞅侵卫传】于是执渉佗以求成于卫卫复不许晋乃杀渉佗而成何奔燕前卫侯次五氏以伐晋而经不书伐以不终伐也今乃执已大夫杀已大夫以求成而终不得成是尚为能终伐乎然公然书围卫者曰前不书伐为卫讳伐也曰亦惟卫不伐耳今之书围者不为晋讳围也曽有围人国而执已大夫杀已大夫以求成者乎此文例也
　　齐人来归郓讙龟隂田【谷田上有之子】
　　前六年郓人叛而以地献齐季孙孟孙以围郓而齐人归之至八年阳虎奔齐则郓讙诸地皆齐有矣故夫子邀其反地而今又归之杜氏曰三邑皆在汶水北故又称汶阳田夹谷之防所云反我汶阳田以此
　　叔孙州仇仲孙何忌帅师围郈
　　是时鲁政下移陪臣执国命阳虎公山不狃之徒相继以起而郈宰侯犯即据郈以叛郈者叔孙氏邑也
　　秋叔孙州仇仲孙何忌帅师围郈
　　初围不克故又围之郈工师驷赤【工师官驷赤名】以计出侯犯而纳鲁师侯犯遂以郈奔齐齐人复致郈于鲁而修好焉
　　宋乐大心出奔曹
　　前六年宋使乐祁于晋而晋人执之归而死于路宋公使右师乐大心迎乐祁尸而大心僞疾不肻行乐祁之子溷告大心将作乱于是宋逐之而大心奔曹
　　宋公子地出奔陈【公地作池后同】
　　公子地者宋公之弟也有白马四公朱其尾鬛而予向魋【司马桓魋】地怒抶魋夺之魋惧将走公泣之目肿地母弟辰曰子为君礼不过出境君必止子地乃出奔而公不之止
　　冬齐侯卫侯郑游速会于安甫【公作鞌地阙】
　　叔孙州仇如齐
　　谢致郈也
　　宋公之弟辰暨仲佗石彄出奔陈【暨字下公谷有宋字】
　　宋公弟辰曰吾劝兄出奔而公不止是吾迋【欺也】兄也吾以国人出君谁与处遂亦奔陈仲佗仲几子石彄褚师叚子皆宋卿其皆奔者左氏曰宠向魋故也
　　十有一年
　　春宋公之弟辰及仲佗石彄公子地自陈入于萧以叛【萧宋邑】
　　夏四月
　　秋乐大心自曹入于萧
　　大心奔曹在前年今入萧从叛也
　　冬及郑平叔还如郑涖盟【叔还叔诣子】
　　鲁始叛晋也
　　十有二年
　　春薛伯定卒
　　夏塟薛襄公
　　叔孙州仇帅师堕郈
　　传曰都城过百雉国之灾也私家之强皆恃大都以为险而其既也都邑大夫即得起而操私家之柄所谓政逮大夫陪臣执国者封建流势必致此故三家盛时皆有大都名城叔孙以郈季孙以费孟孙以成而既则侯犯以郈叛南蒯公山弗狃以费叛公敛处父据成而不肻下是以当时执政先堕三都以暂解尾大之患所云堕者谓毁其城坏其郛夷其阨塞使失所险阻而无可慿也比之治疡凿痈剔幕刳截外症以固我内卫然而元气从此亦稍伤矣
　　卫公孟彄帅师伐曹【防书不详】
　　季孙斯仲孙何忌帅师堕费
　　仲由为季氏宰谋堕三都【郈费成也】叔孙已堕郈矣季氏将堕费费宰公山不狃叔孙輙师费人袭鲁公乃入季氏宫登武子之台费人攻之弗克将及台下时孔子为司冦命大夫申句须乐颀下伐之费人走国人追之败诸姑蔑不狃与輙奔齐遂堕费
　　秋大雩
　　冬十月癸亥公防齐侯盟于黄【齐公作晋误】
　　结叛晋也
　　十有一月丙寅朔日有食之
　　公至自黄
　　十有二月公围成
　　至是公自堕成成宰公敛处父曰成者鲁鄙之保障也若堕成齐人必至北门矣且谓孟孙曰无成是无孟氏也我将守之因不克而返按三都惟郈费为大郈费既堕则堕成最易且公亲围之而反不克非不能克也郈费叛而成独不叛不必克也堕郈费所以强叔孙季孙堕成适以弱孟孙不当克也郈费于全鲁形势不甚相关而成在北门齐人窥我便及之故前此昭二十六年公出居郓齐侯假纳公之説师卽围成经书公围成是也是为孟氏事小为鲁事大不可克也况既已堕二则一亦可以已矣胡氏谓孔子为司冦而不能堕成以未摄相也然则摄相又不堕何与
　　公至自围成
　　十有三年
　　春齐侯卫侯次于垂葭
　　谋伐晋也谋伐而不书伐则以其不终伐也然晋自此亦多事矣
　　夏筑蛇渊囿
　　大搜于比蒲
　　卫公孟彄帅师伐曹【防书不详】
　　秋晋赵鞅入于晋阳以叛
　　齐卫之师前既次五氏今又次垂葭而赵鞅患之将迁卫贡五百家之在邯郸者而归之晋阳以絶卫亲【卫贡五百家是服晋时赂赵鞅者左氏谓是十年围卫时所贡按之并无此事】邯郸大夫赵午恶齐卫之睦谓卫惟恃齐不如先侵齐而然后迁民则邯郸之受迁有名鞅怒其违已杀午午之亲荀寅与士吉射伐赵氏之宫赵鞅奔晋阳晋人围之据传则赵鞅以避难奔晋阳而经直书叛何也夫晋阳者晋之邑也鞅据为己邑而欲迁民以实之既又视若敌国而直据而抗本国之师则是晋阳非晋有也晋阳非晋有叛也赵氏自此欲分晋矣
　　冬荀寅士吉射入于朝歌以叛【荀寅下公有及字】
　　韩魏党赵氏而恶范氏【即士氏】与中行氏【即荀寅氏】故韩简子【起之孙】魏襄子【舒之孙】使荀文子【荀跞即知氏】言于晋侯谓晋制始祸者死今范氏中行氏实始祸而独逐鞅刑不均矣乃伐二氏不克而二子奔卫朝歌卫地不言奔而言入者以引兵而直入之也此韩魏赵与知范中行党灭之渐也
　　晋赵鞅归于晋
　　韩魏复以赵氏请乃归之盟于公宫夫晋阳即晋也而书归于晋一似晋阳为敌国者曰此以晋阳予赵也文例也
　　薛弑其君比【防书未详】
　　十有四年
　　春卫公叔戌来奔卫赵阳出奔宋【卫公谷作晋】
　　公叔戌者公叔文子之子也卫侯忌其富且为夫人南子所恶因来奔赵阳者戍之党也
　　二月辛巳楚公子结陈公孙佗人帅师灭顿以顿子牂归【二公作三孙公作子牂公作牄】
　　顿与胡楚属国也昭三年楚为申之防伐吴执齐庆封皆有顿子胡子至五年帅顿子伐吴二十三年吴败顿胡沈蔡陈许六国之师亦以顿子胡子为首是顿子胡子世属楚者至定四年晋定公纠十八国诸侯为召陵之防将以伐楚顿子胡子始与陈蔡滕许并归于晋乃楚未得伐而顿与胡则为所误矣今年灭顿十五年灭胡而晋阳之甲能集方城之下否春秋书顿灭又书胡灭益伤晋伯之流毒逺也
　　夏卫北宫结来奔
　　公叔戌之党也
　　五月于越败吴于檇李吴子光卒【檇作醉左公谷皆以吴子光卒别作一节】吴伐越越子句践御之灵姑浮【越大夫】以戈击阖庐斩其将指【足大指】而取其屦师败而卒其子夫差使人立于庭苟出入必曰夫差而忘越王之杀而父乎曰不敢忘三年乃报越
　　公防齐侯卫侯于牵
　　谋救范中行氏也时晋人围朝歌故谋救之
　　公至自防
　　秋齐侯宋公防于洮【谋范氏也】
　　天子使石尚来归脤
</div>
    <div class="pagination">
<a href="春秋毛氏传_page35.html">上一页</a><span>...</span><a href="春秋毛氏传_page31.html">31</a><a href="春秋毛氏传_page32.html">32</a><a href="春秋毛氏传_page33.html">33</a><a href="春秋毛氏传_page34.html">34</a><a href="春秋毛氏传_page35.html">35</a><span class="current-page">36</span><a href="春秋毛氏传_page37.html">37</a><a href="春秋毛氏传_page38.html">38</a><a href="春秋毛氏传_page39.html">39</a><a href="春秋毛氏传_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
