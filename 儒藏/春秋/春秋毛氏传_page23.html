<!DOCTYPE html>
<html>
<head>
    <meta charset="UTF-8">
    <title>春秋毛氏传 - 第 23 页/共 39 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋毛氏传 - 第 23 页/共 39 页</h1>
    <div class="content">　　秋楚公子婴齐帅师伐郑公防晋侯齐侯宋公卫侯曹伯莒子邾子杞伯救郑八月戊辰同盟于马陵【卫地】楚子重伐郑师于汜【郑地】诸侯救郑郑共仲侯羽军楚师【二子郑大夫】囚郧公钟仪献诸晋八月同盟于马陵晋人以钟仪归囚诸军府
　　公至自防
　　吴入州来【楚邑即淮南下蔡县】
　　前宣十四年楚围宋还子重请赏已以申吕之田申公巫臣独不可谓申吕成赋以御北方若赏之是无申吕也晋郑将至汉矣子重怨之当楚讨陈夏归【在宣十一年】楚子欲纳夏姬巫臣諌止焉及子反欲娶之巫臣曰是不祥之人也是夭子蛮【姬郑穆公女其兄灵公杀死无后】杀御叔【其夫】弑灵侯【即陈灵公】戮夏南【其子徴舒】出孔仪【孔寕仪行父】丧陈国何不祥如是人生实难其有不获死所乎天下多美妇人何必是子反乃止楚以与连尹襄老襄老死于邲不获其尸其子黑要烝焉巫臣乃使郑召姬而待已于郑及楚共即位将伐鲁【阳桥之役】使屈巫【即巫臣】聘于齐且请师期巫臣乃尽室以行就郑娶夏姬使介反币【复命】而奔晋因却至以臣于晋晋使之为邢邑大夫至是子重子反灭巫臣之族尽杀子阎子荡及清尹弗忌襄老之子黒要而尽分其室巫臣自晋贻二子【子重子反】书曰余必使尔罢于奔命以死乃请使于吴晋侯许之见吴子夀梦而悦之留吴以一偏之车九乘与一两之卒二十五人并其射御教之以乘车战陈而使之叛楚且寘其子狐庸为吴行人吴始伐楚伐巢伐徐【皆楚属国】子重奔命焉于是防马陵而复以州来之入子重乃自郑奔还计子重子反于是乎一嵗七奔命凡蛮夷之属楚者吴尽取之而于是晋复强而楚乃顿衰
　　冬大雩
　　衞孙林父出奔晋
　　孙林父者良夫之子卫定公恶之乃奔晋其奔也献晋所食戚邑卫侯如晋晋反戚邑焉















　　春秋毛氏传卷二十二
<经部,春秋类,春秋毛氏传>
　　钦定四库全书
　　春秋毛氏传卷二十三
　　翰林院检讨毛竒龄撰
　　八年
　　春晋侯使韩穿来言汶阳之田归之于齐
　　汶阳之田本鲁地而为齐所侵者二年以从晋伐齐而归我三年以齐不伏取而兴师焉今已七年矣又使之归齐何以处鲁鲁亦何以自处时季文子虽有辞然不敢显言苐于饯晋使时私言之嗟乎晋无道如此
　　晋栾书帅师侵蔡
　　晋复侵蔡以六年救郑时已侵蔡而未得志也至是遂侵楚获申骊【楚大夫】郑伯将防晋师门于许东门而大获焉郑之反覆其又得以侵小如此
　　公孙婴齐如莒
　　宋公使华元来聘【传云聘共姬也】
　　夏宋公使公孙夀来纳币
　　宋公宋共公也纳币者聘共姬也【共姬为穆姜女成公姊妹】士昬礼有六礼五礼四礼之殊而诸侯则止有行聘纳币二礼与士不同又昬礼无主人以婿不自主须父母命也天子诸侯总无父矣此称宋公则必并其母亦无有者説见前
　　晋杀其大夫赵同赵括
　　初赵婴【盾弟】通于赵荘姬【盾子朔之妻】原屏放诸齐【原即赵同屏即赵括皆婴兄也】荘姬怨之至是谮于晋侯曰原屏将为乱栾却【二族】为征晋乃杀同括惟朔子武从荘姬畜于公宫得免其称国杀并称名俱是书例使以同括为无罪耶则与陈杀其大夫泄冶例同以为有罪耶则与晋杀其大夫里克例同余见前
　　史赵世家晋景公三年大夫屠岸贾为司寇治灵公之贼徧告诸将曰盾虽不知犹为贼首以臣弑君而子孙在朝何以惩罪乃攻赵氏于下宫杀赵朔赵同赵括赵婴齐而灭其族与传颇异且其辞甚直其理甚正其事亦不可为无据此必当时有其説而战国以后尚相传为实録者祗史迁记事极疎谓赵朔妻系成公之姊则文公女也未有赵衰娶文公女而其孙朔可并娶其女者且此八年杀同括在晋景为十七年非三年也凡此皆存之以置勿论者然要其説则何可废哉
　　秋七月天子使召伯来赐公命【赐左公谷皆作锡】
　　召伯召桓公周卿士也礼诸侯即位天子赐以命圭及诸侯来朝而合瑞焉但赐在即位之后如文元年毛伯来锡命僖十一年传王赐晋惠公命同而此在八年之秋故杜氏以为缓然诸侯乆不朝矣而王尚赐此此正告朔饩羊有志者所当愤然思去而尚责其缓也乎春秋十二公惟成朝京师【僖公朝王所耳】然已在十三年矣缓乎否耶
　　冬十月癸卯杞叔姬卒
　　叔姬虽来归而杞伯悔之请归塟于杞则不终归矣故称杞与文十二年称子叔姬卒不同
　　晋侯使士燮来聘叔孙侨如防晋士燮齐人邾人伐郯【左公谷皆以叔孙下别作一节】
　　晋士燮来聘特谋伐郯以郯事吴故也夫吴伐郯时伯主不能救防及伐郯后又不能讨吴以辟后患徒使受祸之国以苟存而乞成者乃甫成而讨贰之师集于城下恶盈贯矣是时公赂燮请缓师燮不可季孙惧使宣伯帅师防伐郯
　　卫人来媵
　　此以我将嫁共姬而来致媵者礼诸侯娶夫人则两国来媵毎国三人谓之九女以本国一夫人一侄【兄子】一娣【弟】两国皆一媵一侄一娣也但左氏谓同姓媵之异姓则否则春秋媵多异姓即此亦俨然有齐媵也又国语云王御不参一族正谓非一姓岂左氏自矛盾耶抑王礼异耶若公羊谓媵止二国无三国媵者则此年卫媵明年晋媵又明年齐媵俨三国矣惟徐仲山春秋日记有云何休云夫人居中宫少在前右媵居西宫左媵居东宫少在后侄娣总名少少或一或二不必定三故有三国来媵之事以为三国亦九女耳此説近之至于十二公嫁女不特共姬然此特详者公羊以为闻其贤而来媵则共姬以守礼死岂能预知且春秋何时齐晋何国何有乎一女子之守礼而争来致媵此不过以鲁系宗国其生平仪节往来在诸国乆行不废不当以挽近降杀而在我则方畏强大值齐晋侵虐之际而尚能致媵则他时不记而此独记之以饰大体此正春秋扬美讳辱之防情也
　　九年
　　春王正月杞伯来逆叔姬之丧以归
　　公防晋侯齐侯宋公卫侯郑伯曹伯莒子杞伯同盟于蒲【卫地】
　　寻马陵之盟也
　　公至自防
　　二月伯姬归于宋
　　夏季孙行父如宋致女
　　女嫁三月则当庙见舅姑以成妇礼今国君夫人于三月后则其舅先公早已在庙夫人之家当遣卿聘问致成妇之礼在他国来谓之来聘在我国往即谓之致女此恒礼也胡氏谓遣卿非礼则桓三年齐侯使弟年来聘仲年介弟然亦卿也此何所分耶
　　晋人来媵
　　秋七月丙子齐侯无野卒
　　晋人执郑伯晋栾书帅师伐郑
　　蒲之盟郑既受命于晋矣既而楚反赂郑郑伯复防楚公子成于邓至是郑伯如晋晋以其贰于楚也执诸铜鞮【晋县】而遣栾书伐郑郑人使伯蠲行成晋人杀之其无道如此楚乃使子重侵陈以救郑
　　冬十有一月塟齐顷公
　　楚公子婴齐帅师伐莒庚申莒溃楚人入郓【公作运】楚子重自陈伐莒围渠丘渠丘城恶众溃奔莒莒人乃获楚公子平而囚之楚人曰勿杀吾归而俘莒人杀之楚师乃围莒而莒城亦恶遂溃楚乃入郓左氏曰莒无备故也又曰备之不可以已也
　　秦人白狄伐晋
　　前宣八年晋师白狄伐秦至十五年而秦人伐晋已报之矣至是必驱白狄来以答白狄之役
　　郑人围许
　　郑伯执于晋公孙申谋之曰我出师围许以示之暇且若将改立君者而缓为晋使晋必归君
　　城中城
　　中城鲁邑冬而成城书时也且言急备也
　　十年
　　春卫侯之弟黒背帅师侵郑
　　晋命也
　　夏四月五卜郊不从乃不郊
　　礼以启蛰祈谷正周三月也凡卜以旬日当三月正郊之时已三卜矣至是四月又两卜合得五卜而不吉则后此将春分矣郊不过分遂不郊
　　五月公防晋侯齐侯宋公卫侯曹伯伐郑
　　郑公子班闻叔申之谋【前年公孙申有改立君之谋】立公子繻夏四月郑人杀繻立髠顽【郑成公大子】公子班奔许栾武子曰郑人立君我执一人焉何益不如伐郑而归其君以求成焉时晋侯有疾乃生立太子州蒲为晋君而防诸侯以伐郑其直书晋侯着其恶也杜氏曰父不父子不子一国两君大乱之道也于是郑子罕赂晋以襄钟【郑襄公之庙钟】子然受盟以子驷为质【皆穆公子】而郑伯得归
　　齐人来媵【媵有迟致者以待年也】
　　丙午晋侯獳卒
　　秋七月公如晋
　　公畏晋如晋亲吊已非礼矣晋人复止公使公送塟是时诸侯莫在者而公独送焉不书讳之也
　　冬十月【公无此三字】
　　十有一年
　　春王三月公至自晋
　　初晋景之末死也观于军府见钟仪问之【前马陵之战所获者】曰南冠【楚冠】而絷者谁也曰郑人所献楚囚也问其族曰伶人也【乐官】与之琴操南音【楚音】范文子曰此君子也【以不忘楚】防晋侯方虑楚将以饰好遂遣钟仪归而使之求成楚乃使公子辰如晋报钟仪之使而修好焉及去年春晋复使籴茷【晋大夫】如楚报公子辰之使而未反而晋景死至是公如晋吊晋已止之送塟矣复疑鲁之曽通楚也曰将俟籴茷反验鲁虚实必不与楚通而后得归自去年秋七月至此春三月已阅九月矣公乃不得已而乞受盟焉夫友国相恤贵抚以徳乃徒恃彊暴以加于宗邦已则求敌成而反忌人之往来凌弱虐小莫此为甚左氏无识徒夸晋君臣之能动以范文子栾武子知荘子韩献子作人求善为之铺张而胡氏拘迂全以晋顺楚逆为诸国向背之断其于事理之得失毫厘不解惟夫子伤之自晋防赤棘以后凡受盟受伐取田归田如晋还晋皆一一详载而于作丘甲城中城立武宫诸绸缪事且三致意焉世尚昧其旨何也
　　晋侯使却犨来聘己丑及却犨盟【犨公作州后同】
　　却犨来聘且涖盟犨求妇声伯声伯夺其外妹【出母之女】之嫁施氏者以与之妇人曰鸟兽犹不失俪子将若何声伯曰吾不能死亡【言不与则死亡矣】妇人遂行
　　夏季孙行父如晋
　　此报却犨之聘且亦涖盟而经不书者必不成盟或晋君不亲盟故讳之也
　　秋叔孙侨如如齐
　　初以齐见侵不得已乞事晋为鞌之战絶前好矣至是齐君新立乃复聘于齐而修成焉
　　冬十月
　　十有二年
　　春周公出奔蔡
　　周公楚【周卿士名楚而食采于周者】恶惠襄之偪也【惠王襄王之族】且与伯与【周卿士】争政不胜怒而出及阳樊【晋地】王使刘子复之盟于鄄而入三日复出奔晋
　　夏公防晋侯卫侯于泽【公作沙泽地阙】
　　宋华元善于楚令尹子重又善于晋栾武子闻晋使籴茷求成于楚而楚子许之将复命矣华元乃如楚复如晋合晋楚之成使晋士燮楚公子罢盟于宋东门之外而后防泽以合齐鲁使听成焉
　　秋晋人败狄于交刚【地阙】
　　冬十月
　　十有三年
　　春晋使却锜来乞师
　　将伐秦也时召公佐师且却锜将事甚不敬故不书召兵而书乞师以讳之后凡书乞师皆同
　　三月公如京师
</div>
    <div class="pagination">
<a href="春秋毛氏传_page22.html">上一页</a><span>...</span><a href="春秋毛氏传_page18.html">18</a><a href="春秋毛氏传_page19.html">19</a><a href="春秋毛氏传_page20.html">20</a><a href="春秋毛氏传_page21.html">21</a><a href="春秋毛氏传_page22.html">22</a><span class="current-page">23</span><a href="春秋毛氏传_page24.html">24</a><a href="春秋毛氏传_page25.html">25</a><a href="春秋毛氏传_page26.html">26</a><a href="春秋毛氏传_page27.html">27</a><a href="春秋毛氏传_page28.html">28</a><span>...</span><a href="春秋毛氏传_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
