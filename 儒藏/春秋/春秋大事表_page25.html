<!DOCTYPE html>
<html>
<head>
    <meta charset="UTF-8">
    <title>春秋大事表 - 第 25 页/共 102 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋大事表 - 第 25 页/共 102 页</h1>
    <div class="content">










<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>
<经部,春秋类,春秋大事表,卷七之四>








　　髙江邨驳正地理处多体防传文而知其道里之逺近说多当理独于僖二十年郑人入滑谓非缑氏之滑而反有取于熊过之说以为大名之滑县此大谬所谓过求而失之也滑县在春秋时止称漕邑无滑之名汉魏为白马县至隋开皇十六年始改曰滑州闻有前代之地名而后世因之者矣未闻有后世之改革而前代可假用之者也此其不可者一也漕本为卫下邑所谓白马与北岸黎阳止隔一河卫旧都在黎阳之废卫县为狄人所逐渡河野处去其国都不逺若先有滑国在焉戴公安得庐之而齐桓又安得驱滑之众庶而更以封卫乎若谓旣为滑又以封卫则卫为鹊巢鸠居而滑为鸟鼠同穴必无之事也又江村云戴公野处漕邑与齐桓城楚丘封卫皆在滑境滑盖卫都邑所在故郑人极力争之而终不得自古无与人争国都之理以战国秦之强围赵邯郸已为异事在春秋时尚无此等且使滑为卫都邑则滑巳灭于卫矣安得更谓之滑属于列国而上烦周天子之命乎原江村所以疑滑非缑氏之滑者以传云滑人聴命师还又即卫谓滑必郑卫交境之地而缑氏逺在河南非卫所及似又不必如此拘泥齐晋与国几半天下即如鲁之邾莒亦不必十分逼近攷秦人灭滑传秦师过周北门次及滑郑商人髙遇之滑与郑邻近自不必言而卫之仪封亦在河南与滑非絶逺不必以此为疑也　又按庄三年公次于滑杜注郑地在陈留襄邑县西北此本后汉志之说今睢州西北之滑亭是也与缑氏之滑自别盖彼是滑国此是滑地谓滑有二则可髙江村谓滑有三而以滑县之滑当其一则非也
　　春秋两楚丘辨
　　春秋时有两楚丘隠七年戎伐凡伯于楚丘在山东曹县东南四十里本戎州己氏之邑凡伯过其地因刼略之杜注所谓济阴成武县西南者是也地界曹宋间襄十年宋享晋侯于楚丘即此其一为僖四年卫迁于楚丘在滑县东六十里于汉为白马县杜注春秋无明文而毛诗传郑笺孔疏及水经注言之甚晰毛定之方中传云虚漕虚也楚丘有堂邑郑笺云自河以东夹于济水文公登漕之虚以望楚丘孔疏则云楚丘西有河东有济故曰夹于济水水经注曰白马济有白马城卫文公东徙渡河都之其不得混于成武彰彰明矣又隋开皇十六年同时置两楚丘县一在汉巳氏县以戎伐凡伯之楚丘为名为南楚丘一在汉白马县即桓公封卫者为北楚丘后以曹县有楚丘因改名卫南县杜佑通典白马春秋卫国漕邑卫南卫国楚丘也元和郡县志及旧唐书所载并同而朱子诗集注亦云漕楚丘皆在滑州尤显然较着乃班固地理志于成武下则云齐桓公所城迁卫文公于此旣混滑县之楚丘于成武而文定说春秋于凡伯传又云罪卫不救王臣之难又混成武之楚丘于滑县葢两失之至熊过谓楚丘为鲁地言城楚丘犹夫城向城郎耳因力辨桓公无封卫之事引伪子贡诗传谓楚丘为鲁风不惟与公羊之本文相悖并举诗所称楚宫楚室而一槪抹杀之岂非尤荒经蔑古之甚乎髙江村辨楚丘甚明晰独以宋享晋侯于楚丘谓即卫地此又不然宋都在归徳府睢州与滑县之楚丘中间尚隔一开封府相去五六百里虽宋之边不宜至是且宋享晋侯亦无于卫国都之理又臆度之云卫北迁帝丘隔逺南鄙由是地緼于宋亦无明文不可强为之说不如景范所说戎州巳氏地界曹宋间宋之楚丘与戎伐凡伯之楚丘为一差为近是也
　　春秋时卫莘地为今东昌府莘县论
　　宣十六年传卫宣公使公子伋如齐使盗待诸莘杜注卫地阳平县西北有莘亭水经注京相璠曰莘为自卫适齐之道县东有二子庙犹谓之孝祠今山东东昌府莘县北莘亭故城是也成二年战于鞌传师从齐师于莘杜又注云莘齐地髙江村曰莘原跨两境齐卫皆有之葢晋师自卫来至齐疆故也但莘去鞌四百余里齐侯旣亲遇晋师境上即当遏勿使进何为不战引退纵敌入境四百里而后战乎由是推之莘亦当为近鞌之地葢调停两属之说而又疑莘县为未必然然愚尝询诸东昌士大夫习往来于是者云莘县在东昌府治西南七十里从府治城县东歴茌平长清齐河三县而后至济南府治歴城共二百四十里华不注山在城北则从莘至鞌约计三百一十里亦无四百余里之逺而细考传文莘与鞌原属两日事髙氏之疑非也杜两注齐卫亦属墙之见左传明言莘是卫地特人习读之而不察耳传云晋师救鲁卫季文子帅师防之及卫地韩献子将斩人郤献子驰将救之云云下遂云师从齐师于莘六月壬申师至于靡笄之下观其特志月日则知从于莘自是前月事尚在卫地至六月壬申歴东昌至济南深入齐境三百余里齐侯始亲自迎敌道里与时日一丝不爽盖自四月丙戌孙良夫败于新筑不入遂如晋乞师而晋师旋以五月至是时莘地必有齐之偏师侵略卫疆而未返者晋师适遇遂与交战縁是偏师零望风披靡故不言胜直至六月壬申长驱至靡笄之下齐侯始请战期其前言齐师后言齐侯歴歴分明可证若如髙氏之疑岂有国君巡徼境上躬自迎敌之理乎葢髙氏所以疑者縁左传插入韩献子将斩人一隔断上下文而又忽看过六月壬申四字疑莘与靡笄之下为同日至故有莘当为近鞌之疑是齐地而非卫地之说是泥于杜注而不细察传文之故也今以及卫地与下文师从齐师于莘一连看六月壬申略一停顿则莘止是卫地为今东昌府莘县两传地理俱了然矣
　　秦自穆公始东境至河宜从史记不宜从郑诗谱论郑康成诗谱秦襄公当平王初兴兵讨西戎救周平王东迁以岐丰之地赐之遂横有周西都畿内八百里之地史记秦本纪云平王封襄公为诸侯赐之岐以西之地与誓曰戎侵夺我岐丰秦能攻逐戎即有其地襄公十二年伐戎至岐卒至襄公之子文公以兵伐戎戎败走遂收周余民有之地至岐岐以东献之周岐为今陜西鳯翔府岐山县是秦至文公未尝越岐以西一步丰镐故物依然尚在也是时周之号令犹行西土虢郑懿亲虽从王东迁而其故封无恙呼吸可通鲁庄之二十一年惠王与虢酒泉酒泉在今同州府澄城县计东迁至此巳歴平桓庄僖四世九十四年矣而金瓯尚无缺也直至鲁僖之二年而秦穆公灭芮即其地筑王城以临晋滨河而守晋亦于僖五年灭虢守桃林之塞秦晋遂以河为界丰镐故都沦入于秦而不可反矣计至此距初迁已及百有二十年此岂一朝一夕之故哉借令如郑氏之说则西都乆已在秦封内天朝宫殿当已脩葺王使至秦当有设馆迎侯之礼何至有黍离之痛满目悲凉破瓦頺垣依然故物哉孔氏颖达曲防郑说引终南之诗为证谓襄公时已得岐东非唯自岐以西案终南山凡八百里亘鳯翔岐山郿三县及西安一府之境是岐西亦有终南不得援以为据况此诗原系兴体言山之髙大必有美材以称其穹窿人君尊崇必有令徳以称其显服未尝指终南为当日之实境也惟朱传谓至止为至终南之下似指为本国之境而郑笺则谓受命服于天子而来为下句作起耳于当日之封域无与也孔氏又谓如本纪说文公献岐东于周而春秋时秦境东至河计襄公以后更有何功徳之君得之噫此又不思之甚也据史记秦武公十年伐邽冀戎初县之十一年初县杜郑灭小虢而汲冡周书穆公二年灭芮春秋传所载僖十九年秦取新里遂灭梁是其累世蚕食非一日之故而谓东迁之初一举手而横有西都八百里之地此理势所必无者余反覆左传史记及诗秦风而断谓诗谱之不足信如此后之尚论者尚其有取于余言乾隆十年七月中浣九日复初氏识









　　春秋大事表卷七之四
<经部,春秋类,春秋大事表>
　　钦定四库全书
　　春秋大事表卷八上
　　国子监司业顾栋髙撰
　　列国山川表
　　或问春秋之山川与今日有异乎曰济絶于王莽时而泺水之源于趵突泉为大小清河之入海者犹济之故渎也河不两行即屯氏南北故渎几不可问至近世而蔡颍絶汴泗成涓流非复当日之故迹矣然则山川曷为异曰亦由天运亦由人事夏商之时世运淳古民气安静故其时有王者无羣雄无羣雄故亦不言地利殷之革夏也止有一汤不闻有先汤而举事者周之胜殷也止有一武不闻有偕武而并兴者八百诸侯胥归有德未尝角力而始臣之问所谓萆山而军阻河为固者无有也至周之衰乃有七国秦攻伐二百年而始混一天下故六国者羣雄之祖而春秋实战国之先声也其时乃有以天地之山川为攻守之备富彊之计齐堑防门广里起于平隂楚营方城为城亘于宛叶而山之形势渐失矣吴掘邗沟以通运而江淮始通齐桓遏八流以自广而九河始塞水之故道渐移矣春秋以后战功滋兴至有堑山堙谷壅川塞河以求一切战胜攻取之计者知伯决晋王贲灌大梁恬筑长城堙地脉驯至西汉与河患相终始易天地之性违川陆之宜譬之人身日事壅阏则血脉营卫非复故常衡决盭逆随间辄山川之不能不易者亦自然之势也春秋一书当衰周之中伯功之始言地利者权舆于是乎在故读禹贡而识山川奠定所由基读春秋而知山川改易所自始亦犹导河者必于积石导江者必于岷山也辑春秋列国山川表第八
　　周

</div>
    <div class="pagination">
<a href="春秋大事表_page24.html">上一页</a><span>...</span><a href="春秋大事表_page20.html">20</a><a href="春秋大事表_page21.html">21</a><a href="春秋大事表_page22.html">22</a><a href="春秋大事表_page23.html">23</a><a href="春秋大事表_page24.html">24</a><span class="current-page">25</span><a href="春秋大事表_page26.html">26</a><a href="春秋大事表_page27.html">27</a><a href="春秋大事表_page28.html">28</a><a href="春秋大事表_page29.html">29</a><a href="春秋大事表_page30.html">30</a><span>...</span><a href="春秋大事表_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
