<!DOCTYPE html>
<html>
<head>
    <meta charset="UTF-8">
    <title>春秋尊王发微 - 第 16 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋尊王发微 - 第 16 页/共 20 页</h1>
    <div class="content">　　晋再合诸侯将伐齐齐人惧弑荘公以求成晋侯许之八月己巳诸侯同盟于重丘是也庄公复背澶渊之盟加兵晋卫信不道矣然齐人弑庄公以求成逆之大者晋侯不能即而讨之以成齐国之乱曷以宗诸侯宜乎大夫日炽自是卒不可制也故先书崔杼之弑以着其恶
　　六月壬子郑公孙舍之帅师入陈
　　前年楚子蔡侯陈侯许男伐郑故郑公孙舍之帅师入陈
　　秋八月己巳诸侯同盟于重丘公至自防卫侯入于夷仪
　　此卫侯衎也入于夷仪将簒剽【匹妙反】
　　楚屈建帅师灭舒鸠冬郑公孙夏帅师伐陈十有二月吴子遏伐楚门于巢卒
　　吴子伐楚自攻于巢之门巢人伏而杀之故曰吴子遏伐楚门于巢卒恶吴子之自轻也卒不名者与七年郑伯髠顽义同
　　二十有六年春王二月辛卯卫喜弑其君剽卫孙林父入于戚以叛
　　献公之奔齐也孙林父逐之喜弑剽【匹妙反】以纳献公故林父惧入于戚以叛
　　甲午卫侯衎复归于卫
　　先言辛卯卫喜弑其君剽后言甲午卫侯衎复归于卫者以见衎待弑而归也案十四年卫侯衎出奔齐前年入于夷仪今喜弑剽四日而复归于卫此待弑而归可知也
　　夏晋侯使茍吴来聘公防晋人郑良霄宋人曹人于澶【音蝉】渊秋宋公杀其世子痤【才禾反】
　　称君以杀世子甚之也
　　晋人执卫喜
　　晋人执卫喜恶不讨也弑君之贼人人皆得杀之
　　八月壬午许男卒于楚冬楚子蔡侯陈侯伐郑葬许灵公
　　二十有七年春齐侯使庆封来聘夏叔孙豹防晋赵武楚屈建蔡公孙归生卫石恶陈孔奂郑良霄许人曹人于宋隠威之际天子失道诸侯擅权宣成之问诸侯僭命大夫専国至宋之防则又甚矣何哉自宋之防诸侯日微天下之政中国之事皆大夫専持之也故二十九年城杞三十年防澶渊昭元年防虢诸侯莫有见者此天下之政中国之事皆大夫専持之可知也
　　卫杀其大夫喜卫侯之弟鱄【市转反又音专】出奔晋
　　喜不以讨贼辞书者献公杀之不以其罪也初殖与孙林父逐献公以立公孙剽既而悔焉殖死故喜与公弟鱄谋弑剽以纳献公献公归一旦复讨逐己者于是杀喜其弟鱄曰吾与喜纳君也杀之遂出奔晋
　　秋七月辛巳豹及诸侯之大夫盟于宋
　　案十六年公防晋侯宋公卫侯郑伯曹伯莒子邾子薛伯伯小邾子于湨【古役反】梁戊寅大夫盟湨梁之防诸侯防也而曰戊寅大夫盟者大夫无诸侯也此年叔孙豹防晋赵武楚屈建蔡公孙归生卫石恶陈孔奂郑良霄许人曹人于宋秋七月辛巳豹及诸侯之大夫盟于宋宋之防大夫防也大夫防而言辛巳豹及诸侯之大夫盟于宋者不与大夫无诸侯也噫天下之政中国之事诸侯専之犹曰不可况大夫乎故宋之盟不与大夫无诸侯也宋之盟不与大夫无诸侯者孔子伤天下之乱疾之之甚也豹不氏前见也
　　冬十有二月乙亥朔日有食之
　　二十有八年春无冰
　　夏卫石恶出奔晋邾子来朝秋八月大雩仲孙羯如晋冬齐庆封来奔十有一月公如楚
　　公朝楚者桓文既死时无盟主中国日防故公逺朝强楚也
　　十有二月甲寅天王崩
　　灵王也
　　乙未楚子昭卒
　　二十有九年春王正月公在楚
　　案成十年秋七月公如晋十一年三月公至自晋昭十五年冬公如晋十六年夏公至自晋皆不书所在公在中国犹可在楚国则甚矣故详而録之也
　　夏五月公至自楚
　　公留于楚者七月
　　庚午衞侯衎卒阍弑吴子余祭【侧界反】
　　阍门者不言盗者阍微于盗也不言弑者明弑有渐也微者犹能弑吴子余祭况大者乎则知为人君者虽微不可慢也故曰阍弑吴子余祭以恶之
　　仲孙羯防晋荀盈齐髙止宋华定卫世叔仪郑公孙段曹人莒人滕人薛人小邾人城杞
　　杞微弱不能自城故诸侯之大夫相与城诸侯之大夫相与城杞者政在大夫故也
　　晋侯使士鞅来聘杞子来盟吴子使札来聘
　　吴成六年伐郯始见于经称吴襄五年防于戚称人今使札来聘称子者与其慕义来聘进之也先书阍弑吴子余祭而后言吴子使札来聘者吴子使札来聘未至于鲁而吴子遇弑故先书阍弑吴子余祭也吴子既弑而札至于鲁故后书吴子使札来聘
　　秋九月葬卫献公齐髙止出奔北燕冬仲孙羯如晋三十年春王正月楚子使防【音委】罢【音皮】来聘夏四月蔡世子般【音班】弑其君固
　　称世子以弑甚般之恶也不言其父而言其君者君之于世子有君之尊也有父之亲也以般之于尊亲尽矣不日者脱之
　　五月甲午宋灾宋伯姬卒天王杀其弟侫夫
　　春秋之义天子得専杀故二百四十二年无天王杀大夫文此言杀其弟侫夫者书称帝尧克明俊徳以亲九族九族既睦平章百姓而景王不能容一母弟不可不见也且诸侯有失教及不能友爱其弟出奔者孔子犹详而録之讥其失兄之道况景王尊为天子富有四海乎故斥言天王杀其弟侫夫以恶之也
　　王子瑕奔晋
　　景王重失亲亲不言出周无外也
　　秋七月叔弓如宋葬宋共姬
　　共諡也内女不葬葬者皆非常也庄四年齐侯葬纪伯姬三十年葬纪叔姬此年叔弓如宋葬共姬是也案文九年叔孙得臣如京师葬襄王昭二十二年叔鞅如京师葬景王共姬妇人也襄王景王天子也鲁皆使卿防葬恶之甚焉然内女葬当有恩礼使卿则不可也叔弓叔老子
　　郑良霄出奔许自许入于郑郑人杀良霄
　　郑人杀良霄不言大夫者出奔絶之也
　　冬十月葬蔡景公百人齐人宋人卫人郑人曹人莒人邾人滕人薛人杞人小邾人防于澶【音蝉】渊宋灾故防未有言其所为者此言宋灾故者疾之之辞也宋灾故天下诸侯莫有忧者而大夫忧之天下诸侯莫有忧者而大夫忧之诸侯微弱政在大夫可知也其曰某人者以其専极恶甚故曰某人某人防于澶渊宋灾故贬也
　　三十有一年春王正月夏六月辛巳公薨于楚宫非正也公朝楚好其宫归而作之
　　秋九月癸巳子野卒
　　襄公太子未逾年之君也名者襄公未葬也不薨不地降成君也
　　己亥仲孙羯卒冬十月滕子来防葬
　　滕子来防葬非礼也
　　癸酉葬我君襄公十有一月莒人弑其君密州













　　春秋尊王发微卷九
<经部,春秋类,春秋尊王发微>
　　钦定四库全书
　　春秋尊王发微卷十
　　宋　孙复　撰
　　昭公名稠襄公子景王四年即位昭谥也容仪恭明曰昭
　　元年春王正月公即位叔孙豹防晋赵武楚公子围齐国弱宋向戌卫齐恶陈公子招【音韶】蔡公孙归生郑罕虎许人曹人于虢三月取郓夏秦伯之弟鍼出奔晋六月丁巳邾子华卒晋荀吴帅师败狄于大卤
　　大卤大原
　　秋莒去【起吕反】疾自齐入于莒莒展舆出奔吴
　　莒子二子长曰去疾次曰展舆莒子遇弑去疾奔齐展舆立国人不与去疾由齐入于莒故展舆奔吴莒子弑在襄三十一年
　　叔弓帅师疆郓田
　　帅师而往有畏也
　　邾悼公冬十有一月己酉楚子麇【音君】卒楚公子比出奔晋
　　二年春晋侯使韩起来聘夏叔弓如晋秋郑杀其大夫公孙黒冬公如晋至河乃复
　　公如晋至河乃复者六此年公如晋至河乃复十二年公如晋至河乃复十三年公如晋至河乃复二十一年公如晋至河乃复二十三年公如晋至河有疾乃复定三年公如晋至河乃复是也唯二十三年书有疾眀有疾而反余皆讥公数如晋见距不能以礼自重大取困辱也
　　季孙宿如晋
　　公如晋而距之季孙宿如晋而纳之是昭公季孙宿之不若也此晋侯之恶亦可见矣
　　三年春王正月丁未滕子原卒夏叔弓如滕五月滕成公
　　滕小国使叔弓防甚矣
　　秋小邾子来朝八月大雩冬大雨【于附反】雹北燕伯欵出奔齐
　　四年春王正月大雨【于附反】雹夏楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申
　　中国自宋之防政在大夫诸侯不见者十年此书楚子蔡侯陈侯郑伯许男徐子滕子顿子胡子沈子小邾子宋世子佐淮夷防于申者楚子大合诸侯于此也楚子得以大合诸侯于此者威文既死诸夏不振丧乱日甚幅裂横溃制在荆蛮故也故自是天下之政中国之事皆荆蛮迭制之至于平丘召陵之防诸侯虽云再出寻复叛去事无所救不足道也宋盟在襄二十七年防平丘在昭十三年防召陵在定四年申姜姓国
　　楚人执徐子秋七月楚子蔡侯陈侯许男顿子胡子沈子淮夷伐呉执齐庆封杀之
　　案宣十一年楚人杀陈夏徴舒称人以杀讨贼辞也此不言楚人执齐庆封杀之者不与楚讨也庆封与弑庄公弑君之贼人人皆得杀之其言不与楚讨者楚灵贪虐不道殄灭陈蔡以肆其欲故孔子以诸侯共执齐庆封杀之为文所以与杀陈夏徴舒异也崔杼弑庄公在襄二十五年
　　遂灭赖
　　赖小国
　　九月取鄫【才陵反】
　　案襄六年莒人灭鄫此言取鄫者盖莒灭鄫以为附庸今鲁取之尔
　　冬十有二月乙卯叔孙豹卒
　　五年春王正月舎中军
　　鲁本二军襄十一年作三军今舎中军作之非舎之非皆非天子命也
　　楚杀其大夫屈【居勿反】申公如晋夏莒牟夷以牟娄及防兹来奔
</div>
    <div class="pagination">
<a href="春秋尊王发微_page15.html">上一页</a><span>...</span><a href="春秋尊王发微_page11.html">11</a><a href="春秋尊王发微_page12.html">12</a><a href="春秋尊王发微_page13.html">13</a><a href="春秋尊王发微_page14.html">14</a><a href="春秋尊王发微_page15.html">15</a><span class="current-page">16</span><a href="春秋尊王发微_page17.html">17</a><a href="春秋尊王发微_page18.html">18</a><a href="春秋尊王发微_page19.html">19</a><a href="春秋尊王发微_page20.html">20</a><a href="春秋尊王发微_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
