<!DOCTYPE html>
<html>
<head>
    <meta charset="UTF-8">
    <title>春秋尊王发微 - 第 6 页/共 20 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋尊王发微 - 第 6 页/共 20 页</h1>
    <div class="content">　　二十有四年春王三月刻桓宫桷
　　公将纳夫人故饰宫庙以夸侈之秋丹威宫楹春刻威宫桷皆非礼也案成三年二月甲子新宫灾者亲庙切近不忍称其諡此斥言丹威宫楹刻威宫桷者恶庄不子忘父之怨侈宗庙以夸雠女也
　　曹庄公夏公如齐逆女
　　常事书者以见公婚之不时也案威六年九月丁夘子同生公十四年即位此年如齐逆女公即位二十四年年三十七嵗矣公即位二十四年年三十七嵗始得成婚于齐者文姜制之不得以时而婚尔故其母丧未终如齐纳币图婚之速也
　　秋公至自齐八月丁丑夫人姜氏入
　　公亲迎于齐不俟夫人而至失夫之道也妇人从夫者也夫人不从公而入失妇之道也夫不夫妇不妇何以为国非所以奉先公而绍后嗣也不乱何待故曰秋公至自齐八月丁丑夫人姜氏入以恶之
　　戊寅大夫宗妇觌用币
　　大夫宗妇者同宗大夫之妇也觌见也夫人姜氏既入庄公欲夸宠之故使同宗大夫之妇用币以见非谓大夫宗妇同贽而见也故不言及夫三帛二生一死男子之贽也妇人榛栗枣脩告防而已公使大夫宗妇觌用币甚矣
　　大水冬戎侵曹曹覊出奔陈赤归于曹郭公
　　杜预谓覊曹世子赤曹僖公者以威十一年宋人执郑祭仲突归于郑郑忽出奔卫其文相类尔案史记曹世家及年表僖公名夷至如公羊谷梁言赤郭公名者理亦不安窃谓去圣既逺后人传授文有脱漏尔故其义难了
　　二十有五年春陈侯使女【汝】叔来聘
　　女叔不名天子之命大夫也女氏叔字
　　夏五月癸丑卫侯朔卒六月辛未朔日有食之鼓用牲于社
　　案日食三十六书鼔用牲者三此年六月辛未朔日有食之鼔用牲于社三十年九月庚午朔日有食之鼓用牲于社文十五年六月辛丑朔日有食之鼓用牲于社是也鼓常事书者止讥其用牲耳
　　伯姬归于杞
　　隠二年书纪裂繻来逆女此不言逆者天下日乱婚礼日坏逆者非大夫也逆者非大夫故不言逆僖二十五年季姬归于鄫成九年伯姬归于宋之类是也
　　秋大水鼓用牲于社于门
　　鼓用牲于社于门非礼也
　　冬公子友如陈
　　如陈者聘也内朝聘皆曰如
　　二十有六年春公伐戎夏公至自伐戎曹杀其大夫称国以杀不以其罪也不书名氏者脱之僖二十五年宋杀其大夫皆此义也
　　秋公防宋人齐人伐徐冬十有二月癸亥朔日有食之二十有七年春公会杞伯姬于洮
　　公会杞伯姬于洮非礼也洮鲁地
　　夏六月公会齐侯宋公陈侯郑伯同盟于幽
　　孔子称威公九合诸侯不以兵车管仲之力也案威公之防十有五十三年会北杏十四年会鄄【眷】十五年会鄄十六年会幽此年会幽僖元年会柽【赤呈反】二年会贯三年会阳谷五年会首止七年会寗母八年会洮【他刀反】九年会葵丘十三年会咸十五年会牡丘十六年会淮是也孔子止言其九者盖十三年会北杏威始图伯其功未见十四年会鄄又是伐宋诸侯【阙】僖八年会洮十三年会咸十五年会牡丘十六年会淮皆有兵车也故止言其会之盛者九焉此圣人贵礼义贱武力之深防也
　　秋公子友如陈原仲
　　大夫非君命不越境公子友如陈原仲非礼也原仲陈大夫字者天子命大夫也
　　冬杞伯姬来
　　归宁常事也故不书焉凡内女直曰来者恶其无事而来也
　　莒庆来逆叔姬
　　不言来逆女者恶其成礼于鲁也案婚礼亲迎至夫国而后成礼莒庆成礼于鲁故不言逆女以斥之叔姬庄公女宣五年齐高固来逆叔姬同义
　　杞伯来朝公会齐侯子城濮【音卜】
　　城濮卫地
　　二十有八年春王三月甲寅齐人伐卫卫人及齐人战卫人败绩
　　前年公会齐侯宋公陈侯郑伯同盟于幽卫侯不至故齐人伐卫卫人及齐人战卫不服罪也以卫主齐者卫受伐也春秋之义伐者为客受伐者为主故曰卫人及齐人战不地者战于卫也败称师此称人者不以师败乎人也
　　夏四月丁未邾子琐卒秋荆伐郑公会齐人宋人救郑荆二十三年来聘称人此不称人者以其创艾诸夏复贬之也
　　冬筑郿【音眉】
　　功大曰城小曰筑
　　大无麦禾
　　冬书大无麦禾者简言之也此秋大无麦冬大无禾尔不可言秋大无麦冬大无禾故简言之也书曰土爰稼穑稼穑作甘大无麦禾土失其性也谷于民食最重也
　　臧孙辰告籴于齐
　　不言如齐者不与庄公使臧孙辰告籴于齐也上言大无麦禾则百姓饥矣其言不与庄公使臧孙辰告籴于齐者病庄公也庄公为国久矣古者三年耕必有一年之畜九年耕必有三年之畜三十年通之虽有水旱虫螟民无不足者庄公为国二十八年而无一年之畜非所以为国也臧孙辰公子彄【起侯反】曾孙
　　二十有九年春新延廐
　　恶不爱民也冬大无麦禾臧孙辰告籴于齐则民饥矣延廐虽壊未新可也庄公春新延廏不爱民力若此
　　夏郑人侵许秋有蜚【扶味反】冬十有二月纪叔姬卒叔姬十二年归于酅【携】卒于酅
　　城诸及防
　　三十年春王正月夏师次于成秋七月齐人降鄣【音章】案八年师及齐师围郕郕降于齐师先言围而后言降此直书齐人降鄣者恶齐强胁且见鄣防弱不能伉齐之甚也
　　八月癸亥纪叔姬
　　媵而卒之者归于酅卒于酅皆非其所也
　　九月庚午朔日有食之鼓用牲于社
　　凡救日食鼓礼也用牲非礼也孔子书鼓用牲者止讥其用牲耳非谓九月不鼓也
　　冬公及齐侯遇于鲁济【子礼反】齐人伐山戎
　　三十有一年春筑台于郎夏四月薛伯卒筑台于薛六月齐侯来献戎防
　　戎防伐山戎之所得也齐侯来献戎防非礼也
　　秋筑台于秦
　　庄比年兴作今又一歳而三筑台妨农害民莫甚乎此薛秦鲁地也
　　冬不雨
　　三十有二年春城小谷
　　鲁邑曲阜西北有小谷城
　　夏宋公齐侯遇于梁丘秋七月癸巳公子牙卒
　　公子牙威公子庄公庶弟
　　八月癸亥公薨于路寝
　　路寝正寝公薨于路寝正也凡公薨皆书其所在者谨凶变也
　　冬十月己未子般卒
　　子般庄公太子未逾年之君也庄公未故不名薨不地者降成君也此与襄三十一年秋九月癸巳子野卒义同
　　公子庆父如齐狄伐邢












　　春秋尊王防卷三
　　钦定四库全书
　　春秋尊王防卷四
　　宋　孙复　撰
　　闵公名开庄公子惠王十六年即位闵諡也在国逢难曰闵
　　元年春王正月齐人救邢
　　威未能帅诸侯以徃故犹称人
　　夏六月辛酉我君庄公
　　十一月
　　秋八月公及齐侯盟于落姑季子来归
　　秋公与齐侯盟于落姑以纳季子故季子来归何也庄公薨子般卒闵公冲幼庆父与夫人通势倾公室不朝夕国人汹汹思得季友以平内乱故曰季子来归也子者男子之通称不言出公子之未命者也落姑齐地
　　冬齐仲孙来
　　仲孙齐大夫非齐侯命故不称使非齐侯命则奔也不言奔者非奔也仲孙私来也仲孙私来故曰齐仲孙来以恶之此与隠元年祭伯来义同字者天子命大夫
　　二年春王正月齐人迁阳
　　阳微国
　　夏五月乙酉吉禘于庄公
　　吉禘于庄公非礼也鲁以周公禘于太庙此天子大祭非诸侯可得用也谓之吉者庄公二十二月未可吉也故曰五月乙酉吉禘于庄公以着其僣天子之恶不言庄宫者明未三年也
　　秋八月辛丑公薨
　　此庆父弑也不言庆父弑者讳之也内讳弑故弑君之贼皆不书焉不者义与隠公同
　　九月夫人姜氏孙【逊】于邾公子庆父出奔莒
　　公子庆父夫人姜氏同恶之人也夫人孙于邾故庆父出奔莒书者深恶季子缓不讨贼也案元年公与齐侯盟于落姑以纳季子季子来归独执国命当是时以鲁之众因齐之力讨庆父而戮之甚易尔而季子不能也使闵公遽罹弑逆之祸悲哉
　　冬齐髙子来盟
</div>
    <div class="pagination">
<a href="春秋尊王发微_page5.html">上一页</a><a href="春秋尊王发微.html">1</a><a href="春秋尊王发微_page2.html">2</a><a href="春秋尊王发微_page3.html">3</a><a href="春秋尊王发微_page4.html">4</a><a href="春秋尊王发微_page5.html">5</a><span class="current-page">6</span><a href="春秋尊王发微_page7.html">7</a><a href="春秋尊王发微_page8.html">8</a><a href="春秋尊王发微_page9.html">9</a><a href="春秋尊王发微_page10.html">10</a><a href="春秋尊王发微_page11.html">11</a><span>...</span><a href="春秋尊王发微_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
