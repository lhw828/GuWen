<!DOCTYPE html>
<html>
<head>
    <meta charset="UTF-8">
    <title>春秋集传 - 第 20 页/共 32 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>春秋集传 - 第 20 页/共 32 页</h1>
    <div class="content">　　公防尹子晋侯齐国佐邾人伐郑
　　王人防伐自单伯而后不书【据王叔桓公刘康公成肃公】此其书尹子何不能服郑也鄢陵之役自城濮以来于是再见而郑不服厉公无道其大夫方欲释楚以为外惧则虽一战胜楚郑人固有以量之也厉公不能自反修其所以复伯者而请以王臣防师于是三合诸侯伐郑而郑人从楚益坚则中国之威顿矣故尹子单伯相继而出悉书之
　　曹伯归自京师
　　释有罪也天子尝释衞侯矣不言自京师此何以言自京师负刍之罪宜废而天子不能正则以累乎京师也但曰曹伯何以天子释之故不名以别异之也公羊传曰执而归者名曹伯何以不名而不言复归于曹何【据曹伯襄复归于曹】易也其言自京师何言甚易也孙明复曰曹伯归自京师天子释之之辞也
　　九月晋人执季孙行父舍之于苕丘
　　用侨如之谮也舍寘也刘侍读曰不称行人从公也执之者以归也伐而未至而着舍之于苕丘故不言以归也谷梁传曰执者致【据婼至】而不至公在也执者不舍【据晋执叔孙婼囚之于箕不言舍】而舍公所也【据公在苕丘】
　　冬十月乙亥叔孙侨如出奔齐
　　于是出叔孙侨如而盟之则其但书奔何以奔告诸侯也齐出髙无咎放髙止但书奔皆从告也
　　十有二月乙丑季孙行父及晋却犫盟于扈
　　公至自防
　　郑康成曰伐而致防于伐事不成
　　乙酉刺公子偃
　　内杀公子言其故【据公子买不卒戍】此其但言刺之何其故不可言也公将有行穆姜以侨如之意欲去夫二家者指偃与鉏曰汝不可是皆君也侨如之情非偃与鉏之所知也既鲁人出侨如季孙归而刺偃迁怒也
　　十有七年春衞北宫括帅师侵郑
　　郑子驷侵晋虚滑衞北宫括侵郑救晋也
　　夏公防尹子单子晋侯齐侯宋公衞侯曹伯邾人伐郑王人未有书二卿者其以二子防伐何伐郑而郑不服也厉公亲以六国之师伐郑而遇楚辄还能骤合诸侯而不敢复当楚则二卿之行失威废命而已
　　六月乙酉同盟于柯陵
　　不重言诸侯二子与盟也狄泉之盟讳王子虎此其不讳何中国无伯王室之忧也以二卿奉王命以伐郑而郑不服于是下盟诸侯不足讳矣自是晋有诸侯之事王人与盟皆不讳矣【据鸡泽平丘】
　　秋公至自防
　　齐髙无咎出奔莒
　　九月辛丑用郊
　　用郊者用其礼也郊之祭以祈农事也以其非为农事而以郊礼为之故曰用郊古者天子有大事则类造于上帝类之言类也其礼类乎郊也成公以频年出师未巳故窃类造之义用郊礼以祈焉僭且异矣
　　晋侯使荀防来乞师
　　冬公防单子晋侯宋公衞侯曹伯齐人邾人伐郑十有一月公至自伐郑
　　壬申公孙婴齐卒于貍脤
　　婴齐卒于外公实未尝临丧其日何势不得临非恤典薄也
　　十有二月丁巳朔日有食之
　　邾子貜且卒
　　晋杀其大夫却锜却犫却至
　　楚人灭舒庸
　　楚书大夫将矣此公子橐师也其称人何橐师未尝为中国患也春秋书楚与中国异以楚大夫将而称名氏必其人能为中国患者也春秋为中国而作苟其人为患不及中国春秋奚治焉是故公子婴齐帅师凡四见公子贞帅师凡七见则虽伐吴从其恒称而阳丏囊瓦交兵于吴橐师灭舒庸但人之则皆未尝为中国患者也以其未尝为中国患则不复详其名氏志夷狄之相攻灭而已
　　十有八年春王正月晋杀其大夫胥童
　　此栾书中行偃将弑其君而杀其大夫也其曰国杀何书偃之罪不着于春秋则其杀胥童固不以两下相杀告也
　　庚申晋弑其君州蒲
　　弑君者栾书中行偃也则其称国以弑何不以贼赴也【例在文十六年】晋厉公欲尽去诸大夫而立其所嬖一朝而尸三卿书偃为政惧将及也幽厉公而杀其与为乱者既则弑公而葬以庶人不入于兆逆孙周于京师以立之逾月即位是葢以易位来告者也吾鲁史也于书偃之事何知焉书曰晋弑其君而有受其恶者矣其日谨之也然则古者有贵戚之卿何也非天子不得废置诸侯以贵戚之卿而易置人君非臣礼也葢古者有社稷之臣国亡与亡国存与存义足以匡君而弗听则有易位之权谓若伊尹者然后可也春秋世卿之柄国者皆其君之罪人也栾书搆却氏而陷之死将以擅晋也与中行偃杀胥童而弑其君以纾死也岂曰社稷之云乎春秋辞从主人苟有受其恶者斯已矣
　　齐杀其大夫国佐
　　公如晋
　　朝嗣君也
　　夏楚子郑伯伐宋
　　宋鱼石复入于彭城
　　于是楚子郑伯伐宋彭城纳宋鱼石向为人鳞朱向带鱼府以三百乗戍之则其曰复入何讥不在于纳也纳者复其位之辞也大夫归则言复归入言复入者位已絶者也杜谔氏曰复入重于入入重于复归复归重于归志恶之浅深也此叛也则曷为不言叛罪不止于叛也楚既得郑即图宋鱼石援仇雠以贼其宗国其事同其罪异则各书其重焉耳是故大夫入邑必言叛【据宋公之弟辰晋荀寅士吉射】苟言复入则不言叛入必言所自【据宋华亥向宁宋公之弟辰及公子地皆言自陈入】苟言故则不言所自舍宋鱼石言复入者惟晋栾盈皆言故者也
　　公至自晋
　　晋侯使士匄来聘
　　左氏传曰拜朝也
　　秋伯来朝
　　八月邾子来朝
　　为下公薨月也【据来朝着例不月】
　　筑鹿囿
　　公羊传曰讥有囿矣又为也孙莘老曰春秋兴作皆书虽城池之固门廏之急无遗焉重民力也况耳目之玩一身之娱哉
　　己丑公薨于路寝
　　冬楚人郑人侵宋
　　公子婴齐帅师见于经者详矣侵宋曷为称人不足以病宋也于是宋师围彭城婴齐侵宋救彭城也既而诸侯围彭城楚师不复出故畧言之当悼公之兴楚将失郑何宋之及图是故虽晋侯自将以救宋亦不书畧之也
　　晋侯使士鲂来乞师
　　十有二月仲孙蔑防晋侯宋公衞侯邾子齐崔杼同盟于虚朾
　　谋救宋也其不日以吾大夫防之也陈氏传曰崔杼尝奔衞不言归其再见何齐纳以为大夫也齐之祸灵公为之也前年逐髙无咎今年杀国佐而杼当国已而杀髙厚齐无世臣矣于是伐莒伐鲁皆杼帅师焉而后弑齐之祸灵公为之也
　　丁未葬我君成公





　　春秋集传卷九
<经部,春秋类,春秋集传>
　　钦定四库全书
　　春秋集传卷十　　　　　　元　赵汸　撰襄公上
　　元年春王正月公即位
　　仲孙蔑防晋栾黡宋华元卫殖曹人莒人邾人滕人薛人围宋彭城
　　围有宋人曷为言宋彭城【据卫石曼姑围戚不言卫】嫌非宋地也于是晋悼公合诸侯为宋讨鱼石不与楚之取彭城以置叛人故系彭城于宋见诸侯之为宋讨也诸侯分地有制非惟楚不当取虽晋亦不可受彭城降晋而归之宋宜也【事见襄二十六年传】
　　夏晋韩厥帅师伐郑
　　仲孙蔑防齐崔杼曹人邾人人次于鄫
　　曰防以次何以备楚也鄫郑地
　　秋楚公子壬夫帅师侵宋
　　救郑也
　　九月辛酉天王崩
　　邾子来朝
　　冬卫侯使公孙剽来聘
　　晋侯使荀防来聘
　　二年春王正月葬简王
　　郑师伐宋
　　楚令也
　　夏五月庚寅夫人姜氏薨
　　六月庚辰郑伯睔卒
　　晋师宋师卫殖侵郑
　　秋七月仲孙蔑防晋荀防宋华元卫孙林父曹人邾人于戚
　　己丑葬我小君齐姜
　　叔孙豹如宋
　　冬仲孙蔑防晋荀防齐崔杼宋华元卫孙林父曹人邾人滕人薛人小邾人于戚遂城虎牢
　　虎牢郑邑也其不系之郑何以伯令城之也郑弃于夷久矣于是悼公有讨于郑以诸侯城其岩邑将以绌郑焉耳孙明复曰郑叛中国与楚比晋荀防再防于戚城虎牢以逼之故虎牢不系郑使若中国自城邑然刘賔之曰不言伐取且不系之郑皆予晋也
　　楚杀其大夫公子申
　　三年春楚公子婴齐伐呉
　　陈氏传曰于是楚代呉呉人伐楚取驾则其但书伐呉何春秋于晋楚之际严矣于呉楚未尝无差等也是故楚伐呉悉书之呉伐楚必若遏门于巢卒而后书
　　公如晋
　　髙抑崇曰礼童子侯不朝不可以成人之礼接也其可以朝伯国乎
　　夏四月壬戌公及晋侯盟于长樗
　　苏子由曰晋侯修礼于诸侯故去其国都而与公盟也
　　公至自晋
　　六月公防单子晋侯宋公卫侯郑伯莒子邾娄子齐世子光己未同盟于鸡泽
　　陈侯使袁侨如防
　　公羊传曰其言如防何后防也杜元凯曰陈疾楚政而来本非召防故言如防也
　　戊寅叔孙豹及诸侯之大夫及陈袁侨盟
</div>
    <div class="pagination">
<a href="春秋集传_page19.html">上一页</a><span>...</span><a href="春秋集传_page15.html">15</a><a href="春秋集传_page16.html">16</a><a href="春秋集传_page17.html">17</a><a href="春秋集传_page18.html">18</a><a href="春秋集传_page19.html">19</a><span class="current-page">20</span><a href="春秋集传_page21.html">21</a><a href="春秋集传_page22.html">22</a><a href="春秋集传_page23.html">23</a><a href="春秋集传_page24.html">24</a><a href="春秋集传_page25.html">25</a><span>...</span><a href="春秋集传_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
