<!DOCTYPE html>
<html>
<head>
    <meta charset="UTF-8">
    <title>康熙字典 - 第 897 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 897 页/共 976 页</h1>
    <div class="content">巂	【戌集中】【隹字部】	巂	【唐韻】戸圭切【集韻】【韻會】懸圭切，□音攜。【說文】周燕也。从隹从屮，象其冠也。冏聲。【通雅】爾雅本文，巂周，燕燕乙。陸璣云：巂周，子規也。燕燕則乙。說文失爾雅之句讀，誤以周燕釋巂。【玉篇】卽布穀。【集韻】或作□。　又【禮曲禮】立視五巂。【註】巂，猶規也。謂輪轉之度。巂，或爲橤。【釋文】巂，惠圭反，車輪轉一周爲巂。一周，一丈九尺八寸也。　又【公羊傳僖二十六年】公追齊師至巂。【釋文】巂，戸圭反。○按左傳作酅。　又【集韻】均窺切，音規。【爾雅釋鳥】巂周。【釋文】巂音規。【集韻】本作□。或作鳺。　又【廣韻】【韻會】息委切【集韻】選委切，□音髓。郡名。【前漢地理志】越巂郡。【註】元鼎六年開。應劭曰：故邛都國有巂水，言越此水，以章休盛也。師古曰：巂音先蘂反。【集韻】或作嶲。　又【集韻】粗兗切，音吮。地名。【公羊傳至嶲釋文】又似兗反。【集韻】或作□。

帅	【寅集中】【巾字部】	帥	〔古文〕【唐韻】所律切【集韻】【正韻】朔律切，□音蟀。【易師卦】長子帥師。【左傳襄十年】牽帥老夫，以至于此。　又循也。【禮王制】命鄉□不帥敎者以告。【註】帥，循也。　又遵也。【前漢循吏傳】蕭曹以寬厚淸靜，爲天下帥。【註】帥，遵也。　又聚也。【揚雄甘泉賦】帥尒隂閉，霅然陽開。【註】晉灼曰：帥，聚也。　又【說文】佩巾也。【廣雅】巾也。　又【廣韻】【集韻】【韻會】【正韻】□所類切，率去聲。【廣韻】將帥也。【正韻】主也，率也，統也，領也。【周禮夏官】二千五百人爲師，師帥皆中大夫。五百人爲旅，旅帥皆下大夫。【左傳宣十二年】命爲軍帥。【疏】軍帥，軍之主帥。【前漢黃霸傳】置父老師帥。　又姓。【廣韻】本姓師，晉景帝諱，改爲帥氏。晉尚書郞帥昺。　又【五音集韻】舒芮切，音稅。同帨。亦佩巾也。考證：〔【揚雄甘泉賦】帥尒隂閉，霅然陽關。〕　謹照原文關改開。 

州	【寅集中】【巛字部】	州	〔古文〕□□□□【唐韻】【正韻】職流切【集韻】【韻會】之由切，□音周。【說文】水中可居曰州。周繞其旁，从重川。昔堯遭洪水，民居水中高土，故曰九州。一曰州，疇也，各疇其土而主之。【廣雅】州，殊也，浮也。【春秋題辭】州之爲言殊也。【釋名】州，注也。郡國所注仰也。【玉篇】九州也，時也，宮也，居也。【書舜典】肇十有二州。【傳】禹治水之後，舜分冀州爲幽州幷州。分靑州爲營州。【疏】禹貢治水之時猶爲九州，今始爲十二州。左傳云：昔夏之方有德也，貢金九牧，則禹登王佐，還置九州，其名蓋如禹貢。【禹貢】冀、兗、靑、徐、荆、揚、豫、梁、雍。【周禮夏官】九州：揚、荆、豫、靑、兗、雍、幽、冀、幷。【爾雅釋地】冀、豫、雝、荆、揚、兗、徐、幽、營，九州。【疏】禹貢有靑徐梁，無幽幷營，是夏制。周禮有靑幷幽，無徐梁營，是周制。此有幽徐營而無靑梁幷，疑是殷制也。【史記孟子傳】騶衍言中國名赤縣神州。赤縣神州內自有九州，禹之序九州是也。不得爲州數。中國外如赤縣神州者九，乃所謂九州也。　又【周禮地官】五黨爲州。【註】州二千五百家。【論語】言不忠信，行不篤敬，雖州里行乎哉。　又國名。【春秋桓五年】州公如曹。【傳】淳于公如曹。【註】淳于，州國所都。城陽淳于縣也。【括地志】密州，安丘縣東三十里古州國，周武王封爲淳于國。　又邑名。【左傳昭三年】鄭伯如晉，公孫段相晉侯，曰：子豐有勞於晉，余聞而弗忘，賜女州田。【註】州縣，今屬河內郡。又【春秋成七年】吳入州來。【註】楚邑，淮南下蔡縣。又【史記楚世家】考烈王元年，納州於秦。【註】南郡有州陵縣。　又姓。【左傳襄二十一年】州綽出奔齊。【註】晉大夫。　又【爾雅釋畜】白州驠。【註】州，竅。【疏】謂馬之白尻者也。　又與洲通。◎按《說文》引《詩周南》在河之州，今文作洲，古通。　又叶專於切，音朱。【易林】鸇鳩徙巢，西至平州。遭逢雷電，霹我葺廬。考證：〔【左傳昭二年】鄭伯如晉，公孫段相。〕　謹照原文二年改三年。〔【襄二十二年】州綽出奔齊。〕　謹照原文二十二年改二十一年。 

	【巳集上】【水字部】		【玉篇】同灉。

嶫	【寅集中】【山字部】	嶫	【集韻】同嶪。

巙	【寅集中】【山字部】	巙	【集韻】渠龜切，音逵。人名。

崐	【寅集中】【山字部】	崐	【廣韻】古渾切【集韻】【韻會】【正韻】公渾切，□音昆。崐崘，山名。【水經注】山在西北，去嵩高五萬里，地之中也，高萬一千里，河水出其東北陬，屈从其東南，流入渤海。【前漢崑崙山註】山高二千五百餘里，日月所相隱蔽爲光明。【渤海十洲記】崑崙山有三角，其一角正干北辰，名閬風巔，其一正西，名元圃臺，其一正東，名崐崘宮，有五城十二樓。　　又【爾雅釋丘】三成爲崑崙丘。【註】昆侖山三重，丘有三重，故以名亦作崑崙。義同。　又【山海經】海內崐崘之墟，在西北帝之下都。方八百里，高萬仞，面有九井，以玉爲檻，旁有九門，開明獸守之。【註】言海內者，明海外別有崑崙也。又張騫渡西海，至大秦烏遲國，復有西海，海濵有小崑崙，高萬仞。永平閒竇固出燉煌崑崙塞，擊破白水鹵於蒲類。海上博物志引河圖括地象曰：崑崙廣萬里，泉南流入中國曰河，八十城繞之，中國居一分，是也。　又國名。【書禹貢】織皮崑崙。【疏】崐崘，在荒服之外，流沙之內。◎按《前漢郊祀歌》《揚雄甘泉賦》崑崙俱作昆侖，文省義通。

幘	【寅集中】【巾字部】	幘	【唐韻】【集韻】【韻會】【正韻】□側革切，音責。【說文】髮有巾曰幘。【玉篇】覆髻也。【急就篇註】幘者，韜髮之巾，所以整嫧髮也。【揚子方言】覆結謂之幘巾。【廣雅】承露幘，覆結也。【蔡邕獨斷】幘，古者□賤執事，不冠者之所服也。元帝額有壯髮，不欲使人見，始進幘服之，羣臣皆隨焉。然尚無巾，至王莽內加巾，故言王莽禿幘施屋。【後漢輿服志】古者有冠無幘，秦加武將首飾爲絳袙，以表貴賤。其後稍稍作顏題。漢興，續其顏，却摞之，施巾連題。却覆之，今喪幘是其制也，名之曰幘。幘者，賾也，頭首嚴賾也。至孝文，乃高顏題，續之爲耳，崇其巾爲屋，合後施收上下，羣臣貴賤皆服之。文者長耳，武者短耳。尚書賾收方三寸，名曰納言。未冠童子幘無屋。【隋書禮儀志】文者長耳，謂之介幘。武者短耳，謂之平上幘。　又與同。【集韻】齒相値。亦作幘。【左傳定九年】晳幘而衣貍製。【註】幘，齒上下相値也。

帠	【寅集中】【巾字部】	帠	【集韻】【韻會】□研計切，音詣。【集韻】法也。【莊子應帝王】女又何帠，以治天下，感予之心焉。

庆	【卯集上】【心字部】	慶	〔古文〕□□【唐韻】丘竟切【集韻】【韻會】【正韻】丘正切，□卿去聲。【說文】行賀人也。【周禮春官宗伯】以賀慶之禮，親異姓之國。【疏】謂侯國有喜可賀，王使大夫以物慶賀之也。又【秋官大行人】賀慶以贊諸侯之喜是也。　又善也。【書呂□】一人有慶。【正義】天子有善事也。【詩大雅】則篤其慶。【毛傳】善也。【正義】福慶爲善事，故爲善也。　又休也。【禮月令】行慶施惠。【註】慶謂休其善也。休，美也。　又福也。【易履卦】大有慶也。【詩小雅】孝孫有慶。　又賜也。【詩小雅】是以有慶矣。【箋】謂有慶賜之榮也。　又發語詞。【揚雄反離騷】慶天悴而喪榮。　又州名。隋立慶州。　又姓。【左傳】齊慶封，晉慶鄭。　又【集韻】【韻會】□丘京切，音卿。【易大畜五上兩爻傳】有慶也，道大行也。慶與行叶。又【睽卦四五兩爻傳】志行也，往有慶也。行與慶叶。【班固白雉詩】容潔朗兮於淳精，發皓羽兮奮翹英。彰皇德兮侔周成，永延長兮膺天慶。慶與精英成叶，皆庚韻也。蓋慶乃卿字去聲，轉平聲卽卿也。故卿雲亦曰慶雲。近昆山顧氏未達音韻，乃曰易經慶字俱讀羌音，行字俱讀杭音，此偏論也，不知易自有叶羌字者。未可棄慶字本聲之卿音也。　又叶虛羊切，音羌。亦福也。【易坤卦】積善之家，必有餘慶。叶下殃。【書伊訓】萬邦惟慶。叶上祥。【詩大雅】則篤其慶。叶下光又。【小雅】孝孫有慶。叶下彊。　从心从久。久者，行也。吉禮以鹿皮爲贄，从鹿省，會意。

底	【寅集下】【广字部】	底	【唐韻】都禮切【集韻】【韻會】【正韻】典禮切，□音邸。【說文】山居也。　又【說文】下也。又【玉篇】止也。【爾雅釋詁】底，待也。【註】止也。【疏】底者，在物之下，是亦止也。　又【玉篇】滯也。【左傳昭元年】勿使有所壅閉湫底。【註】底，滯也。【晉語】戾久將底，底箸滯淫。　又【增韻】器臀也。【詩大雅】于橐于囊。【箋】無底曰橐。有底曰囊。　又文書槀曰底。【春明退朝錄】公家文書稿，中書謂之草，樞密院謂之底，三司謂之檢。祕府有梁朝宣底二卷，卽貞明中崇政院書也。　又凡供役使者曰小底。【晉公談錄】皇城使劉承規，在太祖朝爲黃門小底。　又設疑之辭。【匡謬正俗】俗謂何物爲底。此本言何等物，後省何，直云等物耳。應璩詩云：用等謂才學，言用何等才學也。去何言等，其言已舊，今人不詳根本，乃作底字，非也。唐人詩多用底字。【杜甫寄王陶二少尹詩】文章差底病。【韓愈曲江寄白舍人詩】有底忙時不肯來。　又與厎通。【韻會】厎，通作底。【詩小雅】靡所底止。【傳】底，至也。　又與砥通。【前漢枚乗傳】磨礱底厲。【註】底，柔石也。　又叶都木切，音啄。【郭璞東海外大壑讚】寫溢洞穴，暵昏龍燭。爰有天壑，號爲無底。

廁	【寅集下】【广字部】	廁	【唐韻】【集韻】【韻會】初吏切【正韻】初寺切，□颸去聲。【說文】廁，淸也。【玉篇】圊溷也，雜也。【釋名】廁，言人雜在上，非一也。或曰溷，言溷濁也。或曰圊，至穢之處，宜常修治使潔淸也。【史記項羽紀】沛公起如廁。　又牀邊側謂之廁。【前漢汲黯傳】衞靑侍中，上常踞廁視之。【註】應劭曰：牀邊側也。　又【韻會】高岸夾水曰廁。【前漢劉向傳】北臨廁。【註】服虔曰：廁側近水。　又【廣韻】閒也，次也。【史記樂毅傳】廁之賔客之中。　又【集韻】察色切，音測。側也。【莊子外物篇】廁足而墊之。

邤	【酉集下】【邑字部】	邤	【廣韻】【集韻】□許斤切，音欣。【玉篇】地名。　又【集韻】鄰也。　又【集韻】虛言切，音軒。義同。

師	【寅集中】【巾字部】	師	〔古文〕□□□□【唐韻】疏夷切【集韻】【韻會】霜夷切【正韻】申之切，□音獅。【爾雅釋詁】衆也。【釋言】人也。【郭註】謂人衆也。　又天子所居曰京師。【詩大雅】惠此京師。【公羊傳桓九年】京師者，大衆也。　又【說文】二千五百人爲師。【周禮地官】五旅爲師。【註】二千五百人。【詩大雅】周王于邁，六師及之。【傳】天子六軍。【疏】春秋之時，雖累萬之衆，皆稱師。詩之六師，謂六軍之師。【易師卦註】多以軍爲名，次以師爲名，少以旅爲名。師者，舉中之言。　又【玉篇】範也。敎人以道者之稱也。【書泰誓】作之師。【禮文王世子】出則有師。師也者，敎之以事而喻諸德者也。　又【玉篇】象他人也。【增韻】法也，效也。【書臯陶謨】百僚師師。【傳】師師，相師法。　又長也。【書益稷】州十有二師。【註】師，長也。　又神名。【周禮春官】以槱燎祀風師雨師。【註】風師，箕也。雨師，畢也。【屈原離騷】雷師告余以未具。【註】雷師，豐隆也。　又國名。【史記大宛傳】樓蘭姑師。【註】二國名。姑師，卽車師也。　又縣名。【後漢郡國志】河南尹有匽師。【註】帝嚳所都。　又官名。【左傳昭十七年】黃帝氏以雲紀，故爲雲師，而雲名。炎帝氏以火紀，故爲火師，而火名。共工氏以水紀，故爲水師，而水名。太皥氏以龍紀，故爲龍師，而龍名。少皥摯之立也，鳳鳥適至，故紀於鳥，爲鳥師，而鳥名。【書周官】立太師，太傅，太保，茲惟三公。少師，少傅，少保，曰三孤。　又師得，宮名。【前漢揚雄傳】枝鵲露寒，棠黎師得。【註】師古曰：師得宮，在櫟陽界。　又獸名。與獅通。【前漢西域傳】烏弋山出師子。　又姓。【前漢師丹傳】丹，琅琊東武人，哀帝時爲大司空。又右師，左師，俱複姓。考證：〔【釋名】人也。【註】謂人衆爲師。〕　謹照原書釋名改釋言。下改郭註謂人衆也。〔【公羊傳桓九年】京師者，衆大也。〕　謹照原文衆大改大衆。〔【書大禹謨】百僚師師。〕　謹照原書大禹謨改臯陶謨。〔【書益稷】州有十二師。〕　謹照原文有十改十有。〔【周禮春官】以槱燎祭風師雨師。〕　謹照原文祭改祀。〔【揚雄甘泉賦】枝鵲露寒，棠黎師得。〕　謹按此非甘泉賦中語，改前漢揚雄傳。 

嶉	【寅集中】【山字部】	嶉	【集韻】【類篇】徂誄切【韻會】卽委切，□音觜。嵔嶉，山曲也。　又嶊嶉，林木叢積貌。詳下嶊字註。

崙	【寅集中】【山字部】	崙	【集韻】同崘。

嶃	【寅集中】【山字部】	嶃	【廣韻】【集韻】【韻會】【正韻】□士減切，音劖。山高峻貌。【丘遲漁浦潭詩】嶄絕峰殊狀。【劉峻始營山居詩】開軒望嶃□。　又【廣韻】【集韻】□鋤咸切。同巉。嶃巖，山尖銳貌。【司馬相如上林賦】嶃岩嵾嵳。【集韻】亦作嶄。

幟	【寅集中】【巾字部】	幟	【唐韻】【集韻】【韻會】【正韻】□昌志切，音熾。【說文】旌旗之屬。【廣韻】旗幟。【字詁】標也。【廣雅】旛也。【史記高祖紀】旗幟皆赤。【前漢淮隂侯傳】拔趙幟，樹漢赤幟。【註】索隱曰：幟帛長丈五，廣半幅。　又通作織。【前漢食貨志】治樓船十丈餘，加旗織於其上。【註】師古曰：織，讀曰幟。　又記也。【後漢虞詡傳】以采綖縫其裾爲幟。【註】幟，記也。　又【集韻】【韻會】□職吏切，音志。又【廣韻】【集韻】【韻會】□式吏切，音試。義□同。

幍	【寅集中】【巾字部】	幍	【廣韻】土刀切【集韻】【韻會】【正韻】他刀切，□音韜。【類篇】巾袟也。　又【廣韻】同絛。編絲繩也。

祻	【午集下】【示字部】	祻	【五音集韻】古暮切，音固。祭也。

嶑	【寅集中】【山字部】	嶑	【集韻】似兩切，音想。山名。

	【丑集上】【口字部】		【五音集韻】羽求切，音尤。【玉篇】犬吠也。

巒	【寅集中】【山字部】	巒	【唐韻】落官切【集韻】【韻會】【正韻】盧官切，□音鑾。【說文】山小而銳。【六書故】圜峰也。【楚辭九章】登石巒以遠望兮。　又山紆回綿連曰巒。【徐悱登琅邪城詩】襟帶盡巖巒。　【正字通】又鹽韻，音廉。引蘇軾謝歐陽晦夫遺琴枕詩：我懷汝隂六一老，眉宇秀發如春巒。○按蘇軾俱入寒韻引用，譌。

帮	【寅集中】【巾字部】	幫	【廣韻】【正韻】博旁切【集韻】逋旁切，□音幇。【廣韻】幫衣，治絲履。【集韻】治履邊也。【六書故】幫，裨帖也。省作幇。凡事物旁取者皆曰幫。

师	【寅集中】【巾字部】	師	〔古文〕□□□□【唐韻】疏夷切【集韻】【韻會】霜夷切【正韻】申之切，□音獅。【爾雅釋詁】衆也。【釋言】人也。【郭註】謂人衆也。　又天子所居曰京師。【詩大雅】惠此京師。【公羊傳桓九年】京師者，大衆也。　又【說文】二千五百人爲師。【周禮地官】五旅爲師。【註】二千五百人。【詩大雅】周王于邁，六師及之。【傳】天子六軍。【疏】春秋之時，雖累萬之衆，皆稱師。詩之六師，謂六軍之師。【易師卦註】多以軍爲名，次以師爲名，少以旅爲名。師者，舉中之言。　又【玉篇】範也。敎人以道者之稱也。【書泰誓】作之師。【禮文王世子】出則有師。師也者，敎之以事而喻諸德者也。　又【玉篇】象他人也。【增韻】法也，效也。【書臯陶謨】百僚師師。【傳】師師，相師法。　又長也。【書益稷】州十有二師。【註】師，長也。　又神名。【周禮春官】以槱燎祀風師雨師。【註】風師，箕也。雨師，畢也。【屈原離騷】雷師告余以未具。【註】雷師，豐隆也。　又國名。【史記大宛傳】樓蘭姑師。【註】二國名。姑師，卽車師也。　又縣名。【後漢郡國志】河南尹有匽師。【註】帝嚳所都。　又官名。【左傳昭十七年】黃帝氏以雲紀，故爲雲師，而雲名。炎帝氏以火紀，故爲火師，而火名。共工氏以水紀，故爲水師，而水名。太皥氏以龍紀，故爲龍師，而龍名。少皥摯之立也，鳳鳥適至，故紀於鳥，爲鳥師，而鳥名。【書周官】立太師，太傅，太保，茲惟三公。少師，少傅，少保，曰三孤。　又師得，宮名。【前漢揚雄傳】枝鵲露寒，棠黎師得。【註】師古曰：師得宮，在櫟陽界。　又獸名。與獅通。【前漢西域傳】烏弋山出師子。　又姓。【前漢師丹傳】丹，琅琊東武人，哀帝時爲大司空。又右師，左師，俱複姓。考證：〔【釋名】人也。【註】謂人衆爲師。〕　謹照原書釋名改釋言。下改郭註謂人衆也。〔【公羊傳桓九年】京師者，衆大也。〕　謹照原文衆大改大衆。〔【書大禹謨】百僚師師。〕　謹照原書大禹謨改臯陶謨。〔【書益稷】州有十二師。〕　謹照原文有十改十有。〔【周禮春官】以槱燎祭風師雨師。〕　謹照原文祭改祀。〔【揚雄甘泉賦】枝鵲露寒，棠黎師得。〕　謹按此非甘泉賦中語，改前漢揚雄傳。 

帷	【寅集中】【巾字部】	帷	〔古文〕□【唐韻】洧悲切【集韻】于龜切【正韻】于嬀切，□音爲。【玉篇】幕也，帳也。【集韻】幔也。【釋名】帷，圍也。所以自障圍也。【周禮天官】幕人掌帷幕幄帟綬之事。【註】在旁曰帷。三禮圖，四旁及上曰帷。【又】掌舍爲帷宮，設旌門。【註】張帷爲宮。　又帷裳。【論語】非帷裳，必殺之。【疏】在下之裳。其制，正幅如帷。名曰帷裳，則無殺縫。　又車帷。【詩衞風】漸車帷裳。【傳】帷裳，童容也。【疏】容謂襜車。山東謂之裳帷。又童容，以幃障車之傍，如裳以爲容飾，故或謂之幃裳，或謂之童容。

嶺	【寅集中】【山字部】	嶺	〔古文〕阾【唐韻】良郢切【集韻】【正韻】里郢切【韻會】里整切，□音領。【說文】山道也。【廣韻】山坡也。【正字通】山之肩領，可通道路者。【裴潛廣州記】大庾，始安，臨賀，桂陽，揭陽，爲五嶺。【鄧德明南康記】大庾，桂陽，騎田，九眞，都龎，臨賀，萌渚，始安，越城，爲九嶺。【沈約詩】置嶺白雲閒。　又通作領。【前漢嚴助傳】輿轎而踰領。　又叶離珍切，音陵。【王褒九懷】駕元螭兮北征，曏吾路兮蔥嶺。連五宿兮建旄，揚氛氣兮爲旌。

庪	【寅集下】【广字部】	庪	【廣韻】過委切【集韻】【韻會】【正韻】古委切，□音詭。【說文】□本字。　又【爾雅釋天】祭山曰庪縣。【註】或庪或縣，置之于山。【疏】庪謂埋藏之。　又與攱通。【集韻】攱或作庪。

庬	【寅集下】【广字部】	庬	【集韻】母總切，音懵。【類篇】庬澒，未分之象。【孝經援神契】天度庬鴻孳萌。【張衡思□賦】踰庬鴻於宕冥兮。　又【玉篇】亡江切，音尨。豐也，厚也。【周語】敦庬純固。【前漢司馬相如傳】湛恩庬洪。　又雜也。【書周官】不和政庬。　又【玉篇】亡項切，尨上聲。【集韻】詩商頌爲下國駿庬。徐邈讀上聲。○按《詩》庬作厖，《玉篇》厖載厂部，遵用《說文》專訓石大，而庬字別見广部。至《廣韻》乃釋庬爲厚，故敦庬之庬亦書作厖，《韻會》云厖通庬者是也。

弥	【寅集下】【弓字部】	弥	【玉篇】同彌。（彌）〔古文〕□【廣韻】武移切【集韻】【韻會】民□切，□音迷。【說文】弛弓也。　又【玉篇】徧也。【周禮春官大祝】彌祀社稷禱。【註】彌猶徧也。　又【類篇】終也。【詩大雅】誕彌厥月。【傳】彌，終也。　又【廣韻】益也。【論語】仰之彌高，鑽之彌堅。　又【廣韻】長也，久也。　又遠也。【左傳哀二十三年】以肥之得備彌甥也。【註】彌遠也。　又祲也。【周禮春官□祲】掌十煇之法，七曰彌。【註】彌者，白虹彌天也。　又彌縫，補闕也。【易繫辭】彌綸天地之道。【疏】彌，謂彌逢補合。【左傳僖二十六年】彌縫其闕。　又彌彌，猶稍稍也。【前漢韋賢傳】彌彌其失。　又彌龍，車飾。【史記禮書】彌龍所以養威也。【註】索隱曰：謂金飾衡軛爲龍。　又扞彌，國名。【前漢西域傳】扞彌國，今名寧彌。　又姓。【廣韻】三輔決錄有新豐彌升。又羌複姓，後秦將軍彌姐婆觸。　又【類篇】綿批切，音迷。嫛彌，嬰兒也。【禮雜記】中路嬰兒失其母焉。【註】嬰，猶嫛彌也。　又【韻會】母婢切，彌上聲。【類篇】止也。【韻會】息也。【周禮春官小祝】彌災兵。【前漢李廣傳】彌節白檀。【註】彌節，少安之意。【韻會】通作弭。

廕	【寅集下】【广字部】	廕	【廣韻】【集韻】【韻會】【正韻】□於禁切，陰去聲。【爾雅釋言】庇庥，廕也。【戰國策】趙席隴畝，而廕庇桑陰。　【玉篇】亦作蔭。

瑘	【午集上】【玉字部】	瑘	【廣韻】同琊。

	【子集下】【又字部】		【唐韻】苦怪切【集韻】口漑切，□音蒯。【爾雅釋詁】，息也。【註】，氣息貌。又【集韻】丘媿切，同喟，太息也。

巛	【寅集中】【巛字部】	巛	【唐韻】川本字。【說文】巛，貫穿通流水也。虞書曰：濬□巜距巛。言深□巜之水會爲巛也○按《書舜典》今文□巜作畎澮，巛作川。文異義同。　又【字彙補】古文鬊字。註詳髟部九畫。

幮	【寅集中】【巾字部】	幮	【廣韻】直誅切【集韻】重株切，□音廚。【廣韻】帳也。似廚形。出【陸該字林】。

帶	【寅集中】【巾字部】	帶	【唐韻】【集韻】【韻會】【正韻】□當蓋切，音。【說文】紳也。男子搫帶，婦人帶絲，象繫佩之形。佩必有巾，故帶从巾。【徐鉉曰】卌，其帶上連屬固結處。【釋名】帶，蔕也。著於衣，如物之繫蔕也。【易訟卦】或錫之鞶帶。【疏】鞶帶大帶也。【禮玉藻】凡帶有率，無箴功。【疏】謂其帶旣襌，亦以箴緶緝其側，但繂襵之，無別裨飾之箴功。　又【揚子方言】厲謂之帶。【註】小爾雅，帶之垂者曰厲。【詩小雅】垂帶而厲。　又佩也。【禮月令】帶以弓。　又【揚子方言】行也。【註】隨人行也。　又蟲名。【莊子齊物論】螂蛆甘帶。　又書帶，草名。【三齊記】鄭康成山下生草，大如，葉長一尺餘，土人名康成書帶草。又姓。【賈誼過秦論】帶佗。　又叶音蒂。【楚辭九歌】荷衣兮蕙帶，儵而來兮忽而逝。夕宿兮帝鄉，誰須兮雲之際。考證：〔【易訟卦】或錫之鞶帶。【疏】鞶革大帶也。〕　謹照原文革改帶。〔【楚辭九歌】荷衣分蕙帶，鯈而來兮忽而逝。〕　謹照原文分改兮鯈改儵。 

巐	【寅集中】【山字部】	巐	【廣韻】【集韻】□丑小切，音趫。山貌。

	【辰集下】【歹字部】		【玉篇】宜及切【廣韻】魚及切【集韻】逆及切，□音岌。危也。或作□。　又【集韻】落合切，音拉。朽折也。

砶	【備考】【午集】【石字部】	砶	【奚韻】同珀。

嵷	【寅集中】【山字部】	嵷	【廣韻】【正韻】作孔切【集韻】【韻會】筍勇切，□音竦。嵱嵷，山峰貌，詳嵱字註。　亦作□。【杜甫西嶽賦】風御冉以嵱□。【註】與嵷同。　又通作嵸。巃嵸，山高峻貌。【司馬相如上林賦】巃嵸崔巍。【潘嶽西征賦】太乙巃嵸。　又【廣鈞】子紅切【集韻】【韻會】祖叢切，□音騣。又【集韻】祖動切，音縱。義□同。

幵	【寅集下】【干字部】	幵	【唐韻】古賢切【集韻】【韻會】經天切，□音堅。【說文】平也。象二干對構上平也。　又【廣韻】幵，羌名。【前漢趙充國傳】先零幵。【註】師古曰：幵，羌之別種也。此下言遣幵豪雕庫宣天子至德，幵之屬，皆聞知明詔。其下又云：河南大幵，小幵，則羌，幵羌，姓族殊矣。而今之羌姓有幵者，總是幵之類，合而言之，因爲姓耳。　又縣名。【前漢地理志】天水郡幵縣。【註】師古曰：本破幵之羌，處其人於此，因以名云。　又【集韻】倪堅切，音姸。義同。　又【集韻】【韻會】輕烟切【正韻】苦堅切，□音牽。義同。又姓。【正字通】宋有四川漕使幵度。

幰	【寅集中】【巾字部】	幰	【唐韻】虛偃切【集韻】【韻會】許偃切，□音□。【說文】車幔也。【玉篇】車幰也。【倉頡篇】帛張車上爲幰。【廣雅】幨謂之幰。【釋名】幰，憲也，禦熱也。

嶯	【寅集中】【山字部】	嶯	【集韻】【類篇】□側立切，音戢。山名，在越。　又【集韻】側洽切，音眨。義同。　【正字通】蕺字之譌。詳艸部蕺字註。【字彙】从山，誤。

巷	【寅集中】【己字部】	巷	【唐韻】胡絳切【集韻】【正韻】戸降切，□學去聲。【說文】里中道。从邑，从共，皆在邑中所共也。【廣韻】街巷也。【增韻】直曰街，曲曰巷。【詩鄭風】巷無居人。【註】里塗也。　又【增韻】宮中長廡相通，曰永巷。【列女傳】周宣姜后脫簪珥，待罪永巷。【三輔黃圖】永巷，宮中之長巷，幽閉宮女之有罪者。武帝時改爲掖庭，置獄焉。　又【增韻】永巷，天子公侯通稱。【唐書郭子儀傳】宅居親仁里四分之一，中通永巷。家人三千，相出入，不知其居。　又巷伯，奄官。【詩小雅巷伯箋】巷伯，奄官。掌王后之命，於宮中爲近，故謂之巷伯。　又與衖通。【玉篇】衖亦作巷。【韻會】三蒼云：街，交道也。衖，宮中別道也。【屈原離騷】五子用失乎家衖。　又【韻會】一作閧。【揚子學行篇】一閧之市。　又叶胡貢切，紅去聲。【詩鄭風】俟我乎巷兮，侮予不送兮。

嶼	【寅集中】【山字部】	嶼	【唐韻】徐呂切【集韻】【韻會】【正韻】象呂切，□胥上聲。【說文】島也。【廣韻】海中洲。【六書故】平地小山，在水爲島，在陸爲嶼。【謝靈運登江中孤嶼詩】孤嶼媚中川。【郭璞江賦】石帆蒙蘢以蓋嶼。　【集韻】一作□。

嶪	【寅集中】【山字部】	嶪	【廣韻】【正韻】魚怯切【集韻】逆怯切【韻會】疑輒切，□音業。岌嶪，山高貌。【張衡西京賦】狀嵬峩以岌嶪。【註】岌嶪，高壯貌。【杜甫九成宮詩】岌嶪土囊口。　【集韻】或作礏。亦作嶫。【何晏景福殿賦】峨峨嶫嶫。

幻	【寅集下】【幺字部】	幻	〔古文〕【集韻】胡慣切，音患。【說文】从反予，相詐惑也。【書無逸】民無或胥，譸張爲幻。　又【廣韻】化也。【金剛經】一切有爲法，如夢幻泡影。　又【增韻】幻，妖術也。或作眩。【前漢張騫傳】犛靬眩人。【註】眩，讀與幻同。卽今吞刀吐火，植瓜種樹，屠人截馬之類皆是也。　又【唐韻】【集韻】□胡辨切，音莧。義同。　又叶熒絹切，音院。【陸機刻漏賦】來像神造，去猶鬼幻。因勢相引，來靈自薦。

廖	【寅集下】【广字部】	廖	【廣韻】落蕭切【集韻】【韻會】憐蕭切，□音聊。【廣韻】人名。【左傳莊二十七年】王使召伯廖賜齊侯命。又【集韻】丑鳩切，音抽。【類篇】人名。春秋周有瑕廖。　又【集韻】力求切，音留。義同。　又【集韻】力弔切【韻會】力照切，□音料。【廣韻】廖，姓。周文王子伯廖之後。【前漢古今人表】有廖叔安。【後漢方術傳】廖扶，號北郭先生。　又【集韻】力救切，音溜。【類篇】廖，國名。

	【丑集上】【口字部】		【類篇】呼公切，音烘。與□同，大聲。【荀子解蔽篇】以爲□。【呂氏春秋】功之難立也，其必由□耶。故□之中，不可不味也。中主以之□也止善，賢主以之□也立功。　【集韻】或作哅。

崵	【寅集中】【山字部】	崵	【廣韻】與章切【集韻】余章切，□音陽。【說文】崵山，在遼西。一曰嵎夷，崵穀也。　又首崵山，在洛陽。　又【廣韻】徒朗切【集韻】【韻會】待朗切，□音蕩。義同。　【集韻】或作蕩。通作碭。

</div>
    <div class="pagination">
<a href="康熙字典_page896.html">上一页</a><span>...</span><a href="康熙字典_page892.html">892</a><a href="康熙字典_page893.html">893</a><a href="康熙字典_page894.html">894</a><a href="康熙字典_page895.html">895</a><a href="康熙字典_page896.html">896</a><span class="current-page">897</span><a href="康熙字典_page898.html">898</a><a href="康熙字典_page899.html">899</a><a href="康熙字典_page900.html">900</a><a href="康熙字典_page901.html">901</a><a href="康熙字典_page902.html">902</a><span>...</span><a href="康熙字典_page898.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
