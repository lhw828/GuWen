<!DOCTYPE html>
<html>
<head>
    <meta charset="UTF-8">
    <title>康熙字典 - 第 427 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 427 页/共 976 页</h1>
    <div class="content">□	【未集下】【肉字部】	□	【字彙補】余連切，音沿。短貌。

佇	【子集中】【人字部】	佇	【唐韻】直呂切【集韻】【韻會】丈呂切，□音宁。【爾雅釋詁】佇，久也。【說文】佇，久立也。【詩邶風】瞻望弗及，佇立以泣。【屈原離騷】結幽蘭以延佇。

佐	【子集中】【人字部】	佐	【廣韻】則箇切【正韻】子賀切，□左去聲。輔也，貳也。【周禮天官】以佐王均邦國。【論語註】顏子王佐之才。又【史記天官書】五星者，天之五佐，見伏有時，盈縮有度。　又【集韻】子我切。義同。考證：〔【周禮天官】以佐王邦國。〕　謹照原文邦字上增均字。 

佾	【子集中】【人字部】	佾	〔古文〕□【唐韻】夷質切【集韻】【韻會】【正韻】弋質切，□音逸。舞行列也。行數，人數，縱橫皆同，故曰佾。【左傳隱五年】於是初獻六羽，始用六佾。　古但用，加人轉註。音翕。古今異讀。考證：〔【左傳隱四年】於是初獻六羽，始用六佾。〕　謹照原文四年改五年。 

侐	【子集中】【人字部】	侐	【唐韻】况逼切【集韻】【韻會】忽域切，□兄入聲。寂也，靜也。【詩魯頌】閟宮有侐。　又【集韻】火季切，音呬。義同。

倾	【子集中】【人字部】	傾	【唐韻】去營切【集韻】【韻會】【正韻】窺營切，□音卿。【說文】側也。又伏也，敧也。【禮曲禮】傾則姦。【註】視流則容側，必有不正之心存乎胷中，此君子所以愼也。　又圯也，空也。【淮南子天文訓】天傾西北。　又西傾，山名。【書禹貢】西傾因桓是來。　又通作頃。【詩周南】不盈頃筐。　又【韻補】叶曲陽切，音匡。【黃庭經】羅列六腑生三光，心精意專內不傾，上合三焦下玉漿。

偡	【子集中】【人字部】	偡	【集韻】丈減切，讀若湛。偡然，齊整貌。

俍	【子集中】【人字部】	俍	【集韻】【韻會】呂張切【正韻】龍張切，□音良。【莊子庚桑楚】工乎天而俍乎人者，惟全人能之。　又【廣韻】盧黨切，音朗。俍偒，長貌。　又【集韻】郞宕切，音浪。良工也。

併	【子集中】【人字部】	併	【字彙】同倂。

俒	【子集中】【人字部】	俒	【唐韻】【集韻】□胡困切，音慁。【說文】完也。【逸周書】朕實不明，以俒伯父。一說與慁通。

倄	【子集中】【人字部】	倄	【唐韻】胡茅切【集韻】何交切，□音肴。【說文】刺也。一曰痛聲。　又【顏之推家訓】倉頡篇，倄字，訓詁云：痛而謼也。音羽罪反，今北人痛則呼之。聲類音于來反，今南人痛或呼之。此二音隨其鄕俗，□可行也。

□	【補遺】【未集】【肉字部】	□	【五音集韻】古本切，音袞。鵝鴨炙也。

偭	【子集中】【人字部】	偭	【廣韻】【集韻】□彌兗切，音緬。向也。一曰偕也。　又背也。【屈原離騷】偭規矩而改錯。【揚子法言】假則偭焉。　又與面通。【說文】鄕也。引禮少儀，尊壺者偭其鼻。◎按《禮少儀》今本作面。

偰	【子集中】【人字部】	偰	〔古文〕□【廣韻】【正韻】□先結切，音屑。【說文】高辛氏子，堯司徒，殷之先也。通借契。　又姓。元偰列篪，本回鶻人，後居溧陽，兄弟五人俱登進士。明吏部尚書偰斯。

	【子集下】【刀字部】		【唐韻】【集韻】□牛例切。與劓同。

佋	【子集中】【人字部】	佋	【廣韻】【集韻】市沼切【韻會】【正韻】市召切，□音紹。介行也。通作紹。　又【正韻】時昭切，音韶。【說文】宗廟佋穆，父爲佋，南面。子爲穆，北面。今通作昭。

佂	【子集中】【人字部】	佂	【廣韻】【集韻】□諸盈切，音征。佂伀，遽行貌。又懼也。

佚	【子集中】【人字部】	佚	【唐韻】夷質切【集韻】【韻會】弋質切，□音佾。安逸不勞也。【孟子】四肢之於安佚也。同逸。　又隱遁也。【孟子】遺佚而不怨。　又過失也。【書盤庚】惟予一人有佚罰。　又通作失。【史記韓非傳】非吾敢橫失，能盡之難也。【前漢五行志】魯夫人淫失於齊，卒殺桓公。□與佚同。　又【荀子哀公篇】其馬將失。與逸同。　又姓。周佚之狐，鄭大夫。　又人名。史佚，周武王時太史，名佚。　又【韻會】徒結切，音垤。【揚子方言】佚，蕩緩也。【前漢揚雄傳】爲人□易佚蕩。　又通迭，更也，遞也。【史記十二諸侯年表】四國佚興。　又與佾義同。行列也。【揚雄蜀都賦】其佚則接芬錯芳，襜袩纖延。　【說文】从人，失聲。佚民也。一曰佚忽也。

佛	【子集中】【人字部】	佛	〔古文〕□仏【唐韻】【集韻】【韻會】【正韻】□符勿切，音咈。【說文】見不諟也。又仿佛亦作彷彿，髣髴。【揚雄甘泉賦】仿佛其若夢。【班固幽通賦】夢登山而迥眺，覿幽人之髣髴。【漢書】作仿佛。　又捩也。【禮曲禮】獻鳥者，佛其首，畜鳥則勿佛。【註】恐鳥喙害人，爲小竹籠，以捩轉其首也。　又逆也，戾也。【禮學記】其施之也悖，其求之也佛。【揚子法言】荒乎淫，佛乎正。與拂同。　又輝粲貌。【黃香九宮賦】銀佛律以順游。　又三佛齊，佛郞機，柔佛，皆外國名。　又佛桑，花名。　又姓。明佛正。　又佛佗。佛者，覺也。以覺悟羣生也。　又【集韻】【正韻】□蒲沒切，音浡。興起貌。【荀子非十二子篇】佛然平世之俗起焉。與浡勃通。　又【集韻】【韻會】【正韻】□同弼。【詩周頌】佛時仔肩。【毛傳】佛，大也。【鄭箋】佛，輔也。　又叶方味切，音廢。【前漢司馬遷敘傳】學微術昧，或見仿佛疑殆匪闕，違衆忤世。　【正字通】世傳漢明帝永平七年，佛法始入中國，非也。秦時沙門室利房等至，始皇以爲異，囚之。夜有金人，破戸以出。漢武帝時，霍去病過焉支山，得休屠王祭天金人以歸，帝置之甘泉宮。金人者，浮屠所祠，今佛像卽其遺法也。哀帝時，博士弟子秦景，使伊存口授浮屠經，中土未之信。迨明帝夜夢金人飛行殿庭，以問於朝。傅毅以佛對曰：天竺國有佛，卽神也。帝遣中郞蔡愔及秦景使天竺求之，得佛經二十四章，釋迦立像，倂與沙門攝騰，竺法蘭東還。以是考之，秦西漢知有佛久矣，非明帝始也。又古本列子周穆王篇，西域之國有化人，無西方聖人名佛之說，獨仲尼篇載孔子曰：西方之人有聖者。蓋假借孔子之語也。《字彙》沿《正韻》，改化人爲聖人，非。

俈	【子集中】【人字部】	俈	【集韻】同嚳。【史記三代世表】帝俈。

佘	【子集中】【人字部】	佘	【集韻】時遮切，音闍。姓也。◎按古有余無佘，余之轉韻爲禪遮切，音蛇。姓也。楊愼曰：今人姓有此，而妄寫作佘，此不通曉《說文》而自作聰明者。余字从舍省，舍與蛇近，則禪遮之切爲正音矣。五代宋初人自稱曰沙家，卽余家之近聲可證，而賖字从余亦可知也。

佌	【子集中】【人字部】	佌	【廣韻】雌氏切【集韻】【韻會】淺氏切，□音此。【爾雅釋訓】佌佌，小也。【註】材器細陋也。【詩小雅】佌佌彼有屋。【六書故】猶差差也。言其鱗比之意。　又想氏切，音徒。義同。　又同□。【說文】引《詩》佌佌作□□。

低	【子集中】【人字部】	低	【廣韻】都奚切【集韻】【韻會】【正韻】都黎切，□底平聲。高之反也，俛也，垂也。【史記孔子世家贊】低回，留之不能去。又【談藪】王元景大醉，楊彥遵曰：何太低昂。荅曰：黍熟頭低，麥熟頭昂，黍麥俱有，所以低昂。　又作氐。【前漢食貨志】封君皆氐首卬給。【又】其賈氐賤減平。俱同低。

□	【補遺】【未集】【肉字部】	□	【川篇】許役切，音。肥貌。

□	【未集中】【耳字部】	□	【廣韻】同瑱。

□	【未集下】【肉字部】	□	【玉篇】壯加切【五音集韻】側加切，□音查。【玉篇】鼻上皰也。【五音集韻】皰鼻。【玉篇】本作皻。

佑	【子集中】【人字部】	佑	【集韻】【韻會】□云九切，音有。佐助也。　又【集韻】【正韻】□與祐同。【書湯誥】上天孚佑下民。　又叶于愧切，音位。【楚辭天問】驚女採薇鹿何祐，北至回水萃何喜。【註】祐，一作佑。喜，叶音戲。◎按《說文》佐佑之佑本作右，音有。今加人作佑，且音宥。而右止爲左右手之右，不詳《說文》之義矣。

侘	【子集中】【人字部】	侘	【集韻】【韻會】□丑亞切，茶去聲。侘傺，失志貌。　又誇也。【史記韓安國傳】卽欲以侘鄙縣。

侺	【子集中】【人字部】	侺	【廣韻】【集韻】□時鴆切，音甚。□侺，頭向前。

俟	【子集中】【人字部】	俟	【唐韻】【集韻】【韻會】□牀史切，音仕。待也。【禮玉藻】在官不俟屨，在外不俟車。　又俟俟，衆多徐行貌。【詩小雅】儦儦俟俟。【註】趨則儦儦，行則俟俟。言獸之多也。　又姓。【風俗通】有俟子。　又【集韻】渠之切【正韻】渠宜切，□音奇。万俟，複姓。　又【後周書異域傳】高麗官第四等曰意俟奢。　又叶于紀切，音矣。【詩鄘風】人而無止，不死何俟。叶上齒。

坾	【丑集中】【土字部】	坾	【廣韻】【正韻】直呂切【集韻】展禮切【韻會】丈呂切，□音宁。積塵也。

倊	【子集中】【人字部】	倊	【字彙】子弄切，音粽。困貌。◎按倊卽偬，《字彙》分爲二，非。

体	【子集中】【人字部】	体	【廣韻】蒲本切【集韻】部本切，□盆上聲。劣也。又麤貌。與笨同。【通雅】輀車之夫曰体夫。唐懿宗咸通十二年葬，同昌公主賜酒餠餤四十橐駝，以飤体夫。【註】体，蒲本反。体夫，轝柩之夫。　俗書四體之體，省作體，誤。（體）〔古文〕□【唐韻】【正韻】他禮切【集韻】【韻會】土禮切，□涕上聲。【說文】總十二屬也。【釋名】體，第也。骨肉毛血表裏大小相次第也。【廣韻】四支也。【禮中庸】動乎四體。　又【易文言】君子體仁，足以長人。【疏】體包仁道。　又【書畢命】辭尚體要。【註】辭以理實爲要。　又【詩衞風】爾卜爾筮，體無咎言。【傳】體，兆卦之體。　又【詩大雅】方苞方體，維葉泥泥。【箋】體，成形也。　又【周禮天官】體國經野。【註】體，猶分也。　又【周禮天官內饔】辨體名肉物。【註】體名，脊脅臂臑之屬。　又【禮文王世子】外朝以官體異姓也。【註】體，猶連結也。　又【禮學記】就賢體遠。【註】體，猶親也。　又【禮中庸】體物而不可遺。【註】猶生也。　又【禮中庸】體羣臣也。【註】猶接納也。　又【左傳昭二十年】聲亦如味，一氣二體。【疏】樂之動身體者，唯有舞耳。舞者有文武二體。　【廣韻】俗作軆。【集韻】作躰。【增韻】俗作体，非。

佒	【子集中】【人字部】	佒	【廣韻】一良切【集韻】於郞切，□音鴦。體不伸也。　又【集韻】【韻會】【正韻】□倚兩切，央上聲。義同。◎按佒，《廣韻》編入，《唐韻》註：烏郞、一良二切，《玉篇》同，上、去二聲不收佒。《正韻養韻》收佒，平、去二聲不收佒。《字彙》有去闕平上，《正字通》有上闕平去，□非。

伾	【子集中】【人字部】	伾	【唐韻】敷悲切【集韻】【韻會】攀悲切，□音胚。【說文】有力也。【詩魯頌】以車伾伾。　又衆也。　又【集韻】貧悲切。義同。或作伓。　又大伾，山名。【書禹貢】東過洛汭，至于大伾。【蔡註】今通利軍黎陽縣臨河有山，是也。陸氏作大岯。　又晡枚切，音杯。又鋪枚切，音。又部鄙切，音否。又普鄙切，音噽。義□同。

俞	【子集中】【人字部】	俞	俗兪字。

倒	【子集中】【人字部】	倒	【廣韻】【正韻】都皓切【集韻】【韻會】覩老切，□刀上聲。什也。　又絕倒，極笑也。【晉書衞玠傳】王澄有高名，每聞玠言，輒歎息絕倒。　又傾倒。【杜甫詩】志士懷感傷，心胷已傾倒。　又潦倒。【北魏書崔瞻傳】魏天保以後重吏事，謂容止蘊藉者爲潦倒。瞻終不改。　又【揚子方言】大袴謂之倒頓。【註】今雹袴也。　又【集韻】【韻會】刀號切【正韻】都導切，□音到。【詩齊風】顚之倒之，自公召之。【禮喪大記】小斂之衣，祭服不倒。【註】死者所用衣，多不盡著，有倒者，惟祭服尊其領，不倒也。【韓非子難言篇】至言忤于耳而倒于心，非賢聖莫能聽。　又叶董五切，音覩。【季尤平樂觀賦】或以馳騁，覆車顚倒。烏獲扛鼎，千鈞若羽。　又叶都故切，音妒。【焦氏易林】衣裳顚倒，爲王來呼。呼去聲。

偤	【子集中】【人字部】	偤	【字彙】以周切，音由。侍也。出文字辨疑。◎按偤字諸韻書俱不載。

傀	【子集中】【人字部】	傀	【唐韻】公回切【集韻】【韻會】【正韻】姑回切，□音瑰。【廣韻】大貌。【荀子性惡篇】傀然獨立天地之閒，而不畏。　又怪異。【周禮春官大司樂】凡日月食，四鎮五嶽崩，大傀異烖去樂。又【集韻】【韻會】【正韻】□古委切，音□。義同。　又【廣韻】口猥切【集韻】【正韻】苦猥切，□魁上聲。今爲木偶戲曰傀儡。【通鑑】段綸徵巧匠，楊思齊造傀儡。太宗怒曰：求巧匠以供國事，今先造戲具，豈百工相戒，毋作淫巧之意。乃削綸階。　又【集韻】呼乖切，音虺。【莊子列禦□】達生之情者傀。◎按傀，《說文》《唐韻》□公回切，音瑰。《玉篇》古回切，《正韻》姑回切，皆隸灰韻見母之字也。《字彙》姑回切，音規，不知回隸灰韻，規隸支韻，此《字彙》顧母而失子誤也。至《正字通》則用枯回切，音魁，不知魁本見母，枯魁屬溪母，此子母俱失者也，不可不辨。考證：〔【廣韻】天貌。〕　謹照原文天貌改大貌。 

侟	【子集中】【人字部】	侟	【正字通】同薦。【羅泌路史】予悲求仙者之喪其欲也，故侟紳之學者毋謂大謾，將有默而識之者。又曰：聖人作樂以應天，五聲謂之侑。宮肩信而侟意，徵肩禮而侟神，龣肩仁而侟，商肩義而侟□，羽肩智而侟志。

侠	【子集中】【人字部】	俠	【唐韻】【正韻】□胡頰切，音協。任俠。相與信爲任，同是非曰俠。【前漢季布傳】任俠有名。【師古曰】俠之言挾，以權力俠輔人也。　又姓。韓相俠累。　又與挾通。【前漢叔孫通傳】殿下郞中俠陛。【揚子法言】滕懽樊酈曰俠介。□與挾同。　又【集韻】古洽切。與夾通。傍也，□也。【公羊傳哀四年註】滕薛俠轂。又【儀禮士喪禮】婦人俠牀東西。【周禮冬官考工記註】今時鐘乳俠鼓與舞。□與夾同。　俗作俠，非。

促	【子集中】【人字部】	促	【唐韻】七玉切【集韻】【韻會】趨玉切，□音趗。迫也，近也，密也。　又局促小，貌。【李白詩】嗷嗷空城雀，身計何戚促。　又刺促。【晉書潘岳傳】閣道謠曰：和嶠刺促不得休。【註】受役於世也。　又與趣同。

俁	【子集中】【人字部】	俁	【廣韻】虞矩切【集韻】五矩切【韻會】魚矩切，□音麌。容貌大也。【詩邶風】碩人俁俁。

倕	【子集中】【人字部】	倕	【廣韻】【集韻】【韻會】是爲切【正韻】直追切，□音垂。重也。　又【正韻】殊僞切，音瑞。黃帝時巧人名。又唐虞共工名。【書舜典】作垂。

偶	【子集中】【人字部】	偶	【唐韻】五口切【韻會】語口切，□音耦。凡數，雙曰偶，隻曰奇。【禮郊特牲】鼎俎奇而籩豆偶，隂陽之義也。又【爾雅釋詁】合也。【註】謂對合也。又牉合也。【賈誼五餌】言偶人無時。【韓詩】言不失時，以偶爲牉合也。又【家語】聖人因時，以合偶男女。　又儕輩曰偶。【前漢黥布傳】率其曹偶，亡之江中。　又適然也。【列子楊朱篇】鄧析謂子產曰：鄭國之治偶耳，非子之功也。　又俑也。象人曰偶，木土像亦曰偶。【史記孟嘗君傳】木偶人謂土偶人。一作寓禺。【前漢郊祀志】木寓龍。【史記封禪書】木禺龍。□同偶。別作□，非。　又姓。明洪武中，偶桓以辟薦爲崇安縣從事。　又叶五舉切，音語。【光武賜侯霸書】崇山幽都何可偶，黃鉞一下無處所。

□	【備考】【未集】【肉字部】	□	【字彙補】同瘦。

□	【補遺】【未集】【肉字部】	□	【龍龕】時忍切，音腎。臥□也。

僀	【子集中】【人字部】	僀	【廣韻】都計切【集韻】丁計切，□音帝。俊也。

侥	【子集中】【人字部】	僥	【集韻】【韻會】【正韻】□堅堯切，音驍。僞也。　又【唐韻】五聊切，音堯。僬僥，短人，西南夷別名。　又【集韻】吉了切，音矯。僥倖，求利不止貌。

侑	【子集中】【人字部】	侑	【唐韻】于救切【集韻】【韻會】尤救切【正韻】爰救切，□音又。佐也，相也。【周禮天官】膳夫以樂侑食。　又侍食於所尊亦曰侑食。【禮玉藻】凡侑食，不盡食。　又【爾雅釋詁】醻酢侑，報也。【郭註】此通謂相報答，不主於飮酒。又【文子守弱篇】三皇五帝有勸戒之器，命曰侑巵。別作酭。　又與姷通。耦也。　又寬也。【管子法法篇】文有三侑，武無一赦。考證：〔【周禮春官】膳夫以樂侑食。〕　謹照原文春官改天官。〔【爾雅釋訓】醻酢侑，報也。〕 謹照原書釋訓改釋詁。 

</div>
    <div class="pagination">
<a href="康熙字典_page426.html">上一页</a><span>...</span><a href="康熙字典_page422.html">422</a><a href="康熙字典_page423.html">423</a><a href="康熙字典_page424.html">424</a><a href="康熙字典_page425.html">425</a><a href="康熙字典_page426.html">426</a><span class="current-page">427</span><a href="康熙字典_page428.html">428</a><a href="康熙字典_page429.html">429</a><a href="康熙字典_page430.html">430</a><a href="康熙字典_page431.html">431</a><a href="康熙字典_page432.html">432</a><span>...</span><a href="康熙字典_page428.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
