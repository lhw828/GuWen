<!DOCTYPE html>
<html>
<head>
    <meta charset="UTF-8">
    <title>说文解字注 - 第 46 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 46 页/共 283 页</h1>
    <div class="content">　　路径：段注说文□第三卷□言部
　　诒yí
　　注解：相欺诒也。金縢：公乃为诗以诒王，名之曰鸱鸮。郑曰：诒，说也。周公恐其属党将死，恐其□滥，又破其家，而不敢正言，故作鸱鸮之诗以诒王。按尚书字本作诒。郑注说当读输芮切。正义改为怡悦字，误矣。周公善辞以诱王，故史臣目之曰诒，此郑意也。谷梁传曰：夫请者，非可诒托而往也，必亲之者也。注：诒托，犹假寄。列子：狎侮欺诒。郭注方言云：汝南人呼欺亦曰诒，音殆。史、汉多假绐为之。一曰遗也。释言、毛传皆曰：诒，遣也。俗多假贻为之。从言台声。与之切。按今音前义徒亥切。一部。
　　路径：段注说文□第三卷□言部
　　謲càn
　　注解：相怒使也。从言参声。仓南切。七部。玉篇干绀切。
　　路径：段注说文□第三卷□言部
　　□kuánɡ
　　注解：欺也。从言□声。居况切。十部。〖注〗诳本字。
　　路径：段注说文□第三卷□言部
　　譺ài
　　注解：騃也。騃，马行仡仡也。此騃之本义也。方言：痴，騃也。騃，吾骇反。此騃之别义也。广雅：譺，调也。谓相嘲调。通俗文：大调曰譺。按大相嘲调者如痴騃然也。从言疑声。五介切。古音在一部。
　　路径：段注说文□第三卷□言部
　　□ɡuà
　　注解：相误也。广韵：相□误也。□误葢同诖误。从言□声。古骂切。按□部作□。□，举朱切。不得□声读古骂切。
　　路径：段注说文□第三卷□言部
　　讪shàn
　　注解：谤也。论语：恶居下而讪上者。讪与女部姗，诽也音义同。从言山声。所晏切。十四部。
　　路径：段注说文□第三卷□言部
　　讥jī
　　注解：诽也。讥、诽叠韵。讥之言微也，以微言相摩切也。引伸为关市讥而不征之讥。从言几声。居衣切。十五部。
　　路径：段注说文□第三卷□言部
　　诬wū
　　注解：加也。□应五引皆作加言。加言者架言也。古无架字，以加为之。淮南时则训：鹊加巢。加巢者，架巢也。毛诗笺曰：鹊之作巢，冬至加之。刘昌宗：加音架。李善引吕氏春秋注曰：结，交也。构，架也。云加言者，谓凭空构架听者所当审愼也。按力部曰：加，语相增加也。从力口。然则加与诬同义互训，可不增言字。加与诬皆兼毁誉言之，毁誉不以实皆曰诬也。方言：诬□与也。吴越曰诬，荆楚曰□与，犹齐晋言阿与。表记：受禄不诬。注曰：于事不信曰诬。从言巫声。武扶切。五部。
　　路径：段注说文□第三卷□言部
　　诽fěi
　　注解：谤也。诽之言非也，言非其实。从言非声。敷尾切。十五部。
　　路径：段注说文□第三卷□言部
　　谤bànɡ
　　注解：毁也。谤之言旁也。旁，溥也。大言之过其实。论语：子贡方人。假方为谤。从言旁声。补浪切。十部。
　　路径：段注说文□第三卷□言部
　　诪zhōu
　　注解：詶也。按詶，诅也。则诪亦诅也。从言寿声。读若酬。张流切。三部。《周书》曰：“无或诪张为幻。”无逸文。释训曰：侜张，诳也。毛诗作侜张，他书或作侏张，或作辀张。皆本无正字，以双声为形容语。此偁张，训诳不训詶，是亦假借之理也。
　　路径：段注说文□第三卷□言部
　　詶chóu
　　注解：诅也。玉篇云：说文职又切。诅也。□应六引曰：祝，今作呪，说文作詶，诅也。之授切。今各本作诪也。乃因俗用詶为酬应字。市流切。不欲释以诅，遂改之耳。詶训以言荅之，而詶诅作呪，此古今之变也。若经典则通用祝不用詶。左传：虽其善祝，岂能胜亿兆人之诅。此祝、诅分言也。大雅：矦作矦祝。传云：作祝祖也。此祝读呪。祝、诅不分也。从言州声。三部。
　　路径：段注说文□第三卷□言部
　　诅zǔ
　　注解：詶也。从言且声。庄助切。五部。
　　路径：段注说文□第三卷□言部
　　□zhòu
　　注解：詶也。祝□字亦作□，葢与□一字也。从言由声。直又切。三部。
　　路径：段注说文□第三卷□言部
　　誃chǐ
　　注解：离别也。释言曰：斯誃离也。郭云：誃见诗。今毛诗未见誃字，疑析薪扦矣，容有作誃者。别兵列切。从言多声。尺氏切。古音在十七部。读若《论语》“跢予之足”。泰伯篇云：启予足，启予手。郑云：启，开也。跢当是启误。或曰当作哆予之足，哆犹开也。周景王作洛阳誃台。东京赋曰：于南则謻门曲榭。薛曰：謻门，冰室门也。水经注谷水篇曰：洛阳诸宫名曰南宫。有謻台，临照台。东京赋謻门卽宣阳门也。门内有宣阳冰室。按謻台葢谓謻门之台也。謻者誃之或体。李善直移反。周景王作大钱大钟，则其作誃台也亦侈大之意。释宫：连谓之簃。郭云：堂楼阁边小屋。今呼之簃厨连观也。铉竹部新附有簃字。按陆云与兄书曰：曹公所为屋，坼其謻堂，不可坏，直以斧斫之。其字亦作謻。尔雅之簃，葢亦誃之异体。
　　路径：段注说文□第三卷□言部
　　誖bèip97下
　　注解：乱也。从言孛声。蒲□切。十五部。悖，誖或从心。□，籒文誖从二或。□国相违，举戈相向，乱之意也。角部觱以为声。
　　路径：段注说文□第三卷□言部
　　□luán
　　注解：乱也。一曰治也。与爪部□、乙部乱音义皆同。一曰不绝也。别一义。从言丝。治丝易棼，丝亦不绝，故从丝会意。吕员切。十四部。宋景公之名，左传作栾，古今人表作兜栾，宋世家作头曼。赵宋秘阁有宋公□餗鼎，与竹书宋景公□合。□，古文□。
　　路径：段注说文□第三卷□言部
　　误wù
　　注解：谬也。按谬当作缪。古缪误字从纟，如绸缪相戾也，大传五者一物纰缪是。谬训狂者妄言，与误义隔。从言吴声。五故切。五部。
　　路径：段注说文□第三卷□言部
　　诖ɡuà
　　注解：误也。诖谓有所挂牵而然也。史记吴王濞传：诖乱天下。汉书：景帝诏曰：吴王濞为逆，诖误吏民。从言圭声。古卖切。十六部。
　　路径：段注说文□第三卷□言部
　　诶xī
　　注解：可恶之□。□各本作辞，误，今正。□者，意内而言外也。韦孟诗：勤唉厥生。汉书唉作诶，师古曰：诶，叹声。项羽本纪索隐曰：唉，叹恨发声之□。皆与许此义合。从言矣声。许其切。一部。一曰诶，然。下当有也。方言：欸，□然也。南楚凡言然者曰欸，或曰□。口部曰：唉，□也。广雅：欸，□然□也。是则诶与欸、唉音义皆同，通用也。《春秋传》曰：“诶诶出出。”襄三十年文。此证前一义也。今传作嘻嘻。
　　路径：段注说文□第三卷□言部
　　嘻xī
　　注解：痛也。当作痛声。左传：或叫于宋大庙曰：嘻嘻出出，鸟鸣于亳社。如曰嘻嘻，甲午宋大灾。按嘻与熹同音，故云痛声。从言喜声。火衣切。按火衣广韵作许其为是。一部。
　　路径：段注说文□第三卷□言部
　　詯huì
　　注解：胆气满声在人上。从言自声。葢卽元曲所用咱字。读若反目相睐。荒内切。十五部。
　　路径：段注说文□第三卷□言部
　　謧lí
　　注解：謧詍，多言也。玉篇云：欺谩之言。广韵云：弄言。从言离声。吕之切。按广韵之作支为是。古音在十七部。
　　路径：段注说文□第三卷□言部
　　詍yì
　　注解：多言也。与口部呭音义皆同。从言世声。余制切。十五部。《诗》曰：“无然詍詍。”口部偁诗作呭呭，此作詍詍，葢四家之别也。〖注〗《大雅□板》
　　路径：段注说文□第三卷□言部
　　訾zǐp98上
　　注解：訾訾，二字今补。不思称意也。释训云：翕翕訿訿，莫供职也。毛传云：潝潝然患其上。訿訿然不思称其上。不思称其上者，谓不思报称其上之恩也。大雅传云：訿訿，寙不供事也。二传辞异义同。意者，意内言外之意。按礼记少仪注：訾，思也。凡二见。此别一义。从言此声。将此切。十五、十六部。按呰毁字古作呰，与訾别。后人混用。《诗》曰：“翕翕訿訿。”小雅文。〖注〗《小雅□小旻》
　　路径：段注说文□第三卷□言部
　　□táo
　　注解：往来言也。一曰小儿未能正言也。一曰祝也。从言匋声。大牢切。古音在三部。□，□或从包。匋声、包声同在三部。
　　路径：段注说文□第三卷□言部
　　□nán
　　注解：□□，多语也。从言冄声。汝阎切。七部。乐浪有□邯县。地理志、郡国志同。孟康音男。
　　路径：段注说文□第三卷□言部
　　□tà
　　注解：□誻，语相及也。此依玉篇订。隶，及也。眔，目相及也。然则此从沓，训语相及无疑。从言沓声。此形声包会意。他合切。八部。
　　路径：段注说文□第三卷□言部
　　誻tà
　　注解：□誻也。与曰部沓字音义皆同。荀卿书：愚者之言，誻誻然而沸。注：誻誻，多言也。从言沓声。徒合切。八部。
　　路径：段注说文□第三卷□言部
　　詽yán
　　注解：诤语詽詽也。刘祥言事。蒙逊曰：汝闻刘裕入关，敢研研然也。斩之。魏书作妍妍。皆訮訮之同音也。匡谬正俗所谓殿研卽此。从言幵声。呼坚切。十二部。
　　路径：段注说文□第三卷□言部
　　讗xié
　　注解：言壮皃。一曰数相怒也。从言巂声。读若画。呼麦切。十六部。
　　路径：段注说文□第三卷□言部
　　訇hōnɡ
　　注解：骇言声。骇，各本作騃，依韵会订。此本义也，引伸为匉訇大声。从言，匀省声。虎横切。古音在十二部。变为圁字，则西河郡圁阴、圁阳皆音银是也。西京赋：沸□軿訇与鹍温门论韵。则入十三部。今入耕韵，非也。汉中西城有訇乡。城，俗本作域，误。又读若□。谓读若匀矣。其訇乡则又读若□也。□，籒文不省。
　　路径：段注说文□第三卷□言部
　　谝piǎn
　　注解：便巧言也。谝、便叠韵。从言扁声。部田切。十二部。《周书》曰：“□□善谝言。”古文尚书秦誓文。《论语》曰：“友谝佞。”季氏篇文。今作便。
　　路径：段注说文□第三卷□言部
</div>
    <div class="pagination">
<a href="说文解字注_page45.html">上一页</a><span>...</span><a href="说文解字注_page41.html">41</a><a href="说文解字注_page42.html">42</a><a href="说文解字注_page43.html">43</a><a href="说文解字注_page44.html">44</a><a href="说文解字注_page45.html">45</a><span class="current-page">46</span><a href="说文解字注_page47.html">47</a><a href="说文解字注_page48.html">48</a><a href="说文解字注_page49.html">49</a><a href="说文解字注_page50.html">50</a><a href="说文解字注_page51.html">51</a><span>...</span><a href="说文解字注_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
