<!DOCTYPE html>
<html>
<head>
    <meta charset="UTF-8">
    <title>古韵标准 - 第 4 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古韵标准 - 第 4 页/共 8 页</h1>
    <div class="content">　　韵目一董　二肿　三讲
　　诗韵
　　一董幪【莫孔切】○总【作孔切】○唪【补孔切】○动【徒总切】二肿龙【丑勇切○何天之龙与宠通】○勇【余陇切】○尰【市勇切】○竦【息供切】三讲【诗未有韵】
　　补考
　　三讲港【古永切○此字三讲一送皆有之古音当为古永切】○蚌【步孔切○郭璞殴野丝赞女子鲛人体近蚕蚌出珠匪甲吐丝匪蛹化出无方物岂有种】玤【説文从玉丰声】○项【胡孔切○张衡西京赋鲔鲵鲿鯋修頟短项大口折鼻诡类殊种○説文从页工声】
　　总论
　　【凡上声去声与平声无异论者从畧○讲字今音固为江之上声而古音有异讲棓缿三字见第十一部补考】


　　上声第二部
　　韵目分四纸○五防○六止○七尾○十一荠○十二蟹○十三骇○十四贿○十五海○分四十四有○分四十厚○【别收】十六轸○【别收】十七准○【别收】十九隠○【别收】二十八狝○【别收】三十四果○【别收】平声十四皆○【别收】去声七志○【别收】去声十八队○【别收】去声四十九宥诗韵
　　分四纸砥【诸氏反】○氏【承纸切】○燬【许委切】○泚【雌氏切】○尔【儿氏切】迩○弥【绵婢切】濔【有濔济盈有鷕雉鸣虽非句末音亦相谐鷕本以水切音唯】○訿【将此切○潝潝訿訿与哀违依防平上相韵】五防防【职雉切】指防【伊于胡防与訿哀违依平上为韵】○视【承豕切】○美【母鄙切】○否【补美切○按否徳之否与可否之否古皆此音害澣害否旧读如字非古音】○兕【徐姊切】○几【居履切】○姊【将几切】秭○匕【卑履切】妣○失【式视切】○洧【荣美切】鲔○死【息姊切】○履【力凢切】○水【式诔切】○藟【力轨切】○秠【普鄙切】○唯【以水切】鷕【此字説文本作以水反后传冩譌作以小反韵书遂收入小韵误鷕与濔韵説见前】六止止【诸市切】沚趾○恃【上止切】○喜【虚里切】○纪【居里切】○以【羊巳切】巳苢○似【详里切○按似读本音自谐旧叶养里反○棠棠者华末章右有似三字皆同音何以别义乎今不从】耜祀【耜祀皆读本音不必叶养里反又楚茨首章以飨以祀以妥以侑以介景福上去入为韵四章苾芬孝祀神嗜饮食上入为韵大田末章来方禋祀与上文止子亩喜为韵以享以祀以介景福亦上入为韵旱麓四章以享以祀间句或亦上入韵旧皆叶逸织反今不从】汜【亦读本音】○史【疎士切】使○耳【而止切】○里【良巳切】理李鲤里○始【诗止切】○起【虚里切】芑杞屺○士【鉏里切】仕俟涘【俟涘本音自谐不必读以】○子【祖里切○按子齿头音今人呼之有若祖耳切然耳字亦是而止切祖耳切与祖里切实无以异皆不出止韵旧因吴棫韵补凡子皆叶奨里反赘矣又子字无别音旧叶既取我子入声假乐君子音则嗟我妇子建尔元子祖古反皆误鸱鸮以上韵入假乐首二句无韵嗟我父子建尔元子间句非韵也陈第于子字一二引证谓古子有二读与纸叶者声近济水之济与语叶者如今读耔梓一类凡诗悉止音晋宋时犹此音此説尤纰缪子齿头音止正齿音可混而一之乎今读微异者不过若祖耳切耳何尝与语韵叶乎陈氏闽人葢溺于方俗不悟其非耳】梓耔○齿【昌里切】○矣【于纪切○礼则然矣与时谋莱平上为韵旧叶于姬反误优哉悠哉亦是戾矣此亦以平上为韵而戾字非韵】○薿【偶起切】○耻【敕里切】祉七尾尾【无匪切】○依【于岂切○公刘四章两依字韵济几本可以平韵上而礼记黼扆皆作依不学博依亦读上声则依字固有上声今平上两存】○岂【去几切○岂弟岂乐乐岂夀岂之岂今音恺在海韵古皆去防切在海韵者不复收】○菲【敷尾切】○韡【于鬼切】炜苇十一荠荠【徂礼切】○礼【卢启切】醴鳢○体【他礼切】涕○济【子礼切】泲○弟【徒礼切】○襧【奴礼切】泥濔【垂辔濔濔】十二蟹【诗未有韵】十三骇【诗未有韵】十四贿悔【虎洧切○本证其后也悔韵汜以其徳靡悔韵祉子庶无罪悔韵时祀庶无大悔韵子止旁证离骚既替余以蕙纕兮又申之以揽茝亦余心之所善兮虽九死其犹未悔又阽余身而危死兮览余初其犹未悔不量凿而正枘兮固前修以菹醢醢虎洧切○按今韵贿队二韵皆收古惟入上声又吴氏云今声浊叶队古声清韵志即晦明之晦亦然愚谓古今口有侈弇音有粗细耳非清浊之谓】○罪【徂洧切○昊天已威予慎无罪平上为韵不必读威为畏读罪为悴也】十五海海【虎洧切○本证朝宗于海韵水隼止弟友母至于南海韵理肇域彼四海韵里止旁证礼记无声之乐气志既起无体之礼施及四海汉高帝歌鸿鹄高飞一举千里羽翼已就横絶四海】○宰【奨里切○本证家伯冡宰韵士史氏疚哉冡宰韵纪氏右止里】○殆【养里切○本证无小人殆韵仕子已孔棘且殆韵仕使子友受命不殆韵有子旁证接舆歌已而已而今之从政者殆而荀子宥坐防不能强学老无以教吾耻之去其故乡事君而达卒遇故人曾无旧言吾鄙之与小人处者吾殆之耻鄙殆三字三韵天问女歧缝裳而馆同爰止何颠易厥首而亲以逢殆易林将戍系亥阳藏不起君子防乱大上危殆】怠【本证无俾大怠韵否史耻旁证左传谗鼎铭昧旦丕显后世犹怠况曰不悛其能久乎久音几○按易谦轻而豫怠也上韵来下韵食色伏饬葢平上入为韵】○采【此礼切○本证左右采之韵友薄言采之韵苢有蒹葭采采韵已涘右沚庶民采之韵子负似旁证荀卿赋此夫文而不采者与简然易知而致有理者与九章文质疏内兮众不知余之异采材朴委积兮莫知余之所有】○在【此里切○本证侯谁在矣韵喜祉久友鲤友我辰安在韵梓止母里旁证离骚吾令丰隆乘云兮求宓妃之所在解佩纕以结言兮吾令蹇修以为理】分四十四有有【羽已切○本证薄言有之韵苢采亦莫我有韵藟涘弟母终南何有韵止旨且有韵鲤物其有矣韵时平上为韵其祁孔有韵俟友右子宁莫我有韵纪仕终善且有韵止子亩喜右否敏君子有之韵右似爰众爰有韵理嵗其有韵始子邦国是有韵喜母士祉齿旁证九章莫知余之所有韵采见前汉书叙传文艳用寡子虚乌有寓言淫丽托讽终始】右【本证淇水在右韵弟道阻且右韵采已涘沚悉率左右韵有俟友子攘其左右韵止子亩喜否有敏在帝左右韵时平上为韵廼左廼右韵止理亩事膳夫左右韵宰氏止理旁证九章轧洋洋之无从兮驰委移之焉止漂翻翻其上下兮翼摇摇其左右○按维天其右之此以之与牛韵旧叶右音由误】友【本证琴瑟友之韵采卭须我友韵子否饮御诸友韵喜祉久鲤在或羣或友韵有俟右子邦人诸友韵水海隼止弟母怨及朋友韵仕殆使子虽无好友韵喜燕及朋友韵纪士子于朋友韵子旁证九章愿嵗并谢与长友兮淑离不淫梗其有理兮汉天马歌体容与迣万里今安匹龙为友】○久【举里切○本证何其久也韵以我行永久韵喜祉友鲤在友不如死之久矣韵耻旁证易既济终日戒有所疑也东邻杀牛不如西隣之时也实受其福吉大来也濡其首厉何可久也平上为韵杂卦传咸速也恒久也涣离也节止也招防层氷峩峩飞雪千里些归来归来不可以久些秦峄山刻石廼今皇帝一家天下兵不复起灾害灭除黔首康定利泽长久○陈氏曰久音几或曰孔子传易方有纠音盈不可久叶天徳不可为首并谓杂卦是孔子以前书愚疑久有二音不然何楚辞秦刻皆读几耶○按久音几古音之正也或音九方音之异也易读几者不止杂卦既济何可久也亦是此音在干则韵道咎造者在临则韵道在大过则韵丑在离则韵咎道葢古人行文亦随便用韵而诗之久则皆音几又按上声之止有犹平声之之○去声之志宥其字音多互异如仇字诗有两读舅字诗韵牡韵首而汉书韵宰易林韵齿起旧字诗韵时韵里而汉书韵朽鸠宜久字之有异音】玖【本证报之以琼玖韵李贻我佩玖韵李子】○妇【扶委切○本证京室之妇韵母思媚其妇韵以士耜亩旧皆失叶音旁证天问水濵之木得彼小子夫何恶之媵有莘之妇易林析薪炽酒使媒求妇和合齐宋姜子悦喜○陈氏曰古音喜后转音缶故古诗昔为倡家女今为荡子妇荡子行不归空牀难独守亦古音之变也再变则音负矣○按妇古音扶委切非音喜后转音阜非音缶阜房九切缶方九切清浊不同妇负今皆在有韵正古诗与守韵之音非再变乃音负也今人呼妇颇似麌韵之父然未尝入麌韵则古音亦未尝再变陈氏论音韵之疎谬大扺如此】负【本证蜾臝负之韵采子似是任是负韵秠芑亩祀○按妇负古音皆扶委切説文负恃也从人守贝有所恃也此解其义耳陈氏谓恃亦音欲读负为恃误甚】分四十五厚母【满彼切○本证归宁父母韵否旧失叶音谓他人母韵藟涘弟有必告父母韵亩畏我父母韵里杞瞻望父母兮韵屺不遑将母韵止杞忧我父母韵杞民之父母韵杞李已谁无父母韵水海隼止弟友文王之母韵妇旧失叶音泂酌民之父母韵饎上去为韵亦右文母韵祉令妻夀母韵喜士有祉齿旁证淮南子以天为父以地为母阴阳为经四时为纪汉歌涉危厯险不逺万里去俗归徳心归慈母○按母字诗皆满彼切独蝃蝀二章韵两似入麌韵此亦因便偶借非其常也】亩【本证衡从其亩韵母馌彼南亩韵耜趾子喜于此菑亩韵芑止试南东其畆韵理令适南亩韵耔薿止士馌彼南亩韵止子喜右否有敏俶载南亩韵事耜廼宣廼畆韵止右理事是获是亩韵秠芑负祀载芟俶载南亩韵以士耜良耜俶载南亩韵耜旁证离骚余既滋兰之九畹兮又树蕙之百畮畦留夷与揭车兮襍杜蘅与芳芷张衡东京赋躬三推于天田修帝借之千亩供禘郊之粢盛必致思乎勤已】别收十六轸敏【母鄙切○本证农夫克敏韵止子亩喜右否有旁证汉书叙传宣之四子淮阳聪敏舅氏籧篨几陷大理○按履帝武敏歆闲句耳未可以敏字为韵】别收十七准隼【息止切○本证采芑鴥彼飞隼韵止试沔水鴥彼飞隼韵水海止第友母○按采芑首章三章用韵之体皆以首句与第三句韵四句六句与首句三句韵而第二第五句别为韵故鴥彼飞隼句是韵旧以今音息允反读之失韵体且失古音矣沔水首章隼字亦是韵二章虽易韵而沔彼流水鴥彼飞隼犹是隔句韵末章隼字独无韵者章首脱二句故也准字从隼得声隼息止切则准字古音当之水切准与水声谐故白虎通云水之为言准也释名云水准也准平物也考工记辀注则利准郑司农读准为水观准与水音义之相通可知隼字之音矣从来读诗者皆不觉唯顾氏知鴥彼飞隼句是韵然谓隼字古音即是之水反恐不然谐声取相近不必同音自当从今音转纽为息止切】别收十九隠近【渠岂切○本证防言近止韵偕迩旁证潘岳射雉赋算分铢商逺近揆县刀骋絶伎江淹祭战士文千秋同尽百龄一世魂而有知咸无逺近○按往近王舅毛读已郑读记亦与渠岂切相近旂与近皆从斤声旂古音芹而今音祈近今音渠谨切而古音渠岂切音之互异也】别收二十八狝鲜【想止切○本证籧篨不鲜韵泚濔○按癣从鲜亦有从徙作防者史记齐吴疥防也可知鲜有徙音】别收三十四果火【虎委切○本证七月流火一二章与衣平上为韵三章韵苇秉畀炎火韵稺平去为韵旁证易林鬼行摇尾逐云吹火又从风吹火牵骐骥尾又从风吹火荻芝俱死○按荘子利害相摩生火实多众人焚和月固不胜火火字似如今音葢方音之异】别收平声十四皆皆【举里切○本证降福孔皆韵秭醴妣礼○按皆从比声故古音几偕又从皆声古亦音几左传引诗作降福孔偕荀朂东西厢歌作降福孔偕以音之同也】偕【本证夙夜必偕韵死卜筮偕止韵近迩维其偕矣韵防饮酒孔偕韵防旁证九辩四时递来而卒嵗兮阴阳不可与俪偕白日晼晼其将入兮明月销铄而减毁太螟蛉不属失其体也賔亲于礼賔主偕也○按偕字无与平声韵者至汉时犹然又按陟岵篇子季弟三字虽非韵而言子行役则韵已止言季行役则韵寐弃言弟行役则韵偕死是韵从三字生以此益知皆有几音】别收去声七志事【鉏里切○本证公矦之事韵沚朝夕从事韵芑子母周爰执事韵止右理亩言示之事韵子否耳王缵之事韵式上入为韵旁证石鼔歌丞徒徨止其奔我以阻其乃事】别收去声十八队悔【虎洧切○本证其后也悔韵汜以其徳靡悔韵祉子庶无罪悔韵时祀庶无大悔韵子止旁证离骚既替余以蕙纕兮又申之以揽茝亦余心之所善兮虽九死其犹未悔又阽余身而危死兮览余初其犹未悔不量凿而正枘兮固前修以菹醢】晦【本证风雨如晦韵已子喜靡明靡晦韵止旁证易林商风数起天下昬晦】别收去声四十九宥旧【巨已切○本证殷不用旧韵时平上为韵不尚有旧韵里旁证韦成诗天子我监登我三事顾我伤队爵复我旧○按汉书叙传枯杨生华曷惟其旧上韵朽下韵隝首则入有韵矣】
　　补考
　　四纸徙【斯氏切○説文从辵止声○顾氏曰此字经无明据以止声读斯氏反于理为长然韩非子扬权篇名正物定名倚物徙荀子成相篇世之祸恶贤士子胥见杀百里徙穆公任之彊配五伯六卿施并读为斯可反○按论语徳之不修学之不讲闻义不能徙不善不能改四句似有韵讲古音为构之上声故与修韵而徙与攺韵攺古音已则徙字宜为斯氏切矣韩非子徙与倚韵恐倚字读如今音荀子成相既用士字则徙施皆当从之首句祸字或有方音入此部如火字之比顾氏説未确又按字从徙者多与从丽者相通如屣与躧縰与纚疑是丽字则于古亦有郎许切之音不必皆力过切也】十二蟹解【举履切○古诗着以长相思缘以结不解以胶投漆中谁能别离此】十三骇骇【矦已切○管子凡聴徴如负猪豕觉而骇】○楷【苦已切○后汉语天下模楷李元礼】十五海醢【虎洧切○离骚见前悔字招防雕题黒齿得人肉以祀以其骨为醢些】○攺【居里切○九章易初本廸兮君子所鄙章画志墨兮前圗未改】○亥【胡岂切○易林见前殆字】○茝【昌止切○离骚昔三后之纯粹兮固众芳之所在杂申椒与菌桂兮岂惟纫乎蕙茝又见前悔字】十六轸牝【毗履切○老子谷神不死是为牝大戴礼高者为生下者为牡谿谷为牝淮南子所谓地利者后生而前死左牡而右牝○按牝从匕得声而今音为毗忍切此后世方音之转犹敏为眉陨切准为之尹切隼为息允切巹为居隠切也顾氏谓牝字后人以其通俗不雅而改音非是】十七准准【之水切○白虎通水之为言准也释名水准也准平物也○按准从水从隼声隼古音息止切】十九隠巹【居里切○説文巹从已丞读若诗云赤舄几几】二十八狝狝【斯民切○説文本作从犬玺声】癣【史记越世家齐与吴疥防也防即癣字释名癣防也浸淫移徙青徐人谓癣为徙】四十三等等【多改切○管子视其不可使因以为民等韩非子爱臣太亲必危其身人臣太贵必易主位主妾无等必危嫡子兄弟不服必危社稷贾谊新书两者不等各由其母○顾氏曰此字在韩非子二句一韵必不可易而孟子之爱无差等施由亲始亦似有韵之文其字从竹寺声从竹者古人等威之辨书之于策也许慎不得其解而曰寺者官曺之等谬矣春秋以前未有名官府为寺者其言寺皆阍寺也广韵收此字于十五海而音多改切唐时此音未泯故韩愈许国公神道碑铭有曰上之宅忧公让太宰养安蒲坂万邦絶等李庾西都赋乃防汉酺发周赉谧万类渟四海遂开国以报功差子男之五等此正唐韵十五海之音当时功令许人兼用者也或疑寺声与多改稍逺不知待字亦寺声也】四十四有臼【其以切○淮南子解门以为薪塞井以为臼人之从事或时相似】○不【方彼切○荀子赋篇此夫文而不采者与简然易知而致有理者与君子所敬而小人所不者与○顾氏曰不字古音丕从一为丕从口为否然古字多通用如诗中不显亦世不显不承之类皆是丕字其未然之词皆曰不转而上声则曰否易师初六否臧凶晁氏曰先儒多作不】四十五厚拇【满彼切○尔雅释训敏拇也】







　　上声第三部
　　韵目八语○分九麌○十姥○分三十五马○【别收】四十五厚○【别收】平声一东
　　诗韵
　　八语语【鱼巨切】圉御○旅【力举切】○纻【直吕切】羜○与【余吕切】予【本证颠倒思予韵顾上去为韵或敢侮予韵雨土户将伯助予韵雨辅女转弃予韵雨女胡宁忍予四月韵夏暑云汉韵沮所顾助旁证离骚女嬃之婵媛兮申申其詈予曰鮌婞直以亡身兮终然殀乎羽之野又纷总总其离合兮班陆离其上下吾令帝阍开闗兮倚阊阖而望予又忽吾行此流沙兮遵赤水而容与麾蛟龙以梁津兮诏西皇使涉予九歌帝子降兮北渚目眇眇兮愁予又君回翔兮以下逾空桑兮从女纷总总兮九州何夀夭兮在予又防兰兮麋芜罗生兮堂下绿叶兮素枝芳菲菲兮袭予又子交手兮东行送美人兮南浦波滔滔兮来迎鱼麟麟兮媵予又东风飘飘兮神灵雨留灵修兮憺忘归嵗既晏兮孰华予○按取予之予借为予我之予古皆同音后始转入平声顔师古匡谬正俗曰予当读如与不当读如余诗予悉音与又按郑康成注曲礼云余予古今字岂是时音已变与而晋人陆机陆云诗犹入上声韵也】○渚【章与切】○女【人渚切】茹【又去声】○暑【舒吕切】防黍○处【昌与切】○湑【私吕切】○女【尼吕切】○许【虚吕切】○虚【其吕切】秬○所【疎举切】○楚【创举切】○阻【侧吕切】○沮【慈吕切】○举【居许切】筥○绪【徐吕切】鱮藇分九麌麌【虞矩切】噳俣○羽【王矩切】雨宇○甫【方矩切】父脯黼○武【文甫切】舞务【外御其务左传引诗作侮是务侮通也而诗用侮字似当入第十一部】○父【扶雨切】釡辅○冔【况羽切】栩訏○踽【俱雨切】十姥土【他鲁切】吐○杜【徒古切】土【桑土之土】○鲁【郎古切】虏○堵【当古切】○鼔【公户切】瞽罟酤盬股羖○五【疑古切】午○祖【则古切】组○虎【呼古切】浒许【伐木许许】○怒【奴古切○上去两存】○苦【康五切】○户【矦古切】祜岵怙酤【既载清酤】扈○浦【旁古切】○补【博古切】分三十五马马【满补切○本证言秣其马韵楚爰丧其马韵下旧失叶音巷无服马韵野武乘乘马韵组舞举虎所女驾我乘马韵野皇驳其马韵羽啴啴骆马韵盬处既差我马韵午麌所蹶维趣马韵处路车乘马采菽韵筥予黼崧高韵土亦白其马韵且旅駉駉牡马韵野者旁证离骚朝吾将济于白水兮登阆风而緤马忽反顾以流涕兮哀高邱之无女九歌霾两轮兮絷四马援玉枹兮撃鸣鼔汉郊祀歌灵之下若风马左仓龙右白虎○陈氏曰马音姥説文马武也怒也史记索隠音姥古莽亦音姥汉有马何罗者明徳皇后恶其先有叛以莽易马改字不改音楚辞莽与土韵是其证也后马转为母果切潘岳西征赋韵坐缪袭挽歌韵我可以观声之变矣】○者【掌与切○本证薄言观者韵鱮薄言駉者韵马野旁证九歌捐余袂兮江中遗余褋兮沣浦搴汀洲兮杜若将以遗兮逺者】○野【上与切○本证逺送于野韵羽雨叔适野韵马武蘝蔓于野韵楚处説于株野韵马七月在野韵股羽宇户下鼠处烝在桑野韵下劬劳于野韵羽寡声闻于野韵渚至于艽野韵土暑苦雨罟率彼旷野韵虎暇京师之野韵处旅语在坰之野韵马者旁证穆天子传万民均平吾顾见女比及三年将复而野左传童謡鸜鹆之羽公在外野往馈之马説苑载逸诗绵绵之葛在于旷野良工得之以为絺纻离骚终焉殀乎羽之野见前予字】○嘏【果五切○本证俾缉熙于纯嘏韵祜天锡公纯嘏韵鲁许宇旁证礼运修其祝嘏以降上神与其先祖】○夏【后户切○本证无冬无夏韵鼔下羽四月维夏韵暑予旁证穆天子传子还东土和理诸夏万民均平吾顾见女扬雄城门校尉箴昔在上世有殷有夏癸辛不徳而设夫险阻】下【本证宗室牖下韵女在南山之下韵处于林之下韵马旧失叶音在浚之下韵苦首阳之下韵苦与宛邱之下韵鼔夏羽婆娑其下韵栩十月蟋蟀入我牀下韵股羽野宇户鼠处亦在车下韵野载飞载下韵栩盬父溥天之下韵土至于岐下韵父马浒女宇福禄来下韵渚处湑脯昭假于下韵甫鹭于下韵舞旁证易潜龙勿用阳在下也见龙在田徳施普也礼运酒在室醴醆在户粢醍在堂澄酒在下离骚览相观于四极兮周流乎天余乃下望瑶台之偃蹇兮见有娀之佚女】○写【想羽切○本证我心写兮蓼萧韵湑语处裳裳者华韵湑处车牵韵湑旁证谚云书三冩鱼成鲁帝成虎】○且【七羽切○本证有萋有且韵马旅】○舍【商羽切○本证亦不遑舍韵车旴平上为韵不必叶商居反旁证易潜龙勿用下也见龙在田时舍也又井泥不食下也旧井无禽时舍也】○寡【果五切○本证哀此鳏寡韵羽野哀我填寡韵扈旧失叶音不侮鳏寡韵茹吐御旁证易小畜寡也履不处也史记叙传天下已平亲属既寡悼恵先壮实镇东土】别收四十五厚垢【果五切○本证征以中垢韵谷谷上入为韵不必叶居六反○按垢从后声宜古厚切入第十一部此与谷谷为韵者入声第一部亦平上去第十一部之转声故可通叶既与谷谷韵则转为果五切入此部若后字之韵祖矣此亦当时有此方音如左传引谚国君含垢与汚瑕平上为韵也汉以后用垢字多入此部如荘忌哀时命不获世之尘垢韵处后汉张超诮青衣赋尚有尘垢韵父繁钦诗同尘共垢韵辅】别收平声一东戎【而渚切○本证烝也无戎韵务以修我戎韵祖父○按戎有汝义遂有汝音此音韵之变非可以例求者陈氏疑戎为武字之误姑存一説】别收去声九御助【牀所切○助从且得声可读上声亦可去声两收之】
　　补考
　　三十五马社【辰五切○甘誓用命赏于祖不用命戮于社左传成季占闲于两社为公室辅汉书叙传布厯燕齐叔亦相鲁民思其政或金或社】假【果五切士冠字辞宜之于假永受保之曰伯某甫】雅【阮古切乐记今夫古乐进旅退旅和正以广匏笙簧防守拊鼔始奏以文复乱以武治乱以相讯疾以雅君子于是语于是道古○按和正以广闲句吴氏谓广果五切误○扬雄赵充国颂昔周之宣有方有虎诗人歌功乃列于雅】赭【章与切汉天马歌太一况天马下霑赤汗沫流赭○按诗赫如渥赭当为闲句旧叶陟畧反误】三十七荡莽【满补切离骚汨余若将不及兮恐年嵗之不我与朝搴阰之木兰兮夕揽洲之宿莽日月忽其不淹兮春与秋其代序九章滔滔孟夏兮草木莽莽伤懐永哀兮汨徂南土又搴长洲之宿莽与草韵音稍异○今韵姥荡二韵两收】平声九麻姱【后五切九歌縆瑟兮交鼔箫钟兮瑶虡鸣防兮吹竽思灵保兮贤姱】


　　上声第四部
　　韵目十六轸○十七准○十八吻○十九隠○二十一混○二十二很○分二十七铣○【别收】二十阮诗韵
　　十六轸畛【章忍切○徂隰阻畛与耘平上为韵】○忍【而轸切】○尽【慈忍切】○引【余忍切】○闵【眉陨切○鬻子之闵斯与勤平上为韵不必叶眉贫反】○陨【于闵切○涕既陨之不必音蕴其黄而陨与贫平上为韵不必叶于贫反】十七准【诗未有韵隼字入第二部】十八吻【诗未有韵】十九隠【诗未有韵近字入第二部】二十一混壸【苦本切○室家之壸与上去为韵】二十二很【诗未有韵】分二十七铣【诗未有韵】别收二十阮苑【于粉切○防伐有苑与羣錞平上为韵○按苑于阮切当入第五部而诗韵羣錞则入此部葢音相近而转也我心苑结亦音韫又按易大人虎变其文炳也君子豹变其文蔚也小人革面顺以从君也易用韵稍寛炳与君可平上为韵蔚字甚逺何以合韵葢即此苑字耳】




　　上声第五部
　　韵目二十阮○二十三旱○二十四缓○二十五澘○二十六产○分二十七铣○二十八狝○【别收】十四贿
　　诗韵
　　二十阮【自阮至产不必加叶音説见平声】逺【云阮切○按诗用逺字皆上角弓二章与然字平上为韵不必因二章并首章逺字亦读平声也】○反【府逺切○按诗用反字皆上声不思其反四矢反兮皆上去为韵不必叶孚绚反翩其反矣与逺韵犹逸诗偏其反而与逺韵楚辞用反字亦多韵逺字皆不必叶分邅反虽汉书平反之反读平声他书亦有翩其翻而之语然诗与论语皆作反又威仪反反一见賔之初筵一见执竞执竞与简韵可知是上声賔之初筵与幡迁迁平上为韵耳旧叶分邅反与幡同音夫反反者威仪之善幡幡者威仪之不善若同音何以别义乎】阪○婉【于阮切○清扬婉兮与漙愿韵平上去通韵也漙不必叶土兖反愿不必叶五逺反】○绻【苦逺切】○咺【火逺切】二十三旱亶【当旱切】瘅○罕【许旱切○叔发罕忌与慢上去为韵不必叶虚旰反】二十四缓管【古满切】馆【适子之馆兮与粲上去为韵不必叶古玩反】痯二十五澘板【布绾切】○僩【下赧切】二十六产简【古限切】分二十七铣殄【徒典切】二十八狝衍【以浅切】○践【慈演切】○墠【常演切】○幝【昌善切】○巘【鱼蹇切○陟则在巘与原繁宣叹平上为韵不必叶鱼轩反】○娈【力兖切○今韵狝线皆收以候人末章推之荟兮蔚兮去声之双声婉兮娈兮上声之双声当以上声为正甫田猗嗟用娈字皆上去为韵耳不必叶龙眷反】○转【陟兖切】○卷【居转切】○选【思兖切○舞则选兮与贯乱上去为韵不必读去声】○熯【而善切○按我孔熯矣式礼莫愆熯与愆平上为韵释文熯亦音汉亦是平去为韵旧误以为闲句而以愆与下文孙字为韵非是俗本又误音善】别收十四贿洒【先典切○按新台有洒与浼殄韵当为先典切与今音璀者异葢洒从西声西字古音箫前切故上声即先典切】○浼【美辨切○按浼从免声故河水浼浼与洒殄韵今音每与古音异矣】









　　上声第六部
　　韵目二十九篠○三十小○分三十一巧○分三十二皓
　　诗韵
　　二十九篠皎【古了切】○鸟【都了切】○僚【卢鸟切○佼人僚兮】蓼三十小小【思兆切】○旐【治小切○设此旐矣与郊旄平上为韵】赵○沼【之少切○鱼在于沼与乐上入为韵王在灵沼与跃上入为韵皆不必叶音灼】○少【书沼切】○摽【婢小切】○绍【市沼切○舒夭绍兮与照燎懆上去为韵】○蹻【居夭切○其马蹻蹻与藻昭笑敎平上去通韵四牡蹻蹻与入声韵上入兼收】纠○悄【亲小切】分三十一巧【所分之字如狡姣绞佼齩稍等字诗未有韵其余分入第十一部】分三十二皓镐【胡潦切】○潦【虚倒切】○倒【都镐切○颠之倒之与召上去为韵亦可读去声】○藻【子镐切】○懆【七早切○説见去声】





　　上声第七部
　　韵目三十三哿○三十四果○分三十五马○分四纸
　　诗韵
　　三十三哿瑳【此我切】○我【五可切】○傩【乃可切】○可【枯我切】○左【臧可切○左之左之与宜平上为韵不必叶平声】三十四果祸【胡果切】分三十五马瓦【五果切○按斯干末章载寝之地载衣之裼为一韵载弄之瓦以下又易韵瓦与仪议罹为韵仪议皆音俄罹音罗而瓦以上声与之韵当为五果切今时方音犹有此音管子弱子下瓦慈母操棰棰徒何切可证旧叶鱼位反未确】分四纸掎【居我切○伐木掎矣今音已旧叶居何反今按当读居我切与予之佗矣上去为韵】○杝【汤可切○析薪杝矣今音侈旧叶汤何反今按当读汤可切与佗上去为韵】






　　上声第八部
　　韵目三十六养○三十七荡○分三十八梗
　　诗韵
　　三十六养养【余两切】○两【良奨切】○仰【鱼两切○髙山仰止与行平上为韵不必叶五刚反】○掌【诸两切】○爽【疎两切○其徳不爽平上皆可读】○罔【文两切○天之降罔与亡平上为韵】○往【于两切】王【及尔出王王即往字与明平上为韵】三十七荡荡【徒郎切】汤【子之汤兮与荡同】○广【古晃切○汉之广矣与泳永方平上去通韵不必叶古旷反谁谓河广与杭望平上为韵】分三十八梗梗【古党切○本证至今为梗与将往竞平上去通韵旁证黄香九宫赋走札楬而缭桔梗槁屑屈而却梁党】○怲【比郎切○忧心怲怲与上藏平上去通韵不必叶兵旺反】○景【居养切○本证泛泛其景韵养旁证夏矦湛扺疑九疑之从王化犹洪声之收清响黎苗之乐函夏若防形之招恵景郭璞逰仙诗翘首望太清朝云无増景虽欲思随化龙津未易上○按周礼正日景释文云景如字或作影非是古无影字大禹谟之影响后人以今字易之耳泛泛其景释文景如字又音影当以如字之音为是古音居养切】○永【于广切○江之永矣与广泳方平上去通韵不必叶弋亮反】
　　补考
　　三十八梗炳【比郎切郭璞毕方赞毕方赤文离精是炳集乃流灾火不炎上】

　　上声第九部
　　韵目分三十八梗○三十九耿○四十静○四十一迥
　　诗韵
　　分三十八梗颎【俱永切○旧韵在迥韵礼部韵畧改入梗韵】三十九耿【诗未有韵】四十静骋【丑郢切】○屏【必郢切】○领【良郢切】四十一迥冥【莫迥切○维尘冥冥旧读上声今从之】









　　上声第十部
　　韵目四十二拯○四十三等
　　四十二拯【诗未有韵】四十三等【诗未有韵等字见第二部补考】









</div>
    <div class="pagination">
<a href="古韵标准_page3.html">上一页</a><a href="古韵标准.html">1</a><a href="古韵标准_page2.html">2</a><a href="古韵标准_page3.html">3</a><span class="current-page">4</span><a href="古韵标准_page5.html">5</a><a href="古韵标准_page6.html">6</a><a href="古韵标准_page7.html">7</a><a href="古韵标准_page8.html">8</a><a href="古韵标准_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
