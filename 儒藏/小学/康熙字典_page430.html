<!DOCTYPE html>
<html>
<head>
    <meta charset="UTF-8">
    <title>康熙字典 - 第 430 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 430 页/共 976 页</h1>
    <div class="content">任	【子集中】【人字部】	任	【唐韻】【集韻】【韻會】如林切【正韻】如深切，□音壬。誠篤也。【詩邶風】仲氏任只。【鄭箋】以恩相信曰任。又【周禮地官】大司徒之職，以鄕三物，敎萬民而賔興之。二曰六行，孝友睦婣任恤。【註】任，信於友道。　又【廣韻】堪也。【王粲登樓賦】情眷眷而懷歸兮，孰憂思之可任。【註】言誰堪此憂思也。　又當也。【左傳僖十五年】衆怒難任。　又負也，擔也。【詩小雅】我任我輦。【禮王制】輕任幷，重任分。【註】幷已獨任之，分析而二之。　又姓。大任，文王之母。又薛國之姓。【左傳隱十一年】不敢與諸任齒。【正義】謝章薛舒呂祝終泉畢過此，十國皆任姓也。　又【集韻】【韻會】【正韻】□如鴆切，壬去聲。克也，用也。又所負也。【論語】仁以爲已任。　又事也。【周禮夏官】施貢分職，以任邦國。【註】事以其力之所堪。　又與妊姙同。【史記鄒陽傳註】紂刳任者，觀其胎產。又【方書】督脈屬陽，循□而上，至鼻。任衇屬隂，循膈而上，至咽。女子二十，任衇通，則有子。　又【書舜典】而難任人。【註】言拒絕佞人。本作壬，與巧言孔壬之壬同。譌作任。考證：〔【王粲登樓賦】情眷眷而懷歸兮，孰憂思而可任。〕　謹照原文而字改之字。 

伳	【子集中】【人字部】	伳	【集韻】私列切，音屑。侈也。

伶	【子集中】【人字部】	伶	【唐韻】【集韻】【韻會】□郞丁切，音零。獨也。　又弄也。伶人，弄臣也。　又伶人，樂工也。伶倫，古樂師，世掌樂官，故號樂官爲伶官。　又【唐樂府序】伯牙作水伶操。　又使也。厮役謂之使伶。　又健伶，縣名，屬益州郡。　又伶俐，黠慧也。　又伶仃，與彾同。伶俜，與竛□同。　又【集韻】郞定切，音笭。又力正切，音令。義□同。

煂	【巳集中】【火字部】	煂	【集韻】郝格切，音赫。【玉篇】燒也。

烉	【巳集中】【火字部】	烉	【篇海】呼貫切，音喚。火光明也。　又【古文奇字】煥，古作烉。詳煥字註。

佃	【子集中】【人字部】	佃	【廣韻】徒年切【集韻】【韻會】【正韻】亭年切，□音田。治田也。亦作田。【詩齊風】無田甫田。【註】田謂耕治之也。通作畋。【書多方】畋爾田。　又代耕農也。或曰佃當借甸，从人變體，象匍匐力耕形。【詩小雅】維禹甸之。【周禮天官甸師註】郊外曰甸。　又古卿車。【左傳哀十七年註】衷甸一轅，卿車。《說文》作佃云中也。徐鍇曰，古載物大車雙轅，乗車一轅當中也。又田獵。【易繫辭】以佃以漁。亦作畋。　又【正韻】蕩練切，音電。義同。　又【韻補】叶他英切，音汀。【馬融廣成頌】忽蒐狩之禮，闕槃虞之佃。闇昧不睹日月之光，聾昏不聞雷霆之震。震音征。考證：〔【周禮地官甸師註】郊作曰甸。〕　謹照原書地官改天官。郊作改郊外。　〔【左傳哀十七年註】衷甸一轅，卿車。甸一作佃。徐曰，佃訓中也，古載物大車雙轅，乗車一轅當中也。〕 謹按作佃者說文非左傳註也。謹照說文繫傳改爲：說文作佃云中也。徐鍇曰，古載物大車雙轅，乗車一轅當中也。 

□	【未集中】【而字部】	□	□字之譌。

仑	【子集中】【人字部】	侖	【廣韻】力迍切【集韻】盧昆切，□音論。敘也，亼□而卷之侖如也。　又昆侖山，與崑崙同。見【漢志】。又【山海經】有侖者之山。　又神名。【山海經】槐江之山，槐鬼離侖居之。【註】離侖，神名。　又凡物之圓渾者曰昆崙，圓而未剖散者曰渾淪。　本作侖。

产	【午集上】【生字部】	產	【唐韻】【集韻】【韻會】□所□切，音剗。【說文】生也。【正字通】婦生子曰產，物生亦曰產。【禮鄕飮酒禮】產萬物者，聖也。【註】聖之言生也。【周禮春官大宗伯】以天產作隂德，以中禮防之。以地產作陽德，以和樂防之。【註】天產者動物，謂六牲之屬。地產者植物，謂九穀之屬。【前漢昭帝紀】金芝九莖，產于函德殿銅池中。　又本其所生長之地曰產。【孟子】□良，楚產也。【左傳僖二年】屈產之乗。【註】屈地生良馬。趙岐以屈產爲地名，誤。　又民業曰產。【孟子】有恆產者有恆心。【前漢高祖紀】常有大度，不事家人生產作業。　又【五音集韻】大籥似笛，三孔而短。【爾雅釋樂】大籥謂之產。　又水名。與滻同。【前漢郊祀志】霸產豐勞。　又與嵼同。【楚辭九章】思蹇產而不釋。　又姓。【何氏姓苑】彭城人也。【正字通】明產麟，產瓘。　又【五音集韻】所晏切，音訕。生育也。　又【韻補】叶□舉切，數上聲。【漢樂章】安其所，樂終產，樂終產，世繼緒。　又所蹇切，先上聲。【張協登北芒山賦】靈嶽鬱以造天，連岡巖以蹇產。伊洛渾而東流，帝君赫以崇顯。　或作□嵼。

□	【未集下】【肉字部】	□	【集韻】乃結切，音隉。腫也。

□	【未集下】【至字部】	□	【集韻】直利切，音緻。刺履底也。

他	【子集中】【人字部】	他	【廣韻】託何切【正韻】湯何切，□音拖。與佗它通。彼之稱也，此之別也。【左傳莊二十二年】光遠而自他有耀者也。【詩鄘風】之死矢靡他。又【小雅】人知其一，莫知其他。　又【玉篇】誰也。　又邪也。【揚子法言】君子正而不他。　又凡牛馬載物曰負他。　又【集韻】唐佐切，同。亦畜負物也。　又【司馬相如上林賦】不被創刃，怖而死者，他他藉藉，塡坑滿谷。【註】他音〈口□〉。言禽獸僵死交相積也。　又【正字通】方言呼人曰他。讀若塔平聲。

今	【子集中】【人字部】	今	【廣韻】【集韻】【韻會】【正韻】□居吟切，音金。【說文】是時也。【廣韻】對古之稱。【詩召南】迨其今兮。【毛傳】今，急辭也。【朱傳】今，今日也。不待吉也。　又【圓覺經】無起無滅，無去來今。【註】謂過去見在未來三世。又【韻補】叶居靑切，音京。【詩周頌】有椒其馨，胡考之寧。匪且有且，匪今斯今。　又叶居良切，音姜。【易林】庭爎夜明，追古傷今。陽弱不制，隂雄坐房。　从亼□會意。□，古文及字。巳往爲古，逮及爲今。

佫	【子集中】【人字部】	佫	【廣韻】曷各切，音鶴。姓也。【集韻】□或作佫，又與假徦臵格□通。

仔	【子集中】【人字部】	仔	【集韻】【韻會】【正韻】□祖似切，音子。克也，任也。【詩周頌】佛時仔肩。　又【廣韻】子之切，音咨。義同。

仮	【子集中】【人字部】	仮	【集韻】同反。

侼	【子集中】【人字部】	侼	【集韻】薄沒切，音孛。【揚子方言】强也，懟也，又很也。

□	【未集中】【老字部】	□	【廣韻】【集韻】□多忝切，音點。【說文】老人面如點也。【廣雅】□，老也。　又【廣韻】【集韻】□多念切，音店。義同。

□	【未集中】【羽字部】	□	【廣韻】戸鉤切【集韻】【韻會】胡溝切【正韻】胡鉤切，□音侯。【說文】羽本也。一曰羽初生貌。【廣雅】風狄羽也。又【集韻】下遘切，音候。鍭，或作□。金鏃翦羽。【儀禮旣夕禮】□失一乘。【註】□猶候也，候物而射之矢也。

亚	【子集上】【二字部】	亞	"【唐韻】【集韻】□衣駕切，鴉去聲。【說文】醜也。象人局背之形。　又【爾雅釋言】亞，次也。【蜀志】諸葛亮管蕭之亞。　又【增韻】少也。【廣韻】就也。　又姻亞，壻之父曰姻，兩壻相謂曰亞。【詩小雅】瑣瑣姻亞，則無膴仕。別作婭。　又【集韻】【正韻】□於加切，音鴉。【前漢東方朔傳】伊優亞者，辭未定也。　又【趙古則曰】物之岐者曰亞。俗作丫椏。　又【正韻】烏落切。【正譌】與堊同，塗飾牆也。　又與惡同。【史記盧綰傳】綰孫他人封亞谷侯。【漢書】作惡谷。【語林】宋人有獲玉印，文曰周惡夫印。劉原父曰：漢條侯印，古亞惡二字通用。　又與滹通，滹沱。【禮禮器】作惡池。【秦詛楚文】作亞駝。　又與稏通，稻也。【韻會】稏通作罷亞。　又【郝敬讀書通】壓通作亞。【杜甫上巳宴集詩】花蕊亞枝紅。又【人宅詩】花亞欲移竹。□與壓同。　【字彙】正譌云：亞本涂飾字，餘皆借義，旣爲借義所奪，小篆遂从土作堊字，又从心作惡字以別之。亞、堊、惡本一字，《秦詛楚文》以亞駝代滹沱，則因聲借用明矣。◎按《字彙》說是，但俗旣習用借義已久，姑載本義於後，以備一字原委云。

考證：〔【爾雅釋詁】亞，次也。〕　謹照原書釋詁改釋言。〔【蜀志】諸葛亮管簫之亞。〕 謹照原文管簫改管蕭。"

伞	【子集中】【人字部】	傘	【廣韻】蘇旱切【集韻】顙旱切，□音散。禦雨蔽日，可以卷舒者。通作繖。亦作□。【說文】蓋也。【通雅】繖本因古之縿，升庵謂傘亦古文，晉輿服志，功曹吏繖扇騎從傘。始見於南史，王縉以笠傘覆面。魏書裴延儁傳，山胡持白傘白旛。○按《說文》幓，旌旗之斿。《爾雅》纁帛縿。註：衆旒所著正幅爲縿。此卽繖之原也。　又地名。【遼史太宗紀】駐蹕於傘淀。

五	【子集上】【二字部】	五	〔古文〕□【唐韻】【韻會】疑古切【集韻】【正韻】阮古切，□音午。【增韻】中數也。【易繫辭】天數五，地數五。【書武成】列爵惟五。【詩鄘風】良馬五之。　又格五。【後漢梁冀傳】能挽滿，彈棊，格五，六博，蹴鞠，意錢之戲。【註】行棊相塞謂之簺，簺有四采，簺白乗五是也。至五卽格不得行。　又【辛氏三秦記】城南韋杜，去天尺五。　又十五夜曰三五。【謝靈運詩】期在三五夕。【崔曙詩】秒冬正三五，日月遙相望。　又姓。漢五京。又第五，五鹿，皆複姓。崔曙《早發交崖山還太室作》：仲冬正三五，日月遙相望。

仼	【子集中】【人字部】	仼	【字彙】音王。急行也。◎按《集韻》作彺。《字彙》譌。

□	【補遺】【未集】【耳字部】	□	【川篇】詞卯切。亭名也。

□	【未集中】【羽字部】	□	【玉篇】須緣切，音宣。飛貌。

□	【未集中】【耳字部】	□	【集韻】子小切，音劋。耳鳴。

仧	【備考】【子集】【人字部】	仧	【字彙補】與長同。

什	【子集中】【人字部】	什	【唐韻】【韻會】□是執切，音十。十人爲什。又古者師行，二五爲什。凡食器之類必共之，故曰什物什器。【史記五帝紀註】什物謂常用者，其數非一，故云什。　又篇什。【朱子曰】詩雅頌無諸國之別，故十篇爲一卷，猶軍法十人爲什也。【五經通義】國風多寡不等，不稱什。雅頌十篇爲聮，惟魚藻，蕩及閔予小子，雖無過乎什，亦稱什，舉成數耳。若不及者，如駉頌四篇，□頌五篇，皆不稱什也。

亳	【子集上】【亠字部】	亳	【唐韻】旁各切【集韻】【韻會】白各切，□音泊。商湯所都。契封商，湯始居亳。皇甫謐曰：梁國有三亳。南亳在穀熟。卽湯都。北亳在蒙，卽景亳。湯所受命地偃師爲西亳，卽盤庚所徙。【通雅】宋州穀熟縣卽歸德之考城縣。考城今有亳越，有大蒙，小蒙。章本淸云：湯遷南亳，卽歸德府。亳一作薄。【荀子議兵篇】古者湯以薄。【註】與亳同。【前漢地理志】山陽郡有薄縣。【註】湯居亳。【說文】亳，京兆杜陵亭名。則又一亳也。又【書立政】三亳阪尹。【傳】與皇甫說同。孔安國云：亳人歸文王者三所，爲之立監，故爲三亳。　又【廣韻】亳，國名。春秋□地，漢爲沛之譙縣，晉爲南兗州，後周爲亳州。

从	【子集中】【人字部】	从	【說文】從本字。【陸佃曰】二人向陽爲从，向隂爲比。士之趨嚮，不可不愼。（從）【廣韻】疾容切【集韻】【韻會】【正韻】牆容切，□俗平聲。【說文】本作从。相聽也。【書益稷】汝無面從。【說命】后從諫則聖。　又【廣韻】就也。【易乾卦】雲從龍，風從虎。【禮曲禮】謀于長者，必操几杖以從之。　又【爾雅釋詁】自也。【詩小雅】伊誰云從。【箋】言譖我者，是言從誰生乎。【晉書明帝紀】不聞人從日邊來。　又姓。【廣韻】漢有將軍從公。【何氏姓苑】今東筦人。　又【廣韻】【集韻】□七恭切，促平聲。【廣韻】從容也。【正韻】從容，舒緩貌。【書君□】從容以和。【禮中庸】從容中道。　又【集韻】書容切，音舂。從容，久意。【禮學記】待其從容，然後盡其聲。　又【集韻】將容切，音蹤。東西曰衡，南北曰從。【詩齊風】衡從其畝。【史記蘇秦傳】從合則楚王，衡成則秦帝。　又與蹤通。【史記聶政傳】重自□以絕從。【前漢張湯傳】從迹安起。　又【集韻】祖動切，音總。太高貌。【韻會】髻高也。【禮檀弓】尔無從從爾。　又【集韻】鋤江切，浞平聲。義同。　又【唐韻】慈用切【集韻】【類篇】【韻會】才用切，□俗去聲。【說文】本作□。隨行也。【詩齊風】其從如雲。【論語】從我者，其由與。　又【韻會】從天子曰法從，侍從。【書囧命】其侍御僕從。【前漢揚雄傳】趙昭儀，每上甘泉常法從。【註】師古曰：以法言當從耳。一曰從，法駕也。【後漢百官志】羽林郞掌宿衞侍從。　又【集韻】【類篇】□似用切，音頌。同宗也。【爾雅釋親】父之世父，叔父爲從祖，祖父。父之世母，叔母爲從祖，祖母。【釋名】從祖父母，言從己親祖別而下也，亦言隨從己祖以爲名也。　又【集韻】子用切。與縱同。【禮曲禮】欲不可從。【論語】從之純如也。（從）考證：〔【詩齊風】從衡其畝。〕　謹照原文從衡改衡從。 

忆	【卯集上】【心字部】	憶	【廣韻】於力切【集韻】【韻會】乙力切【正韻】伊昔切，□音抑。念也，思也，記也。【古詩】下有長相憶。　【增韻】古作意，誤。

□	【備考】【未集】【肉字部】	□	【奚韻】同胖。

亴	【子集上】【亠字部】	亴	【字彙補】魚救切，音右。飛也。

仆	【子集中】【人字部】	仆	【唐韻】【集韻】【韻會】芳遇切【正韻】芳故切，□音赴。偃也，僵也。【唐書房杜傳贊】興仆植僵。　又【集韻】普木切，音攴。義同。　又【集韻】【韻會】【正韻】□敷救切，否去聲。頓也。

伉	【子集中】【人字部】	伉	【唐韻】苦浪切【集韻】【韻會】口浪切，□康去聲。伉儷，配耦也，敵也。【左傳成十一年】已不能庇其伉儷。【疏】伉儷者，言是相敵之匹耦。　又與抗同。【莊子漁父篇】萬乗之主，千乗之君，夫子未嘗不分庭伉禮。　又【淮南子齊俗訓】伉行以違俗。　又直也。【揚子法言】事勝辭則伉。　又姓。　又【集韻】【韻會】□居郞切，音剛。正直貌。　又叶苦郞切，音康。【詩大雅】臯門有伉。與閌同。【傳】高貌。【蔡邕釋誨】九河盈溢，非一□所防。帶甲百萬，非一勇所伉。　【戴侗曰】高亢之亢當作亢。與亢龍之亢同。亢字原刻从凡不从几作。

伖	【補遺】【子集】【人字部】	伖	【韻會】與帑同。

仺	【子集中】【人字部】	仺	【集韻】倉古作仺。註詳八畫。

□	【未集下】【肉字部】	□	【字彙】與羸同。見釋藏。

□	【未集下】【肉字部】	□	【字彙補】都罪切，堆上聲。大腫貌。

□	【未集下】【肉字部】	□	【集韻】徒渾切。同□。髀也。或作□臀。

亯	【子集上】【亠字部】	亯	【玉篇】古文亨字。註詳六畫。　又【集韻】古文烹字。◎按亨烹二字古通，故古文亦通用。

桸	【辰集中】【木字部】	桸	【唐韻】許羈切【集韻】【韻會】虛宜切，□音犧。【說文】朽也。【類篇】勺也。通作□。或作獻。【前漢王莽傳】建華蓋，立斗獻。師古音犧。斗魁及杓末如勺之形。　又【廣韻】香衣切，音希。木名，汁可食。

亭	【子集上】【亠字部】	亭	【唐韻】特丁切【集韻】【韻會】【正韻】唐丁切，□音庭。【說文】民所安定也。【釋名】停也。道路所舍，人停集也。【風俗通】亭，留也，行旅宿會之所館也。【東觀漢紀】衞爲桂陽太守，鑿山通路，列亭置郵。又【前漢趙充國傳】分屯要害，冰解漕下，繕鄕亭，浚溝渠。　又亭長。【後漢百官志】十里一亭，十亭一鄕。有亭長持更板以劾賊，索繩以執賊。亭長舊名負弩，改爲亭長。或爲亭父。【揚子方言】楚東海之閒，亭父謂之亭公。　又【前漢平帝紀】因郵亭書以聞。【註】郵亭，行書之舍，卽今驛遞。　又直也。【史記五帝紀】以征不亭。　又平也，均也。【前漢酷吏傳】張湯平亭疑法。【淮南子原道訓】味者，甘立而五味亭。　又亭亭，山名，在泰山下。【史記封禪書】黃帝封泰山，禪亭亭。　又亭亭，聳立貌。【太公兵法】高山盤石，其上亭亭。　又【黃庭經】九原之山何亭亭。【註】猶心也。　又亭毒，化育也。【老子道德經】亭之毒之。【註】亭謂品其形，毒謂成其質。　又亭午。【孫綽遊天台山賦】羲和亭午，游氣高褰。【註】亭，至也。午，日中也。游氣，海氣也。褰，開也。言氣開見日也。一曰亭午卽直午之義。　又【古今注】蜻蜓一名靑亭，色靑而大者是也。　又水止曰亭。與渟同。【前漢西域傳】其水亭居。　又【韻補】叶徒陽切。【班固高祖泗水亭□】寸木尺土，無竢斯亭。揚威斬蛇，金精摧傷。

仙	【子集中】【人字部】	仙	【廣韻】【集韻】相然切【正韻】蘇前切，□音先。【釋名】老而不死曰仙。仙，遷也。遷入山也。【揚雄曰】聖人不師仙。　又胎仙，鶴也。【黃庭經】琴心三疊舞胎仙。　又輕舉貌。【杜甫詩】行遲更覺仙。　又仙居，仙遊，俱縣名。又仙霞，嶺名。　又姓。宋仙源明，明仙時忠，仙克謹。　亦作僲。

井	【子集上】【二字部】	井	【唐韻】【集韻】【韻會】【正韻】□子郢切，精上聲。穴地出水曰井。【釋名】井，淸也。【廣雅】深也。易有井卦。【世本】伯益作井。【汲冡周書】黃帝作井。【孟子】掘井九仞，而不及泉。　又【廣韻】田九百畝曰井，象九區之形。【孟子】方里而井，井九百畝。　又市井。【玉篇】穿地取水，伯益造之，因井爲市也。【師古曰】市，交易之處，井，共汲之所，因井成市，故名。　又南方宿名。【史記天官書】南宮朱鳥東井爲水事。【註】東井八星，主水衡也。　又井井，經畫端整貌。【荀子儒效篇】井井兮其有條理也。　又往來連屬貌。【易井卦】往來井井。　又姓。漢有井丹。　又藻井。【風俗通】堂殿上作藻井，以象東井，藻以厭火。　又綺井。【左思魏都賦】綺井列疏以懸蒂。【註】屋板爲井形，飾以丹靑，如綺也。　又古文井與□通用。【左傳】有井伯，卽郉伯。　【說文】本作丼。

亦	【子集上】【亠字部】	亦	〔古文〕□【唐韻】羊益切。【集韻】【韻會】【正韻】夷益切，□音睪。總也，又也。又傍及之詞。　又姓。宋開禧進士亦尚節，明參將亦孔昭。　又同奕。【詩周頌】亦服爾耕。【箋】亦，大也。【正義】亦奕義通。　亦本作□，象人左右兩腋形。【說文】□與掖同。【詩衡門序】誘掖其君。【釋文】《石經》作亦。亦，古掖字也，左右肘脅之閒曰掖。後从肉作腋。

亟	【子集上】【二字部】	亟	【唐韻】紀力切【集韻】【韻會】訖力切，□音棘。敏也，疾也。【說文】从人从口从又从二。二，天地也。【徐鍇曰】承天之時，因地之利，口謀之，手執之，時不可失，疾之意也。【詩大雅】經始勿亟。【左傳襄二十四年】公孫之亟也。【註】急也。言鄭公孫宛射犬性急。　又【廣韻】【集韻】□去吏切，音唭。頻數也。【孟子】亟問亟餽鼎肉。【又】仲尼亟稱於水。　又詐欺也。【揚子方言】東齊海岱之閒曰亟。　又與棘通。【詩大雅】匪棘其欲。　又與革通。【禮檀弓】夫人之病革矣。　又與極通。【荀子賦論】反覆甚極。【註】極與亟同。

□	【未集下】【自字部】	□	【字彙補】烏版切，音綰。姓也。出千家姓。

□	【未集下】【肉字部】	□	【玉篇】于貴切，音胃。皮也。

</div>
    <div class="pagination">
<a href="康熙字典_page429.html">上一页</a><span>...</span><a href="康熙字典_page425.html">425</a><a href="康熙字典_page426.html">426</a><a href="康熙字典_page427.html">427</a><a href="康熙字典_page428.html">428</a><a href="康熙字典_page429.html">429</a><span class="current-page">430</span><a href="康熙字典_page431.html">431</a><a href="康熙字典_page432.html">432</a><a href="康熙字典_page433.html">433</a><a href="康熙字典_page434.html">434</a><a href="康熙字典_page435.html">435</a><span>...</span><a href="康熙字典_page431.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
