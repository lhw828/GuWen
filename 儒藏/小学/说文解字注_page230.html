<!DOCTYPE html>
<html>
<head>
    <meta charset="UTF-8">
    <title>说文解字注 - 第 230 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 230 页/共 283 页</h1>
    <div class="content">　　标题：搑rǒnɡ
　　注解：推捣也。汉书：而仆又茸以蚕室。师古曰：茸音人勇反，推也。谓推致蚕室之中也。如颜说，则茸者搑之叚借字。从手茸声。而陇切。九部。
　　路径：段注说文□第十二卷□手部
　　标题：撞zhuànɡ
　　注解：卂捣也。卂者，疾也。从手童声。宅江切。九部。
　　路径：段注说文□第十二卷□手部
　　标题：□yīn
　　注解：就也。□与因音义同，今则因行而□废矣。从手因声。于眞切。十二部。
　　路径：段注说文□第十二卷□手部
　　标题：扔rēnɡ
　　注解：□也。□，各本作因，今正。扔与仍音义同。老子曰：为之而莫之应，则攘臂而扔之。从手乃声。如乘切。六部。
　　路径：段注说文□第十二卷□手部
　　标题：括kuò
　　注解：絜也。絜者，麻一端也。引申为絜束之絜，凡物围度之曰絜。贾子度长絜大是也。束之亦曰絜。凡经言□髪者，皆谓束髪也。髟部曰：□者，絜髪也。然则束髪曰□。□为凡物緫会之偁。毛诗传曰：□，至也。其引申之义也。易□囊，借为□字也。从手□声。古□切。十五部。
　　路径：段注说文□第十二卷□手部
　　标题：抲hē
　　注解：抲,此复举字之未□者。撝也。从手可声。虎何切。十七部。《周书》曰：“尽执，抲。”小徐本抲下有献字，葢误衍。酒诰文。今尚书抲作拘，字之误也，此如许所言苛之字止句也，后汉书郡国志菏水讹为苟水正同。周书当尽执为逗。下云抲以归于周，谓指撝以归于周也。
　　路径：段注说文□第十二卷□手部
　　标题：擘bò
　　注解：撝也。礼记：燔黍捭豚。释文云：捭，十麦反。注作擗，又作擘，皆同。按卑声、辟声皆在十六部，故记作捭，注作擘。今注亦作捭矣。擘豚，谓手裂豚肉也。又周礼瓬人注曰：薜读如药黄檗之檗，破裂也。按薜乃擘之叚借。西京赋云：剖析豪厘，擘肌分理。李善引周礼注作擘，岂其所据与今不同欤。内则曰：涂皆干擘之。丧大记：绞一幅不辟。内则：麕为辟鸡。皆假辟为擘也。若孟子以仲子为巨擘。巨擘，谓手大指也。凡大指主开，饰四指主合，故谓之巨擘。从手辟声。博戹切。十六部。今俗语谓裂之曰擘开，其字如此。
　　路径：段注说文□第十二卷□手部
　　标题：撝huī
　　注解：裂也。易：撝谦。马曰：撝犹离也。按撝谦者，溥散其谦，无所往而不用谦，裂义之引申也。曲礼：为国君削瓜者华之。注曰：华，中裂之也。华音如花，撝古音如呵，故知华卽撝之叚借也。从手为声。许归切。按归必是规字之误，此字必在五支，不得入八微也。古音在十七部。一曰手指撝也。叙曰：比类合□，以见指撝。易撝谦注曰：指撝皆谦。凡指撝当作此字。
　　路径：段注说文□第十二卷□手部
　　标题：捇huò
　　注解：裂也。周礼有赤犮氏，注云：亦犮犹捇拔也。捇拔，葢汉时有此语。从手赤声。呼麦切。释文采昔反。古音在五部。
　　路径：段注说文□第十二卷□手部
　　标题：扐lè
　　注解：《易》□再扐而后卦。易击辞传文也。卦，今易作挂。释文云：京作卦，云再扐而后布卦。葢许同京也。大衍之数五十，其用四十有九。分而为二以象两，挂一以象三，揲之以四以象四时，归奇于扐以象闰，五岁再闰，故再扐而后挂。虞翻曰：奇，所挂一策。扐，所揲之余，不一则二，不三则四。取奇以归扐，扐幷合挂左手之小指。为一扐，则似闰月定四时成岁，故归奇于扐以象闰者也。已一扐，复分挂如初揲之。归奇于初扐，幷挂左手次小指闲。为再扐，则再闰也。双分扐揲之如初，而挂左手第三指闲。成一变，则布卦之一爻。谓已二扐，又加一为三，幷重合前二扐为五岁，故五岁再闰。再扐，而后挂。据虞则字作挂者，谓再为分二挂一。或作卦者，谓于此起卦爻。皆可通也。凡数之余曰扐。王制：祭用数之仂，丧用三年之仂。郑皆以为数之什一。仂、扐葢同字。考工记云：以其围之阞捎其薮。假阞为之。郑以为三分之一。然则权度多少中其节谓之扐，无定数也。从手力声。卢则切。一部。
　　路径：段注说文□第十二卷□手部
　　标题：技jì
　　注解：巧也。工部曰：巧者，技也。二篆为转注。古多叚伎为技能字。人部曰：伎，与也。从手支声。渠绮切。十六部。
　　路径：段注说文□第十二卷□手部
　　标题：摹mó
　　注解：规也。规者，有法度也。以法度度之亦曰规。广韵曰：摹者，以手摹也。杨雄传：参摹而四分之。三摹九据。或手在旁作摸。今人谓之摸□，读入声，实一字。摹与模义略同。韵会此下有谓所规仿也五字，葢庾俨默注语之存者。仿当作放。从手□声。莫胡切。五部。
　　路径：段注说文□第十二卷□手部
　　标题：拙zhuō
　　注解：不巧也。不能为技巧也。从手出声。职说切。十五部。
　　路径：段注说文□第十二卷□手部
　　标题：□tà
　　注解：缝指□也。缝指□者，谓以针紩衣之人恐针之栔其指，用韦为箍韬于指以藉之也。□之言重沓也。射鞴亦谓之臂□。从手沓声，读若眔。徒合切。八部。一曰韦韬。谓如射鞴韬于臂者。
　　路径：段注说文□第十二卷□手部
　　标题：抟tuán
　　注解：□手圜之也。各本作圜也，语不完，今依韵会所据补。以手圜之者，此篆之本义，如礼经云抟黍，曲礼云抟饭是也。因而凡物之圜者曰抟，如考工记抟以行石、抟身而鸿、相笴欲生而抟是也。俗字作团。古亦借为专壹字，左传云若琴瑟之抟壹，秦琅邪台刻石曰抟心揖志是也。专壹，许女部作嫥壹。从手专声。度官切。十四部。
　　路径：段注说文□第十二卷□手部
　　标题：□hú
　　注解：手推之也。从手圂声。户骨切。十三、十五部。
　　路径：段注说文□第十二卷□手部
　　标题：捄jū
　　注解：盛土于梩中也。木部曰：□者，徙土輂也。或作梩。大雅：捄之陑陑。传曰：捄，虆也。陑陑，眔也。笺云：筑墙者捊聚壤土，盛之以虆，而投诸版中。孟子虆梩并言，赵曰：虆梩，笼臿之属。可以取土者也。许说专为释大雅而言。从手求声。举朱切。古音在三部。一曰捊也。各本作扰，今依韵会本正。捊者，引埾也。于前义相近。捊之乃后盛之。《诗》曰：“捄之陑陑。”大雅绵文。陑音而。亦作□。各本作陾，误，今依玉篇。
　　路径：段注说文□第十二卷□手部
　　标题：拮jié
　　注解：口手共有所作也。豳风：予手拮据。传曰：拮据，撠挶也。手病口病故能免于大鸟之难。韩诗曰：口足为事曰拮据。韩之足，卽毛之手也。许葢合毛、韩为此训。从手吉声。古□切。十二部。《诗》曰：“予手拮据。”□鸮文。
　　路径：段注说文□第十二卷□手部
　　标题：搰hú
　　注解：掘也。吴语：夫谚曰：狐埋之而狐搰之，是以无成功。韦注：搰，发也。玉篇云：左传搰褚师定子之墓。本亦作掘。从手骨声。户骨切。十五部。
　　路径：段注说文□第十二卷□手部
　　标题：掘jué
　　注解：搰也。二篆叠韵转注。按凡字书、韵书谓掘亦作阙者，似是而非也。左传：阙地及泉。阙地下冰而床焉。国语：阙为深沟，通于商鲁之闲。韦云。阙，穿也。凡云阙者，皆谓空之，与掘义别。从手□声。衢勿切。十五部。
　　路径：段注说文□第十二卷□手部
　　标题：掩yǎn
　　注解：敛也。小上曰掩。释器：圜弇上谓之鼒。弇上当作掩上。从手奄声。衣检切。八部。
　　路径：段注说文□第十二卷□手部
　　标题：摡ɡài
　　注解：涤也。涤者，洒也。洒，先礼切。诗：摡之釡鬵。传曰：摡，涤也。今本作漑者，非。凡周礼、礼经摡字本皆从手，释文不误，而俗本多讹。从手旣声。古代切。古音在十五部。《诗》曰：“摡之釜鬵。”匪风文。
　　路径：段注说文□第十二卷□手部
　　标题：揟xū
　　注解：取水沮也。沮，玉篇、广韵作具，非也。取水之具或以木，或以瓦缶，则制字不当从手矣。沮，今之渣字。集韵九麻曰：□，滓也。亦作渣。取水渣者，必浚之漉之，如酾酒然。然则揟与水部之湑音义皆同，今所谓滤水也。周礼谓伺捕盗贼为胥，亦此意。浅人不得其解，遂改沮为具，非制字之意。从手胥声。相居切。五部。武威有揟次县。见汉地理志、郡国志。孟康曰：揟，子如反。次音咨。
　　路径：段注说文□第十二卷□手部
　　标题：播bō
　　注解：穜也。穜者，□也。□者，穜也。尧典曰：播时百榖。从手番声。补过切。十四、十七部。一曰布也。周礼瞽蒙注曰：播谓发扬其音。□，古文播。九歌：□芳椒兮成堂。补注：□，古播字。
　　路径：段注说文□第十二卷□手部
　　标题：挃zhì
　　注解：获禾声也。周颂良耜曰：擭之挃挃。传曰：挃挃，获声也。从手至声。陟栗切。十二部。《诗》曰：“擭之挃挃。”
　　路径：段注说文□第十二卷□手部
　　标题：□zhì
　　注解：剌也。刺者，直伤也。方言曰：□，到也。广雅曰：□，至也。从手致声。陟利切。十五部。一曰剌之财至也。财，今纔字。甘泉赋曰：洪台崛其独出兮，□北极之嶟嶟。
　　路径：段注说文□第十二卷□手部
　　标题：扤wù
　　注解：动也。诗正月：天之扤我。传曰：扤，动也。考工记：是以大扤。从手兀声。五忽切。十五部。
　　路径：段注说文□第十二卷□手部
　　标题：抈yuè
　　注解：□也。晋语：其为本也固矣，故不可抈也。韦云：抈，动也。按依韦注，是谓此抈为扤之叚借字也。其本义则训折。旧音云抈音月。又五括反。从手月声。鱼厥切。十五部。
　　路径：段注说文□第十二卷□手部
　　标题：摎jiū
　　注解：缚杀也。缚杀者，以束缚杀之也。凡县死者曰缢，亦曰雉经。凡以绳帛等物杀人者曰缚杀，亦曰摎，亦曰绞。广韵曰：摎者，绞缚杀也。多绞字为长。今之绞罪，卽古所谓摎也。引申之，凡绳帛等物二股互交皆得曰摎，曰绞，亦曰纠。丧服曰：绞带。又曰：殇之绖，不摎垂。注云：不绞其带之垂者。周礼、杂记注皆云：环绖者一股缠而不纠。丩部曰：纠，三合绳也。檀弓作缪绖，缪卽摎之叚借，故注云缪读为不摎垂之摎也。丧服及檀弓注摎垂字，今本讹为樛木之樛，遂不可通矣，惟玉篇不误。从手翏声。居求切。亦力周切。三部。
　　路径：段注说文□第十二卷□手部
　　标题：挞tà
　　注解：乡□酒罚不敬，挞其背。周礼闾胥：凡事掌其比，觵挞罚之事。故书或言觵挞之罚事。郑云：觵挞者，失礼之罚。觵用酒，其爵以兕角为之。挞，扑也。按郑但云失礼。许必系之□飮酒者，礼莫大于此，惟此可登时行觵挞也。从手□声。他□切。十五部。□，古文挞。从虍者，言有威也。《周书》曰：“□□记之。”周当作虞。此皋陶谟文。壁中古文作□也。
　　路径：段注说文□第十二卷□手部
　　标题：掕línɡ
　　注解：止马也。掕马，犹勒马也。疑易拯马壮，拯乃掕之叚借。从手夌声。里甑切。六部。
　　路径：段注说文□第十二卷□手部
　　标题：抨pēnɡ
　　注解：弹也。弹，大徐误作掸，今依小徐及□应正。弹者，开弓也。开弓者，弦必反于直。故凡有所纠正谓之弹。广雅曰：弹，拼也。拼卽抨。布茎切。□应曰：抨弹，绳墨也。补耕切。又普耕切，江南音也。按孟康汉书注曰：引绳以抨弹。从手平声。普耕切。十一部。
　　路径：段注说文□第十二卷□手部
　　标题：卷quán
　　注解：气埶也。谓作气有势也。此与拳音同而义异。小雅巧言：无拳无勇。毛传曰：拳，力也。齐语：桓公问曰：于子之□，有拳勇股肱之力秀出于众者。韦云：大勇为拳。此皆叚拳为卷，葢与古本字异。齐风笺云：□，勇壮也。□者，卷之异体。从手卷声。巨贠切。十四部。按五经文字本部权字下曰：从手作□者，古拳握字。从手之□，字书、韵书皆不□，惟卢令郑笺云：鬈读当为□。□，勇壮也。又吴都赋：览将帅之□勇。李注云：毛诗无拳无勇。□与拳同。此□处字，今虽讹作权，从木，然可知其必五经文字所谓从手之字也。是可以知字书、韵书遗屚之古字甚多，莫之能补。古书之讹缪亦甚多，莫之諟正也。《国语》曰：“有卷勇。”齐语文。广韵引说文，有上有子字。一曰卷，收也。此别一义，卽今人所用舒卷字也。论语：卷之怀之。叚卷字为之。广韵书弮字亦当作卷。此义音居转切。
　　路径：段注说文□第十二卷□手部
　　标题：扱xī
</div>
    <div class="pagination">
<a href="说文解字注_page229.html">上一页</a><span>...</span><a href="说文解字注_page225.html">225</a><a href="说文解字注_page226.html">226</a><a href="说文解字注_page227.html">227</a><a href="说文解字注_page228.html">228</a><a href="说文解字注_page229.html">229</a><span class="current-page">230</span><a href="说文解字注_page231.html">231</a><a href="说文解字注_page232.html">232</a><a href="说文解字注_page233.html">233</a><a href="说文解字注_page234.html">234</a><a href="说文解字注_page235.html">235</a><span>...</span><a href="说文解字注_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
