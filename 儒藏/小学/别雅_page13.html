<!DOCTYPE html>
<html>
<head>
    <meta charset="UTF-8">
    <title>别雅 - 第 13 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>别雅 - 第 13 页/共 13 页</h1>
    <div class="content">　　柞狭迮狭窄狭也　周礼考工记轮人毂小而长则柞郑司农曰辐间柞狭也郝京山曰柞窄通三国志蜀张飞山道迮狭前后不得相救迮亦同窄
　　排笮排迮也　唐书文艺李商牛李党人蚩谪商以为诡薄无行共排笮之笮与迮同排笮谓排挤之也
　　迫唶迫筰迫措迫迮也　周礼考工记注柞读为迫唶之唶又郑康成前注作迫筰唶筰皆与迮同汉书王莽迫措青徐盗贼师古曰措读与笮同音庄客反迫措亦迫迮也
　　甲宅甲坼也　易解卦百果草木皆甲坼【俗本作拆】释文云坼马陆作宅郭孔大曰坼宅古通雄蜀都赋百果甲宅与马陆正同又按五经文字云□拆并同坼正当作□□乃□之省拆乃坼之讹也
　　落泊洛度落度乐托拓落托落落魄也　史记郦食其家贫落魄无以为衣食应劭曰落魄志行衰恶貌晋灼曰落薄落托义同陈书杜棱少落泊不为当世所知泊与薄同即晋灼所云落薄也晋书艺术佛图澄石宣将杀石韬宣先到寺与澄同坐浮屠一铃独鸣澄谓曰解铃音乎云胡子洛度又五行志大安中童謡曰元超兄弟大落【注云字一作洛】度上桑打椹为茍作【注云东海王越字元超苟谓苟晞】三国志蜀杨仪往者丞相亡没之际吾若举军以就魏氏处世宁当落度如此邪世说王耆之乐托出自门风落魄落泊洛度落度乐托音义皆同又汉书雄传何为官之拓落也师古曰拓落不耦也晋书载记慕容暐徒孤危托落拓落托落虽与诸书落魄字似上下互异而意实相同皆可通用也
　　定册定策也失□失策也　汉书赵充国与大将军霍光定册尊立宣帝又此虏在竟外之册又故臣愚册又此全师保胜安边之册册并与策同鹖冠子邪臣失□□亦策字古策字多作防刺字亦作防此策字乃从防作□也
　　肴覈殽核也　诗小雅宾筵笾豆有楚殽核维旅后汉书班固传典引斟酌道徳之渊源肴覈仁义之林薮注覈亦核也谓果实之属周礼地官大司徒以土防之法辨五地之生物三曰邱陵其植物宜覈物篇海云果中实也覈与核同
　　垓鬲碍隔也鬲絶隔絶也　杨君石门颂垓鬲尤艰隶释云鬲即隔字汉书地里志鬲絶南羌匈奴韦成起炖煌酒泉张掖以鬲婼羌裂匈奴之右臂五行志鬲闭门戸师古曰鬲与隔同赵岐孟子题辞鲁臧仓毁鬲孟子隔亦作鬲又按广韵碍亦作硋此云垓鬲当是借垓为硋也
　　铜厯铜鬲也　史记滑稽优孟传铜厯为棺厯即釜鬲之鬲按釜鬲之鬲本音厯广韵载在锡部与麦部鬲字读如隔者声义俱别说文鬲字重文作□铜厯即铜□也或以同音借用不则□字之譌耳
　　脾隔脾膈也　管子水地篇脾生隔肺生骨肾生脑肝生革心生肉按释名膈塞也塞上下使气与谷不相乱也膈本取隔絶义故亦通用隔
　　车鬲车軶也　周礼考工记车人凡为辕鬲长六尺注鬲谓辕端厌牛领者盖是以鬲为軶也
　　局迹局蹐也　夏侯太初乐毅论岂其局迹当时按诗小雅正月本作局蹐释文局本亦作局说文引诗作不敢不□以□为蹐古文迹作速与□相近故后遂通用迹也【石刻作局迹】
　　驿驿奕奕圛圛绎绎也　诗鲁颂駉篇以车绎绎释文云崔作驿驿广释名曰奕奕之下子亦谓其连络奕奕也周礼注引诗鲁颂閟宫新庙奕奕作绎绎奕奕与绎绎义同说文引商书圛圛云生半有半无今书无此语盖逸书也圛圛亦绎绎之义书洪范曰雨曰霁曰蒙曰驿曰克史记微子世家作曰雨曰济曰涕曰雾曰克济即霁雾即蒙涕即驿涕下注云尚书作圛盖古文尚书驿字本作圛圛与驿绎义并同
　　液庭掖庭也　汉书王莽传液庭尉媵未充师古曰液与掖同音通用按百官公卿表武帝更名永卷为掖庭成帝纪阑入尚方掖门师古曰掖门在两傍如人臂掖也字本为掖借用液耳
　　狐掖狐腋也　史记商君传千羊之皮不如一狐之掖掖与腋同按说文手部掖以手持人臂投地也又曰臂下也肉部无腋字前一训为持掖之掖第二训即系臂掖之掖一字二义也后人乃分为二字二义耳史记犹用古字今人见以为别字矣
　　畺易疆埸也　杨统碑疆易不争又魏吕君碑畺易失守皆以易为汉书食货志殖于疆易师古曰诗小雅信南山云中田有庐疆埸有即谓此也盖借易作埸耳畺即疆本字
　　泽旅释旅也　史记武帝本纪古者先振兵泽旅徐广曰古释字作泽按周礼考工记水有时以凝有时以泽释文云泽音亦李音释泽即释也二字古通用
　　醳耒释耒也　虞书释兹在兹古文尚书作醳战国策王欲醳臣则臣请归醳事史记管蔡世家郑降楚楚复醳之魏世家与其以秦醳衞不如以魏醳衞张仪传共执张仪笞掠数百不服醳之索隠曰醳古释字景君碑农夫醳耒郙阁颂醳散闗之崭漯杨着碑辞荣醳黻皆以醳为释通雅曰古人读绎醳译皆如释射之为言绎也重译来朝谓释其语言也以此推知之
　　赤寸尺寸也赤牍尺牍也　文献通考深赤者十寸之赤也禽经雉上有丈鷃上有赤雉上飞能丈鷃上飞能尺赤与尺通字彚补云尺牍古作赤牍
　　一硕一石也　汉书食货志今一夫挟田百畮歳收畮一硕半为粟百五十硕五代史王章往时民租一硕输二升为鼠雀耗章乃増一硕输二斗为省耗硕即儋石之石今汲古阁诸史皆已刻作石
　　硕交石交也　三国志魏裴潜注黄朗特与东平右姓王惠阳为硕交又曹操与孙权书明弃硕交即石交也石硕字通用
　　一昔一夕也　左传【哀四年】楚为一昔之期袭梁及霍昔与夕同谷梁传日入至于星出谓之昔庄子天运篇蚊蝱□肤则通昔不寐矣注通宵也列子周穆王昔昔梦为国君注犹夜夜也史记策衞平对宋元王曰今昔壬子宿在牵牛晋张华诗伏枕终遥昔唐书宗室帝忧之一昔皆以昔为夕
　　窀夕窀穸也　孔宙碑窀夕不华隶释云释左传者【襄十三年】以窀穸为厚夜此云窀夕非借也按厚夜乃窀穸之义非字当作夕此盖承上字而省其穴耳
　　璧防辟雍也　史晨碑臣伏见临璧防日字原云即辟雍按诗大雅于乐辟雍释文云辟音璧水旋邱如璧白虎通云天子立辟雍何所以行礼乐宣徳化也辟者璧也象璧圆辟雍之义本取象于璧故遂用璧为辟论衡亦作璧雍
　　璧踊擗踊也　费凤别碑诸姑咸璧踊按礼记檀弓辟踊哀之至也五经文字云辟经典又为擗踊之擗盖经典擗既借辟而汉碑辟或借璧此碑之作璧踊以璧为擗犹以璧为辟也
　　辟马躄马也　荀子正论篇不能以辟马毁舆致逺注辟与躄同汉书贾谊又类辟且病诽师古曰辟足病盖借辟为躄字也
　　服役服役也　韩非子五蠧篇海内说其仁美其义而为服伇者七十人说文殳部役古文从人作伇六书正譌云从人何【去声】殳行伇之意
　　斨薪析薪也　鲁峻碑斨薪弗何隶释云以斨为析按书尧典厥民析古文尚书作斨
　　晳析也　樊敏碑晳为韩魏金石文字记曰晳为析之异尚书大其歌声比余謡名曰晳阳注谓春厥民析则析之与晳或亦可通乎
　　感憿感激也　逢盛碑感憿三成隶释云以憿为激又樊安碑慷慨礉愤又以礉为激
　　伏厯伏枥也　汉书梅福虽有齐景公之位伏厯千驷臣不贪也厯与同
　　抍防拯溺也　方言抍拔也出防为抍说文防没也六书统云人为水所没也元包经大过舟防于水曰失其节也今但通用溺说文溺音而灼切本弱水之弱
　　正的正嫡也　韩非子奸刼篇废正的而立不义读书通云即正嫡经多通用适
　　怵悐怵惕也　汉书王商卒无怵悐忧师古曰悐古惕字
　　跛击跛觋也　荀子王制篇伛巫跛击之事也注击读为觋男巫也觋音檄
　　适人敌人也　史记田单赞夫始如处女适人开户后如脱兔适不敢距徐广曰音敌适人与敌人同又李斯沛公兵从武闗入至咸阳羣臣百官皆畔不适徐广注同礼记燕义君独升立席上西面特立莫敢适之义也释文云本亦作敌荀子君子篇四海之内无客礼告无适也注适读为敌告言也
　　亲慼亲戚也　夏承碑君之羣慼谯敏碑□朋亲慼郭仲奇碑贵慼肃承隶释云以慼为戚按广韵云慼忧也戚亲也经典忧慼字皆通用戚故汉碑亲戚字亦通用慼
　　□□寂静也　任伯嗣碑官朝□□按玉篇□同寂老子铭显虚无之清□孔彪碑□兮冥冥孙根碑阖门守□寂皆作□余见前寂寞条下
　　玉縬玉戚也　后汉书舆服志引礼曰朱干玉縬冕而舞大夏【礼记此句是大武】此之谓也按礼记明堂位本作戚郑康成曰戚斧也广韵作鏚又云本亦作戚至縬字音蹙缩也音义皆不与鏚戚同或以形近借用也
　　识方职方也　脩华岳碑周礼识方氏集古录云以识方氏为职方氏其字画分明非讹缺疑当时周礼之学自如此盖识志其义皆通也
　　货稙货殖也　西狭颂民以货稙隶释云以稙为殖彊志彊识也　汉书刘歆传【见楚元王传后】父子俱好古博闻彊志师古曰志记也按今人皆用彊识识读去声与志同音故遂通用志
　　拭序式序也　孙叔敖碑拭序在位隶释云以拭为式冯式冯轼也　汉书王吉传冯式撙衔式与轼通史记田敬仲世家伏式结轶轼亦作式
　　穑啬稼穑也　书无逸先知稼穑之艰难汉石经作啬按诗大雅好是稼穑释文云穑本亦作啬史记殷本纪舎我啬事而割政又汉书成帝纪书不云乎服田力啬乃亦有秋陈球碑稼啬繁阜张寿碑稼啬兹殖皆以啬为穑
　　弋墨黓也　尔雅释天歳阳壬为黓升庵引作弋谷城引汉碑作墨按史记壬作横艾亦与尔雅异
　　赤侧赤仄也　史记平准书公卿请令京师铸钟官赤侧一当五赋官用非赤侧不得行汉书食货志作铸官【无钟字】赤仄应劭曰所谓子绀钱也如淳曰以赤铜为其郭也今钱郭见有赤者不知作法云何通雅云即赤铜钱尝见青绿古钱其质地皆赤应劭所云子绀子盖紫之讹耳今人亦呼紫铜侧仄字同
　　仄陋侧陋也仄微侧微也　汉书循吏传叙及至孝宣繇仄陋而登至尊师古曰仄古侧字温子升舜庙碑感梦长睂明敭仄陋即用虞书明侧陋语也说苑臣术篇晏子曰婴仄陋之人也亦同晋书五行志后本仄微非所宜升亦即侧微字
　　日稷日昃也　易丰卦日中则昃释文云孟喜本作稷谷梁传【定十五年】戊午日下稷乃克葬释文云□也左氏作□子太君子应以大稷注稷日将暮也纬书尧沈璧于洛退候至于日稷灵台碑日稷不夏郙阁颂劬劳日稷费凤别碑干干日稷皆以稷为昃读书通云齐鲁皆有稷门即侧门也侧昃义通
　　不恻不测也　见启法寺碑
　　福阳子偪阳子也　左传晋伐偪阳以偪阳子归汉书古今人表作福阳子师古曰即偪阳子也偪福皆谐畐声其音本通故可借
　　差贷差忒也　礼记月令季夏之月命妇官染采黼黻文章必以法故无或差贷释文音他得反吕氏春秋五月纪作忒书洪范衍忒史记宋微子世家作衍貣贷貣并与忒同
　　尅长尅君克长克君也　诗大雅本作克衡方碑变用尅按说文力部勀自强也从力从克刀部无克字克长克君之克义当用勊古通用克隶书变力作刀讹也广韵勊克并收克注克己又必也杀也急也仍是克勊二字之义玉篇又有尅字变从寸皆非
　　克日刻日也　齐书王延之传延之家训方严不妄见子弟虽节歳问讯皆先克日克谓先期豫定也义与刻日同克又与刻同后汉书钟离意解徒桎梏恣所欲过与克期俱至三国志吴贺齐传注引江表孙权曰谨以克心非但书诸绅也克期克心亦刻期刻心也
　　囗国也　字彚云商子弱民篇民弱囗彊囗彊民弱有道之囗务在弱民古国字皆作囗苍颉所制也今文国从囗从或义取戈守囗下一地也内囗而外又囗复矣且鲧始造城仓颉在鲧之先岂有戈守囗之事按今商子多刻作国不作囗未知梅氏所据何本说文囗音围字书皆未有作国字解者亦未知梅氏此说何据
　　锲薄刻薄也　后汉书刘陶寛锲薄之禁注锲刻也音口结反按左传【定九年】尽借邑人之车锲其轴麻约而归之战国策锲朝渉之胫荀子劝学篇锲而舎之朽木不折锲而不舎金石可镂晋乐府锲臂饮清血皆借锲为刻其音亦即读如刻不必读如锲本字□结反也锲既通作刻又省作契亦与刻通吕氏春秋察今篇楚人有涉江者其劒自舟中坠于水遽契其舟曰是吾劒之所从坠后汉书张衡传应闲云斯契船而求劒守株而待兔也契亦刻字
　　犆特也　礼记王制天子犆礿又诸侯礿犆释文犆音特少仪丧俟事不犆吊释文作特云本又作犆犆即特字繁阳令杨君碑大司农刘佑犆复表列亦以犆为特
　　螟蟘螟螣也　诗小雅大田去其螟螣释文云螣说文作蟘今本说文引诗作蟘从虫从贷与释文所引说文微异尔雅释虫亦作蟘左传疏【四年】引尔雅则作蟘唐公房碑去其螟蟘与释文正同五经文字亦作蟘说文尔雅之异盖古今本刻有不同耳从贷从貣其声则俱谐也
　　墨墨嚜嚜嘿嘿默默也　史记商君武王谔谔以昌殷纣墨墨以亡战国策墨墨之化惟大君能之汉书田蚡故婴墨墨不得意孙叔敖碑其思常墨墨皆以墨为默又史记贾生于嗟嚜嚜兮商书说命恭默思道古文尚书作恭嚜汉娄寿碑嚜有成魏受禅表寛容渊嚜又皆以嚜为默又汉书匡衡衡嘿嘿不自安战国策政独安可嘿然而止乎史记刺客荆轲嘿而逃去嘿亦与默同又后魏孝文皇吊比干墓文一作□□
　　儒默儒墨也　见太公吕望碑
　　来服萝卜也　韵防云芦菔一名来服言为来麰之所服也按尔雅释草葖芦萉郭注萉宜作菔释文云芦郭音力何反谢音力吴反邢疏云今谓之萝菔是也芦菔之为来服当亦由音近通用未必有义韵防云来麰所服此解恐未可据
　　扶服蒲服蒲伏扶伏匍百匍□匍匐也　诗大雅生民诞实匍匐释文云匍本亦作扶匐本亦作服礼记檀弓引诗邶风谷风扶服救之今诗作匍匐汉书霍光中孺扶服叩头扶服即匍匐之音义其字则皆假借用之耳又作蒲服史记范雎膝行蒲服又作蒲伏淮隂侯俛出袴下蒲伏文枚乗七发蒲伏连延又作扶伏左传【昭二十一】射之折肱扶伏而击之释文云本或作匍匐同皆一义也通雅曰俯伏轻唇匍匐重唇故古人之字通转丁度又作匍□邝氏曰泰和钟铭髙引有庆匍百四方言四方匍匐归命也百亦借音作匐
　　或乱惑乱也　汉书髙五王忠臣进谏上或乱不听或通作惑孟子无或乎王之不王也后汉书班彪班固东都赋以变子之或志【文选作惑】史记贾谊鵩鸟赋众人或或兮好恶积意【汉书文选皆作惑惑】皆与惑同荀子不茍篇谁能以已之僬僬受人之掝掝掝掝亦与惑惑同
　　投核投劾也　樊敏碑投核长驱隶释云以核为劾按后汉书范滂滂奏刺史权豪之党二十余人尚书责滂所劾猥多疑有私故滂覩时方艰知意不行投劾去劾者劾人之状投劾谓自投其劾状而去今凡去官者漫曰投劾非是
　　汁邡什邡也　王君乡道碑汁邡王卿按汉书地里志广汉郡汁方县应劭曰汁音十髙惠髙后文功臣表有汁防肃侯雍齿师古曰汁音十防音方后汉书郡国志广汉郡作什邡类篇云什邡县名什亦作汁
　　揖瑞楫瑞辑瑞也　书舜典辑五瑞史记五帝本纪汉书郊祀志魏封孔羡碑皆用作揖五瑞马融曰揖敛也师古曰揖与辑同汉书儿寛统楫羣元张揖曰楫聚也臣瓒曰楫当作辑师古曰辑楫与集三字并同虞书曰楫五瑞是也其字从木瓒曰当为辑不通同是师古一人所注汉书而揖与楫两处不同未知孰是楫揖皆系通用亦未见定当作楫也又按史记秦始皇纪琅邪台刻石文普天之下搏心揖志揖亦当为辑字皆不从木何也
　　集穆辑穆也　赵岐孟子注君臣集穆集与辑同营辑营葺也　见道因禅师碑
　　漯燥湿也　郙阁颂醳散闗之崭漯徙朝阳之平即燥字说见第四卷广川书跋云漯当作湿隶辨云说文湿从□【音同显又音他合反】□从日从丝累即□之省而讹日为田耳如显亦从□绥民校尉熊君碑显皆为与湿之为漯正同汉书景武昭宣元成功臣表有湿隂定侯昆邪地里志霍去病王莽皆作漯隂则湿漯本是一字按燥湿之湿说文本作湿徐锴说文系曰今人不知有此湿字以湿为湿非是五经文字云湿他帀反兖州水名经典相承以为燥湿之湿汉书王子侯表湿成侯忠景武昭宣元成功臣表驷望侯冷广以湿沃公士告男子马政谋反侯师古皆音它合反即今孟子瀹济漯之漯盖湿本水名漯乃湿之省本属一字自后人以湿水之湿为燥湿之湿音义并改而漯乃専为湿水之本字与湿字音义遂分此碑以湿既借为湿因亦借漯为湿故人莫得详其相通之故也
　　拱挹拱揖也　荀子议兵篇汤武之诛桀纣也拱挹指麾而彊防之国莫不趋使注挹与揖同晏子曰下车挹之即揖之也王禹偁竹楼记逺吞山光平揖江濑亦以揖为挹是二字固通用也
　　损挹损抑也　荀子宥坐篇此所谓挹而损之之道也注挹退也后汉书光武纪陛下情存损挹推而不居即损抑也魏书彭城王勰其听勰辞蝉舍冕遂其冲挹之性又履勤不惮在功愈挹挹皆同抑
　　目击目及也　庄子田子方目击而道存郭璞云目裁往意已达盖借击为及也后汉书郅惮子张但目击而己晋书葛洪于余杭山见何幼道郭文举目击而己各无所言淮南子人闲训将筑修城西属流沙北击辽水击并同及
　　不阖不合也　战国策范雎上秦昭王书意者臣愚而不阖王心邪注阖同合淮南子地形训阖四海之内东西二万八千里南北二万六千里阖亦与合同
　　铛防闛鞈闛閤闛镗鞳也　广韵镗鞳钟声史记司马相如上林赋铿锵铛防郭璞曰铛防鼓音汉书作闛鞈师古注同文字同汉书李善注引毛诗曰击鼓其镗字书曰□鼓声闛与镗□与鞈古字通又晋书潘岳从子潘尼释奠颂序铿锵闛閤般辟俛仰摰虞思游赋闛兮识故居字别义同或云钟声或云鼓声各就字义释之按诸赋颂文义当如集韵合言钟鼓声为是
　　嘈嘈囋也　博雅释诂嘈声也玉篇囋嘈囋也嘈嘈囐上同皆音才曷切是嘈即嘈囋也文陆机文赋务嘈囋而妖冶注引埤苍曰嘈啈声貌啈与囋及囐同按博雅玉篇字从卉埤苍啈字从幸从幸者固是譌文从卉者亦未为是说文木部字古文作□字之旁当从□得声观囐字亦与同体可证也□字隶书混作羍【音达】羍字隶书又混作幸故□字遂有从幸作啈者卉亦与□相近故又譌作此中辗转譌之故踪迹甚微世人莫肯究心久之遂成絶响矣
　　椄武接武也　李阳氷龚邱县令碑麟椄武按说文手部接交也木部椄续木也是交接与椄续各为一字今但通用接置椄字不用阳氷精于六书故此碑犹从古用字椄非别体以今人少见故亦存之卷中如此类者多有读者须分别观之
　　舟檝舟楫也　管子兵法篇厯水谷不须舟檝淮南子主术训舟檝所通莫不宾服檝即楫字
　　辑濯楫櫂也　汉书百官公卿表上林苑有辑濯令丞如淳曰辑濯船官师古曰辑读与楫同音集濯音集孝反皆所以行船也又元后立羽盖张周帷辑濯越歌师古注同又互见第四卷
　　接要捷要也　三国志魏武帝纪注引孙盛异同杂语云太祖博览羣书特好兵法抄集诸家兵法名曰接要即捷要也左【僖三十二年】郑伯捷公羊作接荀子大畧篇先事虑事谓之接注接读为捷速也汉书西域桑羊与丞相御史奏言故轮台以东捷枝渠犁皆故国注捷接同二字盖通用也
　　慹服慑服也　汉书朱博以是豪彊慹服师古曰慹音之涉反即慑服也按说文慑失气也服也防心服也皆之涉切慹悑也之入切义虽分训其实皆同郝氏又谓詟服亦与此为一
　　籋蹑也　汉书礼乐志天马歌籋浮云晻上池苏林曰言天马上蹑浮云也借籋为蹑
　　马獦马鬛也　皇甫诞碑马獦初封按獦本音葛古腊字有作臈者【见晏子春秋谏上】腊与鬛形近因亦借獦为鬛也
　　汁洽叶洽协给协洽也　尔雅释天歳名未曰协洽史记厯书作汁洽【一本作协】天官书作叶洽樊敏碑同逢盛碑作协给按汁叶协三字通方言协汁也自闗而东曰协闗西曰汁张衡西京赋五纬相汁以旅于东井李善注引方言作汁叶也郭璞曰叶和也左思吴都赋皆与謡俗汁协律吕相应注汁犹叶也礼记月令注黑帝叶光纪释文云叶古本又作汁
　　懐协懐挟也　后汉书方术序天下懐协道艺之士通雅云即懐挟【艺字一本作萟譌】
　　蹀蹀躞也　后汉书文苑祢衡为渔阳参挝蹀而前蹀与蹀躞同
　　挟洽浃洽也　荀子儒效篇尽善挟洽之谓神注挟读为浃浃周洽也又礼论篇方皇周挟注亦同诗大雅使不挟四方疏挟者周匝之义周礼天官太宰县治象之法于魏挟日而敛之注从甲至甲谓之挟日释文云本又作浃
　　歙肩胁肩也　后汉书张衡应闲曰干进茍容我不忍以歙肩注歙亦胁也
　　寛侠寛狭也长夹长狭也　任伯嗣碑徙侠就寛隶续云以侠为狭后汉书东夷东沃沮其地东西夹南北长注音狭是又以夹为狭也按说文狭隘字本作陜犬部无狭玉篇狭同狎又云今为阔狭盖后人因陜字形与陜混【音闪】故别取狎字重文以代陜而因声借用则又并及侠夹也
　　侠路夹路也郏河夹河也　华山亭碑吏卒侠路隶释云以侠为夹任伯嗣碑郏河阻山隶续云以郏为夹按公羊【哀四年】注滕薛侠毂仪礼士丧礼妇人侠牀东西周礼考工记注今时钟乳侠鼓与舞吴大帝东兴堤侠筑两城诸侠字皆与夹同
　　押至狎至也　汉书息夫躬羽檄重迹而押至文颖曰押音狎习之狎师古曰押至言其相因而至也押与狎同
　　押城压城也　韩昌黎游太平公主山庄诗故将台榭押城闉注云押一作压盖借押作压也
　　覂竭乏竭也　唐书宋务光公私覂竭户口减耗按汉书武帝纪夫泛驾之马师古曰泛覆也音方勇反字本作覂后通用耳覂字形与乏近故借作乏此韵学集成所引唐书如此今汲古阁本已刻作乏不作覂未知集成所据何本

　　别雅卷五
</div>
    <div class="pagination">
<a href="别雅_page12.html">上一页</a><span>...</span><a href="别雅_page8.html">8</a><a href="别雅_page9.html">9</a><a href="别雅_page10.html">10</a><a href="别雅_page11.html">11</a><a href="别雅_page12.html">12</a><span class="current-page">13</span>
    </div>
    <div class="pagination"><a href="index.html">返回目录</a></div>
</body>
</html>
