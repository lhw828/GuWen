<!DOCTYPE html>
<html>
<head>
    <meta charset="UTF-8">
    <title>方言 - 第 4 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>方言 - 第 4 页/共 15 页</h1>
    <div class="content">　　【案説文襦短衣也一曰防衣释名云襦耎也言温耎也曲领在内以中襟领上横壅颈其状曲也反闭襦之小者也郤向着之领反于背后闭其襟也注内又襦无右也即释名所谓以中襟之领使上横壅颈者右无曲裾故曰无右急就篇袍襦表里曲领帬顔师古注云长衣曰袍下至足跗短衣曰襦自厀以上后卷五内西南蜀汉之郊谓蜀与汉中也此条各本作属汉盖后人所妄改今订正】
　　裈陈楚江淮之闲谓之防【错勇反】
　　【案史记司马相如列传相如自着犊鼻裈裴骃集解韦昭曰今三尺布作形如犊鼻矣释名云裈贯两脚上系腰中也裈亦作防防説文作幒又作□广雅作衳竝云防也顔师古注急就篇云袴合裆谓之裈最亲身者也】
　　袴齐鲁之闲谓之防【传曰徴防与襦音骞】或谓之襱【今俗呼袴踦为襱音鲖鱼】闗西谓之袴
　　【案释名云袴跨也两股各跨别也袴又作绔防左传作褰説文云绔胫衣也褰绔也襱绔踦也广雅防谓之绔广韵于防字云齐鲁言袴】
　　褕谓之袖【襦防有袖者因名云】
　　【案释名云半袖其袂半襦而施袖也是襦有不施防者正文当云褕谓之半袖注当云襦之半袖者防不得言袖当是因上条而讹】
　　衱谓之褗【即衣领也劫偃两音】
　　【案衱袷古通用礼记玉藻篇袷二寸郑注云曲领也深衣篇曲袷如矩以应方注云袷交领也古者方领如今小儿衣领广雅衱谓之褗本此广韵衱褗竝云衣领】
　　袿谓之裾【衣后裾也或作袪广雅云衣袖】
　　【案后汉书边让传被轻袿张衡思赋扬杂错之袿徽稽康赠秀才入军诗微风动袿注皆引方言袿谓之裾】
　　褛谓之衽【衣襟也或曰裳际也】
　　【案説文褛衽也礼玉藻篇衽当旁郑注云衽谓裳幅所交裂也凡衽者或杀而下或杀而上衽属衣则垂而放之属裳则缝之以合前后上下相变深衣篇续衽注云续犹属也衽在裳旁者也属连之不殊裳前后也】
　　褛谓之致【褴褛缀结也】
　　【案褛缕古通用玉篇云缕贫无衣丑敝也致缝补敝衣也】
　　裯谓之褴【袛裯敝衣亦谓褴褛】无縁之衣谓之褴无袂之衣谓之防【袂衣袖也音艺防音慢惰】无□之袴谓之襣【袴无踦者即今犊鼻裈也□亦襱字异耳案褴又作説文云裯谓之褴褛褴无縁也无袂衣谓之防广雅襣防也皆本此】
　　防谓之袩【千苕丁侠两反未详其义】
　　【案前言褛谓之衽后言褛谓之袩注皆以为衣衽独防谓之袩云未详其义广雅总其辞曰防袩衽谓之褛郭璞在张揖后不取其説或广雅防袩二字本作防谓之袩脱谓之二字耳】
　　衿谓之交【衣交领也】
　　【案尔雅衣眦谓之襟郭注云交领疏引方言衿谓之交襟衿古通用又作防玉篇云交襟衣领也诗郑风青青子衿汉石经作防毛传云青衿青领也学子之所服也】
　　裺【尖剑反】谓之襦
　　【案説文褗谓之裺褗防领也盖以裺为小儿防衣掩颈下者襦有曲领之名故裺亦名襦】
　　襜谓之防【衣掖下也】
　　【案玉篇防衣掖下也本此条注文】
　　佩紟【音禁】谓之裎【所以系玉佩带也】
　　【案汉书扬雄传衿芰茄之緑衣兮注引应劭曰衿音衿系之衿衿带也衿紟古通用防亦作綎説文紟衣系也綎系绶也广雅佩紟谓之裎本此曹宪音释紟骑禁反广韵裎佩带】
　　褛谓之袩【即衣衽也】
　　【案尔雅衣裗谓之防郭注云衣缕也疏云方言缕谓之衽又谓之袩彼注云即衣衿也缕与褛衿与襟字本通用】
　　覆防【作愦反】谓之襌衣偏襌谓之襌襦【即衫也】
　　【案广雅覆祽襌衣也玉篇防襌衣也皆本此】
　　□繵谓之襌【今又呼为凉衣也灼缠两音】
　　【案襌各本讹作裈今订正玉篇于□字下云襌衣于繵字下云约繵谓之襌也约即□之讹以郭注言今又呼为凉衣证之不得为裈明矣】
　　袒饰谓之直袊【妇人初嫁所着上衣直袊也袒音但】
　　【案袊各本讹作衿今订正广雅直袊谓之幆袒饰襃明襗袍襡长襦也曹宪音释袊音领幆于例反玉篇云宜袊妇人初嫁所着上衣也褐袍也宜即直之讹释名云妇人以绛作衣裳上下连四起施縁亦曰袍直领邪直而交下亦如丈夫袍方也袊领古通用】
　　襃明谓之袍【广雅云襃明长襦也】
　　【案释名云袍丈夫着下至跗者也】
　　绕袊谓之帬【俗人呼接下江东通言下裳】
　　【案袊各本亦讹作衿今订正广雅绕领帬也本此】
　　悬裺【音掩】谓之縁【衣缝縁也】
　　【案玉篇裺縁也广韵裺衣缝縁也皆本此礼记玉藻篇縁广半寸郑注云饰边也】
　　絜襦谓之蔽厀【广异名也】
　　【案广雅大巾袆袡襜袚蔽厀也襜见尔雅余竝见前独遗絜襦之名盖偶未省照耳】
　　裪【音橘】谓之袖【衣褾江东呼防音婉】
　　【案广雅裪袖也本此广韵云裪衣袖亦本此而讹玉篇褾衣袂也】
　　帍裱【方庙反】谓之被巾【妇人领巾也】
　　【案广雅帍裱被巾也本此玉篇帍妇人巾裱人领巾皆本此条注文而有脱误】
　　绕防【音循】谓之□裺【衣督脊也】
　　【案□亦作裻説文云裻背缝史记佞幸传顾见其衣裻带后穿又作□説文云衣躬缝古通用督庄子养生主篇縁督以为经皆据衣脊中缝言之玉篇广韵督加衣旁作□防玉篇云绕防广韵防缝也】
　　厉谓之带【小尔雅曰带之垂者为厉】
　　【案诗小雅垂带而厉毛传厉带之垂者也广雅厉带也本此】
　　襎裷【烦冤两音】谓之幭【即帊幞也幭亡别反】
　　【案韩非子外储説左篇衞人有佐弋者鸟至因先以其裷麾之焉广韵襎裷幭也本此玉篇云裷襎韈也幞也二字误倒幭韈古通用诗大雅鞹鞃浅幭毛传幭覆式也疏云幭字礼记作幦周礼作字异而义同广雅幭帊襎裷防幞也】
　　繄袼谓之防【即小儿防衣也毉洛呕三音】
　　【案説文云防防裹衣广雅繄袼防防衣也此注及广雅各本防皆讹作次今改正曹宪音释繄乌鸡反防乌苟反玉篇云毉袼防也即小儿防衣也本之此文及注毉与繄同声故用之】
　　楚谓无縁之衣曰褴紩衣谓之褛秦谓之致自闗而西秦晋之闲无縁之衣谓之防防【嫌上説有未了故复分明之】
　　【案説文楚谓无縁衣也本此即褴】
　　复襦江湘之闲谓之□【音竖】或谓之筩褹【今筩袖之襦也褹即袂字耳案□即裋列子力命篇朕衣则裋褐张湛注云方言裋复襦也潘岳借田赋掎裳连襼李善注云方言复襦江湖之闲或谓之箫襼郭璞注曰襼即袂字也襼□同湖乃湘之讹箫乃筩之讹广雅复襦谓之□本此】
　　大袴谓之倒顿【今雹袴也】小袴谓之防【今□袴也皎了两音】楚通语也
　　【案玉篇防小袴也顔师古注急就篇云袴大者谓之倒顿小者谓之防皆本此】
　　巾也【巾主覆者故名也】大巾谓之【音芬】嵩岳之南【嵩高中岳山也今在河南阳城县】陈颍之闲谓之帤【奴猪反】亦谓之【江东通呼巾耳案尚书大传下刑墨郑注云巾也使不得冠饰以耻之也説文云楚谓大巾曰广雅巾也玉篇帤大巾也皆本此】
　　络头帞头也【音貊】纱缋防带【防羌位反】防带【防音菜】【音綪亦千】防【于怯反】幧头也自闗而西秦晋之郊曰络头南楚江湘之闲曰帞头自河以北赵魏之闲曰幧头或谓之或谓之防其偏者谓之防带【今之偏叠幧头也】或谓之防带【防亦结也案广雅帞头防带防带络头幧头也防防髻也释名云绡头或曰陌头言其从后横陌而前也齐人谓之防言防敛发使上从也绡即幧陌即帞列子汤问篇北国之人鞨巾而裘张湛注云方言佫人帕头是也帕头懆头也帕又作鞨又作帓佫人二字当即络头之讹帞帕同史记绛侯周勃世家太后以冒絮提文帝集解应劭曰帞额絮也晋灼曰巴蜀异物志谓头上巾为冒絮索引方言幪巾南楚之闲云帞额也此连上条为一应劭称帞额亦通方言作帞头引之作帞额者或后人因应劭语改方言之文为额郑康成注仪礼丧服篇云髽露紒也犹男子之括发斩衰括发以麻则髽亦用麻以麻者自项而前交于额上却绕紒如着防头焉注士丧礼云免之制未闻旧説以为如冠状广一寸丧服小记曰斩衰髺发以麻免而以布此用麻布为之状如今之着防头矣自项中而前交于额上却绕紒也礼注之防头释文防七消反葢幧字转写之讹】
　　覆结谓之帻巾或谓之承露或谓之覆防【今结笼是也】皆赵魏之闲通语也
　　【案后汉书光武帝纪皆冠帻注云汉官仪曰帻者古之卑贱不冠者之所服也方言曰覆髻谓之帻或谓之承露刘盆子传半头赤帻注云帻巾所以覆髻也续汉书曰童子帻无屋示未成人也半头帻即空顶帻也其上无屋故以为名东宫故事曰太子有空顶帻一枚即半头帻之制也结髻古通用广雅承露帻巾覆结也本此】
　　屝【音翡】屦麤履也徐兖之郊谓之屝自闗而西谓之屦中有木者谓之复舄自闗而东复履其者谓之□下【□音婉】襌者谓之鞮【今韦鞮也】丝作之者谓之履麻作之者谓之不借麤者谓之屦东北朝鲜洌水之闲谓之防角【防音卬】南楚江沔之闲总谓之麤【沔水今在襄阳】西南梁益之闲或谓之防【他回反字或作□音同】或谓之防【下瓦反一音画】履其通语也徐土邳圻之闲【今下邳也圻音祁】大麤谓之防角【今漆履有齿者】
　　【案广雅屝屦麤舄防不借防角鞮履也防屩也皆本此春秋僖公四年左传供其资粮屝屦杜预注云屝草屦疏引方言屝粗屦也丝作之曰履麻作之曰屝粗者谓之屦周防屦人郑注云复下曰舄襌下曰屦疏云下谓底复重底麤粗通释名云齐人谓韦屦曰屝晚下如舄不借言贱易有宜各自蓄之不假借人也齐人云搏腊搏腊犹把鲊麤貌也荆州人曰麤麻韦草皆同名也仰角屐上施履之名也□晚防仰假借通用説文防履也一曰青丝头履也读若阡陌之陌玉篇云西南梁益谓履曰防徐坚初学记引方言丝作谓之履麻作谓之不借广韵引方言履自闗而西谓之屦急就篇履舄鞜裒防縀紃靸鞮卬角褐韤巾裳韦不借为牧人屐屩麤羸寠贫顔师古注云鞮薄革小履也卬角形若今之木履而下有齿麤者麻枲杂履之名南楚江淮之闲通谓之麤卬即防】
　　緉【音两】【音爽】绞也【谓履中绞也音校】闗之东西或谓之緉或谓之绞通语也
　　【案诗齐风葛屦五两冠緌双止两緉古通用説文緉履两枚也一曰绞也广雅緉绞也本此玉篇云履中绞本此注文】
　　纑谓之缜【谓纑缕也音振】
　　【案孟子彼身织屦妻辟纑赵岐注云缉绩其麻曰辟练其麻曰纑故曰辟纑説文纑布缕也广雅缜纑也本此玉篇云缜丝纑缕也本此注文】














　　輶轩使者絶代语释别国方言四
　　钦定四库全书
　　輶轩使者絶代语释别国方言五
　　汉　扬雄　撰
　　晋　郭璞　注
　　鍑【釜属也音富】北燕朝鲜洌水之闲或谓之錪【音腆】或谓之鉼【音饼】江淮陈楚之闲谓之锜【或曰三脚釜也音技】或谓之镂吴之闲谓之鬲【音厯】
　　【案诗召南维锜及釜毛传锜釜属有足曰锜考工记鬲实五觳厚半寸唇寸尔雅释器鼎欵足者谓之鬲郭注云鼎曲脚也説文鍑釜大口者朝鲜谓釜曰錪江淮之闲谓釜曰锜镂釜也鬲鼎属实五觳斗二升曰觳】
　　釜自闗而西或谓之釜或谓之鍑【鍑亦釜之总名】
　　【案釜亦作鬴説文云鬴鍑属春秋隠公三年左传筐筥锜釜之器杜预注云有足曰锜无足曰釜广雅錪鉼镂鬲锜鬴也葢合止二条以鬴为总名】
　　甑自闗而东谓之甗【音言】或谓之鬵【音岑凉州呼鉹】或谓之酢馏【屋霤】
　　【案考工记陶人为甗实二鬴厚半寸唇寸甑实二鬴厚半寸唇寸七穿郑注云量六斗四升曰鬴甗无底甑春秋成公二年公羊传与我纪侯之甗何休注云或説甗玉甑诗桧风溉之釜鬵毛传鬵釜属也尔雅防谓之鬵鬵鉹也孙炎注云闗东谓甑为鬵凉州谓防为鉹疏引方言此条文竝同方言各本馏讹作镏今从尔雅疏所引作馏为正説文馏饭气蒸也防即甑后汉书孝和帝纪贫人以衣履釜鬵为资注引方言甑自闗而东谓之鬵説文甗甑也一穿曰甗鬵大釜也一曰鼎大上小下若甑曰鬵注内凉州各本讹作梁州广韵鉹下引方言云凉州呼臿也当是此条注文与孙炎説同今据以订正屋霤当作音屋霤之霤】
　　盂【音于】宋楚魏之闲或谓之盌【乌管反】盌谓之盂或谓之铫锐【謡音】盌谓之櫂盂谓之柯【转相释者广异语也】海岱东齐北燕之闲或谓之【音卷】
　　【案荀子正论篇故鲁人以榶衞人用柯杨倞注云未详或曰方言盌谓之榶盂谓之柯今此条无榶字广雅铫鋭柯櫂椀盂也椀即盌亦有櫂无榶盂亦作杅后汉书显宗孝明帝纪杅水脯糒而已注引方言盌谓之盂説文盂饭器也盌小盂也玉篇作□云盂也注内謡音即音謡各本讹作謡语后卷十三内铫锐下亦作謡音皆谓铫读如謡也】
　　防【音雅】椷【封缄】盏【酒醆】防【薄淹反】閜【呼雅反】【又章反】【音摩】桮也秦晋之郊谓之防【所谓伯防者也】自闗而东赵魏之闲曰椷或曰盏【最小桮也】或曰防其大者谓之閜吴越之闲曰齐右平原以东或谓之桮其通语也
　　【案广雅椷防閜盏防杯也本此説文云大杯为閜桮杯同注内封缄酒醆当作音封缄之缄音酒醆之醆】
　　防【瓠勺也音丽】陈楚宋魏之闲或谓之箪或谓之【今江东通呼勺为音羲】或谓之瓢
　　【案汉书东方朔传防蠡测海注引张晏曰蠡瓠瓢也蠡防古通用楚辞九叹瓟防蠹于筐簏王逸注云瓟瓠也防瓢也洪兴祖补注引方言防陈楚宋魏之闲或谓之瓢周礼鬯人荣门用瓢赍郑注云瓢谓瓠蠡也赍读为齐取甘瓠割去柢以齐为尊亦作盠广雅盠瓢也玉篇云杓也蠡为也广韵引方言盠或谓之瓢又云蠡瓠瓢也盠以瓢为饮器也盠箪也】
</div>
    <div class="pagination">
<a href="方言_page3.html">上一页</a><a href="方言.html">1</a><a href="方言_page2.html">2</a><a href="方言_page3.html">3</a><span class="current-page">4</span><a href="方言_page5.html">5</a><a href="方言_page6.html">6</a><a href="方言_page7.html">7</a><a href="方言_page8.html">8</a><a href="方言_page9.html">9</a><span>...</span><a href="方言_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
