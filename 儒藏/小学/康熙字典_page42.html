<!DOCTYPE html>
<html>
<head>
    <meta charset="UTF-8">
    <title>康熙字典 - 第 42 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 42 页/共 976 页</h1>
    <div class="content">	【寅集中】【山字部】		【集韻】同。

	【寅集中】【巾字部】		【唐韻】古沓切【集韻】葛合切，□音閤。【說文】蒲席□也。【玉篇】以席載穀。一曰車藉。

璀	【午集上】【玉字部】	璀	【唐韻】七罪切【集韻】【韻會】【正韻】取猥切，□音漼。【說文】璀璨，玉光也。【孫綽遊天台山賦】琪樹璀璨而垂珠。【註】璀璨，珠垂貌。　又【抱朴子知止卷】戈甲璀錯。　又【廣韻】玉名。

璁	【午集上】【玉字部】	璁	【唐韻】【正韻】倉紅切【集韻】麤叢切，□音悤。【說文】石之似玉者。　又【集韻】祖動切，音總。美石。

璂	【午集上】【玉字部】	璂	【唐韻】【集韻】【韻會】渠之切【正韻】渠宜切，□音其。【周禮夏官弁師】王之皮弁，會五采玉璂。【註】鄭康成曰：讀如綦。綦，結也。皮弁之縫中，每貫結五采玉十二以爲飾。詩曰會弁如星是也。

璃	【午集上】【玉字部】	璃	【廣韻】呂支切【集韻】【韻會】鄰知切，□音離。【玉篇】瑠璃也。【博雅】琉璃，珠也。【古詩爲焦仲卿妻作】移我琉璃榻，出置前牕下。　又或作流離。【前漢西域傳師古註】大秦出赤白黑黃靑綠縹紺十種流離，此自然之物。今所用，皆銷冶石汁，加以衆藥，灌而爲之。始於元魏，月氏人商販至京，採礦鑄之。　又簟色。【韓愈鄭羣贈簟詩】攜來當晝不得臥，一府傳看黃瑠璃。體堅色淨又藏節，盡眼凝滑無瑕疵。【蘇軾寄簟與蒲傳正詩】愧此八尺黃瑠璃。【註】瑠璃，象簟色，假借語也。　又【藥師琉璃光如來本願經】佛告曼殊室利，東方去此過十殑伽沙等佛土，有世界，名淨琉璃，佛號藥師琉璃光如來，明行圓滿。　又【韻會】玻璃，亦西國寶。此云水玉千年冰化，亦書作頗黎。殑原字从歺，不从歹。

璄	【午集上】【玉字部】	璄	【廣韻】於丙切【集韻】於境切，□音影。【玉篇】玉光彩。【廣韻】同璟。

璅	【午集上】【玉字部】	璅	【唐韻】【集韻】【韻會】□子晧切，音早。【說文】石之似玉者。　又【集韻】損果切【正韻】蘇果切，□音□。玉聲也。與瑣同。　又門鏤也。【屈原離騷】欲少留此靈璅兮。【註】靈璅，謂楚宮，不敢斥言君，猶後代稱陛下之意。　又小也。【張衡東京賦】旣璅璅焉。【註】璅璅，小也。　又猥屑意。【晉書習鑿齒傳】璅璅常流離。【正字通】瑣本字。

璆	【午集上】【玉字部】	璆	【廣韻】巨鳩切【集韻】渠尤切，□音求。與球同。玉磬也。【晉語】籧篨蒙璆。【註】蒙，戴也。璆，玉磬也。【前漢禮樂志】璆磬金鼓。【師古註】璆，美玉名。以爲磬也。　又玉聲。【史記孔子世家】環珮玉聲璆然。　又【集韻】一曰美玉。【書禹貢】厥貢璆鐵銀鏤砮磬。【傳】璆，玉名。【釋文】璆音虯。又居虯反，又閭幼反。【詩小雅鞞琫有珌傳】諸侯璗琫而璆珌。【釋文】璆，玉也。【楚辭九歌】撫長劒兮玉珥，璆鏘鳴兮琳琅。【註】璆，琳琅，皆美玉也。　又【廣韻】【集韻】□渠幽切，音虯。又【集韻】居尤切，音鳩。又居虬切，音樛。又夷周切，音由。又張流切，音周。又力救切，音溜。義□同。考證：〔【前漢□法志】璆磬金鼓。〕　謹按□法志無此文，所引見禮樂志，謹改爲禮樂志。 

璇	【午集上】【玉字部】	璇	【廣韻】似宣切【集韻】旬宣切，□音旋。【廣韻】同琁。【山海經】王母之山，有璇瑰瑤碧。【註】璇瑰，亦玉名。　又星名。【史記天官書北斗七星註】春秋運斗極云：斗第二璇。　又【揚子方言】簙謂之蔽。或謂之□璇。【註】竹器所以整頓簿者。　又人名。【後漢楊璇傳】楊璇字機平。

□	【未集上】【竹字部】	□	【集韻】杜本切，音盾。篅也，同□。

璈	【午集上】【玉字部】	璈	【集韻】【韻會】□牛刀切，音敖。樂器。【漢武帝內傳】王母命侍女彈八琅之璈，吹雲和之曲。【吳均詩】鳳舞龍璈奏。

璉	【午集上】【玉字部】	璉	【廣韻】【集韻】【韻會】【正韻】□力展切，音輦。【說文】本作槤，瑚槤也。从木，連聲。或作璉。【禮明堂位】夏之四璉，殷之六瑚，周之八簋。【論語】瑚璉也。【註】宗廟中黍稷器。　又【集韻】陵延切。與連同。詳辵部連字註。

皌	【午集中】【白字部】	皌	【五音集韻】莫撥切，音末。見□字註。

璊	【午集上】【玉字部】	璊	【唐韻】莫奔切【集韻】【正韻】謨奔切【韻會】謨昆切，□音門。【說文】玉色也。禾之赤苗謂之虋，言璊，玉色如之。【詩王風】毳衣如璊。【傳】璊，赬也。　又【集韻】模元切，音樠。義同。　【類篇】或作玧。亦作。

璋	【午集上】【玉字部】	璋	【唐韻】【集韻】【韻會】諸良切【正韻】止良切，□音章。【說文】剡上爲圭，半圭爲璋。禮六幣：圭以馬，璋以皮，璧以帛，琮以錦，琥以繡，璜以黼。【徐曰】剡削之也。【詩小雅】載弄之璋。【傳】半圭曰璋。【周禮春官大宗伯】以赤璋禮南方。玉人之事，大璋中璋九寸。邊璋七寸，射四寸，厚寸，牙璋中璋七寸。射二寸，厚寸。【又】璋邸射。【註】射，剡出者，邸射，剡而出也。　又祭祀之禮，王祼以圭瓚，諸臣助之亞祼以璋瓚，左右奉之。【詩大雅】濟濟辟王，左右奉璋。

璌	【午集上】【玉字部】	璌	【集韻】夷眞切，音寅。場也。

瓳	【午集上】【瓦字部】	瓳	【廣韻】戸吳切【集韻】洪孤切，□音胡。【廣韻】瓳。【博雅】瓳，甎也。

锕	【戌集上】【金字部】	錒	【集韻】於河切，音阿。本作鈳。鈳，釜屬。

璎	【午集上】【玉字部】	瓔	【廣韻】於盈切【集韻】【韻會】伊盈切，□音嬰。【玉篇】□蒼云：瓔珢，石似玉也。　又【廣韻】瓔珞，頸飾。　又【集韻】於莖切【正韻】於京切，□音罌。義同。

璏	【午集上】【玉字部】	璏	【唐韻】【集韻】□直例切，音滯。【說文】劒鼻玉飾也。【前漢王莽傳】碎玉劒璏。　又【廣韻】【集韻】【韻會】□于歲切，音衞。義同。　又通作衞。【前漢匈奴傳賜單于玉具劒註】標首鐔衞用玉。師古曰：劒口旁橫出曰鐔，鼻曰衞，與璏同。　又通作瑑。【前漢王莽傳】美玉可滅瘢，欲獻其瑑。【註】瑑作璏。本音篆，雕刻也。古字通用。【正字通】按莽傳，進玉瑑于孔休。服虔曰：瑑，音衞。蘇林曰：劒鼻。皆未詳。璏，譌作瑑。師古曰：瑑字本作璏，从玉彘聲。後轉寫者譌，瑑自雕瑑字。師古說是。　又【集韻】王伐切，音越。義同。　【類篇】亦作。

璐	【午集上】【玉字部】	璐	【唐韻】洛故切【集韻】【韻會】【正韻】魯故切，□音路。【說文】玉名也。【玉篇】美玉也。【楚辭九章】被明月兮珮寶璐。【註】寶璐，美玉也。【謝惠連雪賦】逵似連璐。

璑	【午集上】【玉字部】	璑	【唐韻】武扶切【集韻】【韻會】微夫切，□音無。【說文】三采玉也。【徐曰】三采，朱蒼白也。【博雅】玉名。【周禮夏官弁師諸侯之繅斿九就瑉玉三采註】瑉作璑。璑，惡玉名。【疏】以其三采，又非璠璵，故曰惡玉名。

璒	【午集上】【玉字部】	璒	【唐韻】【集韻】□都騰切，音登。【說文】石之似玉者。

□	【未集中】【羽字部】	□	【集韻】咨盈切，音精。旌或作□。

□	【未集上】【竹字部】	□	【集韻】力竹切，音六。竹名。

璓	【午集上】【玉字部】	璓	【唐韻】【集韻】□息救切，音秀。【說文】石之次玉者。　又【集韻】以九切，音酉。玉名。　【集韻】或省作琇。

璔	【午集上】【玉字部】	璔	【集韻】咨騰切，音曾。玉貌。

璕	【午集上】【玉字部】	璕	【字彙】徐心切，音尋。美石，次玉。

硖	【午集下】【石字部】	硤	【廣韻】侯夾切【集韻】【韻會】轄夾切【正韻】胡夾切，□音洽。【水經注】淮水又北徑山硤中，謂之硤石。【廣韻】硤石縣，亦州名。秦將白起攻楚，燒夷陵，卽其地，后周以居三峽之口，因爲峽州。

率	【午集上】【玄字部】	率	〔古文〕卛【廣韻】所律切【集韻】【韻會】【正韻】朔律切，□音蟀。【說文】捕鳥畢也。象絲罔，上下其竿柄也。　又【玉篇】遵也。【廣韻】循也。【書太甲】率乃祖攸行。【詩大雅】率西水滸。【註】循也。　又【廣韻】領也，將也。【左傳宣十二年】率師以來，惟敵是求。又【襄十年】牽率老夫，以至於此。　又【廣韻】用也，行也。　又【集韻】從也，自也。　又【增韻】皆也，大略也。【前漢宣帝紀】率常在下杜。【註】總計之說也。下杜，地名。【梁書王僧儒傳】齊學士刻燭爲詩，四韻則刻一寸。以此爲率。　又【增韻】募也。　又率先也。【晉書顧榮傳】榮身當士卒，爲衆率先。　又【通韻】表的也。【後漢何武傳】刺史古之方伯。方伯，一方表率也。　又【正字通】差等也。【前漢李廣傳】諸將率爲侯者，而廣軍無功。【註】率謂軍功封賞之科，著在法令者也。　又高率。【世說新語】晉劉驎之好遊山澤，高率善史傳。　又率略。【盧氏雜記】宋五坦率。【聞見錄】司馬溫公與洛中諸公作眞率會。　又輕率。【論語】子路率爾而對。【註】輕遽貌。　又【前漢東方朔傳】率然高舉，遠集吳地。【註】率然，猶颯然。　又【孫子九地篇】善用兵者，辟如率然。率然者，常山之蛇也。擊其首則尾至，擊其尾則首至，擊其中則首尾俱至。　又姓。【正字通】明有率慶。　又兜率天。【太平廣記】心在兜率天彌勒宮中聽法。　又【唐韻】【集韻】【正韻】□所類切，音帥。【廣韻】鳥網也。　又【正韻】同帥。【詩邶風旄丘序】方伯連率之職。【註】率，所類反。【史記建元以來侯者年表】渠率。【註】與帥同。　又【集韻】【韻會】【正韻】□力遂切，音類。【集韻】計數之名。【周禮天官大宰賦貢以馭其用註】賦口率出泉也。【疏】釆地之民，口率出泉爲賦。【釋文】率，徐劉音類，戚音律。一音所律反。　又【正韻】總率也。【易王弼略例】率相比而無應。率，音類，又如字。　又【集韻】【韻會】【正韻】□劣戌切，音律。約數也。　又官名。【前漢百官公卿表】詹事屬官，有太子率更。【師古註】掌知刻漏，故曰率更。　又【算經少廣章】宋祖冲之有密率乗除法。　又彀率，彎弓之限也。【孟子】羿不爲拙射，變其彀率。　又與繂同。緶緝也。【禮玉藻】凡帶有率無箴功。【註】率，繂也。言帶用單帛密緝，兩邊不見用箴之功也。【釋文】率，音律。　又【左傳桓二年】藻率鞸鞛。【註】藻率，用韋爲之，所以藉玉也。率，音律。　又【五音集韻】所滑切，音刷。量名。與鋝同。【史記周本紀】其罰百率。【註】率，卽鍰也。音刷。孔安國曰：六兩曰鍰。率，舊本亦作選。

玈	【午集上】【玄字部】	玈	【唐韻】落乎切【集韻】【正韻】龍都切【韻會】籠都切，□音盧。【說文】黑色也。【廣韻】黑弓。【左傳僖二十八年】王賜晉侯玈弓，矢千。

玉	【午集上】【玉字部】	玉	〔古文〕□【唐韻】【正韻】魚欲切【集韻】【韻會】虞欲切，□音獄。【說文】石之美者。玉有五德，潤澤以溫，仁之方也。理自外，可以知中，義之方也。其聲舒楊，專以遠聞，智之方也。不撓而折，勇之方也。銳廉而不技，絜之方也。【五音集韻】烈火燒之不熱者，眞玉也。【易鼎卦】鼎玉鉉。【疏】正義曰：玉者，堅剛而有潤者也。又【說卦】乾爲玉爲金。【疏】爲玉爲金，取其剛之淸明也。【詩大雅】金玉其相。【禮聘義】君子比德於玉焉。溫潤而澤，仁也。縝密以栗，知也。廉而不劌，義也。垂之如隊，禮也。叩之其聲淸越以長，其終詘然，樂也。瑕不掩瑜，瑜不掩瑕，忠也。孚尹旁達，信也。氣如白虹，天也。精神見于山川，地也。圭璋特達，德也。天下莫不貴者，道也。【管子侈靡篇】玉者，隂之隂也。【白虎通】玉者，象君子之德，燥不輕，溫不重，是以君子寶之。　又水玉，水精也。【史記司馬相如傳】水玉磊砢。【註】水玉，水精也。　又美貌也。【公羊傳宣十二年】是以使寡人得見君之玉面，而微至乎此。【疏】言玉面者，亦美言之也。【史記□丞相世家】如冠玉耳。　又珍食曰玉食。【書洪範】惟辟玉食。【釋文】漢書云：玉食，珍食也。　又時和曰玉燭。【爾雅釋天】四時和謂之玉燭。【疏】言四時和氣，溫潤明照，故曰玉燭。　又地名。【左傳哀十二年】宋鄭之閒有□地焉，曰：彌作，頃丘，玉暢，嵒，戈，鍚。【註】凡六邑。　又河名。【正字通】後晉天福中，鴻臚卿張匡鄴使于闐，著行程記。言玉河在于闐城外，其源出昆山，西流一千三百里，至于闐界，疏爲三河，一白玉河，二綠玉河，三黑玉河。五六月水漲，玉隨流而至，多寡視水小大。七八月水退可取，彼人謂之撈玉。　又關名。【前漢張騫傳】酒泉列亭鄣至玉門矣。【註】玉門關在龍勒界。　又星名。【後漢郞顗傳】從西方天苑趨，左足入玉井。【註】參星下四小星爲玉井。　又木名。【山海經】開明北有文玉樹。【註】五釆玉樹。　又草名。【爾雅釋草】蒙，玉女。【註】女蘿別名。　又【正字通】寒玉，竹別名。亦曰綠玉。　又鳥名。【前漢司馬相如傳】鴐鵞屬玉。【郭註】屬玉似鴨而大，長頸，赤目，紫紺色。　又觀名。【前漢宣帝紀】行幸萯陽宮屬玉觀。【註】晉灼曰：屬玉，水鳥，以名觀也。　　又蚌名。【爾雅釋魚蜃小者珧註】珧，玉珧，卽小蚌。　又姓。【史記封禪書】濟南人公玉帶。【註】公玉，姓。帶，名。【風俗通】齊濬王臣有公玉冉。　又愛也，成也。【詩大雅】王欲玉女，是作大諫。【註】玉，寶愛之意。【張載西銘】貧賤憂戚，庸玉女于成也。　又【廣韻】息逐切。【集韻】息六切，□音肅。【廣韻】朽玉。又琢玉工。【集韻】或作□璛。　又姓。【史記封禪書公玉帶註】索隱曰：玉又音肅。【後漢光武紀】□留太守玉况爲大司徒。【註】玉，音肅，京兆人。　又【廣韻】相玉切【集韻】須玉切，□音粟。西戎國名。亦姓。　又【五音集韻】許救切，音齅。篆玉工也。　又【韻補】叶音域。【漢費鳳□】體履柔和，溫其如玉，修孝友于閨門，執忠謇于王室。【易林】鈆刀攻玉，堅不可得。盡我筋力，胝繭爲疾。　又叶音龠。【易林】桑華腐蠹，衣敝如絡。女工不成，絲帛爲玉。　又叶音迂。【洞□頌】韞產寶玉，叶含耀明珠。　【說文】王象三王之連，丨其貫也。【註】徐曰：王中畫近上，王三畫均。李陽冰曰：三畫正均，如貫王也。【類篇】隸始加點，以別帝王字。【六書精蘊】帝王之王，一貫三爲義。三者，天，地，人也。中畫近上，王者法天也。珠王之王，三畫相均，象連貫形。俗書不知帝王字中畫近上之義，加點于旁以別之。考證：〔【爾雅釋天】時和謂之玉燭。〕　謹照原文時字上增四字。〔【左傳哀十二年】宋鄭之閒有□地焉，曰彌作，頃丘，玉暢，嵒，戈，錫。〕　謹照原文錫改鍚。〔又蟲名。【爾雅釋蟲】玉蛈蜴。【註】卽螲蟷，似鼄，在穴中，有蓋。今河北人呼蛈蜴。〕　謹按爾雅原文作王蛈蜴，誤引入玉字下。謹將又蟲名三字省去。以爾雅釋蟲至呼蛈蜴二十六字移入下條王字註又蟲名下。 

王	【午集上】【玉字部】	王	【廣韻】【集韻】【韻會】□雨方切，音徨。【廣韻】大也，君也，天下所法。【正韻】主也，天下歸往謂之王。【易坤卦】或從王事。又【隨卦】王用享于西山。【書洪範】無偏無黨，王道蕩蕩。【詩小雅】宜君宜王。【註】君，諸侯也。王，天子也。◎按秦漢以下，凡諸侯皆稱王，天子伯叔兄弟分封于外者亦曰王。　又諸侯世見曰王。【詩商頌】莫敢不來王。【箋】世見曰王。　又凡尊稱亦曰王。【爾雅釋親】父之考爲王父，父之妣爲王母。　又法王，象王，皆佛號。【華嚴偈】象王行處落花紅。【岑參詩】况値廬山遠，抽簪禮法王。【註】法王，佛尊號也。　又姓。　又【諡法】仁義所往曰王。　又王屋，山名。【書禹貢】至于王屋。【疏】正義曰：王屋在河東垣縣東北。　又弓名。【周禮冬官考工記】弓人，往體寡，來體多，謂之王弓之屬。　又王連，遠志也。見【博雅】夫王，芏草也。見【爾雅釋草疏】。　又王鴡，鳥名。【爾雅釋鳥】鴡鳩，王鴡。【註】鵰類，今江東呼之爲鶚。　又王鮪，魚名。【周禮天官人】春獻王鮪。【註】王鮪，鮪之大者。　又蛇名。【爾雅釋魚】蟒，王蛇。【註】蟒，蛇最大者，故曰王蛇。　又蟲名。【爾雅釋蟲】王蛈蜴。註：卽螲蟷，似鼄，在穴中，有蓋。今河北人呼蛈蜴。《博雅》虎，王蝟也。　又【廣韻】【集韻】【韻會】【正韻】□于放切，音旺霸王也。【正韻】凡有天下者，人稱之曰王，則平聲。據其身臨天下而言曰王，則去聲。【詩大雅】王此大邦。【箋】王，君也。【釋文】王，于况反。【前漢高帝紀】項羽背約而王君王於南鄭。【師古註】上王字，于放反。　又【廣韻】盛也。【莊子養生主】神雖王，不善也。【註】謂心神長王。【釋文】王，于况反。　又音往。【詩大雅】昊天曰明，及爾出王。【傳】王，往也。【朱註】音往。〇按王本古文玉字。註詳部首。考證：〔【爾雅釋親】父之母曰王母。〕　謹照原文改父之妣爲王母。〔【周禮冬官考工記】王弓。【註】往體寡來體多曰王。〕　謹照原文改弓人，往體寡，來體多，謂之王弓之屬。〔又蟲名。【爾雅釋蟲】虎，王蝟也。〕　謹於又蟲名爾雅釋蟲下增王蛈蜴。註：卽螲蟷，似鼄，在穴中，有蓋。今河北人呼蛈蜴。二十二字。又按虎王蝟也非爾雅文，查係博雅，謹照原書增博雅二字。〔【廣韻】【集韻】【韻會】【正韻】□于放切，徨去聲。霸王。〕　謹按王于放切，徨胡光切，王非徨之去聲，今將徨去聲霸王五字改爲音旺霸王也。 

玎	【午集上】【玉字部】	玎	【唐韻】【集韻】【韻會】【正韻】□當經切，音丁。【說文】玉聲也。　又【說文】齊太公子伋諡曰玎公。【韻會】諡法，述義不勉曰玎。　又【廣韻】【集韻】中莖切【正韻】甾耕切，□音朾。【廣韻】玎玲，玉聲。

玑	【午集上】【玉字部】	璣	【唐韻】居衣切【集韻】【韻會】居希切，□音機。【說文】珠不圓者。【書禹貢】厥篚□纁璣組。【傳】璣，珠類，生于水。【釋文】璣，珠不圓也。字書云：小珠也。【前漢景十三王傳】遣建荃葛珠璣。【註】師古曰：璣，珠之不圓者。　又鏡名。【說文徐註】按符瑞圖有璣鏡。註：大珠而琕，有光曜，可爲鏡。　又器名。【書舜典】在璿璣玉衡，以齊七政。【註】在，察也。璣，正天文之器，璣爲轉運，衡爲橫簫，運璣使動。璣徑八尺，圓周二尺五寸而强。衡長八尺，孔徑一寸，下端望之，以占星辰吉凶之象。七政者，日月五星也。得失由政，故稱政焉。　又星名。【史記天官書北斗七星註】春秋運斗極云：斗第三璣。　又【集韻】渠希切，音祈。又【集韻】【韻會】其旣切【正韻】吉器切，□音禨。又【集韻】巨至切，音□。義□同。

玒	【午集上】【玉字部】	玒	【唐韻】戸工切【集韻】胡公切，□音洪。【說文】玉名也。【集韻】或作珙。　又【廣韻】【集韻】【韻會】□古雙切，音江。又【廣韻】【正韻】古紅切【集韻】【韻會】沽紅切，□音公。義□同。　又人名。【朝鮮紀事】朝鮮王子義昌君玒。

玓	【午集上】【玉字部】	玓	【唐韻】都歷切【集韻】丁歷切，□音的。【說文】玓瓅，明珠色。【史記司馬相如傳】玓瓅江靡。【註】應劭曰：言明月之珠，其光耀照於江邊也。

□	【未集上】【竹字部】	□	【集韻】古各切，音恪。【篇海】籠也，桮也。

玔	【午集上】【玉字部】	玔	【集韻】樞絹切，音釧。【玉篇】玉玔也。【集韻】玉環也。

玕	【午集上】【玉字部】	玕	〔古文〕□【唐韻】古寒切【集韻】【韻會】【正韻】居寒切，□音干。【說文】琅玕也。【廣韻】美石，次玉。【書禹貢】厥貢惟球琳琅玕。【爾雅釋地】西北之美者，有崑崙虛之璆琳琅玕焉。【註】琅玕，狀如珠也。　又樹名。【韻會】崑崙山有琅玕樹。【本草綱目】流離之類有五色，火劑瑞也。以靑者入藥。　又【韻補】叶經天切，音堅。【曹植美女篇】攘袖見素手，皓腕約金環。頭上金爵釵，腰佩翠琅玕。環叶音懸。

玖	【午集上】【玉字部】	玖	【唐韻】舉友切【韻會】已有切，□音九。【說文】石之次玉黑色者。【詩衞風】投我以木李，報之以瓊玖。【傳】瓊玖，玉名。【釋文】玖，音久。書云：玉黑色。　又【五音集韻】居祐切，音救。義同。

玝	【午集上】【玉字部】	玝	【集韻】阮古切，音五。人名。後蜀有李玝。

玗	【午集上】【玉字部】	玗	【唐韻】羽俱切【集韻】【正韻】雲俱切，□音于。【說文】本作，石之似玉者。【玉篇】玉屬。爾雅云：東方之美者，有醫無閭之珣玗琪焉。【列子問湯篇】珠玗之樹皆叢生。　又洞名。【正韻】元結自釋云：逃入猗玗洞，始稱猗玗子。　又玗琪，樹名。【山海經】開明北有玗琪樹。【註】玗琪，赤玉屬也。考證：〔【列子殷湯篇】〕　謹照原書改問湯篇。 

	【卯集上】【心字部】		【篇海】稱人切，音嗔。恚也。　又【字彙補】古文愼字。註詳上。

玜	【午集上】【玉字部】	玜	【集韻】古雙切，音江。玉名。與玒同。　又【五音集韻】古紅切，音公。義同。

玟	【午集上】【玉字部】	玟	【集韻】眉貧切【正韻】彌鄰切。□與珉同。瓀玟，石次玉。【禮玉藻】士佩瓀玟而縕組綬。【孔融詩】玟璇隱曜，美玉韜光。　又【集韻】無分切，音文。玉文。或从彣。

	【丑集上】【口字部】		【集韻】同咅。

璱	【午集上】【玉字部】	璱	【唐韻】所櫛切【集韻】【韻會】【正韻】色櫛切，□音瑟。【說文】玉英華相，帶如瑟弦。詩曰：璱彼玉瓚。◎按《詩大雅》今本作瑟。　又【玉篇】淸淨鮮潔也。【廣韻】玉鮮潔貌。　又【韻會】一曰璱璱，碧珠也。通作瑟瑟。　【類篇】亦作。

	【卯集中】【手字部】		【唐韻】【集韻】□普活切，音潑。【說文】也。一曰擊也。【淮南子說林訓】游者以足蹶，以手。　又【集韻】蒲撥切，音跋。推也。一曰□，自任無憚也。　又捍，地名。【唐書西域傳】東南千餘里有捍者，山四環之，地膏腴。

</div>
    <div class="pagination">
<a href="康熙字典_page41.html">上一页</a><span>...</span><a href="康熙字典_page37.html">37</a><a href="康熙字典_page38.html">38</a><a href="康熙字典_page39.html">39</a><a href="康熙字典_page40.html">40</a><a href="康熙字典_page41.html">41</a><span class="current-page">42</span><a href="康熙字典_page43.html">43</a><a href="康熙字典_page44.html">44</a><a href="康熙字典_page45.html">45</a><a href="康熙字典_page46.html">46</a><a href="康熙字典_page47.html">47</a><span>...</span><a href="康熙字典_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
