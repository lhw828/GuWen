<!DOCTYPE html>
<html>
<head>
    <meta charset="UTF-8">
    <title>康熙字典 - 第 181 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 181 页/共 976 页</h1>
    <div class="content">讥	【酉集上】【言字部】	譏	【唐韻】居依切【集韻】【韻會】居希切，□音機。【說文】誹也。【增韻】誚也。【左傳隱元年】稱鄭伯譏失敎也。【班固典引】司馬遷著書，微文刺譏，貶損當世。　又【廣雅】問也。【增韻】伺察也。【禮王制】關執禁以譏，禁異服，識異言。【註】譏，呵察也。　又【廣雅】諫也。【玉篇】嫌也。【廣韻】譴也。　又官名。【金史百官志】譏察使掌譏察姦僞。　又【韻會】通作幾。【周禮地官司關】國凶札則無關門之征猶幾。【註】猶幾謂無租稅，猶苛察不令姦人出入。

讦	【酉集上】【言字部】	訐	【唐韻】【集韻】【韻會】□居謁切，音揭。【說文】面相斥罪，相告訐也。【玉篇】攻人之隂私也。【廣韻】面斥人以言也。【論語】惡訐以爲直者。【前漢外戚傳】訐揚幽昧之過。　又【禮內則孔疏】隱義云：齊人謂相絞訐爲掉磬。庾氏云：齊人謂之差訐。　又【廣韻】居列切【集韻】【韻會】蹇列切【正韻】古屑切，□音孑。義同。　又【廣韻】【集韻】□居例切，音罽。持人短也。又相告斥也。　又【集韻】九刈切，音近罽。直言也。

讧	【酉集上】【言字部】	訌	【唐韻】戸工切【集韻】【韻會】【正韻】胡公切，□音洪。【說文】也。【玉篇】潰也，敗也。【增韻】亂也。【詩大雅】蟊賊內訌。【傳】潰也。【箋】爭訟相陷人之言也。【唐書郭子儀贊】外阻內訌。【音義】也。　又人名。【宋史宗室表】從義郞不訌。　又【韻會】通作虹。【詩大雅】實虹小子。【傳】虹，潰亂也。　又【集韻】沽紅切，音公。又【正韻】胡江切，音栙。又【集韻】胡貢切，洪去聲。義□同。

讨	【酉集上】【言字部】	討	【唐韻】他皓切【集韻】【韻會】【正韻】土皓切，□叨上聲。【說文】治也。从言从寸。【徐曰】寸，法也。奉辭伐罪，故从言。會意。【書臯陶謨】天討有罪。【疏】討治有罪，使之絕惡。【左傳宣十二年】其君無日不討國人而訓之。【註】討，治也。　又【廣韻】誅也。【類篇】殺也。【正韻】訶也。又除也。【公羊傳隱四年】其稱人何，討賊之辭也。【註】討者，除也。　又【玉篇】去也。【禮禮器】君子之于禮也，有順而討也。【疏】順序而稍去之也。　又【類篇】求也。【□韻】探也。【正韻】尋也。【論語】世叔討論之。【註】討，尋究也。【後漢王充傳】討摘物情。【三國志袁紹與公孫瓚書】尋討禍源。　又雜也。【詩秦風】蒙伐有苑。【傳】蒙，討羽也。【箋】討，雜也。畫雜羽之文于伐。　又官名。【舊唐書職官志】貞元末，置招討使。【金史百官志】招討司使招懷降附，征討攜離。　又叶他口切，偸上聲。【焦氏易林】三絲綰弩，無益于輔。城弱不守，郭君受討。

让	【酉集上】【言字部】	讓	〔古文〕□【唐韻】【集韻】【韻會】人樣切【正韻】而亮切，□壤去聲。【說文】相責讓也。【小爾雅】詰責以辭謂之讓。【左傳僖五年】公使讓之。【註】譴讓之。【周禮地官】司救掌萬民之衺惡過失而誅讓之。【史記張耳□餘傳】張耳責讓□餘以不肎救趙。　又【玉篇】謙也。【類篇】退也。【字彙】先人後己謂之讓。【書堯典】允恭克讓。【左傳文元年】□讓，德之基也。又【襄十三年】讓，禮之主也。【禮曲禮】君子恭敬撙節退讓以明禮。【疏】應受而推曰讓。【儀禮聘禮】賔入門皇升堂讓。【鄭註】讓，謂舉手平衡也。又【鄕飮酒禮註】事同曰讓，事異曰辭。　又木名。【左思蜀都賦】交讓所植。【註】交讓，木名。兩樹對生，一樹枯則一樹生。出岷山，在安都縣。　又諸羌州名。【唐書地理志】劒南道有讓川州，開元後置。　又【讀書通】通作攘。【史記司馬相如封禪書】進讓之道，何其爽與。【漢書】作進攘。　又【韻會小補】通作襄。【周禮地官保氏五射鄭註】一曰襄尺。【釋文】襄音讓，本作讓。　又叶如羊切，音穰。【詩小雅】受爵不讓，至于已斯亡。　【說文】本作□。

	【酉集中】【豆字部】		【廣韻】【集韻】□於金切，音隂。豆也。【博雅】謂之。　又【集韻】伊淫切，音愔。義同。　【字彙補】作□。

讪	【酉集上】【言字部】	訕	【唐韻】【廣韻】【集韻】【類篇】【韻會】【正韻】□所晏切，刪去聲。【說文】謗也。从言山聲。【玉篇】毀語也。【禮少儀】爲人臣下者，有諫而無訕。【論語】惡居下流而訕上者。【關尹子九藥篇】不可以訕謗德已。【揚子法言】妄譽，仁之賊也。妄毀，義之賊也。賊仁近鄕原，賊義近鄕訕。　又【廣韻】所姦切【正韻】師姦切，□音刪。又【集韻】師閒切，音山。義□同。　又叶輸旃切，音羶。【三略軍讖】同位相訕，是謂亂源。　又叶所戰切，音扇。【歐陽修讀書詩】何時乞殘體，萬一免罪譴。信哉蠹書魚，韓子語非訕。　又【正字通】亦作□。【字彙補】譌作□，非。

讫	【酉集上】【言字部】	訖	【唐韻】居迄切【集韻】【韻會】居乙切，□音。【說文】止也。【徐曰】言所止也。【玉篇】畢也。【增韻】終也，了也。【字彙】盡也。【書呂□】典獄非訖于威，惟訖于富。【疏】訖是盡也，故傳以訖爲絕。【穀梁傳僖九年】毋訖糴。【註】訖，止也。謂貯粟。　又竟也。【前漢王莽傳】劉歆訖不吿。【師古註】訖，竟也。　又【史記司馬貞三皇紀】《春秋緯》稱，自開闢至獲麟，分爲十紀，十曰流訖紀。　又【集韻】許訖切，音肸。與迄同。【爾雅釋詁】至也。【尚書孔序】自唐虞以下訖于周。【前漢成帝詔】訖今不攺。　【說文】本作□。

训	【酉集上】【言字部】	訓	〔古文〕□馴【唐韻】【集韻】【韻會】許運切【正韻】吁運切，□薰去聲。【說文】說敎也。【徐曰】訓者，順其意以訓之也。【正韻】誨也。【字彙】導也。【書伊訓】伊尹乃明言烈祖之成德以訓于王。【傳】作訓以敎導太甲。【詩大雅】四方其訓之。【正義】訓是敎誨之別名。【禮曲禮】敎訓正俗。【疏】謂訓說義理。　又【正字通】古言可爲法也。【書說命】學于古訓。【詩大雅】古訓是式。【傳】古，故也。訓，道也。【傳】古訓，先王之遺典也。【左傳文六年】告之訓典。【註】訓典，先王之書。　又【玉篇】誡也。【魏書高允傳】臣被敕論集往世酒之敗德以爲《酒訓》。　又【廣韻】男曰敎，女曰訓。　又【博雅】順也。【書康誥】皇天用訓厥道，付畀四方。【傳】上天用順文武之道，而付之以天下之大也。【後漢方術傳】下使五品咸訓于嘉時。【註】訓，順也。　又詁訓，註解之別名。【爾雅郭璞序】《爾雅》者，所以通詁訓之指歸。【疏】訓，道也。道物之貌以吿人也。【前漢揚雄傳】不爲章句訓詁。【師古註】訓者，釋所言之理也。【字彙】如某字釋作某義，順其義以訓之也。　又官名。【周禮夏官】訓方氏，掌道四方之政事。　又鳥名。【唐書五行志】鵂鶹，一名訓狐。　又獸名。【神異經】檮杌，西方荒中獸。一名難訓。　又州名。【唐書地理志】江南道有訓州。　又姓。明宣德中有敎授訓濬。　又【五音集韻】詳遵切，音旬。道也。【周禮地官】土訓，鄭司農讀。　又叶文韻。【晉書衞恆傳】大晉開元，弘道敷訓。天垂其象，地耀其文。

议	【酉集上】【言字部】	議	【唐韻】【集韻】【韻會】□宜寄切，音義。【說文】語也。【徐曰】定事之宜也。【廣雅】言也，謀也。【廣韻】評也。【正韻】謪也。【易節卦】君子以制數度議德行。【書周官】議事以制。【禮曲禮】公事不私議。【莊子齊物論】六合之內，聖人論而不議。【文中子問易篇】議其盡天下之心乎。【註】續書有議。　又【廣韻】擇也。【儀禮有司徹】乃議侑于賔以異姓。【鄭註】議猶擇也。擇賔之賢者，可以侑尸，必用異姓廣敬也。　又【玉篇】法有八議。【周禮秋官小司□】以八辟麗邦法，附□罰。一議親，二議故，三議賢，四議能，五議功，六議貴，七議勤，八議賔。　又【唐書百官志】下之通上，其制有六，四曰議。【蔡邕獨斷】其有疑事，公卿百官會議。若臺閣有所正處，而獨執異意，曰駁議。　又官名。【後漢百官志】議郞六百石。【唐書百官志】有諫議大夫。又司議郞。　又通作□。詳前□字註。　又【集韻】魚羈切【韻會】疑羈切，□義平聲。謀度也。【詩小雅】或出入風議。陸德明協句音宜。　又叶牛何切，音俄。【史記述贊】桓公之東，太史是庸。及侵周禾，王人是議。庸叶東，議叶禾。　【說文】本作□。考證：〔【易節象】君子以制度數，議德行。〕　謹照原文度數改數度。 

讯	【酉集上】【言字部】	訊	〔古文〕□訙□□【唐韻】【集韻】【韻會】□思晉切，音信。問也。【詩小雅】召彼故老，訊之占夢。【傳】訊，問也。【公羊傳僖十年】荀息曰：君嘗訊臣矣。【註】上問下曰訊。　又【玉篇】辭也。【爾雅釋言】言也。【郉疏】訊，問以言也。【詩小雅】執訊獲醜。【傳】訊，辭也。【箋】言也。【疏】謂其有所知識，可與之爲言辭。　又【爾雅釋詁】告也。【疏】訊者，告問也。【詩□風】夫也不良，歌以訊之。【傳】訊，告也。韓詩曰：諫也。　又讓也。【吳語】乃訊申胥。【註】告讓也。　又書問。【左傳文十七年】鄭子家使執訊而與之書，以告趙宣子。【註】執訊，通訊問之官。【荀卿雲賦】行遠疾速，而不可託訊者與。【註】訊，書問也。　又鞫罪。【周禮秋官小司□】以三刺斷庶民獄訟之中，一曰訊羣臣，二曰訊羣吏，三曰訊萬民。【禮王制】出征執有罪，反釋奠于學，以訊馘告。　又治也。【禮樂記】訊疾以雅。【註】訊，亦治也。雅，樂器，奏此以治舞者之疾。　又【博雅】動也。【韻會小補】振訊，整理之義，見【左傳隱四年孔疏】。　又通作誶。【詩大雅】執訊連連。【箋】訊，言也。亦作誶。又【史記賈誼傳】訊曰已矣。【註】李奇曰：訊，告也。張晏曰：《離騷》丁寧亂辭也。索隱曰：重宣其意也。【漢書】作誶。　又通作迅。【禮樂記】訊疾以雅。【註】奮訊也。【釋文】訊，本又作迅。又【前漢揚雄傳】猋駭雲訊。【師古註】訊，亦奮訊也。【文選】作迅。　又【集韻】須閏切，音濬。【說文】義同。　又【集韻】雖遂切，音隧。與譢同。問也，告也，讓也，諫也。亦通作誶。　又【詩小雅】凡百君子，莫肯用訊。【朱傳】訊，音息悴切。叶上瘁下退。　又叶息七切，音悉。【左思魏都賦】翩翩黃鳥，銜書來訊。人謀所尊，鬼謀所秩。李善讀。

	【申集下】【衣字部】		【集韻】克革切，音礊。【說文】裘裹也。一曰薄也。　又【玉篇】擣也。　或作□。

记	【酉集上】【言字部】	記	【唐韻】【集韻】【韻會】□居吏切，音冀。【說文】疏也。【徐曰】謂一一分別記之也。【博雅】識也。【釋名】紀也。【玉篇】錄也。【廣韻】志也。【書益稷】撻以記之。【傳】使記識其過也。【禮王制】太史典禮執□記。【註】國有禮事，則豫執□策，記載所當行之禮儀。【唐書于志寧傳】左有記言之史，右有記事之官。【關尹子五鑑篇】昔遊再到，記憶宛然。　又【博雅】書也。【前漢蕭望之傳】待詔鄭朋奏記于蕭望之。【註】記，書也。奏記自朋始。【文心雕龍】後漢始有公府奏記，記之言志，進己志也。　又【正字通】文符也。【後漢鍾離意傳】少爲郡督郵，時部縣亭長有受人酒禮者，府下記案考之，意封還記，太守甚賢之。　又官名。【後漢百官志】記室令史，主上表章報書記。　又與其通。【字彙補】助語辭。【詩王風】彼其之子。【箋】其或作記。或作己。讀聲相似。　又叶苟起切，音几。【崔琰述初賦】望高密以亟征，戾衡門而造止。覿游夏之峩峩，聽大猷之篇記。一說本作紀，紀與止叶，譌作記。

	【申集下】【衣字部】		【唐韻】羊益切【集韻】夷益切，□音亦。縫。【揚子方言】襜謂之。【郭註】衣掖下也。　又之石切，音隻。【博雅】袖也。　【類篇】或作□。

	【辰集下】【毛字部】		【廣韻】傷遇切，音戍。毛也。

讲	【酉集上】【言字部】	講	【唐韻】【集韻】【韻會】【正韻】□古項切，音港。【說文】和解也。【徐曰】古人言講解猶和解也。【戰國策】今君禁之，而秦未與魏講也。　又【廣雅】論也。【廣韻】告也。【禮禮運】講信修睦。【疏】談說也。【又】講於仁。【疏】猶明也。　又【玉篇】習也。【增韻】究也。【易兌卦】君子以朋友講習。【左傳隱五年】故春蒐，夏苗，秋獮，冬狩，皆於農□以講事也。【周禮夏官校人】冬獻馬講馭夫。【註】講猶□習。　又【廣韻】謀也。【左傳襄五年】詩曰：講事不令，集人來定。【杜註】逸詩也。言謀事不善，當聚致賢人以定之。　又官名。【唐書百官志】國子監有直講四人，以經術講授。又【舊唐書職官志】集賢殿書院有侍講學士。　又山名。【山海經】泰室之山北三十里曰講山。　又與顜通。【前漢曹參傳】蕭何爲法，講若畫一。【史記】作顜。　又【字彙補】居□切，音媾。和也。【史記甘茂傳】樗里子與魏講罷兵。【註】講，讀曰媾。　【說文】本作□。

讳	【酉集上】【言字部】	諱	【唐韻】【集韻】【韻會】□許貴切，音卉。【說文】誋也。【廣韻】避也。【玉篇】隱也，忌也。【春秋序】隱諱以辟患。【公羊傳閔元年】春秋爲尊者諱，爲親者諱，爲賢者諱。【戰國策】罰不諱强大。【註】諱，猶避也。【史記秦始皇紀】秦俗多忌諱之禁。　又畏也。【史記商君傳】華陽、涇陽等擊斷無諱。　又【增韻】護短曰諱。　又生曰名，死曰諱。【左傳桓六年】周人以諱事神，名終將諱之。【疏】自殷以往，未有諱法，諱始於周。【禮檀弓】卒哭而諱。【疏】古者生不相諱，卒哭，乃有神諱也。　又不諱，謂死也。【史記商君傳】公叔病，如有不可諱，將奈社稷何。【後漢桓榮傳】如有不諱，無憂家室也。【註】死者人之常，故言不諱也。　又叶呼韋切，音揮。【東方朔七諫】願乗閒而效志兮，恐犯忌而干諱。卒撫情以寂漠兮，然怊悵而自悲。

讴	【酉集上】【言字部】	謳	【唐韻】【集韻】【韻會】【正韻】□烏侯切，音歐。【廣雅】歌也。【玉篇】吟也。【正字通】謳爲歌之別調，歌爲謳之總名。【史記張儀傳】秦將以美人聘楚，以宮中善歌謳者爲媵。【列子湯問篇】薛譚學謳於秦靑。【說文】齊歌也。【前漢高帝紀】漢王旣至南鄭，諸將及士卒皆歌謳思東歸。【師古註】謂齊聲而歌。或曰齊地之歌。　又姓。【左傳哀十三年】越大夫謳陽。　又與嘔同。【荀子富國篇】拊循之，唲嘔之。【註】唲嘔，嬰兒語聲。嘔與謳同。　又【集韻】【類篇】□匈于切，音吁。煦也。又於謳，欲化貌。【莊子大宗師】需役聞之於謳。【註】歌以樂之也。於音烏。　又【集韻】【類篇】□邕俱切，音紆。【說文】義同。【陸機吳趨行】楚妃且勿歎，齊娥且莫謳。四坐□淸聽，聽我歌吳趨。謳叶趨。

讵	【酉集上】【言字部】	詎	【唐韻】其呂切【集韻】【韻會】【正韻】臼許切，□音巨。【說文】詎，猶豈也。【莊子大宗師】庸詎知吾所謂天之非人乎。【後漢光武紀】天下詎可知而閉長者乎。【宋書沈約自序】若馳一介，四方詎不響應。　又【玉篇】止也，至也，格也。　又通作巨。【前漢高帝紀】沛公不先破關中兵，公巨能入乎。【師古註】巨，讀曰詎，猶豈也。　又【廣韻】【集韻】【韻會】□其據切，巨去聲。義同。　又【字林】未知詞也。　【正字通】《讀書通》詎通作渠、鉅、遽，□非。考證：〔又【廣韻】【集韻】【韻會】□其據切，巨上聲。義同。〕　謹按其據切係去聲非上聲，上字謹改去字。 

讷	【酉集上】【言字部】	訥	【唐韻】內骨切【集韻】【韻會】【正韻】奴骨切，□嫩入聲。【說文】言難也。【玉篇】遲鈍也。【廣韻】謇訥也。【論語】君子欲訥於言而敏於行。【關尹子九藥篇】窮天下之辯者，不在辯而在訥。　又木名。【本草釋名】盧會，一名訥會。　又【集韻】或作呐。【史記李將軍傳】廣訥口少言。【漢書】作呐。師古曰：呐亦訥字。　又【集韻】亦作詘。【前漢曹參傳】訥於文辭。【史記】作詘。　又【集韻】張滑切，音鵽。言不辯也。　又【韻會小補】叶諾悅切，音涅。【老子道德經】大巧若拙，大辯若訥。　【正字通】通作。【字彙補】籀文作□。

许	【酉集上】【言字部】	許	【唐韻】【正韻】虛呂切【集韻】【韻會】喜語切，□虛上聲。【說文】聽也。【廣雅】與也。【玉篇】從也。【廣韻】可也。【增韻】約與之也。【書金滕】爾之許我，我其以璧與珪歸俟爾命。爾不許我，我乃屛璧與珪。【史記高祖本紀】呂媼怒。呂公曰：始常欲奇此女與貴人，何自妄許與劉季。　又【博雅】進也。【詩大雅】昭兹來許。【傳】許，進也。【疏】禮法旣許，而後得進，故以許爲進也。　又信也。【孟子】則王許之乎。　又猶興也，期也。【孟子】管仲、晏子之功，可復許乎。　又邑名。【詩魯頌】居常與許。【箋】許，田也，魯朝宿之邑。　又國名、縣名、州名。【春秋隱十一年】公及齊侯鄭伯伐許。【疏】地理志云：潁川郡許縣，故許國，漢名許縣，魏武攺曰許昌，後周又攺爲許州。　又姓。【廣韻】出高陽汝南，本自姜姓，炎帝之後，太嶽之裔，其後因封爲氏。　又與鄦通。【史記鄭世家】鄦公惡鄭于楚。【註】鄦同許，許靈公也。　又【集韻】【韻會】【正韻】□火五切，音虎。【詩小雅】伐木許許。【傳】許許，柹貌。【朱傳】衆人共力之聲。【淮南子道應訓】今夫舉大木者，前呼邪許，後亦應之，此舉重勸力之歌也。【註】許，音虎。【字彙補】音虛。　又【類篇】滸，一作許。

论	【酉集上】【言字部】	論	【唐韻】【集韻】【韻會】【正韻】□盧昆切，音崘。【說文】議也。【廣韻】說也。【周禮春官大司樂賈疏】直言曰論，答難曰語。論者，語中之別，與言不同。又【論語序解正義】論者，綸也，輪也，理也，次也，撰也。以此書可經綸世務，故曰綸，圓轉無窮故曰輪，蘊含萬理故曰理，篇章有序故曰次，羣賢集定故曰撰。【文心雕龍】昔仲尼微言，門人追述，故仰其經目，稱爲論語，蓋羣論立名，始于兹矣。　又【釋名】倫也，有倫理也。【玉篇】思理也。【詩大雅】於論鼓鐘。【傳】思也。【鄭箋】論之言倫也。【朱傳】言得其倫理也。　又【增韻】紬繹討論也。【孔安國尚書序】討論典墳。　又【正韻】決罪曰論。　又官名。【金史百官志】其官長皆稱曰勃極烈，次曰國論、忽魯、勃極烈。國論，言貴。忽魯，猶總帥也。　又諸羌州名。【唐書地理志】劒南道有論川州，開元後置。　又姓。【唐書】論弓仁，本吐蕃族也。又三字姓。【金史國語解姓氏】烏古論曰商。　又【廣韻】力迍切【集韻】【韻會】【正韻】龍春切，□音倫。言有理也。又【禮王制】凡制五□，必卽天論。【註】天論，天理也。與倫同。　又【玉篇】力困切【廣韻】【集韻】【韻會】【正韻】盧困切，□崘去聲。義同。又【正韻】辨論也。【書周官】論道經邦。【傳】論者，講明之謂。【禮王制】凡官民材，必先論之。【註】謂考評其行藝之詳也。【史記蕭相國世家】論功行封。　又叶盧健切，音練。【前漢敘傳】兵家之策，惟在不戰。營平皤皤，立功立論。　又叶聖閏切，音舜。【馮衍顯志賦】澄德化之陵遲兮，烈□罰之峭峻。燔商鞅之法術兮，燒韓非之說論。　又叶閭員切，音攣。【曹植文帝誄】考諸先紀，尋之哲言。生若浮寄，惟德可論。　【字彙補】譌作□，非。

讼	【酉集上】【言字部】	訟	〔古文〕□吅【唐韻】【集韻】【韻會】【正韻】□似用切，音頌。【說文】爭也。【六書故】爭曲直于官有司也。又【易訟卦疏】凡訟者，物有不和情□，爭而致其訟。【註】爭辯也。又【雜卦】訟，不親也。【周禮地官大司徒】凡萬民之不服敎而有獄訟者，聽而斷之。【註】爭罪曰獄，爭財曰訟。【疏】對文例也。若獄訟不相對，則爭財亦爲獄。　又衆論異同錯互也。【後漢曹褒傳】會禮之家，名爲聚訟。【註】言相爭不定也。　又上書爲人雪冤曰訟。【前漢王莽傳】吏民上書冤訟莽者，以百數。　又責也。【論語】吾未見能見其過而內自訟者也。【註】訟，猶責也。又公也。【史記呂后紀】未敢訟言誅之。【註】訟，公也。猶明言也。【韻會小補】通作誦。【前漢呂后紀鄧展註】誦言，公言也。【正字通】訟，亦音工。與公通。　又【韻會】通作頌。【說文】謌訟也。【徐鉉曰】古本《毛詩》雅頌字多作訟。　又【廣韻】【集韻】【韻會】□祥容切，頌平聲。亦爭獄也。【詩召南】何以速我訟，叶上墉下從。毛氏曰：《易》註：訟，爭也，言之于公也，从言从公，蓋會意也。且諧公聲，是以《詩》協從韻，《易》獨音去聲，未爲允當。合依《詩》音，二韻通用。　又【集韻】餘封切，音容。諍也。【書堯典】嚚訟可乎。馬融本作庸。　又容也。【史記吳王濞傳】佗郡國吏欲來捕亡者，訟共禁弗予。【註】訟音容。言其相容禁止不與也。　又叶古東切，音公。【潘岳關中詩】旣征爾辭，復蔽爾訟。當乃明實，否則證空。　又叶徂郞切，音藏。【魏武帝對酒曲】宰相股肱皆忠良，咸禮讓，民無所爭訟。

讽	【酉集上】【言字部】	諷	【唐韻】芬鳳切【集韻】【韻會】方鳳切，□風去聲。【說文】誦也。【周禮春官大司樂】以樂語敎國子，興道諷誦言語。【註】倍文曰諷，以聲節之曰誦。【前漢藝文志】太史試，學童能諷書九千字以上，乃得爲史。【晉書阮瞻傳】諷誦遺言，不若親承音旨。　又【廣雅】敎也。【玉篇】譬喩也。【集韻】諫刺也。【增韻】託音曰諷。【史記滑稽傳】優孟常以談笑諷諫。【家語】忠臣之諫君有五義焉，吾從其諷諫乎。【白虎通】諷者，智也。患禍之萌流，睹其事未彰而諷告，此智性也。又與風通。【詩國風關雎序】風，風也。【註】上如字，下卽諷字。崔靈恩云：用風感物，則謂之諷。又【小雅】或出入風議。【箋】風猶放也。卽諷議。【前漢嚴助傳】令助諭意，風指於南越。【師古註】以天子之意指諷告也。　又【廣韻】方馮切，音風。亦誦也。一曰告也。

设	【酉集上】【言字部】	設	【唐韻】識列切【集韻】【韻會】【正韻】式列切，□扇入聲。【說文】施□也。从言从殳。殳，使人也。【徐曰】殳，所以驅遣使人也。會意。【博雅】合也。【玉篇】置也。【易繫辭】聖人設卦以觀象。【疏】是施設其卦，有此諸象也。【詩小雅】設此旐矣。【註】□也。【禮經解】規矩誠設，不可欺以方圜。【註】謂彈畫也。【疏】謂置設。　又【韻會】立也。【前漢文帝紀】高帝設之，以撫四海。【註】置立也。謂立此法也。　又大也。【周禮冬官考工記】桃氏爲劒，中其莖，設其後。【疏】設，大也。謂從中以却稍大之後，大則于把易制也。　又假借之辭。【戰國策】今先生設爲不宦。【註】設者，虛假之辭。【前漢趙廣漢傳】鉤距者，設欲知馬賈，則先問狗。　又突厥別部典兵者曰設。【唐書李子和傳】突厥署子和爲屋利設。【註】屋利者，一設之號也。　又【韻會】唐制，諸郡燕犒將吏謂之旬設，今事謂設，公厨曰設厨。　又姓，見【姓苑】。　又叶書質切，音失。【詩小雅】鐘鼓旣設，舉酬逸逸。設叶逸。　又叶式吏切，音試。【王讚荀夫人誄】喪庭靡託，几筵虛設。躬當昏迷，事無荒滯。　【六書故】亦作〈言□〉。鋪□詞說也。考證：〔【戰國策】今先王設爲不宦。〕　謹照原文先王改先生。

	【子集下】【十字部】		【廣韻】敷悲切【集韻】攀悲切，□音邳。同丕。大也。又姓。

访	【酉集上】【言字部】	訪	【唐韻】【集韻】【韻會】【正韻】□敷亮切，妨去聲。【說文】汎謀曰訪。【徐曰】此言汎謀，謂廣問於人也。【爾雅釋詁】謀也。【玉篇】問也。【書洪範】王訪于箕子。【傳】謂就而問之也。【周禮春官】受納訪以詔王聽治。【註】納謀于王也。　又議也。【楚語】敎之令，使訪物官。【註】訪，議也。物事也。使議知百官之事也。　又【增韻】及也，見也。【字彙】謁見也。　又方也。【前漢高五王傳】訪以呂氏，故幾亂天下。【註】訪，猶方也。【字彙補】與昉義同。　又官名。【遼史百官志】太宗會同三年，命于骨鄰爲採訪使。　又姓。唐進士訪式。　又【正字通】□罔切，芳上聲。義同。字彙泥說文，孫愐敷亮切，槩讀作去聲，非是。　又【篇海】別作□。

诀	【酉集上】【言字部】	訣	【唐韻】【集韻】【韻會】□古穴切，音玦。【說文】訣別也。【增韻】辭也。【史記吳起傳】東出衞郭門，與其母訣。【後漢雷義傳】輕行相候，以展訣別。　又【玉篇】死別也。【類篇】絕也。【通俗文】與死者辭曰訣。【唐書李勣傳】生死永訣。　又【說文】法也。【韻會】方術要法謂決定不疑也。【列子說符篇】衞人有善數者，以訣喩其子。【魏書釋老志】大禹聞長生之訣。　又【韻會】通作決。【前漢蘇武傳】李陵與武決去。【註】決，別也。　又【韻會小補】呼決切，音血。怒訶也。　又【集韻】涓惠切，音桂。決也。　又叶居悸切，音季。【陸機愍思賦】望崇丘以高訴，背□門而長訣。物無往而不返，哀矧來其焉綴。　又叶居聿切，音橘。【柳宗元祭崔□文】誰謂斯人，變易成疾。良志莫踐，畢離永訣。　【說文】本作□。【增韻】通作觖。

豍	【酉集中】【豆字部】	豍	【廣韻】邊兮切【集韻】【韻會】邊迷切，□音篦。豆名。【博雅】豍豆、豌豆，豆也。【類篇】或作□。　又【集韻】補典切，音扁。亦豆名。與□同。或作藊。○按《本草綱目》李時珍曰：藊豆，本作扁，莢形扁也。一名蛾眉豆，俗名沿籬豆。趙宧光曰：扁豆，一名扊扅豆。一種豆子，麤圓色白，俗名白扁豆，入藥。扁豆，無名豍者。一說豌豆名畢豆，亦作□豆。豍、□皆□字之譌。

诂	【酉集上】【言字部】	詁	【集韻】【韻會】果五切【正韻】公土切，□音古。【說文】訓故言也。引《詩》詁訓孔穎達疏：詁、訓、傳者，註解之別名。詁者，古今異言，通之使人知也。【徐曰】按《爾雅》：詁，古也，言有古今也。會意。【博雅】言也。【正韻】通古今之言，而明其故也。【前漢揚雄傳】雄少而好學，不爲章句訓詁通而已。【舊唐書經籍志】詁訓以紀六經讖□。　又【集韻】【韻會】【正韻】□古慕切，古去聲。義同。　又通作故。【詩周南關雎詁訓傳第一】陸德明音義曰：詁訓，舊本多作故，今或作詁。【前漢藝文志】詩經魯故二十五卷。【師古註】故者，通其指義也。今流俗毛詩攺故訓傳爲詁字，失其眞耳。

诃	【酉集上】【言字部】	訶	〔古文〕【唐韻】【集韻】【韻會】【正韻】□虎何切，音呵。【說文】大言而怒也。【廣韻】責也。【正韻】譴也。【後漢文苑傳】禰衡言不遜順，黃祖慙乃訶之。【蜀志廖立傳】隨大將軍則誹謗譏訶。【北史張矅傳】勵已溫尋，非欲詆訶古人得失也。　又官名。【隋書婆利國傳】官曰獨訶邪拏，次曰獨訶氏拏。　又木名。【本草釋名】訶棃勒，一名訶子。【嵆含南方草木狀】樹以木梡出九眞。　又國名。【唐書地理志】廣州東南海中有訶陵國。　又通作呵。【前漢食貨志】縱而弗呵。　又通作何。【前漢賈誼傳】大譴大何。【師古曰】何，問也。　又通作苛。【前漢王莽傳】苛問不遜。考證：〔通作何。【前漢賈誼治安策】大譴大何。〕　謹照原書賈誼治安策改賈誼傳。 

诅	【酉集上】【言字部】	詛	〔古文〕□謯【廣韻】【集韻】【韻會】【正韻】□莊助切，阻去聲。【說文】詶也。【廣韻】咒詛。【書無逸】厥口詛、祝。【疏】詛祝，謂吿神明，令加殃咎也。以言吿神謂之祝。請神加殃謂之詛。【詩小雅】出此三物，以詛爾斯。【釋文】以禍福之言相要曰詛。【周禮春官】詛祝掌盟詛之祝號。【註】詛，謂祝之使沮敗也。大事曰盟，小事曰詛。【疏】盟盟將來，詛詛過往。【後漢仲長統傳】匈詈腹詛。　又【集韻】古通作。【詩大雅】侯作侯祝。【釋文】作，本或作詛。【朱傳】作，讀爲詛。詛祝，怨謗也。　又【集韻】遵遇切，娵去聲。義同。　又【集韻】【韻會】【正韻】□壯所切，音阻。【集韻】呪也。【釋名】阻也。使人行事阻限于言也。　又通作阻。【晉語】狂夫阻之衣也。【註】狂夫，方相氏之士也。阻古通詛。將服是衣，必先詛之。考證：〔【詩大雅】侯作侯祝。【釋文】作，本或作詛。【傳】作，讀爲詛。〕　謹照原書傳字上增朱字。 

识	【酉集上】【言字部】	識	〔古文〕□【唐韻】賞職切【集韻】【韻會】設職切，□音式。【說文】常也。一曰知也。【長箋】訓常無意義。【玉篇】識，認也。【增韻】能別識也。又見識也。【詩大雅】不識不知，順帝之則。【左傳襄二十九年】吳公子札聘于鄭，見子產如舊相識。【老子道德經】前識者，道之華而愚之始。【莊子繕性篇】道固不小行，德固不小識。【揚子法言】多聞見而識乎正道者，至識也。多聞見而識乎邪道者，迷識也。　又草名。【大戴禮夏小正】三月采識。識，草也。　又州名。【唐書地理志】識利州屬高麗降戸州。　又姓。見【姓纂】。　又【廣韻】【集韻】【韻會】□職吏切，音志。與誌同。記也。【易大畜】君子以多識前言往行，以畜其德。【書益稷】書用識哉。【論語】女以予爲多學而識之者與。　又【韻會】器之款鏤爲識。【史記孝武紀】鼎文鏤無款識。【註】韋昭曰：款，刻也。師古曰：識，記也。楊愼曰：三代鐘鼎文，隱起而凸曰款，以象陽，中陷而凹曰識，以象隂。　又【韻會】通作志。【周禮春官】保章氏掌天星，以志星辰日月之變動。【鄭註】志，古文識字，記也。　又【讀書通】通作幟。【後漢虞詡傳】以采綖縫賊裾爲幟。【註】幟，記也。　又【集韻】【韻會】□式吏切，音試。義同。又【韻會】表識，謂有所標表，令異日可識知也。【左傳宣十二年杜註】楚以茅爲旌識，謂以旌旗爲表也。【前漢劉向傳】不可不識也。【師古註】墓須表識。俱音試。　又【集韻】【類篇】□昌志切，音熾。義同。又【釋名】識，幟也。有章幟可按視也。【前漢王莽傳】旌旗表識。【師古註】識讀與幟同。　又叶式列切，音刷。【崔駰達旨】傳序歷數，三代興滅。大庭尚矣，赫胥罔識。　又叶施灼切，音爍。【蘇軾毛長官詩】宦遊逢此歲年惡，飛蝗來時半天黑。羨君封境稻如雲，蝗自識人人不識。　【集韻】或書作□。

诈	【酉集上】【言字部】	詐	【唐韻】【集韻】【正韻】側駕切【韻會】側嫁切，□柤zha去聲。【說文】欺也。【爾雅釋詁】僞也。【正韻】詭譎也。【左傳宣十五年】我無爾詐，爾無我虞。【禮樂記】知者詐愚。【疏】謂欺詐愚人也。【周禮地官司市】以賈民禁僞而除詐。【疏】使禁物之僞。而去人之詐虛也。【晉書□法志】背信藏巧謂之詐。【荀子修身篇】匿行曰詐。【說苑貴德篇】巧詐不如拙誠。　又卒也。【公羊傳僖三十三年】詐戰不日。【註】詐，卒也。齊人語也。【疏】春秋之例，偏戰者日，詐戰者月。　又叶側下切，柤上聲。【王安石寄曾鞏詩】吾能好諒直，世或非詭詐。叶上寫下者。　又叶莊助切，阻去聲。【晉語】詐之見詐，果喪其賂。【呂覽情欲篇】意氣易動，蹻然不固。矜勢好智，胷中欺詐。　又叶側箇切，音佐。【前漢敘傳】靡法靡度，民肆其詐。偪上幷下，荒殖其貨。

诉	【酉集上】【言字部】	訴	【唐韻】桑故切【集韻】【韻會】【正韻】蘇故切，□音素。【說文】吿也。【玉篇】論也，吿訴冤枉也。【廣韻】毀也。【左傳成十六年】郤犫訴公于晉侯。【註】譖也。【史記龜筴傳】王有德義，故來告訴。　又【說文】或作□。亦作愬。【論語】膚受之愬。【註】愬己之冤也。【前漢五行志】引作訴。　又【韻會小補】通作遡。【戰國策】衞君跣行，告遡於魏。【註】遡愬同。　又【集韻】昌石切，音尺。亦毀也。　【說文】本作□。【字彙補】譌作辨，非。辨字左从言作。又□。

	【巳集上】【水字部】		【集韻】側洽切，音。□，下濕。一曰滴水也。　又莊輒切，音。義同。　又實洽切，音萐。與煠同。【博雅】瀹也。或作。

诊	【酉集上】【言字部】	診	【玉篇】【唐韻】之忍切【廣韻】章忍切【集韻】【韻會】【正韻】止忍切，□音軫。【說文】視也。【玉篇】驗也。【後漢王喬傳】詔上方診視。【註】診亦視也。【莊子人閒世】匠石覺而診其夢。【註】占驗也。　又【廣韻】□脈也。【史記倉公傳】診切其脈。【前漢藝文志】論病以及國，原診以知政。【註】診，視驗。謂視其脈及色□也。　又【玉篇】除刃切【唐韻】【集韻】【韻會】【正韻】直刃切，□音陣。義同。　又叶知鄰切，軫平聲。【急就章】變鬭殺傷捕伍鄰，亭長游徼共雜診。　【集韻】或作。

诋	【酉集上】【言字部】	詆	【唐韻】都禮切【集韻】【韻會】【正韻】典禮切，□低上聲。【說文】苛也。一曰訶也。【博雅】也。【玉篇】法也，呰也。【正韻】訐也。【史記汲黯傳】刀筆吏專深文巧詆陷人于罪。【前漢哀帝紀】除誹謗詆欺法。【師古註】詆，誣也。又【劉向傳】緣飾文字，巧言醜詆。【師古註】詆，毀也，辱也。　又【集韻】都黎切，音低。又【廣韻】杜奚切【集韻】田黎切，□音啼。又【集韻】丁計切，低去聲。義□同。　又【玉篇】他狄切【廣韻】【集韻】他歷切，□音惕。【類篇】僻也。一曰狡獪。【集韻】與□同。　【集韻】或作呧。【字彙補】別作□□□，□非。

诌	【酉集上】【言字部】	謅	【集韻】【韻會】□楚絞切，音炒。弄言。一曰聲也。又【字彙】相擾也。又【馬融廣成頌】輕謅趬悍，廋疏領。【註】謅，輕捷也。【集韻】或作訬。又【廣韻】楚鳩切【集韻】初尤切，□音搊。【類篇】謅，隂私小言也。　又【集韻】甾尤切，音鄒。小言私授謂之謅。　【字彙補】譌作、□，非。

	【申集下】【衣字部】		【唐韻】與職切【集韻】逸職切，□音弋。【玉篇】衫也。【類篇】黑衣也。　又【酉陽雜俎】先賢大臣冢墓揭題其官號姓名。

□	【子集上】【丨字部】	□	【說文】古文龜字。註詳部首。◎按《玉篇》書作□，《集韻》書作□，今分見。

	【酉集中】【貝字部】		【廣韻】【集韻】□奇寄切，音芰。貝名。【廣韻】貝，四向用也。【集韻】一曰器用。　又【集韻】巨綺切，音技。義同。

词	【酉集上】【言字部】	詞	〔古文〕□【唐韻】似兹切【集韻】【韻會】【正韻】詳兹切，□音祠。【說文】意內而言外也。【釋名】嗣也。令撰善言，相嗣續也。【廣韻】說也。【正韻】言也。【字彙】文也。【公羊傳昭十一年】春秋之信史也。其詞則丘有罪焉爾。【史記儒林傳】是時天子方好文詞。【晉書郭璞傳】璞詞賦爲中興之冠。【舊唐書張九齡傳】張說常謂人曰：後來詞人稱首也。又【陸贄傳】贄以博學宏詞登科。【韓非子問田篇】驅於聲詞，眩乎辯說。　又【博雅】已也。　又【廣韻】請也，吿也。○按《說文》本作意內言外。韻會引作音內言外。又引徐曰：惟也，思也，曰也，兮也，斯也。若此之類，皆詞也，語之助也。聲成文謂之音，此詞直音內之助，聲不出於音，故曰音之內。直言曰言，一字曰言，此詞皆在句之外爲助，故曰言之外。楚辭宋玉招魂：魂兮歸來，東方不可以託些。些，亦詞也。未詳音發爲言，言之成文爲詞，未可以內外岐之，且詞與兮些各別，非語助例也。字彙勦用韻會舊註，非是。又按說文辭，訟也。辤，不受也。與言詞、文詞之詞各別。今經史以辭爲言詞之詞，如《禮曲禮》，不辭費是也，以辭爲辤受之辤，如《論語》與之粟九百辭是也。以辤爲文詞之詞，如《楊修傳》絕妙好辤是也。循用已久，不能更正，然究心六書者，不可不辨。

诎	【酉集上】【言字部】	詘	【唐韻】區勿切【集韻】【韻會】【正韻】曲勿切，□音屈。【說文】詰詘也。一曰屈襞。【禮喪大記】凡□衣不詘。【註】謂舒而不卷也。【楚辭九思】思哽饐兮詰詘。　又【博雅】曲也，折也。【玉篇】枉曲也。【禮樂記】習其俯仰詘伸。【史記管晏列傳】君子詘於不知己，而信於知己者。【前漢孫寶傳】道不可詘，身詘何傷。　又【廣韻】辭塞也。【戰國策】於是魏王聽此言也，甚詘。　又【類篇】充詘，喜失節貌。【禮儒行】不充詘于富貴。　又姓。漢有詘強。見【印藪】。　又【韻會】通作屈。【荀子勸學篇】若挈裘領，詘五指而頓之。【註】詘與屈同。　又【集韻】【正韻】□渠勿切，音掘。與充詘義同。　又絕止貌。【禮聘義】叩之，其聲淸□以長，其終詘然樂也。　又【正韻】盡也。【前漢司馬相如傳】徼□受詘。【師古註】言獸有力盡者，受而有之。　又【集韻】敕律切，音怵。與黜同。【戰國策】彼公仲者，秦勢能詘之。【註】詘，貶下也。　又【集韻】通作絀。【禮射義】進爵絀地。【註】《內則》以前作絀，《明堂位》以後作詘。　又【集韻】或作出。【左傳襄三十年】譆譆出出。【周禮秋官庭氏鄭註】引作詘詘。劉昌宗音出。本亦作出。　又【集韻】奴骨切，嫩入聲。與訥同。詳訥字註。　又【說文】或作誳。【長箋】作誳。

诏	【酉集上】【言字部】	詔	【廣韻】之少切【集韻】【韻會】【正韻】之笑切，□音照。【說文】吿也。【爾雅釋詁】導也。【註】敎導之也。【又】勴也。【註】謂贊勉。【疏】敎導，卽贊勉也。【韻會】詔者，上下通用之義。【左傳成二年】欒伯曰：燮之詔也。書何力之有焉。【註】吿也。【周禮天官大宰】以八柄詔王馭羣臣。【註】告也，助也。【莊子盜跖篇】爲人父者，必能詔其子。【如淳註】敎也。　又【廣韻】上命也。秦漢以下，天子獨稱之。【史記秦始皇紀】二十六年，秦幷天下，丞相王綰、御史大夫馮劫、廷尉李斯等，議命爲制，令爲詔。【前漢周勃傳】軍中聞將軍之命，不聞天子詔。　又【廣韻】□也。【正韻】播吿之書也。【文心雕龍】漢命有三品，三曰詔書。詔，吿也。【釋名】詔書。詔，昭也。人暗不見事宜，則有所犯，以此示之，使昭然知所由也。【文中子問易篇】程元曰：續書之有志，有詔，何謂也。文中子曰：志以成道，言以宣志，詔其見王者之志乎。　又待詔，官名。【前漢公孫弘傳】待詔金馬門。【應劭註】諸以才伎召未有正官，故曰待詔。【唐書百官志】明皇初置翰林待詔。　又蠻王曰詔。【唐書南蠻傳】南詔本哀牢夷後，烏蠻別種也。渠帥有六，自號六詔，曰蒙巂詔、越析詔、浪穹詔、邆睒詔、施浪詔、蒙舍詔。　又【正韻】市召切，音紹。【禮禮器】禮有□詔。【註】告道賔主者也。詔或爲紹。　又【集韻】之遙切，照平聲。言誘也。　又【韻會】時饒切【正韻】時昭切，□音韶。【禮禮器】詔侑武方。【註】詔侑或爲韶囿，武當爲無，方猶常也。　又叶朱戍切，音注。【班固東都賦】申舊章下明詔，命有司頒憲度。

译	【酉集上】【言字部】	譯	【唐韻】羊昔切【集韻】【韻會】【正韻】夷益切，□音繹。【說文】傳譯四夷之言者。【揚子方言】傳也。又見也。【註】傳宣語卽相見。【禮王制】北方曰譯。【疏】通傳北方語官謂之譯。譯，□也。謂□說外內之言。劉氏曰：譯，釋也。猶言謄也。謂以彼此言語相謄釋而通之也。越裳氏重九譯而朝是也。【周禮秋官象胥賈疏】北方曰譯者，譯卽易，謂換易言語，使相解也。　又【正字通】凡詁釋經義亦曰譯。　又官名。【前漢百官公卿表】大鴻臚屬官有行人譯官。又典屬國屬官有九譯令。　又叶弋灼切，音藥。【張華七命】語不傳於輶軒，地不被乎正朔，莫不駿奔稽顙，委質重譯。　【說文】本作□。

诒	【酉集上】【言字部】	詒	【唐韻】與之切【集韻】【韻會】盈之切，□音怡。【說文】相欺詒也。一曰遺也。【詩邶風】自詒伊阻。【傳】遺也。【左傳昭六年】叔向使詒子產書。【註】遺也。【廣韻】贈言也。　又【正韻】誒詒，疑疾。【莊子達生篇】誒詒爲病數日。【註】懈倦貌。一曰失魂魄貌。　又通作貽。【書五子之歌】貽厥子孫。【傳】貽，遺也。【詩大雅】詒厥孫謀。【箋】詒，猶傳也。【正義】詒訓遺，卽流傳之義。　又通作飴。【詩周頌】貽我來牟。【釋文】貽，又作詒。【前漢劉向傳】引《詩》作飴。【師古註】飴，遺也。與貽同。　又通作嗣。【詩鄭風】子寧不嗣音。【傳】習也。【箋】續也。韓詩作詒。詒，寄也。曾不寄問也。　又【集韻】【韻會】□羊吏切，怡去聲。【類篇】亦遺也。【韻會】貺也。【左傳文十六年】年自七十以上，無不饋詒也。【疏】饋、詒皆與人物之名，與貽通，有平、去二音。　又【集韻】堂來切，音臺。懈倦貌。引莊子誒詒。李軌讀。　又【集韻】他代切，音態。義同。又欺也。又【廣韻】徒亥切【集韻】【韻會】【正韻】蕩亥切，□臺上聲。【類篇】江南呼欺曰詒。【增韻】欺詒，誑詐也。【列子黃帝篇】狎侮欺詒。【徐幹考僞篇】骨肉相詒，朋友相詐。　又【集韻】通作紿。【穀梁傳僖元年】惡公子之紿。【註】欺紿也。【史記項羽紀】項王迷失道，田父紿之曰：左，乃陷大澤中。【師古註】紿，誑也。　【類篇】或作□。

豞	【酉集中】【豕字部】	豞	【廣韻】呼漏切【集韻】許□切，□音詬。【字林】豕鳴也。　又【集韻】【韻會】□黑角切，音謞。豕怒聲。【韓愈祭張員外文】怒頰豕豞。【註】豞，或作豹，非。　又【韻會】亦作。【左思吳都賦】封豨。【註】，豨聲。　又【集韻】或作哮。【正字通】與呴通。　又【類篇】權俱切，音劬。與翑同。【爾雅釋畜】馬後足皆白，翑。【集韻】或作□□□。　又【集韻】果羽切，音矩。義同。【字彙補】譌作□，非。

诓	【酉集上】【言字部】	誆	【廣韻】渠放切【集韻】具放切，□狂去聲。【類篇】誑也。【廣韻】謬言也。　又【集韻】求往切，狂上聲。義同。　又【字彙】今律爲誆騙字。讀平聲。

诔	【酉集上】【言字部】	誄	【唐韻】力軌切【集韻】【韻會】魯水切，□音壘。【說文】諡也。【釋名】累也。累列其事而稱之也。【廣韻】壘也。壘述前人之功德也。【周禮春官大祝】作六辭以通上下、親疎、遠近，六曰誄。【註】謂積累生時德行以錫之命，主爲其辭也。【左傳哀十六年】孔丘卒，公誄之。子贛曰：生不能用，死而誄之，非禮也。【禮檀弓】魯莊公及宋人戰于乗丘，馬驚，敗績，縣賁父卜國死之。公曰：非其罪也。遂誄之。士之有誄，自此始也。又【曾子問】賤不誄貴，幼不誄長，禮也。惟天子稱天以誄之，諸侯相誄，非禮也。【註】累舉其平生實行爲誄，而定其諡，以稱之也。　又禱祀用誄。【論語】誄曰：禱爾于上下神祇。【疏】累功德以求福。【註】誄者，哀死而述其行之辭也。【說文】引作讄。　【說文】本作。【舉要】載《嚴發□》作，非。字原从彡从乚出頭作。

</div>
    <div class="pagination">
<a href="康熙字典_page180.html">上一页</a><span>...</span><a href="康熙字典_page176.html">176</a><a href="康熙字典_page177.html">177</a><a href="康熙字典_page178.html">178</a><a href="康熙字典_page179.html">179</a><a href="康熙字典_page180.html">180</a><span class="current-page">181</span><a href="康熙字典_page182.html">182</a><a href="康熙字典_page183.html">183</a><a href="康熙字典_page184.html">184</a><a href="康熙字典_page185.html">185</a><a href="康熙字典_page186.html">186</a><span>...</span><a href="康熙字典_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
