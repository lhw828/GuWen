<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 903 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 903 页/共 976 页
  </h1>
  <div class="content">
   弶	【寅集下】【弓字部】	弶	【廣韻】【集韻】【韻會】【正韻】□其亮切，强去聲。【玉篇】施罟於道也。【廣韻】張取獸也。【集韻】以弓□鳥獸。

徂	【寅集下】【彳字部】	徂	〔古文〕□□【廣韻】昨胡切【集韻】叢租切，□祚平聲。【爾雅釋詁】往也。【書大禹謨】惟時有苗弗率，汝徂征。【詩豳風】我徂東山。　又【爾雅釋詁】存也。【註】以徂爲存，猶以亂爲治，以曩爲曏，以故爲今。反覆旁通，美惡不嫌同名。　又國名。【詩大雅】侵阮徂共。【箋】阮也，徂也，共也，三國犯周，而文王伐之。◎按朱傳云：以侵阮，而往至於共也。與箋說異。　又徂來，山名。【詩魯頌】徂來之松。

帨	【寅集中】【巾字部】	帨	【廣韻】舒芮切【集韻】【韻會】【正韻】輸芮切，□音稅。【玉篇】帨，巾也。【儀禮士昏禮】母施衿結帨。【註】帨，佩巾也。【禮內則】女子設帨于門右。【註】帨，事人之佩巾也。　又【集韻】此芮切，音毳。又須銳切，音歲。又【類篇】欲雪切，音悅。義□同。考證：〔【儀禮士昏禮】毋施衿結帨。〕　謹照原文毋改母。 

廐	【寅集下】【广字部】	廐	【玉篇】俗廏字。

廏	【寅集下】【广字部】	廏	〔古文〕□【唐韻】【集韻】【韻會】【正韻】□居又切，音救。【說文】馬舍也。【釋名】廏，勼也。勼，聚也。生馬之所聚也。【周禮夏官校人】三乗爲皁，三皁爲繫，六繫爲廏，六廏成挍。【註】自乗至廏，其數二百一十六匹。【詩小雅】乗馬在廏。又官名。【左傳襄十五年】養由基爲宮廏尹。【昭二十七年】左尹與中廏尹。【唐書百官志】典廏署令掌飼牛馬，給養雜畜。　又姓。【姓考】楚令尹子文曾孫弃疾爲廏尹，因氏。考證：〔【左傳襄十五年】養由基爲官廏。〕　謹照原文官改宮。廏下增尹字。 

廔	【寅集下】【广字部】	廔	【唐韻】落侯切【集韻】【韻會】郞侯切【正韻】盧侯切，□音樓。【說文】屋麗廔也。【玉篇】屋蠡也，脊也。　又【說文】一曰種也。　又【集韻】龍珠切，音慺。窻也。【廣韻】廲廔綺窻。

嶔	【寅集中】【山字部】	嶔	【廣韻】去金切【集韻】虛金切【韻會】【正韻】祛音切，□音欽。【玉篇】嶔崟，山勢聳立貌。【釋名】嶔，欠也。開張其口嶔嶔然。【范曄洛遊應詔詩】隨山上嶇嶔。【杜甫阻雨不得歸瀼西詩】安得輟兩足，藜杖出嶇嶔。　【集韻】或作廞。　又通作唫。【穀梁傳僖三十三年】巖唫之下。【釋文】音欽。　又【集韻】【類篇】□丘廉切，音□。義同。考證：〔【穀梁傳僖三十三年】巖唫之下。【註】唫音欽。〕　謹照原文註唫二字改釋文。 

帔	【寅集中】【巾字部】	帔	【唐韻】【集韻】【韻會】□披義切，音被。【說文】弘農謂帬帔也。【揚子方言】帬，□魏之閒謂之帔。【廣雅】帬也。　又【玉篇】在肩背也。【釋名】帔，披也。披之肩背，不及下也。【正字通】褙子也。省作背，以其覆肩背也。【南史任昉傳】昉子西華，冬月著葛帔練裠。　又【廣韻】敷羈切【集韻】攀糜切，□音披。義同。　又【類篇】班縻切，音悲。同襬。關東人呼裙也。

	【寅集上】【宀字部】		【正字通】同守。【六書故】守从又。

廳	【寅集下】【广字部】	廳	【廣韻】他丁切【集韻】湯丁切【正韻】他經切，□音汀。【廣韻】廳，屋也。【集韻】古者治官處，謂之聽。事後語省，直曰聽，故加广。【增韻】聽事，言受事察訟於是。漢晉皆作聽，六朝以來，乃始加广。

彷	【寅集下】【彳字部】	彷	【廣韻】步光切【集韻】蒲光切，□音旁。【玉篇】彷徨也。【莊子逍遙遊】彷徨乎無爲其側。　又蟲名。【莊子達生篇】野有彷徨。【音義】彷徨，狀如蛇，兩頭，五采文。　又【集韻】彷徉，徘徊也。【史記吳王濞傳】彷徉天下。　又【廣韻】妃兩切，音髣。彷彿也。【說文】彷彿，見不審也。【傅毅舞賦】彷彿神動。

弢	【寅集下】【弓字部】	弢	【唐韻】土刀切【集韻】【韻會】【正韻】他刀切，□音叨。【說文】弓衣也。从弓，从□。□垂飾，與□同意。【左傳成十六年】鄢陵之戰，楚共王召養由基，使射呂錡，中項伏弢。【註】弢，弓衣也。　又旌囊也。【左傳成十六年】內旌於弢中。【疏】弢是盛旌之囊也。　又六弢，書名。與韜通。【莊子徐無鬼】從說之，則以金版六弢。【釋文】司馬崔云：金版六弢，皆周書篇名。或云祕識也。又作六韜。考證：〔【莊子徐無鬼】從說之，則以金版六弢。【註】司馬雀云，金版六弢，皆周書篇名。或云，祕截也。〕　謹照原文註改釋文。雀改崔。截改識。 

彆	【寅集下】【弓字部】	彆	【廣韻】方結切【集韻】必結切，□音□。【廣韻】弓彆。【集韻】弓戾也。【詩小雅象弭魚服箋】弭，弓反末。彆者，以象骨爲之，以助御者解轡也。　又【集韻】必袂切，音蔽。義同。　【廣韻】或作□。亦作。

度	【寅集下】【广字部】	度	〔古文〕□【唐韻】【集韻】【韻會】徒故仍。【正韻】獨故切，□音渡。【說文】法制也。从又，□省聲。【徐曰】又，手也。布指知尺，舒肱知尋，故从手。【書舜典】同律度量衡。【傳】度，丈尺也。【前漢律歷志】度者，分寸尺丈引也，所以度長短也。本起於黃鐘之長，以子穀秬黍中者，一黍之廣，度之九十分，黃鐘之長，一爲一分，十分爲寸，十寸爲尺，十尺爲丈，十丈爲引，而五度審矣。　又躔度。【書堯典疏】周天三百六十五度，日行一度，月行十三度。【禮樂記】百度得數而有常。【註】百度，百刻也。言日月晝夜不失正也。　又殳也。【周禮地官司市】胥執鞭度。【註】度，殳也。【疏】因刻丈尺，則爲度。　又法度。【易節卦】節以制度。【禮仲尼燕居】制度在禮。　又度量。【前漢高帝紀】常有大度。　又風度。【唐書張九齡傳】風度能若九齡乎。　又初度。【屈原離騷】皇覽揆予於初度。【註】初生年時也。　又姓。【廣韻】出後漢荆州刺史度尚。　又縣度，山名。【前漢西域傳】縣度，石山也。谿谷不通，以繩相引而度。　又古度，樹名。【左思吳都賦】松梓古度。　又【玉篇】與渡通。過也。【前漢賈誼傳】猶度江河亡維楫。　又【廣韻】徒落切，音鐸。【爾雅釋詁】謀也。【詩小雅】周爰咨度。【左傳襄四年】咨親爲詢，咨禮爲度。　又【諡法】心能制義曰度。　又投土於版也。【詩大雅】度之薨薨。【箋】度，猶投也。　又度支，官名。【唐書百官志】度支掌天下租賦物產豐約之宜，水陸道途之利，歲計所出，而支調之。考證：〔【前漢律歷志】度者，分寸丈尺引也。〕　謹照原文丈尺改尺丈。〔【前漢西域傳】縣度者，石也。〕　謹照原文改縣度，石山也。 

幩	【寅集中】【巾字部】	幩	【唐韻】【集韻】【正韻】□符分切，音汾。【說文】馬纏鑣扇汗也。【詩衞風】朱幩鑣鏕。【毛傳】幩，飾也。人君以朱纏鑣扇汗，且以爲飾。正義朱爲飾之物，故幩爲飾。　又【集韻】彼義切，音賁。義同。或作□。　又分吻切，音憤。穀囊滿。◎按《字彙》附十二畫，非。今改正。考證：〔【詩衞風】朱幩鑣鏕。【傳】幩，飾也。人君以朱纏，且以爲飾。【釋文】馬銜外鐵也。一名扇汗。又曰排沫。〕　謹按馬銜以下乃鑣字註，非幩字註也。謹改爲毛傳幩，飾也。人君以朱纏鑣扇汗，且以爲飾。正義朱爲飾之物，故幩爲飾。 

廨	【寅集下】【广字部】	廨	【廣韻】古隘切【韻會】居隘切，□音解。【說文】公廨也。

徸	【寅集下】【彳字部】	徸	【玉篇】昌容切，音衝。行貌。又與踵同。【集韻】踵或作徸。

詓	【酉集上】【言字部】	詓	【集韻】口舉切，去上聲。【類篇】聲也。【白虎通】古之民人，臥之詓詓，起之吁吁。

忞	【卯集上】【心字部】	忞	【唐韻】武巾切【集韻】【韻會】眉貧切【正韻】彌鄰切，□音珉。【說文】彊也。【廣韻】自勉彊也。　又心所不了也。【揚子法言】傳千里之忞忞者，莫如書。或作暋。　又【集韻】武粉切，音吻。【博雅】忞忞，亂也。或作忟。

	【午集下】【石字部】		【集韻】覩動切，音董。石墜聲。

	【辰集下】【欠字部】		【廣韻】相倫切【集韻】須倫切，□音荀。【玉篇】信也。一曰□，喜貌。一曰氣逆也。或从气作□。

彲	【寅集下】【彡字部】	彲	【廣韻】丑知切【集韻】【正韻】抽知切。□與螭同。【玉篇】獸名。【集韻】若龍而黃，北方謂之地螻。一說無角螭。【史記齊世家】西伯將出獵，卜之曰：所獲非龍非彲，非虎非羆，所獲霸王之輔。於是果得太公於渭之南。

帋	【寅集中】【巾字部】	帋	【廣韻】同紙。

幏	【寅集中】【巾字部】	幏	【唐韻】古訝切【集韻】居迓切【韻會】居訝切【正韻】居亞切，□音駕。【玉篇】蠻布也。【韻會】漢制名，賦蠻布爲幏，猶中國言稅也。【左思魏都賦】賨幏積墆，琛幣充牣。　又【廣韻】古牙切【集韻】居牙切，□音嘉。義同。

徎	【寅集下】【彳字部】	徎	【唐韻】【集韻】□丑郢切，音騁。【說文】徑行也。　又【廣韻】丈井切，音□。雨後徑也。　又【集韻】里郢切，音領。義同。　又他頂切，音珽。徑也。

弎	【寅集下】【弋字部】	弎	【說文】古文三字。註詳一部二畫。

彉	【寅集下】【弓字部】	彉	【廣韻】虛郭切【集韻】【正韻】忽郭切，□音霍。【說文】弩滿也。【釋名】張也。【孫子兵勢】勢如彉弩。　又【唐韻】苦郭切【正韻】苦穫切，□音廓。又【廣韻】【正韻】□博古切，音郭。義□同。　【類篇】或作彍。

彧	【寅集下】【彡字部】	彧	【廣韻】於六切【集韻】【韻會】【正韻】乙六切，□音郁。【廣韻】有文章也。【廣雅】文也。　又【玉篇】彧彧，茂盛貌。　又叶越逼切，音役。【詩小雅】疆埸翼翼，黍稷彧彧。曾孫之穡，以爲酒食。　【玉篇】一作□。

弿	【寅集下】【弓字部】	弿	【集韻】紀偃切，音繭。弓强也。　又九件切，音蹇。【揚子方言】弿，展也。齊晉曰弿，山之東西，凡難貌曰展。荆吳之人，相難謂之展。若齊魯之言相彈矣。【註】弿音蹇。

彤	【寅集下】【彡字部】	彤	【唐韻】【集韻】【韻會】□徒冬切，音佟。【說文】丹飾也。从丹，从彡。彡，其畫也。【玉篇】赤色。【詩邶風】貽我彤管。【左傳定九年】靜女之三章取彤管焉。【註】彤管，赤管筆，女史記事規誨之所執。【疏】必用赤者，示其以赤心正人也。【書文侯之命】彤弓一。【詩小雅彤弓傳】彤弓，朱弓也。　又姓。【史記夏本紀】禹爲姒姓，其後分封，用國爲姓，有彤城氏。【註】索隱曰：周有彤伯，蓋彤城氏之後。【廣韻】彤伯爲成王宗枝。

幎	【寅集中】【巾字部】	幎	【唐韻】【集韻】□莫狄切，音覓。【說文】幔也。【玉篇】簾也。　又【玉篇】覆也。【儀禮士喪禮】幎目用緇。【註】幎目，覆面者也。　又均致貌。【周禮冬官考工記】輪人望而眂其輪，欲其幎爾而下迆也。【註】幎，均致貌。　又【集韻】【類篇】□民堅切，音眠。又【集韻】□經切，音冥。又【集韻】眠見切，音麪。義□同。

幾	【寅集下】【幺字部】	幾	〔古文〕□□【唐韻】居衣切【集韻】【韻會】居希切，□音機。【說文】微也。【易繫辭】幾者，動之微吉之先見者也。【書臯陶謨】兢兢業業，一日二日萬幾。【傳】言當戒懼萬事之微。　又【說文】殆也，从□，从戍。戍，兵守也。□而兵守者危也。【爾雅釋詁】幾，危也。【註】幾，猶殆也。【詩大雅】天之降罔，維其幾矣。　又【玉篇】期也。【詩小雅】卜爾百福，如幾如式。【疏】所以與汝百種之福，其來早晚，如有期節矣，其福多少，如有法度矣。　又【爾雅釋詁】庶幾，尚也。【疏】尚，謂心所希望。【孟子】王庶幾改之。　又察也。【禮玉藻】御瞽幾聲之上下。【周禮地官司門】幾出入不物者。【註】不物，與衆不同。又【司關】無關門之征猶幾。【註】無租稅，猶苛察不得令姦人出入。　又【韻會】將及也。【爾雅釋詁】近也。【易中孚】月幾望。【禮樂記】知樂則幾於禮矣。【史記留侯世家】幾敗乃公事。○按《爾雅》《釋文》音機，《史記索隱》音祈，《禮記》《釋文》音譏。又巨依反。《韻會》云：□機祈二音，是也。　又【廣韻】【集韻】【韻會】□渠希切，音祈。【集韻】器之沂鄂也。【禮郊特牲】丹漆雕幾之美。【註】幾，謂漆餙沂鄂也。【疏】雕，謂刻鏤。幾，謂沂鄂。言以丹漆雕餙之，以爲沂鄂。【釋文】幾，巨依反。　又【廣韻】居狶切【集韻】【韻會】舉豈切，□機上聲。【玉篇】幾幾，多也。【廣韻】幾，何也。【韻會】幾，數問多少之辭。【左傳僖二十七年】靖諸內而敗諸外，所獲幾何。【史記萬石君傳】少子慶爲太僕御，出，上問車中幾馬。　又【韻會】未多時曰無幾。又物無多，亦曰無幾。　又【廣韻】【集韻】【韻會】□其旣切，祈去聲。【廣韻】幾，未已也。　又【集韻】與覬通。【左傳哀十六年】國人望君，如望歲焉，日日以幾。【註】冀君來。【史記晉世家】無幾爲君。【註】幾，謂望也。

	【巳集下】【犬字部】		【篇海】同狳。【正字通】俗貐字。

	【午集中】【矛字部】		【廣韻】尺容切【集韻】【韻會】昌容切，□音衝。【廣雅】短矛也。　【玉篇】或作□。

庋	【寅集下】【广字部】	庋	【廣韻】過委切【集韻】古委切，□音詭。【說文】本作庪。【玉篇】庋，閣也。【集韻】庋閣藏食物。【禮內則】大夫七十而有閣。【註】閣以板爲之，庋食物也。【唐書牛仙客傳】前後賜予，緘庋不敢用。　又【廣韻】居綺切，音剞。義同。　又與攱通。【集韻】攱或作庋。

巫	【寅集中】【工字部】	巫	〔古文〕□□【唐韻】武夫切【集韻】【正韻】微夫切【韻會】馮無切，□音無。【說文】祝也。女能事無形，以舞降神者也。象人兩褎舞形。【世本】巫咸始作巫。【楚語】古者民之精爽不攜二者，而又能齊肅中正，其知能上下比義，其聖能光遠宣朗，其明能光照之，其聰能聽徹之，如是則神明降之。在男曰覡，在女曰巫。【周禮春官神仕疏】男子陽有兩稱，曰巫，曰覡。女子隂不變，直名巫，無覡稱。　又縣名。【前漢地理志】南郡有巫縣。　又山名。【山海經】黑水之南有巫山。【左傳襄十八年】齊侯登巫山，以望晉師。【註】在盧縣東北。【前漢地理志註】巫山在巫縣西南。　又官名。【周禮春官】司巫，掌羣巫之政令。又【夏官】巫馬掌養疾馬而乗，治之。　又巫咸，國名。【山海經】巫咸國，右手操靑蛇，左手操赤蛇，在登葆山，羣巫所從上下也。亦山名。【郭璞巫咸山序】巫咸者，實以鴻術爲帝堯醫，生爲上公，死爲明神。豈封斯山而因以名之乎。　又人名。【山海經】開明東有巫彭，巫抵，巫陽，巫履，巫凡，巫相。【註】皆神醫也。　又神名。【前漢郊祀志】晉巫祀巫社巫祠，秦巫祀巫保，荆巫祀巫先。【註】皆古巫之神也。巫先，巫之最先者。　又姓。【風俗通】氏于事者，巫卜陶匠是也。【書君奭】在祖乙時則有若巫賢。【廣韻】漢有冀州刺史巫捷。又巫馬，複姓。【論語】巫馬期。

差	【寅集中】【工字部】	差	〔古文〕□【唐韻】【集韻】【韻會】初牙切【正韻】初加切，□音杈。【說文】貳也，不相値也。【徐鍇曰】左于事，是不當値也。【廣韻】舛也。【韻會】差錯之義。【書呂□】察辭于差。【前漢東方朔傳】失之毫釐，差以千里。　又【爾雅釋詁】擇也。【釋文】差音。【詩小雅】旣差我馬。　又【廣韻】楚宜切【集韻】【韻會】叉宜切【正韻】叉茲切，□音縒。【廣韻】次也，不齊等也。【后漢荀爽傳】天子娶十二，諸侯以下各有等差。　又【玉篇】參差，不齊也。【韻會】參差，亂絲貌。參相參爲參，兩相參爲差。【詩周南】參差荇菜。【風俗通】舜作簫韶九成，鳳凰來儀，其形參差，象鳳翼。　又【韻會】參差，洞簫也。【楚辭九歌】吹參差兮誰思。　又【韻會】差池，燕飛也。【詩邶風】燕燕于飛，差池其羽。　又【唐韻】楚佳切。【集韻】【韻會】【正韻】初佳切，□音釵。【韻會】差使也。【唐宣宗詔】凡役事委令輪差。　又擇也。【廣韻】□也。【詩□風】穀旦于差。【釋文】差，鄭初佳反。王音嗟。徐七何反。　又【廣韻】差殊，亦不齊。【禮王制】庶人在官者，其祿以是爲差。【釋文】差，初佳反。徐，初宜反。　又僭差。【周禮春官大宗伯】以軍禮同邦國。【註】同謂威其不協僭差者。【釋文】差，初佳反。　又【韻會】夫差，吳王名。　又差分，算法。【周禮地官九數註】有差分，今有重差。　又【集韻】【韻會】【正韻】□倉何切，音磋。【集韻】淅也。【禮喪大記】御者差沐于堂上。【註】差，淅也。淅飯米取其潘爲沐也。　又【韻補】差，過也。【屈原離騷】湯禹儼而祗敬兮，周論道而莫差。　又【韻會】景差，楚人名。　又【廣韻】【集韻】【韻會】【正韻】□楚懈切，釵去聲。【廣韻】病除也。【集韻】瘉也。【魏志張遼傳】疾小差。　又【韻會】差，較也。【左傳宣十二年註】拔旗投衡使不帆，風差輕。【釋文】差，初賣反。　又【集韻】楚嫁切，杈去聲。差異也。【韓愈瀧吏詩】颶風有時作，掀簸眞差事。　又與磋通。【韻會】磋或作差。　又【集韻】古與嗟通。註詳口部十畫。考證：〔【禮喪大記】御者差沐于堂上。【註】差，淅也。淅飯米取其瀋爲沐也。〕　謹照原文瀋改潘。〔【屈原離騷】湯禹儼而祗敬兮，同論道而莫差。〕　謹照原文同改周。 

廟	【寅集下】【广字部】	廟	〔古文〕庿【唐韻】【廣韻】【韻會】【正韻】□眉召切，苗去聲。【說文】尊先祖貌也。【古今注】廟者，貌也，所以仿佛先人之形容也。【釋名】先祖形貌所在也。【玉篇】宗廟也。【爾雅釋宮】室有東西廂曰廟。【註】夾室前堂。【疏】凡大室有東西廂夾室及前堂有序牆者曰廟。　又【六書故】宮前曰廟，後曰寢。今王宮之前殿，士大夫之廳事，是也。虞箴曰：民有寢廟。傳曰：夫鼠不穴寢廟，畏人故也。猶後世言廟朝，廟堂也。【文中子禮學篇】山澤有廊廟之志。　又凡祠外神者亦曰廟。【史記封禪書】趙人新垣平，以望氣見上，言長安東北有神氣，成五采，於是作渭陽五帝廟。

彡	【寅集下】【彡字部】	彡	【唐韻】【正韻】所銜切【集韻】【韻會】師銜切，□音衫。【說文】彡，毛飾畫文也。象形。【徐鉉曰】毛髮繪飾之事。【集韻】飾謂之彡。　又【廣韻】毛長也。　又【廣韻】息廉切【集韻】思廉切，□音暹。義同。　又【集韻】纖琰切，僉上聲。羌姓。【後漢西羌傳】元帝時，彡姐等七種□隴西。　又魚名。【閩中海錯疏】黃彡，鱗細，黃赤色。

彴	【寅集下】【彳字部】	彴	【廣韻】之若切【集韻】【正韻】職略切，□音勺。【廣雅】獨梁也。【廣韻】橫木渡水也。【蘇軾游蔣山詩】略彴橫秋水。　又【集韻】亭歷切，音笛。義同。　又【集韻】【韻會】【正韻】□弼角切，音雹。【爾雅釋天】奔星爲彴約。【疏】奔星卽流星。一名彴約。

弣	【寅集下】【弓字部】	弣	【廣韻】芳武切【集韻】【韻會】斐父切，□音撫。【釋名】弓中央曰弣。弣，撫也。人所持撫也。【廣韻】弣，弓弝中也。【禮曲禮】左手承弣。

常	【寅集中】【巾字部】	常	【唐韻】市羊切【集韻】【韻會】辰羊切，□音裳。【玉篇】恆也。【正韻】久也。【易坤卦】後得主而有常。【繫辭】動靜有常。【詩周頌】□常于時夏。【箋】謂□久長之功，於是夏而歌之。【朱傳】謂君臣父子之常道。　又五常。【書舜典愼徽五典傳】五典，五常之敎，父義，母慈，兄友，弟恭，子孝。又【五品傳】五品，謂五常。【疏】此事可常行，乃爲五常耳。　又神名。【荀子九家易】兌爲常，西方之神也。　又地名。【詩魯頌】居常與許。【傳】常許，魯南鄙西鄙也。　又州名。【隋書地理志】毗陵郡平□置常州。　又山名。【前漢地理志】常山郡。【註】恆山在西，避漢文帝諱，故改曰常山。　又水名。【史記夏本紀】常衞旣從。【註】常水，出常山上曲陽縣。【書禹貢】作恆。　又旂名。【周禮春官】司常掌九旗之物名，日月爲常。【又】王建大常。【釋名】日月爲常。謂畫日月於其端，天子所建，言常明也。　又常服。【詩小雅】載是常服。【傳】日月爲常服，戎服也。　又【廣韻】倍尋曰常。　又車戟名。【釋名】車戟曰常，長丈六尺，車上所持也。八尺曰尋，倍尋曰常，故曰常也。　又木名。【爾雅釋木】常棣。【註】關西棣樹，子如櫻桃，可食。【詩小雅】彼爾維何，維常之華。　又姓。【廣韻】出河內。【前漢常惠傳】惠，太原人，甘露中爲右將軍。　又與裳同。【說文】下帬也。【徐鉉曰】下直而垂，象巾，故从巾。今文作裳。考證：〔【周禮春官】司常掌九旂之物名，日月爲常。【又】王建太常。〕　謹照原文旂改旗太改大。 

广	【寅集下】【广字部】	广	【唐韻】【集韻】魚檢切【韻會】疑檢切，□醃上聲。【說文】因广爲屋。象對刺高屋之形。【徐鉉曰】因广爲屋，故但一邊下。【增韻】棟頭曰广。【韓愈遊湘西寺詩】剖竹走泉源，開廊架屋广。　又【釋名】衾，广也。其下廣大，如广受人也。　又【廣韻】魚掩切，音隒。義同。（廣）【唐韻】【集韻】【韻會】□古晃切，光上聲。【說文】殿之大屋也。　又【玉篇】廣，大也。【廣韻】廣，闊也。【易繫辭】廣大配天地。【疏】大以配天，廣以配地。　又州名。【唐書地理志】嶺南道有廣州。　又姓。【姓譜】出丹陽，廣成子之後，宋有廣漢。　又【玉篇】古曠切，光去聲。【周禮地官大司徒】周知九州之地域廣輪之數。【疏】馬融云：東西爲廣，南北爲輪。【釋文】廣，古曠反。　又車名。【周禮春官車僕】廣車之萃。【註】廣車，橫□之車也。【釋文】廣，古曠反。【左傳僖二十八年】西廣東宮。【疏】楚有左右廣，蓋兵車之名。【宣二年】分爲二廣。【註】十五乗爲一廣。　又【正字通】音曠。【荀子王霸篇】人主胡不廣焉。【註】廣，開泰貌。　又與曠通。【前漢五行志】師出過時之謂廣。　又姑黃切，音光。【爾雅釋獸】回毛在背，闋廣。【疏】伯樂相馬法，旋毛在背者名闋廣。【音義】廣，音光。　又【韻補】叶果五切，音古。【禮樂記】今夫古樂，進旅退旅，和正以廣，弦匏笙簧，會守拊鼓，始奏以文，復亂以武。

庇	【寅集下】【广字部】	庇	【廣韻】【集韻】□必至切，比去聲。【爾雅釋言】庇庥，廕也。【疏】庇，蔽也。【禮表記】有庇民之大德。【左傳襄三十一年】大官大邑，身之所庇也。　又【集韻】通作芘。【莊子養生主】隱將芘其所籟。　又覆也。【周禮冬官考工記】輪人弓長六尺謂之庇軹，五尺謂之庇輪，四尺謂之庇軫。【註】庇謂覆幹也。　又【揚子方言】寄也，齊衞宋魯□晉汝潁荆州江淮之閒曰庇，或曰寓。　又【集韻】兵媚切，音秘。義同。　又頻脂切，音琵。地名。

□	【備考】【午集】【穴字部】	□	【龍龕】同窟。

帚	【寅集中】【巾字部】	帚	【唐韻】支手切【集韻】止酉切【韻會】止酒切，□音。【說文】糞也。从又持巾，掃門內。古者少康初作箕帚秫酒。少康，杜康也。【玉篇】掃除糞穢也。【禮曲禮】凡爲長者糞之禮，必加帚于箕上。【註】弟子職曰：執箕膺擖，厥中有帚。【揚雄解嘲】或擁帚彗而先驅。　又草名。【爾雅釋草】荓，馬帚。【註】似蓍，可以爲掃彗。【又】葥，王蔧。【註】王帚也。似藜，其樹可以爲蔧。江東呼之曰落帚。考證：〔【爾雅釋草】茾，馬帚。〕　謹照原文茾改荓。 

廙	【寅集下】【广字部】	廙	【唐韻】與職切【集韻】【韻會】逸織切，□音弋。【說文】行屋也。【玉篇】行屋下聲。【集韻】或作□。　又【廣韻】【集韻】□羊吏切，音異。【玉篇】謹敬也。【廣韻】恭也，敬也。　又【韻會】羊至切【正韻】以智切，□音肄。義同。

弲	【寅集下】【弓字部】	弲	【唐韻】許緣切【集韻】隳緣切，□音翾。【說文】角弓也。洛陽名弩曰弲。　又【廣韻】烏懸切【集韻】縈懸切，□音淵。【廣韻】弓勢。　又【集韻】火懸切，音鋗。【廣韻】彃弲，弦也。

幽	【寅集下】【幺字部】	幽	【唐韻】【集韻】於虯切【韻會】幺虯切【正韻】於尤切，□音呦。【說文】幽隱也。【易履卦】幽人貞吉。【疏】幽隱之人，守道貞吉。【禮儒行】幽居而不淫。【疏】君子雖復隱處，常自修整不傾邪也。【後漢章帝章和元年詔】光照六幽。【註】謂六合幽隱之處也。　又【爾雅釋詁】幽，微也。【疏】幽者，深微也。【史記樂書】極幽而不隱。　又【玉篇】幽，深遠也。【易繫辭】无有遠近幽深。【疏】言易之告人，无問遠之與近，及幽邃深遠之處，皆告之也。【詩小雅】幽幽南山。【註】幽幽，深遠也。　又【玉篇】幽，不明。【正韻】幽，闇也。【書舜典】黜陟幽明。【註】黜退其幽者，升進其明者。【禮檀弓】望反諸幽，求諸鬼神之道也。【註】鬼神處幽闇。　又【正韻】幽，囚也。【史記太史公自序】幽於縲紲。【楊惲報孫會宗書】身幽北闕。　又州名。【書舜典】肇十有二州。【傳】禹治水之後，舜分冀州爲幽州幷州。【爾雅釋地】燕曰幽州。【疏】燕其氣深要，厥性剽疾，故曰幽。幽，要也。　又地名。【左傳莊十六年】同盟于幽。【註】幽，宋地。　又國名。【山海經】大荒之中，有思幽之國，思士不妻，思女不夫。【註】言其人直思感而氣通，無配合而生子。　又姓。【廣韻】出《姓苑》。　又與黝通。【集韻】黝或作幽。【禮玉藻】一命縕紱幽衡，再命赤紱幽衡。【註】幽，讀爲黝黑之黝。　又叶於交切，音窔。【道藏歌】迴舞太空嶺，六氣運重幽。我際豈能窮，使爾終不彫。又【詩小雅】隰桑有阿，其葉有幽。旣見君子，德音孔膠。【傳】幽，黑色。考證：〔【禮檀弓】望及諸幽，求諸鬼神之道也。〕　謹照原文及改反。 

廜	【寅集下】【广字部】	廜	【廣韻】【集韻】□同都切，音徒。【廣雅】廜，庵也。　又【集韻】屋平曰廜。　【集韻】或作□。
  </div>
  <div class="pagination">
   <a href="康熙字典_page902.html">
    上一页
   </a>
   <span>
    ...
   </span>
   <a href="康熙字典_page898.html">
    898
   </a>
   <a href="康熙字典_page899.html">
    899
   </a>
   <a href="康熙字典_page900.html">
    900
   </a>
   <a href="康熙字典_page901.html">
    901
   </a>
   <a href="康熙字典_page902.html">
    902
   </a>
   <span class="current-page">
    903
   </span>
   <a href="康熙字典_page904.html">
    904
   </a>
   <a href="康熙字典_page905.html">
    905
   </a>
   <a href="康熙字典_page906.html">
    906
   </a>
   <a href="康熙字典_page907.html">
    907
   </a>
   <a href="康熙字典_page908.html">
    908
   </a>
   <span>
    ...
   </span>
   <a href="康熙字典_page904.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
