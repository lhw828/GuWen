<!DOCTYPE html>
<html>
<head>
    <meta charset="UTF-8">
    <title>诗本音 - 第 3 页/共 15 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>诗本音 - 第 3 页/共 15 页</h1>
    <div class="content">　　静女其娈【二十八狝】贻我彤管【二十四缓】彤管有炜【七尾】説怿女美【五防】
　　自牧归荑【十二齐】洵美且异【七志】匪女之为美【见上】美人之贻【七之　此章以平上去通为一韵】
　　静女三章章四句
　　新台有泚【四纸】河水弥弥【四纸】燕婉之求籧篨不鲜【古音犀尚书大传曰西方者何鲜方也西本音先今读犀鲜本音犀今读仙二字互误今鲜字入二仙二十八狝二韵　此章以平上通为一韵】
　　新台有洒【古音铣后人误入十一荠韵】河水浼浼【古音免后人误入十四贿韵　按洒韩诗作漼浼韩诗作娓今字已改正而犹用韩诗之音误矣】燕婉之求籧篨不殄【二十七铣】
　　鱼网之设鸿则离【古音罗考离字诗凡二见易二见楚辞三见竝同后人误入五支韵】之燕婉之求得此戚施【古音式何反考施字诗凡二见楚辞二见竝同后人误入五支韵　或问四句二韵而语助之字一有一无在他诗亦有可证者乎曰非独四句也即三句二句亦有之矣老子曰上士闻道勤而行之中士闻道若存若亾行与亾为韵史记朱虚侯章歌曰深耕溉种立苗欲疏非其种者锄而去之疏与去为韵此非四句二韵而独用一之字者乎笃公刘之诗曰何以舟之维玉及瑶鞞琫容刀舟与瑶刀为韵此非三句三韵而独用一之字者乎载见之诗曰以介睂夀永言保之夀与保为韵桓之诗曰于昭于天皇以间之天与间为韵礼记坊记相彼盇旦尚犹患之旦与患为韵庄子则阳篇不冯其子灵公夺而里之子与里为韵此非二句二韵而独用一之字者乎古人之文变化不拘若此以今人之见求之犹胶柱而鼔瑟必有所不谐者矣】
　　新台三章章四句
　　二子乘舟泛泛其景【古音于两反后人混入三十八梗韵】愿言思子中心养养【三十六养】
　　二子乘舟泛泛其逝【十三祭】愿言思子不瑕有害【十四防】
　　二子乘舟二章章四句
　　邶国十九篇七十二章三百六十三句
　　鄘
　　泛彼柏舟【十八尤与髦协】在彼中河【七歌】髧彼两髦【六豪】实维我仪【古音俄考仪字诗凡十见楚辞一见竝同后人误入五支韵】之死矢靡他【七歌】母也天【一先】只不谅人【十七眞】只
　　泛彼柏舟【见上】在彼河侧【二十四职】髧彼两髦【见上】实维我特【二十五德】之死矢靡慝【二十五德】母也天【见上】只不谅人【见上】只
　　柏舟二章章七句
　　墙有茨不可埽【三十二晧】也中冓之言不可道【三十二晧】也所可道【见上】也言之丑【四十四有】也
　　墙有茨不可襄【十阳】也中冓之言不可详【十阳】也所可详【见上】也言之长【十阳】也
　　墙有茨不可束【三烛】也中冓之言不可读【一屋】也所可读【见上】也言之辱【三烛】也
　　墙有茨三章章六句
　　君子偕老副笄六珈【九麻】委委佗佗【七歌】如山如河【七歌】象服是宜【古音鱼何反考宜字诗凡九见易一见仪礼一见楚辞一见竝同后人误入五支韵】子之不淑云如之何【七歌】
　　玼【四纸十一荠二韵】兮玼兮其之翟【二十陌二十三锡二韵按简兮翟与籥爵为韵与此不同当阙】也鬒髪如云不屑髢【十二霁】也玉之瑱也象之揥【十三祭】也扬且之皙【二十三钖　集传叶征例反似因易大有传明辨晢也而误按易传之晢以折从日音制明也与陈诗明星晢晢之晢同亦作晣此章之皙从析从白音析白也与论语曽皙之皙左传子皙白皙之皙同今依石经正之转音为息例反】也胡然而天也胡然而帝【十二霁】也【此章以上去入通为一韵】
　　瑳兮瑳兮其之展【二十八狝】也蒙彼绉絺是绁袢【二十二元】也子之清扬扬且之顔【二十七删】也展如之人兮邦之媛【二十二元三十三线二韵】也【此章以平上通为一韵】
　　君子偕老三章一章七句一章九句一章八句
　　爰采唐【十一唐】矣沫之乡【十阳】矣云谁之思美孟姜【十阳】矣期我乎桑中【一东】要我乎上宫【一东】送我乎淇之上【四十一漾与唐乡姜协】矣【此章以平去通为一韵】
　　爰采麦【古音莫北反考麦字诗凡五见竝同今二十一麦与获索等字混为一韵】矣沬之北【二十五德】矣云谁之思美孟弋【二十四职】矣期我乎桑中【见上】要我乎上宫【见上】送我乎淇之上【合前章】矣
　　爰采葑【三钟】矣沬之东【一东】矣云谁之思美孟庸【三钟】矣期我乎桑中【见上】要我乎上宫【见上】送我乎淇之上【合前章】矣【首章唐乡姜为一韵中宫为一韵而上字仍协首句二章麦北弋为一韵中宫为一韵三章葑东庸中宫共为一韵而上字仍协首章所谓后章韵前章者也　集传中叶诸良反宫叶居王反非】
　　桑中三章章七句
　　鹑之奔奔鹊之彊彊【十阳】人之无良【十阳】我以为兄【古音虗王反考兄字诗凡五见楚辞一见竝同后人混入十二庚韵】
　　鹊之彊彊【见上与良协】鹑之奔奔【二十三魂】人之无良【见上】我以为君【二十文】
　　鹑之奔奔二章章四句
　　定之方中【一东】作于楚宫【一东】揆之以日【五质】作于楚室【五质】树之榛栗【五质】椅桐梓漆【五质】爰伐琴瑟【七栉】升彼虚【九鱼】矣以望楚【八语】矣望楚与堂【十一唐】景山与京【古音疆考京字诗凡十一见左传一见竝同后人混入十二庚韵】降观于桑【十一唐】卜云其吉终然【今本作终焉唐石经作终然按汉光和六年白石神君碑其铭曰卜云其吉终然允臧今从之　张衡东京赋卜征考祥终然允淑用此文法】允臧【十一唐　此章以平上通为一韵】
　　灵雨既零【古音力珍反説见简兮】命彼倌人【十七眞】星言夙驾説于桑田【一先　顔师古注急就章曰古者田陈声相近故陈敬仲奔齐改为田氏小雅信彼南山维禹甸之韩诗作敶眞韵字古竝通先不必改音也】匪直也人【见上】秉心塞渊【一先】騋牝三千【一先】
　　定之方中三章章七句
　　蝃蝀在东莫之敢指【五旨】女子有行远父母兄弟【十一荠】朝隮于西崇朝其雨【九麌】女子有行远兄弟父母【满补反説见葛覃】
　　乃如之人【十七眞】也怀昬姻【十七眞】也大无信【二十一震】也不知命【古音弥吝反考命字诗凡丸见竝同后人误入四十三映韵】也【此章以平去通为一韵】
　　蝃蝀三章章四句
　　相鼠有皮【音婆】人而无仪【音俄】人而无仪【见上】不死何为【古音譌考为字诗凡七见易一见楚辞八见竝同后人误入五支韵】
　　相鼠有齿【六止】人而无止【六止】人而无止【见上】不死何俟【六止】
　　相鼠有体【十一荠】人而无礼【十一荠】人而无礼【见上】胡不遄死【五旨】
　　相鼠三章章四句
　　孑孑干旄【五肴】在浚之郊【五肴】素丝纰【五支】之良马四【六至】之彼姝者子何以畀【六至】之【此章以平去通为一韵】
　　孑孑干旟【九鱼】在浚之都【十一模】素丝组【十姥】之良马五【十姥】之彼姝者子何以予【九鱼八语二韵】之【此章以平上通为一韵】孑孑干旌【十四清】在浚之城【十四清】素丝祝【一屋】之良马六【一屋】之彼姝者子何以告【二沃】之
　　干旄三章章六句
　　载驰载驱【十虞】归唁卫侯【古音胡考矦字诗凡二见左传一见糇字鍭字诗各一见竝同后人误分十九矦韵　按此诗自驱马悠悠以下别是一韵】驱马悠悠【十八尤】言至于漕【六豪】大夫跋涉我心则忧【十八尤】
　　既不我嘉不能旋反【二十阮】视尔不臧我思不远【二十阮】既不我嘉不能旋济【十二霁】视尔不臧我思不閟【六至】陟彼阿丘【古音去其反考丘字诗凡三见易一见左传一见楚辞一见竝同后人混入十八尤韵与怀之协】言采其蝱【古音芒后人混入十二庚韵】女子善怀【十四皆】亦各有行【戸郎反】许人尤之【七之　李因笃曰当以尤为韵尤音羽其反见下】众稺且狂【十阳】
　　我行其野芃芃其麦【莫北反】控于大邦谁因谁极【二十四职】大夫君子无我有尤【古音羽其反考尤字诗凡二见易六见楚辞三见竝同今十八尤与忧流等字混为一韵】百尔所思【七之】不如我所之【七之　此章亦可以平入通为一韵】
　　载驰四章二章章六句二章章八句
　　鄘国十篇二十九章百七十六句
　　衞
　　瞻彼淇奥緑竹猗猗【古音于戈反考猗字诗凡四见竝同后人误入五支韵】有匪君子如切如磋【七歌】如琢如磨【八戈】瑟兮僴【二十五澘】兮赫兮咺【二十阮】兮有匪君子终不可谖【二十二元】兮【此章以平上通为一韵】瞻彼淇奥緑竹青青【十五青】有匪君子充耳琇莹【十二庚】会弁如星【十五青】瑟兮僴【见上】兮赫兮咺【见上】兮有匪君子终不可谖【见上】兮
　　瞻彼淇奥緑竹如箦【二十一麦】有匪君子如金如锡【二十三锡】如圭如璧【二十二昔】寛兮绰【十八药】兮猗重较【四觉】兮善戏谑【十八药】兮不为虐【十八药】兮
　　淇奥三章章九句
　　考槃在涧【三十谏】硕人之寛【二十六桓】独寐寤言【二十二元】永矢弗谖【二十二元　此章以平去通为一韵】
　　考槃在阿【七歌】硕人之薖【八戈】独寐寤歌【七歌】永矢弗过【八戈】
　　考槃在陆【一屋】硕人之轴【一屋】独寐寤防【一屋】永矢弗告【二沃】
　　考槃三章章四句
　　硕人其颀【八微】衣锦褧衣【八微】齐侯之子【六止】衞侯之妻【十二齐】东宫之妹【十八队】邢侯之姨【六脂】谭公维私【六脂此章以平上去通为一韵】
　　手如柔荑【十二齐】肤如凝脂【六脂】领如蝤蛴【十二齐】齿如瓠犀【十二齐】螓首蛾眉【六脂】巧笑倩【三十二霰】兮美目盼【三十一裥】兮硕人敖敖【六豪】説于农郊【五肴】四牡有骄【四宵】朱幩镳镳【四宵】翟茀以朝【四宵】大夫夙退无使君劳【六豪】河水洋洋北流活活【十三末】施罛濊濊【十三末】鳣鲔发发【韩诗作鱍十三末】葭菼揭揭【十七薛】庶姜孼孼【十七薛】庶士有朅【十七薛】
　　硕人四章章七句
　　氓【唐石经避庙讳作甿今正】之蚩蚩【七之】抱布贸丝【七之】匪来贸丝【见上】来即我谋【音媒】送子涉淇【七之】至于顿丘【去其反】匪我愆期【七之】子无良媒【十五灰】将子无怒秋以为期【见上】乘彼垝垣【二十二元】以望复关【二十七删】不见复关【见上】泣涕涟涟【二仙】既见复关【见上】载笑载言【二十二元】尔卜尔筮体无咎言【见上】以尔车来以我贿迁【二仙】
　　桑之未落【十九铎】其叶沃若【十八药】于嗟鸠兮无食桑葚【四十七寝】于嗟女兮无与士耽【二十二覃】士之耽【见上】兮犹可説【十七薛】也女之耽【见上】兮不可説【见上　二説字自为韵】也【此章以平上通为一韵】桑之落矣其黄而陨【十六轸】自我徂尔三岁食贫【十七眞】淇水汤汤【十阳】渐车帷裳【十阳】女也不爽【三十六养】士贰其行【戸郎反】士也防极【二十四职】二三其德【二十五德　此章两以平上通为一韵】三岁为妇【古音房以反考妇字诗凡三见易一见礼记一见楚辞一见竝同后人混入四十四有韵与寐遂知之协】靡室劳【六豪三十七号二韵】矣夙兴夜寐【六至】靡有朝
　　【四宵】矣言既遂【六至】矣至于暴【三十七号】矣兄弟不知【五支】咥其笑【三十五笑】矣静言思之【七之】躬自悼【三十七号】矣【此章以平上去以平去通为一韵】
　　及尔偕老老使我怨【二十五愿】淇则有岸【二十八翰】隰则有泮【二十九换】总角之宴【三十二霰】言笑晏晏【二十八翰三十谏二韵】信誓旦旦【二十八翰】不思其反【二十阮】反是不思【七之】亦已焉哉【十六咍此章以上去通为一韵】
　　氓六章章十句
　　籊籊竹竿以钓于淇【七之】岂不尔思【七之】远莫致之【七之】
　　泉源在左淇水在右【古音以考右字诗凡十见礼记一见楚辞一见竝同后人混入四十四有韵】女子有行远父母兄弟【十一荠】
　　淇水在右泉源在左【三十二哿】巧笑之瑳【七歌三十二哿二韵】佩玉之傩【七歌　此章以平上通为一韵】
　　淇水滺滺【十八尤】桧楫松舟【十八尤】驾言出游【十八尤】以写我忧【十八尤】
　　竹竿四章章四句
　　芄兰之支【五支】童子佩觿【五支】虽则佩觿【见上】能不我知【五支】容兮遂【六至】兮垂带悸【六至】兮【此章亦可以平去通为一韵古人音部虽寛而用之则宻故同一部而有亲疏如此章支觿知平与平为韵遂悸去与去为韵而合之则通为一也干旄二章旟都平与平为韵组五予上与上为韵而合之则通为一也木二章桃瑶平与平为韵报好去与去为韵而合之则通为一也同一声而有亲疏如秦诗黄鸟之首章棘息特为韵穴栗为韵而合之则通为一也分之而不乱合之而不乖可以知其用音之宻矣】
　　芄兰之叶【二十九叶】童子佩韘【三十怗】虽则佩韘【见上】能不我甲【三十二狎】容兮遂【见上】兮垂带悸【见上】兮
　　芄兰二章章六句
　　谁谓河广一苇杭【十一唐】之谁谓宋逺跂予望【十阳】之谁谓河广曾不容刀【六豪】谁谓宋逺曾不崇朝【四宵】
　　河广二章章四句
　　伯兮朅【十七薛】兮邦之桀【十七薛】兮伯也执殳【十虞】为王前驱【十虞】
　　自伯之东【一东】首如飞蓬【一东】岂无膏沐谁适为容【三钟】其雨其雨杲杲出日【五质】愿言思伯甘心首疾【五质】焉得谖草言树之背【十八队】愿言思伯使我心痗【十八队】
　　伯兮四章章四句
　　有狐绥绥在彼淇梁【十阳】心之忧矣之子无裳【十阳】有狐绥绥在彼淇厉【十三祭】心之忧矣之子无带【十四泰】有狐绥绥在彼淇侧【二十四职】心之忧矣之子无服【蒲北反】
　　有狐三章章四句
　　投我以木【古音孤考瓜字诗凡三见左传一见竝同后人误入九麻韵】报之以琼琚【九鱼】匪报【三十七号】也永以为好【三十七号】也
　　投我以木桃【六豪】报之以琼瑶【四宵】匪报【见上】也永以为好【见上】也【此章以平去通为一韵】
　　投我以木李【六止】报之以琼玖【古音几考玖字诗凡二见竝同后人混入四十四有韵】匪报【见上】也永以为好【见上】也
　　木瓜三章章四句
　　衞国十篇三十四章二百三句
　　王
　　彼黍离离【音罗与靡协】彼稷之苗【四宵】行迈靡靡【古音摩考靡字诗一见易一见竝同后人误入四纸韵】中心摇摇【四宵】知我者谓我心忧【十八尤】不知我者谓我何求【十八尤】悠悠苍天【一先】此何人【十七眞】哉
　　彼黍离离【见上】彼稷之穗【六至】行迈靡靡【见上】中心如醉【六至】知我者谓我心忧【见上】不知我者谓我何求【见上】悠悠苍天【见上】此何人【见上】哉
　　彼黍离离【见上】彼稷之实【五质】行迈靡靡【见上】中心如噎【十六屑】知我者谓我心忧【见上】不知我者谓我何求【见上】悠悠苍天【见上】此何人【见上】哉
　　黍离三章章十句
　　君子于役不知其期【七之】曷至哉【十六咍】鸡栖于埘【七之】日之夕矣羊牛下来【十六咍】君子于役如之何勿思【七之】君子于役不日不月【十月】曷其有佸【十三末】鸡栖于桀【十七薛】日之夕矣羊牛下括【十三末　今本或作牛羊非】君子于役苟无饥渴【十二曷】
　　君子于役二章章八句
　　君子阳阳【十阳】左执簧【十一唐】右招我由房【十一唐】其乐只且【末句説见麟之趾】
　　君子陶陶【六豪】左执翿【六豪】右招我由敖【六豪】其乐只且
　　君子阳阳二章章四句
　　扬之水【五防与子协】不流束薪【十七眞】彼其之子【六止】不与我戍申【十七眞】怀【十四皆】哉怀【见上】哉曷月予还归【八防】哉扬之水【见上】不流束楚【八语】彼其之子【见上】不与我戍甫【九麌】怀【见上】哉怀【见上】哉曷月予还归【见上】哉扬之水【见上】不流束蒲【十一模】彼其之子【见上】不与我戍许【八语】怀【见上】哉怀【见上】哉曷月予还归【见上】哉【此章以平上通为一韵】
　　扬之水三章章六句
　　中谷有蓷暵其干【二十五寒】矣有女仳离嘅其叹【二十五寒】矣嘅其叹【见上】矣遇人之艰难【二十五寒】矣
　　中谷有蓷暵其脩【十八尤】矣有女仳离条其歗【三十四啸转音萧】矣条其歗【见上】矣遇人之不淑【一屋　转音殊聊反】矣【此章以平去入通为一韵】
　　中谷有蓷暵其湿【二十六缉】矣有女仳离啜其泣【二十六缉】矣啜其泣【见上】矣何嗟及【二十六缉】矣
　　中谷有蓷三章章六句
</div>
    <div class="pagination">
<a href="诗本音_page2.html">上一页</a><a href="诗本音.html">1</a><a href="诗本音_page2.html">2</a><span class="current-page">3</span><a href="诗本音_page4.html">4</a><a href="诗本音_page5.html">5</a><a href="诗本音_page6.html">6</a><a href="诗本音_page7.html">7</a><a href="诗本音_page8.html">8</a><span>...</span><a href="诗本音_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
