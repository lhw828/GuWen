<!DOCTYPE html>
<html>
<head>
    <meta charset="UTF-8">
    <title>说文解字注 - 第 115 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 115 页/共 283 页</h1>
    <div class="content">　　路径：段注说文□第六卷□邑部
　　郡jùn
　　注解：周制：天子地方千里，分为百县，县有四郡。逸周书作雒篇曰：千里百县，县有四郡。高注六月纪云：周制：天子畿内方千里，分为百县，县有四郡，郡有监。故春秋传曰：上大夫受县，下大夫受郡。周时县大郡小。至秦始皇兼天下，初置三十六郡以监县耳。按作雒篇与周礼不合。郑注月令但云：四监，主山林川泽之官。百县，乡遂之属。是不从作雒说也。故《春秋传》曰：“上大夫受县，下大夫受郡。”是也。各本少受县下大夫五字。今从水经注河水篇所引补正。赵简子曰：克敌者上大夫受县，十大夫受郡。见左传哀公二年。至秦初，天下置三十六郡□监县。战国策：甘茂曰：宜阳，大县也。名为县，其实郡也。秦武王时巳郡大县小矣。前此惠文王十年，魏纳上郡十五县。后十三年，攻楚汉中，取地六百里，置汉中郡。吴氏师道云：或者山东诸矦先变古县大郡小之制，而秦效之。是也。至始皇卄六年，始置三十六郡。三十六郡者，钱氏大昕曰：地理志：河东、太原、上党、东郡、颍川、南阳、南郡、九江、巨鹿、齐郡、琅邪、会稽、汉中、蜀郡、巴郡、陇西、北地、上郡、云中、鴈门、代郡、上谷、渔阳、右北平、辽西、辽东、南海皆曰秦置，长沙国曰秦郡，河南曰故秦三川郡，沛郡曰故秦泗水郡，五原曰秦九原郡，鬰林曰故秦桂林郡，日南曰故秦象郡，赵国曰故秦邯郸郡，梁国曰故秦砀郡，鲁国曰故秦薛郡，数之适得三十六。下文揔之曰：本秦京师为内史，分天下作三十六郡，此确然不易者也。史记始皇本纪：二十六年，分天下为三十六郡。而略取陆梁地为桂林、象郡、南海，乃在三十三年。裴骃以为不当在三十六之内，因舍三郡，以内史，鄣郡，黔中，足之。内史别于三十六郡不待言。故鄣郡虽见于志注，而不系之秦。黔中郡见昭襄王三十年，而志不之数，不可为典要也。史记之三十六与汉志同，乃揔摄后事而言之。故汉志、说文、高诱吕览注、应劭风俗通、皇甫谧帝王世纪、司马彪郡国志皆言秦分三十六郡。裴氏不从汉志之目。而唐人作晋书乃造秦四十郡之说，前此无言之者。从邑君声。渠运切。十三部。按释诂曰：郡，乃也。此未得其说，疑□之误也。
　　路径：段注说文□第六卷□邑部
　　都dūp283下
　　注解：有先君之旧宗庙曰都。左传曰：凡邑有宗庙先君之主曰都，无曰邑。周礼大司徒注曰：都鄙者，王子弟公卿大夫采地，其畍曰都。鄙，所居也。载师注曰：家邑，大夫之采地。小都，卿之采地。大都，公之采地，王子弟所食邑也。大宰八则注曰：都鄙，公□大夫之采邑，王子弟所食邑。周召毛耼毕原之属在畿内者，祭祀者其先君社稷五祀。按据杜氏释例：大曰都，小曰邑。虽小而有宗庙先君之主曰都，尊其所居而大之也。又按左氏言有宗庙先君之主曰都。许改云有先君之旧宗庙，则必如晋之曲沃故绛而后可偁都，恐非左氏意也。左氏与周官合。从邑者声。当孤切。五部。周礼：歫国五百里为都。此周礼说也。周礼载师注引司马法曰：王国百里为郊，二百里为州，三百里为野，四百里为县，五百里为都。大宰注曰：邦中，在城郭者。四郊，去国百里。邦甸，二百里。家削，三百里。邦县，四百里。邦都，五百里。
　　路径：段注说文□第六卷□邑部
　　邻línp284上
　　注解：五家为邻。见遂人职。按引伸为凡亲密之偁。从邑□声。力珍切。十二部。〖注〗厸，古文邻。
　　路径：段注说文□第六卷□邑部
　　酇zuǎn
　　注解：百家为酇。遂人：五家为邻，五邻为里，四里为酇，五酇为鄙，五鄙为县，五县为遂。酇，聚也。谓酇与攒攒音义皆同。攒，一曰丛木也。攒，冣也。从邑赞声。作管切。又作旦切。南阳有酇县。汉地理志南阳郡酇矦国。孟康曰：音赞。按南阳县作酇，沛郡县作□。许二字书然不相乱也，在沛者后亦作酇，直由莽曰赞治而乱。南阳酇音赞，沛□及改作酇字皆音嵯，音亦本不相乱。萧何始封之酇，茂陵书、文颖、臣瓒、颜师古、杜佑皆云在南阳，江统、戴规、姚察、李吉甫、今钱氏大昕皆云在沛。在沛说是也。始封于□，高后乃封之南阳之酇，与筑阳。文帝至莽之酇矦皆在南阳，故地理志于南阳云酇矦国，而沛郡酇下不云矦国，为在沛者不久也。诸家所传班固作泗水亭高祖碑云：文昌四友，汉有萧何。序功第一，受封于□。以韵求之，可以不惑。
　　路径：段注说文□第六卷□邑部
　　鄙bǐ
　　注解：五酇为鄙。见遂人。五百家也。又周礼都鄙：王子弟公□大夫采地，其畍曰都。鄙，所居也。按大司徒以邦国、都鄙对言。郑注以邦之所居曰国，都之所居曰鄙对言。春秋经传鄙字多训为边者，葢周礼都鄙歫国五百里，在王畿之边，故鄙可释为边。又引伸为轻薄之偁。而鄙夫字故作啚。冣目云俗儒啚夫翫其所习，可证也。今则鄙行而啚废矣。从邑啚声。兵美切。古音在一部。故鄙否通叚用也。
　　路径：段注说文□第六卷□邑部
　　郊jiāo
　　注解：歫国百里为郊。杜子春注周礼曰：五十里为近郊，百里为远郊。玉藻说郊祭曰：于郊，故谓之郊。从邑交声。古肴切。二部。按周礼故书作蒿，假借字。
　　路径：段注说文□第六卷□邑部
　　邸dǐ
　　注解：属国舍也。文帝纪曰：入代邸。颜注曰：郡国朝宿之舍在京师者率名邸。邸，至也。言所归至也。按今俗谓旅舍为邸。经典假借邸为柢，如典瑞四圭有邸是也。释器：邸谓之柢。当作柢谓之邸。释言曰：柢，本也。郑司农引作邸本也可证。尔雅皆释经之辞。从邑氐声。都礼切。十五部。
　　路径：段注说文□第六卷□邑部
　　郛fú
　　注解：□也。□各本作郭。今正。公羊传入其郛注：郛，恢郭也。城外大郭也。从邑孚声。甫无切。古音在三部。
　　路径：段注说文□第六卷□邑部
　　邮yóu
　　注解：竟上行书舍。孟子：德之流行，速于置邮而传命。释言：邮，过也。按经过与过失，古不分平去。故经过曰邮，过失亦曰邮。为尤訧之假借字。从邑□。会意。羽求切。古音在一部。□，边也。说从垂之意。在境上，故从垂。
　　路径：段注说文□第六卷□邑部
　　□shàop284下
　　注解：国甸，大夫稍。稍，所食邑。载师注曰：故书稍或作削。按削当是□之误。许所据正故书或本也。太宰家削之赋当作家□。释文曰：家削本又作□是也。按国甸之下疑有夺文。大宰曰：三曰邦甸之赋，四曰家□之赋。载师曰：以公邑之田任甸地，以家邑之田任□地。此云国甸，卽经之邦甸也。邦甸去国二百里，家□三百里。此当云国甸之外曰家□。大夫稍。稍，所食邑。郑曰：家邑，大夫之采地也。稍与□叠韵。从邑肖声。所敎切。二部。《周礼》曰：“任□地。”在天子三百里之内。郑说同。
　　路径：段注说文□第六卷□邑部
　　鄯shàn
　　注解：鄯善，西胡国也。许书三言西胡，皆谓西域也。言西胡以别于匈奴为北胡也。汉西域传云：鄯善国本名楼兰，王治扜泥城。去阳关千六百里，去长安六千一百里。元凤四年，傅介子诛其王，更名其国为鄯善，为刻印章。是则此时初制鄯字也。汉鄯善国城在今哈密卫东南。中国山川，维首在陇蜀。纪地者必始于西，故起西域而雍州。从邑善，善亦声。时战切。十四部。
　　路径：段注说文□第六卷□邑部
　　□qiónɡ
　　注解：夏后时诸侯夷羿国也。弓部曰：□，帝喾□官，夏少康灭之。羽部曰：□，羽之□风，亦古诸矦也。按□□古通用。云帝喾射官而夏少康灭之，则夏之夷羿卽帝喾□官之后裔明矣。夷羿见左传虞箴。左传：魏绛云：夏训有之曰：有竆后羿，昔有夏方衰，后羿自鉏迁于穷石，因夏民以代夏政。寒浞杀羿，靡灭浞，立少康，有穷由是遂亡。今左传作穷。许所据作□。今古字也。左氏之□石，杜不言其地所在，葢非山海经、离骚、淮南子所云弱水所出之穷石也。地理志，说文皆云弱水出张掖山丹，则山海经、离骚、淮南子所云竆石当在山丹。汉山丹今为甘州府山丹县，歫夏都安邑甚远。然许鄯善之下卽出□字，固谓西北边地。从邑，穷省声。渠弓切。九部。
　　路径：段注说文□第六卷□邑部
　　□jì
　　注解：周封黄帝之后于□也。乐记曰：武王克殷及商未及下车而封黄帝之后于蓟。按□蓟古今字也，蓟行而□废矣。汉地理志、郡国志皆作蓟，则其字假借久矣。陆德明曰：蓟，今涿郡蓟县是也，卽燕国之都也。孔安国、司马迁及郑皆云：燕召公与周同姓。案黄帝姓姬，君奭葢其后也。或黄帝之后封蓟者灭绝，而更封燕召公乎。疑不能明也。而皇甫谧以召公为文王之庶子，记传更无所出。又左传富辰言文王之昭亦无燕。玉裁按：地理志曰：广阳国蓟，燕召公所封。然则班意谓封黄帝之后卽召公也。而周本纪以封尧后于蓟，封召公奭于燕并言。张守节疑蓟为燕所幷，未知其审。从邑契声，读若蓟。古诣切。十五部。上谷有□县。地理志广阳国下曰：高帝燕国，昭帝元凤元年为广阳郡，宣帝本始元年更为国。郡国志广阳郡注曰：世祖省广阳郡，幷上谷，永平八年复。按许云上谷有蓟县，依光武省幷而言也。今京师顺天府附郭大兴县治卽古燕都。许说汉制作□，则知汉时故作□矣。但不解今之汉志何以作蓟也。○又按此五字，当如下文邰下□下之例，作今上谷蓟县是也七字。汉时字巳作蓟，如邰巳作斄，□巳作穰。古今字不同，故箸之以言其合。假令汉时字本作□，则其立文当云上谷县也周时黄帝之后所封。如邹下云鲁县古邾国，帝颛顼之后所封之例矣。然则□者，许所见古字也。蓟者，汉时字也。
　　路径：段注说文□第六卷□邑部
　　邰táip285上
　　注解：炎帝之后，姜姓所封，周弃外家国。大雅：有邰家室。毛传曰：邰，姜嫄之国也。尧见天因邰而生后稷，故国后稷于邰，使事天以显神，顺天命。是则邰本后稷外家之国名，炎帝之后姜姓所封也。国后稷于邰时，葢国姜姓于他处矣。至武王克殷，兴灭国，继绝世，乃封神农之后于焦。从邑台声。土来切。一部。右扶风斄县是也。见地理志。周人作邰，汉人作斄，古今语小异，故古今字不同。郡国志无斄县。郿下曰：有邰亭。葢斄县倂入郿也。邰亭，杜预谓之厘乡，徐广谓之斄乡，今陜西干州武功县县西南二十二里故斄城是。《诗》曰：“有邰家室。”今生民诗有卽字。考高诱注吕览辨士引：实颖实栗，有邰家室。亦无卽。○宋本说文无卽。与九经字□所引合。一本有者非也。
　　路径：段注说文□第六卷□邑部
　　□qí
　　注解：周文王所封。在右扶风美阳中水乡。经典有岐无□。惟汉地理志曰：大王徙□，文王作酆。匈奴传曰：秦襄公伐戎至□。师古曰：□，古岐字。岐专行而□废矣。许所见豳岐作□，犹所见蓟作□也。地理志曰：右扶风美阳，禹贡岐山在西北。中水乡，周大王所邑。鲁颂笺曰：大王自豳徙居岐山之阳。按此云文王所封，要其终而言。皇矣诗曰：度其鲜原，居岐之阳。笺云：乃始谋居善原广平之地，亦在岐山之南也。文王自□迁酆，非文王始国□也。下云酆，周文王所都。则此当云大王矣。戴先生曰：美阳今为陜西凤翔府岐山、扶风二县。汉志：美阳、岐山在西北。今岐山县东七十里岐山是。从邑支声。巨支切。十五部。岐，□或从山支声。因岐山□名之也。□或者、岐之或字。谓岐卽□邑之或体也。又云因岐山□名之，则又□邑岐山画为二字矣。考岐山见于夏书、雅颂、汉志。□邑因岐山以名，□邑可作岐，岐山不可作□。薛综注西京赋引说文：岐山在长安西美阳县畍，山有两岐，因以名焉。此说文山部原文也。山有两岐，当作山有两枝。山有两枝，故名曰岐山。疑后人移入于此而□改之。学者读此可以□邑部之岐专入山部矣。○按汉书地理志曰大王徙□。曰襄公将兵救周有功，赐受□酆之地。郊祀志曰大王建国于□梁。匈奴传曰秦襄公伐戎至□。皆作□。□周字也。而岐山字地理志皆作岐。是可证□岐之别。□，古文□，从枝从山。古文□当作古文岐，此亦浅人改山部之文入此部耳。亦当□此入彼。
　　路径：段注说文□第六卷□邑部
　　邠bīnp285下
　　注解：周大王国。在右扶风美阳。从邑分声。补巾切。十三部。豳，美阳亭，卽豳也。民俗□夜市，有豳山。从山从豩。阙。按此二篆说解可疑。豳者，公刘之国。史记云庆节所国，非大王国。疑一。汉地理志、毛诗笺、郡国志皆云：豳在右扶风栒邑，不在美阳。疑二。地理、郡国二志皆云：栒邑有豳乡。徐广曰：新平漆县之东北有豳亭。汉右扶风之漆与栒邑皆是豳域，不得美阳有豳亭。疑三。从山，豩声，非有阙也。而云从豩，阙。疑四。假令许果以豳合邠，当云或邠字，而不言及。疑五。葢古地名作邠，山名作豳，而地名因于山名，同音通用，如□岐之比。是以周礼钥师经文作豳，注作邠。汉人于地名用邠不用豳。许氏原书当是豳岐本在山部，而后人移之，倂古今字为一字。抑或许书之变例有然，未能定也。经典多作豳，惟孟子作邠。唐开元十三年始改豳州为邠州。见通典、元和郡县志。郭忠恕云：因似幽而易误也。
　　路径：段注说文□第六卷□邑部
　　郿méip286上
　　注解：右扶风县。前后二志同。大雅：申伯信迈，王饯于郿。毛云：郿地。笺云：时王葢省岐周，故于郿云。正义云：申在镐京之东南，自镐适申，涂不经郿。时宣王葢省视岐周，申伯从王至岐，自岐饯之。按今凤翔府郿县县东北十五里渭水之北有故郿城。从邑睂声。武悲切。师古音媚。十五部。
　　路径：段注说文□第六卷□邑部
　　郁yù
　　注解：右扶风郁夷也。见地理志。班引诗：周道郁夷。师古曰：毛诗周道倭遟，韩诗作郁夷字，言使臣乗马行于此道。按古假借为□字，如论语郁郁乎文哉是也。□，有文章也。其始借彧为□，其后又借郁为彧。今陜西凤翔府陇州州西五十里有故郁夷城。后汉建武二年，邓禹遣兵击赤眉于郁夷，在此处也。从邑有声。于六切。古音在一部。
　　路径：段注说文□第六卷□邑部
　　鄠hù
　　注解：右扶风县也。前后二志同。今陜西西安府鄠县县北二里有故鄠城，卽古扈国也。从邑雩声。胡古切。五部。
　　路径：段注说文□第六卷□邑部
　　扈hù
　　注解：夏后同姓所封，战于甘者。尚书序曰：启与有扈战于甘之野，作甘誓。马融曰：有扈，姒姓之国，为无道。又曰：甘，有扈南郊地名也。左传曰：夏有观扈。五观与扈皆夏同姓也。在鄠，谓夏之有扈在汉之鄠。鄠卽扈，如斄卽邰，蓟卽□，皆古今字。姚察史记训纂云：户扈鄠三字一也。按扈为周字，鄠为秦字。通典云：至秦改为鄠。有扈谷、甘亭。此五字有脱误。当作有户谷户亭甘亭七字。今汉书鄠下云：古国，有扈谷亭。语不完。当依元和郡县志所引云：古扈国有户谷、户亭，又有甘亭。史记正义所引志云：古扈国，有户亭。疑正义尚脱户谷二字。许书当与汉志同。户扈同字。姚察云：户扈鄠三字同。是也。从邑户声。胡古切。五部。按左传扈民无淫者也，同屈荡户之之户，止也。又离骚：扈江蓠于辟芷。王云：楚人名被为扈。□，古文扈，从山□。此未详其右所从也。锴曰：从辰巳之巳。窃谓当从户，而转写失之。
　　路径：段注说文□第六卷□邑部
　　□péi
　　注解：右扶风鄠乡。谓右扶风鄠县有□乡也。下仿此。汉□成矦周绁。服虔音菅蒯之蒯。苏林音簿催反。小颜、小司马皆云：字从崩从邑。功臣表：剻成在长沙。张守节引舆地志云：□成县，故陈仓县之故乡聚名也，周绁所封。与汉表、说文皆乖异。而穆天子传天子西征至于□，又未详其地。从邑崩声。沛城父有□乡，沛郡城父见地理志。城父者，左传襄元年昭九年之夷地，今安徽颍州府亳州州东南七十里有故城父城是也。史记索隐引三苍云：□乡在城父县。音裴。读若陪。许云崩声，则在第六部也。读若陪，则音转在一部也。□城，楚汉春秋作凭城。师古云□又音普肯反。皆本音也。今音薄回切，依读若陪之云而入灰韵也。
　　路径：段注说文□第六卷□邑部
　　□jūp286下
　　注解：右扶风鄠乡。从邑且声。子余切。五部。
　　路径：段注说文□第六卷□邑部
　　郝hǎo
　　注解：右扶风鄠盩厔乡。铉本如此。谓右扶风之鄠县、盩庢县皆有郝乡也。玉篇作右扶风盩庢乡，无鄠字。而锴本作右扶风鄠乡盩庢县，脱落不完。汲古毛扆乃取以改旧本，可笑也。前志曰：右扶风盩庢。按在今陜西西安府盩庢县。从邑赤声。呼各切。五部。
　　路径：段注说文□第六卷□邑部
　　酆fēnɡ
　　注解：周文王所都。诗书皆作丰。左传：酆，文之昭也。字从邑。前后二志亦作酆。大雅曰：旣伐于崇，作邑于丰。杜预曰：酆在鄠县。后志曰：酆在京兆杜陵西南。在京兆杜陵西南。京兆尹杜陵，二志同。今陜西西安府府东南十五里有故杜陵城。从邑丰声。□戎切。九部。
　　路径：段注说文□第六卷□邑部
　　郑zhènɡ
　　注解：京兆县。二志同。今陜西同州府华州州城北有故郑城。周厉王子友所封。前志曰：周宣王弟郑桓公邑。从邑奠声。直正切。十一部。宗周之灭，郑徙潧洧之上，今新郑是也。桓公友之子武公与平王东迁，取虢郐鄢蔽补丹依畴历华十邑之地，右雒左济，前华后河，食溱洧焉。从其故名曰郑。至汉为河南郡新郑。二志同。今河南开封府新郑县西有故郑城。
　　路径：段注说文□第六卷□邑部
　　合hé
　　注解：左冯翊合阳县。二志同。应邵曰：在邰水之阳也。按今陜西同州府合阳县卽其地。从邑合声。矦合切。七部。《诗》曰：“在合之阳。”大雅文。今诗合作洽。水经注引亦作合。按魏世家：文矦时西攻秦，筑雒阴合阳。字作合，葢合者水名。毛诗本作在合之阳，故许引以说会意。秦汉间乃制合字耳。今诗作洽者，后人意加水旁。许引诗作合者，后人所改。
　　路径：段注说文□第六卷□邑部
　　□kǒu
　　注解：京兆蓝田乡。二志皆云：京兆尹蓝田。今陜西西安府蓝田县县治西十一里有蓝田故城。□者，乡名。今人叩击字从卩，不当作□。从邑口声。苦后切。四部。
　　路径：段注说文□第六卷□邑部
　　□fán
　　注解：京兆杜陵乡。水经注渭水篇：泬水上承皇子陂于樊川。其地卽杜之樊乡也。汉祖至栎阳，以将军樊哙灌废□最，赐邑于此乡。按樊乡见史汉樊哙传。索隐引三秦记曰：长安正南，山名秦岭，谷名子午，一名樊川，一名御宿。樊乡卽樊川也。宋敏求长安志曰：樊川在万年县南三十五里。引十道志云：其地卽杜陵之樊乡。凡言樊乡，卽许之□乡也，在今西安府南三十里之樊川。周语：樊仲山父谏。韦曰：仲山父王□士，食采于樊。毛传曰：仲山甫，樊矦也。按周襄王赐晋文公阳樊之田。阳樊，一名樊，一名阳。国语：阳人不服，而曰阳有樊仲之官守焉。然则仲山甫之樊非此□也。阳樊，方舆纪要云：或曰在今河南怀庆府济源县。从邑樊声。附袁切。十四部。
　　路径：段注说文□第六卷□邑部
　　□fūp287上
　　注解：左冯翊县。见地下志。按封禅书秦文公作鄜畤。今陜西鄜州洛川县县东南七十里有鄜城废县。从邑麃声。甫无切。按票声麃声当在二部。而孟康鄜音□者，凡汉志地名皆随其地语言为音故也。□省作鄜。
　　路径：段注说文□第六卷□邑部
　　□tú
　　注解：左冯翊合阳亭。谓左冯翊合阳有□亭也。各本作□阳亭，误。今依集韵、类篇、王伯厚诗地理考，正。伯厚困学纪闻亦作□阳亭，则宋时本固是，非错出也。大雅韩奕：出宿于屠。毛曰：屠，地名。宋潏水李氏谓地在同州□谷，是也。按屠□古今字。顾氏祖禹读史方舆纪要作荼谷渡，云在今陜西同州府合阳县东河西故城南。从邑屠声。同都切。五部。
　　路径：段注说文□第六卷□邑部
　　邮yóu
　　注解：左冯翊高陵亭。各本无亭字。今依广韵尤韵及玉篇补。锡韵又曰：邮，乡名，在高陵。按左冯翊高陵，二志同。今陜西西安府高陵县卽其地。从邑由声。徒历切。古音在三部。
　　路径：段注说文□第六卷□邑部
　　□nián
　　注解：左冯翊谷口乡。左冯翊谷口，见地理志。今陜西西安府醴泉县东北七十里有故谷口城。从邑年声，读若宁。奴颠切。十二部。按广韵奴丁切。年声而读如宁，合韵也。
　　路径：段注说文□第六卷□邑部
　　邽ɡuī
　　注解：陇西上邽也。见地理志。郡国志曰：汉阳郡上邽故属陇西。胡氏三省云：秦本纪：武公伐邽冀戎，初县之。上邽县，故邽戎地也。此为上邽，京兆有下邽。今甘肃秦州州西六十里有故上邽城。从邑圭声。古畦切。十六部。
　　路径：段注说文□第六卷□邑部
</div>
    <div class="pagination">
<a href="说文解字注_page114.html">上一页</a><span>...</span><a href="说文解字注_page110.html">110</a><a href="说文解字注_page111.html">111</a><a href="说文解字注_page112.html">112</a><a href="说文解字注_page113.html">113</a><a href="说文解字注_page114.html">114</a><span class="current-page">115</span><a href="说文解字注_page116.html">116</a><a href="说文解字注_page117.html">117</a><a href="说文解字注_page118.html">118</a><a href="说文解字注_page119.html">119</a><a href="说文解字注_page120.html">120</a><span>...</span><a href="说文解字注_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
