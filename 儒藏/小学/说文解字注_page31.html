<!DOCTYPE html>
<html>
<head>
    <meta charset="UTF-8">
    <title>说文解字注 - 第 31 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 31 页/共 283 页</h1>
    <div class="content">　　归ɡuī
　　注解：女嫁也。公羊传、毛传皆云：妇人谓嫁归。此非妇人假归名，乃凡还家者假妇嫁之名也。从止，妇省。当云从妇止，妇省。写者夺之。妇止者，妇止于是也。□声。举韦切。十五部。林罕妄改为追省声。□，籒文省。会意。〖注〗□，古文归。
　　路径：段注说文□第二卷□止部
　　疌jié
　　注解：疾也。凡便捷之字当用此。捷，猎也。非其义。豫九四：朋盍簪。子夏传云：簪，疾也。郑云：速也。晁说之云：阴弘道按张揖古今字诂，□作撍。埤仓云：撍，疾也。说之案：撍簪同一字。王原叔谓卽诗不寁字。祖感反。玉裁按：释诂：寁，速也。本或作疌。从又。又，手也。从止。锴曰：止，足也。手足□为之故疾。屮声。疾叶切。按屮声在十五部，疌在八部，合音也。
　　路径：段注说文□第二卷□止部
　　□niè
　　注解：机下足所履者。□者蹑也。从止从又入声。尼辄切。八部。
　　路径：段注说文□第二卷□止部
　　□tà
　　注解：蹈也。从反止。读若挞。广韵引文字音义同。他达切。十五部。
　　路径：段注说文□第二卷□止部
　　歰sè
　　注解：不滑也。从四止。色立切。七部。〖注〗《字汇补》：歮与涩同。文十四　重一
　　路径：段注说文□第二卷□止部
　　癶bō
　　注解：足剌癶也。剌癶□韵字。剌，卢达切。从止□。凡癶之属皆从癶。□变作癶。读若拨。北末切。十五部。
　　路径：段注说文□第二卷□癶部
　　登dēnɡ
　　注解：上车也。引伸之凡上升曰登。从癶豆。象登车形。都滕切。六部。□，籒文登，从□。按籒文省□之肉。小篆并肉□省之。〖注〗□，古文登。
　　路径：段注说文□第二卷□癶部
　　癹bá
　　注解：□足蹋夷艹。周礼夷氏掌杀艹。一作雉氏。从癶从殳。从癶，谓以足蹋夷也。从殳，杀之省也。艹部芟亦从殳。癶亦馨。普活切。十五部。《春秋传》曰：“癹夷蕴崇之。”隠六年左传。今癹作芟，音衫。又班固荅宾戏：夷险发荒。晋灼曰：发，开也。今诸本多作芟。按发亦癹之误。〖注〗《正字通》：□，俗癹字。□，癹字之讹。文三　重一
　　路径：段注说文□第二卷□癶部
　　步bùp68下
　　注解：行也。行部曰：人之步趋也。步徐，趋疾。释名曰：徐行曰步。从止□相背。止□相并者，上登之象。止□相随者，行步之象。相背犹相随也。薄故切。五部。凡步之属皆从步。
　　路径：段注说文□第二卷□步部
　　岁suì
　　注解：木星也。五星：水曰辰星，金曰太白，火曰荧惑，木曰岁星，土曰塡星。越历二十八宿。岁越□韵。宣徧阴阳。宣岁双声。此二句谓十二岁而周十二次也。十二月一次。释天云：载，岁也。夏曰岁，商曰祀，周曰年。孙炎云：岁星行一次也。贾公彦引星僃云：岁星一日行十二分度之一，十二岁而周天。从步，行于天有常，故从步。戌声。戌，悉也，亦是会意。相锐切。十五部。律历书名五星为五步。此释从步之意。汉书律历志云五步。文二
　　路径：段注说文□第二卷□步部
　　此cǐ
　　注解：止也。释诂曰：巳，此也。正互相发明。于物为止之处，于文为止之□。从止匕。匕，相比次也。此释从匕之故，相比次而止也。雌氏切。十五部。汉人入十六部。凡此之属皆从此。
　　路径：段注说文□第二卷□此部
　　啙zǐ
　　注解：窳也。阙。将此切。十五十六部。按此非许本文。史记货殖传云：呰窳偷生，无积聚。汉地理志：啙窳偷生而无积聚。应劭曰：啙，弱也。晋灼曰：啙，病也。窳，惰也。徐广曰：呰窳，苟且惰懒之谓也。师古曰：呰，短也。窳，弱也。言短力弱才不能勤作。是皆啙窳为双字，不以窳释啙。小颜云啙短者，本方言。今说文以窳释啙，非史、汉文义。又凡云阙者，或阙其义，或阙其音，或阙其形。卽释为窳，则义非阙也。其音则如淳音紫，其形则从此从吅，此亦声。皆非葢阙无可言者。许以訾入言部，以呰入口部，惟啙不入吅部，入此部许必审知其说。今本葢许说亡后浅人补之也。释诂曰兹斯咨呰巳此也。疑呰本作啙，训此。故许类诸此止也，而入此部欤。
　　路径：段注说文□第二卷□此部
　　□zuǐp69上
　　注解：识也。从此朿声。遵诔切。古音在十六部。一曰藏也。藏，今字也，古作臧。广雅：石针谓之□。与识训相近。又□，韏也。与藏训相近。韏同舒卷之卷。
　　路径：段注说文□第二卷□此部
　　文三
　　正zhènɡp69下
　　注解：是也。从一。一□止。江沅曰：一所□止之也。如乍之止亡，毋之止奸，皆以一止之。之盛切。十一部。凡正之属皆从正。□，古文正，从二。二，古文上字。此亦同□示辰龙童音章皆比二。□，古文正，从一足。足亦止也。止部曰：止为足。
　　路径：段注说文□第二卷□正部
　　乏fá
　　注解：《春秋传》曰：“反正为乏。”左传宣十五年文。此说字形而义在其中矣。不正则为匮□，二字相乡背也。礼受矢者曰正，拒矢者曰□。以其御矢谓之□，以获者所容身谓之容。房法切。古音在七部。文二　重二
　　路径：段注说文□第二卷□正部
　　是shì
　　注解：直也。直部曰：正见也。从日正。十目烛隠则曰直，以日为正则曰是。从日正会意。天下之物莫正于日也。左传曰：正直为正，正曲为直。五经文字是入曰部，则唐本从曰也，恐非。承旨切。旨当作纸。十六部。凡是之属皆从是。□，籒文是。从古文正。按此知籒篆皆从日。
　　路径：段注说文□第二卷□是部
　　韪wěi
　　注解：是也。古文尙书曰：时五者来僃。今文尙书作五是来僃。李贤于李云荀爽传皆引史记五是来僃可证。凡史记多用今文尚书也。荀爽对策曰：五韪咸僃。韪与是义同，六书之转注也。李云上书曰：五氏来僃。氏与是音同在十六部，六书之叚借也。从是韦声。于鬼切。十五部。《春秋传》曰：“犯五不韪。”左传隐十一年文。愇，籒文韪。从心。玉篇云：愇，怨恨也。广韵引字书：愇，恨也。皆不云同韪。
　　路径：段注说文□第二卷□是部
　　尟xiǎn
　　注解：是少也。易□辞：故君子之道鲜矣。郑本作尟，云少也。又尟不及矣。本亦作鲜。又释诂：鲜，善也。本或作尠。尠者，尟之俗。是少，俱存也。是少二字，各本讹作尟字。此释上文是少之意。是，此也。俱存而独少此，故曰是少。从是少。于其形得其义也。贾侍中说。此字说得诸侍中也。稣典切。十四部。文三　重二
　　路径：段注说文□第二卷□是部
　　辵chuòp70上
　　注解：乍行乍止也。公食大夫礼注曰：不拾级而下曰辵。郑意不拾级而上曰栗阶，亦曰历阶。不拾级下曰辵阶也。广雅：辵，奔也。从彳止。彳者乍行，止者乍止。丑略切。古音葢在二部。读如超。凡辵之属皆从辵。读若《春秋传》曰“辵阶而走”。读若二字衍。春秋传者，公羊宣二年文。今公羊作躇。何休曰：躇犹超遽不暇以次。〖注〗躇字原从足从箸作。
　　路径：段注说文□第二卷□辵部
　　迹jī
　　注解：步处也。庄子云：夫迹，履之所出，而迹岂履也。从辵。亦声。迹本作□，朿声，故音在十六部。小篆改为亦声，则当入五部，而非本部之形声矣。李阳冰云：李丞相持朿作亦，谓此字也。资昔切。古音在十六部。迹，或从足责。责亦朿声也。小雅：念彼不迹。毛传：不迹，不循道也。□，籒文迹，从朿。释兽：鹿其迹速。释文：本又作□，素卜反。引字林鹿迹也。按速正□字之误。周时古本云其□□，□之名不嫌专系鹿也。广雅：躔□解亢迹也。卽尔雅麋迹躔、鹿迹□、麕迹解、兔迹迒也。曹宪□音匹迹反。集韵云：迹或作□。然则字林从鹿速声，素卜反之字，纰缪实甚。或以窜入尔雅，又或以羼入鹿部□麛二字之闲，其误可不辩自明矣。〖注〗□，古文迹。
　　路径：段注说文□第二卷□辵部
　　□huì
　　注解：无违也。舛部曰：舝，车轴端键也。□相背从舛。□从舝而曰无违，犹祀从巳而曰祭无巳也。从辵□声。读若害。胡葢切。十五部。广韵音会。
　　路径：段注说文□第二卷□辵部
　　□shuài
　　注解：先道也。道，今之导字。□，经典假率字为之。周礼燕射：帅射夫以弓矢舞。故书帅为率，郑司农云：率当为帅。大郑以汉人帅领字通用帅，与周时用率不同故也。此所谓古今字。毛诗率时农夫，韩诗作帅时。许引周礼率都建旗，郑周礼作帅都。聘礼注曰古文帅皆为率，皆是也。又释诂、毛传皆云：率，循也。此引伸之义。有先导之者，乃有循而行者，亦谓之□也。从辵率声。疏密切。十三部。
　　路径：段注说文□第二卷□辵部
　　迈mài
　　注解：远行也。释言、毛传曰：迈，行也。从辵万声。莫话切。十五部。万声在十四部，合音也。□，迈或从虿。按虫部□字，上不从万。而□部、厂部□皆从万从虫。未闻其详。
　　路径：段注说文□第二卷□辵部
　　巡xún
　　注解：视行也。也，各本作皃，今依篇、韵订。视行者，有所省视之行也。天子适诸矦曰巡狩，巡所守也。视行一作延行。延巡双声。从辵川声。详遵切。十三部。
　　路径：段注说文□第二卷□辵部
　　□jiùp70下
　　注解：恭谨行也。从辵□声。读若九。居又切。三部。
　　路径：段注说文□第二卷□辵部
　　□tú
　　注解：步行也。贲初九：舍车而徒。引伸为徒搏、徒涉、徒歌、徒击□。从辵土声。同都切。五部。□隶变作徒。
　　路径：段注说文□第二卷□辵部
　　邎yóu
　　注解：行邎径也。玉篇：□，疾行也。按此当作行径也，或作行由径也。从辵□声。以周切。三部。
　　路径：段注说文□第二卷□辵部
　　□zhēnɡ
　　注解：正行也。释言、毛传皆曰：征，行也。许分别之。征为正行，迈为远行。从辵正声。形声包会意。诸盈切。十一部。廴部又有延字，行也，征，□或从彳。引伸为征伐。孟子曰：征之为言正也。
　　路径：段注说文□第二卷□辵部
　　随suí
　　注解：从也。行可委曲从迹，谓之委随。从辵隋声。旬为切。古音在十七部。
　　路径：段注说文□第二卷□辵部
　　□bó
　　注解：行皃。从辵□声。按各本篆文作□，非也。从卽礼切之□，则不得云□声，云蒲拨切矣。普活切。隶变作巿。广韵：□，北末切，急走也。□，蒲拨切，行皃。□，上同。此三字实一字，二音实一音也。许书言剌癶，癶与□音义同。自下文□讹为□，因改此□为□，而以蒲拨、北末分隶之。其误久矣。十五部。
　　路径：段注说文□第二卷□辵部
　　迋wànɡ
　　注解：往也。迋往叠韵。从辵王声。于放切。十部。《春秋传》曰：“子无我迋。”左传昭卄一年文。郑风：无信人之言，人实迋女。毛曰：迋，诳也。传意谓迋为诳之叚借。左氏此迋正同。迋本训往，而经传叚借为诳，故偁之以明依声托事。如□本人姓，而无有作□借为好字。狟本训犬行，而尚狟狟借为桓桓。□本训火不明，而布重□席借为蔤字。皆其理也。
　　路径：段注说文□第二卷□辵部
　　逝shì
　　注解：往也。释诂、方言同。方言曰：逝，秦晋语也。从辵折声。读若誓。时制切。十五部。各本篆文不从□艹，非也。
　　路径：段注说文□第二卷□辵部
　　□cú
　　注解：往也。释诂、方言皆曰：徂，往也。按郑风匪我思且笺云：犹非我思存也。此谓且卽徂之叚借。释诂又云：徂，存也是也。从辵且声。全徒切。五部。□，齐语。方言文。徂，□或从彳。□，籒文从虘。
　　路径：段注说文□第二卷□辵部
</div>
    <div class="pagination">
<a href="说文解字注_page30.html">上一页</a><span>...</span><a href="说文解字注_page26.html">26</a><a href="说文解字注_page27.html">27</a><a href="说文解字注_page28.html">28</a><a href="说文解字注_page29.html">29</a><a href="说文解字注_page30.html">30</a><span class="current-page">31</span><a href="说文解字注_page32.html">32</a><a href="说文解字注_page33.html">33</a><a href="说文解字注_page34.html">34</a><a href="说文解字注_page35.html">35</a><a href="说文解字注_page36.html">36</a><span>...</span><a href="说文解字注_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
