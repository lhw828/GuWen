<!DOCTYPE html>
<html>
<head>
    <meta charset="UTF-8">
    <title>康熙字典 - 第 58 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 58 页/共 976 页</h1>
    <div class="content">皅	【午集中】【白字部】	皅	【集韻】披巴切，怕平聲。艸華之白也。【說文】本作葩。　又【集韻】步化切，音杷。色不眞也。【廣韻】作□。

皆	【午集中】【白字部】	皆	【唐韻】古諧切【集韻】【韻會】【正韻】居諧切，□音街。【說文】俱詞也。【小爾雅】同也。【易解卦】雷雨作，而百果草木皆甲坼。鄭康成讀皆如懈，非。　又【字彙補】居之切，音箕。【前漢孟喜傳】箕子者，萬物方荄茲也。【師古註】荄，音皆。古皆荄與箕音同。　又叶舉里切，音几。【詩周頌】以治百禮，降福孔皆。【傳】皆，遍也。與偕通。【荀勗東西廂歌】降福孔偕。　【說文】白字兩見，一在自部，自部之白，疾二切，卽自字。皆字載自部中，則應从白。【集韻】或作皆，非。

□	【未集上】【米字部】	□	【集韻】【正韻】□郞達切，音辢。粗飯曰□。與糲同。　又【集韻】落蓋切，音賴。麤米也。

□	【備考】【未集】【耳字部】	□	【龍龕】同聽。

□	【未集中】【耳字部】	□	【說文】聒本字。

皇	【午集中】【白字部】	皇	〔古文〕□□□□□【唐韻】【集韻】【韻會】【正韻】□胡光切，音黃。【說文】大也。【風俗通】天也。【爾雅釋天疏】尊而君之，則稱皇天。【書大禹謨】皇天眷命。又【湯誥】惟皇上帝。【傳】皇，大。上帝，天也。　又三皇，伏犧，神農，黃帝是也。【尚書序疏】稱皇者，以皇是美大之名。言大於帝也。【風俗通】三皇道德元泊，有似皇天，故稱曰皇。皇者，中也，光也，弘也。　又有天下者之通稱。【爾雅釋詁】君也。【白虎通】號也。號之爲皇者，煌煌人莫違也。【書呂□】皇帝淸問下民。【詩大雅】皇王維辟。【春秋繁露】德侔天地者稱皇帝。【蔡邕獨斷】皇帝，至尊之稱也。上古天子庖犧氏，神農氏稱皇。堯，舜稱帝。夏，殷，周稱王。秦幷以爲號，漢因之不改。【前漢高帝紀】漢王卽皇帝位，尊王后曰皇后，太子曰皇太子，又尊太公爲太上皇。【註】太上，極尊之稱。天子之父，故號曰皇。不預冶國，故不言帝。【明制】太子稱皇，諸王以下不稱皇，皇族各戚屬宗人府掌之。　又【禮曲禮】祭王父曰皇祖考，王母曰皇祖妣，父曰皇考，母曰皇妣，夫曰皇辟。【註】更設稱號，尊神異于人也。　又【宋史眞宗紀】祥符五年，親祀玉皇於朝元殿。【註】玉皇，天帝聖號。又【鴻苞博蒐】佛一稱覺皇。　又【博雅】美也。【詩大雅】思皇多士。　又【爾雅釋言】皇正也。【詩豳風】四國是皇。　又莊盛也。【儀禮聘禮】賔入門皇。　又美盛貌。【詩大雅】穆穆皇皇。　又猶煌煌也。【詩小雅】皇皇者華。【爾雅釋言】皇，華也。【疏】草木之華一名皇。　又猶熒熒也。【揚子太□經】物登明堂，矞矞皇皇。　又猶栖栖也。【禮檀弓】皇皇如有，望而弗至。　又於皇，歎美辭。【詩周頌】於皇來牟。【註】於，音烏。　又聿皇，疾貌。【前漢揚雄校獵賦】武騎聿皇。　又遹皇，往來貌。【張衡思□賦】察二紀五緯之綢繆遹皇。　又冠名。上畫羽飾也。【禮王制】有虞氏皇而祭。　又屏風名。王坐所置也。【周禮天官】掌次設皇邸。　又舞名。析五采羽，持以舞也。【周禮地官】舞師掌敎皇舞。帥而舞旱暵之事。【註】皇或爲。　又鳳皇，靈鳥也。【書益稷】鳳皇來儀。【傳】雄曰鳳，雌曰皇。皇，通作凰。【集韻】亦作。　又【爾雅釋鳥疏】皇，一名黃鳥。俗呼爲黃離留。　又【爾雅釋草疏】皇，一名守田。似燕麥子，如彫胡米，生廢田中。　又【埤雅】驪馬黃白曰皇。【詩豳風】皇駁其馬。　又星名。【前漢天文志】歲星，十月出，名天皇。又國皇星，大而赤。　又餘皇，舟名。【左傳昭十七年】楚敗吳師，獲其乘舟餘皇。俗作艅艎。　又矞皇，神名。【前漢司馬相如傳】前長離而後矞皇。【史記】作潏湟。　又冢前闕曰皇。【左傳莊十九年】葬于絰皇。　又寢門闕曰皇。【左傳宣十三年】屨及于窒皇。　又室無四壁曰皇。【前漢胡建傳】列坐堂皇上。【博雅】作堭，非。　又名。【詩大雅】夾其皇。　又山水名。【山海經】皇人之山，皇水出焉。　又地名。【春秋昭二十二年】劉子單子以王猛居于皇。　又姓。【左傳疏】宋戴公子皇父，其子孫以皇爲氏。又皇甫，複姓。　又【諡法】靖民則法曰皇。　又與遑偟徨□通。【左傳昭三十二年】不皇啓處。【詩小雅】作遑。【爾雅釋訓】作偟，暇也。【前漢揚雄甘泉賦】溶方皇于西淸。【註】猶仿偟也。一作彷徨。　又【正韻】戸廣切，黃上聲。【禮少儀】祭祀之美，齊齊皇皇。陸德明讀。　又【正韻】于放切，黃去聲。義同。徐邈讀。　又【集韻】羽兩切，音往。皇皇，祭祀之儀。【禮少儀註】皇，讀如歸往之往。【疏】謂心所繫往，孝子祭祀，威儀嚴正，必有繼屬，故齊齊皇皇也。【詩魯頌】烝烝皇皇。【箋】皇皇，當作暀暀。猶往往也。　【說文】本从自，始也。【徐曰】自，從也。故爲始也。今省作白。考證：〔【爾雅釋天疏】尊而君子，則稱皇天。〕　謹照原文君子改君之。〔【爾雅釋言】匡正也。〕　謹照原文文義匡改爲皇。〔【前漢天文志】太歲，十月出，名天皇。〕　謹照原文太歲改歲星。 

皈	【午集中】【白字部】	皈	【字彙補】與歸同。【魏書釋老志】佛道其始修心，則依佛法僧，謂之三歸。【梵書】作皈依。【李頎禪房聞梵詩】頓令心地欲皈依。　又人名。【宋史宗室表】有公皈。

皋	【午集中】【白字部】	皋	"【唐韻】古勞切【集韻】【韻會】居勞切【正韻】姑勞切，□音高。【說文】从本从白。禮祝曰皋，登謌曰奏，故皋奏皆从本。本，進趣也。【周禮春官樂師】詔來□皋舞。【註】皋，告之也，告國子當舞者舞也。　又長聲也。【禮禮運】升屋而號告曰：皋某復。【註】皋者，引聲之言也。　又緩也。【左傳哀二十一年】齊人歌曰：魯人之皋，數年不覺，使我高蹈。【疏】緩聲而長引之，是皋爲緩也。　又【玉篇】澤也。【韻府】岸也。【詩小雅】鶴鳴于九皋。【傳】九折之澤。【左傳襄二十五年】牧隰皋。【疏】皋爲澤之坎，是水岸也。【前漢賈山傳】江皋河瀕。【註】皋，水邊淤地也。　又【集韻】局也。【張衡西京賦】實惟地之奧區神皋。【註】謂神明之界局也。　又【廣韻】高也。【禮明堂位】天子皋門。【註】皋之言高也。　又【釋名】高祖，高，皋也。最在上皋，鞱諸下也。　又【爾雅釋訓】皋皋，刺素食也。【疏】皋皋，不治之貌。【詩大雅】皋皋訿訿。【傳】皋皋，頑不知道也。　又月名。【爾雅釋天】五月爲皋。　又神名。【史記武帝紀】紀皋山用牛。【封禪書】一作澤山。　又禽名。【汲冢周書】文翰者若皋雞。【註】皋雞似鳧，冀州謂之澤特。又乾皋，鸚別名。【埤雅】乾皋斷舌，則坐歌。孔雀拍尾，則立舞。又寒皋，鸜鵒別名。【本草綱目】皋，告也。天寒欲雪，羣飛如告。故名寒皋。　又皋比，虎皮也。【左傳莊十年】蒙皋比而先犯之。　又皋蘭，山名。【前漢武帝紀】西至皋蘭。　又水名。【山海經】皋水出章山。　又皋舟，吳地。【左傳襄十四年】吳人自皋舟之隘要而擊之。　又姓。皋陶之後。【左傳】越大夫皋如。又複姓。東山皋落氏，赤狄別種。　又同鼛。【周禮冬官考工記】人爲皋鼓。【註】大鼓也。【又】爲皋陶。【註】鼓木也。　又一作睾。【荀子大略篇】望其壙皋如也。【註】高貌。【莊子危言篇】【列子天瑞篇】俱作睾如。又【後漢馬融傳】皋牢陵山。【註】皋牢，猶牢籠也。【荀子王霸篇】作睾牢。　又或作滜。【史記歷書】百艸奮興，秭鴂先滜。【註】子規先出，野澤而鳴也。　又與羔通。【禮檀弓】高子皋。【註】孔子弟子，名柴。【論語】作子羔。皋羔古字通用。　又【集韻】乎刀切【正韻】胡刀切，□音嗥。呼也。【周禮春官大祝】來瞽令皋舞。【註】皋，讀爲嗥。謂呼之入也。與號号唬通。　又【集韻】後到切【韻會】胡到切，□音號。周禮皋舞。劉昌宗讀。或作譹。　又【集韻】攻乎切，音姑。橐皋，地名。在壽春。【前漢孟康註】橐皋，音拓姑。　【類篇】隸作臯。【經傳】作臯。

考證：〔【左傳哀二十一年】齊人歌曰，魯侯之皋。〕　謹照原文魯侯改魯人。〔【左傳襄二十五年】牧隰皋。【註】皋爲澤之坎，是水岸也。〕　謹照原文註改疏。〔【汲冢周書】文翰者若皋雞。【註】皋雞似鳧，翼州謂之澤特。〕　謹照原文翼州改冀州。"

皎	【午集中】【白字部】	皎	【唐韻】古了切【集韻】【韻會】【正韻】吉了切，□音璬。【說文】月之白也。【詩□風】月出皎兮。【傳】月光也。　又日光也。【王褒九懷】晞白日兮皎皎。　又【廣雅】白也。明也。【詩小雅】皎皎白駒。【傳】潔白也。【楚辭漁父】安能以皎皎之白，蒙世俗之塵埃乎。【史記屈原傳】作皓皓。　又姓。【五代史南漢世家】交州牙將皎公羨。　【玉篇】通作皦。【集韻】或作皎。

皐	【午集中】【白字部】	皐	【玉篇】同皋。

皑	【午集中】【白字部】	皚	【唐韻】五來切【集韻】【正韻】魚開切【韻會】疑開切，□艾平聲。【說文】霜雪之白也。【漢劉歆遂初賦】漂積雪之皚皚。【晉左貴嬪離思賦】霜皚皚而依庭。【杜甫晚晴詩】崖沈谷沒白皚皚。　又【集韻】魚衣切，音沂。義同。又【劉楨贈五官中郞將詩】凉風吹沙礫，霜氣何皚皚。明月照緹幕，華燈散炎輝。　【集韻】或作□凒溰。

皒	【午集中】【白字部】	皒	【集韻】牛河切，音娥。皒皒，白色。

眧	【午集中】【目字部】	眧	【廣韻】尺沼切【集韻】齒紹切，□超上聲。【玉篇】目弄人也。【類篇】以目玩人謂之眧。

	【備考】【寅集】【弓字部】		【五音篇海】與弼同。

睵	【午集中】【目字部】	睵	【廣韻】【集韻】□倉才切，音猜。【博雅】睵。□，視也。一曰睽也。又【廣韻】祖才切【集韻】將來切，□音哉。義同。　或省作□。

皓	【午集中】【白字部】	皓	【唐韻】【正韻】胡老切【集韻】下老切，□音昊。【爾雅釋詁】光也。【小爾雅】白也。【博雅】皓皓，明也。【詩□風】月出皓兮。【揚子淵騫篇】明星皓皓。　又【集韻】潔白也。【詩唐風】揚之水，白石皓皓。【朱註】又胡暴反，叶下鵠。鵠，音告。　又虛曠貌。【大戴禮】常以皓皓，是以眉壽。　又皓膠，水凍貌。【楚辭大招】霧雨淫淫，白皓膠只。　又【廣韻】顥，今作皓。【說文】商山四顥，白首老人也。【史記留侯世家】四人從太子，鬚眉皓白。【師古註】所以謂之四皓。　又通作昊。太皓，天也。【後漢郞顗傳】太皓悅和，靁聲乃發。【荀子賦篇】皓天不復。【註】皓，同昊。　又天皓，星名。【史記天官書】歲隂在丑，星居寅，以十二月與尾箕晨出，曰天皓。【前漢天文志】作天昊。　又與皞同。【楚辭遠遊】歷太皓以左轉。【註】卽太皞也。　又【唐韻】【韻會】【正韻】□古老切，音杲。皓皓，潔白精瑩貌。　又姓。【吳越春秋】句踐大夫皓進。　又【集韻】呼回切，音灰。髮皓落也。劉昌宗說。　【玉篇】同皜。【集韻】或作皞暠。【廣韻】从日作晧。考證：〔【荀子賦論篇】〕　謹照原文省論字。〔【史記天官書】歲隂在丑，星居寅，以十二月與尾箕辰出，曰天皓。〕　謹照原文辰出改爲晨出。 

皕	【午集中】【白字部】	皕	【唐韻】彼力切【集韻】筆力切，□音逼。【說文】二百也。　又【集韻】兵媚切，音祕。義同。

皖	【午集中】【白字部】	皖	【廣韻】【集韻】□戸版切，還上聲。【廣韻】明星也。【集韻】明貌。　又【集韻】胡官切，音桓。地名，在舒。【地理通釋】舒州，春秋時皖國。漢爲皖縣。縣西有皖山，皖水。【後漢馬援傳】攻沒皖城。【註】在皖水之北。又【宋史黃庭堅傳】初遊灊皖，樂其林泉之勝。【註】灊山，一名皖公山。皖伯始封地。今屬安慶府。又桐城。一曰皖江，皖桐。　又【集韻】戸袞切，音混。義同。　【集韻】或从日作晥。【韻箋逸字註】皖與皖桐之皖別。

□	【未集中】【耒字部】	□	【玉篇】昌蠅切，音稱。耒也。

皗	【午集中】【白字部】	皗	【玉篇】直流切，音籌。明也。　又【篇海類編】繒白也。

皘	【午集中】【白字部】	皘	【集韻】倉甸切，音蒨。白貌。　又人名。【宋史宗室傳】士皘，太宗之後。

皙	【午集中】【白字部】	皙	【唐韻】先擊切【集韻】【韻會】先的切，□音錫。【說文】人色白也。【左傳昭二十六年】有君子白皙。【周禮地官大司徒】墳衍其民皙而瘠。　又棗名。【爾雅釋木】皙，無實棗。　又【韻會】曾點字。皙，本从白。【論語】【孟子】【史記孔子世家】俱从日。　又【集韻】【正韻】□思積切，音昔。白也。監本作晢。　又叶征例切，音制。【詩鄘風】象之揥也，揚且之皙也。○按皙，本从析从白。與日部皙、晢二字義別。

皚	【午集中】【白字部】	皚	【唐韻】五來切【集韻】【正韻】魚開切【韻會】疑開切，□艾平聲。【說文】霜雪之白也。【漢劉歆遂初賦】漂積雪之皚皚。【晉左貴嬪離思賦】霜皚皚而依庭。【杜甫晚晴詩】崖沈谷沒白皚皚。　又【集韻】魚衣切，音沂。義同。又【劉楨贈五官中郞將詩】凉風吹沙礫，霜氣何皚皚。明月照緹幕，華燈散炎輝。　【集韻】或作□凒溰。

皛	【午集中】【白字部】	皛	【廣韻】【集韻】【韻會】□胡了切，音薂。【說文】顯也。【潘岳關中詩】虛皛湳德，繆彰甲吉。【註】湳，甲，二羌號。德，吉，其名也。皛，顯也。　又【博雅】白也。【郭璞江賦】沆瀁皛溔。【註】皛溔，深白貌。　又【玉篇】明也。【陶潛江陵夜行詩】皛皛川上平。【註】皛皛，明也。　又皛飯。【曾慥高齋漫錄】錢穆父召東坡食皛飯。及至，設飯一盂，蘿蔔一碟，白湯一盞，蓋以三白爲皛也。　又【集韻】戸茗切，音迥。亦白也。　又【集韻】畎迥切【正韻】古迥切，□音□。亦明也。　又【廣韻】普伯切【集韻】匹陌切，□音拍。打也。【左思蜀都賦】皛貙氓于夢艸。【註】皛，當爲拍，拊也。

皜	【午集中】【白字部】	皜	【集韻】下老切【韻會】合老切，□音昊。白貌。【孟子】皜皜乎不可尚已。【隋書煬帝紀】大頓見二大鳥，皜身朱足。【孔叢子□士義篇】火浣布垢，必投諸火，出火振之，皜然疑乎雪焉。　又【正韻】古老切，音杲。義同。　【集韻】與顥同。通作皓皞暠。【正韻】作□。

皝	【午集中】【白字部】	皝	【廣韻】胡廣切【集韻】戸廣切，□音幌。氣容貌。　又人名。【晉書載記】前燕主慕容皝。　【韻會】【正韻】譌作皩。

皞	【午集中】【白字部】	皞	【唐韻】【正韻】胡老切【集韻】下老切【韻會】合老切，□音昊。【廣韻】明也。【類篇】白貌。　又皞皞，廣大自得之貌。【孟子】王者之民，皞皞如也。　又太皞，伏羲氏。少皞，金天氏。皆古帝號也。【禮月令】孟春之月，其帝太皞。季秋之月，其帝少皞。　又姓。【蜀錄】本出武落鐘離山黑穴中者。　又通作昊。【前漢鄭崇傳】皞天罔極。【詩小雅】作昊天。　又通作顥。【前漢房中歌註】韋昭曰：西顥，西方太皞也。　又通作皓。見皓字註。　【集韻】或作皜。【廣韻】从日作暤。【六書故】暤之从白，日之譌也。俗作皡，非。

皠	【午集中】【白字部】	皠	【廣韻】七罪切【集韻】【韻會】【正韻】取猥切，□催。上聲。【玉篇】高峻貌。　又【廣韻】霜雪白狀也。　又【類篇】白也。【韓愈鬭雞聯句】腷膊戰聲喧，□翻落羽皠。

皢	【午集中】【白字部】	皢	【唐韻】呼鳥切【集韻】馨鳥切，□音曉。【說文】日之白也。【博雅】白也。【玉篇】明也。

	【寅集下】【弓字部】		【海篇】音弦。弓也。　又姓。

皣	【午集中】【白字部】	皣	【正字通】同□。

皤	【午集中】【白字部】	皤	【唐韻】薄波切【集韻】蒲波切【韻會】【正韻】蒲禾切，□音婆。【說文】老人白也。【博雅】白也。【玉篇】素也。【易賁卦】賁如皤如。【疏】皤是素白之色。　又大腹也。【左傳宣二年】城者謳曰：皤其腹。【疏】皤是腹之狀。　又腹下白處。【韓愈月蝕詩】弊蛙拘送主官府，帝箸下腹嘗其皤。　又豐多貌。【左思魏都賦】行庖皤皤。　又草名。【爾雅釋草】蘩，皤蒿。【疏】凡艾白色爲皤蒿。　又與番通。【班固辟雍詩】皤皤國老。【註】鬢白貌。【書秦誓】【史記秦本紀】俱作番番。　又【廣韻】博禾切【集韻】逋禾切，□音波。義同。　又【集韻】蒲官切，音槃。馬馽足橫行曰皤。【易賁卦】賁如皤如。董遇說。　【說文】或作□。

□	【備考】【未集】【羽字部】	□	【五音篇海】同飛。

□	【未集中】【耒字部】	□	【玉篇】莫个切，音磨。耕也。

碋	【午集下】【石字部】	碋	【集韻】下可切，荷上聲。□碋，山貌。見【司馬相如梓桐山賦】。

皥	【午集中】【白字部】	皥	【正字通】俗皞字。

皦	【午集中】【白字部】	皦	【唐韻】古了切【集韻】【韻會】【正韻】吉了切，□音皎。【說文】玉石之白也。【廣韻】珠玉白貌。　又【玉篇】白也。【廣韻】皎也。【詩王風】有如皦日。　又明也。【論語】皦如也。【註】樂之音節明也。　又星光明貌。【魏書張淵觀象賦】三台皦皦以雙列。　又姓。明萬曆時有皦生光，北方人。　【玉篇】與皎同。

皨	【午集中】【白字部】	皨	【字彙補】古文星字。註詳日部五畫。

皩	【午集中】【白字部】	皩	【正字通】皝字之譌。晉書本作皝，俗加日，非。

皪	【午集中】【白字部】	皪	【廣韻】郞擊切【集韻】【韻會】狼狄切【正韻】朗狄切，□音瀝。【廣韻】的皪，白狀。【左思魏都賦】丹藕凌波而的皪。【註】光明也。或作。　又【玉篇】明珠也。【史記司馬相如上林賦】明月珠子，的皪江靡。【註】明珠光也。與玓瓅同。　又【集韻】歷各切，音洛。白色。或作□。　又北角切，音剝。皪犖，雜色。

皫	【午集中】【白字部】	皫	【廣韻】敷沼切【集韻】匹沼切【正韻】普沼切，□飄上聲。【玉篇】白色。　又鳥毛變色也。【周禮天官內饔】鳥皫色而沙鳴貍。【註】失色不美澤也。皫，本又作犥。貍，音鬱。【禮內則】鳥皫色而沙鳴鬱。【註】皫，通作麃。又【正字通】凡物色不澤美者皆曰皫。　又【集韻】【韻會】□滂表切，音藨。又【集韻】滂保切，拋上聲。義□同。

瞭	【午集中】【目字部】	瞭	【廣韻】盧鳥切【集韻】【韻會】朗鳥切【正韻】盧皎切，□音了。【廣韻】目睛明也。【周禮春官大師】眂瞭三百人。【註】瞭，目明者。【孟子】胷中正則眸子瞭焉。　又【師曠禽經】瞭曰鷂。【張華註】能遠視也。又【楚辭九辯】瞭冥冥而薄天。【註】瞭，音了，一音杳。亦通作杳。　又【廣韻】落蕭切。【集韻】【韻會】憐蕭切【正韻】連條切，□了平聲。義同。

瞮	【午集中】【目字部】	瞮	【字彙】敕列切，音徹。明也。

瞯	【午集中】【目字部】	瞯	【唐韻】戸閒切【集韻】【韻會】何閒切【正韻】何艱切，□音閑。【說文】戴目也。【徐曰】謂目望陽也。【揚子方言】眄也，吳揚江淮之閒或曰瞯。　又【廣韻】人目多白也。　又【爾雅釋畜疏】馬一目白者名瞯。【張協七命】天驥之駿，眸瞯黑照。【註】瞯，馬目也。【說文】作□。　又【漢書音義】瞯，小兒癇病也。　又姓。【史記酷吏傳】濟南瞯氏。　又【集韻】居莧切【韻會】居諫切【正韻】居晏切，□閒去聲。視也。又覘也。【孟子】王使人瞯夫子。【宋史鎭王竑傳】丞相史彌遠，使美人瞯竑，動息必以告。　【集韻】同覸。【正字通】與瞰闞矙□□□通。

瞰	【午集中】【目字部】	瞰	【廣韻】【集韻】【韻會】【正韻】□苦濫切，音闞。【博雅】視也。【揚雄校獵賦】東瞰目盡。【班固東都賦】瞰四裔而抗稜。【張衡思□賦】瞰瑤谿之赤岸。　又俯視曰瞰。【後漢光武紀】雲車千餘，瞰臨城中。　又【埤雅】王褒曰：魚瞰雞睨。【註】瞰，魚目不瞑也。　【集韻】或作瞯□。

瞲	【午集中】【目字部】	瞲	【玉篇】呼聿切【五音集韻】况必切，□音矞。【類篇】目深貌。或作□□。　又【廣韻】【集韻】□呼決切，音血。驚視貌。【荀子榮辱篇】瞲然視之。【集韻】或作□。【原】亦作□。

□	【未集中】【网字部】	□	【廣韻】其呂切【集韻】臼許切，□音巨。【玉篇】罟也。

□	【未集上】【竹字部】	□	【玉篇】自移切【字彙補】音慈。竹名。　亦作。

瞳	【午集中】【目字部】	瞳	【廣韻】【正韻】徒紅切【集韻】【韻會】徒東切，□音同。【玉篇】目珠子也。【釋名】瞳子。瞳，重也，膚幕相裹重也。【靈樞經】骨之精爲瞳子。【註】腎之精也。　又通作童。【史記項羽本紀】舜目蓋重瞳子，項羽亦重瞳子。【前漢書】作童。【神仙傳】李根兩目童子皆方。仙經云：八百歲人童子方也。　又無心直視之貌。【莊子知北遊】女瞳焉如新生之犢。　又【集韻】丑降切，踔去聲。【莊子知北游郭註】瞳，菟絳反。【李註】未有知貌。【正韻】又音充。

</div>
    <div class="pagination">
<a href="康熙字典_page57.html">上一页</a><span>...</span><a href="康熙字典_page53.html">53</a><a href="康熙字典_page54.html">54</a><a href="康熙字典_page55.html">55</a><a href="康熙字典_page56.html">56</a><a href="康熙字典_page57.html">57</a><span class="current-page">58</span><a href="康熙字典_page59.html">59</a><a href="康熙字典_page60.html">60</a><a href="康熙字典_page61.html">61</a><a href="康熙字典_page62.html">62</a><a href="康熙字典_page63.html">63</a><span>...</span><a href="康熙字典_page59.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
