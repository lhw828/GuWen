<!DOCTYPE html>
<html>
<head>
    <meta charset="UTF-8">
    <title>别雅 - 第 12 页/共 13 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>别雅 - 第 12 页/共 13 页</h1>
    <div class="content">　　郢□郢□也　见李文墓志又李承造佛像铭□又作□
　　逴荦逴跞卓跞卓荦也　三国志秦宓则宜卓荦超伦文选张衡蜀都赋卓荦奇诡汉书班固西都赋逴荦诸夏文班赋作逴跞后汉书文苑孔融荐祢衡疏英才卓跞三国志吴张温骆统表曰卓砾冠羣皆与卓荦同
　　桼政七政也漆十七十也　太经攡曰运诸桼政又棿曰棿拟之二桼皆借桼为七字方言吴有馆娃之宫桼【一刻作防顾宁人引作桼】娥之台晋书束晳居释曰夕宿七娥之房朝享五鼎之食七娥即桼娥也王莽候钲铭候钲重五十桼斤吴孙皓天神谶碑天玺元年桼月又桼月廿三日唐武曌□厯年记设金箓寳斋河图大醮泰□【□即圣字□即日字】皆以桼为七桼本胶桼之桼上从木中着八象桼汁形下从水或书作桼上从来者误也又墨子周公旦朝读书百篇夕见漆十士漆亦借为七字张参五经文字凡七字皆作漆云后人省作柒六书本义谓以七漆二字合造成之金石文字记谓柒即漆之草书今作防又柒之省
　　布匹布疋也马疋马匹也　今布帛之数用疋马骡之数用匹考古字但当用匹汉书食货志布帛广二尺二寸为幅长四丈为匹小尔雅广度倍端谓之两倍两谓之匹【二丈为端二端为两俗本小尔雅刻作疋】说文匹四丈也广韵俗作疋艺文类聚曰马光景一疋长故曰疋六书正讹云马景四丈故曰匹亦借用别用疋非
　　聿笔也　说文聿所以书之器也楚谓之聿吴谓之不律燕谓之弗秦谓之笔字典云后世束豪为聿加竹作笔而聿字音以律切専为发语词矣栁宗元文作聿牍则唐人尚以此为笔字
　　轶诗逸诗也轶事逸事也　史记伯夷睹轶诗可异焉管晏赞以是不论论其轶事轶皆与逸同三国志闗羽诸葛亮书云未若髥之絶伦逸羣也即轶羣古字通用
　　马失马佚马逸也　荀子哀公篇其马将失淮南子人闲训孔子游行马失食农夫之稼并与逸同又家语东野毕之马佚佚亦与逸同
　　横失横佚也　史记韩非说难曰又非吾敢横失能尽之难也失与佚同汉书五行志鲁夫人淫失于齐卒杀桓公师古曰失读曰佚
　　佚民逸民也夷佚夷逸也　汉书梅福佚民不举师古曰佚与逸同论语夷逸汉石经作夷佚佚逸古通
　　八溢八佾也　汉书礼乐志更定郊祀歌千童罗舞成八溢师古曰溢与佾同佾列也
　　千溢千镒也　荀子儒效篇有人于此防然藏千溢之寳韩非子五蠧篇铄金千溢溢皆与镒通汉书食货志黄金以溢为名上币孟康曰二十两为溢礼记丧大记朝一溢米莫一溢米注方氏曰溢与镒同二十四分升之一按国语金二十四两为镒又云三十两小尔雅一手之盛曰溢两手曰掬米之一溢当如小尔雅之说为是不宜以两论也方氏因荀子韩非汉志诸书溢皆与镒同遂谓礼之一溢米亦与镒同非也要当各论耳
　　觱举毕举也　郭旻碑洪纤觱举隶释以为必字非也当是借觱为毕书大诰攸受休毕古文尚书作觱诗豳风一之日觱发释文云说文作毕发今说文作防【见冹字注】或古本不同然可证觱毕二字相通之踪迹矣若以觱为必别无可据
　　毕发防冹觱发也　考异云诗豳风一之日觱发说文作毕发王伯厚诗攷作防冹今说文与诗攷同考异盖本之释文也或古本如是
　　箄篥悲栗觱栗也　说文觱【上本颠倒二或字音悖正书省如咸字】羌人所吹角说文系曰今之觱栗其声然也通典曰箄篥本名悲篥后乃以笳为首以竹为管也其字亦作箄篥悲栗朱子曰箄篥原名悲栗王元美载武夷山古记魏子骞防乡人于幔亭吕荷香戛国腹黄次姑挥悲栗国腹即琵琶悲栗即箄篥悲觱之平声字箄觱之上声字皆一声之转其音相通故随便用之
　　术职述职也　张表碑方伯术职按礼记祭义结诸心形诸色而术省之郑氏注云术当为述仪礼士丧礼筮人许诺不述命郑氏注云古文述皆作术汉书贾山术追厥功师古曰术亦作述韩勅碑共术韩君徳政樊敏碑臣子襃术灵台碑隂州里称术皆以术为述盖古通用字也
　　术阳沭阳也　史记建元以来侯者年表术阳侯建徳索隠曰在下邳汉书地里志琅邪郡东莞注术水南至下邳入泗师古曰术水即沭水也音同沭即音术今土音读若术之去声
　　萧摵萧瑟萧索也　杜少陵诗萧摵寒箨聚萧摵即萧索索本音瑟故亦作萧瑟说详下条
　　槭槭索索摵摵瑟瑟也　瑟瑟本碧珠也借为风貌白乐天琵琶行枫叶荻花秋瑟瑟黄公绍引此句作槭槭音色责切陶景记比者情志何甚索索此索字本音瑟故梁武帝诗瑟居超七净瑟居即索居也瑟索皆借用正当作槭古诗泪如霜后叶槭槭下庭柯韦应物诗古刀寒锋青槭槭刘禹锡诗松风自萧槭韩昌黎诗槭槭疎更陨依六书故字当从手作摵
　　沸郁弗郁茀郁怫郁也　魏乐府苦寒行中心何怫郁史记河渠书汉武帝瓠子歌鱼沸郁兮柏冬日汉书沟洫志作弗郁又广川惠王越内茀郁忧哀积皆与怫郁义通
　　印绋印黻印绂也　尧庙碑印绋相承按庄子逍遥游注使谓足以缨绂其心释文云绂或作绋汉书丙吉上将使人加绋而封之师古曰绋系印之组也绋绂古通用李翊碑考忧释绋夏堪碑仍垂印绋皆同孔躭碑假谷城长印黻杨着碑醳荣投黻繁阳令杨君碑投黻如遗又皆以黻为绂韵防云黻与绂通又按汉书诸侯王表奉上玺韨师古曰韨音弗玺之组也是绂又与韨通
　　仿佛放放物防佛防咈彷佛眆防防拂髣髴也　史记司马相如子虚赋若神仙之仿佛【汉书作髣髴一本作彷佛】汉书雄甘泉赋犹仿佛其若梦师古曰仿佛即髣髴字也礼乐志郊祀歌相放震澹心师古曰放犹髣髴郝京山引汉书郊祀志民神杂扰不可放物亦与放弗同说文仿籀文作防易林曰防如旦饥氏引陆云用防佛严防碑作防咈广韵髣髴俗作彷佛玉篇眆防古仿佛见似不谛字典防拂形似也皆与髣髴同
　　堙郁壹郁伊郁禋郁郁湮抑惌抑郁也　史记贾谊吊屈原赋独堙郁兮其谁语汉书贾谊作壹郁何晏景福殿赋感乎溽暑之伊郁大禹岣嵝碑曰禋郁昏徙左传【昭廿九年】郁湮不育【字倒义同】升庵引有抑惌集韵惌纡勿切音郁心所郁积也皆与抑郁声义同堙湮禋伊抑壹皆一声相通转因声通用初不论字义也
　　诎指屈指也　荀子劝学篇若挈裘领诎五指而顿之注诎与屈同
　　屈膝銊屈戌也　李长吉宫姓歌屈膝金铺锁阿甄陆友仁曰金铺为门饰屈膝盖铰链上二乗者为下三衡为銊李商诗锁香金屈戌张伯雨有一是香罏盖有锁者屈戌乃受锁之撘连卷口也金铺是门环铺首今人定以屈膝作帐钩非也凡钩上之络索可名屈戌
　　拑钳掘也　荀子议兵篇沟池不拑注拑古掘字文子上义篇曰无伐树木无钳坟墓钳亦同掘【一本即刻作掘】按掘字亦作抇疑拑因抇而讹钳又因拑而讹也钳与掘音义皆不得相通
　　倡□猖獗也　樊敏碑不顾倡□隶释云以倡□为猖獗按庄子山木篇猖狂妄行猖亦作倡
　　圽身没身也　史记白起王翦赞偷合取容以至圽身徐广曰圽音没
　　词粤词曰也　太公吕望碑其词曰作其词粤按书尧典曰若稽古帝尧曰放勲古文尚书上曰字作粤下曰字仍作曰盖训为语端者与粤通训为词者则如字也此则竟以粤为词矣古碑版文字多有如此者盖亦借也
　　伐阅阀阅也　汉书车千秋千秋无他才能又无伐阅功劳伐阅即阀阅省也
　　佛然勃然也　荀子非十二子篇佛然平世之俗起焉注佛读为勃勃然兴起貌
　　芴然忽然也　荀子正名篇故愚者之言芴然而粗注芴与忽同庄子至乐篇芒乎芴乎注与惚同惚即忽也
　　□防奄曶奄忽也　李登声曰僾俙之作靉霼犹奄忽之作□防僾俙不明莫如云奄忽迅速莫如风樊敏碑又作奄曶曶即忽字详下条
　　中曶仲忽也　论语仲忽汉书古今人表作中曶雄于时人皆曶之师古曰曶与忽同说文引左郑太子曶今作忽盖曶即忽字也
　　搢曶搢笏也　穆天子搢曶夹佩按仪礼士丧礼竹笏注云今文笏作忽笏与忽通忽与曶同故搢笏亦作搢曶
　　仓踤仓卒苍卒仓猝也　说文踤触也一曰骇也一曰仓踤汉书平帝纪以元寿二年仓卒时横赋敛者偿其值师古曰卒读曰猝唐书韦述苍卒犇逼能存国史皆与仓猝同
　　鹖旦曷旦防鴠鹖鴠渴旦盇旦也　礼记坊记引诗相彼盇旦尚犹患之注夜鸣求旦之鸟月令仲冬之月鹖旦不鸣释文作曷旦方言防鴠周魏齐宋楚之间谓之定甲或谓之独舂自闗而东谓之城旦或谓之倒悬或谓之鴠鴠自闗而西秦陇之内谓之鹖鴠汲冡周书时训篇大雪之日鹖旦【或作鴠鸟】不鸣升庵定以为号寒其鸣曰凤凰不如我至冬毛落鸣曰得过且过盖是鸟本因求旦之声得名故曰盇旦盇何不也从鸟作鹖鴠则后人续增耳唐人诗暗虫啼渴旦凉叶坠相思改鹖作渴又因声通用也
　　壅蔼壅遏也　周憬碑陬隅壅蔼隶释云以壅蔼为壅遏按类篇蔼又何葛切亦以同音而借也
　　防□蹙頞也　冯君阁道碑防□字原云即蹙頞字焉逢阏逢也　尔雅释天歳阳甲曰阏逢史记厯书作焉逢淮南子天文训作阏蓬按汉书匈奴单于妻曰阏氏音燕支左董安于亦作董阏于阏即安之入声字安焉声近故焉阏音通也
　　亶安蝉焉婵嫣单阏也　尔雅释天歳名夘曰单阏音蝉焉又音丹遏史记厯书徐广曰一作亶安安音焉升庵引作蝉焉郝楚望引汉丹阳麟凤瑞像图铭龙起婵嫣三月季春皆因音通用也
　　蛂刺拨刺也　后汉书张衡思赋弯威弧之拨刺注张弓貌李白诗双腮呀呷鬐鬛张跋刺银盘欲飞去注鱼跃声跋刺即拨刺皆形容其声响惟其所用不必分箭与鱼也刺字音辣从约束之束与从朿作刺者别
　　渴睡瞌睡也　朱子语录言秦兵曹瞌睡陈仲醇读书镜引胡旦谓吕文穆渴睡汉嬾真子载举人求易韵事亦曰老人渴睡古无瞌字故假借渴字用之或言当用貉睡言貉好睡也未详是否
　　轇轕防防胶葛也　广韵防防波势也又轇轕防形也又驰驱貌汉书雄甘泉赋齐总总撙撙其相胶葛兮【文选作轇轕】总言其多而广相纷纠之状也诸字音同义通
　　末杀抹摋也　韩昌黎贞曜先生墓志铭唯其大翫于词而与世抹摋注云字林抹摋扫灭也或疑二字太粗按汉书谷永欲末杀灾异满谰诬天师古曰末杀扫灭也即抹摋字后人加手耳然则西京已有此语
　　通侻轻脱也　三国志蜀李譔然体轻脱好戏啁魏王粲刘表以粲貌寝而体弱通侻不甚重也隋书陆爽同郡侯白通侻不恃威仪通侻即轻脱意侻与脱同
　　条达跳脱条脱也　吴曾曰唐卢氏杂说文宗问宰臣条达是何物宰臣未对上曰真诰言安妃有金条脱为臂饰即今训也真诰萼绿华赠羊权金玉条脱各一枚余按周处风土记曰仲夏造百索系臂又有条达等织组襍物以相赠遗唐徐坚撰初学记引古诗绕腕双条达后汉繁钦定情篇云何以致契濶绕腕双跳脱南部新书载温岐卿【即飞卿】言跳脱出南华真经令狐绹怒之诗话总曰南华无此事盖误记也北梦琐言跳作条非予谓此类物名本无正字皆以声呼何拘之有王元美误作跳荡盖在今日改其字则不可
　　拔涉茇涉跋涉也　耿勲碑经营拔涉隶释云以拔为跋按诗豳风狼跋其胡释文云跋或作拔张衡西京赋盱睢拔扈李善注拔与跋古字通又纲目云茇涉至此劳苦极矣亦以茇为跋
　　揩击戛击也　礼记明堂位拊搏玉磬揩击大琴大瑟中琴中瑟四代之乐器也释文揩居八反盖即虞书之戛击也史记货殖赵女郑姬设形容揳鸣琴亦与戛同汉书雄长杨赋拮隔鸣球师古曰击考也亦即戛击之声义
　　煞伤杀伤也　白虎通五行篇金味所以辛何西方煞伤成物辛所以煞伤之也犹五味得辛乃委煞也煞即杀字说苑臣术篇引王制杀亦作煞程子经解云煞大害事煞害义理朱子答陆子论无极书云太煞分明盖方言以煞字为语辞实即杀字汉人隶书杀字作□【武梁祠堂画象】□【孙叔敖碑】写既久遂成煞字耳
　　錧鎋管辖也　祝睦后碑七政錧鎋隶释云即管辖字按急就章辐軗輨辖輮防防注輨音管辖音□一作錧鎋王伯厚音释云錧鎋碑本作輨辖赵岐孟子题辞五经之錧鎋孙奭音义云錧鎋方言作輨辖錧輨今俗通用管
　　絜白洁白也防已洁已也　诗小序白华孝子之絜白也广韵云洁经典用絜易说卦齐也者言万物之絜齐也诗小雅楚茨絜尔牛羊礼记经解絜静精微易教也左【桓六年】絜粢丰盛文选颜延之宋郊祀歌有牷在涤有絜在俎【宋书乐志作洁】韩昌黎潮州祭神文吹击管鼓侑香絜也【东雅堂韩集刻作香洁】皆以絜为洁繁阳令杨君碑防已以任隶释云防即洁字鲁峻碑乐于陵灌园之防梁休碑秉忠蹈防苑镇碑防拟季文洁皆作防集韵云防清也与洁同
　　决别诀别也秘决秘诀也　汉书苏武因泣下霑衿与武决去师古曰决别也盖即以决为诀字唐孟法师碑秘诀字又作秘决二字盖可通用
　　擿觖擿抉也　汉书孙寳故欲擿觖以我恶师古曰擿觖谓挑拨之也觖与抉同
　　四臷四驖也　诗秦风四驖汉书地里志作四臷耆侄耆耋也齿臷齿耋也　郭究碑耆侄士女隶释云以侄为耋按广韵侄娣之侄音徒结切与耋同音故相假借又汉书孔光臣光智谋短浅犬马齿臷师古曰臷老也读与耋同
　　轶兴迭兴也　史记封禅书自五帝至秦轶兴轶衰义与迭通郝京山读书通引史记秦始皇本纪天子七庙虽万世世不轶毁轶亦与迭同按秦纪注谓轶与辙同此解恐非轶与辙有相通之处然以解此文义于理不顺当与迭同为是
　　倪防臲卼也　易困卦困于臲卼古文易作倪防按释文臲引说文作防卼引说文作薛作杌又上文九五劓刖释文云王肃本劓刖作臲卼郑云劓刖当为倪防是今本虽分四字实则二字也又臲卼二字音义同而通用者甚众通雅详载之此不遍录
　　累绁缧絏也　史记孔子世家身举五羖爵之大夫起累绁之中又太史公自序遭李陵之祸幽于缧绁汉书司马迁作累绁广韵绁亦作絏二字音义同
　　偰禼契也　说文偰髙辛氏子尧司徒殷之先也今经典皆用契字又广韵禼字引字林云虫名又殷祖也汉书百官公卿表禼作司徒敷五教司马相如子虚赋禹不能名禼不能计【史记作契】偰禼皆与契同又论衡奇怪篇卨母吞燕卵而生卨卨与禼字形小异亦即契字
　　弊杀徶防嫳屑蹩□也　庄子马蹄篇蹩□为仁崔譔向秀二本皆作弊杀按释文躠本悉结反又素葛反与杀音相近故古本或通作杀字以音同也今皆读屑广韵葛韵载躠字屑韵载字躠为跋躠行貌为蹩旋行音义各分其实蹩即蹩躠行貌即旋行一字而二音耳足字在旁在下无异也观庄子蹩躠一作弊杀释文具两音可知史记司马相如上林赋媥姺徶防汉书文选俱作嫳屑音义皆与蹩躠通
　　列士烈士也　史记贾谊服鸟赋列士徇名即烈士也文选贾赋作烈
　　厉风烈风也　庄子齐物论厉风济则众窍为虚释文引向郭云烈风唐韵正云厉即烈字按礼记祭法厉山氏之有天下也注厉山氏炎帝也起于厉山或曰烈山氏鲁语作列山左作烈山厉烈一音相转音通故字亦互用诗大雅烈假不瑕释文云郑作厉力世切不独厉可读烈烈亦可读厉也
　　遮迣遮迾遮列也　汉书鲍宣部落鸣鼓男女遮迣晋灼曰迣古列字也南齐书幸臣史臣曰至于元戎启辙式候还麾遮迾清道神行按辔迾亦与列同
　　分烈分裂也　汉书王莽军人分烈莽身【汲古阁本刻作裂】烈与裂通按裂又通用列荀子哀公篇两骖列两服入廏注列与裂同
　　揃搣翦灭也　左传【成公二年】余姑翦灭此而后朝食黄公绍曰当作揃搣史记鲁周公世家成王病周公自揃其蚤沈之河唐书李愬此劒吾先人曽以揃大盗广韵搣手拔也揃搣字宜用此翦灭借也
　　兑命说命也　礼记学记引尚书说命作兑命韵防云悦或作说亦作兑
　　缀辍也　荀子成相篇春申道缀注缀止也与辍同骏桀俊杰也　史记屈原懐沙赋诽骏疑桀按诗衞风邦之桀兮俊杰字本但用桀义同又互详第四卷
　　车轶车辙也　庄子人间世螳蜋怒臂以当车轶释文音辙战国策车轶之所至请诵足下之长史记文帝本纪使者冠盖相望结轶于道【汉书文纪作彻】田敬仲世家伏式结轶轶皆同辙
　　涌趯踊防踊跃也　汉书李寻涌趯隂邪湛溺太阳师古曰趯字与跃同集缀作踊防又详第三卷
　　管籥管钥也　书金縢启籥见书礼记月令孟冬之月慎管籥史记萧相国世家赞何谨守管籥战国策齐君之鲁鲁人投其籥不果内籥皆与钥同按说文本作闗下牡也今皆通用钥
　　烁金燿金铄金也　周礼冬官考工记烁金以为刃释文云义当作铄汉书艺文志后世燿金为刀师古曰燿读与铄同谓销也
　　杀略杀掠也　汉书武帝纪匈奴入上谷杀略吏民杀畧与杀掠同又循吏龚遂渤海又多刼略掠亦作畧
　　勺药芍药也　诗郑风赠之以勺药勺即芍字史记司马相如子虚赋勺药之和具而后御之文枚叔七发勺药之酱皆但用勺
　　公卓公绰也　唐扶碑朝有公卓隶释云即孟公绰也按左传【哀九年】使孟公绰辞师于吴释文云绰本又作卓同
　　淖约婥约繛约□□绰约也　绰约字说文本作□□字皆从□今作绰约者省文也庄子逍遥游淖约若处子荀子宥坐篇淖约微达似察楚辞逺游质销铄以汋约兮史记司马相如上林赋便嬛婥约汉书相如作繛约郭璞曰繛约婉约也诸字字异音义同又按说文□□□也义亦同
　　莫府幕府也　史记李牧市租皆输入莫府如淳曰将军征行无常处所在为治故言莫府莫大也此解未明李将军莫府省约文书籍事索曰凡将军谓之幕府者盖兵门合施帷帐故称幕府古字通用遂作莫耳此解盖为得之
　　□嗼莫□漠漠□漠寂寞也　说文口部有□嗼字宀部有【一作□】无寞广韵寞寂寞引说文作□嗼楚辞逺游野□漠其无人庄子注其□漠无情耳释文□漠本亦作寂寞邝氏字说又作□漠恐因碧落碑上文耳
　　村格村落也　史记酷吏杨仆购告言奸置伯格长徐广曰一作落古村落字一作格街陌屯落皆设督长也
　　索郎桑郎桑落也　水经注民有姓刘名堕者宿擅工酿采挹河流酝成芳酎悬食同枯枝之年排于桑落之辰【二句疑有脱误】故酒得其名矣自王公庶友牵拂相招者每云索郎有顾思同旅语索郎反语为桑落也又相河中桑落坊井所酿天禄阁外史魏王使人餽征君以桑落之酒庾开府诗蒲城桑落酒碧湖杂录言桑隂时制麯吴曽曰旧京呼桑落为索郎周繇看牡丹赠段成式云寄语集山呼索郎黎美周诗剰有茘枝供木客新开防子胜桑郎今信阳有桑落镇造桑落酒按桑之入声为索落之平声为郎语音轻重所由异耳
　　防乐驳荦爆烁剥落也　尔雅释诂毗刘防乐也注谓树木叶缺落防疏疏引舎人曰毗刘防乐之意也木枝叶稀疏不均为防乐防乐音剥落诗大雅桑柔捋采其刘云刘爆烁而希也爆烁与防乐同汉书司马相如上林赋赤瑕驳荦注采防也亦不纯之名韩昌黎纳凉聨句大璧旷凝净古画奇驳荦义亦与剥落同水经注汾水东迳晋阳城南旧有介子推祠前有碑庙宇倾頽单碑独存今文字剥落无可寻也湼槃经婆罗林中有一树足一百年其树皮肤枝叶悉皆剥落惟真实在剥落字盖形容毁壊不全之意故书画树木皆可用之而防乐爆烁则皆以字音相近辗转假借同一义也
　　落络也　庄子秋水篇落马首穿牛鼻落与络同骆驿络绎也　汉书王莽传助作者骆驿道路后汉书郭汲传骆驿不絶张寿碑骆驿请要字原云义作络绎按诗大雅徐方绎骚释文云绎郑作驿鲁颂以车绎绎释文云绎崔本作驿尔雅释训绎绎生也邢昺疏云载芟云驿驿其达绎与驿音义同
　　杂厝杂错也　汉书地里志五方杂厝晋灼曰厝古错字按诗小雅他山之石可以为错说文引诗作厝徐锴说文系曰今诗借错盖二字古通
　　凿落错落也　崔颢诗错落金锁甲蒙茸貂鼠衣韵防云错落闲厠貌韩昌黎诗泽髪解兠鍪酡颜倾凿落白香山诗银含凿落盏金屑琵琶槽皆指酒器名以其云雷错落而名之错声通作凿也
　　石踖石碏也　左传衞有石碏石经公羊作石踖寋鄂謇愕謇谔也　费泛碑寋鄂质直按礼记坊记郑注子于父母尚和顺不用鄂鄂释文鄂本又作谔文选马融长笛赋不占成节鄂李善注引字林曰鄂直言也谓节操謇鄂而不怯懦也謇鄂即謇谔史记赵世家不闻周舎之鄂鄂亦以鄂为谔又郑固碑犯颜謇愕隶释云以愕为谔愕本惊愕字亦以同声故借也
　　咢咢谔谔也　汉书韦贤咢咢黄髪师古曰咢咢直言也咢同谔
　　惊鄂惊愕也　汉书霍光羣臣皆惊鄂失色师古曰凡言鄂者皆谓阻碍不依顺也后字作愕其义亦同按鄂本国名惊愕之愕宜从心古人以同音借用鄂故师古以愕字本义释之其义同者就此处文义言之非谓鄂愕无分别也谒者景君碑京师惊鄂亦以鄂为愕
　　作詻作鄂作噩也　尔雅释天歳名酉曰作噩汉书天文志作作詻殽阬神祠碑同史记厯书【亦有作作噩者】淮南子天文训皆作作鄂
　　憺怕澹泊也　说文憺安也怕无为也广雅憺怕静也憺怕即澹泊也史记司马相如子虚赋泊乎无为【汉书同】文选作怕李善注引老子曰我独怕然而未兆怕与泊同今老子作泊按说文广韵怕本入声字安静无为之意后转去声则为畏惧之意今人但知怕为惧怕之怕不知其本为憺怕字矣祝睦后碑怕然执守即泊然也犹是怕字本义
　　薄亳也　荀子制兵篇古者汤以薄武王以滈注薄与亳同礼记郊特牲薄社北牖注殷社释文云本又作亳汉书地里志山阳郡有薄县臣瓒曰汤所都然则地名之亳二字固通用也滈见三卷
　　鹄鹤也　尔雅翼云鹄即是鹤音之转后人以鹄名颇着谓鹤之外别有所谓鹄故埤雅既有鹤又有鹄按诗唐风从子于鹄叶白石皓皓鹄读为鹤鹤转去声乃与皓叶也淳于髠献鹄于楚旧注即鹤庄子天运篇鹄不日浴而白疏云鹄古鹤字后汉书吴良传赞大仪【良字】鹄发见表宪王注鹄白发也即鹤发崔豹古今注古琴曲有别鹤操韩昌黎集作别鹄操注云别鹤操亦曰别鹄操梁书文学刘孝标辨命论鹤千歳文选作鹄费防捣衣诗开韫舒鹄文应休连与岑文瑜书泥人鹤立于阙里三国志魏曹植求通亲亲表实懐鹤立企伫之心【文本或作鹄】法书要录鹤头书一作鹄头书嵇康琴赋下逮□俗蔡氏五曲王昭楚妃千里别鹤鹤音鹄与曲叶汉书昭帝纪始元元年黄鹄下建章宫太液池中因作歌名曰黄鹤晋钮滔母与从弟孝征书民无役车之载鹄有乗轩之饰此用左传【闵公二年】衞懿公事亦以鹄为鹤今武昌黄鹤楼下曰黄鹄矶亦一证也
　　儗防凝怍也　荀子儒效篇无所儗防注儗读为凝防与怍同无所凝滞惭怍也又子太阶天不防防亦与怍同
　　□防凉薄也　广雅释诂□曹宪注云世人作□防之□水旁着京失之矣防曹宪注云世人作襌防之防艸下着溥亦失之矣
　　厚泊厚薄也　论衡率性篇禀气有厚泊故性有善恶也泊与薄同
　　棺郭棺椁也　孙叔敖碑将无棺郭隶释云以郭为椁按说文□葬有木□也□即城郭之郭六书故云古单作□盖郭在棺外犹郭在城外也故郭椁义通隶续载汉人益寿延年郭题字椁亦作郭
　　仟伯仟佰阡陌也　汉书食货志及秦孝公用商君壊井田开仟伯师古曰仟伯田间之道也南北曰仟东西曰伯匡衡南以闽佰为界师古曰佰者田之东西界也仟佰与阡陌字同陌字汉书前借伯后借佰颜师古随文注释不复置论盖因形声相近随宜通用无定字也丁鲂碑□流畴佰隶释云以畴佰为畴陌亦同
　　蛮貉蛮貊也　□扶碑蛮貉震叠即今蛮貊字也今以貉为狐貉字按说文有貉无貊貉北方□种孙氏莫白切即今蛮貊貊字别有貈字乃今狐貉之貉经典相承皆以蛮貉之貉为狐貈字别制貊为蛮貉字置貈字不用正字通力辨说文以貉为貊为误但据鲁论蛮貊不作蛮貉为证至孟子大貉小貉则但以为讹借非通论也古字至今屡经变易何得但拘目前所见一书尽废古今别籍得汉人石刻如此亦可作许氏一证
　　仟伯千百也　汉书食货志无农夫之苦有仟伯之得师古曰仟谓千钱伯谓百钱也伯音莫白反今俗犹谓百钱为一伯按广韵佰注一百为一佰也汉书又通用伯义同梦溪笔谈曰佰仟正如什与伍耳唐自皇甫镈为垫钱法至昭宗末乃定八十为佰后汉隠帝时三使司王章每出官钱又减三钱以七十七为佰至今输官有八十佰者按宋书晋平刺王休祐即以短钱一百赋民田求白米一斛隋书食货志梁武帝普通中更铸铁钱岭以东八十为佰曰东钱江郢以上七十为佰曰西钱京师以九十为佰名曰长钱大同元年乃诏通用足陌钱八十为佰非始自唐皇甫镈也佰伯百陌古皆通用
　　五百伍伯也　后汉书宧者曹节弟破石为越骑校尉越骑营五百妻有美色注韦昭辨释名曰五百字本为伍伍当也伯道也使之导引当道陌中以驱除也案今俗呼行杖人为五百也三国志魏蒋济注引列异传曰济为领军其妇梦亡儿泣曰今在地下为泰山伍伯憔悴困辱不可复言古今注云伍伯一伍之长也五人曰伍五长为伯故称五伯按以为一伍之长则当作伯以为导引当道陌以驱除则当作陌与佰然古字音义相近者辄假借用之故百伯佰皆可通也
　　柏迫也　史记河渠书汉武帝瓠子歌鱼沸郁兮柏冬日徐广曰柏犹迫也汉书张耳上从东垣过贯髙等壁人柏人要之置厕上过欲宿心动问县名为何曰柏人柏人者迫于人也不宿去此是髙祖一时权变之语实则柏与迫古字通用也北史宇文述述素好奇遇天寒云定兴曰入内宿衞必当耳冷述曰然乃制裌头巾令深柏耳人学之名为许公【述封许公】柏势【今北史有刻作袹者误也】亦以柏为迫也
　　棘门防门也　周礼天官掌舎棘门郑司农曰以防为门左传【隠十一年】子都拔棘以逐之注棘防也礼记明堂位越棘大弓注棘防同
　　荆□荆棘也　见后魏孝文皇帝吊比干墓文
　　瑟居索居也　梁武帝诗瑟居超七净瑟通作索按索居之索本色窄切如易之一索再索史记留侯世家之大索地名之京索皆作此音绳索之索其字从从糸作□求索【音瑟】之索其字从□从索作□两字形虽相近而音义俱别今字既通混用索而声亦概读为苏各切矣互见前瑟瑟条
</div>
    <div class="pagination">
<a href="别雅_page11.html">上一页</a><span>...</span><a href="别雅_page7.html">7</a><a href="别雅_page8.html">8</a><a href="别雅_page9.html">9</a><a href="别雅_page10.html">10</a><a href="别雅_page11.html">11</a><span class="current-page">12</span><a href="别雅_page13.html">13</a><a href="别雅_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
