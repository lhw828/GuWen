<!DOCTYPE html>
<html>
<head>
    <meta charset="UTF-8">
    <title>康熙字典 - 第 105 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 105 页/共 976 页</h1>
    <div class="content">	【亥集中】【魚字部】		【集韻】疎鳩切，音搜。人名。韓將有申差。又與緧同。【周禮冬官考工記輈人】必緧其牛後。【註】故書緧爲。鄭司農云：讀爲緧。

罇	【未集中】【缶字部】	罇	【廣韻】祖昆切【集韻】【韻會】租昆切，□音尊。【玉篇】與尊同。【正字通】說文酒器字本作尊。後加缶，加木，加瓦，加土者，隨俗所見也。

罊	【未集中】【缶字部】	罊	【廣韻】苦計切【集韻】磬致切，□音契。【說文】器中盡也。　又【廣韻】楷革切，音。義同。

罋	【未集中】【缶字部】	罋	【廣韻】【韻會】□烏貢切，音甕。【玉篇】器也。【儀禮聘禮】醯醢百罋。　又【賈誼過秦論】罋牖繩樞之子。【註】瓦罋爲窗也。　又【集韻】於容切，音邕。義同。【五經文字】同甕。

罌	【未集中】【缶字部】	罌	【廣韻】烏莖切【集韻】於莖切【韻會】幺莖切，□音纓。【說文】缶也。【廣雅】瓶也。【玉篇】瓦器也。【前漢韓信傳】以木罌缶度軍，襲安邑。【註】師古曰：罌缶，謂瓶之大腹小口者也。　又【集韻】於正切，音郢。義同。【干祿字書】甖通罌。

罍	【未集中】【缶字部】	罍	〔古文〕□【廣韻】魯回切【集韻】【韻會】【正韻】盧回切，□音雷。【說文】櫑或从缶作罍。龜目酒尊，刻木作雲雷象，象施不窮也。【詩周南】我姑酌彼金罍。【釋文】罍，酒尊也。韓詩云：天子以玉飾，諸侯大夫皆以黃金飾，士以梓。【周禮春官司尊彝】皆有罍，諸臣之所酢也。【疏】尸酢賔長，卽用罍尊。【爾雅釋器】彝卣罍器也。小罍謂之坎。【註】罍，形似壺，大者受一斛。【疏】罍者，尊之大者也。雖尊□飾異，皆得畫雲雷之形，以其云罍取于云雷故也。　又【周禮春官鬯人】凡祭祀社壝，用大罍。【註】大罍，瓦罍。　又【禮明堂位】山罍，夏后氏之尊。【註】山罍，亦刻而畫之，爲山雲之形。　又【集韻】倫追切，音纍。義同。考證：〔【說文】刻木作雲雷，象施不窮也。〕　謹按原文以刻木作雲雷象爲句，施不窮也上另有象字，今据增入。 

罎	【未集中】【缶字部】	罎	【集韻】徒南切，音覃。壜或作罎。甒屬。

罏	【未集中】【缶字部】	罏	【廣韻】落胡切【集韻】【韻會】【正韻】籠都切，□音盧。□，籀文作罏。【玉篇】罍也。【類篇】□也。

罐	【未集中】【缶字部】	罐	【集韻】古玩切，音貫。【說文新附字】器也。【玉篇】缻罐。【類篇】汲器。

	【巳集中】【火字部】		【唐韻】作曹切【集韻】臧曹切，□音糟。【說文】本作□。焦也。【玉篇】燒也。【廣韻】火餘木也。【般若經】有人持小火，燒乾草木。　【六書原】作□。

腣	【未集下】【肉字部】	腣	【廣韻】都計切【集韻】丁計切，□音帝。腣胿，胅腹貌。【玉篇】腣胿，大腹也。　又【廣韻】都奚切【集韻】都黎切，□音氐。又【集韻】田黎切，音題。義□同。

网	【未集中】【网字部】	网	〔古文〕□□□□【廣韻】文兩切【集韻】【韻會】【正韻】文紡切，□音網。【說文】庖犧所結繩以漁。从冂，下象網交文。【註】今經典變隷作罒。【玉篇】羅罟總名。亦作□、罔、□、□。【廣韻】與網同。【篇海】网字有三譌：本作网而譌作□，亦作冈而又譌作□，又亦作□而譌作罒。罒乃橫目，惟睪眔睘等字從之，其他但屬羅網義者，□係□字下橫畫，不連兩旁。（網）【廣韻】文兩切【集韻】【韻會】【正韻】文紡切，□音罔。【說文】本作网。或作□，隷省作。今文从糸作綱。【易繫辭】作結繩而爲罟，以佃以漁。【朱子本義】，與綱同。【書盤庚】若綱在綱。【詩邶風】魚綱之設。　又【楚辭招魂】綱戸朱綴。【註】綱戸，綺文縷也。

罔	【未集中】【网字部】	罔	〔古文〕□□【說文】网，或从亡。【易繫辭】結繩而爲罔罟，以佃以漁。【釋文】取獸曰罔，取魚曰罟。○按今文易作網。　又羅也。【易大壯】君子用罔。【註】君子用之，以爲羅已者也。【詩大雅】天之降罔。【傳】天下羅罔，以取有罪。　又【爾雅釋言】罔，無也。【易晉卦】貞吉罔孚。【書湯誓】罔有攸赦。　又【論語】罔之生也，幸而免。【何晏註】誣罔。【朱註】不直也。【前漢揚雄傳】不可姦罔。【註】誣也。　又【楚辭九歌】罔薛荔兮爲帷。【註】結也。　又【楚辭九章】罔芒芒之無紀。【註】又欲罔然芒芒，與衆同志，則無以立紀綱，垂號諡也。　又【莊子齊物論】罔兩問景曰。【註】罔兩，景外之微隂也。　又同魍。【孔叢子】土木之怪夔罔兩。　又【集韻】武方切，音亡。汪罔氏，長狄之君。考證：〔【楚辭九歌】罔薜荔爲帷。〕　謹照原文薜荔下增兮字。 

	【辰集中】【木字部】		【唐韻】【集韻】□蘇典切，音毨。【玉篇】木，子赤如大豆，俗云雷鳴子也。

□	【未集中】【网字部】	□	【篇海】莫厚切，音某。張網。○按卽□字之譌。

罕	【未集中】【网字部】	罕	【廣韻】呼旱切【集韻】【韻會】【正韻】許旱切，□音暵。【五經文字】，經典相承。隷省作罕。【爾雅釋詁】希寡鮮，罕也。【註】罕亦希也。【詩鄭風】叔發罕忌。【禮少儀】罕見曰聞名。　又【玉篇】旌旗也。【史記周本紀】百夫荷罕旗，以先驅。【註】蔡邕獨斷曰：前驅有九流雲罕。東京賦曰：雲罕九旒。　又【史記天官書】畢曰罕車，爲邊兵，主弋獵。【註】畢八星曰罕車。　又【廣韻】鳥網。【後漢馬融傳】罕罔合部。【註】罕亦罔也。　又【廣韻】兔罟也。又率也。　又地名。【前漢武帝紀】圍枹罕。【註】師古曰：枹罕，金城之縣也。　又姓。【廣韻】鄭有罕氏，出自穆公，以王父字爲氏，代爲卿大夫。又羌複姓有罕井氏。

罗	【未集中】【网字部】	羅	【廣韻】魯何切【集韻】【韻會】良何切【正韻】朗何切，□音蘿。【說文】以絲罟鳥。古者芒氏初作羅。【爾雅釋器】鳥罟謂之羅。【註】謂羅絡之。【詩王風】雉離於羅。【周禮夏官羅氏】掌羅烏鳥。　又【類篇】帛也。【釋名】羅文，疎羅也。【戰國策】下宮糅羅紈，曳綺縠。　又【廣雅】羅，列也。【楚辭九歌】羅生兮堂下。【註】羅列而生。　又國名。【左傳桓十二年】羅人欲伐之。【註】羅，熊姓國，在宜城縣西山中，後徙。　又水名。【史記屈原傳】遂自投汨羅。【註】汨水在羅，故曰汨羅。　又新羅，東夷國名。【唐書東夷傳】新羅，弁韓苗裔也，居漢樂浪地。　又姓。【姓氏急就篇】羅氏，顓頊後，封于羅，今房州也。子孫以爲氏。　又羅羅，獸名。【山海經】北海有獸，狀如虎，名曰羅羅。【駢雅】靑虎謂之羅羅。　又菴羅，果名。【本草】梨之類，色黃，如鵝梨。　又【集韻】鄰知切，音離。義同。　又【集韻】郞佐切，音囉。邏或省作羅。巡也。

	【巳集下】【犬字部】		【廣韻】特丁切【集韻】【正韻】唐丁切，□音庭。【廣韻】猱，猿屬也。【集韻】或作□。

氻	【巳集上】【水字部】	氻	【廣韻】【集韻】□歷德切，音勒。泉聲。【類篇】一曰水聲。

罘	【未集中】【网字部】	罘	【廣韻】縛謀切【集韻】房尤切【正韻】房鳩切，□音浮。兔罟。【玉篇】同□。【史記司馬相如傳】罘罔彌山。【註】郭璞曰：罘，罝也。　又之罘，山名【史記秦始皇紀】登之罘。【前漢郊祀志註】之罘山，在東萊腄縣。　又罘罳。【前漢文帝紀】未央宮東闕，罘罳災。【註】師古曰：罘罳，謂連闕曲閣也。以覆重刻垣牖之處，其形罘罳然。或曰屏也。【釋名】罘罳在門外。罘，復也。罳，思也。臣將入請事，於此複重思之也。　又【集韻】盆悲切，音邳。芳無切，音敷。義□同。

罛	【未集中】【网字部】	罛	【廣韻】古胡切【集韻】【韻會】【正韻】攻乎切，□音姑。【說文】魚罟也。【爾雅釋器】魚罟謂之罛。【註】最大罟也。【詩衛風】施罛濊濊。【魯語】水虞於是乎講罛罶，取名魚。　又【張衡西京賦】睽罛庨豁。【註】形貌。

罡	【未集中】【网字部】	罡	【正字通】居康切，音剛。天罡，星名。【參同契】二月榆落，魁臨于卯。八月麥生，天罡據酉。【註】天罡，卽北斗也。　又【白玉蟾琅書序】作爲符圖印訣罡咒之文。考證：〔【參同契】二月榆，魁臨于卯。八月麥生，天罡據西。〕　謹照原文榆下增落字。西改酉。 

罢	【未集中】【网字部】	罷	【廣韻】薄蟹切【集韻】【韻會】部買切，□音□。【說文】遣有罪也。从罔，能。言有賢能而入罔，卽貰遣之。周禮曰：議能之辟。　又【玉篇】休也，已也。【易中孚】或鼓或罷。【左傳襄三十年】皆自朝布路而罷。【論語】欲罷不能。　又【廣韻】甫靡切【集韻】補靡切，□音彼。義同。　又【韻會】皮駕切，音與杷同。義同。　又【廣韻】符羈切【集韻】【正韻】蒲糜切，□音皮。疲，或作罷。【玉篇】極也。【周禮秋官大司寇】以圜土聚敎罷民。【疏】罷謂困極罷弊。【禮少儀】師役曰罷。【註】罷之爲言勞也。　又【楚辭大招】誅譏罷只。【註】罷，駑也。【史記平原君傳】臣不幸有罷癃之疾。　又【集韻】攀糜切，音披。罷辜，磔牲以祭。　又【集韻】羆，或省作罷。詳羆字註。　又【集韻】拍逼切，音堛。同副。副，判也。或作罷。　又【正韻】補買切，音擺。閩人呼父爲郞罷。【顧况詩】兒餒嗔郞罷。　【唐韻正】罷音皮，皮音婆。凡經傳中罷倦之罷，罷休之罷，皆讀婆。今人音皮，而誤又添一蒲蟹反，至土音，又轉而爲蒲怕矣。

繰	【未集中】【糸字部】	繰	【集韻】子皓切，音早。【說文】帛如紺色。【博雅】繰謂之縑。　又【集韻】千遙切，音鍫。又七小切，音悄。義□同。　又【集韻】蘇遭切，音騷。【玉篇】同繅。詳繅字註。　【廣韻】俗又作縿，非。縿本音衫。繅字原从臼作。

	【亥集上】【馬字部】		【正字通】俗驅字。【字彙補】亦作□。

繱	【未集中】【糸字部】	繱	【廣韻】倉紅切【集韻】麤叢切，□音悤。【說文】帛赤白色。【玉篇】靑白色。【廣韻】色靑黃文細絹。【集韻】或作緫。詳緫字註。　又【集韻】祖動切，音總。繱，絹也。

繲	【未集中】【糸字部】	繲	【廣韻】古隘切【集韻】居隘切，□音懈。故衣也。【莊子人閒世】挫鍼治繲。【音義】繲，浣衣也。崔作□，音綫。

	【亥集上】【鬥字部】		【篇海】居求切，音鳩。俗鬮字。

繳	【未集中】【糸字部】	繳	【玉篇】同□。【易遯卦註】矰繳不能及。【疏】結繳於矢，謂之矰繳。【史記楚世家】綪繳蘭臺。【註】絲繩繫弋射鳥也。【前漢張良傳】雖有矰繳。【註】繳，弋射也。　又【廣韻】古了切【集韻】【韻會】【正韻】吉了切，□音皎。【前漢司馬遷傳】名家苛察繳繞。【註】如淳曰：繳繞，猶纏繞也。　又【廣韻】【集韻】□下革切，音覈。衣領中骨。或作□。　又【集韻】□，或作繳。行縢也。　又【集韻】吉弔切，音叫。糾戾也，劉向曰：紛繳爭言。

繴	【未集中】【糸字部】	繴	【廣韻】北激切【集韻】【韻會】【正韻】必歷切，□音壁。【說文】繴謂之罿，罿謂之□，□謂之□，捕魚覆車也。【玉篇】或作□。　又【廣韻】蒲革切【集韻】薄革切，□音。義同。　又【集韻】博厄切，音薛。匹陌切，音劈。義□同。

繵	【未集中】【糸字部】	繵	【集韻】澄延切，音纏。【玉篇】繵謂之襌也。【揚子方言】□繵謂之襌。【註】今又呼爲凉衣。　又【集韻】纏，亦作繵。【史記扁鵲傳】動胃繵緣。【註】繵緣，謂脈纏繞胃也。　又【集韻】唐干切，音壇。繩也。一曰紫色。　又【廣韻】徒旱切，音但。束腰大帶。　又【集韻】黨旱切，音亶。束也。

聟	【未集中】【耳字部】	聟	【五音類聚】俗壻字。【九經考異】昏義，壻執雁入。陸云：壻，一作聟。又【王羲之女聟帖】取卿爲女聟。◎按顏元係干祿字書云：聟、□、壻，上俗，中通，下正。

繶	【未集中】【糸字部】	繶	【廣韻】於力切【集韻】【韻會】乙力切，□音億。【博雅】絛也。【玉篇】或作□。【周禮天官屨人】赤繶黃繶。【註】以赤黃之絲爲下緣。　又【儀禮士虞禮】賔長洗繶爵。【註】繶爵，口足之閒有篆文彌飾。

繷	【未集中】【糸字部】	繷	【玉篇】奴孔切【博雅】紛繷，不善也。【後漢崔駰傳】紛繷塞路。【註】盛多也。又【集韻】尼交切，音鐃。又乃湩切，音癑。義□同。

	【辰集下】【欠字部】		【玉篇】恥南切，音參。欣也。又惏也。

繸	【未集中】【糸字部】	繸	【廣韻】【集韻】【韻會】【正韻】□徐醉切，音遂。【爾雅釋器】繸，綬也。【註】卽佩玉之組，所以連繫瑞玉者，因通謂之繸也。【類篇】或省作□。

罶	【未集中】【网字部】	罶	【廣韻】力久切【集韻】【韻會】【正韻】力九切，□音柳。【說文】曲梁，寡婦之笱，魚所留也。【爾雅釋訓】凡曲者爲罶。【註】凡以薄爲魚笱者，名爲罶。又【釋器】嫠婦之笱，謂之罶。【註】孫炎云：曲梁，其功易，故謂之寡婦之笱耳。非寡婦所作也。【詩小雅】魚麗于罶。羀，同。

罷	【未集中】【网字部】	罷	【廣韻】薄蟹切【集韻】【韻會】部買切，□音□。【說文】遣有罪也。从罔，能。言有賢能而入罔，卽貰遣之。周禮曰：議能之辟。　又【玉篇】休也，已也。【易中孚】或鼓或罷。【左傳襄三十年】皆自朝布路而罷。【論語】欲罷不能。　又【廣韻】甫靡切【集韻】補靡切，□音彼。義同。　又【韻會】皮駕切，音與杷同。義同。　又【廣韻】符羈切【集韻】【正韻】蒲糜切，□音皮。疲，或作罷。【玉篇】極也。【周禮秋官大司寇】以圜土聚敎罷民。【疏】罷謂困極罷弊。【禮少儀】師役曰罷。【註】罷之爲言勞也。　又【楚辭大招】誅譏罷只。【註】罷，駑也。【史記平原君傳】臣不幸有罷癃之疾。　又【集韻】攀糜切，音披。罷辜，磔牲以祭。　又【集韻】羆，或省作罷。詳羆字註。　又【集韻】拍逼切，音堛。同副。副，判也。或作罷。　又【正韻】補買切，音擺。閩人呼父爲郞罷。【顧况詩】兒餒嗔郞罷。　【唐韻正】罷音皮，皮音婆。凡經傳中罷倦之罷，罷休之罷，皆讀婆。今人音皮，而誤又添一蒲蟹反，至土音，又轉而爲蒲怕矣。

	【丑集上】【口字部】		【說文】咢本字。

罹	【未集中】【网字部】	罹	【廣韻】呂知切【集韻】鄰知切，□音離。【說文新附字】心憂也。古多通用離。【爾雅釋詁】罹，憂也。【詩王風】逢此百罹。【釋文】罹，本又作離。【書酒誥】滅無罹。【傳】無憂懼。　又【類篇】遭也。【前漢文帝紀】以罹寒暑之數。【註】師古曰：遭也。　又【集韻】與羅通。【書湯誥】罹其凶害。【傳】罹，被也。【釋文】罹，本亦作羅。

罺	【未集中】【网字部】	罺	【廣韻】側交切【集韻】【韻會】莊交切，□音抓。【爾雅釋器】罺謂之汕。【註】今之撩罟。【類篇】小罔。【左思吳都賦】罺鰝鰕。【註】抑魚之器也。【集韻】或作樔、□。　又【廣韻】初敎切【集韻】楚敎切，□音抄。義同。罺本字。罺原从臼作。

罻	【未集中】【网字部】	罻	【廣韻】於胃切【集韻】【韻會】【正韻】紆胃切，□音尉。【說文】捕鳥罔也。【玉篇】小罔也。【禮王制】鳩化爲鷹，然後設罻羅。　又【集韻】【韻會】【正韻】□紆勿切，音鬱。義同。

	【戌集下】【頁字部】		【廣韻】職說切【集韻】朱劣切，□音拙。【廣韻】頭短。　又【集韻】株劣切，音綴。義同。

	【亥集中】【魚字部】		【廣韻】莫禮切【集韻】母禮切，□音米。魚名。一曰魚子。【古今注】魚子曰鱦，亦曰鯤，亦曰，言如散稻米也。【正字通】南海諸郡八九月收魚子，著草中裹縣竈烟上。二月雷發，取草浸池塘，旬日出，如科斗，謂之□。□字原从魚从尼。

罽	【未集中】【网字部】	罽	【廣韻】【集韻】【韻會】□居例切，音猘。【說文】魚罔也。　又【爾雅釋詁】氂罽也。【註】毛氂，所以爲罽。【疏】罽者，織毛爲之，若今之毛氍毹也。【前漢東方朔傳】狗馬被繢罽。【註】師古曰：罽，織毛也。氍毹之屬。

罾	【未集中】【网字部】	罾	【廣韻】作滕切【集韻】【韻會】咨騰切【正韻】咨登切，□音增。【說文】罔也。【前漢陳勝傳】置人所罾魚腹中。【註】師古曰：罾，魚網也。形似仰繖蓋，四維而舉之。

罿	【未集中】【网字部】	罿	【廣韻】尺容切【集韻】昌容切，□音衝。【說文】罬也。【玉篇】幡車罔。【爾雅釋器】繴謂之罿。罿，罬也。【詩王風】雉離于罿。【班固西都賦】撫鴻罿。　又【廣韻】【正韻】徒紅切【集韻】徒東切，□音同。義同。　又【集韻】諸容切，音鍾。義同。

羁	【未集中】【网字部】	羈	〔古文〕【廣韻】【集韻】【韻會】□居宜切，音羇。□，或作羈。馬絆也。又馬絡也。【廣雅】勒也。【急就篇註】羈，絡頭也，謂勒之無銜者也。【禮檀弓】如皆守社稷，則孰執羈靮以從。【左傳僖二十四年】臣負羈絏。【註】馬羈。　又【釋名】羈，檢也，所以檢持制之也。【左傳昭十三年】爲羈終世。　又髻也。【禮內則】男角女羈。【註】午達曰羈。【疏】一縱一橫曰午。今女剪髮，留其頂上，縱橫各一，相交通達，故曰午達。不如兩角相對，但縱橫各一，在頂上，故曰羈。羈者，隻也。考證：〔【禮檀弓】如守社稷，則孰執羈靮以從。〕　謹照原文如下增皆字。〔【禮內則】男角女羈。【疏】今女剪髮，留其頂也，縱橫各一〕　謹照原文頂也改頂上。 

羂	【未集中】【网字部】	羂	【廣韻】姑泫切【集韻】【正韻】古泫切，□音畎。【玉篇】與罥同。又罔張獸。【司馬相如上林賦】羂騕褭。【註】罥，係取也。【張衡西京賦】但觀罝羅之所羂結。【註】羂，縊也。　又與絹通。【周禮秋官翨氏註】置其所食之物於絹中。　又【正韻】吉泫切，音狷。義同。

聈	【未集中】【耳字部】	聈	【五音類聚】于糾切。幽上聲。幽靜也。【唐山夫人安世房中歌】淸思聈聈，經緯冥冥。

</div>
    <div class="pagination">
<a href="康熙字典_page104.html">上一页</a><span>...</span><a href="康熙字典_page100.html">100</a><a href="康熙字典_page101.html">101</a><a href="康熙字典_page102.html">102</a><a href="康熙字典_page103.html">103</a><a href="康熙字典_page104.html">104</a><span class="current-page">105</span><a href="康熙字典_page106.html">106</a><a href="康熙字典_page107.html">107</a><a href="康熙字典_page108.html">108</a><a href="康熙字典_page109.html">109</a><a href="康熙字典_page110.html">110</a><span>...</span><a href="康熙字典_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
