<!DOCTYPE html>
<html>
<head>
    <meta charset="UTF-8">
    <title>唐韵正 - 第 26 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 26 页/共 48 页</h1>
    <div class="content">　　隩
　　【同上　书尧典厥民隩传云隩室也正义引尔雅室西南隅谓之奥　禹贡四隩既宅汉书地理志作四奥　説文隩从阜奥声　今此字两收于三十七号一屋部中　亦作汉敦煌长史武班碑领校秘即奥字】
　　防
　　【同上　説文防从竹奥声】
　　防
　　【同上　释名防奥也藏物于奥内稍出用之也　今此字两收于三十七号一屋部中】
　　燠
　　【同上　左传昭三年民人痛疾而或燠休之燠于到反一音于六反　汉书五行志悊时燠若作奥　李寻传其月土湿燠作奥　王莽传典致时燠作奥説文燠从火奥声　今此字三收于三十二晧三十七号一屋部中】
　　薁
　　【同上　诗七月见上　晋郭璞山海经赞见觉字下説文薁从艸奥声】
　　懊
　　【同上　今此字两收于三十七号一屋部中拗字本韵不收文选班固西都赋蹂躏其十二三乃拗怒而少息李善音于六切今在上声三十一巧部】
　　肃【息逐切】
　　【去声则音啸　论语萧墙注郑曰萧之言肃也　释名萧廧施于门内萧肃也将入于此自肃敬之处也又曰箫肃也其音肃肃然而清也　説文萧箫啸防绣皆以肃得声】
　　橚
　　【平声则音萧　今此字两收于三萧一屋部中】
　　蟰
　　【同上　诗蟏蛸在戸説文上字作蟰　今此字三收于三萧一屋部中】
　　宿
　　【平声则音羞　庄子天地篇至无而供其求时骋而要其宿　淮南子原道训同　仪礼少牢馈食礼宿前宿一日宿戒尸注古文宿皆作羞　汉书百官表御羞师古曰今长安城南御宿川也羞宿声相近故或云御羞或云御宿耳去声则音秀　诗小明见戚字下　汉东方朔七谏块鞠兮当道宿举世皆然兮余将谁告　晋左思吴都赋倾薮薄倒岬岫岩穴无豜豵翳荟无鹨思假道于丰隆披重霄而髙狩笼乌兔于日月穷飞走之栖宿　周礼宫正注诸吏直宿戚如字刘息就反冯相氏注引月令宿离不贷刘息就反一音夙　司士注晚退留宿衞者宿音夙刘息就反　修闾氏掌比国中宿互者宿如字刘息就反　史记律书即天地二十八宿正义曰宿音息袖反又音肃　洪氏汉博陵太守孔彪碑释文曰史汉书宿留读皆去声郭林宗赍刺就谒仇览请其留宿与此疾病留宿同按史记封禅书宿留海上又云遂至东莱宿留之索隠曰音秀溜宿留迟待之意若依字读则言宿而留亦是有所待竝通也　今此字两收于四十九宥一屋部中】
　　鹔
　　【上声则息酒反　説文一作□司马相如説从叜声】
　　防
　　【上声则音篠　今此字两收于二十九篠一屋部中】
　　防
　　【平声则音萧　今此字两收于三萧一屋部中　张弨曰按説文及玉篇潇水名防深清广韵三萧之防宜为潇字】
　　目【莫六切】
　　【去声则音茂　列子爰精目后汉书张衡传作旌瞀】
　　缪
　　【同上　礼记檀弓穆公召县子而问然注凡穆或作缪　大传序以昭缪注缪读为穆声之误也　坊记阳矦犹杀缪矦而窃其夫人缪音穆　春秋隠三年宋穆公公羊谷梁传竝作缪僖四年葬许穆公宣三年葬郑穆公成三年葬衞穆公襄九年葬我小君穆姜同　史记鲁世家太公召公乃缪卜徐广曰古书穆字多作缪　儒林传缪生索隠曰缪音亡救反一音穆　晋书惠帝纪缪缪音谬　通鉴晋武帝纪缪蔚注缪靡幼反又莫六反　今此字四收于十八尤二十幽五十一防一屋部中　于慎行笔麈曰缪字与穆字通亦与谬字通秦穆鲁穆之諡皆以缪为穆何曽贾充之諡又以缪为谬　亦作谬家语辨乐解孔子有所谬然思焉谬即穆字】
　　穆
　　【同上　礼记学记足以□闻□徐音所穆反以上字转去声则当入啸笑幼韵】
　　福【方六切】
　　【古音方墨反　书洪范敛时五福用敷锡厥庶民惟时厥庶民于汝极锡汝保极　而康而色曰予攸好德汝则锡之福时人斯其惟皇之极　惟辟作福惟辟作威惟辟玉食臣无有作福作威玉食臣之有作福作威玉食其害于而家凶于而国人用侧颇僻民用僭忒　易井九三井渫不食为我心恻可用汲王明竝受其福　诗天保五章神之吊矣诒尔多福民之质矣日用饮食羣黎百姓徧为尔德　小明五章嗟尔君子无恒安息靖共尔位好是正直神之听之介尔景福　鸳鸯二章鸳鸯在梁戢其左翼君子万年宜其遐福　宾之初筵四章既醉而出竝受其福醉而不出是谓伐德　文王六章无念尔祖聿修厥德永言配命自求多福　大明三章维此文王小心翼翼昭事上帝聿懐多福厥德不囘以受方国　既醉首章既醉以酒既饱以德君子万年介尔景福假乐二章干禄百福子孙千亿　閟宫首章是生后稷降之百福黍稷重穋植穉菽麦奄有下国俾民稼穑　殷武四章命于下国封建厥福　易震彖传震来虩虩恐致福也笑言哑哑后有则也　象传同困象传劓刖志未得也乃徐有説以中直也利用享祀受福也　井象传井渫不食行恻也求王明受福也　仪礼士冠礼始加祝辞令月吉日始加元服弃尔幼志顺尔成德寿考惟祺介尔景福　再加祝辞吉月令辰乃申尔服敬尔威仪淑慎尔德眉寿万年永受胡福　礼记郊特牲求服其志不贪其得故以战则克以祭则受福　礼器我战则克祭则受福考工记梓人强饮强食诒女曽孙诸矦百福　大戴礼同　老子故以智治国国之贼不以智治国国之福知此两者亦楷式常知楷式是谓德　管子白心篇小取焉则小得福大取焉则大得福尽行之而天下服殊无取焉则民反其身不免于贼　庄子秋水篇严乎若国之有君其无私德繇繇乎若祭之有社其无私福泛泛乎其若四方之无穷其无所畛域兼懐万物其孰承翼　荀子大略篇能除患则为福不能除患则为贼　史记秦始皇纪琅邪台刻石文皇帝之德存定四极诛乱除害兴利致福　李斯传是以地无四方民无异国四时充美鬼神降福　南越传楼船从欲怠傲失惑伏波困穷智虑愈殖因祸为福成败之转譬若纠墨　龟防传游三千嵗不出其域安平静正动不用力寿蔽天地莫知其极与物变化四时变色居而自匿伏而不食春苍夏黄秋白冬黒明于隂阳审于刑德先知利害察于祸福以言而当以战而胜王能寳之诸矦尽服王勿遣也以安社稷　渔者利其肉寡人贪其力下为不仁上为无德君臣无礼何从有福　寡人闻之谏者福也谀者贼也人主听谀是愚惑也　贾谊新书大政上篇天有常福必与有明德天有常菑必与夺民时　汉贾谊鵩赋夫祸之与福兮何异纠纟命不可説兮孰知其极　旱云赋忍兮啬夫何寡德矣既已生之不与福矣　汉书礼乐志郊祀歌象载瑜篇神所见施祉福登蓬莱结无极　安世房中歌冯冯翼翼承天之则吾易乆逺烛明四极慈惠所爱美若休德杳杳冥冥克绰永福　硙硙即即师象山则呜呼孝哉案抚戎国蛮夷竭欢象来致福兼临是爱终无兵革　皇皇鸿明荡矦休德嘉承天和伊乐厥福在乐不荒惟民之则　承帝明德师象山则云施称民永受厥福淮南子精神训吾安知夫刺灸而欲生者之非惑也又安知夫绞经而求死者之非福也或者生乃徭】
　　【役也而死乃休息也　主术训俨然黙而吉祥受福　诠言训不求得不辞福从天之则不求所无不失所得内无旁祸外无旁福祸福不生安有人贼文子同　故祭祀思亲不求福飨賔修敬不思德説山训刍狗待之而求福土龙待之而得食　人间训故福之为祸祸之为福化不可极深不可测也修务训筹策得失以观祸福设仪立度可以为法则要略使人知祸之为福亡之为得　圣人无忧和以德也狂者无忧不知祸福也　知公道而不知人间则无以应祸福知人间而不知修务则无以使学者劝力　文子道德篇强大有道不战而克小弱有道不争而得举事有道功成得福　鹖冠子度万篇驱驰索祸开门逃福贤良为笑愚者为国　説苑敬慎篇至治之极祸反为福　权谋篇圣人转祸为福报怨以德　谈丛篇暴虐不得反受其贼怨生不报祸生于福　辨物篇去则有灾见则有福览九州观八极备文武正王国严照四方仁圣皆伏　列女传周主忠妾颂使妾奉进僵以除贼忠全其主终防其福　易林干之防君子是则长受嘉福　之恒东山西岳防合俱食百家送从以成恩福　坤之蛊贼仁伤德天怒不福斩刈宗社失其邦国　之观含和建德常受天福　屯之家人温仁正直主布恩德闵哀不已防受大福　之艮年常防庆今嵗受福三伏采芑出军有得　讼之观钦明之德坐前王食必保嘉善长受安福　之无妄合体比翼喜耦相得与君同好使我有福　之大过哑哑笑言与喜饮食长乐行觞千秋起舞拜受大福　之渐明神达德君受大福之中孚谢恩拜德东归吴国舞蹈欢跃恣乐受福师之观肤敏之德发愤忘食虏豹禽説为王求福以成主德　之贲伯宁子福惠我邦国　之剥谗父】
　　【佞雄贼乱邦国生离忠孝败困不福　比之晋昊天白日照临我国万民康乐咸赖嘉福　履之中孚大头明目载受嘉福三省飞来与禄相得　秦之解坤厚地载庶物蕃息平康正直以绥百福　之鼎退止我足无出国域乃得全完赖其生福　之小过桃李华实累累日息长大成熟甘美可食为我利福　否之益东西受福与母相得　之震赖我仁德获为我福　大有之解贺喜从福日利蕃息欢乐有得　蛊之益牡牺孔博日新其德文君出猎姜氏受福　观之大过黄离白日照我四国元首昭明民赖其福贲之观易为功力因惧受福　无妄之随破亡之国天所不福难以止息　之未济龙兴之德周武成福长女宜家与君相得　頥之明夷五岳四渎润洽为德行不失理民赖恩福　之解箕仁入室政衰弊极抱其彝器奔于他国因祸受福　大过之鼎履行素德卒蒙祐福与尧侑食君子有息　坎之小畜尧舜仁德养贤致福众英积聚国无宼贼　咸之恒南行求福与喜相得封受上赏鼎足辅国　恒之剥牝鸡之息为我利福请求弗得　之睽日莫闭目随阳休息箕子以之乃受其福　遯之无妄大人受福童防忧惑利无所得　晋之归妹春耕有息秋入利福明夷之解见伏字下　家人之需主有圣德上配太极皇灵建中授我以福　睽之屯改柯易叶饭温不食豪雄争强先者受福　蹇之大畜蓄利积福日新其德　之頥张罗百日鸟不得北缩颈挂翼困于窘国君子治德获誉受福　之大壮虐政为贼大人失福　解之大有覆手举牍易为功力月正元日承平致福　之豫髙飞有德君子获福　之蛊道理和得人不相贼君子往之乐有利福　之明夷恪敬竞职心不作慝君明臣忠民赖其福　萃防庆受福有所获得不利出城疾人困极　之艮三世为德天祚以国封建少昊鲁矦之福　升之归妹游戏仁德日益有福凶言不至妖孽灭息　困之咸比目四翼安我邦国上下无患为吾嘉福　井之噬防鸡鸣大国姜氏受福　之明夷藏防之室封豕受福充泽肥腯子孙蕃息　革之师买利求福莫如南国　艮之困南行出城世得大福王姬归齐赖其所欲以安邦国渐之遯子长忠直李氏为贼祸及无嗣司马失福之大壮节庆之德不涉乱国虽昧无光民受大福归妹之咸文君之德养人致福　之恒合欢之国喜为我福　之涣生我喜福国无残贼　旅之否辅相之好无有休息时行云集所在遇福　之鼎文君燎猎吕尚获福号称太师封建齐国　之震征将止恶鼓鞞除贼庆仲奔莒子般获福　巽之屯仁政之德参参日息成都就邑日受厥福　之大壮乘车七百以明文德践土葵丘齐晋受福　兑之蹇我得利福不离兵革　之中孚茆屋结广崇我文德三辰旂旗家受行福　涣之明夷比目附翼相待为福姜氏季女与君合德　节之履长宁覆福安我百国　之井宣劳就力为王主国安土成稷天下蒙福　既济之否六喜三福南至欢国与喜同乐嘉我洁德　未济之晋乌鸱搏翼以避隂贼盗伺二女赖厥生福旱灾为疾君无黍稷　太经永次五三纲得于中极天永厥福　勤测勤力忘食大人德也往之蹇蹇逺乎福也　攡敛也得失亡福彊善不倦剧恶不息扬雄甘泉赋煇光燿降厥福兮子子孙孙长无极兮　元后诔分茧理丝女工是勅遐迩蒙祉中外禔福自京达海靡不仰德　越絶书叙外传记故空社易为福危民易为德　子之复仇臣之讨贼至诚感天矫枉过直乳狗咋虎不计祸福　呉越春秋越王上吴王寿辞于乎休哉传德无极上感太阳降瑞翼翼大王延寿万嵗长保吴国四海咸承诸侯宾服觞酒既升永受万福　大夫种祝辞皇天祐助我王受福良臣集谋我王之德宗庙辅政鬼神承翼君不忘臣臣尽其力上天一苍不可掩塞觞酒二升万福无极　班固明堂诗普天率土各以其职猗与缉熈允懐多福　幽通赋见下　崔骃仲山甫鼎铭鼎耳革其行塞雉膏不食方雨亏悔终吉有福　张衡东京赋于南则前殿云台和欢安福謻门曲榭邪阻城洫竒树珍果钩盾所职西登少华亭修勅九龙之内寔曰嘉德西南其戸匪雕匪刻我后好约乃宴斯息邓耽郊祀赋穆穆皇王克明厥德应符蹈运旋章厥福　胡广笥铭帝命所赉用褒令德佩以自修服以自勅忠肃恭懿鲜不为则靡悔靡吝神人致福印衣铭宣慈惠和柔嘉维则克厌帝心膺兹多福登位歴寿子孙千亿　王延寿桐柏庙碑辞惟前废弛匪恭匪力灾以兴隂阳以忒陟彼髙冈臻兹庙侧肃肃其敬灵祗降福雍雍其和民用悦服穰穰其庆年谷登殖　樊毅修华岳庙碑辞赤鋭煌煌受兹介福京夏密清殊俗宾服令问不违可谓至德　孟都修尧庙碑文官位宦学皆不可测子子孙孙必蒙大圣休烈之福以劝后进昌炽无极　史晨孔子庙碑文于穆肃雍上下蒙福长享利贞与天无极　武都太守李翕西狭颂瑞降丰稔民以货植威恩竝隆逺人宾服鐉山浚渎路以安直继禹之迹亦世赖福蔡邕京兆尹樊陵碑辞多士时贡繇役永息道路孔夷民清险棘同体诸旧兆萌蒙福惠垂无疆守以防极　郡掾史张祠堂碑辞仁惠周洽行惟模则笃垂余庆贻此燕翼邈矣遗孙永懐多福刋名金石流于罔极　慎令刘修碑辞于惟君德忠孝正直至行通洞髙明柔克鬼神富谦受兹介福　后汉书张传事行则为福不行则为赋　晋书天文志进退如度奸邪息变色乱行主无福　宋书天文志同　礼志皇帝冠祝文令月吉日始加元服皇帝穆穆思衮职钦若昊天六合是式率遵祖考永永无极眉寿惟祺介兹景福　宋书礼志同　闵鸿亲蚕赋洪恩美而周普配春天之景福扬黼黻之奇藻播朱紫之豓色　南齐书礼志南郡王昭业冠祝文筮日筮宾肇加元服弃尔防志从厥成德亲贤使能克隆景福宋史舆服志徽宗崇宁五年有以玉印献者文曰承天福延万亿永无极　按福字在汉以上唯淮南子説林训无乡之社易为黍肉无国之稷易为求福佀入后人屋韵然篇中不韵者固多自晋桓王孝伯诔始以福服牧郁与育陆竹同用宋范晔后汉书刘赵淳于传赞以福与禄竹速同用刘袁吕传赞以牧福与逐覆同用上声则方以反　诗楚茨首章四章竝见亿字下大田见黒字下　旱麓四章清酒既载骍牡既备以享以祀以介景福　潜有鳣有鲔鲦鲿鰋鲤以享以祀以介景福去声则音富　诗行苇四章黄耉台背以引以翼寿考维祺以介景福　庄子徐无鬼篇其欲干酒肉之味邪其寡人亦有社稷之福邪　淮南子汜论训故苌知天道而不知人事苏秦知权谋而不知祸福要略时则者所以上因天时下尽地力据度行当合诸人则刑十二节以为法式终而复始转于无极】
　　【因循仿依以知祸福操舍开塞各有龙忌发号施令以时教期使君人者知所以从事　易林家人之比更旦初嵗振除祸败新衣元服拜受利福　睽之未济见极字下　説苑见式字下　呉越春秋大夫种祝辞大王德寿无疆无极乾坤受灵神祗辅翼我王厚之祉祐在侧德销百殃利受其福去彼呉庭来归越国觞酒既升请称万嵗　礼记郊特牲富也者福也　祭统福者备也备者百顺之名也　诗何神不富传富福也　维昔之富不如时笺富福也　易谦彖传鬼神害盈而福谦京房本作富后汉刘修碑引此同　释名福富也其中多品如富者也　汉阙州从事尹宙碑位不副德作位不福德】
　　幅
　　【古音同上　诗采菽传幅偪也所以自偪束也　左传桓二年带裳幅舄幅音逼　礼记内则偪屦着綦偪本又作幅　晋书羊祜传幅巾穷巷唐彬传幅巾相见姚襄载记幅巾以待之幅竝音方逼反　今此字两收于一屋二十四职部中去声则音富　左传襄二十八年且夫富如布帛之有幅焉】
　　蝠
　　【古音同上　魏陈思王蝙蝠赋吁何奸气生兹蝙蝠形殊性诡每变常式行不由足飞不假翼】
　　葍
　　【古音同上去声则音富　诗我行其野三章我行其野言采其葍不思旧姻求尔新特成不以富亦秪以异　尔雅释艸葍防疏葍一名防】
　　楅
　　【古音同上　诗夏而楅衡音义楅音福逼也　今此字两收于一屋二十四职部中】
　　偪
　　【古音同上　春秋襄十年遂灭偪阳偪徐音甫目反又彼力反　今此字两收于一屋二十四职部中去声则彼二反　荀子见塞字下】
　　辐
　　【古音同上　诗伐檀三章坎坎伐辐兮寘之河之侧兮河水清且直猗不稼不穑胡取禾三百亿兮不狩不猎胡瞻尔庭有县特兮彼君子兮不素食兮　荀子法行篇诗曰涓涓源水不雝不塞毂已破碎乃大其辐事以败矣乃重太息　易小畜九三爻辞舆説辐依子夏传马融郑虞翻竝作輹按辐字不得与目字为韵去声则音富　诗正月十章无弃尔辅员于尔辐屡顾尔仆不输尔载终逾絶险曽是不意　今此字两收于四十九宥一屋部中】
　　伏【房六切】
　　【古音蒲北反　易杂卦传兑见而防伏也随无故也蛊则饬也　礼记儒行儒有澡身而浴德陈言而伏老子祸兮福所倚福兮祸所伏孰知其极　列子天瑞篇君子息焉小人伏焉　仁者息焉不仁者伏】
　　【焉　管子枢言篇能戒乎能敕乎能隠而伏乎能而稷乎能而麦乎春不生而夏无得乎　四称篇固其武臣宣用其力圣人在前贞廉在侧竞称于义上下皆饰形正明察四时不贷民亦不忧五谷蕃殖外内均和诸矦臣伏国家安宁不用兵革受其币帛以怀其德昭受其令以为法式　四时篇所求必得所恶必伏　晏子夫古之有死也令后世贤者得之以息不肖者得之以伏　吕氏春秋制乐篇故祸兮福之所倚福兮祸之所伏圣人所独见众人焉知其极六韬发启篇鸷鸟将击卑飞敛翼猛兽将搏弭耳俯伏圣人将动必有愚色　逸周书时训解苦菜不秀贤人潜伏靡艸不死国纵盗贼小暑不至是谓隂慝素问调经论适人必革精气自伏邪气散乱无所休息气泄腠理真气乃相得　灵枢经五乱篇故气】
　　【乱干心则烦心密嘿俛首静伏　动腧篇气之过于寸口也上十焉息下八焉伏何道从还不知其极刺节真邪篇轻重不得倾侧宛伏不知东西不知南北　汉贾谊鵩赋祸兮福所倚福兮祸所伏忧喜聚门兮吉凶同域　贾谊新书大政下篇故贤人得焉不肖者伏焉　东方朔七谏处舍之幽门兮穴岩石而窟伏从水蛟而为徒兮与神龙乎休息　淮南子原道训施之以德海外宾伏四夷纳职合诸矦于涂山执玉帛者万国　亢仓子贤道篇时之阳兮信义昌时之黙兮信义伏　鹖冠子世兵篇祸乎福之所倚福乎祸之所伏祸与福如纠纆　韩诗外传大人出小子匿圣者起贤者伏　盐铁论孔子曰诗人疾之不能黙丘疾之不能伏　汉书李广传登车不式遭防不服振旅抚师以征不服率三军之心同战士之力故怒形则千里悚威振则万物伏是以名声暴于夷貉威灵憺乎邻国　李防传日将旦清风发羣隂伏君以临朝不牵于色　易林小畜之姤苍龙隠伏麟鳯逺匿宼贼同处未得安息　随之归妹明德隠伏麟鳯逺匿周室倾侧不知所息　大畜之坎天地闭塞仁智隠伏商旅不行利深难得　坎之归妹南至之日阳消不息北风烈寒万物藏伏　离之涣日入明匿阳晶隠伏小人心劳求事不得　恒之履北陆阳伏不知黒白　明夷之解亡玉失鹿不知所伏利以避危全我生福甘雨时降年嵗有得　家人之泰仁德优洽恩及异域泽被殊方祸灾隠伏作蚕不织寒无所得　鼎之涣虎饥欲食见猬而伏説苑见上　扬雄长杨赋皆稽颡树颌匍匐蚁伏二十余年尚不敢惕息　太经观大易之损益兮览老氏之倚伏省忧喜之共门兮察吉凶之同域　上林苑令箴夷原污薮禽兽攸伏鱼鼈以时刍荛咸殖白虎通不周风至蛰虫匿广莫风至则万物伏班固幽通赋畔囘穴其若兹兮北叜颇识其倚伏单】
　　【治里而外雕兮张修襮而内逼聿中龢为庶几兮顔与冉又不得　崔骃北征颂人事协兮皇恩得金精扬兮水灵伏顺天机兮把刑德戈所指兮罔不克杜笃论都赋于是同穴裘褐之域共川鼻饮之国莫不袒跣稽颡失气虏伏　朱穆絶交诗北山有鸱不洁其翼飞不正向寝不定息饥则木揽饱则泥伏饕餮贪污臭腐是食　中常侍樊安碑辞肃肃我君帝躬是翼王事多难我君是力秉此小心以亮皇职惟帝念功庸以舆服大命倾霣魂神僊伏龟艾追迁用光其德蔼蔼遗称作呈作式勒铭慈石垂示罔极勲名不剟永昭千亿　汉书律歴志太隂者北方北伏也　白虎通北方者伏方也万物伏藏也　释名匐伏也伏地行也　考工记辀人不伏其辕必缢其牛故书伏作偪杜子春云偪当作伏　左传昭十三年懐锦奉壶饮冰以蒲伏焉伏蒲北反本又作匐　二十一年扶伏而击之扶音蒲伏蒲北反　史记范睢传膝行蒲伏淮隂矦传俛出袴下蒲伏汉书匈奴传扶伏称臣説苑灵公扶伏气息不续越絶书越王为吾蒲伏约辞皆匍匐之异文　家语引诗匍匐救之作扶伏去声则音备　诗灵台二章经始勿亟庶民子来王在灵囿麀鹿攸伏　管子侈靡篇其臣者子而夺之使而辍之徒以而富之父系而伏之夺辍竝去声素问四气调神大论使志若伏若匿若有私意若已有得　淮南子兵略训审错规虑设蔚施伏隠匿其形出于不意敌人之兵无所适备　扬雄上林苑令箴麀鹿攸伏不如德至衡臣司虞敢告执指　礼记乐记羽者妪伏伏扶又反史记正义音房富反　内则注雏鼈伏乳者伏扶又反　左传庄十年惧有伏焉伏如字旧音扶又反　庄子庚桑楚篇越鸡不能伏鹄卵伏音扶又反　汉书五行志丞相府史家雌鸡伏子师古曰伏音房富反按又音肄富方二反竝当音备　今此字两收于四十九宥一屋部中】
　　服
　　【古音同上　诗关雎二章求之不得寤寐思服悠哉悠哉辗转反侧　有狐三章有狐绥绥在彼淇侧心之忧矣之子无服　葛屦首章要之襋之好人服之蜉蝣二章蜉蝣之翼采采衣服心之忧矣于我归息　人二章维鹈在梁不濡其翼彼其之子不称其服　采薇五章四牡翼翼象弭鱼服岂不日戒玁狁孔棘　六月首章六月栖栖戎车既饬四牡骙骙载是常服玁狁孔炽我是用急王于出征以匡王国二章比物四骊闲之维则维此六月既成我服三章有严有翼共武之服共武之服以定王国　采】
　　【芑见革字下　文王四章商之孙子其丽不亿上帝既命矦于周服　下武四章媚兹一人应矦顺德永言孝思昭哉嗣服　文王有声六章自南自北无思不服　荡二章曽是彊御曽是掊克曽是在位曽是在服天降滔德女兴是力　泮水见馘字下　易豫彖传天地以顺动故日月不过而四时不忒圣人以顺动则刑罚清而民服　观彖传观天之神道而四时不忒圣人以神道设教而天下服矣　谦象传见下　仪礼士冠礼始加祝辞再加祝辞竝见上　三加祝辞以嵗之正以月之令咸加尔服兄弟具在以成厥德　礼记礼运故礼行于郊而百神受职焉礼行于社而百货可极焉礼行于祖庙而孝慈服焉礼行于五祀而正法则焉　祭义因物之精制为之极明命鬼神以为黔首则百众以畏万民以服　尔雅释训蔼蔼萋萋臣尽力也噰噰喈喈民协服也　楚辞离骚謇吾法夫前修兮非世俗之所服虽不周于今之人兮愿依彭咸之遗则　歩余马于兰皋兮驰椒丘且焉止息进不入以离尤兮退将复修吾初服瞻前而顾后兮相观民之计极夫孰非义而可用兮孰非善而可服　天问彼王纣之躬孰使乱惑何】
　　【恶辅弼谗谄是服　九章惜诵令五帝以折中兮戒六神与向服俾山川以备御兮命咎繇使听直　橘颂后皇嘉树橘徕服兮受命不迁生南国兮　大戴礼武王践阼篇劔之铭曰带之以为服动必行德诰志篇不赏不罚如民咸尽力车不建戈逺迩咸服使来往地宾毕极无怨无恶率惟懿德　公符篇秉集万福之休灵始加昭明之元服推逺穉免之幼志崇积文武之宠德　郑语宣王之时有童谣曰檿弧箕服实亡周国　史记周纪同　晋语仁置德武置服　老子治人事天莫若啬夫惟啬是谓早服早服是谓重积德重积德则无不克无不克则莫知其极莫知其极可以有国　管子牧民篇君好之则臣服之君恶之则臣匿之　侈靡篇有革而不能革不可服　心术下篇充不美则心不得行不正则民不服　白心篇见上　故曰何道之近而莫之与能服也弃近而就逺何以费力也　水地篇故人皆服之而管子则之　四时篇大寒乃极国家乃昌四方乃服此谓嵗德　正篇正之服之胜之饰之必严其令而民则之曰政　内业篇一言得而天下服一言定而天下听　意气得而天下服心意定而天下听度地篇四时以得四害皆服　弟子职篇先生施教弟子是则温恭自虚所受是极见善从之闻义则服温柔孝弟毋骄恃力志毋虚邪行必正直游居有常必就有德顔色整齐中心必式夙兴夜寐衣带必饬朝益暮习小心翼翼一此不解是谓学则　晏子吴越受令荆楚惛忧莫不宾服勤于周室天子加德布帛不可穷穷不可饰牛马不可穷穷不可服　説苑同　庄子天地篇记曰通于一而万事毕无心得而鬼神服　天下篇今墨子独生不歌死无服桐棺三寸而无椁以为法式　使后世之墨者多以裘褐为衣以跋蹻为服日夜不休以自苦为极曰不能如此非禹之道也不足谓墨　战国防苏秦説秦惠王辩言伟服战攻不息　顔斶对齐宣王东西南北莫敢不来服　呉子应变篇从之无息虽众可服　墨子尚贤篇汤举伊尹于庖防之中授之政其谋得文王举闳天奉颠于罝罔之中授之政西土服　备蚮傅篇以衣为服以号相得　荀子王霸篇如是则不战而胜不攻而得用兵不劳而天下服　议兵篇故近者亲其善逺方慕其德兵不血刃逺迩来服德盛于此施及四极　成相篇禹劳心力尧有德干戈不用三苗服举舜甽亩任之天下身休息得后稷五谷殖夔为乐正鸟兽服契为司徒民知孝弟尊有德守其职足衣食厚薄有等明爵服利往卬上莫得擅与孰私得　韩非子爱臣篇见上声等字下　用人篇故至治之国有赏罚而无喜怒故圣人极有刑法而死无螫毒故奸人服　吕氏春秋先识篇妲己为政赏罚无方不用法式杀三不辜民大不服守法之臣出奔周国　审时篇得时之麦秱长而颈黒二七以为行而服薄防而赤色称之重食之致香以息使人肌泽且有力　司马法严位篇人禁不息不可以分食方其疑惑可师可服　六韬守土篇顺者任之以德逆者絶之以力敬之勿疑天下和服　战骑篇变易衣服其军可克　逸周书武称解百姓咸服偃兵兴德　宝典解八温直是谓明德喜怒不郄主人乃服　时训解鸿鴈不来小民不服爵不入大水失时之极菊无黄华土不稼穑　周祝解见下　武纪解太上敬而服其次欲而得其次夺而得其次争而克其下动而上资其力　素问移精变气论标本已得邪气乃服　灵枢经病传篇毕将服之神自得之官能篇用鍼之服必有法则　史记秦始皇纪秦山刻石文皇帝临位作制明法臣下修饬二十有六年初并天下防不宾服　刻碣石门文遂兴师旅诛戮无道为逆灭息武殄暴逆文复无罪庶心咸服惠论功劳赏及牛马恩肥土域　乐书天马歌天马徕兮从西极径万里兮归有德承灵威兮降外国涉流沙兮四夷服　李斯传三者逆德天下不服身殆倾危社稷不血食　龟防传见上　汉书髙帝纪明其为贼敌乃可服　武帝纪诗云四牡翼翼防征不服亲省边垂用事所极　礼乐志郊祀歌西颢篇奸僞不萌妖孽伏息隅辟越逺四貉咸服既畏兹威惟慕纯德附而不骄正心翊翊　铙歌上之囘篇游石关望诸国月支臣匈奴服令从百官疾驱驰千秋万嵗乐无极　李广传见上　叙传孝元翼翼髙明柔克宾礼故老优繇亮直外割禁囿内损御服　长孺刚直义形于色下折淮南上正元服庄之推贤于兹为德　三略官人得则士卒服　将有一则众不服有二则军无式有三则下奔北有四则祸及国　淮南子俶真训是故仁义不布而万物蕃殖赏罚不施而天下宾服　时则训杀伐既得仇敌乃克矩正不失百诛乃服　精神训精神澹然无极不与物散而天下自服　兵略训上下有隙将吏不相得所持不直卒心积不服　文子自然篇四时修正于境内而逺方懐德制胜于未战而诸矦宾服也　韩诗外传关雎之事大矣哉冯冯翊翊自东自西自南自北无思不服　易林屯之睽见下　蒙之观黄玉温德君子所服　泰之需四竝兼用君子所服南征述职与福同德　谦之离羔羊皮革君子朝服辅政扶德以合万国　贲之益旃裘若阖慕德献服边鄙不耸以安王国　剥之晋鸟飞鼔翼喜乐尧德虞夏着功要荒宾服　之益忧多横贼主不能服昆仑之玉取求必得　咸之明夷申酉脱服牛马休息　大壮之同人管子治国矦伯来服乘舆八百尊我桓德　之蛊德被八表蛮夷率服蝥贼不作道无苛慝　损之井秦失其鹿髙足先得勇夫慕义君子率服　困之中孚丝纻布帛人所衣服掺掺女手纺绩善织南国饶足取之有息　井之小畜东行述职征讨不服　丰之坎两狗围室相咬争食枉矢西流射我暴国髙宗伐鬼三年乃服　王褒四子讲德论于是二客醉于仁义饱于盛德终日仰叹怡怿而悦服　韦成戒子孙诗慎尔防同戒尔车服无媠尔仪以保尔域　説苑君道篇既成威德民亲以服清白上通巧佞下塞君好之则臣服之君嗜之则臣食之　谈丛篇镜以精明美恶自服衡平无私轻重自得　太经傒测宫庸之爵不可空得也傒福贞贞正可服也　饰次二无质饰先文后失服　扬雄逐贫赋余乃避席辞谢不直请不贰过闻义则服长与尔居终无厌极贫遂不去与我游息　家语冠颂篇令月吉日王始加元服去王幼志心是衮职钦若昊天六合是式率尔祖考永永无极　越絶书叙外传记故曰众者传目多者信德自此之时天下大服　吴越春秋见上春秋汉含孳有人握戼金刀在轸北字季天下服班固荅宾戏今吾子幸游帝王之世躬带绂冕之】
　　【服浮英华湛道德　冯衍席前右铭修尔容貌饰尔衣服文之以辞实之以德　张衡思赋共夙昔而不贰兮固终始之所服也夕惕若厉以省諐兮惧余身之未勑也　观舞赋于是饮者皆醉日亦既昃美人兴而将舞乃修容而改服袭罗谷之襍错申绸缪以自饰　崔瑗司隶校尉箴煌煌古制分划五服翼翼封畿四方之极牧监匡设是谓王国　胡广印衣铭明明上皇旌以命服纡朱懐金为光为饰迈种其泽抚宁四国　李尤冠帻铭冠为元服帻为首服君子敬慎自强不忒　徐干冠赋纤丽细缨轻配蝉翼尊曰元饰贵为首服君子敬慎自强不忒　樊毅修华岳庙碑辞见上　王延寿桐柏庙碑辞见上　武都太守李翕西狭颂见上　中常侍樊安碑辞见上郎中郑固碑辞见特字下　魏文帝玛瑙勒赋嘉镂钖之盛美感戎马之首饰图兹物之攸宜信君子之所服　仓舒诔永思长懐哀尔罔极贻尔良妃襚尔嘉服　繁钦定情诗与我期何所乃期西山侧日夕兮不来踯躅长叹息逺望凉风至俯仰正衣服何晏瑞颂鹿之麌麌载素其色雉之朝雊亦白其服阮籍乐论故延年造倾城之歌而孝武思靡曼之色雍门作松柏之音愍王念未寒之服　呉韦昭鼓吹曲承天命篇超龙升袭帝服穷淳懿体黙夙兴临朝劳谦日昃易简以崇仁放逺谗与慝　杨泉蚕赋以为衣裳冠冕服饰礼神纳宾各有分职以洽百礼罔不斯服　晋鼙舞歌大晋篇西蜀猾夏僭号方域命将致讨委国稽服　晋书礼志皇帝冠祝文见上　傅吏部尚书箴明明王范制为九服君执常道臣有定职各有攸司又用不慝　潘尼释奠颂释衣御春服弛斋禁反故式　南齐书礼志南郡王昭业冠祝文见上　陈第曰服字诗易及秦汉古辞无有不读匐者故仪礼载冠辞曰令月吉日始加元服弃尔防志顺尔成德此其当世之音毫无所假借者唐贾公彦疏曰服叶蒲北反失之矣岂古人命冠数语不能以正音而必待于叶邪以此见唐人之不知古音也　按礼记檀弓及汉书谷永传引诗凡民有防匍匐救之竝作扶服史记苏秦传委蛇蒲服战国策坐行蒲服汉书霍光传扶服叩头王莽传扶服振救扬雄长杨赋扶服蛾伏解嘲范雎扶服入槖吴越春秋吾是以蒲服就君又礼记问防故匍匐而哭之注匍匐或作扶服李善长杨赋注扶服与匍匐音义同是古匐字通作服也　史记扁鹊传因嘘唏服臆索隠曰服音皮力反　今一屋韵中亦收匐字亦读为房六反即此可证其为俗音　按汉刘向九叹却骐骥以转运兮腾驴驘以驰逐蔡女黜而出帷兮戎妇入而防绣服扬雄冀州牧箴洋洋冀州鸿原大陆岳阳是都岛夷皮服始以服字读房六反去声则蒲昧反　诗采薇见棘字下　大东四章东人之子职劳不来西人之子粲粲衣服　宋玉髙唐赋王将欲往见之必先斋戒差时择日简舆服建云斾蜺为旌翠为葢风起雨止千里而逝葢发蒙往自防思万方忧国害开贤圣辅不逮九窍通郁精神察滞延年益寿千万嵗　史记秦始皇纪之罘山刻石文见式字下　淮南子览冥训近者献其智逺者懐其德拱揖指麾而四海宾服春秋冬夏皆献其贡职天下混而为一子孙相代　齐俗训万物之情既矣四夷九州服矣　汉郎中郑固碑辞见特字下古服字亦作犕易系辞传服牛乘马説文引之作犕牛乘马左传王使伯服如郑请滑史记郑世家作伯犕　汉书皇甫嵩传义真犕未乎注犕古服字北史魏收嘲阳休之义真服未正作服字　按今人谓马上鞍曰犕古人只用服字説文乃作犕后世字愈多而不师古如汉书外戚传取它郎鞌以被其马后汉书彭宠传被马六匹南史袁粲传命左右被马则转而为被説文鞁车驾具也通鉴燕髙阳王隆自为鞁乘唐杜甫诗我曹鞴马听晨鸡则又转而为鞁鞴四字皆服字之异文自去入部分遂不知其为同一字矣】
　　鵩
　　【古音同上　汉班固幽通赋三变同于一体兮虽移易而不忒洞参差其纷错兮斯众兆之所惑周贾荡而贡愤兮齐死生与祸福抗爽言以矫情兮信畏牺而忌鵩】
　　鞴
　　【古音同上　説见上　今此字两收于六至一屋部中】
　　箙
　　【古音同上　汉书天文志川塞谿垘孟康曰垘音箙今垘字在二十五德部】
　　畐
　　【古音同上　今此字两收于一屋二十四职部中去声则音富　説文富从宀畐声】
　　絥
　　□
　　【古音竝同上　今此二字两收于六至一屋部中】
　　菔
　　【古音同上　方言芦菔郭璞注音匐　説文菔从艸服声　尔雅葖芦菔后汉书刘盆子传掘庭中芦菔根今人呼作芦卜　今此字两收于一屋二十五德部中】
　　匐
　　【古音同上　説见上　今此字两收于一屋二十五德部中】
　　
　　【古音方墨反去声则音富】
　　防
　　【古音同上去声同上　今此二字两收于四十九宥一屋部中】
　　郁【于六切】
　　【古音于极反　史记五帝纪其色郁郁其德嶷嶷大戴礼同　汉司马相如上林赋便姗嫳屑与世殊服芬芳沤郁酷烈淑郁　淮南子髙诱注淢音郁按此字当与域字同音后人误转为于六反晋刘琨荅卢谌诗横厉纠纷羣妖竞逐火燎神州洪流华域郭璞山海经騊駼赞騊駼野骏产自北域交颈相摩分背翘陆孙承嘉遯赋游无方之内居无形之域咏休遯之贞亨察天心而观复委性命于芒任吉凶而靡録则并域字亦转为于六反又左传襄十四年至于棫林十六年次于棫林徐竝音于目反上声则于纪反　説文郁从邑有声】
　　
　　【古音同上　説文防从有□声□于逼切】
　　彧
　　【古音同上　诗信南山三章疆场翼翼黍稷彧彧曽孙之穑以为酒食　张弨曰本作□乃从川而或声后人并省作彧又因川而譌彡遂溷作防注文采义乃交互之谬也】
　　□
　　□
　　【古音竝同上　今此二字两收于一屋二十四职部中】
　　栯
　　【古音同上上声则音有　今此字两收于四十四有一屋部中】
　　牧【莫六切】
　　【古音墨　易谦象传谦谦君子卑以自牧也鸣谦贞吉中心得也劳谦君子万民服也无不利防谦不违则也利用侵伐征不服也鸣谦志未得也可用行师征邑国也　楚辞天问伯昌号衰秉鞭作牧何令彻彼岐社命有殷国　逸周书周祝解故海之大也而鱼何为可得山之深也虎豹貔貅何为可服人智之防也奚为可测跂动哕息而奚为可牧　文子道原篇中能得之则外能牧之　易林屯之睽伯蹇叔盲莫与守牧失我衣裘代己除服　魏阮籍大人先生传惟法是修惟礼是克手执圭璧足履防墨行欲为目前检言欲为无穷则少称乡闾长闻邦国上欲图三公下不失为九州牧　论语摘辅象力牧作力墨去声则音昧　诗出车首章我出我车于彼牧矣自天子所谓我来矣召彼仆夫谓之载矣王事多难维其棘矣】
　　防
　　【古音同上上声则音母　书牧誓説文作坶字林音母母满以反】
　　囿【于六切】
　　【古音郁去声则于忌反　见四十九宥韵】
　　【以上字当改入职德韵转去声则当入泰卦怪夬队代废韵】二沃
　　【此韵当分为二】
　　沃【乌酷切】
　　【去声则乌告反　诗唐扬之水首章扬之水白石凿凿素衣朱襮从子于沃既见君子云何不乐　隰桑二章隰桑有阿其叶有沃既见君子云何不乐　韩诗外传桀羣臣歌乐兮乐兮四牡骄兮六辔沃兮去不善兮善何不乐兮　新序略同　张弨曰説文□从水芺声今俗省作沃】
　　鲎
</div>
    <div class="pagination">
<a href="唐韵正_page25.html">上一页</a><span>...</span><a href="唐韵正_page21.html">21</a><a href="唐韵正_page22.html">22</a><a href="唐韵正_page23.html">23</a><a href="唐韵正_page24.html">24</a><a href="唐韵正_page25.html">25</a><span class="current-page">26</span><a href="唐韵正_page27.html">27</a><a href="唐韵正_page28.html">28</a><a href="唐韵正_page29.html">29</a><a href="唐韵正_page30.html">30</a><a href="唐韵正_page31.html">31</a><span>...</span><a href="唐韵正_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
