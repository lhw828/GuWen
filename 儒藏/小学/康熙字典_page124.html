<!DOCTYPE html>
<html>
<head>
    <meta charset="UTF-8">
    <title>康熙字典 - 第 124 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 124 页/共 976 页</h1>
    <div class="content">	【戌集上】【門字部】		【廣韻】况逼切【集韻】忽域切，□音洫。同侐。【說文】靜也。引《詩魯頌》：閟宮有侐。本从門。

芪	【申集上】【艸字部】	芪	【唐韻】巨支切【正韻】渠宜切，□音其。黃芪，藥名。【本草】一名戴糝，一名王孫，根長三尺，以耒折之如綿，謂之綿黃芪。又有白水芪，赤水芪，木芪，功用□同。　又【集韻】翹移切，音跂。【博雅】芪母，草名。　又【集韻】陳尼切，音遲。與荎通。

芫	【申集上】【艸字部】	芫	【唐韻】【集韻】□愚袁切，音元。【說文】魚毒也。【山海經】首山，草多□芫。【急就篇註】芫華，一名魚毒，漁者煑之，以投水中，魚則死而浮出，故以爲名。　或作杬。【爾雅釋木】杬，魚毒。【郭註】大木，生南方，皮厚汁赤，堪藏卵果。◎按生南方用藏卵果者，自別是一種杬木，乃《左思吳都賦》所云綿杬杶櫖之杬，非毒魚之杬也，郭說誤。　又【史記倉公列傳】臨菑女子薄吾病，飮以芫花一撮。

芬	【申集上】【艸字部】	芬	【唐韻】撫文切【集韻】【韻會】【正韻】敷文切，□音紛。草初生，香分布也。　又【博雅】芬芬，香也。【詩小雅】苾芬孝祀。【大雅】燔炙芬芬。　又【揚子方言】和也。　又【汲冢周書】汝無泯泯芬芬，厚顏忍醜。【註】泯芬，亂也。　又【管子地員篇】芬然若灰。【註】芬然，壤起貌。　又【前漢禮樂志】芬哉茫茫。【師古註】芬謂衆多。　又【博雅】毛草也。　又姓。【戰國策】晉有大夫芬質。　又【韻補】孚焉切。【楊芳合歡詩】爰有承露枝，紫榮合素芬。扶疎垂淸藻，布翹芳且鮮。　【說文】本作。或从艸。【六書略】又作□。又□。考證：〔【集韻】【韻會】【正韻】草初生分布也。〕　謹照原文分布上增香字。〔又姓。【戰國策】晉有大夫芬只。〕　謹照廣韻原文芬只改芬質。 

芭	【申集上】【艸字部】	芭	【唐韻】伯加切【集韻】【韻會】【正韻】邦加切，□音巴。【玉篇】芭蕉。見蕉字註。　又香草。【楚辭九歌】傳芭兮代舞。【註】巴巫所持香草名也。　又披巴切，音葩。人名。【前漢揚雄傳】雄年七十一卒，侯芭爲起墳。　又與葩通。【大戴禮夏小正】拂桐芭。拂也者，拂也，桐芭之時也。

芮	【申集上】【艸字部】	芮	【唐韻】而銳切，音汭。【說文】芮芮，草生貌。　又【本草註】石龍芮，生于石上，其葉芮芮短小，故名。【潘岳西征賦】蕞芮于城隅者，又百不處一。【註】芮，小貌。　又國名。【詩大雅】虞芮質厥成。【史記周本紀註】《晉太康地理志》：虞西北四十里有芮城，芮城西二十里古芮國也。　又水涯。【詩大雅】芮鞫之卽。【箋】芮之言內也。水之內曰隩，水之外曰鞫。　又【史記蘇秦傳】革抉芮，無不畢具。【索隱註】芮謂繫楯之後綬也。　又姓。【通志氏族略】司徒芮伯之後，齊景公妾曰芮姬。　又【集韻】如劣切，音爇。【通鑑】宋元嘉二十七年，芮芮遣使遠輸誠款。【胡三省註】芮芮卽蠕蠕。魏呼柔然爲蠕蠕，南人語轉爲芮芮。沈約《宋書》、李延壽《南史》皆以蠕蠕爲芮芮，從南人語音也。

芯	【申集上】【艸字部】	芯	【集韻】思林切，音心。【類篇】草名。

	【午集中】【疒字部】		【玉篇】口金切，音欽。疾瘧，惡寒證也。　又【類篇】渴合切，音溘。病寒也。

芰	【申集上】【艸字部】	芰	〔古文〕茤□【唐韻】【集韻】□奇寄切，音妓。【說文】蔆也。【楚語】屈到嗜芰。【屈原離騷】製芰荷以爲衣兮。【酉陽雜俎】今人但言蔆芰，諸解草木書，亦未分別，唯《王安貧武陵》記云：四角、三角曰芰，兩角曰蔆。【本草註】其葉支散，故字从支。　又水名。【水經注】來需之水，西歷芰澗水。　【集韻】亦作□。古文□从□作。《集韻》□从□作。

花	【申集上】【艸字部】	花	〔古文〕蘤【唐韻】【集韻】【正韻】□呼瓜切，音譁。【正字通】草木之葩也。【歐陽修花品序】洛陽人稱花曰某花某花，稱牡丹則直曰花。　又地名。【廣州志】南海縣有花田。　又姓。唐有花驚定。【杜甫詩】成都猛將有花卿。【通志氏族略】宋有尚書郞花尹。　又【韻補】音訶。【棗據詩】延首觀神州，廻晴盻曲阿。芳林挺修榦，一歲再三花。　【說文】本作華。榮也。从艸□，鄭氏曰：□，象華葉垂敷之形，亏象蔕萼也。【唐韻古音】按花字，自南北朝以上不見于書，晉以下書中閒用花字，或是後人攺易。唯《後漢書李諧述身賦》曰：樹先春而動色，草迎歲而發花。又云：肆雕章之腴旨，咀文藝之英華。花字與華□用。而五經、諸子、楚辭、先秦、兩漢之書，皆古文相傳，凡華字未有攺爲花者。考太武帝始光二年三月初造新字千餘，頒之遠近，以爲楷式，如花字之比，得非造于魏晉以下之新字乎。

芳	【申集上】【艸字部】	芳	【唐韻】【集韻】【正韻】□敷方切，音妨。【說文】香草也。【屈原離騷】雜杜蘅與芳芷。【註】杜蘅、芳芷，皆香草名。　又【玉篇】芬芳，香氣貌。【司馬相如美人賦】芳香芬烈。　又【屈原離騷】芳與澤其雜糅兮。【註】芳，德之臭也。【晉書元帝紀】文景垂仁，傳芳于南頓。　又【韻會】州名。地多芳草，置在常芳縣。　又姓。【通志氏族略】《風俗通》云：漢有幽州刺史芳垂敷。　【韻學集成】作芳。芳字从屮作屮下方。考證：〔【屈原離騷】芳與澤其雜糅兮。【註】芳，德之貌也。〕　謹照原文貌改臭。 

芴	【申集上】【艸字部】	芴	【唐韻】【韻會】【正韻】□文弗切，音物。菲芴，土瓜也。【陸璣詩疏】菲，幽州謂之芴。詳菲字註。　又軋芴，緻密也。【司馬相如上林賦】縝紛軋芴。　又呼骨切，音忽。【莊子至樂篇】芒乎芴乎，而無從出乎。【荀子正名篇】故愚者之言，芴然而粗。考證：〔【司馬相如上林賦】縝紛緻芴。〕　謹照原文緻芴改軋芴。 

芵	【申集上】【艸字部】	芵	【玉篇】古穴切，音決。芵光，芵明也。【爾雅釋草】薢茩，芵光。【疏】葉如江芒，子形如馬蹄，呼爲馬蹄芵明。《廣雅》謂之羊躑躅。　又通決。【杜甫詩】雨中百草秋爛死，階下決明顏色鮮。

芶	【申集上】【艸字部】	芶	【篇海】音勾。菜名。

芷	【申集上】【艸字部】	芷	【唐韻】【韻會】【正韻】□諸市切，音止。白芷，藥名。【本草】一名芳香，一名澤芬，生河東川谷中，主長肌膚，潤澤顏色，可作面脂。【荀子勸學篇】蘭槐之根是爲芷。【屈原離騷】扈江蘺與辟芷兮。　又地名。【前漢夏侯嬰傳】戰于藍田芷陽。【註】芷陽，後爲霸陵縣。◎按芷陽《史記》作茝陽，音義同。

芸	【申集上】【艸字部】	芸	【廣韻】【集韻】玉分切【韻會】【正韻】于分切，□音雲。【說文】草也，似目宿。【禮月令】芸始生。【註】芸，香草也。【爾雅翼】芸類豌豆，叢生，其葉極芳香，秋後葉閒微白如粉，南人採置席下，能去蚤蝨。今謂之七里香。【續博物志】《典略》云：芸香辟紙魚蠹，故藏書臺稱芸臺。【成公綏芸香賦】美芸香之脩潔，合隂陽之淑淸。　又【急就篇註】芸，芸蒿也，生熟皆可啗。　又【拾遺記】芳蔬園多異菜，有菜名芸薇，紫色者最繁，一名芸芝。　又多貌。【老子道德經】夫物芸芸，各復歸其根。　又通耘。【論語】植其杖而芸。【何晏註】除草曰芸。　又音運。【詩小雅】裳裳者華，芸其黃矣。　【集韻】作□。（蕓）【唐韻】【集韻】□玉分切，音云。【玉篇】蕓薹菜。【本草註】此菜易起薹，須採其薹，則分枝必多，故名蕓薹。淮人謂之薹芥。　又蕓香草也。【杜陽雜編】元載造蕓輝堂於私第，其香出于闐國，潔白如玉，舂之爲屑以塗壁。　【集韻】或作蒷。（蕓）考證：〔【杜陽雜編】元載造蕓輝堂於私第，其香出於闐國。〕　謹照原文於闐改于闐。 

	【寅集中】【山字部】		【集韻】同嶅。【木華海賦】或掛□於岑之峰。　又【韻會】疑到切，音傲。動搖貌。與嶅分註。

	【午集中】【疒字部】		【廣韻】呼恢切【集韻】呼回切，□音灰。本作□，□尵，馬病。亦作。　又【集韻】呼乖切。義同。　又鄔賄切，音猥。□，風病。或作痿。　又徒回切，音頹。隂病。　又胡隈切，音回。病也。一曰腫旁出。　又烏潰切，音隈。與□同。【類篇】□，病痱也。尵二字原从尣作。

芹	【申集上】【艸字部】	芹	【唐韻】巨斤切【集韻】【韻會】渠斤切，□音勤。【說文】楚葵也。【詩魯頌】思樂泮水，薄采其芹。【箋】芹，水菜也。【爾雅疏】水芹，一名水英。【呂氏春秋】菜之美者，有雲夢之芹。【埤雅】芹潔白而有節，其氣芬芳，味不如蓴之美，故列子以爲客有獻芹者，鄕豪取而嘗之，蜇於口，慘於腹也。　又水名。【水經注】濟水又東北合芹溝水。　又【集韻】渠希切，音祈。水草。　又【類篇】几隱切，音謹。菜蒿類。原凡隱切。考證：〔【類篇】凡隱切，音謹。〕　謹照原文凡隱切改几隱切。 

芺	【申集上】【艸字部】	芺	【玉篇】烏老切【唐韻】烏皓切，□音襖。【說文】苦芺，草也。味苦，江南食以下氣。　又【集韻】於兆切，音夭。【爾雅釋草】鉤芺。【疏】薊類，一名鉤，一名芺。【郭註】大如拇指，中空，莖頭有臺，初生可食。　又于到切，音奧。義同。

芻	【申集上】【艸字部】	芻	【唐韻】側愚切【正韻】楚徂切，□音初。【說文】刈草也。【詩大雅】詢于芻蕘。【疏】芻者飼牛馬之草。【孟子】猶芻豢之悅我口。【趙註】草食曰芻。【韻會】羊曰芻，犬曰豢，皆以所食得名。　又【禮祭統】士執芻。【註】藁也。【詩小雅】生芻一束。【箋】苽草刈取以用曰芻，故曰生芻。　又草名。【小雅】終朝采綠。【箋】綠，王芻也。　又梵語謂僧曰苾芻。　又芻尼。【許彥周詩話】嘗作七夕詩，押潘尼字，難于屬和，後讀《藏經》，有呼喜鵲爲芻尼。　又姓。見【何氏姓苑】。　又【集韻】葘尤切，音鄒。【韓愈駑驥詩】力小若易制，價微良易酬。渴飮一斗水，饑食一束芻。　【六書正譌】芻象包束草之形，俗作蒭，非。【干祿字書】通作□、□。□字原从艸从口从丑作。考證：〔【孟子】猶芻豢之悅我口。【趙註】草牲曰芻。〕　謹照原文牲改食。 

□	【未集上】【竹字部】	□	〔古文〕柬【廣韻】【正韻】古限切【集韻】【韻會】賈限切，□音柬。牒也。【爾雅釋器】□謂之畢。【疏】□，竹□也。古未有紙，載文于□，謂之□札，一名畢。【禮王制】太史典禮，執□記，奉諱惡。【註】□記，策書也。【釋名】□，閒也。編之篇篇有閒也。【杜預春秋序】大事書之于策，小事□牘而已。【詩小雅】畏此□書。【傳】□書，戒命也。　又□閱也。【周禮春官】大田之禮，□衆也。【疏】□，閱也。謂閱其車徒之數也。又【夏官】大司馬□□鄕民。【註】謂比數之。　又要也，略也。【易繫辭】乾以易知，坤以□能。【疏】□，謂□省。【書大禹謨】臨下以□。【史記樂書】大樂必易，大禮必□。　又求也，選也。分別也。【書多士】夏迪□在王庭。【禮王制】□不肖以絀惡。【郊特牲】□其車賦，而歷其卒伍。　又大也。【詩邶風】□兮□兮。【傳】□，大也。【周頌】降福□□。【傳】□□，大也。【論語】吾黨之小子狂□。【註】□，大也。　又【左傳昭元年】子羽謂子皮曰：宋左師□而禮。【註】無所臧否，故曰□。共事大國，故曰禮。　又慢忽之謂□。【孟子】是□驩也。【疏】□略不禮也。　又諫也。【左傳成八年】晉侯使韓穿來言汶陽之田，季文子私焉曰：詩曰：猶之未遠，是用大□。【註】□，諫也。　又誠也。【禮王制】有旨無□不聽。【註】□，誠也。有其意無其誠，不論以爲罪。　又【諡法】一德不懈曰□，平易不訾曰□。　又鼓聲。【詩商頌】奏鼓□□。【箋】其聲和大。　又【韻會】手版也。古制長二尺四寸，短者半之。蔡邕曰：漢制長二尺，短者半，蓋單執一札，謂之□。　又姓。周大夫□師父，魯大夫□叔。考證：〔【夏官】大司馬□嵇鄕民。〕　謹照原文嵇改爲□。〔【詩衞風】□兮□兮〕　謹照原書衞改邶。〔【左傳成八年】晉侯使韓穿來言汶陽之田，季文子私焉曰，猶之未遠，是用大□。【註】□，諫也。〕　謹按猶之未遠二句乃引詩大雅辭，非文子語也，今於曰字下謹照原文增詩曰二字。 

芼	【申集上】【艸字部】	芼	【唐韻】【集韻】【韻會】【正韻】□莫報切，音耄。【說文】草覆蔓也。　又【爾雅釋言】芼，搴也。【註】皆擇菜也。　又【五音集韻】武道切，音媢。用菜雜肉爲羹也。【禮內則】芼羹。【疏】芼菜者，按《公食大夫禮》三牲皆有芼，牛藿、羊苦、豕薇也。又【韻會】謨袍切，音毛。【柳宗元詩】野蔬盈傾筐，頗雜池沼芼。【註】芼，草也。　又音莫。【詩周南】左右芼之。叶下樂韻。

芽	【申集上】【艸字部】	芽	【唐韻】五加切【集韻】【韻會】【正韻】牛加切，□音衙。【說文】萌芽也。【禮月令】是月也，安萌芽。【呂氏春秋】萌芽始震，凝寒不形。【關尹子四符篇】核芽相生。　又【博雅】始也。【參同契】隂陽之始，□合黃芽。　又【韻補】牛何切，音俄。【白居易種桃歌】食桃種桃核，一年核生芽。去春已稀少，今春漸無多。　又訛乎切，音吾。【揚雄徐州箴】禍如丘山，本在萌芽。牧臣司徐，敢告僕夫。【唐韻古音】按《月令》《參同契》等書古音俱讀如吾，至《晉書》童謠，草木萌芽殺長沙，則轉爲今音矣。

芾	【申集上】【艸字部】	芾	【唐韻】【韻會】【正韻】□方味切，音沸。【詩召南】蔽芾甘棠。【傳】蔽芾，小貌。　又布蓋切，音貝。義同。　又【廣韻】分物切，音弗。草木翳薈也。【博雅】芾芾，茂也。　又【韻畧】與韍同。【詩曹風】彼其之子，三百赤芾。【傳】芾，韠也。【小雅】朱芾斯皇。

芿	【申集上】【艸字部】	芿	【唐韻】而證切【集韻】如證切，□音認。草不剪也。【列子黃帝篇】藉芿燔林。【唐書杜祐傳】祐于朱坡樊川，頗治亭館林芿，鑿山股泉，與賔客置酒爲樂。【方干詩】芿草不停獸。　又【集韻】如烝切，音仍。艿或作芿。詳艿註。

苄	【申集上】【艸字部】	芐	【唐韻】□古切【集韻】後五切，□音戸。【說文】地黃也。【爾雅釋草】芐，地黃。【註】芐，一名地髓。【韻會】引《爾雅翼》云：地黃生者，以水試之，浮者名天黃，半沈半浮者人黃，沈者地黃。芐字从下，亦趨下之義。　又【禮閒傳】芐剪不納。【疏】芐爲蒲苹，爲席，剪頭爲之，不編納其頭而藏于內也。　又【唐韻】胡駕切【韻會】亥駕切，□音暇。義同。　【集韻】亦作芦。

苇	【申集上】【艸字部】	葦	【玉篇】禹鬼切【集韻】羽鬼切，□音偉。【說文】大葭也。【詩衞風】一葦杭之。【風俗通】除夕飾桃人，垂葦交，畫虎于門。【後漢袁閎傳】爲沛相，乗葦車。　又山名。【水經注】江水浦東有葦山。　又【類篇】于非切，音闈。【爾雅釋草】葦□，芀。謝嶠讀作平聲。　又【篇海】于貴切，音胃。【莊子列禦□】緯蕭而食。亦作葦。考證：〔【詩衞風】一葦航之。〕　謹照原文航改杭。 

苋	【申集上】【艸字部】	莧	【唐韻】【集韻】□侯襉切，藖去聲。【說文】莧，菜也。【博雅】莧，莔也。【管子地員篇】□下于莧，莧下于蒲。【爾雅釋草】蕢，赤莧。【註】今莧菜之有赤莖者。　又【韻會】【正韻】□形甸切，音現。【易夬卦】莧陸夬夬。【註】莧陸，草之柔脃者。馬、鄭、王皆云莧陸，一名商陸。　又【集韻】戸版切，音浣。與莞同，莞爾，笑貌。◎按《集韻》又胡官切，音桓。山羊細角也。

苌	【申集上】【艸字部】	萇	【唐韻】直良切【韻會】仲良切，□音長。【詩檜風】隰有萇楚，猗□其枝。【傳】萇楚，銚弋也。【疏】今羊桃也。【張衡南都賦】薇蕪蓀萇。　又姓。【禮樂記】閒諸萇弘。【註】萇弘，周太史。【通志氏族略】唐奉天尉萇總。　又烏萇，國名。【水經注】烏萇國卽北天竺，佛所到國也。

苍	【申集上】【艸字部】	蒼	〔古文〕□□【唐韻】七岡切【正韻】千剛切，□音倉。【說文】草色也。【易說卦傳】震爲蒼筤竹。【臨川吳氏註】蒼，深靑色。【詩王風】悠悠蒼天。【禮玉藻】大夫佩水蒼玉。【疏】似水之蒼而雜有文。　又【博雅】茂也。【書益稷篇】至于海隅蒼生。【傳】蒼蒼然生草木。　又老也。【詩秦風】蒹葭蒼蒼。【釋文】物老之狀。　又【前漢陳勝傳】蒼頭。【註】士卒靑帛巾。　又【綱目集覽】蒼黃，急遽貌。　又姓。【通志氏族略】蒼氏。【註】《風俗通》云：八愷，蒼舒之後。　又【韻會】采朗切，倉上聲。莽蒼，寒狀。一曰近郊之色。【莊子逍遙遊】適莽蒼者，三飡而反。【唐書韋述傳】蒼卒犇逼。【白居易詩】寒銷春蒼茫。　亦作倉。【禮月令】駕倉龍，服倉玉。【史記蕭望之傳】倉頭廬兒。　【直音】作蒼。蒼字从艸作。考證：〔【書益稷謨】至于海隅蒼生。〕　謹照益稷不稱謨，謨改篇。 

菒	【申集上】【艸字部】	菒	【唐韻】古老切，音藁。【類篇】稈也。【齊語】及寒，擊菒除田，以待時耕。【註】菒，枯草也。

苎	【申集上】【艸字部】	苧	【唐韻】直呂切【集韻】丈呂切，□音佇。草名。可爲繩。【張衡南都賦】其草則藨苧薠莞。【王褒僮約】多取蒲苧，益作繩索。【本草】取苧根和米粉爲餠禦饑，味甘美。　又苧蘿，山名。【吳越春秋】苧蘿山鬻薪之女曰西施、鄭旦。　又【集韻】陳如切，音除。義同。又通作紵。【詩陳風】東門之池，可以漚紵。【註】苧同。亦作芧。考證：〔【張衡南都賦】其草則藨苧蘋莞。〕　謹照原文蘋莞改薠莞。 

苮	【申集上】【艸字部】	苮	【唐韻】【集韻】□相然切，音仙。【玉篇】草名。似莞。【隋書禮儀志】南郊神座，皆用苮席。【皮日休詩】□勝鋪苮席。

艀	【未集下】【舟字部】	艀	【廣韻】縛謀切【集韻】房尤切，□音浮。【玉篇】小也。【廣韻】舟也。

臘	【未集下】【肉字部】	臘	【廣韻】盧盍切【集韻】【韻會】力合切【正韻】落合切，□音蠟。【說文】冬至後三戌，臘祭百神也。【禮月令】孟冬臘先祖五祀。【註】此周禮所謂蜡祭也。【前漢武帝紀】祠門戸比臘。【註】臘者，冬至後臘祭百神也。又【陳勝傳】臘月，勝之汝隂。【註】張晏曰：秦之臘月，夏之九月。臣瓚曰：建丑之月也。又【正字通】風俗通：蔡邕獨斷，皆言夏曰淸祀，殷曰嘉平，周曰蜡，漢曰臘。一說月令，孟冬臘先祖五祀，自昔有之，非自漢始也。又鄭□月令註：臘卽周禮所謂蜡。不知臘祭先祖，蜡祭百神，二祭各別，鄭合爲一，非。又晉博士張亮議曰：臘者，接也，祭宜在新故交接也。俗謂臘之明日爲初歲，秦漢以來有賀，此皆古之遺俗也。又道書言，道家有五臘，正月一日爲天臘，五月五日爲地臘，七月七日爲道德臘，又以十月十二日爲民歲臘，十二月正臘日爲王侯臘。　又【博雅】臘，索也。　又刃也。【周禮冬官考工記】桃氏爲劒，臘廣二寸有半寸。【註】臘，謂兩刃。【疏】兩刃者，兩面各有刃也。　又【正字通】眞臘，南蠻國名。　又【集韻】力涉切，音巤。義同。

臙	【未集下】【肉字部】	臙	【五音類聚】因仙切，音煙。臙喉也。◎按咽喉本作咽，類聚非。　又臙脂，蚌粉也。

臚	【未集下】【肉字部】	臚	【唐韻】力居切【集韻】【正韻】凌如切，□音閭。【說文】皮也。【抱朴子至理卷】淳于能解臚以理腦。　又【廣韻】腹前曰臚。【通雅】臚脹，腹彭脹也。　又【玉篇】臚，陳也。【廣韻】陳，序也。【爾雅釋言】臚，敘也。【疏】以禮陳敘於賔客也。【史記六國表】臚於郊祀。【前漢郊祀歌】殷勤此路臚所求。　又【正韻】傳也。【晉語】聽臚言於市。【註】臚，傳也。【史記叔孫通傳】臚句傳。【註】上傳語告下爲臚。　又官名。【後漢百官志】大鴻臚一人，中二千石。　又【韻會】兩舉切，音膂。與旅同。【前漢敘傳】大夫臚岱。【註】鄭氏曰：臚岱，季氏旅於泰山是也。師古曰：旅，陳也，臚亦陳也。臚旅聲相近，其義一耳。　又【正字通】亦作盧。【唐書和逢堯傳】鴻臚作鴻盧。　【正字通】說文：臚，从肉盧聲。孫氏力居切，籀文作膚，義同音別，二文宜竝存。臚音盧，膚音趺，皮膚通作皮臚，臚傳必不可言膚傳，鴻臚必不可稱鴻膚，各從其類，則言義兩無殽互。

臛	【未集下】【肉字部】	臛	【廣韻】火酷切，音熇。羹臛也。【曹植七啟】臛江東之潛鼉。【註】肉羹也。　又【楚辭招魂】露雞臛□。【註】有菜曰羹，無菜曰臛。　又燻也。【史記刺客傳】乃臛其目。【註】以馬矢燻，令失明。

	【午集中】【疒字部】		【集韻】敕六切，音蓄。腹痛。　又張六切，音竹。瘛，病貌。

□	【備考】【未集】【竹字部】	□	【搜眞玉鏡】音亭。

	【酉集下】【酉字部】		【廣韻】蒲撥切，音跋。酒氣。

□	【未集上】【竹字部】	□	【集韻】盧東切，音籠。筐也。

	【戌集中】【隹字部】		【集韻】居寒切，音干。【玉篇】鳱，鵠鵲。　又【禽經張華註】音鴈。隨陽鳥也。【鹽鐵論】引《詩》雝雝鳴鳱。○按今《詩邶風》作鴈。

	【戌集上】【金字部】		【五音集韻】以芮切，音銳。侍臣所執兵。【正字通】鈗字之譌。

臝	【未集下】【肉字部】	臝	【廣韻】郞果切【集韻】【正韻】魯果切，□音卵。赤體也。【集韻】袒也。【左傳昭三十一年】趙□子夢童子臝而轉以歌。【前漢景十三王傳】輒令臝立擊鼓。【註】臝，露其形也。【楚辭九章】接輿髡□兮，桑扈臝行。【註】臝，赤體也。　又【集韻】有殼果，無殼蓏，本作□臝。【正韻】栝樓也。【詩豳風】果臝之實。【傳】果臝，栝樓也。【爾雅釋草】果臝之實，栝樓。【註】今齊人呼之爲天瓜。　又【正韻】蜾臝，細腰蜂。　又獸之淺毛者也。【周禮地官】其動物宜臝物。【註】臝物，虎豹貔□之屬，淺毛者。　又車也。【周禮春官巾車木車蒲蔽註】蒲蔽謂臝蘭車，以蒲爲蔽。【疏】漢時有臝長蘭，乗不善之車。　又與贏通。【莊子田子方】解衣般礴臝。【註】臝，本又作贏。解衣見形。

	【午集上】【甘字部】		【廣韻】徒含切【集韻】徒南切，□音覃。長味也。　又【廣韻】徒紞切【集韻】徒紺切，□音窞。甘也。

臞	【未集下】【肉字部】	臞	【唐韻】其俱切【韻會】權俱切，□音衢。【說文】少肉也。【爾雅釋言】臞，瘠也。【周禮地官其民晳而瘠註】瘠，臞也。【史記司馬相如傳】形容甚臞。【淮南子原道訓】故子夏心戰而臞，得道而肥。　又耗也。【揚子太□經】赫河臞。【註】臞，耗也。　又【集韻】衢遇切，音懼。義同。

臟	【未集下】【肉字部】	臟	【集韻】才浪切，音藏。腑也。【正字通】五臟也。【字彙】臟者，藏也。精藏於腎，神藏於心，魂獲於肺，志藏於脾。【抱朴子至理卷】破積聚於腑臟。　又【正字通】亦作倉。【通雅】五倉，卽五藏也。又或作臧。【前漢藝文志】五臧六府。◎按臧、藏、臟一字。後人加艸，又加肉。

臠	【未集下】【肉字部】	臠	【唐韻】力沇切【集韻】【韻會】力轉切【正韻】盧轉切，□音孌。【說文】臞也。一曰切肉臠也。【正韻】塊切肉。【正字通】塊割也。【禮曲禮】毋嘬炙。【註】嘬，謂一舉盡臠。【易噬嗑疏】正義曰乾胏，是臠肉之乾者。【前漢王莽傳註】臠，切千段也。【晉書謝琨傳】元帝爲晉陵公主求壻，謂王珣日，如謝琨便足。未幾，袁崧欲以女妻琨。珣曰：卿莫近禁臠。　又魚腹亦爲臠。【儀禮有司徹皆加膴祭于上註】膴，刳魚時割其腹，以爲大臠也。　又【廣韻】【韻會】□落官切，音鑾。臠臠，瘠貌。

</div>
    <div class="pagination">
<a href="康熙字典_page123.html">上一页</a><span>...</span><a href="康熙字典_page119.html">119</a><a href="康熙字典_page120.html">120</a><a href="康熙字典_page121.html">121</a><a href="康熙字典_page122.html">122</a><a href="康熙字典_page123.html">123</a><span class="current-page">124</span><a href="康熙字典_page125.html">125</a><a href="康熙字典_page126.html">126</a><a href="康熙字典_page127.html">127</a><a href="康熙字典_page128.html">128</a><a href="康熙字典_page129.html">129</a><span>...</span><a href="康熙字典_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
