<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 945 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 945 页/共 976 页
  </h1>
  <div class="content">
   朔	【辰集上】【月字部】	朔	〔古文〕□【唐韻】所角切【集韻】【韻會】【正韻】色角切，□音槊。【說文】月一日始蘇也。【白虎通】朔之言蘇也。明消更生，故言朔。【書舜典】正月上日。【傳】上日，朔日也。【疏】月之始日謂之朔日。【周禮春官大史】頒告朔于邦國。【註】天子頒朔於諸侯，諸侯藏之祖廟。至朔朝於廟，告而受行之也。【禮玉藻】聽朔於南門之外。　又【儀禮大射禮】朔鼙。【註】朔，始也。　又【禮禮運】皆從其朔。【註】朔，亦初也。　又【玉篇】北方也。【書堯典】宅朔方曰幽都。【傳】北稱朔。【疏】朔，北方也。舍人曰：朔，盡也。北方萬物盡，故言朔也。

朕	【辰集上】【月字部】	朕	〔古文〕□【廣韻】【集韻】【韻會】直稔切【正韻】呈稔切，□音。【說文】我也。【爾雅釋詁】朕，我也。【註】古者貴賤皆自稱朕。【疏】《大禹謨》云：帝曰朕宅帝位，禹曰朕德罔克。屈原亦云：朕皇考曰伯庸。秦始皇二十六年定爲至尊之稱，漢因不改，以迄於今。　又【莊子應帝王註】朕，兆也。【淮南子俶眞訓】欲與物，接而未成兆朕。【註】兆朕，形怪也。　又【韻會】丈忍切，音紖。【周禮冬官考工記函人】眡其朕，欲其直也。【註】謂革制。

朖	【辰集上】【月字部】	朖	【唐韻】盧黨切【集韻】【韻會】【正韻】里黨切，□郞上聲。【說文】明也。【佩□集】郞本字。

朗	【辰集上】【月字部】	朗	〔古文〕□脼【集韻】同朖。【詩大雅】高朗令終。【傳】朗，明也。　又姓。【廣韻】出姓苑。　又【韻補】叶盧當切。【王逸九思】昊天兮淸涼，□氣兮高朗。北風兮潦冽，草木兮蒼黃。

朘	【辰集上】【月字部】	朘	【篇海】子全切，音鐫。縮也。縮朒爲朘。不从肉。【前漢董仲舒傳】民日削月朘。【註】孟康曰：朘音揎，謂轉褰踧也。

椤	【辰集中】【木字部】	欏	【廣韻】魯何切【集韻】【韻會】良何切，□音羅。【玉篇】檖木也。【唐韻】桫欏木，出崑崙山。【格物要論】欏木出湖廣及南安謂之倭羅，又謂之草欏。　又【博雅】欏，落籬也。　又【集韻】郞佐切，羅去聲。義同。　又【唐韻】來可切，音。裂也。

朦	【辰集上】【月字部】	朦	【廣韻】【正韻】莫紅切【集韻】【韻會】謨蓬切，□音蒙。【說文】月朦朧也。【類篇】朦朧，月將入也。【正字通】與肉部朦別。

朧	【辰集上】【月字部】	朧	【廣韻】盧紅切【集韻】【韻會】盧東切，□音籠。【說文】朦朧也。　又【類篇】朣朧，月初出。詳朣字註。

木	【辰集中】【木字部】	木	【唐韻】【集韻】【韻會】【正韻】□莫卜切，音沐。【說文】冒也。冒地而生，東方之行。从屮，下象其根。【徐鍇曰】屮者，木始申坼也，萬物皆始於微，故木从屮。【白虎通】木之爲言觸也。【玉篇】燧人氏鑽出火也。【書洪範】五行：一曰水、二曰火、三曰木、四曰金、五曰土。【易說卦傳】□爲木。【疏】木可以揉曲直，卽□順之謂也。【禮月令】某日立春，盛德在木。【疏】春則爲生，天之生育，盛德在於木位。　又八音之一。【周禮春官太師】金石土革絲木匏竹。【註】木，柷敔也。　又質樸。【論語】剛毅木訥近仁。　又木彊，不和柔貌。【前漢周勃傳】勃爲人木彊敦厚。　又析木，星次。【爾雅釋天】析木謂之津。　又姓。【統譜】漢木仁，晉木華。又百濟八姓，一曰木氏。又複姓，端木。又叶末各切，音莫。【馬融廣成頌】隂慝害作，百卉畢落。林衡戒田，焚林柞木。　【韻會】从丨。丨，古本切。非从亅。亅，其月切。

未	【辰集中】【木字部】	未	【唐韻】【集韻】【類篇】【韻會】【正韻】□無沸切，音味。【說文】未，味也。六月，百果滋味已具，五行木老於未，象木重枝葉之形。【爾雅釋天】太歲在未曰協洽。【禮月令註】季夏者，斗建未之辰也。　又【前漢律歷志】昧薆於未。【釋名】未，昧也。日中則昃，向幽昧也。　又【玉篇】未猶不也，未有不，卽有也。　又未央，複姓。見【李淳風乙巳占】。

末	【辰集中】【木字部】	末	【唐韻】【集韻】莫撥切【韻會】莫曷切【正韻】莫葛切，□瞞入聲。【說文】木上曰末。从木，一在其上，謂木杪也。【禮曲禮】獻杖者執。末【玉篇】端也，顚也，盡也。【廣韻】無也，弱也，遠也。　又終也。【書立政】我則末惟成德之彥。　又勿也。【禮文王世子】命膳宰曰：末有原。　又薄也。【左傳昭十四年】三數叔魚之惡，不爲末減。　又四肢曰末。【左傳昭元年】風淫末疾。　又商賈曰末。【史記秦琅邪頌】上農除末，黔首是富。　又太末，縣名。【前漢地理志】屬會稽郡。　又且末，國名。見【前漢西域傳】。　又山名。【山海經】末山多赤金。　又姓。【統譜】秣陵之後改爲末氏。　又【集韻】【正韻】莫狄切，音覓。【荀子禮論篇】絲末。【註】與幦同。　又叶莫結切，音蔑。【屈原九歌】桂櫂兮蘭枻，□冰兮積雪。采薛荔兮水中，搴芙蓉兮木末。　又叶沒各切，音莫。【蘇轍偶作詩】重門閉不開，鳴鳥相呼樂。晨暉轉簾影，微風響秋末。考證：〔且末，國名。見【前漢西域傳】。〕　謹照原文且改且。 

本	【辰集中】【木字部】	本	〔古文〕楍□【唐韻】【正韻】布忖切【集韻】【韻會】補衮切，□奔上聲。【說文】木下曰本。从木，一在其下，草木之根柢也。【左傳昭元年】木水之有本原。【班固西都賦】元元本本，殫見洽聞。　又【玉篇】始也。　又【廣韻】舊也，下也。【禮禮器】反本修古，不忘其初。【爾雅釋器疏】柢本也，凡物之本，必在底下。　又【左傳註】豫爲後地曰張本。　又【曲禮】韭曰豐本，菖蒲根曰昌本。　又【集韻】【類篇】□逋昆切。同奔。喻德宣譽曰本走。　又叶方典切，音匾。【班婕妤擣素賦】調非常律，聲無定本。或連躍而更投，或暫舒而常斂。考證：〔【曲禮註】韭曰豐本。〕　謹按韭曰豐本係經文，非註文，謹省註字。 

札	【辰集中】【木字部】	札	【唐韻】【集韻】【韻會】【正韻】□側八切，音紮。【說文】牒也。【徐曰】牒亦木牘也。【爾雅釋器疏】古未有紙，載文於□，謂之□札。【中庸方策註】□、札、牒、畢，同物而異名。札，木□之薄小者也。【釋名】札，櫛也。編之如櫛齒相比也。【前漢司馬相如傳】請爲天子遊獵之賦，上令尚書給筆札。　又甲葉也。【左傳成十六年】養由基蹲甲而射之，徹七札焉。　又夭死爲札。【左傳昭四年】民不夭札。　又【釋名】撥水之櫂曰札，形似札也。　又【集韻】一黠切，音軋。報也。　又叶側瑟切，音櫛。【古詩十九首】客從遠方來，遺我一書札。上言長相思，下言久離別。　【正譌】俗作扎，非。考證：〔【左傳成十六年】養由基蹲甲而射之，穿七札焉。〕　謹照原文穿改徹。〔【左傳昭二年】民不夭札。〕　謹照原文二年改四年。 

朮	【辰集中】【木字部】	朮	【唐韻】食聿切【集韻】【韻會】【正韻】食律切，□音術。【說文】秫或省禾，稷之黏者。　又【唐韻】【集韻】【韻會】□直律切，讀若秩。【說文】□或省草，山薊。【爾雅釋草】朮，山薊。楊，枹薊。【疏】生平地者名薊，生山中者名朮。【本草陶弘景別錄】朮有兩種，白朮甜而少膏，赤朮苦而多膏。《爾雅》楊，枹薊，卽白朮也。○按《說文》分收禾、草二部，今誤入。《說文》秫，朮，秫或省禾。

术	【申集下】【行字部】	術	【唐韻】【集韻】【韻會】□食律切，音秫。【廣韻】技術也。【人物志】思通造化，策謀奇妙，是爲術家。　又心術。【漢書註】師古曰：述，道徑也，心之所由也。【禮樂記】心術形焉。又道也。【晏子雜下篇】言有文章，術有條理。　又業也。【禮儒行】營道同術。　又【說文】邑中道也。【管子度地篇】百家爲里，里十爲術，術十爲州。【左思蜀都賦】亦有甲第，當衢向術。　又【博雅】迹也。　又與述通。【禮祭義】結諸心，形諸色，而術省之。【註】術當爲述。　又與沭通。【史記建元以來侯者年表】術陽侯建德。【索隱曰】在下邳。　又【集韻】徐醉切，音燧。六鄕之外地。一曰道也，通作遂。【禮學記】術有序。【註】術當爲遂。【周禮地官】萬二千五百家爲遂。考證：〔【史記建元侯年表】術陽侯建德。〕　謹照原書改史記建元以來侯者年表。 

朱	【辰集中】【木字部】	朱	"【唐韻】章俱切【集韻】【韻會】鐘輸切【正韻】專於切，□音珠。【說文】赤心木，松柏之屬。从木，一在其中。一者記其心。徐曰：木之爲物，含陽於內，南方之火所自藏也。　又【山海西荒經】蓋山之國有樹，赤皮，名朱木。　又朱赤，深纁也。【詩豳風】我朱孔陽。【註】謂朱色光明也，寄位於南方。　又朱儒，短小之稱。【左傳襄四年】臧武仲敗於邾。國人誦之曰：朱儒，朱儒，使我敗於邾。或作侏儒。　又姓。【統譜】顓頊之後封邾，後爲楚滅，子孫去邑爲朱。又望出吳郡。　又【集韻】慵朱切，音殊。朱提，縣名。【前漢地理志】屬犍爲郡。

考證：〔國人歌之曰，朱儒朱儒，使我敗於邾。〕　謹照左傳原文 歌改誦。"

朴	【辰集中】【木字部】	朴	【唐韻】【集韻】【韻會】□匹角切，音璞。【說文】木皮也。【徐曰】藥有厚朴，一名厚皮，木皮也。【本草別錄】其樹名榛，其子名逐折。　又與樸同。【史記文帝紀】示敦朴爲天下先。　又【戰國策】范雎曰：鄭人謂玉未理者樸，周人謂未腊者朴。　又【博雅】朴，大也，猝也，離也。　又【正韻】匹各切。又【集韻】匹□切，音踣。義□同。　又【玉篇】普木切，音扑。本也。　又【集韻】披尤切，音。夷姓。【魏志】建安二十年，巴夷王朴胡舉巴夷來附。　又叶蒲沃切，音僕。【陳琳瑪瑙勒賦】太上去華尚素朴兮，所貴在人匪金玉兮。考證：〔【本草別錄】一名逐折。又名樹名榛。〕　謹照原文改其樹名榛，其子名逐折。 （樸）【唐韻】【集韻】【韻會】【正韻】□匹角切，音璞。【說文】作檏。木素也。【徐曰】土曰坏，木曰檏。【書梓材】旣勤樸斲，惟其塗丹臒。　又凡器未成者，皆謂之樸。【爾雅釋器】木謂之剫，玉謂之雕。【郭註】皆治樸之名。　又質也。【禮郊特牲】素車之乘，尊其樸也。　又【集韻】【韻會】【正韻】□博木切，音卜。【詩大雅】芃芃棫樸。【傳】樸，枹木。【箋】白桵相樸屬而生者。【周禮冬官考工記】察車之道，欲其樸屬而微至。【註】樸屬，猶附著堅固也。　又【集韻】普木切，音扑。【張衡東京賦】遵節儉，尚素樸。思仲尼之克己，履老氏之常足。　又堅木也。　又【集韻】步木切，音僕。木密也。　又【廣韻】薄胡切，音蒲。樸□，縣名。【前漢地理志】屬武威郡。　又【唐韻】普故切，音舖。【淮南子精神訓】明白太素，無爲復樸。

梊	【辰集中】【木字部】	梊	【廣韻】作摕。都計切，音帝。撮取也。　又【字彙】徒結切，音迭。義同。　又【集韻】大計切，音悌。亦作□。兩手急持人也。

朵	【辰集中】【木字部】	朵	〔古文〕【唐韻】丁果切【集韻】都果切，□音埵。【說文】樹木垂朵朵也。【集韻】本作朶。亦作。　又動也。【易頤卦】觀我朶頤。　又花朶也。【杜甫趨新津北橋樓詩】白花檐外朵，靑柳檻前梢。　又【宋儀衞志】殿之東西曰朵殿。又鹵簿用骨朵，以骨飾之，或範金爲之。【輟耕錄】骨朵，讀若脈都。　又【雞肋編】以手捉物謂之朵，以手引小兒亦謂之朵。（朶）同朵。

朸	【辰集中】【木字部】	朸	【唐韻】林直切，音力。【說文】木之理也。　又【類篇】屋隅也。【詩大雅】如矢斯棘。【韓詩】作斯朸。　又縣名。【前漢地理志】屬平原郡。　又【說文】盧則切【集韻】【韻會】歷德切，□音勒。義同。　又【集韻】竭憶切，音殛。又渠巾切，音勤。又【漢書音義】渠力切，音極。□漢侯國名。

朹	【辰集中】【木字部】	朹	【說文】古簋字。註詳竹部十一畫。　又【唐韻】巨鳩切【集韻】【韻會】渠尤切，□音求。木名。【爾雅釋木】朹檕梅。【註】朹樹狀似梅，子如指頭，色赤似小柰，可食。【本草補遺】朹子、山樝一物也。　又【方言】朹，仇也。謂怨仇也。【註】巨救切，音舊。考證：〔【爾雅釋木】朹檕梅。【註】朹樹狀似梅，子大如指。〕　謹照原文大如指改如指頭。 

机	【辰集中】【木字部】	机	【唐韻】【集韻】【韻會】居履切【正韻】居里切，□音几。【說文】木名。【山海經】單狐之山多机木。【郭註】狀如楡，可燒以糞田。　又與几通。【易渙卦】渙奔其机。【註】承物者也。【家語】仰視榱桷，俯察机筵。【註】机作几。　又【集韻】居狋切【韻會】居宜切，□音饑。亦木名也。　又【類篇】牛吠切，音刵。椹也。（機）【唐韻】【韻會】居衣切【集韻】居希切，□音幾。【說文】主發謂之機。【書太甲】若虞機張，往省括于度則釋。【尚書大傳】捕獸機檻陷。【大學】其機如此。【註】發動所由。【疏】關機也。動於近，成於遠。　又星名。【博雅】斗星三爲機。【通卦驗】遂皇始出，握機矩，法北斗七星，而立七政。　又【集韻】織具謂之機杼，機以轉軸，杼以持緯。　又氣運之變化曰機。【莊子天運篇】意者有機，緘而不得已耶。【至樂篇】萬物皆出於機，皆入於機。　又機械，巧術也。【莊子天地篇】有機械者，必有機事。有機事者，必有機心。　又天機，天眞也。【莊子大宗師篇】嗜慾深者天機淺。　又【韻會】要也，會也，密也。【書臯陶謨】一日二日萬幾。【疏】作機。　又木名。【山海經】單狐之山多機木。【郭註】機，去聲。　【正韻】作堅溪切，音雞，非。

朻	【辰集中】【木字部】	朻	【唐韻】渠幽切【集韻】【韻會】渠尤切，□音虯。【說文】木下曲。【爾雅釋木】木下句曰朻，上句曰喬。　又【集韻】居虬切【正韻】居尤切，□音糾。【說文】高木也。下句曰樛，高木曰朻。　又【集韻】【韻會】□吉酉切，音九。義同。　又【集韻】吉了切，音皎。木也。【爾雅釋木】朻者聊。　【正字通】與樛同。

朽	【辰集中】【木字部】	朽	【唐韻】【集韻】【韻會】【正韻】□許久切，休上聲。木腐也。【詩周頌】荼蓼朽止。【左傳襄三十一年】恐燥濕之不時而朽蠹，以重敝邑之罪。　又與殠同。臭也。【列子周□王篇】饗香以爲朽。【仲尼篇】鼻將塞者，先覺焦朽。　又叶喜語切，音許。【陳琳大荒賦】廓寥寂而無人兮，雖獨存兮何補。追邃古之遐跡兮，惟德音兮爲不朽。　又叶許救切，音齅。【李賀感諷詩】淒涼梔子落，山舋泣淸漏。下有張仲蔚，披書案將朽。齅字原从二鼻，作鼻鼻。考證：〔【左傳僖三十三年】恐燥濕之不時而朽蠹，以重敝邑之罪。〕　謹照原文改襄三十一年。 

朾	【辰集中】【木字部】	朾	【唐韻】宅耕切【集韻】【類篇】【正韻】除耕切，□音橙。【說文】橦也。【類篇】楔也。　又【爾雅釋蟲】蠪朾螘。【郭註】赤駁蚍蜉。　又【集韻】唐丁切，音庭。又當經切，音丁。又除更切，橙去聲。義□同。　又【集韻】【韻會】□湯丁切，音汀。虛朾，宋地。【左傳成十八年】孟獻子會於虛朾。《釋文》他丁反。　又【集韻】癡貞切，音檉。義同。　又【唐韻】中莖切，讀若爭。與丁同。伐木聲。　又【五音集韻】都冷切。擊也。　又【類篇】都挺切，音頂。棓也。考證：〔【左傳成十八年】孟獻子會於虛朾。【杜註】朾，音汀。〕　謹照原文改釋文他丁反。 

朿	【辰集中】【木字部】	朿	【唐韻】【集韻】【韻會】□七賜切，音刺。【說文】木芒也。徐鍇曰：草木之朿。茦、莿二文，音義□同。○按《說文》朿自爲部，棗、棘字从之，今誤入。

杀	【辰集下】【殳字部】	殺	〔古文〕□□□□□□□【唐韻】所八切【集韻】【韻會】【正韻】山戛切，□音煞。【說文】戮也。【周禮春官】內史掌王之八柄之法，以詔王治。五曰殺。【疏】太宰有誅無殺。此有殺無誅者，誅與殺相因，見爲過不止，則殺之也。又【秋官】掌戮，掌斬殺賊諜而搏之。【註】斬以鈇鉞，殺以刀刃。　又【爾雅釋詁】殺，克也。【郭註】隱元年公羊傳曰：克之者何，殺之也。　又獲也。【禮王制】天子殺，則下大綏。諸侯殺，則下小綏。大夫殺，則止佐車。【註】殺，獲也。　又同死。【孟子】凶年不能殺。　又忘也。【莊子大宗師】殺生者不死。【註】李軌云：殺，猶亡也。亡生者不死也。崔云：除其營生爲殺生。　又薙草曰殺。【禮月令】利以殺草。　又霜殺物曰殺。【春秋僖三十三年】隕霜不殺草。【左傳桓五年】始殺而嘗。　又以火炙簡爲殺靑。【後漢吳佑傳】欲殺靑□，以寫經書。【註】殺靑者，以火炙□令汗，取其靑，易書，復不蠹，謂之殺靑。亦爲汗靑，義見【劉向別錄】。　又矢名。【周禮夏官司弓矢】殺矢、鍭矢，用諸近射田獵。【註】殺矢，言中則死。又【考工記】冶氏爲殺矢，刃長寸，圍寸，鋌十之。　又刷也。【釋名】摩挲猶抹殺。　又【集韻】【韻會】□桑葛切，音薩。散貌。【史記倉公傳】望之殺然黃。【註】徐廣曰：殺，蘇葛反。正義曰：蘇亥反。　又掃滅之也。【前漢谷永傳】未殺災異。　又騷殺，下垂貌。【張衡東京賦】飛流蘇之騷殺。　又【集韻】私列切，音薛。與□同。蹩□，旋行貌。【莊子馬蹄篇】蹩躠爲仁。向崔本作弊殺。　又【廣韻】【集韻】【韻會】□所界切，音鎩。降也，減削也。【周禮秋官象胥】國新殺禮，凶荒殺禮。【禮大傳】五世而緦殺同姓也。又【禮器】禮不同，不豐不殺。又【正韻】所賣切，音曬。義同。　又毛羽敝曰殺。【詩豳風予羽譙譙傳】譙譙，殺也。　又【周禮天官瘍醫】劀殺之劑。【註】殺謂以藥食其惡肉。　又噍殺，音也。【禮樂記】其哀心感者，其聲噍以殺。【註】噍則竭而無澤，殺則減而不隆。　又剪縫也。【論語】非帷裳，必殺之。亦作□。　又韜屍之具，上曰質，下曰殺。【儀禮士喪禮】殺，掩足。　又疾也。【白居易半開花詩】西日憑輕照，東風莫殺吹。【自註】殺，去聲。　【正字通】今樂府家有元殺、旁殺之別，元人傳奇《白鶴子》一殺、二殺卽其遺聲也。俗讀生殺之殺，非。　【集韻】或作閷煞。　又【集韻】【韻會】□所例切，音。亦降也。　又【集韻】式吏切，音試。同弑。【前漢高帝紀】項羽放殺其主。【註】殺，當作弑。又【班固西都賦】掎僄狡，猛噬，脫角挫脰，徒搏獨殺。【註】殺，亦叶式吏切。　又叶色櫛切，音瑟。【梁肅兵箴】傳美干戈，易載以律。古之睿知，神武不殺。又叶式列切，音設。【束皙近遊賦】繫複襦以御冬，脅汗衫以當熱。帽引四角之縫，裙爲數條之殺。殺，一作□。考證：〔【後漢吳佑傳】欲殺靑□，以寫經書。【註】殺靑者，以火炙□令汗，取其靑，易書，後不蠹，謂之殺靑。〕　謹照原文後改復。 

杂	【戌集中】【隹字部】	雜	【廣韻】徂合切【集韻】【韻會】昨合切，□音。【說文】五彩相合也。【玉篇】糅也。【易坤卦】夫□黃者，天地之雜也。【周禮冬官考工記】畫繢之事雜五色。　又【禮玉藻雜帶註】雜，猶飾也，卽上之韠也。　又【玉篇】同也。【廣韻】集也。【易繫辭】雜物撰德。【疏】言雜聚天下之物。　又【揚子方言】碎也。【易繫辭】其稱名也，雜而不越。【疏】辭理雜碎，各有倫序，而不相乖越。　又【玉篇】厠也。　又最也。　又【廣韻】帀也。　又穿也。　又鳥名。【爾雅釋鳥】爰居，雜縣。【疏】爰居，海鳥也，一名雜縣。　又【集韻】七盍切【韻會】【正韻】七合切，□音囃。【公羊傳成十五年】諸大夫皆雜然曰：仲氏也，其然乎。【釋文】雜，七合反，又如字。

权	【辰集中】【木字部】	權	【唐韻】巨員切【集韻】【韻會】【正韻】逵員切，□音拳。【玉篇】稱錘也。【前漢律歷志】孔子陳後王之法，曰謹權量。量多少者不失圭撮，權輕重者不失黍絫。　又經權。【易繫辭】巽以行權。【註】權，反經而合道者也。　又平也。【禮王制】原父子之情，立君臣之義以權之。　又權謀。【左傳宣十二年】中權後勁。【杜註】中軍制謀，精兵爲殿。　又權柄。【莊子天運篇】親權者不能與人柄。　又【爾雅釋詁】權輿，始也。【詩秦風】于嗟乎，不承權輿。　又攝官曰權。【鼠璞】權字唐始用之。韓愈權知國子博士，三歲爲眞。　又國名。亦姓。【左傳莊十八年】楚武王克權。【韻會】楚鬭緡尹權，後因爲氏。　又與爟通。烽火也。【前漢郊祀志】上宿郊見通權火。　又與顴通，兩頰也。【前漢高帝紀隆準註】頰權，準也。【曹植洛神賦】靨輔承權。　又【說文】權，黃華木也。【爾雅釋草】權，黃華。【六書故云】以草釋木，似誤。○按《爾雅》木槿，木也，列之于草。殆未可泥。　又【集韻】古玩切，音貫。木叢生也。考證：〔【詩秦風】吁嗟乎，不成權輿。〕　謹照原文吁改于。成改承。〔【後漢郊祀志】上宿郊，見通權火。〕　謹按後漢書無郊祀志。後漢改前漢。〔【爾雅釋草】權，黃英。〕　謹照原文英改華。 

杆	【辰集中】【木字部】	杆	【唐韻】古按切【集韻】【韻會】居案切，□音幹。木名。【玉篇】檀木也。【類篇】柘也。　又【集韻】【韻會】居安切【正韻】居寒切，□音干。僵木也。　又木梃也。【前漢尹賞傳】被鎧杆。【劉敞曰】杆，盾也。俗作欄杆杆字。（桿）【篇海】侯幹切，音汗。木也。【正字通】俗杆字。

杇	【辰集中】【木字部】	杇	【唐韻】哀都切【集韻】【韻會】【正韻】汪胡切，□音烏。【說文】所以塗也。秦謂之杇，關東謂之槾。《爾雅釋宮》鏝謂之杇。註泥鏝。【增韻】塗鏝器。或作圬。亦作釫。　又【集韻】洪孤切，音乎。又【五音集韻】烏故切，音汙。義□同。考證：〔【說文】所以塗也。【爾雅釋宮】杇鏝謂之杇。【方言】秦謂之杇，關東謂之槾。〕　謹按秦謂之杇二語出說文不出方言。謹改爲：說文所以塗也。秦謂之杇，關東謂之槾。爾雅釋宮鏝謂之杇。註泥鏝。 

杈	【辰集中】【木字部】	杈	【唐韻】初牙切【集韻】【韻會】【正韻】初加切，□音叉。【說文】杈枝也。徐曰：岐枝木也。【杜甫雕賦】突杈枒而皆折。　又捕魚具。【周禮天官鼈人】以時簎魚鼈龜蜃。【註】謂以权刺泥中搏取之也。　又【集韻】【類篇】□初佳切，音釵。杈杷，農器。又枝也。　又【集韻】楚懈切，音瘥。義同。　又【集韻】楚嫁切，音汊。木枝衢也。【東京夢華錄】御廊立朱桼杈子，路心立黑桼杈子，卽行馬也。　又【類篇】收草具。考證：〔【周禮天官鼈人】以時〈艸下措〉魚鼈龜蜃。〕 謹照原文〈艸下措〉改簎。 

杉	【辰集中】【木字部】	杉	【唐韻】所銜切【廣韻】【集韻】【韻會】【正韻】師銜切，□音衫。【說文】作檆。【爾雅釋木】作煔。【郭註】煔似松，生江南，可以爲船。

杋	【辰集中】【木字部】	杋	【集韻】【類篇】符咸切【玉篇】扶嚴切，□音凡。木名。俗呼此木皮曰水桴木。　又【類篇】甫凡切。義同。

李	【辰集中】【木字部】	李	〔古文〕杍【唐韻】【正韻】良以切【集韻】兩耳切【韻會】良士切，□音里。【說文】果名。【素問】東方木也。【爾雅翼】李，木之多子者。【埤雅】李性難老，雖枝枯，子亦不細，其品處桃上。【詩小雅】投我以桃，報之以李。　又【韻會】世薦士謂之桃李。【劉向說苑】樹桃李者，夏得休息，秋得其實焉。樹蒺藜者，夏不得休息，秋得其莿焉。世謂狄仁傑，桃李皆在公門，正用此事。　又【博雅】行李，關驛也。　又與理通。【左傳僖十三年】行李之往來。【周語】行李以節逆之。【泊宅編】李理義通，人將有行，必先治□，如孟子之言治任。理亦治也。　又星名。【史記天官書】熒惑爲李。【徐廣註】內則理兵，外則理政。　又司理，□官，亦稱司李。【前漢胡建傳】黃帝李法。【管子法法篇】臯陶爲李。又檇李，春秋吳地。　又姓。【風俗通】伯陽之後。考證：〔【前漢胡建傳】黃帝李治。〕　謹照原文治改法。 

桦	【辰集中】【木字部】	樺	【唐韻】【集韻】【韻會】胡化切【正韻】胡挂切，□音崋。【廣韻】木名。【玉篇】木皮可以爲燭。或作檴，通作華。【莊子讓王篇】原憲華冠縱履。【註】以華皮爲冠。【司馬相如上林賦】華楓枰櫨。【師古註】華，卽今樺皮貼弓者。詳檴字註。　又【集韻】戸花切，音驊。義同。　又【集韻】訖黠切，音戛。鼓也。考證：〔【莊子讓王篇】原憲華冠縱履。〕　謹照原文縱改縱。 

杏	【辰集中】【木字部】	杏	【唐韻】【正韻】何梗切【集韻】【韻會】下梗切，□音荇。【說文】果名。【格物叢話】杏實，味香於梅，而酸不及，核與肉自相離。【盧諶祭法】夏祀用杏。【管子地員篇】五沃之土，其木宜杏。【文獻通考】杏多實不蟲，來年秋禾善。　又【周禮司爟註】夏取棗杏之火。　又【左思吳都賦李善註】平仲果，其實如銀。一名銀杏。　又北杏，地名。【春秋莊十三年】齊侯會於北杏。　又【神仙傳】廬山有杏林，董奉故里。考證：〔【禮祭法】夏祠用杏。〕　謹按禮祭法無此語。太平御覽引盧諶祭法曰夏祠用杏。謹將禮字改爲盧諶。祠字改爲祀字。 

材	【辰集中】【木字部】	材	【唐韻】昨哉切【集韻】【韻會】【正韻】牆來切，□音才。【說文】木梃也。徐曰：木勁直堪入於用者。【孟子】材木不可勝用。　又【周禮地官】委人掌斂疏材。【疏】材是木實，榛栗之屬。　又【周禮冬官考工記】五材：金、木、水、火、土也。又六材：木工、金工、皮工、設色之工、刮磨之工、搏埴之工也。又【太宰之職】百工飭化八材：珠、象、玉、石、土、金、革、羽也。　又與才同。【書咸有一德】任官惟賢材。　又與財通。【孟子】有達財者。　又質性也。【中庸】必因其材而篤焉。　又【集韻】昨代切，音在。材具也。　又叶前西切，音齊。【劉向列女傳】妻往說公，陳其幹材，列言勞苦。公遂釋之。考證：〔搏植之工也。〕　謹照周禮原文搏植改搏埴。〔百工，飭庀八材。〕　謹照周禮原文飭庀改飭化。 

村	【辰集中】【木字部】	村	【唐韻】此尊切【集韻】麤尊切【正韻】倉尊切，□寸平聲。【廣韻】墅也。【增韻】聚落也。字从邑从屯。經史無村字，俗通用。【晉陶潛歸田園詩】曖曖遠人村。【桃花源記】村中聞有此人，咸來問訊。

杒	【辰集中】【木字部】	杒	【唐韻】而震切【集韻】【韻會】而振切，□音刃。【說文】桎杒也。【玉篇】木名。或作梕。　又【集韻】【類篇】□人之切，音而。小車楘。

杓	【辰集中】【木字部】	杓	【唐韻】【正韻】甫遙切【集韻】【韻會】□遙切，□音標。【說文】斗柄也。【前漢天文志】一至四爲魁，五至七爲杓。【律志】玉衡杓建天之綱也。　又引也。【淮南子道應訓】孔子勁杓國門之關而不以力聞。　又繫也。【淮南子兵略訓】凌人者勝，待人者敗，爲人杓者死。　又【集韻】丁歷切，音嫡。標的也。【莊子庚桑楚】我其杓之人耶。　又【集韻】多嘯切，音弔。義同。　又【集韻】皮招切，音漂。亦斗柄也。　又【說文】【唐韻】【集韻】市若切【韻會】是若切，□音勺。【徐鉉曰】以爲桮杓之杓，所以抒挹也。【史記項羽紀】沛公不勝桮杓。【正韻】作裳灼切，誤。　又【唐韻】丁了切，貂上聲。【史記天官書】杓雲如繩。【索隱】時酌切。　又【篇海】職略切，音勺。橫木橋。考證：〔【史記項羽傳】沛公不勝桮杓。〕　謹照原文傳改紀。 

杕	【辰集中】【木字部】	杕	【唐韻】特計切【集韻】【韻會】【正韻】大計切，□音第。【說文】樹貌。【詩唐風】有杕之杜。【毛傳】杕，特也。【集韻】木獨生也。【玉篇】木盛也。　又【集韻】【類篇】□唐左切，音舵。船尾小梢也。【淮南子說林訓】心所說，毀舟爲杕。心所欲，毀鐘爲鐸。　字从木从大。俗从犬，非。枤。

杖	【辰集中】【木字部】	杖	【唐韻】直兩切【集韻】【韻會】雉兩切【正韻】呈兩切，□音杖。【說文】所以扶行也。【禮曲禮】大夫七十而致仕，若不得謝則必賜之几杖。又【王制】五十杖於家，六十杖於鄕，七十杖於國，八十杖於朝。　又【禮喪服小記】父喪苴杖竹也，母喪削杖桐也。　又木梃也。【家語】舜事瞽瞍，小棰則待過，大杖則逃走。　又【方言】矜謂之杖，謂戈戟柄也。【呂覽貴已篇】操杖以戰。　又【爾雅釋草】蒤，虎杖。　又【唐韻】【集韻】【韻會】【正韻】□直亮切，丈去聲。持也。與仗同。【書牧誓】王左杖黃鉞。　又憑倚也。【左傳襄八年】杖信以待晉。考證：〔【禮曲禮】大夫七十而致仕，賜之几杖。〕　謹照原文，賜之上增若不得謝則必六字。〔【爾雅釋草】虎杖，荼也。〕　謹照原文改蒤虎杖。 

杗	【辰集中】【木字部】	杗	【唐韻】【集韻】【韻會】武方切【正韻】無方切，□音亡。【說文】杗，棟也。【爾雅釋宮】杗廇謂之梁。　又【唐韻】【集韻】【正韻】□謨郞切，音茫。大梁也。【韓愈進學解】大木爲杗。　又【韻會】眉甍切【正韻】眉庚切，□音盲。義同。

杘	【辰集中】【木字部】	杘	【唐韻】丑利切【集韻】丑二切，□音呬。篗柄也，收絲具。　又【韻會】女履切，尼上聲。又【集韻】女利切，音膩。義□同。　又【方言】小兒多詐而獪謂之嚜杘。【列子力命篇】墨杘、單至、嘽咺、□懯四人相與遊於世。【韻會】墨杘，人名。寓言也。【皮日休反招魂】上暖昧而下墨杘。　又【集韻】抽遲切，音絺。義同。

杙	【辰集中】【木字部】	杙	【唐韻】與職切【集韻】【韻會】逸職切【正韻】夷益切，□音弋。【說文】果名。【爾雅釋木】劉，劉杙。【註】劉子生山中，實如棃，酢甜，核堅。出交趾。　又【爾雅釋宮】樴謂之杙，橜也。【左傳襄十七年】臧堅以杙抉其傷而死。　又所以格獸也。【莊子人閒世】拱把而上，求狙猴之杙者斬之。　【韻會】【說文】橜杙字本作弋，果名作杙，今橜弋字作杙，而弋但爲弋獵字矣。

杚	【辰集中】【木字部】	杚	【唐韻】古忽切，音骨。【說文】平也。从木从气，俗省从乞。【廣韻】摩也。　又【玉篇】柯愛切，音漑。與槪同。　又【類篇】古對切，音憒。義同。

杜	【辰集中】【木字部】	杜	【唐韻】【集韻】【韻會】【正韻】□動五切，音□。【說文】甘棠也。牡曰棠，牝曰杜。樊光曰：赤者爲杜，白者爲棠。【陸璣草木疏】赤棠，子澀而酢，無味。木理韌，可作弓幹。與《說文》不同。　又塞也。【書費誓】杜乃擭。【周禮夏官大司馬】犯令凌政則杜之。　又【爾雅釋草】杜榮。【註】似茅，皮可爲索。　又香草名。【屈原九歌】采芳洲兮杜若。又繚之兮杜蘅。又【方言】東齊謂根爲杜。又澀也。　又【本草】杜仲，藥名。　又【博雅釋蟲】杜伯，蠍也。　又姓。【廣韻】本帝堯劉累之後。出京兆、濮陽、襄陽三望。　又【集韻】董五切，音睹。姓也。楚有杜敖。　又【類篇】同都切，音徒。亦姓也。晉有杜蒯。考證：〔【爾雅釋蟲】杜伯，蝎也。〕　謹按所引出博雅非爾雅，爾改博。幷照原文蝎改蠍。 

杝	【辰集中】【木字部】	杝	【唐韻】【集韻】【韻會】□池爾切，音豸。【說文】落也。【廣韻】析薪也。　又【正韻】尺里切，音侈。【集韻】陳知切，音馳。義□同。　又【集韻】鄰知切，同離。　又【唐韻】弋之切，音移。木名。【爾雅釋木】椵，杝。【註】白椵也。【孝經註】杝棺四寸謂之裨。　又【韻會】吐邏切，音扡。車名。　又叶託何切，音佗。【詩小雅】伐木掎矣，析薪杝矣。【註】杝，隨其理也。【詩緝】以手離之也。亦作柂。考證：〔【正韻】尺里切，音移。〕　謹按尺里切不得音移，謹改音侈。
  </div>
  <div class="pagination">
   <a href="康熙字典_page944.html">
    上一页
   </a>
   <span>
    ...
   </span>
   <a href="康熙字典_page940.html">
    940
   </a>
   <a href="康熙字典_page941.html">
    941
   </a>
   <a href="康熙字典_page942.html">
    942
   </a>
   <a href="康熙字典_page943.html">
    943
   </a>
   <a href="康熙字典_page944.html">
    944
   </a>
   <span class="current-page">
    945
   </span>
   <a href="康熙字典_page946.html">
    946
   </a>
   <a href="康熙字典_page947.html">
    947
   </a>
   <a href="康熙字典_page948.html">
    948
   </a>
   <a href="康熙字典_page949.html">
    949
   </a>
   <a href="康熙字典_page950.html">
    950
   </a>
   <span>
    ...
   </span>
   <a href="康熙字典_page946.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
