<!DOCTYPE html>
<html>
<head>
    <meta charset="UTF-8">
    <title>康熙字典 - 第 426 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 426 页/共 976 页</h1>
    <div class="content">仵	【子集中】【人字部】	仵	【廣韻】【韻會】疑古切【集韻】【正韻】阮古切，□音五。【玉篇】偶敵也。　又【宋史瀘州蠻傳】范百祿作文誓曰：天子之德，雨暘覆護。三五噍類，請比涇仵。【正韻】仵作伍。　又姓。　又【集韻】五故切，音悟。同也。【莊子天下篇】以觭偶不仵之辭相應，以巨子爲聖人。

仹	【子集中】【人字部】	仹	【廣韻】【集韻】□同丰。　又【篇海】仙人名。

佥	【子集中】【人字部】	僉	〔古文〕□【廣韻】【集韻】【韻會】【正韻】□千廉切，音籖。皆也，咸也。衆共言之也。【書堯典】僉曰：於鯀哉。　又【揚子方言】自山而東，五國之郊曰僉。　又連枷亦曰僉，打穀具也。　【總要】亼部僉从亼从吅會意。合集衆口，詢謀相从之義。

休	【子集中】【人字部】	休	【唐韻】許尤切【集韻】【韻會】【正韻】虛尤切，□朽平聲。美善也，慶也。【書太甲】實萬世無疆之休。又【周官】作德心逸日休。【詩商頌】何天之休。　又宥也。【書呂□】雖休勿休。【註】宥之也。我雖以爲宥，爾惟勿宥。　又【爾雅釋訓】休休，儉也。【疏】良士顧禮節之儉也。【詩唐風】良士休休。　又休沐，言休假也。一曰下沐，一曰旬休。唐法，旬休者一月三旬，遇旬則休沐，卽十日一洗沐也。　又致仕曰休。　又休息。【禮月令】季秋之月，霜始降，則百工休。　又【揚子方言】稱傀儡戲曰休，亦曰提休。　又地名。漢封楚元王子爲休侯。見【史記年表】。　又【爾雅釋木】休，無實李。【註】一名趙李。　又蚤休，藥名。　又姓。　又休休，人名。見【五代史】。　又【集韻】吁句切，音煦。氣以溫之也。【周禮冬官考工記】弓人角之，本蹙於□，而休於氣。　又同咻。【左傳昭三年】民人痛疾，而或燠休之。【註】燠休，痛念聲。　又叶虚嬌切，音囂。【陸雲贈鄭曼季詩】拊翼墜夕，和鳴興朝。我之思之，言懷其休。　又叶匈于切，音虛。【吳志胡綜黃龍大牙賦】含契河洛，動與道俱。天贊人和，僉曰惟休。　【說文】休在木部，人依木則休。《爾雅》庇曰休，會止木庇息意。◎按今《爾雅釋言》本作庇庥也。考證：〔【書說命】實萬世無疆之休。〕　謹照原書說命改太甲。〔按今爾雅釋木本作庇庥也。〕 謹照原書釋木改釋言。 

□	【未集中】【聿字部】	□	【正字通】俗繪畫字。【釋名】□，挂也，以五色挂物上也。

□	【備考】【未集】【肉字部】	□	【龍龕】同腦。

□	【未集下】【臼字部】	□	【玉篇】同臿。

住	【子集中】【人字部】	住	【廣韻】持遇切【集韻】【韻會】厨遇切，□音駐。止也，立也，居也。【齊書張融傳】融爲中書郞，未有居止，權牽船於岸上住。　又姓。見【姓苑】。　又與數同。【列子黃帝篇】漚鳥之至者，百住而不止。

□	【未集下】【肉字部】	□	【廣韻】呂戌切【集韻】劣戌切，□音律。【說文】血祭肉也。【集韻】一曰腸也。同膟。　又【類篇】力遂切，音類。義同。　又【五音集韻】所類切，音帥。一曰師祭。

侲	【子集中】【人字部】	侲	【集韻】【韻會】【正韻】□之刃切，音震。童子也。【張衡東京賦】侲子萬童。【註】薛綜曰：侲之言善也，善童，幼子也。【後漢禮儀志】先臘一日大儺，選中黃門子弟十歲以上，十二以下，百二十人爲侲子，皆赤幘皁製，執大叢以逐疫。　又挽歌亦用侲童。　又【揚子方言】燕齊閒謂養馬者爲侲。　又【集韻】【韻會】【正韻】□之人切，音眞。義同。

佞	【子集中】【人字部】	佞	【唐韻】【集韻】【韻會】【正韻】□乃定切，音甯。才也。故自稱不才曰不佞。【晉語】夷吾不佞。　又巧諂捷給也。【論語】焉用佞。【博物志】堯時有指佞草，佞人入朝則屈而指之。　又【韻補】叶奴經切，音寧。【夏侯湛抵疑】猗靡容悅，出入崎傾。逐巧點姸，嘔喁辯佞。　【說文】巧讇，高材也。从女信省。【徐鉉曰】女子之信，近於佞也。

侔	【子集中】【人字部】	侔	【唐韻】莫浮切【集韻】【韻會】迷浮切【正韻】莫侯切，□音謀。【說文】齊等也。【周禮冬官考工記】疏數必侔。【註】侔猶均也。【又】凡爲輪，行澤者欲杼，行山者欲侔。【註】侔，上下等也。又【莊子大宗師】畸於人而侔於天。　又【揚子方言】侔，莫强也。北燕之外郊言努力謂之侔莫。　又與蟊蛑□同。食苗蟲也。見【漢海廟□】　又叶蒙晡切，音模。【權德輿幾銘】冲用爲工，方寸爲鑪。周行不殆，造物不侔。

俅	【子集中】【人字部】	俅	【唐韻】巨鳩切【集韻】【韻會】【正韻】渠尤切，□音求。【說文】冠飾貌。【詩周頌】載弁俅俅。【毛氏曰】恭順貌。【六書故】詩人特以俅俅狀載弁之容，非冠飾。　又人名。【前漢藝文志】俅子三篇。

磀	【午集下】【石字部】	磀	【集韻】同□。詳□字註。

侉	【子集中】【人字部】	侉	同夸。【書畢命】驕淫矜侉。　又【集韻】安賀切，阿去聲。痛呼也。

俋	【子集中】【人字部】	俋	【廣韻】【集韻】【韻會】□直立切，音邑。【字林】勇壯貌。　又耕人行貌。【莊子天地篇】俋俋乎耕而不顧。

偋	【子集中】【人字部】	偋	【集韻】同□。

	【子集中】【人字部】		【類篇】與俁同。　又【集韻】五矩切。傷貌。【揚子太玄經】□兌人遇雨。

伻	【子集中】【人字部】	伻	【廣韻】普耕切【集韻】【韻會】悲萌切【正韻】補耕切，□音抨。【爾雅釋詁】使也。又從也。【書洛誥】伻來以圖及獻卜。又【立政】乃伻我有夏式商受命。【註】使周有此諸夏，用商所受之命也。

仿	【子集中】【人字部】	仿	【集韻】符方切，同彷。仿偟猶徘徊。亦作方皇。【史記荆軻傳】仿偟不能去。　又【集韻】【韻會】撫兩切【正韻】妃兩切，□方上聲。仿佛，見不審貌。【揚雄甘泉賦】仿佛其若夢。別作彷彿，髣髴，方弗，放弗，佛，放□，怳歘，音義□同。

□	【未集中】【羽字部】	□	【集韻】，或作□。

湙	【巳集上】【水字部】	湙	【正字通】俗字。

佷	【子集中】【人字部】	佷	【集韻】胡登切，音恆。【後漢蔡邕傳】董卓自佷用。　又佷山，縣名。屬湖廣武陵郡，出藥草。

亖	【子集上】【二字部】	亖	【說文】籀文四字。【集韻】關東謂四數爲亖。

伫	【子集中】【人字部】	佇	【唐韻】直呂切【集韻】【韻會】丈呂切，□音宁。【爾雅釋詁】佇，久也。【說文】佇，久立也。【詩邶風】瞻望弗及，佇立以泣。【屈原離騷】結幽蘭以延佇。

伽	【子集中】【人字部】	伽	【廣韻】【集韻】【韻會】求迦切【正韻】具牙切，□音茄。伽藍，神名。　又【梵書】那伽，龍也。竭伽，犀也。僧伽藍，衆園也。譯云園，取生植義，今浮屠所居是也。凡稱釋氏曰僧伽。　又【舊唐書柳公綽傳】精釋典瑜伽，智度大論，皆再鈔。【法苑珠林】有瑜伽論。　又【南方草木狀】术，西域謂之乞力伽。　又【酉陽雜俎】那伽花，狀如三脊，無葉，花色白，心黃，六瓣，出舶上。　又【本草】覆盆子，一名畢楞伽。　又伽那，象也。見【騈雅】。　又摩伽，異獸名。【徐氏賓遠賦】獸則摩伽招賢。　又頻伽，人面鳥也。見【釋典】。又【舊唐書憲宗紀】元和十八年，訶陵國獻僧祇僮，頻伽鳥二枚。　又與茄同。【揚雄蜀都賦】盛冬育筍，舊菜增伽。【章樵註】伽茄古字通。

伛	【子集中】【人字部】	傴	【唐韻】於武切【集韻】【韻會】委羽切，□於上聲。【說文】僂也。【左傳昭七年】一命而僂，再命而傴，三命而俯，循牆而走。【禮喪服制】傴者不袒。【註】袒露膊傴者可憎，故不露。【淮南子齊俗訓】傴者，使之塗。【註】傴人塗地，因其俛也。　俗讀若偶，別作□，□非。

伲	【子集中】【人字部】	伲	【集韻】伱本字。

伟	【子集中】【人字部】	偉	【唐韻】于鬼切【集韻】【韻會】羽鬼切，□音韙。【說文】奇也。【徐曰】人才傀偉。【增韻】大也。【史記□平世家】張負旣見之喪所。獨視偉平。【韓詩外傳】仁者好偉，和者好粉。　又姓。漢光祿勲偉璋。　又【正韻】于貴切，音胃。【陸機文賦】彼榛楛之勿翦，亦蒙榮於集翠。綴下里於白雪，吾亦濟夫所偉。

佉	【子集中】【人字部】	佉	【正韻】丘於切，音區。與祛同。　又國名。【內典】薄佉羅，卽月支也。　又人名。【法苑珠林】造書凡三人，長曰梵，其書右行。次書佉盧，其書左行。少者倉頡，其書下行。　又【廣韻】丘伽切【集韻】【類篇】去伽切，□恰平聲。姓也。　又佉沙國，卽疏勒也。見【唐書異域志】　又神名。【釋書】佛說彌勒成佛經，其先轉輪聖王，名儴佉。有四種兵，不以威武，治四天下。　又【陀羅尼經】佉佉。【註】文殊眷屬。【又】佉呬佉呬。【註】普賢眷屬。◎按佉，梵音去佐切，見就形門。今不从，只以音和門，丘伽切，釋之爲是。

佁	【子集中】【人字部】	佁	【廣韻】羊已切【集韻】養里切，□音以。固滯貌。張楫曰：不前也。　又【集韻】夷在切。【說文】癡貌。讀若騃。　又【呂氏春秋】佁蹶之機。

侁	【子集中】【人字部】	侁	【唐韻】所臻切【集韻】【韻會】【正韻】疏臻切。□通駪。馬羣行欲先也。　又衆多貌。【楚辭招魂】豺狼從目，往來侁侁些。　又姓。【呂覽】有侁氏。　又【字彙補】商世侯國也。【路史】諸侯爲亂者。或以爲莘，非。

侈	【子集中】【人字部】	侈	〔古文〕□【唐韻】尺氏切【集韻】【韻會】敞尒切【正韻】尺里切，□音齒。奢也，泰也。【六書故】好廣也。【書周官】祿不期侈。又【詩小雅】哆兮侈兮。【註】微張貌。又【周禮冬官考工記】鳧氏侈弇之所由興。【疏】由鐘口侈弇，所興之聲，亦有柞有鬱。　又作奓。【張衡西京賦】心奓體泰。　又【字彙補】以支切，音移。【儀禮少牢饋食禮】主婦被錫衣侈袂。　又【字彙補】昌者切，音拸。【公羊傳僖二十六年】其言至巂，弗及何侈也。【註】侈，昌爾反。又昌者反。　又叶充豉切，音□。【左思魏都賦】繆默語之常倫，牽膠言而踰侈。飾華離以矜然，假倔彊而攘臂。考證：〔【周禮冬官考工記】鳧氏侈弇之所由興。【註】由鐘口侈弇，所興之聲。〕　謹照原文註改疏。 

佈	【子集中】【人字部】	佈	【廣韻】【集韻】【正韻】□博故切，音布。徧也。　通作布抪。

□	【未集下】【肉字部】	□	【集韻】與腯同。

□	【未集中】【耒字部】	□	【字彙補】與耜同。

□	【未集中】【耒字部】	□	【廣韻】力準切，淪上聲。禾束曰□。本作稐。亦作耣。又【五音集韻】牛殞切，音輑。又【集韻】巨隕切，音窘。義□同。

伮	【子集中】【人字部】	伮	【集韻】農都切，音孥。戮力也。又勁力也。

倛	【子集中】【人字部】	倛	【集韻】丘其切，音娸。【荀子非相篇】仲尼面如蒙倛。【註】楊倞曰：方相也。其首蒙茸，故曰蒙倛。【韓愈曰】四目爲方相，兩目爲倛。與□□通。考證：〔【韓愈曰】四目方相，兩目爲倛。〕　謹照原文方字上增爲字。 

佮	【子集中】【人字部】	佮	【集韻】葛合切，音閤。合取也。　又渴合切，音□。姓也。

侪	【子集中】【人字部】	儕	【唐韻】士皆切【集韻】【韻會】牀皆切，□音柴。等輩也。【禮樂記】先王之喜怒，皆得其儕焉。【註】儕猶輩類。【左傳僖二十三年】晉鄭同儕。又【成二年】文王猶用衆，况吾儕乎。【列子湯問篇】長幼儕居。　又叶相稽切，音齊。【齊王元長雙樹歌】春王玉所府，檀林芳所棲。庵園無異轍，祗舒有同儕。　又叶仕之切，音時。【韓愈猛虎行】猛虎雖云惡，亦各有匹儕。羣行深谷閒，百獸望風低。

位	【子集中】【人字部】	位	【廣韻】于愧切【集韻】于累切【韻會】喩累切【正韻】于位切，□音壝。【說文】列中庭之左右曰位。【廣韻】正也。【易繫辭】聖人之大寶曰位。【周禮天官】惟王建國，辨方正位。　又凡所坐立者，皆曰位。【禮曲禮】揖人，必違其位。【註】出位而揖，禮以變爲敬也。　又所也。【論語】君子思不出其位。【朱註】范氏曰：物各得其所，而天下之理得矣。　又姓。明位安。　又高麗人呼相似爲位。見【三國志】。　本作。俗作位。字原刻从亻从□。考證：〔【禮曲禮】揖人，必違其位。【註】出位面揖，〕　謹照原文面揖改而揖。〔【易艮卦】君子思不出其位。【註】范氏曰，物各得其所，而天下之理得矣。〕　謹按此論語經及朱註非易註也。易艮卦三字改爲論語二字，註上增朱字。 

何	【子集中】【人字部】	何	【唐韻】胡歌切【集韻】【韻會】【正韻】寒歌切，□賀平聲。曷也，奚也，孰也，詰詞也。【書臯陶謨】禹曰何。【詩小雅】夜如何其。又誰何。猶言莫敢如何也。【賈誼過秦論】□利兵而誰何。　又未多時曰無何，亦曰無幾何。【史記曹參傳】居無何，使者果召參。又【前漢袁盎傳】南方□濕，君能日飮，無何，可免禍也。【註】無何，言更無餘事也。　又【南史西域傳】西域呼帽爲突何。　又【古今樂錄】羊無夷伊那何，皆曲調之遺聲。　又國名。【隋書】西域有何國。　又姓。　又娙何，漢女官名，秩比二千石。　又【集韻】【正韻】□下可切，賀上聲。同荷。儋也，負也。【易噬嗑】何校滅耳。【詩曹風】何戈與祋。【小雅】何簑何笠。【商頌】百祿是何。　又通訶。【前漢賈誼傳】大譴大何。【註】譴，責也。何，詰問也。

佯	【子集中】【人字部】	佯	【廣韻】與章切【集韻】【韻會】余章切【正韻】移章切，□音羊。詐也。【淮南子兵略訓】此善爲詐佯者也。　又兒紿也。【揚子方言】筕篖，自關而東，周洛楚魏之閒，謂之倚佯。　又通作陽。內不然，而外飾僞曰陽。【六書故】亦借用詳。◎按《史記》凡佯字，多作陽詳。

佶	【子集中】【人字部】	佶	【唐韻】巨乙切【韻會】極乙切，□音吉。正也。　又壯健貌。【詩小雅】四牡旣佶，旣佶且閑。

佽	【子集中】【人字部】	佽	【唐韻】【集韻】【韻會】【正韻】□七四切，音刺。便利也。　又佽飛，卽佽非，古劒士，漢取爲武官名。【前漢宣帝紀】募佽飛射士。【註】輕疾若飛也。　又比也。【詩小雅】決拾旣佽。【註】利也，謂相次然後射。【鄭箋】謂指相次比也。　又助也。【詩唐風】人無兄弟，胡不佽焉。　又代也，遞也，及也。【集韻】通作次。亦作。詳前字註。

侷	【子集中】【人字部】	侷	【廣韻】渠玉切，音局。侷促也。與局，跼□通。

俇	【子集中】【人字部】	俇	【集韻】【韻會】求往切【正韻】具往切，□音迋。俇俇，遑遽貌。【楚辭九歎】俇俇而南征。　又【集韻】古况切，音誑。【說文】遠行也。

呣	【丑集上】【口字部】	呣	【集韻】同□。詳後□字註。

但	【子集中】【人字部】	但	【唐韻】徒旱切【韻會】蕩旱切【正韻】徒亶切，□音誕。徒也，凡也。又空也。【前漢食貨志】民欲祭祀喪紀，而無用者，錢府以所入工商之貢但賖之。　又語辭。猶言特也，□也。通作亶。詳前亶字註。　又與誕通。【淮南子說山訓】媒但者，非學謾也，但成而生不信。【註】但，詐也。　又但馬，一名誕馬，散馬也。【宋書江夏王義恭傳】平乗誕馬，不過二。【程氏演繁露】誕馬猶徒馬。今外官儀從有散馬前行，名坐馬。亦曰引馬，卽但馬也。【遼史】作馬。　又【集韻】【韻會】徒案切【正韻】杜晏切，□音憚。義同。　又姓。漢西域都尉但欽，濟隂太守但巴，宋有進士但中庸。　又音鉏。古不知吹人。【淮南子說林訓】使但吹竽，使氐厭竅，雖中節而不可聽。【註】但讀鉏。　【說文】但，裼也。【正譌】偏脫衣袖也。借爲語辭。考證：〔又音燕。古不知吹人。【淮南子說林訓】使但吹竽，使氐厭竅，雖中節而不可聽。【註】但音燕。〕　謹按淮南子註但讀燕，言鉏同也。謂讀如燕人之言，鉏非讀爲燕也。上音燕之燕改鉏，下音燕改讀鉏。 

</div>
    <div class="pagination">
<a href="康熙字典_page425.html">上一页</a><span>...</span><a href="康熙字典_page421.html">421</a><a href="康熙字典_page422.html">422</a><a href="康熙字典_page423.html">423</a><a href="康熙字典_page424.html">424</a><a href="康熙字典_page425.html">425</a><span class="current-page">426</span><a href="康熙字典_page427.html">427</a><a href="康熙字典_page428.html">428</a><a href="康熙字典_page429.html">429</a><a href="康熙字典_page430.html">430</a><a href="康熙字典_page431.html">431</a><span>...</span><a href="康熙字典_page427.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
