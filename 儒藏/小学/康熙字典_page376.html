<!DOCTYPE html>
<html>
<head>
    <meta charset="UTF-8">
    <title>康熙字典 - 第 376 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 376 页/共 976 页</h1>
    <div class="content">墡	【丑集中】【土字部】	墡	【廣韻】常演切【集韻】上演切，□音善。【六書故】白埴土也。一曰周禮，爾雅，山海經□作堊。俗作墡，不宜分爲二字。

墪	【丑集中】【土字部】	墪	同墩。

娢	【丑集下】【女字部】	娢	【集韻】胡南切，音含。女字。

夬	【丑集下】【大字部】	夬	【廣韻】【集韻】【韻會】古邁切【正韻】古壞切，□音噲。【說文】分決也。【易說卦】兌上乾下夬。【彖傳】夬，決也。剛決柔也。　又【集韻】古穴切，音玦。所以闓弦者。　通作叏。【正字通】字彙，叏見子集又部，此重出，應刪。○按《說文》叏从又，入又部，但今經文夬从大，宜入大部，只可刪又部叏字訓註。

琋	【午集上】【玉字部】	琋	【字彙補】虛宜切，音希。人名。晉天福十年，遼太宗以劉琋爲西京留守。【通鑒考異】實錄作禧。或云名琋。

攱	【卯集下】【支字部】	攱	【廣韻】過委切【集韻】【類篇】古委切，□音詭。本作庪。亦省作庋。【廣雅】載也。【玉篇】掎也，枕也。　又【廣韻】詭僞切【集韻】居僞切，□音垝。擎起物也。

塻	【丑集中】【土字部】	塻	【廣韻】模各切【集韻】【韻會】【正韻】末各切，□音莫。舍塻也。亦塵也。

塿	【丑集中】【土字部】	塿	【廣韻】【正韻】郞斗切【集韻】【韻會】郞口切，□音簍。小阜也。又【揚子方言】小冢謂之塿。　又通作婁，有平上二聲。

墢	【丑集中】【土字部】	墢	【正字通】同坺。

墮	【丑集中】【土字部】	墮	【廣韻】徒果切【集韻】【韻會】【正韻】吐火切。□同□。毀也。【說文】作隓。敗城旣曰隓。亦作隓。【春秋】墮郈，墮郕，墮費。【賈誼過秦論】墮名城。【史記高祖紀】士卒墮指。　又釋氏團墮，言食墮在缽中也。梵言儐茶波。一曰濵茶夜。華言團，團者食團，謂行乞食也。　又與惰通。【禮月令】季秋行春令，民氣解墮。【韓非子五蠹篇】侈而墮者貧。【史記司馬相如傳】不敢怠墮。【註】墮，□同惰。　又【廣韻】許規切【集韻】【韻會】翾規切，□音孈。義同。　又【廣韻】他果切，音垛。倭墮，髻也。　又叶丑呂切，音楮。【韓愈元和聖德詩】衆樂驚作，轟豗融冶。紫燄噓呵，高靈下墮。冶音與。又□、□，同隓。同墮。【史記高祖紀】漢王急推墮二子。【賈誼傳】梁王墮馬。墮字原从阜，不从隋作。

墽	【丑集中】【土字部】	墽	與墝同。【淮南子地形訓】察水陸肥墽高下之宜。又韓地墽民險，介于大國之閒。

妅	【丑集下】【女字部】	妅	【集韻】胡公切，音紅。女字。一作娂。

□	【補遺】【未集】【肉字部】	□	【奚韻】子入切，音輯。肉肥而膏出也。

奷	【丑集下】【女字部】	奷	【集韻】蒼先切，音千。女字。一曰奸字之譌。

夂	【丑集中】【夂字部】	夂	【集韻】陟移切，音。【說文】从後至也。象人兩脛後有推致之者。○按與夊字不同，夊右畫長出于外，夂右畫短縮于中。　又【集韻】古文終字。註詳糸部五畫。

夈	【備考】【丑集】【夂字部】	夈	【字彙補】同齋。

夋	【丑集下】【夊字部】	夋	【廣韻】【集韻】□七倫切，音逡。【說文】行夋夋也。　又子峻切，音俊。【綱目冠編】帝俈一名夋。

夏	【丑集下】【夊字部】	夏	〔古文〕□□昰□【唐韻】【正韻】胡駕切【集韻】【韻會】亥駕切，□音暇。四時，二曰夏。【釋名】假也。寬假萬物，使生長也。【前漢魏相傳】南方之神炎帝，秉禮，執衡，司夏。　又【廣韻】胡雅切【集韻】【韻會】【正韻】亥雅切，□音下。中國曰華夏。【書康誥】用肇造我區夏。【詩周頌】肆于時夏。　又國號。禹受舜禪，易虞爲夏。　又國名。【史記大宛傳】大夏，在大宛西南二千餘里。【晉史】赫連勃勃。【宋史】李元昊，□僭國號曰夏，屬今寧夏。　又澤名。【書禹貢】雷夏旣澤。　又大夏，禹樂名。【周禮春官】大司樂舞大夏，以祭山川。鍾師掌金奏，凡樂事，以鐘鼓奏九夏。【杜子春曰】王出入奏王夏，尸出入奏肆夏，牲出入奏昭夏，賔客至奏納夏，臣有功奏章夏，夫人祭奏齊夏，族人侍奏族夏，客醉而出奏裓夏，公出入奏驁夏。齊音齋，裓音陔，驁音遨。○按九夏，有聲無辭，註疏以《雅》《頌》諸篇强分配之，非。　又大屋曰夏。【宋玉招魂】冬有穾夏。　又大俎曰夏。【詩秦風】於我乎，夏屋渠渠。【禮檀弓】見若覆夏屋者矣。【註】大俎，一名大房，半體之俎，足下有跗，如堂房也。　又五色曰夏。【書禹貢】羽畎夏翟。【註】羽畎，羽山之谷。夏翟，雉具五色中旌旄之飾。【周禮春官□人之職】秋□夏。服車五乘，孤乘夏篆，卿乘夏縵，蓋取諸此。　又【集韻】舉下切，音賈。地名。負夏，衞地。【禮檀弓】曾子弔于負夏。又陽夏，在開封。【史記高祖紀】追項王至陽夏。　又木名。【禮學記】夏楚二物，收其威也。【註】夏，榎也。楚，荆也。【詩大雅】不長夏以革。【王博士云】夏用木，革用皮，皆鞭扑之□。　又，胡可切，音荷。【□琳瑪瑙勒賦】四賔之筵，播以淳夏。色奪丹烏，明照烈火。　又叶創舉切，音楚。【揚雄城門校尉箴】昔在先世，有殷有夏。癸辛不德，而設夫險阻。又叶胡故切，音互。【賈誼鵩賦】單閼之歲，四月維夏。庚子日斜，鵩集余舍。　【春秋釋例】除春夏之夏，餘皆戸雅切。【正字通】按古先有四時之夏，餘義皆假借。○按《正字通》此字下有畟字，重田部，今刪。

奇	【丑集下】【大字部】	奇	【廣韻】【集韻】【韻會】渠羈切【正韻】渠宜切，□音琦。異也。【莊子北遊篇】萬物一也。臭腐化爲神奇，神奇復化爲臭腐。【仙經】人有三奇，精，氣，神也。　又祕也。【史記□平傳】平凡六出奇計，其奇祕世莫得聞。　又姓。　又天神名。【淮南子地形訓】窮奇廣莫，風之所生也。又四凶之一。【史記五帝紀】少皡氏有不才子，天下謂之窮奇。【註】窮奇，卽共工氏。　又獸名。【司馬相如上林賦】窮奇□犀。【註】狀如牛，蝟毛，音如嘷狗，食人。　又江神謂之奇相。【江記】帝女也。卒爲江神。　又與琦通。　又【廣韻】【集韻】【韻會】□居宜切，音羈。一者，奇也。陽奇而隂偶。【易繫辭】陽卦奇，亦零數也。【又】歸奇于扐以□閏。　又隻也。【禮投壷】一算爲奇。　又餘夫也。【韓非子十過篇】遺有奇人者，使治城郭。　又數奇，不偶也。【史記李廣傳】大將軍隂受上誡，以爲李廣老數奇，毋令獨當單于。　又奇□，一拜也。【周禮春官】大祝辨九□，七曰奇□。　又奇車，奇邪不正之車。【禮曲禮】國君不乗奇車。　又奇衺，詭異也。【周禮地官】比長有辠，奇衺則相及。　又【集韻】【韻會】【正韻】□隱綺切。與倚通。依倚也。【前漢鄒陽傳】輪囷離奇。　又【字彙補】倚蠏切。同矮，短人也。【後漢五行志】童謠，見一奇人，言欲上天。　又叶古禾切，音戈。【宋玉招魂】娭光眇視，目曾波些。被文服纖，麗而不奇些。　【說文】从大从可。別作①。俗作竒，非。①字从大从司。考證：〔【司馬相如上林賦】窮奇犀□。【註】狀如牛，蝟毛，音如皡狗，食人。〕　謹照原文犀□改□犀。皡改嘷。〔【周禮地官】奇衺則相及，徙于國中及郊。〕　謹照原文徙於國中及郊則從而授之二句相連，不便單引一句，謹改比長有辠，奇衺則相及。 

奖	【巳集下】【犬字部】	獎	【廣韻】卽兩切，音槳。【玉篇】助也，成也，欲也，譽也，嗾犬厲之也。今作。【廣韻】說文本作□。【集韻】从大作奬。詳大部奬字註。

奚	【丑集下】【大字部】	奚	【廣韻】胡雞切【集韻】【韻會】【正韻】弦雞切，□音兮。隷役也。【周禮天官】酒人奚三百人。【註】奚，猶今官婢。通作傒。【唐書李賀傳】賀小奚奴背古錦囊，遇所得詩，投囊中。　又地名。【春秋桓十七年】及齊師戰于奚。【註】魯地。　又山名。大奚山，在廣州，距佛堂門海三百里，潮汐相通，見【南粵志】。　又驒奚，駿馬名。【前漢匈奴傳】騊駼驒奚。【註】驒，音顚，生七日而超其母。　又羊奚，草名。【本草綱目】羊奚比乎石筍子。　又疑問辭。【論語】子奚不爲政。【孟子】奚不去也。　又姓。夏車正奚仲，北魏奚牧。　【說文】奚，大腹也，从大，□省聲。【正字通】說文專說大腹，非是。

奬	【丑集下】【大字部】	奬	【廣韻】卽兩切【集韻】【韻會】子兩切，□音槳。助也，勸勉也，褒美也。【左傳襄十一年】同好惡奬王室。【朱傳】誘掖奬勸，以成其事。【杜甫詩】詞塲竟疎闊，平昔濫推奬。○按《說文》□列犬部，嗾犬厲之也。本作。隷省作奬。字彙泥說文嗾犬之訓，廾部收，以奬爲俗書，失考正。趙宧光長箋，奬厲乃嗾犬之訓，俗通作褒奬，美辭。仕宦以爲課最之號，此不通字學之大也。說似泥。考證：〔【左傳襄十一年】奬王室無閒兹命。〕　謹按左傳作或閒兹命文義屬下，不屬上，不便與奬王室連引，謹照原文改同好惡奬王室。 

□	【巳集中】【片字部】	□	【集韻】匹麥切，音□。【玉篇】或作劈。【集韻】分也。　又【廣韻】普伯切【集韻】【韻會】匹陌切，□音拍。【廣韻】□，破物也。　【韻會】通作。

墑	【丑集中】【土字部】	墑	【廣韻】都歷切【集韻】丁歷切，□音滴。階謂之墑。　又與的通。射的也。

墺	【丑集中】【土字部】	墺	〔古文〕□□圫□【廣韻】烏到切【集韻】【韻會】【正韻】於到切，□音奧。四方土可居也。又水厓曰墺。　又【廣韻】於六切【集韻】乙六切，□音郁。義同。　【書禹貢】作隩。【前漢地理志】作奧。

墻	【丑集中】【土字部】	墻	俗牆字。

奦	【丑集下】【大字部】	奦	【字彙】亡遇切，音務。大也。　又事也。

壅	【丑集中】【土字部】	壅	【廣韻】【集韻】【韻會】【正韻】□於用切，雍去聲。塞也。【史記秦本紀】河決不可復壅。一曰加土封也，培也，大江南道方語。凡培覆根土澆灌花草□曰壅。　又草名。芡實一名雞壅，見【本草】。　又於容切，音邕。與雍通。周禮壅氏，漢書溝洫志壅皆作雍。　又【集韻】【韻會】委勇切【正韻】伊竦切，□音擁。義同。

□	【未集中】【耳字部】	□	【字彙補】而龍切，音絨。毛飾也。

壍	【丑集中】【土字部】	壍	同塹。

壎	【丑集中】【土字部】	壎	〔古文〕坃壦【唐韻】況袁切【集韻】【韻會】許元切，□音暄。樂器也。燒土爲之，銳上平底，形似稱錘。【白虎通】壎之言熏也。陽氣于黃泉之下，熏烝而萌也。【詩小雅】伯氏吹壎。亦作塤。【爾雅釋樂】大塤謂之嘂。嘂，音叫。【孫炎曰】音大如叫呼聲。【前漢律歷志】八音，土曰塤。【禮圖】塤大如鴈卵者曰雅塤，如雞卵者曰頌塤。○按塤乃土器，不堅之物，故時俗指人慣弄虛澆者曰弄塤。【宋景祐樂記】今大塤八孔，二前五後，一髹飾其上。　又【集韻】許云切，音熏。義同。　又吁運切，音訓。盂也。　【集韻】與塤同。

□	【午集上】【瓦字部】	□	【字彙補】乃牒切，音臬。□齀，不安貌。【九經考異】易困，九五劓刖。舊本作□齀。

壏	【丑集中】【土字部】	壏	【廣韻】胡黤切【集韻】戸覽切，□音檻。堅土也。【管子地員篇】纑土之次曰五壏，五壏之狀，芬焉若糠以肥。【註】地色黃而虛。　又【集韻】盧瞰切，音濫。壏埮，地平而長。　通作。

壛	【丑集中】【土字部】	壛	【廣韻】【集韻】□余廉切。同檐。【楚辭大招】曲屋步壛。【註】曲屋，周閤也。步壛，長砌也。

壠	【丑集中】【土字部】	壠	【說文】壟本字。

夊	【丑集下】【夊字部】	夊	【唐韻】息遺切【集韻】山垂切，□音衰。行遲貌。【說文】夊夊，象人兩脛有所躧也。【精薀】安行也。　又【廣韻】楚危切【集韻】初危切，□音吹。義同。　又【玉篇】古文綏字。註詳糸部七畫。

夺	【丑集下】【大字部】	奪	〔古文〕□□【唐韻】【集韻】【韻會】【正韻】□徒活切，音□。彊取也。【前漢食貨志】大賈富家，不得豪奪吾民。【景帝紀】漁奪百姓。【文中子王道篇】輕施者必好奪。　又鐫削祿階亦曰奪。【論語】奪伯氏騈邑三百。　又狹路也。【禮檀弓】齊莊公襲莒于奪。○按《左傳襄二十三年》齊侯襲莒，杞殖華還載甲，夜入且于之隧。《杜註》：且于，莒邑。隧，狹路。鄭元引之證經云：隧奪聲相。近又云：或作兌，據此則奪非地名。敓，古奪字，兌卽敓之省文。□澔失考，誤音兌，字書因之訓地名，□非。　又丘月切，音闕。【白居易桐花詩】何此巴峽中，桐花開十月。草木堅彊物，所稟固難奪。　又叶僻吉切，音狄。【大□度首】石赤不奪，節士之必。敚或敓原字从攴。

夾	【丑集下】【大字部】	夾	【廣韻】【集韻】【正韻】古狎切【韻會】訖洽切，□音甲。左右持也。【書多方】爾曷不夾介乂我周王。【左傳僖二十六年】夾輔成王。　又近也。【書梓材】懷爲夾。【註】懷遠爲近也。　又兼也。【呂温狄仁傑頌】潛授五龍，夾日以飛。　又梵夾。【通鑑】唐懿宗於禁中設講，自唱經，手錄梵夾。　又鉗夾，巧言膠固也。【柳宗元乞巧文】膠如鉗夾。　又【集韻】【韻會】吉協切【正韻】古協切，□音頰。傍也，把也。夾弓，見【周禮夏官註】。往體多，來體寡曰夾。　又劒夾。【陶弘景刀劒錄】商孔甲採牛首山鐵，鑄一劒，銘曰夾。　又【集韻】檄頰切，音協。【說文】俜也。　又姓。【前漢藝文志】有夾氏春秋。　又同狹。【後漢東夷傳】東沃沮，其地東西夾，南北長。　【六書正譌】从二人，从□省。二人對輔于肘□之下，會夾意。

奉	【丑集下】【大字部】	奉	〔古文〕□□【唐韻】扶壟切【集韻】【韻會】父勇切，□音唪。【說文】承也。【禮曲禮】長者與之提攜，則兩手奉長者之手。　又與也，獻也。【史記藺相如傳】奉璧西入秦。　又【集韻】房用切，音俸。養也，秩祿也。【史記蕭何世家】高祖以吏咸陽，吏皆送奉錢三，何獨以五。【前漢宣帝紀】帝詔小吏，勤事而奉薄，其益百石以上奉十五。別作俸。　又姓。漢馬軍使奉揮，明奉科。

墠	【丑集中】【土字部】	墠	【廣韻】常演切【集韻】【韻會】【正韻】上演切，□音善。【說文】野土也。一曰除地祭處，築土爲壇，除地爲墠。【書金縢】爲三壇同墠。【禮祭法】王立七廟，一壇一墠。又爲祧，有二去祧，爲壇去壇，爲墠去墠曰鬼。　又【集韻】【韻會】□時戰切，音膳。義同。　又【集韻】他干切，音灘。寬也。　又叶虞遠切，音阮。【詩鄭風】東門之墠，茹藘在阪。其室則邇，其人甚遠。　又與壇通。

壄	【丑集中】【土字部】	壄	【正字通】□字之譌。

壜	【丑集中】【土字部】	壜	同墰。

壢	【丑集中】【土字部】	壢	【五音集韻】郞擊切，音歷。坑也。

妰	【丑集下】【女字部】	妰	【集韻】陟略切，音勺。靜也。一曰靜妰，婦貌。

夔	【申集上】【艸字部】	夔	【字彙補】古夔字。註見夊部十七畫。夔字自下从几，十八畫。夔，夊部十六畫。

城	【丑集中】【土字部】	城	【唐韻】是征切【集韻】【韻會】【正韻】時征切，□音成。內曰城，外曰郭。【釋名】城，成也。一成而不可毀也。【古今注】盛也，盛受國都也。【淮南子原道訓】夏鯀作三仞之城。一曰黃帝始立城邑以居。【白虎通】天子曰崇城。【史記始皇本紀】帝築萬里長城。【前漢元帝紀】帝初築長安城。城南爲南斗形，城北爲北斗形，因名斗城。　又諸侯僭侈，建城踰制，謂之產城，若生子長大之義。【司馬法曰】攻城者，攻其所產。　又【唐李肇國史補】元日冬至，大朝會，百官已集，宰相後至，列燭多至數百炬，謂之火城。【王禹偁待漏院記】北闕向曙，東方未明。相君啓行，煌煌火城。　又層城。【淮南子地形訓】掘崑崙墟以下地，中有層城九重。【孫綽天台賦】苟台嶺之可攀，亦何羨于層城。　又官名。【左傳文十六年】公子蕩爲司城。【註】宋桓公，以武公諱，司空攺司城。又宮名。【前漢班倢伃傳】倢伃居增城舍。　又山名。析城，在河東濩縣西。【書禹貢】底柱析城。　又赤城山，在會稽東南。【孫綽天台賦】赤城霞起以建標。　又墓地曰佳城。【博物志】夏侯嬰死，送葬至東都門外，馬踣地悲鳴，掘之，得石槨，銘曰：佳城鬱鬱，三千年見白日。吁嗟滕公，居此室。　又姓。城渾。又司城，複姓。　又叶辰羊切，音常。【韓愈贈張籍詩】我友東來說，我家免禍殃。乗船下汴水，東去趨彭城。考證：〔【博物志】得石槨。銘曰：佳城鬱鬱。二千年見白日，吁嗟夏公，居此室。〕　謹照原文二改三。夏改滕。 

埥	【丑集中】【土字部】	埥	【玉篇】七盈切。靑精土也。【正字通】同埩。

埮	【丑集中】【土字部】	埮	【集韻】吐濫切，音倓。壏埮，地平而長。　又【正字通】徒甘切，音談。甒屬。俗作壜。

埴	【丑集中】【土字部】	埴	【廣韻】常職切【集韻】【韻會】【正韻】丞職切，□音寔。【說文】黏土也。【書禹貢】厥土赤埴墳。　又陶旊之工謂之摶埴。【周禮冬官考工記】摶埴之工。【莊子馬蹄篇】陶者曰：我善爲埴。　又瞽者以杖擿地而後行，謂之擿埴。【揚子修身篇】擿埴索塗，冥行而已。或作□□。　又【類篇】質力切。埴□同。

堅	【丑集中】【土字部】	堅	【廣韻】古賢切【集韻】【韻會】【正韻】經天切，□音肩。實也，固也，勁也。【詩大雅】實堅實好。【禮月令】季冬之月，水澤腹堅。　又將在中軍曰中堅。【後漢光武紀】衝其中堅。　又姓。見【姓苑】。　又【諡法】彰義掩過曰堅。　又叶居銀切，音巾。【後漢雷義傳】鄕里語曰：膠桼自謂堅，不如雷與□。考證：〔【禮月令】季冬之月，冰澤腹堅。〕　謹照原文冰澤改水澤。 

</div>
    <div class="pagination">
<a href="康熙字典_page375.html">上一页</a><span>...</span><a href="康熙字典_page371.html">371</a><a href="康熙字典_page372.html">372</a><a href="康熙字典_page373.html">373</a><a href="康熙字典_page374.html">374</a><a href="康熙字典_page375.html">375</a><span class="current-page">376</span><a href="康熙字典_page377.html">377</a><a href="康熙字典_page378.html">378</a><a href="康熙字典_page379.html">379</a><a href="康熙字典_page380.html">380</a><a href="康熙字典_page381.html">381</a><span>...</span><a href="康熙字典_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
