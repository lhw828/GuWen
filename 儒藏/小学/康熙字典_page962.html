<!DOCTYPE html>
<html>
<head>
    <meta charset="UTF-8">
    <title>康熙字典 - 第 962 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 962 页/共 976 页</h1>
    <div class="content">欜	【辰集中】【木字部】	欜	【集韻】奴當切，音囊。木名。【六書故】盛物器。

欝	【辰集中】【木字部】	欝	【唐韻】【集韻】【韻會】【正韻】□紆勿切，氳入聲。【說文】作鬱。【廣韻】鬱之俗也。木叢生也。香草也。又氣也，長也，幽也，滯也，腐臭也。悠思也。詳鬱字註。　又欝壘，神名。【風俗通】黃帝時有神荼、欝壘兄弟二人，在度索山桃樹下□閱百鬼。

殶	【辰集下】【殳字部】	殶	【字彙補】朱遇切。同注。【呂氏春秋】引《莊子》：以瓦殶者翔，以鉤殶者戰，以黃金殶者殆。○按《莊子》本作注。

□	【辰集上】【日字部】	□	【玉篇】古文豆字。註詳部首。

窝	【午集下】【穴字部】	窩	【集韻】【韻會】【正韻】□烏禾切，音倭。穴居也。本作，或作窩。藏也，窟也。【字彙】凡別墅獨處皆名窩。宋邵雍有安樂窩。

欞	【辰集中】【木字部】	欞	【韻會】同櫺。　又【玉篇】長木也。

欠	【辰集下】【欠字部】	欠	〔古文〕□【唐韻】【集韻】【韻會】【正韻】□去劒切，謙去聲。【說文】作欠，張口气悟也。象氣从儿上出形。【徐曰】人欠去也，悟解也。氣壅滯，欠去而解也。【韓愈讀東方朔雜事詩】噫欠爲飄風。　又欠伸，疲乏之貌。人氣乏則欠，體疲則伸。【禮曲禮】侍坐于君子，君子欠伸，侍坐者請出。亦作欠申。【前漢翼奉傳】體病則欠申動於貌。　又不足也。【韓愈贈張籍詩】今者誠自幸，所懷無一欠。　又水名，在汝南。【水經注】沙水東分爲二水，一水東注，卽注水也。俗謂之欠水。欠字作彡下儿。考證：〔【前漢翼奉傳】體病則欠伸動於貌。〕　謹照原文伸改申。 

次	【辰集下】【欠字部】	次	〔古文〕□□□【唐韻】【集韻】【韻會】【正韻】□七四切，音佽。【說文】不前不精也。【徐曰】不前是次於上也，不精是其次也。【周禮冬官考工記】畫繢之事，靑與白相次也，赤與黑相次也。【左傳襄二十四年】太上有立德，其次有立功，其次有立言。　又師止曰次。【左傳莊三年】凡師一宿爲舍，再宿爲信，過信爲次。【書泰誓】戊午，王次于河朔。　又位次。【周禮春官】大史祭之日，執書以次位常。【疏】謂執行祭祀之書，各居所掌位次也。【左傳襄二十三年】敬共朝夕，恪居官次。　又次舍。【周禮天官】宮正，以時比宮中之官府、次舍之衆寡。【鄭註】次諸吏直宿，若今之部署諸廬者，舍其所居寺。【又】宮伯，授八次八舍之職事。【註】鄭司農云：庶子衞王宮，在內爲次，在外爲舍。　又凡舍皆曰次。【左傳襄二十六年】師陳焚次。【杜註】次，舍也。焚舍，示必死。　又安行旅之處爲旅次。【易旅二爻】旅卽次。　又處也。【魯語】五□三次。【註】次，處也。三次，謂朝、野、市。　又張幄於所止之處亦曰次。【周禮天官】掌次，朝日祀五帝，則張大次小次。【鄭註】次謂幄也。大幄，初往所止居也。小幄，謂接祭退俟之處。又【儀禮士冠禮】賔就次。【鄭註】次，門外更衣處。必帷幕簟席爲之。　又市亭也。【周禮地官】司市，于思次以令市，而聽大治大訟。涖于介次，而聽小治小訟。【註】思次，若今市亭也。介次，市亭之屬。別小者也。鄭司農云：次，市中□樓。　又星之躔舍爲次。【禮月令】日窮于次。【註】次，舍也。正義曰：謂去年季冬，日次於□枵，從此以來，每引移次他辰，至此月窮盡，還次□枵，故云日窮於次。又天有十二次，地有十二辰。次之與辰，上下相值。如星紀在丑，斗牛之次。□枵在子，虛危之次。　又胷中曰胷次。【莊子田子方】喜怒哀樂，不入於胷次。【註】次，中也。　又席閒曰席次。【孔稚圭北山移文】眉軒席次。　又至也。【史記酷吏杜周傳】內深次骨。【註】李奇曰：其用罪，深刻至骨。　又造次，猶言草次。急遽貌。【論語】造次必於是。【前漢河閒獻王傳】造次必於儒者。　又編髮爲首飾之名。【儀禮士昏禮】女次純衣纁袡。【註】次，首飾，今時髲也。【疏】《周禮》追師掌后之首服副編次。言次第髮長短爲之，如髲鬄也。別作。　又雞次，楚典名。【戰國策】蒙穀獻雞次之典而百官治。　又水名，在高平。【水經注】若水與石門水合，水有五原，東水導源高平縣西八十里，西北流，次水注之。　又諸次，山名。亦水名。【山海經】有大次山，小次山。又諸次之山，諸次之水出焉，東流注于河，是山多木無草。　又居次，匈奴女號，若漢公主。【前漢常惠傳】獲單于父行及嫂居次。【匈奴傳】王昭君長女爲須卜居次，小女爲當于居次。　又姓。【呂氏春秋】荆有勇士次非，亦作佽。　又【集韻】資四切，音恣。楡次，地名。【廣輿記】楡次，縣屬太原府。　又【集韻】【正韻】□津私切，音咨。次且，欲前不前也。【易夬卦】其行次且。《易經考異》作□跙，王、鄭、馬皆作趦趄。　又湑次，漢縣名，在武威郡。【孟康曰】次音咨。　又【集韻】才資切，音慈。具次，山名，通作茨。又【楚辭九歎】今余邦之橫陷兮，宗鬼神之無次。閔先嗣之中絕兮，心惶惑而息悲。次亦叶慈。考證：〔【儀禮士冠禮】女次純衣纁袇。〕　謹照原文士冠禮改士昏禮。袇改袡。 

欢	【辰集下】【欠字部】	歡	〔古文〕□【唐韻】【集韻】【韻會】【正韻】□呼官切，音讙。【說文】喜樂也。【徐曰】喜動聲氣，故从欠。【禮檀弓】啜菽飮水盡其歡。又【樂記】欣喜歡愛，樂之官也。亦作懽。【孝經孝治章】故得萬國之懽心，以事其先王。　又作驩。【孟子】驩虞如也。【前漢王褒傳】驩然交欣。　又合歡，漢殿名。【班固西部賦】後宮則有合歡增成。又樹名。【崔豹古今注】合歡樹似梧桐，枝葉繁，互相交結，樹之階庭，使人不忿。又竹名。【僧贊寧筍譜】雙稍竹出九疑山，筍長，獨莖。及生枝葉卽分爲兩梢，謂之合歡竹。又橘名。【廣輿記】荆州江陵有合歡橘。　又歡伯，酒也。【焦氏易林】酒爲歡伯，除憂來樂。　又【韻補】叶許元切，音暄。【魏韋誕親蠶頌】同碩慶于生民，發三靈之永歡。苞繁祐于萬國，卷福釐以言旋。　【集韻】或作孉。亦作〈女歡〉。

欣	【辰集下】【欠字部】	欣	【唐韻】【集韻】【韻會】【正韻】□許斤切，音訢。【說文】笑喜也。【禮月令】慶賜遂行，無不欣說。【周語】事神保民，莫不欣喜。　又欣欣，亦喜貌。【楚辭九歌】君欣欣兮樂康。【陶潛歸去來辭】木欣欣以向榮。亦作訢。【前漢賈山傳】天下訢訢，將興堯舜之道。　又作忻。【史記管晏傳贊】爲之執鞭，所忻慕焉。　又獸有力之名。【爾雅釋獸】兔絕有力，欣。牛絕有力，欣犌。　又州名。【廣韻】本漢陽曲縣地，隋置欣州，因欣口爲名。　又姓。見【奇姓通】。　又叶虛言切，音軒。【陸雲贈顧尚書詩】華英已曜，餘光難延。會淺別速，哀以紹欣。　【集韻】或作俽、惞。

欤	【辰集下】【欠字部】	欤	同歟。（歟）【廣韻】以諸切【集韻】【韻會】羊諸切，□音余。【說文】安氣也。【徐曰】氣緩而安也。俗以爲語末之辭。【班固明堂詩】猗歟緝熙，允懷多福。【王粲登樓賦】昔尼父之在陳兮，有歸歟之歎音。經傳通作與。【禮祭義註】與者，不執定之辭。　又【廣韻】余呂切【集韻】【韻會】演女切，□音與。又【廣韻】【集韻】【韻會】□羊茹切，音豫。義□同。【正字通】歟無羽、豫二音。《字彙》又音羽，又音豫，義同。不知羽爲與之本音，卽賜與之與。豫爲與之轉音，卽《魯論》吾其與聞之與。與字轉平，借作歟，義通歟，溷借上去二聲同與，則難通也。○按此言誠是，因諸韻書相沿日久，故兩存之。　【說文】或書作欤。

	【丑集上】【口字部】		【玉篇】丁動切【集韻】覩動切，□音董。多言也。

欥	【辰集下】【欠字部】	欥	【唐韻】餘律切【集韻】允律切，□音聿。【說文】詮詞也。【徐曰】詮，理也，理其事之詞也。引《詩》欥求厥寧。○按今《詩大雅》本作遹，朱註：遹與聿同。又《班固幽通賦》欥中龢爲庶幾，顏與冉又不得。師古曰：欥，古聿字。聿，由也。由中和之道，庶幾免於禍難。　又【集韻】弋質切，音逸。義同。一曰喜也。　本从曰，俗从日，非。与日部欥字编码同。備考：【篇韻】音歡。【字彙補】與欠部欥字不同。《欠部》欥yù，詮詞。

欦	【辰集下】【欠字部】	欦	【唐韻】【集韻】□丘嚴切，音厱。【說文】含笑也。一曰多智也。　又【集韻】呼含切，音。亦含笑也。與□同。　又虛咸切，音妗。義同。亦作。　又【廣韻】許兼切【集韻】馨兼切，□音馦。【博雅】斂欦，欲也。　又【集韻】火占切，音□。義同。或从咸作。　又【廣韻】丘广切【集韻】口广切，□音。欠崖。一曰厓下也。　又【集韻】火斬切，直喊。義同。

欧	【辰集下】【欠字部】	歐	【玉篇】【集韻】【韻會】於口切【唐韻】烏后切，□音毆。【說文】吐也。或作嘔。【急就篇註】歐逆，吐而不下食也。【前漢嚴助傳】歐泄，霍亂之病相隨屬。【山海經】薄魚一目，其音如歐。【註】郭璞曰：如人嘔吐聲也。【又】海外歐絲之野，在大踵東有女子跪據樹歐絲。【註】郭璞曰：言噉葉而吐絲，蓋蠶類也。【白氏六帖】跪樹歐絲，生桑得繭。　又與毆通，捶擊也。【史記留侯世家】良愕然欲歐之。　又【廣韻】【集韻】【韻會】【正韻】□烏侯切，音鷗。與謳同。氣出而歌也。　又歐歐，聲也。【魏繆襲尤射】雞鳴歐歐，明燈皙皙。皙音制。　又姓。歐冶子，古善鑄劒者，見【越絕書】。又歐侯、歐陽，俱複姓，見【漢書】。　又刀名。【後漢虞詡傳】寧伏歐刀以示遠近。【註】歐刀，□人之刀也。　又水名。【山海經】滏水東流，注于歐水。　【集韻】或作□□□。

欨	【辰集下】【欠字部】	欨	【唐韻】況于切【集韻】匈于切，□音訏。【說文】吹也。一曰笑意。【嵆康琴賦】其康樂者聞之則欨愉歡釋，抃舞踊溢。【註】欨，笑貌。亦于切。　又【類篇】一曰欠也。　又【廣韻】况羽切【集韻】火羽切，□音詡。義同。亦作喣。　又【集韻】吁句切，音喣。與呴同。氣以溫之也。【元包經】乑甡甡，欨欣欣。【傳曰】乑，所莅者衆也。欨，所理者悅也。　【六書故】欨，溫吹也。凡歆、翕、歙、呷、欱，皆內氣也。欷、歔、欨、呼、呵，皆出氣也。廣陿輕重象其聲。欨、呵爲陽，吹、呼爲隂。欲者欨之，欲涼者吹之，通作煦。

欪	【辰集下】【欠字部】	欪	【唐韻】丑律切【集韻】敕律切，□音黜。【說文】咄欪，無慙也。一曰無腸意。　又【集韻】許勿切，音。義同。　又【廣韻】許吉切【集韻】閴吉切，□音欯。【廣韻】訶也。【集韻】說也。　又【集韻】喫吉切，音詰。又呼八切，音搰。義□同。又【集韻】敕栗切，chì音抶。與咥同。笑也。

	【丑集上】【口字部】		【正字通】咟字之譌。海篇音赫。字彙胡了切，爻上聲，□非。

□	【補遺】【丑集】【夊字部】	□	【字彙補】其年切，音虔。見《玉堂漫筆》。又【瑯邪代醉編】揚州漕河東岸有墓道，題曰□國公，蓋鎭遠侯顧公之賜葬也。據此，則□亦夏字。

□	【辰集上】【日字部】	□	【篇韻】同晥。○按晥字之譌。

□	【卯集下】【无字部】	□	同□。

欫	【辰集下】【欠字部】	欫	【玉篇】輕歷切，音喫。吹聲也。

洘	【巳集上】【水字部】	洘	【唐韻】【集韻】□苦浩切，音考。水乾也。

欬	【辰集下】【欠字部】	欬	【唐韻】苦漑切【集韻】【韻會】口漑切，□音慨。【說文】逆氣也。【玉篇】上欶也。【類篇】今俗謂嗽爲欬。【禮月令】季夏行春令，則穀實鮮落，國多風欬。【註】因風致欬疾也。　又大呼曰廣欬。【禮曲禮】車上不廣欬。【疏】廣，弘大也。欬，聲欬也。在上而聲大欬，似自矜，又驚衆也。　又謦欬，言笑也。【列子黃帝篇】宋康王蹀足謦欬疾言。【莊子徐無鬼】况乎昆弟親戚之謦欬其側。【註】欬，苦愛反。　又【集韻】去兾切，音器。義同。　又【集韻】乙界切，音餲。與噫同。【說文】飽食息也。通作。

欴	【辰集下】【欠字部】	欴	【廣韻】魯當切【集韻】盧當切，□音郞。欴，貪貌。

欭	【辰集下】【欠字部】	欭	【唐韻】【集韻】□乙兾切，音懿。【說文】嗄也。嗄，語未定貌。一曰喑欭，歎也。　又【集韻】伊眞切，音因。義同。

欮	【辰集下】【欠字部】	欮	【廣韻】【集韻】□居月切，音厥。【玉篇】掘也。一曰發也，穿也。　又同瘚。【說文】逆氣也。【列子湯問篇】吳楚有大木，其名爲櫾。食其皮汁已憤欮之疾。【註】欮，同瘚。考證：〔【列子殷湯篇】〕　謹照原書改湯問篇。 

欯	【辰集下】【欠字部】	欯	【唐韻】許吉切【集韻】閴吉切【韻會】□吉切，□音咭。【博雅】欯欯，喜也。一曰笑也。或作咭。　又【集韻】口戒切，音炌。聲也。

欰	【辰集下】【欠字部】	欰	【廣韻】辛律切【集韻】雪律切，□音卹。【玉篇】鳴也。一曰蟲鳴欰欰也。與同。

欱	【辰集下】【欠字部】	欱	【唐韻】【集韻】【韻會】□呼合切，音。【說文】歠也。一曰大歠。或从口作哈。　又翕也。【班固東都賦】欱野歕山。【張衡西京賦】欱澧吐鎬。　又斂受之意。【張衡南都賦】總括趨欱，箭馳風疾。【註】言江海斂受諸水，故總括而趣之。　又合也。【揚子太□經】上欱下欱，出入九虛。　又【廣韻】呼洽切【集韻】迄洽切，□音。與歃、□□同。嘗也。　又【六書故】與□、□□同。

欲	【辰集下】【欠字部】	欲	【唐韻】余蜀切【集韻】【韻會】兪玉切【正韻】余玉切，□音浴。【說文】貪欲也。从欠谷聲。【徐曰】欲者，貪欲。欲之言續也。貪而不已，於文欠谷爲欲。欠者開口也。谷，欲聲。【禮曲禮】欲不可從。【疏】心所貪愛爲欲。又【禮運】何謂人情。喜怒哀懼愛惡欲七者，弗學而能。　又物欲。【禮樂記】人生而靜，天之性也。感于物而動，性之欲也。【老子道德經】不見可欲，使心不亂。　又【增韻】愛也。【孟子】可欲之爲善。【禮曲禮】問疾不能遺，不問其所欲。　又期願之辭。【論語】我欲仁。【大學】欲明明德於天下。【文子微明篇】心欲小，志欲大。　又婉順貌。【禮祭義】其薦之也，敬以欲。　又將然也。【古銘】欲墮不墮，逢王顆。【杜甫詩】渾欲不勝簪。　又與慾通。【詩大雅】匪棘其欲。【註】與慾同。　又【集韻】【韻會】□兪戍切，音裕。義同。【揚雄羽獵賦】壯士忼慨，殊鄕別趣。東西南北，騁嗜奔欲。【潘岳西征賦】旣餐服以屬厭，泊恬靜以無欲。俱讀裕。　又叶余律切，音聿。【易林】鼎足承德，嘉謀是克。爲王開庭，得心所欲。考證：〔【老子道德經】不見可欲，中心不亂。〕　謹照河上公註王弼註原文，中改使。〔【詩大雅】非棘其欲。〕　謹照原文非改匪。〔【揚雄羽獵賦】壯士忼慨，殊鄕別趣。〕　謹照原文□改趣。 

	【寅集上】【尢字部】		【玉篇】巨逆切，音極。倦也。○按《字彙》几部有□□二字，□註音極，疲也，倦也。引司馬貞楊愼諸說，□音義□同，惟字形从几，从尢，或从丸，錯出不一。《正字通》□皆譌文。見几部□字註。

欵	【辰集下】【欠字部】	欵	俗款字。

欶	【辰集下】【欠字部】	欶	【廣韻】所角切【集韻】【韻會】色角切，□音朔。【說文】吮也。【通俗文】含吸也。【韓愈詩】酒醪傾共欶。　又著也。【淮南子修務訓】淬霜露，欶□趹。　【集韻】或作嗽、□、嗍。　又【集韻】所六切，音縮。又蘇谷切，音速。義□同。　又【廣韻】蘇奏切【集韻】先奏切，□音漱。上氣也。一曰咳也。與嗽同。【周禮天官疾醫】冬時有嗽，上氣疾。【註】嗽，亦作欶。【疏】上氣逆喘也。

欷	【辰集下】【欠字部】	欷	【唐韻】【集韻】【韻會】□香衣切，音希。【說文】歔也。【徐曰】歔欷者，悲泣氣咽而抽息也。一曰歔欷，懼貌。【屈原離騷】曾歔欷余鬱邑。【後漢馮衍傳】忠臣過故墟而歔欷。　通作唏。【史記諸侯年表】紂爲象箸而箕子唏。【註】卽欷歔之欷。【韓愈送區弘詩】獨子之節可歎唏。【註】與欷同。哀而不止。　又【廣韻】【集韻】【韻會】□許旣切，音餼。義同。一曰泣餘聲。【宋玉風賦】淸涼增欷。【張衡南都賦】坐者悽欷。【註】欷，虛毅切。又【王僧虔祭顏延之文】以此忍哀，敬陳奠饋。申酌長懷，顧望歔欷。【杜甫荒村詩】鄰人滿牆頭，感歎亦歔欷。皆讀去聲。

	【子集下】【八字部】		【字彙補】同貌。○按卽皃字譌文。

	【子集下】【刀字部】		【集韻】普活切，音潑。兩刃，木柄，可以刈草。【玉篇】，刺。

	【申集上】【艸字部】		【集韻】多寒切，音鄲。草名。　【直音】作，白草。

欸	【辰集下】【欠字部】	欸	【唐韻】烏開切【集韻】【韻會】【正韻】於開切，□音哀。【說文】訾也。一曰然也。【揚子方言】欸，□然也。南楚凡言然者，或曰欸，或曰□。　又歎聲。【陳芳芸窻私志】今人暴見事之不然者，必出聲曰欸，烏開切，乃歎聲也。【楚辭九章】欸秋冬之緒風。【王逸曰】欸，歎也。　又【集韻】於其切，音醫。相然應也。或作唉。　又【廣韻】於改切【集韻】【韻會】倚亥切，□哀上聲。義同。　又欸乃，湖中節歌聲。唐元結有《欸乃曲》，从依亥切。或音襖者，非。【韻會】按《說文》欸字原無襖音。又按《項氏家訓》曰：《劉蛻文集》中有《湖中靄廼曲》，《劉言史瀟湘詩》有閑歌曖廼深峽裏，元次山有《湖南欸乃歌》，三者皆一事，但用字異耳。欸本音哀，亦作上聲讀，後人因《柳子厚集》中有註字云一本作襖靄。遂欲音欸爲襖，音乃爲靄，不知彼註自謂別本作襖靄，非謂欸乃當音襖靄也。　又【廣韻】【集韻】□許介切，音譮。怒聲。【揚子淵騫篇】始皇方獵六國而翦牙欸。【註】言王翦助秦之惡。牙欸，言切齒而怒也。　又【集韻】乙界切，音餲。義同。

欹	【辰集下】【欠字部】	欹	【廣韻】於離切【集韻】【韻會】【正韻】於宜切，□音漪。【玉篇】欹歟，歎美辭。通作猗。【詩商頌】猗與那與。　从欠，與敧別。【說文】凡口出者皆从欠，若吹、欷、歔、歐、歎之類是也。

欺	【辰集下】【欠字部】	欺	【唐韻】去其切【集韻】【韻會】丘其切，□音僛。【說文】詐欺也。【新書道術篇】仁義修立謂之任，反任爲欺。【論語】吾誰欺。【史記循吏傳】子產治鄭，民不能欺。子賤治單父，民不忍欺。西門豹治鄴，民不敢欺。　又自昧其心曰欺。【大學】毋自欺也。【蘇洵曰】書有以加乎其言，言有以加乎其心，聖人以爲自欺。【呂祖謙論鄭莊公殺叔段曰】將欲欺人，必先欺心。　又欺，也。【揚子方言】晉、魏、河內之北謂曰殘，楚謂之貪，南楚江、湘之閒謂之欺。【郭註】言欺難厭也。今關西人呼打爲，音廩，或洛感反。　又詆欺，漢法名。漢有誹謗詆欺法，至哀帝始除之。　又謾也，陵也。【李翊俗呼小錄】見陵於人爲欺負。　又欺□，大首也。【王延壽魯靈光殿賦】仡欺□以雕□。【註】欺□，大首也。雕□，如雕之視也。□與瞲同。　【集韻】或作倛。

欻	【辰集下】【欠字部】	欻	【唐韻】許物切【集韻】【韻會】【正韻】許勿切，□音。【說文】有所吹起也。【元包經】□仡仡，趯欻欻。【傳曰】欻欻，動也。　又【玉篇】忽也。【張衡西京賦】神山崔巍，欻從背見。【註】欻之言忽也。【左思詠史詩】自非攀龍客，何爲欻來遊。　又奄欻，去來不定之意。【左思吳都賦】慌罔奄欻。　又歇欻，幽邃貌。【王延壽魯靈光殿賦】歇欻幽靄。　又欻吸，疾貌。一曰猶翕忽也。【江淹雜擬詩】欻吸鵾雞鳴。通作歘。【杜甫詩】秋風歘吸吹南國。　又與惚通。【韓愈詩】指畫變怳欻。【註】茫昧貌。當作怳惚。借用欻字。

浘	【巳集上】【水字部】	浘	【廣韻】無匪切【集韻】武匪切，□音尾。浘□，海洩。【莊子秋水篇】作尾閭。　又水流貌。與浼同。【詩邶風】河水浼浼。【韓詩】作河水浘浘。　又【類篇】一曰泉底。

欼	【辰集下】【欠字部】	欼	【廣韻】初紀切【集韻】測紀切，□音。齧也。一曰齕也。與□同。　又【集韻】楚快切，音□。與嘬、□□同。一舉盡臠也。互見十一畫□字及口部嘬字註。

欽	【辰集下】【欠字部】	欽	〔古文〕□【廣韻】去金切【集韻】【韻會】【正韻】祛音切，□音衾。【說文】欠貌。一曰敬也。【書堯典】欽明文思安安。又【太甲】欽厥止。　又【正字通】今御音曰欽敕，御使曰欽命，俗曰欽差，皆取敬意。　又欽欽，思望意。【詩秦風】憂心欽欽。【毛傳】思望之，心中欽欽然也。　又鐘聲有節。【詩小雅】鼓鐘欽欽。　又諡法。【汲冢周書】威儀悉備曰欽。　又州名。亦江名。【韻會】梁安州，隋改欽州，取欽江名。【廣輿記】屬廣東廉州府。州有欽江，有龍門江。　又山名。【山海經】欽山多金玉而無石，師水出焉。又欽口。【前漢地理志】魏郡武安縣欽口山，白渠水所出。　又欽、欽原，俱鳥名。見【山海經】。　又姓。【何氏姓苑】吳人也。宋有欽德載，自號壽巖老人。　又去聲。按也。【李翊俗呼小錄】按謂之欽。欽，去聲。【王琚射經】欽身微曲，註目視的。又：開弓發矢，要欽身弝外，分明認帖。　又【集韻】魚音切，音唫。與吟同。呻也。【山海經】剛山多神□，其音如欽。【郭璞註】欽亦吟字假音。○按《漢志》內曰恭，外曰欽。又鄭康成云：敬事節用謂之欽。欽本兼內外言，不得專屬外也。卽敬事節用，亦於欽義未全，故不入正訓，附記於此。

款	【辰集下】【欠字部】	款	【唐韻】【韻會】【正韻】苦管切。【集韻】苦緩切，□音窾。【說文】意有所欲也。【徐鉉曰】□塞也。意有所欲而猶塞，款款然也。【謝靈運詩】語往實款然。【註】款然，謂如其所欲。　又【博雅】誠也，愛也。【楚辭卜居】寧悃悃款款朴以忠乎。【註】悃悃款款，志純一也。【後漢卓茂魯恭傳贊】卓魯款款，情慤德滿。【註】款款，忠誠也。　又叩也，求通也。【晏子雜篇】前驅款門。【史記商君傳】由余聞之，款關請見。【太史公自序】重譯款塞。　又至也。【張衡西京賦】繞黃山而款牛首。　又留也。【謝靈運詩】斷絕雖殊念，俱爲歸慮款。　又款曲，猶委曲也。【後漢光武紀】諸母相與語曰：文叔少時謹言，與人不款曲，唯直柔耳。【謝靈運詩】辛勤風波事，款曲洲渚言。　又科也。今章疏言列款，謂科條列之。　又誌也。【史記封禪書】汾陽得鼎，鼎大異於衆鼎，文鏤無款識。【前漢郊祀志】鼎細小，又有款識。【註】師古曰：款，刻也。識，記也。【張世南游宦記聞】款謂隂字，是凹入者。識謂陽字，是挺出者。【博古圖】款在外，識在內。夏器有款無識，商器無款有識。　又空也。【莊子達生篇】款啓寡聞之夫。【註】款，空也。啓，開也。如空之開，所見小也。【爾雅釋器】鼎款足者謂之鬲。【疏】款，闊也。謂鼎足相去疎闊也。索隱曰：款者，空也。言其足中空也。而郭氏云鼎曲脚者，以款訓曲，故云曲脚。　又與窾同。【史記太史公自序】實中其聲者謂之端，實不中其聲者謂之窾，窾言不聽，姦廼不生。【前漢司馬遷傳】作款。　又緩也。【後漢馬援傳】乗下澤車，御款段馬。【註】款，猶緩也。言形段遲緩也。【杜甫詩】點水蜻蜒款款飛。　又水名。在宜陽。【水經注】款水有二源，並發而川逕引，謂之大款水也，合而東南入於洛。　又款冬，花名。【董仲舒答雨雹問】葶藶死於盛夏，款冬花於嚴寒。【急就篇註】款東卽款冬，亦曰款涷，以其凌寒叩冰而生，故爲此名。　又【集韻】許斤切，音欣。人名。曹有公子款時。杜預讀。【說文】作。或从柰作歀。【玉篇】俗作□。○按舊註引款乃櫓聲，不知欸乃之欸本从矣从欠，音倚亥切，乃相應之聲，與款無取義，乃俗誤書耳。今訂正。詳七畫欸字註。□字原从作。

欿	【辰集下】【欠字部】	欿	【唐韻】【集韻】□他含切，音貪。【說文】欲得也。【玉篇】貪惏曰欿。或作□、□。又【集韻】枯含切，音龕。又【廣韻】胡感切【集韻】戸感切，□音頷。義□同。亦作□。互見□字註。　又【玉篇】口感切【集韻】【韻會】【正韻】苦感切，□音坎。欿然，不自滿足意。【孟子】如其自視欿然。　又愁貌。【楚辭哀時命】欿愁悴而委惰。　又【博雅】欿，〈穴下臼〉坑也。同坎。【左傳襄二十六年】欿用牲，加書徵之。【釋文】欿，苦感反。【說文長箋】貪欿音訓同。當卽一字。【正字通】貪欿義別，長箋說非。又□。

	【寅集下】【广字部】		【集韻】盧當切，音郞。【玉篇】高也。　又【類篇】器也。

柨	【辰集中】【木字部】	柨	【集韻】【類篇】□滂模切，音鋪。蔽柨，木名。汁可食。　又【集韻】【類篇】博故切，音布。義同。

歀	【辰集下】【欠字部】	歀	與款同。【說文】款或从柰。

</div>
    <div class="pagination">
<a href="康熙字典_page961.html">上一页</a><span>...</span><a href="康熙字典_page957.html">957</a><a href="康熙字典_page958.html">958</a><a href="康熙字典_page959.html">959</a><a href="康熙字典_page960.html">960</a><a href="康熙字典_page961.html">961</a><span class="current-page">962</span><a href="康熙字典_page963.html">963</a><a href="康熙字典_page964.html">964</a><a href="康熙字典_page965.html">965</a><a href="康熙字典_page966.html">966</a><a href="康熙字典_page967.html">967</a><span>...</span><a href="康熙字典_page963.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
