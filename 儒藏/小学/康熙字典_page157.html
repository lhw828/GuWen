<!DOCTYPE html>
<html>
<head>
    <meta charset="UTF-8">
    <title>康熙字典 - 第 157 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 157 页/共 976 页</h1>
    <div class="content">	【卯集中】【手字部】		【集韻】彼廟切。【正韻】悲廟切，□與俵同。分與也，俵散也。

裀	【申集下】【衣字部】	裀	【集韻】伊眞切，音因。【玉篇】衣身也。【博雅】複襂謂之裀。　又衽裀袾□裑也。　又【韻會】通茵。【晉書劉寔傳】嘗詣石崇家，見有絳蚊帳、裀褥，甚麗。

裁	【申集下】【衣字部】	裁	【唐韻】昨哉切【集韻】【韻會】牆來切，□音材。【說文】制衣也。【玉篇】裂也。　又【儀禮士喪禮疏】布單衣，漢時名爲通裁。　又節也。【易繫辭】化而裁之謂之變。【吳語】救其不足，裁其有餘。　又鑒別也。【後漢李膺傳】獨持風裁。　又自裁，自殺也。【前漢霍光傳】卒有物故自裁。　又裁度也，與財通。【易泰卦】后以財成天地之道。　又通纔。【前漢功臣傳】戸口可得而數，裁什二三。　又【廣韻】昨代切，音在。亦製裁也。【穀梁傳序】準裁靡定。【註】讀去聲。　又【韻補】叶前西切，音齊。【楚辭惜誓】黃鵠後時而寄處兮，鴟梟羣而制之。神龍失水而陸居兮，爲螻蟻之所裁。

	【辰集中】【木字部】		【類篇】典禮切，音底。也。

□	【未集中】【缶字部】	□	同。【類篇】作□。詳字註。

	【午集上】【田字部】		【集韻】班糜切，音碑。田也。【正字通】俗壅水漑田曰田。

	【卯集中】【手字部】		【玉篇】【集韻】□俱爲切，音嬀。戴也。　又【集韻】居義切，音寄。義同。　又【集韻】【韻會】□居宜切，音羈。以箸取物也。與敧同。　又【集韻】舉綺切，音剞。閣藏食物也。與庋同。或作庪。〇按集韻，或从木作槣。

裂	【申集下】【衣字部】	裂	【唐韻】【正韻】良辥切【集韻】力蘖切【韻會】力辥切，□音列。【說文】繒餘。【徐曰】裁剪之餘也。　又【廣韻】襞裂，破也。【禮內則】衣裳裂，紉箴請補綴。【晏子雜下篇】女子而男其飾者，裂其衣，斷其帶。　又滅裂。【莊子則陽篇】治民焉，勿滅裂。　又【韻會】力制切，音例。與厲通。【禮內則註】鞶，小囊，盛帨巾者，男用韋，女用繒，有緣飾之，則是鞶裂與。【疏】案傳作鞶厲，古時通爲一字。　又人名。【春秋隱二年】紀裂繻來逆女。　【說文】作□。考證：〔【左傳隱二年】紀子帛名裂繻。〕　謹按左傳無此文。改春秋隱二年，紀裂繻來逆女。 

装	【申集下】【衣字部】	裝	【唐韻】【集韻】【韻會】□側羊切，音莊。裝束也。　又【玉篇】裹也。【前漢陸賈傳】佗賜賈橐中裝，直千金。　又【增韻】齎也。【史記袁盎傳】悉以其裝齎置二石醇醪。　又藏也。【孔稚圭北山移文】牒訴倥傯裝其懷。　又【廣韻】側亮切，音壯。【吳均贈別詩】匕首直千金，七寶雕華裝。生離何用表，賴此持相餉。　【韻會】亦作□。

訸	【酉集上】【言字部】	訸	【玉篇】胡戈切，音禾。平也。　又人名。崇訸、汝訸，見【宋史宗室表】。　【正字通】與和、龢□同。

蟓	【申集中】【虫字部】	蟓	【唐韻】徐兩切【韻會】【正韻】似兩切，□音象。【爾雅釋蟲】蟓，桑繭。【註】食桑葉作繭者，卽今蠶。　又【集韻】式亮切，音餉。義同。蟓，从□。

蟔	【申集中】【虫字部】	蟔	【集韻】密北切，音墨。【爾雅釋蟲】蟔，蛅蟖。【註】蛓屬也。通作。

蟕	【申集中】【虫字部】	蟕	【集韻】津垂切，音厜。【類篇】蟕蠵，龜屬。【爾雅釋魚註】涪陵郡出大龜，甲可以卜，緣中文似瑇瑁，俗呼爲靈龜，卽今蟕蠵龜。【本草】蟕蠵，生海邊，甲有文，堪爲物飾。　又【類篇】遵爲切，音檇。義同。或作□、觜。

蟗	【申集中】【虫字部】	蟗	【唐韻】七由切，音秋。【爾雅釋蟲】次蟗，鼅鼄。

蟘	【申集中】【虫字部】	蟘	【玉篇】徒得切，音特。食苗葉蟲。【爾雅釋蟲】食葉蟘。　【唐韻】作□。【說文】引《詩》作蟘。本作螣。【六書正譌】俗作□，非。

蟙	【申集中】【虫字部】	蟙	【唐韻】之翼切【集韻】質力切，□音職。蟲名。【爾雅蝙蝠註】齊人謂之蟙，或謂之仙。　又【本草】蟹殻闊而多黃者名蟙。　或作□。

蟚	【申集中】【虫字部】	蟚	【唐韻】薄庚切【集韻】蒲庚切，□音彭。【說文】蟚蜞也。【古今注】蟚蜞，小蟹，生海邊泥中，食土。一名長唧。其一有螯偏大者名擁劒。一名執火。　又蟚螖。【爾雅釋魚】螖蠌，小者蟧。【註】卽蟚螖也，似蟹而小。　或作蟛。

蟛	【申集中】【虫字部】	蟛	【玉篇】同蟚。註見蟚。

蟜	【申集中】【虫字部】	蟜	【唐韻】居夭切【韻會】舉夭切，□音矯。【說文】蟲也。【枚乗七發】蚑蟜螻蟻聞之拄喙而不能前。　又野人名。【山海經】蟜，其爲人，虎文，脛有，在窮奇東。　又人名。【大戴禮】宰我請問帝嚳。孔子曰：□囂之孫，蟜極之子也。請問帝舜。蟜牛之孫，瞽叟之子也。　又【韻會】夭蟜，龍貌。【王延壽魯靈光殿賦】旁夭蟜以橫出。　又【前漢司馬相如傳】夭蟜支格。【註】頻伸也。　又姓。【禮檀弓】季武子寢疾，蟜固不說齊衰而入見。【通志氏族略】漢有逸人蟜愼。　又【廣韻】巨嬌切，音橋。蠪蟜，螘也。　又【韻會】有蟜，古諸侯。【晉語】少典娶于有蟜氏。考證：〔【王逸魯靈光殿賦】〕　謹照原文王逸改王延壽。 

□	【備考】【未集】【缶字部】	□	【字彙補】心夫切，音疏。

蟝	【申集中】【虫字部】	蟝	【唐韻】强魚切，音渠。同螶。螶，□。【詩疏】本作渠，或作蟝。

	【酉集上】【角字部】		【廣韻】【集韻】□昨沒切，音崪。角初生也。　又【博雅】挾也。

蟞	【申集中】【虫字部】	蟞	【集韻】蒲結切，音蹩。蟞蜉，蟲名，蟻也。　又匹蔑切，音撇。義同。　又必結切，音彆。【博雅】蛺蝶，蟞蚨。　又【玉篇】珠蟞也。【郭璞江賦】頳蟞胏躍而吐璣。【註】《山海經》曰：珠蟞之魚，其狀如胏而有目，六足，有珠。【南越志】珠蟞吐珠。　又羌名。【後漢張奐傳】羌□尾、摩蟞等，脅同種，復鈔三輔。

蟟	【申集中】【虫字部】	蟟	【唐韻】落蕭切【集韻】憐蕭切，□音遼。蛁蟟。【博雅】蹄蟧也。　又地名。【水經注】潁水又東逕蜩蟟郭東。　【集韻】或作蟧。

蟠	【申集中】【虫字部】	蟠	【唐韻】附袁切【集韻】符袁切，□音煩。【爾雅釋蟲】蟠，婦。【註】甕器底蟲。　又【韻會】蒲官切，音盤。伏也，曲也，屈也。【揚子太□經】龍蟠于泥。　又委也。【禮樂記】及夫禮樂之極乎天，蟠于地。　又蟠木。【大戴禮】乗龍而至四海，東至于蟠木。　通作盤。【袁公諸葛亮贊】初九龍盤。　又【集韻】蒲波切，音婆。【陸雲贈鄭曼季詩】所謂伊人，在澗之阿。虎質山嘯，龍輝淵蟠。

蟡	【申集中】【虫字部】	蟡	【唐韻】過委切【集韻】古委切，□音詭。【類篇】涸水之精曰蟡。【管子水地篇】涸川之精者生于蟡。蟡者，一頭而兩身，其形若蛇，其長八尺。　又【玉篇】於爲切。義同。

蟢	【申集中】【虫字部】	蟢	【唐韻】虛里切【集韻】許已切【正韻】許里切，□音喜。蟢子，蟲名，蠨蛸也。【曹植令禽惡鳥論】得蟢者莫不訓而放之，爲其利人也。【劉勰新論】野人晝見蟢子者，以爲有喜樂之瑞。

蟣	【申集中】【虫字部】	蟣	【集韻】舉豈切，音幾。【說文】蝨子也。【前漢嚴安傳】介冑生蟣蝨。【沈約憫國賦】蓄素蟣于□胄。　又【韻會】居希切，音飢。義同。　又【廣韻】渠希切，音祈。【爾雅釋魚】蛭，蟣。【註】今江東呼水中蛭蟲入人肉者爲蟣。見蛭字註。

蟤	【申集中】【虫字部】	蟤	【唐韻】【集韻】□莊緣切，音跧。蜿蟤，龍屈貌。【王逸九思】龍屈兮蜿蟤。【註】蜿蟤，自迫促貌。　又從緣切，音全。蜿蟤，蛇名。　又【類篇】茁撰切。蜿蟤，蟲不申貌。

蟥	【申集中】【虫字部】	蟥	【唐韻】【集韻】□胡光切，音黃。【爾雅釋蟲】蛂，蟥蛢。【註】甲蟲。　又【說文】□蟥也。　又【篇海】馬蟥，水蛭。互詳蛂字註。

蟦	【申集中】【虫字部】	蟦	【唐韻】【集韻】□符非切，音肥。蟲名也。出北海水上，狀如凝脂。一曰水母也。　又【爾雅釋蟲】蟦，蠐螬。詳螬字註。　又逋昆切，音奔。【類篇】蠣也，南方人燔以爲羞。

蟧	【申集中】【虫字部】	蟧	【唐韻】魯刀切【集韻】【韻會】郞刀切，□音勞。螺屬。【爾雅釋魚】螖蠌，小者蟧。見蠌字註。　又【類篇】蟲名，小蟬也。【玉篇】蝭蟧。【揚子方言】蛥蚗，自關而東謂之虭蟧，或謂之蝭蟧。【郭註】江東人呼爲蟂蟧。　又【集韻】憐蕭切，音遼。與蟟同。

蟨	【申集中】【虫字部】	蟨	【唐韻】【韻會】【正韻】□居月切，音厥。獸名。【爾雅釋獸】西方有比肩獸焉，與邛邛岠虛比，爲邛邛岠虛齧甘草，卽有難，邛邛岠虛負而走，其名謂之蟨。　又【字彙補】音貴。也。　【正韻】或與蟩通。

蟩	【申集中】【虫字部】	蟩	【唐韻】居月切，音厥。【玉篇】井中蟲。【晉書束皙傳】羽族翔林，蟩蛁赴濕。

蟪	【申集中】【虫字部】	蟪	【唐韻】胡桂切，音惠。蟪蛄。詳蛄字註。

	【卯集中】【手字部】		【集韻】他恨切，吞去聲。搌也。

	【酉集中】【足字部】		【廣韻】丘謬切【集韻】輕幼切，□音螑。□，行不正也。　又【廣韻】苦鶪切【集韻】苦狊切，□音闃。踞也。　又【集韻】丘救切，音糗。跛行也。　又【集韻】【類篇】□牛救切，音□。義同。　又【集韻】弃役切。踧，屈申貌。＠螑字原从狊作。

	【戌集上】【金字部】		【集韻】同鐅。

蟫	【申集中】【虫字部】	蟫	【唐韻】餘針切【韻會】【正韻】夷斟切，□音淫。【說文】白魚也。【爾雅釋蟲】蟫，白魚。【註】衣書中蟲。一名蛃魚。【爾雅翼】蟫，始則黃色，旣老，則身有粉，視之如銀，故名白魚。　又【集韻】徒南切，音覃。義同。　又【韻會】徐心切，音尋。動貌。【後漢馬融傳】蝡蝡蟫蟫。【註】動貌也。【王逸九思】貒貉兮蟫蟫。

蟬	【申集中】【虫字部】	蟬	【唐韻】市連切【集韻】【韻會】時連切，□音禪。【揚子方言】蟬，楚謂之蜩。【古今注】齊王后忿死，尸變爲蟬。登庭時嘒唳而鳴，王悔恨，故世名蟬曰齊女也。【大戴禮】蟬飮而不食。【酉陽雜俎】蟬未蛻時名復育。【蠡海集】蟬近陽，依于木，以隂而爲聲。　又【後漢輿服志】侍中中常侍黃金璫，附蟬爲文，貂尾爲飾。【古今注】貂者，取其有文采而不炳煥。蟬，取其淸虛識變也。　又蟬嫣，連也。【前漢揚雄傳】有周氏之蟬嫣兮，或鼻祖于汾隅。　又【揚子方言】蟬，毒也。　又車名。【鹽鐵論】推車之蟬攫，負子之敎也。【註】許愼曰：蟬攫，車類也。　又人名。【大戴禮】顓頊產窮蟬。　又與嬋通。【成公綏嘯賦】蔭脩竹之蟬蜎。　又【集韻】財仙切，音錢。同□，蟲名。　又田黎切，音提。地名。【前漢地理志】樂浪郡黏蟬。　又【正韻】上演切，音善。蜿蟬，舞盤曲貌。【王逸九思】乗六蛟兮蜿蟬。【註】羣蛟之形也。　或作蟺。

蟭	【申集中】【虫字部】	蟭	【唐韻】卽消切【集韻】兹消切，□音焦。【玉篇】蟭。詳字註。　又【集韻】將由切，音啾。義同。

蟮	【申集中】【虫字部】	蟮	【集韻】上演切，音善。蟺，或作蟮。【玉篇】曲蟮也。

蟯	【申集中】【虫字部】	蟯	【唐韻】【集韻】□如招切，音饒。【說文】腹中短蟲也。【關尹子六七篇】我之一身，內變蟯蛔，外烝蝨蚤。【史記倉公傳】蟯瘕爲病。【柳宗元罵尸蟲文】短蟯穴胃。　又【集韻】倪幺切，音堯。義同。

	【辰集上】【日字部】		【廣韻】徒協切【集韻】【韻會】達協切，□音牒。【說文】揚雄說以爲古理官決罪，三日得其宜乃行之。从晶从宜。亡新以爲曡从三日太盛，改爲三田。【九經字樣】今經典相承，用□字。＠疊。

蟰	【申集中】【虫字部】	蟰	【唐韻】蘇凋切，音蕭。【說文】蟰蛸，長股者。詳蛸字註。　又【廣韻】息逐切，音肅。義同。　【類篇】或作蠨。

裐	【申集下】【衣字部】	裐	【玉篇】居緣切【直音】音涓。褊也。

蟶	【申集中】【虫字部】	蟶	【唐韻】丑貞切【集韻】【韻會】癡貞切，□音頳。蚌屬。【正字通】閩粵人以田種之，謂之蟶田。

	【卯集上】【心字部】		【集韻】與悱同。詳悱字註。

蟷	【申集中】【虫字部】	蟷	【唐韻】【集韻】□都郞切，音璫。蟲名。【爾雅釋蟲】不過，蟷蠰。【註】螗螂別名。　又螲蟷。詳螲字註。　亦作□。

蟸	【申集中】【虫字部】	蟸	【正字通】同蠡。【前漢匈奴傳】谷蠡王，亦作谷蟸。○按《說文》《玉篇》《唐韻》等書，皆無蟸字。《字彙》《正字通》引《漢書》舊本爲據，不知舊本劘滅脫去頭耳。蟸係譌字，非正字也。

</div>
    <div class="pagination">
<a href="康熙字典_page156.html">上一页</a><span>...</span><a href="康熙字典_page152.html">152</a><a href="康熙字典_page153.html">153</a><a href="康熙字典_page154.html">154</a><a href="康熙字典_page155.html">155</a><a href="康熙字典_page156.html">156</a><span class="current-page">157</span><a href="康熙字典_page158.html">158</a><a href="康熙字典_page159.html">159</a><a href="康熙字典_page160.html">160</a><a href="康熙字典_page161.html">161</a><a href="康熙字典_page162.html">162</a><span>...</span><a href="康熙字典_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
