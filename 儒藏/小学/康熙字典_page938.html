<!DOCTYPE html>
<html>
<head>
    <meta charset="UTF-8">
    <title>康熙字典 - 第 938 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 938 页/共 976 页</h1>
    <div class="content">暖	【辰集上】【日字部】	暖	【廣韻】同。【禮月令】行春令則暖風來至。【楚辭天問】何所冬暖。　又【集韻】許元切，音暄。柔貌。【莊子徐無鬼】有暖姝者。【音義】吁爰反。柔貌。　又【集韻】火遠切，音咺。義同。

暗	【辰集上】【日字部】	暗	【唐韻】【集韻】【韻會】□烏紺切。音闇。【說文】日無光也。【玉篇】不明也。　又【博雅】深也。【揚雄甘泉賦】稍暗暗而靚深。【註】暗暗，深空之貌。　又【集韻】鄔感切，音黤。義同。　又【韻補】叶伊甸切。【歐陽修送胡學士詩】都門春漸動，柳色綠將暗。挂帆千里風，水闊江灩灩。

暘	【辰集上】【日字部】	暘	【唐韻】與章切【集韻】【韻會】余章切【正韻】移章切，□音陽。【說文】日出也。【玉篇】明也，日乾物也。【書堯典】宅嵎夷曰暘谷。【傳】暘，明也。日出於谷而天下明，故曰暘谷。又【洪範】曰雨曰暘。【傳】暘以乾物也。

暙	【補遺】【辰集】【日字部】	暙	【字彙補】樞倫切，音春。人名。元世祖至元十七年，高麗王暙來朝，世祖加暙行省右丞相。

暜	【辰集上】【日字部】	暜	【說文】普作暜。詳普字註。

暝	【辰集上】【日字部】	暝	【廣韻】莫經切【集韻】忙經切，□音明。冥或从日。幽也。【前漢五行志】晦暝也。　又【類篇】亦姓。　又【集韻】【韻會】□莫定切，音。【玉篇】夜也。

暞	【辰集上】【日字部】	暞	【集韻】吉了切，音繳。【玉篇】同曒，明也。【類篇】一曰淸別貌。

栣	【辰集中】【木字部】	栣	同栠。

斣	【卯集下】【斗字部】	斣	【廣韻】【集韻】□昌六切，音祝。【說文】相易物俱等曰斣。【類篇】斠也。　又【廣韻】丁豆切【集韻】丁□切，□音鬬。義同。　又【玉篇】角力競走也。　又【集韻】樞玉切，音觸。義同。

斤	【卯集下】【斤字部】	斤	【唐韻】【集韻】【韻會】□舉欣切，音筋。【說文】斫木也。【周禮冬官考工記】宋之斤。【正字通】以鐵爲之，曲木爲柄，剞劂之總稱。【集韻】或作釿。　又【集韻】一曰權輕重之器。【前漢律歷志】斤者，明也。三百八十四銖。易二篇之爻，隂陽變動之象，十六兩成斤者，四時乗四方之象也。【小爾雅】二鍰四兩謂之斤。【註】六兩爲鍰。　又姓。【廣韻】斤氏，後改爲艾氏。奇斤氏，後改爲奇氏。　又【廣韻】【集韻】【韻會】□居焮切，音靳。【爾雅釋訓】明明斤斤，察也。【詩周頌】斤斤其明。【傳】斤斤，明察也。　又【集韻】許斤切，音欣。斤斤，仁也。

斦	【卯集下】【斤字部】	斦	【廣韻】語斤切【集韻】魚斤切，□音垠。【說文】二斤也。【增韻】砧也。【六書本義】與劕鑕同。

斧	【卯集下】【斤字部】	斧	【唐韻】方矩切【集韻】【韻會】匪父切，□音甫。【說文】斫也。【釋名】斧，甫也。甫，始也。凡將制器，始用斧伐木，已乃制之也。【廣韻】神農作斤斧陶冶。【易旅卦】得其資斧。【註】斧，所以斫除荆棘，以安其舍者也。【孟子】斧斤以時入山林。【詩豳風】旣破我斧。【傳】隋銎曰斧。　又凡以斧斫物，亦曰斧。【古詩苦寒歌】擔囊行取薪，斧氷持作糜。【註】天寒水凍，故斫氷作粥也。　又仙名。【左思蜀都賦】山圖采而得道，赤斧服而不朽。【註】列仙服丹砂不死也。　又【儀禮覲禮】天子設斧依于戸牖之閒。【註】依，如今綈素屛風也。有繡斧文，所以示威也。斧謂之黼。　又鉞斧，今儀仗中亦有之，其形圓如月然。　【集韻】或作鈇。

斨	【卯集下】【斤字部】	斨	【唐韻】七羊切【集韻】千羊切，□音瑲。【說文】方銎斧也。【釋名】斨，戕也，所伐皆戕毀也。【詩豳風】取彼斧斨。【傳】斨，方銎也。【疏】斨，卽斧也。唯銎孔異耳。　又人名。【書舜典】讓子殳斨曁伯與。【傳】二臣名。

斩	【卯集下】【斤字部】	斬	【唐韻】【正韻】側減切【集韻】【韻會】阻減切，□音蔪。【說文】截也。从車从斤。斬法車列也。【博雅】裁也。【釋文】斬，暫也。暫加兵，卽斷也。【爾雅釋詁】斬，殺也。【詩小雅】斬伐四國。【周禮秋官掌戮】掌斬殺賊諜而搏之。　又【杜甫詩】斬新花蕊未應飛。【註】禪家有斬新日月之語。　又【集韻】莊陷切，音蘸。芟也。

斪	【卯集下】【斤字部】	斪	【唐韻】其俱切【集韻】權俱切，□音劬。【說文】斫也。【爾雅釋器】斪斸謂之定。【註】鋤屬。【疏】定謂之耨。【類篇】或作□。　又【集韻】恭干切，音拘。又居侯切，音鉤。義□同。

斫	【卯集下】【斤字部】	斫	【唐韻】之若切【集韻】【韻會】職略切，□音灼。【說文】擊也。【玉篇】刀斫。【後漢呂布傳】拔戟斫機。【枚乗七發】使琴摯斫斬以爲琴。　又【揚子方言】揚越之郊，凡人相侮以爲無知，謂之聑，或謂之斫。【註】斫，郗斫頑直之貌，今關西語亦皆然。　又姓。【廣韻】漢複姓有斫胥氏，何氏姓苑云：今平陽人。又【集韻】尺約切，音婥。硸斫，不解悟貌。

斻	【卯集下】【方字部】	斻	【唐韻】胡郞切【集韻】【韻會】寒剛切【正韻】胡剛切，□音杭。【說文】方舟也。禮，天子造舟，諸侯維舟，大夫方舟，士特舟。【註】徐鉉曰：今俗別作航，非是。【後漢杜篤傳】造舟於渭，北斻涇流。【註】斻，自度也。《方言》自關而東或謂舟爲航。○按《說文》斻字在方部。今流俗不解，遂與杭字相亂者，誤也。

旉	【卯集下】【方字部】	旉	【篇海】古文敷字。【易說卦】震爲旉。【疏】取其春時氣至，草木皆吐，旉布而生也。餘詳攴部十一畫。

斬	【卯集下】【斤字部】	斬	【唐韻】【正韻】側減切【集韻】【韻會】阻減切，□音蔪。【說文】截也。从車从斤。斬法車列也。【博雅】裁也。【釋文】斬，暫也。暫加兵，卽斷也。【爾雅釋詁】斬，殺也。【詩小雅】斬伐四國。【周禮秋官掌戮】掌斬殺賊諜而搏之。　又【杜甫詩】斬新花蕊未應飛。【註】禪家有斬新日月之語。　又【集韻】莊陷切，音蘸。芟也。

旈	【卯集下】【方字部】	旈	【集韻】力求切，音劉。旒或作旈。

	【寅集中】【山字部】		【集韻】與嶬同。

断	【卯集下】【斤字部】	断	"【玉篇】同斷。俗字。

（斷）〔古文〕□□□【唐韻】【正韻】都管切【集韻】【韻會】覩緩切，□音短。【說文】作□。截也。【書盤庚】乃斷棄汝。【傳】斷，絕也。【詩商頌】是斷是遷。【疏】於是斬斷之。　又【廣韻】【正韻】徒管切【集韻】【韻會】杜管切，□音□。絕也。【羣經音義】旣絕曰斷。【釋名】斷，段也。分爲異段也。【易繫辭】其利斷金。【疏】其纖利能斷截於金。　又【集韻】徒玩切【正韻】杜玩切，□音段。義同。又【廣韻】丁貫切【集韻】【韻會】【正韻】都玩切，□音鍛。決也。【易繫辭】以斷天下之疑。【疏】決斷天下之疑。　又【書秦誓】斷斷猗無他技。【疏】斷斷，守善之貌。　又【周禮地官司徒】凡萬民之不服敎，而有獄訟者，與有地治者，取而斷之。　又【韻補】叶多卷切。【白居易寄元九詩】一病經四年，親友書信斷。彼獨是何人，心如石不轉。　又叶徒眷切。【鮑照擬古】居人掩閨臥，行子中夜飯。野風吹秋木，行子心腸斷。"

斮	【卯集下】【斤字部】	斮	〔古文〕□【唐韻】【集韻】【韻會】側角切【正韻】竹角切，□音捉。【說文】斬也。【書泰誓】斮朝涉之脛。【註】斬而視之。【疏】斮，斫也。【史記魯仲連傳】因齊後至則斮。【註】欺三軍者，其法斮。　又【楚辭七諫】羌兩足以畢斮。【註】斮，斷也。　又【爾雅釋器】魚則斮之。【註】謂削鱗也。　又【廣韻】【集韻】□側略切，音灼。又【集韻】士略切。義□同。

斯	【卯集下】【斤字部】	斯	〔古文〕□【廣韻】息移切【集韻】【韻會】相支切，□音私。【說文】析也。【爾雅釋言】斯，離也。【註】齊□曰斯。【詩□風】墓門有棘，斧以斯之。【箋】維斧可以開析之。【呂覽報更篇】趙宣孟見桑下餓人，與之脯一朐，曰斯食之。【註】斯，析也。　又【爾雅釋詁】斯，此也。【易解卦】朋至斯孚。【詩召南】何斯違期。　又【詩小雅】鹿斯之奔。【疏】此鹿斯與□斯柳斯，斯皆辭也。　又【禮玉藻】二爵而言言斯。【註】斯，猶耳也。【疏】耳是助句之辭。　又卽也。【書金縢】大木斯拔。　又賤也。【後漢左雄傳】郞官部吏，職斯祿薄。【註】斯，賤也。　又【正字通】雞斯，馬名。商王拘西伯於羑里。太公得犬戎雞斯之乗，以獻。　又波斯，國名。　又姓。【吳志賀齊傳】剡縣史斯從。　又與鮮同。【詩小雅】有兔斯首。【箋】斯，白也。今俗語斯白之斯作鮮。齊魯之閒聲近斯。　又與纚同。【禮問喪】雞斯。【註】當爲筓，纚聲之誤也。　又【集韻】山宜切，音釃。義同。　又【集韻】斯義切，音賜。【詩大雅】王赫斯怒。【箋】斯，盡也。【釋文】鄭音賜。　又【韻補】叶新於切。【蔡邕短人賦】熱地蝗兮蘆卽且，蒲中蛹兮蠶蠕須，視短人兮形若斯。【集韻】或作撕，亦作廝。

新	【卯集下】【斤字部】	新	〔古文〕□【唐韻】息鄰切【集韻】【韻會】斯人切【正韻】斯鄰切，□音辛。【說文】取木也。　又【博雅】初也。【易大畜】日新其德。【書胤征】咸與惟新。【詩豳風】其新孔嘉。【禮月令】孟秋，農乃登穀，天子嘗新，先薦寢廟。又【唐書禮樂志】正旦羣臣上千秋萬歲壽，制曰履新之慶。　又姓。【晉語】新穆子。又複姓。【史記魯仲連傳】新垣衍。【註】索隱曰：新垣，姓。衍，名也，爲梁將。　又州名。漢屬合浦郡，梁立新州。　又【詩小雅】薄言采芑，于彼新田。【朱傳】田一歲曰葘，二歲曰新田。　又【韻補】叶蘇前切。【道藏歌】終劫複始劫，愈覺靈顏新。道林蔚天京，下光諸他仙。

斱	【卯集下】【斤字部】	斱	【篇海】同斫。【正字通】□字之譌。

斲	【卯集下】【斤字部】	斲	【唐韻】【集韻】【韻會】【正韻】□竹角切，音琢。【說文】斫也。从斤从□。【註】徐鉉曰：□器也。斤以斫之，或从畫丮作□。【書梓材】旣勤樸斲。【傳】已勞力撲治斲削。又【韻補】叶株遇切。【何晏景福殿賦】縱橫踰延，各有攸注，公輸荒其規矩，匠石不知其所斲。　又叶竹鹿切。【漢淮南王屛風賦】大匠治之，雕刻削斲。等化器類，庇廕尊屋。

斴	【卯集下】【斤字部】	斴	【篇海】離珍切，音鄰。水在石中響。【正字通】同。水在石閒，當作粼。

斵	【卯集下】【斤字部】	斵	【篇海】俗斲字。

斶	【卯集下】【斤字部】	斶	【集韻】樞玉切，音觸。人名。【呂氏春秋】齊有顏斶。○按《戰國策》作□。《史記田單傳》作蠋。

斷	【卯集下】【斤字部】	斷	〔古文〕□□□【唐韻】【正韻】都管切【集韻】【韻會】覩緩切，□音短。【說文】作□。截也。【書盤庚】乃斷棄汝。【傳】斷，絕也。【詩商頌】是斷是遷。【疏】於是斬斷之。　又【廣韻】【正韻】徒管切【集韻】【韻會】杜管切，□音□。絕也。【羣經音義】旣絕曰斷。【釋名】斷，段也。分爲異段也。【易繫辭】其利斷金。【疏】其纖利能斷截於金。　又【集韻】徒玩切【正韻】杜玩切，□音段。義同。又【廣韻】丁貫切【集韻】【韻會】【正韻】都玩切，□音鍛。決也。【易繫辭】以斷天下之疑。【疏】決斷天下之疑。　又【書秦誓】斷斷猗無他技。【疏】斷斷，守善之貌。　又【周禮地官司徒】凡萬民之不服敎，而有獄訟者，與有地治者，取而斷之。　又【韻補】叶多卷切。【白居易寄元九詩】一病經四年，親友書信斷。彼獨是何人，心如石不轉。　又叶徒眷切。【鮑照擬古】居人掩閨臥，行子中夜飯。野風吹秋木，行子心腸斷。

斸	【卯集下】【斤字部】	斸	【唐韻】陟玉切【集韻】【韻會】株玉切，□音瘃。【說文】斫也。【爾雅釋器】斪斸謂之定。互詳斪字註。【玉篇】同钃。　又【五音集韻】之角切，音琢。義同。

方	【卯集下】【方字部】	方	〔古文〕□【唐韻】府良切【集韻】【韻會】分房切，□音芳。【說文】倂船也。象兩舟省總頭形。或从水作汸。【詩周南】江之永矣，不可方思。【傳】方，泭也。【釋文】小筏曰泭。【爾雅釋水】大夫方舟。【註】倂兩船。【史記酈食其傳】方船而下。【註】謂□船也。　又【易坤卦】六二直方大。【註】地體安靜，是其方也。【周禮冬官考工記】圜者中規，方者中矩。【淮南子天文訓】天道曰圓，地道曰方。方者主幽，圓者主明。　又【易觀卦】君子以省方觀民設敎。【疏】省視萬方。【詩大雅】監觀四方。【周禮天官冢宰】辨方正位。【註】別四方。【釋文】視日景，以別東西南北四方，使有分別也。【禮內則】敎之數與方名。【註】方名，如東西也。　又【易未濟】君子以愼辨物居方。【疏】各居其方，皆得安其所。【詩大雅】萬邦之方，下民之王。【箋】方，猶嚮也。【疏】諸言方者，皆謂居在他所，人嚮望之，故云：方，猶嚮也。　又道也。【易恆卦】君子以立不易方。【註】方，猶道也。【禮樂記】樂行而民鄕方。【註】方，猶道也。又【易復卦】后不省方。【註】方，猶事。【疏】不省視其方事也。　又術也，法也。【易繫辭】方以類聚。【疏】方謂法術性行。【左傳昭二十九年】官修其方。【註】方，法術。　又放也。【書堯典】方命圯族。【釋文】方，放也。　又有之也。【詩召南】維鵲有巢，維鳩方之。【傳】方，有之也。　又今也。【詩秦風】方何爲期。【箋】方今以何時爲還期。【莊子天地篇】方且本身而異形。【註】凡言方且者，言方將有所爲也。　又穀始生未實也。【詩小雅】旣方旣皁。【箋】方，房也。謂孚甲始生而未合時也。　又倂也。【儀禮鄕射禮】不方足。【註】方，猶倂也。　又旁出也。【儀禮大射禮】左右曰方。【註】方，旁出也。　又板也。【儀禮聘禮】不及百名，書於方。【註】方，板也。【禮中庸】布在方策。【註】方，板也。策，□也。　又常也。【禮檀弓】左右就養無方。【註】方，猶常也。　又文也。【禮樂記】變成方謂之音。【註】方，猶文章也。　又義之宜也。【左傳隱三年】臣聞愛子，敎之以義方。又【閔二年】授方任能。【註】方百事之宜也。　又比方也。【論語】子貢方人。【何晏註】比方人也。　又【博雅】方，大也，正也。　又祭名。【詩小雅】以社以方。【傳】迎四方氣於郊也。　又地名。【詩小雅】侵鎬及方。【註】鎬，方，皆北方地名。　又姓。【詩小雅】方叔涖止。【傳】方叔，卿士也。　又官名。【周禮夏官司馬】職方氏，土方氏，懷方氏，合方氏，訓方氏，形方氏。【前漢朱雲傳註】尚方，少府之屬官也，作供御器物。　又醫方。【史記扁鵲傳】乃悉取其禁方書，盡與扁鵲。【前漢郊祀志】少君者，故深澤侯人主方。【註】侯家人主方藥也。　又【廣韻】【集韻】□符方切，音房。方與，縣名。【前漢高帝紀】沛公攻胡陵方與。【註】音房預，屬山陽郡。　又【集韻】蒲光切，音旁。彷或作方。【前漢揚雄傳】方皇於西淸。【註】方皇，猶彷徨也。　又文紡切。蝄或作方。【周禮夏官方相氏】敺方良。【註】方良，罔兩也。木石之怪夔罔兩。【張衡東京賦】腦方良。【註】方良，草澤之神也。○按《說文》作蝄蜽。　又【集韻】甫兩切，音倣。效也。　又【韻補】叶膚容切【道藏左夫人歌】騰躍雲景轅，浮觀霞上空。霄軿縱橫舞，紫蓋記靈方。

	【寅集中】【巾字部】		【集韻】文運切，音問。【玉篇】括髮也。一作絻。【類篇】喪冠。　又【集韻】美辨切，音免。與冕同。【類篇】大夫以上冠。　又【類篇】謨奔切，音門。弔服也。

斺	【卯集下】【方字部】	斺	【篇海】下戒切，音械。補膝也。　又結也。○按斺與□異。《字彙》同□，非。

梍	【辰集中】【木字部】	梍	【集韻】【類篇】□在早切，音皁。木名。莢實。【字彙】櫟實。

暟	【辰集上】【日字部】	暟	【廣韻】苦亥切【集韻】可亥切，□音愷。【玉篇】照也。【揚子方言】暟、臨，昭也。　又【玉篇】美也。【揚子方言註】暟暟，美德也。

於	【卯集下】【方字部】	於	〔古文〕□□【唐韻】哀都切【集韻】【韻會】【正韻】汪胡切，□同烏。【韻會】隷變作於。古文本象烏形，今但以爲歎辭及語辭字，遂無以爲鴉烏字者矣。　又【爾雅釋詁註】於乎皆語之韻絕。【疏】歎辭也。【書堯典】僉曰：於，鯀哉。【詩周頌】於穆淸廟。又【周頌】於乎不顯。○按或作嗚烏，音義皆同。　又【廣韻】央居切【集韻】【韻會】【正韻】衣虛切，□音淤。語辭也。【博雅】於，于也。○按《說文》于訓於也，蓋于於古通用。凡經典語辭皆作于。　又【廣韻】居也。【韓愈示兒詩】前榮饌賓親，冠昏之所於。【朱子考異】所，或作依。○按所於作依於，則是依之以居也。孔融書，舉杯相於。曹植樂府，心相於。杜甫詩：良友幸相於。卽相依以居之意。　又【揚子太□經】白舌於於。【註】多難貌。　又【廣韻】代也。【集韻】往也。　又地名。【戰國策】商於之地六百里。　又姓。【姓氏急就篇】黃帝臣於則造履。【前漢功臣表】涉安侯於單。

	【丑集上】【口字部】		【集韻】胡南切，音含。□，怒聲。

施	【卯集下】【方字部】	施	〔古文〕□□□【唐韻】式支切【集韻】【韻會】商支切【正韻】申支切，□音詩。【說文】旗貌。齊樂施字子旗，知施者旗也。【註】徐鍇曰：旗之逶迤。一曰設也。【書益稷】以五采彰施于五色。　又【詩邶風】得此戚施【傳】戚施，不能仰者。【箋】戚施，面柔下人以色，故不能仰也。　又【詩王風】將其來施施。【傳】施施，難進之意。【箋】施施，舒行伺閒，獨來見已之貌。【釋文】施如字。【孟子】施施從外來。【趙岐註】施施，猶扁扁，喜悅之貌。【音義】丁如字，張音怡。　又【周禮天官內宰】施其功事。【註】施，猶賦也。　又【禮祭統】施于蒸彝鼎。【註】施，猶著也。　又【晉語】秦人殺冀芮而施之。【註】施，□其尸也。　又【玉篇】張也。【增韻】用也，加也。　又姓。【左傳桓九年】施父。【註】魯大夫。【禮雜記】孔子曰：吾食於少施氏而飽。【註】少施氏，魯惠公子，施父之後。　又【廣韻】【集韻】【韻會】□施智切，音翅。惠也，與也。【易乾卦】德施普也。【又】雲行雨施。【禮曲禮】太上貴德，其次務施報。【左傳僖二十四年】報者倦矣，施者未厭。【註】施，功勞也。【增韻】凡施設之施，平聲。施與之施，□平去通押。　又【集韻】【韻會】□以豉切，音易。【詩周南】葛之覃兮，施于中谷。【傳】施，移也。　又【詩大雅】施于孫子。【箋】施，猶易也，延也。　又【儀禮喪服】絕族無施服。【註】在旁而及曰施。　又【集韻】【韻會】□賞是切，詩上聲。捨也，攺易也。通作弛。【周禮天官少宰】治其施舍。【註】施舍，不給役者也。【論語】君子不施其親。【何晏註】施，易也。不以他人之親易己之親。【後漢光武紀】將衆部施□屯北邊。【註】施，讀曰弛。弛，解也。　又【集韻】余支切，音移。或作施。【史記衞綰傳】劒人之所施易。【註】施，讀曰移。　又【史記賈生傳】庚子日施兮。【註】施，矢遺反。索隱曰：施，猶西斜也。　又【韻補】叶詩戈切。【漢高祖戚夫人歌】橫絕四海，又可奈何。雖有矰繳，尚安所施。

斾	【卯集下】【方字部】	斾	【正字通】俗旆字。【五經文字】旆从巿。从巾者，譌。

斿	【卯集下】【方字部】	斿	【唐韻】以周切【集韻】【韻會】夷周切，□音由。【說文】作游。旌旗之流也。【玉篇】斿，旌旗之末垂。或作游。【博雅】天子十二斿至地，諸侯九斿至軫，大夫七斿至軹，士三斿至肩。【周禮春官巾車】建大常十有二斿。【註】大常，九旗之畫日月者，正幅爲縿，斿則屬焉。　又【周禮天官大宰】以九貢致邦國之用，八曰斿貢。【註】鄭司農云：斿貢羽毛。康成謂：斿讀如囿游之游。斿貢燕好珠璣琅玕。　又與游同。【前漢禮樂志】泛泛滇滇從高斿。　又【集韻】【韻會】□力求切，音劉。同旒。【周禮夏官弁師】諸侯之繅斿九就。【註】每繅九成，則九旒也。

旁	【卯集下】【方字部】	旁	〔古文〕□□【廣韻】步光切【集韻】【韻會】蒲光切，□音螃。隷作旁。【博雅】旁，大也。廣也。【釋名】在邊曰旁。【玉篇】猶側也。非一方也。【易乾卦】旁通情也。【書太甲】旁求俊彥。【爾雅釋宮】二達謂之岐旁。【註】岐旁，岐道旁出。　又【集韻】晡橫切，音□。騯騯，馬盛貌。或省作旁。【詩鄭風】駟介旁旁。【疏】北山傳云：旁旁然不得已，則此言旁旁亦爲不得已之義。【朱傳】旁旁，馳驅不息之貌。音崩。叶補岡反。　又【韻會】【正韻】□蒲浪切，音傍。【前漢霍光傳】使者旁午。【註】如淳曰：旁午，分布也。師古曰：一縱一模爲旁午。猶言交橫也。　又【莊子齊物論】旁日月。【註】依也。　又【集韻】鋪郞切，音滂。旁礴，混同也。　又【集韻】蒲庚切，音彭。旁勃，白蒿也。兔食之，壽八百歲。

旂	【卯集下】【方字部】	旂	【唐韻】【集韻】【韻會】□渠希切，音祈。【說文】旗有衆鈴以令衆也。【爾雅釋天】有鈴曰旂。【註】縣鈴于竿頭，畫交龍於旒。【釋名】旂，倚也。畫作兩龍相依倚也。通以赤色爲之，無文彩。諸侯所建也。【詩小雅】旂旐央央。【周禮春官司常】交龍爲旂。【禮明堂位】有虞氏之旂。　又【唐韻正】古音芹，《說文》旂从，斤聲。徐鍇繫傳曰：斤祈近似聲，韻家所以言傍紐也。○按《詩》魯頌，薄采其芹，言觀其旂。《小雅》夜鄕晨，庭燎有煇，言觀其旂。以《說文》斤聲考之，則旂本有斤音。非旁紐也。

旃	【卯集下】【方字部】	旃	【唐韻】【集韻】【韻會】□諸延切，音饘。【說文】旗曲柄也，所以旃表士衆，周禮曰：通帛爲旃。○按《周禮春官》司常，今作旜。【爾雅釋天】因章曰旃。【註】以帛練爲旒，因其文章，不復畫之。【釋名】旃，戰也。戰戰恭已而已也。三孤所建，象無事也。【左傳昭二十年】旃以招大夫。　又【博雅】旃，之也。【詩魏風】上愼旃哉。【左傳桓九年】虞公求旃。　又【小爾雅】旃，焉也。【詩唐風】舍旃舍旃。【箋】旃之言焉也。　又【爾雅釋天】太歲在乙曰旃蒙。　又【史記匈奴傳】被旃裘。【前漢王褒傳】夫荷旃被毳者。　又【韻補】叶之人切。【陸雲夏府君誄】廣命俊乂，惟弓與旃。震我聲敎，遇響惟殷。

旄	【卯集下】【方字部】	旄	【唐韻】莫袍切【集韻】【韻會】謨袍切，□音毛。【說文】幢也。【書泰誓】右秉白旄以麾。【釋文】白旄，旄牛尾。【詩鄘風】孑孑干旄。【傳】注，旄於干者，大夫之旃也。【周禮春官旄人註】旄，旄牛尾，舞者所持以指麾。又【詩邶風旄丘傳】前高後下曰旄丘。　又星名。【史記天官書】昴曰旄頭。【註】昴七星爲旄頭。　又騎名。【後漢光武紀】賜東海王旄頭。【註】秦文公時，梓樹化爲牛，以騎擊之，騎不勝，或墮地，髻解披髮，牛畏之，入水，故秦因是置旄頭騎。　又【廣韻】【集韻】□莫報切，音帽。麕毛長也。　又與耄通。【周禮秋官司刺】再赦曰老旄。【孟子】反其旄倪。　又【集韻】亡遇切，音務。嵍，或作旄。山名。　又【韻補】叶蒙晡切【傅毅洛神賦】昆山美玉，濤海明珠，金銀璆琳，翠□貂旄。

旅	【卯集下】【方字部】	旅	〔古文〕□□魯□【唐韻】力舉切【集韻】【韻會】兩舉切，□音呂。【說文】軍之五百人爲旅。【書大禹謨】班師振旅。【傳】師入曰振旅，言整衆。【詩小雅】我師我旅。【箋】五百人爲旅。【周禮地官小司徒】五卒爲旅。【註】旅，五百人。　又【博雅】旅。客也。【易復卦】商旅不行。又【旅卦疏】旅者，客寄之名，羈旅之稱，失其本居而寄他方，謂之爲旅。【詩大雅】于時廬旅。【箋】廬舍其賓旅。【左傳莊二十二年】羈旅之臣。【註】旅，客也。　又【書禹貢】蔡蒙旅平。【傳】祭山曰旅。【周禮天官掌次】王大旅上帝。【註】大旅上帝祭於圜丘。國有故而祭，亦曰旅。　又【書牧誓】亞旅。【傳】亞，次也。旅，衆也。衆大夫其位次卿。【左傳文十五年】請承命於亞旅。【註】亞旅，上大夫也。　又【書旅獒】西旅底貢厥獒。【傳】西戎之長。　又【詩小雅】旅力方剛。【傳】旅，衆也。【儀禮士冠禮】旅占卒。【註】旅，衆也。　又【詩小雅】殽核惟旅。【傳】旅，□也。　又【詩周頌】侯亞侯旅。【傳】旅，子弟也。　又【周禮天官小宰】掌官府之徵令，四曰旅，掌官常以治數。【註】旅辟下士也。　又【周禮地官司徒】旅師。【註】旅，猶處也。　又【周禮冬官考工記函人】權其上旅，與其下旅。【註】上旅謂要以上，下旅謂要以下。【疏】謂札葉爲旅者，以札衆多，故言旅。　又【儀禮鄕飮酒禮】司正升相旅，曰：某子受酬。【註】旅，序也。　又【禮郊特牲】臺門而旅樹。【註】旅，道也。　又【禮樂記】進旅退旅。【註】旅，猶俱也。　又【後漢光武紀】至是野穀旅生。【註】不因播種而生，故曰旅。今字作穭，音呂。古字通。　又姓。【前漢功臣表】昌平侯旅卿。　又【集韻】凌如切，音臚。□也。

旆	【卯集下】【方字部】	旆	【唐韻】【集韻】【韻會】□蒲蓋切，音沛。【說文】作旆。繼旐之旗也，沛然而垂。从，□聲。【爾雅釋天】繼旐曰旆。【註】帛續旐，末爲燕尾者。【釋名】雜帛爲旆，以雜色綴其邊爲翅尾也。將帥所建，象物雜也。【詩小雅】白旆央央。【傳】白旆，繼旐者也。【左傳昭十三年】建而不旆。【註】旆，游也。　又【詩小雅】彼旟旐斯，胡不旆旆。【傳】旆旆，旒垂貌。【朱傳】旆旆，飛揚之貌。　又【詩大雅】荏菽旆旆。【傳】旆旆然長也。　又【集韻】蒲掇切，音跋。義同。　又【韻補】叶蒲枚切。【□琳大荒賦】華蓋建杠，招搖樹旆。攝提運杓，文昌承魁。旆原字从从□。

晜	【辰集上】【日字部】	晜	【廣韻】古渾切【集韻】【韻會】【正韻】公渾切，□音昆。□或作晜，通作昆。【爾雅釋親】父之晜弟。【又】來孫之子爲晜孫。【註】晜，後也。

</div>
    <div class="pagination">
<a href="康熙字典_page937.html">上一页</a><span>...</span><a href="康熙字典_page933.html">933</a><a href="康熙字典_page934.html">934</a><a href="康熙字典_page935.html">935</a><a href="康熙字典_page936.html">936</a><a href="康熙字典_page937.html">937</a><span class="current-page">938</span><a href="康熙字典_page939.html">939</a><a href="康熙字典_page940.html">940</a><a href="康熙字典_page941.html">941</a><a href="康熙字典_page942.html">942</a><a href="康熙字典_page943.html">943</a><span>...</span><a href="康熙字典_page939.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
