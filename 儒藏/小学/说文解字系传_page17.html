<!DOCTYPE html>
<html>
<head>
    <meta charset="UTF-8">
    <title>说文解字系传 - 第 17 页/共 213 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字系传 - 第 17 页/共 213 页</h1>
    <div class="content">　　告牛触人角箸横木所以告人也从口从牛易曰僮牛之告凡告之属皆从告臣锴按诗曰设其楅衡设木横于牛角以防抵触也古奥反
　　
　　喾急告之甚也从告学省声闲毒反
　　
　　文二
　　
　　口人所以言食也象形凡口之属皆从口恳走反
　　
　　噭(小篆不出)吼也从口敫声一曰噭呼也臣锴按汉书噭咷楚歌是也见吊反
　　
　　噣(小篆不出)喙也从口蜀声臣锴按尔雅味谓之柳味噣也贞狩反
　　
　　喙口也从口□(掾去手)声诩乂反
　　
　　吻口邉也从口勿声武粉反
　　□(左月右昏)吻或从肉昏
　　
　　咙喉也从口龙声来充反
　　
　　喉咽也从口侯声何沟反
　　
　　咽嗌也从口因声伊田反
　　
　　嗌咽也从口益声臣锴按尔雅麋鹿曰齸注云田江东呼咽曰嗌伊昔反
　　□籀文嗌字上象口下象颈脉理也
　　
　　左口右军大口也从口军声牛殒反
　　
　　哆张口也从口多声臣锴按诗曰哆兮兮兠祸反
　　
　　呱从口瓜声诗曰后稷呱矣古呼反
　　
　　啾小儿声也从口秋声臣锴按诗曰鳯凰啾啾即由反
　　
　　喤小儿声从口皇声诗曰其泣喤喤户荒反
　　
　　喧(小篆不出)朝鲜谓儿泣不止曰喧从口宣省声呼逺反
　　
　　唴(小篆不出)秦晋谓儿泣下不止曰唴从口羌声丘尚反
　　
　　咷楚谓儿泣不止曰噭咷从口兆声持豪反
　　
　　喑宋齐谓儿泣下不止曰音从口音声郁吟及
　　
　　左口右疑小儿有知也从口疑声诗曰克崎克□(左口右疑)鱼力反
　　
　　咳小儿笑也从口亥声侯猜反
　　孩古文咳从子
　　
　　嗛口有所衘也从口兼声臣锴按史记书衔恨字如此候彡反
　　
　　哙(小篆不出)咽也从口会声或读若快一曰嚵哙也苦夬反
　　
　　咀含味也从口且声前吕反
　　
　　嚵小□(不清楚)也从口毚声一曰喙也士衘反
　　
　　啜尝也从口叕声一曰喙也昌蹶反
　　
　　噬□(左口右謟去言)也喙也从口筮声时制反
　　
　　左口右集噍也从口集声读若集姉入反
　　
　　哜(小篆不出)甞也从口齐声周书曰太保受同祭哜寂帝反
　　
　　噍啮也从口焦声寂要反
　　嚼噍或从爵
　　
　　吮嗽也从口允声自徧反
　　
　　左口右率小歠也从口率声读若刷师子反
　　
　　啖(小篆不出)食也从口臽声读与含同稻椠反
　　
　　叽小食也从口几声臣锴按相如大人赋曰叽琼华居希反
　　
　　左口右专噍免从口专声□(左口右白)本反
　　
　　呑(小篆不出)咽也从口夭声逷痕反
　　
　　含衘也从口今声侯贪反
　　
　　哺哺咀也从口甫声盘怖反
　　
　　味滋味也从口未声勿贵反
　　
　　嚛食辛嚛也从口乐声火酷反
　　
　　左口右窡口满食从口窡声诛貀反
　　
　　噫饱食息也从口意声臣锴按庄子曰大块噫气其名曰风乌恠反
　　
　　啴喘息也一曰喜也从口单声诗曰啴啴骆马通看反
　　
　　唾口液也从口垂声吐破反
　　□左水右垂唾或从水
　　
　　咦南阳谓大呼曰咦从口夷声寅之反
　　
　　呬东夷谓息为呬从口四声诗曰犬夷呬矣羊媚反
</div>
    <div class="pagination">
<a href="说文解字系传_page16.html">上一页</a><span>...</span><a href="说文解字系传_page12.html">12</a><a href="说文解字系传_page13.html">13</a><a href="说文解字系传_page14.html">14</a><a href="说文解字系传_page15.html">15</a><a href="说文解字系传_page16.html">16</a><span class="current-page">17</span><a href="说文解字系传_page18.html">18</a><a href="说文解字系传_page19.html">19</a><a href="说文解字系传_page20.html">20</a><a href="说文解字系传_page21.html">21</a><a href="说文解字系传_page22.html">22</a><span>...</span><a href="说文解字系传_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
