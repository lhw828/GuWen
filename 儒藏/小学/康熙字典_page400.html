<!DOCTYPE html>
<html>
<head>
    <meta charset="UTF-8">
    <title>康熙字典 - 第 400 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 400 页/共 976 页</h1>
    <div class="content">卝	【子集下】【卜字部】	卝	【唐韻】【集韻】【韻會】【正韻】□古患切，音慣。【廣韻】□角也，幼稚也。【集韻】束髮貌。【詩齊風】總角卝兮。或作丱。又【說文】古文礦字。註詳石部十五畫。

卤	【子集下】【卜字部】	卤	【唐韻】籀文西字，卽□字省文。（鹵）【唐韻】【正韻】郞古切【集韻】【韻會】籠五切，□音魯。【說文】西方鹹地也。東方謂之，西方謂之鹵。【廣韻】鹽澤也。天生曰鹵，人造曰鹽。【書洪範疏】水性本甘，久浸其地，變而爲鹵。【易說卦】兌爲剛鹵。　又淳鹵。【左傳襄二十五年】楚子木使表淳鹵。【註】淳鹵，埆薄之地，表異輕其賦稅。　又地名。【春秋昭元年】晉荀吳帥師敗狄于大鹵。【註】大鹵，太原晉陽縣。又【前漢地理志】安定郡鹵縣。又代郡鹵成縣。　又鹵簿。【漢官儀】天子車駕次第，謂之鹵簿。兵衞以甲盾居外爲前導，皆著之簿，故曰鹵簿。　又鹵莽，輕脫苟且也。【莊子則陽篇】昔予爲禾耕而鹵莽之，則其實亦鹵莽而報。　又香草名。【爾雅釋草】杜，土鹵。【註】杜衡也。似葵而香。【疏】杜一名土鹵。　又【廣雅】鹵，薰也。　又通櫓，大盾也。【前漢項籍傳】流血漂鹵。【註】鹵，盾也。【左思吳都賦】干鹵殳鋌。　又通擄。□獲也。【揚子方言】鹵，奪也。【前漢高帝紀】毋得掠鹵。又【衞靑傳】車輺畜產畢收爲鹵。　又姓。【史記游俠傳】太原鹵公孺。　又【字彙】龍都切，音爐。同鑪。【道樞】玄和子曰：鼎鹵天地之象也。【註】鹵，爐也。【釋名】地不生物曰鹵。鹵，爐也。如爐火處也。（鹵）考證：〔【說文】西方鹹地也。東方謂之□。〕　謹照原文□字改字。〔又通攄。□獲也。〕　謹照原文攄字改擄字。

卷	【子集下】【卩字部】	卷	【唐韻】居倦切【集韻】【韻會】古倦切【正韻】吉掾切，□音眷。【說文】厀曲也。又書卷。【揚子法言】一卷之書，必立之師。【增韻】可舒卷者曰卷。編次者曰帙。又【唐韻】居轉切【集韻】【韻會】【正韻】古轉切，□眷上聲。【廣韻】舒卷之卷。【韻會】或作捲。又卷耳，艸名。【詩周南】采采卷耳。又卷舌，星名。【前漢劉向傳】客星見昴卷之閒。【註】師古曰：見於昴與卷舌之閒也。又【唐韻】巨員切【集韻】【韻會】逵員切，□音權。【集韻】曲也。【詩大雅】有卷者阿。又【中庸】一卷，石之多。【註】猶區也。又【韻會】大卷，黃帝樂名。【周禮大司樂註】卷者，卷聚之義。又通作惓。【前漢賈捐之傳】敢昧死竭卷卷。又【集韻】【韻會】【正韻】□驅圓切，音。【集韻】縣名，在河南。【前漢周勃傳】周勃，沛人，其先卷人也。又【集韻】一曰冠武。又【正韻】古本切，音袞。【禮王制】三公一命卷，天子卷冕。

□	【未集下】【肉字部】	□	【篇海】於禁切，音蔭。心中病也。

□	【未集下】【肉字部】	□	【集韻】空胡切，音枯。【博雅】□，曝也。　又【廣韻】公戸切，音古。同股。

卽	【子集下】【卩字部】	卽	〔古文〕皍【唐韻】子力切【集韻】【韻會】【正韻】節力切，□音稷。【說文】卽食也。一曰就也。【徐曰】卽猶就也。就食也。【前漢高帝紀】使陸賈卽授璽綬。【註】師古曰：卽，就也。又【玉篇】今也。又【爾雅釋詁】卽，尼也。【註】尼，近也。【疏】卽今相近也。又【前漢西南□傳】卽以爲不毛之地，無用之民。【註】卽，猶若也。又卽卽，充實也。【前漢禮樂志安世房中歌】磑磑卽卽，師象山則。【註】積實之盛，類于山也。又通作則。【前漢王莽傳】應聲滌地，則時成創。【註】則時，猶卽時也。又燭炬之燼曰卽。【管子弟子職】右手執燭，左手正櫛。《檀弓》註櫛作卽。又姓。【廣韻】風俗通有單父令卽費。又漢複姓，有卽墨成。又【集韻】隷作卽。【玉篇】今作卽。□从火从収。考證：〔【管子弟子職】左手執燭，右手執卽。【註】卽，作焱。〕　謹照原文左手執燭改右手執燭。右手執卽改左手正櫛。卽作焱非管子註文，惟禮記檀弓註引作卽。謹改爲檀弓註櫛作卽。 

厞	【子集下】【厂字部】	厞	【唐韻】扶沸切【集韻】【韻會】父沸切，□肥去聲。【說文】隱也。【爾雅疏】幽隱也。【儀禮特牲饋食】薦俎敦設于西北隅，几在南厞。【註】厞，隱也。不知神之所在，而攺饌爲幽闇，庶其饗之。又【玉篇】陋也。又【集韻】【韻會】【正韻】□符非切，音肥。義同。

厥	【子集下】【厂字部】	厥	〔古文〕氒〈氏下可〉□□□【唐韻】【集韻】【韻會】□居月切，音蕨。【說文】發石也。从厂，欮聲。【玉篇】短也。【爾雅釋言】其也。【周禮地官鄕大夫之職】厥明。【註】其也。又【前漢諸侯王表】漢諸侯王厥角稽首。【註】應劭曰：厥者，頓也。角者，頟角也。又姓。【韻會】京兆人，漢賜衡山王妾厥氏。又【韻會】九勿切，音□。突厥世居金山，工於鐵作，金山狀如兜鍪。俗呼兜鍪爲突厥，因爲國號。

呯	【丑集上】【口字部】	呯	【集韻】蒲兵切，音平。【五音集韻】呯呯。聲也。

參	【子集下】【厶字部】	參	〔古文〕□朁【唐韻】【集韻】【韻會】【正韻】□倉含切，音驂。【集韻】謀度也，閒厠也。又【玉篇】相謁也。【廣韻】參，承也，覲也。又【增韻】干與也，參錯也。又【韻會】三相參爲參，五相伍爲伍。【易繫辭】參伍以變。【韻會】左傳，自參以上。周禮，設其參。皆謂三相參列也。後世參軍，參謀，參知政事，蓋取此義。又星名。【前漢天文志】參爲白虎三星，直者是爲衡石。【註】參三星者，白虎宿中，東西直似稱衡也。又【唐韻】所今切【集韻】【韻會】【正韻】疏簪切，□音森。【說文】商星也。本作曑，从晶聲。【徐曰】其上晶與星同義也。今文作參。又【韻會】叢立貌。【束皙補亡詩】參參其穡。【論語】立則見其參於前。又姓。【廣韻】祝融之後。又人參。藥名。本作薓。又【唐韻】楚簪切【集韻】【韻會】初簪切，□音嵾。【廣韻】同嵾。嵾嵳，不齊貌。【詩周南】參差荇菜。又【張衡思□賦】長余佩之參參。【註】長貌。又【唐韻】【集韻】【韻會】【正韻】□桑感切，音糝。雜也。【韻會】與糝同。【周禮天官司裘註】大射，大侯九十，參七十，干五十。又【正韻】七紺切，音摻。曲名。又參鼓，亦作摻鼓。又與三通。【周禮冬官考工記】□分去一。考證：〔【前漢天文志】參爲白虎三星，直者爲衡石。〕　謹照原文爲字上增是字。〔【張衡思元賦】長金佩之參參。〕　謹照原文金佩改余佩。【王宏源註】【張衡思玄賦】，避諱玄字。 

叠	【午集上】【田字部】	疊	【字彙】同□。

双	【子集下】【又字部】	双	【韻會】雙，俗作双，非。（雙）【唐韻】所江切【集韻】【韻會】疎江切，□音。【說文】隹二枚也。从雔，又持之。【後漢王喬傳】有雙鳧，從東南飛來。　又【玉篇】兩也。【儀禮聘禮】凡獻執一雙。　又【玉篇】偶也。【詩齊風】冠綏雙止。【箋】五人爲奇，而襄公往從而雙之。　又獸名。【山海經】南海之外，赤水之西，流沙之東，有三靑獸相幷，名雙雙。【註】郭璞曰：言體合爲一也。公羊傳所云雙雙而俱至者，蓋謂此也。吳任臣云：獸經曰：文文善呼，雙雙善行。駢志云：雙雙合體，蛩蛩假足。麟書曰：雙雙俱來，孟極是覆。　又鳥名。【公羊傳宣五年】其諸爲其雙雙而俱至者與。【疏】舊說云：雙雙之鳥，一身二首尾，有雌雄，隨便而偶，常不離散，故以喩焉。○按公羊傳疏與山海經註異。　又【正字通】溫庭筠詩：招客先開四十雙。王弇州註云：雙，五畝也。四十雙，二百畝也。或曰唐書南詔傳：官給田，四雙爲二百畝。又雲南雜志：俗耕田，三人使二牛，前牽，中壓，後驅，犂一曰爲一雙。又陶九成輟耕錄，謂一雙爲四畝，佛地以二畝爲一雙，蓋各從其方俗而名之，非有成數也。　又姓。【正字通】南北朝孝子雙泰貞。　又【集韻】朔降切，音淙。偶也。　又叶所終反。【謝惠連七夕詩】弄杼不成藻，聳轡騖前蹤。昔離秋已兩，今聚夕無雙。

叡	【子集下】【又字部】	叡	〔古文〕睿壡【唐韻】以芮切【集韻】【韻會】兪芮切，□音銳。【說文】深明也，通也。从□从目从谷省。从□取其穿也，从目取明也，从谷取響應不窮。◎按《集韻》叡古作睿，然今經傳通作睿，故註亦備載睿字下。

砃	【午集下】【石字部】	砃	【篇海】都干切，音丹。白石也。

	【丑集上】【口字部】		【玉篇】同咽。【山海經】楮山有木，名天楄，服之不。【註】，噎也。

南	【子集下】【十字部】	南	〔古文〕□□【唐韻】【集韻】【韻會】【正韻】□那含切，音男。【說文】草木至南方，有枝任也。【徐曰】南方主化育，故曰主枝任也。【前漢律歷志】太陽者，南方。南，任也。陽氣任養物，於時爲夏。【白虎通】八月之律，謂之南呂何。南者，任也。言陽氣尚有任生薺麥也。又樂名。【詩小雅】以雅以南。【韻會】南亦雅樂名，猶九夏也，南夏皆文明之方，故名南。周南召南，亦樂名。又姓。【韻會】魯大夫南遺。【宋書律志】班左並馳，董南齊轡。又雙南，金也。【范仲淹金在鎔賦】英華旣發，雙南之價彌高。鼓鑄未停，百鍊之功可待。又【翻譯名義】合掌作禮曰和南。【淳化帖衞夫人書】衞和南。又【韻補】叶尼心切，音寧。【詩邶風】遠送于南。沈重讀。【陸雲喜霽賦】朱明啓□，凱風自南，復火正之舊司，黜后土于重隂。

□	【未集下】【肉字部】	□	【集韻】測洽切，音臿。肉也。【玉篇】肉腤。

□	【未集下】【肉字部】	□	【字彙補】烏貫切，音惋。寸口前掌後曰□。

卩	【子集下】【卩字部】	卩	【玉篇】古文節字，註見竹部九畫。【說文】作□。【正譌】卩象骨卩形。古符卩，所以示信，半在外，半在內，取象于骨卩，故又借爲符卩字。隷作節。【韻會】卩與阝不同。阝音邑。

卯	【子集下】【卩字部】	卯	〔古文〕□□□□【唐韻】【集韻】【韻會】【正韻】□莫飽切，音昴。【說文】冒也。二月，萬物冒地而出，象開門之形，故二月爲天門。【徐曰】二月，隂不能制，陽冒而出也。天門，萬物畢出也。又【廣韻】辰名。【爾雅釋天】歲在卯曰單閼。【晉書樂志】卯，茂也，謂陽氣生而孳茂也。【韻會】俗作夘，非。（戼）【說文】卯本字。與丣字上畫連者有別。丣音酉。【六書正譌】戼，闢戶也。从二戶，象門兩闢形。因聲借爲寅卯字，爲日出物生之象。

即	【子集下】【卩字部】	即	【玉篇】卽今作即。考證：〔【管子弟子職】左手執燭，右手執卽。【註】卽，作焱。〕　謹照原文左手執燭改右手執燭。右手執卽改左手正櫛。卽作焱非管子註文，惟禮記檀弓註引作卽。謹改爲檀弓註櫛作卽。 

厄	【子集下】【厂字部】	厄	【唐韻】【集韻】□五果切，音□。【說文】科厄，木節也。从卩从厂。會意。【廣韻】木節，亦作〈厂下巾〉。又【玉篇】厄果也。無肉骨也。又【集韻】吾禾切，音吪。同枙。木節曰枙。又【玉篇】【廣韻】【集韻】□於革切。同戹。【郭忠恕佩觿集】有以科厄之厄爲困戹，其順非有如此者。

历	【辰集下】【止字部】	歷	〔古文〕□【唐韻】郞擊切【集韻】【韻會】狼狄切，□音靂。【說文】過也。一曰經歷。【書梓材】殺人歷人。【註】歷人者，罪人所過。【前漢天文志】合散犯守，陵歷鬭食。【韋昭註】自下往觸之曰犯，居其宿曰守，經之爲歷，突掩爲陵，星相擊爲鬭。　又次也。【禮月令】季冬，命宰歷卿大夫至於庶民。【註】歷，猶次也。　又盡也。謂徧及之也。【書盤庚】歷告爾百姓于朕志。【前漢劉向傳】歷周唐之所進以爲法。【師古註】歷謂歷觀之。　又踰也，越也。【孟子】不歷位而相與言。【大戴記】竊盜歷法妄行。　又疎也。【宋玉登徒子好色賦】齞脣歷齒。【註】歷，猶疎也。【後漢列女傳】蓬髮歷齒，未知禮則。　又錯也。【莊子天地篇】交臂歷指。　又亂也。【大戴記】歷者，獄之所由生。【註】歷，歷亂也。【鮑照詩】黃絲歷亂不可治。　又歷歷，行列貌。【古樂府】歷歷種白楡。　又釜鬲謂之歷。【史記滑稽傳】銅歷爲棺。【索隱曰】歷卽釜鬲也。　又歷錄，文章之貌。見【詩疏】。　又寂歷，猶寂寞也。【張說詩】空山寂歷道心生。　又山名。【括地志】蒲州河東縣雷首山，一名中條，一名歷山，舜耕處。【廣輿記】蒲州今屬平陽府。又濟南有歷山，《漢志》充縣亦有歷山。　又縣名。【前漢地理志】信都國有歷縣。又歷城縣，屬濟南，卽齊州縣也。【地理通釋】田廣罷歷下兵，卽其地。後漢安帝建光三年，黃龍見歷城。　又湖名。【廣輿記】歷湖，在和州城西，周七十里，爲郡之巨浸。　又《爰歷》，書名。【說文序】趙高作《爰歷篇》，所謂小篆。　又與曆日之曆同。【前漢律歷志】黃帝造歷。又《世本》曰容成造歷。《尸子》曰羲和造歷。或作曆。　又與霹靂之靂同。【前漢天文志】辟歷夜明。【後漢蔡邕傳】辟歷數發。　又與馬櫪之櫪同。【前漢梅福傳】伏歷千駟。　又同壢。坑也。考證：〔【索隱註】歷卽釜鬲也。〕　謹按索隱卽史記註之名，旣稱索隱不得稪稱註，謹改註爲曰。 

厌	【子集下】【厂字部】	厭	【唐韻】於葉切【集韻】【韻會】益涉切，□饜入聲。【說文】笮也。从厂，□聲。【徐曰】笮，鎭也。壓也。一曰伏也。【左傳昭二十六年】將以厭衆。【前漢杜鄴傳】折衝厭難。【註】厭者，壓也。鎭壓□難，使之銷靡也。又【正韻】順從貌。【荀子儒效篇】天下厭然猶一也。又【增韻】禳也，當也。【史記高祖紀】於是因東游以厭之。又合也。【周禮春官巾車】王后厭翟。【註】次其羽，使相迫也。又損也。【左傳文二年】及晉處父盟以厭之。【註】厭猶損也。又【儀禮鄕飮酒禮】賔厭介入門左。【註】推手曰揖，引手曰厭。【疏】引手曰厭者，以手向身引之。又【廣韻】惡夢也。又【集韻】厭次，地名。又【集韻】或作壓。又【唐韻】【集韻】【韻會】【正韻】□於豔切，饜去聲。【集韻】足也。【詩周頌】有厭其傑。【註】厭，受氣足也。【前漢王莽傳】克厭上帝之心。【註】厭，滿也。又【韻會】厭，斁也。【詩葛覃】服之無斁。註：厭也。又通作饜。【禮曾子問】孔子曰：有隂厭，有陽厭。【註】厭是饜飫之義。又【唐韻】【集韻】於琰切。【正韻】於檢切，□音掩。【荀子解蔽篇】厭目而視者，視一以爲兩。又【正韻】惡也。【論語】天厭之。又【廣韻】厭，魅也。別作魘。【韓愈游湘西寺詩】怵惕夢成魘。又【正韻】與黶同。與掩藏之掩同音。【禮大學】見君子而后厭然。【註】厭讀爲黶。厭，閉藏貌。又【集韻】於鹽切，音。同懕。【說文】安也。【詩小雅】厭厭夜飮。【秦風】厭厭良人。【註】安靜也。又【正韻】同□。【左傳昭二十八年】屬厭而已。【杜預註】言小人之腹飽，猶知厭足。又【集韻】【正韻】□乙甲切，音押。【前漢劉向傳】抑厭遂退。【註】師古曰：厭，音乙甲反，謂不伸也。又【荀子儒效篇】厭旦於牧之野。【註】厭，猶臨也。謂□於將旦之先也。又【正韻】通作壓。又【集韻】乙及切，音邑。厭邑，濕意。又【集韻】鄔感切，音暗。沈溺意。【莊子逍遙遊】其厭也如緘。

县	【未集中】【糸字部】	縣	【廣韻】【集韻】【韻會】【正韻】□胡涓切，音懸。【說文】繫也。【註】徐鉉曰：此本是縣挂之縣，借爲州縣之縣。今俗加心，別作懸，義無所取。【易繫辭】縣象著明，莫大乎日月。【詩周頌】應田縣鼓。【周禮春官小胥】正樂縣之位。【儀禮燕禮】樂人縣。【左傳成二年】曲縣繁纓以朝。【前漢高帝紀】縣隔千里。　又【廣韻】黃練切【集韻】熒絹切，□音炫。【正韻】形甸切，音現。【釋名】縣，懸也，懸係于郡也。【廣韻】古作寰。楚莊王滅陳爲縣，縣名自此始。【周禮天官大宰】邦縣之賦。【註】邦縣四百里。又【地官小司徒】四甸爲縣。又【遂人】五鄙爲縣。【魯語】三鄕爲縣。【史記秦始皇本紀】大矣哉，宇縣之中。【註】縣，赤縣。【前漢地理志】分天下爲郡縣。　又【史記絳侯世家註】縣官，謂天子也。王者官天下，故曰縣官也。　又姓。【禮曲禮】縣賁父。【史記仲尼弟子列傳】縣單父。○按《說文》在□部，今倂入。

友	【子集下】【又字部】	友	〔古文〕□□□□【唐韻】云久切【集韻】【韻會】【正韻】云九切，□音有。【說文】同志爲友。【禮儒行】儒有合志同方，營道同術，□立則樂，相下不厭，久不相見，聞流言不信，其行本方立，義同而進，不同而退，其交友有如此者。又善于兄弟爲友。【書君□】惟孝友于兄弟。又凡氣類合同者皆曰友。【司馬光潛虛】醜，友也。天地相友，萬彙以生。日月相友，羣倫以明。風雨相友，艸木以榮。君子相友，道德以成。又【韻補】叶羽軌切，音洧。【前漢禮樂志天馬歌】體容與，迣萬里，今安匹，龍爲友。

反	【子集下】【又字部】	反	〔古文〕□【唐韻】府遠切【集韻】【韻會】甫遠切，□音返。【說文】覆也。从又，厂。【詩周頌】福祿來反。【註】言福祿之來，反覆不厭也。又【前漢□勝傳】使者五反。【註】師古曰：反，謂回還也。又【唐韻】【集韻】【韻會】孚袁切【正韻】孚艱切，□音幡。【廣韻】斷獄平反。【韻會】錄囚平反之，謂舉活罪人也。【增韻】理正幽枉也。【前漢食貨志】杜周治之，獄少反者。【註】反，音幡。又通作翻。【前漢張安世傳】反水漿。又【集韻】【韻會】□部版切，翻上聲。【集韻】難也。【詩小雅】威儀反反。沈重讀。又【集韻】方願切，音販。難也。【詩小雅】威儀反反。毛萇說。一曰順習貌。又【正韻】販亦作反。【荀子儒效篇】積反貨而爲商賈。又【集韻】孚萬切，音娩。覆也。

史	【丑集上】【口字部】	史	〔古文〕【唐韻】疎士切【集韻】【韻會】爽士切【正韻】師止切，□音使。【說文】記事者也。【玉篇】掌書之官也。【世本】黃帝始立史官，倉頡沮誦居其職。【書立政】周公若曰：太史司□蘇公，式敬爾繇獄，以長我王國。【詩小雅】旣立之監，或佐之史。【禮曲禮】史載筆，士載言。又【玉藻】動則左史書之，言則右史書之。　又【周禮天官宰夫】八職，五曰府，掌官契以治藏，六曰史，掌官書以贊治。○按《周禮》凡官屬皆有府史。　又【周禮天官】女史掌王后之禮職。【春官】大史掌建邦之六典，小史掌邦國之志，內史掌王之八枋之灋，外史掌書外令。　又御史，長史，刺史，□漢官名。　又太史，九河之一。【爾雅釋水】太史。【疏】李巡云：禹大使徒衆，通其水道，故曰太史。　又姓。【廣韻】周卿，史佚之後，出建康。又【廣韻】漢複姓，五氏：世本衞有史朝朱駒，漢書藝文志有靑史氏著書，又有新豐令王史音，吳有東萊太守太史慈，晉有東萊侯史光。　又叶疎土切。【易林】重黎祖後，司馬大史。陵氏之災，罹宮悲苦。【說文】本作。从又持中。中，正也。

叵	【丑集上】【口字部】	叵	【廣韻】【集韻】【韻會】【正韻】□普火切，音頗。【說文】不可也。从反可。【後漢呂布傳】大耳兒最叵信。　又【正字通】叵耐，不可耐也。　又遂也。【後漢隗囂傳】帝知其終不爲用，叵欲討之。【註】叵，猶遂也。又【班超傳】超欲因此叵平諸國。　又叵羅，酒巵。【北史祖珽傳】神武宴僚屬，于坐失金叵羅，竇太令飮酒者皆脫帽，于珽髻上得之。

卣	【子集下】【卜字部】	卣	〔古文〕□【唐韻】與九切【集韻】【韻會】以九切【正韻】云九切，□音酉。【玉篇】中尊器也。【爾雅釋器】卣，器也。【註】盛酒尊。【疏】卣，中尊也。孫炎云：尊彝爲上，罍爲下，卣居中。郭云：不大不小，在罍彝之閒。【詩大雅】秬鬯一卣。又作脩。【周禮春官鬯人】廟用脩。【註】鄭曰：脩，讀曰卣。又【唐韻】以周切【集韻】夷周切【正韻】于求切，□音由。義同。考證：〔【詩大雅】秬鹵一卣。〕　謹照原文鹵改鬯。 

□	【未集下】【肉字部】	□	【字彙補】同肴。

□	【備考】【未集】【肉字部】	□	【龍龕】同肋。

卻	【子集下】【卩字部】	卻	【唐韻】去約切【集韻】【韻會】【正韻】乞約切，□羌入聲。【說文】節欲也。从卩，谷聲。【增韻】止也，不受也。【孟子】卻之爲不恭。又【廣韻】退也。【前漢袁盎傳】引卻愼夫人坐。【註】蘇林曰：卻謂□而退之也。又【儀禮士昏禮】啓會，卻于敦南。【疏】卻，仰也，謂仰於地。【韻會】俗作却。又訛作。

厔	【子集下】【厂字部】	厔	【正韻】職日切，音質。盩厔縣，在京兆。水曲曰盩，山曲曰厔，因以名焉。

叩	【丑集上】【口字部】	叩	【集韻】【韻會】【正韻】□丘□切，音□。【玉篇】叩，擊也。【禮學記】叩之以小者，則小鳴。叩之以大者，則大鳴。【論語】以杖叩其脛。【公羊傳僖十九年】其用之社奈何，蓋叩其鼻以血社也。【史記秦始皇紀】叩關而攻秦。　又【集韻】以手至首也。【正字通】稽顙曰叩首。【前漢李陵傳】叩頭自請。　又【韻會】問也，發也。【論語】我叩其兩端而竭焉。【疏】叩，發動也。　又【廣韻】【正韻】苦后切【集韻】【韻會】去厚切，□音口。【廣韻】叩頭。　又【正韻】問也。本作□。　又【廣韻】與扣同。亦擊也。　又叶孔五切，音苦。【韓愈元和聖德詩】取之江中，枷脰械手。婦女纍纍，啼哭拜叩。手音暑。考證：〔【禮樂記】叩之以小者，則小鳴。叩之以大者，則大鳴。〕　謹照原書樂記改學記。 

吥	【丑集上】【口字部】	吥	【集韻】普溝切，音捊。【玉篇】吸吥也。

唒	【補遺】【丑集】【口字部】	唒	【字彙補】木由切，謬平聲。苦唒，漢賊名。見《後漢書朱傳》。唒字从口从酋。

咙	【丑集上】【口字部】	嚨	【唐韻】盧紅切【集韻】【韻會】盧東切，□音籠。【說文】喉也。【爾雅釋鳥】亢，鳥嚨。【註】謂喉嚨。【後漢五行志童謠】吏買馬，君買車，請爲諸君鼓嚨胡。

咣	【丑集上】【口字部】	咣	【玉篇】古橫切，音觥。能言也。

咤	【丑集上】【口字部】	咤	【廣韻】【集韻】【韻會】□陟嫁切，音奼。【玉篇】與吒同。噴也，叱怒也。【史記淮隂侯傳】項王喑惡叱咤。【前漢王吉傳】口倦乎叱咤。　又【禮曲禮】毋咤食。【疏】謂於口舌中作聲，似嫌主人之食。　又悲也。【蔡琰悲憤詩】怛咤靡肝肺。　又與詫通。【孟子顧鴻鴈麋鹿註】其心以爲娛樂誇咤。【後漢王符傳】轉相誇咤。　又【集韻】或作喥，詳後喥字註。　又【集韻】【韻會】【正韻】□都故切，音妒。【書顧命】三祭三咤。【傳】三祭酒三奠爵。【釋文】咤音妒。【集韻】本作。或作宅詫。　又【廣韻】【集韻】□陟加切，音奓。【玉篇】與吒同。【集韻】或作喥。　又【廣韻】達利咤，出《釋典》。　又【集韻】闥各切，音託。奠爵也。書三咤。徐邈讀。或省作宅。○按書《釋文》咤，陟嫁反，又音妒，又音託，又豬夜反，凡重音四。一作宅，一作詫，凡重文三。

咧	【丑集上】【口字部】	咧	【集韻】力蘖切，音列。咧咧，鳥聲。

咭	【丑集上】【口字部】	咭	【玉篇】【廣韻】□許吉切，音欯。【玉篇】笑貌。　又【廣韻】巨吉切【集韻】其吉切，□音佶。義同。　又【集韻】火一切。本作欯。【博雅】欯欯，喜也。　又【集韻】丘八切，音劼。聲。

哀	【丑集上】【口字部】	哀	【唐韻】烏開切【集韻】【韻會】【正韻】於開切，□音唉。【說文】閔也。【玉篇】哀傷也。【書大誥】允蠢鰥寡哀哉。【詩豳風】哀我人斯。　又【爾雅釋訓】哀哀悽悽，懷報德也。【詩小雅】哀哀父母。　又憐也，愛也。【呂氏春秋】人主胡可以不務哀士。　又【莊子德充符】衞有惡人焉，曰哀駘它。【註】哀駘，醜貌；它，其名。　又【諡法】恭仁短折曰哀。　又姓。【風俗通】魯哀以後，因諡爲姓。【前漢王莽傳】梓潼人哀章。【姓譜】宋有哀長吉。【正字通】明嘉靖進士哀貞，上命攺哀爲衷。　又國名。【後漢南蠻傳】哀牢人皆穿鼻儋耳。　又叶於希切，音衣。【詩小雅】行道遲遲，載渴載饑。我心傷悲，莫知我哀。【又】山有蕨薇，隰有□桋。君子作歌，維以告哀。

眏	【午集中】【目字部】	眏	【廣韻】烏郞切【集韻】於郞切，□音鴦。【玉篇】囙不明也。　又【廣韻】眏□，目貌。　又【集韻】倚朗切，鴦上聲。義同。　又【集韻】倚兩切，音怏。恨視。　又【集韻】於慶切，音映。視也。與暎同。

卮	【子集下】【卩字部】	卮	【唐韻】【集韻】【韻會】章移切【正韻】旨而切，□音支。【說文】圜器也。一名觛，所以節飮食。【玉篇】酒漿器也。受四升。【前漢高帝紀】上置酒未央宮，奉玉卮，爲太上皇壽。又【文中子守弱篇】三皇五帝有觀戒之器，命曰侑卮。【註】□器也。【莊子寓言篇】卮言日出。【註】酒器滿則傾，空則仰，比之于言，因物隨變也。又【史記貨殖傳】巴蜀，地饒卮薑。【註】徐廣曰：音支，煙支也。又【韻會】或作巵。【集韻】亦作觶□。又【集韻】丘奇切，音□。器名也。卮言日出。李軌讀。

	【丑集上】【口字部】		【字彙】同□。

□	【備考】【未集】【肉字部】	□	【龍龕】同肴。

	【寅集中】【山字部】		【玉篇】古文岐字。註見四畫。

卶	【子集下】【卩字部】	卶	【唐韻】【集韻】□施智切，施去聲。有大度也。又【唐韻】【集韻】□□豉切，眵去聲。義同。一曰慶也。又【集韻】敞尒切，音。又支義切，音寘。義□同。

卿	【子集下】【卩字部】	卿	【唐韻】去京切【集韻】【韻會】【正韻】丘京切，□音輕。【說文】章也。从□皀聲。【徐曰】章善明理也。又嚮也。言爲人所歸嚮也。【禮王制】大國三卿，小國二卿。【儀禮疏】諸侯兼官，但有三卿：司徒兼冢宰、司馬兼春官、司空兼秋官。【玉篇】漢置正卿九：太常、光祿、太僕、衞尉、延尉、鴻臚、宗正、司農、少府。【晉書百官志】古者，天子諸侯皆名執政大臣曰正卿，自周後始有三公九卿之號。又【韻會】秦漢以來，君呼臣以卿。【正韻】君呼臣爲卿，蓋期之以卿也。又【韻會】凡敵體相呼亦爲卿，蓋貴之也。隋唐以來，儕輩下已，則稱卿，故宋璟卿呼張易之。又【前漢項籍傳】號爲卿子冠軍。【註】文穎曰：卿子，時人相褒尊之稱，猶言公子也。又姓。【風俗通】虞卿之後。

</div>
    <div class="pagination">
<a href="康熙字典_page399.html">上一页</a><span>...</span><a href="康熙字典_page395.html">395</a><a href="康熙字典_page396.html">396</a><a href="康熙字典_page397.html">397</a><a href="康熙字典_page398.html">398</a><a href="康熙字典_page399.html">399</a><span class="current-page">400</span><a href="康熙字典_page401.html">401</a><a href="康熙字典_page402.html">402</a><a href="康熙字典_page403.html">403</a><a href="康熙字典_page404.html">404</a><a href="康熙字典_page405.html">405</a><span>...</span><a href="康熙字典_page401.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
