<!DOCTYPE html>
<html>
<head>
    <meta charset="UTF-8">
    <title>康熙字典 - 第 381 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 381 页/共 976 页</h1>
    <div class="content">堵	【丑集中】【土字部】	堵	【唐韻】當古切【集韻】【韻會】【正韻】董五切，□音賭。【說文】垣也。一丈爲板，五板爲堵。【詩小雅】百堵皆作【韓詩外傳】原憲居環堵之室，茨以蓬蒿。　又懸鐘磬之名。【周禮春官】小胥半爲堵，全爲肆。【註】凡編鐘編磬，各十六枚，半懸之在一虡，謂之堵，全□之在一虡，謂之肆。　又相安曰安堵。【史記高帝記】上入關，約法三章，吏民皆安堵如故。　又畜積之象。【莊子盗跖篇】欲富就利，故滿若堵。　又方語，若箇，這箇，兀的，曰阿堵。【晉書王衍傳】衍口未嘗言錢字，婦令婢以錢繞牀下，不得行，衍晨起呼婢曰：舉却阿堵中物。　又姓。【左傳】鄭有堵叔。　又【廣韻】章也切【集韻】止野切，□音者。縣名。【史記張釋之傳】釋之，堵縣人。亦姓。【左傳】鄭堵女父，堵狗。　又山名。【山海經】苦山東曰堵山，神天愚居之。　又水名。【水經注】堵水，出堵陽北山南，源逕小堵鄕。【後漢光武紀】岑彭爲征南大將軍，討鄧奉于堵鄕。　又【集韻】東徒切。同闍。城門臺也。　又時遮切，音蛇。【爾雅釋宮】闍謂之臺。闍，或从土。考證：〔【周禮春官】小胥凡爲堵，全爲肆。【註】凡編鐘編磬，各十六枚，半懸之在一簴，謂之堵，全陳之在一簴，謂之肆。〕　謹照原文凡爲堵改半爲堵。註内兩簴字□改虡。 

塎	【丑集中】【土字部】	塎	【廣韻】余隴切【集韻】尹竦切，□音甬。埫塎，不安貌。

垙	【丑集中】【土字部】	垙	【廣韻】古黃切【集韻】【韻會】【正韻】姑黃切，□音光。陌也。　或作□□。

垜	【丑集中】【土字部】	垜	【字彙】同垛。

垨	【備考】【丑集】【土字部】	垨	【五音篇海】同守。

埣	【丑集中】【土字部】	埣	【集韻】蘇對切，音碎。土不黏者。　又蘇骨切，音窣。土頹落也。

域	【丑集中】【土字部】	域	〔古文〕□□【唐韻】雨逼切【集韻】【韻會】【正韻】越逼切，□音棫。邦也。區域也，界局也。【古氣墳】歸止居域。【詩商頌】肇域彼四海。【周禮地官大司徒】以天下土地之圖，周知九州之地域，廣輪之數。　又宇內曰域中。【莊子秋水篇】汎汎乎若四方之無窮，無所畛域。【淮南子俶眞訓】至德之世，甘暝于溷澖之域。　又外國曰絕域。【前漢武帝紀】詔州郡察吏民，有可爲將相，使絕域者。　又墓限曰域。【周禮春官冢人】掌公墓之地，辨其兆域。　又【集韻】乙六切，音郁。【謝惠連雪賦】雪宮建于東國，雪山峙于西域。叶下竹。　別作□，見【佩觿】。□與□不同。□音耊，从戈从口从□。此从或从土。□，同□。□dié，同□。

埩	【丑集中】【土字部】	埩	【廣韻】側莖切【集韻】甾莖切，□音爭。理也，治也。　又【廣韻】士耕切【集韻】鉏耕切，□音崢。魯城北門池。

□	【未集下】【肉字部】	□	【廣韻】戸庚切【集韻】何庚切，□音行。【廣韻】熟肉。【集韻】肉湇也。【博雅】□謂之。　又【集韻】居行切，音庚。五味香鬻也。

埳	【丑集中】【土字部】	埳	【玉篇】同坎。【莊子秋水篇】埳井之蛙。

堕	【丑集中】【土字部】	墮	【廣韻】徒果切【集韻】【韻會】【正韻】吐火切。□同□。毀也。【說文】作隓。敗城旣曰隓。亦作隓。【春秋】墮郈，墮郕，墮費。【賈誼過秦論】墮名城。【史記高祖紀】士卒墮指。　又釋氏團墮，言食墮在缽中也。梵言儐茶波。一曰濵茶夜。華言團，團者食團，謂行乞食也。　又與惰通。【禮月令】季秋行春令，民氣解墮。【韓非子五蠹篇】侈而墮者貧。【史記司馬相如傳】不敢怠墮。【註】墮，□同惰。　又【廣韻】許規切【集韻】【韻會】翾規切，□音孈。義同。　又【廣韻】他果切，音垛。倭墮，髻也。　又叶丑呂切，音楮。【韓愈元和聖德詩】衆樂驚作，轟豗融冶。紫燄噓呵，高靈下墮。冶音與。又□、□，同隓。同墮。【史記高祖紀】漢王急推墮二子。【賈誼傳】梁王墮馬。墮字原从阜，不从隋作。

堞	【丑集中】【土字部】	堞	【廣韻】徒協切【集韻】【韻會】達協切，□音牒。城上女牆。【左傳襄二十七年】盧蒲嫳攻崔氏，崔氏堞其宮而守之。【左思魏都賦】崇墉濬洫，嬰堞帶涘。　又【集韻】託協切，音帖。義同。　【說文】作□。或作□□。

堤	【丑集中】【土字部】	堤	【廣韻】是支切【集韻】常支切，□音匙。堤封頃畝。【漢書】作提。【顏師古曰】提封者，大舉其封疆也。　又【廣韻】都奚切【集韻】【韻會】【正韻】都黎切，□音氐。防也。　又物之下安者曰堤。【淮南子銓言訓】瓶甌有堤。又【集韻】勻規切，音畦。沐堤，郡名。　又地名。鯀堤，在直隸淸河縣西，相傳鯀治水所築，側有廉頗墓。又大堤，在襄陽，宋隋王誕爲襄陽郡，聞諸女歌，因作大堤詞。【韓愈送李遜赴襄陽詩】風流峴首客，花豔大堤倡。　又【廣韻】都禮切【集韻】【韻會】【正韻】典禮切，□音底。滯也。築土遏水曰堤。亦作底，劉兆曰：緣邊也。□與隄通。　【正韻】堤本上聲，無平聲。後人相沿作平聲用。

堧	【丑集中】【土字部】	堧	【廣韻】而緣切【集韻】【韻會】【正韻】而宣切。□同壖。韋昭曰：河邊地。張晏曰：城旁地。一曰城下田。　又廟外垣內游地。【前漢申屠嘉傳】鼂錯穿太上皇廟堧垣。【師古曰】堧者，外垣之內，內垣之外。　又【廣韻】乃臥切【集韻】奴臥切，□音愞。沙土也。又【集韻】奴亂切，音餪。水濵地。亦作□壖。互見壖字註。

□	【未集中】【耳字部】	□	【字彙補】子測切。同□，以新汁漬舊穀。□，zì，以新穀汁漬舊穀汁。

塔	【丑集中】【土字部】	塔	【唐韻】吐盍切【集韻】【韻會】託合切，□音榻。物墮聲也。　又【集韻】達合切，音沓。累土也。【說文】西域浮屠也，或七級九級，至十三級而止。其五級者，俗謂之錐子。唐太宗貞觀三年，長安宮城南建大慈恩寺，造甎浮圖，藏釋元奘所取西域佛經，名鴈塔。梵本謂之鴈塔者，昔有伽藍，依小乗食三淨食。三淨食者，鴈犢鹿也。一日見鴈飛，輒曰：衆僧闕供摩訶薩埵，宜知摩訶薩埵，梵言好施也。一鴈應聲而墮。衆曰：此鴈垂戒，宜旌彼德，因建塔瘞鴈，鴈塔之名因此。唐韋肇及第，偶題名慈恩寺鴈塔，後遂爲故事。【後魏常山義七級□】梵言僧婆，華言鴈。梵言窣堵波，華言塔也。　又【字苑】佛堂也。【魏釋老志】募建宮宇曰塔，近稱刹宇謂之塔院。　又姓，見【統譜】。　又叶方伐切，音髮。【蘇轍功臣寺詩】晚隂生林莽，落日猶在塔。行招兩社僧，共步靑山月。　一作墖。

墤	【丑集中】【土字部】	墤	同塊。

埇	【丑集中】【土字部】	埇	【廣韻】余隴切【集韻】【韻會】【正韻】尹竦切，□音勇。道上加土。與甬道甬同。　又地名，在淮泗閒。

埶	【丑集中】【土字部】	埶	【唐韻】魚祭切【集韻】【韻會】【正韻】倪制切，□同藝。【說文】種也。　又六埶，才埶，□詳藝字註。　又【廣韻】【集韻】【韻會】□始制切，音世。與勢同。【禮禮運】□仁講讓，示民有常，如有不由此者，在埶者去衆以爲殃。【註】在埶，居尊位也。去謂不由禮而去仁讓及上著義考信著過五事也。【前漢高帝紀】秦得百二，地埶便利。

基	【丑集中】【土字部】	基	〔古文〕□【唐韻】【集韻】【韻會】□居之切，音朞。【揚子方言】基，據也。在下，物所依據也。【詩大雅】止基廼理。【潘岳藉田賦】結崇基之靈趾。　又田器。【孟子】雖有鎡基。　又門塾之址。【詩周頌】自堂徂基。　又樂名。【孝經緯】伏犧之樂曰立基。　又山名。【山海經】亶爰山東三百里，曰基山。　又【集韻】渠之切。與朞通。【咸陽靈臺□】承祠基年，□魚複生。又叶古詣切，音計。【劉向列女頌】以爲世基。叶下避字。

堟	【丑集中】【土字部】	堟	【廣韻】持兗切【集韻】柱兗切，□音篆。耕合也。一曰耕土卷也。

堬	【丑集中】【土字部】	堬	【廣韻】羊朱切【集韻】【韻會】容朱切，□音兪。冢也。【揚子方言】秦晉之閒，冢謂之堬。凡墳堬培塿埒垠塋壟，皆冢別名。

堻	【丑集中】【土字部】	堻	【集韻】資辛切，音蓁。潤澤也。

塑	【丑集中】【土字部】	塑	同塐。【宋謝顯道曰】明道如泥，塑人及接人，渾是一團和氣。

塟	【丑集中】【土字部】	塟	【正字通】俗葬字。

墕	【補遺】【丑集】【土字部】	墕	【字彙補】與堰同。漢王景有墕流法。

□	【備考】【未集】【耳字部】	□	【篇海類編】與□同。

壖	【丑集中】【土字部】	壖	【正字通】與堧同。【前漢食貨志】田其宮壖地。　又岸邊地。【史記河渠書】故盡河壖。　又牆外短垣。【前漢臨江王榮傳】侵廟壖爲宮。

壡	【丑集中】【土字部】	壡	【玉篇】古文叡字。註詳又部十四畫。明冲敬太子載壡。

栶	【辰集中】【木字部】	栶	【集韻】伊眞切，音因。木名。

圈	【丑集上】【囗字部】	圈	【集韻】驅圓切，犬平聲。與棬同。屈木所爲，巵匜之屬。或作桊□□。　又【集韻】去爰切，綣平聲。又逵員切，音權。義□同。　又【唐韻】其卷切【正韻】逵眷切，□音倦。【說文】養畜之閑也。【玉篇】牢也。　又【唐韻】【集韻】□渠篆切，倦上聲。又【集韻】窘遠切，音□。義□同。　又姓。漢有圈稱，撰□留風俗傳，避難攺姓卷。　又【唐韻】巨万切【集韻】【韻會】具願切，□韏去聲。與□同。地名。【公羊傳文十一年】楚子伐圈。【註】求阮反，一音卷。【字林】臼萬反。　又【集韻】【正韻】□去遠切，音綣。【禮玉藻】圈豚，行不舉足。【註】圈，轉也，謂徐趨曳轉，循地而行也。【釋文】圈，去阮反。又舉遠反。

圌	【丑集上】【囗字部】	圌	【唐韻】市緣切【集韻】淳沿切，□音遄。與篅同。【說文】判竹圜以盛穀也。　又【唐韻】【集韻】□是爲切，音垂。【集韻】山名，在吳郡。○按今靖江有圌福二山，卽其地也。又【正字通】竇圌山，在綿州。

□	【未集中】【耳字部】	□	【五音集韻】丘廉切，音□。耳也。

坋	【丑集中】【土字部】	坋	【唐韻】【正韻】房吻切【集韻】【韻會】父吻切，□音憤。【說文】塵也。一曰大防。　又拌也。【前漢貨殖傳】胃脯。【註】以末椒薑坋之。　又【廣韻】【集韻】□扶問切，音分。義同。　又【集韻】方問切，音奮。與□，拚同。

洰	【巳集上】【水字部】	洰	【類篇】臼許切，音拒。水中物曰洰。

	【寅集中】【山字部】		【廣韻】五江切【集韻】【韻會】吾江切，□音□。崆，山峻貌。【張衡南都賦】其山則崆嶱嵑。【註】山石高峻貌。【韓愈贈張籍詩】詎敢陵崆。叶上厖下椿。　　又【集韻】五公切，音腢。義同。　【集韻】或作□。

坏	【丑集中】【土字部】	坏	【廣韻】芳杯切【集韻】【韻會】鋪枚切【正韻】鋪杯切，□音胚。【爾雅釋山】山再成曰坏，一曰山一成。　又山名。【吳會志】大坏，小坏山在洮湖中，溧陽宜興之界，二山相望，水環若浮，故名。　又陶瓦未燒曰坏。【後漢崔駰傳】坏冶一陶，羣生得理。　又【集韻】【韻會】【正韻】□蒲枚切，音裴。以土封罅隙也。【禮月令】仲秋，蟄蟲坏戸。孟冬，使有司坏城郭。　又屋後牆。【淮南子齊俗訓】魯君欲相顏闔，使人以幣先焉，闔鑿阫而遁。【揚雄解嘲】作坏。　又神名。【莊子大宗師】堪坏得之，以襲崑崙。通作阫。（壞）〔古文〕□【廣韻】【集韻】【韻會】【正韻】□古壞切，音怪。毀也。　又胡怪切，若□。自毀也。【毛氏韻增】凡物不自敗而毀之則古壞切，如魯恭王壞孔子宅之類是也。物自敗則胡怪切，如春秋傳魯城門壞之類是也。　又【集韻】乎乖切，音懷。壞隤，山名。　又胡罪切，音瘣。【詩小雅】譬彼壞木，疾用無枝。　又叶胡對切，音潰。【詩大雅】無俾城壞，無獨斯畏。　又叶戸恢切，音回。【家語】孔子歌曰：泰山其頹乎，梁木其壞乎。與下萎叶。萎，音哀。

浀	【巳集上】【水字部】	浀	【正字通】與曲通。浀池，水名。【左傳桓十二年】盟于曲池。【穀梁傳】作浀池。【公羊傳】作歐蛇。

□	【未集中】【耒字部】	□	【集韻】逸織切，音弋。【博雅】耩□，耕也。

□	【備考】【未集】【肉字部】	□	【五音篇海】同瞯。

嚲	【丑集上】【口字部】	嚲	【廣韻】【正韻】丁可切【集韻】【韻會】典可切，□音癉。【玉篇】本作，廣也。又【廣韻】垂下貌。【岑參詩】柳嚲鶯嬌花復殷。　又【集韻】一曰厚也。

嚿	【丑集上】【口字部】	嚿	【篇海】胡白切，音嚄。誇也。

囁	【丑集上】【口字部】	囁	【廣韻】之涉切【集韻】質涉切，□音讋。【玉篇】口無節也。　又【廣韻】口動也。　又【玉篇】私罵也。　又【廣韻】而涉切【集韻】日涉切，□音□。【玉篇】囁嚅，多言也。【廣韻】口動。　又呫囁，詳前呫字註。　【集韻】本作讘。同喦。

囆	【丑集上】【口字部】	囆	【集韻】丑邁切，音蠆。人名。【公羊傳襄十四年】鄭公孫囆。【釋文】囆，敕邁反。【左傳】【穀梁傳】□作蠆。

回	【丑集上】【囗字部】	回	【唐韻】戸恢切【集韻】【韻會】【正韻】胡隈切，□音洄。【說文】从囗，中象回轉之形。【徐鍇曰】渾天之氣，天地相承。天周地外，隂陽五行，回轉其中也。　又【說文】邪也，曲也。【詩小雅】淑人君子，其德不回。【禮禮器】禮飾回，增美質，措則正，施則行。　又【正韻】返也。【後漢蔡邕傳】回途要至，俯仰取容。　又【廣韻】違也。【詩大雅】求福不回。【又】徐方不回。【註】回猶違也，言不違命也。　又【詩大雅】昭回于天。【註】昭，明。回，旋也。　又屈也。【後漢盧植傳】可加赦恕申宥回枉。【又】抗議不回。　又徘回。【說文】徘徊本作裵回。寬衣也，取其裵回之狀。【張衡思□賦】馬倚輈而徘回。【註】言踟躊不進也。　又低回，紆衍貌。【史記孔子世家贊】適魯，觀仲尼車服禮器，余低回留之，不能去。【前漢揚雄傳】大道低回。　又姓。【韻會】古賢者方回之後。【正字通】明宣德中御史回續。　又地名。【後漢郡國志】右扶風有回城，名曰回中。　又通作迴。【荀子儒效篇】圖迴天下於掌上。　又通作廻。【史記鄒陽傳】墨子廻車。　又【正字通】回回，國名。西域大食國種也。明丘濬曰：國在玉門關外萬里，□隋閒入中國。金元以後，蔓延滋甚，所至輒相親守，其所謂敎門者尤篤，今在在有之。　又【集韻】【韻會】□戸賄切，音悔。繞也。【左傳襄十八年】右回梅山。徐邈讀上聲。　又【集韻】【韻會】□胡對切，音繢。【前漢趙充國傳】回遠千里。【註】回謂路迂回也，音胡悔反。　又畏避也。【前漢王溫舒傳】卽有避回。【註】謂不盡意，捕擊盜賊。又【蓋寬饒傳】刺舉無所回避。【註】回□讀若諱。　俗作囬。

因	【丑集上】【囗字部】	因	〔古文〕□【唐韻】於眞切【集韻】【韻會】【正韻】伊眞切，□音姻。【說文】从囗大。會意。【徐鍇曰】能大者，衆圍就之也。　又仍也，襲也。【論語】殷因於夏禮。【孟子】爲高必因丘陵，爲下必因川澤。【書堯典】日永星火，以正仲夏，厥民因。【註】析而又析也。【禮禮器】因天事天，因地事地，因名山升中于天，因吉土以享帝于郊。　又依也。【論語】因不失其親，亦可宗也。　又托也。【孟子】時子因□子而以告孟子。　又由也。【鄒陽上梁王書】夜光之璧，以暗投人於道，莫不按劒相眄者，無因至前也。　又緣也。【傳燈錄】欲知前世因，今生受者是。欲知後世因，今生作者是。　又姓。【左傳定二年】遂人四族，有因氏。【正字通】明有因禮、因絅。　又【六書正譌】借爲昏姻之姻，言女有所因。　又叶烏前切，音烟。【陸雲贈顧尚書詩】殊音合奏，曲異響連。絕我懽條，統我思因。　【集韻】或作。考證：〔【鄒陽上梁王書】夜光之璧，以暗投人於道，莫不按劒相盼者，無因至前也。〕　謹照史記漢書本傳盼□作眄，改眄。 

囧	【丑集上】【囗字部】	囧	【唐韻】【集韻】【韻會】□俱永切，音憬。【說文】窻牖麗廔闓明，象形。　又伯囧，人名。周太僕。正本作囧，俗訛作冏。見【書囧命】。　又與烱同。【韓愈詩】蟲鳴室幽幽，月吐窻囧囧。【註】囧囧猶烱烱也。烱从火囧。

场	【丑集中】【土字部】	場	【唐韻】直良切【集韻】【韻會】【正韻】仲良切，□音長。【說文】祭神道也。【師古曰】築土爲壇，除地爲場。　又收禾圃曰場。【詩豳風】九月築場圃。【周禮地官】場人掌國之場圃，而樹之果蓏。　又校士曰文場。【班固答賔戲】婆娑乎術藝之場。【沈佺期詩】累年同畫省，四海接文場。　又戰爭之地曰戰場。李華有弔古戰場文。　又釋氏開堂設戒曰選佛場。【傳燈錄】丹霞將應舉，道遇一禪客，曰：選官何如選佛。霞曰：選佛當往何所。客曰：江西馬大師出世，此選佛場也。　又【集韻】尸羊切，音商。【揚子方言】蚍蜉犁鼠之場謂之坻場，一曰浮壤。　場與埸別。或作畼。俗作塲。

坆	【丑集中】【土字部】	坆	【字彙】古梅字。【正字通】土木殊類，作梅，非。一曰俗墳字。今坟字。

坐	【丑集中】【土字部】	坐	〔古文〕【唐韻】【集韻】【韻會】【正韻】□徂臥切，音座。行之對也。【禮曲禮】坐如尸。【又】虛坐盡後，食坐盡前。　又便坐，別坐之處。【前漢文翁傳】在便坐受事。　又【後漢宣秉傳】秉修高節，光武特拜御史中丞，詔與司隸校尉中書令同專席而坐，京師謂之三獨坐。　又猶守也。【左傳桓十二年】楚伐絞，軍其南門。絞人爭出，驅楚役徒于山中。楚人坐其北門，而覆諸山下，大敗之。　又古者謂跪爲坐。【禮曲禮】先生琴瑟書策在前，坐而遷之。【註】坐，跪也。　又【律】有罪坐。【前漢文帝紀】除收帑相坐律令。　又罪人對理曰坐。【左傳僖二十八年】鍼莊子爲坐。　又釋氏大坐曰跏趺。【蓮華經】結跏趺坐。　又與座通。【前漢梅福傳】當戸牖之法坐。【註】正座也。　又姓。見【姓苑】。　又【集韻】徂果切，音睉。義同。○按坐有上去二音，字韻諸書訓註皆同，惟《轉註古音》坐註引《史記》高帝紀，遂坐上坐。《正義》云：前坐字，在果反，後坐字，在臥反。《字彙》行坐之坐讀上聲，非。《正字通》謂坐字在上聲者，叶音也，亦非。　本作□。【說文】从土，从畱省，土所止也。隷作坐。考證：〔【左傳桓十二年】楚人坐其北門，而覆其山下，大敗之。〕　謹照原文覆其山下改爲覆諸山下。〔本作□。【說文】从土从留省，土所止也。〕　謹照說文□改□。留改畱。

</div>
    <div class="pagination">
<a href="康熙字典_page380.html">上一页</a><span>...</span><a href="康熙字典_page376.html">376</a><a href="康熙字典_page377.html">377</a><a href="康熙字典_page378.html">378</a><a href="康熙字典_page379.html">379</a><a href="康熙字典_page380.html">380</a><span class="current-page">381</span><a href="康熙字典_page382.html">382</a><a href="康熙字典_page383.html">383</a><a href="康熙字典_page384.html">384</a><a href="康熙字典_page385.html">385</a><a href="康熙字典_page386.html">386</a><span>...</span><a href="康熙字典_page382.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
