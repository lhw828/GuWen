<!DOCTYPE html>
<html>
<head>
    <meta charset="UTF-8">
    <title>说文解字注 - 第 7 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 7 页/共 283 页</h1>
    <div class="content">　　路径：段注说文□第一卷□艹部
　　蒲pú
　　注解：水艹也，或□作席。周礼：祭祀席有蒲筵。从艹浦声。此当云从艹水，甫声。薄胡切。五部。
　　路径：段注说文□第一卷□艹部
　　虋mén
　　注解：赤苗。嘉谷也。大雅曰：诞降嘉榖，维虋维芑。尔雅、毛传皆曰：虋，赤苗。芑，白苗。按仓颉篇曰：苗者，禾之未秀者也。禾者今之小米，赤苗、白苗谓禾茎有赤白之分，非谓粟。云嘉榖者，据生民诗言之，今诗作嘉种。许君引诞降嘉榖，维秬维秠。虋芑下皆曰嘉榖。从艹衅声。莫奔切。十三部。今诗作穈非。
　　路径：段注说文□第一卷□艹部
　　荅dá
　　注解：小尗也。礼注有麻荅。广雅云：小豆荅也。叚借为酬荅。从艹合声。都合切。七部。
　　路径：段注说文□第一卷□艹部
　　萁qíp23上
　　注解：豆茎也。当云尗而曰豆，从汉时语也，或后人改之。杨恽传：种一顷豆，落而为萁。孙子兵法曰：□秆一石，当吾二十石。曹操注：□音忌，豆秸也。按□卽萁字。潘岳马汧督诔曰：萁秆空虚。用□秆字。从艹其声。渠之切。一部。〖注〗□，古文。
　　路径：段注说文□第一卷□艹部
　　□huò
　　注解：尗之少也。少读养幼少之少。毛诗传曰：藿犹苗也。是也。李善引说文作豆之叶也，与士丧礼注合。从艹靃声。虚郭切。五部。
　　路径：段注说文□第一卷□艹部
　　莥niǔ
　　注解：鹿藿之实名也。见释艹。从艹狃声。敕久切。三部。
　　路径：段注说文□第一卷□艹部
　　蓈láng
　　注解：禾粟之莠生而不成者，谓之童蓈。莠，各本作□，锴音穗。童，各本作蕫，今依诗、尔雅音义。生而不成，谓不成莠也。不成谓之童蓈，已成谓之莠，此蓈莠二字连属之义。云禾粟之莠者，恶其类禾而别之也。小雅曰：不稂不莠。尔雅、毛传皆曰：稂，童梁也。童梁卽童蓈。陆玑疏云：禾莠，为穗而不成，崱嶷然谓之童粱。今本莠作秀，误。从艹郞声。鲁当切。十部。稂，蓈或从禾。今诗、尔雅皆作此字。非禾而从禾，非孔子恶莠意。
　　路径：段注说文□第一卷□艹部
　　莠yǒu
　　注解：禾粟下扬生莠也。禾粟下犹言禾粟闲也。禾粟者，今之小米。莠，今之狗尾艹。茎叶□皆似禾，故曰恶莠恐其乱苗。苗者，禾也。凡禾□下垂，故淮南书谓之向根，张衡赋美其顾本。莠则□同而扬起不下垂，故诗刺其骄骄桀桀，此君子小人之别也。七月传曰：扬，条扬也。从艹秀声，读若酉。与久切。三部。古书多借为秀字。
　　路径：段注说文□第一卷□艹部
　　萉fèi
　　注解：枲实也。枲，麻也。枲实，麻子也。释艹作黂。周礼笾人：艹人作蕡。丧服传云：苴绖、苴麻之有蕡者也。按麻实名萉，因之麻亦名萉。艹人用蕡，说文林下云：萉之緫名。皆是。从艹肥声。房未切。十五部。□，萉或从麻贲。按贲声本在十五部，音转入十三部，故□亦符刃、符分切。
　　路径：段注说文□第一卷□艹部
　　芓zì
　　注解：麻母也。见释艹。今尔雅作茡。按释艹云：黂，枲实。枲实犹言麻实耳。仪礼传云：牡麻者，枲麻也，然则枲无实，芓乃有实。统言则皆偁枲，析言则有实者偁芓，无实者偁枲。麻母言麻子之母，丧服所谓苴，斩衰皃若苴，齐衰皃若枲，苴麤于枲矣。诗九月叔苴，则又□麻子为苴。从艹子声。疾吏切。一部。一曰芓卽枲也。此字义之别说也。芓枲不分，故云枲实。
　　路径：段注说文□第一卷□艹部
　　□yìp23下
　　注解：芓也。从艹异声。羊吏切。一部。
　　路径：段注说文□第一卷□艹部
　　苏sū
　　注解：桂荏也。桂上锴本有苏字，此复写隶字删之未□者。苏，桂荏。释艹文。内则注曰：芗苏，荏之属也。方言曰：苏亦荏也，关之东西或谓之苏，或谓之荏。郭朴曰：苏，荏类。是则析言之则苏荏二物，统言则不别也。桂荏今之紫苏。苏之叚借为樵苏。从艹稣声。素孤切。五部。
　　路径：段注说文□第一卷□艹部
　　荏rěn
　　注解：桂荏，苏也。是之谓转注。凡转注有各部互见者，有同部类见者。荏之别义为荏染。从艹任声。如甚切。七部。
　　路径：段注说文□第一卷□艹部
　　□shǐ
　　注解：菜也。从艹矢声。失匕切。十五部。
　　路径：段注说文□第一卷□艹部
　　□qǐ
　　注解：菜之美者，云梦之□。吕氏春秋：伊尹对汤曰：菜之美者，云梦之芹。高注：云萝，楚泽。芹生水涯。许作□，葢殷微二韵转移冣近。许君采自伊尹书，与吕览字异，音义则同。广韵曰：□菜似蕨，生水中。说者谓丰水有芑，卽此。从艹岂声。广韵袪豨切，是。唐韵作驱喜，葢谓□卽芑字也。十五部。
　　路径：段注说文□第一卷□艹部
　　葵kuí
　　注解：菜也。崔寔曰：六月六日可种葵，中伏后可种冬葵，九月可作葵葅、干葵。齐民要术有种葵法、种冬葵法。从艹癸声。强惟切。十五部。今作葵。
　　路径：段注说文□第一卷□艹部
　　□jiāng
　　注解：御湿之菜也。御，铉作御。神农本艹经曰：干姜主逐风湿痹、（湿病也。）肠澼、（匹辟切，肠闲水。）下痢，生者尢良，久服去臭气，通神明。按生者尢良，谓干姜中之不孰而生者耳，今人谓不干者为生姜，失之矣。从艹强声。居良切。十部。
　　路径：段注说文□第一卷□艹部
　　蓼liǎo
　　注解：辛菜。蔷虞也。蓼为辛菜，故内则用以和，用其茎叶，非用实也。蔷虞见下文蔷字下。此云蓼，蔷虞也。下文云蔷虞，蓼也。是为转注。正与苏桂荏也，桂荏苏也同，特以篆籒异其处耳。颜注急就篇乃云：虞蓼一名蔷。叔重云：蓼一名蔷虞。非也。夫释艹一篇，许君偁用异其读者往往而是，其萌虇蕍为梦灌渝也，镐矦莎为莎镐矦也，藄月尔为藄土夫也，蕦葑苁为葑须从也，何所疑于蓼□蔷虞哉。某氏、孙炎、郭□皆蔷为句，虞蓼为句，蓼借为蓼萧之蓼，长大皃。从艹翏声。卢鸟切。古音在三部。
　　路径：段注说文□第一卷□艹部
　　□zǔ
　　注解：菜也。广雅：蒩，蕺也。崔豹古今注曰：荆杨人谓蒩为蕺。蜀都赋刘注曰：蒩，亦名土茄，叶覆地生，根可食，人饥则以继粮。风土记曰：□，香菜，根似茅根，蜀人所谓蒩香。段公路北戸录曰：□，秦人谓之葅子。按□与蕺同。侧立切。作蕋者误，□作蒩葅皆误，说文无蕺字。卽今鱼腥艹也，凶年人掘食之。从艹祖声。则古切。五部。
　　路径：段注说文□第一卷□艹部
　　□qúp24上
　　注解：菜也，佀苏者。此齐民要术蘘荷芹□之□，本艹新补之苦苣也。野生者名褊苣，人家常食为白苣。江外岭南吴人无白苣，尝植野苣以供厨馔。字或作□，俗讹作苣。广雅云：荬，□也。曹宪云：白□与苦荬大异。恐非。广韵曰：苦□，江东呼为苦荬。贾思勰引诗义疏云：□，苦葵也。靑州谓之苞。从艹豦声。其吕切。又强鱼切。五部。
　　路径：段注说文□第一卷□艹部
　　薇wēi
　　注解：菜也。见毛传。佀藿。谓似豆叶也。陆玑诗疏曰：薇，山菜也，茎叶皆似小豆，蔓生，其味亦如小豆，藿可作羹，亦可生食。今官园种之，以供宗庙祭祀。项安世曰：薇，今之野豌豆也，蜀人谓之大巢菜。按今四川人掐豌豆媆梢食之，谓之豌豆顚顚。古之采于山者，野生者也。释艹云垂水，薇之俗名耳，不当以生于水边释之。从艹微声。无非切。十五部。□，籀文薇省。
　　路径：段注说文□第一卷□艹部
　　蓶wéi
　　注解：菜也。齐民要术曰：蓶菜音唯，似乌韭而黄。从艹唯声。以水切。十五部。
　　路径：段注说文□第一卷□艹部
　　菦qín
　　注解：菜，类蒿。诗、礼皆作芹。小雅笺曰：芹，菜也，可以为菹。鲁颂笺曰：芹，水菜也。释艹及周礼注曰：芹，楚葵也。按卽今人所食芹菜。今说文各本于艾蔁二字之下又出芹字，训楚葵也，从艹斤声，此恐不知菦卽芹者妄用尔雅增之。考周礼音义曰：芹，说文作菦。则说文之有菦无芹明矣。且诗笺引周礼芹菹，说文引周礼菦菹，岂得云二物也。从艹近声。周礼音义引说文音谨。唐韵巨巾切。古在十三部。部，本艹作□。《周礼》有“菦菹”。见醢人。菦葢周礼故书字。
　　路径：段注说文□第一卷□艹部
　　□niàng
　　注解：菜也。方言曰：苏，沅湘之南或谓之□，（音车辖。）其小者谓之□菜。许所说未必此也。齐民要术以为藏菹之□。人丈切。内则注菜酿，不从艹。从艹酿声。玉篇引说文而丈切。唐韵女亮切。十部。
　　路径：段注说文□第一卷□艹部
　　苋xiàn
　　注解：苋菜也。菜上萈字乃复写隶字删之仅存者也。寻说文之例，云□菜、葵菜、□菜、□菜、薇菜、蓶菜、菦菜、□菜、苋菜以释篆文。□者，字形，葵菜也者，字义。如水部河者，字形，河水也者，字义。若云此篆文是葵菜也，此篆文是河水也。槩以为复字而删之，此不学之过。周易音义引宋衷云：苋，苋菜也。此可以证矣。尔雅：蒉，赤苋。郭注：今人苋，赤茎者。按人苋，苋名。从艹见声。矦□切。十四部。
　　路径：段注说文□第一卷□艹部
　　芋yùp24下
　　注解：大叶实根，骇人，故谓之芌也。口部曰：吁，惊也。毛传曰：吁，大也。凡于声字多训大，芋之为物，叶大根实，二者皆堪骇人，故谓之芋。其字从艹于声也。小雅：君子攸芋。毛传：芋，大也，谓居中以自光大。笺云：芋当作幠。从艹亏声。王遇切。五部。
　　路径：段注说文□第一卷□艹部
　　莒jǔ
　　注解：齐谓芌为莒。所谓别国方言也，借为国名。从艹吕声。居许切。五部。颜氏家训云：北人之音多以举莒为矩。唯李季节云：齐桓公与管仲于台上谋伐莒，东郭牙望桓公口开而不闭，故知所言者莒也。然则莒、矩必不同呼，此为知音矣。按广韵莒、矩虽分语、麌，然双声同呼。颜氏云：北人读举莒同矩者，唐韵矩其吕切，北人读举莒同之也。李季节音諩读举莒居许切，则与矩之其吕不同呼，合于管子所云口开而不闭。广韵：矩，俱雨切。非唐韵之旧矣。又按孟子以遏徂莒，毛诗作徂旅，知莒从吕声，本读如吕，是所以口开不闭，不第如李季节所云也。
　　路径：段注说文□第一卷□艹部
　　蘧qú
　　注解：蘧麦也。三字一句。释艹曰：大菊蘧麦。本艹谓之瞿麦，一名巨句麦。广雅谓之紫萎，一名麦句姜。俗谓之洛阳花，一名石竹。从艹遽声。强鱼切。五部。
　　路径：段注说文□第一卷□艹部
　　菊jú
　　注解：大菊，蘧麦。从艹匊声。居六切。三部。
　　路径：段注说文□第一卷□艹部
　　荤hūn
　　注解：臭菜也。谓有气之菜也。士相见礼：夜侍坐，问夜膳，荤。请退可也。注：荤，辛物，葱薤之属，食之以止卧。古文荤作熏。玉藻：膳于君有荤桃茢。注：荤，姜及辛菜也。荤或作焄。按仪礼注谓葱薤之属为辛物，卽礼记注所谓辛菜也。礼记注先以姜者，姜辛而不荤，金辛之臭腥，葱薤之属皆辛而荤，实与姜同类也。荤古作熏，或作焄者，殠得名熏，犹治曰乱。祭义注：焄谓香臭也。从艹军声。许云切。十三部。
　　路径：段注说文□第一卷□艹部
　　蘘ráng
　　注解：蘘荷也。三字句。蘘荷见上林赋、刘向九叹、张衡南都赋、潘岳闲居赋。一名葍蒩。史记子虚赋作猼且，汉书作巴且，王逸作蒪菹，颜师古作蒪苴，名医别录作覆葅，皆字异音近。景瑳大招则倒之曰苴蒪。崔豹古今注曰：似姜，宜阴翳地。师古曰：根旁生笋，可以为葅，又治蛊毒。宗懔荆楚岁时记云：仲冬以盐藏蘘荷，以僃冬储。急就篇所云老菁蘘荷冬日藏也。从艹襄声。汝羊切。十部。
　　路径：段注说文□第一卷□艹部
　　菁jīng
　　注解：韭华也。周礼：菁菹。先郑曰：菁菹，韭华菹也。今各本脱华字，则何以别于上文之韭菹乎。广雅曰：韭其华谓之菁。若南都赋曰秋韭冬菁，则是二物。史游所云老菁冬日藏也。从艹靑声。子盈切。十一部。
　　路径：段注说文□第一卷□艹部
　　芦lúp25上
　　注解：芦菔也。一曰荠根。此字义别说，谓荠根谓之芦也。从艹卢声。落乎切。五部。
　　路径：段注说文□第一卷□艹部
</div>
    <div class="pagination">
<a href="说文解字注_page6.html">上一页</a><span>...</span><a href="说文解字注_page2.html">2</a><a href="说文解字注_page3.html">3</a><a href="说文解字注_page4.html">4</a><a href="说文解字注_page5.html">5</a><a href="说文解字注_page6.html">6</a><span class="current-page">7</span><a href="说文解字注_page8.html">8</a><a href="说文解字注_page9.html">9</a><a href="说文解字注_page10.html">10</a><a href="说文解字注_page11.html">11</a><a href="说文解字注_page12.html">12</a><span>...</span><a href="说文解字注_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
