<!DOCTYPE html>
<html>
<head>
    <meta charset="UTF-8">
    <title>说文解字注 - 第 117 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 117 页/共 283 页</h1>
    <div class="content">　　注解：涿郡县。见前志。后志曰：河闲郡鄚，故属涿。史记曰：扁鹊者，勃海郡郑人。徐广云：郑当为鄚。按司马以鄚系勃海者，境相际也。扁鹊，汉以前人，不当核以汉制耳。今直□河闲府任□县县北十三里有莫州城，往来孔道也。唐开元十三年改鄚为莫。见通典、旧唐书。从邑莫声。慕各切。五部。今俗语如冒。
　　路径：段注说文□第六卷□邑部
　　郅zhì
　　注解：北地郁郅县。见前志。汉北地郡。今甘肃庆阳府北至宁夏卫是其境。庆阳府附郭安化县府城东有故郁郅城。水经注谓之尉李城，声之误也。从邑至声。之日切。十二部。
　　路径：段注说文□第六卷□邑部
　　□sōu
　　注解：北方长狄国也。春秋文公十一年左传：鄋瞒侵齐，遂伐我。叔孙得臣获长狄侨如。谷梁传曰：身横九畞。在夏为防风氏，在殷为汪茫氏。芒或作茫，作汒，皆误。鲁语：仲尼曰：昔禹致羣神于会稽山，防风氏后至，禹杀而戮之，其骨节专车。防风，汪芒氏之君也，守封嵎之山者也。为漆姓。在虞夏商为汪芒氏，在周为长翟，今为大人。按国语本作在虞夏为防风氏，在商为汪芒氏。为说苑、说文、王肃家语所本。今国语及史记孔子世家皆误夺数字耳。韦注云：防风，汪芒氏之国名。汪芒，长翟之国名。谓汪芒之国在夏为防风氏之国，长翟之国在商为汪芒氏之国，此依孔子防风汪芒之君也而言之。今韦注讹为汪芒氏之君名，则不可解矣。韦注云：封嵎二山在今吴郡永安县，周世其国北迁为长翟也。吴之永安县在今浙江湖州府武康县。顾氏祖禹曰：鄋瞒，在山东济南府北境。或云今靑州府高苑县有废临济城，古狄邑，卽长狄所居。按许以此篆厕涿郡北地之下，则许意谓其地在西北方，非在今山东也。从邑叜声。所鸠切。三部。《春秋传》曰：“□瞒侵齐。”
　　路径：段注说文□第六卷□邑部
　　鄦xǔ
　　注解：炎帝太岳之胤，甫侯所封，炎帝神农氏之裔子为大岳。详吕部下。大岳封于吕，其裔子甫矦又封于鄦。鄦许古今字。前志曰：颍川郡，许故国，姜姓，四岳后。大叔所封。大叔，左传隐十一年正义作文叔。说文叙目云：吕叔作藩，俾矦于许。然则封鄦者文叔，非甫矦也。郑注吕□曰：吕矦受王命入为三公。引尚书□德放云：周穆王以吕矦为相。古文尚书吕□，今文尚书作甫□。且据国语、毛传、史记、潜夫论诸书，吕甫许皆姜姓封国。诗王风申甫许三国并言。武王旣封文叔于许矣，岂待穆王封甫矦于许。叔重言甫矦所封者，甫矦卽谓吕叔，吕叔卽谓文叔，无二人也。在颍川。谓鄦在颍川许县也。颍川郡许，二志同。汉字作许，周时字作□。史记郑世家：鄦公恶郑于楚。葢周字之存者。今春秋经、传不作鄦者，或后人改之，或周时巳假借。未可定也。不曰在颍川许县者，其字异形同音，其地古今一也。今河南许州州东三十里有故许昌城。从邑□声，读若许。虚吕切。五部。
　　路径：段注说文□第六卷□邑部
　　邟kànɡp291上
　　注解：颍川县。见前志。今地理志云：颍川郡，周承休矦国，元帝置。元始二年更名郑公。考后汉书黄□传封邟乡矦，注引前书周承休矦国，元始二年更名曰邟，与颜本绝异。今按李本、颜本皆非事实。志文当是邟字大书，周承休矦国五字小书注于下。此矦国不与他矦国同，故不以县名为国名也。元始二年更名曰郑公。二年当依平帝纪、外戚恩泽矦表作四年，字之误也。郡国志无邟县者，幷省也。幷省之，故有邟乡矣。汉封殷周之后可考者。武帝纪：元鼎四年巡省豫州，封周□子嘉为周子南君。此史记封禅书所谓以三十里封周后，外戚恩泽矦表所谓初得周后，复加爵邑也。元帝纪：初元五年以周子南君为周承休矦。此地理志所谓周承休矦国，元帝时置也。成帝纪：绥和元年二月封孔吉为殷绍嘉矦，三月进爵为公，及周承休矦皆为公。此后汉书光武纪注所谓成帝封姬延为周承休公，是也。平帝纪：元始四年改殷绍嘉公曰宋公，周承休公曰郑公。是则成帝先进周承休矦为公，平帝乃改周承休公为郑公，地理志特约言之耳。后汉书光武帝纪：建武二年封周后姬常为周承休公，四年封殷后孔安为殷绍嘉公。葢乱后失其封故也。建武十三年以殷绍嘉公孔安为宋公，周承休公姬常为卫公。则又易其地而因易其国名也。地理志：东郡观。应劭云：世祖更名卫国以封周后。又汝南新郪。应劭曰：章帝封殷后，更为宋。郡国志曰：东郡，卫公国，本观，光武更名。汝南郡，宋公国，周名郪□，汉改为新郪，章帝建初四年徙宋公于此。云徙宋公，则光武时宋公不在新郪，未审在何地。而成帝之殷绍嘉，平帝之宋公，地理志不载其封地。据恩泽矦表及水经注，则绥和元年始封于沛也。前汉之周子南君，据恩泽矦表在长社，周承休在邟。后汉光武纪注曰：承休所封故城在今汝州东北。通典曰：汝州梁县，光武封姬常为周承休公。故城在今县东。方舆纪要曰：承休废县在今汝州州治子城东。光武封姬常于东郡观县曰卫公，以邟县废入阳城。然则始在邟县，后徙于观，为卫公，则非邟县地矣。○按东郡县二十三。畔，观二县也。今本汉书讹舛。举正于此。从邑亢声。苦浪切。十部。
　　路径：段注说文□第六卷□邑部
　　郾yǎnp291下
　　注解：颍川县。二志同。前志曰：南阳郡雉衡山，澧水所出，东至郾入汝。郾今本讹作□。全氏祖望勘以水经正之。今河南许州郾城县是其地。从邑匽声。于建切。十四部。
　　路径：段注说文□第六卷□邑部
　　郏jiá
　　注解：颍川县。见前志。故楚郏邑也。左传昭元年：楚公子围使公子黑肱城郏。十九年：令尹子瑕城郏。秦二世元年：陈胜将邓竉将兵居郏。在今河南汝州郏县。从邑夹声。工洽切。八部。按郏鄏之郏，山名，非此郏。
　　路径：段注说文□第六卷□邑部
　　郪qī
　　注解：新郪，汝南县。见前志。后志曰：汝南郡宋公国，周名郪□，汉改为新郪，章帝建初四年，徙宋公于此。按魏世家：安厘王十一年，秦拔我郪□是其地。今安徽颍州府城东八里有城，故新郪城也。从邑妻声。七稽切。十五部。
　　路径：段注说文□第六卷□邑部
　　鄎xī
　　注解：姬姓之国，在淮北。左传隐十一年：郑息有违言。杜曰：鄎国，汝南新息县。按此经作息，注作鄎国也。释文云：鄎音息。一本作息。此为注作音也。自墨书朱字不分，而学者惑矣。左传用古文假借字，杜解用说文本字，不与经同，此郑氏注经之例也。左正义引世本曰：息国，姬姓。许云姬姓之国，本世本也。息矦伐郑，君子谓其不亲亲，以其同姓也。左传云息妫者，谓息所娶之陈妫也。今河南光州息县。淮水在县南五里，故息城在县北三十里。从邑息声。相卽切。一部。今汝南新息是也。新息大徐作新鄎，误。汝南郡新息，二志同。孟康、司马彪皆曰：故息国。按汉字作息，与左氏合。地在今息县。
　　路径：段注说文□第六卷□邑部
　　郋xí
　　注解：汝南召陵里。召各本作邵，误。今正。汝南郡召陵，二志同。阚骃曰：召者，高也。左传僖四年：楚屈完来盟于师，盟子召陵。又见昭十四年、定四年传。杜曰：召陵，颍川县也，晋改属颍川也。按今河南许州郾城县县东四十五里有故召陵城。郋者，召陵里名。召陵又有万岁里。许君，召陵万岁里人也。从邑自声，读若奚。自声在十五部，奚声在十六部，合韵也。许葢用其方言如是。胡鸡切。
　　路径：段注说文□第六卷□邑部
　　□pánɡp292上
　　注解：汝南鲖阳亭。汝南郡鲖阳，二志同。鲖，孟康音纣。此方言如是。或云当作纣红反者，非也。今河南汝宁府新蔡县县北有鲖阳故城，又有鲖阳渠。鲖者，水名。水经注：葛陂东出为鲖水，俗谓之三丈陂是也。□者，鲖阳亭名。疑卽左传襄四年、定四年之緐阳也。从邑□声。步光切。十部。
　　路径：段注说文□第六卷□邑部
　　郹jú
　　注解：蔡邑也。地理志：汝南郡有新蔡、上蔡二县，沛郡有下蔡县。上蔡县故蔡国，周武王弟叔度所封。度放，成王封其子胡，十八世徙新蔡。新蔡县，蔡平矦自蔡徙此。后二世徙下蔡。下蔡县，故州来国，为楚所灭，吴取之，至夫差迁昭矦于此。后四世矦齐，竟为楚所灭。按杜预说同。上蔡、新蔡、下蔡，汉时用以名县，非周时有此名也。上蔡、新蔡，汉时同在汝南郡。今二县皆属汝宁府，相歫不远。若下蔡则歫上蔡新蔡远矣。昭十九年左传云：楚子之在蔡也，郹阳封人之女奔之，生大子建。平王为蔡公时，蔡方灭，尚未迁新蔡。则郹阳当在上蔡矣。左传又云：齐矦卫矦次于垂葭，实郹氏。则卫地非蔡地也。从邑狊声。古阒切。十六部。《春秋传》曰：“郹阳人女奔之。”按许当云郹阳，蔡邑也。以别于卫之郹氏。
　　路径：段注说文□第六卷□邑部
　　邓dènɡ
　　注解：曼姓之国。左传：楚武王夫人曰邓曼。则知邓国曼姓也。前志曰：邓县故国。今属南阳。南阳郡邓，二志同。今河南南阳府邓州是其地。从邑登声。徒□切。六部。
　　路径：段注说文□第六卷□邑部
　　鄾yōu
　　注解：邓国地也。左传桓九年：楚子使道朔将巴客以聘于邓，邓南鄙鄾人攻而夺之币。杜曰：鄾在今邓县南，沔水之北。后志曰：邓有鄾聚。水经注曰：淯水又南径邓塞东，又径鄾城东，古鄾子国也。葢邓之南鄙也。从邑忧声。于求切。三部。《春秋传》曰：“邓南鄙鄾人攻之。”
　　路径：段注说文□第六卷□邑部
　　□háo
　　注解：南阳淯阳乡。淯二志作育。南阳郡育阳，二志同。今河南南阳府东育阳故城是也。□者，汉时乡名。从邑号声。乎刀切。二部。
　　路径：段注说文□第六卷□邑部
　　鄛cháo
　　注解：南阳棘阳乡。棘各本作枣，误。今依后汉书宦者传注及玉篇正。南阳郡棘阳，二志同。今河南南阳府新野县东北七十里有棘阳城是也，鄛其乡名也。从邑巢声。鉏交切。二部。
　　路径：段注说文□第六卷□邑部
　　□ránɡp292下
　　注解：今南阳穰县。南阳穰，二志同。今河南南阳府邓州东南二里穰县故城是也。本楚地，后为韩邑。史记：韩襄王十一年，秦取我穰。又秦武王封魏冄于此为穰矦。□者古字，穰者汉字，如□蓟、鄦许、鄎息、邰斄之例。葢许所见古籍作□，汉时县名字从禾也。从邑襄声。汝羊切。十部。
　　路径：段注说文□第六卷□邑部
　　□lú
　　注解：南阳穰乡。穰县乡名也。从邑娄声。。力朱切。古音在四部。
　　路径：段注说文□第六卷□邑部
　　□ɡé
　　注解：南阳阴乡。南阳郡阴，二志同。师古曰：左传所云迁阴于下阴者也。□者，其乡名。从邑葛声。古达切。十五部。○按此篆旧在鄳篆后。今依玉篇厕此。
　　路径：段注说文□第六卷□邑部
　　□lǐ
　　注解：南阳西鄂亭。南阳郡西鄂，二志同。今河南南阳府北五十里故西鄂城是也。□者，汉时亭名。从邑里声。良止切。一部。
　　路径：段注说文□第六卷□邑部
　　□yǔ
　　注解：南阳舞阴亭。南阳郡舞阴，二志同。水经曰：潕水出潕阴县西北扶予山，东过其县南。凡水之南为阴，当因水在县西北，县卽在水东南而名舞阴矣。水作潕县作舞者，汉时县字作舞也。水经注作潕阴者，依水改字也。□者，汉时亭名。庾信赋曰栩阳亭有离别之赋，汉艺文志之别栩阳赋也。栩阳亭岂卽□亭与。从邑羽声。王榘切。五部。
　　路径：段注说文□第六卷□邑部
　　郢yǐnɡ
　　注解：故楚都。楚芈姓。楚熊绎始居丹阳。顾氏舆地志：秭归县东有丹阳城，周回八里，熊绎始封也。按今湖北宜昌府归州州东七里丹阳城是。至文王熊赀始都郢。在南郡江陵北十里。南郡江陵，二志同。今湖北荆州府治江陵县，府治卽故江陵城，府东北三里有故郢城。前志曰：江陵县，故楚郢都。楚文王自丹阳徙此，后九世平王城之，后十世秦拔我郢徙东。按楚有二郢，所都曰郢，别邑曰郊郢。左传：斗廉曰：君次于郊郢，以御四邑。杜曰：郊郢，楚地。此必非郢都也。故前志曰：江陵县，故楚郢都。又曰：郢县，楚别邑故郢。划然二县。故郢二字正故郊郢之夺误也。许君于他邑不言歫今县方向里数，独此云在南郡江陵北十里。详之者，以见非汉郢县之郢也。水经注：江水又东径江陵县故城南。谓楚都也。又东径郢城南。子囊遗言所城可知也，谓楚别邑也。从邑呈声。以整切。十一部。按孟子：文王生于岐周，卒于异郢。郢者，程字之假借也。□，郢或省。切
　　路径：段注说文□第六卷□邑部
　　鄢yānp293上
　　注解：南郡县。孝惠三年改名宜城。南郡宜城，二志同。前志：宜城，故鄢，惠帝三年更名。按今湖北襄阳府宜城县县西南九里故鄢城，亦谓之宜城废县是也。左传昭十三年：王沿夏，将欲入鄢。杜曰：夏，汉别名。顺流为沿。顺汉水南至鄢也。秦昭襄王卄八年：白起攻楚取鄢邓。二十九年：白起攻楚取郢为南郡。高诱曰：秦兵出武关则临鄢，下黔中则临郢也。从邑焉声。于干切。十四部。按释文于建反，又于晚反。又按春秋经传郑伯克段于鄢，晋及楚郑战于鄢陵，说者谓颍川郡地也。前志作傿陵。
　　路径：段注说文□第六卷□邑部
　　鄳ménɡ
　　注解：江夏县。二志同。地当在南阳、江夏二郡之闲。今河南信阳州，湖北德安府应山县之闲。县葢以黾阨得名也。左传定四年：楚司马戌云：塞大隧、直辕、冥阨，三者汉东之隘道，緫名曰城口。魏晋以后，义阳有三关之塞。三关者，一曰平靖关，亦名西关，卽左传之冥阨也，今在信阳州东南九十里，应山县北六十五里。一曰武阳关，亦名东关，卽左传之大隧也，在信阳州东南一百五十里，西南至应山县一百三十里。一曰黄岘关，卽左传之直辕也，在信阳州南九十里，南至应山县亦九十里。吕氏春秋、淮南鸿烈皆云：天下九塞，冥阨其一。战国策、史记二书或云黾阨，或云黾塞，或云黾阨之塞，或云鄳隘，或云冥阨之塞，其实黾冥鄳一字，阨隘一字。而魏策无忌谓魏王作危隘之塞，危卽黾之字误也。黾古音读如忙，与冥字为阳庚之转冣近。隋书地理志：义阳郡钟山县旧曰□。魏世家正义引水经注作□。□者鄳之变。宋书州郡志曰：晋太康地志属义阳，作鄳。永初郡国志何并作□。（此字今正）广韵、集韵皆云：□在义阳。阳今讹昌。又通典申州罗山、钟山二县下皆曰：汉郢县地。此处不当有郢地，二郢字皆鄳字之误。从邑黾声。莫杏切。古音在十部。按庚韵音盲。
　　路径：段注说文□第六卷□邑部
　　邔qǐ
　　注解：南郡县也。郡各本误阳。今正。南郡邔，二志同。后志俗本讹作印。水经曰：禹贡三澨沱。在南郡邔县北。今湖北襄阳府宜城县县北五十里有故邔城。从邑己声。居拟切。一部。○按邔篆旧厕□邾之闲。今正。
　　路径：段注说文□第六卷□邑部
　　鄂è
　　注解：江夏县。二志同。今湖北武昌府武县县西南二里故鄂城是也。江夏有鄂县，故南阳之县曰西鄂。顾氏祖禹曰：史记熊渠当周夷王时与兵伐庸杨粤至于鄂，又封中子红为鄂王。孔氏以为南阳之鄂，误矣。时楚兵未能逾汉而北也。从邑□声。五各切。五部。
　　路径：段注说文□第六卷□邑部
　　邾zhūp293下
　　注解：江夏县。二志同。前志曰：衡山王吴芮者都。按芮都邾，见项羽本纪。今湖北黄州府城去故邾城二里许是也。今大江东流径黄州府城南，隔江相望者曰武昌县。水经曰：又东过邾县南鄂县北是也。郦善长曰：楚宣王灭邾，徙居于此。王隐地道记、刘昭郡国志注皆有此说。但此事不见楚世家。时楚之强，未必灭此弹丸而尚以地居之。葢此地古名邾，鲁附庸国古名邾娄。依许所说，本不相谋，无庸牵合。从邑朱声。陟输切。古音在四部。
　　路径：段注说文□第六卷□邑部
　　郧yún
　　注解：汉南之国。左传桓十一年：郧人军于蒲骚。宣四年：若敖娶于郧。字或作□。杜曰：郧国在江夏云杜县东南有郧城。按二志江夏皆有云杜。今湖北德安府府城卽故郧都也。汉水自西北而东南，德安在汉水北而云汉南者，汉之下游地势处南也。春秋时楚灭郧，故有郧公辛。从邑员声。羽文切。十三部。汉中有郧关。地理志曰：汉中郡长利有郧关。史记货殖传曰：南阳西通武关、郧关。按武关在今河南内乡县西百七十里，郧关在今湖北郧阳府西。张守节注货殖传曰：郧关当为洵关，在金州洵阳县。玉裁按：葢卽今郧阳府旧上津县，唐室乱时用通贡道者。东南通今郧阳府，西通今陜西兴安府洵阳县。谓郦商传之旬关卽郧关可也，其关隘延长，不当谓两地。郧关去郧国甚远，其字同耳，故别言之。
　　路径：段注说文□第六卷□邑部
　　墉yōnɡ
　　注解：南夷国。牧誓有庸蜀。左传文十六年：庸人率羣蛮以叛楚，楚灭之。杜曰：庸今上庸县，属楚之小国。按二志汉中郡皆有上庸县。今湖北郧阳府竹山县东四十里有故上庸城。尚书庸地在汉水之南，南至江尚远。伪传云在江南，非也。今字庸行而墉废，于诗风之邶庸作墉，皆非也。又按南夷国当作汉南国。从邑庸声。余封切。九部。
　　路径：段注说文□第六卷□邑部
　　郫pí
　　注解：蜀县也。二志同。今四川成都府郫县县北故郫城是。从邑□声。符支切。十六部。
　　路径：段注说文□第六卷□邑部
　　□chóu
　　注解：蜀江原地。蜀郡江原，二志同。故城当在今灌县竟。华阳国志曰：县在郡西，渡大江，濵文井江，去郡一百二十里是也。郑注梁州之沱曰：江原有□江，首出江南，至犍为武阳又入江，岂沱之类与。前志曰：□水首受江，南至武阳入江。水经注亦云：江原县，□江水出焉。葢有□地而以名江也。今则无□地、□江之偁矣。从邑寿声。市流切。三部。
　　路径：段注说文□第六卷□邑部
　　□jíp294上
　　注解：蜀地也。锴曰：按字书乡名。在临邛。从邑□声。秦昔切。古音在五部。
　　路径：段注说文□第六卷□邑部
　　□wàn
　　注解：蜀广汉乡也。按蜀字衍。汉有蜀郡，有广汉郡。此云广汉乡，上文云蜀地，皆不举县名者，未审也。从邑蔓声。无贩切。十四部。今集韵、类篇又武粉切。卽此字面讹其体。
　　路径：段注说文□第六卷□邑部
　　邡fānɡ
　　注解：汁邡，广汉县也。汁各本作什，非。今正。应劭注地理志曰：汁音十。如淳注功臣表曰：汁音什。汉王君平乡道碑曰：汁邡王□。是则汉时此县名作汁字。凡作什者，以其音改之也。广汉郡汁邡，二志同。今四川成都府什邡县是也。从邑方声。府良切。十部。
</div>
    <div class="pagination">
<a href="说文解字注_page116.html">上一页</a><span>...</span><a href="说文解字注_page112.html">112</a><a href="说文解字注_page113.html">113</a><a href="说文解字注_page114.html">114</a><a href="说文解字注_page115.html">115</a><a href="说文解字注_page116.html">116</a><span class="current-page">117</span><a href="说文解字注_page118.html">118</a><a href="说文解字注_page119.html">119</a><a href="说文解字注_page120.html">120</a><a href="说文解字注_page121.html">121</a><a href="说文解字注_page122.html">122</a><span>...</span><a href="说文解字注_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
