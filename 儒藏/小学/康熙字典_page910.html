<!DOCTYPE html>
<html>
<head>
    <meta charset="UTF-8">
    <title>康熙字典 - 第 910 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 910 页/共 976 页</h1>
    <div class="content">惿	【卯集上】【心字部】	惿	【集韻】田黎切，音提。惿□，心怯也。　又上紙切，音是。審也。亦作諟。

惃	【卯集上】【心字部】	惃	【廣韻】古渾切【集韻】公渾切，□音昆。亂也。　又【廣韻】【集韻】□古本切，音袞。義同。

惤	【卯集上】【心字部】	惤	【篇海】經天切，音堅。布名。　又【字彙補】漢縣名。屬東萊郡。見漢志。

惧	【卯集上】【心字部】	懼	〔古文〕愳□【唐韻】其遇切【集韻】【韻會】衢遇切，□音具。【說文】恐也。从心瞿聲。或省作瞿。　又【集韻】俱遇切【正韻】居遇切，□音屨。【集韻】無守貌。　又【集韻】懽俱切，音劬。亦恐也。【前漢惠帝贊】聞叔孫通之諫，則懼然。【東方朔傳】吳王懼然易容。

惣	【卯集上】【心字部】	惣	【集韻】作弄切，音總。倥傯也。　亦作愡。

愉	【卯集上】【心字部】	愉	【唐韻】羊朱切【集韻】【韻會】容朱切【正韻】雲俱切，□音腴。从心兪聲。【玉篇】悅也，顏色樂也。【禮祭義】必有愉色。【論語】愉愉如也。【註】愉愉，和悅之貌。　又【爾雅釋詁】樂也。【詩唐風】他人是愉。【註】安閒之樂也。　又【爾雅釋詁】服也。【註】謂喜樂而服從也。　又懌也。【前漢安世房中歌】高賢愉愉民所懷。【註】愉愉，懌也。【集韻】或作婾。　又與愈通。詳愈字註。　又【集韻】【韻會】□他侯切，音偸。【周禮地官大司徒】以俗敎安，則民不愉。【註】愉，音偸，謂朝不謀夕也。【疏】偸，苟且也。　又勇主切，音窳。【爾雅釋詁】勞也。【註】含或作窳。【疏】愉，懶也。郭璞曰：勞苦者多懶愉也。　又叶員丘切，音尤。【張衡東京賦】敬愼威儀，示民不偸。我有嘉賔，其樂愉愉。◎按《說文》愉訓薄援，恌爲愉，皆不合經解。考證：〔【周禮地官大司徒】以俗敎民，則民不愉。〕　謹照原文敎民改敎安。 

恳	【卯集上】【心字部】	懇	【唐韻】康很切【集韻】【韻會】【正韻】口很切，□音墾。【說文】悃也。从心豤聲。本作□，今作懇。【集韻】誠也。【廣韻】懇惻，至誠也。又信也。　又或作貇。【前漢劉向傳】貇貇數奸死亡之誅。【師古註】款誠之意。　亦作頎。【禮檀弓】頎乎其至也。【註】頎音懇，惻隱之貌。又【周禮冬官考工記】是故輈欲頎典。【註】頎典，堅刃貌。【鄭司農云】頎，讀爲懇。典，讀爲殄。

彶	【寅集下】【彳字部】	彶	【廣韻】居立切【集韻】訖立切，□音急。【說文】急行也。【廣韻】遽也。

彠	【寅集下】【彐字部】	彠	【廣韻】憂縛切【韻會】鬱縛切，□音嬳。【說文】本作蒦。蒦，度也。或从尋，尋亦度也。【馬融長笛賦】挑截本末，規摹彠矩。　又【廣韻】【集韻】□胡麥切，音獲。又【廣韻】烏虢切，音擭。義□同。

	【午集中】【矢字部】		【正字通】規本字。矩□从矢。詳見部規字註。

悱	【卯集上】【心字部】	悱	【廣韻】【正韻】敷尾切【集韻】【韻會】妃尾切，□音斐。【論語】不悱不發。【朱註】口欲言而未能之貌。　　【集韻】或作。

惨	【卯集上】【心字部】	慘	【唐韻】【集韻】【韻會】【正韻】□七感切，音黲。痛也。【詩小雅】憂心慘慘。　又毒也。【史記酷吏傳贊】雖慘酷，斯稱其位矣。　又【集韻】楚錦切，音墋。義同。　又叶七各切，音錯。【詩大雅】昊天孔昭，我生靡樂。視爾夢夢，我心慘慘。

憡	【卯集上】【心字部】	憡	【廣韻】楚革切【集韻】測革切，□音策。【玉篇】小痛也。亦省作悚。

	【子集下】【厶字部】		【唐韻】與久切【集韻】以九切，□音酉。【廣韻】同誘。【說文】相訹呼也。【玉篇】訹，誘也。【集韻】或作□。【玉篇】或作羑。

粅	【未集上】【米字部】	粅	【集韻】文拂切，音物。粅粅，粉貌。

惈	【卯集上】【心字部】	惈	【廣韻】【集韻】【韻會】□古火切。與果同。敢勇也。【倉頡篇】殺敵爲果。【孫炎曰】惈決之惈，今通作果。

惡	【卯集上】【心字部】	惡	〔古文〕亞【唐韻】烏各切【集韻】【韻會】遏鄂切【正韻】遏各切，□音堊。【廣韻】不善也。从心亞聲。【通論】有心而惡謂之惡，無心而惡謂之過。　又醜陋也。【書洪範】六極，五曰惡。【傳】醜陋也。【五行傳】貌不恭之罰也。　又瑕也。【周禮冬官考工記築氏】敝盡而無惡。【註】雖至敝盡，無瑕惡也。　又粗也。【史記項羽本紀】以惡食食項王使者。謂粗飯也。　又年凶曰歲惡。　又器物不良曰苦惡。　又糞穢也。【前漢昌邑王傳】如是靑蠅惡矣。【師古曰】惡卽矢也。越王句踐爲吳王嘗惡。　又多所不可曰性惡。【後漢華陀傳】爲人性惡難得意。　又【廣韻】烏路切【集韻】【韻會】【正韻】烏故切，□汙去聲。憎也，疾也。【左傳隱三年】周鄭交惡。【註】兩相疾惡也。　又忌也。【禮王制】奉諱惡。【註】奉謂進也，諱謂先生之名，惡謂子卯忌日，謂奉進於王，以所諱所惡也。　又恥也。【孟子】羞惡之心。　又【廣韻】哀都切【集韻】【正韻】汪胡切【韻會】汪烏切，□音汙。安也，何也。【論語】惡乎成名。【孟子】居惡在。　又歎辭。【孟子】惡，是何言也。　又與滹同。【禮禮器】晉人將有事于河，必先有事于惡池。【古今字考】惡同滹，池同沱，卽滹沱河也。　古但作亞，加心作惡。加言作，□轉註。因各轉聲成亞，惡，三文。【集韻】卽惡也。

怍	【卯集上】【心字部】	怍	【唐韻】在各切【集韻】【韻會】【正韻】疾各切，□音昨。【說文】慚也。从心，作省聲。【徐曰】心作動也。【論語】其言之不怍。又【禮曲禮】容毋怍。【註】顏色變也。又【祭義】孝子臨尸而不怍。【註】色不和曰怍。　又或作。【荀子儒效篇】無所儗。【註】謂無疑滯慙怍也。　又【集韻】【類篇】□眆駕切，音鮓，怍，多姦也。◎按正字通，疑去聲，與□混，非。

思	【卯集上】【心字部】	思	〔古文〕恖□□□【廣韻】息兹切【集韻】【韻會】新兹切【正韻】息移切，□音司。【說文】睿也。【書洪範】思曰睿。【六書總要】念也，慮也，繹理爲思。　又願也。【詩大雅】思皇多士。【箋】願也。【正義曰】以意之所思，必情之所願也。　又語巳辭。【詩周南】不可泳思。又【大雅】神之格思。　又語起辭。【詩大雅】思齊太任。又【魯頌】思樂泮水。　又【諡法】謀慮不愆曰思。　又州名。楚黔中地，唐置思州，以思邛水得名。　又姓。以諡爲氏，明有思志道。　又【廣韻】【集韻】【類篇】【韻會】□相吏切，音四。【揚雄甘泉賦】儲精垂思。　又悲也。【詩小雅】思泣血。【註】思，去聲，思，哀以思。言悲也。　又【書堯典】欽明文思。【註】道德純備謂之思。【音義】思，息嗣反。又如字。　又叶相居切，音須。【徐幹室思詩】妾身雖在遠，豈違君須臾。旣厚不中薄，想君時見思。　又叶桑才切，音腮。多鬚貌。【左傳宣二年】宋城者謳曰：于思于思，棄甲復來。　又念也。【易咸卦】憧憧往來，朋從爾思。【詩邶風】莫往莫來，悠悠我思。　【說文】从心囟聲。囟頂門骨空，自囟至心，如絲相貫不絕。

怷	【卯集上】【心字部】	怷	【正字通】直律切，音术。【管子地員篇】中土曰五怷，五怷之狀凜焉，如壏潤濕以處。【註】怷，密也，初生茁長也。

	【午集上】【玉字部】		【集韻】古勇切，音拱。璧也。本作珙，通作拱。　又【玉篇】息進切，音信。玉名。

悃	【卯集上】【心字部】	悃	【唐韻】【集韻】【韻會】【正韻】□苦本切，音閫。【說文】愊也。从心困聲。【玉篇】志純一也。【楚辭卜居】悃悃款款，朴以忠乎。【後漢章帝詔】悃愊無華。

弽	【寅集下】【弓字部】	弽	【廣韻】書涉切【集韻】失涉切，□音攝。【廣韻】射決張弓。又童子佩之。　又【廣韻】呼牒切【集韻】悉協切，□音揲。義同。　又【玉篇】或作韘。【詩衞風】童子佩韘。　【集韻】或作。

彏	【寅集下】【弓字部】	彏	【唐韻】許縛切【集韻】【韻會】怳縛切，□音。【說文】弓急張也。【集韻】急弦謂之彏。【尸子】鴻鵠在上，扞弓彏弩待之。【揚雄河東賦】彏天狼之威弧。　又【廣韻】居縛切【集韻】厥縛切，□音攫。義同。

惄	【卯集上】【心字部】	惄	〔古文〕□【唐韻】奴歷切【集韻】【韻會】乃歷切，□音溺。【說文】饑餓也。从心叔聲。一曰憂也。【詩周南】惄如調飢。【毛傳】惄，飢意也。李巡曰：宿不食之飢也。【箋】惄，思也。【爾雅疏】恚而不得之思也。【正義】惄是饑之意，非饑之狀，故傳言饑意，箋以爲思義，相接成也。【詩小雅】惄焉如擣。無饑義，故箋但訓爲思。　又【集韻】或作□。【韓詩】作愵。【五音集韻】亦作□。　又作南。【梁□文帝詩】南音悲南弄。上如字，下音惄。　又【集韻】奴沃切，音傉。義同。

惢	【卯集上】【心字部】	惢	【廣韻】蘇果切【集韻】損果切，□音瑣。【說文】心疑也。从三心。　又【廣韻】才棰切【集韻】聚繠切，□音。義同。　又【精蘊】如累切【正譌】乳棰切。華惢也。从三心。象形。別作蕤繠，通。俗作蘂蕊□，□非。　又祀名。【管子輕重篇】秋至禾熟，天子祀大惢。　又【廣韻】□宜切【集韻】津垂切，□音厜。【廣韻】善也。

惻	【卯集上】【心字部】	惻	〔古文〕□【唐韻】【正韻】初力切【集韻】【韻會】察色切，□音測。【說文】痛也。从心則聲。【廣韻】愴也。【易井卦】井渫不食，爲我心惻。【揚子太□經】翕繳惻惻。

杌	【辰集中】【木字部】	杌	【唐韻】【集韻】【韻會】【正韻】□五忽切，音兀。【玉篇】木無枝也。【集韻】木短出貌。　又檮杌，人名。亦獸名。見檮字註。　又不安貌。【書秦誓】邦之杌隉。　又【類篇】魚屈切，音崛。□餘木。　又【集韻】魚厥切。義同。

怭	【卯集上】【心字部】	怭	【廣韻】毘必切【集韻】【韻會】薄必切【正韻】薄密切，□音佖。【玉篇】慢也。【詩小雅】曰旣醉止，威儀怭怭。【朱傳】言凡飮酒者，常始乎治，終乎亂也。　又【韻會】房密切。義同。　與佖通。

忏	【卯集上】【心字部】	忏	【集韻】七典切，音淺。【玉篇】怒也。　又【五音集韻】倉先切，音千。【揚子方言】自關而西，秦晉之閒，呼好爲忏。（懺）【廣韻】楚鑑切【集韻】【韻會】叉鑑切，□音□。【集韻】悔也。或从言。　又【韻補】自□悔也。懺悔。見釋典。

怙	【卯集上】【心字部】	怙	【唐韻】【正韻】侯古切【集韻】【韻會】後五切，□音戸。【說文】恃也。【書舜典】怙終賊□。又【畢命】怙侈滅義。　又父曰怙，母曰恃。【詩小雅】無父何怙，無母何恃。　又父母通謂之怙。【詩唐風】父母何怙。　亦通作□。【揚子太□經】赫河之曜，何可□也。【註】與怙同。

怛	【卯集上】【心字部】	怛	【集韻】得案切，音旦。【說文】憯也。【前漢武帝詔】支體傷，則心憯怛。　又【唐韻】【集韻】【類篇】【韻會】當割切【玉篇】丁割切，□音妲。【廣韻】悲慘也。【增韻】驚也，懼也。【莊子大宗師】無怛化。【禮儒行註】言之不愊怛也。【疏】愊怛，謂急促之意。【釋文】怛，驚怛也。　又勞也。【詩齊風】勞心怛怛。　又或作□。【詩□風】中心怛兮。【前漢王吉傳】引《詩》作□。　亦作憚。入聲。【周禮冬官考工記矢人】則雖有疾風，亦弗之能憚矣。【釋文】音怛，都達反。　或作□。通作旦。◎按隂復春云：《說文》得案切。又當割切。又曰怛或从心在旦下，作□，音義皆同。是當以去聲爲本，入聲爲次。自玉篇怛，□二字分音，相承巳久，字彙踵訛，《正字通》辨之未明，今爲剖正。

拵	【卯集中】【手字部】	拵	【唐韻】徂尊切【集韻】徂昆切，□音存。据也。　又【五音集韻】徂悶切。插也。

	【卯集中】【手字部】		【集韻】吁韋切。與揮同。【揚子太□經】而散之者，人也。【又】天渾而，故其運不已。【註】，猶移也。

恴	【備考】【卯集】【心字部】	恴	【搜眞玉鏡】同德。

张	【寅集下】【弓字部】	張	〔古文〕弡【唐韻】陟良切【集韻】【韻會】中良切，□帳平聲。【說文】施弓弦也。【禮曲禮】張弓尚筋。【儀禮鄕射禮】勝者執張弓。　又【廣雅】大也。【詩大雅】孔修且張。【書康王之誥】張皇六師。　又【廣雅】施也。【史記武帝紀】張羽旗，設供具，以祀神君。　又【廣韻】開也。【老子道德經】將欲翕之，必故張之。　又【韻會】設也。【史記曹相國世家】取酒張坐飮。　又施絃曰張。【前漢董仲舒傳】琴瑟不調甚者，必解而更張之。　又羅取鳥獸曰張。【周禮秋官冥氏】掌設弧張。【註】弧張，罿罦之屬。【後漢王喬傳】自縣詣臺朝，輒有雙鳧飛來，舉羅張之，但得一隻舄焉。　又計物之數曰張。【左傳昭十三年】子產以幄幕九張行。【後漢明帝八王傳】寵有彊弩數千張。　又星名。【史記律書】西至于張。張者，言萬物皆張也。【天官書】張素爲廚，主觴客。【正義】張六星，六爲嗉，主天廚飮食，賞賚觴客。　又譸張，誑也。【書無逸】民無或胥，譸張爲幻。　又蹶張，以足張弩也。【前漢申屠嘉傳】以材官蹶張。【註】如淳曰：能脚踏强弩張之，故曰蹶張。師古曰：今之弩，以手張者曰擘張，以足張者曰蹶張。　又乖張，相戾也。【司馬貞補史記序】其中遠近乖張。　又姓。【廣韻】本自軒轅第五子揮，始造弦，實張網羅，世掌其職，後因氏焉。風俗通云：張王李趙，黃帝賜姓也。出淸河，南陽，吳郡，安定，燉煌，武威，范陽，犍爲，沛國，梁國，中山，汲郡，河內，高平十四望。【詩小雅】張仲孝友。　又【廣韻】【集韻】【韻會】【正韻】□知亮切，音帳。【廣韻】張施。【集韻】□設也。【周禮天官掌次】掌凡邦之張事。【前漢王尊傳】供張如法而辦。　又【韻會】自侈大也。【左傳桓六年】隨張必棄小國。【釋文】張，豬亮反。　又張絃之張，亦音帳。【嵆康琴賦】伶倫比律，田連操張，進御君子，新聲亮。　又與脹通。【左傳成十年】晉侯將食張如厠。【註】張，脹滿也。　又與帳通。【史記高帝紀】復留止張飮三日。【註】張，幃帳也。　又【左傳僖十五年】隂血周作，張脈僨興。【疏】血旣動作，脈必張起，故言張脈也。【釋文】張，中亮反。　又雄張。【後漢班超傳】于寘王雄張南道。【註】雄張，猶熾盛也。張，丁亮反。

盓	【午集中】【皿字部】	盓	【廣韻】憂俱切【集韻】【韻會】邕俱切【正韻】衣虛切，□音迂。盤盓旋流也。【木華海賦】盤盓激而成窟。　又【廣韻】哀都切【集韻】汪胡切，□音烏。義同。　又【集韻】烏故切，烏去聲。與汙洿同。　【類篇】本作□。【正字通】盓與汙洿別。集韻合三字爲一，誤。

微	【寅集下】【彳字部】	微	【唐韻】【集韻】【韻會】【正韻】□無非切，音薇。【爾雅釋詁】幽微也。【易繫辭】知微知彰。【書大禹謨】道心惟微。　又【廣韻】微，妙也。【禮禮運】德產之致也精微。　又【說文】隱行也。【史記秦始皇紀】微行咸陽。　又【廣韻】細也。【孟子】乃孔子，則欲以微罪行。　又【玉篇】不明也。【詩小雅】彼月而微，此日而微。　又【韻會】衰也。【詩小雅】式微式微。【箋】微乎微者也。【史記杞世家】杞小微。　又【韻會】賤也。【尚書序】虞舜側微。　又【爾雅釋詁】匿微也。【註】微謂逃藏也。【左傳哀十六年】白公奔山而縊，其徒微之。【註】微，匿也。　又【爾雅釋詁】蔽，微也。【晉語】公子重耳過曹，曹共公聞其駢脅，諜其將浴，設微薄而觀之。【註】微，蔽也。　又殺也。【禮檀弓】禮有微情者。【疏】微，殺也，言賢者喪親，必致滅性，故制使三日而食，哭踊有數，以殺其內情。　又伺察也。【前漢郭解傳】使人微知賊處。【註】微，伺問之也。　又【爾雅釋訓】骭瘍爲微。【註】骭，脚脛。瘍，瘡也。【詩小雅】旣微且尰。　又【韻會】非也。【詩邶風】微我無酒。　又【韻會】無也。【禮檀弓】齊餓者，不食嗟來之食。曾子曰：微與。【註】微，猶無也。　又國名。【書牧誓】微盧彭濮。【傳】微在巴蜀。　又【爾雅釋山】未及上翠微。【疏】未及頂上，在旁陂陀之處，山氣靑縹色，故曰翠微也。　又紫微，太微，少微，□星名。【晉書天文志】紫微垣十五星在北斗。北一曰紫微，天帝之座也，天子之常居也。太微，天子庭也。五帝之座也，十二諸侯府也。少微，在太微西，士大夫之位也，明大而黃，則賢士舉也。　又三微。【後漢章帝紀】春秋於春每月書王者，重三正，愼三微也。【註】三微者，三正之始，萬物皆微，物色不同，故王者取法焉。十一月，時陽氣始施於黃泉之下，色皆赤，赤者陽氣，故周爲天正，色尚赤。十二月，萬物始牙而色白，白者隂氣，故殷爲地正，色尚白。十三月，萬物莩甲而出，其色皆黑，人得加功展業，故夏爲人正，色尚黑。　又姓。【左傳哀八年】微虎。【註】魯大夫。又微生，複姓。【論語】微生高。考證：〔【書舜典】虞舜側微。〕　謹按舜典無此文，係出書序。謹將書舜典改爲尚書序。 

惓	【卯集上】【心字部】	惓	【集韻】【韻會】□逵員切，音權。【集韻】惓惓，謹也。又懇至也。【前漢劉向傳】惓惓之義也。　又通作卷。【前漢賈捐之傳】敢昧死竭卷卷。　又【集韻】逵眷切，音劵。罷也。【玉篇】悶也。與倦通。亦作□□。

惚	【卯集上】【心字部】	惚	【廣韻】【集韻】【韻會】【正韻】□呼骨切，音忽。怳惚，微妙不測貌。　又心志□惘也。【老子道德經】惟恍惟惚。　又通作曶。【揚子法言】神心惚怳。【傳】作曶怳。　亦通作芴。【莊子至樂篇】芒乎芴乎。【註】與惚同。　又通作忽。【史記司馬相如傳】芒芒恍忽。【漢書音義】慌忽，眼亂似有無也。　又叶盧屈切【枚乗七發】恍兮惚兮，聊兮慄兮，混汨汨兮。汨mì，莫筆切。

惌	【卯集上】【心字部】	惌	【廣韻】【集韻】□於袁切，音鴛。【廣韻】惌枉也。【集韻】讎也，恚也。本作怨。或作惌。　又小孔貌。【周禮冬官考工記函人】凡察革之道，視其鑽空，欲其惌也。【註】鑽孔以受線，欲其惌小無縫，則革堅難壞也。　又【集韻】紆勿切，音鬱。心所鬱積也。本作慍。或作惌。亦省作宛。　又【集韻】宛，古作惌。註詳宀部五畫。

惔	【卯集上】【心字部】	惔	【唐韻】【集韻】【韻會】徒甘切【正韻】徒監切，□音談。燔也。从心炎聲。【詩小雅】憂心如惔。【鄭箋】惔，燔也。憂心如火灼爛之矣。　又燎也。【詩大雅】如惔如焚。【毛傳】惔，燎之也。　又【集韻】他甘切【韻會】他酣切，□音。又【集韻】于廉切【韻會】余廉切【正韻】移廉切，□音炎。義□同。　又通作炎。詩如惔。【韓詩】作炎。【後漢】引《詩》亦作炎。【註】炎言熱氣盛也。◎按惔止有燔燎之義，俗混澹淡憺三字者，非詩言憂心如惔，不過謂憂心之至，如火之炎耳，非謂惔字爲憂也。若以惔字爲憂，何以曰如惔乎。字書辭不達意，當以註疏爲正也。

惟	【卯集上】【心字部】	惟	〔古文〕□【唐韻】以追切【集韻】【韻會】夷隹切，□音維。【說文】凡思也。从心隹聲。【玉篇】有也，爲也，謀也，伊也。　又語辭也。【毛晃曰】有是惟之惟，書濟河惟兗州之類。有思惟之惟，書視遠惟明，詩載謀載惟之類。有惟獨之惟。書惟王不邇聲色之類。　又姓。　又【正韻】無非切，音微。義同。◎按《說文》从心隹聲，則梁韻弋隹切，唐韻以追切，宋韻夷隹切，□切喩母也。獨正韻竟作無非切，則切微母矣。

悽	【卯集上】【心字部】	悽	【唐韻】七稽切【集韻】【韻會】【正韻】千西切，□音妻。【說文】痛也。从心妻聲。【集韻】悲也。【後漢喬公祖傳】曹操過其墓，輒悽愴致祭奠。　又悽悽，饑病貌。【後漢周黃徐姜申屠列傳贊】悽悽碩人，陵阿窮退。　又【韻會】七計切。恨也。

愁	【卯集上】【心字部】	愁	【唐韻】士尤切【集韻】【韻會】【正韻】鋤尤切，□音。【說文】憂也。从心秋聲。【廣韻】悲也。【增韻】慮也。　又【正韻】卽由切，音揫。【禮鄕飮酒義】秋心爲言愁也。【註】愁讀爲揫。　又【集韻】將由切。與楢同。【說文】楢，聚也。或作愁。　又【集韻】財勞切，音曹。揚雄有畔牢愁。　又叶士交切，音巢。【道藏歌】椿齡會足衰，劫往豈足遼。虛刀揮至空，鄙滯五神愁。　或書作□。

忭	【卯集上】【心字部】	忭	【廣韻】【集韻】皮變切。【正韻】毘面切，□音卞。喜樂也。　本作昪。

忼	【卯集上】【心字部】	忼	【廣韻】苦朗切【集韻】【韻會】口朗切【正韻】口黨切，□康上聲。【說文】慨也。忼慨意氣感激不平也。又感傷也。又倜儻也。又竭誠也。【史記項羽本紀】悲歌忼慨。　又【集韻】口浪切，音亢。義同。　又【廣韻】呼郞切【集韻】【類篇】【韻會】虛郞切，□音炕。【集韻】咉忼，很戾也。　又【集韻】【正韻】□丘岡切，音穅。【集韻】忼慨，歎也。或从康。　本作忼。俗从亢。

	【卯集下】【斗字部】		【篇海】訖黠切，音戛。量也。

弟	【寅集下】【弓字部】	弟	〔古文〕□□【廣韻】徒禮切【集韻】【韻會】【正韻】待禮切，□第上聲。【說文】朿韋之次第也。【釋名】弟，第也，相次第而上也。【廣韻】今爲兄弟字。【爾雅釋親】男子先生爲兄，後生爲弟。【書君□】惟孝友于兄弟。　又與悌通。【廣雅】弟，順也，言順於兄。【禮曲禮】僚友稱其弟也。　又易也。【廣韻】愷悌，一作豈弟。【詩齊風】齊子豈弟。【傳】豈，樂也。弟，易也。　又【廣韻】特計切【集韻】【韻會】【正韻】大計切，□音第。義同。◎按《集韻》以兄弟、豈弟之弟爲上聲，孝弟之弟爲去聲，據《廣韻》薺、霽二韻，弟俱訓兄弟，霽韻悌訓孝悌，又上聲。宋禮部韻，悌訓愷悌，上去二聲通押。則兄弟、豈弟、孝弟，俱可通用上去二聲也。

弴	【寅集下】【弓字部】	弴	【廣韻】【集韻】【韻會】□都昆切，音敦。【說文】畫弓也。【韻會】雕弓。【廣韻】天子弴弓。　又【廣韻】都聊切【正韻】丁聊切，□音貂。義同。

</div>
    <div class="pagination">
<a href="康熙字典_page909.html">上一页</a><span>...</span><a href="康熙字典_page905.html">905</a><a href="康熙字典_page906.html">906</a><a href="康熙字典_page907.html">907</a><a href="康熙字典_page908.html">908</a><a href="康熙字典_page909.html">909</a><span class="current-page">910</span><a href="康熙字典_page911.html">911</a><a href="康熙字典_page912.html">912</a><a href="康熙字典_page913.html">913</a><a href="康熙字典_page914.html">914</a><a href="康熙字典_page915.html">915</a><span>...</span><a href="康熙字典_page911.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
