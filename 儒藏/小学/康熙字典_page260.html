<!DOCTYPE html>
<html>
<head>
    <meta charset="UTF-8">
    <title>康熙字典 - 第 260 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 260 页/共 976 页</h1>
    <div class="content">	【未集中】【糸字部】		【廣韻】古賢切【集韻】經天切，□音堅。緊也。【類篇】或作。【集韻】通作堅。

	【未集中】【糸字部】		【廣韻】【集韻】□同□。　又【集韻】仕下切，音柞。【類篇】繒紕貌。

音	【戌集中】【音字部】	音	【唐韻】【集韻】【韻會】【正韻】□於今切，音隂。【說文】聲也。生於心，有節於外，謂之音。宮商角徵羽，聲。絲竹金石匏土革木，音也。从言，含一。【書舜典】八音克諧。【禮樂記】變成方謂之音。【疏】方謂文章，聲旣變轉和合，次序成就文章謂之音。音則今之歌曲也。【周禮春官大師】以六律爲之音。【疏】以大師吹律爲聲，又使其人作聲而合之，聽人聲與律呂之聲合，謂之爲音。【詩序】情發於聲，聲成文，謂之音。【疏】此言聲成文謂之音，則聲與音別。樂記註：雜比曰音，單出曰聲。記又曰：審聲以知音，審音以知樂，則聲音樂三者不同，以聲變乃成音，音和乃成樂，故別爲三名。對文則別，散則可以通。季札見歌《秦》曰：此之謂夏聲。公羊傳曰：十一而稅頌聲作，聲卽音也。下云治世之音，音卽樂也。是聲與音樂各得相通也。　又【易中孚】翰音登于天。【禮曲禮】雞曰翰音。　又姓。見【姓苑】。　又【正韻】於禁切。與通。【左傳文十七年】鹿死不擇音。【杜預註】音，所茠之處。古字借用。○按註借用，是古字聲同，皆相假借，且釋文作於鳴反，□不作去聲讀，正韻非。考證：〔【詩序】聲成文，謂之音。【疏】季扎見歌秦曰，此之謂夏聲。〕　謹照原文季扎改季札。 

韾	【戌集中】【音字部】	韾	【廣韻】挹淫切【集韻】伊淫切，□音愔。【廣韻】聲和靖也。又【集韻】烏含切，音諳。義同。

項	【戌集下】【頁字部】	項	【唐韻】胡講切【集韻】【韻會】【正韻】戸講切，□學上聲。【說文】頭後也。【釋名】項，确也。堅确受枕之處。【儀禮士冠禮】緇布冠缺項。【註】缺讀如有頍者弁之頍，緇布冠無筓者，著頍圍髮際，結項中，隅爲四綴，以固冠也。　又冠後爲項。【儀禮士冠禮】賔右手執項。【註】項，結纓也。　又國名。【春秋僖十七年】夏滅項。【註】項國，今汝隂項縣。【前漢地理志】汝南郡縣，項。故國。　又【唐書西域傳】党項，漢西羌別種。　又姓。【韻會】本姬姓國，齊滅之，子孫以國爲氏。【史記項羽本紀】項氏世世爲楚將，封於項，故姓項氏。　又大也。【詩小雅】四牡項領。【傳】項，大也。【箋】但養大其領，不肯爲用。　又【唐韻】正古胡孔切，鴻上聲。【張衡西京賦】鮪鯢鱨鯋，修頟短項。大口折鼻，詭類殊種。考證：〔【儀禮士冠禮】緇布冠缺項。【註】缺讀如有頍者弁之頍，緇布冠無筓者，著圍髮際，結項中，隅爲四綴，以固冠也。〕　謹按著字下脱頍字，今照原文增入。〔【廣韻】古音胡孔切〕　謹按胡孔切語見唐韻正非廣韻也。今將廣韻古音胡孔切改爲唐韻正古胡孔切。 

□	【未集上】【竹字部】	□	【海篇】音溝。燻籠也。

□	【午集下】【立字部】	□	【玉篇】居綺切【海篇】音几。立正也。

	【寅集上】【宀字部】		【字彙補】力公切，音隆。天形也。

頍	【戌集下】【頁字部】	頍	【唐韻】丘弭切【集韻】【韻會】【正韻】犬蘂切，□音跬。【說文】舉頭也。从頁支聲。【詩小雅】有頍者弁。【六書故】禮：緇布冠□項。鄭康成讀□爲頍。冠無筓者用頍，以組圍頭，以繫冠。□其當項處，以俟繫束也。弁有筓不用頍，故毛傳直緣詩辭，以爲弁貌。　又【集韻】窺絹切【五音集韻】犬縣切，□缺去聲。義同。一曰頭小而銳。　又【集韻】五委切，音硊。弁貌。

頏	【戌集下】【頁字部】	頏	【廣韻】胡郞切【韻會】寒剛切【正韻】胡岡切，□音航。【韻會】鳥飛貌。本作□。上曰翓，下曰頏。今文通作頡頏。【詩邶風】燕燕于飛，頡之頏之。【傳】飛而上曰頡，飛而下曰□。　又或作。【揚雄長楊賦】魚頡而鳥。　又【集韻】【正韻】□居郞切，音剛。【說文】人頸也。本作亢。或作肮。　又上聲。【集韻】戸朗切【韻會】下黨切，□音沆。聲也。同吭。　又【集韻】口朗切，音忼。亦與吭同。咽也。　又舉朗切，音。義同。　又去聲。【廣韻】苦浪切，音抗。咽頏。　又【集韻】【韻會】□下浪切，杭去聲。【五音集韻】鳥咽也。考證：〔【揚雄長楊賦】魚吉而鳥。〕　謹按句出甘泉賦。魚吉照原文改爲魚頡。 

頓	【戌集下】【頁字部】	頓	【唐韻】【集韻】【韻會】【正韻】□都困切，敦去聲。【說文】下首也。【周禮春官大祝】辨九□，二曰頓首。【註】頓首，拜頭叩地也。　又【博雅】頓，僵也。　又【揚子方言】頓愍，惛也。江湘之閒謂之頓愍。南楚飮毒藥懣亦謂之頓愍，猶中齊言眠眩也。　又【增韻】貯也，宿食所也。【隋書煬帝紀】每之一所，輒數道置頓。　又【增韻】次也。又食一次也。【世說新語】襄陽羅友，嘗伺人祠乞食。往太蚤，主人問何得在此。答曰：聞卿祠，欲乞一頓食耳。【杜甫詩】頓頓食黃魚。　又陡頓，遽也。【列子天瑞篇】一氣不頓盡，一形不頓虧。　又壞也。【左傳襄四年】甲兵不頓。【註】頓，壞也。正義曰：頓，謂挫傷折壞，今俗語委頓是也。　又止也。【史記王翦傳】三日三夜不頓舍。　又捨也。【曹植七啟】頓網縱綱。【註】頓，捨也。縱，緩也。　又地名。【詩衞風】送子涉淇，至于頓丘。【傳】丘一成爲頓丘。【前漢地理志】頓丘縣屬東郡。【師古註】以丘名縣也。丘一成爲頓丘，謂一頓而成也。　又國名。【春秋僖二十五年】楚人圍□，納頓子于頓。【前漢地理志】南頓縣屬汝南郡。【註】故頓子國。頓迫於□，其後南徙，故號南頓。　又姓。【魏志華陀傳】有頓子獻。　又【集韻】徒困切【正韻】杜困切，□音鈍。【集韻】不利也。【前漢賈誼傳】芒刃不頓。【註】頓，讀曰鈍。　又【韻會】【正韻】□當沒切，音咄。【前漢匈奴傳】單于太子曰冒頓。【註】冒，音墨。頓，音毒。考證：〔【釋名】頓，僵也。〕　謹按語出博雅，今將釋名改爲博雅。〔【曹植七啓】頓綱縱綱。〕　謹照原文頓綱改頓網。〔【春秋僖二十五年】楚子圍陳，納頓子于頓。〕　謹据經文楚子改楚人。 

頖	【戌集下】【頁字部】	頖	【廣韻】【集韻】【正韻】□普半切。同泮。【禮王制】諸侯曰頖宮。【註】頖之言班也，所以班政敎也。又頖之言半也，以南通水北無水也。

頙	【戌集下】【頁字部】	頙	【字彙補】初責切，音拆。正也。　又人名。博古圖有周史頙鼎。

頛	【戌集下】【頁字部】	頛	【廣韻】落猥切【集韻】魯猥切，□音磊。【說文】頭不正也。又【集韻】盧對切，音礧。義同。【說文】从頁从耒。耒，頭傾也。

	【辰集中】【木字部】		同橠。

頝	【戌集下】【頁字部】	頝	【廣韻】口交切【集韻】丘交切，□音敲。【玉篇】頝薄，不媚也。【廣韻】頝頭不媚也。　又【集韻】苦絞切，音巧。薄媚也。

飭	【戌集下】【食字部】	飭	【廣韻】恥力切【集韻】【韻會】蓄力切，□音敕。【說文】致堅也。【玉篇】謹貌。【禮樂記】再始以著往，復亂以飭歸。【註】再擊鼓以明其進，復擊鐃以謹其退也。　又修治。【易雜卦】蠱則飭也。　又勤也。【周禮天官大宰】百工飭化八材。【疏】飭，勤也。又【冬官考工記】飭力以長地財，謂之農夫。　又【廣韻】整備也。【詩小雅】戎車旣飭。【傳】飭，正也。【禮月令】仲冬飭死事。【註】誓戒六軍，厲必死之志也。【前漢武帝紀】飭躬齋戒。　又與敕同。命令也。【齊語】飭其子弟，相語以事。【前漢張敞傳】明飭長吏守丞。　【集韻】或作飾。考證：〔【周禮天官大宰】百工飭化八材。【註】飭，勤也。〕　謹照原文註改疏。〔【詩小雅】我車旣飭。【註】飭，正也。〕　謹照原文我車改戎車。註改傳。 

	【未集中】【耒字部】		【集韻】以冉切，音琰。利耜也。或作覃。　又【玉篇】耕也。

飼	【戌集下】【食字部】	飼	【玉篇】同飤。

餃	【戌集下】【食字部】	餃	【集韻】居效切，音敎。飴也。　【正字通】今俗餃餌屑米麫和飴爲之，乾濕小大不一。水餃餌，卽段成式食品，湯中牢丸。或謂之粉角，北人讀角如矯，因呼餃餌，譌爲餃兒。餃非飴屬，敎非餃音。

□	【未集上】【竹字部】	□	【集韻】去兾切，音器。氣也。

餟	【戌集下】【食字部】	餟	【唐韻】陟衞切【集韻】【韻會】株衞切，□音綴。【玉篇】祭酹也，餽也。【史記武帝紀】其下四方地爲餟食。【註】索隱曰：餟謂聮續而祭之。【正義曰】謂繞壇設諸神祭座，相連綴也。【前漢郊祀志】作腏。【循吏傳】作醊。　又【廣韻】陟劣切【集韻】株劣切，□音輟。義同。

餤	【戌集下】【食字部】	餤	【廣韻】【集韻】【韻會】□徒甘切，音談。【玉篇】進也。【詩小雅】盜言孔甘，亂是用餤。【傳】餤，進也。【釋文】餤，沈旋音談。　又【集韻】【韻會】余廉切【正韻】移廉切，□音鹽。義同。【詩小雅】亂是用餤。徐邈讀。又【廣韻】【集韻】□杜覽切，音□。同啖。【說文】噍啖也。【集韻】或作啗嚪噉。　又【六書故】今以薄餠卷肉，切而薦之曰餤。【正字通】唐賜進士，有紅綾餤，南唐有玲瓏餤，駝蹄餤，鷺鷥餤，皆餠也。　又【廣韻】【集韻】□徒濫切，音淡。亦噉也，食也。　又餌之也。【史記趙世家】故以齊餤天下。

	【未集上】【竹字部】		【廣韻】相居切，音胥。【篇海】□，竹名，其節疎。【類篇】一曰箕屬。

饇	【戌集下】【食字部】	饇	【集韻】【韻會】【正韻】□依據切，音瘀。同飫。【詩小雅】如食宜饇。【箋】王如食老者，則宜令之飽。　又【廣韻】衣遇切【集韻】【韻會】威遇切，□音嫗。又【集韻】於口切，音毆。義□同。

饋	【戌集下】【食字部】	饋	〔古文〕□【唐韻】【集韻】【韻會】求位切【正韻】具位切，□音匱。【廣韻】餉也。【周禮天官】膳夫凡王之饋。【註】進食于尊者曰饋。　又【儀禮特牲饋食禮】特牲饋食之禮，不諏日。【註】祭祀自孰始曰饋食。饋食者，食道也。又【士虞禮】特豕饋食。【註】饋，猶歸也。以物與神及人，皆言饋。　又【左傳成十年】晉侯欲麥，使甸人獻麥，饋人爲之。【註】饋人，主治公膳者也。　【集韻】或作歸餽。　又【集韻】徒回切，音頹。餹饋，餌名，屑米和蜜蒸之。考證：〔【周禮天官】膳夫掌王之饋。【註】進食于尊曰饋。〕　謹照原文掌王之饋改凡王之饋。尊下增者字。 

饓	【戌集下】【食字部】	饓	【字彙補】丑庚切，音撐。□食曰饓，出免疑雜字韻。

顤	【戌集下】【頁字部】	顤	【廣韻】許交切【集韻】虛交切，□音虓。【廣韻】顤，人面也。【釋名】高也。【王延壽魯靈光殿賦】顤顟而睽睢。　又【廣韻】五聊切【集韻】倪幺切，□音堯。【玉篇】高長頭貌。　又【唐韻】【韻會】五弔切【集韻】倪弔切，□堯去聲。義同。　又【集韻】丘召切，音嘺。舉首也。

顰	【戌集下】【頁字部】	顰	【玉篇】【正韻】□毗賓切，音貧。【玉篇】顰蹙，憂愁不樂之狀也。【易復卦】作頻。【註】謂頻蹙之貌。　又通作矉。【莊子天運篇】西施病心而矉其里，其里之醜人見而美之，歸亦捧心而矉其里。【李白詩】蛾眉不可學，况乃效其矉。　亦作嚬。考證：〔【玉篇】顰蹙，憂愁不樂之狀也。【易復卦】作頻。【註】謂頻蹙之貌。〕　謹按此謂顰字易作頻，非謂顰字易作復也。今改易復卦作頻。省下復字。 

顱	【戌集下】【頁字部】	顱	【廣韻】落胡切【集韻】【正韻】龍都切【韻會】籠都切，□音盧。【玉篇】《博雅》曰□顱謂之髑髏。　又通作盧。【前漢武五子贊】頭盧相屬于道。　【集韻】或作髗。【六書故】作□。考證：〔博雅曰，頭顱謂之髑髏。〕　謹照原文頭顱改□顱。 

餀	【戌集下】【食字部】	餀	【唐韻】呼艾切【集韻】虛艾切，□咍去聲。【說文】食臭也。【六書故】食敗氣屰人也。【爾雅釋器】餀謂之餯。【疏】餀餯皆穢臭也。　又【集韻】丘蓋切，音磕。又許罽切，音□。義□同。【集韻】同饚。

餉	【戌集下】【食字部】	餉	〔古文〕□【唐韻】【集韻】【韻會】【正韻】□式亮切，音向。【說文】饟也。【玉篇】饋也。【集韻】自家之野曰餉。【書仲虺之誥】乃葛伯仇餉。【傳】葛伯遊行，見農民餉于田者，殺其人，奪其餉，故謂之仇餉。　又【正字通】與貺通。【魏志文帝紀註】以所著典論及詩賦餉孫權。　又【正字通】今俗軍糧曰餉，或讀享，或讀嚮。　又【集韻】【正韻】□始兩切，音賞。又【集韻】尸羊切，音商。義□同。　【集韻】亦作□□攘□□饟。

	【辰集下】【殳字部】		【正字通】俗鼕字。

	【辰集下】【毛字部】		【集韻】與□同。

	【補遺】【丑集】【女字部】		【篇海類編】方容切，音封。女名。

餛	【戌集下】【食字部】	餛	【廣韻】戸昆切【集韻】胡昆切，□音魂。【玉篇】餛飩。【揚子方言】餠謂之飥，或謂之餦餛。　又【集韻】公渾切，音昆。義同。　【集韻】亦作餫。

饁	【戌集下】【食字部】	饁	【唐韻】筠輒切【集韻】域輒切【正韻】弋涉切，□音葉。【玉篇】餉田食。【爾雅釋詁】饁，鑲饋也。【疏】野饋曰饁。【詩豳風】饁彼南畝。【左傳僖三十三年】臼季使過冀，見冀缺耨，其妻饁之。　又【周禮夏官大司馬】致禽饁獸於郊。【註】聚所獲禽，因以祭四方之神於郊也。　又【集韻】乙業切，音腌。野饋也。考證：〔【周禮春官小宗伯】致禽饁獸於郊。〕　謹照原文春官小宗伯改夏官大司馬。 

饈	【戌集下】【食字部】	饈	【類篇】思留切，音修。進獻也。一曰致滋味曰羞。或从食。【字彙】膳也，薦也。

顦	【戌集下】【頁字部】	顦	【唐韻】昨焦切【集韻】慈焦切【正韻】慈消切，□音樵。【玉篇】顦顇，憂貌。　又【正韻】瘠也。　【集韻】或作憔嫶癄醮。【正韻】亦作焦樵蕉。

顮	【戌集下】【頁字部】	顮	【廣韻】必鄰切【集韻】□民切，□音賓。【玉篇】憤懣也。【揚子方言】毗顮，懣也。　又【集韻】毗賓切，音頻。義同。

顯	【戌集下】【頁字部】	顯	〔古文〕【唐韻】【集韻】【韻會】【正韻】□呼典切，音憲。【爾雅釋詁】光也。又見也。【玉篇】明也，覿也，著也。【書泰誓】天有顯道，厥類惟彰。【傳】言天有明道，其義類惟明。　又達也。【左傳僖二十五年】是求顯也。【孟子】而未嘗有顯者來。【疏】言未嘗有富貴顯達者來家中。　又姓。【風俗通】周卿顯甫。　又【正韻】曉見切，音韅。覿也。　又人名。【禮檀弓】子顯致命于穆公。【釋文】顯，呼遍切。　又叶馨煙切，音羶。【郭璞朝鮮贊】箕子避商，自□朝鮮。善者所壯，豈有隱顯。　【說文】顯，頭明飾也。从頁聲。　俗作□，非。

顺	【戌集下】【頁字部】	順	〔古文〕巡□【唐韻】【正韻】□食閏切，盾去聲。【說文】理也。从頁从巛，會意。川流也。【玉篇】從也。【詩大雅】有覺德行，四國順之。【箋】有大德行，則天下順從其政。【釋名】順，循也，循其理也。　又放之也。【儀禮大射儀】大射正執弓，以袂順左右隈。【疏】以袂向下，於弓隈順放之。　又山名，水名。【山海經】有順山，順水出焉。　又【釋名】鳳皇五色，心文曰德，翼文曰順。　又【揚子方言】目好謂之順。【註】言流澤也。　又【增韻】和也。【易豫卦】豫順以動，故天地如之。【疏】聖人和順而動，合天地之德，故天地亦如聖人而爲之。【禮樂記】和順積中，而英華發外。　又【增韻】不逆也。【爾雅釋詁】舒業順，敘也。【疏】順者不逆有敘也。　又【諡法】慈惠徧服曰順。　又【小爾雅】順，退也。考證：〔【逸雅】順，循也〕　謹按語出釋名，今將逸雅改爲釋名。〔【爾雅釋詁】舒業順，敘也。【疏】順本不逆有敘也。〕　謹照原文順本改順者。 

颔	【戌集下】【頁字部】	頷	【唐韻】胡感切【集韻】【韻會】【正韻】戸感切，□音菡。【說文】面黃也。【屈原離騷】長顑頷亦何傷。【註】顑頷，不飽貌。　又顋頷。【釋名】頷，含也。口含物之車也。或曰頰車，亦所以載物也。【前漢班超傳】虎頭燕頷。【莊子說劒篇】驪龍頷下。又【揚子方言】頷，頤頷也。南楚謂之頷。　又【正韻】五感切，音顉。低頭。【左傳襄二十六年】衞侯入逆于門者，頷之而已。【註】頷，搖其頭。　又【五音集韻】胡男切，音含。亦面黃也。考證：〔【逸雅】頷，含也。〕　謹按語出釋名，今將逸雅改爲釋名。 

颟	【戌集下】【頁字部】	顢	【廣韻】母官切【集韻】謨官切，□音瞞。【玉篇】顢頇，大面。

陠	【戌集中】【阜字部】	陠	【廣韻】普胡切【集韻】滂模切，□音鋪。【集韻】衺也。　又【集韻】博孤切【集韻】奔模切，□音逋。【廣韻】屋上平也。與庯同。　又【博雅】衺也。又【集韻】普故切，音怖。義同。　又蒲故切，音步。舍下也。

釲	【戌集上】【金字部】	釲	【集韻】象齒切，音佀。【玉篇】金子也。　又【集韻】與鈻同。【博雅】鈻，鉿鋌也。又□，同。

	【丑集上】【口字部】		【字彙補】速迹切，音悉。響聲。【絃索辨譌】律律。

□	【午集下】【穴字部】	□	【篇海】烏皎切，音杳。遠也，隱也。

餆	【戌集下】【食字部】	餆	【廣韻】餘昭切【集韻】餘招切，□音遙。【廣韻】餆，餌食。

餌	【戌集下】【食字部】	餌	【集韻】【正韻】□忍止切，音耳。【玉篇】食也，餠也，餻也。【說文】粉餠也。【徐鍇曰】釋名，烝燥屑餠之曰餈，非也。粉米烝屑皆餌也，非餈也。【許愼曰】餈稻餠，謂炊米爛乃擣之，不爲粉也。粉餈以豆爲粉糝餈上也，餌則先屑米爲粉，然後溲之。餈之言滋也，餌之言堅潔若玉餌也。【楚辭招魂】粔籹蜜餌。　又【禮內則】糝取牛羊豕之肉，三如一小切之，與稻米，稻米二肉一，合以爲餌煎之。【註】此周禮糝食也。　又【周禮冬官考工記弓人】魚膠餌。【註】色如餌。　又【禮內則】擣珍，取牛羊麋鹿麇之肉，必脄，每物與牛若一，捶反側之，去其餌，孰出之，去其皽，柔其肉。【註】餌，筋腱也。　又啗魚具。【莊子外物篇】五十犗以爲餌。　又隂以利誘人曰餌。【前漢賈誼傳】五餌三表。　又【廣韻】【集韻】【韻會】仍吏切【正韻】而至切，□音二。義同。　【說文】□部作□。重文从食耳聲，作餌。考證：〔【禮內則】捶反側之，去其餌，就出之。〕　謹照原文就出改孰出。 

</div>
    <div class="pagination">
<a href="康熙字典_page259.html">上一页</a><span>...</span><a href="康熙字典_page255.html">255</a><a href="康熙字典_page256.html">256</a><a href="康熙字典_page257.html">257</a><a href="康熙字典_page258.html">258</a><a href="康熙字典_page259.html">259</a><span class="current-page">260</span><a href="康熙字典_page261.html">261</a><a href="康熙字典_page262.html">262</a><a href="康熙字典_page263.html">263</a><a href="康熙字典_page264.html">264</a><a href="康熙字典_page265.html">265</a><span>...</span><a href="康熙字典_page261.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
