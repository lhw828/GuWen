<!DOCTYPE html>
<html>
<head>
    <meta charset="UTF-8">
    <title>康熙字典 - 第 915 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 915 页/共 976 页</h1>
    <div class="content">撣	【卯集中】【手字部】	撣	【唐韻】徒旱切【集韻】蕩旱切，□但上聲。【說文】提持也。【揚子太□經】何福滿肩，提禍撣撣。【註】撣撣，敬也。何福持禍而自儆戒也。　又【唐韻】徒干切【集韻】【韻會】唐干切【正韻】唐闌切，□音檀。觸也。　又與彈通。鼓絃也。　又國名。【後漢西南夷傳】撣國，西南通大秦。　又【唐韻】【集韻】【韻會】徒案切【正韻】杜案切，□音憚。亦觸也。　又【唐韻】市連切【集韻】時連切，□音蟬。撣援，牽引也。　又【集韻】澄延切，音纏。相纏不去也。　又人名。【前漢宣帝紀】日逐王先賢撣來降。　又亭年切，音田。陼名。【山海經】靑要之山，南望撣陼。　又他干切，音灘。持不堅也。　又旨善切，饘上聲。排急也。

揜	【卯集中】【手字部】	揜	【唐韻】【集韻】【韻會】衣檢切【正韻】於檢切，□淹上聲。【說文】自關以東謂取曰揜。【揚子方言】揜□，取也。關東曰揜，關西曰□。一曰覆也。【禮禮器】豚肩不揜豆。又【聘義】瑕不揜瑜，瑜不揜瑕。　又困迫也。【易困彖】困剛揜也。【禮表記】篤以不揜。【疏】君子篤厚行於善道，不使揜逼而被困迫也。　又【揚子方言】滅也。吳揚曰揜。　又揜然，疾歸貌。【漢書司馬相如傳】揜乎反鄉。　又【唐韻】烏敢切【集韻】【韻會】烏感切，□庵上聲。手揜物也。　【韻會】與掩同。互詳掩字註。考證：〔又揜然，疾歸貌。【司馬相如子虛賦】揜乎反鄉。〕　謹按揜字文選作晻，史記作闇，惟漢書司馬相如傳作揜。揜然疾歸貌亦惟漢書註有之。今據改司馬相如子虛賦爲漢書司馬相如傳。 

衴	【申集下】【衣字部】	衴	【唐韻】【集韻】□都感切，音黕。【類篇】緣也。【埤蒼】被緣也。

眲	【午集中】【目字部】	眲	【廣韻】【集韻】□尼戹切，儜入聲。【類篇】輕視也。【列子黃帝篇】列子見商丘開，衣冠不檢，莫不眲之。　又【揚子方言】揚越之郊，凡人相侮以爲無知，謂之眲。眲，耳目不相信也。【郭璞註】因字名也。　又【唐韻】【集韻】□仍吏切，音餌。又【集韻】竹力切，音陟。又昵格切，音搦。義□同。

揎	【卯集中】【手字部】	揎	【唐韻】須緣切【集韻】荀緣切，□音宣。手發衣也。【六書故】鉤袂出臂也。【蘇軾詩】玉腕半揎雲碧袖。【古音轉注】俗有裸袖揎拳之語。【通雅】揎與拴同，俗謂拴衣是也。漢書董仲舒傳，日削月朘。孟康註，朘音揎，謂轉褰踧也。俗謂□朒爲朘□，則褰踧猶揎蹙也。古作揎。今呼拴。　本作□。【集韻】或作。又作擐。互詳字註。

提	【卯集中】【手字部】	提	【唐韻】【正韻】杜奚切【集韻】【韻會】田黎切，□音題。【說文】挈也。【詩大雅】匪面命之，言提其耳。【禮曲禮】凡奉者當心，提者當帶。【疏】屈臂當帶，而提挈其物。　又舉也。【周禮夏官田僕】凡田，王提馬而走。【前漢□法志】一同百里，提封萬井。【註】提封者，大舉其封疆也。　又鼓名。【周禮夏官大司馬】師帥執提。【註】馬上鼓，有曲木提持鼓立馬髦上者，故謂之提。　又攝提，星名。【史記天官書】大角兩傍各有三星。鼎足句之曰攝提，直斗杓所指，以建時節。【註】攝提之爲言提攜也。提斗攜角，以接於下也。　又挾提，箸名。【禮曲禮】羹之有菜者用梜。【註】今人或謂箸爲梜提。　又提提，安諦也。與媞同。【詩魏風】好人提提。【疏】行步安舒而審諦也。　又菩提，梵語。猶華言正道也。　又浮屠所居曰招提。梵言拓鬬提奢，華言四方生物也。後魏創立伽藍，爲拓提境。俗譌拓爲招。【杜甫詩】已從招提遊，更宿招提境。　又偏提，酌酒壷也。【拾遺記】唐元和閒謂之注子，後仇士良惡其名同鄭注，乃去柄安繫，名曰偏提。　又【集韻】市之切【正韻】辰之切，□音時。朱提，縣名。【前漢食貨志】朱提銀，重八兩爲一流。【註】朱提縣屬犍爲，出善銀。北方人名□曰提。　又【唐韻】是支切【集韻】【韻會】常支切，□音匙。鳥羣聚貌。【詩小雅】弁彼鸒斯，歸飛提提。【集韻】或作□。　又【唐韻】都禮切【集韻】【韻會】典禮切，□音底。絕也。【禮少儀】牛羊之肺，離而不提心。【註】刲離之不絕中央少者，使易絕以祭耳。　又擲也。【戰國策】侍醫夏無且，以其所奉藥囊提荆軻。【史記絳侯世家】太后以冒絮提文帝。【索隱】服虔提音弟。蕭該音底。蕭音爲得。　又【集韻】【韻會】【正韻】□大計切，音第。見上史記註。又【漢書音義】同。考證：〔【史記絳侯世家】太后以冒絮提文帝。【註】徐廣服虔提音弟。〕　謹照原文將註徐廣三字改爲索隱。 

攉	【卯集中】【手字部】	攉	【唐韻】虛郭切【集韻】【韻會】忽郭切，□音霍。手反覆也。搖手曰揮，反手曰攉。　又【廣韻】盤手戲也。　又訖岳切。與搉榷通。【前漢王莽傳】豪吏猾民，辜而攉之。【註】謂獨專其利，而令他人犯者得罪辜也。　又【淮南子俶眞訓】豈可謂無大揚攉乎。

攋	【卯集中】【手字部】	攋	【唐韻】盧達切【集韻】郞達切，□音辣。撥攋，手披也。或作揦。　又【集韻】洛駭切，賴上聲。把攋，弃去也。　又落蓋切，音賴。毀裂也。　又魯旱切，音嬾。【揚子方言】壞也。

攌	【卯集中】【手字部】	攌	【集韻】戸版切【韻會】合版切，□音睅。讀若環上聲。木柵也。【史記賈誼服賦】拘士繫俗兮，攌如囚拘。　又【正韻】烏版切，音綰。義同。　又【正字通】拘繫也。獄名圜土，使囚不得越出。攌與圜通。

攍	【卯集中】【手字部】	攍	【唐韻】以成切【集韻】【韻會】怡成切【正韻】餘輕切，□音盈。【揚子方言】儋也。齊楚□宋之閒曰攍。或作。通作嬴。【唐韻】魯過切【集韻】盧臥切，□螺去聲。擊物之名。【集韻】作□。

攎	【卯集中】【手字部】	攎	【唐韻】洛乎切【集韻】龍都切，□音盧。【說文】拏持也。　又【揚子方言】張也。一曰引也。斂也。　又【集韻】魯故切，音路。捗攎，收斂也。或誤作攄。　又良何切，音羅。揀也。與攞同。

攏	【卯集中】【手字部】	攏	【唐韻】【正韻】力董切【集韻】【韻會】魯孔切，□聾上聲。持也，掠也。一曰拗攏，籌也。謂酒律。　又【集韻】【韻會】□盧東切，音聾。理也。鄭氏曰：从□轉註。　【正字通】六書略□攏分爲二，非。

昣	【辰集上】【日字部】	昣	【集韻】止忍切，音軫。明也。

擋	【卯集中】【手字部】	擋	【唐韻】【集韻】【韻會】【正韻】□丁浪切，當去聲。摒擋也。亦作屛當。【晉書阮孚傳】祖約，性好財，正料財物，客至，屏當不盡。

擌	【卯集中】【手字部】	擌	【唐韻】山責切【集韻】色責切，□音栜。黐擌，捕鳥具。

操	【卯集中】【手字部】	操	【唐韻】七刀切【集韻】【韻會】【正韻】倉刀切，□草平聲。【說文】把持也。【禮曲禮】謀於長者，必操几杖以從之。【左傳襄三十一年】猶未能操刀而使割也。【前漢貢禹傳】勇猛能操切百姓者。【註】操，持也。切，刻也。　又姓。明嘉靖給事中操守經，江西浮梁人。　又【唐韻】【集韻】【韻會】【正韻】□七到切，音糙。所守也，持念也。【前漢張湯傳】湯客田甲有賢操。【註】所執持之志行也。【後漢趙熹傳】熹少有節操。　又風調曰操。【南史袁粲傳】淸整有風操。　又琴曲也。【後漢曹褒傳】樂詩曲操，以俟君子。【註】《劉向別錄》曰：君子因雅琴以致思，其道閉塞，悲愁而作者，名其曲曰操。言遇災害，不失其操也。

詙	【酉集上】【言字部】	詙	【字彙】蒲八切，音拔。【史記司馬貞三皇本紀】神農納奔水氏之女曰聽詙爲□。　又【正字通】古史考本作詙。字彙作〈言叐〉，非。

恶	【卯集上】【心字部】	惡	〔古文〕亞【唐韻】烏各切【集韻】【韻會】遏鄂切【正韻】遏各切，□音堊。【廣韻】不善也。从心亞聲。【通論】有心而惡謂之惡，無心而惡謂之過。　又醜陋也。【書洪範】六極，五曰惡。【傳】醜陋也。【五行傳】貌不恭之罰也。　又瑕也。【周禮冬官考工記築氏】敝盡而無惡。【註】雖至敝盡，無瑕惡也。　又粗也。【史記項羽本紀】以惡食食項王使者。謂粗飯也。　又年凶曰歲惡。　又器物不良曰苦惡。　又糞穢也。【前漢昌邑王傳】如是靑蠅惡矣。【師古曰】惡卽矢也。越王句踐爲吳王嘗惡。　又多所不可曰性惡。【後漢華陀傳】爲人性惡難得意。　又【廣韻】烏路切【集韻】【韻會】【正韻】烏故切，□汙去聲。憎也，疾也。【左傳隱三年】周鄭交惡。【註】兩相疾惡也。　又忌也。【禮王制】奉諱惡。【註】奉謂進也，諱謂先生之名，惡謂子卯忌日，謂奉進於王，以所諱所惡也。　又恥也。【孟子】羞惡之心。　又【廣韻】哀都切【集韻】【正韻】汪胡切【韻會】汪烏切，□音汙。安也，何也。【論語】惡乎成名。【孟子】居惡在。　又歎辭。【孟子】惡，是何言也。　又與滹同。【禮禮器】晉人將有事于河，必先有事于惡池。【古今字考】惡同滹，池同沱，卽滹沱河也。　古但作亞，加心作惡。加言作，□轉註。因各轉聲成亞，惡，三文。【集韻】卽惡也。

悸	【卯集上】【心字部】	悸	【唐韻】【集韻】【韻會】【正韻】□其季切，音痵。【說文】心動也。从心季聲。　又帶下垂貌。【詩衞風】垂帶悸兮。　【集韻】或作□。

情	【卯集上】【心字部】	情	〔古文〕□啨【唐韻】疾盈切【集韻】【韻會】【正韻】慈盈切，□音晴。性之動也。从心靑聲。【董仲舒曰】人欲之謂情。【詩序】六情靜于中，百物盪于外。【白虎通】喜，怒，哀，樂，愛，惡，謂六情。【禮禮運】何謂人情。喜，怒，哀，懼，愛，惡，欲。七者弗學而能。　又情，實也。【論語】上好信，則民莫敢不用情。　又叶慈良切，音牆。【韓愈贈張籍詩】閉門讀書史，淸風□戸凉。日念子來游，子豈知我情。　【朱子曰】古人制字，先制得心字，性與情皆从心。性卽心之理，情卽心之用。

惆	【卯集上】【心字部】	惆	【廣韻】【集韻】□丑鳩切，音抽。【說文】失意也。从心周聲。【荀子禮論篇】惆然不嗛。【註】惆然悵然也。　又【韻會】□留切，音儔義同。　又【集韻】【韻會】□羌幽切，音區懸悷也。　又【集韻】【韻會】□丑救切，音嘼。惆悵失志貌。　又【集韻】卽就切【韻會】卽救切，□音僦。悲也。

惋	【卯集上】【心字部】	惋	【廣韻】【集韻】【韻會】【正韻】□烏貫切，音腕。【六書故】駭恨也。【集韻】驚歎也。

愇	【卯集上】【心字部】	愇	【廣韻】于鬼切【集韻】羽鬼切，□音偉。恨也。【班固幽通賦】豈不餘身之足殉，愇世業之可懷。　通作韙。

慸	【卯集上】【心字部】	慸	【唐韻】特計切【集韻】大計切，□音第。【說文】高也。一曰極也。一曰困劣也。从心帶聲。　又【廣韻】【集韻】□丑例切，音跇。【廣韻】困劣也。　又【集韻】尺制切，音掣。音敗不和也。本从水作滯。或从心作懘，亦書作□。　又【廣韻】丑犗切【集韻】丑邁切，□音蠆。慸芥，刺梗也。【司馬相如子虚賦】曾不□芥。【賈誼鵬鳥賦】細故□芥。或書作慸葪。考證：〔【司馬相如上林賦】曾不□芥。〕　謹照原書上林賦改子虚賦。 

慻	【卯集上】【心字部】	慻	【篇海】居倦切，音眷。回顧也。

憁	【卯集上】【心字部】	憁	【正韻】作孔切，音總。憁恫，不得意貌。　又【正韻】千弄切。義同。◎按玉篇集韻作愡。

憋	【卯集上】【心字部】	憋	【廣韻】普蔑切【集韻】匹滅切【韻會】【正韻】匹蔑切，□音潎。【韻會】急速貌。【列子力命篇】嘽咺憋懯。【揚子方言】急性也。　又【博雅】惡也。【後漢董卓傳】憋腸狗態。　又【集韻】必列切，音鱉。又【五音集韻】幷列切，音鷩。義□同。　或書作□。

憍	【卯集上】【心字部】	憍	【廣韻】舉喬切【集韻】【韻會】居妖切，□音驕。【集韻】逸也，矜也。【廣韻】憐也，恣也。【周武王觴豆銘】戒之憍，憍則逃。　又通作驕。【左傳隱三年】驕奢淫泆。【疏】驕，謂恃己凌物。　亦通作喬。【禮樂記】齊音敖辟喬志。　又【正韻】堅堯切，音驍。義同。　又【廣韻】巨嬌切【集韻】渠嬌切，□音趫。【集韻】虛憍，高仰也。　又【韻會】居夭切。小人得志也。

憙	【卯集上】【心字部】	憙	【廣韻】【集韻】【韻會】許旣切【正韻】許意切，□嬉去聲。【說文】悅也。从心从喜，喜亦聲。【徐鍇曰】喜在心，憙見爲此事，是心悅爲此事也，會意。【史記周本紀】無不欣憙。　又好也。【賈誼治安策】遇之有禮，則羣臣自憙。【註】憙，好也。　又省作喜。【史記封禪書】天子心獨喜。又【扁鵲傳】問中庶子喜方者。□讀許旣切。【集韻】亦書作憘。　又【廣韻】虛里切【集韻】【韻會】許已切【正韻】許里切，□音蟢。樂也。亦省作喜。　又【集韻】虛其切，音唏。【說文】卒喜也。本作。或从喜作歖。或从心作憙。亦作憘。【後漢蔡邕傳】試潛聽之曰憘。【註】音僖，歎聲也。

憛	【卯集上】【心字部】	憛	【集韻】徒南切，音覃。憂意。　又【類篇】余廉切，音鹽。惶遽也。　又【集韻】於鹽切，音懕。【博雅】悇憛，懷憂也。　又【集韻】【韻會】□他紺切，音僋。【博雅】思也。一曰憛□，憂惑也。一曰遑遽也。一曰禍福未定意。　或作。

憐	【卯集上】【心字部】	憐	〔古文〕【唐韻】落賢切【集韻】【韻會】【正韻】靈年切，□音蓮。【說文】哀也。【吳越春秋河上歌】同病相憐。　又【廣韻】愛也。【魯連子引古諺】心誠憐，白髮元。　又【集韻】離珍切，音鄰。義同。【楚辭九辯】羈旅而無友生，惆悵兮而私自憐。叶上生。　俗作怜。

	【丑集下】【大字部】		【廣韻】丑略切【集韻】陟略切，□音。【說文】獸也。似兔，靑色而大。　又人名。【左傳】有石。

払	【補遺】【卯集】【手字部】	払	【川篇】方犯切。取也。

悔	【卯集上】【心字部】	悔	〔古文〕□【唐韻】荒內切【集韻】【韻會】呼內切【正韻】呼對切，□音誨。【說文】悔，恨也。【玉篇】攺也，恨也。　又【廣韻】【正韻】呼罪切【集韻】虎猥切，□音賄。悔吝也。【正字通】凡言人有悔吝，此悔字讀上聲。凡言人能改悔，此悔字讀去聲。今人混讀者，非。　又叶許里切，音喜。【詩大雅】比于文王，其德靡悔。旣受帝祉，施于孫子。又叶火五切，音虎。【陸機凌霄賦】判烟雲之騰躍，半天步而無旅。詠凌霄之飄飄，永終焉而弗悔。　又叶許旣切，音戲。【班固奕旨】淨泊自守似道意，隱居放言遠咎悔。

您	【備考】【卯集】【心字部】	您	【篇海類編】俗你字。

悬	【卯集上】【心字部】	懸	【廣韻】【集韻】【韻會】【正韻】□胡涓切，音泫。本作縣。【說文】繫也。或从心。【孟子】猶解倒懸。　又叶熒絹切，音院。【張衡西京賦】後宮不移，樂不徙懸。門衞供帳，官以物辯。

悛	【卯集上】【心字部】	悛	【唐韻】此緣切【集韻】逡緣切，□音詮。【說文】止也。【廣韻】攺也。【周語】其有悛乎。　又次也。【左傳哀三年】外內以悛。　又【集韻】【韻會】【正韻】□七倫切，音逡。義同。　又【集韻】須倫切，音荀。與恂同。【說文】信心也。考證：〔【左傳定三年】外內以悛。〕　謹照原文定三年改哀三年。 

悺	【卯集上】【心字部】	悺	【玉篇】同悹。

惇	【卯集上】【心字部】	惇	〔古文〕□【唐韻】【集韻】【韻會】【正韻】□都昆切，音敦。【說文】厚也。本作□。从心□聲。今作惇。【書舜典】惇德允元。【註】厚也。【禮內則】皆有惇史。【註】史之孝厚者也，非官名也。　又通作敦。【毛傳】厚也。【爾雅釋詁】勉也。【疏】厚相勉也。　又【廣韻】章倫切【集韻】【韻會】【正韻】朱倫切，□音諄。【廣韻】心實也。　又【集韻】【韻會】□殊倫切，音純。亦厚也。【禮樂記】樂者敦和。【註】作惇。音純。通作醇。【正字通】俗惇字。惇字所从享字上部類似□髙□，如□字。

惏	【卯集上】【心字部】	惏	【唐韻】【集韻】【韻會】【正韻】□盧含切，音嵐。【廣韻】貪也。从心林聲。【揚子方言】河之北謂貪曰惏。　又【集韻】犁針切，音淋。惏慄，寒也。　又【集韻】盧感切，音覽。不謹也。卜人詐告吉凶也。

	【辰集上】【日字部】		【篇韻】同哮。○按哮字之譌。

	【卯集上】【心字部】		【集韻】呼含切，音。疏縱也。

憕	【卯集上】【心字部】	憕	【唐韻】直陵切【集韻】【韻會】持陵切，□音澂。【說文】平也。【玉篇】心平也。　又【正韻】時征切，音成。義同。◎按玉篇等書皆切澄母，而正韻獨切禪母，蓋澄母乃次淸舌上徵音，若禪母則次濁正齒商音矣。　又【廣韻】直庚切【集韻】除庚切，□音棖。【玉篇】憕□，失志貌。　又【集韻】中莖切，音朾。義同。　又【類篇】澄應切，音瞪。心靜也。　又【集韻】丁鄧切，音隥。懵憕，神不□也。〇按中莖切屬知母，丁鄧切屬端母，然皆是徵音，故與澄母相近，在同音之中，端爲徵音之一，知爲徵音之五，澄爲徵音之七也。至若禪母商音次濁聲之字，則不可以切徵音次淸聲之字矣。

憟	【卯集上】【心字部】	憟	【廣韻】相玉切【集韻】須玉切，□音粟。【類篇】詭隨也。【玉篇】承上顏色也。

憝	【卯集上】【心字部】	憝	〔古文〕□【唐韻】【集韻】【韻會】徒對切【正韻】杜對切，□音隊。【說文】怨也。从心敦聲。【書康誥】凡民罔弗憝。　又惡也。【書康誥】元惡大憝。謂大可惡也。　又【集韻】杜罪切，音錞。恨也。　或作譈懟，亦書作憞。

芖	【申集上】【艸字部】	芖	【字彙補】重智切，音致。治也。【揚子太□經】幹柔芖金。【又】離木芖金。

憫	【卯集上】【心字部】	憫	【廣韻】眉殞切【集韻】【韻會】美隕切，□音閔。【集韻】憂也。　或書作□。

揊	【卯集中】【手字部】	揊	【唐韻】芒逼切【集韻】拍逼切，□音愊。擊聲。或作扑。　又【六書統】敕列切，音徹。去也。與撤義同。

	【辰集上】【曰字部】		【說文】替或作。

	【巳集上】【水字部】		【集韻】壁吉切，音必。與□同。泉沸也。或省作。亦从畢作滭。

</div>
    <div class="pagination">
<a href="康熙字典_page914.html">上一页</a><span>...</span><a href="康熙字典_page910.html">910</a><a href="康熙字典_page911.html">911</a><a href="康熙字典_page912.html">912</a><a href="康熙字典_page913.html">913</a><a href="康熙字典_page914.html">914</a><span class="current-page">915</span><a href="康熙字典_page916.html">916</a><a href="康熙字典_page917.html">917</a><a href="康熙字典_page918.html">918</a><a href="康熙字典_page919.html">919</a><a href="康熙字典_page920.html">920</a><span>...</span><a href="康熙字典_page916.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
