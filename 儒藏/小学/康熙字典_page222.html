<!DOCTYPE html>
<html>
<head>
    <meta charset="UTF-8">
    <title>康熙字典 - 第 222 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 222 页/共 976 页</h1>
    <div class="content">鏎	【戌集上】【金字部】	鏎	【廣韻】□吉切【集韻】壁吉切，□音必。□也。

鎞	【戌集上】【金字部】	鎞	【廣韻】邊兮切【集韻】【韻會】【正韻】邊迷切，□音豍。【玉篇】釵也。　又【增韻】掠器也。【正字通】櫛髮具。【杜甫詩】耳聾須畫字，短髮不勝鎞。或作鈚。史傳借用比。俗作篦。　又【方書】刀似箭鏃者曰鎞。【涅槃經】有盲人詣良醫，醫卽以金鎞刮其眼膜，使復明。【杜甫詩】金鎞刮眼膜。　又【集韻】頻脂切，音毗。犂錧也。一曰箭名。本作鈚。　又篇迷切，音砒。本作錍。【揚子方言】箭簇廣長而薄鐮謂之錍。或作鎞。

鎟	【戌集上】【金字部】	鎟	【集韻】寫朗切，音顙。鈴聲。

鎠	【戌集上】【金字部】	鎠	【字彙】同剛。

□	【未集中】【糸字部】	□	【集韻】母果切，音麼。行貌。

鐯	【戌集上】【金字部】	鐯	【廣韻】張略切【正韻】職略切，□音灼。钁也。【爾雅釋器】斫謂之鐯。【註】钁也。【疏】《說文》云钁，大鉏也。　又【集韻】直略切，音著。義同。

鐰	【戌集上】【金字部】	鐰	【廣韻】七遙切【集韻】千遙切。□同鍫。　又【集韻】先到切，音喿。金鐵大剛曰鐰。【博雅】鐰，燥也。　又【集韻】財勞切，音曹。鐵剛折也。

鐱	【戌集上】【金字部】	鐱	【集韻】千廉切，音籤。臿也。　又【玉篇】渠驗切，音儉。金也。

鐳	【戌集上】【金字部】	鐳	【廣韻】魯回切【集韻】盧回切，□音雷。【廣韻】瓶也，壷也。【集韻】古缾也。【潘岳馬汧督誄】寘壷鐳瓶甒以偵之。　又【字彙補】鐳柚，大橘也。見臨海志。

鐴	【戌集上】【金字部】	鐴	【廣韻】【集韻】□必益切，音辟。犂耳也。　又【集韻】必歷切，音壁。義同。　又蒲計切，音薜。治刀使利。

□	【未集中】【糸字部】	□	【六書統】與結同。

	【寅集中】【山字部】		【字彙】魚音切，音吟。助也。朱謀曰：，古岑字，从今省。孤高之山，人象其形，从山，指其事。【正字通】據此說，字彙音義□非，與說文溷，朱說亦非。

	【午集中】【目字部】		【唐韻】于線切，延去聲。【說文】本作□。相顧視而行也。【博雅】視也。　又【廣韻】以然切【集韻】【韻會】【正韻】夷然切，□音延。又【集韻】延面切，衍去聲。義□同。　又【廣韻】七絹切，音縓。更視貌。

釉	【酉集下】【釆字部】	釉	【集韻】余救切，音狖。物有光也。通作油。

释	【酉集下】【釆字部】	釋	【唐韻】賞職切【集韻】【韻會】施隻切，□音適。【說文】解也。从釆，釆取其分別物也。【左傳襄二十九年】春王正月，公在楚，釋不朝正于廟也。【註】釋，解也。【疏】解釋公所以不得親自朝正也。【吳語】乃使行人奚斯釋言於齊。【註】釋，解也。以言自解。　又【廣韻】捨也。【前漢食貨志】今農事棄捐，而采銅者日蕃，釋其耒耨，冶鎔炊炭。【管子霸形篇】釋實而攻虛，釋堅而攻膬，釋難而攻易。　又消也，散也。【前漢景十三王傳】骨肉冰釋。【註】師古曰：冰釋，言消散也。【淮南子俶眞訓】北方有不釋之冰。　又放也。【書多方】開釋無辜，亦克用勸。【傳】開放無罪之人。【左傳哀八年】請釋子服何於吳。　又【爾雅釋詁】釋，服也。【疏】釋者，釋去恨怨而服也。　又【書大禹謨】釋兹在兹。【傳】釋，廢也。　又【禮王制】出征，執有罪反，釋奠于學，以訊馘告。【註】釋菜奠幣，禮先師也。　又【禮禮器】禮釋回，增美質。【註】釋，猶去也。回，邪辟也。又【儀禮士虞禮】舉魚腊俎，俎釋三个。【註】釋，猶遺也。　又【書伊訓】若虞機張，往省括于度則釋。【疏】釋弦發矢。　又潤也。【禮內則】欲濡肉，則釋而煎之以醢。【疏】欲得濡肉，則以水潤釋而煎之以醢也。　又【詩大雅】釋之叟叟。【傳】釋，淅米也。　又釋迦，佛號。今僧家皆稱釋氏。【支遁詠人日詩】釋迦乗虛會。【梁昭明東齋聽講】昔聞孔道貴，今覩釋花珍。　又姓。　又【韻會】或作澤。【詩周頌】其耕澤澤。【註】言土解也。【周禮冬官考工記】水有時以澤。　又【集韻】亦作繹。通作醳。【史記魏世家】與其以秦醳衞，不如以魏醳衞。　又【字彙補】羊益切，音亦。悅也。【六書正譌】別作懌，非。【嵆康琴賦】康樂者聞之，則欨愉懽釋。　又【韻補】叶施灼切，音爍。【楚辭九章】凌陽侯之泛濫兮，忽翺翔之焉薄。心絓結而不解兮，思蹇產而不釋。考證：〔【前漢食貨志】今農事棄捐，而采銅者日蕃，釋其耒耨，冾鎔炊炭。〕　謹照原文冾改冶。 

釋	【酉集下】【釆字部】	釋	【唐韻】賞職切【集韻】【韻會】施隻切，□音適。【說文】解也。从釆，釆取其分別物也。【左傳襄二十九年】春王正月，公在楚，釋不朝正于廟也。【註】釋，解也。【疏】解釋公所以不得親自朝正也。【吳語】乃使行人奚斯釋言於齊。【註】釋，解也。以言自解。　又【廣韻】捨也。【前漢食貨志】今農事棄捐，而采銅者日蕃，釋其耒耨，冶鎔炊炭。【管子霸形篇】釋實而攻虛，釋堅而攻膬，釋難而攻易。　又消也，散也。【前漢景十三王傳】骨肉冰釋。【註】師古曰：冰釋，言消散也。【淮南子俶眞訓】北方有不釋之冰。　又放也。【書多方】開釋無辜，亦克用勸。【傳】開放無罪之人。【左傳哀八年】請釋子服何於吳。　又【爾雅釋詁】釋，服也。【疏】釋者，釋去恨怨而服也。　又【書大禹謨】釋兹在兹。【傳】釋，廢也。　又【禮王制】出征，執有罪反，釋奠于學，以訊馘告。【註】釋菜奠幣，禮先師也。　又【禮禮器】禮釋回，增美質。【註】釋，猶去也。回，邪辟也。又【儀禮士虞禮】舉魚腊俎，俎釋三个。【註】釋，猶遺也。　又【書伊訓】若虞機張，往省括于度則釋。【疏】釋弦發矢。　又潤也。【禮內則】欲濡肉，則釋而煎之以醢。【疏】欲得濡肉，則以水潤釋而煎之以醢也。　又【詩大雅】釋之叟叟。【傳】釋，淅米也。　又釋迦，佛號。今僧家皆稱釋氏。【支遁詠人日詩】釋迦乗虛會。【梁昭明東齋聽講】昔聞孔道貴，今覩釋花珍。　又姓。　又【韻會】或作澤。【詩周頌】其耕澤澤。【註】言土解也。【周禮冬官考工記】水有時以澤。　又【集韻】亦作繹。通作醳。【史記魏世家】與其以秦醳衞，不如以魏醳衞。　又【字彙補】羊益切，音亦。悅也。【六書正譌】別作懌，非。【嵆康琴賦】康樂者聞之，則欨愉懽釋。　又【韻補】叶施灼切，音爍。【楚辭九章】凌陽侯之泛濫兮，忽翺翔之焉薄。心絓結而不解兮，思蹇產而不釋。考證：〔【前漢食貨志】今農事棄捐，而采銅者日蕃，釋其耒耨，冾鎔炊炭。〕　謹照原文冾改冶。 

	【未集下】【肉字部】		【玉篇】許于切。鄕名。

□	【未集中】【糸字部】	□	□字之譌。【篇海】□俗誤作□。○按《廣韻》作□。《篇海》之說非，从《廣韻》爲正。

里	【酉集下】【里字部】	里	【廣韻】良已切【集韻】兩耳切【正韻】良以切，□音裏。【爾雅釋言】里，邑也。【詩鄭風】將仲子兮，無踰我里。【傳】里，居也。【周禮地官遂人】五家爲鄰，五鄰爲里。【前漢□法志】在壄曰廬，在邑曰里。【風俗通】五家爲軌，十軌爲里。里者，止也，五十家共居止也。　又【正韻】路程，今以三百六十步爲一里。　又憂也。【詩大雅】瞻卬昊天，云如何里。【箋】里，憂也。　又姓。【左傳昭十七年】鄭之未災也，里析告子產。【註】里析，鄭大夫。又百里、相里，複姓。　又地名。【左傳宣三年】子臧得罪而出，誘子華而殺之南里。【註】南里，鄭地。　又山名。【史記封禪書註】高里山，在泰山下。　又【五代史附錄】契丹所居曰梟羅箇沒里。【註】沒里者，河也。　又古夫稱妻曰鄕里。【南史張彪傳】我不忍令鄕里落它處。【沈約山隂柳家女詩】還家問鄕里，詎堪持作夫。　又【正韻】漢制：長安有戚里，人君姻戚居之，後世因謂外戚爲戚里。　又【周禮冬官考工記匠人】里爲式，然後可以傳衆方。【註】里，讀爲已，聲之誤也。【釋文】里，音以。

重	【酉集下】【里字部】		"〔古文〕□【唐韻】柱用切【集韻】【韻會】儲用切，□音緟。【說文】厚也。【增韻】輕之對也。【易繫辭】夫茅之爲物薄，而用可重也。【禮王制】輕任幷，重任分。　又【廣韻】更爲也。【博雅】重，再也。　又難也。【戰國策】臣之所重處重留也。【註】重，猶難也。【前漢淮南王傳】文帝重自切責之。【註】如淳曰：重，難也。　又貴也。【戰國策】張儀之殘樗里疾也，重而使之。【註】重，猶貴也。　又尊也。【禮祭統】所以明周公之德，而又以重其國也。【註】重，猶尊也。　又尚也。【禮緇衣】臣儀行不重辭。【註】重，猶尚也。【疏】爲臣之法，不尚虛華之辭。　又數也。【左傳襄四年】武不可重，用不恢于夏家。【註】重，猶數也。　又甚也。【禮檀弓】子之哭也，壹似重有憂者。【戰國策】今富摰能而公重不相善也。【註】重猶甚也。　又【淮南子汜論訓】古者，人醇，工龎，商朴，女重。【註】女重，貞正無邪。　又【戰國策】軍重踵高宛。【註】重，輺重也。【前漢張耳□餘傳】從閒路絕其輺重。　又星名。【博雅】歲星謂之重星。　又縣名。【前漢地理志】重平縣，屬渤海郡。　又山名。【山海經】有重隂之山。　又木名。【博雅】重皮，厚朴也。　又【集韻】【韻會】柱勇切【正韻】直隴切，□音□。【集韻】厚也，善也，愼也。【五音集韻】多也。【韻會】毛氏曰：凡物不輕而重，則上聲。因其可重而重之，與再重、鄭重，皆去聲。○按《說文》柱用切，厚也，卽與輕重義同。《集韻》柱勇切，愼也，卽與鄭重義同。上去雖有二音，□無二義。古人三聲通用，必謂上去異訓，不可通押，此宋人拘泥之過也。　又【廣韻】直容切【韻會】傳容切，□音褈。【廣韻】複也，疊也。【易乾卦】九三重剛而不中。【疏】上下俱陽，故重剛也。【書舜典】重華協于帝。【禮禮器】天子之席五重，諸侯之席三重，大夫再重。【楚辭九辯】豈不鬰陶而思君兮，君之門以九重。　又穀名。【詩豳風】黍稷重穋。【傳】後熟曰重。【釋文】重，直容切，先種後熟曰重。又作穜，音同。　又多也。【左傳成二年】重器備。【註】重，猶多也。【釋文】直恭切。　又累也。【詩小雅】無思不憂，祇自重兮。【箋】重，猶累也。【釋文】直龍切，又直用切。　又【爾雅釋天】太歲在辛曰重光。【釋文】直龍切。　又地名。【左傳僖三十一年】臧文仲往宿於重館。【註】高平方與縣西北有重鄕城。【釋文】直龍切。　又車名。【詩衞風】猗重較兮。【傳】重較，卿士之車。【釋文】直恭切。　又屋承霤也。【禮檀弓】池視重霤。【疏】重霤，屋承霤也，以木爲之。【釋文】直容切。　又地名。【左傳襄十七年】衞孫蒯田于曹隧，飮馬于重丘。【註】重丘，曹邑。　又人名。【書呂□】乃命重黎。【傳】重卽羲，黎卽和。【釋文】直龍切。　又姓。【正字通】重黎之後，明有重省。　又神所依也。【禮檀弓】重主道也。【註】始死未作主，以重主其神也。重旣虞而埋之，乃復作主。【疏】言始死作重，猶若吉祭本主之道。主者，吉祭，所以依神。在喪重亦所以依神，故云重主道也。　又【正韻】徒紅切，音同。與穜同。穀名。　又與童同。【禮檀弓】與其鄰重汪踦往，皆死焉。【註】重當爲童未冠者之稱。【釋文】重，音同。　又【正韻】之仲切，音衆。【前漢匈奴傳】不如重酪之便美。【註】重，乳汁也。本作潼。　又【韻補】叶直良切，音長。【道藏歌】神暢感寂庭，默思徹九重。靈歌理冥運，百和結朱章。

考證：〔【禮緇衣】臣儀□不重辭。〕　謹照原文□改行。"

釠	【備考】【戌集】【金字部】	釠	【龍龕】俗亂字。

野	【酉集下】【里字部】	野	〔古文〕埜□【唐韻】羊者切【集韻】【韻會】【正韻】以者切，□音也。【說文】郊外也。【易同人】同人于野，亨。【疏】野，是廣遠之處。【詩魯頌】駉駉牡馬，在坰之野。【傳】邑外曰郊，郊外曰野。　又【周禮地官遂人】掌邦之野。【註】郊外曰野，此野爲甸稍縣都。　又【周禮秋官】縣士掌野。【註】地距王城二百里以外至三百里曰野。　又【韻會】朴野。【論語】質勝文則野。【禮檀弓】故騷騷爾則野。【疏】田野之人，急切無禮。　又官名。【左傳昭十八年】使野司□各保其徵。【註】野司□，縣士也。【禮月令】季春之月，命野虞，毋伐桑柘。【註】野虞，謂主田及山林之官。　又地名。【書禹貢】原隰底績，至于豬野。【傳】猪野，地名。【左傳宣十七年】晉人執晏弱于野王。【註】野王縣，今屬河內。又【昭二十五年】齊侯唁公于野井。【註】濟南祝阿縣東有野井亭。又鉅野，縣名。見【前漢地理志】。　又藪名。【書禹貢】大野旣豬。【周禮夏官職方氏】河東曰兗州，其山鎮曰岱山，其澤藪曰大野。　又東野，複姓。【呂氏春秋】東野稷以御見莊公。　又【莊子逍遙遊】野馬也，塵埃也，生物之以息相吹也。【註】野馬者，遊氣也。　又【博雅】野雞，雉也。　又【廣韻】【正韻】承與切【集韻】上與切。□與墅同。【集韻】田廬也。【正韻】此正古墅字，田下已从土，後人以其借爲郊野字，復加土字。　又【集韻】演女切，音與。郊外也。　又【韻補】叶賞呂切，音暑。【詩邶風】之子于歸，遠送于野。協上羽下雨。【左傳昭二十五年】童謠曰：鸐鵒之羽，公在外野，往饋之馬。馬，音姥。　又叶烏果切，倭上聲。【後漢隴坻歌】念我所欲，飄然曠野。登高遠望，涕泣雙墮。　又叶常御切，音樹。【班固西都賦】罘網連紘，籠山絡野。列卒周匝，星羅雲布。考證：〔【左傳昭十七年】使野司□各保其徵。〕　謹照原文十七年改十八年。 

量	【酉集下】【里字部】	量	〔古文〕□□【廣韻】【集韻】【韻會】力讓切【正韻】力仗切，□音亮。【集韻】斗斛曰量。【書舜典】協時月正日，同律度量衡。【釋文】量，力尚切，斗斛也。【左傳昭三年】齊舊四量，豆區釜鍾。【禮明堂位】頒度量，而天下大服。【註】量，謂豆、區、斗、斛、筐、筥所容受。【前漢律歷志】量者，龠、合、升、斗、斛也。　又【正韻】度量，能容之謂量。【蜀志黃權傳】魏文帝察其有局量。【程子遺書】或問：量可學乎。曰：可。學進則識進，識進則量進，人量隨識長，亦有識高而量不長者，識未至也。　又限也。【禮禮運】月以爲量。【疏】量，猶分限也。　又【禮曲禮】凡祭宗廟之禮幣曰量幣。【釋文】量，音亮。又音良。　又審也。【禮少儀】事君者量而后入，不入而后量。【釋文】量，音亮。　又酒量。【論語】惟酒無量不及亂。【東都事略】太祖謂王審琦曰：天必賜卿酒量。　又【唐韻】【集韻】【韻會】呂張切【正韻】龍張切，□音良。【說文】稱輕重也。【馮衍遂志賦】弃衡石而意量兮。　又【廣韻】度多少也。【增韻】槪量多寡也。【唐書武后紀】補闕連車載，拾遺平斗量。　又度長短也。【周禮夏官】量人。【註】量，猶度也。謂以丈尺度地。【前漢枚乗傳】銖銖而稱之，至石必差。寸寸而度之，至丈必過。石稱丈量，徑而寡失。　又【韻會】商量。　又【博雅】量，度也。【左傳隱十一年】度德而處之，量力而行之。【釋文】量，音良。【韓愈詩】蚍蜉撼大樹，可笑不自量。○按古文亮、良二音通，今讀度量，器量爲亮，讀丈量，商量爲良，二音遂分。　又【山海經】犬封國有文馬，縞身朱□，目若黃金，名曰吉量。【註】郭璞曰：一作良。　又【字彙補】與緉同。雙履也。【世說】阮孚曰：未知能著幾量屐。考證：〔【禮檀弓】凡祭宗廟之禮幣曰量幣。〕　謹照原書檀弓改曲禮。 

釐	【酉集下】【里字部】	釐	〔古文〕□【廣韻】【集韻】里之切【韻會】陵之切，□音離。【廣韻】理也。【書堯典】釐降二女于嬀汭。【疏】釐降，謂能以義理下之。【揚雄劇秦美新】荷天衢，提地釐。【註】釐，理也。荷天道，提地理，言則而效之。　又【說文】家福也。【揚雄甘泉賦】逆釐三神。【註】釐，福也。　又治也。【書堯典】允釐百工，庶績咸熙。【傳】釐，治也。　又數名。與□、氂□同。【前漢東方朔傳】正其本，萬事理，失之毫釐，差以千里。【淮南子主術訓】是故審毫釐之計者，必遺天下之大數。　又【揚子方言】□楚之閒，凡人獸乳而雙產，謂之釐孳。　又【博雅】耦也。　又【揚子方言】釐，貪也。　又賜也，予也。【詩大雅】其僕維何，釐爾女士。【傳】釐，予也。【又】釐爾圭瓚。【傳】釐，賜也。　又山名。【山海經】釐山。【註】按《名勝志》釐山在嵩縣西。　又草名。【爾雅釋草】釐，蔓華。本作釐。俗从牙作□。　又陟釐，紙名。【正字通】海藻本名陟釐。南越以海苔爲紙，其理倒側，故名側理紙。　又姓。【山海經】大荒之中有大人之國，釐姓。【註】按《國名記》帝鴻之後也。【氏族志】南北朝有釐豔。　又人名。【山海經】大皥生咸鳥，咸鳥生乗釐。【註】乗釐，是司水土。【又】重隂之山，有人食獸，曰季釐。　又與嫠同。【韓詩外傳】鄰之釐婦。【後漢西羌傳】納其釐嫂。　又【集韻】【正韻】□虛其切，音僖。福也。【前漢文帝紀】祠官祝釐。【註】如淳曰：福也。師古曰：本作禧，假借用。　又【倉頡篇】祭餘肉也。【前漢賈誼傳】上方受釐宣室。【註】徐廣曰：祭祀福胙也。應劭曰：祭餘肉也。　又與僖同。【史記魯世家】季友奉子申入立之，是爲釐公。【史記匈奴傳】齊釐公與戰於齊郊。【註】釐音僖。　又【史記孔子世家】汪罔氏之君守封禺之山，爲釐姓。【註】釐音僖。　又【五音集韻】土來切，音胎。地名。邰或作釐，后稷所封也。　又同。【前漢劉向傳】貽我釐麰。【註】師古曰：釐，力之反，又音來。　又【字彙補】同萊。【戰國策】齊伐釐、莒。　又【集韻】落蓋切，音賚。賜也。【詩大雅】釐爾圭瓚。沈重讀。　又【韻補】叶力至切，音利。【曹植頌】祇肅郊廟，明德敬忌。陽精積善，鍾天之釐。

金	【戌集上】【金字部】	金	〔古文〕□□【唐韻】居音切【集韻】【韻會】【正韻】居吟切，□音今。【易繫辭註】天地之數，五五相配以成金木水火土。【疏】地四與天九相得，合爲金。【書洪範】五行，四曰金，金曰從革。【傳】金可以攺更。【疏】可銷鑄以爲器也。【又】從革作辛。【傳】金之氣味。【疏】金之在火，別有腥氣，非苦非酸，其味近辛，故云金之氣味。　又金有五色。【說文】五色金，黃爲之，長久薶，不生衣。百煉不輕，從革不違，西方之行，生於土。【爾雅釋器】黃金謂之璗，其美者謂之鏐，白金謂之銀，其美者謂之鐐。【書禹貢】厥貢惟金三品。【傳】金銀銅也。【前漢食貨志】金有三等，黃金爲上，白金爲中，赤金爲下。【註】白金，銀也。赤金，丹陽銅也。師古曰：金者五色，黃金、白銀、赤銅、靑鉛、黑鐵。　又【公羊傳隱五年】百金之魚。【註】百金，猶百萬也。古者以金重一斤，若今萬錢矣。【莊子逍遙遊】不過數金。【註】百金，金方寸，重一斤爲一金。百金，百斤也。【史記平準書】黃金一斤。【註】索隱曰：如淳云：時以錢爲貨，黃金一斤直萬錢，非也。又臣瓚云：秦以一鎰爲一金，漢以一斤爲一金，是其義也。董彥遠曰：漢一斤金四兩，直二千五百文。【正字通】或曰古十兩爲一斤。兵法：興師一萬，日費千金。燕昭王以千金養士，皆此數也。非若今人以二十四銖爲一金也。　又樂有八音，一曰金。【左傳成十二年】金奏作于下。【疏】金奏，擊鐘以爲奏樂之節。金，謂鐘及鎛也。【周禮春官鍾師】掌金奏。　又兵也。【禮中庸】衽金革。【朱註】金戈兵之屬。　又【韻會】軍行鉦鐸曰金。【釋名】金鼓。金，禁也，爲進退之禁也。【前漢李陵傳】聞金聲而止。【註】金，鉦也。一名鐲。　又黃色也。【前漢宣帝紀】金芝九莖，產於函德殿銅池中。【註】金芝，色像金也。【李白宮中行樂詞】柳色黃金嫩。　又堅也。【前漢司馬相如傳】上金隄。【註】金隄，言水之隄塘，堅如金也。【賈誼過秦論】金城千里。　又官名。【周禮秋官】職金掌凡金、玉、錫、石、丹靑之戒令。【魏志王修傳】行司金中郞將。【唐書百官志】更金部曰司金。【遼史國語解】隂山採金置冶採鍊，名山金司。【元史世祖紀】置淮南淘金司。又【前漢百官公卿表】更名執金吾。【註】金吾，鳥名也，主辟不祥。天子出行，職主先導，以禦非常，故執此鳥之象，因以名官。【古今注】金吾，棒也。以銅爲之，黃金塗兩末，謂爲金吾御史大夫。司隷校尉，亦得執焉。　又【論語摘輔象】風后受金法。【註】金法，言能決理是非也。　又地名。【五音集韻】金州，周爲附庸國，魏於安康縣置東梁州，後周攺爲金州。又【前漢地理志】金城郡。【註】昭帝始元六年置。應劭曰：初築城得金，故曰金城。臣瓚曰：稱金，取其堅也。【方輿勝覽】楚威王置金陵邑，因其地有王氣，埋金鎮之，故名。　又山名。【廣輿記】在鎮江府城西北江中，唐裴頭陀於此開山得金，故名。又【述異記】黃金山，生交讓樹。【又】南金山有師子獸。　又臺名。【白帖】燕昭王置千金于臺上，以延天下之士，故謂黃金臺。　又花名。【五代史附錄】湯城淀池多異花。一曰旱金，大如掌。　又樹名。【洞冥記】影蛾池北有生金樹。破之皮閒有屑，如金而色靑，亦名靑金樹。　又草名。【周禮春官鬱人註】鬱金香草，宜以和鬯。又【拾遺記】祖梁國獻蔓金苔。【正字通】百兩金，藥名。又【唐本草】牡丹，亦名百兩金。　又古天子號。【帝王世紀】少昊氏以金德王，故號金天氏。又國號。【金史太祖紀】國有金水，源產金，故號大金。　又姓。【五音集韻】古天子，金天氏之後。又漢複姓。金留氏，出《姓苑》。　又書名。【前漢蕭望之傳】金布令甲。【註】金布者，令篇名也。其上有府庫金錢布帛之事，因以名篇令甲者其篇甲乙之次。【唐書藝文志】海蟾子元英還金篇一卷。【宋史藝文志】叢金訣一卷。　又神名。【前漢郊祀志】或言益州有金馬碧雞之神。【註】金形似馬，碧形似雞。　又闕門名。【前漢公孫弘傳】待詔金馬門。【註】武帝時更名魯班門爲金馬門。　又金精，珠名。見【博雅釋珠】。　又鍾名。【拾遺記】帝顓頊有浮金之鍾。　又星名。【酉陽雜俎】北斗第三星曰視金。【淸異錄】高麗謂星曰屑金。　又金丹。【抱朴子金丹卷】神人授之金丹仙經。　又石名。【淮南子地形訓】黃澒五百歲生黃金。【註】澒，水銀也。黃金，石名。　又去聲。【字彙補】音噤。【荀子解蔽篇】金口閉舌。　又【韻補】叶居良切，音疆。【易林】剛柔相傷，火爛銷金。考證：〔【前漢宣帝紀】金芝九莖，產於丞德殿銅池中。〕　謹照原文丞德殿改函德殿。 

釓	【戌集上】【金字部】	釓	【篇海類編】釚亦作釓。詳下釚字註。

	【卯集上】【心字部】		【集韻】此宰切，音采。【說文】姦也。　又【玉篇】恨也。　又急也。　又倉來切。與猜同。

釕	【戌集上】【金字部】	釕	【廣韻】都了切【集韻】丁了切，□音鳥。【廣韻】釕鈌，帶頭飾。【集韻】鋌釕也。　又【集韻】【韻會】□朗鳥切，音了。義同。

	【午集下】【示字部】		【正字通】襜字之譌。○按《史記李牧傳》滅襜襤，兩字俱从衣。《字彙》重入示部，誤。

釗	【戌集上】【金字部】	釗	【唐韻】止遙切【集韻】【韻會】【正韻】之遙切，□音招。【說文】刓也。　又【揚子方言】遠也。燕之北郊曰釗。　又【說文註】鄭樵曰：釗，或以爲弩機。　又姓。【正字通】明釗劒佩，三河人。　又【爾雅釋詁】釗，勉也。【揚子方言】釗薄勉也。秦晉曰釗，自關而東，周鄭之閒，曰勉釗。　又【廣韻】見也。【汲冢周書】釗我周王。　又【廣韻】古堯切【集韻】堅堯切，□音澆。義同。　又周康王名。【史記三代世表】康王釗。【註】索隱曰：克堯反。又音昭。　又【集韻】莊交切，音□。周康王名。【書顧命釋文】徐邈讀。

釘	【戌集上】【金字部】	釘	【唐韻】【集韻】【韻會】【正韻】□當經切，音丁。【說文】鍊鉼黃金。　又【正韻】鈴釘，矛名。【郭璞曰】鶴厀矛，江東呼爲鈴釘。一曰鐵釴。　又【正韻】鐵釘。又【晉書陶侃傳】竹頭木屑，悉令掌之，及桓溫伐蜀，以所貯竹頭，作釘裝船。　又國名。【山海經】有釘靈之國。【註】吳任臣云：釘靈，今丁靈國。又名丁令。亦作丁零。　又【抱朴子黃白卷】光明美色，可中釘也。　又【集韻】都挺切，音頂。【前漢王子侯者年表】有利侯劉釘。【註】音丁。又音鼎。　又【集韻】煉鉼金。　又【廣韻】【集韻】【韻會】【正韻】□丁定切，音矴。義同。　又【增韻】以釘釘物也。　又【五音集韻】郞丁切，音靈。【字類】撞□。

□	【辰集上】【日字部】	□	【集韻】蕩旱切，音但。曛也。

	【申集上】【艸字部】		【集韻】渠希切，音祈。水草。

釙	【戌集上】【金字部】	釙	【集韻】匹角切，音璞。【玉篇】金釙。【集韻】金□也。

釜	【戌集上】【金字部】	釜	【廣韻】扶雨切【集韻】奉甫切，□音父。【說文】鬴，或作□。俗省作釜。【古史考】黃帝始作釜。【易說卦傳】坤爲釜。【疏】取其化生成熟也。【詩召南】維錡及釜。【註】有足曰錡，無足曰釜。【釋文】釜，符甫反。　又量名。【論語】與之釜。【左傳昭二年】豆區釜鍾，四升爲豆，各自其四，以登于釜，釜十則鍾。【註】釜，六斗四升，鍾，六斛四斗。　又山名。【史記封禪書】黃帝合符釜山。【括地志】釜山，在嬀州懷戎縣北。　又【水經注】西海鹽池北，西王母有石室石釜。　又【韻補】叶府九切，音缶。【蘇轍土牛詩】土牛適成象，逡巡見屠剖。田家挽雙角，歸理鏁絲釜。

針	【戌集上】【金字部】	針	【廣韻】之林切【集韻】【正韻】諸深切，□音斟。【說文徐註】俗鍼字。所以縫也。【易乾卦各從其類疏】若磁石引針，琥珀拾芥。【天寶遺事】唐宮中七夕結彩樓，□瓜果酒炙，祀牛女。妃嬪各執九孔針，五色線，向月穿之，過者爲得巧。　又姓。明隆慶舉人針惠。　又【方書】針灸法。互詳後鍼字註。　又蟲名。【古今注】蝌蚪，一名□針。　又書法。有垂露體，懸針體。【庾信謝趙王啓】垂露懸針，書恩不盡。　又【廣韻】之任切【集韻】【韻會】【正韻】職任切，□枕去聲。【集韻】縫也。　又刺也。

釣	【戌集上】【金字部】	釣	【唐韻】【集韻】【韻會】【正韻】□多嘯切，音弔。【說文】鉤魚也。【詩召南】其釣維何。【傳】釣者，以此有求于彼。【淮南子說山訓】詹公釣千歲之鯉。【呂氏春秋】太公釣于滋泉，以遇文王。【宋玉釣賦】昔堯舜禹湯之釣也。以聖賢爲竿，道德爲綸，仁義爲鉤，祿利爲餌，四海爲池，萬民爲魚。　又取也。【淮南子主術訓】虞君好寶，而晉獻以璧馬釣之。　又姓。【正字通】宋紹興進士釣宏。

釤	【戌集上】【金字部】	釤	【廣韻】【集韻】【韻會】□所鑒切，音。【玉篇】大鎌也。【韻會】鏟屬。【抱朴子逸民卷】推黃鉞以適釤鎌之持。【韓愈李大夫墓誌】鎛釤鉏斸。【註】釤，大鏟。斸，大鋤。　又【集韻】思廉切，音銛。刀名。　又【集韻】師咸切【韻會】師銜切，□音攕。人名。晉有沙樓國帥釤加。　又姓。【晉書東夷傳】釤加。又明有玉田人釤資。

釦	【戌集上】【金字部】	釦	【唐韻】【正韻】苦厚切【集韻】【韻會】去厚切，□音口。【說文】金飾器口也。【後漢鄧皇后紀】其蜀漢釦器，九帶，佩刀□不復調。【註】釦，音口。以金銀緣器也。　又鏤也。【班固西都賦】□墀釦砌。【註】墀，階也。以桼飾階。釦砌，鏤砌也。【揚雄蜀都賦】雕鐫釦器，百伎千工。　又【韻會】歡動也。【吳語】三軍皆譁釦以振旅。【註】譁釦，讙呼也。韋昭曰：釦，猶叩也，攷也，謂擊金聲。譁，讙呼也。　又【集韻】丘堠切，音□。義同。　又【正字通】俗謂衣紐曰釦。

鈘	【戌集上】【金字部】	鈘	【集韻】語綺切，音螘。【玉篇】釜也。與同。　又【集韻】巨綺切，音技。義同。

	【卯集上】【心字部】		【五音集韻】薄紅切【篇海】蒲紅切，□音蓬。悅也。又愛也。〇按集韻不收此字，而五音集韻收之，韓孝彥當有所考。《正字通》槩以俗字抹之，過矣。近時□藎謨皇極統韻亦收此字。

釧	【戌集上】【金字部】	釧	【唐韻】尺絹切【韻會】【正韻】樞絹切，□音竁。【說文】臂環也。【玉篇】釵釧。【正字通】古男女同用，今惟女飾有之。【何偃與謝尚書】珍玉名釧，因物寄情。【庾信竹杖賦】玉關寄書，章臺留釧。【墨莊漫錄】唐文宗問宰臣，金條脫何物。宰臣未對。文宗曰：古詩：輕衫穩條脫，卽今臂釧也，別作玔。　又姓。【萬姓統譜】萬曆閒，撫州照磨釧國賢，閬中人。貴陽縣丞釧佩，雲南人。　又【類篇】昌緣切，音穿。車釧。

釩	【戌集上】【金字部】	釩	【廣韻】【集韻】□峰范切，音。【玉篇】拂也。　又【集韻】器也。　又【集韻】孚梵切，音泛。杯也。

釪	【戌集上】【金字部】	釪	【廣韻】羽俱切【韻會】【正韻】雲俱切，□音于。錞釪，樂器，形如鐘，以和鼓。亦作淳于。譌作將于。　又【博雅】鐏也。【揚子方言】鐏謂之釪，或謂之鐓。　又【字彙補】鉢釪，僧家飯器。【世說新語】王劉聽林公講，王語劉曰：向高坐者，故是凶物，復東聽。王又曰：自是鉢釪後王何人也。

釫	【戌集上】【金字部】	釫	【廣韻】戸花切【集韻】胡瓜切，□音華。【廣韻】兩刃臿也。　又【集韻】時遮切，音闍。義同。　又洪孤切，音胡。泥鏝也。塗工之具。本作鋘。　又【廣韻】哀都切【集韻】汪胡切，□音烏。義同。

釬	【戌集上】【金字部】	釬	【唐韻】【集韻】【韻會】侯旰切【正韻】侯幹切，□音翰。【說文】臂鎧也。　又【廣韻】釬，金銀器令相著。【集韻】固金鐵藥。【正字通】釬藥，以硼砂合銅爲之，用胡桐汁合銀，堅如石。今玉石刀柄之類，釬藥加銀一分，其中永不脫。　又【管子戒篇】弛弓脫釬。【註】釬，所以鉤弦。　又【集韻】居寒切，音干。器也。　又急也。【莊子列禦□】有緩而釬。【註】釬，胡旦反。又音干。急也。　【集韻】亦作銲。

□	【未集上】【米字部】	□	【集韻】龍卷切，音戀。熬餌黏也。

□	【未集中】【羊字部】	□	【說文】羊本字。【五經文字】□，經典相承，隷省作羊。

釭	【戌集上】【金字部】	釭	【唐韻】【集韻】【韻會】□古雙切，音江。【說文】車轂中鐵也。【博雅】鍋錕釭也。謂車轂中鐵，自關以西謂之釭。【釋名】釭，空也。其中空也。　又【廣韻】鐙也。【謝朓詩】但願置樽酒，蘭釭當夜明。◎按金釭，非燈，乃詩人誤用也。註詳下。　又【廣韻】【正韻】古紅切【集韻】【韻會】沽紅切，□音工。【班固西都賦】金釭銜璧，是爲列錢。【前漢趙皇后傳】壁帶往往爲黃金釭。【註】壁帶，壁之橫木，露出如帶者也。於壁帶之中，往往以金爲釭，若車釭之形也。晉灼曰：以金環飾之也。釭，音工，流俗音江，非也。韻會云：俗謂金釭爲燈，音杠。又書作缸，字義、字音、字畫皆誤。　又箭鏃。【釋名】關西曰釭。　又【廣韻】古冬切【集韻】古宗切【韻會】沽宗切，□音攻。轂鐵。一曰鐙也。

</div>
    <div class="pagination">
<a href="康熙字典_page221.html">上一页</a><span>...</span><a href="康熙字典_page217.html">217</a><a href="康熙字典_page218.html">218</a><a href="康熙字典_page219.html">219</a><a href="康熙字典_page220.html">220</a><a href="康熙字典_page221.html">221</a><span class="current-page">222</span><a href="康熙字典_page223.html">223</a><a href="康熙字典_page224.html">224</a><a href="康熙字典_page225.html">225</a><a href="康熙字典_page226.html">226</a><a href="康熙字典_page227.html">227</a><span>...</span><a href="康熙字典_page223.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
