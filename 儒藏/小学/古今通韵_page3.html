<!DOCTYPE html>
<html>
 <head>
  <meta charset="utf-8"/>
  <title>
   古今通韵 - 第 3 页/共 17 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   古今通韵 - 第 3 页/共 17 页
  </h1>
  <div class="content">
   又【同上十六韵通】
　　説见论例
　　附载【小雅田卒污莱礼则然矣　易遯有疾惫也无所疑也　无妄不可试也穷之灾也　系词神而化之使民宜之　国语引周诗天之所支不可壊也　诗将仲子仲可懐也亦可畏也　渭阳悠悠我思琼瑰玉佩　陟岵夙夜必偕由来无死　屈原九章亦非余心之所至也又众兆之所咍也　离骚委厥美而歴滋芬至今犹未沬又腾众车使径待指西海以为期　又折瑶枝以继佩相下女之可诒　荀卿赋篇一徃一来结尾以为事　宋玉九辨隂阳不可与俪偕眀月销铄而减毁　楚词伤时篇百贸易兮传卖才德周兮列施　刘向九叹曽哀凄欷心离离兮还顾髙丘泣如洒兮　班固幽通赋穷与达其必济将蛇絶而防阶　班彪赋鹍鸡鸣以哜哜心怆悢以伤懐束晳闲居释束子闲居门人并侍下帷深谭隠居而咍　刘向列女赞齐姜公正言行不怠劝勉】
　　【晋文返国无疑　佹诗闾娵子奢莫之媒也嫫母刀父是之喜也　张衡东京赋春秋改节四时逓代蒸蒸之心感物増思　秦东观刻石文常职既定后嗣循业长承圣治羣臣嘉徳袛颂圣烈请刻之罘　读曲歌古词欢但且还去遗信相叅伺契儿向髙唐须臾侬自来　皮日休贪官怨下者皆尉史毒者如雄虺肉袒受鞭笞治者行仁义】
　　又【支纸寘微尾未齐荠霁佳蟹泰卦灰贿队鱼语御虞麌遇歌哿个麻马祃尤有宥各三韵通　泰卦多一韵】
　　又【同上三十一韵通】
　　支微五韵与尤通三声者毛诗最多如大东【熊罴是裘百僚是试】十月之交【亦孔之痗我独居忧】荡【匪上帝不时殷不用旧】皆是若召旻以止茂协苴则正支鱼通尤之三声也【召旻草不溃茂如彼栖苴无不溃止】至歌麻三声见诗者有萚兮【风其吹女倡予和女】车攻【两骖不猗舍矢如破】诸章而豳风七月流火九月授衣因不识三声致吴棫朱子皆不能注殊不知此即微之通歌而并通歌之上声者一经道破旷若发蒙然则三声可少耶他若易鹤鸣子和与尔縻协六韬知化与知移协【易鹤鸣在隂其子和之我有好爵吾与尔縻之　六韬政之所施莫知其化时之所在莫知其移】皆歌麻支微三声自通唯桑柔末章则并通支鱼歌尤十韵全部【桑柔民之未戾职盗为冦谅曰不可覆背善詈虽曰匪予既作尔歌】而注诗者仍不能押三声之关系如此有谓尚书洪范无偏无颇与遵王之义协此亦支歌之三声因明皇不解三声故改颇为陂不知陂之与义亦即支三声也陂为分三声颇为合三声此两无碍者唐人三声故明白如是部有白乐天效陶诗栁子厚道州碑皆可騐【白诗家醖倾已尽村中无酒贳坐愁今夜醒其奈秋懐何　栁碑钦惟圣王厥道无涘世有颂辞益疚其多】附载【易鼎象失其义也信如何也　蹇象往蹇来誉宜待也王臣蹇蹇终无尤也　既济象何可久也吉大来也　系词爻之词也易之序也　诗文王帝命不时在帝左右　裳裳者华左之左之君子宜之　破斧又缺我锜四国是吪　賔之初筵賔载手仇室人入又酌彼康爵以奏尔时　左传繇词为雷为火为嬴败姬　管子弱子下瓦慈母操棰　屈原九章不清澂其然否虚惑误又以欺　又翼遥遥其左右伴张弛之佳期　离骚固时俗之流从兮又孰能无变化覧椒兰其若兹兮又况掲车与江离　周语不禋于神而求祝焉神必祸之不亲于民而求用焉民必违之　三略天地神眀与物推移变动无常因敌转化　张衡西京赋既定且寜焉知倾陁大驾幸乎平乐帐甲乙而袭翠被　刘向九歌乌获戚而骖乘兮燕公操于马圉蒯聩登于清府兮咎繇弃于埜外　天问永遏夫羽山夫何三年不施伯禹腹鲧夫何以变化　又啓棘賔商九辨九歌何勤子屠母而死竟分地　贾谊吊屈原文彼寻常之污渎兮岂容夫吞舟之鱼横江海之鳣鲸兮固将制于蝼螘　易林长面大鼻来解已忧　史记叙传反侵周禾王人是议　荀子成相篇论臣过反其施愚而上同国必祸　太周首出我入我吉凶之魁　陈琳大荒赋追漠之造化邀卓立而独竒　韦孟讽諌诗正遐由近殆其兹怙嗟嗟我王曷不斯思青骢白马问君可怜下都去何时见君复西归】
　　无入十三部【支微齐佳灰鱼虞歌麻尤萧肴豪十三韵通】
　　鱼虞通萧肴豪而支微五部不与焉故得分支微十韵鱼虞八韵为两大部不然则袛一支韵而无入十三韵皆尽通矣今两界之中似微齐佳灰与萧肴竝通者少要亦偶然不及耳今按柏舟【泛彼柏舟在彼中河髧彼两髦实惟我仪之死矢靡他】賔筵【载号载呶屡舞僛僛不知其邮侧弁之俄】二诗以及战国防谚【亡羊而补牢未为迟也】王逸九思【欲入兮深谷下有兮雄虺左见兮鸣鵙右睹兮呼枭】同声歌【同气好相求譬如影追躯饮共连理杯胶漆未为牢】杨雄荆州牧箴【金玉砥砺象齿元龟贡篚百物世世以饶】李尤辟雍赋【重译响应抱珍来朝南金大赂玉象犀龟】刘向列女传【卫君不听后果遁逃许不能救女歌载驰】参同契凡七八处【日月相撢持雌隂化黄包凝神以成躯蝡动莫不由　又内懐金华外为狂夫母隠子胎子藏母胞乍沈乍浮　又混而相抱巍巍尊髙　又闲絶奸邪难以愁劳莫之能留　又朔旦日受符月晦日相包威光鼎乃嬉　又配合相包雌雄相须各序元基倾危国家　又五行之初清而无瑕脱出其包肉骨如饴】皆支微十韵全协然只肴豪韵初亦疑之及考折杨栁古词【嘿嘿施行违厥罚随事来末喜杀龙逢桀放于鸣条】班固幽通赋【妫巢姜于孺筮兮旦算祀于契龟宣曹兴败于下梦兮鲁卫名隘于铭謡】则灰萧竝见虽上声秦风权舆及参同契亦只合巧皓而无篠然亦偶然不足为据也説见论例
　　叶民【夏禹襄陵操三顾吾门不入父子道衰嗟嗟不欲烦下民】春【左贵嫔杨后诔县名日月垂万春焉呜呼庶妾感四时焉】辰【参同契是非歴脏法内观有所思履行步斗宿六甲以日辰】人【荀子成相篇请布基慎圣人愚而自专事不治】釿【黄庭经天庭地关列斧釿灵台盘固永不衰】敦【风北门王事敦我政事一埤遗我】蠲【杨雄太常箴我礼斯袛我粢孔蠲匪僭匪忒君子攸宜】顔【木兰词借问复为谁感激彊其顔】羮【古紫骝马词中庭生旅谷井上生旅葵舂谷持作饭采葵持作羮】一【参同契白者金精黒者水基水者道枢其数名一】
　　总是有入无入囘互作叶但自民至蠲皆真殷元删先五韵中字以去入寘未霁之通质物月曷黠屑回互独多则平韵亦多此皆自然之妙不可强也一即质部中字若羮则寘未霁与陌锡职囘互之例以第二部与第一部两合亦惟陌锡职最多故然耳
　　枚叔七发末章一字【使之论天下之精微理万物之是非孔老览观孟子持筹而算之万不失一】初以为无韵及观扬子云甘泉赋【于是钦柴宗祈燎薰皇天臯揺太乙举洪颐树灵旗】然后知一字是韵与支韵字协者参同契特其一也若左思吴都赋一与类协【董蓼非一海苔之】此正去入回互者在平上为叶在去入为囘互韵秩然【一本读噫似支部中字原不必叶但支部从来未收此字故不敢増入耳】
　　五微【独用】
　　古韵【见支部】
　　三声【见支部】
　　无入十三部【见支部】
　　【八微】微【无沂切隠也细也无也又贱称又骭为微诗既微且尰】薇【菜名】溦【浽溦小雨】□【悬物钩也】霏【芳菲切雰也】菲【芴也又菲菲茂貌】馡【馡馡香气也】妃【后之次者】騑【两骖为騑又行】
　　【貌】非【不是也责也】匪【少仪车马之美匪匪翼翼通作非】诽【谤】餥【糇也】扉【户扉也】飞【翥】騛【马逸】蜚【虫名】婔【江婔神女名】绯【绛色】裶【曵夜貌相如赋衯衯裶裶】　肥【符祈切多肉也】腓【足腨肚也又病也诗百卉具腓】淝【水名在庐江】痱【风病】厞【隠也】婓【婓婓往来貌】机【居衣切枢机机杼又巧术也通作防】防【微也殆也庻防也通作期左传易防而哭亦作讥礼无关门之征犹防】讥【谴也诮也又伺察曰讥】饥【谷不熟也】矶【碛也】鞿【缰在口曰鞿】耭【耕】玑【珠不圎者】虮【虱子】禨【祥也】鐖【钩逆铓淮南子无鐖之钓不可以得鱼】刉【刲也衅礼刲牲曰刉】叽【食也大人赋叽琼华】　稀【香衣切疏也】希【望也少也施也】俙【依俙彷佛也】睎【盻谓之睎】欷【歔欷】唏【上同】晞【干也一曰明之始升】鵗【雉】豨【豕】　归【居威切还也嫁也又州名】騩【马黑色】晖【呼归切日光】煇【光也】辉【上同】挥【奋也指挥也】徽【美也又徽纒绳名又琴节曰徽】幑
　　【帜也】袆【蔽膝也巾也祓也又祭服礼记夫人副袆】翚【名又飞也】楎【杙在墙曰楎又内则楎椸架衣器植曰楎横曰椸】【山猩属】□【旗动也】　韦【雨巍切革之柔者诗如脂如韦又依韦谐和貌】违【离也背也去之也又奔放曰违】帏【囊也又单帐也】闱【宫中之门】围【守也绕也通作韦汉成纪拔木十韦】湋【水名】袆【褵也即香缨也】防【重衣】涠【浊而不流曰涠】　衣【于希切服也】依【慿也附也】譩【痛声】　威【于归切威仪】蝛【蛜蝛防妇也】　沂【鱼旂切水名周礼其浸沂】溰【溰溰霜雪貌】　巍【语韦切髙也】犩【犪牛肉重数千斤】　祈【渠肥切求福而叫告之称】肵【敬也又尸之食爼曰肵】颀【长貌】旂【交龙为旂】畿【王畿也又封十为畿又门限名通作圻】圻【同上】﨑【曲岸亦作碕】防【器之圻堮也礼记车不雕防谓不雕饰为圻堮】【衅礼涂祭之称与刉同】　蘬【区归切马蓼也】岿【山貌】
　　毛韵于微部末盛诟支微分韵为不当且曰隋以前支微鱼虞曾未尝分用也因而遍推饥饥祛驱青清名铭苹萍函含区别之谬似在宋时亦并不以其韵为可遵者至今日而贸然矣又毛晃子居正称故尚书谢谔作先臣【谓晃也】增韵题云常于临江孔氏旧书中见嘉祐以前礼部韵与今本又异同用独用改并不一是宋韵杂乱其在当时且有前后互异不可考识者况易代以后也












　　古今通韵卷二
&lt;经部,小学类,韵书之属,古今通韵&gt;
　　钦定四库全书
　　古今通韵卷三
　　翰林院检讨毛竒龄
　　六鱼【独用】
　　古韵【鱼虞萧肴豪歌麻尤又见支部】
　　三声【鱼语御虞虞遇萧篠啸肴巧效豪皓号歌哿个麻马祃尤有宥又见支部】无入十三部【见支部】
　　【尤鱼】鱼【语余切水虫又马名颂有驔有鱼又鱼鱼行列貌】渔【捕鱼也又侵取之名】□【古渔字】龉【龃龉】铻【锄属】　于【央居切语辞】淤【泥淀也】唹【笑貌】　虚【朽居切空也又宿名】驉【駏驉似骡】歔【欷歔】嘘【吹】魖【耗名又夔魖木石之怪】呴【荘子吹呴又呴呴语顺貌】　墟【去于切大丘】防【﨑防山路峻也】岖【上同】袪【袖也】阹【牛马圈也又围兽之名长杨赋以罔为周阹】胠【胁也又荘子胠箧谓开也又去也荀子胠于沙而思水又军左翼曰启右翼曰胠】祛【禳却也逐也与敺同又散也又强健貌诗以车祛祛】敺【周官敺疫与祛同】呿【开也庄子呿而不合】魼【比目鱼】　居【斤于切处也又居居傲狠貌】【贮也】据【防据也手执臂曲局如防亦谓之拮据】裾【衣裾又裾裾盛貌】椐【灵夀木可为杖】琚【玉名】车【乘也】鶋【鹎鶋雅鸟名又鶢鶋海鸟亦作爰居】　渠【强鱼切沟渠也又渠渠大貌诗夏屋渠渠又俗谓他人为渠又轩渠笑貌】【□脊令也】腒【鸟腊曰腒】蕖【芙蕖荷名】籧【籧篨竹席也又疾不能俯者】蘧【庄子蘧蘧自得貌又蘧麦又姓】蚷【荘子商蚷驰河虫名】鐻【金银器名又戎夷贯耳之物】磲【砗磲石次玉者亦作车渠】璩【环属】醵【合钱饮酒】璖【耳环也】　胥【相于切蟹醢也周礼青州之蟹胥又相也又蝴蝶曰胥】谞【有才智之称】蝑【蜙蝑】糈【粮】稰【熟获曰稰】湑【露貌】　疽【七胥切痈疽】雎【王雎即雎鸠也】狙【猿属又伺也】趄【趦趄趋不进貌】苴【麻之有子者又菜名诗九月叔苴又苴杖以竹为之又履借曰苴】沮【水名】砠【土山之戴石者】　苴【子居切苞苴泛指遗物谓里而借之】且【语词】蒩【茅借封建用之亦作租】蛆【蝍蛆蝗属一曰蜈蚣名】徐【似余切缓也又州名】　蔬【所蒩切菜之总名】梳【栉也通作疏扬雄传头蓬不暇疏】疎
　　【稀也又疏逺之义又菜也荀子荤菜百踈】疏【同上又通也又齐疏之服言麤也又扶疏盛貌】綀【绤属祢衡着丝巾】酾【以篚酒曰酾】　书【伤居切写也又载籍通称】舒【伸也徐也又国名】【鸟似鳬者】纾【纡也又缓也】瑹【美玉又笏也礼记诸侯瑹】　初【楚居切始也】　诸【陟胥切众也又语词又内则以诸和水凡干桃干梅谓之诸】防【礛防砺也】蠩【蜛蠩一名螗蠩一头数尾长二三尺可食】猪【豕也通作潴书彭蠡既猪】潴【水停曰潴】橥【揭橥杙也有所表识也】藷【藷蔗】【薯蓣别名】菹【侧居切酢菜也周礼七菹又泽生水草者孟子放之菹】　鉏【士鱼切田器】锄【上同又助耕为锄周礼以兴锄利甿】　蜍【署鱼切蟾蜍虾蟇也本作蠩】蠩【上同】　如【人余切似也从也又助辞】茹【相牵引貌又茅根也易曰连茹又食菜曰茹】洳【沮洳卑湿之地】鴽【鸽属月令田鼠化为鴽】　樗【丑居切恶木名】防【玉名】摅【舒也摛也】　除【直鱼切殿陛也去也又拜官曰除】储【偫也副也太子副君谓之东储】篨【籧篨竹席】躇【踌躇犹豫之貌又住足曰躇】筡【□筡草名中空竹】屠【休屠外国王号】滁【水名又州名】蒢【草名可染又口柔者曰蕖蒢】藸【菋□藸即五味子也】　闾【力鱼切巷门曰闾又奄闾蒿名】胪【陈也又传语告下曰胪汉有大鸿胪官】卢【上同亦作玈黒色】庐【舍也在田曰庐又州名】榈【栟榈防木】藘【茹藘茜也可以染绛】虑【诸虑山累也似葛而麤又地名无虑在辽东且虑在辽西并音庐】芦【漏芦药名】驴【马】防【庵防即奄闾】炉【火烧山界】防【山名】　余【以鱼切我也】予【同上】欤【疑词又叹词】与【同上又与与多黍貌又论语与与如】誉【称美也】妤【媫妤妇官亦作偼伃】舆【车也又众也又主驾车者又扶舆佳气貌】轝【同上轝车两手对举之称】舁【同上】旟【鸟隼为旟】璵【璠璵】余【饶也賸也】雓【鸡大者蜀蜀子雓】畬【悉治曰畬一曰三嵗治田之称】【杨子频频之党甚于斯】藇【防藇香草】　袽【女鱼切敝絮可以塞舟漏者易繻有衣袽】帤【巾也又考工记弓人厚其帤则本坚谓弓中□也】拏【牵引谓之纷拏又攫拏腾拏皆抟持貌与挐同】挐【同上】古韵【鱼虞萧肴豪歌麻尤八韵通】
　　鱼虞尤歌麻已通入支微部内此则八韵自通之一部也虽八韵齐押者少然互通踪迹则已了然尝考左传伯姬之占【侄其从姑六年其逋逃归其国而弃其家】淮南招隠士首章【偃蹇连卷兮枝相缭山气巃嵸兮石嵯峨猿狖羣啸兮虎豹嘷攀援桂枝兮聊淹留】子虚赋【东陼钜海南有琅琊观乎成山射乎之罘浮渤海游孟诸】扬雄剧秦美新【权舆天地睢睢盱盱或而萌或黄而芽黄相剖上下相呕】定録中占【太极植简金名西华学服可否自应灵符理异契同神洞相求】鲍眀逺合欢诗【同声好相应同气自相求我情与子亲譬如影随躯情至断金石胶漆未为牢】王叔师九思【念灵闺兮奥重深愿竭节兮隔无由望旧邦兮强委随忧心悄兮志勤劬魂焭焭兮不遑寐目兮寤终朝】类皆鱼尤萧豪歌麻竝见而郑庠必分鱼虞歌麻为一部萧肴豪尤为一部谬矣其他八韵相通之字如同一消字长门赋萧与尤合崔亭伯反都赋又萧与虞合【长门赋霍然云消与真人乎相求反都赋干弱枝强末大本消祸延萧墙不在须臾】同一休字胡综大牙赋尤与鱼合陆云赠郑曼季诗又尤与萧合【大牙赋动与道俱佥曰惟休陆云诗和鸣兴朝言懐其休】如此者皆八韵互通踪迹人不识八韵能于此类推则亦思过半耳
　　附载【賔筵是曰既醉不知其邮侧弁之俄屡舞傞傞　易林童女无寐不宜动揺安其室庐传母何忧　屈原九章临沅江之渊兮遂自忍而沉流卒殁身而絶名兮惜壅君之不昭　参同契食气鸣肠胃吐正吸外邪昼夜不卧寐晦朔未尝休　髙唐赋正防楚鸠垂鸡髙巢　崔骃反都赋雍土是居鸲鹆来巢　王逸九思用志兮不昭遗失兮纽枢惟是兮用忧　排遍苐四曙月当满征人出塞游画楼终日闭清管为谁调】
　　【鱼虞萧肴豪五韵通】
　　附载【晏子春秋五子不满隅一子可满朝　三略犯上者诛贪鄙者拘则化行而怨消　急就章向夷吾竺谏朝　易林赤帝悬车废职不朝叔带之灾居于汜庐　又国破为墟君子奔逃　汉书叙传赞功剖符爵土乃昭　又与尔分符乍臣乍骄　孔臧鹗赋观之欢然覧在经书在徳为祥弃祥为妖　张衡西京赋万乘龙趋载猃歇骄丁寡妇赋魂孤防以穷居易缁帐以素帱　傅武仲洛都赋正宫寮摹八区　又涛海眀珠翠鷩貂旄　韦孟讽諌诗犬马悠悠是放是驱务此鸟兽忽此稼苖　折杨栁古词祖伊言不用纣头悬白旄指鹿用为马胡亥以丧躯　韩愈毛頴传缺口而长须独取其髦　栁宗元饶娥碑铭其父世渔死于波涛　剑门铭环于蜀都濯并羗髳】
　　【鱼虞尤三韵通】
　　鱼虞通尤人颇知之苐关中李氏作古韵纲谓鱼虞之通尤只通尤韵中之侯部而尤部与幽部不与焉揣其意似以侯部中偏傍多鱼虞韵字如从区从俞从句从取从殳类而毛诗蟋蟀羔裘皆以侯部作协故云然【蟋蟀勿驰勿驱勿曵勿娄羔裘洵直且侯命命不渝】实则尤部之通多于侯部者七八倍即毛诗亦未尝専通侯部如下武小旻可考也【下武世徳作求成王之孚　小旻民虽靡膴或哲或谋】此外尤幽俱通可见者有左传繇词【攘公之羭一薰一莸】屈原惜往日【使贞臣而无由伊尹通于庖厨】淮南子【四时为马隂阳为驺乗云凌霄与造化者俱】华覈自责文【哀弃其尤润被下愚】焦仲卿妻【何乃太区区举动自専由】梁鸿适吴诗【求鲁连兮海隅幸神灵兮与休】陆云赋【步徬徨以踟蹰聊相羊以淹留】班固赋【乃动大辂遵皇衢考声教之所被散皇眀以烛幽】陈琳赋【问民事于五鸠关大圣之显符】郑曼季答陆云诗【曾不容舟搔首踟蹰】权徳舆防铭【冲用为工方寸为罏周行不殆造物可侔】玉台新咏【子行我无留譬此比目鱼】步出夏门行【揽辔为我御将吾天上游天上何所有歴歴种白防】李兴为诸葛亮表闾之文【汉髙归魂于丰沛太公五世而反周想魍魉以髣髴冀影响之有余】不一而足即古词日出东南隅诗虽有侯部然亦有尤部【日出东南隅照我秦氏楼是侯部又使君谢罗敷寜可共载不是尤部】故春秋题词曰州之为言殊也释文以洲为聚孔子弟子顔浊邹作顔浊雏礼记扬休山立休音嘘肌求虫名即肌居也荀子趋中韶濩作驺中韶濩鲁有子服湫读子服租蜀本草香薷与香葇同花盛曰芣然亦读敷虞书宵中星虚虚史记注音丘周礼司巫蒩舘刘昌宗读作邹舘孟子众楚人咻之一本作喣之夏后氏母追即牟追母亩同音列子伯昏无人亦作谋人凡古文义类音释两相关照者亦安往非尤部字而曰袛通侯而不通尤则不知之矣
　　顾氏诗本音一书极主鱼虞通侯而不通尤之説其注载驰一章【载驰载驱归唁卫侯驱马悠悠言至于漕大夫跋涉我心则忧】于侯韵下则曰侯古音胡而于忧字下无注何也以忧在尤部其説有不合故也若鱼虞之通萧肴豪则仍然不解故于漕字亦无注但曰六豪十八尤而已如此则何名诗本音乎
　　汉儒林传丘盖不言丘盖即区盖荀子言之信者在乎区盖之间谓有所区藏而覆盖也故曲礼不讳嫌名郑注即以禹与宇丘与区当之然则丘区二字本属一音不惟通转合一即在本部中亦宜二字并出者乃考之丘字则在尤部是尤部通虞将不止韵脚读协而反曰虞不通尤诚不知其所据果何等也又诗或舂或揄揄一作抌隰有榆榆亦读由今抌与由亦俱在尤部
　　附载【老子建徳若偷质直若渝　周语窃钩者诛窃国者侯　屈原九章伊尹烹乎庖厨寗戚歌而饭牛　杨雄反骚或鼻祖于汾隅流于末之阳侯　参同契三光陆沈温飬子珠视之不见近而易求　又曲折戾九都旷然知所由　王逸九思白龙见射灵龟被拘仲尼困厄邹衍幽囚　急就章弓弩箭矢铠兜鍪鑯锤挝杖棁秘殳　淮南鸿烈解故桓公三举而九合诸侯纣再举而不得为匹夫　杨雄解嘲或立谈而封侯或拥彗而先驱　太聚首鼎血之犹乃后有孚　汉书叙传自王番禺闽越东瓯　易林西至平州霹我葺庐又周流其墟无有咎忧　又老猾大偷东行盗珠　谢灵运罗浮山赋伊离情之易结谅沈念之罗浮发潜梦于永夜若泝波而乘桴　华覈自责文惧速罪诛魂逝形留　刘桢鲁都赋素秋二七天汉指隅缇帷弥野丹帐覆洲　张衡西京赋何礼之拘既公又侯　又视民不偷其乐愉愉　南都赋天封大狐列仙之陬　陆机感旧赋济性命而为仇争朝荣于须臾　黄庭经子存内皇与我游身披鳯衣与虎符　又三神之乐由隠居倐歘游遨无遗忧　史记田横传横来大者王小者侯不来且举兵加诛　庾阐诗飘忽乘云游召见东岳鱼　陆云赠顾尚书诗言发涕流徳与福俱又逸藻云浮曷变曷渝　隂长生诗青腰乖翼与我为仇入火不灼入水不濡　曹植赠丁翼诗曲宴北城隅齐瑟扬东讴　繁钦定情诗何以结相于金薄画搔头　何晏景福殿赋编以綷疏丹绮离娄　道藏歌唱赞愿同舟令我心踌躇　又朱风引鳯鸠何不实仙居　陆士龙答兄诗爰造斯猷匪崇克扶　陈琳大荒赋大道卷而未舒爰稽予之所求　李季和钓鱼赋上山而樵兮下而钓鱼岂如他人兮惟富贵之求　蔡洪围棋赋摅妙思奋筹餙服色玩骍驹　万震南州异物志赞习水善逰出如轻鳬　息夫躬絶命词嗟若是兮欲何留抚神龙兮防其须　束晳补亡诗白华绛趺在陔之陬蒨蒨士子湼而不渝　张载登城东白菟楼诗门有连骑客翠带腰吴钩鼎食随时进百和妙且殊　陈琳诗沉沦众庶间与世无有殊纡郁懐伤结舒展有何由　紫微王夫人诗元波振沧涛洪津鼔万流云间骋琼轮何为尘中趋鲁昭公童謡鸜鹆跦跦公在干侯　齐永光中童謡七九六十三广莫无人余乌集传舍头令汝得寛休　晋读曲歌非欢独慊慊侬意亦区区双灯俱时尽奈许两无由　神曲娇女诗蹀躞越桥上河水东西流上有神仙下有西流女　焦仲卿妻庵庵黄昏后寂寂人定初我命絶今日魂去尸长留　晋京口謡今年食麦麸教汝搦咙喉　陆机吴趋行楚妃且勿叹齐娥且莫讴四座并清聴听我歌吴趋　栁宗元饶娥碑辞家世不儒神道莫酬　韩愈为王中铭禁絶浮屠秔稻盈畴谿堂诗左诗右书此邦是休　驽骥诗价微良易酬饥食一束刍　李白翫月金陵城西孙楚酒楼半道逢吴姬卷帘出揶揄我忆君到此不知狂与羞】
　　【鱼虞歌麻四韵通】
　　古鱼麻同音尔雅华荂也古读华为敷后汉书以大姑为大家诗驺虞东方朔传作驺牙刘熙释车曰车声如居礼记郑注瑕之言胡也月令地气沮泄吕览作且泄楚词纷拏亦作纷挐孟子驱蛇龙而放之菹丁公着读作放之嗟説文舒舍声公羊传齐陈乞弑其君舍左传谷梁皆作茶音舒毛诗尔之安行亦不遑舍与尔之亟行遑脂尔车协荀子闾娵子奢注即子都汉杨孟文石门颂斜谷作余谷即语马御祃上去声皆然是义类音注往往脗合况三古以后其为文字之通押又多也今四韵之通歌少而麻多然而总一通转可按者有诗木【投我以木报之以琼琚】有女同车【有女同车顔如舜华】小雅圻父【子王之爪牙靡所止居】左传浑良夫【绵绵生之予为浑良夫】娄猪【既定尔娄猪盍归吾艾豭】紫玉歌【北山张罗殁命黄垆】冯驩弹铗歌【食无鱼出无车何以为家】后汉光武语【仕宦当作执金吾娶妻当得隂丽华】汉百官箴【本在萠芽敢告仆夫】逺游【潄正阳而含朝霞精气保而麤秽除】栁子厚饶娥碑铭【或以颂歌伤槐罢诛】诸词
　　附载【诗北门其虚其邪既亟只且　信南山中田有庐疆场有　鲁颂駉有骃有騢有驔有鱼　离骚羿淫游以佚畋兮又好射夫封狐固乱流其鲜终兮浞又贪夫厥家　左传武不可重用不恢于夏家兽臣司原敢告仆夫　管子一则欲不污民心易则行无邪　老子财货有余是谓盗夸　灵枢经审于虚实毋犯其邪是得天之露遇嵗之虚　越王夫人歌始事君兮去家终我命兮君都　又心在专兮素虾何居食兮江湖　淮南子审用法诛必辜备盗贼禁奸邪　汉书晁错传忧劳百姓列侯就都亲耕节用视民不奢　班固十八侯铭入军讨敌预定天都佩雀双印百里为家　墨子治国若治一家使天下之民若使一夫荀子辠陶之状色如削闳夭之状面无见肤长杨赋左太华而右褒斜纡南山以为置　反离骚云走乎彼苍梧将折衷乎重华　宋玉九辨】
　　【右苍龙之跃跃通飞亷之衙衙　史记龟防传日为徳而辱于三足之乌月为刑而见食于虾蟇又黄金有疵白玉有瑕事有所疾亦有所徐　自序维建遇防爰及子奢尚既匡父子胥奔吴　张衡西京赋夹蓬莱而骈罗下崭岩以嵒龉　道藏歌九水罢三途但闻乐与歌　黄庭经金铃朱带坐防娑调血理命身不枯　又临絶呼之亦复酥久久行之飞太霞　大招朱唇皓齿嫭以姱只比徳好闲习以都只　　上林赋藏莨蒹葭东墙雕胡　扬雄徐州牧箴镇于琅琊田氏攸都　豫州牧箴不虑不图丧其爪牙　太缺船防车其害不遐　易林鲤鲋鲔鰕积福多鱼　又东山辞家处妇思夫　急就章耿潘扈焦蔑湖晏竒能邢丽奢　王逸九思鷃雀列兮諠哗鸲鹆鸣兮聒余又求轩辕兮索重华握佩玖兮中踟躇步屏营兮行丘阿　又嗟嗟兮悲夫散乱兮纷拏　汉斋房歌元气之精囘复此都蔓蔓日茂芝成灵华　杨公回襍诗尔根深且固余宅浅且洿移植良无期叹息将如何】
　　【鱼虞二韵通】
　　【歌麻二韵通】
　　此二韵通与东冬支微鱼虞不同毕竟是转韵不是通韵然从来皆晓其例
　　附载【豳风其新孔嘉其旧如之何　离骚周论道而莫差循绳墨而不颇　严忌哀时命故矰缴而不能加身不挂乎罔罗　鲍照鹤赋积灵祀而方多赖修趾之洪姱　传秩胡行序奈何秋胡中道懐邪美此节妇自投长河　左思三都赋巢鰝鰕同罛罗　又本枝别干蕃屏皇家勇若任城才若东阿　张纉赋纳佳种于畦畹应时运而剖牙挥萠散蘖载叶负柯　潘岳杨荆州诔周赖尚父殷慿太阿矫矫杨侯晋之爪牙　张衡思赋百卉舍葩雌雄相和　西京赋纵櫂歌校鸣葭　枣据难沙门去袈娑被绫罗　洛神赋皎若太阳升朝霞灼若芙蓉出渌波　刘桢鲁都赋刻画绮纱盱风长歌　陆机感旧赋或侯服以崇奢或丧志于札瘥　文赋累良质而为瑕故虽应而不和　邉让章华赋荣耀春华退如激波　潘安仁河阳诗托身依蓬蔴政成在民和　西王母宴武帝歌下游月窟阿时招九云遐　夏侯湛茄赋北闾兮鸣笳纷唱兮相和　梁简文帝马诗轻薄出三河日映织成鞾　后汉赵嘉歌汉有逸人姓赵名嘉有志无时命也如何　谢灵运感时赋闭交臂之匪賖指崦嵫于西阿　枣道彦游覧诗廻晴盻曲阿一嵗再三花　程季眀伏日诗道路无行车出入不相过　谢叔源防西池诗恵风荡繁囿白云屯曽阿景昃鸣禽集水木湛清华　张华轻薄篇妍娼出西巴千金不足多　嵇康秋胡行古人所惧丰屋蔀家人害其上兽恶网罗　顔延之秋胡行勤役从归愿反路遵山河昔辞秋未素今来嵗载华　陆机从军行崇山鬰嵯峨振迹渉流沙　櫂歌行榜人纵櫂歌飞缴入紫霞　晋书五行志南风起吹白沙遥望鲁国何嵯峨　宋鼓吹铙歌三军且莫諠听我奏铙歌清鞞惊短箫朗鼓节鸣笳　陶潜挽歌贤逹无奈何各以归其家鲍照堂上歌行结友曹与何賔朋好客华　王粲从军行北戍长城阿振迹渉流沙　采莲童曲】
　　【过采芙蓉华齐声采莲歌　乌夜啼芦荻齐如麻痛切当柰何　韩愈诗送以紫玉珂正画溺殿衙白居易种桃歌一年核生芽今春渐无多　李贺十二月乐词帘中树影斜防缀池中荷　神】
　　【别曲蜀江风澹水如罗云衫浅汚红脂花　皮日休惜义乌诗义乌实可嗟投之同一罗　韦应物效陶彭泽诗掇英泛浊醪日入防田家尽醉茅榈下一生岂在多】
　　三声【鱼语御虞麌遇箫篠啸肴巧效豪皓号歌哿个麻马祃尤有宥各三韵通】
　　此亦不胜据者袛鱼虞二部所记如诗羔裘【自我人居居惟子之故】淮南子【恬然无思澹然无虑以天为盖以地为与】左传秦伯伐晋之繇【千乘三去获其雄狐】贾谊吊屈原文【亦夫子之故也何必懐此都也】汉广陵厉王歌【奉天期兮不得须臾千里马兮伫待路】杨雄解嘲【或释褐而傅或横江潭而渔】类
　　汉书李陵歌【径万里兮度沙幕为君将兮击匃奴】以奴与幕协幕字从莫其偏傍在模部中原读作暮此正鱼虞之三声自宋韵袛列幕字于入药而去暮不收遂失协例然其踪迹则何可不晓也
　　余与予本属一音郑康成注礼记谓予余古今通字尔雅台吾余予皆作我解独顔师古着刋谬有谓诗词予字皆作上声引毛诗绸缪牖户或敢侮予楚词帝子降兮北渚目眇眇兮愁予为证不知此即三声通转处也如谓毛诗楚词皆是上声则毛诗有彼交匪纡天子所予两句一合楚词有命天阍其开关兮排阊阖而望予召丰隆使先导兮问大微之所居四句一合何尝非平声也况平声作余解上声作与解郭璞注甚眀且尔雅接余亦作接予予亦写余王逸疾世词以灵女与聒余协【求水神兮灵女鸲鹆鸣兮聒余】余亦读予上声故礼部韵以予该余而增韵复添予字槩可见也若唐诗杜甫赠李八秘书【触目非论故新文尚起予】白居易和钱员外禁中【君爱此时好回头时谓予】皆眀押鱼韵而妄据顔説者且谓唐韵鱼部亦无予字何梦梦耶【凡一字皆可三读如此予字在小雅则不我助与胡寜忍予协则又作去读矣他仿此】
　　韩愈讳辨晋之时有杜度若从陆韵则杜上声度去声不合甚矣退之于三声故自眀白且唐时近古尚识古音即弁辩咎舅诸字从未曾上去一定如今本字书其在当时必有上读俱上去读俱去者观栁子厚眎民诗惟房与杜实为民路以杜押遇韵可騐也家稚黄作韵学通指极诟退之杜度为不识韵且引晋有杜蒉刘昌宗读杜作屠以为杜止平上二音不知春秋传屠蒯即檀弓杜蒉原不止刘氏一读且上可读平即可读去此正三声相通之左騐也张迩可尝曰不识杜度当知货虎论语阳货孟子作阳虎使以去上律之则孔孟二人当必有一人不识韵者至若度字则唐人未必不作上读观李商隠无愁果有愁曲东有青龙西白虎中含福星包世度元稹华之巫诗行道之人不得度岂是因巫假神祜何曾不与语麌韵互相押也
　　附载【定之方中升彼虚矣以望楚矣　角弓绰有余裕交相为瘉　墓门讯予不顾颠倒思予民之初生实覃实訏厥声载路　易卦传屯见而不失其居防襍而着　楚词乘白鼋兮逐文鱼】
　　【与子游兮河之渚　逺游奚久留此故居吾将从平乔以娱戯潄正阳而含朝露　九辨老嵺廓而无处蹇淹留而踌躇　蔡中郎释诲下获熏胥之辜髙受城门之诛前车已覆袭轨而鹜　王逸九思鸜鹆鸣兮聒余欲衒鬻兮莫取　胡广铭仍世短祚得公之谟　鲁都赋阐廸徳谟撰集丘素宋玉招防幸而得脱其外旷宇些赤螘若象元螽若壶些　东方朔七諌超慌忽其焉如愿离羣而逺举　邯郸淳投壶赋敬不可久礼成于饫乃设大射否则投壶　黄庭经扶飬性命守虚无恬淡无为何思虑　又羽翼以成正扶踈长生久视乃飞去　参同契窃为贤者谈何敢轻为书冩情泄天符俛仰彻思虑　傅毅七激龙骧超摅莫能执御　荀卿成相萹正直恶心无度邪枉辟囘失道途　冯敬通刀剑铭修尔甲兵用戒不虞见危授命临事而惧　史记事有所疾亦有所徐物有所拘亦有所据　汉叙传农不出贡罪不收孥宫不新馆陵不崇墓　陈琳赋愿请间于一隅赤水汨以涌溥　昭眀太子殿赋造金墀于前庑日散志于琴书　张衡思赋冻雨沛其洒途扰应龙以服辂　东京赋左瞰旸谷右睨圃眇天末以逺期规万世而大摹　又所推必亡所存必固埽项军于垓下绁子婴于轵涂　李嵩述志赋承景灵之防符仰日月之照煦　陆云张二侯颂兴言有谟王室之故　郭璞邉貉兽栎鸟赞皮厌妖蛊黒文朱味　魏武短歌并称夷吾防与庙胙　梁元帝骢马曲白雪画疑山黄云宿埋树连翩行役子终朝征马驱　刘孝威骢马驱行翩翩骢马驱横行复斜趋先救辽城危后拂燕山雾　沈约正阳堂宴劳凯旋诗推毂授神谟余壮终能贾浩荡金罍溢周流玉觞传　王昌龄郑县公馆中赠冯六元二儒有轻王侯脱略当世举本家蓝溪下非为渔弋故　元稹庙之神诗今古耶有耶无耶白居易续古诗何为肠中气鬰鬰不得舒不舒良有由同心久离苦　杜牧题池州弄水亭幽抱吟九歌羇情思湘浦四时皆异状终日为良遇】
　　又【同上二四韵通】
　　小雅彼有旨酒又有嘉殽注诗者以无韵置之不知此正三声通转之例肴与尤通酒者尤之转也
　　白居易题座隅诗云伯夷古贤人鲁山亦其徒时哉无奈何俱化为饿殍沈存中笔谈非之而王伯厚野客丛书又谓唐韵虞部元收此字白未尝误其所谓唐韵者正指切韵以宋时羣指切韵为唐韵如赵叔向肻綮録称陆法言唐韵是也今礼部韵原本无有而毛晃増之惟广韵因切韵旧本尚未删去要是三声字而误入之者今不复更删者存旧迹也余见东部
　　附载【诗小星维参与昴抱衾与裯　清人左旋右抽中军作好　抑无言不讐无徳不报　野有死麕白茅包之吉士诱之　绸缪三星在隅见此邂逅　文王无声无臭万邦作孚　有兎爰爰我生之初尚无造我生之后逄此百忧　巷伯谁适与谋投畀豺虎　何人斯亦不遑舍云何其吁采緑维鲂及鱮薄言观者　皇矣其柽其椐其檿其柘　荡式号式呼俾昼作夜　易文言同声相】
　　【应同气相求水流湿火就燥　箕子歌禾黍油油兮不与我好兮　荘子料虎头编虎须防不免虎口哉　又其生也天行其死也物化静而与隂同徳动而与阳同波　太瞢首不获其嘉妇人易哿　晬首不可佐也诚可嘉也　离骚后悔遁而有他伤灵修之数化　又申申其詈予终然殀乎羽之野　九歌目眇眇兮愁予洞庭波兮木叶下又思灵保兮贤姱曽展诗兮防舞　大招青春受谢白日昭只春气奋发万物遽只　九辨専思君兮不可化君不知兮可奈何　韦孟在邹诗既耉且陋秽我王朝　易林欲有望候与喜相扶淮南子纵志舒节以驰大区可以步而步可以骤而骤　又倍道弃数以求苟遇变常易故以知要遮　刘桢赋丰细异形圜方殊务扬辉发藻九彩襍糅　王延夀灵光殿赋窋防垂珠龙桷雕镂西京赋卫尉八屯警夜廵昼植鍜悬盾用戒不虞　又取殊材于八都岂稽度于往旧　汉书叙三王传僭欲失所牛祸告妖　叙贾谊传贾生矫矫弱冠登朝遭文叡圣屡抗其疏　外国传淫子褒女遂亡酆鄗　梁武帝借田诗公卿秉耒耜庶甿荷耝耰一人慙百王三推先亿兆　蔡邕麟颂皇矣大角降生灵兽视眀礼备麒麟来孚　司马相如封禅颂般般之兽乐我君圃白质黒章其仪可嘉　张衡思赋列缺炜其照夜冻雨沛其洒涂严忌哀时命屈原沉于汨罗岂忠信之可化陆机汉高功臣颂马烦辔怠不释拥树皇储时又平城有谋　陆云夏府君诔既稽其绩英风弥劭天子有命曾在是朝　陆丞相诔改容肃至倾盖宠步鞶带缤纷珍裘阿那　刘琨答卢谌诗威之不建祸延凶播忠陨于国孝諐于家　嵇康思亲诗愁奈何兮悲思多情鬰结兮不可化　子夜歌光风动纨素美目扬双蛾　夀阳乐词梁长曲水流双林与郎照　古语一年数赦善人喑哑韩愈房使君郑夫人殡表道顺徳严显且裕宜夀而富今何谬永贞冬至前四日寓殡坟此非其丘卢氏墓铭命不侔身兹其柰何刻铭墓石以告观者　东方朔诗百犯庸不科事在不可赦　元和圣徳诗渎鬼洪蒙岳祗嵯峨饫沃羶芗产祥降嘏　栁宗元梦归赋伟仲尼之圣徳兮谓九夷之可居惟道大而无所入兮犹流游乎旷野　白居易效陶体诗经旬不出舍心安时亦过】
　　叶娘【青骢白马问君可怜六萠车迎取窈窕西曲娘】称【魏武帝短歌行一匡天下不以兵车正而不谲其德传称】
　　此与虞部兵惩字同一御遇药陌职回互中字
　　七虞【与模同用】
　　古韵【见支鱼二部】
　　三声【见支鱼二部】
　　无入十三部【见支部】
　　丘鲰娄驺诸字虽尤部中字旧既收入则或去或留絶无关系至补遗増韵又添惧取喻墓诸字此系三声通转全非本韵一槩删去
　　虞部裯帱诸字本读绸在尤部中模部谟摹诸字本读摩在歌戈部中其偶协虞部者即鱼虞八部之通耳陆氏以吴音收入虞部唐人尝非之故李涪刋误有曰书嘉谟嘉猷法言作嘉母嘉猷诗载沉载浮法言作载沉载无以为大缪此皆显然唐韵中指名之字今谟字尚列模部而浮字则凡宋韵中一槩删去按浮字不特孙愐唐韵所称切韵【即陆法言切韵】者旧收之字即唐时官韵皆有之如唐礼部试赋得沉珠于渊独孤良器试卷押珠字韵者【皎洁澄泉水荧煌照乘珠】中有浮字【风折璿成浪空涵影似浮深看星并入静向月同无】此正官韵当时所称声律者而眀眀有之虽其收入原不当然既遵声律妄附唐韵犹矛盾如此不知者尚谓广韵即唐韵何也按唐律浮无二字虞尤互收故白居易重修香山寺排律尤韵中有无字【关塞龙门口祗园鹫岭头曽随劫灰久今得胜縁无】可騐今吴音浮原读无歌戈韵则皆读鱼模不止谟字如波读逋防读蒲类皆是【浮属通用字原可不补此独宜补者以此是律韵凡律中可用字似须补入以存隋唐声律旧迹故也后仿此】
　　俗以髽髻之垂紒曰头须初疑为苏字按广韵字注曰头即是物也或曰妇首垂巾皆曰孝特一耳今越俗头上亦加孝字
　　【十虞】虞【元俞切安也虑也又与娱同一曰掌山泽之官又而反祭曰虞】鸆【鸅鸆水鸟】麌【牡麕】禺【猴属又番禺地名】愚【戅也】娱【乐】澞【陵夹水也】嵎【国语防风氏守封嵎之山】隅【陬也又廉棱也通作嵎】髃【防前骨今肩头也】齵【齱齵齿重生也又相佹之意考工记察其菑蚤不齵】喁【声相和也】湡【薮名齐有海湡】鰅【鱼名】【似蝉即青蚨也】【鸟似枭见则天下旱】鍝【锯也又耳环也论都赋左袵鐻鍝之君】　于【羽隅切于也又于于自足貌荘子其卧于于】迂【逺也曲也】杅【浴器又因杅北部地名】竽【笙之大者】盂【盌也大田猎陈名左传左盂右盂】釪【錞釪似钟所以和鼓】雩【祈雨祭名】玗【次玉】邘【周国名】骬【骬缺盆骨也】　吁【况俱切叹声】訏【大也夸也】盱【张目也又病也诗云何盱矣】冔【商冠名】□【忧】旴【日始出】芋【大也诗君子攸芋】呕【慈爱之声韩信传言语呕呕】　纡【因俱切曲也萦也】盓【盘盓旋流貌】陓【杨陓秦薮名】防【编臬头衣】防【鞶革也】蓲【草名】　区【岂俱切藏也屈萠也又寰区又卫士屋曰区庐又区区小貌】岖【﨑岖】驱【驰也逐也又军行有前驱中驱之名】敺【同上又禳却也】祛【同上】躯【身】鮬【□鮬鱼名】　拘【举朱切执也】俱【借也】驹【稚马】捄【手捊土之称诗捄之陾陾】防【挹也酌也又水斗名】跔【跿跔跃也又偏举一足之称】痀【痀偻曲脊也】鮈【鮈鱼名】　劬【其余切劳也】癯【瘠】臞【同上相如传形容甚臞】朐【脯伸曰脡屈曰朐又临朐山名】瞿【鹰隼视也又瞿瞿惧貌】句【须句寃句皆地名通作絇周礼黄繶青句荘子履句谓屦之贯绳者】絇【纑绳也玉藻童子不履絇】軥【车轭两邉拘马颈者左传射两軥而还】衢【四逹谓之衢】戵【防属】鼩【鼱鼩小鼠】枸【立木也荘子若橜株枸】【羽曲也】躣【行貌楚词右苍龙之躣躣】蘧【蘧麦】　敷【方疏切陈也散也】荂【花荣也】莩【草也一曰葭中皮也故亲曰葭莩糟莩糟粕也】孚【信】稃【谷皮】殍【饿者】桴【栋也又编木曰桴又击鼓杖与枹同】枹【击鼓杖】俘【取也军所获也】泭【编木渡水】怤【思也悦也】郛【郭】懯【憋懯急速貌】罦【车上网】肤【皮也又大也美也又浅貌】夫【对妇之称又亩百为夫】跗【足背也又俞跗古良医名】趺【上同又跏趺大坐也】痡【病也】紨【细布也】麸【麦皮】扶【铺四指曰扶投壶义堂上七扶又侧手曰扶案指曰寸故曰扶寸即肤寸】柎【花下萼也亦作鄂谓承花者】防【里防再生稻也】鈇【斧】玞【珷玞石似玉者】不【花萼曰不与柎同诗鄂不韡韡又不可也】□【地□药名】衭【衣前襟】　扶【房无切持也助也】符【信也汉有铜虎符竹使符皆两合为信者】苻【草名又姓】夫【语词】芙【芙蕖荷也】鳬【野鹜也】颫【大风】蚨【青蚨虫名子母不相离故谓钱曰青蚨】瓿【小罂】□【草木子房】　无【武吾切对有之称】毋【禁止词】芜【荒也又草名】巫【祝也女之乐神者】诬【不信曰诬】防【罟也】璑【三采玉也谓朱苍白三色】墲【冢也】　须【俱切须也待也又才智之称易归妹以须】须【髭须】需【须也又卦名】□【鹿子】嬃【汉髙后妹名吕嬃又女嬃屈原姊名】繻【缯采也一曰帛邉为繻用以作传符者】緰【彩帛名】【头】　趋【七俱切走也】　诹【子须切咨事为诹】娵【娵訾星名又古姜女名闾娵】掫【击也】陬【隅】　输【式朱切送也谓以车委输也又负谓之输又江充传曲裾后垂交输谓衣袿两垂如委输然】隃【北陵名又越也】防【裂缯】毹【氍毹织毛褥也】　枢【昌朱切户枢也又木名星名】姝【美色】防【兽似狸者】　刍【仓俱切秆谓之刍又茭草名又豢畜曰刍】犓【养牛之名】　朱【章俱切赤色】珠【蚌所生寳】咮【詟咮多言也】硃【丹砂】株【木根】邾【国名】诛【责也戮也】禂【为牲祭求充肥也】蛛【蜘蛛】跦【跳行貌】袾【衣身曰袾又袾短衣】祩【诅也】侏【伶侏古乐人名】　殊【市俞切别也又絶也汉以斩为殊】铢【十黍重曰铢】殳【击也又兵器亦作杸】杸【上同或作祋诗荷戈与祋】洙【水名在鲁地】防【防也】雏【鸟子也】鶵【鹓雏鸾属】防【稷穰】媰【妇也】　儒【人殊切有道术曰儒又侏儒短人】嚅【嗫嚅多言也】濡【滞也霑湿也】懦【驽弱惮事谓之偷懦】襦【短衣】醹【酒之厚者】防【魅声防不止】獳【朱獳兽名出则国有恐】　【荘俱切偛小人貌】搊【解也】防【直于切庖屋也又椟也又箭室曰厨】蹰【踟蹰】裯【帐也禅衣也】帱【幔也】防【帐】　慺
　　【龙俞切悦也一曰慺慺恭谨貌】膢【二月祭饮食之名一曰祈谷食新曰膢又立秋出猎祭曰防膢】娄【牵也愚也】蒌【蒿也又草中翘翘者】镂【属镂剑名】溇【溇溇雨貌】鷜【鵱鷜野鹅也】搂【牵也】防【求子猪】俞【羊儒切然也又答也】逾【越进也】逾【上同】渝【变也汚也】隃【与逾同贾谊传上下相等而不】
　　【相隃】愉【薄也乐也又愉愉顔色和貌】防【忧】【闚私视也】堬【冢也】窬【凿版以为户也】瘉【病】瘐【上同】牏【筑墙短版也又圊版名厠牏】瑜【美玉】榆【木】觎【觊觎欲得也】楰【楸属】媮【靡也】萸【茱萸】臾【善也又须臾不久貌】腴【腹下肥也】谀【谄也】揄【引也动也又举手相弄曰揶揄】防【防也】【输舟名】歈【巴歈歌也又吴歌曰歈】【□舞手相弄笑也亦作□歈】褕【襜褕也一曰褕狄王后服画揺翟者】羭【牝羊名又美也左传専之羭】蝓【螔蝓蜗牛】睮【韦贤传睮睮佞夫言媚也十一模】模【莫胡切法也规范也】橅【上同韦成传其规抚可见】摹【上同】摸【上同又手摸也又扪也】谟【谋】謩【上同】膜【膜拜长跪拜也又胡人拜称南膜】母【熬饵也内则八珍有淳母】嫫【丑貌】防【车衡上衣】　铺【普切陈也又门铺所以衔环者以铜为之故曰金铺】痡【病】【马蹀迹也】鯆【江豚】誧【谋也大也】　逋【博切逃也又欠负官物亡匿不还之称】晡【日申时也】餔【申时食也又以食食之曰餔】　租【侧切田税】蒩【茅借也封诸侯之用】苴【同上】徂【胙吴切往也】殂【】　酺【蒲胡切大酺饮酒作乐之名周礼族长祭酺汉有赐酺】蒲【草名地名又天子卧内以青规地曰青蒲】蒱【摴蒱戯名】苻【左传萑苻之盗】防【艇】　都【当切美也大也又十邑曰都天子所宫曰都】阇【闉阇城上重门】　徒【同湖切但也空也也又步行曰徒】途【路】涂【上同周礼洫上有涂又水名】涂【上同又泥也杇也又殡谓之涂】峹【亦作嵞禹娶于嵞山】荼【苦菜】防【禾穂也】捈【引也杨子捈中心之所欲】圗【谋也画也】屠【刳也】□【病】莵【楚人谓虎为于莵又飞莵神马】駼【騊駼野马名】鵌【鸟名与防同穴者】防【楸木】　卢【落吾切黒也又饭器也又卖酒器也相如传文君当卢又犬名】垆【黒土也又酒器与卢同】罏【罂也】炉【汉尚书郎给女史二人执香炉】鑪【火器又鑪冶也】舻【舟名又船头刺櫂处】轳【轳即辘轳汲机也】玈【黒弓】矑【目瞳子也】栌【柱上柎曰□栌】瓐【碧玉】纑【布缕也孟子妻辟纑】【瓠】鲈【鱼】芦【苇属】籚【矛防柄也】庐【上同考工记秦无庐】泸【水名出牂牁江】颅【首骨也亦作髗】獹【韩獹犬名】嚧【呼猪声也】　奴【乃徂切仆也古罪人官之称又水不流曰奴】孥【子也】帑【同上又金币所藏也又鸟尾曰帑】砮【石可为矢镞者】驽【奴骀下乗】笯【鸟笼屈原赋鳯凰在笯】　胡【户吴切何也又兽颔下垂皮也又戈防旁出者防胡戈胡又曼胡谓麄缨无文理者又諡法保民耆艾曰胡】乎【语词】虖【上同】湖【大陂也】瑚【夏祭器名】壶【酒器又瓠同又漏也周礼挈壶氏】瓠【上同】糊【食也又糜也】弧【木弓也】箶【箶簏箭室】狐【兽】鹕【鹈鹕水鸟】糊【粘也又糢糊漫貌】醐【酥之精液曰醍醐】　【古都切独也负也又王侯谦称又三周官名】辜【辠也】姑【且也又父之姊妹与夫母皆称姑】酤【市酒】沽【上同卖也又水名】觚【饮器又棱也又操觚竹简也】箛【鞭上作孔马上吹之然】軱【軱戾大骨一曰盘结骨貌】【雕】菰【上同】【小儿啼声】【镤矢名左传作仆姑】橭【牡橭山榆也】鸪【鹧鸪】罛【】蛄【蟪姑蝉属】箍【以篾束物】呼【荒乌切唤也又出息为呼】嘑【上同】謼【大呌也】膴【无骨腊又大也】幠【慢也礼记投壶母幠又覆也荀子幠帾谓覆尸布也】葫【大蒜名】　吾【五乎切我也】吴【国名又哗也】鋘【锟铻山名出金作刀可切玉】防【琨防次玉】梧【木名又枝梧通作捂】郚【地名】浯【水名在零陵郡】鼯【五技防也】龉【龃龉】　乌【哀都切鸟名又何也】洿【浊水不流曰洿】污【上同】汚【上同】杇【涂墁为杇论语不可杇】圬【上同左传圬人以时塓馆宫室】呜【叹声又歌呜呜】　苏【素姑切草名又取草曰苏史记樵苏又而复生之名又须也盘线下垂如须曰流苏又气索貌易震苏苏】稣【同上息也舒悦也】苏【同上】防【屠防庵名又酒名元日所饮】酥【酪属】　枯【苦切槁也】刳【屠也】恗【恇恗怯也】　防【他切美玉】防【□防伏地貌】稌【稻利下湿者】　麤【苍梧切粗也大也行超逺也】□【草履】叶兵【道藏歌解带天星寝停驾高上兵玉眞起角节翊卫自相扶】惩【栁宗元佩韦赋卒易帅而蒙辜首身离而不惩】
　　兵惩字犹是御遇陌职之囘互鱼虞庚蒸即御遇陌职也苐考栁子佩韦赋不止惩字【如固摧辕而失途又求达而不能名崩陀而防诛乃变罹而祸仍果黜志而乖圗肆陨越而就陵】此必以遇职为全部囘互故此亦用全部耳然平上全叶考古絶无或隔韵相协偶合囘互未可知也姑记此以俟知者
　　八齐【独用】
　　古韵【见支部】
　　三声【见支部】
　　无入十三部【见支部】
　　举要谓八齐之犁与四支之犂俗称不同遂致同音同义之字士子拘限而不敢用实则同一耕犂之犂哀棃之棃鹂黄之鹂岂可以二部各见妄云音义有不同者其説良是但四支中鹂犂诸字又分二纽与齐不同此不可解
　　沈佺期则天门赦改年诗齐韵中有幽钥动圜狴句刘禹锡白太守行亦有我心如重狴句宋韵録字而删狴字不可解
　　增韵霓字注云范蜀公镇曾召试学士院其诗用彩霓字学士判为失韵引沈约郊居赋雌霓连蜷作入声读为据当时士子为之愤□司马文正公光曰约赋但取声律便美非霓不可读平声也此毛居正注此为平入通押之证按梁史沈约制郊居赋成以示王筠读至雌霓连蜷约抚掌曰仆尝恐人呼为霓【音倪】盖以赋句为驾雌霓之连蜷连五字平为不谐叶故云原非谓霓只读臬不读倪假不读倪何必畏人平读乎陆氏原韵在当时虽不可考然广韵蓝本陆韵既已竝载其字于齐霁屑三韵部中又六朝自约説后仍押平韵如庾信老子庙诗寥廓本乗霓张正见神仙萹阆苑隔虹蜺皆在齐韵即蜀公所用彩霓亦袭卢思道神仙萹悬旌耀彩霓句宋人无韵学毎执一解便自聚讼即在试士时尤时时辨论增损移易其于陆韵唐韵且不知相去何等而近之为韵学者犹摘劾门部比较出入何不达也
　　【十二齐】齐【徂奚切整也荘也等也又国名】脐【肶脐通作齐左传后君噬齐】蛴【蝤蛴虫名】懠【怒也】麡【鹿属角向前毎入林輙挂其角】　黎【郎奚切黑也众也又国名】犂【耕具又耕也又北部以饭匙为留犂】黧【黑色】藜【草似蓬可为杖故杖亦称藜】梨【果名】瓈【玻瓈】蔾【蒺蔾】骊【马深黑色】蠡【瓠瓢也】鹂【黄鸟名】鵹【上同】盠【以瓢为饮器与蠡同】【绛恶絮】　妻【七稽切妇也】萋【草盛貌】霋【霁也】凄【云雨起貌又凉也】凄【痛心也】緀【帛文貌】　西【先稽切方名】栖【鸟宿曰栖又栖栖不安貌】栖【同上又诗六月栖栖简阅之意】嘶【马鸣】撕【提撕】犀【兽名角可餙器又瓣曰犀诗齿如瓠犀】屖【迟也又同上】澌【声破也与嘶同内则鸟沙鸣注沙澌也】粞【碎米】□【悲声】赍【祖稽切持也送也又赍咨叹声】赍【上同】跻【升也】隮【上同又升气曰隮】懠【疑也】挤【排】韲【凡醢酱所和细切为韲】虀【虀菜】齌【炊餔疾也】　氐【都西切宿名又羗名】低【下也】隄【防也塘也】堤【上同】诋【诃】柢【木根】羝【牡羊也】防【黑石可染缯又人名汉金日防】鞮【革履也又西方曰狄鞮又铜鞮晋官名】岻【山名】鍉【防血器】眂【视也】诋【诃也】袛【短衣也】　梯【土稽切木阶也又凭也山海经西王母梯几】鹈【鸊鹈鳬名膏中莹刀】防【上同】睇【视】　题【徒夷切頟也南蛮镂頟者曰雕题又椽头玉餙曰璇题玉题又品目之称】睼【迎视也】啼【号也鸣也】嗁【上同】提【挈也又马上鼓用曲木提之即名提周礼夏官执提】媞【美好貌通作提诗好人提提】禔【安福也】褆【衣厚褆褆然】绨【厚缯】鴺【鷩鴺山鸡也】缇【帛丹黄色】罤【兎网】蹄【足也又兎网同罤荘子得兎忘蹄】蹏【同上又赫蹏名】防【□防赤一曰帷也】防【餹防饵也】鞮【革履也又白铜鞮歌名】梯【木稚也易枯杨生梯】鹈【鸊鹈】荑【草名又茅始生曰荑】缔【结不解也】稊【稗也】锑【鎕锑火齐也】【螗蝉属】瑅【玉名】騠【駃騠骏马名】鮧【鮎鱼】踶【小蹋谓之踶】折【礼记吉事欲其折折尔言安舒也】桋【女桑】防【霁云也】崹【崥崹山名】　泥【奴低切水和土也又水名】埿【杇也】臡【肉醤杂骨曰臡周礼鹿臡麋臡】　鸡【古兮切知时畜】稽【留止也考也计校也贾谊传反唇而相稽又卜稽与乩同】乩【卜稽】枅【欂栌承栋者】笄【簪也女子十五许嫁而笄】　谿【苦稽切水注川曰谿】溪【上同】磎【上同】醯【呼鸡切酢也】防【上同唐书以防灌鼻】橀【榽橀木名】　兮【胡西切歌词】奚【何也大腹】
　　【也又羗名又官女曰奚谓没入官婢也又奚奴贱称】防【上同女也】傒【上同又人名齐卿髙傒】蹊【径也又穿径曰蹊左传牵牛以蹊人之田】徯【上同月令塞徯径】騱【驒騱野马】鼷【小防也春秋鼷防食郊牛角】豀【反戾也庄子妇姑勃豀】嵇【小名又姓】謑【耻也】貕【兽名周礼幽州其泽薮曰貕飬】繄【乌兮切防衣也一曰赤黑缯又助词】翳【蔽也羽葆也又助词】防【尘埃】瑿【黒玉也】黳【黒也】防【黑石】【相言应词】　倪【五齐切端倪也又姓亦作儿孟子反其旄倪】儿【上同汉儿寛即倪寛】齯【老人齿落复生】防【衣裗谓之防一曰女上服也】蜺【寒蜩也一曰虹蜺】霓【上同屈虹也】輗【大车辕端持衡者】麑【鹿子】鲵【刺鱼四足雄鲸雌鲵】猊【狻猊师子也】婗【人始生曰嫛婗】　圭【古奎切瑞玉也又六十四黍为一圭又祭田为圭又土圭测景法】珪【上同】闺【宫门如圭者】袿【妇人服其下垂者上广下狭如刀圭曰袿又长繻也又纎褵袿也即妇人长带】窐【甑下孔也楚词珪璋襍于甑窐】邽【上邽下邽皆秦地名】鲑【鱼名】　睽【苦圭切乖也目不相视也又卦名】暌【违也日月相廻避也】聧【耳不相听也】奎【宿名】刲【割也】　携【户迷切离也提也】嶲【子嶲子规也又规也车轮转一周为嶲礼记立视五嶲】防【日旁气也周礼眡祲十煇三曰防又鼎属】觽【角锥鋭耑可以解结】畦【田五十亩曰畦又畛也】眭【目深恶视貌】【邑名】蠵【觜蠵大龟又宿名】【车轮转一周为通作嶲】【离心也】　烓【渊圭切煁烓行灶也又眀也】□【甑下孔也】　【匹低切手击也】批【上同左传批而杀之又削也】郫【削也上同】錍【箭镞广长者】鈚【上同】　鼙【骈迷切鼓也】鞞【上同又县名】椑【圎榼盛酒者汉书美酒一椑又齐人谓斧柯为椑】膍【膍胲牛百叶也】防【罂】笓【取虾竹器】迷【莫齐切惑也】麛【鹿子也王制不麛泛指兽初生者】防【齐人呼母为阿防】　篦【邉兮】
　　【切竹器一曰眉篦也】鎞【钗也掠器也】【牢也】狴【上同狴犴强兽故借以禁有罪者】豍【豆】防【车防】　栘【咸迷切棠棣也】　睢【翾圭切睢睢睥睨防扈之意】
　　叶徳【淮南子万民猖狂不知东西交被天和食于地徳】北【古乐府鱼戯莲叶东鱼戯莲叶西鱼戯莲叶南鱼戯莲叶北】
　　往读荀卿成相篇尧不徳舜不辞怪其每章皆用韵而此句独不然初谓古文原自不拘及读淮南子万民猖狂四句始知德与西叶不德不辞正古人叶字也又大招有无东无西无南无北只此一节与前后并无叶处及读乐府鱼戯词则知西与北亦是叶字且正与荀子淮南子皆出一辙虽有入无入是大主要然亦须両合中就其中叶字原有古人所习押者始押之不然犹是支微十韵与东冬七韵之叶然何以十韵只在齐七韵只在职也且何以齐多西字职多北字也以此推之影响可得已【又相如上林赋亦有东西南北驰骛往来句】
　　九佳【与皆同用】
　　古韵【见支部】
  </div>
  <div class="pagination">
   <a href="古今通韵_page2.html">
    上一页
   </a>
   <a href="古今通韵.html">
    1
   </a>
   <a href="古今通韵_page2.html">
    2
   </a>
   <span class="current-page">
    3
   </span>
   <a href="古今通韵_page4.html">
    4
   </a>
   <a href="古今通韵_page5.html">
    5
   </a>
   <a href="古今通韵_page6.html">
    6
   </a>
   <a href="古今通韵_page7.html">
    7
   </a>
   <a href="古今通韵_page8.html">
    8
   </a>
   <span>
    ...
   </span>
   <a href="古今通韵_page4.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
