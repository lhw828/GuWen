<!DOCTYPE html>
<html>
<head>
    <meta charset="UTF-8">
    <title>毛诗古音攷 - 第 13 页/共 14 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>毛诗古音攷 - 第 13 页/共 14 页</h1>
    <div class="content">　　伯【音博礼记伯劳或作博】
　　本证【崧髙】既成藐藐王锡申伯四牡蹻蹻钩膺濯濯【又】其风肆好以赠申伯
　　旁证【史记序传】襄子困辱乃禽智伯主父生防饥死探爵【扬雄太常箴】翼翼太常实为宗伯穆穆神祗寝庙奕奕
　　宝【音补保亦音补宝保相韵以今音读之亦叶然补古音也存之】
　　本证【崧髙】我图尔居莫如南土锡尔介圭以作尔宝徃近王舅南土是保
　　旁证【易林家人之蛊】东市齐鲁南贾荆楚羽毛齿革为吾利宝【陈琳马脑勒赋】帝道匪康皇鉴元辅顾以多福康以硕宝【左思赋】矞云翔龙泽马于阜【上声】山图其石川形其宝【以上　冠礼宝证　字辞】宜之于假【音古】永受保之【易林鼎之豫】销锋铸耜纵牛放马甲兵解散夫妇相保【以上保证】
　　啴【音颠说文单声单古读颠魏文帝寡妇赋北风厉兮赴门食常苦兮衣单伤薄命兮寡独内惆怅兮自怜】本证【崧髙】申伯番番【音轩呉棫读】既入于谢徒御啴啴旁证【栁宗元劒门铭】内获固圉外临平原【音延】天兵徐驱卒乗啴啴
　　茹【音汝】
　　本证【烝民】人亦有言柔则茹之刚则吐【上声】之维仲山甫柔亦不茹刚亦不吐
　　旁证【左思赋】然相顾焉失所有腼瞢容神蘂形茹
　　解【音系】
　　本证【韩奕】无废朕命夙夜匪解防共尔位朕命不易旁证【九章悲囘风】愁郁郁之无快兮居戚戚而不解心鞿羁而不开兮气缭转而自缔
　　誉【读如字旧音余者以与居叶也愚按说文居从尸从古又倨不逊也从人居声是居古音倨说见居韵誉虽有平声读此则不必然矣】
　　本证【韩奕】庆既令居韩姞燕誉
　　完【音延】
　　本证【韩奕】溥彼韩城燕师所完以先祖受命因时百蛮旁证【王粲七哀诗】未知身死所何能两相完驱马弃之去不忍听此言
　　蛮【音眠书三百里蛮顔师古曰谓以德蛮幕而覆之也】
　　本证【韩奕】诗见上
　　旁证【许由箕山歌】河水流兮縁髙山甘施兮叶绵蛮髙林肃兮相错连【扬雄扬州牧箴】犷矣淮夷蠢尔荆蛮翩彼昭王南征不旋【社笃论都赋】席卷漠北叩勒祈连横分单于屠裂百蛮【汉灵帝时帝尧碑】民不作忒化洽百蛮歴运遭七乃禅舜焉功绵日月名勒管【曹植王粲诔】翕然鳯举逺窜荆蛮身穷志达居鄙行鲜
　　貊【音莫皇矣貊其德音左传礼记皆作莫以其音之同也】
　　本证【韩奕】王锡韩侯其追其貊奄受北国因以其伯【閟宫】遂荒徐宅至于海邦淮夷蛮貊
　　旁证【杜笃论】棰驱氐僰寥狼卭筰东攠乌桓蹂辚濊貊【张载七命】华裔之夷流荒之貊语不传于輶轩地不被乎正朔
　　江【音工周礼六书三曰谐声江河是也释名江公也小水流入其中公共也风俗通江者贡也出珍物可贡献也说文以工得声后世之音去谐声逮矣今集古音是固不可废也因附于江汉之末】
　　旁证【九章哀郢】将运舟而下浮兮上洞庭而下江去终古之所居兮今逍遥而来东【左思蜀都赋】结阳成之延阁飞观榭乎云中开髙轩以临山列绮牕而瞰江【王粲赠蔡子笃】舫舟翩翩以沂大江蔚矣荒涂时行靡通【晋童谣】五马浮渡江一马化为龙【又晋谚】阿童复阿童衔刀浮渡江【谢灵运田南诗】中园屏氛杂清旷招逺风卜室倚北阜启扉向南江
　　绪【音渚说文以者得声者古读渚详见者韵】
　　本证【常武】率彼淮浦省此徐土不留不处三事就绪【閟宫】有稷有黍有稻有秬奄有下土缵禹之绪【又】至于文武缵大王之绪致天之屇于牧之野【殷武】有截其所汤孙之绪
　　旁证【参同契】如审遭逢覩其端绪以类相况揆物终始【班固髙祖纪述】皇矣汉祖纂尧之绪实天生德聪明文武【王粲赠士孙文始】既度礼义卒获笑语庶兹永日无諐厥绪【张华励志诗】大猷漠将抽厥绪先民有作贻我髙矩【陆机与弟士龙】懐徃欢絶端悼来忧成绪感别惨舒翮思归乐遵渚【王赞皇太子诔】于明圣晋仰统天绪易以明险简以识阻
　　业【音岳】
　　本证【常武】赫赫业业有严天子王舒保作
　　旁证【易林革之贲】亥午相错败乱绪业民不得作【班固艺文志述】伏羲画卦书契后作虞夏商周孔纂其业【又班固武帝述】世宗晔晔思祖业畴咨熈载髦俊并作【汉梁相费泥碑】穆穆显祖厥德懿铄播勋于前丕硕基业
　　骚【音搜】
　　本证【常武】匪绍匪游徐方绎骚
　　旁证【张衡思赋】行积氷之皑皑兮清泉沍而不流寒风凄其永至兮拂穹岫之骚骚
　　惊【音姜】
　　本证【常武】震惊徐方如雷如霆徐方震惊
　　旁证【张籍祭韩愈诗】月中登髙滩星汉交垂芒钓车掷长线有获齐驩惊
　　诲【音戏舆人之诵曰我有子弟子产诲之我有田畴子产殖之子产而死谁其嗣之殖音侍皆古音】本证【瞻卬】匪教匪诲时维妇寺【与侍义同】
　　旁证【泰山刻石三句一韵】夙兴夜寐建设长利专隆教诲训经宣达逺近毕理咸承圣志【汉爰珍歌】我有田畴爰父殖置我有子弟爰父教诲
　　巩【音古巩之义固也瞻卬卒章藐藐昊天无不克巩无忝皇祖式谷尔后后音虎巩宜音古岂以义得声乎】苴【按洪武正韵音阻与下止正叶旧注平声亦以止为平何耶】
　　本证【召旻】草不溃茂如彼栖苴我相此邦无不溃止
　　训【音驯周礼土训中二人郑司农云训读为驯】
　　本证【烈文】无竞维人四方其训之不显维德百辟其刑之于乎前王不忘
　　旁证【韦成自劾诗】维我节侯显德遐闻左右昭宣五品以训【汉成阳灵台碑】复帅羣宗贫富相均共慕市碑着立功训【灵台尧　班固幽母冢　　通赋】要没世而不朽兮乃先民之所程观天网之纮覆兮实棐忱而相训【卫瓘字势】大晋开元道敷训天垂其象地耀其文【华阳国志赞】穆姜温仁化继为亲泰瑛严明世范厥训
　　震【平声说文劈歴振物者从辰声春秋传震夷伯之庙】
　　本证【时迈】实右序有周薄言震之莫不震叠懐柔百神旁证【扬雄赵充国颂】汉命虎臣惟后将军【音均】整我六师是讨是震【崔瑗北军中侯箴】赫赫将帅典总虎臣鹰扬旅武阚然奋震【曹植文帝诔】朱旗所勦九壤披震畴克不若孰敢不臣【左思咏史诗】荆轲饮燕市酒酣气益震哀歌和渐离谓若傍无人【潘岳思游赋】揖太昊以假憩兮听戎政于三春洪范翕而后张兮百卉陨而更震
　　耦【音拟】
　　本证【噫嘻】骏发尔私终三十里亦服尔耕十千维耦旁证【易林井之讼】少孤无父长失慈母悖悖防防莫与为耦
　　造【音走】
　　本证【闵予小子】闵予小子遭家不造嬛嬛在疚于乎皇考【酌】我龙受之蹻蹻王之造
　　旁证【易干五上】飞龙在天大人造也亢龙有悔盈不可久也【太】端徃述来遵天之造无或改作遵天之丑
　　呉【如字说文姓也亦郡也一曰呉大言也从矢口矢倾头也与仄同徐锴曰大言故矢口以出声诗曰不呉不扬今写诗者改呉作防又音乎化切其谬甚矣旧说呉哗也何承天云呉字误当为防防从口下大鱼之大口者曰防音桦杨用脩曰呉防本字相似而误古今相承不敢改不知呉本无桦音亦无哗义也音义两乖而执泥一槩岂所谓因误成固因因成妒邪云云愚按说文娱虞皆以呉得声史记作不虞不骜夫诗呉也史増其上以虍诗敖也史増其下以马要以音取之不论其文之繁简也且虞有懈弛意骜有侮慢意諠哗之义亦在其中矣优施之歌以吾为娱而取义于暇豫也此独不可以呉为虞而取义于懈弛乎况徐锴之说有据似不必以防易呉也然必拘拘于矢口出声以解諠哗之义无亦固哉为诗乎】本证【丝衣】不呉不敖胡考之休【泮水】不呉不扬不告于讻
　　才【音嗤】
　　本证【駉】以车伾伾思无期思马斯才
　　旁证【陆云答兄】咨予顽蒙蕞尔弱才沈耀渚挹庇云淇【华阳国志赞】刘后初载实多良才季休忠亮经事能治【平声】德山耽学道以光时
　　绎【音约博雅络绎也】
　　本证【駉】有驒有骆有駵有雒以车绎绎【閟宫】保有鳬绎遂荒徐宅
　　旁证【楚辞九辩】悲愁穷戚兮独处廓有美人兮心不绎去乡离家兮来逺客超逍遥兮今焉薄【扬雄甘泉赋】是时未辏夫甘泉也乃望通天之绎绎下隂潜以惨廪兮上洪纷而相错
　　逆【音博说文从辵屰声屰月初生也读如书哉生魄之魄故朔字以此得声魄古音同博礼运君与夫人交献以嘉魂魄是谓合莫】
　　本证【泮水】既克淮夷孔淑不逆式固尔犹淮夷卒获【音霍】旁证【扬雄扬州箴】当周之隆越裳重译春秋之末侯甸叛逆【魏应璩杂诗】曲突不见宾燋烂为上客思愿献良规江海傥不逆【荀朂正旦行礼歌】柔逺能迩孔淑不逆来格祁祁邦家是若
　　楅【音逼说文以木有所楅束以木畐声故曰夏而楅衡】
　　尺【音绰汉律歴志尺者蒦也蒦音约与蠖同蠖之义盖取诸尺今人布武求尺一缩一伸如蠖之步】本证【閟宫】是断是度是寻是尺松桷有舄路寝孔硕旁证【曲礼】将即席容毋怍两手抠衣去齐尺【古诗】两宫遥相望双阙百余尺极宴娯心意戚戚何所迫【音博白虎通亡与昌正相迫故谓之鏄也崔瑗草书势　王草书之法盖又简略应时谕指用于卒迫　　褒僮约】仡仡叩头两手自搏目泪下落鼻涕长一尺【汉长安语】城中好髙髻四方髙一尺城中好广眉四方且半额【音岳呉才老曰幽州人谓之鄂】城中好大袖四方全匹帛【音薄礼运疏布以幂衣其澣帛醴醆以献荐其燔炙】
　　舄【音鹊说文与鹊同】
　　本证【閟宫】诗见上
　　旁证【太逃首】心惕惕【汀药切】足金舄不志沟壑【陆云逸民赋】相彼宇宙方之委舄夫岂不休而好是冲漠
　　昔【音错考工记老牛之角紾而昔郑司农云昔读为交错之错】
　　本证【那】自古在昔先民有作温恭朝夕执事有恪旁证【楚辞大招】长袂拂面善留客只魂乎归来以娯昔只【左思咏史诗】当其未遇时忧在填沟壑英雄有迍邅由来自古昔【又蜀都赋】碧出苌之血鸟生杜宇之魄【音薄】妄变化而非常嗟见伟于畴昔
　　平【音旁上羮音冈下争音侧羊切】
　　本证【烈祖】亦有和羮既戒既平鬷假无言时靡有争旁证【急就篇】代郡上谷右北平辽东滨西上平冈【张籍祭韩愈诗】北台临稻畴茂栁多隂凉板亭坐垂钓烦苦稍已平
　　争【音真若平如字读则以真读争亦可】
　　本证【烈祖】诗见上
　　旁证【汉儒先生娄寿碑】优于春秋嘿有成知贱为贵与世无争【顔延年阳瓉诔】憬彼危台在滑之坰周卫是交郑翟是争昔惟华国今实边亭
　　何【读如字说文儋也徐铉曰儋何即负何也借为谁何之何今俗别作担荷非是凡诗之荷悉作何易何校灭耳春秋传弗克负何东汉班超传勇乃负何字音皆同至魏晋时字通为荷而音犹不变姑録之以证】本证【鸟】殷受命咸宜百禄是何
　　旁证【嵇康答二郭】昔蒙父兄祚少得离负荷因疏遂成嬾寝迹北山阿【潘岳河阳县诗】位同单父邑媿无子贱歌岂敢陋微官但恐忝所荷
　　围【音怡】
　　本证【长发】圣敬日跻昭假迟迟上帝是祗帝命式于九围
　　旁证【古艶歌】南山石嵬嵬松栢何离离上枝拂青云中心十数围【傅毅北征颂】曜神武于幽冀遇白登之重围何獯鬻之桀虐自弛放而不羁【陆机大帝诔】将熈景命经营九围登迹岱宗班瑞旧圻
　　龙【古宠字省义同古平声今去声】
　　本证【长发】受小共大共为下国骏厐【音蒙荀卿读】何天之龙旁证【易师九二】在师中吉承天宠也王三锡命懐万邦也
　　动【上声】
　　本证【长发】敷奏其勇不震不动不戁【音赧】不竦百禄是总旁证【七谏】故叩宫而宫应兮弹角而角动虎啸而谷风至兮龙举而景云徃【木华海赋】霾曀潜消莫振莫竦轻尘不飞纎萝不动【孔稚珪北山移文】及其鸣驺入谷鹤书赴陇形驰魄散志变神动【鲍昭园葵赋】风暖淩开土冐泉动游尘暴日鸣雉依陇
　　伐【音歇亦音废周礼大司马以九伐之法正邦国考工记熊旗六斿以象伐也刘昌宗皆读废郑注如树之有根本是以言伐】
　　本证【长发】九有有截韦顾既伐昆吾夏桀
　　旁证【汉富春丞张君碑】峨峨富春膺姿清烈孝拟参骞人无间伐【晋孙绰樽铭】与之无苦施而有节应忘知功存不伐王公拟之德齐上哲【谢灵运游赤石诗】矜名道不足适已物可忽请附任公言终然谢天伐
　　严【音庄汉明帝讳庄改庄助为严助以其音之同也古人改易名姓如陈田马莽之类皆字异音同】本证【殷武】天命降监下民有严不僣不滥不敢怠遑旁证【天问】勲阖梦生少离散亡何壮武厉能流厥严
　　丸【音延】
　　本证【殷武】陟彼景山松栢丸丸是断是迁方斵是虔旁证【易林归妹之豫】逐利三年利走如神展转东西如鸟避丸【曹植善哉行】径歴名山芝草翩翩僊人王乔奉药一丸
　　愚编毛诗古音攷自周颂外皆颇可读尚有数章从古以为不叶者则不得不阙之矣夫阙疑古道也何敢强为之解然反覆咏之只在句读上下之间于义不悖于音实叶谨条于左盖求其韵而不得不容不借读以谐其声也
　　【东门之枌】谷旦于差【音磋】南方之原不绩其麻市也婆娑【借读】南方之原谷旦于差不绩其麻市也婆娑
　　【车攻】决拾既佽弓矢既调射夫既同助我举柴【音恣借读】弓矢既调决拾既佽射夫既同助我举柴
　　【桑柔】民之未戾职盗为寇凉曰不可覆背善詈
　　【借读】职盗为寇民之未戾凉曰不可覆背善詈
　　【烝民】古训是式威仪是力天子是若明命使赋
　　【借读】古训是式威仪是力明命使赋天子是若
　　【召旻】维昔之富不如时维今之疚不如兹彼疏斯粺胡不自朁职兄斯引
　　【借读】维昔之富不如时维今之疚不如兹彼疏斯粺职兄斯引胡不自朁
　　【閟宫】致天之屇于牧之野【音暑】无贰无虞上帝临女敦商之旅克咸厥功王曰叔父建尔元子俾侯于鲁大启尔宇为周室辅　旧以功字不叶乃音古然义无所据故亦借读之
　　【借读】致天之屇于牧之野无贰无虞上帝临女克咸厥功敦商之旅
　　周颂三十一篇半不可叶朱子曰清庙之瑟朱而疏越一唱而三叹叹即和也谓一人倡而三人和也此言似是乃其半又可叶何也恐或失于烂脱之余或杂以笙镛之间或重以三叹之音皆不可知然不得不阙之以俟博雅君子矣语曰待其人而后行其有待也夫


</div>
    <div class="pagination">
<a href="毛诗古音攷_page12.html">上一页</a><span>...</span><a href="毛诗古音攷_page8.html">8</a><a href="毛诗古音攷_page9.html">9</a><a href="毛诗古音攷_page10.html">10</a><a href="毛诗古音攷_page11.html">11</a><a href="毛诗古音攷_page12.html">12</a><span class="current-page">13</span><a href="毛诗古音攷_page14.html">14</a><a href="毛诗古音攷_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
