<!DOCTYPE html>
<html>
<head>
    <meta charset="UTF-8">
    <title>说文解字注 - 第 11 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 11 页/共 283 页</h1>
    <div class="content">　　蒬yuān
　　注解：棘蒬也。见释艹。本艹经云：远志一名棘菀，一名葽绕，一名细艹。从艹冤声。于元切。十四部。
　　路径：段注说文□第一卷□艹部
　　茈zǐ
　　注解：茈艹也。三字句。茈字仅得免□，可以证□下必云□艹也，藟下必云藟艹也，皆浅人□之。周礼注云：染艹，茅搜、橐卢、豕首、紫茢之属。按紫茢卽紫□也，紫□卽茈艹也。广雅云：茈□，茈草也。古列戾同音，茈紫同音。本艹经云：紫草一名紫丹，一名紫芺。陶隐居云：卽是今染紫者。说文云：□艹可以染留黄。谓之紫□者，以染紫之□别于染駵黄之□也。西山经曰：劳山多茈艹。司马彪注上林赋曰：茈姜，紫色之姜。郭注南山经曰：茈蠃，紫色蠃。故知古紫茈通用。从艹此声。将此切。古音在十五部，转入十六部。
　　路径：段注说文□第一卷□艹部
　　□mò
　　注解：茈艹也。见释艹。从艹□声。莫觉切。古音在二部。古多借用为眇字，如说大人则藐之及凡言藐藐者皆是。
　　路径：段注说文□第一卷□艹部
　　萴cè
　　注解：乌喙也。广雅：获，奚毒，附子也。一岁为萴子，二岁为乌喙，三岁为附子，四岁为乌头，五岁为天雄。按本艹经有附子、乌头、天雄三条，云乌头一名奚毒，一名卽子，一名乌喙。卽子卽萴子，犹鲗鲫一字也。名医别录又沾侧子一条，误矣。从艹则声。阻力切。一部。按茈□搜茜等字皆染艹也，乃中隔以萴字，恐后人妄移。
　　路径：段注说文□第一卷□艹部
　　搜sōup31上
　　注解：茅搜，茹藘。芦音闾，铉本作藘。郑风：茹藘在阪。释艹、毛传皆云：茹藘，茅搜也。陆玑云：茹藘，茅搜，蒨艹也，一名地血。齐人谓之茜，徐州人谓之牛蔓。今圃人或作畦种莳。故货殖传云：卮茜千石，亦比千乘之家。按本艹经有茜根，蜀本图经、苏颂图经言其状甚悉。徐广注史记云：茜一名红蓝，其花染缯赤黄。此卽今之红花，张骞得诸西域者，非茜也。陈藏器云：茜与蘘荷皆周礼攻蛊嘉艹之冣。人血所生，可□染绛。云人血所生者，释此字所以从鬼也。从艹鬼。会意。所鸠切。三部。茅古音矛。茅搜、茹芦皆叠韵也。经传多以为春猎字。
　　路径：段注说文□第一卷□艹部
　　
　　茜qiàn
　　注解：茅搜也。从艹西声。仓见切。古音在十三部。蒨卽茜字也，古音当在十一部，其音变适同耳。
　　路径：段注说文□第一卷□艹部
　　□sì
　　注解：赤蕼也。从艹肆声。息利切。十五部。
　　路径：段注说文□第一卷□艹部
　　薜bì
　　注解：牡赞也。见释艹。从艹辟声。蒲计切。古音在十六部。
　　路径：段注说文□第一卷□艹部
　　莣wáng
　　注解：杜荣也。见释艹。郭云：今芒艹也，似茅，皮可以为绳索履屩也。按太平御览引杂字解诂：芒，杜荣。而芒讹作芸。从艹忘声。武方切。十部。
　　路径：段注说文□第一卷□艹部
　　苞bāo
　　注解：艹也。曲礼苞屦不入公门注：苞，藨也，齐衰藨□之菲也，子虚赋：葴析苞荔。张揖曰：苞，藨也。玉裁按：当是藨是正字，苞是叚借，故丧服作藨□之菲。曲礼作苞屦。南都赋说艹有藨，卽子虚之苞也。斯干、生民传曰：苞，本也。此苞字之本义。凡诗云苞栎苞棣，书云艹木蔪苞者皆此字，叚借为包裹。凡诗言白茅苞之，书言厥苞橘柚，礼言苞苴，易言苞蒙苞荒苞承苞羞苞桑苞瓜，春秋传言苞茅不入，皆用此字。近时经典凡训包裹者皆径改为包字，郭忠恕之说误之也。许君立文当云苞本也，从艹，包声，若不谓为叚借，则当云苞，藨也。下文卽云藨，□属，使读者知曲礼之苞卽丧服之藨。葢艹木旣难多识，文字古今屡变，虽曰至精，岂能无误。善学古者不泥于古可也。南阳□为□□。□各本不从艹，误。□，艹□也，见后。从艹包声。布交切。古音在在三部。按曲礼音义曰：苞，白表反。为欲读同藨耳。
　　路径：段注说文□第一卷□艹部
　　艾àip31下
　　注解：仌台也。见释艹。张华博物志曰：削冰令圆，举以向日，以艾于后承其影，则得火。从艹乂声。五葢切。十五部。古多借为乂字，治也，又训养也。
　　路径：段注说文□第一卷□艹部
　　蔁zhāng
　　注解：艹也。玉篇曰：蔁，桺根，卽蔏陆也。此非许意。从艹章声。诸良切。十部。
　　路径：段注说文□第一卷□艹部
　　芹qín
　　注解：楚葵也。从艹斤声。详菦字下。巨巾切。古音在十三部。
　　路径：段注说文□第一卷□艹部
　　薽zhēn
　　注解：豕首也。释艹曰：茢薽，豕首。许无茢字者。考太平□览引尔雅蔩土瓜，孙炎曰：一名列也。按叔然以茢上属，许君读葢与孙同。郑注周礼豕首为染艹之属。吕氏春秋曰：豨首生而麦无叶。本艹经曰：天名精一名豕首。从艹甄声。侧邻切。古音在十三部。
　　路径：段注说文□第一卷□艹部
　　茑niǎo
　　注解：寄生艹也。艹字各本脱，依毛诗音义及韵会补。小雅传曰：茑，寄生也。陆玑曰：茑一名寄生，叶似当卢，子如覆盆子。本艹经：桑上寄生，一名寓木，一名宛童。按寓木、宛童见释木。从艹。毛、陆皆曰寄生耳，许独云寄生艹者，为其字之从艹也。鸟声。诗音义云：说文音吊。唐韵都了切。二部。《诗》曰：“茑与女萝。”小雅頍弁文。樢，茑或从木。艹属故从艹，寓木故从木，广雅释木作樢字。〖注〗《诗□小雅□頍弁》。
　　路径：段注说文□第一卷□艹部
　　芸yún
　　注解：艹也。佀目宿。夏小正：正月采芸，为庙采也。二月荣芸。月令：仲冬芸始生。○芸，香艹。高注淮南、吕览皆曰：芸，芸蒿，菜名也。吕览曰：菜之美者，阳华之芸。○芸，芳菜也。贾思勰引仓颉解诂曰：芸蒿似斜蒿，可食。沈括曰：今谓之七里香者是也。叶类豌豆，其叶极芬香，古人用以藏书辟蠹，采置席下，能去蚤虱。从艹云声。王分切。十三部。《淮南王》说：“芸艹可□死复生。”淮南王，刘安也。可以死复生，谓可以使死者复生。葢出万毕术、鸿宝等书，今失其传矣。
　　路径：段注说文□第一卷□艹部
　　□cè
　　注解：艹也。从艹□声。麤最切。十五部。
　　路径：段注说文□第一卷□艹部
　　葎lǜ
　　注解：艹也。唐本艹曰：葛葎蔓。宋本艹曰：葛勒蔓，似葛有刺。从艹律声。吕戌切。十五部。
　　路径：段注说文□第一卷□艹部
　　茦cì
　　注解：莿也。茦刺见释艹，刺不从艹。方言曰：凡艹木刺人，北燕朝鲜之闲谓之茦，或谓之壮。按木□曰朿，艹□曰茦，因木□之字为义与声也。但许君上下文皆系艹名，不当泛释凡艹之刺。或因上文葎艹有刺联及之，或自有艹名茦，一名莿，与方言异义，未可定也。从艹朿声。楚革切。古音在十六部。
　　路径：段注说文□第一卷□艹部
　　□guā
　　注解：□蒌，果蠃也。果蠃宋铉本作果蓏，依锴本，与诗合。豳风：果蠃之宝，亦施于宇。释艹曰：果蠃之实，栝楼也。毛传同。李巡曰：栝楼，子名也。本艹经：栝楼一名地楼。玉裁按：□果、娄蠃皆双声，藤生蔓于木，故今尔雅、本艹字从木。艹属也，故说文字从艹。从艹□声。古活切。十五部。〖注〗《豳风□东山》。
　　路径：段注说文□第一卷□艹部
　　葑fēngp32上
　　注解：须从也。邶风：采葑采菲。毛传曰：葑，须也。释艹曰：须，葑苁。说文曰：葑，须从也。三家互异而皆不误。葑须为双声，葑从为叠韵，单□之为葑，絫□之为葑从，单□之为须，絫□之为须从，语言之不同也。或许所据尔雅与今本异矣。坊记注云：葑，蔓菁也。陈宋之闲谓之葑。方言云：蘴荛，芜菁也。陈楚之郊谓之蘴。郭注：蘴旧音蜂，今江东音嵩，字作菘也。玉裁按：蘴菘皆卽葑字，音读稍异耳，须从正切菘字。陆佃、严粲、罗愿皆言在南为菘，在北为芜菁、蔓菁。若菰葑读去声，别是一物。从艹封声。府容切。九部。
　　路径：段注说文□第一卷□艹部
　　荠cí
　　注解：疾黎也。今诗墉风、小雅皆作茨。释艹、传、笺皆曰：茨，蒺藜也。易曰：据于蒺藜。陶隐居曰：子有刺，军家□作之，以布敌路，亦呼蒺藜。从艹□声。疾咨切。十五部。《诗》曰：“墙有荠。”〖注〗《墉风□墙有荠》。
　　路径：段注说文□第一卷□艹部
　　莿cì
　　注解：茦也。按方言只作刺，卽从艹，亦当与茦篆相属，恐后人增之。从艹刺声。七赐切。十六部。
　　路径：段注说文□第一卷□艹部
　　蕫dǒng
　　注解：鼎蕫也。释艹曰：蘱，薡蕫。郭云：似蒲而细。按说文无蘱字者，葢许所据只作类。从艹童声。多动切。九部。亦作董，古童重通用。或用为童蓈字，误。杜林曰“藕根”。汉志有杜林仓颉训纂一篇，杜林仓颉故一篇，此葢二篇中语。藕当从后文作蕅。蕅根犹荷根也。郭朴曰：北方人以藕为荷，用根为母号也。然则杜林谓蕅为蕫。
　　路径：段注说文□第一卷□艹部
　　蘻jì
　　注解：狗毒也。见释艹。樊光云：俗语苦如蘻。从艹系声。古诣切。十六部。
　　路径：段注说文□第一卷□艹部
　　□sǎo
　　注解：艹也。释艹曰：□，□□。未知许□句如此否。从艹□声。苏老切。古音在三部。说文无□字者，葢所据只作□。
　　路径：段注说文□第一卷□艹部
　　芐hù
　　注解：地黄也。见释艹。本艹经谓之干地黄。从艹下声。矦古切。五部。《礼记》：依宋本及韵会补记字。按下文公食大夫礼记文。钘毛牛靃羊芐豕薇是。今仪礼毛作芼，与许所据不同。今仪礼曰：羊苦。注。苦，苦荼也。今文苦为芐，然则许从今文，郑从古文也。士虞礼、特牲馈食礼二记，□芼用苦若薇，注皆云今文苦为芐。特牲又正之曰：芐乃地黄。非也。
　　路径：段注说文□第一卷□艹部
　　莶liǎnp32下
　　注解：白莶也。本艹经作白敛。从艹佥声。良冄切。七部。蔹，莶或从敛。唐风：蔹蔓于野。陆玑云：似栝楼，叶盛而细，其子正黑，如燕薁，不可食。陆疏广要曰：本艹蔹有赤白黑三种。疑此是黑蔹也。
　　路径：段注说文□第一卷□艹部
　　菳qín
　　注解：黄菳也。本艹经、广雅皆作黄芩。今药中黄芩也。从艹金声。巨今切。七部。
　　路径：段注说文□第一卷□艹部
　　芩qín
　　注解：艹也。小雅：呦呦鹿鸣，食野之芩。传曰：芩艹也。陆玑云：芩艹茎如钗股，叶如竹，蔓生泽中下地咸处，为艹眞实，牛马皆喜食之。按如陆说，则非黄芩药也。许君黄菳字从金声，诗野芩字从今声，□然分别，他书乱之，非也。毛诗音义引说文云：蒿也。以别于毛公之艹也，甚为可据。但训蒿则与弟二章不别，且说文当以芩与蒿篆类厕，恐是一本作蒿属，释文也字或属字之误。又按集韵、类篇皆曰荶□芩三字同，鱼音切，菜名，似蒜，生水中。考字林、齐民要术皆云荶似蒜，生水中。此则别是一物。从艹今声。巨今切。七部。《诗》曰：“食野之芩。”
　　路径：段注说文□第一卷□艹部
　　藨biāo
　　注解：鹿□也。前莥篆训鹿藿之实，此荐训鹿藿，则当类处。徐锴曰：释艹：蔨，鹿藿。藨麃。二者各物，疑字形之误，以藨麃为鹿藿也。玉裁按：葢麃误为鹿，浅人因妄增藿字耳。从艹麃声，读若剽。平表切。二部。一曰□之属。此字义别说也。南都赋：其艹则藨芧薠莞。广韵曰：可为席。或作□苞。
　　路径：段注说文□第一卷□艹部
　　□yì
　　注解：绶艹也。艹字依韵会补。陈风邛有旨鹝传曰：鹝，绶艹也。释艹曰：虉绶。按毛诗作鹝，叚借字也。今尔雅作虉，与说文作□不同者，鹝鶪同在十六部也。陆玑曰：鹝五色，作绶文，故曰绶艹。从艹鶪声。五狄切。十六部。《诗》曰：“邛有旨□。”是。〖注〗《诗□陈风□防有鹊巢》。
　　路径：段注说文□第一卷□艹部
　　菱líng
　　注解：芰也。周礼：加笾之实有菱○菱，芰也。子虚赋应劭注同。从艹凌声。力膺切。六部。楚谓之芰，楚语：屈到嗜芰。韦曰：芰，菱也。秦谓之薢茩。释艹曰：薢茩，芵光。郭云：芵明也，或曰□也，关西谓之薢茩。按景纯两解，后解与说文、字林合。释艹又曰：菱，蕨攈。（孙炎居郡反。）郭云：今水中芰。按蕨攈、芵光皆双声。尔雅：薢茩，芵光。或可以决明子释之，不嫌异物同名也。而说文之芰、薢茩，卽今菱角，本无疑义，不知徐锴何以淆惑。□，司马相如说：菱从□。此当是凡将篇中字。艺文志曰：史游作急就篇，李长作元尚篇，皆仓颉中正字也。司马相如凡将篇则颇有出矣。据是则仓颉篇正字作菱，凡将别作□。营、芎同此。凌声古音在六部，□声古音在十二部，而合之者，以双声合之也。今史、汉、文选子虚赋只作菱华。
　　路径：段注说文□第一卷□艹部
</div>
    <div class="pagination">
<a href="说文解字注_page10.html">上一页</a><span>...</span><a href="说文解字注_page6.html">6</a><a href="说文解字注_page7.html">7</a><a href="说文解字注_page8.html">8</a><a href="说文解字注_page9.html">9</a><a href="说文解字注_page10.html">10</a><span class="current-page">11</span><a href="说文解字注_page12.html">12</a><a href="说文解字注_page13.html">13</a><a href="说文解字注_page14.html">14</a><a href="说文解字注_page15.html">15</a><a href="说文解字注_page16.html">16</a><span>...</span><a href="说文解字注_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
