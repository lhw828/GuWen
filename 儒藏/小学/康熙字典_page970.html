<!DOCTYPE html>
<html>
 <head>
  <meta charset="utf-8"/>
  <title>
   康熙字典 - 第 970 页/共 976 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   康熙字典 - 第 970 页/共 976 页
  </h1>
  <div class="content">
   波	【巳集上】【水字部】	波	【唐韻】博禾切【集韻】【韻會】【正韻】逋禾切，□音皤。【說文】水涌流也。【爾雅釋水】大波爲瀾，小波爲淪，直波爲徑。　又水名。【水經注】波水，出霍陽西川大嶺東谷。　又澤名。【書禹貢】滎波旣豬。【周禮夏官職方氏】豫州，其川滎雒，其浸波溠。【註】波讀爲播。　又洛之別名。【爾雅釋水】水自洛出爲波。　又潤也。【左傳僖二十三年】晉公子曰：其波及晉國者，君之餘也。　又搖動也。【莊子外物篇】且以狶韋氏之流，觀今之世，其孰能不波。　又目光曰波。【曹植洛神賦】托微波以通辭。　又金波，月光也。【前漢郊祀歌】月□□以金波。　又沸波，鳥名。【禽經】王睢，魚鷹也。詩謂之睢鳩，淮南子謂之沸波。　又偃波，書名。【歐陽詢書法】偃波書，卽版書，狀如連文，謂之偃波。　又流波，山名。在東海中。見【山海經】。　又長年之稱。【范成大吳船錄】蜀中稱尊者爲波，祖及外祖皆曰波。　又【李翊俗呼小錄】跑謂之波，立謂之站。　又縣名。【前漢地理志】河內有波縣。　又郡名。【廣輿記】寧波府，屬浙江。本越甬東地，隋曰越州，唐曰明州，明曰寧波府。　又【集韻】班麋切【正韻】逋眉切，□音羆。與陂同。阪也。一曰澤障也。【前漢江都易王傳】後游雷波天大風。【註】波讀爲陂。　又【集韻】【韻會】□彼義切，音賁。循行水也。【前漢西域傳】傍南山，北波河。

泣	【巳集上】【水字部】	泣	【廣韻】去急切【集韻】【韻會】【正韻】乞及切，□音湇。【說文】無聲出涕也。【徐鉉曰】泣，哭之細也。【禮檀弓】泣血三年。　又【集韻】力入切，音立。猋泣，疾貌。　又與澀通。血凝不消也。【素問】寒氣容于背兪之脈，則血脈泣。

泥	【巳集上】【水字部】	泥	【廣韻】奴低切【集韻】【韻會】【正韻】年題切，□音。水名。【說文】水出北地郁郅北蠻中。　又潏水之別名。【長安志】潏水，今名泥水。　又江州洣水又謂之泥水。【前漢地理志】長沙國茶陵泥水。　又水和土也。【書禹貢】厥土惟塗泥。　又汚也。【易井卦】井泥不食。　又丘名。【爾雅釋丘】水潦所止曰泥丘。　又泥中，衞邑也。【詩邶風】胡爲乎泥中。　又泥陽，縣名。【史記酈商傳】蘇駔軍於泥陽。【前漢地理志】北地郡有泥陽縣，王莽更曰泥隂。　又弱也。【爾雅釋獸】威夷長脊而泥。　又蟲名，出東海，得水則活，失水則如泥。【杜甫詩】先拚一飮醉如泥。　又紫泥，以封璽書者。【西京雜記】中書以武都紫泥爲璽室，加綠綈其上。　又靑泥，水名。【長安志】藍田縣南有靑泥水，魏置靑泥軍。又坊名。【杜甫詩】飯煮靑泥坊底芹。　又蜀人謂糊窻曰泥窻。【花蘂夫人宮詞】紅錦泥窻遶四廊。　又渤泥，佛泥，俱國名。【諸蕃風俗】佛泥國在廣州東南，宋濂有渤泥入貢記。　又【薛俊日本寄語】星曰付泥，金曰空措泥，銀曰失祿楷泥，船曰浮泥。　又姓。漢犍爲功曹泥和。　又【廣韻】奴禮切【集韻】【韻會】【正韻】乃禮切，□音禰。泥泥，露濃貌。【詩小雅】蓼彼蕭斯，零露泥泥。　又柔澤貌。【詩大雅】方苞方體，維葉泥泥。亦作□。　又【廣韻】奴計切【集韻】【韻會】【正韻】乃計切，□尼去聲。滯也。【論語】致遠恐泥。　又【集韻】乃定切，音甯。泥母，地名。又亭名。【左傳註】高平方與縣東有泥母亭，讀如甯。　又與涅同。【史記屈原傳】皭然泥而不滓。【註】泥音涅。考證：〔又杇也。【易井卦】井泥不食。〕　謹按程傳井之不可食以泥汚也。杇改汚。 

洖	【巳集上】【水字部】	洖	【集韻】訛胡切，音吾。人名。唐有鐵利韎鞨洖地蒙。

泧	【巳集上】【水字部】	泧	【廣韻】【集韻】□王伐切，音越。大水貌。【郭璞江賦】潰濩泧漷。【註】皆水勢相激涌之貌。　又【廣韻】【集韻】□許月切，音。義同。　又【廣韻】【集韻】□呼括切，音豁。【說文】瀎泧也。又【博雅】泧泧，流也。　又【集韻】桑葛切，音薩。義同。

注	【巳集上】【水字部】	注	【唐韻】之戍切【集韻】【韻會】朱戍切，□音註。【說文】灌也。【增韻】水流射也。【詩大雅】豐水東注。　又引也。【前漢溝洫志】注塡淤之水，漑舄鹵之地。　又意所嚮曰注。【管子君臣下篇】君人者上注。【註】上謂注意於上天。　又記也。【通俗文】記物曰注，因支分派別之意。　又凡以傳釋經曰注，通作註。　又聚也。【周禮天官】獸人及弊田，令禽注于虞中。　又擊也。【莊子達生篇】以黃金注者。　又屬也。【爾雅釋天】注旄首曰旌。【註】言以旄牛尾屬之竿首。　又屬矢於弦也。【左傳襄二十三年】樂射之不中，又注則乗槐本而覆。　又附藥亦爲注。【周禮天官】瘍醫掌祝藥劀殺之齊。【註】祝當爲注。注謂附著藥。　又華不注，山名。【括地志】在濟南。又句注，亦山名，在代州鴈門縣西北。　又仄注，冠名。【前漢五行志註】言形側立而下注也。　又日注，茶名。【歐陽修歸田錄】兩浙之品，日注爲第一。　又【集韻】株遇切，音駐。與註同。　又【集韻】陟救切【正韻】職救切，□音晝。蟲喙也。與咮噣通。【周禮冬官考工記】以注鳴者。　又注張，星名。別見木部柳字註。考證：〔又勿注，亦山名，在代州鴈門縣西北。〕　謹按漢書地理志鴈門郡及元和郡縣志皆作句註。謹改勿爲句。 

泩	【巳集上】【水字部】	泩	【集韻】師庚切，音生。【玉篇】水漲也。一曰水深廣貌。

	【子集上】【亅字部】		【集韻】象呂切【類篇】時與切，□音序。【山海經】犲山有堪之魚，狀如夸父而彘尾。一曰魚子。俗譌作。

□	【補遺】【辰集】【日字部】	□	【說文長箋】與暫同。

□	【未集中】【糸字部】	□	【集韻】俱倫切，音麇。束也。或作□。○按本十六畫。【正字通】誤入十五畫，今改正。

泪	【巳集上】【水字部】	泪	【字彙】與淚同。（淚）【廣韻】【集韻】【韻會】【正韻】□力遂切，音類。目液也。【本草】淚者，肝之液。【譚子化書珠玉篇】悲則雨淚。　又【集韻】劣戌切，音律。義同。　又【集韻】【韻會】郞計切【正韻】力霽切，□音麗。疾流貌。【張衡南都賦】漻淚淢汨。【註】引淮南子，水淚破舟。○按《淮南子主術訓》本作戾。淚與戾古通。　又【集韻】力結切，音捩。義同。　又淒淚，寒涼貌。【前漢武帝賦】秋氣憯以淒淚。亦作戾。

泫	【巳集上】【水字部】	泫	【唐韻】【集韻】【韻會】【正韻】□戸畎切，音鉉。【說文】湝流也。　又露光也。【謝靈運詩】花上露猶泫。　又露垂貌。【謝惠連詩】泫泫露盈條。　又流涕貌。【禮檀弓】孔子泫然流涕。　又【集韻】【韻會】【正韻】□胡涓切，音懸。困泫，水深廣貌。【郭璞江賦】瀇滉困泫。　又水名，屬上黨。【前漢地理志】上黨郡有泫氏縣。【註】山海經，泫水所出者也。【後漢萬修傳註】今澤州高平縣也。　又【集韻】胡千切，音賢。義同。　又熒絹切，音縣。泫湣，混合也。通作眩。

泬	【巳集上】【水字部】	泬	【唐韻】呼穴切《廣韻》《集韻》《韻會》《正韻》□呼決切。音血。《說文》水從孔穴疾出也。　又回泬，邪僻也。與回遹同。【潘岳西征賦】事回泬而好還。 又泬寥，空貌。【楚辭九辯】泬寥兮天高而氣淸。又【集韻】古穴切，與潏同水名。《水經》作沈水。【顏師古漢書註】泬，卽今沈水。本作泬，與沈相似，因名沈水。考證：〔【唐韻】呼穴切，【集韻】古穴切，□音玦。【說文】水從孔穴疾出也。 又水名。水經作沈水。【顏師古漢書註】泬，卽今沈水。本作泬，與沈相似，因名沈水。〕　〔又【廣韻】【集韻】【韻會】【正韻】□呼決切，音血。泬寥，空貌。【楚辭九辯】泬寥兮天高而氣淸。〕　謹按呼穴切與呼決切同，與古穴切異，前後援引譌誤，今謹改爲廣韻集韻韻會正韻□呼決切。音血。說文水從孔穴疾出也。〔又回泬，邪僻也。與回遹同。【潘岳西征賦】事回泬而好還。 又泬寥，空貌。【楚辭九辯】泬寥兮天高而氣淸。〕〔又【集韻】古穴切，與潏同水名。水經作沈水。【顏師古漢書註】泬，卽今沈水。本作泬，與沈相似，因名沈水。〕 

泭	【巳集上】【水字部】	泭	【唐韻】【集韻】【韻會】【正韻】□芳無切，音敷。【說文】編木以渡也。一曰小木栰也。【爾雅釋言】舫泭也。又【釋水】庶人乗泭。【揚子方言】泭謂之□。【註】小筏曰泭。　又與桴通。【論語】乗桴浮於海。　又【廣韻】防無切【集韻】馮無切，□音扶。義同。一曰水上泭漚。　【集韻】亦作□柎。

泮	【巳集上】【水字部】	泮	〔古文〕沜【唐韻】【集韻】【韻會】【正韻】□普半切，音判。【說文】諸侯鄕射之宮，西南爲水，東北爲牆。【詩魯頌】思樂泮水。【箋】泮之言半也。半水者，蓋東西門以南通水，北無也。【禮王制】作頖宮。　又【通典】兗州泗水縣有泮水。　又散也。【詩邶風】迨冰未泮。　又與判同。【史記陸賈傳】自天地剖泮，未始有也。　又與畔通。【詩衞風】隰則有泮。【傳】泮，坡也。【箋】泮，讀爲畔。

泯	【巳集上】【水字部】	泯	【唐韻】武盡切【集韻】【韻會】【正韻】弭盡切，□音黽。水貌。【杜甫詩】春流泯泯淸。　又【爾雅釋詁】泯，盡也。【書康誥】天惟與我民彝大泯亂。　又泯泯，猶茫茫也。【書呂□】泯泯棼棼。　又【廣韻】【集韻】【韻會】【正韻】□彌鄰切，音民。義同。　又澤名。【山海經】靈桑之山，西望泯澤。　又【集韻】見切，音麪。泫泯，混合也。一曰目不安貌。【司馬相如大人賦】目眩泯而亡見。　又【韻補】叶民堅切，音眠。【陸雲夏府君誄】祈祈縉紳，泣涕留連。故作斯誄，著之不泯。

泰	【巳集上】【水字部】	泰	〔古文〕夳【唐韻】【集韻】【韻會】【正韻】□他蓋切，音太。【說文】滑也。　又大也。【前漢郊祀歌】揚金光，橫泰河。　又通也。【易泰卦】天地交泰。　又甚也。【詩小雅】昊天泰憮。　又寬也，安也。【論語】君子泰而不驕。　又侈也。【晉語】恃其富寵以泰於國。　又丘名。【爾雅釋丘】右陵泰丘。　又風名。【爾雅釋天】西風謂之泰風。【註】西風成物，物豐泰也。　又山名。【爾雅釋山】泰山爲東嶽。又有小泰山，在朱虛縣，汶水所出。　又州名。本晉海陵郡，今屬揚州府。又泰安州，本唐泰州，屬濟南府。俱見【廣輿記】。　又澤名。【山海經】瀤澤之水，東北流，注于泰澤。　又社名。【蔡邕獨斷】天子之宗社曰泰社。　又尊名。【禮明堂位】泰，有虞氏之尊也。　又【韻補】叶他計切，音替。【曹植七啓】元化參神，與靈合契。惠澤播於黎苗，威靈鎭乎無外。超隆平於殷周，踵羲皇而齊泰。　【說文】亦省作太。从水。俗作，非是。考證：〔有小泰山，在朱虛縣，汝水所出。〕　謹按前汶字註引水經汶水出朱虛縣泰山。酈道元註汶水出縣東西峿山，山在小泰山東。據此汝字謹改汶字。 

	【補遺】【寅集】【山字部】		【川篇】音鬱。山煙貌。

毇	【辰集下】【殳字部】	毇	【唐韻】許委切。【集韻】【韻會】【正韻】虎委切，□音毀。【說文】米一斛，舂爲八斗。　又與鑿通。【左傳桓二年粢食不鑿釋文】鑿，精米也。《字林》作毇，子沃反。【淮南子主術訓】作粢食不毇。【註】毇，音毀。細也。○按此知鑿與毇義本同，但音別耳。《說文》分二字，謂毇一斛舂八斗。糳一斛舂九斗。據此說，毇米較精。　又【集韻】卽各切，音作。又租毒切，音傶。□與糳同。義見上。　【廣韻】又作□。【集韻】或作□、□。

毈	【辰集下】【殳字部】	毈	【唐韻】【集韻】□徒玩切，音段。【說文】卵不孚也。【玉篇】不成子曰毈。【淮南子原道訓】獸胎不贕，鳥卵不毈。【高誘註】胎不成獸曰贕，卵不成鳥曰毈。【揚子法言】雌之不才，其卵毈矣。【張華禽經】鸛，水鳥也。伏卵時數入水，冷則不毈。　又【集韻】杜果切，音惰。義同。　或作。互見歹部字註。卵字原从卵从鳥。

毉	【辰集下】【殳字部】	毉	【廣韻】【集韻】□於其切。與醫同。【揚子太□經】爲毉，爲巫祝。　又同瑿。【韻會補】松脂千年爲茯苓，千年爲琥珀，千年爲瑿。　又同翳，木名。【崔豹古今注】翳，或作毉。翳木出交州，亦謂之烏文木。

毊	【辰集下】【殳字部】	毊	【廣韻】許嬌切【集韻】【正韻】虛驕切，□音囂。大磬也。【爾雅釋樂】大磬謂之毊。【郭註】毊，形似犂錧，以玉石爲之。孫炎云：毊，喬也。喬，高也。謂其聲高也。李巡云：大磬聲淸燥，故曰毊。毊，燥也。《字林》云：錧，田器也。自江而南呼犂刃爲錧。此毊形似之，但大爾。

	【辰集上】【月字部】		【篇海】他凋切，音挑。祭名。

	【寅集下】【广字部】		【集韻】落合切，音拉。屋聲。

毋	【辰集下】【毋字部】	毋	【唐韻】武扶切【集韻】【韻會】【正韻】微夫切，□音無。【說文】止之也。其字从女，內有一畫，象姦之形。禁止之，勿令姦。【禮曲禮】毋不敬。【註】毋，止之辭。古人云：毋，猶今人言莫也。又【儀禮士相見禮】毋上于面，毋下于帶。【鄭註】古文毋爲無。【賈公彥疏】今不从者。《說文》云毋，禁辭，故不从有無之無也。　又將毋、毋乃，皆發問之辭，與無通。【韓詩外傳】客有見周公者，曰：入乎將毋。公曰：請入。坐乎將毋。公曰：請坐。言乎將毋。公唯唯。　又姓。【廣韻】毋丘或爲毋氏。又漢複姓，八氏。《漢書貨殖傳》有毋鹽氏，巨富，齊毋鹽邑大夫之後。漢有執金吾東海毋將隆、將作，大匠毋丘興。《風俗通》有樂安毋車伯奇，爲下邳相，有主簿步邵南，時人稱毋車府君步主簿。《何氏姓苑》云有毋終氏，《左傳》魯大夫兹毋還、晉大夫綦毋張，《漢書》有巨毋霸，王莽改爲巨毋氏。　又甯毋，地名。【穀梁傳】作寧毋。毋音無。又茂后反。【公羊傳】音同。　又【集韻】【韻會】□迷浮切，音謀。毋追，夏后氏緇布冠名。【禮郊特牲】毋追，夏后氏之道也。　又【集韻】罔甫切，音武。與、鵡同。鸚，鳥名。或从武，亦省作毋。　與父母之母不同。考證：〔【漢書食貨傳】〕　謹照原書食貨傳改貨殖傳。 

毌	【辰集下】【毋字部】	毌	【唐韻】【集韻】□古丸切，音冠。【說文】穿物持之也。从一橫貫，象寶貨之形。　又【廣韻】【集韻】□古玩切，音貫。義同。通作貫。　又毌丘，地名。【史記田完世家】宣公伐衞，取毌丘。【註】索隱曰：毌，音貫。毌丘，古國名。衞之邑。今作毌者，字殘缺耳。正義曰：《括地志》云：故貫城卽古貫國，今名濛澤城，在曹州濟陰縣南。又【字彙補】按《古音畧》貫高之貫音冠，本毌丘，複姓，後去丘爲毌氏。又作貫氏。魏有毌丘儉，今多呼爲父母之母，非也。據此，則毌丘氏當从沽歡切之毌字，不當从微夫切之毋字矣。其誤已久，不可不辨。　與毋、母俱別。

母	【辰集下】【毋字部】	母	【唐韻】【廣韻】【正韻】莫厚切【集韻】【韻會】莫後切，□音某。【廣雅】母，牧也。言育養子也。【釋名】冒也，含已生也。【增韻】慕也。嬰兒所慕也。【說文】从女，象懷子形。一曰象乳形。【蒼頡篇】其中有兩點，象人乳形。豎通者卽爲毋。【詩小雅】母兮鞠我。　又天地爲大父母。【書泰誓】惟天地萬物父母。【易說卦】乾，天也，故稱乎父。坤，地也，故稱乎母。【蔡邕獨斷】天子父事天，母事地，兄事日，姊事月。　又【老子道德經】有名萬物之母。　又日爲陽德之精，故稱日母。【枚乗七發】流攬無窮。歸神日母。　又元氣之本曰氣母。【莊子大宗師篇】伏羲得之，以襲氣母。　又父母，尊親之詞。【詩小雅】豈弟君子，民之父母。【禮表記】使民有父之尊，有母之親。　又【揚子方言】南楚□洭之閒，母謂之媓。【淮南子說山訓】西家子謂其母曰社。【說文】蜀人謂母曰姐，齊人謂母曰嬭，又曰，吳人曰媒。【眞臘風土記】呼父爲巴駞，呼母爲米。方音不同，皆自母而變。　又乳母亦曰母。【越語】生三人，公與之母。　又禽獸之牝皆曰母。【孟子】五母雞，二母彘。【前漢昭帝紀】罷天下亭母馬。【張華禽經】鷇將生，子呼母應。雛旣生，母呼子應。【蘇軾仇池筆記】眉州縣有一小佛屋，俗謂之猪母佛。　又十母，謂甲乙之屬，十干也。十二支爲十二子。見【史記律書】。　又西王母，神名。見【山海經】。《大戴禮》云：舜時，西王母獻白玉琯。　又寶母，所以集寶者。【祥異記】魏生常得一美石，後有胡人見之，曰：此寶母。每月望，設壇海邊上，可以集珠寶。　又嶺南有瘴母。【鄭熊番禺雜記】五羊嶺表見有物自空而下，始如彈丸，漸如車輪，遂四散。人中之卽病，謂之瘴母。　又鬼母，神名。【括異記】南海小虞山有鬼母，一產千鬼。朝產之，暮食之。今蒼梧有鬼姑神是也。　又凡物之有大小者皆曰子母。【詩鄭風盧重環毛傳】重環，子母環也。【疏】謂大環貫一小環。又錢有子母錢。【周語註】重曰母，輕曰子。子母相通，民乃得所欲。又牛有子母牛。【易說卦】坤爲子母牛。正義曰：取其多蕃畜而順。又子母竹，今之慈竹也。見【任昉述異記】。又子母瓜，取收瓜子，故名。見【齊民要術】。　又甯母，地名。【春秋僖七年】公會齊侯，盟于甯母。【後漢郡國志】山陽郡方與縣有泥母亭，或曰古甯母。　又慈母、雨母，皆山名。【丹陽記】江寜縣南三十里有慈母山，生簫管竹。【荆州記】湘東有雨母山。　又雲母，扇名。又屛名。【西京雜記】昭陽殿有雲母扇、雲母屛風。又雲母竹，竹之大者。見【郭義恭廣志】。又【贊寜筍譜】有雲母筍。　又益母、貝母、知母，俱藥草名。蟁母、鴾母，俱鳥名。喜母，蟲名。俱見【爾雅註疏】。又酒滓謂之酪母，見【本草】。　又胡母，複姓。【後漢獻帝紀】有胡母班。《風俗通》云：胡母，姓，本陳胡公之後，齊宣王母弟，別封母鄕。遠本胡公，近取母邑，故曰胡母氏。　又【集韻】蒙晡切【正韻】莫胡切，□音模。熬餌也。【禮內則】煎醢加黍上，沃以膏，曰淳母。【鄭註】母，讀曰模。模，象也。作此象淳熬。　又叶母婢切。音敉。【詩鄭風】豈敢愛之，畏我父母。叶上杞里。【魯頌】魯侯燕喜，令妻壽母。【蔡邕崔夫人誄】昔在共姜，陪臣之母。勞謙紡繢，仲尼是紀。

每	【辰集下】【毋字部】	每	【唐韻】武罪切【集韻】【韻會】母罪切【正韻】莫賄切，□音浼。【增韻】常也，各也，凡也。《三蒼》曰：每，非一定之辭。【詩小雅】每懷靡及。【莊子外物篇】聖人躊躇以興事，以每成功。【郭象註】事不遠本，故其功每成。　又雖也。【爾雅釋訓】每有，雖也。【詩小雅】每有良朋。【箋】言雖有良朋也。　又貪也。【前漢賈誼傳】衆庶每生。【註】孟康曰：每，貪也。【敘傳】致死爲福，每生作旤。　又姓。每當時，漢人。見【印藪】。　又【廣韻】【集韻】【韻會】【正韻】□莫佩切，音妹。數也。一曰田美也。【左傳僖二十八年】原田每每。【註】每有枚、昧二音，義同。　又【集韻】【正韻】謨杯切【韻會】謀杯切，□音枚。義同。　【正字通】《古尚書》昧昧，與梅梅、媒媒、每每通聲。古人以聲狀義類如此。　【說文】作□，草盛上出也。从屮母聲。【徐鉉曰】屮則象上出也。隸省作□，今書作每。【毛氏曰】今俗作□，非。

毐	【辰集下】【毋字部】	毐	【廣韻】於改切【集韻】【韻會】倚亥切，□音唉。【說文】人無行也，一說嫪毐，秦人，以淫坐誅，故世罵淫曰嫪毐。【通雅】嫪毐，音勞靄。　又【廣韻】烏開切【集韻】於開切，□音哀。義同。　又【玉篇】古文娭字。

毑	【辰集下】【毋字部】	毑	【集韻】姐古作毑。註詳女部五畫。　又【集韻】子我切，音左。【博雅】毑□，母也。

毒	【辰集下】【毋字部】	毒	〔古文〕□□【唐韻】【廣韻】【集韻】【類篇】【韻會】□徒沃切，音碡。【博雅】惡也。一曰害也。【書盤庚】惟汝自生毒。【禮緇衣】惟君子能好其正，小人毒其正。　又深害曰漸毒。【莊子胠篋篇】漸毒頡滑。　又痛也，苦也。【詩大雅】民之貪亂，寧爲荼毒。【後漢蘇章傳】分骸斷首，以毒生者。【註】毒，苦也。　又恨也。【馮衍顯志賦】惡叢巧之亂世兮，毒縱橫之敗俗。【註】毒，恨也。【後漢袁紹傳】令人憤毒。　又藥名。【周禮天官醫師】掌醫之政令，聚毒藥以供醫事。【鄭註】毒藥，藥之辛苦者。藥之物恆多毒。又【瘍醫】凡療瘍，以五毒攻之。【註】今醫方有五毒之藥，作之合黃堥，置石膽、丹砂、雄黃、礜石、慈石其中，燒之三日三夜，取以注創，惡肉破骨則盡出。　又魚毒，木名。見【爾雅釋木】。《急就篇》註云：芫華，一名魚毒。漁者投之水中，魚卽死而浮出，故以爲名。芫，或作杬。　又雞毒，烏頭別名。【淮南子主術訓】天下之物，莫凶於雞毒，然良醫索而藏之，有所用也。　又狗毒、繩毒，俱草名，見【爾雅釋草】疏。　又置毒於物曰毒。【左傳襄十四年】秦人毒涇上流。　又治也。【易師卦】以此毒天下，而民從之。【註】王云：毒，役也。馬云：治也。【莊子人閒世】無門無毒。【註】毒，亦訓治。　又同育，亭育化育之意。【老子道德經】亭之毒之。【註】亭以品其形，毒以成其質。毒，徒篤反。今作育。【唐代宗詔書】中孚及物，亭育爲心。【張說撰姚崇□】亭育之功成。皆以亭毒爲亭育。古毒育者義通。　又【韻會】【正韻】□都毒切，音篤。身毒，西域國名。在大夏東南。一名捐毒，又名天篤。師古曰：今之天竺。蓋身毒聲轉爲天篤，篤省文作竺，又轉爲竺音。【山海經】東海之內。北海之隅，有國名天毒，其人水居。【郭璞註】天毒，卽天竺國。　又【集韻】待戴切【正韻】度耐切，□音代。同瑇。瑇瑁也。亦作毒冒。【前漢地理志】多犀象毒冒。【註】師古曰：毒，音代。冒，莫內反。通作玳瑇。　又叶昌石切，音尺。【曹植思歸賦】何曾雲之沈結兮，悼太陽之潛匿。雨淋涔而絫注兮，心憤悁以悽毒。　【說文】□，厚也。害人之草，往往而生。从屮从毐。【廣韻】本作□。今經史□省屮，从作毒。考證：〔【周禮天官醫師】掌醫之政令，聚毒藥以供藥事。〕　謹照原文藥事改醫事。〔狗毒，繩毒，俱草名。見【爾雅釋草註】。〕　謹照原書註改疏。 

	【子集下】【力字部】		【海篇】音口。用力也。○按卽劶字之譌。

毓	【辰集下】【毋字部】	毓	【廣韻】【集韻】□余六切，音□。與育同。【說文】養子使作善也。一曰稚也。【周禮天官大宰】以九職任萬民，二曰田園毓草木。又【地官】以蕃鳥獸，以毓草木。【註】毓，古育字。【班固東都賦】豐圃草以毓獸。【註】毓，同育。　又郁毓，盛多也。【左思蜀都賦】密房郁毓被其阜。

比	【辰集下】【比字部】	比	〔古文〕夶□【廣韻】□履切【集韻】【韻會】補履切【正韻】補委切，□音匕。校也，□也。【周禮天官】凡禮事，贊小宰，比官府之具。【註】比，校次之，使知善惡足否也。【儀禮大射儀】遂比三耦。【註】比，校也。【齊語】比校民之有道者。　又類也，方也。【禮學記】比物醜類。【疏】謂以同類之事相比方，則學乃易成。【韓詩外傳】高比，所以廣德也。下比，所以挾行也。比於善，自進之階。比於惡，自退之原。　又《詩》有比體。【毛詩序】詩有六義：一曰風，二曰賦，三曰比，四曰興，五曰雅，六曰頌。鄭司農云：比者，比方於物，諸言如者，皆比詞也。比之與興，同附託外物，比顯而興隱。　又比例。【禮王制】必察小大之比以成之。【鄭註】已行故事曰比。比，例也。【後漢陳忠傳】父寵在廷尉，上除漢法溢於甫□者。未施行，寵免，後忠略依寵意，奏上二十三條，爲决事比。【註】比，例也。　又綴輯書史曰比。【前漢儒林傳】公孫弘比輯其義。【唐藝文志】□宗命馬懷素爲修圖書使，與褚無量整比。　又諡法之一。【左傳昭二十八年】擇善而從之曰比。【詩大雅】王此大邦，克順克比。【註】比，必里反。正義引服云：比方損益古今之宜而從之也。　又比部，官名。取校勘亭平之義。卽今□部。【正韻】音皮，誤。　又水名。【前漢地理志】南陽郡有比陽縣。應劭曰：比水所出，東入蔡。　又【集韻】【正韻】□普弭切，音諀。與庀同。治也，具也。【周禮春官】大胥比樂官。【註】錄具樂官也。與庀通。　又【廣韻】【韻會】毗至切【集韻】毗義切【正韻】毗意切，□音避。【爾雅釋詁】比，俌也。【郭註】俌，猶輔。【易比卦彖辭】比，輔也，下順從也。【卜氏傳】地得水而柔，故曰比。　又親也，近也。【周禮夏官】形方氏使小國事大國，大國比小國。【註】比，猶親也。　又和也。【周禮春官】□人辨九□之名，六曰巫比。【註】巫讀爲筮，比謂筮與民和比也。　又近鄰之稱。【周禮地官】五家爲比，使之相保。五比爲閭，使之相受。　又案比。【周禮地官】小司徒掌九比之數，乃頒比法於六鄕之大夫，及三年，則大比。【又】鄕大夫大比考其德行道藝，而興賢者能者。【疏】三年一閏，天道有成，故每至三年則大案比。　又及也。【詩大雅】比于文王，其德靡悔。【註】比于，至于也。【前漢高帝紀】自度比至皆亡之。　又頻也。【禮王制】比年一小聘。【漢志】比年，猶頻年也。又比比，猶言頻頻。【前漢成帝紀】郡國比比地動。　又□也。【書牧誓】比爾干。【正義】楯則□以扞敵，故言比。【史記蘇秦傳】騎不得比行。　又齊也。【詩小雅】比物四驪。【註】比物，齊其力也。　又偏也，黨也。【書洪範】人無有比德。【正義】人無阿比之德，言天下衆民盡得中也。【論語】君子周而不比。【鄭註】忠信爲周，阿黨爲比。　又從也。【論語】義之與比。【朱註】比，從也。【晉語】事君者比而不黨。【註】比謂比義。　又合也。【禮射儀】其容體比於禮，其節比於樂。【註】比，親合也。【漢劉歆移太常博士書】比意同力，冀得廢遺。【師古註】訓合。　又密也。【詩周頌】其比如櫛。　又比余，櫛髮具。【史記匈奴傳】漢文帝遺單于比余。【漢書】作比疎。【廣雅】比，櫛也。【蒼頡篇】靡者爲比，麤者爲疏。今亦謂之梳。【顏師古急就篇註】櫛之大而麤，所以理鬢者，謂之疏，言其齒稀疏也。小而細，所以去蟣蝨者，謂之比，言其齒密比也。皆因其體以立名。　又矢括曰比。【周禮考工記】矢人爲矢，夾其隂陽以設其比，夾其比以設其羽。【鄭司農註】比，謂括也。　又【揚子方言】比。代也。　又【廣韻】【集韻】【韻會】□必至切，音畀。近也。倂也，密也。義同。　又【正韻】兵媚切，音祕。先也。【禮祭義】比時具物，不可以不備。【鄭註】比時，猶先時也。比，必利反，又甫至反。　又【廣韻】房脂切【集韻】【韻會】頻脂切【正韻】蒲麋切，□音毗。和也。一曰次也，□也。比鄰，猶□鄰。【杜甫詩】不敎鵝鴨惱比鄰。　又比蒲，地名。【春秋昭十一年】大蒐于比蒲。　又臯比，虎皮也。【左傳莊十年】蒙臯比而先犯之，後人以爲講席。【戴叔倫詩】臯比喜接連。【朱子張載銘】勇撤臯比。　又師比，胡革帶鉤也。【戰國策】胡服黃金師比。通作毗紕。　又【唐韻】毗必切【集韻】【韻會】簿必切【正韻】簿密切，□音邲。比次也。【增韻】比比，猶總總也。【張九齡荔枝賦】皮龍鱗而騈比。【顧况持斧章】榱之斯密，如鱗櫛比。皆讀如邲。又【莊子齊物論】人籟則比竹是矣。李軌讀。　【說文】二人爲从，反从爲比。考證：〔【左傳莊十年】蒙臯皮而先犯之。〕　謹照原文臯皮改臯比。 

毕	【午集上】【田字部】	畢	【廣韻】□吉切【集韻】【韻會】【正韻】壁吉切，□音必。【博雅】畢，竟也。【書大誥】子曷敢不于前，寧人攸受休畢。【左傳莊二十九年】日至而畢。【註】日南至，微陽始動，故土功畢。　又皆也。盡也。【詩小雅】畢來旣升。【禮月令】仲春之月，乃修闔扇，寢廟畢備。【註】畢，猶皆也。又【郊特牲】唯爲社田，國人畢作。【疏】畢，盡也。　又月名。【爾雅釋天】月在甲曰畢。　又星名。【詩小雅】有捄天畢。【朱註】天畢，畢星也。狀如掩兔之畢。【禮月令】孟夏之月，日在畢。　又小綱也。【詩小雅】鴛鴦于飛，畢之羅之。【疏】罔小而柄長謂之畢。【禮月令】田獵罝罘，羅綱畢翳。【揚雄校獵賦】荷垂天之畢。　又□也。【爾雅釋器】□謂之畢。【註】今□札也。【禮學記】今之敎者，呻其佔畢。【疏】佔，視也。畢，□也。不曉經義，但謳吟長咏，以視篇□而已。　又貫牲。體木也。【禮雜記】畢用桑。【註】主人舉肉時，以畢助之。喪祭用桑，吉用棘。畢狀如，博三寸，長八寸，柄長二尺四寸，丹漆兩頭。【儀禮特牲饋食禮】宗人執畢先入。【註】畢狀如叉，蓋爲其似畢星，取名焉。　又【儀禮大射儀】司馬正東面，以弓爲畢。【註】畢，所以助敎執事者。【疏】畢是助載鼎實之物，故司馬執弓爲畢以指授。　又【揚子方言】車下鐵，□宋淮楚之閒謂之畢。　又【字彙補】畢門，路門也。　又地名。【爾雅釋地】畢，堂牆。【註】今終南山道名，畢其邊，若堂室之牆。【詩秦風終南何有有紀有堂箋】畢，終南山之道名，邊如堂之牆然。　又國名。【左傳僖二十四年】畢原酆郇，文之昭也。【史記建元以來王子侯年表】畢梁侯劉嬰。　又姓。【左傳閔元年】畢萬爲右。【晉語】得畢陽。【註】畢陽，晉士。　又神名。【博雅】木神謂之畢方。【張衡東京賦】况鬾□與畢方。【註】畢方，老父神，如烏兩足一翼者，常銜火在人家作怪災。　又鳥名。【山海經】章莪之山有鳥焉，其狀如鶴，一足，赤文靑質而白喙，名曰畢方。　又與彃同。【歸藏鄭母經】昔者羿善射，畢十日果畢之。　又與縪同。【儀禮覲禮】冠六升外畢。【註】外畢者，冠前後屈而出縫於武也。【疏】外畢者，前後兩畢之末而向外攝之也。○按旣夕畢作縪。　又與韠同。【荀子正論篇】共艾畢。考證：〔【禮月令】田獵置罘，羅綱畢翳。〕　謹照原文置罘改罝罘。〔【左傳僖二十三年】畢原酆郇，文之昭也。〕　謹照原文二十三年改二十四年。 

毵	【辰集下】【毛字部】	毿	【玉篇】先含切【集韻】【韻會】【正韻】蘇含切，□音鬖。毛長貌。【詩陳風值其鷺羽疏】白鷺靑脚，高尺七八寸，頭上有毛十數枚，長尺餘，毿毿然與衆毛異。

□	【未集中】【网字部】	□	【篇海】與兜同。註詳儿部九畫。

□	【未集上】【米字部】	□	【字彙補】古文粟字。註見六畫。

毖	【辰集下】【比字部】	毖	【唐韻】【集韻】【韻會】【正韻】□兵媚切，音祕。【說文】愼也。【書酒誥】汝劼毖殷獻臣。【正義曰】毖訓爲愼。【詩周頌】予其懲而毖後患。　又勞也。【書大誥】無毖于恤。【正義曰】言無勞于征伐之憂也。　又泉流貌。【詩邶風】毖彼泉水，亦流于淇。【毛傳】泉水始出，毖然流也。【左思魏都賦】溫泉毖涌而自浪。【謝靈運山居賦】汎濫異形，首毖終肥。【原註】汎濫、肥毖，皆是泉名。事見於詩。

毗	【辰集下】【比字部】	毗	【唐韻】房脂切【集韻】【韻會】頻脂切，□音琵。明也，厚也，輔也。【詩小雅】天子是毗。【毛傳】毗，厚也。【鄭箋】毗，輔也。【正義曰】以毗爲毗益，故爲厚，亦由輔弼使之厚，義與鄭同。　又【爾雅釋訓】夸毗，體柔也。【李巡曰】屈已□身，求得於人，曰體柔。【詩大雅】無爲夸毗。又【朱註】夸，大。毗，附也。　又【莊子在宥篇】人大喜邪毗於陽，大怒邪毗於隂。【註】司馬云：毗，助也。一曰幷也。　又【爾雅釋詁】毗劉，暴樂也。【郉疏】木枝葉稀疎不均者爲暴樂。　又【博雅】毗，懣也。　又諸毗、彭毗，皆山名。見【山海經】。　又毗陵，漢縣名。師古曰：舊延陵也。漢改曰毗陵，屬會稽郡。今常州曰毗陵。　又犀毗，革帶鉤也。【史記匈奴傳】孝文遺匈奴黃金胥紕一。【漢書】作犀毗。【索隱曰】《戰國策》云：趙武靈王賜周紹具帶黃金師比。延篤云：胡革帶鉤也，則帶鉤亦名師比。胥、犀與師，□聲相近，而說各異耳。【班固與竇憲牋】賜犀比金頭帶是也。亦作鮮□。【楚辭大招】小腰秀頸，若鮮□只。【註】鮮□，帶頭，言腰頸細如帶束也。　又毗貍，鼠名。【澠水燕談】契丹國產大鼠，而足短，極肥。其國以爲殊味。　又毗盧，佛名。又佛家有毗耶居士。見【維摩經】。耶亦作邪。【王屮頭陀寺□】掩室摩竭，用啓息言之心。杜口毗邪，以通得意之路。　【說文】本作□。或作□。

毘	【辰集下】【比字部】	毘	同毗。

毚	【辰集下】【比字部】	毚	【廣韻】士咸切【集韻】【韻會】【正韻】鋤咸切，□音讒。【說文】狡兔也。一曰兔之駿者。【詩小雅】躍躍毚兔，遇犬獲之。【張衡西京賦】毚兔聮掾。　又檀名。【孔子世家註】《皇覽》曰：孔子冢有毚檀之樹。索隱曰：毚檀，檀樹之別名也。　又【集韻】初銜切，音欃。辰星別名。　【集韻】或从犬作。

毛	【辰集下】【毛字部】	毛	【唐韻】莫袍切【集韻】【韻會】謨袍切，□音旄。【說文】眉髮之屬，及獸毛也。【釋名】毛，貌也，冒也，在表所以別形貌，自覆冒也。【詩小雅】不屬于毛。【註】毛者，體骨之餘氣末屬也。【周禮秋官】《司儀》王燕，則諸侯毛。【鄭註】謂以須髮坐也。【齊語】班序顚毛，以爲民紀。【註】顚，頂也。毛，髮也。次列頂髮之白黑，使長幼有等。　又髮班白曰二毛。【禮檀弓】古之征伐者，不獲二毛。　又獸爲毛蟲。【周禮地官】以土會之灋，辨五地之物生。一曰山林，其動物宜毛物。【註】毛物，貂、狐、貒、貉之屬，縟毛者也。【禮月令】孟秋之月，其蟲毛。又【樂記】羽者嫗伏，毛者孕鬻。【正義曰】羽，鳥也。毛，獸也。　又犧牲純色曰毛。【史記三王世家】魯有白牡、騂剛之牲，羣公不毛。【註】何休曰：不毛，不純毛也。　又草也。【左傳隱三年】溪沼沚之毛。又【昭七年】食土之毛，誰非君臣。　又桑麻五穀之屬皆曰毛。【周禮地官載師】凡宅不毛者，有里布。【註】鄭司農云：謂不種桑麻也。【公羊傳宣十二年】錫之不毛之地。【註】不毛者，磽确不生五穀。又【崔豹古今注】地以名山爲輔，石爲之骨，川爲之脈，草木爲之毛。　又去毛曰毛。【詩魯頌】毛炰胾羹。【註】毛炰，爛去其毛而炰之。　又柔毛，羊也。【禮曲禮】羊曰柔毛。　又莎草曰地毛。見【廣雅】。又扻毛，鹽草也。見【雷斆炮炙序】。　又【高麗方言】謂苧曰毛，苧布曰毛施背，見【雞林類事】。又閩南人謂毛曰膜。見【井觀瑣言】。又梵言欽跋羅，此云毛。顩缽羅，《西域記》云織細羊毛。褐賴縭，《西域記》云織野獸毛。　又國名。又姓。【左傳僖二十四年】魯衞毛耼，文之昭也。【廣韻】周武王弟毛公，後以爲氏。本居鉅鹿，避讎滎陽。漢毛亨治《詩》，作訓詁傳以授從子萇，時稱亨爲大毛公，萇爲小毛公。　又竹名。【顧愷之竹譜】南嶺有毛竹。【劉美之續竹譜】毛竹，生武夷山。【李商隱詩】武夷洞裏毛生竹。　又與髦通。【儀禮士喪禮】馬不齊髦。【註】今文髦爲毛。　亦作。【周禮天官司裘註】中秋鳥獸毨。　亦作旄。【史記夏本紀】羽旄齒革。　又【集韻】莫報切，音帽。擇也。鄭康成說或从手作。通作芼。　又蒙晡切，音模。【佩觿集】河朔謂無曰毛。【後漢馮衍傳】饑者毛食。【註】太子賢曰：案《衍集》作無，今俗語猶然者，豈古語亦通乎。當讀如模。　【集韻】又作□。考證：〔【史記夏本紀】羽□齒革。〕　謹照原文□改旄。 

毣	【辰集下】【毛字部】	毣	【廣韻】【集韻】【韻會】【正韻】□莫卜切，音木。思貌。一曰好也。【揚子方言】純毣，好也。【郭璞曰】毣毣，小好貌。【前漢鮑宣傳】願賜數刻之閒，極竭毣毣之思。【註】師古曰：毣音沐，沐沐猶蒙蒙也。如淳曰：謹愿之貌。　又風貌。【柳宗元龍城錄】台人旣辭去，舟回如飛，但覺風毣毣而過。　又【玉篇】一曰毛濕也。　又【廣韻】莫角切【集韻】墨角切，□音邈。義同。　又【集韻】莫報切，音帽。與眊同。【說文】目少精也。

淣	【巳集上】【水字部】	淣	【集韻】硏奚切，音倪。水際也。　又宜佳切，音厓。與倪同。極際也。【莊子大宗師】不知端倪。或作淣。端，山顚也。淣，水滸也。　又硏計切，音詣。義同。

毤	【辰集下】【毛字部】	毤	【玉篇】【廣韻】【集韻】□與毻同。【管子輕重篇】文皮毤服以爲幣。　又【集韻】欲雪切，音悅。義同。

毦	【辰集下】【毛字部】	毦	【唐韻】【集韻】□仍吏切，音餌。【說文】羽毛飾也。【博雅】毦，罽也。一曰績羽爲衣。一曰兜鍪上飾。【後漢單超傳】金銀罽毦，施於犬馬。【註】毦，以羽毛爲飾。音如志反。又【西南夷傳】齎黃金、旄牛毦。【註】顧野王曰：毦，結毛爲飾，卽今馬及弓槊上纓毦也。【魏略】劉備性好結毦，有人以髦牛尾與備者，因手自結之。又【諸葛亮答孫權書】所遺白毦薄少，重見辭謝，益以增慙。【女紅餘志】臨川王宏妾江無畏善騎馬，翠毦珠羈，玉珂金鐙。【庾信詩】金羈翠毦往交河。　又冠上飾。【董巴輿服志】內常侍加黃金，附蟬毦尾，謂之惠文冠。　又拂名。【晉東宮舊事】皇太子納□，有白毦拂二枚。　又錦名。【內典翻譯名義集】兜羅錦，亦翻揚華，或稱兜羅毦。　又香草之稱。【郭璞江賦】揚皓毦，擢紫茸。【註】毦與茸皆香草也。　又藤名。【齊民要術】毦藤，大小如苹蒿，蔓衍生。○按《服虔通俗文》毛飾曰毦，則凡絲羽革草之下垂者，□可以毦名矣。　與目部眊不同。【正韻牋補】毦从耳。誤从目，讀作眊，謂□德好結帽，譌久矣。

毧	【辰集下】【毛字部】	毧	【玉篇】而中切，音戎。細毛也。

毨	【辰集下】【毛字部】	毨	【唐韻】【集韻】【韻會】【正韻】□蘇典切，音詵。理也。【書堯典】鳥獸毛毨。【孔傳】毨，理也。毛更生整理也。【正義】毛羽美悅之狀。夏時毛羽希少，今則毛羽復生，故言更生整理。【說文】仲秋鳥獸毛盛，可選取以爲器用。讀若選。包氏言，霜後選毛。與《說文》義同。　【集韻】或作□。

毫	【辰集下】【毛字部】	毫	〔古文〕□【廣韻】【集韻】【韻會】【正韻】□胡刀切，音豪。長銳毛也。【老子道德經】合抱之木，生於毫末。【前漢鮑宣傳】有益毫毛。　又言物細曰秋毫，言毫至秋極纖細也。【孟子】明足以察秋毫之末。【莊子知北遊】秋毫爲小，待之成體。【前漢高帝紀】沛公入關，秋毫無犯。　又【謝察微算經】十絲曰毫，十毫曰釐。【禮經解】差若毫釐，謬以千里。【晉書虞預傳】毫釐之失。　又筆謂之毫。【陸機文賦】或含毫而邈然。【唐書劉知幾傳】每記事載言，則閣筆相視，含毫不斷。又蘸筆曰濡毫，落筆曰揮毫。　又姓。漢毫康，封安陽侯。　又修毫，狗名。【西京雜記】李亨好馳駿狗，有修毫、釐睫、白望、靑曹之名。　【說文】作豪。籀文作毫。【正字通】毫、豪雖通，然《山海經》豪豬可借毫，孟子《豪傑》之士，《淮南子》智過百人謂之豪，當用豪，俗溷爲一，非。又《姓譜》毫、豪分二姓。考證：〔【陸機文賦】或含毫而渺然。〕　謹照原文渺改邈。
  </div>
  <div class="pagination">
   <a href="康熙字典_page969.html">
    上一页
   </a>
   <span>
    ...
   </span>
   <a href="康熙字典_page965.html">
    965
   </a>
   <a href="康熙字典_page966.html">
    966
   </a>
   <a href="康熙字典_page967.html">
    967
   </a>
   <a href="康熙字典_page968.html">
    968
   </a>
   <a href="康熙字典_page969.html">
    969
   </a>
   <span class="current-page">
    970
   </span>
   <a href="康熙字典_page971.html">
    971
   </a>
   <a href="康熙字典_page972.html">
    972
   </a>
   <a href="康熙字典_page973.html">
    973
   </a>
   <a href="康熙字典_page974.html">
    974
   </a>
   <a href="康熙字典_page975.html">
    975
   </a>
   <span>
    ...
   </span>
   <a href="康熙字典_page971.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
