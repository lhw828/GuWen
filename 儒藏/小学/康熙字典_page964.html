<!DOCTYPE html>
<html>
<head>
    <meta charset="UTF-8">
    <title>康熙字典 - 第 964 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 964 页/共 976 页</h1>
    <div class="content">橾	【辰集中】【木字部】	橾	【唐韻】山芻切，音毹。【說文】車軸中空也。　又【集韻】春朱切，音樞。又蘇后切，音瞍。義□同。　又【集韻】千遙切。同□。鍫也。　又【正韻】蘇曹切，音騷。槮本字。櫹橾，長貌。見槮字註。

橿	【辰集中】【木字部】	橿	【唐韻】【集韻】【韻會】【正韻】□居良切，音薑。【說文】枋也。一曰鋤柄。【釋名】齊人謂鋤柄曰橿。橿然，正直也。　又【唐韻】一名檍，萬年木。【爾雅釋木】杻檍。【註】材中車輞。關西呼杻子。一名土橿。【周禮冬官考工記】斬三材。【註】轂用雜楡，輻以檀，牙以橿。　又【爾雅釋木】棧木。【註】橿木也。江東呼木觡。　又橿橿，彊盛也。【揚子太□經】左右橿橿。　又山名。【山海經】橿谷之山，多赤銅。考證：〔【逸雅】齊人謂鋤柄曰橿。〕　謹照原書逸雅改釋名。 

	【巳集上】【水字部】		【集韻】乙甲切，音押。□，下濕。

	【丑集下】【女字部】		【同文備考】古姬字。註詳六畫。

檀	【辰集中】【木字部】	檀	【唐韻】徒干切【集韻】唐干切【正韻】唐闌切，□音壇。【說文】木也。【詩小雅】爰有樹檀。【註】善木。【鄭風】無折我樹檀。【註】强韌之木。【周禮冬官考工記】鄭註：輻以檀。　又【本草】紫檀白檀。【綱目】總謂之旃檀。　又州名。【前漢地理志】白檀縣，屬漁陽郡。唐置檀州。　又姓。【統譜】齊公族有食瑕丘檀城，因以爲氏。　又【集韻】時戰切，音善。人名。春秋饔人檀。考證：〔【周禮冬官考工記】中車輻。〕　謹按考工記無中車輻之文。今改考工記鄭註輻以檀。 

檁	【辰集中】【木字部】	檁	【集韻】力錦切，音凜。屋上橫木。

檂	【辰集中】【木字部】	檂	【唐韻】女容切【集韻】泥容切，□音濃。木名。

檃	【辰集中】【木字部】	檃	【唐韻】於謹切【集韻】倚謹切，□音隱。本作櫽。【說文】桰也。【註】正邪曲之器，楺曲者曰檃，正方者曰桰。【荀子性惡篇】构木，必待檃栝烝矯然後直。【淮南子脩務訓】其曲中規，檃栝之力。　又與隱同。【後漢鄧訓傳】考量隱栝。　又【韻會】於靳切，音。義同。考證：〔【淮南子務脩訓】〕　謹照原書務脩訓改脩務訓。 

檄	【辰集中】【木字部】	檄	【唐韻】胡狄切【集韻】【韻會】【正韻】□狄切，□音薂。【說文】下尺書也。【顏師古曰】檄者，以木□爲書，長尺二寸，用徵召也。【前漢申屠嘉傳】爲檄召通。　又有急，則加以雞羽揷之，示速疾也。【史記漢高紀】以羽檄徵天下兵。　又【韻會】陳彼之惡，說此之德，曉諭百姓之書也。又曰：檄，皎也，明言此使令皎然而識也。漢《司馬相如諭巴蜀檄》、魏《陳琳討曹操檄》皆是。又【逸雅】檄，激也。下官所以激迎其上之書文也。　又長檄，印封長牒也。【後漢安帝紀】民窮困道路，欲歸本郡，在所爲封長檄。又檄櫂直上。【爾雅釋木】無枝爲檄。　又檄糴，疾貌。【嵆康琴賦】懰檄糴以奔邀。　又【唐韻】胡敎切，音效。【郭璞蜜蜂賦】誅戮峻于鈇鉞，招徵速乎羽檄。集不謀而同期，動不安而齊約。考證：〔櫂直上也。〕　謹照爾雅註原文改檄櫂直上。 

殌	【辰集下】【歹字部】	殌	【字彙】居月切，音決。死也。　又渠京切，音擎。義同。

殍	【辰集下】【歹字部】	殍	【廣韻】平表切【集韻】【韻會】被表切，□音摽。餓死曰殍。或作□，亦作□。【前漢食貨志贊】塗有餓□。與殍同。　又通作莩。【孟子】野有餓莩。　又【唐韻】【集韻】【韻會】【正韻】□芳無切，音敷。義同。【白居易坐隅詩】俱化爲餓莩。莩作夫字押，是也。【集韻】或从耳作□。　又【廣韻】符鄙切【集韻】部鄙切，□音痞。義同。一曰草木枯落也。或作□。　【韻會】按《說文》□音皫，物落也。凡从□者皆當作□。从爪从又，今變爲孚，轉寫訛耳。本非孚信之孚，然今經史承訛難遽改，故韻書□兩存之。

殏	【辰集下】【歹字部】	殏	【廣韻】巨鳩切【集韻】渠尤切，□音求。【爾雅釋詁】終也。亦作求。

殑	【辰集下】【歹字部】	殑	【玉篇】巨升切【廣韻】其矜切【集韻】巨興切，□音。殑，欲死貌。一曰掣縮也。　又【廣韻】【集韻】□其拯切，音□。又【集韻】其孕切。義□同。　又【集韻】居陵切，音兢。殑，鬼出。　又【廣韻】其□切，去聲。殑伽，河名。《大藏西域記》：阿耨達池，在香山之南，大雪北，周八百里。東南流入海者曰殑伽河，西南流入海者曰縛芻河，西北流入海者曰涉多河。又潛流地下，出積石，東北流入海者，爲中國河源。《釋典》殑伽，華言天堂。見【翻譯名義集】。

殓	【辰集下】【歹字部】	殮	【廣韻】【集韻】【韻會】□力驗切，音斂。□殮也。【釋名】殮者，斂也，衣死也。經史□作斂。【禮檀弓】小斂於戶內，大斂於阼。

汌	【巳集上】【水字部】	汌	【玉篇】尺戀切，音釧。水也。一曰水名。

潥	【巳集上】【水字部】	潥	【字彙】蘇谷切，音粟。水名。

	【午集中】【疒字部】		【廣韻】古懷切【集韻】公懷切，□音乖。【廣韻】惡瘡。【集韻】疥疾。

殝	【辰集下】【歹字部】	殝	【玉篇】側詵切【集韻】緇詵切，□音臻。盡也。

殔	【辰集下】【歹字部】	殔	【唐韻】【集韻】□羊至切，音肄。【說文】瘞也。【小爾雅】埋柩謂之殔。【釋名】假葬於道側曰殔。與肂同。考證：〔【釋名】假葬於道曰殔。〕　謹照原文道字下增側字。 

殖	【辰集下】【歹字部】	殖	【唐韻】常職切【集韻】【韻會】【正韻】丞職切，□音植。【說文】脂膏久殖也。【徐曰】脂膏久則浸潤。【玉篇】生也，種也。【書湯誥】兆民允殖。【呂□】農殖嘉穀。【左傳昭二十五年】爲溫慈惠和，以效天之生殖長育。　又興生財利曰殖。【書仲虺之誥】不殖貨利。【傳】殖，生也。不生資貨財利，言不貪也。《史記》有《貨殖傳》。　又封殖也。【書仲虺之誥】殖有禮。【傳】有禮者封殖之。【左傳昭二年】宿敢不封殖此樹，以無忘角弓。　又蕃也，長也。【魯語】同姓不婚，惡不殖也。【韋註】殖，蕃也。又【左傳昭元年】內官不及同姓。其生不殖。【杜註】殖，長也。　又立也。【周語】以殖義方。　又學殖。【左傳昭十八年】夫學，殖也。不學將落。【杜註】殖，生長也。言學之進德，如農之殖苗，日新月益。　又殖殖，平正也。【詩小雅】殖殖其庭。　又【集韻】仕吏切，音事。植也。【左傳襄三十年】子產從政，輿人誦之曰：我有田疇，子產殖之。子產而死，誰其嗣之。【註】殖，時力反。徐，是吏反。叶下韻。考證：〔【左傳昭八年】夫學，殖也。不殖將落。〕　謹照原文 八年改十八年。不殖改不學。 

殗	【辰集下】【歹字部】	殗	【玉篇】於劫切【廣韻】於業切【集韻】乙業切，□音浥。病也。【揚子方言】殗殜，微也。宋衞之閒曰殗。自關而西，秦晉之閒，凡病而不甚者曰殗殜。　又重也。【左思吳都賦】重葩殗葉。【註】殗，重也。葉重疉貌。　又【集韻】衣廉切，音淹。義同。一曰歿也。　又【集韻】於贍切，音□。與□同。汚觸也。或作殗。

殘	【辰集下】【歹字部】	殘	【廣韻】昨干切【集韻】【韻會】財干切，□音。【說文】賊也。【詩小雅】廢爲殘賊。【孟子】賊義者謂之殘。　又【釋名】殘，踐也。踐使殘壞也。【書泰誓】殘害于爾萬姓。又【史記樊噲傳】殘東垣。【註】謂多所殺傷也。　又惡也。【書泰誓】取彼凶殘。【史記陳餘傳】爲天下除殘。　又放逐也，殺也。【周禮夏官】《大司馬》九伐之法，放弑其君，則殘之。【揚子方言】殺也。晉魏河內之北，謂爲殘。音廩。或洛感反。　又食餘也。【杜甫詩】殘杯與冷炙。　又煑肉之名。【張協七命】鷰□猩脣，髦殘象白。【註】髦，髦牛也。殘白，蓋煮肉之異名。【崔駰博徒論】□臛羊殘。　又殘缺也。【劉歆移太常博士書】專已守殘。【註】師古曰：專執已所偏見，苟守殘缺之文。　又穿鑿傅會謂之蕞殘。【王充論衡】蕞殘滿車，不成爲道。玉屑滿篋，不成爲寶。　又惡罵曰殘罵。【揚子方言】南楚凡人殘罵謂之鉗。　又貪暴吏曰殘吏。【後漢明帝紀】殘吏放手。　又五殘，星名。【史記天官書】五殘星，出正東東方之野，其星狀類辰星。【正義曰】五殘，一名五鋒。【前漢藝文志】有《五殘雜變星》二十一卷。　又與戔通。【易賁卦】束帛戔戔。【註】引子夏《易》束帛殘殘。　又【魏志】辰韓名樂浪人爲阿殘。東方人名我爲阿，謂樂浪人本其殘餘之人也。　又膾殘，魚名。【皮日休詩】分明數得膾殘魚。　又【高僧傳】明瓚禪師，性懶而食殘，號懶殘。　又【韻補】叶財先切，音前。【班彪北征賦】首身分而不寤兮，猶數功而辭諐。何夫子之妄說兮，孰云地脈而生殘。　又【夢溪筆談】王聖美治字學，演其義以爲右文。凡字其類在左，其義在右。如木類，其左皆从木。所謂右文者，如戔，少也，水之少者曰淺，金之小者曰錢，歹而小者曰殘，貝之小者曰賤，如此類皆以戔爲義。○按殘義本兼大小而言，姑附記於此。考證：〔【崔駰博徒論】□曤羊殘。〕　謹照原文曤改臛。 

殙	【辰集下】【歹字部】	殙	【廣韻】【集韻】【正韻】□呼昆切，音昏。【說文】瞀也。與惛同。一曰矜也。【莊子達生篇】以黃金注者殙。　又【廣雅】殙，病也。一曰未立名而死曰殙。　又【集韻】莫困切，音悶。氣絕也。　或作。互詳字註。

殚	【辰集下】【歹字部】	殫	【唐韻】都寒切【集韻】【韻會】多寒切，□音單。【說文】殛盡也。【班固西都賦】百獸駭殫。　又凡盡皆曰殫。【司馬相如子虛賦】殫覩人物之變態。【張衡西京賦】殫所未見。　通作單。【詩周頌】單厥心。【禮祭義】歲旣單矣。皆與殫同。　又【韻補】叶都懸切，音顚。【張衡東京賦】祈福乎上□，思所以爲虔。肅肅之儀盡，穆穆之禮殫。

殛	【辰集下】【歹字部】	殛	【唐韻】紀力切【集韻】【韻會】訖力切，□音棘。【說文】殊也。【爾雅釋言】殛，誅也。【郉疏】謂誅責也。【書舜典】殛鯀于羽山。【孔傳】殛竄放流皆誅也。異其文，述作之體。【左傳僖二十八年】明神先君，是糾是殛。　一說斥死曰殛。　又【集韻】竭億切，音極。死也。

殜	【辰集下】【歹字部】	殜	【廣韻】與涉切【集韻】弋涉切，□音葉。殗殜，病也。一曰微也。【郭璞方言註】殗殜，病半臥半起也。　又【集韻】直涉切，音。又【集韻】【韻會】□余業切，音□。義□同。亦作□。

殞	【辰集下】【歹字部】	殞	【廣韻】于敏切【集韻】【韻會】【正韻】羽敏切，□音磒。歿也。　又落也。【潘岳秋興賦】槁葉夕殞。別作隕。　又【集韻】羽粉切，音抎。義同。

殟	【辰集下】【歹字部】	殟	【唐韻】【集韻】□烏沒切，音嗢。【說文】胎敗也。一曰心悶。又殟歿，舒緩貌。【傅毅舞賦】超逾鳥集，縱弛殟歿。【註】言縱弛之際又且舒緩弛捨也。殟，烏骨切。又【唐韻】烏渾切【集韻】烏昆切，□音溫。【博雅】殙殟，病也。一曰極也。

殠	【辰集下】【歹字部】	殠	【唐韻】【集韻】【韻會】□尺救切，音臭。【說文】腐氣也。【玉篇】物傷氣也。【前漢楊王孫傳】其穿下不及泉，上不泄臭。又【楊惲傳】單于得漢美食好物，謂之殠惡。　又【集韻】許救切。音嗅。義同。　又【廣韻】【集韻】□許久切，音朽。臭也。　【集韻】或省作臰。【韻會】本作殠，通作臭。【左傳註疏】臭是氣總名，元非善惡之稱。旣謂善氣爲香，則專以惡氣爲臭。殠字从歺作。考證：〔【楊惲傳】單于得漢美食好物，以爲殠惡。〕　謹照原文以爲改謂之。 

殡	【辰集下】【歹字部】	殯	【唐韻】【集韻】【韻會】【正韻】□必刃切，音儐。【說文】死在棺，將遷葬柩，賓遇之。【釋名】於西壁下塗之曰殯。【禮檀弓】殯於五父之衢，人之見之者，皆以爲葬也。其愼也，蓋殯也。【鄭註】愼，讀爲引。殯引飾棺以輤，葬引飾棺以柳霎。又【檀弓】孔子曰：夏后氏殯於東階之上，則猶在阼也。殷人殯於兩楹之閒，則與賓主夾之也。周人殯於西階之上，則猶賓之也。　又送葬歌曰《虞殯》。【左傳哀十一年】公孫夏命其徒歌《虞殯》。　又使巫祓殯之凶邪曰祓殯。【左傳襄二十九年】祓殯而禭。　又借爲埋沒意。【孔稚圭北山移文】道帙長殯，法筵久埋。

□	【辰集上】【日字部】	□	【玉篇】古文宵字。註詳宀部七畫。

	【子集中】【人字部】		【集韻】五忽切，音兀。□，不安。【易困卦】困于臲卼。古文易作倪。

殢	【辰集下】【歹字部】	殢	【廣韻】【集韻】【韻會】【正韻】□他計切，音替。【玉篇】極困也。　又【玉篇】【集韻】□大計切，音弟。義同。　又【廣韻】呼計切，音。義同。　【集韻】與□同。互見□字註。

殣	【辰集下】【歹字部】	殣	【唐韻】【集韻】【韻會】渠吝切【正韻】具吝切，□音僅。【左傳昭二年】道殣相望。【杜註】餓死爲殣。【詩小雅】尚或殣之。今文作墐。傳云：路冢也。一曰埋也。　又與覲通。【前漢郊祀歌】神裵回，若流放，殣冀親，以肆章。【註】孟康曰：殣，音覲。師古曰：言神靈裵回。流而不去，故使我得覲見，冀以親附而陳誠意，使章明之。

殤	【辰集下】【歹字部】	殤	【唐韻】式羊切【集韻】【韻會】【正韻】尸羊切，□音商。未成人喪也。【禮喪服傳】年十六至十九死爲長殤，十二至十五死爲中殤，八歲至十一歲死爲下殤，七歲以下爲無服之殤，生未三月不爲殤。又【禮檀弓】周人以殷人之棺槨葬長殤，以夏后氏之墍周葬中殤、下殤，以有虞氏之瓦棺葬無服之殤。又【周禮地官媒氏】禁嫁殤者。【註】殤十九以下。　又諡法之一。【汲冢周書】短折不成曰殤，未家短折曰殤。　又死於國事、無主之鬼曰國殤。【楚辭】有《國殤》篇。

毩	【補遺】【辰集】【毛字部】	毩	【篇海類編】渠竹切，音踘。皮毛之丸。

殥	【辰集下】【歹字部】	殥	【字彙補】翼眞切，音寅。【淮南子地形訓】九州之外乃有八殥，八殥之外而有八紘。【註】殥，猶遠也。

毭	【辰集下】【毛字部】	毭	【廣韻】田□切【集韻】大豆切，□音豆。【博雅】□毭，罽也。　又【集韻】匿各切，音諾。氈屬，極細，可以禦雨。

殦	【備考】【辰集】【歹字部】	殦	【龍龕】音刁。

殧	【辰集下】【歹字部】	殧	【廣韻】【集韻】□子六切，音蹙。【玉篇】終也。　又【集韻】作答切，音帀。義同。　又【廣韻】疾僦切，音就。殧，殄也。

殨	【辰集下】【歹字部】	殨	【唐韻】【集韻】□胡對切，音潰。【說文】爛也。　又【集韻】戸賄切，音瘣。腫決也。　又【集韻】胡骨切，音搰。義同。

殩	【辰集下】【歹字部】	殩	【廣韻】七亂切，音竄。殩孝，秦人曰饋喪家食。

殪	【辰集下】【歹字部】	殪	〔古文〕□□【唐韻】【正韻】於計切【集韻】【韻會】壹計切，□音翳。【說文】死也。【左傳隱九年】鄭伯禦戎，前後擊之，盡殪。【杜註】殪，死也。　又殄絕也。【書康誥】天乃大命文王殪戎殷。　又盡也。【左傳宣六年】中行桓子曰：使疾其民，以盈其貫，將可殪也。【杜註】殪，盡也。　又仆也。【後漢光武紀】莽兵大潰，走者相騰踐，奔殪百餘里閒。【註】殪，仆也。　又一矢而死曰殪。【詩小雅】殪此大兕。【司馬相如上林賦】弦矢分，藝殪仆。　又與瘞通。【儀禮覲禮】祭川沈，祭地瘞。【鄭註】古文瘞作殪。　又與翳通。【韓詩大雅】其葘其殪。【釋文】葘，反草也。殪，因也。因高塡下也。今《詩》作其葘其翳。

□	【備考】【辰集】【木字部】	□	【龍龕】同朶。

殫	【辰集下】【歹字部】	殫	【唐韻】都寒切【集韻】【韻會】多寒切，□音單。【說文】殛盡也。【班固西都賦】百獸駭殫。　又凡盡皆曰殫。【司馬相如子虛賦】殫覩人物之變態。【張衡西京賦】殫所未見。　通作單。【詩周頌】單厥心。【禮祭義】歲旣單矣。皆與殫同。　又【韻補】叶都懸切，音顚。【張衡東京賦】祈福乎上□，思所以爲虔。肅肅之儀盡，穆穆之禮殫。

殬	【辰集下】【歹字部】	殬	【唐韻】當故切【集韻】多故切，□音妒。【說文】敗也。【書洪範】彝倫攸殬。○按今《書》本作斁。斁本有亦、妒二音，《正字通》同□，不同□，非。　又【劉勰新論】小利，大利之殬。小□，大禍之津。　【集韻】或作□。亦省作睪。

殭	【辰集下】【歹字部】	殭	【玉篇】【廣韻】【集韻】【韻會】□居良切，音薑。死不朽也。一曰蠶白也。今蠶死而白謂殭蠶。　又【玉篇】居亮切，强去聲。義同。

殮	【辰集下】【歹字部】	殮	【廣韻】【集韻】【韻會】□力驗切，音斂。□殮也。【釋名】殮者，斂也，衣死也。經史□作斂。【禮檀弓】小斂於戶內，大斂於阼。

殯	【辰集下】【歹字部】	殯	【唐韻】【集韻】【韻會】【正韻】□必刃切，音儐。【說文】死在棺，將遷葬柩，賓遇之。【釋名】於西壁下塗之曰殯。【禮檀弓】殯於五父之衢，人之見之者，皆以爲葬也。其愼也，蓋殯也。【鄭註】愼，讀爲引。殯引飾棺以輤，葬引飾棺以柳霎。又【檀弓】孔子曰：夏后氏殯於東階之上，則猶在阼也。殷人殯於兩楹之閒，則與賓主夾之也。周人殯於西階之上，則猶賓之也。　又送葬歌曰《虞殯》。【左傳哀十一年】公孫夏命其徒歌《虞殯》。　又使巫祓殯之凶邪曰祓殯。【左傳襄二十九年】祓殯而禭。　又借爲埋沒意。【孔稚圭北山移文】道帙長殯，法筵久埋。

殰	【辰集下】【歹字部】	殰	〔古文〕□【唐韻】【集韻】【韻會】【正韻】□徒谷切，音牘。【說文】胎敗也。謂未及生而胎敗也。【禮樂記】胎生者不殰。【鄭註】內敗曰殰。　【集韻】通作贕。

</div>
    <div class="pagination">
<a href="康熙字典_page963.html">上一页</a><span>...</span><a href="康熙字典_page959.html">959</a><a href="康熙字典_page960.html">960</a><a href="康熙字典_page961.html">961</a><a href="康熙字典_page962.html">962</a><a href="康熙字典_page963.html">963</a><span class="current-page">964</span><a href="康熙字典_page965.html">965</a><a href="康熙字典_page966.html">966</a><a href="康熙字典_page967.html">967</a><a href="康熙字典_page968.html">968</a><a href="康熙字典_page969.html">969</a><span>...</span><a href="康熙字典_page965.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
