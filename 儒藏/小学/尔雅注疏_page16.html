<!DOCTYPE html>
<html>
<head>
    <meta charset="UTF-8">
    <title>尔雅注疏 - 第 16 页/共 27 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>尔雅注疏 - 第 16 页/共 27 页</h1>
    <div class="content">　　山如堂者，密。（形如堂室者。《尸子》曰：“松柏之鼠，不知堂密之有美枞。”）
　　[疏]“山如堂者，密”。○释曰：言山形如堂室者，名密。○注“《尸子》至”美枞”。○释曰：此《尸子·绰子》篇文，引之证山有名密者。
　　如防者，盛。（防，是。盛，音成。）
　　[疏]“如防者，盛”。注“防，是”。○释曰：此盛，读如粢盛之盛。是防之形{隋山}而高峻，若黍稷之在器，故其山形如是防者，亦名盛也。
　　峦，山堕。（谓山形长狭者，荆州谓之峦。《诗》曰：“{隋山}山乔岳。”○{隋山}，汤果切。）
　　[疏]“峦，山堕”。○释曰：凡物狭而长者，谓之{隋山}，则此言山{隋山}者，谓山形狭长者，一名峦也。○注“《诗》曰：‘{隋山}山乔岳。’”○释曰：《周颂·般》篇文也。
　　重，兼。（谓山形如累两。，甑。山形状似之，因以名云。○重，平声。，言蹇反。兼，音俨。）
　　[疏]“重，兼”。注“谓山”至“名云”。○释曰：孙炎云：“山基有重岸也。”郭云：“，甑”者，郑众注《考工记》云：“，无甑。”《方言》云：“甑，自关而东谓之。”故知，甑也。
　　左右有岸，<厂缶>。（夹山有岸。○<厂缶>，口阁切。）
　　[疏]“左右有岸，<厂缶>”。注“夹山有岸”。○释曰：谓山两边有水，山与水为岸，此山名<厂缶>。
　　大山宫小山，霍。（宫谓围绕之。《礼记》曰“君为庐宫之”是也。）
　　[疏]“大山宫小山，霍”。○释曰：宫犹围绕也。谓小山在中，大山在外围绕之，山形若此者，名霍。非谓大山名宫，小山名霍也。○注“宫谓”至“是也”。○释曰：“《礼记》曰”者，《丧大记》文也。郑注云：“宫谓围障之也。”引之者，证宫为围绕之义也。
　　小山别大山，鲜。（不相连。○别，彼列切。鲜，息浅切。）
　　[疏]“小山别大山，鲜”。注“不相连”。○释曰：谓小山与大山分别不相连属者，名鲜。李巡云：“大山少，故曰鲜。”
　　山绝，陉。（连中断绝。○陉，形。）
　　[疏]“山绝，陉”。注“连中断绝”。○释曰：谓山形连延中忽断绝者，名陉。
　　多小石，敖。（多礓砾。○敖，音敲。）
　　[疏]“多小石，敖。”注“多礓砾”。○释曰：礓砾，即小石也。山多此小石者名敖。《释名》曰：“小石曰砾。”
　　“多大石，[C200]。（多盘石。○[C200]，音壳。）
　　[疏]“多大石，[C200]”。注“多盘石”。○释曰：盘，大石也。山多此盘石者名[C200]。
　　多草木，岵；无草木，亥。（皆见《诗》。○岵，户。亥，屺。）
　　[疏]“多草木，岵；无草木，亥”。注“皆见《诗》”。○释曰：亥当作屺，音起。案《诗·魏风》云：“陟彼岵兮，瞻望父兮。”又曰：“陟彼屺兮，瞻望母兮。”毛传云：“山无草木曰岵。”“山有草木曰屺。”与此不同者，当是传写误也。王肃解依《尔雅》。
　　山上有水，埒。（有停泉。○埒，音劣。）
　　[疏]“山上有水，埒”。注“有停泉”。○释曰：谓山巅之上有停泉，名埒。
　　夏有水，冬无水，泶。（有停潦。○泶，音学。）
　　[疏]“夏有水，冬无水，泶”。注“有停潦”。○释曰：潦，雨水也。言山上污下，夏有停泉，至冬竭涸者，名泶。
　　山<从卖>无所通，。（所谓穷渎者，虽无所通，与水注川同名。○<从卖>，音渎。）
　　[疏]“山<从卖>无所通，”。○释曰：<从卖>即沟渎也。山有<从卖>而无通流者，名。注“所谓”至“同名”。○释曰：云“所谓”者，所谓《释丘》云“穷渎，汜”者也。云：“与水注川同名”者，即《释水》云“水注川曰”是也。
　　石戴土谓之崔嵬。（石山上有土者。○崔，徂回切。嵬，五回切。）土戴石为且。（土山上有石者。○且，七余切。）
　　[疏]“石戴”至“为且”。○释曰：《诗·周南·卷耳》云：“陟彼崔嵬。”又云：“陟彼且矣。”毛传云：“崔嵬，土山之戴石者。”“石山戴土曰且。”与此正反者，或传写误也。
　　山夹水，涧。陵夹水，氵虞。（别山陵间有水者之名。○氵虞，音虞。）
　　[疏]“山夹”至“水氵虞”。○释曰：谓山间有水者名涧。《诗》云“考盘在涧”，是也。其陵间有水者名氵虞。
　　山有穴为岫。（谓岩穴。）
　　[疏]“山有穴为岫”。○释曰：谓山有岩穴者为岫也。
　　山西曰夕阳，（暮乃见日。）
　　[疏]“山西曰夕阳”。注“暮乃见日”。○释曰：日即阳也，夕始得阳，故名夕阳。《诗·大雅·公刘》云：“度其夕阳，豳居允荒。”是也。
　　山东曰朝阳。（旦即见日。）
　　[疏]“山东曰朝阳”。注“旦即见日”。○释曰：谓山顶之东皆早朝见日。但是山东之冈脊总曰朝阳。《诗·大雅·卷阿》曰：“梧桐生矣，于彼朝阳。”是也。
　　泰山为东岳，华山为西岳，霍山为南岳，（即天柱山。潜水所出。）恒山为北岳，（常山。）嵩高为中岳。（大室山也。）
　　[疏]“泰山”至“中岳”。○释曰：案《周礼·大宗伯》云：“以血祭祭社稷五祀五岳。”故此释之也。《白虎通》云：“岳者何为？岳之为言扌角，扌角功德也。东方为岱者，言万物皆相代於东方也。南方为霍，霍之为言护也，言太阳用事护养万物也。西方为华，华之为言获也，言万物成熟可得获也。北方为恒，恒者，常也，万物伏藏於北方有常也。中央为嵩，嵩言其高大也。《风俗通》云：“岳，扌角考功德黜陟也。”然则以四方，方有一山，天子巡守至其下，扌角考诸侯功德而黜陟之，故谓之岳也。案《诗》传言四岳之名，东岳岱，南岳衡。此及诸经传多云：泰山为东岳，霍山为南岳者，皆山有二名也。《风俗通》云：泰山，山之尊。一曰岱宗。岱，始也；宗，长也。万物之始，阴阳交代，故为五岳长。王者受命恒封禅之。衡山，一名霍。言万物霍然大也。华，变也，万物成变由於西方也。恒，常也，万物伏北方有常也。崧，高也，言高大也。是解衡之与霍，泰之与岱，皆一山而有二名也。若此，上云“江南衡”，《地理志》云：“衡山在长沙湘南县。”张揖《广雅》云：“天柱谓之霍山。”《地理志》云：“天柱在庐江潜县。”则在江北矣。而云衡、霍一山二名者，本衡山一名霍山。汉武帝移岳神於天柱，又名天柱亦为霍，故汉以来衡、霍别耳。郭云：“霍山今在庐江潜县西南，别名天柱山。”汉武帝以衡山辽旷，移其神於此，今其土俗人皆呼之为南岳。南岳本自以两山为名，非从近也。而学者多以霍山不得为南岳，又言从汉武帝始乃名之。如此言，为武帝在《尔雅》前乎？斯不然矣。窃以璞言为然。何则？孙炎以霍山为误，当作衡山。案《书传·虞夏传》及《白虎通》、《风俗通》、《广雅》并云：“霍山为南岳。”岂诸文皆误？明是衡山一名霍也。○注“即天柱山。潜水所出”。○释曰：此据作注时霍山为言，此山本名天柱。汉武帝移江南霍山之祀於此，故又名霍山。其经之霍山，即江南衡是也。故上注云“衡山，南岳”也。○释曰：“大室山也。”案《山海经》云：“半石山东五十里曰少室山。又东三十里曰泰室山。”郭注云：“即中岳嵩高山也，今在阳城县西。”戴延之《西征记》云：“其山，东谓之大室，西谓之少室，相去十七里。嵩，其总名也。以其下各有室焉，故谓之室。”是也。
　　梁山，晋望也。（晋国所望祭者，今在冯翊夏阳县西北临河上。）
　　[疏]“梁山，晋望也”。注“晋国”至“河上”。○释曰：言梁山在晋国境内，晋以岁时望祭之，故云晋望也。云“晋国所望祭”者，案《春秋》僖三十一年经云：“夏四月，四卜郊，不从，乃免牲。犹三望。”《公羊传》云：“三望者何？望祭也。”郑君以为望者，祭山川之名也。诸侯之祭山川在其地者，非其地则不祭。贾逵、服虔、杜预皆以为三望分野之星、国中山川。《楚语》云：“天子遍祀群神品物，诸侯二王後祀天地、三辰及其土地之山川。”注《国语》者皆云：诸侯二王後祀天地。三辰，日、月、星也。非二王後祀分野星辰、山川也。以此言之，则分野之星国内山川其义是也。今案，昭元年《左传》云：“辰为商星。”“参为晋星。”又《礼记·礼器》云：“晋人将有事於河，必先有事於呼池。”及此云“梁山，晋望也”。然则晋国三望谓参也，梁山也，河也，故云“晋国所望祭者”。云“今在冯翊夏阳县西北”者，《地理志》文也。知“临河上”者，成五年《公羊传》曰：“梁山者何？河上之山也。”故知临河上。
　　●卷七·释水第十二
　　[疏]“释水第十二”。○释曰：《说文解字》云：“水，准也。北方之行，象众水并流、中有微阳之气也。”《白虎通》云：“水之为言淮也。”是平均法则之称。此篇释诸水之名，故曰释水。
　　泉一见一否为氵。（氵，才有貌。见，现。否，卑美反。氵，纤。）
　　[疏]“泉一见一否为氵”。○释曰：《说文》云：“泉，水原也。”言此泉其水有时出见、有时不出而竭涸者名氵。谓氵微也。故注云：“才有貌。”
　　井一有水一无水为氵氵勺。（《山海经》曰：“天井夏有水冬无水。”即此类也。○氵，计。氵勺，仁捉切。）
　　[疏]“井一有水一无水为氵氵勺”。○释曰：《说文》云：井，凿地取水也。《释名》云：“井，清也，泉之清者也。《世本》云伯益作，亦云黄帝始穿。此言井或一时有水、一时无水者名氵氵勺也。○注“山海”至“类也”。○释曰：案《中山经》云：帝山“东南五十里，曰视山，其上多韭。有井焉，名天井，夏有水，冬竭”者是也。《孙子兵法》云：“地陷曰天井。”然则非人为之者曰天井。云“即此类也”者，以此经但言井，《山海经》言天井，非正相当，故云“类也”。
　　滥泉正出。正出，涌出也。（《公羊传》曰“直出”，直犹正也。）
　　[疏]“滥泉正出。正出，涌出也”。○释曰：《诗·大雅·瞻》云：“沸槛泉。”故此释之也。《诗》言“槛泉”者，正直上出之泉也。其水涌出，故更云“正出，涌出也”。李巡曰：“水泉从下上出曰涌泉。”滥、槛音义同。○注“《公羊》”至“正也”。○释曰：案，昭五年传云：“叔弓帅师败莒师于泉。泉者何？直泉也。直泉者，涌泉也。”是其事也。郭云“直出”者，盖以义言之。彼言直，此言正，其意一也。故云“直犹正也”。
　　沃泉县出。县出，下出也。（从上溜下。○县，音玄。）
　　[疏]“沃泉县出”至注“从上溜下”。○释曰：李巡亦云水泉从上溜下。然则相传为然也。《曹风》云：“洌彼下泉。”则此沃泉也。
　　氵九泉穴出。穴出，仄出也。（从旁出也。○氵九，轨。仄，侧。）
　　[疏]“氵九泉穴出”至注“从旁出也”。○释曰：李巡曰：“水泉从旁出名曰氵九。氵九，仄出。”是侧出曰氵九泉也。《大东》云“有洌氵九泉”是也。
　　氵癸辟，流川。（通流。○氵癸，揆。）
　　[疏]“氵癸辟，流川”。注“通流”。○释曰：《说文解字》云：“川，贯穿通流水也。《虞书》曰‘畎浍距川’，言深畎浍之水会为川也。”《释名》云：“川，穿也。穿地而流也。”然则氵癸辟者，则通流大川之别名也。
　　过辨，回川。（旋流。○过，古禾切。辨，片。）
　　[疏]“过辨，回川”。注“旋流”。○释曰：回，旋也。言川水之中有回旋而流者，名过辨。
　　氵，反入。（即河水决出，复还入者。河之有氵，犹江之有沱。○氵，於用切。）
　　[疏]“氵，反入”。○释曰：反，复也。谓河水决出而复入河者名氵。即下云“水自河出为氵”是也。
　　沾，沙出（今江东呼水中沙堆为沾，音但。）
　　[疏]“沾，沙出”。○释曰：言沾者是沙堆於水中之名也。故曰沙出。
　　，出不流。（水流潜出，便自停成池。○，音牵。）
　　[疏]“，出不流”。○释曰：谓水泉潜出停成池者名。《地理志》云：扶风县，“雍州弦蒲薮。出西北，入渭”。以其初出不流，停成弦蒲泽薮，故曰“，出不流”也。其终则入渭也。
　　归异出同流，肥。（《毛诗》传曰：“所出同，所归异为肥。”）
　　[疏]“归异出同流，肥”。○释曰：谓小水支分归入大水则异、其泉源初出则同流者，名肥。即《诗·邶风·泉水》云：“我思肥泉，兹之永叹。”毛传云：“所出同，所归异为肥泉。”是也。
　　瀵，大出尾下。（今河东汾阴县有水口如车轮许，沸涌出，其深无限，名之为瀵。冯翊阳县复有瀵，亦如之。相去数里而夹河，河中者上又有一瀵，瀵源皆潜相通。在汾阴者，人壅其流以为陂，种稻，呼其本所出处为瀵魁，此是也。尾犹也。○瀵，音粪。）
　　[疏]“瀵，大出尾下”。○释曰：尾犹也。言源深大出於下者名瀵。瀵犹洒散也。○注“今河”至“也”。○释曰：河东、冯翊者皆郡名也。云“河中者上”者，者谓水中可居之小者。云“人壅其流以为陂种稻”者，泽障曰陂，谓人畜壅此水以为陂泽，而溉稻田也。云“瀵魁”者，魁，帅也，首也。以其水源，故谓之魁也。
　　水醮曰<厂晷>。（谓水醮尽。○<厂晷>，音轨。）
　　[疏]“水醮曰<厂晷>”。○释曰：醮，尽也。凡水之尽皆曰<厂晷>。<厂晷>，则竭涸之一名也。
　　水自河出为氵，（《书》曰：“氵沮会同。”）济为氵楚，汶为氵阐，洛为波，汉为潜，（《书》曰：“沱潜既道。”○氵楚，楚。汶，问。氵阐，阐。沱，陀。）淮为浒，江为沱，（《书》曰：“岷山导江，东别为沱。”）氵过为洵，颍为沙，汝为。（《诗》曰：“遵彼汝坟。”皆大水溢出，别为小水之名。○过，乌禾反。颍，馀顷反。，坟。）
　　[疏]“水自”至“汝为”。○释曰：此十者皆大水分出，别为小水之名也。○注“《书》曰：‘氵沮会同。’”○释曰：《禹贡》兖州云：“雷夏既泽，氵沮会同。”孔安国云：“雷夏，泽名。氵、沮二水，会同此泽。”引之证水自河出别名为氵也。○注“《书》曰：‘沱潜既道。’”○释曰：《禹贡》梁州云：“岷、れ既艺，沱、潜既道。”孔安国云：“岷山、れ冢，皆山名。沱、潜，发源此州，入荆州。”案《地理志》云：蜀郡有湔道，“岷山在西徼外，江水所出也”。陇西郡西县，“れ冢山，西汉水所出”。是二者皆山名也。沱出於江，潜出於汉，二水发源此州，而入荆州。故荆州亦云“沱潜既道”。案，郭氏《音义》云：“沱水自蜀郡都水县扌前山与江别而更流。”又云：“有水从汉中、沔阳南流至梓潼、汉寿，入大穴中通峒山下西南潜出，一名沔水。旧俗云即《禹贡》潜也。”郭氏此言，并解梁州沱潜也。然则此注言“《书》曰”者，亦指梁州者也。所以荆州亦有沱潜者，盖以水从江、汉出者，皆曰沱潜。所以荆梁二州皆有也。○注“《书》曰：‘岷山导江，东别为沱。’”○释曰：亦《禹贡》文也。孔安国云：“江东南流，沱东行。”引之证江水溢出名沱也。○注“《诗》曰：‘遵彼汝坟。’”○释曰：此《周南·汝坟》篇文也。毛传云：“汝，水名也。坟，大防也。”毛意以为伐薪宜於岸之上，故以大防解之。郭意以为汝所分之处有美地，因谓之。且毛传坟从土，此从水，所以异也。
　　水决之泽为。（水决入泽中者亦名为。）
　　[疏]“水决之泽为”。○释曰：凡水为人所决陂障为泽者，亦与上“出不流”者同名也。
　　决复入为汜。（水出去复还。）
　　[疏]“决复入为汜”。○释曰：凡水决之岐流复还本水者名汜。《诗·召南》云“江有汜”是也。
　　“河水清且澜漪”，大波为澜，（言涣澜。○澜，兰。漪，衣。）小波为沦，（言蕴沦。）直波为径。（言径亻廷。）
　　[疏]“河水”至“为径”。○释曰：案《诗·魏风·伐檀》篇云：“河水清且涟漪。”又曰：“河水清且直漪。”又曰：“河水清且沦漪。”故此释之。毛传云：“风行水成文曰涟。”“直，直波也。”“小风，水成文转如轮也。”李巡云：“分别水大小曲直之名。”郭氏云：澜“言涣澜”，沦“言蕴沦”，径“言径亻廷”。然则澜、直、沦，论水波之异。漪，皆辞也。案《诗》涟、沦皆言波。名直波，不言径而言直，又在沦漪前者，取韵故也。澜、涟虽异而义同。“澜漪”先举《诗》文然後释之，直、沦不举者，省文，从可知也。
　　江有沱，河有氵，汝有。（此故上水别出耳，所作者重见。）浒，水。（水边地。）
　　[疏]“浒，水”。注“水边地”。○释曰：谓水边岸之地别名浒。李巡曰：“浒，水边地名，也。”《诗·大雅·江汉》云“江汉之浒”是也。
　　水草交为湄。（《诗》曰：“居河之湄。”○湄，音眉。）
　　[疏]注“《诗》曰：‘居河之湄。’”○释曰：此《小雅·巧言》之篇文也。以《诗》有此言，故释之。云“水草交为湄”，李巡曰：“水中有草木交会曰湄。”今《诗》作麋，音义同。
　　“济有深涉，（谓济渡之处。○济，子细切。）深则厉，浅则揭”。揭者，揭衣也。（谓褰裳也。○揭，上二字音憩，下丘竭切。）以衣涉水为厉。（衣谓禅。）繇膝以下为揭，繇膝以上为涉，繇带以上为厉。（繇，自也。○繇音由。桑时掌反。）
　　[疏]“济有”至“为厉”。○释曰：案《诗·邶风·匏有苦叶》：“济有深涉，深则厉，浅则揭。”故此先引《诗》文，然後释之。云“揭者，揭衣也”。谓度处水浅，惟褰裳可涉者名揭。注云“谓褰裳也”者，对文言之，则在上曰衣，在下曰裳；散而言之则通。是以此经言“揭衣”，注言“褰裳”。《曲礼》云：“两手抠衣去齐尺。”衣亦谓裳也。云“以衣涉水为厉”者，此衣谓也。言水深至於以上者而涉渡者，名厉。云“繇膝以下为揭”者，此更释揭、涉及厉之名。繇与由同，繇，由也。言水浅自膝以下为揭，水差深自膝以上者为涉，水若深至衣带以上者为厉。注云：“繇，自也”，释诂文。
　　潜行为泳。（水行也。《晏子春秋》曰：“潜行，逆流百步，顺流七里。”）
　　[疏]“潜行为泳”。○释曰：谓人潜隐水而行者，名为泳。《诗·周南·汉广》云：“汉之广矣，不可泳思。”是矣。○注“《晏子》”至“七里”。○释曰：晏子者，名婴，谥平仲，相齐景公，孔子称善与人交者也。著书谓之《晏子春秋》。云：景公蓄勇士。公孙接、田开︹、古治子事景公，以勇力搏於虎问。晏子而趋，三子者不起，晏子见公，请去之。公乃使人饣鬼之二桃，令三子计功而食。公孙接曰：“接一搏特犭肩，再搏乳虎，若接之功，可以食桃，而与人同矣。”援桃而起。田开︹曰：“吾杖兵却三军者再，若开︹之功，可以食桃，而与人同矣。”援桃而起。古冶子曰：“吾尝从君济於河，鼋衔左骖以入砥柱之中流。当是时也，治少不能游，潜行，逆流百步，顺流九里，得鼋而杀之，左操马尾，右挈鼋头，鹤跃而出。津人皆曰：‘河伯也！’治之视之，则大鼋之首也。若冶之功，可以食桃，而与人同矣。”二子耻功不逮而自杀，古冶子亦自杀。是其所引之文也。以证潜行为泳之事也。但彼作九里，此作七里，盖传写误或所见本异也。
　　“杨舟，绋缡维之。”绋，<索率>也。（<索率>，索。○绋，弗。缡，离。<索率>，律。）缡，也。（，系。○，加谁切。）
　　[疏]“”至“也”。○释曰：“杨舟，绋缡维之。”此《诗·小雅·采菽》篇文也。云“绋，<索率>也。缡，也”，此释《诗》绋、缡之义也。李巡云：“<索率>，竹为索，所以维持舟者。”郭云：“，系。”孙炎云：“舟止系之於树木，戾竹为大索。”然则绋训为<索率>，<索率>是ㄌ。缡训为，又为系。正谓舟之止息以ㄌ系而维持之也。
　　天子造舟，（比船为桥。○造，七到切。）诸侯维舟，（维连四船。）大夫方舟，（并两船。）土特舟，（单船。）庶人乘氵付。（并木以渡。氵付，音桴。）
　　[疏]“天子”至“乘氵付”。○释曰：此释尊卑桥船之异制也。云“天子造舟”者，《诗·大雅·大明》云“造舟为梁”是也。言“造舟”者，比船於水，加版於上，即今之浮桥。故杜预云：“造舟为梁，则河桥之谓也。”“维舟”以下，则水上浮而行，但船有多少为差等耳。云“庶人乘氵付”者，《诗·汉广》云：“江之永矣，不可方思。”毛传云：“方，氵付也。”《释言》云：“舫，氵付。”郭注云：“水中{捭}筏。”《论语》曰：“乘桴浮於海。”注云：“桴，编竹木，大曰筏，小曰桴。”是也。桴、氵付音义同。
　　水注川曰，注曰谷，注谷曰沟，注沟曰浍，注浍曰渎。（此皆道水转相灌注所入之处名。○浍，古外切。）
　　[疏]“水注”至“曰渎”。注“此皆道水转相灌注所入之处名”也。○释曰：郭云：“转相灌注”者，盖以川渎皆水之大者也。《虞书》云：“畎浍距川。”下云“江、河、淮、济为四渎”是也。今若言“水注川曰”，谓水之注入川者名，则注入沟者名浍，沟小如浍岂能容乎？若言“注沟曰浍”，谓注沟水入之名浍，则注川水入之者名，杜预云：“，亦涧也”，岂能容受川水乎？然则“水注川曰”，是涧、之水注入於川也。故李巡云：“水出於山入於川曰。”“注曰谷”，谓山谷中水注入涧也。“注谷曰沟”，此以下与上不类，谓山谷中水无涧者，注入平地之沟。沟广深四尺。注云：浍“广二寻，深二仞”。“注沟曰浍”，谓注沟水入之者名浍。注浍水入之者名渎。故注云“转相灌注”也。
　　逆流而上曰溯洄，顺流而下曰溯游。（皆见《诗》。○溯，音素。）
　　[疏]“逆流”至“溯游”。注“皆见《诗》”。○释曰：案《诗·秦风·蒹葭》云：“溯洄从之，道阻且长；溯游从之，宛在水中央。”是也。孙炎曰：“逆渡者，逆流也。顺渡者，顺流也。”然则逆流顺流，皆谓渡水有逆顺也。
　　正绝流曰乱。（直横渡也。《书》曰：“乱于河。”）
　　[疏]“正绝流曰乱”。○释曰：正，直也。谓横绝其流而直渡，名曰乱。○注“《书》曰：‘乱于河。’”○释曰：案《禹贡》梁州云：“入于渭，乱于河。”孔安国云：“越沔而北入渭，浮东渡河而还帝都曰所治。”以帝都在河之东，故直横渡河，陆行而还帝都也。彼孔氏引此文，故以为证也。
　　江、河、淮、济为四渎。四渎者，发源注海者也。
　　[疏]“江河”至“者也”。○释曰：案《白虎通》云：“渎者何？谓渎。中国恬浊，发源而注海，其功著大，称渎也。”案《禹贡》云：“导河积石，至于龙门；南至于华阴，东至于底柱；又东至于孟津，东过洛，至于大亻丕；北过降水，至于大陆；又北，播为九河，同为逆河，入于海。”“岷山导江，东别为沱；又东至于澧，过九江，至于东陵；东迤北，会于汇；东为中江，入于海。导氵允水，东流为济，入于河，溢为荣；东出于陶丘北，又东至于菏；又东北，会于汶；又东北，入于海。导淮自桐柏，东会于泗、沂，东入于海。”是发源注海者也。
　　水泉。
　　[疏]“水泉”。○释曰：题上事也。下皆仿此。
</div>
    <div class="pagination">
<a href="尔雅注疏_page15.html">上一页</a><span>...</span><a href="尔雅注疏_page11.html">11</a><a href="尔雅注疏_page12.html">12</a><a href="尔雅注疏_page13.html">13</a><a href="尔雅注疏_page14.html">14</a><a href="尔雅注疏_page15.html">15</a><span class="current-page">16</span><a href="尔雅注疏_page17.html">17</a><a href="尔雅注疏_page18.html">18</a><a href="尔雅注疏_page19.html">19</a><a href="尔雅注疏_page20.html">20</a><a href="尔雅注疏_page21.html">21</a><span>...</span><a href="尔雅注疏_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
