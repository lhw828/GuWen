<!DOCTYPE html>
<html>
<head>
    <meta charset="UTF-8">
    <title>康熙字典 - 第 144 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 144 页/共 976 页</h1>
    <div class="content">蕽	【申集上】【艸字部】	蕽	【集韻】奴冬切，音農。蓬蕽，蘆花。

蕾	【申集上】【艸字部】	蕾	【唐韻】落猥切，音磊。蓓蕾，花綻貌。【韻會】始華也。

蕿	【申集上】【艸字部】	蕿	【唐韻】同萱。

□	【未集上】【米字部】	□	俗粺字。

薀	【申集上】【艸字部】	薀	【唐韻】烏渾切，音溫。水草。【左傳隱三年】蘋蘩薀藻之菜。　又紆粉切，音惲。【左傳隱六年】芟夷薀崇之，絕其本根。【註】薀，積也。　又於問切，音醞。習也。

薁	【申集上】【艸字部】	薁	【唐韻】於六切，音郁。蘡薁也。【詩豳風】六月食鬱及薁。【註】薁，蘡薁也。【疏】蘡薁者，亦是鬱類而小別。晉宮閣銘云：華林園有車下李三百一十四株，薁李一株。車下李卽鬰，薁李卽薁，二者相類而同時熟。　又【集韻】於到切，音奧。草名。　又【唐韻古音】引《詩》：食鬱及薁。亦讀作奧，叶下菽、棗、稻字爲一韻。薁字从奧作。

薃	【申集上】【艸字部】	薃	【唐韻】胡老切，音昊。【爾雅釋草】薃侯，莎。【註】卽莎別名。

薄	【申集上】【艸字部】	薄	【唐韻】傍各切，音泊。林薄也。【楚辭註】林草不交錯曰薄。【揚雄甘泉賦】列新雉于林薄。【註】草叢生曰薄。　又簾也。【禮曲禮】帷薄之外不趨。【史記周勃世家】勃以織薄曲爲生。【索隱曰】織蠶薄也。　又厚薄。　又少也。【詩周南】薄澣我衣。　又聊也。【詩周南】薄言采之。　又輕也。【前漢董仲舒傳】愍世俗之靡薄。　又嫌也。【前漢張安世傳】薄朕忘故。　又【揚子方言】勉也。秦晉曰釗，或曰薄。故其鄙語曰薄努，猶勉努也。　又【博雅】薉也。　又集也。【司馬相如上林賦】奄薄水渚。　又【史記蘇秦傳】心搖搖如懸旌，而無所終薄。　又被也。【書益稷】外薄四海。　又水名。【山海經】蟲尾之山，薄水出焉。　又姓。【史記外戚世家】薄太后父，吳人，姓薄氏。　又亭名。【後漢郡國志】滎陽有薄亭。　又草名。薄荷，見荷字註。　又通亳。【禮郊特牲】薄社北牖。【註】殷社。【荀子議兵篇】湯以薄，武以鎬。　又迫各切，音博。廹也。【易說卦傳】雷風相薄。【左傳僖二十四年】薄而觀之。　又迫晚曰薄暮。　又侵也。【荀子天論篇】寒暑未薄而疾。　又匹各切，音粕。【詩齊風】載驅薄薄。【傳】疾驅聲也。　又薄革切，同欂。壁柱也。【爾雅釋宮】屋上薄謂之筄。　又【唐韻古音】讀蒲。《書》序：成王旣踐奄，將遷其君於蒲姑。《左傳》《史記》作薄姑。考證：〔【荀子天倫篇】寒暑未薄而疾。〕　謹照原書改天論篇。 

	【寅集中】【巾字部】		【集韻】同。

	【午集下】【禾字部】		【玉篇】如叔切，音肉。厚也。　又【集韻】乳勇切，音宂。秬黍。

	【午集中】【矢字部】		【廣韻】都聊切【集韻】丁聊切，□音刁。【博雅】短也。【玉篇】犬短尾。

	【酉集下】【酉字部】		【字彙】專於切，音諸。酌也。　又醅也。

□	【未集上】【竹字部】	□	【集韻】山巧切，音稍。竹枝長也。

薅	【申集上】【艸字部】	薅	【唐韻】呼毛切【正韻】呼高切，□音蒿。【說文】拔去田草也。【詩周頌】以薅荼蓼。　【說文】亦作茠。【集韻】或作□□鎒□。

蚠	【申集中】【虫字部】	蚠	【韻會】符分切，音焚。人名。【左傳昭二十二年】劉獻公之庶子伯蚠。　【正字通】同蚡。

薆	【申集上】【艸字部】	薆	【唐韻】烏代切【集韻】於代切，□音愛。【玉篇】薆薱，草木盛貌。【張衡西京賦】鬱蓊薆薱。　又【爾雅釋言】薆，隱也。【疏】薆障，卽隱蔽也。　又【韻會】晻薆，香氣。【司馬相如上林賦】晻薆咇茀。　又【韻補】許旣切，音餼。【揚子太□經】瞢瞢之離，中薆薆也。瞢好之惡，著不寐也。　又叶音曷。【謝朓詩】年華稍菴薆。叶下月韻。

薇	【申集上】【艸字部】	薇	【唐韻】【集韻】【正韻】□無非切，音微。【玉篇】菜也。【說文】似藿菜之微者也。【詩召南】言采其薇。【儀禮公食大夫禮】鉶芼：牛藿、羊苦、豕薇皆有滑。　又白薇，藥名。　又蘼蕪，一名薇蕪。【張衡南都賦】薇蕪蓀萇。　又花名。【拾遺記】元熙元年，詔民閒園囿皆植紫薇，以爲壓勝。【唐書百官志】中書知制浩，開元號紫薇省。　又薔薇，見薔字註。　又【唐韻】武悲切，音眉。【爾雅釋草】薇垂水。【註】生於水邊。　又薇銜，藥名。　【集韻】或作□。

薈	【申集上】【艸字部】	薈	【唐韻】【韻會】□烏外切，音濊。【爾雅釋草】，鴻薈。【註】卽菜也。【疏】一名鴻薈。　又【詩曹風】薈兮蔚兮，南山朝隮。【傳】薈蔚，雲興貌。　又【博雅】障也。【潘岳射雉賦】翳薈菶茸。　又【韻補】一旣切，音曀。【陸雲城南詩】我有高厦，如雲斯薈。問誰在宴，惟俊惟乂。

薉	【申集上】【艸字部】	薉	【唐韻】於廢切，音穢。【玉篇】與穢同。【說文】蕪也。【荀子王霸篇】塗薉則塞。　又【齊民要術】凡種穀，遇大雨待薉生。【註】薉若甚者，先鋤一遍，然後納種，乃佳也。　又【玉篇】行之惡也。　又【集韻】與獩通。【前漢嚴安傳】略薉州建城邑。【師古曰】薉與獩同。【六書正譌】別作穢，非。【正字通】經史□作穢，義同。不必從薉廢穢。

薊	【申集上】【艸字部】	薊	【唐韻】古誼切【集韻】【正韻】吉詣切，□音計。【說文】芺也。【爾雅釋草】芺，薊。【疏】薊生山中者名朮，其生平地而肥大於衆者名楊枹薊，今呼爲馬薊。　又地名。【禮樂記】封黃帝之後于薊。【註】今涿郡薊縣。　又姓。【神仙傳】薊子訓，齊人。　【五經文字】从角者譌。葪。

薋	【申集上】【艸字部】	薋	【唐韻】疾資切【韻會】才資切，□音瓷。【說文】草多貌。　又惡草。【屈原離騷】薋菉葹以盈室兮。【註】蒺藜也。　又地名。【前漢地理志】右北平郡薋。　又【集韻】津私切，音咨。【博雅】白苙，□薋也。

薍	【申集上】【艸字部】	薍	【唐韻】【集韻】【韻會】【正韻】□五患切，音與綰同。【玉篇】菼薍。【陸璣詩疏】薍或謂之荻，至秋堅成則謂之萑。【唐書竇建德傳】高雞泊廣袤數百里，葭薍阻奧，可以避難。　又【類篇】盧玩切，音亂。【集韻】小蒜根曰薍子。

薎	【申集上】【艸字部】	薎	【字彙】同蠛。【史記司馬相如傳】薎蠓踴躍。　又【字彙補】細也。【馬融長笛賦】蹉纖根，跋薎縷。　又與蔑同。【柳宗元乞兩河效用狀】薎爾小醜，尚欲逋誅。　又人名。【山海經】女祭女薎。

薏	【申集上】【艸字部】	薏	〔古文〕□【唐韻】於力切，音億。【爾雅釋草】荷，芙蕖。其中的，的中薏。【疏】薏，中心也。　又苡薏。詳苡字註。　又【玉篇】乙吏切，音意。義同。　又【韻會】薏茨，草名。

□	【未集上】【米字部】	□	【篇海】普卜切，音撲。米□。

	【酉集中】【豸字部】		【集韻】虛尤切，音休。貅或省作。詳貅字註。

	【備考】【酉集】【辵字部】		【龍龕】同遷。

薐	【申集上】【艸字部】	薐	【集韻】盧登切，音棱。【玉篇】菠薐，菜名。詳菠字註。

	【午集下】【石字部】		【廣韻】都敢切【集韻】【韻會】覩敢切，□音膽。【玉篇】石，藥名，出蜀中。【正字通】本草綱目：石膽石中有汁，如膽汁，酸辛氣寒，治諸癇石淋目痛。俗作。

薑	【申集上】【艸字部】	薑	【集韻】同□。

薒	【申集上】【艸字部】	薒	【唐韻】蒼案切，音粲。【類篇】草可爲席。

薓	【申集上】【艸字部】	薓	【唐韻】所金切，音森。【說文】人薓，藥草。【本草】一名神草，一名人銜，一名地精。年深浸漸長成者，根如人形，故謂之人薓。薓字从□，亦□漸之意。【唐書地理志】太原府土貢人薓。　又【博雅】鹿腸，元薓。苦心，沙薓。【本草】人薓、元薓、沙薓、丹薓、苦薓，共爲五薓。　又【集韻】詩廉切，音苫。同苫，喪藉也。　【集韻】人薓薓字或作葠、蔘。【六書正譌】从艸□聲。或作參，非。

薔	【申集上】【艸字部】	薔	【唐韻】所力切【集韻】殺測切，□音色。【爾雅釋草】薔，虞蓼。【註】蓼之生澤者也。　又水名。【山海經】臯塗之山，薔水出焉。　又姓。【濳夫論】帝堯之後有薔氏。　又【正韻】與蘠同。　又東薔子，十月熟，可食。【司馬相如子虛賦】東薔雕胡。　【集韻】作〈艸下□〉。

薕	【申集上】【艸字部】	薕	【唐韻】力鹽切，音廉。【爾雅釋草】蒹，薕。【註】似萑而細，高數尺，江東呼爲薕。又【廣志】三薕似箭，羽長三四寸，皮肥細，緗色，以蜜藏之，味甘酸可食。出交州，五月中熟。　又【類篇】薑也。

薗	【申集上】【艸字部】	薗	【篇海】同園。

薘	【申集上】【艸字部】	薘	【唐韻】唐割切，音達。【類篇】草名。馬舄也。【謝朓詩】風振蕉薘裂。

薙	【申集上】【艸字部】	薙	【唐韻】【韻會】【正韻】□他計切，音替。【說文】除草也。【禮月令】季夏燒薙行水。【註】薙謂迫也，芟草也。【周禮秋官薙氏鄭註】薙讀如鬀。小兒頭之鬀，書或作夷。此皆翦草也，字从類耳。　又【集韻】序姊切，音兕。大計切，音弟。義□同。　又直几切，音雉。【本草】辛薙，辛夷別名。

薚	【申集上】【艸字部】	薚	【唐韻】吐郞切，音湯。【爾雅釋草】蓫薚，馬尾。【註】關西呼爲薚，江東呼爲當陸，卽商陸也。　又【集韻】仲良切，音長。義同。或省作。

薛	【申集上】【艸字部】	薛	【唐韻】【正韻】□私列切，音洩。【玉篇】莎也。【司馬相如子虛賦】薛莎靑薠。【註】薛，藾蒿也。　又國名。【濳夫論】夏之興，有仕奚爲夏車正，以封於薛。【春秋隱十一年】滕侯、薛侯來朝。　又姓。【通志氏族略】薛氏有三：奚仲之後，以國爲氏。又叱干氏攺爲薛，又有遼西薛氏。

	【酉集下】【邑字部】		【廣韻】乎經切【集韻】胡經切，□音郉。【玉篇】鄕名，在高密。　又【集韻】堅靈切，音經。義同。

	【酉集下】【邑字部】		【廣韻】居許切【集韻】句許切，□音舉。【廣韻】亭名。在長沙。　又【集韻】求於切，音渠。聚名。

薜	【申集上】【艸字部】	薜	【唐韻】【集韻】【韻會】□蒲計切，音備。【說文】牡贊也。卽薜茘。【屈原離騷】貫薜茘之落蘂。　又博厄切，音檗。【爾雅釋草】薜，山蘄。【註】當歸也。　又薜，山麻。【註】麻生山中者名薜。　又必益切，音辟。義同。　又弼角切，音雹。【周禮冬官考工記陶人】凡陶旊之事，髻墾薜暴不入市。【註】薜，破裂也。劉昌宗讀雹。　又與僻同。【前漢揚雄傳】陋三神之阨薜。

	【午集下】【禾字部】		〔古文〕□【唐韻】良薛切，音列。【說文】黍穰。　又【廣韻】【集韻】□力制切，音例。義同。或作□。　又【正字通】一說禾行列齊也，故从列。與木行生者作栵，義同。

	【卯集上】【心字部】		【集韻】寒剛切，音航。【玉篇】悅也。

	【寅集上】【宀字部】		【字彙補】與穩同。

薝	【申集上】【艸字部】	薝	【集韻】覩敢切，音膽。【玉篇】薝棘，木名。【山海經】金谷之山，是多薝棘。　又薝匐，花名，見佛經。【陸龜蒙詩】薝匐冠諸香。　又【類篇】之廉切，音詹。義同。

	【午集下】【示字部】		【廣韻】過委切【集韻】古委切，□音詭。同庪庋。【爾雅釋天】祭山曰庪縣。又【集韻】同禔。詳禔字註。

	【午集下】【石字部】		【廣韻】戸公切【集韻】胡公切，□音洪。磅，石隕聲。

	【丑集下】【女字部】		【廣韻】【集韻】□仍吏切，音餌。【說文】女號。一曰女子也。

	【午集下】【禾字部】		【集韻】如蒸切，音仍。禾名。

</div>
    <div class="pagination">
<a href="康熙字典_page143.html">上一页</a><span>...</span><a href="康熙字典_page139.html">139</a><a href="康熙字典_page140.html">140</a><a href="康熙字典_page141.html">141</a><a href="康熙字典_page142.html">142</a><a href="康熙字典_page143.html">143</a><span class="current-page">144</span><a href="康熙字典_page145.html">145</a><a href="康熙字典_page146.html">146</a><a href="康熙字典_page147.html">147</a><a href="康熙字典_page148.html">148</a><a href="康熙字典_page149.html">149</a><span>...</span><a href="康熙字典_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
