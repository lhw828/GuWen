<!DOCTYPE html>
<html>
<head>
    <meta charset="UTF-8">
    <title>说文解字注 - 第 3 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 3 页/共 283 页</h1>
    <div class="content">　　路径：段注说文□第一卷□玉部
　　珣xún
　　注解：医无闾之珣□璂。《尔雅》曰：东北之美者，有医无闾之珣玗琪焉。璂琪同。医无闾，山名，在今盛京锦州府广宁县西十里，屈原赋谓之于微闾。珣玗璂合三字为玉名，玗璂二字又各有本义，故不连举其篆也，葢医无闾，珣玗璂皆东夷语。《周书》所谓夷玉也。夷玉，顾命文。郑注云：东北之珣玗琪也。从王旬声。相伦切。十二部。一曰玉器。此字义别说也。周礼玉瑞玉器注曰：礼神曰器。尔雅：璧大六寸谓之宣。郊祀志：有司奉瑄玉。诅楚文：□用吉王□璧。皆卽珣字。读若宣。谓训器则读若宣也，音转入十四部，如毛诗于嗟洵兮，韩诗洵作□之比。
　　路径：段注说文□第一卷□玉部
　　璐lù
　　注解：玉也。九章：被明月兮佩宝璐。玉逸注：宝璐，美玉也。从王路声。洛故切。五部。
　　路径：段注说文□第一卷□玉部
　　瓒zàn
　　注解：三玉二石也。从王赞声。徂赞切。十四部。《礼》：“天子用全，纯玉也。上公用駹，四玉一石。侯用瓒。伯用埒，玉石半相埒也。”考工记玉人曰：天子用全，上公用龙，矦用瓒，伯用将。注：郑司农云：全，纯色也。龙当为尨，尨谓杂色。□谓：全，纯玉也。瓒读如□□之□。龙、瓒、将皆杂名也。卑者下尊以轻重为差，玉多则重，石多则轻。公矦四玉一石，伯子男三玉二石。按许君龙作駹，从先郑易字也。埒，许、郑同，皆不作将。倘是将字，郑不得释为杂，郑已后传写失之。郑云：公矦四玉一石。则记文不当公矦分别异名。许说为长。戴先生曰：此葢泛记用玉为饰之等。玉裁谓：此与祼圭之瓒异义。许不言祼圭之瓒者，葢其字古只作赞。黄金为勺，不用玉也。诗谓之玉赞。圭赞者，以赞助祼圭也。
　　路径：段注说文□第一卷□玉部
　　瑛yīng
　　注解：玉光也。山海经言玉荣，离骚、孝经援神契、□书皆言玉英。淮南鸿烈曰：龙渊有玉英。高注：英，精光也。从王英声。于京切。古音在十部。
　　路径：段注说文□第一卷□玉部
　　璑wú
　　注解：三采玉也。周礼故书：璑玉三采。注曰：璑，恶玉名。江沅曰：恶王者，亚次之玉也。古恶、亚字通。广雅玉类有璑。玉裁按：天子纯玉，公四玉一石，侯三玉二石，故书作璑。新书作珉，皆谓石之次玉者。诸公之冕，璑玉三采，谓以璑杂玉备三采，下于天子纯玉备五采也。许云：三采玉谓之璑。误矣。从王无声。武无切。徐坚引说文音舞。五部。
　　路径：段注说文□第一卷□玉部
　　玊珛xiù（字形有误）p11下
　　注解：朽玉也。从王有点，读若畜牧之畜。各本篆文作珛，解云：从王有声。今订正。史记：公玉带。索隐曰：三辅决录注云：杜陵有玉氏，音肃。说文以为从王，音畜牧之畜。此可证唐本但作玉，不作珛。广韵一屋云：玉音肃，朽玉。此说文本字。四十九宥云：珛音齅。此从俗字。玉篇：玉，欣救、思六二切。此说文本字。珛，许救切，引说文朽玉也，此后人据俗本说文所增。佩觿曰：玉有欣救、鱼录、息足、相逐四翻，俗别为玊。郭云：别为玊者，谓玉石字点在三画之侧。欣救、息足、相逐三切，点在二画之侧也。葢后人以朽玉字为玉石字，以别于帝王字。复高其点为朽玉，玉姓字，以别于玉石字。又或改说文从王加点为从王有声，作珛，亦以别于玉石字也。朽玉者谓玉有瑕□，故从玉加点以象形。淮南书云：夏后之璜不能无考。考、朽古音同。史记：蔺相如曰：璧有瑕，请指示王。从王加点谓可指示也。畜牧字，依说文本作嘼。许救、许六二切，玉音同之。杜陵玉姓音肃，双声也。三部。〖注〗玊。
　　路径：段注说文□第一卷□玉部
　　璇xuán
　　注解：美玉也。山海经：西王母之山，有璇瑰瑶碧。郭传：璇瑰，玉名。竹书穆天子传：重□氏之所守曰枝斯璇瑰。郭注：璇瑰，玉名。引左传：赠我以璇瑰。按左传成公十八年。今本作琼瑰。僖公廿八年璇弁，今本作琼弁。张守节史记璇玑作琼玑。璇与琼，古书多相乱。璇瑰，郭音旋回，合二字为美玉名。山海经单言琁者，亦美玉也。从王睿声。似沿切。十四部。《春秋传》曰：“璇弁玉缨。”见上。张衡西京赋：璇弁玉缨。薛敬文解：弁，马冠也，叉髦以璇玉作之。缨，马鞅也，以玉饰之。锴本弁作冠，讳李昪嫌名也。琁，璇或从旋省。各本厕琼璚瓗三字之下，解云：琼或从旋省。考文□陶征士诔：璇玉致美。李善注曰：山海经云：升山，黄酸之水出焉，其中多琁玉。说文云：琁亦璇字。李氏以琁注璇，引说文为证，然则李所据说文，不同今本，今据以订正。杨倞注孙卿引说文：琁，赤玉，音琼。则同今本矣。中山经、海内西经言琁者皆美玉也。郭云：琁，石次玉者也。又云：琁，玉类。又云：璇瑰亦玉名。是未知璇、琁同字矣。□，籒文璇。□部曰：壡，籒文叡。疑此籒当作〈壡下玉〉，壡声。小篆叡字省大篆为之也。□，古文璇。疑当古文作璇，小篆作□。
　　路径：段注说文□第一卷□玉部
　　球qiúp12上
　　注解：玉也。铉本：玉罄也。非。尔雅释器曰：璆，美玉也。禹贡、礼器郑注同。商颂：小球大球。传曰：球，玉也。按磬以球为之，故名球，非球之本训为玉磬。从王求声。巨鸠切。三部。璆，球或从翏。求翏二声。同三部。
　　路径：段注说文□第一卷□玉部
　　琳lín
　　注解：美玉也。高注淮南、王注楚辞、李、孙、郭注尔雅皆曰：琳，美玉名。某氏注尚书曰：琳，玉名。从王林声。力寻切。七部。
　　路径：段注说文□第一卷□玉部
　　璧bì
　　注解：瑞玉圜也。瑞，以玉为信也。释器：肉倍好谓之璧，边大孔小也。郑注周礼曰：璧圜象天。从王辟声。比激切。十六部。
　　路径：段注说文□第一卷□玉部
　　瑗yuàn
　　注解：大孔璧。释器曰：好倍肉谓之瑗，孔大于边也。人君上除陛以相引。未闻。瑗、引双声。孙卿曰：聘人以珪，召人以瑗。《尔雅》曰：“好倍肉谓之瑗，肉倍好谓之璧。”释器文。好谓孔，肉谓边也。从王爰声。王眷切。十四部。
　　路径：段注说文□第一卷□玉部
　　环huán
　　注解：璧肉好若一谓之环。亦见释器。古者还人以环，亦瑞玉也。郑注经解曰：环取其无穷止。肉上旧衍也字。从王睘声。戸关切。十四部。环引伸为围绕无端之义，古只用还。
　　路径：段注说文□第一卷□玉部
　　璜huáng
　　注解：半璧也。郑注周礼、高注淮南同。按大戴礼佩玉下有双璜，皆半规，似璜而小。古者天子辟廱，筑土雝水之外圜如璧。诸矦泮宫，泮之言半也，葢东西门以南通水，北无也。郑笺诗云尔。然则辟廱似璧，泮宫似璜，此黉字之所由制欤。从王黄声。戸光切。十部。
　　路径：段注说文□第一卷□玉部
　　琮cóng
　　注解：瑞玉，大八寸，似车釭。郑注周礼曰：琮，八方象地。玉人曰：大琮尺二寸，射四寸。○射，其外鉏牙。疏云：角各出二寸，两相并，四寸也。玉裁按：除去射四寸，则大琮八方之径八寸。许云瑞玉大八寸者，谓大琮也，其它琮不言射，惟瑑琮大八寸。如车釭者，葢车毂空中不正圜，为八觚形，琮似之。琮、釭叠韵。从王宗声。藏宗切。九部。
　　路径：段注说文□第一卷□玉部
　　琥hǔ
　　注解：发兵瑞玉。周礼：牙璋以起军旅，以治兵守。不以琥也。汉与郡国守相为铜虎符，铜虎符从第一至第五。国家当发兵，遣使者至郡国合符，符合乃听受之，葢以代牙璋也。许所云未闻。为虎文。瑑虎为文也。郑注周礼：琥猛象秋严。从王虎声。呼古切。五部。《春秋传》曰：“赐子家子双琥。”是。昭公卅二年左传文。
　　路径：段注说文□第一卷□玉部
　　珑lóngp12下
　　注解：祷旱玉也。未闻。为龙文。瑑龙为文也。左传：昭公使公衍献龙辅于齐矦。正义引说文为说。从王龙声。力锺切。九部。
　　路径：段注说文□第一卷□玉部
　　琬wǎn
　　注解：圭有琬者。此当作圭首宛宛者，转冩讹脱也。琬、宛叠韵。先郑云：琬圭无锋□，故以治德结好。后郑云：琬犹圜也，王使之瑞节也。戴先生曰：凡圭剡上寸半，直剡之，倨句中矩，琬圭穹隆而起，宛然上见。玉裁谓：圜剡之，故曰圭首宛宛者，与□上有□为宛□同义。尔雅又云：宛中、宛□。此与毛传四方高中央下曰宛□，释名□宛宛如偃器正同，谓窊其中宛宛然也。二义相反，俱得云宛。尔雅兼采异说。郭说宛中，失之。。从王宛声。于阮切。十四部。
　　路径：段注说文□第一卷□玉部
　　璋zhāng
　　注解：剡上为圭，聘礼记曰：圭剡上寸半。杂记曰：剡上左右各半寸。半圭为璋。见诗毛传及公羊传注、周礼注。从王章声。诸良切。十部。《礼》：六币：圭以马，璋以皮，璧以帛，琮以锦，琥以绣，璜以黼。见周礼小行人注。六币，所以享也。享天子用璧，享后用琮，皆有庭实。以马若皮，皮，虎豹皮也。用圭璋者，二王之后也。二王后尊，故享用圭璋而特之。其于诸矦亦用璧琮耳。子男于诸矦则享用琥璜，下其瑞也。按六玉皆见上文，圭见璋字下，故引礼总言其所用之币。
　　路径：段注说文□第一卷□玉部
　　琰yǎn
　　注解：璧上起美色也。璧当为圭，也当为者。周礼注云：凡圭剡上寸半，琰圭剡半以上，又半为瑑饰。许云起美色，葢与郑意同。或当作圭剡上起美饰者，若高注淮南、颜注司马相如传皆云：琬琰，美玉名。此当合二字为一名，别是一物。尚书玉五重，琬琰亦是一物，非周礼之二圭也。从王炎声。以冄切。古音第八部。
　　路径：段注说文□第一卷□玉部
　　玠jiè
　　注解：大圭也。考工记：天子鎭圭，诸矦命圭。戴先生曰：二者皆谓之介圭。尔雅：圭大尺二寸为玠。据鎭圭言也。诗：锡尔介圭，以作尔宝。据命圭言也。介者，大也。礼器：大圭不瑑，以素为贵。亦谓此也。从王介声。古拜切。十五部。《周书》曰：“称奉介圭。顾命曰：大保承介圭。又曰：宾称奉圭兼币。葢许君偶误合二为一，如或簸或舀，竷竷舞我之类。韵会引介圭作玠玉。”
　　路径：段注说文□第一卷□玉部
　　玚chàng
　　注解：圭尺二寸，有瓒，以祠宗庙者也。玉人曰：祼圭尺有二寸，有瓒，以祀庙。祼圭谓之玚圭，玚读如畅，鲁语谓之鬯圭，用以灌鬯者也。祠，玉篇作祀。从王昜声。丑亮切。十部。
　　路径：段注说文□第一卷□玉部
　　瓛huánp13上
　　注解：桓圭，公所执。大宗伯曰：公执桓圭。〖汪〗公，二王之后及王之上公。双植谓之桓。桓，宫室之象，所以安其上。桓圭葢亦以桓为瑑节。玉裁按：锴本作三公，韵会引亦无三。从王献声。胡官切。十四部。
　　路径：段注说文□第一卷□玉部
　　珽tǐng
　　注解：大圭，长三尺，抒上，终葵首。见玉人。注曰：王所搢大圭也，或谓之珽。终葵，椎也。为椎于其杼上，明无所屈也。杼，杀也。按玉藻谓之珽。注云：此亦笏也，珽之言挺然无所屈也。典瑞曰王晋大圭以朝日，鲁语曰天子大采朝日，管子曰天子执玉笏以朝日皆谓此。司马相如赋有晁采。晁，古朝字。朝采卽朝日之大采也，长三尺，博三寸，葢自其中已上杀之，其杀六分而去一，至其首则仍博三寸而方之。郑去：方如椎头是也。珽，玉逸引相玉书作珵。抒，今周礼作杼，玉藻注同，杼是也。从王廷声。他鼎切。十一部。
　　路径：段注说文□第一卷□玉部
　　瑁mào
　　注解：诸矦执圭朝天子，天子执玉以冒之，似犂冠。《周礼》曰：“天子执瑁四寸。”玉人曰：天子执冒四寸以朝诸矦。○名玉曰冒者，言德能覆葢天下也。四寸者方，以尊接卑，以小为贵。尚书大传曰：古者圭必有冒，不敢专达也。天子执冒以朝诸矦，见则覆之，故冒圭者，天子所与诸矦为瑞也。诸矦执所受圭以朝于天子。瑞也者，属也。□冠，尔雅注作犂錧，谓耜也。周礼匠人：耜广五寸，二耜之伐广尺，耜刃方，瑁上下方似之。从王冒，冒亦声。莫报切。古音在三部。考工记以冒为瑁。□，古文从冃。各本篆作□，云古文从目，惟玉篇不误，此葢壁中顾命字。
　　路径：段注说文□第一卷□玉部
　　瑞ruì
　　注解：以玉为信也。典瑞，掌玉瑞玉器之藏。注云：人执以见曰瑞，礼神曰器。又云：瑞，节信也。说文卪下云：瑞信也。是瑞、卪二字为转注。礼神之器亦瑞也。瑞为圭璧璋琮之总偁，自璧至瑁十五字皆瑞也，故总言之。引伸为祥瑞者，亦谓感召若符节也。从王端声。端声在十四部，而瑞揣圌字音转入十五部。唐韵是伪切，又入十六部。
　　路径：段注说文□第一卷□玉部
　　璬jiǎo
　　注解：玉佩。璬珩玦三字，铉本在□下瑞上，锴本则珩玦又缀于部末，皆非旧次。凡一书内旧次可考者订正之，此自璬至瑵九篆皆饰之类。古者杂佩谓之佩玉，见周礼玉府、大戴礼保传篇、礼记玉藻。亦谓之玉佩，见诗秦风。璬之言皦也，玉石之白曰皦。从王敫声。古了切。二部。
　　路径：段注说文□第一卷□玉部
　　珩héngp13下
　　注解：佩上玉也。诗毛传曰：杂佩者，珩璜琚瑀冲牙之类。韩传曰：佩玉上有葱衡，下有双璜、冲牙，蠙珠以纳其闲。按衡卽珩字。晋语白玉之珩六双注：珩，佩上饰。楚语楚之白珩注：珩，佩上之横者。玉藻曰：一命、再命幽衡，三命葱衡。○衡，佩上之衡也，其制珩上横为组三，系于珩，系于中组者曰冲牙，系于左右组者曰璜，皆以玉。璜似半璧而小，亦谓之牙。系于中者触牙而成声，故曰冲牙。蠙珠琚瑀贯于珩之下，璜冲牙之上，故毛、韩、大戴皆曰：以纳其闲。云佩上玉者，谓此乃玉佩最上之玉也。统言曰佩玉，析言则珩居首，以玉为之。依玉藻所言，则当天子白玉珩，公矦山□玉珩，大夫水苍玉珩，所谓三命葱珩。士瑌玟，则以石。月令：春仓玉，夏赤玉，中央黄玉，秋白玉，冬□玉。○凡所服玉，谓冠饰及所佩之珩璜，则又随时异色矣。从王行。所以节行止也。依韵会所引订。从王行者，会意。所以节行止也者，谓珩所以节行止。故字从玉行，发明会意之恉也。周语改玉改行注：玉，佩玉，所以节行步也。此字行亦声。戸庚切。古音在十部。
　　路径：段注说文□第一卷□玉部
　　玦jué
　　注解：玉佩也。九歌注曰：玦，玉佩也。先王所以命臣之瑞，故与环卽还，与玦卽去也。白虎通曰：君子能决断则佩玦。韦昭曰：玦如环而缺。从王夬声。古穴切。古音在十五部。
　　路径：段注说文□第一卷□玉部
　　珥ěr
　　注解：瑱也。战国策：孟尝君进五珥，以请立后。李斯上书曰：宛珠之簪，傅玑之珥。从王耳，耳亦声。仍吏切。一部。
　　路径：段注说文□第一卷□玉部
　　瑱tiàn
　　注解：□玉充耳也。诗毛传曰：瑱，塞耳也。又曰：充耳谓之瑱。天子玉瑱，诸矦以石。按瑱不皆以玉，许专云以玉者，为其字之从玉也。凡字从某为某之属，许君必言其故。从王眞声。佗甸切。十二部。《诗》曰：“玉之瑱兮。”墉君子偕老文，今诗兮作也。女部又引邦之媛兮，可知此篇也字古皆作兮。孙毓诗评亦引玉之瑱兮。□，瑱或从耳。考工记注引左传：縳一如瑱。释文曰：瑱本或作□，耳形眞声。不入耳部者，为其同字异处，且难定其正体或体。凡附见之例□此。〖注〗《诗□墉风□君子偕老》。
　　路径：段注说文□第一卷□玉部
　　琫běng
　　注解：佩刀上饰也。小雅鞞琫有珌传：鞞，容刀鞞也。琫，上饰。珌，下饰。大雅鞞琫容刀传：下曰鞞，上曰琫。戴先生疑瞻彼洛矣之珌下饰，当为鞞下饰。珌，文饰皃。有珌与首章有奭句法同。说文训鞞为刀室，误也。玉裁按：鞞之言裨也，刀室所以裨护刀者，汉人曰削，俗作鞘。琫之言奉也，奉俗作捧，刀本曰环，人所捧握也，其饰曰琫。珌之言毕也，刀室之末，其饰曰珌，古文作□。传云：鞞，容刀鞞也，谓刀削。其云琫上饰，珌下饰者，上下自全刀言之，琫在鞞上，鞞在琫下，珌在鞞末。公刘诗不言珌，故云下曰鞞，举鞞以该珌。鞞琫有珌，言鞞琫而又加珌也。王莽传：玚琫玚珌。孟康曰：佩刀之饰，上曰琫，下曰珌。若刘熙释名曰：室口之节曰琫。琫，捧也，捧束口也。下末之节曰琕。琕，卑也，下末之言也，琕卽鞞之讹。刘意自一鞘言之，故虽袭毛上曰琫，下曰鞞之云，而大非毛意。至杜预本之注左传云：鞞，佩刀削上饰。鞛，下饰。又互讹上下字矣。凡训诂必考其源流得失者，举视此。许云佩刀上饰，用毛说，谓一刀之上，非一削之上也。凡刀劎以手所执为上。刀谓之颖，亦曰环。书刀谓之拊，劎谓之镡。天子以玉，诸矦以金。毛传曰：天子玉琫而珧珌，诸矦璗琫而璆珌，大夫镣琫而镠珌，士珕琫而珕珌。天子以玉，故其字从玉。从王奉声。边孔切。九部。左传作鞛，咅奉合音，如棓字亦咅声之比。
　　路径：段注说文□第一卷□玉部
　　珌bìp14上
　　注解：佩刀下饰，天子以玉。毛传云：天子以珧。说文珧字下亦云：天子珧珌。此当云：天子以珧，诸矦以玉。浅人妄窜改之。从王必声。卑吉切。十二部。□，古文珌。各本无。玉篇曰：珌，古文作□。汗□、古文四声韵皆曰：□见说文，今据补。必、毕古通用，同在十二部。
　　路径：段注说文□第一卷□玉部
　　璏zhì
　　注解：剑鼻玉也。各本篆文皆误，今正。王莽传：美玉可以灭瘢，欲献其璏。服虔曰：璏音卫。苏林曰：剱鼻玉也。俗本脱玉字。初学记、蓺文类聚引字林：剱鼻谓之璏。亦脱玉字。从王彘声。直例切。十五部。
　　路径：段注说文□第一卷□玉部
</div>
    <div class="pagination">
<a href="说文解字注_page2.html">上一页</a><a href="说文解字注.html">1</a><a href="说文解字注_page2.html">2</a><span class="current-page">3</span><a href="说文解字注_page4.html">4</a><a href="说文解字注_page5.html">5</a><a href="说文解字注_page6.html">6</a><a href="说文解字注_page7.html">7</a><a href="说文解字注_page8.html">8</a><span>...</span><a href="说文解字注_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
