<!DOCTYPE html>
<html>
<head>
    <meta charset="UTF-8">
    <title>康熙字典 - 第 7 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 7 页/共 976 页</h1>
    <div class="content">淨	【巳集上】【水字部】	淨	【廣韻】才性切【集韻】【韻會】【正韻】疾政切，□音穽。無垢也，潔也。【韓愈詩】淥淨不可唾。　又灘名。【水經注】漢水東爲淨灘。　又【唐韻】士耕切【集韻】鋤耕切，□音崢。【說文】魯北城門池也。亦作才性切。　又【集韻】緇詵切，音臻。又側詵切，音榛。義□同。

淩	【巳集上】【水字部】	淩	【唐韻】力膺切【集韻】【韻會】閭承切，□音陵。【博雅】淩馳也。一曰歷也。【木華海賦】汎海淩山。　又與掕通。【爾雅釋言】淩，慄也。【註】淩懅戰慄。【疏】□蒼云：掕慄也。郭言淩懅戰慄，則淩掕音義同。　又水名。【前漢地理志】泗水郡淩縣。【應劭曰】淩水所出。　又姓。【三國志】吳淩統。　與凌別。

淪	【巳集上】【水字部】	淪	【唐韻】力迍切【集韻】【韻會】【正韻】龍春切，□音倫。【說文】水波也。【爾雅釋水】小波爲淪。【詩魏風】河水淸且淪猗。【傳】小風拂水成文，轉如輪也。【韓詩外傳】順流而風曰淪。淪，文貌。　又【爾雅釋言】淪，率也。【詩小雅】淪胥以鋪。【箋】言牽率相引，而徧得罪。　又【博雅】淪，沒也。【書微子】今殷其淪喪。　又【集韻】縷尹切，音稐。盧困切，音論。義□同。　又鱗淪，水相次貌。【馬融長笛賦】波瀾鱗淪。　又垽淪，水迴旋貌。【郭璞江賦】垽淪溛瀤。　又濆淪，水勢相糾貌。【木華海賦】□濆淪而滀漯。　又混淪，未分離之貌。【列子天瑞篇】氣形質具而未相離，故曰混淪。　又水名。【山海經】宣山，淪水出焉。　又【集韻】姑頑切，音鰥。姓也。古有泠淪氏。　又魯本切，上聲。混淪，水流轉貌。　又【韻補】叶閭員切，音連。【道藏歌】今日度元吉，憶曾狀曲泉。萬神同斯和，億劫豈知淪。

渽	【巳集上】【水字部】	渽	【廣韻】將來切【集韻】祖才切，□音哉。水名。【前漢地理志】水出蜀郡汶江縣徼外。【集韻】或作□。

淫	【巳集上】【水字部】	淫	〔古文〕【唐韻】余箴切【集韻】【韻會】【正韻】夷針切，□音霪。【說文】浸淫，隨理也。【徐曰】隨其脈理而浸漬也。【周禮冬官考工記】善防者，水淫之。【註】謂以淤泥淫液，使厚也。　又放也。【禮哀公問】淫德不倦。　又貪也。【禮樂記】聲淫及商。　又溢也，過也。【書大禹謨】罔淫于樂。　又甚也。【列子黃帝篇】黃帝曰：朕之過淫矣。　又大也。【詩周頌】旣有淫威。　又僭也。【吳語】掩王東海，以淫名聞於天子。　又久也。【晉語】底著滯淫。【註】滯廢淫久也。　又邪也。【禮王制】志淫好僻。　又【禮曲禮】毋淫視。【疏】謂流移也。　又【小爾雅】男女不以禮交，謂之淫。　又歲星失次亦曰淫。【左傳襄二十八年】歲在星紀，而淫于元枵。　又淫淫，去遠貌。【揚雄羽獵賦】淫淫與與。【註】往來之貌。　又水名。【淮南子覽冥訓】女媧氏積蘆灰以止淫水。【註】平地出水爲淫。　又泉名。【王子年拾遺記】日南之南，有淫泉之浦。　又樹名。【採蘭雜志】遜頓國有淫樹。　又魚名。【淮南子釋山訓】瓠巴鼓瑟，而淫魚出聽。　又【集韻】以贍切，音豔。巴東有淫預堆。【古歌】淫預大如馬。今作灩澦。　又讀作涅。【周禮冬官考工記】氏湅帛，淫之以蜃。【註】淫當爲涅。　又讀作瑤。【山海經】爰有淫水，其淸洛洛。【註】淫音遙，與瑤同。考證：〔星記失次亦曰淫。【左傳襄二十八年】歲在星記，而淫于元枵。〕　謹按傳所言者歲星也。星記改爲歲星。歲在星記之記照原文改紀。〔【周禮冬官考工記】人湅帛，淫之以蜃。〕　謹照原文人改氏。 

淬	【巳集上】【水字部】	淬	【唐韻】七內切【集韻】【韻會】取內切，□音倅。【說文】滅火器也。【徐曰】淬，劒燒而入水也。與焠通。【前漢天文志】火與水合爲淬。【王褒聖主得賢臣頌】淸水淬其鋒。　又【廣韻】染也，犯也。【史記司馬相如傳】脟割輪淬。　又【揚子方言】淬，寒也。　又【集韻】卽聿切，音卒。淬，沒水貌。　又昨律切，音崒。流也。脟字原誤从目从寽作。

淮	【巳集上】【水字部】	淮	【唐韻】戸乖切【集韻】【韻會】乎乖切，□音懷。水名。【說文】水出南陽平氏桐柏大復山，東南入海。【風俗通山澤篇】淮，均也。均其務也。【春秋說題辭】淮者，均其勢也。【釋名】淮，圍也。圍繞揚州分界，東至於海也。【周禮夏官職方氏】靑州，其川淮泗。【書禹貢】導淮自桐柏。　又水出漢中。【前漢地理志】漢中郡房陵縣淮山，淮水所出。　又淮安，郡名。【廣輿記】秦屬九江郡，曰淮隂。漢曰臨淮，晉曰山陽，隋唐曰楚州，宋曰淮安。　又【韻補】叶胡隈切，音回。【左傳昭十二年】有酒如淮，有肉如坻。寡君中此，爲諸侯師。一說淮讀爲濰叶韻。　又叶虛欺切，音熙。【顏延之詩】惜無爵雉化，何用充江淮。去國還故里，迷門樹蓬藜。

□	【未集上】【米字部】	□	【集韻】【韻會】□莫結切，音蔑。粖也。【類篇】凉州謂粥爲□。亦作□。

	【卯集中】【手字部】		【唐韻】於革切【集韻】【韻會】【正韻】乙革切，□音厄。搹字重文。【說文】搹或从戹。把也。【前漢郊祀志】燕齊之閒，方士瞋目□。　又【正韻】抑也。【揚子法言】或問持滿曰□。　或作扼。亦同搤。互詳搤搹二字註。

淯	【巳集上】【水字部】	淯	【唐韻】【集韻】□余六切，音育。水名。【說文】水出弘農盧氏山，東南入沔。【山海經】攻離之山，淯水出焉，南流注于漢。　又淯陽，縣名，在南陽郡。【前漢地理志】作育陽。【後漢郡國志】作淯陽。

淰	【巳集上】【水字部】	淰	【唐韻】乃忝切【集韻】【韻會】乃玷切【正韻】乃點切，□音。【說文】濁也。一曰水流貌。　又【廣韻】【集韻】□女減切，音。【埤蒼】水無波也。　又農具。取水底淤泥曰淰。　又【廣韻】【集韻】【韻會】【正韻】□式荏切，音審。淰，水動貌。一曰魚駭貌。【禮禮運】龍以爲畜，故魚鮪不淰。【註】淰之言閃也。　又【集韻】【韻會】【正韻】□失冉切，音閃。淰躍，涌逸也。或作□。　又【集韻】鄔感切，音晻。濁也。　又乃感切，音湳。又尼咸切，音諵。義□同。　又【諸經音義】江南謂石水不派爲淰。淰，乃默切，音與納近。

深	【巳集上】【水字部】	深	〔古文〕□【唐韻】【集韻】【韻會】【正韻】□式針切，音□。水名。【說文】水出桂陽南平，西入營道。　又邃也。【增韻】深者，淺之對。【詩邶風】深則厲，淺則揭。　又深微也。【易繫辭】惟深也能通天下之志。　又藏也。【周禮冬官考工記】梓人必深其爪。　又衣名。【禮深衣疏】衣裳相連，被體深邃，故謂之深。　又州名。【韻會】後漢博陸郡，隋置深州。【廣輿記】今屬眞定府。　又【廣韻】【集韻】【韻會】【正韻】□式禁切，音諗。度淺深曰深。【周禮地官】以土圭測土深。

淲	【巳集上】【水字部】	淲	【廣韻】皮彪切【集韻】皮虬切，□音瀌。【說文】水流貌。引《詩》淲池北流。○按今《詩》本作滮。　又【集韻】荒胡切，音呼。與滹同。

淳	【巳集上】【水字部】	淳	〔古文〕□【唐韻】常倫切【集韻】【韻會】【正韻】殊倫切，□音純。淸也，樸也。【張衡思□賦】何道眞之淳粹兮。【註】不澆曰淳。　又沃也。【周語】王乃淳濯饗醴。　又大也。【班固幽通賦】黎淳耀於高辛兮。　又兵車之耦曰淳。【左傳襄十一年】鄭伯賂晉侯，廣車軘車淳十五乗。　又鹹也。【左傳襄二十五年】楚蔿掩爲司馬表淳鹵。【註】淳鹵，埆薄之地。【正義】淳鹵，地薄，故表之，輕其賦稅。　又淳淳，流動貌。【莊子則陽篇】禍福淳淳。　又【集韻】朱倫切，音諄。漬也，沃也。【周禮冬官考工記】鐘氏淳而漬之。【註】淳，沃也。　又主尹切，音準。布帛廣幅也。與純通。【周禮地官】質人壹其淳制。【註】淳作純。

淴	【巳集上】【水字部】	淴	【廣韻】【集韻】□烏沒切，音嗢。水出聲。　又淴泱，水流疾貌。【郭璞江賦】潏湟淴泱。　又【集韻】呼骨切，音忽。水貌。或作淈。　又呼內切，音誨。與同。　又【韻補】叶虛屈切，音獝。【蔡邕述行賦】唐虞渺其旣遠兮，常俗生於積習。周道鞠爲茂草兮，哀正路之日淴。

畉	【午集上】【田字部】	畉	【玉篇】防無切，音扶。【字彙】耕田也。

淵	【巳集上】【水字部】	淵	〔古文〕□囦□【唐韻】烏圓切【集韻】【正韻】營圓切【韻會】幺圓切，□音□。【說文】回水也。从水，象形。左右岸也，中象水貌。【管子度地篇】水出地而不流者，命曰淵。　又深也。【詩衞風】秉心塞淵。　又潭名。【水經注】伊水東爲淵潭。　又淵淵，鼓聲。【詩小雅】伐鼓淵淵。　又姓。世本有齊大夫淵。　又【集韻】一均切，音蜵。亦深也。

淶	【巳集上】【水字部】	淶	【唐韻】洛哀切【集韻】【韻會】郞才切，□音來。水名。【說文】水起北地廣昌，東入河。【周禮夏官職方氏】幷州其浸淶易。

混	【巳集上】【水字部】	混	【唐韻】【正韻】胡本切【集韻】【韻會】戸袞切，□音倱。【說文】豐流也。一曰雜流。或作渾。　又混沌，元氣未分也。【老子道德經】有物混成，先天地生。　又【集韻】胡昆切，音。人名。漢有屬國公孫昆邪，或作混。　又【集韻】【韻會】【正韻】□公渾切，音昆。混夷，西戎名。或作緄。通作昆。【詩大雅】混夷駾矣。　又同崑。【周禮註】混淪，卽崑崙。　又【集韻】【韻會】【正韻】□古本切，音袞。與滾同。大水流貌。【孟子】原泉混混。

□	【未集中】【网字部】	□	【廣韻】力鼎切【集韻】朗鼎切，□音笭。□□，小網也。　又【集韻】郞丁切，音靈。義同。

淸	【巳集上】【水字部】	淸	〔古文〕□【唐韻】【正韻】七情切【集韻】【韻會】親盈切，□音圊。【說文】朖也。澂水之貌。【釋名】淸，靑也。去濁遠穢，色如靑也。【詩鄭風】瀏其淸矣。　又靜也，澄也，潔也。【書舜典】直哉惟淸。　又水治曰淸。【詩小雅】泉流旣淸。　又視淸明也。【詩鄘風】子之淸揚。【註】視淸明曰淸。又【齊風】猗嗟名兮，美目淸兮。【傳】目上爲名，目下爲淸。　又酒名。【周禮天官酒正】辨四飮之物，一曰淸。【註】淸謂醴之泲者。　又凡飮皆曰淸。【周禮天官膳夫】凡王之饋飮，用六淸。　又水名。【山海經】太時之山，淸水出焉。【水經】淸水，出河南修武縣北黑山。　又江名。【廣輿記】淸江，在臨江府城南。　又河名。【水經注】白溝水東北過廣宗縣，東爲淸河。　又邑名。【春秋隱四年】夏公及宋公遇于淸。【註】淸，衞邑。【詩鄭風】淸人在彭。【正義】淸，鄭邑。　又姓。宋有進士淸賢。　又【集韻】【韻會】【正韻】□疾郢切，音靜。潔也。　又【集韻】【正韻】□疾正切，音淨。與瀞同。　又【集韻】【韻會】【正韻】□七正切，音婧。與凊同。寒也。　又【韻補】叶于羊切，音瑲。【張籍詩】籍時官休罷，兩月同遊翔。黃子陂岸曲，池曠氣色淸。考證：〔【齊風】美目淸矣。〕　謹照原文矣改兮。 

淹	【巳集上】【水字部】	淹	【唐韻】英廉切【集韻】【韻會】衣廉切【正韻】衣炎切，□音醃。水名。【說文】水出越巂徼外，東入若水。　又漬也。【禮儒行】淹之以樂好。　又【爾雅釋詁】淹留，久也。【左傳僖三十三年】吾子淹久於敝邑。通作奄。【前漢郊祀歌】神奄留。　又【揚子方言】淹，敗也。水敝爲淹。　又【集韻】衣檢切，音掩。水涯也。一曰繅絲出緒也。【禮祭義】夫人繅三盆手。【註】三盆手者，三淹也。　又【廣韻】於劒切，音俺。又【集韻】於贍切，音□。義□同。又沒也。　又【集韻】憶笈切，音裛。亦漬也。考證：〔【禮儒行】淹之以好樂。〕　謹照原文好樂改樂好。〔又通作奄。【前漢郊祀歌】神淹留。〕　謹照原文淹留改奄留。 

淺	【巳集上】【水字部】	淺	【唐韻】【正韻】七衍切【集韻】【韻會】此演切，□千上聲。【說文】水不深也。【詩邶風】就其淺矣。　又【荀子修身篇】少聞曰淺。　又虎皮也。【詩大雅】鞹鞃淺幭。【傳】淺，虎皮淺毛也。　又凡獸之淺毛者，皆曰淺。【周禮春官】巾車鹿淺□。【註】以夏鹿皮爲覆笭。【疏】夏時鹿毛新生爲淺毛，故云。　又【廣韻】則前切【集韻】將先切，□音箋。與濺同。淺淺，水疾流貌。【楚辭九歌】石瀨兮淺淺。　又【集韻】在演切，音踐。【古文尚書堯典】寅淺納日。馬融讀。今作餞。　又則旰切，音贊。與灒同。汙灑也。　又子賤切，音箭。與濺同。水激也。【儀禮士虞禮註】槃以盛棄水，爲淺汙人也。　又與翦通。【儀禮士喪禮】用疏布緇翦。【註】翦，淺也。

添	【巳集上】【水字部】	添	【唐韻】【集韻】【韻會】【正韻】□他兼切，音沾。【玉篇】益也。通作沾酟。　又【集韻】他念切，音栝。味益也。【李翊俗名小錄】呼下酒具爲添。

淼	【巳集上】【水字部】	淼	【唐韻】亡沼切【集韻】【韻會】【正韻】弭沼切，□音眇。大水也。【郭璞江賦】狀滔天以淼茫。

溿	【巳集上】【水字部】	溿	【字彙】普半切，音判。水涯也。

渀	【巳集上】【水字部】	渀	【字彙補】與奔音義同。【水經注】傾渀盪。　又去聲。【馬融廣成頌】渀，薄汾撓。【註】渀，蒲艮切。

梑	【辰集中】【木字部】	梑	【廣韻】徒歷切【類篇】庭曆切，□音荻。臧橰也。【爾雅釋木】狄，臧橰貢綦。【郭註】未詳。【類篇】木名。

渁	【巳集上】【水字部】	渁	【字彙補】與淵同。或作□。

渃	【巳集上】【水字部】	渃	【集韻】人夜切，音偌。城名，在彭州。一曰渃城，在成都縣，近天彭關。　又日灼切，音弱。濩渃，大水貌。　又瀰渃，江名。【樊綽曰】西國之水入南海者四，四曰瀰渃江。

渄	【巳集上】【水字部】	渄	【字彙補】風微切，音非。見藏經。　又水名。【羅含湘中記】營水，渄水，皆注湘。

	【未集下】【肉字部】		【集韻】【類篇】□甾莖切，音爭。足跟筋也。　又【集韻】側杏切。義同。

□	【未集中】【羽字部】	□	□字之譌。

□	【未集上】【竹字部】	□	【集韻】民□切，音彌。【說文】筡也。筡，竹篾也。　又【說文】武移切【玉篇】亡支切。義□同。　【集韻】或作□籋。

□	【未集上】【竹字部】	□	【字彙補】音義同□。

□	【未集上】【竹字部】	□	【廣韻】如融切【集韻】而融切，□音戎。小竹，可爲矢。

渊	【巳集上】【水字部】	淵	〔古文〕□囦□【唐韻】烏圓切【集韻】【正韻】營圓切【韻會】幺圓切，□音□。【說文】回水也。从水，象形。左右岸也，中象水貌。【管子度地篇】水出地而不流者，命曰淵。　又深也。【詩衞風】秉心塞淵。　又潭名。【水經注】伊水東爲淵潭。　又淵淵，鼓聲。【詩小雅】伐鼓淵淵。　又姓。世本有齊大夫淵。　又【集韻】一均切，音蜵。亦深也。

□	【未集上】【竹字部】	□	【類篇】阻厄切【字彙補】側格切，□音迮。牀版也。【揚子方言】齊魯之閒謂之□，陳楚之閒或謂之笫。

渍	【巳集上】【水字部】	漬	〔古文〕洓【唐韻】前知切【集韻】【韻會】疾智切，□音胔。【說文】漚也。　又浸漬也。【史記貨殖傳】漸漬於失敎。　又染也。【周禮冬官考工記】鍾氏染羽，淳而漬之。　又獸死也。【禮曲禮】四足曰漬。【註】漬謂相瀸汙而死。考證：〔【禮曲禮】四足曰漬。【註】漬謂相瀸汙而死。　〕　謹照原文汗改汙。 

渎	【巳集上】【水字部】	瀆	【唐韻】【集韻】【韻會】徒谷切【正韻】杜谷切，□音牘。【說文】溝也。【爾雅釋水】注澮曰瀆。　又江河淮濟爲四瀆。【釋名】瀆，獨也。各獨出其水而入海也。【白虎通巡狩篇】瀆者，濁也。中國垢濁，發源東注海，其功著大，故稱瀆。【風俗通山澤篇】瀆者，通也，所以通中國垢濁。　又小渠也。【賈誼弔屈原賦】彼尋常之汙瀆兮，豈能容吞舟之魚。　又慁也，重複也。【易蒙卦】再三瀆，瀆則不告。　又慢也。【易繫辭】君子上交不諂，下交不瀆。　又易也。【左傳成十六年】瀆齊盟而食話言。　又山名。【史記封禪書】瀆山，蜀之汶山也。　又【集韻】【韻會】【正韻】□大透切，音豆。句瀆，地名。【左傳桓十二年】公及宋公盟于句瀆之丘。　又與竇同。【左傳襄三十年】伯有自墓門之瀆入。瀆，徐邈音豆。考證：〔【爾雅釋水】江湖淮濟爲四瀆。〕　謹照原文江湖改江河。 

渐	【巳集上】【水字部】	漸	【唐韻】慈冉切【集韻】【韻會】疾染切【正韻】秦冉切，□□上聲。水名。【說文】水出丹陽黟南蠻中，東入海。　又漸次也，進也，稍也，事之端先覩之始也。【易漸卦正義】漸者，不速之名。凡物有變移，徐而不速，謂之漸。　又通作蔪。【書禹貢】草木漸包。【釋文】如字，本又作蔪。【字林】才冉反，草之相包裹也。　又【集韻】鋤銜切，音鑱。與巉通。高也。或作嶄。【詩小雅】漸漸之石，維其高矣。　又側銜切，音□。流貌。【楚辭九章】涕漸漸兮。　又【廣韻】子廉切【集韻】【韻會】【正韻】將廉切，□音尖。流入也。【書禹貢】東漸于海。　又漬也，濕也。【詩衞風】漸車帷裳。　又浸也，染也。【前漢董仲舒傳】漸民以仁。　又臺名。【水經注】太液池中有漸臺，三十丈。　又星名。【甘氏星經】漸臺四星，屬織女東足。　又【集韻】子艷切，音□。漸洳，溼貌也。　又之列切，音折。同浙。江名。　又【類篇】慈鹽切，音潛。涉水也。與潛通。【書洪範】沉潛剛克。【左傳】【史記】皆作沉漸。考證：〔通作蔪。【書禹貢】草木漸包。【傳】如字，本又作蔪。〕　謹照原書傳字改釋文。 

渑	【巳集上】【水字部】	澠	【廣韻】食陵切【集韻】【韻會】【正韻】神陵切，□音繩。水名。【春秋釋例】澠水，出齊國臨湽縣北。　又水名，在蜀。【山海經】巴國有巴遂山，澠水出焉。　又【廣韻】武盡切【集韻】【韻會】弭盡切，□音冺。澠池，水名。亦縣名。亦作黽池。【水經注】漢景帝三年，因崤黽之地以目縣。　又【廣韻】【集韻】【韻會】□彌兗切，音緬。義同。通作沔。

渞	【巳集上】【水字部】	渞	【字彙】才周切，音酋。水源也。【黃香九宮賦】坎烻援以渞煬。【註】渞水之源，煬水之熾也。

渖	【巳集上】【水字部】	瀋	【廣韻】【集韻】【韻會】【正韻】□昌枕切，音沈。【說文】汁也。【元結詩】煮鱖爲作瀋。　又【集韻】禁切，審去聲。置水于器也。

渗	【巳集上】【水字部】	滲	【唐韻】【集韻】【韻會】【正韻】□所禁切，音罧。【說文】下漉也。【司馬相如封禪書】滋液滲漉。　又滲漓，流貌。【揚雄河東賦】澤滲漓而下降。　又澤名。【穆天子傳】甲辰獵於滲澤。　又【集韻】【韻會】□疎簪切，音森。淋滲，毛羽始生貌。【木華海賦】鶴子淋滲。　又【集韻】【類篇】□千尋切，音侵。與浸同。浸淫漸漬也。或作滲。

渙	【巳集上】【水字部】	渙	【唐韻】呼貫切【集韻】【韻會】【正韻】呼玩切，□音喚。水名。【水經注】渠水東南流逕開封縣，睢渙二水出焉。　又卦名。【易正義】渙者，散釋之名。大德之人，建功立業。散難釋險，故謂之渙。【詩周頌】繼猶判渙。　又渙渙，水盛貌。【詩鄭風】溱與洧方渙渙兮。　又渙爛，文章貌。【後漢延篤傳】渙爛兮其溢目。　又【廣韻】呼會切【集韻】呼外切，□音翽。義同。

渚	【巳集上】【水字部】	渚	【唐韻】章與切【玉篇】之與切，□音煮。水名。【說文】水出常山中丘逢山，東入湡。　又【爾雅釋水】小洲曰渚。【釋名】渚，遮也。能遮水使旁迴也。【詩召南】江有渚。【傳】水岐成渚。【釋文】引韓詩：一溢一否曰渚。考證：〔【詩召南】江有渚。【傳】水岐曰渚。〕　謹照原文曰渚改成渚。〔【韓詩外傳】一溢一否曰渚。〕　謹按此韓詩章句非韓詩外傳，今改爲釋文引韓詩。 

湈	【巳集上】【水字部】	湈	【集韻】謨悲切，音枚。壞也。或作□。

□	【午集下】【立字部】	□	【玉篇】直庾直句二切【海篇】音住。又音注。竢也，止也。

□	【午集下】【穴字部】	□	【集韻】無沸切，音未。魚名。【山海經】諸鉤山多□魚。

</div>
    <div class="pagination">
<a href="康熙字典_page6.html">上一页</a><span>...</span><a href="康熙字典_page2.html">2</a><a href="康熙字典_page3.html">3</a><a href="康熙字典_page4.html">4</a><a href="康熙字典_page5.html">5</a><a href="康熙字典_page6.html">6</a><span class="current-page">7</span><a href="康熙字典_page8.html">8</a><a href="康熙字典_page9.html">9</a><a href="康熙字典_page10.html">10</a><a href="康熙字典_page11.html">11</a><a href="康熙字典_page12.html">12</a><span>...</span><a href="康熙字典_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
