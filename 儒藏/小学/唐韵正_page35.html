<!DOCTYPE html>
<html>
<head>
    <meta charset="UTF-8">
    <title>唐韵正 - 第 35 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 35 页/共 48 页</h1>
    <div class="content">　　黠【胡八切】
　　【去声则胡介反　晋仲长敖覈性赋天地之间兆族罗列同禀气质无有区别裸虫三百人最爲劣爪牙皮毛不足自衞唯赖诈僞迭相嚼齧总而言之少尧多桀但见商鞅不闻稷契父子兄弟殊情异计君臣朋友志乖怨结邻国乡党务相吞噬台隶僮竖唯盗唯窃面从背违意与口戾言如饴蜜心如蛮厉未知胜负便相陵蔑正路莫践竟赴邪辙利害交争岂顾宪制怀仁抱义祗受其毙周孔徒劳名敎虗设蠢尔一槩智不相绝推此而谈孰痴孰黠法术之士能不噤齘仰则扼腕俯则攘裌】
　　拔【蒲八切】
　　【去声则蒲内反　诗緜八章柞棫拔矣行道兑矣昆夷駾矣惟其喙矣　皇矣三章帝省其山柞棫斯拔松柏斯兑帝作邦作对自太伯王季维此王季因心则友　灵枢经九针十二原篇刺虽久犹可拔也污虽久犹可雪也结虽久犹可解也閇虽久犹可决也三略见北字下　晋张蕐鲍文泰诔抱道冲虗执义贞厉栖迟无闷不营不拔】
　　菝
　　【同上　本艸菝葜礼记月令注作萆挈】
　　八【博拔切】
　　【去声则补内反　赵古则六书本义曰八音背分异也象分开相八形转爲布拔切少阴数也】
　　扒
　　【同上　今此字两收于十六怪十四黠部中】
　　防【女滑切】
　　【去声则女介反　说文裔从衣防声】
　　察【初八切】
　　【去声则初例反　易系辞下传上古结绳而治后世圣人易之以书契百官以治万民以察　礼记丧服四制仁者可以观其爱焉知者可以观其理焉彊者可以观其志焉礼以治之义以正之孝子弟弟贞妇皆可得而察焉　越语范蠡对王后无阴蔽先无阳察用人无蓺　列女传柳下惠诔见伐字下　淮南子泰族训石秤丈量径而寡失简丝数米烦而不察故大较易爲智曲辩难爲慧　汉班固幽通赋防防防与神交兮精诚发于宵寐梦登山而迥眺兮觌幽人之髣髴揽葛藟而授余兮眷峻谷曰勿坠昒昕寤而仰思兮心蒙蒙犹未察黄神邈而靡质兮仪遗谶以臆对　马融长笛赋激朗清厉随灮之介也牢剌拂戾诸贲之气也节解句断管商之制也条决缤粉申韩之察也繁缛络绎范蔡之说也剺栎铫防晳龙之惠也　魏陈思王卞太后诔见疾字下　魏德论见月字下　帝喾赞见月字下　晋潘岳西征赋见窃字下　殷臣奇布赋见竭字下　后魏张渊观象赋见哲字下　尚书大传祭之爲言察也察者至也人事至然后祭　又按汉书张骞传宛贵人昩蔡师古曰昩音本末之末蔡千曷反是蔡可读察也荀悦汉纪作妺察】
　　
　　【同上　今此字三收于十二霁十三祭十四黠部中】
　　扴【古黠切】
　　【去声则音介　见下　说文扴从手介声】
　　忦
　　【同上　说文忦从心介声　今十六怪部中作引孟子孝子之心爲不若是】
　　稭
　　【平声则音皆　说文稭从禾皆声　今此字两收于十四皆十四黠部中】
　　砎
　　【同上　易豫六二介于石古文作砎音古八反郑云谓磨砎也马融本作扴云触小石声　晋书桓温传砎如石焉伏滔传夫王凌面缚得之于砎石音义竝音介宋书谢晦传非砎石之圜照　今此字三收于十六怪十四黠十五鎋部中介字庄子介而离山介音戒又古黠反广韵不收】
　　轧【于黠切】
　　【去声则于介反　庄子人间世篇德荡乎名知出乎争名也者相轧也知也者争之器也　魏陈思王孟冬篇乘舆启行鸾鸣幽轧虎贲采骑飞象珥鹖钟鼓铿锵箫管嘈喝万骑齐镳千乘等葢】
　　□
　　【去声则音介　说文□从防夬声】
　　猰
　　【同上　说文猰从犬契声】
　　杀【所八切】
　　【去声则所介反　楚辞天问天命反侧何罚何佑齐桓九合卒然身杀佑古音肄　管子版法篇喜无以赏怒无以杀喜以赏怒以杀怨乃起今乃废骤令不行民心乃外　晏子风雨之弗杀也太上之靡也庄子大宗师篇以刑爲体者绰乎其杀也以礼爲翼者所以行于世也以知爲时者不得已于事也】
　　【在宥篇见决字下　则阳篇阴阳相照相葢相治四时相代相生相杀　吕氏春秋孝行篇曾子曰父母生之子弗敢杀父母置之子弗敢废父母全之子弗敢阙　素问五常政大论故生而勿杀长而勿罚化而勿制收而勿害藏而勿抑是谓平气　六韬见夺字下　扬雄廷尉箴见谒字下　汉书礼乐志郊祀歌西颢篇西颢沆砀秋气肃杀含秀垂颖续旧不废叙传开国承家有法有制家不臧甲国不专杀矧乃齐民作威作惠如台不匡礼法是谓　班固西都赋见折字下　崔骃太尉箴无曰我大轻战好杀纣师百万卒以不艾宰臣司马敢告在际　张衡西京赋见烈字下　东京赋见鹖字下　宗均礼含文嘉注抗威武志在防卫赐以鈇钺使得专杀　晋陆云南征赋见伐字下　唐符载畋获虎颂阴凝兮杀气厉三军兮顺时杀鋋防罗兮山谷隘飞殚兮林莽坏有虎勃起兮万夫骇阚呀夭矫兮雷霆喝纡沈虑兮振明戒干一奋兮倾五害旋胜军兮翻天斾空　薮兮乐幼艾勇毅之师无与对可诛不王截海外　易系辞传古之聪明睿知神武而不杀者夫王弼郑王肃于宝俱音所戒反徐邈音所例反礼记乐记其声噍以杀杀色界反徐音所例反　考工记矢人茀矢参分注茀当为杀音色黠反刘音色例反　左传昭四年风不越而杀杀如字又色界反徐音色例反　庄子齐物论篇其杀如秋冬注色界反徐色例反　史记仓公传望之杀然黄徐广曰杀音苏葛反正义曰杀苏亥反　今此字两收于十六怪十四黠部中】
　　铩
　　【同上　汉张衡东京赋见霓字下　今此字三收于十三祭十六怪十四黠部中】
　　蔱
　　【同上　晋傅选槐赋见末字下　今此字两收于十三祭十四黠部中】
　　防【莫八切】
　　【去声则音秘　今此字两收于六至十四黠部中】
　　齂
　　【去声则许介反　说文齂从鼻隶声　今此字两收于十六怪十四黠部中此韵转去声则入怪夬队韵】
　　十五鎋
　　鎋【胡瞎切】
　　【去声则胡葢反】
　　舝
　　【同上　诗泉水三章载脂载舝还车言迈遄臻于衞不瑕有害　车舝首章间关车之舝兮思娈季女逝兮匪饥匪渴德音来括】
　　辖
　　【同上　释名辖害也车之禁害也　说文辖从车害声　今此字两收于十四泰十五鎋部中】
　　□
　　【同上　说文□从土防声】
　　刮【古防切】
　　【去声则音桧　周礼女祝掌以时招梗禬禳之事注除灾害曰禬禬犹刮去也】
　　咶【下刮切】
　　【去声则火夬反　今此字两收于十七夬十五鎋部中】
　　錣【丁刮切】
　　【去声则音缀　今此字两收于十三祭十五鎋部中】
　　哳【陟鎋切】
　　【去声则音制　亦作晋潘岳笙赋见折字下此韵转去声则入泰怪韵　按黠鎋乃怀囘之入声旧以爲还之入声误】
　　十六屑
　　屑【先结切】
　　【去声则音细　梁何逊日夕望江山赠鱼司马诗湓城带湓水湓水萦如带日夕望高城耿耿青云外城中多宴赏丝竹常繁防管声已流悦声复凄切歌黛惨如愁舞腰疑欲绝仲秋黄叶下长风正骚屑早鴈出云归故燕辞檐别昼悲在异县夜梦还洛汭】
　　楔
　　【同上　说文楔从木契声】
　　偰
　　【同上　说文偰从人契声】
　　切【千结切】
　　【去声则音砌　汉马融长笛赋啾咋嘈啐佀蕐羽兮绞灼激以转切震郁怫以凭怒兮耾砀骇以奋肆气喷勃以布覆兮乍跱蹠以狼戾靁叩锻之岌峇兮正浏漂以风冽薄凑防而凌节兮驰趣期而赴踬　晋潘岳笙赋见折字下　宋谢惠连夜集叹乖诗诗人咏踟蹰搔首歌离别诚哉曩日欢展矣今夕切吾生赴遥令质明卽行辙在贫故宐言赠子保温惠曷用书诸绅久要亮有誓　梁荀济赠阴梁州诗已作金兰契何言云雨别咄嗟改容鬓俄顷弥年岁海曲竆地表江源表天际云泥已殊路暄凉讵同节桺絮亟如丝梅花屡成雪月落桂阴远风起萱条结鹤舞想低昂鹍弦梦清切　何逊诗见上　韵补砌或作切张衡西京赋设切厓隒李善曰古字通　今此字两收于十二霁十六屑部中】
　　窃
　　【同上　晋潘岳西征赋人之升降随政隆替仗信则莫不用情无欲则赏之不窃虽智不能理明不能察信此心也庶免夫戾如其礼乐以俟来哲　仲长敖覈性赋见黠字下　梁王筠诗宝地恣凭陵神乐怱侵窃猛将竆舂击勇夫贪搏噬】
　　结【古屑切】
　　【去声则音髻　诗正月八章心之忧矣如或结之今兹之正胡然厉矣燎之方扬宁或灭之赫赫宗周褒姒烕之　三略将谋密则奸心闭士众一则军心结攻敌疾则僃不及设军有此三者则计不夺　易林姤之小畜言无约结不成券契　太经格测毕格禽正法位也胶漆释信不结也　汉张衡东京赋洪恩素蓄民心固结执义顾主夫怀贞节忿奸慝之干命怨皇綂之见替谋设而阴行合二九而成谲登圣皇于天阶章汉祚之有秩　魏应玚文质论今子弃五典之文闇礼智之大信管望之小寻老氏之蔽所谓循轨常趋未能释连环之结也　郭遐叔赠嵇康诗见越字下　晋皇甫谧释劝论是以春蕐发蕚夏繁其实秋风逐暑冬冰乃结人道以之应机乃发三才连利明若符契　潘岳西征赋升曲沃而惆怅惜兆乱而兄替枝末大而本披都耦国而祸结臧札飘其高厉委曹吴而成节何庄武之无耻徒利开而义闭　左思蜀都赋若乃大火流凉风厉白露凝防霜结紫棃津润樼栗罅发蒲桃乱溃石橊竞裂甘至自零芬芳酷烈　曹嘉赠石崇诗文武应时用兼才在明哲嗟嗟我石生爲国之俊杰入侍于皇闼出则登九列威检肃青徐风发宣吴裔畴防谬同位情至过鲁衞分离逾十载思远心増结愿子鉴斯诚寒暑不逾契　仲长敖覈性赋见黠字下　左贵嫔万年公主诔日月载驰白露凝结自主薨徂奄离时节吉凶乖邈存亾异制将迁幽都潜神永翳　宋孝武建平王宏墓志含荣幼耀膺和早慧徘徊天人优游经艺鸿沴才流皇根中绝体孝尽性怀追孝烈反我宸居毁网更结管机凝务端朝赞契召辉才融士颖风折秘路长阴照涂永灭　齐谢朓芳树篇早翫蕐池阴复影沧洲枻椅柅芳若斯葳蕤纷可结霜下桂枝铺怨与飞蓬折不厠玉盘滋谁怜终委绝　王融法乐辞亭亭宵月流朏朏晨霜结川上不徘徊条闲亟沦灭灵知湛常然符应有盈缺感运复来仪且厌人间世　梁邵陵王纶赠言赋伊薄躯之固陋谬摄官于夏汭知美锦之难裁处棼丝而易结　江淹齐太祖高皇帝诔见密字撤字下　孙缅墓铭见喆字下伤友人赋魂绵昩其若绝泣萦盈其若结嗟妙赏之不畱悼知音之已逝金虽重而见铸桂徒芳而被】
　　【折百年一尽兮贵扬蕤于后烈　丘迟思贤赋夫子长之托意甘执鞭于异世在慈明之慕义聊暂驭而追悦况至德之可师无兼裘以共有乐安之任子伟羣才而称杰僃百行之高致该九流之洪艺谅可杂而非染迹每同而常别墙易入而难窥关无键而有闭思若神而泉涌翰如云而积袂沈濳于怀抱之间萧散于天人之际日下愧其未双关西慙于上哲纷吾旣有此固陋荷君子之渥惠尘非附而分防叶未移而好结　荀济诗见上　陈徐陵长相思篇长相思好春节梦里恒啼悲不泄帐中起牕前髻桺絮飞还聚游丝断复结欲见洛阳花如君陇头雪　后魏李谐述身赋防汉室之中微皇綂于是三绝曁孝昌之陵陂亦继世而祸结将小雅之诗废复三纲之道灭思局蹐于时昏独沈吟于运闭遂处于竆里不外交于人世及数反于中兴驱时雄而电逝旣借取乱之权方乘转圆之势俄隙开而守废遂冠冕之毁裂彼膏原而涂野嗟卫肝与嵇血　史记张释之传顾谓张廷尉爲我结袜索隐曰结音如字又音计汉书陆贾传尉佗魋结箕踞师古曰结读曰髻李陵传两人皆胡服椎结货殖传贾魋结民西南夷传】
　　【此皆推结注同　楚辞招魂激楚之结独秀先些注结头髻也　亦作紒　仪礼士冠礼将冠者采衣紒注紒结发古文紒爲结紒音界　诗采薇传所以解紒也紒音计又音结　周礼追师注若今假紒矣紒音计　弁师注沛国人谓反紒爲防紒音计　左传襄四年注麻发合结也结音计本义作髻又作紒音同　晋书东夷传其男子科头露紒音计】
　　洁
　　【同上　魏陈思王蝉赋诗叹鸣蜩声嘒嘒兮盛阳则来太阴逝兮皎皎贞素佀夷节兮帝臣是戴尚其洁兮　晋张载扇赋见月字下　张协七命见阙字下王彪之井赋于是杳黄垆之邃鲜润下之洁澄澜恬以清渟泠朗以寥戾协太阴以化液体上善以流惠　齐王俭侍太子九日宴圃诗本茂条荣源澄流洁汉称间平周云鲁衞咨我藩蕐方轨前轶梁周兴白鹤羽扇赋骈瑶翦雪盈蕐写洁通脊佀介点首如翳　后魏孝文帝吊比干文翥衡岳而顾步兮濯沅湘以自洁嚼炎洲之八桂兮践九疑而遥裔卽苍梧而宗舜兮拂埃雾以就列采轻越而肃带兮切宝犀以贯介诉湻风之沦覆兮话箫韶之湮灭召熊狸而叙释兮问重蕐之风桀】
　　锲
　　【去声则音契　说文锲从金契声】
　　
　　【同上　说文从鸟契声】
　　节【子结切】
　　【去声则子髻反　汉贾谊旱云赋见没字下　淮南子天文训故祭祀三饭以爲礼丧纪三踊以爲节兵重三防以爲制　主术训中扃外闭何事之不节外闭中扃何事之不成　易林渐之旅不失常节萌芽律屈咸逹生出各顺其类　太经内测见下　汉冯衍显志赋见髴字下　张衡东京赋见上　郤正释讥辞竆路单将反初节综坟典之流芳寻孔氏之遗艺缀微辞以存道宪先轨而投制韪叔肸之优游美疏氏之遐逝收止足以言归泛浩然以容裔　黄庭经见一字下　魏陈思王蝉赋见上　五霸赞壮气　　挺身奋节所征必拔谋显垂惠　晋左思蜀都赋羽爵执竞丝竹乃发巴姬弹汉女击节起西音于促柱歌江上之厉纡长袖而屡舞翩跹跹以裔裔合尊促席引满相罚乐饮今夕一醉累月　潘岳西征赋见上　成公绥隶书体若乃八分玺法殊好异制分白赋黑棊布星列翘首举尾直刺邪缱绻结体剩彩奋节　孙楚茱萸赋见疾字下　木蕐海赋若乃云锦散文于沙汭之际绫罗被灮于螺蚌之节　左贵嫔武元杨皇后诔追惟我后寔聪寔哲通于性命违于俭节送终之礼比素上世禭无珍宝唅无明月潜辉梓宫永背昭晰臣妾哀号同此断绝万年公主诔见上　齐王融游仙诗桃李不奢年桑榆多暮节常恐秋蓬根连翩因风雪习道徧槐岻追仙度瑶碣緑帙启眞词丹经流妙说长河且已萦曾山方可砺　刘祥连珠葢闻兴教之道无尚必同拯俗之方理贵祛故揖让之礼行乎尧舜之朝干戈之功盛于殷周之世清风以长物成春素霜以凋严戒节　梁祀黑帝歌辞德盛乎水冥纪节阴降阳腾气凝象闭　江淹孙缅墓铭见喆字下　祭战亾文见去声近字下　王筠昭明太子哀策文首夏司开麦秋纪节容衞徒警菁蕐萎绝书幌空张谈筵罢设虗馈饛饛孤镫翳翳　又诗峣山多诡怪苍岭复迢□神芝曜七明山蒲含九节　荀济诗见上　陈徐陵诗见上】
　　楶
　　【平声则音咨　说文楶从木咨声】
　　防
　　【去声则子髻反　今此字三收于十二霁十三祭十六屑部中】
　　血【呼决切】
　　【平声则呼筓反　太经防亲附疏割犯血遇逢难装时事自竭养自兹去声则呼计反　汉刘向九叹晋申生之离殃兮荆和氏之泣血吴子胥之抉眼兮王子比干之横废晋简文帝哀策文同轨毕至内外成列素旗防县辒辌首辙执祖行于前殿奉灵舆而迁逝悲神宇之长违痛圣仪之幽翳攀龙輴以号慕抚素膺以泣血张协七命见阙字下　宋读曲歌欢相怜题心共饮血流头入黄泉分作两计　后魏李谐述身赋见上】
　　泬
　　【去声同上　梁江淹拟谢灵运游山诗江海经邅回山峤僃盈缺灵境信淹畱赏心非徒设平明登云峯杳与庐霍绝碧嶂长周流金潭恒澄澈桐林带晨霞石壁映初晣乳窦旣滴沥丹井复寥泬嵓防转奇秀岑崟还相蔽赤玉隐瑶溪云锦被沙汭夜闻猩猩啼朝见鼯鼠逝南中气暖朱蕐凌白雪幸游建德乡观奇经禹穴身名竟谁辨图史终磨灭且泛桂水潮映月游海澨摄生贵处顺将爲智者说】
　　阕【苦穴切】
　　【去声则苦惠反　诗节南山五章昊天不惠降此大戾君子如屇俾民心阕君子如夷恶怒是违　魏陈思王酒赋叙嘉宾之欢会惟耽乐之旣阕日晻暗于桑榆兮命防夫而皆逝　说文阕从门癸声】
　　湀
　　【上声则音癸　今此字四收于十二齐五旨十六屑部中】
　　缺
　　【上声则音頍　仪礼士冠礼缁布冠缺项注缺读如有頍者弁之頍去声则苦惠反　易林大壮之萃空穿漏敝破桴残缺　后汉书灵帝纪赞灵帝负乘委体宦孼防亾僃兆小雅尽缺麋鹿霜露遂栖宫卫　张曹郑传赞富平之绪承家载世伯仁先归厘我国祭定义乖褒修礼缺孔书遂明汉章中辍　晋王廙妇德箴见月字下　齐竟陵王子良经刘瓛墓下诗汉陵淹馆芜晋殄洙风缺五都声论空三河文义绝兴礼迈前英谈逾往哲明情日夜防徽音嵗时灭垣井忽已平烟云从容裔尔叹牛山悲我悼惊川逝　王俭褚渊碑文嵩构云頽梁阴载缺德猷靡嗣仪形长递怊怅余徽锵洋遗烈久而弥新用而不竭　王巾头陀寺碑文法本不然今则无灭象正虽阑希夷未缺于昭有齐式扬洪烈释网更维津重枻　王融法乐辞见上　梁张缵丁贵嫔哀策文紞莫修祎章早缺成物谁能芳猷有烈素魄贞明紫宫昭晣逮下靡伤思贤防蔽　后魏高闾至德颂夏殷世传周汉纂烈道风虽邈仍诞明哲爰曁三季下陵上替九服三分礼乐四缺　净行颂紫实昧朱狂斯滥哲舛迳扬镳分源竞枻丽景或幽澄舒每缺水激波生烟防火灭情端徒总理向空彻不有明心谁驱圣辙　梁江淹孙缅墓铭见喆字下　拟谢灵运诗见上　任昉王贵嫔哀策文见哲字下　亦作老子大成若其用不大盈若冲其用不竆】
　　玦【古穴切】
　　【去声则古惠反　说文玦从玉夬声】
　　駃
　　【去声则音快　唐顔真卿右武衞将军臧怀恪碑铭鹗视腾彩龙腾作气锋淬霜棱妙竆金匮谋猷泉写翰墨风駃儒勇是兼勲庸以位　说文駃从马夬声臣铉等曰今俗与快同用　今此字两收于十七夬十六屑部中】
　　决
</div>
    <div class="pagination">
<a href="唐韵正_page34.html">上一页</a><span>...</span><a href="唐韵正_page30.html">30</a><a href="唐韵正_page31.html">31</a><a href="唐韵正_page32.html">32</a><a href="唐韵正_page33.html">33</a><a href="唐韵正_page34.html">34</a><span class="current-page">35</span><a href="唐韵正_page36.html">36</a><a href="唐韵正_page37.html">37</a><a href="唐韵正_page38.html">38</a><a href="唐韵正_page39.html">39</a><a href="唐韵正_page40.html">40</a><span>...</span><a href="唐韵正_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
