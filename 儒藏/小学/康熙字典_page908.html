<!DOCTYPE html>
<html>
<head>
    <meta charset="UTF-8">
    <title>康熙字典 - 第 908 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 908 页/共 976 页</h1>
    <div class="content">恍	【卯集上】【心字部】	恍	【集韻】【韻會】□虎晃切。與慌怳□同。【老子道德經】惚兮恍兮。　又【廣韻】古黃切【集韻】姑黃切，□音光。武也。本作僙。通作光。

恒	【卯集上】【心字部】	恒	【字彙】俗恆字。

	【辰集上】【日字部】		【集韻】他刀切，音絛。日色。或作。

	【巳集上】【水字部】		【玉篇】呼瓜切，音花。水也。

恕	【卯集上】【心字部】	恕	〔古文〕【唐韻】【集韻】【韻會】商署切【正韻】商豫切，□書去聲。【說文】仁也。【傳曰】仁者，必恕而後行也。【禮中庸疏】恕，忖也，忖度其義於人也。【論語】其恕乎。己所不欲，勿施於人。【程註】恕者，仁之施也。【朱註】恕非寬假之謂。又曰：推已及物爲恕。　【說文》長箋】如心爲恕，會意。

廊	【寅集下】【广字部】	廊	【唐韻】魯當切【集韻】【韻會】盧當切【正韻】魯堂切，□音郞。【說文】東西序也。【玉篇】廊，廡下也。【廣韻】殿下外屋也。【前雙竇嬰傳】賜金，□廊廡下。【註】師古曰：廊，堂下周屋也。【揚雄光祿勳箴】廊殿門闥，限以禁界。　又通作郞。【前漢董仲舒傳】蓋聞唐虞之時，遊於巖郞之上。【註】晉灼曰：堂邊廡。巖郞，謂嚴峻之郞也。又【司馬相如傳】陛下築郞臺，恐其不高。【註】師古曰：郞堂，下周廂也。

弤	【寅集下】【弓字部】	弤	【廣韻】都禮切【集韻】【韻會】【正韻】典禮切，□音邸。【玉篇】舜弓名。【孟子】琴朕弤朕。【註】弤，彫弓也。【疏】彫弓，漆赤弓也。亦曰彤弓。　又與弴通。【玉篇】同弴。畫弓也。

恾	【卯集上】【心字部】	恾	【廣韻】莫郞切【集韻】【韻會】【正韻】謨郞切，□音茫。怖也。【列子楊朱篇】恾然無以應。　又【廣韻】與忙同。

悯	【卯集上】【心字部】	憫	【廣韻】眉殞切【集韻】【韻會】美隕切，□音閔。【集韻】憂也。　或書作□。

彳	【寅集下】【彳字部】	彳	【唐韻】【集韻】□丑亦切，音敕。【說文】小步也。象人脛三屬相連也。【集韻】彳亍，足之步也。【元包經】爪丮血，趾彳亍。【潘岳射雉賦】彳亍中輟。【註】徐爰曰：彳亍，止貌。張銑曰：行貌，中少留也。　又【集韻】甫玉切，峰入聲。足下齊也。

徑	【寅集下】【彳字部】	徑	【集韻】古定切【韻會】【正韻】吉定切，□音徑。【說文】步道也。【徐鍇曰】道不容車，故曰步道。【玉篇】小路也。【易說卦傳】艮爲山，爲徑路。【疏】徯徑，細小狹路。【周禮地官遂人】夫閒有遂，遂上有徑。【註】徑容牛馬。【疏】徑不容車軌，而容牛馬及人之步徑。【禮月令】審端徑術。【三輔決錄】蔣詡舍中三徑，唯羊仲求仲從之游。　又【廣雅】徑，袤也。【禮曲禮】送喪不由徑。【註】徑，邪路也。　又疾也，直也。【史記大宛傳】張騫曰：今使大夏，從羌中險，從蜀宜徑。【註】如淳曰：徑，疾也。【唐書盧藏用傳】仕宦之捷徑。　又直波也。【爾雅釋水】直波爲徑。【註】言徑涏。　又【集韻】徑，直也。【禮檀弓】有直情而徑行者。　又猶行也。【左傳僖二十五年】晉趙衰以壺飱從徑，餒而弗食。　又【集韻】堅靈切，音經。行過也。【史記高祖紀】高祖被酒，夜徑澤中。　又【韻會】通作俓。【史記司馬相如傳】俓峻赴險。　又與竟通。【史記淳于髡傳】不過一斗，徑醉矣。

徦	【寅集下】【彳字部】	徦	【唐韻】古雅切【集韻】【韻會】舉下切，□音賈。【說文】至也。【揚子方言】徦□，至也。邠唐冀兗之閒曰徦，或曰格。　又【集韻】居迓切，賈去聲。又【類篇】各額切，音格。義□同。【廣韻】一作假。　又與遐同。【集韻】遐或作徦。

忣	【卯集上】【心字部】	忣	【正字通】同。【淮南子繆稱訓】忣于不已知者，不自知也。

悷	【卯集上】【心字部】	悷	【廣韻】【集韻】【韻會】郞計切【正韻】力霽切，□音麗。【集韻】懍悷，悲貌。　又【集韻】力至切，音利。義同。

惗	【卯集上】【心字部】	惗	【集韻】諾叶切，音捻。愛也。又暗聲憶也。　又【五音集韻】蘇佃切，音線。義同。

	【丑集上】【口字部】		【篇海】與嵌同。□，山也。　又【字彙補】音堪。蠻曲名。唐韋臯進蠻中樂曲十一：聰綱摩。

惞	【卯集上】【心字部】	惞	【集韻】許斤切，音忻。喜也。　亦作欣訢。

悵	【卯集上】【心字部】	悵	【唐韻】【集韻】【韻會】□丑亮切，音暢。【說文】望恨也。【柳宗元夢歸賦】靈幽漠以瀄汨兮，進怊悵而不得。

	【辰集下】【歹字部】		【廣韻】烏賄切【集韻】鄔賄切，□音猥。□，不知人也。一曰弱也。

	【巳集上】【水字部】		【集韻】私列切，音薛。同渫。除去也。一曰漏也。【班固東都賦】士怒未。　又以制切，音曳。【禮曲禮】蔥渫處末。【註】，烝蔥也。石經作。

廉	【寅集下】【广字部】	廉	〔古文〕磏槏□□【唐韻】力兼切【集韻】【韻會】離鹽切【正韻】力鹽切，□音匳。【說文】仄也。【儀禮鄕飮酒禮】設席於堂廉東上。【註】側邊曰廉。【前漢賈誼傳】廉遠地則堂高。【註】廉，側隅也。　又【釋名】斂也，自檢斂也。　又【玉篇】淸也。【廣韻】儉也。【周禮天官小宰】以聽官府之六計，弊羣吏之治。一曰廉善，二曰廉能，三曰廉敬，四曰廉正，五曰廉法，六曰廉辨。【註】旣斷以六事，又以廉爲本。【疏】廉者，潔不濫濁也。　又【玉篇】棱也。【書臯陶謨】□而廉。【傳】性□大而有廉隅。【禮儒行】砥礪廉隅。　又察也。【後漢魯恭傳】袁安使仁恕掾肥親往廉之。　又【通典】官制有廉訪使廉使。【正字通】今稱臬司。　又嚴利也。【禮月令】其器廉以深。【周禮冬官考工記弓人】紾而搏廉。【註】廉，嚴利也。　又縣名。【前漢地理志】北地郡有廉縣。　又州名。【唐書地理志】廉州本合州，武德四年曰越州，貞觀八年更名。　又姓。【史記廉頗傳】廉頗者，趙之良將也。　又飛廉，漢宮名。【前漢武帝紀】作長安飛廉館。【註】應劭曰：飛廉，神禽，能致風氣者也。晉灼曰：身似鹿，頭如爵，有角而蛇尾，文如豹文。

弗	【寅集下】【弓字部】	弗	【唐韻】【集韻】【韻會】□分勿切，音紱。【說文】撟也。【玉篇】不正也。【韻會】違也。　又不也。【書堯典】績用弗成。【春秋僖二十六年】公追齊師至巂，弗及。【公羊傳註】弗者，不之深者也。　又【韻會】不可也，不然也。【史記孔子世家】弗乎弗乎。　又去也。【詩大雅】以弗無子。【傳】弗，去也。去無子，求有子。【箋】弗之爲言祓也。　又滭弗，盛貌。【司馬相如子虛賦】滭弗宓汨。考證：〔【司馬相如子虛賦】滭弗宓泊。〕　謹照原文泊改汨。 

弸	【寅集下】【弓字部】	弸	【廣韻】父耕切【集韻】【韻會】蒲萌切，□音輣。【說文】弓强貌。【庾信馬射賦】弓如明月對弸。　又【廣雅】滿也。【揚子法言】或問：言成文，動成德，何以也。曰：以其弸中而彪外也。　又【集韻】【韻會】□悲陵切，音崩。義同。　又【廣韻】普耕切，音怦。弸彋也。　又【類篇】披朋切，音漰義同。

廦	【寅集下】【广字部】	廦	【廣韻】北激切【集韻】必歷切，□音鼊。【廣韻】室屋。　又【廣韻】【集韻】□必益切，音壁。【說文】牆也。　又【集韻】匹辟切，音僻。義同。　【玉篇】今作壁。

彩	【寅集下】【彡字部】	彩	【唐韻】【正韻】倉宰切【集韻】此宰切，□音采。【說文】文章也。从彡，采聲。【廣韻】光彩。【集韻】通作采。

怩	【卯集上】【心字部】	怩	〔古文〕□【唐韻】【集韻】【韻會】女夷切【五音集韻】年支切，□音尼。【說文】忸怩，慙也。从心尼聲。【孟子】忸怩。【註】慚色也。　又【正韻】年題切，音泥。義同。　又【廣韻】【韻會】□尼質切，音暱，愧也。　本作。或作怩。◎按女字孃母，年字泥母，當以孃母爲親也。蓋泥孃二母，徵音旣同，次濁又同，最易相犯。但泥字音在舌端，孃母音在舌上，雖同一次濁，然泥輕，而孃尤輕，此不可不辨。

恟	【卯集上】【心字部】	恟	【廣韻】【集韻】□許容切，音胷。懼也。　又【五音集韻】詡拱切，音洶。【韓愈會合聮句】鬼窟脫幽妖，天居覿淸栱。京遊步方振，謫夢意猶恟。　或作忷。

窂	【午集下】【穴字部】	窂	【廣韻】魯刀切【集韻】朗刀切，□音牢。實也，與牢同。閑養牛馬圈也。【劉歆遂初賦】天烈烈以厲高兮，寥□窻以梟窂。

	【寅集上】【子字部】		【集韻】子古作。註詳部首。

悊	【卯集上】【心字部】	悊	【集韻】哲，古作悊。【前漢□法志】聖人旣躬，明悊之性。【五行志】視之不明，是謂不悊。【韋孟在鄒詩】赫赫天子，明悊且仁。又【漢書】引臯陶謨，知人則哲，亦作則，悊。蓋大篆从心，小篆从口。今文多作哲，隷用小篆也。

悐	【卯集上】【心字部】	悐	【說文】本作惕。或从狄。【楚辭九章】悼來者之悐悐。【朱註】悐悐。憂懼貌。又【前漢王商傳】卒無怵悐。

砞	【午集下】【石字部】	砞	【集韻】莫葛切，音抹。【玉篇】碎石也。

弜	【寅集下】【弓字部】	弜	【唐韻】其兩切，强上聲。【說文】彊也，弓有力也。【集韻】弓彊貌。【華陽國志】秦昭襄王時白虎爲害，於是夷作白竹弩，射殺白虎，世號白虎復夷。一曰板楯蠻。今所謂弜頭虎子者也。　又【廣韻】【集韻】□渠良切，音强。又【集韻】翹移切，音祁。義□同。

彥	【寅集下】【彡字部】	彥	【唐韻】魚變切【集韻】魚戰切【韻會】疑戰切【正韻】倪甸切，□音諺。【說文】美士有文，人所言也。【爾雅釋訓】美士爲彥。【註】人所彥詠。【疏】國有美士，爲人所言道。【書太甲】旁求俊彥。【詩鄭風】邦之彥兮。　又叶倪堅切，諺平聲。【陸雲陸公誄】和音嗣世，不替碩彥。明鑒在下。隆命上□。

廮	【寅集下】【广字部】	廮	【唐韻】【集韻】於郢切【韻會】幺郢切【正韻】庾頃切，□癭上聲。【說文】安止也。　又縣名。【前漢地理志】鉅鹿郡有廮陶縣。

恅	【卯集上】【心字部】	恅	【廣韻】盧皓切【集韻】【韻會】【正韻】魯皓切，□音老。愺恅，心亂也。

恨	【卯集上】【心字部】	恨	【唐韻】【集韻】胡艮切【韻會】含艮切【正韻】下艮切，□音拫。【說文】怨也。从心艮聲。一曰怨之極也。【蜀志劉巴傳】巴不得反使，遂遠適交阯。先主深以爲恨。　又悔恨也。【史記李廣傳】王朔謂李廣曰：將軍自念豈嘗有所恨乎。廣曰：羌降者八百餘人，吾詐而盡殺之，至今大恨。　又叶胡甸切，音現。【歐陽修祭范仲淹文】自公云亡，謗不待辨。始屈終伸，公其無恨。　【正字通】恨與憾聲義微別。憾意淺，恨意深，憾音輕，恨音重。

恰	【卯集上】【心字部】	恰	【廣韻】【正韻】苦洽切【集韻】【韻會】乞洽切，□音搯。【說文】用心也。　又恰恰，鳥鳴聲。【杜甫詩】自在嬌鶯恰恰啼。　又適當之辭。【杜甫詩】野航恰受兩三人。

沺	【巳集上】【水字部】	沺	【廣韻】徒年切【集韻】亭年切，□音田。【字林】沺沺，水勢廣大貌。【郭璞江賦】溟漭渺沔，汗汗沺沺。

恥	【卯集上】【心字部】	恥	【唐韻】敕里切【集韻】丑里切，□褫上聲【說文】辱也。从心耳聲。【周禮地官司救】恥諸嘉石。【註】恥辱之也。【左傳昭五年】恥匹夫不可以無備，况國乎。【註】言不可辱也。　又【廣韻】慙也。【孟子】人不可以無恥。【註】人不可以無所羞恥也。　或作誀。　【六書總要】从心耳會意。取聞過自愧之義。凡人心慙，則耳熱面赤，是其驗也。俗譌作耻。

悑	【卯集上】【心字部】	悑	怖本字。詳怖字註。

往	【寅集下】【彳字部】	往	〔古文〕□□【唐韻】于兩切【集韻】雨兩切【正韻】羽枉切，□王上聲。【說文】之也。【玉篇】行也，去也。【易履卦】素履往無咎。【書舜典】帝曰：兪，汝往哉。【禮曲禮】禮尚往來。往而不來，非禮也。來而不往，亦非禮也。　又【玉篇】古往也。【廣韻】往，昔也。【易繫辭】夫易彰往而察來。【前漢武帝紀】稽諸往古，制宜於今。　又約舉前事曰往往。【史記五帝紀】至長老皆各往往稱黃帝堯舜之處，風敎固殊焉。　又凡以物致人曰往。【曹植與楊修書】今往僕少小所著辭賦一通，相與刊定也。【王羲之帖】今往絲布單衣財一端，示致意。　又【集韻】於放切，王去聲。歸嚮也。【史記孔子世家贊】雖不能至，然心鄕往之。　又叶尹竦切，音勇。【東方朔七諫】叩宮而宮應兮，彈角而角動。虎嘯而谷風生兮，龍至而錦雲往。

	【子集下】【厂字部】		【玉篇】音溪。倒地。

徏	【寅集下】【彳字部】	徏	【集韻】與陟同。

录	【戌集上】【金字部】	錄	【唐韻】力玉切【集韻】【韻會】龍玉切，□音六。【說文】金色也。　又【玉篇】貝文也。　又【說文】借鈔寫字也。【正字通】謄寫曰錄。　又【集韻】一曰采也。【公羊傳成九年】錄伯姬也。【註】取也。　又【集韻】記也。【公羊傳隱十年】春秋錄內而略外。【禮檀弓】愛之，斯錄之矣。　又【增韻】齒也，總也。【前漢于定國傳】萬方之事，大錄于君。【註】大錄，總錄也。　又錄事，官名。【職官要錄】總錄衆事。又內錄，錄尚書事也。【晉書桓溫傳】固讓內錄。　又籍也。【周禮天官職幣】皆辨其物，而奠其錄。【註】定其錄籍。　又【正字通】書篇名。梁阮孝緒撰七錄十二卷，一經典，二傳說，三子兵書，四文集，五術伎名內篇，六佛法，七仙道名外篇。趙岐有三輔決錄。陶潛有聖賢羣輔錄。宋諸儒有語錄，名臣言行錄。　又第也。【吳語】今大國越錄。【註】第也。　又目錄，書前總目也。【詩鄘風干旟疏】鄕射目錄。　又姓。【正字通】顓頊師錄圖。一曰綠圖。　又【韻會】檢束也。【荀子修身篇】程役而不錄。　又與麓通。【書舜典納于大麓傳】麓，錄也。納舜使大錄萬幾之政。　又【字彙補】借作綠。劒名。【荀子性惡篇】文王之錄。【註】與綠同。以色爲名。　又【韻會】【正韻】□盧谷切，音祿。錄錄，不自異也。【史記平原君傳】公等錄錄。【前漢蕭何傳】當時錄錄，未有奇節。【註】錄錄，猶鹿鹿。言在凡庶之中也。又【灌夫傳】此特帝在卽錄錄。【註】錄錄，言循衆也。　又【集韻】【韻會】【正韻】□良據切，音慮。寬省也。【揚子太□經】蹛于狴獄，三歲見錄。【王涯說】通作慮。【前漢雋不疑傳】錄囚徒。【師古註】省錄之，知情狀有冤滯與不。今云慮囚。本錄之去聲。力具切。俗訛遂爲慮，失其原矣。

怇	【卯集上】【心字部】	怇	【集韻】【韻會】□臼許切，音巨。慢也。　又通作鉅。【莊子列禦□】一命而呂鉅。【註】與怇同。驕矜之貌。◎按後漢梁鴻傳，詩嗟恇恇兮誰留。善本皆作恇恇，註，怯也。或訛作怇，而隂復春引于此字之下者，誤。廣韻無怇字，集韻有怇字，廣韻略而集韻詳也。廣韻，集韻皆宋韻也，獨廣韻載孫愐唐韻序耳，豈可謂廣韻卽唐韻乎。世無見唐韻者，安知唐韻無怇字，安知集韻載怇字不本于唐韻乎。通雅怇怇乃恇恇之譌，或止辨梁鴻詩恇恇之是耳，非必謂無怇字也。《正字通》攻字彙而棄怇字，皆逞臆也。

悚	【卯集上】【心字部】	悚	〔古文〕□【廣韻】息拱切【集韻】【韻會】荀勇切【正韻】息勇切，□音聳。【說文】懼也。本作。从心，雙省聲。今作悚。　【集韻】或作□。通作聳。

悼	【卯集上】【心字部】	悼	【唐韻】徒到切【集韻】【韻會】大到切【正韻】杜到切，□音導。【廣韻】傷也。【詩邶風】中心是悼。　又憐愛也。【禮曲禮】七年曰悼，雖有罪，不加□，憐其知未及，而非故犯也。　又懼也。【揚子方言】□楚謂懼曰悼。　又【諡法】中年早夭曰悼。【春秋】晉悼公。

惙	【卯集上】【心字部】	惙	【唐韻】陟劣切【集韻】【韻會】【正韻】株劣切，□音綴。【說文】憂也。从心叕聲。【詩召南】憂心惙惙。一曰意不定也。　又【廣韻】疲也。　又【集韻】【韻會】□丑芮切，音啜。短氣貌。

	【卯集下】【攴字部】		【集韻】涓惠切，音桂。放也，侵也。

</div>
    <div class="pagination">
<a href="康熙字典_page907.html">上一页</a><span>...</span><a href="康熙字典_page903.html">903</a><a href="康熙字典_page904.html">904</a><a href="康熙字典_page905.html">905</a><a href="康熙字典_page906.html">906</a><a href="康熙字典_page907.html">907</a><span class="current-page">908</span><a href="康熙字典_page909.html">909</a><a href="康熙字典_page910.html">910</a><a href="康熙字典_page911.html">911</a><a href="康熙字典_page912.html">912</a><a href="康熙字典_page913.html">913</a><span>...</span><a href="康熙字典_page909.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
