<!DOCTYPE html>
<html>
<head>
    <meta charset="UTF-8">
    <title>康熙字典 - 第 172 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 172 页/共 976 页</h1>
    <div class="content">□	【午集下】【穴字部】	□	【集韻】烏八切，音。穿也。　又女滑切，音豽。義同。

□	【午集下】【穴字部】	□	【玉篇】力丁切。□井也。

□	【子集上】【丿字部】	□	【唐韻】左本字。　又【集韻】有古作□。註詳月部二畫。

詌	【酉集上】【言字部】	詌	【集韻】古暗切，音紺。口閉也。【荀子哀公篇】無取詌詌亂也。【註】義未詳。【家語】作鉗。

詍	【酉集上】【言字部】	詍	【唐韻】余制切【集韻】【韻會】【正韻】以制切，□音曳。【說文】多言也。引《詩》：無然詍詍。今《大雅》作泄泄。【荀子解蔽篇】辨利非以言，是謂之詍。【註】多言也。　又【集韻】時制切，音誓。語多也。　又【集韻】私列切，音薛。義同。　【集韻】與呭同。【六書正譌】俗作、，□非。【字彙補】譌省作□，尤非。考證：〔【荀子解蔽篇】辨利非以言，則謂之詍。〕　謹照原文則謂改是謂。 

詎	【酉集上】【言字部】	詎	【唐韻】其呂切【集韻】【韻會】【正韻】臼許切，□音巨。【說文】詎，猶豈也。【莊子大宗師】庸詎知吾所謂天之非人乎。【後漢光武紀】天下詎可知而閉長者乎。【宋書沈約自序】若馳一介，四方詎不響應。　又【玉篇】止也，至也，格也。　又通作巨。【前漢高帝紀】沛公不先破關中兵，公巨能入乎。【師古註】巨，讀曰詎，猶豈也。　又【廣韻】【集韻】【韻會】□其據切，巨去聲。義同。　又【字林】未知詞也。　【正字通】《讀書通》詎通作渠、鉅、遽，□非。考證：〔又【廣韻】【集韻】【韻會】□其據切，巨上聲。義同。〕　謹按其據切係去聲非上聲，上字謹改去字。 

詏	【酉集上】【言字部】	詏	【集韻】【正韻】□於敎切，妖去聲。言逆也。

詐	【酉集上】【言字部】	詐	【唐韻】【集韻】【正韻】側駕切【韻會】側嫁切，□柤zha去聲。【說文】欺也。【爾雅釋詁】僞也。【正韻】詭譎也。【左傳宣十五年】我無爾詐，爾無我虞。【禮樂記】知者詐愚。【疏】謂欺詐愚人也。【周禮地官司市】以賈民禁僞而除詐。【疏】使禁物之僞。而去人之詐虛也。【晉書□法志】背信藏巧謂之詐。【荀子修身篇】匿行曰詐。【說苑貴德篇】巧詐不如拙誠。　又卒也。【公羊傳僖三十三年】詐戰不日。【註】詐，卒也。齊人語也。【疏】春秋之例，偏戰者日，詐戰者月。　又叶側下切，柤上聲。【王安石寄曾鞏詩】吾能好諒直，世或非詭詐。叶上寫下者。　又叶莊助切，阻去聲。【晉語】詐之見詐，果喪其賂。【呂覽情欲篇】意氣易動，蹻然不固。矜勢好智，胷中欺詐。　又叶側箇切，音佐。【前漢敘傳】靡法靡度，民肆其詐。偪上幷下，荒殖其貨。

詑	【酉集上】【言字部】	詑	【唐韻】託何切【集韻】【韻會】【正韻】湯何切，□音拕。【說文】引方言：沇州謂欺曰詑。【玉篇】誼謾而不疑也。【集韻】或作訑。俗作□。　又【廣韻】徒何切【集韻】唐何切，□音駝。又【廣韻】土禾切【集韻】土和切，□涶平聲。義□同。　又【廣韻】弋支切【集韻】【韻會】余支切，□音移。詑詑，自得貌。　又淺意也。亦作訑，或作□、□。　又【玉篇】達可切【廣韻】徒可切【集韻】待可切，□駝上聲。輕也。又欺罔也。或作訑、誃。

詒	【酉集上】【言字部】	詒	【唐韻】與之切【集韻】【韻會】盈之切，□音怡。【說文】相欺詒也。一曰遺也。【詩邶風】自詒伊阻。【傳】遺也。【左傳昭六年】叔向使詒子產書。【註】遺也。【廣韻】贈言也。　又【正韻】誒詒，疑疾。【莊子達生篇】誒詒爲病數日。【註】懈倦貌。一曰失魂魄貌。　又通作貽。【書五子之歌】貽厥子孫。【傳】貽，遺也。【詩大雅】詒厥孫謀。【箋】詒，猶傳也。【正義】詒訓遺，卽流傳之義。　又通作飴。【詩周頌】貽我來牟。【釋文】貽，又作詒。【前漢劉向傳】引《詩》作飴。【師古註】飴，遺也。與貽同。　又通作嗣。【詩鄭風】子寧不嗣音。【傳】習也。【箋】續也。韓詩作詒。詒，寄也。曾不寄問也。　又【集韻】【韻會】□羊吏切，怡去聲。【類篇】亦遺也。【韻會】貺也。【左傳文十六年】年自七十以上，無不饋詒也。【疏】饋、詒皆與人物之名，與貽通，有平、去二音。　又【集韻】堂來切，音臺。懈倦貌。引莊子誒詒。李軌讀。　又【集韻】他代切，音態。義同。又欺也。又【廣韻】徒亥切【集韻】【韻會】【正韻】蕩亥切，□臺上聲。【類篇】江南呼欺曰詒。【增韻】欺詒，誑詐也。【列子黃帝篇】狎侮欺詒。【徐幹考僞篇】骨肉相詒，朋友相詐。　又【集韻】通作紿。【穀梁傳僖元年】惡公子之紿。【註】欺紿也。【史記項羽紀】項王迷失道，田父紿之曰：左，乃陷大澤中。【師古註】紿，誑也。　【類篇】或作□。

詔	【酉集上】【言字部】	詔	【廣韻】之少切【集韻】【韻會】【正韻】之笑切，□音照。【說文】吿也。【爾雅釋詁】導也。【註】敎導之也。【又】勴也。【註】謂贊勉。【疏】敎導，卽贊勉也。【韻會】詔者，上下通用之義。【左傳成二年】欒伯曰：燮之詔也。書何力之有焉。【註】吿也。【周禮天官大宰】以八柄詔王馭羣臣。【註】告也，助也。【莊子盜跖篇】爲人父者，必能詔其子。【如淳註】敎也。　又【廣韻】上命也。秦漢以下，天子獨稱之。【史記秦始皇紀】二十六年，秦幷天下，丞相王綰、御史大夫馮劫、廷尉李斯等，議命爲制，令爲詔。【前漢周勃傳】軍中聞將軍之命，不聞天子詔。　又【廣韻】□也。【正韻】播吿之書也。【文心雕龍】漢命有三品，三曰詔書。詔，吿也。【釋名】詔書。詔，昭也。人暗不見事宜，則有所犯，以此示之，使昭然知所由也。【文中子問易篇】程元曰：續書之有志，有詔，何謂也。文中子曰：志以成道，言以宣志，詔其見王者之志乎。　又待詔，官名。【前漢公孫弘傳】待詔金馬門。【應劭註】諸以才伎召未有正官，故曰待詔。【唐書百官志】明皇初置翰林待詔。　又蠻王曰詔。【唐書南蠻傳】南詔本哀牢夷後，烏蠻別種也。渠帥有六，自號六詔，曰蒙巂詔、越析詔、浪穹詔、邆睒詔、施浪詔、蒙舍詔。　又【正韻】市召切，音紹。【禮禮器】禮有□詔。【註】告道賔主者也。詔或爲紹。　又【集韻】之遙切，照平聲。言誘也。　又【韻會】時饒切【正韻】時昭切，□音韶。【禮禮器】詔侑武方。【註】詔侑或爲韶囿，武當爲無，方猶常也。　又叶朱戍切，音注。【班固東都賦】申舊章下明詔，命有司頒憲度。

評	【酉集上】【言字部】	評	【廣韻】符兵切【集韻】【韻會】蒲兵切【正韻】蒲明切，□音平。【博雅】平也，議也。【廣韻】平量也。【增韻】品論也。【後漢許劭傳】劭好覈論鄕黨人物，毎月更其品題，故汝南俗有月旦評焉。【魏志曹植傳】曹植與邯鄲淳評說混元造化之端。【舊唐書陸贄傳】互相譏評。【文心雕龍】評者，平理。【新論正賞篇】評者，所以繩理也。　又官名。【晉書職官志】廷尉主□法獄訟，屬官有正監評。【唐書百官志】大理寺有評事八人，掌出使推按。　又邑名。【梁書新羅國傳】其邑在內曰啄評，在外曰邑勒，亦中國之言郡縣也。　又姓，見【姓苑】。　又通作平。【後漢霍諝傳】前者溫敎許爲平議。【蜀志費褘傳】論平其是非。　又【玉篇】皮柄切【唐韻】【集韻】【正韻】皮命切，□平去聲。平言也。【韓愈東都遇春詩】爾來曾幾時，白髮忽滿鏡。舊遊喜□張，新輩足嘲評。【註】評，音病。□張，乖張。

詖	【酉集上】【言字部】	詖	【唐韻】【集韻】【韻會】□彼義切，陂去聲。【說文】辯論也。【廣雅】慧也。【玉篇】佞諂也。【廣韻】譣詖也。【詩周南卷耳序】內有進賢之志，而無險詖私謁之心。【釋文】詖，妄加人以罪也。崔云：險詖，不正也。【孟子】詖辭知其所蔽。【註】詖，偏陂也。【前漢敘傳】趙敬險詖。【師古註】詖，辯也。一曰佞也。　又【正韻】兵媚切，悲去聲。義同。　又【六書故】與陂通。【荀子成相篇】讒人罔極，險陂傾側。【註】陂與詖同。　又【廣韻】彼爲切【集韻】【韻會】班糜切，□音陂。又【正韻】逋眉切，音悲。又【集韻】滂禾切，音坡。義□同。考證：〔【詩周南卷耳序】內有進賢之志，而無險詖私謁之心。【箋】詖，妄加人以罪也。〕　謹照原書箋改釋文。 

	【寅集中】【山字部】		【集韻】同崿。

□	【午集下】【穴字部】	□	與窌同。詳前窌字註。　又【鍼灸大全】巨□，禾□，皆人身穴名。

詗	【酉集上】【言字部】	詗	【唐韻】朽正切【集韻】【韻會】虛政切【正韻】呼正切，□音夐。【說文】知處吿言之。【增韻】□伺也。【正韻】剌探也。【史記淮南王傳】王有女陵，慧有口辯。王愛陵，常多予金錢，爲中詗長安，約結上左右。【註】孟康曰：詗音偵。西方人以反閒爲詗，王使其女爲偵于王也。師古曰：詗，有所□伺也。偵義與詗同，然音則異。　又【集韻】丑政切，檉去聲。中詗，義同。師古讀。　又【廣韻】【集韻】【韻會】【正韻】□火迥切，馨上聲。義同。【唐書李思行傳】唐公將起，使覘詗長安。又【張說傳】窺詗時事。【音義】俱讀上聲。　又【博雅】求也。【廣韻】明悟了知也。　【篇海】譌作□，非。

詘	【酉集上】【言字部】	詘	【唐韻】區勿切【集韻】【韻會】【正韻】曲勿切，□音屈。【說文】詰詘也。一曰屈襞。【禮喪大記】凡□衣不詘。【註】謂舒而不卷也。【楚辭九思】思哽饐兮詰詘。　又【博雅】曲也，折也。【玉篇】枉曲也。【禮樂記】習其俯仰詘伸。【史記管晏列傳】君子詘於不知己，而信於知己者。【前漢孫寶傳】道不可詘，身詘何傷。　又【廣韻】辭塞也。【戰國策】於是魏王聽此言也，甚詘。　又【類篇】充詘，喜失節貌。【禮儒行】不充詘于富貴。　又姓。漢有詘強。見【印藪】。　又【韻會】通作屈。【荀子勸學篇】若挈裘領，詘五指而頓之。【註】詘與屈同。　又【集韻】【正韻】□渠勿切，音掘。與充詘義同。　又絕止貌。【禮聘義】叩之，其聲淸□以長，其終詘然樂也。　又【正韻】盡也。【前漢司馬相如傳】徼□受詘。【師古註】言獸有力盡者，受而有之。　又【集韻】敕律切，音怵。與黜同。【戰國策】彼公仲者，秦勢能詘之。【註】詘，貶下也。　又【集韻】通作絀。【禮射義】進爵絀地。【註】《內則》以前作絀，《明堂位》以後作詘。　又【集韻】或作出。【左傳襄三十年】譆譆出出。【周禮秋官庭氏鄭註】引作詘詘。劉昌宗音出。本亦作出。　又【集韻】奴骨切，嫩入聲。與訥同。詳訥字註。　又【說文】或作誳。【長箋】作誳。

	【酉集上】【角字部】		【集韻】【韻會】□胡沃切，音鵠。【玉篇】治象牙也。【爾雅釋器】象謂之。俗本譌作鵠，非。　又【類篇】治角也。

	【申集下】【衣字部】		【集韻】許六切，音畜。褚也。【左傳襄三十年】取我衣冠而褚之。【註】褚，也。【篇海】褫也，藏也。　又【五音集韻】丑六切，音蓄。義同。

	【酉集上】【角字部】		【廣韻】邊兮切【集韻】邊迷切，□音篦。橫角牛名。　又【集韻】賔彌切，音□。義同。　【字彙補】亦作□，非。

詛	【酉集上】【言字部】	詛	〔古文〕□謯【廣韻】【集韻】【韻會】【正韻】□莊助切，阻去聲。【說文】詶也。【廣韻】咒詛。【書無逸】厥口詛、祝。【疏】詛祝，謂吿神明，令加殃咎也。以言吿神謂之祝。請神加殃謂之詛。【詩小雅】出此三物，以詛爾斯。【釋文】以禍福之言相要曰詛。【周禮春官】詛祝掌盟詛之祝號。【註】詛，謂祝之使沮敗也。大事曰盟，小事曰詛。【疏】盟盟將來，詛詛過往。【後漢仲長統傳】匈詈腹詛。　又【集韻】古通作。【詩大雅】侯作侯祝。【釋文】作，本或作詛。【朱傳】作，讀爲詛。詛祝，怨謗也。　又【集韻】遵遇切，娵去聲。義同。　又【集韻】【韻會】【正韻】□壯所切，音阻。【集韻】呪也。【釋名】阻也。使人行事阻限于言也。　又通作阻。【晉語】狂夫阻之衣也。【註】狂夫，方相氏之士也。阻古通詛。將服是衣，必先詛之。考證：〔【詩大雅】侯作侯祝。【釋文】作，本或作詛。【傳】作，讀爲詛。〕　謹照原書傳字上增朱字。 

詞	【酉集上】【言字部】	詞	〔古文〕□【唐韻】似兹切【集韻】【韻會】【正韻】詳兹切，□音祠。【說文】意內而言外也。【釋名】嗣也。令撰善言，相嗣續也。【廣韻】說也。【正韻】言也。【字彙】文也。【公羊傳昭十一年】春秋之信史也。其詞則丘有罪焉爾。【史記儒林傳】是時天子方好文詞。【晉書郭璞傳】璞詞賦爲中興之冠。【舊唐書張九齡傳】張說常謂人曰：後來詞人稱首也。又【陸贄傳】贄以博學宏詞登科。【韓非子問田篇】驅於聲詞，眩乎辯說。　又【博雅】已也。　又【廣韻】請也，吿也。○按《說文》本作意內言外。韻會引作音內言外。又引徐曰：惟也，思也，曰也，兮也，斯也。若此之類，皆詞也，語之助也。聲成文謂之音，此詞直音內之助，聲不出於音，故曰音之內。直言曰言，一字曰言，此詞皆在句之外爲助，故曰言之外。楚辭宋玉招魂：魂兮歸來，東方不可以託些。些，亦詞也。未詳音發爲言，言之成文爲詞，未可以內外岐之，且詞與兮些各別，非語助例也。字彙勦用韻會舊註，非是。又按說文辭，訟也。辤，不受也。與言詞、文詞之詞各別。今經史以辭爲言詞之詞，如《禮曲禮》，不辭費是也，以辭爲辤受之辤，如《論語》與之粟九百辭是也。以辤爲文詞之詞，如《楊修傳》絕妙好辤是也。循用已久，不能更正，然究心六書者，不可不辨。

詠	【酉集上】【言字部】	詠	【唐韻】【集韻】【韻會】【正韻】□爲命切，音泳。【說文】歌也。【玉篇】長言也。【增韻】詠歌謳吟也。【書益稷】戛擊鳴球，搏拊琴瑟以詠。【傳】以合詠歌之聲也。【爾雅序】敘詩人之興詠。【疏】詠者，永言也。【前漢藝文志】詠其聲謂之歌。　又鳥鳴亦曰詠。【陸機悲哉行】耳悲詠時禽。【註】禽聲應時而變也。　又通作咏。【史記樂書】歌詠其聲也。【禮樂記】作歌咏。　又【說文長箋】省作永。【書舜典】詩言志，歌永言。

詡	【酉集上】【言字部】	詡	【唐韻】况羽切【集韻】【韻會】火羽切，□訏上聲。【說文】大言也。【玉篇】人語也。【廣韻】和也，普也，遍也，大也。【禮禮器】德發揚，詡萬物。【疏】言王者撫有四海，宜發揚其德，普遍萬物也。【前漢揚雄傳】尚泰奢，麗誇詡。【註】詡，大也。　又【廣韻】敏而有勇也。【禮少儀】會同主詡。【註】詡，謂敏而有勇。　又辭氣明盛貌。　又人名。【前漢平帝紀】沛郡太守石詡。　【說文】本作□。

詢	【酉集上】【言字部】	詢	【唐韻】相倫切【集韻】【韻會】【正韻】須倫切，□音荀。【說文】謀也。【玉篇】咨也。【書舜典】詢事考言。【詩小雅】周爰咨詢。【傳】親戚之謀爲詢。【左傳襄四年】諮親爲詢。　又【爾雅釋詁】信也。【註】宋衞曰詢。【疏】按方言：宋衞汝潁之閒曰洵。鄭風溱洧：洵訏且樂。詢、洵音義同。　【玉篇】或作□。【集韻】或作□、咰。【字彙補】譌作□。

詣	【酉集上】【言字部】	詣	【唐韻】五計切【集韻】【韻會】硏計切，□音羿。【說文】□至也。【徐曰】徑□而詣之也。【小爾雅】進也。【玉篇】往也，到也。【增韻】造也。【左傳莊十七年註】鄭詹詣齊見執。【史記秦本紀】代王乗傳詣長安。【王褒洞簫賦】躊躇稽詣。【註】倉頡篇云：詣，至也。言聲稽留，如有所詣也。又【正字通】學業深入曰造詣。　又蟲名。【揚子方言】蛄詣謂之杜蛒。　又與栺通。漢有枍栺宮，以木而名。【三輔黃圖】作枍詣宮。【註】枍詣，木名。言宮中美木茂盛也。　又與倪通。【春秋昭二十九年】叔詣卒。【公羊】【穀梁傳】作叔倪。

詤	【酉集上】【言字部】	詤	【唐韻】【集韻】□呼光切，音荒。【說文】夢言也。　又【廣韻】呼晃切【集韻】虎晃切，□荒上聲。義同。　又【博雅】忽也。　又【廣韻】許昉切【集韻】詡往切，□音怳。義同。　【廣韻】【類篇】書作□。【集韻】書作□。【玉篇】譌作□。

□	【午集下】【穴字部】	□	【篇海】古孝切，音校。窌也。考證：〔【海篇】乎孝切，音校。窌也。〕　謹按篇海云□音校，窌也，在周禮也。查周禮考工記匠人囷窌倉城。釋文窌劉古孝反。此□卽窌之譌。故云在周禮也。當依周禮音古孝切。校亦古孝切，故云音校。謹改海篇爲篇海。乎孝切改爲古孝切。 

□	【午集下】【禾字部】	□	【集韻】女九切，音紐。禾耎弱。

□	【午集下】【穴字部】	□	【海篇】音遙。陶師燒瓦窯也。

□	【午集下】【穴字部】	□	【字彙補】《石鼓文》勿□勿伐。借作掩。

詥	【酉集上】【言字部】	詥	【唐韻】□閤切【集韻】曷閤切，□音合。【說文】諧也。　又【集韻】葛合切，音鴿。會言也。　【六書統】从言从合，合衆意也。【原】本作合。

試	【酉集上】【言字部】	試	【唐韻】【集韻】【韻會】□式吏切，詩去聲。【說文】用也。【博雅】嘗也。【增韻】探也，較也。【易无妄】无妄之藥，不可試也。【釋文】試驗，一曰用也。【註】試，謂少嘗之也。【書舜典】明試以功。【禮緇衣】□不試而民咸服。【莊子齊物論】嘗試言之。　又【正韻】式至切，音翅。義同。　又姓，見【姓苑】。　又【集韻】設職切，音識。義同。通作式。　又叶詩止切，音始。【詩小雅】方叔涖止，其車三千，師干之試。試叶止。　又叶申之切，音詩。【詩小雅】私人之子，百僚是試。叶上裘，裘音渠之反。

詧	【酉集上】【言字部】	詧	【唐韻】楚八切【集韻】【韻會】【正韻】初戛切。□與察同。【說文】言微親察也。【史記秦本紀】繆公與由余曲席而坐，問其地形與兵勢，盡詧，而後令內史廖以女樂二八遺戎王。【韓愈征南聯句】刀暗歇宵詧。【註】刀，刁斗也。　又人名。【梁書武帝紀】岳陽王蕭詧。　又【集韻】遷薛切，遷入聲。察也。　又【廣韻】【集韻】□千結切，音切。正言也。與□同。

詨	【酉集上】【言字部】	詨	【集韻】【韻會】【正韻】□虛交切，音嘐。【類篇】吳人謂叫呼爲詨。【北史爾朱世隆傳】世隆與元世儁握槊，忽聞局上詨然有聲。　又【讀書通】叫、訆通作詨。引山海經：馬成山有鳥，名曰鶌鶋，其鳴自詨。卽其鳴自訆。　又【韻會】或作謼。【前漢田蚡傳】謼服謝罪。【師古註】謼，火交反。　又【集韻】或作謞誟嘮嚆呼。【正字通】又與噭通。　又【廣韻】古肴切【集韻】居肴切，□音交。【類篇】詨，矜誇也。　又【廣韻】呼敎切【集韻】許敎切，□嘐去聲。【玉篇】大嘷也，呼也，喚也。【廣韻】與嗃同。　又【集韻】居效切，交去聲。又【廣韻】胡敎切【集韻】後敎切，□音效。義□同。

□	【未集中】【糸字部】	□	【字彙補】鳥了切，音鳥。倒懸也。○按《海篇》作〈糹□〉，音咬，與《字彙補》音殊，字形亦異。

□	【未集上】【竹字部】	□	【集韻】胡谷切，音斛。吳俗謂籰爲□。

诮	【酉集上】【言字部】	誚	【說文】古文譙字。【書金滕】王亦未敢誚公。【傳】讓也。【前漢黥布傳】項王數使使者誚讓召布。【註】誚責也。

詩	【酉集上】【言字部】	詩	〔古文〕□【唐韻】書之切【集韻】【韻會】【正韻】申之切，□始平聲。【說文】志也。【釋名】之也，志之所之也。【書舜典】詩言志。【傳】心之所之謂之志。心有所之，必形于言，故曰詩言志。【詩國風關雎序】在心爲志，發言爲詩。【前漢藝文志】誦其言，謂之詩。【舊唐書經籍志】詩以紀興衰誦歡。　又六詩。【周禮春官大師】敎六詩。【疏】按詩上下惟有風雅頌是詩之名也。三者之中有比賦興，故總謂之六詩。【鄭康成六藝論】詩，絃歌諷諭之聲也。朱子曰：風雅頌，聲樂部分之名。賦比興，則所以制作風雅頌之體也。　又樂章也。【荀子勸學篇】詩者，中聲之所止也。【註】詩謂樂章，所以節聲音，至乎中而止，不使流淫也。　又【類篇】承也，持也。【禮內則】國君世子生三日，卜士負之，吉者宿齊，朝服寢門外，詩負之。【註】詩之言承也。【疏】《詩含神霧》云：詩者，持也。以手維持，則承奉之義，謂以手承下而抱負之。　又姓。【後漢南蠻傳】詩索，交阯朱人。　又【字彙補】讀作誅。【荀子王制篇】修憲令，審詩商。【註】詩商，當爲誅賞。【樂論篇】作審誅賞。

	【申集下】【襾字部】		〔古文〕□【集韻】相然切，音仙。【類篇】本字，或从。升高也。　又親然切，音遷。義同。　【廣韻】作□。

	【酉集中】【足字部】		【唐韻】昨何切【集韻】才何切，□音醝。【玉篇】蹋聲。亦作躦。　又【集韻】鋤加切，音查。行失序也。

詪	【酉集上】【言字部】	詪	【唐韻】乎懇切【集韻】下懇切，□音很。【說文】很戾也。　又【正字通】與很通。不聽從也。　又【集韻】口很切，音懇。又【唐韻】【集韻】□古恨切，音艮。義□同。　又【廣韻】古很切【集韻】舉很切，□艮上聲。【博雅】詪詪，語也。　又【玉篇】難語貌。　又【集韻】苦本切，音捆。□詪，很貌。　又【廣韻】胡典切，音峴。爭語也。　【說文】本作□。

詫	【酉集上】【言字部】	詫	【集韻】【韻會】【正韻】□丑亞切，音侘。誑也。【玉篇】誇也。【晉書宗室傳】甘言詫語，方伯襲之以輕兵。【唐書史思明傳】思明詫曰：朝義怯，不能成我事。【音義】詫，誑也。【宋史張去華傳】浙人毎迓朝使，必列步騎以自誇詫。　又通作姹。【史記司馬相如傳】子虛過詫烏有先生。【前漢司馬相如傳】作姹。【師古曰】姹，誇誑之也。　又通作侘。【史記韓長孺傳】以侘鄙縣。【註】誇也。　又【集韻】或作□。【韻會】亦作咤。　又【集韻】虛訝切，音罅。吿也。　又【集韻】都故切，音妒。與託同。奠爵也。【書顧命】王三宿三祭三咤。【釋文】咤，亦作宅。馬云：亦作詫。【說文】作。

詬	【酉集上】【言字部】	詬	【唐韻】呼□切【集韻】【韻會】【正韻】許□切，□吼去聲。【說文】謑詬，恥也。【博雅】罵也。【玉篇】恥辱也。【廣韻】怒也。【增韻】詈也。【左傳哀八年】曹人詬之，不行。【杜註】詈辱也。【禮儒行】常以儒相詬病。【註】詬病，猶恥辱也。【後漢鄧禹傳】康聞詬之。【註】罵也。【唐書劉文靖傳】君雅詬曰：反人欲殺我耳。【音義】怒也。　又【增韻】巧言也。　又【金壷字考】奊詬，無志節也。【前漢賈誼傳】奊詬亡節。【師古註】奊詬謂無志分也。　又姓，見【姓苑】。　又【廣韻】苦□切【集韻】丘□切，□音□。又【集韻】下遘切【韻會】【正韻】胡茂切，□厚去聲。又【集韻】【韻會】【正韻】□居□切，苟去聲。又【集韻】【韻會】很口切【正韻】胡口切，□音厚。又【廣韻】古厚切【集韻】舉厚切，□音苟。義□同。　【說文】或作訽。【集韻】亦作。

詭	【酉集上】【言字部】	詭	【唐韻】過委切【集韻】【韻會】【正韻】古委切，□音垝。【說文】責也。【前漢京房傳】臣出守郡，自詭效功。【師古註】自以爲憂責也。【孔融薦禰衡表】昔賈誼求試屬國，詭繫單于。【註】自責必繫單于也。　又【玉篇】欺也，謾也。【類篇】詐也。【穀梁傳文六年】詭辭而出。【註】不以實吿人。　又【玉篇】怪也。【莊子齊物論】是其言也，其名爲弔詭。【註】弔詭，至怪也。　又【增韻】異也。【前漢劉輔傳】此其言必有卓詭切至當聖心者。【師古註】詭，異於衆也。【後漢班固傳】殊形詭制。【註】詭，異也。　又違也。【前漢董仲舒傳】有所詭於天之理與。【師古註】違也。　又毀也。【後漢班固傳論】固之序事不激詭。【註】激，揚。詭，毀也。　又【廣雅】詭隨，小惡也。【詩大雅】無縱詭隨。【註】不顧是非，而妄隨人也。　又【廣韻】橫射物爲詭遇。【孟子】爲之詭遇。【趙註】橫而射之也。【朱註】不正而與禽遇也。　又譎詭，變化也。【張衡東京賦】瑰異譎詭。　又【廣雅】詭犀，總也。總，音思。　又【正韻】戾也。　又星名。【前漢天文志】司詭星出西方。【孟康註】星大而有尾，兩角，熒惑之精也。　又邑名。【史記秦始皇紀】將軍蒙騖，攻魏氏畼有詭。【註】畼有詭，魏邑名。　又姓。【左傳莊十六年】晉武公伐夷，執夷詭諸。【註】詭諸，周大夫。夷，采地名。　又人名。【史記齊世家】桓公長衞姬生無詭。【左傳】作無虧。　又通作恑。【陸機辯亡論】古今詭趣。【註】詭，變也。同恑。　【集韻】或作謉、譌。【正韻】亦作佹、傀。

詮	【酉集上】【言字部】	詮	【唐韻】此緣切【集韻】【韻會】逡緣切【正韻】且緣切，□音銓。【說文】具也。【玉篇】治亂之體也。【廣韻】平也。【類篇】擇言也。又解喩也。【晉書武陔傳】文帝數與詮論。【音義】謂具說事理也。【□書傅縡傳】言爲心使，心受言詮。【吳越春秋】惟夫子詮斯義也。【註】擇言也。【杜甫秋日詠懷詩】衣褐向眞詮。　又【淮南子詮言訓註】詮，就也。就萬物之指，以言其徵，事之所謂，道之所依也。　又【金史選舉志】凡會試，詮讀官二員。

詯	【酉集上】【言字部】	詯	【唐韻】荒內切【集韻】呼內切，□音晦。【說文】膽气滿，聲在人上也。　又【廣韻】休市也。　又【玉篇】胡內切【唐韻】【集韻】胡對切，□音繢。義同。　又【類篇】胡市也。一曰決後悔也。或作。　【六書正譌】別作□，非。

□	【備考】【子集】【人字部】	□	【海篇】音敢。

詰	【酉集上】【言字部】	詰	【唐韻】去吉切【集韻】喫吉切，□音蛣。【說文】問也。【廣雅】讓也，責也。【玉篇】治也，譴也，問罪也。【書立政】其克詰爾戎兵。【傳】治也。【禮月令】詰誅暴慢。【註】謂問其罪，窮治之也。【老子道德經】此三者，不可致詰。【註】問也。【史記平津侯傳】汲黯庭詰弘。【註】責讓也。　又【周禮天官大宰】五曰□典，以詰邦國。【註】詰，猶禁也。又【秋官大司□】佐王□邦國，詰四方。【註】詰，謹也。　又詰屈。【晉書衞恆傳】字勢云：硏桑不能數其詰屈。　又【小爾雅】詰朝，明旦也。【左傳僖二十七年】詰朝相見。【說文長箋】本作喆朝。喆，古哲字。借明也。故明朝爲喆朝。今俗以喆爲詰，因詰喆形溷，誤。　又【集韻】丘傑切，音憩。喬詰，意不平也。【莊子在宥篇】喬詰卓鷙。

話	【酉集上】【言字部】	話	〔古文〕□【玉篇】胡卦切【正韻】胡挂切，□音畫。【說文】合會善言也。【爾雅釋詁】言也。【疏】孫炎曰：善人之言也。【廣韻】語話也。【書盤庚】乃話民之弗率，誕吿用亶。【註】吿也，言也。【詩大雅】愼爾出話。【傳】善言也。【左傳文六年】著之話言。【註】爲作善言遺戒。　又【廣雅】調也，恥也。　又【小爾雅】治也。　又【唐韻】胡快切【集韻】【韻會】戸快切，□音躗。義同。　又【集韻】胡化切，華去聲。亦言也。或作咶。　又叶胡臥切，和去聲。【白居易效陶潛體詩】兀然無所思，日高尚閒臥。暮讀一卷書，會意如嘉話。　【說文】本作。籀文作譮。

</div>
    <div class="pagination">
<a href="康熙字典_page171.html">上一页</a><span>...</span><a href="康熙字典_page167.html">167</a><a href="康熙字典_page168.html">168</a><a href="康熙字典_page169.html">169</a><a href="康熙字典_page170.html">170</a><a href="康熙字典_page171.html">171</a><span class="current-page">172</span><a href="康熙字典_page173.html">173</a><a href="康熙字典_page174.html">174</a><a href="康熙字典_page175.html">175</a><a href="康熙字典_page176.html">176</a><a href="康熙字典_page177.html">177</a><span>...</span><a href="康熙字典_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
