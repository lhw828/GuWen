<!DOCTYPE html>
<html>
<head>
    <meta charset="UTF-8">
    <title>说文解字注 - 第 219 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 219 页/共 283 页</h1>
    <div class="content">　　路径：段注说文□第十一卷□鱼部
　　标题：魵fén
　　注解：魵鱼也。释鱼曰：魵，鰕。谓魵鱼一名鰕鱼也。出薉邪头国。陈氏魏志、范氏后汉书东夷传皆曰：濊国海出班鱼皮。今一统志朝鲜下亦云尒。班鱼卽魵鱼也。郭注尔雅云：出秽邪头国。见吕氏字林。郭注但偁字林，不偁说文，岂所谓逐末忘本者非邪。从鱼分声。符分切。音转如颁。十三部。
　　路径：段注说文□第十一卷□鱼部
　　标题：□lǔ
　　注解：□鱼也。出乐浪潘国。乐音洛。浪音郞。乐浪潘国眞番也。番音潘。从鱼虏声。郞古切。五部。
　　路径：段注说文□第十一卷□鱼部
　　标题：鰸qū
　　注解：鰸鱼也。状佀鰕，各本作虾，误。无足，鰕有足。鰸则似鰕而无足。集韵、类篇夺无字，非也。长寸，大如叉股，叉今钗字。出辽东。从鱼区声。岂俱切。古音在四部。
　　路径：段注说文□第十一卷□鱼部
　　标题：鯜qiè
　　注解：鯜鱼也。出乐浪潘国。从鱼妾声。七接切。八部。
　　路径：段注说文□第十一卷□鱼部
　　标题：（□）bèi
　　注解：□鱼也。出乐浪潘国。从鱼□声。博葢切。十五部。
　　路径：段注说文□第十一卷□鱼部
　　标题：□jú
　　注解：□鱼也。出乐浪潘国。从鱼匊声。居六切。三部。一曰□鱼出九江，九江，铉本作江东。尔雅音义引无东。皆非也。有两乳。一曰溥浮。上一曰，别其义。□卽今之江猪，亦曰江豚。乐浪潘国与九江同产此物。云一曰者，载异说，殊其地也。下一曰，犹今言一名也。溥浮俗字作鱄□。普姑、□浮二反。鱄一作□。吴东门谓□门，卽今苏州葑门也。释鱼：鱀是鱁。亦江豚之类也。谓之海豚。
　　路径：段注说文□第十一卷□鱼部
　　标题：魦shā
　　注解：魦鱼也。出乐浪潘国。从鱼，沙省声。诗小雅有鲨，则为中夏之鱼，非远方外国之鱼明甚。葢诗自作沙字，吹沙小鱼也。乐浪潘国之鱼必出于海。自作魦字，其状不可得而言也。或云卽鲛鱼。然魦鲛二篆不相连属也。所加切。十七部。
　　路径：段注说文□第十一卷□鱼部
　　标题：鱳lì
　　注解：鱳鱼也。出乐浪潘国。从鱼乐声。卢各切。古音在二部。
　　路径：段注说文□第十一卷□鱼部
　　标题：鲜xiān
　　注解：鲜鱼也。出貉国。按此乃鱼名。经传乃叚为新鱻字，又叚为尟少字，而本义废矣。从鱼，羴省声。相然切。十四部。
　　路径：段注说文□第十一卷□鱼部
　　标题：鰅yónɡ
　　注解：鰅鱼也。皮有文，上林赋郭注曰：鰅鱼有文彩。按长卿谓八川之中有之，侈靡过其实也。据下文乐浪乃有之。然平子赋南都亦曰鱏鳣鰅鳙，是南阳有之。出乐浪东暆。见日部。神爵四年初捕收输考工。捕当作搏。搏，□取也。今人用捕字。汉人多用搏字。神爵，孝宣帝年号。百官公卿表：少府属官有考工。捕此鱼输考工者，用其皮饰器也。周成王时扬州献鰅。见周书王会篇。葢汉时杨州地已无此物矣。今王会篇作禺禺。考上林赋鰅与禺禺为二物，作禺禺非是。从鱼禺声。鱼容切。按禺声古音在四部。汉书注音颙。徐广、李善音娱。
　　路径：段注说文□第十一卷□鱼部
　　标题：鳙yōnɡ
　　注解：鳙鱼也。史记上林赋：鰅鳙□魠。汉书、文选鳙皆作鰫，非是。据许书鰫鳙划然二物。且郭注上林云鳙常容反，与慵字音正同。叚令从容声，则不得反以常容矣。郭云：鳙似鲢而黑。陆玑云：鱮，徐州人谓之鲢，或谓之鳙。从鱼庸声。蜀容切。九部。
　　路径：段注说文□第十一卷□鱼部
　　标题：鲗zéi
　　注解：乌鲗鱼也。四字句。乌，俗本作鰞，今正。陶贞白云：是□乌所化，其口腹犹相似，腹中有墨，能吸波□墨，令水溷黑自卫。刘渊林云：腹中有药。谓其背骨。今名海鳔鮹是也。从鱼则声。昨则切。一部。吴都赋作贼。他书作鱡。鲫，鲗或从卽。此乃俗鲗字。以卽声古音在十二部也。今人用为□鱼字。
　　路径：段注说文□第十一卷□鱼部
　　标题：鲐tái
　　注解：海鱼也。各本也作名，今依史记正义、汉书注、文选七命注正。鲐亦名侯鲐，卽今之河豚也。吴都赋：王鲔侯鲐。以王侯相俪，改作鯸者，非。货殖传：鲐鮆千斤。鲐状如科斗，背上靑黑，有黄文诗，黄发台背。毛曰：台背，大老也。笺云：台之言鲐也。大老则背有鲐文。是谓台为鲐之叚借字。今尔雅作鲐背。从鱼台声。徒哀切。一部。
　　路径：段注说文□第十一卷□鱼部
　　标题：鲌bà
　　注解：海鱼也。从鱼白声。旁陌切。古音在五部。玉篇读平亚切。广韵□韵作□。读若《书》“白不黑”。未知所出。大玄昆次三曰：昆白不黑，不相亲也。疑用此语。
　　路径：段注说文□第十一卷□鱼部
　　标题：鳆fù
　　注解：海鱼也。郭注三仓曰：鳆似蛤，一偏着石。广志曰：鳆无鳞有□，一面附石，细孔杂杂，或七或九。本艹曰：石决明，一名鳆鱼。李时珍云：与石决明同类殊种。从鱼□声。蒲角切。三部。
　　路径：段注说文□第十一卷□鱼部
　　标题：鲛jiāo
　　注解：海鱼也。皮可饰刀。今所谓沙鱼，所谓沙鱼皮也。许有魦字，云从沙省。葢卽此鱼。陈藏器曰：沙鱼状皃非一。皆皮上有沙，堪揩木，如木贼。苏颂曰：其皮可饰刀靶。按其皮可磨错，故通谓之□鱼。音措各切。有鐇□，有横骨在鼻前如斤斧形者也。有出入□，子朝出求食暮还入母腹中者也。淮南子：鲛革犀兕为甲冑。中山经有鲛鱼，郭云：卽此鱼。中庸：鼋鼍鲛龙。本又作蛟。从鱼交声。古肴切。二部。
　　路径：段注说文□第十一卷□鱼部
　　标题：□jīnɡ
　　注解：海大鱼也。此海中鱼冣大者。字亦作鲸。羽猎赋作京。京，大也。从鱼畺声。渠京切。古音在十部。《春秋传》曰：“取其□鲵。”宣公十二年左氏传文。刘渊林注吴都赋、裴渊广州记皆云：雄曰鲸，雌曰鲵。是此鲵非剌鱼也。鲸，□或从京。古京音如姜。
　　路径：段注说文□第十一卷□鱼部
　　标题：鲠ɡěnɡ
　　注解：鱼骨也。故其字从鱼，与骨部□字别。而骨□字亦多借□为之。尔雅曰：鱼枕谓之丁。鱼肠谓之乙。鱼尾谓之丙。今益之曰鱼骨谓之□。鱼甲谓之鳞。鱼臭谓之鮏。从鱼□声。古杏切。古音在十部。
　　路径：段注说文□第十一卷□鱼部
　　标题：鳞lín
　　注解：鱼甲也。甲者，铠也。鱼鳞似铠。亦有无鳞有甲之鱼，鳣是也。从鱼□声。力珍切。十二部。
　　路径：段注说文□第十一卷□鱼部
　　标题：鮏xīnɡ
　　注解：鱼臭也。鱼气也。与肉部胜义别。字俗作鯹。从鱼生声。桑经切。十一部。
　　路径：段注说文□第十一卷□鱼部
　　标题：鱢sāo
　　注解：鮏臭也。从鱼喿声。稣遭切。二部。《周礼》曰：“膳膏臊。”按此六字当作读若周礼曰膳膏臊八字。葢臊从肉，见肉部，云豕膏臭也。与先郑说同。然则许所据周礼不作膳膏鱢。鱢与鮏同义。
　　路径：段注说文□第十一卷□鱼部
　　标题：鮨qí
　　注解：鱼□□也。酱字衍。□者，豕肉酱也。引申为鱼肉酱，则偁鱼□可矣。公食大夫礼牛鮨注曰：内则鮨为脍。然则脍用鮨。谓此经之醢牛鮨，卽内则之醢牛脍也。聂而切之为脍。更细切之，则成酱为鮨矣。鮨者，脍之冣细者也。牛得名鮨，犹鱼得名□也。郑曰：文鮨作鳍。按鯺是叚借字。说文有耆无鳍。出蜀中。谓鱼酱独蜀中有之。从鱼旨声。旨夷切。十五部。一曰鲔鱼名。鲔鱼名当作鮨鱼也三字一句，谓有鱼名鮨也。
　　路径：段注说文□第十一卷□鱼部
　　标题：鲝zhǎ
　　注解：臧鱼也。释名曰：鲊，菹也。以盐米酿鱼为菹，孰而食之也。按古作鲝之法，令鱼不□坏，故陶士行远遗其母，卽内则之鱼脍，聂而切之者也。南方谓之□，北方谓之鲝。此一说也。周礼注曰：荆州之鲝鱼。然则南方亦言鲝。一曰大鱼为鲝，小鱼为□。此又一说也。此十字旧在下篆鲝也之下，今依广韵移倂。从鱼，□省声。侧下切。十七部。俗作鲊。
　　路径：段注说文□第十一卷□鱼部
　　标题：□qín
　　注解：鲝也。浑言不别，析言则别之。从鱼今声。徂惨切。古音在七部。广韵昨淫切。玉篇才枕、才箴二切。
　　路径：段注说文□第十一卷□鱼部
　　标题：鲍bào
　　注解：饐鱼也。饐，饭伤湿也。故盐鱼湿者为饐鱼。周礼笾人有鲍，注云：鲍者，于□室中□干之。出于江淮。师古注汉书曰：鲍，今之□鱼也。郑以为于煏室干之，非也。秦始皇载鲍乱臭，则是□鱼耳。而煏室干者，本不臭也。□，于业反。按玉篇作裛鱼，皆当作浥耳。浥，湿也。释名曰：鲍，腐也。埋藏淹使腐臭也。从鱼包声。薄巧切。古音在三部。
　　路径：段注说文□第十一卷□鱼部
　　标题：魿línɡ
　　注解：虫连行纡行者。考工记梓人注曰：连行，鱼属。纡行，蛇属。按纡者，诎也，萦也。蛇行必萦曲。从鱼令声。郞丁切。古音在十二部。
　　路径：段注说文□第十一卷□鱼部
　　标题：鰕xiā
　　注解：鰕鱼也。三字句。各本作魵也，今正。鰕者，今之虾字。古谓之鰕鱼，如鼍曰鼍鱼。马部騢下云：色似鰕鱼。驒下云：文如鼍鱼。郭注尔雅云：今靑州呼鰕鱼为鰝。皆其证。鰕篆是此物正字。不训以鰕鱼，则騢之似鰕鱼，鰸之状似鰕为似何物乎。况鰕篆之下紧接鰝篆，释云大鰕。鰝为今之大虾无可疑者。若如各本，则鰝不为大魵乎。由释鱼有魵鰕之文，郭曰出秽邪头国，与说文魵解同，浅人遂改鰕篆之解为魵也。不知许立文之例以类相从。鰕果是魵，则鰕篆必次魵篆后，不次鰝篆前。至于物有同名异实者，如尔雅鰕三见。鰝大鰕，则今之虾也。魵鰕，则秽邪头之鱼也。鲵大者谓之鰕，则今有四脚之鱼也。而皆谓之鰕。岂可合而一之乎。鰕篆者，长须水虫之正字，古亦借瑕为之。凡叚声如瑕鰕騢等皆有赤色，古亦用鰕为云赮字。从鱼，故尔雅鰕在释鱼。叚声。乎加切。古音在五部。
　　路径：段注说文□第十一卷□鱼部
　　标题：鰝hào
　　注解：大鰕也。见释鱼。郭云：鰕大者出海中，长二三丈，须长数丈。今靑州呼鰕鱼大者为鰝鰕。吴都赋曰：罺鰝鰕。从鱼高声。胡倒切。二部。
　　路径：段注说文□第十一卷□鱼部
　　标题：鯦jiù
　　注解：当互也。见释鱼。今尔雅互作魱，郭云：海鱼也。似鳊而大鳞，肥美多鲠。今江东呼其冣大长三尺者为当魱。魱音胡。按集韵、类篇模韵魱字注云：吴人以为珍，卽今时鱼。寻绎郭注，诚谓时鱼也。时鱼，七之作鲥，或作□。广韵亦曰：鲥鱼似鲂，肥美，江东四月有之。但依许氏立文之例求其义，自鰕至鲒六字皆字从鱼而实非鱼者，故殿于鱼部之末。如蝇□鼄鼌必居黾尾，骡驴騱駼必厕马后也。然则许说为何物不可知，而必与郭说异。亦犹鳠刀，郑云薶物，郭乃云荠鱼。互俗作魱，葢非是，当是□之省。□者，罟也。见网部。从鱼咎声。其久切。三部。按字林作鯦，鮛鲔也。鮥，当魱也。与尔雅、说文互易，乃鯦鮥字之互讹耳。而五经文字乃云鯦其救反。又音洛。洛乃鮥音，鯦岂有洛音哉。凡五经文字可议处类此。○释文云：字林作鮥，音洛。今洛讹格。
　　路径：段注说文□第十一卷□鱼部
　　标题：魧hánɡ
　　注解：大贝也。贝，海介虫也。居陆名猋，在水名函。释鱼曰：大者魧。尚书大传曰：散宜生得大贝，如车渠。车渠，车网也。车网者，輮也。江赋字作蚢。从鱼故尔雅介虫皆入释鱼。亢声。一曰鱼膏。别一义。读若刚。古郞切。十部。文选胡刚切。
　　路径：段注说文□第十一卷□鱼部
　　标题：□bǐnɡ
　　注解：蚌也。蚌者，蜃属。亦名□。从鱼丙声。兵永切。古音在十部。
　　路径：段注说文□第十一卷□鱼部
　　标题：鲒jí
　　注解：蚌也。地理志：会稽鄞县有鲒埼亭。师古曰：鲒，蚌也。长一寸，广二分，有一小蟹在其腹中。埼，曲岸也。其中多鲒，故以名亭。按此名琐鲒。琐者，小也。鲒之小者。江赋：琐蛣腹蟹。注引南越志曰：琐蛣长寸余，大者长二三寸，腹中有蟹子，如榆荚，合体共生，皆为蛣取食。从鱼吉声。巨乙切。十二部。文选字作蛣。汉律：会稽郡献鲒酱二斗。二斗二字依广韵补广韵斗误升。小徐本作三斗。
　　路径：段注说文□第十一卷□鱼部
　　标题：鮅bì
　　注解：鱼名。从鱼必声。毗必切。按自鮅至□十篆葢皆非许书所本有。以鱼部□鲕为鱼子。自魼至□皆鱼名。自□至鲍皆泛言鱼之体，鱼之用。自魿至鲒皆字从鱼而实非鱼者，至此而鱼部毕矣。不当又举鱼名及鱼之状皃，故知必浅人所增也。释鱼云：鮅鳟。系一鱼二名。傥许录鮅字，便当与鳟相联。由许时尔雅本无鮅字，但作必。必则例不录。
　　路径：段注说文□第十一卷□鱼部
</div>
    <div class="pagination">
<a href="说文解字注_page218.html">上一页</a><span>...</span><a href="说文解字注_page214.html">214</a><a href="说文解字注_page215.html">215</a><a href="说文解字注_page216.html">216</a><a href="说文解字注_page217.html">217</a><a href="说文解字注_page218.html">218</a><span class="current-page">219</span><a href="说文解字注_page220.html">220</a><a href="说文解字注_page221.html">221</a><a href="说文解字注_page222.html">222</a><a href="说文解字注_page223.html">223</a><a href="说文解字注_page224.html">224</a><span>...</span><a href="说文解字注_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
