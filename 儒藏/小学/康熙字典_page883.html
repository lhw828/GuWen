<!DOCTYPE html>
<html>
<head>
    <meta charset="UTF-8">
    <title>康熙字典 - 第 883 页/共 976 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>康熙字典 - 第 883 页/共 976 页</h1>
    <div class="content">容	【寅集上】【宀字部】	容	〔古文〕□【廣韻】【集韻】【韻會】□餘封切，音融。【說文】盛也。从宀从谷。【徐鉉曰】屋與谷，皆所以盛受也。【增韻】受也，包函也。【易師卦】君子以容民畜衆。【書君□】必有忍其乃有濟，有容德乃大。【註】謂包之也。又【唐書狄仁傑傳】婁公盛德，爲所包容久矣。　又儀容也。【禮冠義】禮義之始，在於正容體。【射義】試之於射宮，其容比於禮，其節比於樂。又【玉藻】君子之容舒遲，見所尊者齊遫，足容重，手容恭，目容端，口容止，聲容靜，頭容直，氣容肅，立容德，色容莊。　又從容，安也。【書君□】從容以和。【中庸】從容中道，聖人也。　又【爾雅釋器】容謂之防。【郭璞註】形如今牀頭小曲屛風，唱射者所以自防隱也，所以容身防矢也。　又禮官曰容。【禮樂記】使之行商容，而復其位。【註】容謂禮樂之官。使之檢視殷家禮樂之官，而復其位。【前漢儒林傳】徐生善爲容。是善禮樂者謂之容也。　又飛揚貌。【楚辭九章】紛容容之無經兮。　又【禮內則】佩容臭。【註】香物也。助爲形容之飾，猶後世香囊也。　又紗之輕者曰輕容。【唐苑類】輕容，無花薄紗也。　又州名。古象郡地，唐置容州。　又姓。八凱仲容之後。【禮記】有徐大夫容居。又慕容，複姓。　又【集韻】尹竦切。與慫慂之慂同，勸也。　又【正字通】余壟切，音涌。【前漢郊祀歌】神之行，旌容容。　又與頌通。【說文】貌也。从頁，公聲。【徐曰】此儀容字。歌頌者，美盛德之形容，故通作頌。後人因以爲歌頌字。【前漢惠帝紀】有罪當盜械者，皆頌繫。【顏師古註】古頌與容同。【□法志註】頌謂寬容之，不桎梏也。　又叶與章切，音陽。【韓愈獨孤申叔哀辭】如聞其聲，如見其容。嗚呼遠矣，何日而忘。　又【參同契】天道甚浩廣，太□無形容。虛寂不可覩，匡郭以消忘。考證：〔【禮冠義】禮文之始，在於正容體。〕　謹照原文禮文改禮義。〔【射義】試之於澤宮。〕　謹照原文澤宮改射宮。〔【禮記】有周大夫容居。〕　謹照檀弓周改徐。 

	【辰集下】【气字部】		【集韻】與霄同。【說文】雨霓爲霄。或从雲作。

峖	【寅集中】【山字部】	峖	【集韻】於含切，音安。山名。　又烏旰切，音按。義同。

媢	【丑集下】【女字部】	媢	【廣韻】莫到切【集韻】【韻會】【正韻】莫報切，□音冒。忌嫉也。【大學】媢嫉以惡之。【書秦誓】作冒。【王充論衡】妒夫媢婦。一曰怒也，不相視也。【史記五宗世家】憲王病甚，王后以妒媢不常侍病。　又【集韻】武道切，音旄。蜜二切，音寐。謨沐切，音萺。又【正韻】莫佩切，音妹。蜜北切，音墨。義□同。

嫟	【丑集下】【女字部】	嫟	【集韻】昵力切，音匿。女字。一曰淫嫟也。凡相狎近者謂之嫟。　與暱通。別作□。

嬪	【丑集下】【女字部】	嬪	〔古文〕□□姘□□【唐韻】符眞切【集韻】【韻會】【正韻】毗賔切，□音頻。【爾雅釋親】婦也。【說文】服也。【書堯典】□于虞。【詩大雅】來嫁于周，曰□于京。　又【禮曲禮】生曰妻，死曰□。【註】□，婦人美稱。妻死，其夫以美號名之，故稱□。　又妃□，婦官也。【禮昏義】古者天子后立六宮，三夫人，九□，二十七世婦，八十一御妻。【周禮天官】九□，掌婦學之法，以敎九御，各率其屬，而以時御敘于王所。【正字通】禮記九□，無昭容等號。字彙九□下以昭容、昭儀、昭媛、修容、修儀、修媛、克容、克儀、克媛接連上文，誤。　又仙女號鬱□，九華眞人，見【列仙傳】。　又□然，多貌。【前漢王莽傳】收復絕屬，存亡嬻廢，得比肩首，復爲人者，□然成行。

媺	【丑集下】【女字部】	媺	【廣韻】【集韻】【韻會】□母鄙切。同美。善也。【周禮地官大司徒】以本俗六安萬民。一曰媺宮室。又師氏掌以媺詔王。又【冬官考工記】輈人軸有三理，一者以爲媺也。【註】三理，選材之道。媺者，其材欲美而無惡也。　【六書統】媄，重文作媺。从女从□。□，少也。一曰少女也。

嫿	【丑集下】【女字部】	嫿	【廣韻】【集韻】【韻會】胡麥切【正韻】霍虢切，□音畫。【說文】靜好也。【宋玉神女賦】旣姽嫿于幽靜兮，又婆娑于人閒。【嵆康琴賦】輕行浮彈，明嫿□惠。　又矜恃貌。【左思魏都賦】風俗以韰惈爲嫿。【註】韰，挾也。惈，勇也。　又奔馳貌。【馬融廣成頌】□嫿霍奕，別騖分奔。　又【集韻】忽麥切，音。互見心部字註。

嬹	【丑集下】【女字部】	嬹	【廣韻】【集韻】□許應切，興去聲。【說文】悅也。　又【集韻】虛陵切，音興。義同。一曰女字。

	【丑集下】【女字部】		【廣韻】許竹切【集韻】敕六切，□音蓄。媚也。　又【集韻】許六切，音蓫。義同。

	【巳集下】【牛字部】		【集韻】魚小切，音鼼。【玉篇】獸名。　又【集韻】趙魏謂牛馬騰躍曰。　又【玉篇】音饒。義同。

媖	【丑集下】【女字部】	媖	【廣韻】【集韻】□於驚切，音英。女人美稱。通作英。

学	【寅集上】【子字部】	學	【唐韻】胡覺切【集韻】【韻會】【正韻】轄覺切，□音鷽。【說文】覺悟也，本作斆，篆作學。【增韻】受敎傳業曰學。朱子曰：學之爲言效也。【詩周頌】日就月將，學有緝熙于光明。【書說命】王人求多聞，時惟建事。學于古訓，乃有獲。【禮學記】君子之於學也，藏焉，修焉，息焉，游焉，夫然故安其學而親其師，樂其友而信其道。　又學校，庠序總名。【禮王制】天子命之敎，然後爲學。小學在公宮南之左，大學在郊，天子曰辟雍，諸侯曰頖宮。　又姓。見【姓苑】。　又叶許旣切，音戲。【前漢匡張孔馬敘傳】樂安裒裒，古之文學。叶下司，司音細。　又叶後敎切，音效。【傅毅廸志詩】訓我嘉務，惠我博學。叶上誥。　【正字通】與斆別。○按《書說命》惟斆學半。學與斆別。諸家泥經傳，斆或作學，合學斆爲一，非。今斆音效，而學校字但作學，互詳攴部斆字註。

婘	【丑集下】【女字部】	婘	【廣韻】巨員切【集韻】【韻會】【正韻】逵員切，□音權。【博雅】好也。與孉□同。　又【廣韻】【集韻】□古倦切。同眷。【前漢樊噲傳】誅諸呂婘屬。

媎	【丑集下】【女字部】	媎	【字彙】同姐。羌人呼母爲媎。

媆	【丑集下】【女字部】	媆	【廣韻】【集韻】【正韻】□奴困切，同嫩。弱也。一曰少好貌。　又【集韻】乳兗切，音軟。【說文】好貌。

嬻	【丑集下】【女字部】	嬻	【唐韻】【集韻】□徒谷切，音獨。【說文】媟嬻也。【周語】□侯棄其伉儷，而淫于夏氏，不亦嬻姓矣乎。　別作嬻。

孽	【寅集上】【子字部】	孽	【正字通】俗孼字。

审	【寅集上】【宀字部】	審	〔古文〕宷【唐韻】【集韻】【韻會】【正韻】□式荏切，音嬸。【說文】悉也。本作宷，从宀从釆。【徐鉉曰】宀，覆也。釆，別也。能包覆而深別之也。今从篆作審。【增韻】詳也，熟究也。【書說命】乃審厥象，俾以形旁，求于天下。【中庸】審問之。【禮樂記】審聲以知音，審音以知樂，審樂以知政，而治道備矣。　又【禮月令】審卦吉凶。【註】謂省錄也。　又【莊子徐無鬼】水之守土也審，影之守人也審，物之守物也審。【註】郭象曰：無意，則止於分，所以爲審。循本曰：言此理相守，未嘗相離，如水之守土，影之守人，物之守物，審定而不移也。　又凡鞫事曰審。【書呂□】其審克之。　又束也。【周禮地官羽人】十羽爲審。【註】古人徵羽爲旌旄之飾，弓箭之用。審，一束也。　又姓。漢審食其。【正字通】漢郞中審忠，靈帝時上書論曹節等罪惡。　又【韻會】與盤同，水盤旋也。【莊子應帝王】止水之審爲淵。【註】審音盤。□文云：蟠，聚也。

岆	【寅集中】【山字部】	岆	【集韻】伊鳥切，音杳。山名。　又於兆切，音矅。義同。

媥	【丑集下】【女字部】	媥	【廣韻】芳連切【集韻】紕延切，□音篇。【說文】輕貌。【司馬相如上林賦】媥姺徶。一作便娟。娟。

嫁	【丑集下】【女字部】	嫁	【廣韻】古訝切【集韻】【韻會】居迓切【正韻】居亞切，□音駕。【說文】女適人也。一曰家也，故婦人謂嫁曰歸。【揚子方言】自家而出，謂之嫁。【禮內則】女子二十而嫁。【曲禮】女子許嫁纓。【註】繫以纓，示有所繫屬也。【周禮地官】媒氏禁夫嫁殤者。訂義：謂以死者求夫也。　又往也。【列子天瑞篇】列子居鄭圃四十年，人無識者，將嫁于衞。　又推惡于人曰嫁。【史記趙世家】平陽君豹曰：是欲嫁禍于趙也。考證：〔【周禮地官】媒氏禁夫嫁殤者。【註】謂以死而求夫也。〕　謹照原文禁下省夫字。謂以死者求夫語出周禮訂義，謹將註字改訂義。而字改者字。 

	【寅集中】【山字部】		【集韻】徐羊切【字彙】似羊切，□音詳。山名。

	【巳集上】【水字部】		【韻會】苟起切【正韻】居里切，□音巳。水涯也。

	【寅集中】【山字部】		【廣韻】火含切【集韻】呼含切，□音酣。大谷也。　【集韻】本作谽。谽谺，谷中大空貌。或从山。

拻	【卯集中】【手字部】	拻	【集韻】呼回切，音灰。相擊也。與豗同。

嫄	【丑集下】【女字部】	嫄	【唐韻】【集韻】【韻會】□愚袁切，音元。【說文】邰國女，周棄母家也。【詩魯頌】赫赫姜嫄。　又魚倫切，音輑。【詩大雅】厥初生民，時維姜嫄。○按元原嫄俱十三元韻，例可通轉。《正字通》謂朱子音叶偶誤，非。

嬀	【丑集下】【女字部】	嬀	【廣韻】【集韻】【韻會】【正韻】□居爲切，音潙。水名。在河中河東縣。【書堯典】釐降二女于嬀汭。　又姓。【氏族博考】□，嬀姓也。【左傳隱八年】鄭公子忽如□，逆婦嬀。又漢尚書郞嬀皓，三國吳嬀覽。　又州名。唐貞觀閒，攺北燕州爲嬀州。　又【集韻】居僞切，音垝。【揚子方言】嬀娗，僈也。【註】爛僈，健狡也。僈字右下原从方作，類似嫚别作□。

孈	【丑集下】【女字部】	孈	【唐韻】移尒切【集韻】演尒切，□音酏。【說文】愚贛多態。　又北方神名。【王逸九思】回朅兮北逝，遇神孈兮宴娭。　又【廣韻】以水切【集韻】愈水切，□音唯。又胡卦切，音畫。又呼恚切，音毀。義□同。一曰過也。　又【集韻】山垂切，音。又翾規切，音睢。又尹捶切，音。又羽委切，音蔿。義□同。

棛	【辰集中】【木字部】	棛	【唐韻】【集韻】【韻會】□余六切，音育。【廣韻】車覆欄也。【類篇】或加艸作□。

嬸	【丑集下】【女字部】	嬸	【廣韻】【集韻】【韻會】【正韻】□式荏切，音審。俗呼叔母曰嬸。又呼夫之弟婦亦曰嬸。

寞	【寅集上】【宀字部】	寞	【廣韻】慕各切【集韻】【韻會】【正韻】末各切，□音莫。【說文】寂寞，無聲也。本作嗼，今文作寞。【前漢揚雄傳】惟寂寞自投閣。【韓愈文】釣於寂寞之濵。　又通作漠。【楚辭遠遊】野□漠其無人。又【宋玉九辯】欲□漠而絕端兮。亦借用莫。

寋	【寅集上】【宀字部】	寋	【集韻】【韻會】九件切【正韻】九輦切，□音蹇。【爾雅釋樂】徒鼓磬謂之寋。　又【廣韻】【集韻】【韻會】□紀偃切，音湕。義同。一曰女字。　又【集韻】巨偃切【韻會】其偃切，□音鍵。義同。　又姓。【正字通】晉李特將寋碩，宋寋周輔。

寮	【寅集上】【宀字部】	寮	【廣韻】落簫切【集韻】【韻會】憐簫切【正韻】連條切，□音聊。【爾雅釋詁註】同官爲寮。又官寮也。【書酒誥】百寮庶尹。又【左傳文七年】荀林父曰：吾嘗同寮，敢不盡心乎。　又【正字通】寮，小窻也。楊愼曰：古人謂同官爲寮，亦指齋署同窻爲義。　又通作僚。【書臯陶謨】百僚師師。　又叶凌如切，音閭。【傅毅洛都賦】革服朔，正官寮。辨方位，摹八區。考證：〔【爾雅釋言註】同官爲寮。〕　謹照原書釋言改釋詁。 

	【辰集下】【欠字部】		【玉篇】【集韻】□與□同。

婼	【丑集下】【女字部】	婼	【廣韻】昌約切【集韻】【韻會】尺約切，□音綽。【說文】不順也。　又【集韻】人奢切，惹平聲。義同。　又【集韻】敕略切，音逴。魯大夫叔孫婼。　又【廣韻】【集韻】【韻會】【正韻】□如支切，音兒。婼羌，西域三十六國之一。【史記西域傳】婼羌，國王號。【前漢趙充國傳】將婼月氏兵四千人。

婸	【丑集下】【女字部】	婸	【廣韻】徒朗切【集韻】待朗切，□音蕩。【說文】放也。一曰淫戲。　又【前漢西南□傳】□人自稱曰婸。【揚子方言】巴濮之人自呼阿婸。　又【集韻】余章切，音陽。女字。　別作姎。通作□愓偒。

嬩	【丑集下】【女字部】	嬩	【廣韻】以諸切【集韻】羊諸切，□音余。女字。　又【集韻】演女切，音與。義同。

孋	【丑集下】【女字部】	孋	【廣韻】呂支切【集韻】【韻會】鄰知切，□音離。戎國名。孋戎，在京兆新豐縣，其君姬姓。【史記晉世家】獻公所獲孋戎之女曰孋姬。左傳、晉語通作驪。　又姓。漢淮南相孋仲仁。　又【集韻】郞計切，音麗。美也。

尩	【寅集上】【尢字部】	尩	【廣韻】【集韻】【韻會】【正韻】□烏光切。同□。【說文】跛曲脛也，本作尣，今作尩。又【禮檀弓】歲旱，□公召縣子曰：吾欲暴尩而奚若。曰：天則不雨，而暴人之疾，子虐母，乃不可與。【註】尩者，疾病之人，其面向天暴之，冀天之哀其病而雨也。【左傳僖二十一年】夏大旱，公欲焚巫尩。臧文仲曰：非旱備也，修城郭，貶食省用，務穡勸分。此其務也。巫尩何爲。　又羸弱也。【韓愈文】人固有尩羸而壽考。　又【韻會】或作匡。【荀子正論篇】傴巫跂匡。讀作尩。亦作。【註】廢疾之人。□與尫同。

孺	【寅集上】【子字部】	孺	【唐韻】【集韻】【韻會】【正韻】□而遇切，音茹。【說文】乳子也。从子需聲。一曰輸也，輸尚小也。徐引史，孺子可敎。【六書故】子幼弱也。【詩小雅】和樂且孺。【註】親慕意，言兄弟歡洽，如小兒慕父母也。又【禮檀弓】有子與子游立，見孺子慕者，有子曰：情在於斯，其是也夫。　又【爾雅釋言】孺，屬也。【禮曲禮】大夫曰孺人。【註】大夫之妻曰孺，言屬於夫，不敢自專也。　又【玉篇】【集韻】汝朱切。【類篇】而朱切，□音儒。義同。或作□□。又姓。考證：〔【禮檀弓】有子與子游立，見有孺子慕者。〕　謹照原文見字下省有字。 

宸	【寅集上】【宀字部】	宸	【唐韻】植鄰切【集韻】【韻會】【正韻】丞眞切，□音辰。【說文】屋宇也。【賈逵曰】室之奧者。後人稱帝居曰宸。【增韻】帝居北宸宮，故从宀从辰。亦曰楓宸。帝居高廣，惟楓修大可構也。【越語】君若不忘周室，而爲敝邑宸宇，亦寡人之願也。　【正字通】本作宸，六書故又作桭。引揚雄賦柍桭註，服虔曰：柍，中央也。桭，屋梠也。◎按宸取北辰義，今人言宸極，與汎言屋梠別，宸桭合爲一，非。

寎	【寅集上】【宀字部】	寎	【唐韻】皮命切【集韻】陂病切，□音柄。【說文】臥驚病也。一曰多寐也。【爾雅釋天】三月爲寎月。　又【廣韻】兵永切【韻會】【正韻】補永切，□音丙。義同。　【集韻】或作窉。考證：〔【爾雅釋歲】三月爲寎月。〕　謹照原書釋歲改釋天。 

孲	【寅集上】【子字部】	孲	【集韻】【類篇】□於家切，音鴉。赤子也。【集韻】又曰：吳人謂赤子曰□孲。考證：〔【揚子方言】吳人謂赤子曰□孲。〕　謹按方言無此語，見集韻□字註。謹將揚子方言改爲集韻又曰。 

嬄	【丑集下】【女字部】	嬄	【集韻】益悉切，音壹。嬄□，婦人貌。

	【子集下】【勹字部】		【集韻】補妹切【韻會】蒲妹切，□音背。人名，晉有督。又【晉紀】石勒初名。

	【丑集下】【女字部】		同嫯。

	【辰集中】【木字部】		同栴。

媅	【丑集下】【女字部】	媅	同妉。

溩	【巳集上】【水字部】	溩	【廣韻】安古切【集韻】於五切，□音塢。水溩也。一曰水名。一曰水大貌。

</div>
    <div class="pagination">
<a href="康熙字典_page882.html">上一页</a><span>...</span><a href="康熙字典_page878.html">878</a><a href="康熙字典_page879.html">879</a><a href="康熙字典_page880.html">880</a><a href="康熙字典_page881.html">881</a><a href="康熙字典_page882.html">882</a><span class="current-page">883</span><a href="康熙字典_page884.html">884</a><a href="康熙字典_page885.html">885</a><a href="康熙字典_page886.html">886</a><a href="康熙字典_page887.html">887</a><a href="康熙字典_page888.html">888</a><span>...</span><a href="康熙字典_page884.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
