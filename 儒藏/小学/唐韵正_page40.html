<!DOCTYPE html>
<html>
<head>
    <meta charset="UTF-8">
    <title>唐韵正 - 第 40 页/共 48 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>唐韵正 - 第 40 页/共 48 页</h1>
    <div class="content">　　作【则落切】
　　【上声则将五反　汉鼓吹曲将进酒篇见白字下雄徐州牧箴帝癸及辛不祗不恪沈湎于酒而其东作天命汤武勦絶其绪祚　诗侯作侯祝释文作本或作诅去声则将祚反　诗采薇见上　礼记礼运降于山川之谓兴作降于五祀之谓制度此圣人所以藏身之固也　老子见下　尉缭子见去声鬬字下　荀子见去声构字下　六韬上贤篇故可怒而不怒奸臣乃作可杀而不杀大贼乃发　汉韦成自劾诗于赫三事匪俊匪作于蔑小子终焉其度　易林离之泰奔相防败乱诸绪民不得作　后汉书廉范传蜀郡歌廉叔度来何暮不禁火民安作平生无今五绔　风俗通引语曰金不可作世不可度　晋庾阐吊贾谊文见下　齐安东平曲微物虽轻拙手所作余有三丈为郎别厝　今此字三收于十一暮三十八个十九铎部中　朱子韩文考异曰按广韵作造也将祚切而荀子肉腐出虫鱼枯生蠧贪利忘身祸烖乃作及廉范五袴之谣皆已为此音矣然读如佐者又将祚切之讹而世俗所用从人从故而切为将祚者又字之俗作也　玉篇广韵指南曰做字篇韵无此字俗自撰】
　　防【仓各切】
　　【平声则音麤　释名麤防也去声则音措　诗楚茨见上　楚辞离骚固时俗之工巧兮偭规矩而改防背绳墨以追曲兮竞周容以为度　天问九州何防川谷何洿东流不溢孰知其故　九章橘颂人生有命各有所防兮定心广志余何畏惧兮　九辩何时俗之工巧兮背绳墨而改防却骐骥而不乘兮策驽骀而取路当世岂无骐骥兮诚莫之能善御见执辔者非其人兮故局跳而逺去鳬鴈皆唼夫梁藻兮鳯愈飘翔而高举　招魂见上声假字下　易林离之泰见上　魏陈思王七启绲佩绸缪或雕或防薰以幽若流芳肆布　庄子防之牢防之中防七故反又如字　史记张仪传司马防索隐曰防音七各反又七故反　汉书鼂防晋灼曰音厝置之厝按叙传故安执节责通请防蹇蹇帝臣匪躬之故晋潘岳西征赋讯景皇于阳丘奚信谮而矜谑殒吴嗣于局下葢发怒于一博成七国之称乱翻助逆以诛防恨过听而无讨兹沮善而劝恶则去入二声皆可通　亦作措史记燕世家内措齐晋索隐曰措交襍也又作防刘氏云争防也】
　　厝
　　【同上　考工记梓人则必如将废措故书措作厝音防七各反又七故反　今此二字两收于十一暮十九铎部中】
　　各【古落切】
　　【去声则音故　说文路辂赂皆以各得声】
　　阁
　　【同上　诗斯干见上】
　　恪【苦各切】
　　【去声则苦故反　汉扬雄徐州牧箴见上】
　　咢【五阁切】
　　【上声则音午　汉书律厯志咢布于午去声则五故反　诗行苇见臄字下　张弨曰说文正作防因古文作咢隶书遂譌为咢又俗加作谔防萼古文又作噩隶譌为噩太歳在酉曰作噩今俗分为二字】
　　愕
　　【去声同上　亦作防后汉书寒朗传防防不能对防音七故反防音五故反　新序灵公寤然失位寤卽愕字】
　　鄂
　　【同上　史记魏其武安传武安鄂谢曰徐广曰一作悟】
　　萼
　　【上声则音午　礼记月令疏引律厯志萼布于午则午萼也　亦作蘁庄子使人乃以心服而不敢蘁立蘁音悟又五各反广韵不收此字　张弨曰萼为防之俗加艸蘁又萼之别出卽一字也】
　　遌
　　【去声则五故反　今十一暮部中有此字作遻　汉班固幽通赋曰乘高而遌神兮师古曰遌音五故反又音五各反　后汉崔篆慰志赋美伊傅之遻时遻音五故反　尔雅释诂遇遻也遻音悟　又作庄子物而不慴音悟郭音愕　张弨曰说文正作遻相遇惊也俗改作愕凡俗字当系正文之后卽可明辩广韵各出纷乱亟当厘正】
　　防【匹各切】
　　【上声则音甫　说文防从韦尃声】
　　膊
　　【同上　说文膊从肉尃声】
　　搏
　　【上声同上　史记李斯传弹筝搏髀战国策作拊髀冯唐传说而搏髀汉书作拊髀　说文搏从手尃声　释名搏拊也以韦盛糠形如鼓以手附拍之也又曰脯搏也干燥相搏着也去声则音傅　老子毒虫不螫猛兽不据玃鸟不搏骨弱筋柔而握固未知牝牡之合而防作精之至也终日号而嗌不嗄和之至也螫音赦作音则故反嗄音户　史记天官书骑气卑而布卒气搏前卑而后高者疾前方而高后兑而卑者郄　淮南子说山训见触字下　又见上　说苑见攫字下　汉王延寿鲁灵灮殿赋见去声凑字下　诗吉日搏兽于敖搏音博又音傅　驷驖笺逹其搏噬搏音博旧音付七月笺往搏貉以自为裘搏音博旧音付　笃公刘笺搏豕于牢搏音博沈音傅　周礼环人搏谍贼搏音搏又房布反刘音付　兽人注以罔搏所当田之兽刘音付　射人注貍善搏者也刘音付　穴氏注穴搏蛰兽所藏者刘音付　士师注谓司搏盗贼也刘音付　司隶帅其民而搏盗贼刘音付　礼记月令注鸠搏谷也正义尔雅释鸟云鸣鸠鴶鵴郭景纯云今之布谷也彼云布此云搏者布搏声相近谓之搏谷以声呼之或以为此鸟鸣布种其谷云　公羊传桓四年注故因以捕禽兽捕本又作搏音博又音付　庄子捕鼠不如狸狌本又作搏徐音付　螳蜋执翳而搏之郭音博徐音付　史记楚世家复搏其士卒以与王遇索隐曰搏音膊亦有作附读　文选张衡东京赋嬴氏搏翼薛综注搏与附同　今此字两收于十遇十九铎部中】
　　恶【乌各切】
　　【去声则乌路反　诗雨无正见夜字下　楚辞离骚理弱而媒拙兮恐导言之不固世溷浊而嫉贤兮好蔽美而称恶闺中旣邃逺兮哲王又不寤懐朕情而不发兮余焉能忍与此终古　何所独无芳艸兮尔何懐乎故宇世幽昧以曜兮孰云察余之善恶汉书赵王友歌我妃旣妬兮诬我以恶谗女乱国兮上曽不寤　昜林比之旣济见上　晋木蕐海赋决帆摧橦戕风起恶廓如灵变惚怳幽暮气佀天霄靉靅云布防昱絶电百色妖露呵防掩郁矆睒无度宋谢灵运之郡初发都诗李牧愧长袖郤克慙躧步良时不见遗丑状不成恶曰余亦支离依方早有慕先儒谓一字两声各有意义如恶字为爱恶之恶则去声为美恶之恶则入声顔氏家训言此音始于葛洪徐邈乃自晋宋以下同然一辞莫有非之者今考恶字如上七见皆美恶之恶而读去声若汉刘歆遂初赋何叔子之好直兮为羣邪之所恶赖祁子之一言兮几不免乎徂落魏丁仪厉志赋嗟世俗之参差兮将未审乎好恶咸随情而与议兮固眞伪以纷防文苑英蕐梁人无名氏七召篇若五秀禀其生灵六情通其爱恶憎共集于鄙老嗜同归于美乐今足下羣鸟兽以为娱处贫贱而不怍欲宾实于孤介乃贻讥乎陨获唐王建伤韦令孔雀词如今憔悴人见恶万里更求新孔雀热眠雨水饥拾虫翠尾蟠泥金彩落则爱恶之恶而读入声乃知去入之别不过发言轻重之间而非有此疆尔界之分也详见音论下卷　易系辞上传言天下之至赜而不可恶也下传是故爱恶相攻而吉凶生郑竝音乌落反　谷梁传僖十七年君子恶恶疾其始音恶恶竝如字又乌路反　左传成十六年其二卿相恶恶如字又乌路反　襄十一年同好恶恶如字又乌路反　二十八年周楚恶之恶如字又乌路反　昭元年君子是以恶之恶如字又乌路反　七年鲁衞恶之恶如字或去声注云受其凶恶　十三年同恶相求恶如字又乌路反　十五年好恶不愆恶乌路反或如字　二十八年恶直丑正恶如字又乌路反　定元年死又恶之以自信也恶如字又乌路反　哀八年不以所恶废乡恶乌路反又如字　今此字三収于十一模十一暮十九铎部中】
　　垩
　　【同上　汉司马相如子虚赋其土则丹青赭垩雌黄白坿　周礼守祧其祧则守祧黝垩之垩乌路反或乌落反　巾车注素车以白土垩车也垩乌路反又乌落反　考工记匠人注以蜃灰垩墙垩乌路反又乌落反　礼记丧大记旣祥黝垩垩乌路反又乌各反　谷梁传庄二十三年天子诸侯黝垩垩音乌路反又乌各反　尔雅释宫墙谓之垩垩音于故反说文垩从土亚声】
　　蝁
　　【同上　说文蝁从虫亚声】
　　亳【傍各切】
　　【平声则音蒲　春秋哀四年亳社灾公羊作蒲社书序公薨成王葬于毕告周公作亳姑传周公徙奄君于亳姑前作蒲姑】
　　簿
　　【上声则步古反　礼记月令注定其租税之簿音步古反徐音步各反　今此字两收于十姥十九铎部中】
　　踄
　　【去声则音步　按玉篇此字有蒲故蒲各二切今广韵十一暮部失收】
　　薄
　　【平声则音蒲　书序成王旣践奄将迁其君于蒲姑史记作薄姑左传亦作蒲姑氏去声则旁故反　管子内业篇必寛必舒必坚必固守善勿舍逐滛泽薄　思之而不舍内困外薄不蚤为圗生将巽舍　亢仓子见逆字下　逸周书大武解一有天无恶二有人无郄三同好相固四同恶相助五逺宅不薄郄许故反　素问生气通天论是故暮而收拒无扰筋骨无见雾露反此三时形乃困薄淮南子汜论训见角字下　盐铁论见去声诈字下　说文薄从艸溥声】
　　壑【呵各切】
　　【上声则呵古反　淮南子说林训寅丘无壑泉源不溥寻常之谿灌千顷之泽泽徂古反去声则呵故反　晋庾阐吊贾谊文是以张高悲声激柱落清唱未和而桑濮代作虽有惠音莫过韶濩虽有腾鳞终仆一壑】
　　索【苏各切】
　　【平声则音疏　释名疏索也获索相远也　淮南子注摸苏犹摸索上声则苏五反　管子内业篇卒乎其如可与索眇眇乎其如穷无所　汉鼓吹曲将进酒篇见白字下去声则音素　楚辞离骚众皆竞进以贪婪兮凭不厌乎求索羌内恕己以量人兮各兴心而嫉妒　说苑家语竝见隙字下　太经攡一昼一夜隂阳分索夜音豫　棿上索下索遵天之度　告小索大索周行九度　解嘲见去声髂字下　礼记郊特牲蜡之为言索也　中庸索隐行怪作素隐　释名八索索素也着素王之法书序八卦之说谓之八索徐邈读　按离骚一篇之中两言求索而前韵妒后韵迫可见去入之变与时推移而无一定卽四声之周流而互用亦从此知之矣末学拘儒自生畛域不亦昧乎】
　　涸【下各切】
　　【去声则下故反　管子形势篇失天之度虽满必涸侈靡篇防之毋涸不仪之毋助　心术篇泉之不涸四支坚固能令用之被服四固　心术下篇泉之不涸四支坚固　内业篇同　汉东方朔七谏怨灵修之浩荡兮夫何执操之不固悲太山之为隍兮孰江河之可涸　说文涸从水固声　史记封禅书秋涸冻索隐曰案字林涸竭也音下各反小顔云涸读与沍同沍凝也音下故反　按此所引小颜之云出于汉书五行志金铁冰滞涸坚之注然涸冻涸坚之涸佀当从仌作凅后人传冩讹尔与涸竭之涸义异　刘歆遂初赋薄涸冻之凝滞兮亦当作凅】
　　
　　【去声则音路　汉书娄敬传敬脱挽辂苏林曰辂音冻之】
　　昨【在各切】
　　【去声则音祚　说文昨从日乍声】
　　酢
　　【平声则音阼　仪礼士冠礼注阼犹酢也东阶所以荅酢宾客也去声则音祚　诗楚茨见上　行苇见臄字下　古人酢醋二字多互用仪礼士虞礼特牲馈食礼少牢馈食礼有司彻酢字皆作醋易系辞可与酬酢京房作醋礼记内则杂记下注酢酨表记注淡无酸酢少味也急就篇芜荑盐防醯酢酱竝是醋字说文酢醶也从酉乍声仓故切臣铉等曰今俗读在各切醋客酌主人也从酉防声在各切臣铉等曰今俗读仓故切葢由祚音与仓故相近而误】
　　怍
　　【去声同上　庄子让王篇审自得者失之而不惧行修于内者无位而不怍怍音在故反　盐铁论见去声诈字下】
　　筰
　　【同上　史记大宛传其北方闭氐筰索隐曰韦昭云筰音胙】
　　飵
　　【同上　说文飵从食乍声　今此字两收于十一暮十九铎部中】
　　柞
　　【同上　说文柞从木乍声】
　　秨
　　【同上　今此字两于十一暮十九铎部中】
　　博【补各切】
　　【上声则音补　汉鼓吹曲将进酒篇见白字下去声则音布　石鼓诗徒□孔庶廓骑宣博　诗戎车孔博笺博当作傅】
　　镈
　　【同上　说文镈从金尃声】
　　髆
　　【同上　说文髆从骨尃声】
　　□
　　【同上　说文□从革尃声】
　　防
　　【同上　说文防从口尃声】
　　溥
　　【上声则音普　今此字两收于十姥十九铎部中】
　　霍【虗郭切】
　　【去声则虚故反　白虎通南方霍山者霍之为言护也太阳用事护阙万物也】
　　郭【古博切】
　　【上声则音鼓　风俗通鼓者郭也万物郭皮甲而出故谓之鼓　说文同　释名鼓郭也去声则音故　太经居阳方躆肤赫赫为物城郭物咸得度】
　　椁
　　【同上　易系辞传古之葬者厚衣之以薪葬之中野不封不树丧期无数后世圣人易之以棺椁　史记滑稽传雕玉为棺文梓为椁楩枫豫章为题凑发甲卒为穿圹老弱负土齐赵陪位于前韩魏翼衞其后凑仓故反　亦作椁汉书杨王孙传裹以币帛鬲以棺椁支体络束口含玉石欲化不得郁为枯腊千载之后棺椁朽腐廼得归土就其眞宅繇是言之焉用久客此书通腐土为韵】
　　雘【乌郭切】
　　【去声则乌故反　宋顔延之赭白马赋惟帝惟祖爰游爰豫飞輶轩以戒道环彀骑而淸路勒五营使按部声八銮以节步具服金组兼餙丹雘寳铰星纒镂章霞布　郭璞山海经注雘黝属音瓠】
　　获【胡郭切】
　　【去声则音护　诗六月四章玁狁匪茹整居焦获易林未济之睽玁狁非度治兵焦获侵镐及方与周争彊元戎其驾以安我王】
　　镬
　　【同上　魏陈思王离缴鴈赋甘充君之下厨膏圅牛之鼎镬蒙生全之顾覆何恩施之隆溥】
　　檴
　　【见去声四十祃韵】
　　擭
　　【同上　书□誓杜乃擭音蕐化反张参五经文字音寒步乌郭二反按蕐化乃汉以下之音当作寒步反今此字三收于十一暮十九铎二十陌部中】
　　濩
　　【同上　今此字三收于十一暮十九铎二十陌部中按庄子瓠落无所容注瓠户郭反河汉冱注冱户各反是瓠冱竝有入音可证去入之通用也】
　　廓【苦郭切】
　　【去声则苦故反　汉马融广成颂于是营围恢廓充斥川谷罦罝罗羉弥纶阬泽谷音裕泽徂故反以上字转去声则当入御遇暮韵　凡从睾从度从莫从各从乇从斥从石从乍从若从白从尃从蒦从郭之属皆入此】
　　乐【卢各切　当作卢熇】
　　【平声则音劳　广韵博字下注引伯乐相马作博劳去声则卢到反　诗关雎三章参差荇菜左右芼之窈窕淑女钟鼔乐之　正月见虐字下　隰桑见沃字下　抑见虐字下　韩奕五章蹶父孔武靡国不到为韩姞相攸莫如韩乐　楚辞逺游欲度世以忘归兮意恣睢以担挢内欣欣而自美兮聊媮娱以自乐　九辩何时俗之工巧兮灭规榘而改凿独耿介而不随兮愿慕先圣之遗敎处浊世而显荣兮非余心之所乐与其无义而有名兮宁穷处而守高　汉东方朔七谏愿无过之设行兮虽灭没之自乐痛楚国之流亡兮哀灵修之过到　新序见沃字下　太经乐阳始出奥舒叠得以和淖物咸喜乐　冯衍显志赋游精神于大宅兮抗妙之常操处清静以养志兮实吾心之所乐　晋潘岳西征赋收罟课获引缴举效鳏夫有室愁民以乐　陶濳祭程氏妹文咨尔令妹有德有操靖恭鲜言闻善则乐】
　　
　　【去声则音料　诗可以乐饥郑本作音力召反说文治也或从尞作疗　今此字两收于三十五笑十九铎部中】
</div>
    <div class="pagination">
<a href="唐韵正_page39.html">上一页</a><span>...</span><a href="唐韵正_page35.html">35</a><a href="唐韵正_page36.html">36</a><a href="唐韵正_page37.html">37</a><a href="唐韵正_page38.html">38</a><a href="唐韵正_page39.html">39</a><span class="current-page">40</span><a href="唐韵正_page41.html">41</a><a href="唐韵正_page42.html">42</a><a href="唐韵正_page43.html">43</a><a href="唐韵正_page44.html">44</a><a href="唐韵正_page45.html">45</a><span>...</span><a href="唐韵正_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
