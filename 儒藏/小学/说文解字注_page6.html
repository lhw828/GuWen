<!DOCTYPE html>
<html>
<head>
    <meta charset="UTF-8">
    <title>说文解字注 - 第 6 页/共 283 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>说文解字注 - 第 6 页/共 283 页</h1>
    <div class="content">　　路径：段注说文□第一卷□玉部
　　琅láng
　　注解：琅玕，似珠者。尚书：璆琳琅玕。郑注曰：琅玕，珠也。王充论衡曰：璆琳琅玕，土地所生，眞玉珠也。鱼蚌之珠，与禹贡琅玕皆眞珠也。本艹经：靑琅玕。陶贞白谓卽蜀都赋之靑珠，而某氏注尚书、郭注尔雅、山海经皆曰：琅玕，石似珠。玉裁按：出于蚌者为珠，则出于地中者为似珠。似珠非人为之，故郑、王谓之眞珠也。从王良声。鲁当切。十部。
　　路径：段注说文□第一卷□玉部
　　玕gān
　　注解：琅玕也。从王干声。古寒切。十四部。《禹贡》：“雝州球琳琅玕。”□，古文玕从王旱。葢壁中尚书如此作。干声、旱声一也。贾谊新书：上有葱珩，下有双璜，捍珠以纳其闲，琚瑀以杂之。捍必□之误。
　　路径：段注说文□第一卷□玉部
　　珊shān
　　注解：珊瑚，色赤，生于海，广韵引：生海中而色赤也。或生于山。广雅珊瑚为珠类，故次于此。上林赋注曰：珊瑚生水底石边，大者树高三尺余，枝格交错，无有叶。石部曰：上摘山岩空靑珊瑚陊之。珊瑚有靑色者，或云：赤为珊瑚，靑为琅玕。从王，删省声。稣干切。十四部。
　　路径：段注说文□第一卷□玉部
　　瑚húp19上
　　注解：珊瑚也，从王胡声。戸吴切。五部。
　　路径：段注说文□第一卷□玉部
　　□liú
　　注解：石之有光者，璧□也。者字依李善江赋注补。此当作璧□，石之有光者也，恐亦后人倒之。璧□，卽璧流离也。地理志曰：人海市明珠、璧流离。西域传曰：罽宾国出璧流离。璧流离三字为名，胡语也，犹珣玗琪之为夷语。汉武梁祠当画有璧流离，曰王者不隐过则至。吴国山碑纪符瑞亦有璧流离，梵书言吠璢璃，吠与璧音相近。西域传注：孟康曰：璧流离靑色如玉。今本汉书注无璧字，读者误认正文璧与流离为二物矣。今人省言之曰流离，改其字为璢璃。古人省言之曰璧□，□与流璢音同。杨雄羽猎赋：椎夜光之流离。是古亦省作流离也。出西胡中。西胡，西域也。班固曰：西域三十六国皆在匈奴之西。故说文谓之西胡，凡三见。魏略云：大秦国出赤白黑黄靑緑缥绀红紫十种流离。师古曰：此葢自然之物，采泽光润，踰于众玉，其色不恒。今俗所用，皆销洽石汁，加以众药，灌而为之，尤虚脃不贞实。从王戼声。广韵引说文音留。三部。玉裁按：古音卯丣二声同在三部为叠韵，而留□□□駵□刘等字皆与丣又叠韵中双声，昴贸茆等字与卯□韵中双声。部分以叠韵为重，字音以双声为重。许君丣丣画分，而从丣之字，俗多改为从卯，自汉已然。卯金刀为刘之说，纬书荒缪，正屈中、止句、马头人、人持十之类，许所不信也。凡俗字丣变卯者，今皆更定，学者勿持汉人缪字以疑之。〖注〗戼：卯，卵本字。瑠。琉。
　　路径：段注说文□第一卷□玉部
　　琀hán
　　注解：送死口中玉也。典瑞曰：大丧共饭玉、含玉。注：饭玉，碎玉以杂米也。含玉，柱左右顚及在口中者。杂记曰：含者执璧将命，则是璧形而小耳。榖梁传曰：贝玉曰含。按琀，士用贝，见士丧礼：诸矦用璧。见杂记：天子用玉。从王含，含亦声。胡绀切。古音在七部。经传多用含，或作唅。
　　路径：段注说文□第一卷□玉部
　　□yǒu
　　注解：遗玉也。谓赠遗之玉也，蒙上送死言之。何休曰：知死者赠禭。禭犹遗也。大宰、典瑞皆言大丧赠玉。注云：葢璧也。锴说以山海经遗玉，傥是玉名，则当厕于璙已下十六字闲。从王□声。以周切。三部。此字葢在礼古经及记。
　　路径：段注说文□第一卷□玉部
　　璗dàng
　　注解：金之美者。释器：黄金谓之璗，其美者谓之镠。许说小异。与玉同色。从王谓光色如玉之符采，故其字从玉。汤声。徒郞切。十部。《礼记》曰：二字依韵会补。“佩刀，诸矦璗琫而璆珌。”诗毛传同。诗正义作璗琫而镠珌也。王莽传：玚琫玚珌。玚卽璗字。孟康云玉名，非。
　　路径：段注说文□第一卷□玉部
　　□língp19下
　　注解：巫也。各本巫上有灵字，乃复举篆文之未删者也。许君原书，篆文之下以□复写其字，后人删之，时有未□，此因巫下脱也字，以灵巫为句，失之，今补也字。屈赋九歌：灵偃蹇兮皎服。又灵连蜷兮旣留，又思灵保兮贤姱。王注皆云：灵，巫也，楚人名巫为灵。许亦当云巫也无疑矣。引伸之义如谥法曰极知鬼事曰灵，好祭鬼神曰灵。曾子曰：阳之精气曰神，阴之精气曰灵。毛公曰：神之精明者称灵。皆是也。以玉事神。依韵会无也字。从王巫能以玉事神，故其字从玉。霝声。郞丁切。十一部。灵，□或从巫。文一百二十四依锴本。　重十七锴十六，今增□字则十七。按自璙已下皆玉名也。瓒者，用玉之等级也。瑛，玉光也。璑已下五文记玉之恶与美也，璧至瑞皆言玉之成瑞器者也，璬珩玦珥至瓃皆以玉为饰也，玼至瑕皆言玉色也，琢琱理三文言治玉也，珍玩二文言爱玉也。玲已下六文，玉声也。瑀至玖，石之次玉者也。□至瑎，石之似玉者也。琨珉瑶，石之美者也。玓至□皆珠类也。琀□二文，送死玉也。璗异类而同玉色者。灵谓能用玉之巫也。通乎说文之条理次第，斯可以治小学。
　　路径：段注说文□第一卷□玉部
　　珏jué
　　注解：二玉相合为一珏。左传正义曰：瑴，仓颉篇作珏。云双玉为珏，故字从双玉。按淮南书曰：□玉百工。注：二玉为一工，工与珏双声，百工卽百珏也。不言从二玉者，义在于形，形见于义也。古岳切。三部。凡珏之属皆从珏。因有班□字，故珏专列一部，不则缀于玉部末矣，凡说文通例如此。瑴，珏或从□。□声也。左传纳玉十瑴，鲁语行玉廿瑴，字皆如此作。韦昭、杜预解同说文。〖注〗□。
　　路径：段注说文□第一卷□珏部
　　班bān
　　注解：分瑞玉。尧典曰：班瑞于羣后。从珏刀。会意，刀所以分也。布还切。古音在十三部。读如文质份份之份。周礼以颁为班，古颁班同部。
　　路径：段注说文□第一卷□珏部
　　□fú
　　注解：车笭闲皮箧也。也字依玉篇补。东京赋、司马彪舆服志皆曰：□弩。李善曰：□，车阑闲皮筐，置弩于□曰□弩。师古亦曰：□弩，皮箧盛弩也。今本舆服志□弩二字讹为□辄弩三字。古者使奉玉所以盛之。依玉篇补正。从车珏。谓此皮箧，汉时轻车以藏弩。轻车，古之战车也。其制沿于古者人臣出使，奉圭璧璋琮诸玉，车笭闲皮箧，所用盛之，此其字之所由从车珏，会意也。聘礼：圭藏于椟。然则椟藏于皮箧。读与服同。房六切。古音当在一部，以服古在一部也。文三　重一
　　路径：段注说文□第一卷□珏部
　　
　　气qì
　　注解：云气也。气气古今字，自以气为云气字，乃又作饩为廪气字矣。气本云气，引伸为凡气之偁。象形。象云起之皃。三之者，列多不过三之意也。是类乎从三者也，故其次在是。去旣切。十五部。借为气假于人之气。又省作乞。凡气之属皆从气。
　　路径：段注说文□第一卷□气部
　　氛fēn
　　注解：祥气也。谓吉凶先见之气。左传曰：非祭祥也，丧氛也。杜注：氛，恶气也。晋语曰：见翟柤之氛。○氛，祲氛，凶象也。凶曰氛，吉曰祥。玉裁按：统言则祥氛二字皆兼吉凶，析言则祥吉氛凶耳。许意是统言。左传又曰：楚氛甚恶。杜注：氛，气也。可见不容分别。从气分声。符分切。十三部。雰，氛或从雨。按此为小雅雨雪雰雰之字。月令：雰雾冥冥。释名：氛，粉也。润气箸艹木，因冻则凝，色白若粉也，皆当作此。雰与祥气之氛各物，似不当混而一之。文二　重一
　　路径：段注说文□第一卷□气部
　　士shì
　　注解：事也。豳风、周颂传凡三见。大雅武王岂不仁传亦云：仁，事也。郑注表记申之曰：仕之言事也。士事叠韵。引伸之，凡能事其事者偁士。白虎通曰：士者，事也，任事之称也。故传曰：通古今，辩然不，谓之士。数始于一，终于十，从一十。三字依广韵。此说会意也。孔子曰：“推十合一为士。”韵会、玉篇皆作推一合十，铉本及广韵皆作推十合一，似铉本为长。数始一终十，学者由博返约，故云推十合一。博学，审问，愼思，明辨，笃行，惟以求其至是也，若一以贯之，则圣人之极致矣。鉏里切。一部。凡士之属皆从士。
　　路径：段注说文□第一卷□士部
　　壻xùp20下
　　注解：夫也。夫者，丈夫也，然则壻为男子之美称，因以为女夫之称。释亲曰：女子子之夫为壻。从士胥。铉本有声字，误。周礼注、诗笺皆曰：胥，有才知之称。又曰：胥读如谞，谓其有才知为什长。说文言部曰：谞，知也。然则从胥者，从谞之省。《诗》曰：“女也不爽，士贰其行。”士者，夫也。此引卫风而释之，明从士之意。读与细同。稣计切。古音当在十六部。婿，壻或从女。以女配有才知者，为会意。〖注〗《诗□卫风□氓》。爽：差错。贰：不专一，有二心。行：行为。
　　路径：段注说文□第一卷□士部
　　壮zhuàng
　　注解：大也。方言曰：凡人之大谓之奘，或谓之壮。寻说文之例，当云大士也，故下云从士，此葢浅人删士字。从士丬声。侧亮切。十部。
　　路径：段注说文□第一卷□士部
　　墫cūn
　　注解：士舞也。各本无士，依诗、尔雅音义补。周礼：大胥，以学士合舞。小胥，巡学士舞列。故其字从士。也当为皃。毛传：墫墫，舞皃。古书也、皃二字多互讹。从士□声。慈损切。十三部。《诗》曰：“墫舞我。”诗小雅文。尔雅：坎坎，墫墫，喜也。今诗作蹲。文四重一
　　路径：段注说文□第一卷□士部
　　丨gǔn
　　注解：上下通也。依玉篇。引而上行读若囟，囟之言进也。引而下行读若□。可上可下，故曰下上通。竹部曰：篆，引书也。凡字之直，有引而上，引而下之不同。若至字当引而下，不字当引而上，又若才屮木生字皆当引而上之类是也。分用之则音读各异，读若囟在十三部，读若□在十五部。今音思二切，囟之双声也。又音古本切。凡丨之属皆从丨。
　　路径：段注说文□第一卷□丨部
　　中zhōng
　　注解：内也。俗本和也，非是。当作内也。宋麻沙本作肉也，一本作而也，正皆内之讹。入部曰：内者，入也。入者，内也。然则中者，别于外之辞也，别于偏之辞也，亦合宜之辞也。作内，则此字平声去声之义无不赅矣。许以和为唱和字，龢为谐龢字，龢和皆非中之训也。周礼中失卽得失。从口丨，下上通也。按中字会意之恉，必当从口，音围。卫宏说：□（用）字从卜中。则中之不从口明矣。俗皆从口，失之。云下上通者，谓中直或引而上或引而下皆入其内也。陟弓切。九部。□，古文中。此字可疑，岂浅人误以屈中之虫入此欤。
　　路径：段注说文□第一卷□丨部
　　□chǎnp21上
　　注解：旌旗杠皃。释天曰：素锦韬杠。杠谓旗之竿也，诗谓之干。从丨□，以丨象杠形，加□为偏□，会意。□亦声。丑善切。十四部。文三　重一依锴本。张次立依铉本增□字，云籒文中。
　　路径：段注说文□第一卷□丨部
　　屮chèp21下
　　注解：艹木初生也。象丨出形，有枝茎也。丨读若囟，引而上行也。枝谓两旁茎枝，柱谓丨也。过乎屮则为□，下垂根则为木。古文或□为艹字。汉人所用尚尔，或之言有也，不□尔也。凡云古文以为某字者，此明六书之叚借。以，用也，本非某字，古文用之为某字也。如古文以洒为洒埽字，以疋为诗大雅字，以丂为巧字，以臤为贤字，以□为鲁卫之鲁，以哥为歌字，以诐为颇字，以□为腼字，籒文以爰为车辕字，皆因古时字少，依声托事。至于古文以屮为艹字，以为足字，以丂为亐字，以□为训字，以□为泽字，此则非属依声，或因形近相借，无容后人效尤者也。读若彻。上言以为，且言或，则本非艹字。当何读也，读若彻，彻，通也，义存乎音，此尹彤说。尹彤见汉人艹木字多用此，俗误谓此卽艹字，故正之。言叚借必依声托事，屮艹音类远隔。古文叚借尚属偶尔，今则更不当尔也。丑列切。十五部。凡屮之属皆从屮，尹彤说。三字当在凡屮上，转写者倒之。凡言某说者，所谓博采通人也，有说其义者，有说其形者，有说其音者。〖注〗《说文》籒文以爰为车辕字。辕字原从爰作。
　　路径：段注说文□第一卷□屮部
　　屯zhūn
　　注解：难也。屯韵会有。象艹木之初生，屯然而难。从屮贯一屈曲之也。一，地也。此依九经字□、众经音义所引，说文多说一为地，或说为天，象形也。屮贯一者，木克土也。屈曲之者，未能申也。乙部曰：春艹木冤曲而出，阴气尚强，其出乙乙。屯字从屮而象其形也。陟伦切。十三部。《易》曰：“屯，刚柔始交而难生。”周易彖传文。左传曰：屯固比入。序卦传曰：屯者，盈也。不坚固，不盈满，则不能出。
　　路径：段注说文□第一卷□屮部
　　每měi
　　注解：艹盛上出也。左传：舆人诵曰：原田□□。杜注：晋君美盛，若原田之艹□□然。魏都赋兰渚□□，用此，俗改为莓。按□是艹盛，引伸为凡盛，如品庶□生，贪也□怀。怀，私也。皆盛意。毛公曰：□，虽也。凡言虽者皆充类之辞，今俗语言□□者，不一端之辞，皆盛也。从屮母声。武罪切。左传音义亾回、梅对二反。古音在一部。李善莫来反。〖注〗□。
　　路径：段注说文□第一卷□屮部
　　毒dúp22上
　　注解：厚也。毒厚叠韵，三部、四部同入也。毒兼善恶之辞，犹祥兼吉凶，臭兼香臭也。易曰：圣人以此毒天下而民从之。列子书曰：亭之毒之。皆谓厚民也。毒与竺笃同音通用。微子篇：天毒降灾。史记作天笃。害人之艹，往往而生。从屮字义训厚矣。字形何以从屮，葢制字本意。因害人之艹，往往而生，往往犹历历也，其生蕃多则其害尢厚，故字从屮，引伸为凡厚之义。□声。□在一部，毒在三部，合韵至近也。徒沃切。□，古文毒从刀□。从刀者，刀所以害人也。从□为声。□，厚也，读若笃。□字，锴本及汗□、古文四声韵上从竹不误，而下讹从副从〈冨刂〉，铉本则竹又误为艹矣。古文筑作□，亦□声。〖注〗□，《玉篇》古文毒。□，毒本字。
　　路径：段注说文□第一卷□屮部
　　□fēn
　　注解：艹初生，其香分布也。众经音义两引说文：芬，芳也。其所据本不同。按艹部：芳，艹香也。诗说馨香，多言苾芬。大雅毛传曰：芬芬，香也。然则□应所据正是古本。从屮分声。抚文切。十三部。芬，□或从艹。
　　路径：段注说文□第一卷□屮部
　　□lù
　　注解：菌□，地□。释艹曰：中馗，□。注：地蕈也，似葢。今江东名为土菌，亦曰馗厨，又出隧蘧蔬。注：蘧蔬似土菌，生菰草中。按馗厨、蘧蔬、菌□三者，一音之转语。菌□，玉篇作圈□。丛生田中。陈藏器曰：地生者为菌，木生者为□。按□同□。许云：蕈，桑□也。故谓地生者为地蕈。从屮六声。力竹切。三部。□，籀文□，从三□。象丛生之状也。籒文陆字从此。
　　路径：段注说文□第一卷□屮部
　　熏xūn
　　注解：火烟上出也。豳风曰：穹窒熏鼠。从屮，象烟上出。此于六书为叚借。从黑。屮黑熏象。此恐学者不达会意，故发明之曰屮，而继之以黑。此烟上出，而烟所到处成黑色之象也。合二体为会意，单言上体则为叚借，与璗本金而从玉同意。故居部末。许云切。十三部。文七重三
　　路径：段注说文□第一卷□屮部
　　艹cǎo
　　注解：百芔也。卉下曰：艹之緫名也。是谓转注。二屮、三屮一也，引伸为艹稿、艹具之艹。从二屮。仓老切。古音在三部。俗以草为艹，乃别以皁为草。凡艹之属皆从艹。
　　路径：段注说文□第一卷□艹部
　　庄zhuāng
　　注解：上讳。见示部，其说解当曰艹大也，从艹壮声。其次当在菿蔪二字之闲。此形声兼会意字，壮训大，故庄训艹大，古书庄壮多通用，引伸为凡壮盛精严之义。论语：临之以庄。苞咸曰：庄，严也是也。侧羊切。十部。□，古文庄。庄字篆文本不书，今书之者，后人补也。然则录古文注之曰古文庄，亦恐后人所加。且其形本非庄字，当是庄字之讹。古文士或作□，讹为□也。凡古文经后人转写茫昧难知者，举以□奘二字为例求之。。〖注〗□□□□□，□古文庄。
　　路径：段注说文□第一卷□艹部
　　蓏luǒp22下
　　注解：在木曰果，在艹曰蓏。各本作在地曰蓏，今正。考齐民要术引说文：在木曰果，在艹曰蓏。以别于许愼注淮南云：在树曰果，在地曰蓏。然则贾氏所据未误，后人用许淮南注、臣瓒汉书注改之。惟在艹曰蓏，故蓏字从艹。凡为传注者主说大义，造字书者主说字形，此所以注淮南，作说文出一手而互异也。应劭、宋衷云：木实曰果，艹实曰蓏。与说文合。若张晏云：有核曰果，无核曰蓏。臣瓒云：木上曰果，地上曰蓏。马融、郑康成云：果，桃李属。蓏，瓜瓠属。高注吕氏春秋云：有实曰果。无实曰蓏。沈约注春秋元命苞云：木实曰果，蓏，瓜瓠之属。韩康伯注易传云：果蓏者物之实。说各不同，皆无不合。高云有实无实，卽有核无核也。从艹□。此合二体会意。□者，本不胜末，微弱也。谓凡艹结实如瓜瓞下垂者，统谓之蓏。郞果切。十七部。锴本作□声，误。□，窳声，葢在五部。此会意形声之必当辨者也。
　　路径：段注说文□第一卷□艹部
　　芝zhī
　　注解：神芝也。释艹曰：苬芝。论衡曰：土气和，故芝艹生。从艹之声。止而切。一部。
　　路径：段注说文□第一卷□艹部
　　萐shà
　　注解：萐莆，瑞艹也。尧时生于庖厨，扇暑而凉。白虎通曰：孝道至则萐莆生庖厨。萐莆者，树名也，其叶大于门扇，不摇自扇，于饮食清凉助供养也。论衡作箑脯，言厨中自生肉脯，薄如箑，摇□生风，寒凉食物。从艹疌声。山洽切。八部。
</div>
    <div class="pagination">
<a href="说文解字注_page5.html">上一页</a><a href="说文解字注.html">1</a><a href="说文解字注_page2.html">2</a><a href="说文解字注_page3.html">3</a><a href="说文解字注_page4.html">4</a><a href="说文解字注_page5.html">5</a><span class="current-page">6</span><a href="说文解字注_page7.html">7</a><a href="说文解字注_page8.html">8</a><a href="说文解字注_page9.html">9</a><a href="说文解字注_page10.html">10</a><a href="说文解字注_page11.html">11</a><span>...</span><a href="说文解字注_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
