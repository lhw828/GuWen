<!DOCTYPE html>
<html>
<head>
    <meta charset="UTF-8">
    <title>古今通韵 - 第 2 页/共 17 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>古今通韵 - 第 2 页/共 17 页</h1>
    <div class="content">　　祭统燔燎羶芗注羶读馨三苍引诗菁菁者峩作葏葏汉地理志石研闗即石硎关论语骈邑注音缾邑此先青之通也又周礼地官贾师有奠其贾语奠亦读定作定解左传乗衷甸两牡陆德明读甸为乗此即先青去声中字
　　【东冬江阳庚青蒸侵覃盐咸十一韵通】
　　此第一部与苐五部通例也第五部皆阖唇韵似不宜与他韵通押今以同界故通之间考其通转处其在东冬江之通五部则易有恒象艮象【恒象始求深也能久中也无所容也安得禽也艮象危薰心也止诸躬也】诗有豳风云汉【豳风凿冰冲冲纳于凌阴云汉靡神不宗上帝不临】楚词有招防九辨七发【招防湛湛江水兮上有枫目极千里兮伤春心防兮归来兮哀江南九辨骛诸神之湛湛歴羣灵之丰丰七发掩青苹临清风陶阳气荡春心】赋有长门甘泉张衡西京【长门期城南之离宫君不肯兮幸临甘泉发兰蕙与芎防稍暗暗而靓深若防牙之调琴西京梓棫楩枫蔚若邓林】诗有蔡邕陆云诸赠答【蔡邕答允式诗如云如龙贻我德音陆云赠张世显诗制动以静秘景在隆云根可栖乐此隈岑】其在阳庚青蒸之通五部则诗有雅颂【大雅矢于牧野惟予侯兴上帝临汝无贰尔心商颂下民有严不敢怠遑】易有易林太元【易林刚柔相伤火烁销金太元少首防自少不见谦也自少不至谋不诚也】传有三畧国语国防【三畧内贪外防诈誉取名国语众心成城众口铄金国策家有千金坐不垂堂】诗词有郊祀神鼓吹韦孟之诗杨雄之诔【汉郊祀歌流星陨感惟风薾归云抚怀心神曲芙蓉发盛华渌水清且澄歌奏声节髴髣有余音晋鼓吹曲宣王辅政圣烈深网罗文武才慎厥所生韦元成戒子孙诗非我同心莫我有矜扬雄元后诔享国六十殂落而崩四海伤怀擗踊拊心】原非偶然取叶者又太元减首有众禁协音【减其仪欲自禁也减于艾无以众也】王微观海诗有心咏协音【善即谁为御我来无别心聊复寓兹兴兹兴将何咏】是即两界三声也若其相通踪迹见诸两形者如诗谷风我躬不阅表记作我今皇矣临冲闲闲韩诗作隆冲易豫象朋盍簪荀爽本作盍宗尚书洛诰无若火始焰焰汉书梅福传作庸庸史记终南太乙淮南子作终隆汉人避明帝讳改庄忌为严忌避殇帝讳改隆虑作林虑郑元注尚书三毫阪尹以函谷为降谷杜子春注周礼防人掌敛市以总布为儳布此皆两形之彰彰者况易象毛诗如屯象【以从禽也往吝穷也】崧高【穆如清风以慰其心】小戎【载寝载兴秩秩德音】大雅之民人所瞻【民人所瞻考慎其相】不止一见
　　顾氏作唐韵正其于侵部云春秋盟于垂陇公羊糓梁作垂敛左传懿公夺阎职之妻史记齐世家作庸职左传窆封塴三字通用礼记明堂位鲁有崇鼎吕氏春秋作岑鼎风俗通空侯孝武时乐人侯调所作本名坎侯此所引据皆十七部之证而末云此土俗之殊非正音也则明知故犯矣予喜此条多引据故附记此
　　诗本音一书坚执东蒸不通侵覃之说其于相通之字皆曰古音某后人误入某韵至于小戎之诗其于骐駠是中騧骊是骖犹坚执中不音詹以为中字本无韵而以下文纳合邑念四去入字皆强读作平以与骖字协可云愎拗之极矣至末章言念君子载寝载兴厌厌良人秩秩徳音则无所置喙但云岂方音之不同乎如此则何可为训且何可以注诗何可以论韵至于易音一书则别无发明而但于东蒸东侵之通槩注以乡音岂有此理
　　骐駠是中騧骊是骖二句一协龙盾之合鋈以觼軜言念君子温其在邑又一协方何为期胡然我念之又一协条理秩然今人不晓两界又坚执中蒸不通侵覃之説反曰中字惟竹冲竹仲二切与仲字三音安得又有叶蒸音者何中字之多音哉乃欲置骐駠是中句不韵而以合軜邑念四字与骖字作协遂注曰合转音含軜转音南邑转音安念转音年吾不知合軜邑念有几音何其多音也若然则请将中字亦转音蒸何不可也且转音何便非叶也
　　上林赋猗狔从风还乎后宫与金石之声管籥之音协长门赋郁起乎穹崇靡靡而无穷与噌□而似钟音饰文杏以为梁协此正十一韵之全通者若魏伯阳叅同契好用闰韵至此十一韵毎韵必备【兎魄吐生光屈折低下降巽辛见平明艮直乎丙南下二十三东北丧其明继体复生龙乾坤括始终又不审道浅深欲速阏不通聋者听宫商又人君深自藏闭口不用谈】尝疑闰韵多无江韵而此独有之始知古人用韵偶有偏枯不必求备也
　　附载【緑衣凄其以风实获我心　小雅子孙其湛各奏尔能　生民其香始升上帝居歆　何人斯其为飃风胡不自南　荡其命匪谌鲜克有终　鲁颂贝胄朱綅戎狄是膺　离骚欵秋冬之绪风低予车兮芳林　卜居竭知尽忠而蔽障于谗心烦虑乱不知所从　易林追古伤今阴雄生房　又女化为男君臣相仍　又吉日车攻田猎获禽　管子必先顺教万民向风旦暮利之众乃胜任　文子内能理身外得人心施号令天下从风　天问比干何逆而抑沉之雷开何顺而赐封之　又勲阖梦生少离散亡何壮武厉能流厥严　枚乗七众芳芬郁乱乎五风从容猗靡消息阳阴　刘向九叹横邪世而不容遂见排而遭谗　东方朔七諌防方正而不容比干忠而剖心太元日飞悬阴万物融融　长门赋天飃飃而疾风神怳怳而外淫　乐録秦始皇歌洛阳之水】
　　【其色苍苍祠祭大泽倐忽南临　淮南鸿烈解有谷无风有石无金　素问气并于阴乃为炅中楚辞便娟之修竹兮寄生于江潭上葳而妨露兮下泠泠而来风　东观汉纪梁商诔背去国家都兹元阴幽居防防靡所宜穷　蔡邕答元戎诗济济羣彦如云如龙君子博文贻我德音　列女传孔子出游阿谷之南异彼处子欲观其风　参同契□易总天心复卦建始萠　张衡思元赋长予佩之参参美纷纭以从风　魏文帝黎阳诗朝邺城夕宿韩林霖雨戒涂舆人困穷　韦元成戒子孙诗于异卿士非我同心三事惟囏莫我肯矜　急就章曹富贵尹李桑萧彭祖屈宗谭　郭璞赠温峤及尔臭味异苔同岑言以忘得交以淡成　李尤牗铭天设牕牗开光照阴施于明堂以象八风　夏侯湛东方朔像赞乃研精而究其理不习而尽其功经目目讽于口过耳而闇于心冯衍显志赋邈名贤之髙风务富贵之乐耽　寿阳乐笼窻取凉风弹素琴一叹复一吟　戴凯之竹谱上密妨露下疎来风连亩接町萧散冈潭韩愈送李愿归盘谷序而深廓其有容　常建闲居诗青苔常满路流水复入林逺与朝市隔日闻鸡犬声】
　　唐章孝标作骆谷行七律亦蒸侵通用【扪云袅栈入青防鞿马铃骡傍日星仰踏剑棱梯万仞下縁水岫抜千寻】虽律体破格然亦惟蒸侵本通故然也然则注周易毛诗而以律韵为金科注曰二十蒸二十一侵亦可以废然矣
　　叶调【诗车攻弓矢既调射夫既同离骚勉升降以上下兮求矩矱之所同汤武严而求合兮挚咎繇而能调】国【老子修之于国其徳乃丰易林后稷农功富利我国】
　　叶韵动称周易毛诗考周易韵不过彖象文言可按者耳近有将卦爻位数吉凶悔吝诸字全为强叶可怪孰甚赋颂本韵文然犹有子虚两京多散行处岂有明明散文而元亨利贞天尊地卑用九用六无咎有悔皆乱合者若毛诗用韵其例不一然亦有不必押者如于嗟麟兮于嗟驺虞谁谓无牙谁谓无家等一槩从押则有髯皆武安矣诗易叶注尽不妥而此为叶例故略指出其他叶书颇繁皆乖舛不足据者世勿以是书所讦者又讦是书斯可耳
　　叶字引证毎一字袛证一出处此独两证者详所始也向疑老子修之于乡其徳乃长修之于国其徳乃丰当是丰与乡协即东阳之通既得易林功国之协始知乡长丰国各自为协乃辘轳押法然犹未敢遽信也最后读常武诗【赫赫明明王命卿士南仲太祖太师皇父整我六师以修我戎既敬既戒惠此南国】则父与士协国与戎协旷若发蒙葢国职部为蒸之入声东蒸本相通故取为叶然则叶自有踪迹非偶然也若易益六四【告公从利用为依迁国】旧亦曽以国协从兹不槩引以爻词可协可不协耳至士父之协则纸语通用説见纸部古韵内
　　去入回互以御遇啸效号宥与屋沃七韵协则调之叶同即萧之叶东正回互之平韵也故东方朔七諌亦以调同为叶【不量凿而正枘兮恐榘矱之不同不论世而髙举兮恐操行之不调】可见然东冬二部多与鱼虞萧豪尤叶此亦有成数者若国字则三声偶及四声之例説见论例第十六十七二条
　　调叶读同国叶读公其不注翻切者以通叶皆无正音可随意读也【如调入东韵则调读同同入萧韵则同亦读调类】他效此
　　二冬【与钟同用】
　　古韵【见东部】
　　三声【见东部】
　　有入十七部【见东部】
　　晋宋后子夜读曲诸歌多用侬字即唐人亦然如韩退之诗牙眼怖杀侬李义山诗近説稽山侬类礼韵删此字殊为不当若防防二韵二纽或删防存防尤不合防是悬头字删防则防益无着矣韩诗亦有投奅閙防防句
　　瓮是三声字宋韵不载今反从増韵补入以罋为钟韵旧有字瓮者瓮之变形也汉书西域传乌弋国有大鸟卵如瓮顔师古读平声作雍増韵引此甚不当姑听之三声字例不阑入然又有不可执者此类是耳
　　邕雝雍痈音义并同而各出者以各有据也宋科塲事例凡音义并同者不许双押然有据则否如蔡邕时雍辟痈见増韵痈字注
　　初踵纽收佣字而去□字后见孟郊品松诗有抓拏指爪□复録之□均也礼韵无此字
　　【二冬】冬【都宗切时名】【雨貌】苳【草】笗【竹】□【兽如豹】　彤【徒容切丹饰也】佟【北燕有佟氏】□【江□水深貌】防【恎防惧也】咚【鼓声】爞【旱热也】【忧】疼【痛】　农【奴容切耕也又□甿】侬【我】□【露多貌】脓【肿血】哝【多言不中】□【强食曰□】宗【作冬切尊也又流所出为宗】　松【私宗切髼松发乱貎】　賨【徂容切戎税也南蛮传蛮人赋布户一匹谓之賨】琮【瑞玉八寸】悰【乐也】淙【水声】潨【水防也】慒【虑也通作悰】□【帛】鬃【髙髻】　防【户容切石陨声】□【大风】　防【力容切防防义见防】□【鼓声亦作防】　攻【姑宗切治也代也】炵【他冬切火色】
　　【三钟】钟【职松切酒器也又量名左传釡十则钟】钟【乐器又律名钟氏染羽官】　忪【怔忪心动】彸【征彸行遽貌】蚣【阜螽名】橦【木一截也唐式柴方三尺五寸为橦】衳【小裈】籦【笼籦竹名】妐【夫之兄】　舂【书钟切捣米也又山名】摏【撞】憃【愚】蹖【蹋也】【驽马】【布谷鸟名□□】冲【尺松切通道也当也】【上同又突也汉伏湛传引诗作临】罿【鸟网】憧【憧憧意不定貌】防【战车】艟【艨艟战舩】防【予】【刺也】　鳙【蜀容切鱼名】慵【懒】　茸【如容切草生貌】防【□防罽也】【矛属】　淞【思恭切江名】凇【冻也】　枞【七恭切簴上牙也又木名】鏦【防】瞛【目光也张协七命怒曰电瞛】苁【茏苁茯名】防【螉防飞虫名】　纵【即松切真也】踪【迹】豵【豕生三字】　松【祥雍切木名】　从【疾容切就也顺也】　丰【夫宗切美也】夆【曳也】妦【好貌】锋【兵耑也亦作鏠】烽【烽表也亦作防边有警则举】峯【山耑也】蜂【飞虫能螫人亦作蠭】桻【木末】蘴【菜名】　重【直容切复也】穜【禾之先种后熟者】蝩【夏蚕周礼名原蚕】　龙【力容切鳞虫之长又马高八尺为龙】笼【笼竹车軬也又籦笼竹名】茏【草名又茏蔽覆貌葸茏草色】【玉圭为龙文用以祷旱】巃【山峻貌】　醲【女容切厚酒】浓【对淡之称】秾【花稠貌】襛【衣厚】　容【余浓切仪也又防也射礼待获者所蔽谓之容】蓉【芙蓉】溶【水安流貌】庸【常也用也又民功曰庸】墉【城垣】镕【销也又冶器之模笵也】【国名】镛【大钟】防【车行貌亦作防】瑢【瑽瑢佩声】【兵器】榕【木名生南方】滽【水名】鳙【鱼】褣【褣】　封【方宗切大也缄也又锡土之名又大戴礼五十里为封又罽賔国犎牛脊高者通名封】犎【义见上】葑【蔓菁】　逄【符容切迎也遇也通作谓掖也荀子其衣逄】【衣防也又以鍼紩衣之称又掖大衣名】□【义同上庄子摓衣浅带】蹱【丑宗切躘蹱行貌】□【马不行貌】佣【均直也又雇作谓之佣】□【上同】　銎【曲恭切斧】
　　【柄孔也又矛骰曰銎】【车弓】　恭【九宗切只也】共【敬也又地名又通作供书惟正之共】供【设也给也】龚【给也又姓】珙【璧】　胷【许宗切膺也】匈【与胷同史记汉王伤匈又匈匈劳苦貌】凶【祸】汹【水势】讻【讼也一曰众语也】詾【同上亦作哅】跫【人行声】恟【惧也】凶【上同】　邕【于宗切和也又州名通作雍】噰【鸟声亦作嗈】雍【和也又州名又四方有水曰雍与邕同】雝【雝雝与雍同】灉【水名】廱【辟廱】饔【热食也亦作】壅【塞也】痈【疽】罋【汲器】瓮【上同西域传乌弋国有大鸟卵如瓮】　颙【鱼容切仰也又颙颙君徳貌】喁【噞喁鱼口向上之貌史记喁喁谓众口如鱼然又庄子后者唱喁】禺【番禺今广州地】鰅【鱼名皮有文】　蛩【渠容切蛩蛩距虚兽名又蝉蜕曰蛩】卭【地名又病】笻【竹】【蓂荚实】防【稰也】蛬【蟋蟀】□【小舟名或作防】輁【輁辐所以支棺】【笼竹车軬名】
　　三江【独用】
　　古韵【见东部】
　　三声【见东部】
　　有入十七部【见东部】
　　广韵淙纽有鬃字而礼韵删之増韵乃取集韵之从字补入引檀弓尔无从从尔为证不知从字本鬃字之别出者皆解作髻高之义而删鬃増从两失之矣今先出鬃字而以从字补之所谓字须复出者正指此
　　方言有入韵者吴越间毎以防言为乱降初不晓降字何义今知即虹字也虹同讧然皆读降小雅所谓实虹小子是已又强饮食曰囊酒囊饭今韵中有□字正强食之义强如字不读上声又江淮间嘲自大者曰妆胮越人以负固不伏人者曰胦肛初不识胮字胦肛字何解且亦不晓字形何等尝妄解曰胖与羊腔皆虚大之貌而不知实有其字在韵部中也赵叔向作肯綮録専取韵字之切日用者以示世而不及此数岂方言多未解耶胦音握江切同央旧韵固收其字且特立一纽而礼韵不收且以悬头字置之若胮字原附厐纽内今照广韵别出一纽音匹讧切正以字音近滂与方言合此亦礼失求野之一端耳
　　【四江】江【古双切水名又水之大者皆曰江】扛【横闗对举也】杠【旌竿也又床桯为为又星名晋天文志华葢下九星曰杠隋志北极天杠又通矼孟子徒杠成】矼【聚石渡水者即石矼也】釭【灯】玒【玉】肛【胮肛胀大之貌】茳【香草】豇【豆名】防【谷名在南郡】　腔【苦江切骨体曰腔亦作羫】椌【柷也所以合乐】悾【慤也】控【打】矼【坚实貌庄子徳原信矼】□【□□尻骨也】　降【下厐切下也】洚【水不遵道】缸【瓮也亦作缻】瓨【上同汉书醯酱千瓨】讧【防防也】虹【同上诗实虹小子】【博江切国也】梆【木名】　庞【薄幢切髙屋也又姓】逄【塞也又姓】□【鼓声】　胮【匹江切胀大之称】□【鼓声】　尨【莫厐切犬之多毛者又杂也】狵【上同】哤【杂语】駹【黒马白面又冉駹西南夷郡名】厖【石大貎又厚也相如传湛恩厖洪】痝【病困】浝【水名】牻【牛黒白杂】【目不明也】双【所江切偶也】艭【舽艭舟名】【惧也左传驷氏】泷【奔湍也又水名】　窻【楚江切牗也本作囱】牕【上同】摐【撞也相如赋摐金鼓】鏦【矛属又通摐汉书东越使摐杀吴王谓以矛撞之】　淙【士厖切水声】鬃【髻高貌】从【上同】　桩【者江切杙也】　憃【丑江切愚也】□【短蔽衣也】□【禾□不实也】　幢【传厐切旛幢】撞【击也】噇【吃貌】橦【帐柱也又木名】　舡【许江切舽舡吴舩名】肛【胦肛不伏人貌】谾【空谷貌】　哝【泥厖切嗔语也】防【目不明】□【耳中有声】□【强食】鬟【乱发也】　防【五江切崆防山貌】






　　古今通韵卷一
　　钦定四库全书
　　古今通韵卷二
　　翰林院检讨毛竒龄撰
　　四支【与脂之同用】
　　古韵【支微齐佳灰支微齐佳灰鱼虞歌麻尤】
　　三声【支纸寘微尾未齐荠霁佳蟹泰卦灰贿队鱼语御虞麌遇歌哿个麻马祃尤有宥】
　　无入十三部【支微齐佳灰鱼虞歌麻尤萧肴豪】
　　宋试韵最禁重押有云支枝义异不妨重押籭筛义同不可重押诸语大抵一字皆有音义同异如支枝音同而义异此何待言然必支为支持枝为枝柯则不妨重押万一既押枝柯又押支叶【晁错传支叶茂接】既押支持又押枝梧则在所禁矣籭筛亦然二字皆下物之器今人所用以酾稻粒者其为音异义同又何待言则不可重押固也然倘以酾器押籭以大竹押筛则又何不可者宋韵注中毎见此语因説有难解故为识此
　　俗以对扯物裂曰斯初不晓其字今按之正韵中斯字也説文注斯为析尔雅注斯为离故诗斧以斯之即析薪之义而史称厮飬即斯役易旅象初六斯其所取灾王辅嗣注为斯贱之役盖厮亦以斯得名谓其能析薪为灶下飬也惜后昧此义而但闻俗音从无行文见此字者亦憾事尔又瓮破为防音斯即斯之之义
　　饥即饥字毛诗饥馑汉诏作饥馑陆韵以饥饥二字分支微两部原属不通举要注谓饥饥字异而义同羇机韵异而音同音义并同自当通押夫所谓通押者谓支可押饥微可押饥也如冬部攻字原在东部则云旧来塲屋申眀许士子通押庚部清字不入青部则云若贡举文字事干条例须俟申眀至于泛作诗文无妨通押以取谐叶之便是冬可押攻青可押清但须申眀耳此正通押之例增韵竟増饥于饥増饥于饥则多事矣又旗旂二字亦分支微据陆氏之意或以偏傍起见特以其之傍在支故属支斤之傍在微故属微耳若然则饥几在支饥防在微亦是一见但旧注于旗注曰本作旂于旂注曰俗作旗则周制九旗左传旗靡国策七星之旗楚词乗囘风兮载云旗皆旗字也岂皆俗文矣
　　宋韵旧无居字嘉定间代郡杨伯岩欲増此一字私作补韵引檀弓何居为证然犹恐科塲定例凡丧制所出不许録入因与小功不税般请以机封诸语别列一处乃特著论曰若此者岂可以音义弗顺与丧制所出诸例非程文所宜用一槩屏去则在当时已求入不得而其后衢州教授俞任礼在理宗朝尚思上其书使颁行礼部防竟不果乃著论附其后则此一居字乃终宋之世未尝见録者而今刻宋韵俨载其字此眀系后人簒入非原本也【补韵凡百余字通考广韵集韵诸书并无收者独此居字与东部众字尤部偷字皆错襍收入】按韵防注云出张氏补遗恐是张贵模韵略一书然亦未见
　　陆龟蒙和皮袭美千言诗有虽然苦贫贱未省亲嚅防今宋韵俱无防字
　　曾在闽中田观察座上分韵客有出韵要一书谓支部中有□字引羊士谔和萧侍御白帝城西村寺斋沐览镜有懐吏部孟员外并见赠诗落句有南宫有髙歩嵗晏岂磷□为证予按宋韵无□字即字书亦不载此必缁字之误论语磨而不磷湼而不缁磷缁纂用字也客以磷论语读吝去声与嵗晏句调不合且咏镜于磷有之于缁何有座皆唯唯后见李白颖阳别元丹丘之淮阳诗玉顔日缁磷韩愈北征诗万世无缁磷俱在真韵平声至陈子昂荆玉篇此玉有缁磷南巨川试题赋得沽美玉缁磷志不移则咏玉亦着缁字始知□是讹字古人用字原不拘义即读音亦不得过为偏执必磷只读吝皆由不识三声通转故也磷庳薄貌去声若作水中石解即平声矣然古人竝不以此分别磷缁亦有作磷淄者
　　【五支】支【章施切度也持也通作枝汉书南海献离支又作栀子虚赋鲜支即栀也又十二辰为支】枝【柯】肢【体】胑【同上荀子四胑从心】卮【酒器】栀【花名可染】氏【月氏国名阏氏单于后又乌氏姓】榰【柱也】衼【袛衼尼法衣也】眵【目汁凝也】　施【式支切设也又施施自得貌】防【□防伺人貌一曰□防面柔不能仰者通作施】葹【卷葹草名离骚薋菉葹注宿莽也】鍦【短矛亦作□】鉇【上同】　酾【山资切以筐酒犹滤也】厮【上同】籭【竹器可以除粗取细者今作筛】簁【上同】蓰【五倍曰蓰】襹【襳襹羽衣貌】褷【上同】防【缯似布者】絁【上同隋史桑土调以绢絁唐志丁嵗输绫絁】欐【梁欐梁栋之别名】　吹【唱追切嘘】龡【上同】炊【爨也】　差【楚思切次也又参差不齐貌】嵯【山不齐曰防嵯】防【连车也一曰却车而抵于堂谓之防】【齿参差也】　衰【初追切减也又杀也左传皆有等衰】匙【是时切匕也】【飞貌】提【同上诗归飞提提】禔【安福也】鍉【钥也】怟【忧也】姼【姼母】垂【是为切防也又自上缒下之称通作陲汉武诏亲视邉陲】陲【上同】腄【东莱县名汉书飞刍挽粟】
　　【起于黄腄又祠之罘于腄】倕【重也又人名通作陲】　儿【汝移切孩也】唲【嚅唲强笑貌】　斯【息之切此也又语辞又析也诗斧以斯之】厮【同上史记注析薪为厮故灶下飬名厮飬皆贱役之称】菥【同上又相如赋葴菥注似燕麦亦作葴斯】凘【流水】澌【水索也】虒【虎之有角者】□【小雨】【鸒雅鸟也】禠【福也】螔【守宫别名】　雌【七支切鸟母也】　赀【即思切财也】訾【毁也又量也史记家亦不訾通作赀汉书以訾为郎】髭【口上须也】觜【宿名】鮆【鱼】鄑【城名属青州】　厜【姊知切山巅也】　剂【遵支切翦齐也周礼听买卖以质剂今劵契也长曰质短曰剂】臇【臛臇】　疵【疾时切病也黑纇也汉书吹毛求疵】啙【同上】訾【同上礼记非礼之訾通作茈尔雅鳬茈汉书作苻訾】茈【鳬茈草名】骴【残骨】胔【同上】　随【旬为切从也又卦名国名】隋【顺裂肉也又代号】　知【珍施切觉也】防【以财质也】　摛【抽知切布也掞也】螭【蛟属史记作彲】魑【魅左传作螭】离【同上文山神而兽形者】缡【以丝介履也】攡【太经有攡萹】　驰【直移切驱也】池【沼也又棺上承霤曰池】篪【乐器名】竾【同上月令调笙竽竾簧】謻【门名晋记謻门旦空又台名即洛阳南宫謻台前侯王表周有逃责之台即此责债也】　锤【直垂切权也亦作锤】锤【同上】槌【蚕簿柱也又掷也杨子槌提仁义】椎【击也又槌物也张良作铁椎又终葵椎名以鋭首形似故称之又钝也通作锤】捶【击也】魋【尉陀魋结即椎髻通作椎】甀【小口罂】鬌【髪落貌】　离【吕移切别也尔雅大琴谓之离】离【眀也通作离】蠡【瓠勺也又外国君长有谷蠡】劙【割也分破也】□【同上】黎【同上耿防传黎面流血即字又黔黎与黧同】□【同上】丽【附着也又披丽分散貌又长丽星名通作离】防【草木相附丽而生】褵【妇人袆即帨巾也】缡【上同诗亲结其缡】纚【緌也又缁纚韬髪者绋纚筰也】防【接防白帽也】攡【攡即接防以白羽为之】罹【忧也也通作离】蓠【江蓠香草】篱【樊也以竹为之名笊篱】防【同上以木为之名柴防】漓【浇也又渗漓流貌】漓【淋漓通作漓】璃【瑠璃魏略作流离似玉而眀又玻璃亦西域宝传作颇黎】鹂【黄鹂亦作鵹】孋【戎国通作骊】穲【苖也又穲穲黍稷行列】醨【薄酒】骊【马深黑色】防【帷中火也】黐【黏】棃【果名又老也通作黎】黧【黒色通作黎】犂【牛駮者】蔾【蒺蔾亦作藜】蜊【蛤蜊】【螏蝍蛆也】厘【理也福也又算数十毫曰厘】牦【犛牛尾也又与厘同东方朔传失之毫牦】嫠【寡妇之称】犛【牛出西南夷即髦牛也庄子作斄】漦【顺流也一曰流涎貌】□【髬□髪起貌】梩【锹也又臿也司马法周辎辇载梩孟子蔂梩】貍【狐属】　羸【伦为切瘦也】铍【攀羇切剑如刀者又大鍼名】披【被也开也】被【同上荷衣曰被汉世家甲楯五百被】防【割肉也】翍【张羽】旇【麾也又旗靡貌】耚【耕】　陂【班羇切泽障曰陂】罴【兽】藣【草名又笋簴饰】诐【譣诐】碑【凿石纪功徳者】摆【裙】　卑【賔支切下也】庳【同上】裨【补也益也】錍【斧属】鈚【同上】椑【乌椑木】埤【与卑同荀子埤汚庸俗】箄【取鱼竹器】鞞【牛鞞县名】　皮【蒲维切肌之表也】疲【劳也】罢【同上】郫【地名】　麋【忙皮切粥名又烂也】【防粟】醾【酴醾酒名】縻【系也又牛引曰縻】靡【同上傅説胥靡谓以鏁相连系也又散也又月令靡草】劘【分也】蘼【草】蘪【草从水生曰蘪又蘪芜芷名】【乘舆金饰马耳】防【碎】攠【击也鳬氏为钟于上之攠谓撞击处也】　陴【频弥切城上女墙也】裨【副曰裨又仪礼注裨衣为衮鷩之属荀子注六服大丧为上其余为禆】埤【増土也厚也】脾【土藏】崥【山足也】纰【縁饰邉也丧礼既祥缟冠素纰】　弥【民其切益也满也亦作弥】冞【深也周布也】防【同上又也】弥【渺弥大水貌】防【方言齐人呼母为防亦作弥李贺称母阿弥是也】　移【弋宜切易也汉官文书曰移】施【同上卫绾传以移易为施易】栘【唐棣】匜【盥器又酒器名卮匜】椸【衣架也一曰榻前几也一作柂】扅【门牡谓之扊扅】酏【饮也】暆【暆暆日行貌】蛇【委蛇即逶迤委曲自得之貌蛇虵本一字故庄子又作委虵】佗【同上汉任光邳彤赞又作委佗】迤【同上】防【移与爵赏也】鉹【甑】□【氷室也】簃【楼阁邉小屋】防【草萎防貌】訑【自得貌】衪【衣袖】祗【巨移切地神又安也大也古作示】祁【徐也大也又众多貌】岐【山名又二达谓之岐】跂【足多】
　　【指也】伎【同上诗惟足伎伎】蚑【虫行貌又长蚑蟏蛸别名】軧【毂之旁出者】怟【爱也】疷【病也诗俾我疷兮】　隳【许规切壊也】堕【上同】隋【周礼大祝隋衅注血祭曰隋衅】睢【仰目视貌五行志万众睢睢】觽【角锥鋭耑可解结者】防【鼎属又曰傍气周官眡防十煇三曰防】倠【仳倠丑貌也淮南子嫫母仳倠】　闚【缺规切门中视也】窥【小视】　规【居窥切为圆之器又正也求也】【子规鸟也】摫【抓摫裁制也梁益间裂帛为衣曰摫】瞡【小见貌荀子学者之嵬瞡瞡然】　羇【居支切也】羁【马络头也又髻也内则剪髪为鬌男角女羁】竒【不偶也史李广数竒】畸【残田】剞【劂】掎【偏引也】牺【许羇切牲也又伏牺太昊氏】羲【气也又羲氏官名通作牺】隵【毁也】戏【于戏叹辞】曦【日光】
　　【蠡也勺也又木名】巇【崄巇山险貌又罅隙也杨子巇可抵乎】　欹【去支切持去也又以箸取物曰欹】觭【角一俯一仰】防【长足虫】徛【举胫有度也又聚石为渡之名】碕【义见上又曲岸名】桤【蜀木名可为薪】□【不正也】欹【上同】踦【一足也跛也】﨑【﨑岖】防【防俭急也】　竒【渠宜切异也诡也又离竒盘戾貌】【跨也】锜【三足釡又凿属诗又缺我锜】【玉名一曰玩也】漪【于基切水文也通作猗】椅【梓属】猗【叹词又长也美也説文犗犬也】祎【美也珍也文选其祎而】旖【旗舒曰旖旎】　宜【鱼竒切适理也又肴也又祭名尚书宜于祖】仪【容也匹也法也又方言来也】轙【车衔载辔者】防【厜防山险貌】涯【水际】崖【岸】鸃【鵔鸃鷩鸟也汉侍中冠之周礼鷩冕即此】檥【整船向岸曰檥又干也】　为【逺随切造也又母猴名】　麾【许追切旌旗所以指麾也与戏同又通防诗麾之以肱】防【手指麾也又裂也】戏【大之旗曰戏与麾同史称戏下是也】噅【口不正言】　亏【去虽切缺也】□【同上考工记函人注革无□】　妫【居规切姓也】沩【水名】逶【于虽切逶迤】委【委委行曲貌】倭【同上诗周道倭迟又顺也】萎【草枯也】痿【痹病】防
　　【防鹿鹿之美者】蜲【泽即蜲蛇也齐威公田于泽见之】　危【鱼为切不安也防也又宿名】峗【三峗山名通作危】　腄【珠追切瘢眡也】棰【节也又扑责之器汉定棰今当笞者笞臀】　防【山之切鞍鞘一曰垂貌】　蠵【悦疑切大龟也】
　　【六脂】脂【旨之切膏属】袛【敬】　隹【职追切鸟短尾者一曰鳺防也诗作鵻】鵻【同上】骓【马苍色】锥【鋭也又钻器名】萑【萒蔚草名】　尸【式之切主也陈也通作尸易师或舆尸】尸【者】鸤【鸤鸠布谷】蓍【蒿属可为筮草】　师【疏支切众也范也又卦名又姓】筛【竹名可为船又除粗取细之器本作籭】狮【狻猊也】蛳【螺蛳】　衰【所追切寖徼也】榱【椽】　鸱【处脂切鸢属又怪鸟也一名鸺鹠】胵【鸟藏曰膍胵】　推【初防切排也择也寻绎也】蓷【萑也】　谁【视为切孰也何也又谁何即谯诃诘问之义汉有大谁卒主讥察者】脽【凥也又地名汉祭厚土于汾隂脽上】　蕤【儒追切草木实也又花垂貌本作甤】緌【冠缨之垂者又旄从竿下曰緌】防【白防木名】防【禾四把曰防】　私【相咨切不公也又女谓姊妹夫为私】　绥【息追切安也又辔也又退军为绥春秋传出战交绥又通緌即旄緌也王制下大绥又绥绥匹行貌】虽【虫似蜥蜴者又设辞】濉【水名】荽【胡荽今名延荽荤菜名张骞使西域得之】　趑【千咨切行不进貌】　咨【即思切谋事曰咨又嗟也】谘【上同】资【货也人所赍持也一曰助也取也又禀受之称】姿【态也通作资】赍【持也装也又送也又赍咨叹词】姕【妓姕妇人貌妓音羇】粢【祭米】齍【黍稷器周礼奉玉齍】【绠也裳之下缉者曰衰又下衣总名朱云传摄】澬【涔澬久雨也又水名】防【积禾】　嗺【遵绥切山髙貌亦作崔】崔【诗南山崔崔】　茨【疾时切茅茨盖屋者又蒺藜名】荠【蒺藜通作茨逸诗有采荠】餈【稻饼也周礼糗饵粉餈】瓷【瓦器】【大雨声】追【陟虽切逐也逮也】防【雷也】　絺【丑支切之细者】瓻【盛酒缾也出师颂借书一瓻通作鸱】墀【直宜切阶上地也天子以赤涂之曰赤墀】坻【水中坻也又髙地名左传有肉如坻】泜【水名】迟
　　【徐行也久也又栖迟息也通作夷荀子陵迟夷易貌】防【语谆防也荀子众积防防乎】菭【水衣也又菭□菊名】治【理也】耛【耘】持【执】蚳【螘子也周礼有蚳醢通作貾贝黄质白文曰余蚳】貾【余貾贝名】阺【陵阪为阺】岻【山名】　缧【伦为切大索也】累【向上累累聨络貌又无罪而曰累楚辞湘累】蔂【盛土笼也通作蔂蘲】樏【山行所乘者亦作欙】絫【十黍为絫律厯志不失絫黍】□【防□山貌】儽【弱也】嫘【黄帝妃亦作□】□【求子牛也月令作累牛】藟【藟亦作蔂蔓也】　夷【以其切伤也等也平也芟也又四裔名】峓【嵎峓东表之地】洟【鼻洟礼记垂涕洟】恞【悦】姨【妻之姊妹同出为姨】防【隇防险也】桋【木名】荑【刈也周礼稻人以水殄草而芟荑之左传通作夷作芟夷】胰【脂胰脊肉可练】【行平易也通作夷诗有夷之行】跠【蹲踞曰跠通作夷周书乃夷居】蛦【蛦虫名】痍【伤也通作夷后汉书谓金鎗曰金夷】侇【尸也通作夷周礼凌人共夷槃注侇尸名】夤【敬也又维也淮南子九州外有八夤】寅【东方辰名】彞【宗庙器也周礼六彞通作夷眀堂位有鸡彞又常也法也】　惟【以其切思也谋也独也又语词亦作唯】维【纲也系也凡舟车所□皆曰维】遗【失也赠也加也余也又小便曰小遗】潍【水名在琅琊】壝【堳埒也又坛也】【蜰神蛇见则天下旱】□【旌也】□【目病】　防【喜其切念防呻也亦作屎】屎【同上诗民之方殿屎】咦【笑貌】　伊【于箕切因也又姓又语词】洢【水名禹贡作伊在豫州】咿【喔吚强笑貌】黟【黒水也又县名】　饥【居竒切饿也】肌【肉】　龟【居追切甲虫】騩【马黑色又大騩山名】　耆【渠宜切老也又疮曰瘢耆】愭【恭也】鳍【鱼脊骨也羞鱼夏右鳍】防【马鬛】葵【渠为切菜也又花名其种不一又通揆诗天子葵之又终葵椎名】楑【椎也即终揆】鄈【地名】
　　【通作葵春秋葵丘】　眉【旻随切目上毛也方言谓老曰眉】嵋【峨嵋山名】湄【水草之交又水际也通作麋左传孟渚之麋】麋【鹿属通作眉荀子伊尹无须麋】麛【鹿子】郿【扶风地名】楣【门上横梁曰楣又檐也】瑂【石似玉】霉【霉黧垢腐貌】　悲【逋追切慼也】　纰【攀羇切缯疏也又缪也】丕【大也】伾【伾伾有力也又众也】秠【黑黍一稃二米】駓【马黄白襍色今桃花马也】豾【貍也】銔【刃戈也又左传灵姑銔旗名】鉟【同上】怌【慢也扬子柔则怌】批【手击也】狉【狉狉羣走貌】　逵【渠为切九达道也】馗【同上】防【一足兽也又国名又人名又防防悚惧貌】骙【马行貌】戣【防属】犪【牛名山海经云出岷山】頯【而颧也亦作頄】頄【同上易壮于頄】【防丑貌】　毗【频夷切厚也辅也又体柔曰夸毗又犀毗胡带钩名】比【和也竝也】防【檐楣也】膍【厚也诗福禄膍之通作脾】□【蒿】□【防□体柔亦作毗】貔【豹属】魮【文魮异鱼能产玉江赋文魮孕璆】鈚【犂錧别名】琵【乐器名推手为琵】阰【山名在楚南楚词朝搴阰之木兰】　尼【女夷切犹昵也又女僧名】怩【忸怩心慙貌】秜【稻自生者】跜【躨跜虬龙动貌】旎【旖旎旂舒貌】蚭【防蚭即蜒蚰也】□【饵□】　邳【贫为切下邳县名】岯【山再成曰岯又大岯山名】伾【地名书至于大伾】　帷【有随切幔也】　胝【丁支切趼也疧也禹手足胼胝】　婎【许伊切妣婎丑貌】　岿【丘追切小山也又丘名】　狋【牛随切犬怒貌】
　　【七之】之【止思切适也至也又语词】芝【瑞草名又水芝荷也土芝芋也又五藏之液皆曰芝】　菑【侧思切田一嵗曰菑又臿也瓠子歌楗石菑】椔【木立曰椔通作菑荀子身如断菑】缁【黒绀色考工记七入为缁谓七染也】锱【六铢为锱】辎【軿车载衣物车前后皆蔽以其累重故曰辎重】淄【水名通作菑田单传有临菑】鶅【雉名】　诗【书之切发言为诗】邿【国名在东平春秋取邿】　【赤之切虫名又妍对美之称又愚貌】媸【丑也】嗤【笑】　时【市慈切也又是也】旹【上同】埘【鸡栖在垣曰埘】莳【种也】鲥【鱼名】　而【如池切汝也又颊毛为而又语词】髵【兽作鬛貌】耏【颊邉毛也轻罪不至髠完其耏鬓曰耏】洏【涟洏流涕貌】陑【地名汤升自陑】胹【煑也烂也左传胹熊蹯】聏【和也庄子以聏合驩】栭【梁上柱也又小栗曰栭又内则芝栭注无花叶而生者】□【燕也荘子鸟莫智于□□】鲕【鱼子也国语鱼禁鲲鲕又鱼之美者东海之鲕】輀【丧车】防【嚅防口吻伺人之貌】　思【息兹切念也又助词】防【多须貌通作思左传于思】偲【切责也】飔【风也】罳【罘罳屏也谓织丝之文如罘网然】缌【十五升布曰缌三月服也】丝【丝也又十忽为丝】司【主守也又也】伺【也灌夫传作司】覗【窃视也】【竹名】　兹【子之切此也尔雅蓐谓之兹荀子龙兹注龙须席也】孜【处也勤也】孳【生也又孳孳勤貌】仔【克也任也】滋【水名又溉也益也又与孜同孔丛子滋滋汲汲】嵫【崦嵫日入处】鼒【小】镃【同上又镃基锄之别名】耔【壅禾根也】芓【上同周礼甸师注芸芓】　词【以慈切言辞】辞【理辠为辞又文名】辤【不受也通作辞杨修传絶妙好辤】祠【春祭曰祠又祀总名】柌【鎌柄】慈【疾时切爱也】磁【石可引铁者】鹚【鸬鷀水鸟亦作鴜】兹【龟兹国名】　痴【丑之切不慧也】笞【击也】齝【转噍曰齝亦作□】　饴【与其切饧也】頥【颔也飬也又卦名又楚谓多言为伙頥】□【室东北隅也又飬也】台【我】贻【遗也】诒【赠言也又庄子诶诒失魂魄貌】圯【楚谓桥为圯】瓵【瓯瓿也】怡【悦】眙【举目貌又盱眙地名】　僖【许基切乐也又諡法小心畏忌曰僖】嬉【戯也又美也】娭【同上乐志神来宴娭】嘻【叹声】熹【炙也炽也又諡法有功安人曰熹】禧【福】厘【同上汉纪祠官祝厘】熙【兴也广也又熙熙和乐貌】譆【痛声】熺【火盛也】　欺【去兮切谩也陵也】魌【丑也又防头曰魌即方相逐疫者】倛【魌也荀子面如蒙倛】僛【醉舞貌】娸【丑也枚乘赋诋娸】　姬【居台切美也又姓又妾谓之姬】朞【匝嵗也】期【同上又一嵗服为期】其【语辞又祝其地名即夹谷也又不期邑在琅琊】基【址也始也业也本也】棋【木也律书万物根棋】箕【簸也又宿名】萁【梁曰芗萁又菜名】錤【镃錤锄也】踑【踞也】諆【欺也谋也亦作□】　医【于其切疗也】噫【叹】譩【恨也又痛声】懿【痛声】　疑【语其切惑也似也】嶷【九嶷山名】觺【觺觺角利貌】　其【渠宜切指物之辞】期【信也防也又八达谓之崇期】棊【奕子也亦作棋】棋【左传不如奕棋】旗【旗常之总名又熊虎为旗】蜝【彭蜝小蟹亦作蜞】淇【水名】【弁饰】祺【吉也】萁【豆茎也】琪【玉属东方之美有医无闾之珣玗琪】【弁饰】璂【周礼玉璂象邸】綦【苍艾色又履饰又极也】鶀【小雁史好射鶀雁】蕲【草名州名又求也又马衔三都赋结驷方蕲】祈【同上又徐也告也】麒【仁兽】骐【马青骊色】　防【式之切眴也】
　　古韵【支微齐佳五韵通】
　　此合两部为一部者支微齐佳灰五韵通此一部也又与鱼虞歌麻尤五韵通此又一部也合之总成一部此即论例所谓徴音有正有变者苐支微齐之通佳之转人皆知之唯呉棫韵补不识通转例有误以本韵为通者则有资雌斯蛇兹私诸字误以转韵为叶者则有皆喈偕街佳垓陔开娃厓台排哉才财谐孩胎来钗侪哀淮诸字
　　此通转不烦引据约举之如汉语毋説诗匡鼎来老子天下熙熙皆为利来繁钦定情诗何以慰别离耳后玳瑁钗汉房中歌大海荡荡水所归髙贤愉愉民所懐类
　　【支微齐三韵通】
　　【佳灰二韵通】
　　【支微齐佳灰鱼虞歌麻尤十韵通】
　　十韵多见之三百及汉魏六朝诗总是无入声者为一类此大凡也苐一诗十韵颇有而其间数韵分通者反多偏枯如支微佳灰竝通鱼虞尤而五微通尤者少亦并通歌麻而佳灰通歌麻者少若八齐则在诸韵中槩不多见实则微齐佳灰古曽不分原不必于彼见赢于此见绌耳或谓支微齐佳灰鱼虞是一通支微齐歌麻又是一通鱼虞歌麻不竝见于诸韵之间则左传伯姬繇【车脱其辐火焚其旂不利行师败于宗丘六年其逋逃归其国而弃其家】琴操哀慕歌【先王既徂长霣异都哀丧腹心未写中懐追念伯仲我季如何梧桐萋萋生于道周】大雅抑诗【用戒不虞敬尔威仪无不柔嘉白圭之玷尚可磨也斯言之玷不可为也】息鄹操【礼乐凌迟吾将焉归将适唐都悠悠之鱼还辕息鄹】黄庭经【借以紫宫丹城楼侠以日月如眀珠万嵗照之非有期】招魂【君无下此幽都些其角嶷嶷些其身若牛些恐自遗灾些】魏武精列【莫不有终期何为懐此忧思想昆仑居志意往蓬莱时过时来微】陆云赠顾尚书【根分来在爱感往思载离载合且懽且忧感彼逺道兹延娱】鲍照合欢诗曹子建陇西行【合欢诗譬如影追躯饮共连理杯寝共无缝裯生作比目鱼死为同棺灰　陇西行厯厯种白榆问客平安否客言主人持然后持一杯慎莫使稽留齐姜亦不如】其于支鱼歌麻尤诸韵往往竝见特不能遍举耳
　　附载【参同契吐正吸外邪晦朔未尝休不得澄清居自谓必延期腐露其形骸　又玉阳嘉黄芽不肖毋与俱对谈吐所谋留念深恩惟　又为女所拘不得淫奢进退合时】
　　【支微鱼虞四韵通】
　　汉刘章耕田歌【深耕穊种立苗欲疏非其种者锄而去之】或云是疏去押或云是疏之押总无不可疏去为鱼虞三声疏之即支鱼之通也若庄子青青之歌【青青之麦生于陵陂生不布施死何含珠为】陂与珠协为是助词越采葛歌连协不一【号絺素兮将献之弱于罗兮轻霏霏越王悦兮忘罪除羣臣拜舞天顔舒増封益地赐羽竒】虽未必真春秋时诗然其韵自确其他汉魏六朝如贾谊惜誓【驾太乙之象与白虎骋而为右騑】魏武秋胡行【飘飖八极与神人俱思得神药万嵗为期】徐伟长七喻及室思诗【七喻大宛之牺三江之鱼室思诗重新而忘故君子犹所讥寄身虽在逺岂忘君须臾】陆士龙赠顾尚书
　　诗【惟愿我子徳与福俱虽天之佑亦我之私】王襃僮约【结网捕鱼缴丝弹鳬登山射鹿入水抟龟】郭璞山海经足訾赞【见人则呼其名足訾】焦仲卿妻【十三学织素十五学裁衣十六弹箜篌十七诵诗书】东门行古词【行吾去为迟白髪时下难久居】其为通押皆章章者虽此是古韵不是律韵然偶见王建赠王处士诗白居易代梦得吟【王诗松树当轩雪满池青山掩障碧纱防白诗人间闲在不如吾局势虽殊未必迟】在律诗亦曾通押虽失律例然亦惟支微鱼虞诸韵本通故有此耳然则律韵之谬即遵律时亦尚多藐忽而易代之后反奉为金科何耶
　　尝读左思魏都赋卷首疑其逐节末句似韵非韵不能遽定【有云土风之乖也习俗之殊也固非自得之谓也以释二客竞于辩囿也峻危之窍也】及读其末节末句则毎句必韵【有云吹律暖之也箴规显之也未若申章之为逺也安得齐给守其小辩也哉】然后知乖殊之押正鱼之通其谓囿与窍则去声苐二部之未啸宥也或云寘未与宥通与啸效号不必并通然从宥通转则彼此不碍所谓合通则无不通者即不然或以谓韵属上二节为鱼之三声亦无不可若支鱼鱼则赋中均有之其又云列宿分其野荒裔带其隅岩冈潭渊限蛮隔夷即支鱼之通耳附载【賔之初筵賔既醉止载号载呶乱我邉豆屡舞僛僛　班固灵芝歌因露寝兮产灵芝乗三德兮瑞应圗配上帝兮象太微　蔡中郎短人赋熟地蝗兮芦即且茧中蛹兮蚕蠕须请视短人兮形若斯　班固东都赋义正乎扬雄事实乎相如匪惟主人之好学盖乃遭遇乎斯时　张衡思赋纚朱鸟以承旗拓若华而踌躇　子虚赋楚王乃驾驯驳之驷乗雕玉之舆靡鱼须之精旃曳眀月之珠旗　刘桢鲁都赋天汉指隅国子水嬉黄庭经横下三寸神所居中外相距重闭之参同契黄中渐通理润泽逹肌肤初立则终干干立未可持　又迭兴更遇时功德不相殊　阮借咏懐诗昔年十四五志尚好诗书被褐懐珠玉顔闵相与期　魏眀帝白纻篇大雅移风易俗王化基琴角挥韵白云舒　韩愈赠侯喜诗我言至切君勿□大鱼岂肯居沮洳　毛颖传简牍是资天下其同书　李白行行游且猎篇边城儿生年不读一字书　刘长卿罢摄官后将还旧居留辞李侍御樗散材因弃亲交迹已疎独愁防五栁无事掩双扉】
　　【佳灰鱼虞四韵通】
　　説见前
　　附载【易林典册法书藏在兰台　又丑女无媒孤困独居　徐干七喻三江之鱼禽蹯豹胎陈孔璋栁赋有孤子之细栁独么枰而剽殊随枯木于爨侧将并寘于土灰　道藏歌心端情自恢名入九龙庐　又錬胎返婴孩南陵拔夜居】
　　【支尤二韵通】
　　支尤通毛诗最多随举緑衣氓载驰俱是【緑衣女所治兮俾无訧兮　氓送子渉淇至于顿丘载驰无我有尤不如我所之】外此则左传史苏占楚词【左传不利行师败于宗丘　楚词寗戚歌而饭牛世孰云而知之】以至汉魏间亦多用此韵如汉赵王之歌【为王饿死兮谁者怜之吕氏絶理兮托天报仇】魏武诗【何为懐此忧莫不有终期】韦成自劾诗【嗟我小子于贰其尤队彼令声申此择辞】贾谊鵩赋【徳人无累知命不忧细故芥蔕何足以疑】班昭东征赋【贵贱贫富不可求兮正身履道以待时兮】上林赋【拖蜺旌靡云旗前皮轩后道游】古艳歌何尝行【但当饮美酒炙肥牛寒苦尝相随吾中道与卿共别离】王粲杂诗俱是【王粲诗舘宅光纒里士女满荘馗自非圣贤国谁能享斯休】余见前
　　附载【易爻涣有丘匪夷所思　贲终无尤也当位疑也　七月取彼狐狸为公子裘　小雅何人斯倚于畆丘作为此诗　管子天之时也地之枝也人之谋也　老子其安易持其未兆易谋楚词九章盛气志而遇之被离谤而见尤　又反离羣而赘肬待眀君其知之　又曼予目以流观兮冀壹反之何时鸟飞返故乡兮狐死必首丘惜诵恐重患而离尤君罔谓汝何之　逺逰吾将往乎南娭沛罔象而夷犹　披衣歌不以故自持无心而不可与谋　荀卿成相篇圣知不用愚者谋前车已覆后未知　易林不见叔姬使伯心忧又寒燠失时虽耗无忧　吴越春秋解忧释患使无所疑出不忘命入不被尤　淮南子献公之贤欺子骊姬叔孙之智欺于坚牛　文子谈丛篇五圣之谋不如逢时　太傒首次七与祸期也次八非厥犹也　班彪闲居赋登北岳以髙游亲释躬于伯姬　西都赋登龙舟建华旂　东都赋诵虞夏之书咏殷周之诗讲羲文之易论孔民之春秋　梁竦赋熙太清之悠悠指丹海以为期班偼伃赋托长信之末流永终死以为期　又顾女史而问诗哀褒阎之为邮　冯衍显志赋来者不可与期愿横逝而无由　甘泉赋登鳯皇兮翳华芝驷苍螭兮六素虬　羽猎赋张竟埜之置罘曳彗星之飞旗　魏卞兰太子赋崇先圣之基遵二仪于大猷　贾谊鹏赋天不可与虑道不可与谋迟连有命鸟识其时　严忌哀时命懐隠忧而歴兹众孰可与深谋　曹植七启于是蹊填谷塞榛薮平夷縁山置罝弥野张罘　列女传数諌献公得其罪尤聪眀逺识丽于文词　张衡西京赋摭紫贝搏耆龟搤水豹馽犀牛　魏文帝艳歌何常行摴蒱六博对坐弹碁日暮防廹殊不久留　古词读曲歌朝日光景开从君良燕游愿如卜者防长与千载龟】
　　【佳灰尤三韵通】
　　説见前
　　附载【易无妄无妄之灾或系之牛　剥象切近灾也终无尤也　诗四月侯栗侯梅莫知其尤终南有条首梅锦衣狐裘　黍苗我车我牛盖云归哉　十月之交不知我谋田卒污莱　易林季子多才使我不忧　莱人歌景公死乎不与埋三军之士不与谋　楚词天问恒秉季徳焉得夫朴牛何往营班禄不但还来　王逸九思忽风腾兮云浮从安期兮蓬莱　刘向九叹遭纷逢凶蹇离尤兮垂文扬采还往来兮　班固幽通赋罹填塞之阨灾曾不得乎少留　陈孔璋正欲赋我独无此良媒天水混而光流　班倢伃自悼赋仍襁褓而罹灾将天命之不可求　参同契上察河圗文下察地形流中稽于人心参合考三才夀阳乐夜相思望不来人乐我独愁】
　　【支微齐佳灰歌麻七韵通】
　　十韵无鱼虞尤而但有歌麻是为七韵虽支通歌麻十倍于微齐佳灰然偶一有之即不可谓无其例矣今但举微齐佳灰相通者则楚词九叹【懐兰芬而挟蕙葩兮佩江蓠之霏霏握申椒与杜若兮冠浮云之峩峩】马融广成颂【镇以瑶台纯以金隄树以蒲栁被以緑莎】黄庭经【丹茎紫条翠灵柯七防玉籥闲两扉】淮南子【平而不可阿眀而不可苛覆沾万物无不槖懐】琴操哀慕歌【见前】南风操【反三山兮商岳嵯峨负圗书兮委罗沙击石拊石兮沦幽洞微鸟兽跄跄兮鳯皇其来仪】皆可引类至支通歌麻则另是一部具见于后
　　杜甫柴门诗囘首望两崖其气如燔柴二佳韵即接以麻部一十九韵此正佳灰之通歌麻人不识韵妄谓首四句另为韵耳至十九韵中有地僻日夕佳句则虽好讲古韵如郑庠吴棫亦不知之矣何也以宋韵麻部无佳字也今得此七韵通例则崖柴合麻部可以了然识麻部原有佳字则地僻日夕佳在佳部亦得在麻部亦得俱可以了然矣必如此始可读柴门诗亦必如此始可读古诗附载【道藏歌乞免五难中制召诸夭魔灵岳不崩陷福地更链胎　甘泉赋増宫防差骈峩峩兮岭巆嶙峋洞无厓兮　刘向九叹折芳枝与琼华兮树枳棘与薪柴掘荃蕙与射干兮耘藜藿与蘘荷】
　　【支歌麻三韵通】
　　支通歌麻多于本韵之自通其字之偏傍谐声凡从多从皮从也从可类皆两韵出入即古释字家亦多互注作宛转音如周礼滹池即滹沱礼记蛾子时术之音作蚁子史记韩长孺传褆取辱与多取辱同论语多见其不知量也正义云多即古祗字史记货殖传千石鱼陂汉书作鱼波后汉书汪汪若千顷波世説作千顷陂周礼注牺尊郑康成读娑尊淮南子常娥即吕氏春秋之常仪也他如迤之为蛇靡之为磨蠡之为蠃防之为峨一字两形彼此通音者不可胜数即一字一形两下互读如差之读雌又读义涯之读移又读霞臡之读泥又读挪离之读俚又读罗类又指不胜诎则其关通踪迹了然可见今取其通用诸字见诸书传者错襍引据虽不必旁搜然亦大槩可睹已诗有羔羊【羔羊之皮素丝五紽】有兎【雉罹于罗我生之初尚无为】丘中有麻【彼留子嗟将其来施施】左传骖乘歌【牛则有皮弃甲则那】汉髙戚夫人歌【横絶四海又可奈何虽有矰缴将安所施】庄子【安与之相靡必与之莫多】三略【柔有所设刚有所施弱有所用彊有所加】道德经【声音之相加前后之相随】史记叙传【周公绥之天下和之】天问【殷授天下其位安施反成乃亡其罪伊何】楚词渔父词【何不淈其泥而扬其波何不餔其糟而啜其醨】张衡清歌【雎鸠囘和精魂相移】子虚赋【南山峩峩崔崣崛﨑】羽猎赋【以临珍池隘以江河】卢谌诗【契润百罹足蹈幽遐】邯郸淳曹娥碑【在洽之阳大礼未施嗟丧慈父彼苍伊何】
　　附载【易革象不可以有为也行有嘉也　仪礼士冠礼字辞爰字孔嘉髦士攸宜　淇澳緑竹猗猗如切如磋　柏舟实惟我仪之死矢靡他君子偕老副笄六珈如山如河象服是宜　女曰鸡鸣弋言加之与子宜之　东山亲结其褵其新孔嘉　节南山有实其猗丧乱多憯莫惩嗟賔筵饮酒孔嘉惟其令仪　小弁析薪柂矣予之他矣　棫朴奉璋峩峩髦士攸宜　卷阿既闲且驰惟以遂歌　鲁閟宫是飨是宜降福孔多　管子其形安而不移能守一而弃万苛　又相切相磋各长其仪　老子声容相和前后相随　庄子何少何多是谓谢施　又行不知所之居不知所为与物委蛇而同其波　吴越春秋日已驰矣何不渡为事寖急矣将奈何　黄泽謡黄之池其马歕沙　灵枢经隂阳之道孰少孰多隂道偶阳道竒　招魂轩防既低歩骑罗些兰薄户树琼木篱些　又娭光眇视目曾波些被服纎缟丽而不竒些　孔子临河叹狄水衍兮风扬波舟楫颠倒更相加归来归来胡为斯　列子吾与之虚而猗移不知其谁何　淮南鸿烈解转化推移得一之道而以少正多　又炎之若火凌之若波敌之静不知其所守动不知其所为　又好憎烦多祸乃相随　史记自序立俗施事无所不宜指约而易操事少而功多　刘向九叹佩江蓠之霏霏冠浮云之峩峩　太争首阳气泛施不偏不颇　耎首木冲振其枝三却钩罗　楚词九歌冲风起兮水横波驾两龙兮骖螭　天问干维焉系天极焉加八柱何当东南何亏　又简狄在台喾何宜鸟致贻女何嘉　逺游二女御九韶歌令海若舞冯夷　又举斗柄以为麾游惊雾之流波　扬雄反骚超旣离乎皇波钦吊楚之湘累　严忌哀时命气涫郁而若波操规矩而无所施　又不如下游乎清波孰侵辱之可为　东方朔七諌防搴芝兮列芊荷橘柚萎枯兮苦李旖旎　王衮九懐蹇驴服驾兮无用日多修洁处幽兮贵沙劘张衡思赋天地絪緼百卉含葩处子懐春精魂回移　西京赋炙炰伙清酤多皇恩溥洪泽施甘泉赋樵蒸昆上配黎四施东烛沧海西耀流沙子虚赋涌泉凊池芙蓉防华　又深林巨木崭岩参差九嶻嵲南山峩峩　上林赋双鸧下】
　　【鹤加怠而后发游于清池　刘卲赵都赋布濩中林缘林延阿从风发曜猗靡云披　徐干齐都赋罛鳣鮷网鲤鲨拾璸珠借蛟螭　马融广成颂鲂鱮鱏鳊鰋鲤□鲨乐我纯徳腾跃相随　傅晋飨神歌烝烝永慕感时兴思登歌奏舞礼乐其和汉铙歌上邪我欲与君相知　韩敕孔庙礼器碑上合紫台稽之中和下全圣制事得礼仪　孟珠十曲将欢期三更日防欢如何走马放苍鹰飞驰赴郎期　韩愈裴少尹墓铭支分俗离各为大家　李华咏史诗艳质诚可重淫风如礼何周王惑褒姒城阙成陂池　刘禹锡马嵬行贵人饮金屑倐忽舜英姿平生服古丹顔色其如何】
　　三声【支纸寘微尾未齐荠霁佳蟹泰卦灰贿队各三韵通　泰卦多一韵】
　　支韵字读音原多三声如从竒从卑从义从比从氏从靡从委从丕从知俱三声竝读故释名义者宜也裁制事物使合宜也古有义姓亦作宜姓智与知同音礼记民有血气心知之性鲜能知味皆读作智故六韬以智协疑王叔师九思以义协池他如嬉戱离罹差次迟滞隳堕皆彼此互读即古文读音如檀弓疑汝于夫子疑即拟字周礼九拜七曰竒拜竒即倚字书洪范敛时五福马融改时为是汉书王贡传湼而不缁顔师古读缁为紫况而之为尔芝之为芷医之为醷祠之为祀比比皆是由此推之三声可知耳余见论例
　　三声他不具论祗举一事字诗采繁于沼于沚协公侯之事蔡中郎词命公三事协式是百司易益象下不厚事协自外来也韩子令貍执防协上乃无事则一事字而可以读平可以读上可以三声各通亦可以三声合通即一字而通转类俱騐之矣
　　檀弓曳杖歌泰山其頽与梁木其壊哲人其萎协正三声之证而説者又谓萎皆读平古无读上声者则上声贿韵俨载其字而无学之人敢于妄言如此何也苐旧韵萎字下有注云又上贿部今俱删去以古读字寛原无成音既具三声复载通转则何字不可谐押必局局耑注数部陋矣他仿此
　　韩愈永贞行睒闪跳浪相妩媚媚本去声在寘韵此正以三声押支韵者而韵防不识三声竟増媚字于支部中引韩愈此句为证则认客作主矣宋韵虽不载此字然其中三声溷列处如此正多説见东部
　　淮南泰族训有四韵而三声分合皆备者清眀条达易之义也恭俭尊让礼之为也此各三声也寛裕简易乐之化也刺防辨义春秋之靡也此合三声也
　　附载【易无妄固有之也不可试也　系词仰则观象于天俯则观法于地观鸟兽之文与地之宜　尚书洪范无偏无陂遵王之义　六韬将不智则三军大疑　小雅既醉威仪孔时君子有孝子　何人斯我心易也否难知也　风悦怿女美美人之贻　太减首减其疾不知危也浏涟之减生根毁也　装首装无攡祸且至也季仲播轨送其死也　庄子其动也天其静也地其鬼不祟其魂不疲　楚词忽神奔而鬼怪精皎皎以往来　九章昔君与我成言兮曰黄昏以为期羌中道而回畔兮反既有此他志　班固西都赋横被六合三成帝畿周以龙兴秦以虎视　东都赋宫室光眀阙庭神丽奢不可逾俭不能侈　陈孔璋大荒赋华盖建杠招摇树斾摄提运杓文昌承魁参同契朝暮敬祭祀梦寐感慨之　又若夫至圣不遇伏羲始画八卦效法天地　刘向九叹志】
　　【升降以髙驰建虹采以昭指　又陈不占战而赴围挟人筝而弹纬　上林赋车骑雷起惊天动地先后陆离离散别追　冯衍赋攒射干杂防芜兮结木兰与辛夷光扈扈而扬耀兮纷郁郁而畅美王粲七释不以志易道不以身后时进徳修业与世同理　汉郊祀歌灵禗禗象舆轙　楚词思】
　　【郢篇宗鬼神之无次心皇惑而自悲　张华鹪鹩赋提挈万里飘飖逼畏体大妨物形瓌足玮　王逸九思沐浴兮天池靡量兮仁义　四皓歌唐虞世逺吾将安归富贵之留人不如贫贱之肆志东方朔七諌恐犯忌而干讳然怊怅而自悲　班彪北征赋鹍鸡鸣以哜哜泣涟落而沾衣　蔡邕释诲予惟悼哉害其若是天髙地厚局而蹐之曹植七启凌轹诸侯驱驰当世挥袂则九野生风慷慨则气成虹蜺　髙唐赋殊无物类之可仪道互折而层累　左思魏都赋牵胶言而逾侈假倔彊而攘臂　又日不俱丽世不两帝天经地纬理有大归　吴都赋珍木猗猗竒卉萋萋蕙风如薰甘露如醴　刘向列女颂以为世基必死无避魏皇太子颂眀徳敬忌钟天之厘　蔡邕弹碁赋中隠四企易使骋驰　郭景纯水马赞马实龙精爰出水裔渥洼之骏是勒是蹄　谢庄宣贵妃诔绸缪史舘容与经纬陈风缉藻临彖分微　潘岳杨荆州诔孤嗣在疚僚属含悴赴者同哀路人增欷　马沂督诔戎释我徒显诛我师以生易死畴肯不二　懐县诗春秋代迁逝四运纷可喜宠辱易不惊恋本难为思　又愿言族旧乡畏此简书忌袛奉社稷守恪居守职司　晋乐飨神歌作民之极莫匪资始克昌厥后永言保之　齐北郊歌诏礼崇营敬飨元时灵正丹帷月肃紫墀　沈约髙士赞犹玉在泥湼而不缁身栖逺迹名重前纪荀朂东西厢歌胥子倍密宪兹度楷观頣飬正降福孔偕　应场诗毛羽日摧頽凡百敬尔位以副饥渇懐　玉台新咏音徽空结迟半寝觉如至雀劳利歌词雨雪霏霏雀劳利长嘴饱满短嘴饥　魏武帝塘上行感结伤心脾夜夜愁不寐】
　　【王建雉将雏曲时时土中鼓两翅引雏拾虫不相离　李白大鹏赋入乎汪湟之地逆髙天而下垂白居易立部伎诗长令尔辈调宫征言将此乐感神只　元稹寄源休境外为偏师进退多欺贰韩愈病鸱髙风送追随肯顾鸿鹄志　刘禹锡秋萤引撮纹妖鸟亦夜飞翅如车轮而已矣】
</div>
    <div class="pagination">
<a href="古今通韵.html">上一页</a><a href="古今通韵.html">1</a><span class="current-page">2</span><a href="古今通韵_page3.html">3</a><a href="古今通韵_page4.html">4</a><a href="古今通韵_page5.html">5</a><a href="古今通韵_page6.html">6</a><a href="古今通韵_page7.html">7</a><span>...</span><a href="古今通韵_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
